X30n0603_p0387a10║
X30n0603_p0387a11║
X30n0603_p0387a12║玅法蓮華經合論卷第三
X30n0603_p0387a13║
X30n0603_p0387a14║經　姚秦三藏法師　鳩摩羅什　譯
X30n0603_p0387a15║論　宋寶覺圓明禪師　慧洪　造
X30n0603_p0387a16║（附論）　宋丞相無盡居士　張商英　撰
X30n0603_p0387a17║玅法蓮華經藥草喻品第五。
X30n0603_p0387a18║爾時世尊（至）一切智地。
X30n0603_p0387a19║論曰：佛言如來方便知見之力者，解迷遣惑之智
X30n0603_p0387a20║也。然必因言以發之。眾生迷惑，如欲渡而不知津
X30n0603_p0387a21║者，聞佛言教，如得筏而獲濟。既獲濟矣，筏則當棄。
X30n0603_p0387a22║金剛般若經曰：汝等比丘，知我說法如筏喻者，法
X30n0603_p0387a23║尚應捨，何況非法？法尚應捨者，捨筏也。然凡夫二
X30n0603_p0387a24║乘，愛見因緣，種種戲論，隨佛所說，而生執著。聞其
X30n0603_p0387b01║說有，則起有見；聞其說無，則墮斷見。不知所以說
X30n0603_p0387b02║有，滅斷見故；所以說無，滅有見故。如經初說火宅
X30n0603_p0387b03║之喻，非但較量三乘，亦以對治凡夫欣求天人玅
X30n0603_p0387b04║果之執也。又說窮子之喻，非但親近隨順，亦以對
X30n0603_p0387b05║治二乘有學，起自所乘，與佛乘等，不復更求之執
X30n0603_p0387b06║也。又為已信大乘者，特起唯一佛乘，元無二乘之
X30n0603_p0387b07║執也。於是佛乃今為說一雨所潤，三草二木，便知
X30n0603_p0387b08║有三乘之異。而佛所說之法，平等則無異也。故經
X30n0603_p0387b09║言：如來是諸法之王，若有所說，皆不虗也。皆不虗，
X30n0603_p0387b10║猶言皆有以不虗發也。如人遠託異國，俱其僮僕，
X30n0603_p0387b11║來歸故鄉，道路脩阻，經歷險艱。疲劣者，為減負載；
X30n0603_p0387b12║健捷者，為增輕重；逗留城邑者，勸發其進。是人於
X30n0603_p0387b13║諸服役，施其方便，豈有他哉？欲其疾至故鄉耳。故
X30n0603_p0387b14║經言：於一切法，以智方便而演說之，其所說法，皆
X30n0603_p0387b15║悉到於一切智地。
X30n0603_p0387b16║如來觀知（至）一切智慧。
X30n0603_p0387b17║論曰：中觀偈曰：諸法不自生，亦不從他生，不共不
X30n0603_p0387b18║無因，是故說無生。若言自生，心豈復生心？若言他
X30n0603_p0387b19║生，自尚無體，寧曰有他？若言共生，自他俱無，以何
X30n0603_p0387b20║為共？若言無因生者，有因且不言生，況復無因？如
X30n0603_p0387b21║是推求，四者皆無系屬，即證無生。無生即唯心所
X30n0603_p0387b22║現，心為諸法之所會，故經言如來觀知一切諸法
X30n0603_p0387b23║之所歸趣者以此。凡夫以天人之樂為求，二乘以
X30n0603_p0387b24║禪悅之樂為求，菩薩以六度萬行之樂為求，佛洞
X30n0603_p0387c01║見諸三乘人種種心行，而能隨其所欲，解脫成就，
X30n0603_p0387c02║故經言亦知一切眾生深心所行，通達無礙者以
X30n0603_p0387c03║此。又於諸法究盡明了者，疊前歸趣之義，斷是一
X30n0603_p0387c04║心。示諸眾生一切智慧者，疊前通達無礙之義，知
X30n0603_p0387c05║是智慧。
X30n0603_p0387c06║迦葉譬如（至）名色各異。
X30n0603_p0387c07║論曰：三千大千世界同為一地，而山川高下谿谷
X30n0603_p0387c08║險邃，以譬同一佛土而有三界等，故諸趣苦惱之
X30n0603_p0387c09║異。然卉木叢林及諸藥草一地所生，而種性若干
X30n0603_p0387c10║名色差別，以譬法性本一而有天人三乘菩薩之
X30n0603_p0387c11║殊。卉則有叢、木則有林、藥則出於卉木，而獨言草
X30n0603_p0387c12║者，以譬天人三乘對菩薩為小耳。種則種子、類則
X30n0603_p0387c13║族類、名則稱謂、色則形相，以譬天人三乘菩薩根
X30n0603_p0387c14║性伴助名狀體號亦有差別也。
X30n0603_p0387c15║密雲彌布（至）各有差別。
X30n0603_p0387c16║論曰：密雲彌布遍覆三千大千世界，以譬如來出
X30n0603_p0387c17║世。以大音聲普遍沙界，天人阿修羅眾一時等澍
X30n0603_p0387c18║其澤普洽，以譬雨大法雨無不充足。卉木叢林及
X30n0603_p0387c19║諸藥草根莖枝葉，隨求所受之小大而滋茂之。以
X30n0603_p0387c20║一切眾生種性體相好樂欣慕之不等，一雲所雨
X30n0603_p0387c21║稱其種性而得生長。華果敷實，以譬一音說法隨
X30n0603_p0387c22║類得解，任力所能而成道果。雖一地所生一雨所
X30n0603_p0387c23║潤，而諸草木各有差別，以譬眾生俱是一相一味
X30n0603_p0387c24║之法，而有天人三乘菩薩之差。種性即上根莖。偈
X30n0603_p0388a01║又言如其體相，即上枝葉皆互相見。華果敷實，言
X30n0603_p0388a02║華敷果實，亦欲錯以成文耳。
X30n0603_p0388a03║迦葉當知（至）各得生長。
X30n0603_p0388a04║論曰：智度論曰：師子坐必踞，臥必右脇。日唯一食，
X30n0603_p0388a05║累足而臥。以其筋為絃彈之，他絃皆絕。以其乳滴
X30n0603_p0388a06║驢乳中，皆化為血。生三歲即能哮吼，百獸怖懾。其
X30n0603_p0388a07║種性猛利而無所畏也。佛號人中師子者，以於諸
X30n0603_p0388a08║法得無所畏故。經言：於大眾中唱如是言：我是如
X30n0603_p0388a09║來，乃至我是一切知者、一切見者、知道者、開道者、
X30n0603_p0388a10║說道者。噫！於大菩薩、天、人、阿修羅眾之前有所畏
X30n0603_p0388a11║者，能如是乎？此哮吼之聲也。經言：隨其所堪而為
X30n0603_p0388a12║說法者，隨其住趣而免苦厄，是謂現世安隱。由惡
X30n0603_p0388a13║趣而生人天，由人天而生佛國，是謂後生善處。或
X30n0603_p0388a14║以十善道、或以四諦法、或以十二因緣、或以六波
X30n0603_p0388a15║羅蜜以自娛樂，是謂以道受樂。於所生處復得見
X30n0603_p0388a16║佛，聞所未聞，是謂亦得聞法。則人天當斷事障以
X30n0603_p0388a17║入二乘菩薩之道，二乘菩薩當斷理障以入菩薩
X30n0603_p0388a18║之道，是謂離諸障礙。於諸法中任力所能漸得入
X30n0603_p0388a19║道，此皆佛自以法合其所喻故。經言：如彼大雲雨
X30n0603_p0388a20║於一切卉木叢林及諸藥草，如其種性具足蒙潤
X30n0603_p0388a21║各得生長。
X30n0603_p0388a22║如來說法（至）一切種智。
X30n0603_p0388a23║論曰：捨外塵邪執得意言分別，意言分別猶為識
X30n0603_p0388a24║想，捨唯識想得真法界，真法界是為智境。經言如
X30n0603_p0388b01║來所說法一相一味者，顯發智境無假法者，智境
X30n0603_p0388b02║既無假法則是解脫，何必言解脫相邪？曰：以華嚴
X30n0603_p0388b03║論曰一切眾生現行無明，即是如來根本大智故。
X30n0603_p0388b04║然智體清淨而能容受一切，智體既言能容受一
X30n0603_p0388b05║切則是離，何必言離相邪？曰：以首楞嚴經曰譬如
X30n0603_p0388b06║虗空體非羣象，而不礙彼諸相發揮故。以智性無
X30n0603_p0388b07║性不妨緣起無性，智性既言不妨緣起無生則是
X30n0603_p0388b08║滅，何必言滅相邪？曰：以維摩經曰不生不滅是無
X30n0603_p0388b09║常義，然則何謂究竟至於一切種智乎？曰：前三義
X30n0603_p0388b10║以相言者，所謂智相至於窮極則猶名種智。種智
X30n0603_p0388b11║者心相也，以是微細念故。起信論曰：遠離微細念
X30n0603_p0388b12║故得見心性。自是而觀，則智與得猶為障礙而不
X30n0603_p0388b13║自在。般若經曰：無智亦無得，以無所得故，菩提薩
X30n0603_p0388b14║埵
X30n0603_p0388b15║其有眾生（至）難解難知。
X30n0603_p0388b16║論曰：如凡夫聞佛所說，則念惡趣之苦，思所由濟，
X30n0603_p0388b17║修十善道，希天人之果。二乘則念捨煩惱，趣寂滅，
X30n0603_p0388b18║修四諦十二因緣，希所證涅槃之報。菩薩則念眾
X30n0603_p0388b19║生之苦，思起大悲，修六波羅蜜，希登無上正等正
X30n0603_p0388b20║覺。而凡夫二乘及諸菩薩所得功德，則不自覺知
X30n0603_p0388b21║其材之大小，性之美惡，但濯濯然而密茂，欣欣然
X30n0603_p0388b22║而敷榮而已，而佛能盡知之。故經言：唯有如來如
X30n0603_p0388b23║實見之，明了無礙，以合一雲之布，一雨之潤也。故
X30n0603_p0388b24║又言：如來知是一相一味之法。問曰：所謂解脫相、
X30n0603_p0388c01║離相、滅相，皆疊前三義，於此變一切種智之名，為
X30n0603_p0388c02║究竟涅槃常寂滅相，而特言終歸於空，何也？曰：佛
X30n0603_p0388c03║之方便，難解難知，然亦特見其端。夫法之一相一
X30n0603_p0388c04║味，則是解脫，解脫即是離，離則是滅，而必言相者，
X30n0603_p0388c05║豈非為對三乘說，知其根性之殊，遮之而言相也
X30n0603_p0388c06║歟？如下文曰：佛知是已，觀眾生心欲而將護之，是
X30n0603_p0388c07║故不即為說一切種智。護之，猶言遮之也。又問曰：
X30n0603_p0388c08║審如所言，則卒明告曰終歸於空，何也？曰：先以方
X30n0603_p0388c09║便遣其執，執盡矣，則見自亡。譬如磨鏡，垢盡明現，
X30n0603_p0388c10║鏡垢已盡，則明非外來。執盡見亡，則雖不言終歸
X30n0603_p0388c11║於空亦可。然根性未熟則遮之，既已純熟則明告，
X30n0603_p0388c12║法施之式如此。
X30n0603_p0388c13║爾時世尊（至）而說偈言。
X30n0603_p0388c14║破有法王（至）令得正見。
X30n0603_p0388c15║論曰：首楞嚴經曰：空生大覺中，如海一漚發。又曰：
X30n0603_p0388c16║一人發真歸源，十方虗空悉皆消殞。然則虗空亦
X30n0603_p0388c17║生滅法也。顯此虗空必由色法，該諸色法總名為
X30n0603_p0388c18║有。葢甞深觀之，有若真實則不可破，不可破則空
X30n0603_p0388c19║有不遍之處。何以故？以真實有體為間礙故。有若
X30n0603_p0388c20║可破則非真實，既非真實則便可言無，何必更名
X30n0603_p0388c21║破有哉？曰：論必有旨也。言破以明有非實有，言有
X30n0603_p0388c22║以明空非斷空，故經言破有法王出現世間。有之
X30n0603_p0388c23║字從月，月無光，光之者日也。從又，又手也，執而有
X30n0603_p0388c24║之。凡有如此。舊疏曰：有者，即三有也。能破一有，謂
X30n0603_p0389a01║三界為一業有之所有故。或破二有，謂本有中有
X30n0603_p0389a02║故。或破三有，即是三界故。誤矣。
X30n0603_p0389a03║迦葉當知（至）悉當成佛。
X30n0603_p0389a04║論曰：經言：密雲彌布，遍覆三千大千世界。故偈中
X30n0603_p0389a05║言之曰：迦葉當知，譬如大雲起於世間，遍覆一切。
X30n0603_p0389a06║便言慧雲含潤，何也？曰：慧雲以譬應身，以能具微
X30n0603_p0389a07║塵沙數修多羅教，故言含潤。又應身皆智之光，如
X30n0603_p0389a08║電，故言晃曜。修多羅教曰：文身、句身、句身皆慧之
X30n0603_p0389a09║辯，如雷，故言遠震。使九十五種邪光不現，故言掩
X30n0603_p0389a10║蔽。除九十八種熱惱，故言清涼。然以此身現于世
X30n0603_p0389a11║間，示同三有，雖可即之，而不可取，故言如可承攬。
X30n0603_p0389a12║舊疏曰：慧雲含潤者，慈心龍所起之雲。此龍將施
X30n0603_p0389a13║雨，必先七日布，以雲陰，候眾事辦，乃雨，故稱含潤。
X30n0603_p0389a14║審如疏所論，則經乃不言慈雲，而言慧雲邪？夫佛
X30n0603_p0389a15║應身全是智慧，故
X30n0603_p0389a16║無盡居士論曰：須菩提既說貧子喻，摩訶迦葉重
X30n0603_p0389a17║說偈，世尊稱其能信能受。然而先愚後智，先貧後
X30n0603_p0389a18║富，先失後得，先迷後悟，未能盡知如來無量無邊
X30n0603_p0389a19║阿僧祗功德，故又示之以一相一味之法。譬如大
X30n0603_p0389a20║雲遍覆一切，則孰為先後？孰為廣狹？電光晃曜，劉
X30n0603_p0389a21║虬所謂類應身之顯知見。雷聲遠震，劉虬所謂類
X30n0603_p0389a22║應身之發鴻唱。其雨普等，四方俱下。其雲所出一
X30n0603_p0389a23║味之水者，以明解脫相、離相、滅相、究竟涅槃相、常
X30n0603_p0389a24║寂滅相。何法不爾？卉木藥草，上中下樹，各得生長。
X30n0603_p0389b01║根莖枝葉，各得滋茂。潤於人華，各得成實。生長之，
X30n0603_p0389b02║茂盛之，成實之，所稟各異，所潤是同。斯則無一趣
X30n0603_p0389b03║而不攝，無一類而不度，無一法而不周。非若貧子
X30n0603_p0389b04║得財之喻，鄙先心而存二見也。
X30n0603_p0389b05║玅法蓮華經授記品第六。
X30n0603_p0389b06║爾時世尊（至）而說偈言。
X30n0603_p0389b07║告諸比丘（至）其事如是。
X30n0603_p0389b08║論曰：迦葉號大迦葉者，耆年於眾中身光吞飲一
X30n0603_p0389b09║由旬，佛稱其慈悲、禪定、神通、三昧之力與我同，甞
X30n0603_p0389b10║分座使之坐，故以為大也。始於䟦耆聚落見佛獻
X30n0603_p0389b11║寶衣，佛以糞掃衣授與，囑曰：此大衣大聖所衣，無
X30n0603_p0389b12║以麤重生怠想。迦葉曰：當作師想、塔想，不敢首奠，
X30n0603_p0389b13║矧覆臥邪？何以故？此衣大進我行故。佛以維摩詰
X30n0603_p0389b14║臥疾毗耶離城，令往問疾。迦葉曰：我不堪往也。憶
X30n0603_p0389b15║念我昔於貧里行乞時，偶遇見之，謂我言有慈悲
X30n0603_p0389b16║心，而不能普捨豪富從貧乞。迦葉！住平等法，應次
X30n0603_p0389b17║行乞食，不為食故應行乞食，為壞和合相故應取
X30n0603_p0389b18║其食，為不受故應受食。以空聚想入於聚落，所見
X30n0603_p0389b19║色與盲等，所聞聲與響等，所齅香與風等，所食味
X30n0603_p0389b20║不分別，受諸觸如智證，知諸法如幻相，無自性無
X30n0603_p0389b21║他性，本自不然，今則無滅。迦葉！若能不捨八邪入
X30n0603_p0389b22║八解脫，以邪相入正法，以一食施一切，供養諸佛
X30n0603_p0389b23║及眾聖賢，然後可食。如是食者，非有煩惱非離煩
X30n0603_p0389b24║惱，非入定意非起定意，非住世間非住涅槃。其施
X30n0603_p0389c01║者，無大福無小福，不為益不為損，是為正入佛道，
X30n0603_p0389c02║不依聲聞。迦葉！若如是食，為不空食人之施也，我
X30n0603_p0389c03║時得未曾有。佛聞此語，亦不強之行。佛將入滅，以
X30n0603_p0389c04║法付之曰：汝能為一切眾生作依止如我，在世有
X30n0603_p0389c05║頭陀行如汝，我法則存，不然法則滅，汝真荷擔大
X30n0603_p0389c06║法者。付法竟，乃般涅槃。諸天請結集法藏，以偈讚
X30n0603_p0389c07║曰：耆年欲恚慢已除，其形譬如紫金聚，上下端嚴
X30n0603_p0389c08║玅無比，目脩清淨如青蓮。結集畢，登忉利天，禮佛
X30n0603_p0389c09║髮塔，為諸天人說法曰：為善生天，為惡入淵，五欲
X30n0603_p0389c10║無常，如華上露，見日則晞。於是諸天為泣下，良久
X30n0603_p0389c11║問曰：大迦葉何為披此抖擻邪？曰：玅衣求時，若得
X30n0603_p0389c12║時復畏失，既失又生惱，此衣糞掃之餘無此過，若
X30n0603_p0389c13║多畜則有沈縫負載之勞，故甘被一衲也。又問曰：
X30n0603_p0389c14║何為常乞不受食邪？曰：受食有僧事役故乞食，殘
X30n0603_p0389c15║食小食擾動喪時故一食，多食難消生睡故小食，
X30n0603_p0389c16║飢劣乏力故應量食，食器多持滌費功故一鉢食，
X30n0603_p0389c17║飲多數起故不飲。又問曰：何為不時經行而長坐
X30n0603_p0389c18║邪？曰：舍宇令人生著故止於樹下，樹下久復然，去
X30n0603_p0389c19║居塚間又起悲憂，皆妨道，乃露地而休，即便欲臥，
X30n0603_p0389c20║臥則增懶，故常坐耳。言訖乃去。諸天歎曰：里巷寒
X30n0603_p0389c21║酸，苦厄羸劣，貧窮孤露，彼常憐愍，今棄而去，誰覆
X30n0603_p0389c22║護我哉？佛在世時，比丘有問者曰：大迦葉身光剡
X30n0603_p0389c23║浮那陀，金色不及此，金在濁水，光徹波上，何修而
X30n0603_p0389c24║臻此乎？佛曰：毗婆尸佛時，迦葉為鍛師，有貧女見
X30n0603_p0390a01║塔像壞，丐金使鍛修飾之，因喜，約為夫婦，九十一
X30n0603_p0390a02║劫人中天上身常金色，今佛授記當作佛，佛號光
X30n0603_p0390a03║明，國名光德，葢其因地所致然也。
X30n0603_p0390a04║爾時大目犍連（至）二十小劫。
X30n0603_p0390a05║論曰：須菩提者，性慈順敬愛，常修空行，入空定，住
X30n0603_p0390a06║無諍三昧，樂於閒林石窟，燕默而坐。有來親近者，
X30n0603_p0390a07║為剖析空義，眾生供養，必獲現報，故號善吉。然能
X30n0603_p0390a08║護眾生意，不令生念礙，謂如不欲其行即住，不欲
X30n0603_p0390a09║其住即行，無事於去。留佛坐夏，忉利天夏休，下降
X30n0603_p0390a10║人間，億萬之眾，爭先願見。蓮華色比丘尼犯眾，接
X30n0603_p0390a11║足而禮。時須菩提方端坐石室，念諸法空，曰：色非
X30n0603_p0390a12║佛，乃至識非佛，眼非佛，乃至意非佛。豁然而悟。佛
X30n0603_p0390a13║語蓮華色比丘尼：非汝先見我，須菩提乃先見我
X30n0603_p0390a14║也。蓮華色比丘尼白佛曰：何為乃爾倒植邪？佛曰：
X30n0603_p0390a15║汝禮我色身，須菩提則見我法身也。佛甞遣詣維
X30n0603_p0390a16║摩詰所問疾，須菩提曰：我不堪往也。憶念我昔入
X30n0603_p0390a17║其舍，從乞食，維摩詰取我鉢，盛滿飯，謂我言：若能
X30n0603_p0390a18║於食等者，諸法亦等，諸法等者，於食亦等。如是行
X30n0603_p0390a19║乞，乃可取食。若須菩提不斷婬怒癡，亦不與俱，不
X30n0603_p0390a20║壞於身，而隨一相，不滅癡愛，起於明脫，以五逆相
X30n0603_p0390a21║而得解脫，亦不解，亦不縛，不見四諦，非不見諦，非
X30n0603_p0390a22║得果，非凡夫，非離凡夫法，非聖人，非不聖人，雖成
X30n0603_p0390a23║就一切法，而不離諸法相，乃可取食。若須菩提不
X30n0603_p0390a24║見佛，不聞法，彼外道六師，富蘭那迦葉、末伽梨賖
X30n0603_p0390b01║棃子、刪闍夜毗羅胝子、阿耆多翅舍欽婆羅、迦羅
X30n0603_p0390b02║鳩䭾迦旃延、尼犍陀若提子等，是汝之師，因其出
X30n0603_p0390b03║家，彼師所墮，汝亦隨墮，乃可取食。若須菩提入諸
X30n0603_p0390b04║邪見，不到彼岸，住於八難，不得無難，同於煩惱，離
X30n0603_p0390b05║清淨法，汝得無諍三昧，一切眾生亦得是定，其施
X30n0603_p0390b06║汝者，不名福田，供養汝者，墮三惡道，為與眾魔共
X30n0603_p0390b07║一手，作諸勞侶，汝與眾魔及諸塵勞，等無有異，於
X30n0603_p0390b08║一切眾生而有怨心，誘諸佛，毀於法，不入眾數，終
X30n0603_p0390b09║不得滅度。汝若如是，乃可取食。時我，世尊，聞此茫
X30n0603_p0390b10║然，不識是何言，不知以何答，便置鉢欲出其舍。維
X30n0603_p0390b11║摩詰曰：取鉢勿懼，於意云何？如來所作化人，若以
X30n0603_p0390b12║是事詰，寧有懼不？我言：不也。維摩詰曰：一切諸法，
X30n0603_p0390b13║如幻化相，汝今不應有所懼也。所以者何？一切言
X30n0603_p0390b14║說，不離是相，至於智者，不著文字，故無所悸也。何
X30n0603_p0390b15║以故？文字性離，無有文字，是則解脫，解脫者，則諸
X30n0603_p0390b16║法也，以是不堪。彼佛默然而止。初，須菩提生時，家
X30n0603_p0390b17║諸倉庫器皿皆空，又平生修空行，說空法，今授記
X30n0603_p0390b18║作佛，佛號名相，國名寶生。觀其因地，以空法而至
X30n0603_p0390b19║果位，則名相與寶，葢有為法也。因空果有，其亦顯
X30n0603_p0390b20║發無住義故。
X30n0603_p0390b21║爾時世尊（至）莊嚴其國。
X30n0603_p0390b22║論曰：迦旃延者，有慧辯善說法要，於大眾中以解
X30n0603_p0390b23║義稱第一。甞宴坐樹下，有外道來作禮，問曰：以我
X30n0603_p0390b24║觀世人，但有此世更無他世，可得然乎？迦旃延曰：
X30n0603_p0390c01║今此日月為天為人？為此世為他世耶？若無他世
X30n0603_p0390c02║則無日月矣。外道俛首良久曰：我見人死無有還
X30n0603_p0390c03║者，知無他世也。曰：如有罪者，彼囚寧得還耶？又問
X30n0603_p0390c04║曰：若死者生天，何不歸乎？曰：如人墮廁得出，寧肯
X30n0603_p0390c05║復入廁耶？且上天一日、人間百年，彼生未終日而
X30n0603_p0390c06║汝骨已壞，寧能知之乎？又問曰：我以罪人鑊煑之，
X30n0603_p0390c07║不見其神出，故知無他世也。曰：汝晝睡時，傍人有
X30n0603_p0390c08║見汝神出游者乎？又問曰：我以人臠肉粉骨求神
X30n0603_p0390c09║竟無有，故知無他世也。曰：如人折薪寸斷之，寧有
X30n0603_p0390c10║火可得耶？又問曰：我以人秤之皆輕於死者，若神
X30n0603_p0390c11║去應輕而反重，故知無他世也。曰：凡鐵在火則輕、
X30n0603_p0390c12║出火則重，人生有神則輕、既死失其神則重，何以
X30n0603_p0390c13║異此乎？又問曰：我以將死者剎那求神不可得，故
X30n0603_p0390c14║知無他世也。曰：汝聞貝聲，寧能剎那求得之耶？於
X30n0603_p0390c15║是外道慘悴而言曰：汝種種破壞我所執，然我執
X30n0603_p0390c16║此久竟未忍捨之，奈何？迦旃延笑曰：汝見採穭者
X30n0603_p0390c17║乎？採穭而見麻即取麻，捨劣能勝人之情也，汝獨
X30n0603_p0390c18║不欲爾耶？又問曰：眾人所見皆然，非止我獨如是，
X30n0603_p0390c19║汝豈得專以我為非乎？曰：昔有二人同行，見鬼詒
X30n0603_p0390c20║曰：君牛人俱徤，前即豐草茂穀處，更載芻米何益
X30n0603_p0390c21║哉？一人聞其語，即棄芻米。一人曰：我見豐草茂穀
X30n0603_p0390c22║處乃棄之，前棄芻米者行三日，飢無所得，為鬼所
X30n0603_p0390c23║噉。眾人所見者，如鬼詒汝也，而汝不受我語，如棄
X30n0603_p0390c24║芻米也。外道者伏地扣頭曰：我不能捨我所所執，
X30n0603_p0391a01║更復見難，當大瞋怒也。曰：我非難汝，但記昔有人
X30n0603_p0391a02║家畜猪多，因行見路旁糞，收置笥，頂戴而歸，中途
X30n0603_p0391a03║遇雨，穢液流面，路人勸其疾棄之，其人恚曰：汝家
X30n0603_p0391a04║不養猪耶？正汝類也。於是外道屈伏歡曰：我始聞
X30n0603_p0391a05║日月之論則已解，但欲深聞智辯，故敢喋玅哉！大
X30n0603_p0391a06║士善開迷雲也。佛甞遣詣維摩詰問疾，即白佛言：
X30n0603_p0391a07║我不堪往憶念。我昔因佛為諸比丘略說法要，我
X30n0603_p0391a08║即於後敷演之，謂無常義、苦義、空義、無我義、寂滅
X30n0603_p0391a09║義。時維摩詰來謂我言：無以生滅心行說實相法。
X30n0603_p0391a10║迦旃延！諸法畢竟不生不滅，是無常義；五受陰洞
X30n0603_p0391a11║達空無所起，是苦義；諸法究竟無所有，是空義；於
X30n0603_p0391a12║我無我而不二，是無我義；法本不生，今則無滅，是
X30n0603_p0391a13║寂滅義。以是故，不堪行迦旃延之辯，能拆外道而
X30n0603_p0391a14║不能迯維摩詰之訶，大乘二乘之宗異故。然今佛
X30n0603_p0391a15║授記當作佛，佛號閻浮那提金光，而但曰其土，不
X30n0603_p0391a16║言國名，豈非義無量而名不足以盡之耶？
X30n0603_p0391a17║爾時世尊（至）汝等善聽。
X30n0603_p0391a18║論曰：目犍連，號大目犍連者，羅夜那。名同者多，故
X30n0603_p0391a19║以大別之。性豪爽，矯然出羣，以神通稱第一。佛臨
X30n0603_p0391a20║阿耨池，池之龍念曰：此眾乃不見舍利弗耶？佛勑
X30n0603_p0391a21║目連往祇洹精舍呼之。舍利弗方補衲，顧見謂目
X30n0603_p0391a22║連曰：汝先行，我補竟即去。於是目連引手摩其刺
X30n0603_p0391a23║處，衣即成。舍利弗以針之餘線置之地，曰：汝能舉
X30n0603_p0391a24║此乎？目連盡其神力不能舉，自疑失其神通，又促
X30n0603_p0391b01║之乃去。以屈伸臂頃至佛所，舍利弗已在座前矣。
X30n0603_p0391b02║有耆域者，生忉利天未久，目連登天，遇諸天出遊，
X30n0603_p0391b03║於中途見域乘車不下，目連駐之使不得行。耆域
X30n0603_p0391b04║合爪謝曰：我受天樂方美，未暇謁尊者也。車乃得
X30n0603_p0391b05║行，因入天宮。宮女皆逃羞，目連念其著樂，火其宮
X30n0603_p0391b06║殿令崩壞，乃為帝釋說法。帝釋喜，俄金碧樓觀儼
X30n0603_p0391b07║如故。佛梵音無極，目連戲尋其音，盡其神力，西過
X30n0603_p0391b08║恒河沙國土，梵音尚在耳邊。至一國，值比丘眾方
X30n0603_p0391b09║食，目連息其力，登食鉢之上經行。眾大驚曰：何從
X30n0603_p0391b10║得此人頭蟲耶？彼佛曰：此葢東方無量佛土，釋迦
X30n0603_p0391b11║牟尼佛神足弟子尋聲至此耳。佛甞遣詣維摩詰
X30n0603_p0391b12║所問疾，即白佛曰：我不堪往也。憶念昔入毗耶離
X30n0603_p0391b13║城，為諸居士說法，時維摩詰謂我言：為白衣說法，
X30n0603_p0391b14║不當如仁者所說。夫說法者，當如法說：法無眾生，
X30n0603_p0391b15║離眾生垢故；法無有我，離我垢故；法無壽命，離生
X30n0603_p0391b16║死故；法無有人，前後際斷故；法常寂然，滅諸相故；
X30n0603_p0391b17║法離於相，無所緣故；法無名字，言語斷故；法無有
X30n0603_p0391b18║說，離覺觀故；法無形相，如虗空故；法無戲論，畢竟
X30n0603_p0391b19║空故；法無有我，離我所故；法無分別，離諸識故；法
X30n0603_p0391b20║無有比，無相待故；法不屬因，不在緣故；法同法性，
X30n0603_p0391b21║入諸法故；法隨於如，無所隨故；法住實際，諸邊不
X30n0603_p0391b22║動故；法無動搖，不依六塵故；法無去來，常不住故；
X30n0603_p0391b23║法順空隨，無相應，無作，離好醜，法無增損，法無生
X30n0603_p0391b24║滅，法無所歸，法過眼、耳、鼻、舌、身、意，法無高下，法常
X30n0603_p0391c01║住不動，法離一切觀行。唯，大目連！法相如是，豈可
X30n0603_p0391c02║說乎？夫說法者，無說無示；其聽法者，無聞無得。譬
X30n0603_p0391c03║如幻士為幻人說法，當建是意而為說法，當了眾
X30n0603_p0391c04║生根有利鈍，善於知見，無所罣礙，以大悲心贊于
X30n0603_p0391c05║大乘，念報佛恩，不斷三寶，然後說法。世尊！我畏其
X30n0603_p0391c06║辯，故不堪任也。調達者，常引五百比丘為其徒眾，
X30n0603_p0391c07║目連厭之令睡，於是調達鼾聲𪖙𪖙，瞿伽離以脚
X30n0603_p0391c08║蹴之不寤。舍利弗為五百人者說法，皆回心歸佛，
X30n0603_p0391c09║而調達始欠伸，目連以手擎去，僧乃得和合。今佛
X30n0603_p0391c10║授記當作佛，佛號多摩羅䟦栴檀香如來，劫名喜
X30n0603_p0391c11║滿，國名意樂。西北方二佛：一、多摩羅䟦栴檀香神
X30n0603_p0391c12║通，香神通之譬也。然大迦葉所行之因光明，欲其
X30n0603_p0391c13║果亦光明者，證成因果等故。須菩提所行之因空，
X30n0603_p0391c14║而所得之果不空者，顯示無住義故。迦旃延所行
X30n0603_p0391c15║之因，則分別名相義句，而所得果報之境，不立名
X30n0603_p0391c16║字，葢發明義理，非名字所能盡故。大目犍連所行
X30n0603_p0391c17║之因以神通，而所得之果號栴檀香，示法喻齊故。
X30n0603_p0391c18║是四大弟子，泛觀其為象，則神通、光明、法相空寂
X30n0603_p0391c19║也。問曰：唯授記為佛決定之說，乃以象釋之，自非
X30n0603_p0391c20║上根，敢逃疑謗乎？曰：然。涅槃經曰：若有聞說，隨順
X30n0603_p0391c21║樂入，速得成佛，心生輕賤，授以遲記。若言佛難得，
X30n0603_p0391c22║久受勤苦，然後乃成。為此人故，授以速記。又善根
X30n0603_p0391c23║熟者，授以速記；善根未熟，授以遲記。如四大弟子
X30n0603_p0391c24║之得記，皆於三百萬億佛而供養之。謂四人者，善
X30n0603_p0392a01║根未熟，聞佛所說，獨不隨順樂入，可乎？維摩詰甞
X30n0603_p0392a02║謂彌勒菩薩曰：世尊授仁者記，一生當得阿耨多
X30n0603_p0392a03║羅三藐三菩提，為用何生得受記乎？過去耶？未來
X30n0603_p0392a04║耶？現在耶？若過去，生已滅；若未來，生未至；若現在
X30n0603_p0392a05║生，現在生無住。如佛所說：比丘！汝即時亦生、亦老、
X30n0603_p0392a06║亦滅。若以無生得記者，無生即是正位，於正位中，
X30n0603_p0392a07║亦無受記，亦無得阿耨多羅三藐三菩提，云何彌
X30n0603_p0392a08║勒受一生記乎？美哉！維摩詰之言，亦可以深觀之
X30n0603_p0392a09║也。
X30n0603_p0392a10║無盡居士論曰：佛既以藥草喻為摩訶迦葉等說
X30n0603_p0392a11║所行是菩薩道，漸漸修學悉當成佛。修菩薩道必
X30n0603_p0392a12║有其果，成佛必有其名，佛出必有其劫，應劫必有
X30n0603_p0392a13║其國。故授記以迦葉於未來世奉覲三百萬億諸
X30n0603_p0392a14║佛，供養恭敬尊重讚歎廣宣大法。於大莊嚴劫光
X30n0603_p0392a15║德國成佛，名曰光明如來，十號具足。須菩提於當
X30n0603_p0392a16║來世奉覲三百萬億佛，供養恭敬尊重讚歎，常修
X30n0603_p0392a17║梵行具菩薩道。於有寶劫寶生國成佛，號曰名相
X30n0603_p0392a18║大迦旃延。於當來世以玅好供具奉事八千億佛，
X30n0603_p0392a19║又復供養二萬億佛，成佛號曰閻浮那提金光大
X30n0603_p0392a20║目連。供養恭敬八千二百萬億諸佛，於喜滿劫意
X30n0603_p0392a21║樂國成佛，號曰多摩羅䟦栴檀香。我諸弟子其數
X30n0603_p0392a22║五百，皆當授記於未來世而成佛。夫生老病死苦，
X30n0603_p0392a23║人之所大怖畏也。無生無老無病無死無苦，其惟
X30n0603_p0392a24║修菩薩道成佛乎？過去佛日月燈明亦如是，見在
X30n0603_p0392b01║佛釋迦世尊亦如是，未來佛授記聲聞亦如是。然
X30n0603_p0392b02║則佛無生無死，而有前佛後佛、彼劫此劫、彼國此
X30n0603_p0392b03║國，何也？曰：虗空無邊、世界無邊、國土無邊，而宿世
X30n0603_p0392b04║因緣或在此世界、或在彼國土。佛於無量無邊浩
X30n0603_p0392b05║劫應緣而現，釋梵諸天四眾見其滅度，而佛實非
X30n0603_p0392b06║滅度也。見其正法住世、像法住世有若干劫，而法
X30n0603_p0392b07║實無正像也，劫實無久近也。故於閻浮那提金光
X30n0603_p0392b08║佛則但曰成佛，而不言其何劫何國。例此思之，則
X30n0603_p0392b09║佛之意深也。
X30n0603_p0392b10║玅法蓮華經化城喻品第七。
X30n0603_p0392b11║佛告諸比丘（至）而說偈曰。
X30n0603_p0392b12║我念過去世（至）通達無量劫。
X30n0603_p0392b13║論曰：大通智勝如來者，能證無量義處三昧之佛
X30n0603_p0392b14║也。以大通智三字攝三重法界，以如來知見力入
X30n0603_p0392b15║三重觀門故。又以勝之一字足其義，乃言觀於久
X30n0603_p0392b16║遠，猶若今日。初入真空絕相觀。偈曰：若人欲識真
X30n0603_p0392b17║空理，身內真如還徧外，情與無情共一體，處處皆
X30n0603_p0392b18║同真法界。故經於此言大也。次入理事無礙觀。偈
X30n0603_p0392b19║曰：只用一念觀一境，一切諸境同時會，於一境中
X30n0603_p0392b20║一切智，一切智中諸法界。故經於此言通也。次入
X30n0603_p0392b21║周徧含容觀。偈曰：一念照入於多劫，一一念劫收
X30n0603_p0392b22║一切，時處帝網現重重，一切智通無障礙。故經於
X30n0603_p0392b23║此言智也。以此三重妙觀而入三重法界，以顯此
X30n0603_p0392b24║三昧出情離見，一切諸三昧無能及者。故經於此
X30n0603_p0392c01║言勝也。華嚴經曰：世尊在摩竭提國阿蘭若法菩
X30n0603_p0392c02║提場中始成正覺，於普光明殿入剎那際諸佛三
X30n0603_p0392c03║昧，以一切智自在神通力現如來身，清淨無礙，無
X30n0603_p0392c04║所依止者，即是此大通智勝如來也。又曰：無有攀
X30n0603_p0392c05║緣，住奢摩他，最極寂靜者，國名好城也。以此最極
X30n0603_p0392c06║寂靜住處非化城故。又曰：具大威德，無所染著，能
X30n0603_p0392c07║令見者悉得開悟，隨宜出興，不失於時，常住一相。
X30n0603_p0392c08║所謂無相者，劫名大相也。以此一相無相之相非
X30n0603_p0392c09║證空小果故。經必言過去滅度者，以明其體常寂
X30n0603_p0392c10║滅故。必言觀於久遠，猶若今日者，以明古今不移
X30n0603_p0392c11║一念故。
X30n0603_p0392c12║佛告諸比丘（至）三藐三菩提。
X30n0603_p0392c13║論曰：垂得猶言俄將得也。經十小劫結跏趺坐身
X30n0603_p0392c14║心不動者，禪定三昧也。禪定三昧而諸佛法不現
X30n0603_p0392c15║在前，何也？曰：諸佛法不屬禪定三昧。何以故？智身
X30n0603_p0392c16║無有住處故。若有住處，則普賢常行之行應有止
X30n0603_p0392c17║息也。過十小劫諸佛之法乃得現前成阿耨多羅
X30n0603_p0392c18║三藐三菩提者，以明智身出諸功用故。何以故？以
X30n0603_p0392c19║智身不與一切染法相應故。凡微細惑習殊勝禪
X30n0603_p0392c20║定，皆是垢淨染法故。華嚴論曰：成佛果德已後，常
X30n0603_p0392c21║行普賢行，常處世間十方六道無有休息。如十地
X30n0603_p0392c22║道滿欲見普賢行，以十地中三昧力倍倍入無量
X30n0603_p0392c23║三昧，畢竟不見普賢身及境界。普賢菩薩即智身
X30n0603_p0392c24║也。十地道滿以十地中三昧力倍倍入無量三昧
X30n0603_p0393a01║者，經十小劫過十小劫之謂也。畢竟不見者，諸佛
X30n0603_p0393a02║法而不現在前之謂也。如論則稱如來常憫會中
X30n0603_p0393a03║一切諸大菩薩求覔普賢不見其身及座，佛令各
X30n0603_p0393a04║生想念殷勤三禮，普賢菩薩方以神通力如應現
X30n0603_p0393a05║身。明智身不可以三昧處求也，為智體無所住無
X30n0603_p0393a06║所依故。若生想念願樂，即如應現身無有處所依
X30n0603_p0393a07║止故。猶如谷響但有應物之音，若呼之則應，無有
X30n0603_p0393a08║處所可得故。有欲見普賢者，但生想念而已。
X30n0603_p0393a09║其佛未出家（至）而說偈言。
X30n0603_p0393a10║世雄無等倫（至）當轉無上輪。
X30n0603_p0393a11║論曰：唯識論曰：眼耳鼻舌身五識，及分別事識、意
X30n0603_p0393a12║識、阿賴耶識為八種。起信論曰：依阿賴耶識，說有
X30n0603_p0393a13║無明不覺而起，能見能現能取境界起念相續，故
X30n0603_p0393a14║說為意。此意復有五種名。云何為五？一者名為業
X30n0603_p0393a15║識，謂無明力。二者名為轉識，依於動心能見相故。
X30n0603_p0393a16║三者名為現識，所謂現一切境界，猶如明鏡現於
X30n0603_p0393a17║色像。現識亦爾，隨其五塵對至即現無有前後，以
X30n0603_p0393a18║一時任運而起常在前故。四者名為智識，分別染
X30n0603_p0393a19║淨法故。五者名為相續識，以念相應不斷故。又為
X30n0603_p0393a20║八種，以阿賴耶生滅因緣共十六種，皆是眾生生
X30n0603_p0393a21║死之趣、十二有支之區宇。十明論曰：十二緣生者，
X30n0603_p0393a22║是一切眾生逐妄迷真，隨生死流轉波浪不息之
X30n0603_p0393a23║若海。其海廣大甚深無際，亦是一切諸佛聖賢寶
X30n0603_p0393a24║莊嚴大城。以此十二有支無自性故，隨順無明即
X30n0603_p0393b01║入生死，隨順智慧即證覺道。經言其佛未出家時
X30n0603_p0393b02║有十六子，其第一者名曰智積，即十六種識名相
X30n0603_p0393b03║起於阿賴耶。阿賴耶即智積，種種珍異玩好之具，
X30n0603_p0393b04║即雜染微細煩惱也。經言聞父得成菩提，皆捨所
X30n0603_p0393b05║珍往詣佛所者，隨順智慧以證覺道也。則以同體
X30n0603_p0393b06║之悲哀怜眾生，故言諸母涕泣而隨送之。又以無
X30n0603_p0393b07║緣慈感攝眾生，故言其祖轉輪聖王。佛以父喻慈，
X30n0603_p0393b08║此言其祖，祖則大父，葢無緣之慈即大慈也。又以
X30n0603_p0393b09║四無量心三十七助道品種種法道以隨從之，故
X30n0603_p0393b10║槩言一百大臣及餘百千萬億人民皆共圍繞隨
X30n0603_p0393b11║至道場。華嚴論曰：十住初心便名見道，若有餘習
X30n0603_p0393b12║則以如來知見之力而用治之。經言十六王子偈
X30n0603_p0393b13║讚佛已勸請說法者，淨治餘習之意，故有多所安
X30n0603_p0393b14║隱怜愍饒益之辭。問曰：所示唯識八種名字體相
X30n0603_p0393b15║曉然，而起信八種義濫難分，願詳為言之。曰：五識
X30n0603_p0393b16║為阿賴耶相分，故曰依阿賴耶識說有無明不覺
X30n0603_p0393b17║而起，能見能現能取境界，此三種識相分說也。若
X30n0603_p0393b18║有分別則方屬意收，故曰起念相續故說為意也。
X30n0603_p0393b19║又問曰：雖明告此意復有五種，知不與阿賴耶相
X30n0603_p0393b20║分二種相濫，然業識轉識現識與能見能現能取
X30n0603_p0393b21║境界又何異哉？曰：所以言相分者，以未有分別也。
X30n0603_p0393b22║若剎那流入意地則分別生，分別生則有精粗，故
X30n0603_p0393b23║謂之業識者動之至微細者。轉識現識皆相次而
X30n0603_p0393b24║形，以其行相如此，故知不濫前阿賴耶相分三種
X30n0603_p0393c01║也。
X30n0603_p0393c02║佛告諸比丘（至）而說偈言。
X30n0603_p0393c03║我等諸宮殿（至）徧照於十方。
X30n0603_p0393c04║爾時五百萬億（至）以偈頌言。
X30n0603_p0393c05║世尊轉法輪（至）無量劫習法。
X30n0603_p0393c06║論曰：化城一品，名為䇿發二乘疲墮而說，其實破
X30n0603_p0393c07║序品如言之執，而續未盡之義。何以知之？無量義
X30n0603_p0393c08║處三昧者，諸佛剎那際定也，為此經之宗。宗之微
X30n0603_p0393c09║玅，無以寄之，而寄之於無量義處三昧而已。恐學
X30n0603_p0393c10║者機思不玅，作如言執，故前段示大通智勝佛，雖
X30n0603_p0393c11║十劫坐道場，而其佛法不得現在前，過十小劫乃
X30n0603_p0393c12║得現前耳。佛放眉間之光，但照東方者，密示無量
X30n0603_p0393c13║義處三昧之相，如指飢者以甑，飢者但見甑而不
X30n0603_p0393c14║見飯，故在會之人如彌勒者，亦所不知其端，而問
X30n0603_p0393c15║曰文殊，葢佛意不在放光照東方而已。恐學者機
X30n0603_p0393c16║思不玅，作如言執，故此段示自然之光，普照十方，
X30n0603_p0393c17║而諸梵天推尋此光，自十方來，隨其所向，皆得見
X30n0603_p0393c18║佛，而佛無定住之處，證成智身，不可以三昧處求，
X30n0603_p0393c19║以無處所依止故，如觀駭雞犀枕，面面皆正也。凡
X30n0603_p0393c20║上所示，皆破如言執也。日月燈明佛未出家時，有
X30n0603_p0393c21║八王子隨父出家，因玅光菩薩教化，皆得成佛，而
X30n0603_p0393c22║其成佛有速有遲，以示八識轉成四智。若以知見
X30n0603_p0393c23║力觀六、七觀，則因中所轉成佛之速者也；若五、八
X30n0603_p0393c24║識，則必果中所轉成佛之遲者也。然義未盡，故今
X30n0603_p0394a01║言大通智勝佛未出家時，有十六王子因父成道，
X30n0603_p0394a02║隨往供養，尋復出家，諸母泣送其祖及諸眷屬，共
X30n0603_p0394a03║詣親近，見其成道。葢增前所示八種識名相為十
X30n0603_p0394a04║六種，以隨順親近之，而用無緣大慈、同體大悲諸
X30n0603_p0394a05║玅功德長養成熟，故十六王子之成佛，不言先後
X30n0603_p0394a06║也。日月燈明佛之八王子成佛，但是玅光文殊、然
X30n0603_p0394a07║燈彌勒者，但見根身轉依之義，未見器界轉依之
X30n0603_p0394a08║意，故今以十六王子當成佛道，隨方得名，以示器
X30n0603_p0394a09║界亦轉依，隨方成佛也。然根身、器界既俱轉依矣，
X30n0603_p0394a10║五蘊已成三苦之區，十二緣微細行相猶未剖析，
X30n0603_p0394a11║故又詳敘三轉、四諦、十二因緣，其文皆在下，故凡
X30n0603_p0394a12║此所論，皆續未盡之義也。
X30n0603_p0394a13║爾時大通（至）是苦滅道。
X30n0603_p0394a14║論曰：三轉者，一示相轉、二勸修轉、三作證轉。示相
X30n0603_p0394a15║轉者，示其相狀，謂是苦乃至是道也。勸修轉者，勸
X30n0603_p0394a16║其令修，謂苦應知乃至道應知也。作證轉者，引己
X30n0603_p0394a17║證彼，謂苦我已知不復更知，乃至道我已修不復
X30n0603_p0394a18║更修。三轉四諦，是為十二。又曰：十二行，謂令聞法
X30n0603_p0394a19║者發生無漏真聖慧眼，於每諦中觀三世為總。又
X30n0603_p0394a20║於每諦中觀過去為智、未來為明、現在為覺，別為
X30n0603_p0394a21║四諦。如是一轉總別四行，三轉四諦凡十二行也。
X30n0603_p0394a22║輪有摧研之用，唯教無行豈能摧惑？必須立行方
X30n0603_p0394a23║有輪義，故名十二行法輪。經言：若沙門婆羅門若
X30n0603_p0394a24║天魔梵及餘世間所不能轉者，以我所得法轉入
X30n0603_p0394b01║他心令不斷故。辟支佛雖自悟而口不能說，聲聞
X30n0603_p0394b02║則因佛說而知，故沙門所不能轉。婆羅門若天魔
X30n0603_p0394b03║梵，雖聞其名而不解其義，亦所不能轉，則餘世間
X30n0603_p0394b04║可知也。
X30n0603_p0394b05║及廣說十二因緣法。
X30n0603_p0394b06║論曰：三、轉十二行法輪，本為四諦，而言廣說十二
X30n0603_p0394b07║因緣法者，明此十二因緣，即是細觀四諦法而廣
X30n0603_p0394b08║說之也。約苦集，則有無明緣行，乃至生緣老死；約
X30n0603_p0394b09║道滅，則有無明滅，無明滅則行滅，乃至老死滅也。
X30n0603_p0394b10║十二通名因緣者，本因為因，緣因為緣，因如因丘，
X30n0603_p0394b11║緣如緣木。無明為本因，緣無明之因而為行；行為
X30n0603_p0394b12║本因，緣行之因又為識。如是展轉，相為因緣。維摩
X30n0603_p0394b13║詰曰：若知無明畢竟滅故，諸行亦畢竟滅，乃至生
X30n0603_p0394b14║畢竟滅故，老死亦畢竟滅。則十二因緣者，出世之
X30n0603_p0394b15║要道，辟支佛有自悟者，佛當其機而為之說。如維
X30n0603_p0394b16║摩詰所言，則菩薩所觀者也。
X30n0603_p0394b17║無明緣行（至）憂悲苦惱滅。
X30n0603_p0394b18║論曰：華嚴經十地品第六。地金剛藏菩薩曰：三界
X30n0603_p0394b19║所有唯是一心，如來於此分別演說十二有支皆
X30n0603_p0394b20║從一心如是而立。何以故？隨事貪欲與心共生，心
X30n0603_p0394b21║是識、事是行，於行迷惑是無明，與無明及心共生
X30n0603_p0394b22║是名色，名色增長是六處，六處三分合為觸，觸共
X30n0603_p0394b23║生是受，受無厭足是愛，愛攝不捨是取，彼諸有支
X30n0603_p0394b24║生是有，有所起名生，生熟為老，老壞為死。佛子！此
X30n0603_p0394c01║中無明有二種業，一令眾生迷於所緣、二與行作
X30n0603_p0394c02║生起因。行亦有二種業，一能生未來果報、二與識
X30n0603_p0394c03║作生起因。識亦有二種業，一能令諸有相續、二與
X30n0603_p0394c04║名色作生起因。名色亦有二種業，一互相助成、二
X30n0603_p0394c05║與六處作生起因。六處亦有二種業，一各自取境
X30n0603_p0394c06║界、二與觸作生起因。觸亦有二種業，一能為觸所
X30n0603_p0394c07║緣、二與受作生起因。受亦有二種業，一能領受愛
X30n0603_p0394c08║憎等事，二與愛作生起因。愛亦有二種業，一深著
X30n0603_p0394c09║所愛事，二與取作生起因。取亦有二種業，一令諸
X30n0603_p0394c10║煩惱相續，二與有作生起因。有亦有二種業，一能
X30n0603_p0394c11║令於餘趣中生，二與生作生起因。生亦有二種業，
X30n0603_p0394c12║一能起諸蘊，二與老作生起因。老亦有二種業，一
X30n0603_p0394c13║諸根變異，二與死作生起因。死亦有二種業，一能
X30n0603_p0394c14║壞諸行，二與不覺知故相續不絕。自是觀之，則十
X30n0603_p0394c15║二有支相因而成，無有作用，無有體性。但如磁石
X30n0603_p0394c16║鐵不謀而合，磁石豈有知思哉？而注發動轉，若有
X30n0603_p0394c17║使之者。故涅槃經曰：磁石不曾吸鐵，鐵亦不吸磁
X30n0603_p0394c18║石，而磁石與鐵見必相合。無明不吸諸行，諸行不
X30n0603_p0394c19║吸識心，亦得名為無明緣行識等。故經言：無明滅
X30n0603_p0394c20║則行滅，乃至老死憂悲苦惱滅者如此。
X30n0603_p0394c21║佛於天人（至）于今不盡。
X30n0603_p0394c22║論曰：大通智勝佛受十六王子勸請說法，過二萬
X30n0603_p0394c23║劫乃說此經，經八千劫未曾休廢。則經之句偈，以
X30n0603_p0394c24║阿僧祗阿難陀海亦不能記持，以阿僧祗迦旃延
X30n0603_p0395a01║辯亦不能演說，唯自證者神而明之。若欲深入三
X30n0603_p0395a02║昧求之，雖大通智勝佛宴坐，經八萬四千劫終莫
X30n0603_p0395a03║能睹。若欲盡其辯慧傳之，雖十六王子樂說，經八
X30n0603_p0395a04║萬四千劫終莫能授。葢宴坐三昧不過乎默，樂說
X30n0603_p0395a05║辯慧不過乎語。夫自證者，思慮所不能及，語默豈
X30n0603_p0395a06║能形容哉？然十六王子始稱王子，漸次出家則稱
X30n0603_p0395a07║沙彌，勤苦得道乃稱菩薩者，示此經必須自成熟
X30n0603_p0395a08║而悟，非可以三昧求語言傳也。
X30n0603_p0395a09║諸比丘我今（至）三藐三菩提。
X30n0603_p0395a10║論曰：萬物出乎震。震，東方也。二佛：一名阿閦，在歡
X30n0603_p0395a11║喜國；二名須彌頂。震，動也，動而怖懼也。阿閦，此言
X30n0603_p0395a12║無動而在歡喜國者也。須彌頂，則又無動之極也。
X30n0603_p0395a13║齊乎巽。巽，東南方也。巽為進退，為不果，則不能無
X30n0603_p0395a14║所畏者也。二佛：一名師子音，則其音無畏者也；二
X30n0603_p0395a15║名師子相，則其相無所畏者也。相見乎離。離，南方
X30n0603_p0395a16║之卦也。萬物皆相見，則其相於此辯也。二佛：一名
X30n0603_p0395a17║虗空住；二名當識。虗空住，則於相無相也。常滅，則
X30n0603_p0395a18║從本已來常寂滅也。致役乎坤。坤，西南方也。坤也
X30n0603_p0395a19║者，地也，萬物皆致養也。二佛：一名帝相，則雖差別
X30n0603_p0395a20║假名，無非帝相也；二名梵相，則雖藏疾納汗，無非
X30n0603_p0395a21║梵相也。說言乎兌。兌，西方也。以出乎震，反之則萬
X30n0603_p0395a22║物之所入也。二佛：一名阿彌陀；二名度世間苦惱。
X30n0603_p0395a23║阿彌陀，此言無量壽，則不見其有出入相，而度世
X30n0603_p0395a24║間一切無常之苦惱也。戰乎乾。乾，西北方之卦也。
X30n0603_p0395b01║二佛：一名多摩羅䟦栴檀香神通；二名須彌相。多
X30n0603_p0395b02║摩羅䟦，此言無垢賢香，則不與萬物戰者也。神通，
X30n0603_p0395b03║則非萬物之所敵也。須彌相，則毀譽不動，而其相
X30n0603_p0395b04║之可見也。勞乎坎。坎，水也，北方之卦也，萬物之所
X30n0603_p0395b05║歸也。二佛：一名雲自在；二名雲自在王。雲自在，則
X30n0603_p0395b06║不滯於水者也。雲自在王，則又自在之至也。成言
X30n0603_p0395b07║乎艮。艮，東北方也，萬物之所成終而成始也。原始
X30n0603_p0395b08║反終，故知死生之說，而壞世間之所怖畏也。佛名
X30n0603_p0395b09║壞世間怖畏，則不見其有生死怖畏也。第十六，我
X30n0603_p0395b10║釋迦牟尼佛於娑婆國土成阿耨多羅三藐三菩
X30n0603_p0395b11║提。釋迦牟尼，此言能仁寂默；娑婆，此言堪忍。唯能
X30n0603_p0395b12║仁寂默，所以於萬物終始之際，不厭生死，不住涅
X30n0603_p0395b13║槃，而於忍土成無上正徧正覺，救諸苦趣眾生也。
X30n0603_p0395b14║問曰：佛於耆闍崛山說此經，計支那國易書未具
X30n0603_p0395b15║也，而以此方之易卦釋中印祕言，乃不自疑乎？曰：
X30n0603_p0395b16║一切法分四重無礙：一曰理無礙，二曰事無礙，三
X30n0603_p0395b17║曰理事無礙，四曰事事無礙。若以中印支那語言
X30n0603_p0395b18║為不可交相釋，則事事為礙也，安能達一切法乎？
X30n0603_p0395b19║華嚴論曰：閻浮東北，艮位也，文殊師利童子游行
X30n0603_p0395b20║居止之所，以明啟蒙之首，故名童子菩薩。其實為
X30n0603_p0395b21║十方諸佛無性玅慧，成佛必由之門。眾生皆具，而
X30n0603_p0395b22║以迷理自惑，不見欲見者，現行分別是也。以定慧
X30n0603_p0395b23║照之即明，故艮為止也。又曰：南無佛陀者，南方離
X30n0603_p0395b24║卦，離虗其中，自心之象也。南無此言，救我而論釋
X30n0603_p0395c01║以理，方隅定位而論[媲-囟+(色-巴+囚)]以法，是真達事事無礙之
X30n0603_p0395c02║旨者也。
X30n0603_p0395c03║諸比丘我等（至）而說偈言。
X30n0603_p0395c04║大通智勝佛（至）引入於佛慧。
X30n0603_p0395c05║論曰：如前偈曰：若人散亂心，入於塔廟中，一稱南
X30n0603_p0395c06║無佛，皆已成佛道。但一稱佛之名，則佛道已成，何
X30n0603_p0395c07║其易哉！今此偈曰：大通智勝佛，十劫坐道場，佛法
X30n0603_p0395c08║不現前，不得成佛道。經十劫而坐，猶不成道，又何
X30n0603_p0395c09║其難也！豈一經首尾自相違戾耶？經必有旨耶？曰：
X30n0603_p0395c10║一佛乘唯論知見，唯以佛之知見開悟眾生，故鄙
X30n0603_p0395c11║陋功力取證也。華嚴經曰：如來常愍會中一切諸
X30n0603_p0395c12║大菩薩，求覔普賢，不見其身及座者。以功力取證
X30n0603_p0395c13║者也。又曰：令各生想念，殷勤三禮，普賢菩薩方以
X30n0603_p0395c14║神通力如應現化者。以知見之力了達者也。葢智
X30n0603_p0395c15║身不可以三昧處求，為智體無住，無所依止故。若
X30n0603_p0395c16║生想念願樂，即如應現化，無有處所依止故。猶如
X30n0603_p0395c17║谷響，但有應物之音，若呼之即應，無有處所可得。
X30n0603_p0395c18║經言寶所在近，不言方所者，以此也。金剛般若經
X30n0603_p0395c19║曰：應無所住而生其心，若心有住，即為非住。釋者
X30n0603_p0395c20║曰：若住善法，即是善法成就；若住惡法，即是惡法
X30n0603_p0395c21║成就。善惡之法既各成就，則真心自應隱沒；若不
X30n0603_p0395c22║住一切處，則真心顯露。故經過險道，止息化城之
X30n0603_p0395c23║眾，方於自心之外，妄見息滅之境，作滅度想，其可
X30n0603_p0395c24║以語寶所在近之旨哉？問曰：論稱化城一品，雖名
X30n0603_p0396a01║䇿發二乘疲墮而說，其實破序品如言執續未盡
X30n0603_p0396a02║之義，然何意特於授記品之後說之耶？曰：一佛乘
X30n0603_p0396a03║之宗建於序品，故眉間之光密示此宗，無量義處
X30n0603_p0396a04║三昧顯說此宗。夫密示顯說之意既已傳，然神頴
X30n0603_p0396a05║玅契者，不可以人人求之，故又方便譬喻說之。既
X30n0603_p0396a06║已信解授記，則是一大事因緣出現於世者畢矣。
X30n0603_p0396a07║而破如言之執續未盡之義，次於其後，固其所也，
X30n0603_p0396a08║尚何疑哉？
X30n0603_p0396a09║無盡居士論曰：聲聞大弟子既授記於未來成佛，
X30n0603_p0396a10║然過去現在佛以何為證？佛即為說過去無量無
X30n0603_p0396a11║邊不可思議阿僧祇劫，有佛名大通智勝，我以如
X30n0603_p0396a12║來知見力故，觀彼久遠猶若今日。偈言曰：大通智
X30n0603_p0396a13║勝佛，十劫坐道場，佛法不現前，不得成佛道。何也？
X30n0603_p0396a14║十六王子十方梵天請轉法輪，佛雖許之而說時
X30n0603_p0396a15║未至，故佛法不現前也。初轉法輪，宣說四諦十二
X30n0603_p0396a16║因緣，度六百萬億眾阿羅漢而已。再轉法輪，千萬
X30n0603_p0396a17║恒沙眾於諸法不受，亦得阿羅漢而已。至十六王
X30n0603_p0396a18║子出家作沙彌，請佛為我等說阿耨多羅三藐三
X30n0603_p0396a19║菩提。受請過二萬劫已，乃說大乘經，名玅法蓮華
X30n0603_p0396a20║經。如恒河沙偈佛法現前，則向之十六沙彌，今謂
X30n0603_p0396a21║之十六菩薩已。六祖曰：前念後念及今念，念念不
X30n0603_p0396a22║被愚迷染。苟非弟子與師宿世因緣正念常住未
X30n0603_p0396a23║甞生滅，則何以植德本於沙界、種善根於曩劫猶
X30n0603_p0396a24║如今日也？且釋迦文佛自大通智勝佛時出家教
X30n0603_p0396b01║化，至此而後聲聞授記，何其悠久也？葢人之貪著
X30n0603_p0396b02║未易遣拂，厭苦則欣慕，欣慕則著小法。佛以是故
X30n0603_p0396b03║說化城採寶之喻，先以二乘涅槃息其疲懈，而終
X30n0603_p0396b04║示之以佛寶也。然則四諦十二因緣者，化城也，息
X30n0603_p0396b05║於化城而得佛寶。故偈曰：是十六王子，皆得成佛
X30n0603_p0396b06║道。法不妄起，數不虗設，通此則通彼，知喻則知實
X30n0603_p0396b07║矣。
X30n0603_p0396b08║
X30n0603_p0396b09║玅法蓮華經合論卷第三
X30n0603_p0396b10║
X30n0603_p0396b11║音釋
X30n0603_p0396b12║輜（音緇。）斷（去聲。）揣（楚委切。）穭（音魯。）畜（凶入聲。）瘉（音愈。）榍（音屑。）數（上聲。）語
X30n0603_p0396b13║（去聲。）悸（奇寄切，音忌。心動。）