X30n0603_p0396b14║
X30n0603_p0396b15║
X30n0603_p0396b16║玅法蓮華經合論卷第四
X30n0603_p0396b17║
X30n0603_p0396b18║經　姚秦三藏法師　鳩摩羅什　譯
X30n0603_p0396b19║論　宋寶覺圓明禪師　慧洪　造
X30n0603_p0396b20║（附論）　宋丞相無盡居士　張商英　撰
X30n0603_p0396b21║玅法蓮華經五百弟子授記品第八。
X30n0603_p0396b22║爾時富樓那（至）今但略說。
X30n0603_p0396b23║論曰：富樓那彌多羅尼子者，生於五天附庸寒陋
X30n0603_p0396b24║之國。然其為人，隆準白析，精敏絕倫，有大智慧，善
X30n0603_p0396c01║說法要。佛每稱之，以為說法第一。其母亦英靈有
X30n0603_p0396c02║卓識，誦四韋陀書，聲被諸國。富樓那嘗白佛：願還
X30n0603_p0396c03║本國作佛事，利益有情。佛曰：汝國弊惡，柰何？富樓
X30n0603_p0396c04║那曰：我當修忍。若毀辱我，我當作念：幸不以拳歐
X30n0603_p0396c05║我。設遭拳歐，又當作念：幸不捶楚我。設遭捶楚，又
X30n0603_p0396c06║當作念：幸不兵刃我。設遭兵刃，又當作念：因受兵
X30n0603_p0396c07║刃，幸離此五陰毒器也。佛贊嘆之曰：非特汝持是
X30n0603_p0396c08║忍力，我亦從中證。舍利弗亦從而合爪稱美曰：一
X30n0603_p0396c09║切梵行人，當縈衣頂戴於汝。若見汝者，得大利益。
X30n0603_p0396c10║初其父禱於江瀕之祠，祠大梵天之像也。願求嗣
X30n0603_p0396c11║息，而值江滿。又夢寶器中眾寶皆滿，入母之懷。及
X30n0603_p0396c12║生子矣，所願得滿，故名滿願母。彌多羅尼，此言慈。
X30n0603_p0396c13║有問其姓氏者，答曰：我父名滿，我母名慈，諸梵行
X30n0603_p0396c14║人呼我為滿慈子。今佛授記，過無量阿僧祗劫，當
X30n0603_p0396c15║於此土得阿耨多羅三藐三菩提，號曰法明如來。
X30n0603_p0396c16║乃至以恒河沙等三千大千世界為一佛土，七寶
X30n0603_p0396c17║臺觀充滿其中。劫名寶明，國名善淨。壽無量阿僧
X30n0603_p0396c18║祗劫，法住甚久。佛滅後，起七寶塔，徧滿其國。其因
X30n0603_p0396c19║善說法要，故號法明。其行可貴，故劫名寶明。慈力
X30n0603_p0396c20║和易，故國名善淨。至於應緣而生，則禱江見夢，皆
X30n0603_p0396c21║以滿為祥。及其證果，則所化之國，眾寶莊嚴充滿。
X30n0603_p0396c22║既化之後，一切塔廟，亦復徧滿。葢三世古今，本一
X30n0603_p0396c23║念也。
X30n0603_p0396c24║爾時千二百（至）心遍歡喜。
X30n0603_p0397a01║論曰：阿若憍陳如者，寬仁博識，大慧通達，以最初
X30n0603_p0397a02║得法故。一時大弟子中，推其早悟為冠，曰：日，佛也；
X30n0603_p0397a03║明星，憍陳如也。日初昇則明星現，以此星破長夜
X30n0603_p0397a04║之暗，而陳如則破無明之暗故也。佛為太子時，棄
X30n0603_p0397a05║國入山學道。其父淨飯王念之不忘，遣親臣五人
X30n0603_p0397a06║者往侍衛之，陳如其一也。二人則以欲為淨，三人
X30n0603_p0397a07║則以苦行為淨。而太子專修苦行，故二人者棄之
X30n0603_p0397a08║而去。其後太子受飲食、蘇油、暖水，三人者曰：噫！太
X30n0603_p0397a09║子亦捨苦行矣。於是亦棄而去之。然太子得道，先
X30n0603_p0397a10║為此五人說法。葢其因地，佛於飢世化其身為大
X30n0603_p0397a11║魚，躍浪及岸，浪去迅疾，魚留沙鹵間，示作死相。有
X30n0603_p0397a12║梓匠五人行見之，先斧其肉，餘飢乏者爭赴之。佛
X30n0603_p0397a13║以魚身誓曰：我若成佛，要先度此五梓匠也。今佛
X30n0603_p0397a14║受記，當供養六萬二千億佛，然後成佛，號曰普明，
X30n0603_p0397a15║而與五百阿羅漢同號。以其因最先悟無生智，破
X30n0603_p0397a16║無明癡暗，故其成佛亦號普明也。迦留陀夷，此言
X30n0603_p0397a17║黑色光。優陀夷，此言出現。周陀，具言陀奴。莎伽陀，
X30n0603_p0397a18║此言善來。餘者已見序品釋之。是諸大士皆眾中
X30n0603_p0397a19║之選者，故特標之。
X30n0603_p0397a20║無盡居士張商英論曰：滿慈於人中說法第一，既
X30n0603_p0397a21║聞化城之非實，知寶所之不遠，世尊知其深心本
X30n0603_p0397a22║願，即記之：汝於未來成佛，號曰法明。又與一千二
X30n0603_p0397a23║百心自在者次第授記，憍陳如號曰普明。五百阿
X30n0603_p0397a24║羅漢既受佛記，即得如來方便法音，隨宜說法，即
X30n0603_p0397b01║引醉客衣珠之喻以明斯義，與向之自謂究竟滅
X30n0603_p0397b02║度不侔矣。
X30n0603_p0397b03║妙法蓮華經授學無學人記品第九。
X30n0603_p0397b04║爾時阿難羅（至）護持諸佛法。
X30n0603_p0397b05║論曰：阿難，此言歡喜。佛成道之日，乃生於釋利，葢
X30n0603_p0397b06║佛諸弟也。生二十歲，為佛侍者，其相美好。初佛使
X30n0603_p0397b07║著覆肩之服，有女子將兒臨井欲汲，顧見阿難，目
X30n0603_p0397b08║不暇瞬，悞以汲綆繫兒之頸，兒幾絕。又隨佛入天
X30n0603_p0397b09║人宮、龍宮，所見美女，雖未盡殘思，心已無染，為諸
X30n0603_p0397b10║天人龍神所恭敬。佛每曰：阿難比他侍者為勝。他
X30n0603_p0397b11║侍者聞說乃解。阿難於佛未發言，已解其意，須此
X30n0603_p0397b12║不須此，皆悉能知。後以法藏付囑之。初四天王各
X30n0603_p0397b13║以鉢獻佛，佛累之以手，平之而為一，而四鉢之緣
X30n0603_p0397b14║宛然。然此鉢重大，阿難每荷之，隨佛無懈容。年二
X30n0603_p0397b15║十五，侍佛所，聞八十千犍度，皆誦不遺，不重問一
X30n0603_p0397b16║句，其念力精玅如此。佛入般涅槃，在師子床，迦葉
X30n0603_p0397b17║大眾見而贊曰：面如淨滿月，眼若青蓮華，佛法大
X30n0603_p0397b18║海水，流注阿難心。自誓入涅槃，住則恐離車怨，進
X30n0603_p0397b19║則恐闍王怨，於是至恒河中，入風奮迅三昧，分身
X30n0603_p0397b20║為四分：一以與天，一以與龍，一以與毗舍離，一以
X30n0603_p0397b21║與阿闍世。阿育王禮其塔，奉千萬兩金，贊以偈曰：
X30n0603_p0397b22║能攝持法身，法燈故法住，念盛佛智海，故設上供
X30n0603_p0397b23║養。念持多所聞，口出微玅語，世尊所贊歎，天人之
X30n0603_p0397b24║所愛。今佛授記，於來世當得作佛，號山海慧自在
X30n0603_p0397c01║通王如來，國名常立勝旛，劫名玅音徧滿。其因以
X30n0603_p0397c02║持佛法藏，一切天魔外道所當懾伏，故其佛國名
X30n0603_p0397c03║常立勝旛；以演法音至一切處，故其劫名玅音遍
X30n0603_p0397c04║滿。夫自空王佛所，同佛發心，勇猛明利，不動如山，
X30n0603_p0397c05║廣大如海，而深入玅義，故其慧辯自在；於一切法
X30n0603_p0397c06║與奪無礙，故其通達如王也。
X30n0603_p0397c07║爾時佛告羅（至）如甘露見灌。
X30n0603_p0397c08║論曰：羅睺羅者，佛之子也。初佛為太子時，將出家，
X30n0603_p0397c09║以白其父淨飯王，王不可。太子懇求不已，王曰：若
X30n0603_p0397c10║汝有子，聽汝所求。於是太子以指指耶輸之腹而
X30n0603_p0397c11║言曰：却後六年，汝當生男。果如所期而生，故名覆
X30n0603_p0397c12║障。太子夜踰牆而去，耶輸乃娠。諸釋氏以為不祥，
X30n0603_p0397c13║欲治而殺之，賴寶女劬毗羅證之止。既生羅睺羅，
X30n0603_p0397c14║終不能自明，抱而臨大火聚曰：我若為非，子母俱
X30n0603_p0397c15║焚。不然，天當作證。即趨而入。於是火聚化而為蓮
X30n0603_p0397c16║池，國人疑謗乃息。佛既成道，還歸本國，耶輸遣羅
X30n0603_p0397c17║睺羅以果奉獻。羅睺羅恃其幼稚，於萬眾中徑持
X30n0603_p0397c18║上佛，佛欣然受之。淨飯王曰：吾兒入道，而吾孫如
X30n0603_p0397c19║此，亦可以紹金輪之位，復何恨哉！及長，佛令出家。
X30n0603_p0397c20║耶輸鍾愛之，藏於高樓，大目犍連飛空携之而去，
X30n0603_p0397c21║使師事舍利弗為弟子。在沙彌中，膽氣逸羣，好誕
X30n0603_p0397c22║語。國王、大臣、婆羅門、居士有來親近佛者，羅睺羅
X30n0603_p0397c23║必詒之曰：佛不在，令無量人不得見佛。佛呵之。甞
X30n0603_p0397c24║使濯足，因三覆其盆，曰：汝何不注水？答曰：盆覆不
X30n0603_p0398a01║能注也。佛言：汝好誕如覆盆，於佛法中法水不留，
X30n0603_p0398a02║自今當實語也。久之，求道無所得，以問佛。佛言：汝
X30n0603_p0398a03║為人說五陰空未？曰：未也。佛曰：當為人說。說竟，又
X30n0603_p0398a04║問佛。佛言：汝為人說十二入未？說十八界未？說法
X30n0603_p0398a05║是得道之門，若欲得道，當為他說，說竟自當得道。
X30n0603_p0398a06║後果得道，見愛皆除，三界生盡。今佛授記：汝於來
X30n0603_p0398a07║世當得作佛，號蹈七寶華如來，壽量國土與阿難
X30n0603_p0398a08║得果同。葢因其宗同，然其獨得號佛長子耳。
X30n0603_p0398a09║無盡居士論曰：阿難成佛，曰山海慧自在通王。羅
X30n0603_p0398a10║睺羅成佛，號蹈七寶華。學無學二千人成佛，同一
X30n0603_p0398a11║號曰寶相，五百羅漢同號普明，二千學無學同號
X30n0603_p0398a12║寶相。圭峯所謂河沙諸佛入我身，我身徧入河沙
X30n0603_p0398a13║佛，亦如二萬佛同號日月燈明也。問曰：未來世佛
X30n0603_p0398a14║何授記之多乎？曰：覺體徧周，佛身充滿，入於名數，
X30n0603_p0398a15║已是隨宜。若不如斯，誰復修證？以其供養奉事種
X30n0603_p0398a16║種莊嚴之具推之，相雖有而不著，性雖空而不斷。
X30n0603_p0398a17║珍而至貴者，寶也。剛而不壞者，金也。淨而無垢者，
X30n0603_p0398a18║珠也。熏而普聞者，香也。摧邪不動者，幢也。立正表
X30n0603_p0398a19║勝者，旛也。舒而垂蔭者，葢也。開敷而麗者，華也。凝
X30n0603_p0398a20║結而實者，果也。塔廟者，應身之所在也。瓔珞者，報
X30n0603_p0398a21║身之所賁也。或三、或五、或六、或七、或八，至於百千
X30n0603_p0398a22║萬億，內不出乎三十七助道品所行之行，外不出
X30n0603_p0398a23║乎三十七助道品所依之報也。一蒙佛記，成佛不
X30n0603_p0398a24║虗。此所以佛出難值，如優曇鉢華時一現耳。
X30n0603_p0398b01║玅法蓮華經法師品第十。
X30n0603_p0398b02║爾時世尊（至）法華最第一。
X30n0603_p0398b03║論曰：修多羅有觀照二門，是妙方便。如曰：一念普
X30n0603_p0398b04║觀無量劫，無去無來亦無住，如是了知三世事，超
X30n0603_p0398b05║諸方便成十力。又曰：照心無體，則境無所起，心境
X30n0603_p0398b06║總無，業體便謝，唯普光明智，無暗無明，即無明滅，
X30n0603_p0398b07║十二虗妄緣滅。故凡言於此經，受持讀誦，書寫演
X30n0603_p0398b08║說者，觀照方便之謂也。經言：於法華經，乃至一句，
X30n0603_p0398b09║受持讀誦，解說書寫，種種供養，乃至哀愍眾生，願
X30n0603_p0398b10║生此間，廣演分別玅法華經，何况能受持種種供
X30n0603_p0398b11║養者，欲己悟一佛乘者，常以如來知見之力，觀照
X30n0603_p0398b12║之耳。問曰：但無情見，大智逾明，萬法體真，無轉變
X30n0603_p0398b13║相者，一佛乘知見也，而觀照方便耳，亦可施於一
X30n0603_p0398b14║佛乘乎？曰：情見餘習未除，則觀照豈可捨也？華嚴
X30n0603_p0398b15║論曰：十住初心，便明見道，若有餘習，則以如來知
X30n0603_p0398b16║見而淨治之，非別有法與之對治，但是知見，則無
X30n0603_p0398b17║念而知，無念而知，則愛惡自然淡薄，悲智自然增
X30n0603_p0398b18║明，業障自然壞滅，功行自然圓成，如是受持，佛所
X30n0603_p0398b19║護念者。故經言：若善男子善女人，我滅度後，能竊
X30n0603_p0398b20║為一人說法華經，乃至一句，當知是人，則如來使，
X30n0603_p0398b21║如來所遣，行如來事也。
X30n0603_p0398b22║爾時佛復（至）手摩其頭。
X30n0603_p0398b23║論曰：經文前段教以如來知見之力常在現行，今
X30n0603_p0398b24║此教以於怨嫉之世堪能忍受。故經言如來則為
X30n0603_p0398c01║以衣覆之。衣者，柔和忍辱是也。夫了知自心之外
X30n0603_p0398c02║無有一法，是謂大信力。將以此法普施眾生，是謂
X30n0603_p0398c03║志願之力。以戒定慧觀照方便以隨順之，是謂諸
X30n0603_p0398c04║善根力。始從凡夫眾生之地至獲披如來之衣而
X30n0603_p0398c05║佛同室，其親近隨順之至者歟。故經言當知是人
X30n0603_p0398c06║與如來共宿，則為如來手摩其頭也。迦那提婆甞
X30n0603_p0398c07║以無礙辯才折困諸外道論師已，而經行林間，為
X30n0603_p0398c08║外道弟子刀決其腹曰：汝以口舌困我師，我則以
X30n0603_p0398c09║刀困汝，汝復能神乎？於是提婆五臟委地，然命未
X30n0603_p0398c10║絕，謂曰：吾有三衣鉢具在禪室，汝急持以遁。我弟
X30n0603_p0398c11║子未得法忍者將害汝，汝未得法利，惜身惜重惜
X30n0603_p0398c12║名次之。夫身與名為有生之累，今汝狂心所欺、忿
X30n0603_p0398c13║毒所燒，罪報未已，痛泣受之。受之者實自無主，為
X30n0603_p0398c14║之者實自無人，無人無主哀酷者誰？以實求之實
X30n0603_p0398c15║不可得，而昧者為狂癡顛倒所惑，見得之心著已
X30n0603_p0398c16║膠固，而有我人苦樂也。俄眾弟子至，驚仆呌然而
X30n0603_p0398c17║慟，聲震山谷。提婆曰：諸法之實，誰怨誰酷？誰割誰
X30n0603_p0398c18║截？諸法之實，實無受者，誰為怨賊？汝為癡毒所欺，
X30n0603_p0398c19║妄生著見而號呼也。寧知彼人所害，害諸善報，非
X30n0603_p0398c20║害我也。言卒而逝。若迦那提婆則能受如來所覆
X30n0603_p0398c21║之衣者也。
X30n0603_p0398c22║藥王在在（至）如來全身。
X30n0603_p0398c23║論曰：前文佛教以於怨嫉之世，當披柔和忍辱之
X30n0603_p0398c24║衣，以對治憎妬違害之緣。此緣非自然而有，以有
X30n0603_p0399a01║我人之相故生也。方便以法對治，如施藥治病，病
X30n0603_p0399a02║癒則藥棄，未見從來無病之意。經言藥王在在處
X30n0603_p0399a03║處，若說若讀、若誦若書、若經卷所住之處，皆應起
X30n0603_p0399a04║七寶塔者，非苟以為言也。塔有寂滅之象，示一切
X30n0603_p0399a05║寂滅也。一切寂滅，則寧有怨嫉之世、柔和忍辱之
X30n0603_p0399a06║衣乎？問曰：何以知言塔者為寂滅之象耶？曰：華嚴
X30n0603_p0399a07║經曰：鞞瑟胝羅居士常供養栴檀座佛塔。釋者曰：
X30n0603_p0399a08║栴檀止蛇虺熱毒，智慧解脫之香，消一切眾生熱
X30n0603_p0399a09║惱。塔者，佛形像所在，今特設座而已，空慧不滅解
X30n0603_p0399a10║脫之門也。又曰：文殊師利化入人間覺城東大塔
X30n0603_p0399a11║廟處，轉說此經，號普照法界修多羅經。釋者曰：塔，
X30n0603_p0399a12║寂滅之處，故必言大塔廟者，示心體究竟寂滅也。
X30n0603_p0399a13║前言塔者，佛形像所在，此言塔，寂滅之處，則形像
X30n0603_p0399a14║而寂滅，非斷滅也。經言起七寶塔，極令高廣嚴飾，
X30n0603_p0399a15║不須復安舍利者，七寶嚴飾，福相也；不須復安舍
X30n0603_p0399a16║利，智相也。以福嚴智，非斷滅之旨也。故經言是中
X30n0603_p0399a17║有如來，全身
X30n0603_p0399a18║此塔應以（至）得見恒沙佛。
X30n0603_p0399a19║論曰：經言此經深固幽遠無人能到，則諸佛自住
X30n0603_p0399a20║三摩之地、祕密神通之藏也。唯其無人能到，故聞
X30n0603_p0399a21║者驚怖疑謗。然則終不可以開悟眾生乎？曰：為根
X30n0603_p0399a22║熟眾生設象以示之。如曰：在在處處，若說、若讀、若
X30n0603_p0399a23║誦、若書、若經卷，所住處皆應起七寶塔，極令高廣
X30n0603_p0399a24║嚴飾，不須復安舍利。所以者何？此中已有如來全
X30n0603_p0399b01║身者，使之自悟自見，不藉以語言文字也。故經曰：
X30n0603_p0399b02║此經開方便門、示真實相者，謂是故也。若根未熟
X30n0603_p0399b03║眾生則當廣說，恐譬喻言辭於敷演時致諸疑謗。
X30n0603_p0399b04║如曰：若說此經時，有人惡口罵，加刀杖瓦石，念佛
X30n0603_p0399b05║故應忍。故佛曲折付囑曰：應為四眾廣說斯經，當
X30n0603_p0399b06║入如來室。如來室者，一切眾生中大慈悲心是。當
X30n0603_p0399b07║著如來衣者，柔和忍辱心是。當坐如來座。如來座
X30n0603_p0399b08║者，一切法空是。所言室者，歸宿之地；坐者，寢處之
X30n0603_p0399b09║所；衣者，嚴飾之儀。葢日用經行宴坐俯仰談笑於
X30n0603_p0399b10║此者也。故經曰：安住是中，然後以不懈怠心為諸
X30n0603_p0399b11║菩薩及四眾廣說法華經者，謂是故也。
X30n0603_p0399b12║無盡居士論曰：聲聞弟子，授記作佛，則不疑矣。諸
X30n0603_p0399b13║天、龍王、夜叉、乾闥婆、阿修羅、迦樓羅、緊那羅、摩睺
X30n0603_p0399b14║羅伽、人非人，如是等類，皆與授記，何也？曰：是皆圍
X30n0603_p0399b15║繞佛會聽法之眾，非有恭敬心、歡喜心、信受心、隨
X30n0603_p0399b16║順心，則豈能在此？佛不云乎：我滅度後，能竊為一
X30n0603_p0399b17║人說法華經，乃至一句，當知是人，則如來使，如來
X30n0603_p0399b18║所遣，行如來事。又曰：若人在空閑，我遣天、龍王、夜
X30n0603_p0399b19║叉、鬼神等，為作聽法眾。以此佛語，審諦推尋，則我
X30n0603_p0399b20║等人趣也，所知者人趣而已。佛以一音演說法，眾
X30n0603_p0399b21║生隨類各得解，則天龍鬼神授記，復何疑哉？裴休
X30n0603_p0399b22║曰：修羅方瞋，諸天正樂，鬼神沉幽愁之苦，鳥獸懷
X30n0603_p0399b23║獝狘之悲，整心慮，趣菩提，唯人能為。裴休之言，讚
X30n0603_p0399b24║圓覺經則美矣，於諸佛之慈悲智願，無量無邊，未
X30n0603_p0399c01║之盡也。經曰：若有人聞此經，一偈一句，一念隨喜，
X30n0603_p0399c02║我亦與授阿耨多羅三藐三菩提記。一念者，非異
X30n0603_p0399c03║非如之念也。苟能如是隨順，如是歡喜，則究竟成
X30n0603_p0399c04║佛。如穿鑿高原，漸見濕潤，決知近水，無可疑者。佛
X30n0603_p0399c05║滅度後，親近法師，隨順師學，則去佛也，何遠之有？
X30n0603_p0399c06║玅法蓮華經見寶塔品第十一。
X30n0603_p0399c07║爾時佛前（至）善哉善哉。
X30n0603_p0399c08║論曰：如經言：爾時寶塔中出大音聲，讚言：善哉善
X30n0603_p0399c09║哉！乃至釋迦牟尼世尊！如所說者，皆是真實。此大
X30n0603_p0399c10║音聲，以為多寶佛所說也邪則多寶佛為過去滅
X30n0603_p0399c11║度之佛不應能出音聲也以為寶塔能說也邪則
X30n0603_p0399c12║塔無舌根既無舌根不應能說也而經又言我此
X30n0603_p0399c13║塔廟為聽是經故湧現其前以為多寶佛能聽經
X30n0603_p0399c14║也邪則多寶佛為過去滅度之佛滅度之佛不應
X30n0603_p0399c15║能聽經也。以為塔廟能聽也邪？則塔無耳根。既無
X30n0603_p0399c16║耳根，不應能聽經也。以是觀之，則知說而無說、聞
X30n0603_p0399c17║而無聞，而於眾生現行分別煩惱之中，即是如來
X30n0603_p0399c18║涅槃常寂滅相也。問曰：寶塔之湧現，高廣嚴飾，必
X30n0603_p0399c19║非苟然，其旨可得聞乎？曰：天親菩薩曰：塔言高五
X30n0603_p0399c20║百由旬者，示一切佛土清淨，勝出世間善根所生
X30n0603_p0399c21║故。何以故？以其大而淨故。若世間善根生者，非淨
X30n0603_p0399c22║而小故。佛地經曰：勝出世間善根所起。則五者，五
X30n0603_p0399c23║根也；百者，百行也。以百行資五根以成，故高五趣。
X30n0603_p0399c24║縱廣二百五十由旬，則橫出二十五有。破凡夫常
X30n0603_p0400a01║見之執，故言從地湧出；破外道斷見之無，故言住
X30n0603_p0400a02║於空中至以眾寶莊校。而飾以欄楯龕室之妙，鳴
X30n0603_p0400a03║以寶鈴瓔珞之音，則皆眾善之成就，萬德莊嚴也。
X30n0603_p0400a04║是時大樂說（至）乃出現耳。
X30n0603_p0400a05║論曰：如經言：多寶佛有深重願：若我寶塔為聽法
X30n0603_p0400a06║華經故，出現諸佛前。其有欲以我身示四眾者，彼
X30n0603_p0400a07║佛分身諸佛在於十方世界，則是多寶佛所分之
X30n0603_p0400a08║身也。及觀下文，乃曰：爾時釋迦牟尼所分之身次
X30n0603_p0400a09║第來集。釋迦牟尼見所分之身悉已來集，即時一
X30n0603_p0400a10║切眾會皆見多寶如來於彼塔中坐師子座，全身
X30n0603_p0400a11║不散，如入禪定。且法身尚無彼此迭相見之義，豈
X30n0603_p0400a12║有釋迦分身集而令多寶全身出現乎？此佛寓其
X30n0603_p0400a13║意於事法之中，使學者觀象而自求之，然竟莫有
X30n0603_p0400a14║知者。起信論曰：若心馳散，即當攝來住於正念。是
X30n0603_p0400a15║正念者，當知唯心無外境界。所言若心馳散，即當
X30n0603_p0400a16║攝來住於正念，則十方分身來集之旨也。所言是
X30n0603_p0400a17║正念者，唯心無外境界，則全身不散，如入禪定之
X30n0603_p0400a18║旨也。使釋迦牟尼所分之身來集，多寶如來全身
X30n0603_p0400a19║出現，非以象論，則是外道譊亂邪說，豈一佛乘之
X30n0603_p0400a20║教法乎？舊疏曰：此以顯多寶、釋迦同塔二身無差
X30n0603_p0400a21║別故，十方分身、佛集身無異故，彼身即我身故。是
X30n0603_p0400a22║大不然，九十六種之論也。
X30n0603_p0400a23║大樂說我（至）如來寶塔。
X30n0603_p0400a24║論曰：佛以白毫一光為廣長舌，徧滿十方，以呼召
X30n0603_p0400b01║一切分身之佛。此何意哉？起信論曰：一切諸法，本
X30n0603_p0400b02║來唯心，實無於念，而有妄心。不覺念起，見諸境界，
X30n0603_p0400b03║故說無明。心性不起，即是大智慧光明義故。若心
X30n0603_p0400b04║起見，則有不見之相。心性離見，即是徧照法界義
X30n0603_p0400b05║故。葢此毫光，離念離見之象也。不以象論，則佛放
X30n0603_p0400b06║眉間白毫相光，已照東方萬八千土矣。其光未收，
X30n0603_p0400b07║今又放白毫一光，何也？學者當深觀之。經曰：爾時
X30n0603_p0400b08║十方諸佛，各告眾菩薩言：善男子！我今應往娑婆
X30n0603_p0400b09║世界釋迦牟尼佛所。此何意哉？華嚴經偈曰：華藏
X30n0603_p0400b10║世界所有塵，一一塵中見法界。寶光現佛如雲集，
X30n0603_p0400b11║此是如來剎自在。此葢心心爾，念念爾，塵塵爾，剎
X30n0603_p0400b12║剎爾，皆融攝歸於自心之象也。不以象論，則釋迦
X30n0603_p0400b13║分身，多寶全身，不應同故。大哉！出情無比之法，成
X30n0603_p0400b14║佛必由之門。而學者以義理求，則過矣。
X30n0603_p0400b15║時娑婆世界（至）徧布其地。
X30n0603_p0400b16║論曰：自時娑婆世界即變清淨，乃至一方所分之
X30n0603_p0400b17║身猶故未盡，為初變淨土。又自時釋迦牟尼佛欲
X30n0603_p0400b18║容受所分身諸佛，乃至諸天寶華徧布其地，為中
X30n0603_p0400b19║變淨土。又自釋迦牟尼佛為諸佛當來坐故，乃至
X30n0603_p0400b20║諸天寶華徧布其地，為終變淨土。問曰：佛於三變
X30n0603_p0400b21║淨土何意哉？曰：亦象也，破凡夫眾生無明煩惱麤
X30n0603_p0400b22║細之相也。初變娑婆之穢土為眾寶嚴淨之境，是
X30n0603_p0400b23║凡夫執相應染，所謂麤中之粗者也。中變二百萬
X30n0603_p0400b24║億那由他之境為廣大清淨之土，是勝玅轉變自
X30n0603_p0400c01║在，所謂細中之麤者也。終變二百萬億那由他之
X30n0603_p0400c02║境為微玅無礙之土，是一切處解脫自在，所謂細
X30n0603_p0400c03║中之細者也。問曰：三變淨土之旨，已歸迷悶，更聞
X30n0603_p0400c04║麤細之諭，茫然自失，願詳開示。曰：首楞嚴經曰：緣
X30n0603_p0400c05║妄有生，因生有滅，生滅名妄，滅妄名真。夫分別生
X30n0603_p0400c06║滅之相未盡，則名未見性，故佛三變淨土者，示無
X30n0603_p0400c07║明煩惱生滅微細之相，使學者知其體性耳。起信
X30n0603_p0400c08║論曰：分別生滅相者，有二種。云何為二？一者、麤，與
X30n0603_p0400c09║心相應故；二者、細，與心不相應故。又麤中之麤，凡
X30n0603_p0400c10║夫境界；麤中之細及細中之麤，菩薩境界；細中之
X30n0603_p0400c11║細，是佛境界。釋之者曰：無明過患，六種染心，前三
X30n0603_p0400c12║種麤，後三種細。前三種者：一、執相應染；二、不斷相
X30n0603_p0400c13║應染；三、分別智相應染。言凡夫之境為麤中之麤
X30n0603_p0400c14║者，就三種麤染中，執相應染尤麤故也。若不斷相
X30n0603_p0400c15║應染及分別智相應染二種，為麤中之稍細者也。
X30n0603_p0400c16║言菩薩境界為細中之麤者，以現色不相應染及
X30n0603_p0400c17║能見心不相應染、根本業不相應染，此三種皆為
X30n0603_p0400c18║細。於現色不相應染及能見心不相應染，同是不
X30n0603_p0400c19║相應，故名為細。獨其後根本業識麤，故名細中之
X30n0603_p0400c20║麤也。如佛境界，則細中之細。葢根本業不相應染，
X30n0603_p0400c21║能所未分，則行相極細，唯佛能了耳。舊疏曰：初變
X30n0603_p0400c22║大千，表至聲聞；次變二百萬億那由他國土，表至
X30n0603_p0400c23║獨覺；後更變二百者，表出二乘至一乘，位極滿故。
X30n0603_p0400c24║失經之旨，為甚不可信也。
X30n0603_p0401a01║爾時東方（至）皆應供養。
X30n0603_p0401a02║論曰：經前文所敘七寶塔中有佛全身者，雖示寂
X30n0603_p0401a03║滅之體，而未見寂滅非斷滅之意，故又敘能出大
X30n0603_p0401a04║音聲讚歎釋迦牟尼佛，能以平等大慧教菩薩法
X30n0603_p0401a05║也。既已明寂滅非斷滅矣，又未見五蘊緣生之身
X30n0603_p0401a06║皆證之意，故經言：一切眾生皆見多寶如來於寶
X30n0603_p0401a07║塔中坐師子座，全身不散如入禪定。又聞其言：善
X30n0603_p0401a08║哉善哉！釋迦牟尼佛快說是法華經，我為聽是經
X30n0603_p0401a09║故而來至此。爾時四眾等見過去無量千萬億劫
X30n0603_p0401a10║滅度佛，說如是言歎未曾有，以天寶華聚散多寶
X30n0603_p0401a11║佛及釋迦牟尼佛，而作是言：釋迦牟尼佛可就此
X30n0603_p0401a12║座。即時釋迦牟尼佛入其塔中坐其半座也。何以
X30n0603_p0401a13║知之？曰：既言過去無量千萬億劫滅度佛矣，而曰
X30n0603_p0401a14║能聽經能讚歎釋迦牟尼佛，又入其塔與之竝座
X30n0603_p0401a15║而坐，皆可疑也。曰：何疑哉？曰：多寶如來久已滅度，
X30n0603_p0401a16║則寂滅體也。釋迦牟尼佛正當出世，則緣生佛也。
X30n0603_p0401a17║今寂滅者聽經讚歎，則為緣生者之事。緣生者入
X30n0603_p0401a18║于塔中竝座而坐，則為寂滅者之相。以是知其示
X30n0603_p0401a19║五蘊緣生之身皆證也。
X30n0603_p0401a20║無盡居士論曰：前佛後佛，皆以教菩薩法說玅法
X30n0603_p0401a21║華經已，次第授記。古佛過去久已，是事可信耶？於
X30n0603_p0401a22║是佛前有七寶塔，從地湧出，住虗空中，高至三十
X30n0603_p0401a23║三天。塔中出大音聲，歎言：善哉，善哉！釋迦牟尼佛
X30n0603_p0401a24║能為大眾說玅法華經。以開示言之，則塔中久滅
X30n0603_p0401b01║度佛，多寶如來全身是也。以悟入言之，塔從地涌，
X30n0603_p0401b02║住虗空中，高至梵天，則平等自在，無有高下也。出
X30n0603_p0401b03║大音聲，則滅而非滅也。久滅之身，四眾願見，必待
X30n0603_p0401b04║十方分身之佛集歸一佛，然後出現，則一多相即
X30n0603_p0401b05║也。變八方為清淨，移諸天於他土，多寶分半座與
X30n0603_p0401b06║釋迦佛。大眾見二如來佛座高遠，惟願如來以神
X30n0603_p0401b07║通力，令我等輩俱處虗空。佛接以神力，皆在空中，
X30n0603_p0401b08║以大音聲普告四眾：如來不久當入涅槃，欲以玅
X30n0603_p0401b09║法華經付囑有在。我滅度後，誰能護持，自說誓言？
X30n0603_p0401b10║以此觀之，情存垢淨，則此土他方；見起凡聖，則佛
X30n0603_p0401b11║座高遠。於斯悟入，性相歷然，將入涅槃，夫復何慮？
X30n0603_p0401b12║或曰：佛說往古日月燈明多寶諸佛，何其佛之多
X30n0603_p0401b13║名也？曰：莊子云：容或氏、大庭氏、柏皇氏、中央氏、栗
X30n0603_p0401b14║陸氏、驪畜氏、赫胥氏。管仲云：封泰山、禪梁父者，七
X30n0603_p0401b15║十二君子。能以傳記之所聞攷之乎？子以為駕說
X30n0603_p0401b16║乎？
X30n0603_p0401b17║玅法蓮華經提婆達多品第十二。
X30n0603_p0401b18║爾時佛告（至）蓮華化生。
X30n0603_p0401b19║論曰：提婆達多，此言天熱。生時人天心皆熱，故以
X30n0603_p0401b20║為名。斛飯王之子，佛之從弟。初其母禱天而娠，亦
X30n0603_p0401b21║名天授，然其行逆。方佛化被大千，含識者必敬信，
X30n0603_p0401b22║而提婆達多獨害之以毒，藏十指甲。見佛接足而
X30n0603_p0401b23║禮，佛足不傷而指自壞，不勝其忿。教阿闍世王放
X30n0603_p0401b24║五百護財醉象，以衝佛之駕。佛以手示之，醉象見
X30n0603_p0401c01║佛十指皆現，師子伏地，驚懾遺糞而去。因嗜酥多
X30n0603_p0401c02║食，頭痛呻吟。佛遙聞憐之，引手為摩其頭，痛即止。
X30n0603_p0401c03║大喜曰：何從得此長手邪？熟視之，知為佛手，乃又
X30n0603_p0401c04║大怒。蓮華色比丘見之，無故又大怒，以拳歐之至
X30n0603_p0401c05║死。佛呵誨之，終不悛。甞破僧，領五百比丘欲為己
X30n0603_p0401c06║徒眾，將去之。舍利弗厭之睡熟，而大目犍連以手
X30n0603_p0401c07║擎之以往。既覺大怒，誓報之。乃以大石抵佛，石長
X30n0603_p0401c08║三十肘，廣十五肘。地神手遮之，石碎，迸其小者，中
X30n0603_p0401c09║佛足流血。其五逆大罪皆此類。佛終悲怜之。今獲
X30n0603_p0401c10║授記作佛，號天王如來。所御世界，名曰天道而已。
X30n0603_p0401c11║劫名、國名、殊勝之報，皆所不言。何也？曰：豈有形曲
X30n0603_p0401c12║而影直者邪？隋僧智顗曰：此經至震旦凡四譯，今
X30n0603_p0401c13║所盛行者兩本。西晉天竺僧法護所譯，名正法華，
X30n0603_p0401c14║而護又能敷演，僧道安、法太所承稟者也。後秦龜
X30n0603_p0401c15║茲僧童壽所譯，名玅法蓮華，葢弘始八年也。壽亦
X30n0603_p0401c16║能敷演，而其門弟子僧叡繼其席，開為九喻，有二
X30n0603_p0401c17║十八品，而此一品為宮嬪所留。江東所傳，止二十
X30n0603_p0401c18║七品耳。梁僧曇滿講一百徧，以此品列持品之前，
X30n0603_p0401c19║乃於長沙焚身報法之恩。陳僧慧思於經三生妍
X30n0603_p0401c20║究，以此品次寶塔品之後，後獲法護所譯，若合符
X30n0603_p0401c21║契也。
X30n0603_p0401c22║於時下方（至）默然信受。
X30n0603_p0401c23║論曰：經以象為示者，示言語莫能達其玅也。然有
X30n0603_p0401c24║數種之象乃盡一義者，有一種之象能該眾義者。
X30n0603_p0402a01║問曰：何謂數種之象乃盡一義乎？曰：如過去滅度
X30n0603_p0402a02║之佛在寶塔中全身不散者，以象自心之寂滅也。
X30n0603_p0402a03║如出大音聲讚歎，言此塔為聽法華經而至者，以
X30n0603_p0402a04║象寂滅非斷滅也。如釋迦牟尼佛入多寶塔中，與
X30n0603_p0402a05║過去滅度之佛竝座而坐者，以象五蘊緣生之身，
X30n0603_p0402a06║具證寂滅靈知之體也。又問曰：何謂一種之象該
X30n0603_p0402a07║眾義乎？曰：此經不因地位修證，不因凡聖迷悟，不
X30n0603_p0402a08║論善趣惡趣、男子女人之相，不論新熏舊熏、遲成
X30n0603_p0402a09║速得之異，則以娑竭羅龍王之女獻珠之頃而成
X30n0603_p0402a10║正覺為象也。華嚴論曰：如華嚴經說即不然，但使
X30n0603_p0402a11║自無情見，大智逾明，萬法體真，無轉變相。如維摩
X30n0603_p0402a12║詰經曰：舍利弗謂天女曰：何故不轉女身？天女謂
X30n0603_p0402a13║舍利弗：我從十二年來求女身相，了不可得，當何
X30n0603_p0402a14║所轉？菴提遮女謂舍利弗：自男生，我自女生，當知
X30n0603_p0402a15║萬法本自體如，有何可轉？如入法界品：善財童子
X30n0603_p0402a16║見善知識，如文殊、普賢、比丘、比丘尼、居士、長者、童
X30n0603_p0402a17║子、優婆夷、童女、仙人、外道五十三人，各各自具菩
X30n0603_p0402a18║薩行、自具佛法，隨諸眾生見身不同，不言有轉。若
X30n0603_p0402a19║以法眼觀，無俗不真；若以世間眼觀，無真不俗。以
X30n0603_p0402a20║法華經對權教三根，見未盡者令成信種，且將女
X30n0603_p0402a21║相速轉成佛，令生奇特，方始發心趣真知見，不堪
X30n0603_p0402a22║本法而起善根。此明且引三權令歸一實，又破彼
X30n0603_p0402a23║時劫定執三僧祗，令於剎那證三世性本來一際，
X30n0603_p0402a24║無始無終稱法平等，裂三乘之見網，撤菩薩之草
X30n0603_p0402b01║菴，令歸法界之門，入佛真實之宅。故令龍女成佛，
X30n0603_p0402b02║明非過去久修；年始八歲，又表今非舊學。轉女時
X30n0603_p0402b03║分不逾剎那，具行佛果無虧毫髮，法本如是自體
X30n0603_p0402b04║無時，權學三根自將見隔，迷自實法反以為化，不
X30n0603_p0402b05║知躬己本來如斯。今處宅中猶存滯見，云何界外
X30n0603_p0402b06║懸指僧祗？此見不離定乖永劫，回心見謝方始舊
X30n0603_p0402b07║居，何如今時減諸見業，徒煩多劫苦困方回？如華
X30n0603_p0402b08║嚴經法界緣起門，明凡聖一真猶存見隔，見存即
X30n0603_p0402b09║凡、情忘即佛，稱性緣起俯仰進退、屈伸謙敬皆菩
X30n0603_p0402b10║薩行，無有一法可轉變相，有生住異滅，故不同龍
X30n0603_p0402b11║女轉身成佛。然華嚴論所示者法本然故，而不知
X30n0603_p0402b12║法華龍女轉身成佛者象也，便以象為實法而優
X30n0603_p0402b13║劣之，其可哉？如善財童子登玅峯山頂，不見德雲
X30n0603_p0402b14║比丘，必於別峯乃見；至彌勒樓閣之前，閣門不開，
X30n0603_p0402b15║必須彈指乃覺。是二者亦皆象也，又可以別峯乃
X30n0603_p0402b16║見、彈指方覺而議之歟？
X30n0603_p0402b17║無盡居士論曰：佛於多劫，嘗作國王，為求法故，捐
X30n0603_p0402b18║捨國位，奉事仙人，經於千歲，仙人為說玅法華經。
X30n0603_p0402b19║仙人者，提婆達多是也。由提婆達多善知識，令我
X30n0603_p0402b20║具足六波羅蜜、慈悲喜捨、三十二相、八十種好、紫
X30n0603_p0402b21║磨金色、十力、四無所畏、四攝法、十八不共神通道
X30n0603_p0402b22║力，成等正覺。棄捨王位者，示欲樂之無常也。僕事
X30n0603_p0402b23║仙人者，示善知識之難遇也。仙人而能教佛者，法
X30n0603_p0402b24║以口傳，而佛以心證也。故善財南詢善知識，一一
X30n0603_p0402c01║經歷五十五位法門；釋迦奉事善知識，具足三十
X30n0603_p0402c02║七助道法，其致一也。佛道勤苦，難成如此，恐弟子
X30n0603_p0402c03║聞而退屈故。又因智積問文殊以頗有眾生速成
X30n0603_p0402c04║佛不？文殊為說娑竭龍女，年始八歲，功德具足，能
X30n0603_p0402c05║至菩提。智積言：如來於三千大千世界，乃至無有
X30n0603_p0402c06║如芥子許，非是捨身命處，為眾生故，乃成菩提。不
X30n0603_p0402c07║信此女於須臾頃乃得成佛。舍利弗亦言：女有五
X30n0603_p0402c08║障，非是法器。爾時龍女以無價寶珠上佛，佛受之，
X30n0603_p0402c09║即變成男子，於南方無垢世界成等正覺。以此觀
X30n0603_p0402c10║之，善受持法華經者，忽然之間而非速也，無量阿
X30n0603_p0402c11║增祗劫而非遠也，三乘非權也，一乘非實也，法法
X30n0603_p0402c12║融通，則法音方便旋陀羅尼昭然現前矣。
X30n0603_p0402c13║玅法蓮華經勸持品第十三。
X30n0603_p0402c14║爾時藥王（至）佛自知我心。
X30n0603_p0402c15║論曰：學無學等八千人，以娑婆國中人弊惡故，欲
X30n0603_p0402c16║於他方國土廣說此經。而波闍波提及耶輸陀羅
X30n0603_p0402c17║比丘尼，亦欲於他方國土廣說此經。佛則視八十
X30n0603_p0402c18║萬億那由他諸菩薩者，鄙八千學無學及六千比
X30n0603_p0402c19║丘尼志願之不宏也。而諸菩薩初猶冀佛明有告
X30n0603_p0402c20║勅，而佛默然無說，則知佛意所在，譬如良馬而見
X30n0603_p0402c21║鞭影。故經言：時諸菩薩敬順佛意，并欲自滿本願，
X30n0603_p0402c22║便於佛前作師子吼而發誓言：世尊！我等於如來
X30n0603_p0402c23║滅後，周旋往返十方世界，令諸眾生書寫此經，受
X30n0603_p0402c24║持讀誦解說其義，如法修行正憶念，皆是佛之威
X30n0603_p0403a01║力。惟願世尊在於他方遙見守護。則知佛之志願
X30n0603_p0403a02║此經，不以濁惡憎嫉之世為棄也。至於同聲說偈，
X30n0603_p0403a03║專以牢持忍力為言，譬如舟師不畏雲濤之險，唯
X30n0603_p0403a04║恐櫓柂不固也。金剛般若經曰：若有善男子善女
X30n0603_p0403a05║人以恒河沙等身命布施，若復有人於此經中乃
X30n0603_p0403a06║至受持四句偈等為他人說，其福甚多。爾時須菩
X30n0603_p0403a07║提聞說是經深解義趣，涕淚悲泣而白佛言：希有
X30n0603_p0403a08║世尊！佛說如是甚深經典，我從昔來所得慧眼，未
X30n0603_p0403a09║曾得聞如是之經。釋之者曰：為離懈怠利養等樂
X30n0603_p0403a10║味故。謂以布施如是身命之福猷，莫及受持四句
X30n0603_p0403a11║偈之福，則其可以一身味著懈怠故身為障礙耶？
X30n0603_p0403a12║四句偈者，無我、無人、無眾生、無壽者，常修如是觀，
X30n0603_p0403a13║則於濁惡憎嫉之世，能弘此經，須菩提所以聞之
X30n0603_p0403a14║而泣也。起信論曰：應忍他人惱，心不懷報，亦當忍
X30n0603_p0403a15║於諸善事，心不懈退，立志堅強，遠離怯弱，當念過
X30n0603_p0403a16║去久遠已來，受一切身心大苦，無有利益。釋之者
X30n0603_p0403a17║曰：為於無數劫，為求世間貪欲境界，遭斷身命，畢
X30n0603_p0403a18║竟無有少分滋味，為對此緣，當勤精進。立志堅強
X30n0603_p0403a19║者，能逶情境故，能觀諸體相故，能不令緣差故，能
X30n0603_p0403a20║成就世間出世間難事故，常不忘此志，則於濁惡
X30n0603_p0403a21║憎嫉之世，能弘此經也。然金剛般若經及起信論
X30n0603_p0403a22║所敘，敘其不能忍苦，以失大利䇿，發其加精進而
X30n0603_p0403a23║已。若智度論所敘，則曰：忍者是最善玅行，若遇緣
X30n0603_p0403a24║時，當作是念，我若以瞋報彼，則為自害，又我先世
X30n0603_p0403b01║自有是罪，不得如意，要必當償，若於此人不受，餘
X30n0603_p0403b02║亦害我，俱不得免，云何起瞋？又忍為硨磲，能瑩諸
X30n0603_p0403b03║功德，若人加惡，如豬揩金聚，益發其明，葢求佛道
X30n0603_p0403b04║濟眾生之利器，故曰忍為最善玅行。故西域有無
X30n0603_p0403b05║價珠，名曰玻瓈，若溺汙泥，即便涌出，騰高一丈，若
X30n0603_p0403b06║置濁水，則令濁水成塵，唯在清水中，即便安住，若
X30n0603_p0403b07║置福多伽林中，則異香噴發，遮諸穢惡之氣，令皆
X30n0603_p0403b08║遠去。菩薩忍力，於弊惡之世，如珠在福多伽林中，
X30n0603_p0403b09║發一切知見之香，遮一切憎嫉之穢耳。
X30n0603_p0403b10║無盡居士論曰：佛既以諸佛守護之法玅法蓮華
X30n0603_p0403b11║經宣示四眾，以無邊智慧自在神通，觀見當來眾
X30n0603_p0403b12║生善根尠薄信力狹劣，謗毀者多受持者少，乃說：
X30n0603_p0403b13║多寶如來久已滅度尚為法來，我於往昔為求此
X30n0603_p0403b14║法，棄捨國王給事仙人。吾今說法已竟，汝等誰能
X30n0603_p0403b15║護法？當發大願。於是藥王二萬菩薩及此會中授
X30n0603_p0403b16║記者，同聲發願：願不為慮，我等於佛滅後，當奉持
X30n0603_p0403b17║讀誦廣說此經。佛視八十萬億那由他諸菩薩，是
X30n0603_p0403b18║諸菩薩各作是念：世尊默然不見告勅，我當敬順
X30n0603_p0403b19║佛意，并欲自滿本願。便於佛前作師子吼而發誓
X30n0603_p0403b20║言：我等於如來滅後，周旋往返十方世界，能令眾
X30n0603_p0403b21║生書寫此經，受持讀誦解說其義如法修行。夫空
X30n0603_p0403b22║而無相寂而無體，非信受則不能久，非願力則不
X30n0603_p0403b23║能持。二萬菩薩與授記殷勤付囑各發大願則然
X30n0603_p0403b24║已，至於八十萬億那由他菩薩，不待告勅而敬順
X30n0603_p0403c01║佛意各發大願，則佛與菩薩道存於顧視之間，與
X30n0603_p0403c02║同宣其義而說偈言：遠矣！
X30n0603_p0403c03║玅法蓮華經合論卷第四
X30n0603_p0403c04║
X30n0603_p0403c05║音釋
X30n0603_p0403c06║捶（封蘂切。）犍（巨言切。）懾（占入聲。）覆（去聲。）使（去聲。）寢處（下上聲。）悛（且緣
X30n0603_p0403c07║切。）磔（陟格切。）滔（他刀切。）