X30n0603_p0403c08║
X30n0603_p0403c09║
X30n0603_p0403c10║玅法蓮華經合論卷第五
X30n0603_p0403c11║
X30n0603_p0403c12║經　姚秦三藏法師　鳩摩羅什　譯
X30n0603_p0403c13║論　宋寶覺圓明禪師　慧洪　造
X30n0603_p0403c14║（附論）　宋丞相無盡居士　張商英　撰
X30n0603_p0403c15║玅法蓮華經安樂行品第十四。
X30n0603_p0403c16║爾時文殊（至）說法華經。
X30n0603_p0403c17║論曰：如前文稱當入如來室，著如來衣，坐如來座，
X30n0603_p0403c18║乃說此經者，葢其親近隨順之至者也。自凡夫眾
X30n0603_p0403c19║生之地，而能具大慈悲，柔和忍辱，了諸法空，非其
X30n0603_p0403c20║親近隨順之至，而佛攝受護念之深，何以臻此哉？
X30n0603_p0403c21║今此但言於後惡世，欲說是經，當安住四法：一者、
X30n0603_p0403c22║住忍辱地，觀諸法空如實相；二者、安施床座，著新
X30n0603_p0403c23║淨衣；三者、起大慈父想；四者、生大悲心者，方將親
X30n0603_p0403c24║近隨順而經營之際者也。何以明之？曰：前言乃說
X30n0603_p0404a01║此經，今言欲說此經故；前言著如來衣，坐如來座，
X30n0603_p0404a02║此言而施床座，著新淨衣故；前言入如來室，此言
X30n0603_p0404a03║起大慈父想，生大悲心而已故。以是知其不同也。
X30n0603_p0404a04║首楞嚴經曰：猶如旅泊之人，忽蒙天王賜與華屋，
X30n0603_p0404a05║雖獲大宅，要因門入。則最初息惑之要，無如止觀。
X30n0603_p0404a06║自止觀，乃證定慧也；自定慧，乃能同塵也；自同塵，
X30n0603_p0404a07║乃能會悲也。何謂止觀？曰：經言住忍辱地，唯忍辱
X30n0603_p0404a08║力為能消散違害之緣。所言心不卒暴，亦不驚者，
X30n0603_p0404a09║不動如山，止也。於法無所行，而觀諸法如實相者，
X30n0603_p0404a10║空也。空則離分別相，乃曰亦不行不分別者，假也。
X30n0603_p0404a11║觀空而不礙假，中也。空中假者，觀法也。入法界品。
X30n0603_p0404a12║善財童子登玅峯山，於其山上，東西南北，四維上
X30n0603_p0404a13║下，觀察求覔，渴仰欲見德雲比丘。經于七日，見彼
X30n0603_p0404a14║比丘在別山上，徐步經行。釋之者曰：玅峯山，即止
X30n0603_p0404a15║之象。十方觀察，即觀之象。偏住於止，防其沉。偏在
X30n0603_p0404a16║于觀，防其亂。言七日者，以七覺支推求升進，除其
X30n0603_p0404a17║沉掉故。言徐步，則不拘亂體。言經行，則不住淨心。
X30n0603_p0404a18║定亂兩融，方能契會。當如德雲比丘，則是行處也。
X30n0603_p0404a19║何謂定慧？曰：經言國王、王子、大臣、宦長者，驕氣矜
X30n0603_p0404a20║色之會，希求諂曲之域也。言外道梵志、尼犍子等
X30n0603_p0404a21║者，梵志出家而邪見，尼犍子在家而邪見者也。言
X30n0603_p0404a22║世俗文筆讚詠外書者，綺靡不根之語，異端雜揉
X30n0603_p0404a23║之學也。言路伽耶陀者，師破弟子之論。逆路伽耶
X30n0603_p0404a24║陀者，弟子破師之論者也。言兇戲相扠相撲，及那
X30n0603_p0404b01║羅等種種變現之戲者，散亂顛倒之習，塵勞耳目
X30n0603_p0404b02║之觀也。那羅，此言力。旃陀羅，此言嚴幟。謂以業自
X30n0603_p0404b03║嚴，行持標幟之者也。言女人身，及小女、處女、寡女，
X30n0603_p0404b04║乃至五種不男之人，年少弟子，沙彌小兒者，趣惡
X30n0603_p0404b05║道之捷徑，焚草根之烈燄，是皆惡世障道之緣，雜
X30n0603_p0404b06║染之相也。弘經菩薩，一切不當親近。所當親近者，
X30n0603_p0404b07║定慧而已。故經言：常好坐禪，在於閒處，修攝其心。
X30n0603_p0404b08║善財童子至摩利聚落，周遍求覔海幢比丘，乃見
X30n0603_p0404b09║其在經行地側，結加趺坐，入于三昧，離出入息，無
X30n0603_p0404b10║別思覺者。釋之者曰：以明寂用自在也。言經行地
X30n0603_p0404b11║則用，言三昧則寂，依用有寂也。而言側者，不住寂
X30n0603_p0404b12║用之中，而任運自在故。離出入息，則稱理而寂，稱
X30n0603_p0404b13║理而用，性自徧周，非同二乘作寂滅之證也。當如
X30n0603_p0404b14║海幢比丘，則是初親近處也。經言：觀一切法如實
X30n0603_p0404b15║相者，明見自信，無有錯謬。以有分別則顛倒，以有
X30n0603_p0404b16║所疑則有動，以有所畏則有退，以有所惑則有轉。
X30n0603_p0404b17║而虗空無所有性之中，尚無有滅，豈有生？尚無有
X30n0603_p0404b18║沒，豈有出？尚無有止，豈有起？以是知因緣顛倒故，
X30n0603_p0404b19║不能如實而知。然入此觀法，要必勇猛精進，志力
X30n0603_p0404b20║堅固者。故經於偈內深致其意曰：於後惡世，無怖
X30n0603_p0404b21║畏心。又曰：菩薩則以無所畏心。又曰：說斯經時，無
X30n0603_p0404b22║有怯弱。又曰：其心安隱，無有怯弱。善財童子至海
X30n0603_p0404b23║岸聚落，觀察十方，求覔善住比丘，見此比丘於虗
X30n0603_p0404b24║空中來往經行者。釋之者曰：以法空觀察三界，細
X30n0603_p0404c01║習淨業現前故，證得十無障礙法門。惟無障礙故，
X30n0603_p0404c02║於虗空中來往經行也。當如善住比丘，則是第二
X30n0603_p0404c03║親近處也。
X30n0603_p0404c04║又文殊師利（至）說不能盡。
X30n0603_p0404c05║論曰：何謂同塵？曰：經言：若口宣說，若讀經時，不樂
X30n0603_p0404c06║說人及經典過者，忘其言也。又言：亦不輕慢諸餘
X30n0603_p0404c07║法師者，忘其我也。又言：不說他人好惡長短，乃至
X30n0603_p0404c08║亦不稱名讚歎其美者，忘其緣也。又言：又亦不生
X30n0603_p0404c09║怨嫌之心者，忘其心也。夫忘言至於忘我，忘我至
X30n0603_p0404c10║於忘緣，忘緣至於忘心，則閱世頹然而已。故言：善
X30n0603_p0404c11║修如是安樂心。然不逆其意者，隨緣而起也。必答
X30n0603_p0404c12║以大乘者，隨扣而應也。唯忍辱力堅固，法空之觀
X30n0603_p0404c13║深諦，乃能如是。故偈曰：菩薩常樂，安隱說法，於清
X30n0603_p0404c14║淨地，而施床座，以油塗身，澡浴塵穢，著新淨衣，內
X30n0603_p0404c15║外俱淨。善財童子至三眼國，於城邑聚落、村鄰市
X30n0603_p0404c16║肆、川原山谷一切處，周遍求覔善見比丘，見在林
X30n0603_p0404c17║中經行往返，壯年美貌，端正可喜。釋之者曰：一切
X30n0603_p0404c18║處周遍求覔者，同塵也。壯年美貌者，同塵之相也。
X30n0603_p0404c19║唯其心離世間，方堪處俗，和光利物耳。言見在林
X30n0603_p0404c20║中經行者，雖示同塵之行，亦不滯此淨行之中，當
X30n0603_p0404c21║如善見比丘，則是成就第三法行也。
X30n0603_p0404c22║又文殊師利（至）無有過失。
X30n0603_p0404c23║論曰：何謂會悲？曰：經言當於一切眾生起大悲想
X30n0603_p0404c24║者，則豈復暴其所未至也？言於諸如來起慈父想
X30n0603_p0405a01║者，豈敢失其所不忘念也？言於諸菩薩起大師想
X30n0603_p0405a02║乃至恭敬禮拜者，豈當負其法道之恩也？言於諸
X30n0603_p0405a03║眾生平等說法乃至深愛法者亦不為多說者，豈
X30n0603_p0405a04║有背其隨順之行也？未發菩提心者悲愍之、已登
X30n0603_p0405a05║無上道者依歸之、同行菩薩道者愛敬之，及其以
X30n0603_p0405a06║法施諸眾生，亦不違隨順之旨。惡世弘經菩薩如
X30n0603_p0405a07║是用心，是謂第三安樂行。於惡世不忘柔和忍辱
X30n0603_p0405a08║猛利精勤者，以智故。偈言是佛子說法，常柔和能
X30n0603_p0405a09║忍，慈悲於一切，不生懈怠心也。問曰：如前所示，皆
X30n0603_p0405a10║菩薩於惡世以智故安樂行，未聞會悲之旨也。曰：
X30n0603_p0405a11║經言於在家、出家人中者，謂已發菩提心，而未知
X30n0603_p0405a12║此經，則生大慈心，為演說之，而與之樂。於非菩薩
X30n0603_p0405a13║人中者，謂未發菩提心，又亦未知此經，則生大悲
X30n0603_p0405a14║心，為演說之，而拔其苦。至於其人不知、不信、不解，
X30n0603_p0405a15║則以神通力、智慧力引之，令住是法中。此其以智
X30n0603_p0405a16║與悲會，明矣。善財童子至海潮處，入普莊嚴國，周
X30n0603_p0405a17║遍觀察，見休捨優婆夷坐於玅座，而告善財曰：東
X30n0603_p0405a18║方諸佛常來至此處，於寶座上為我說法；南、西、北
X30n0603_p0405a19║方，四維、上、下，一切諸佛悉來至此處，於寶座為我
X30n0603_p0405a20║說法。善男子！我常不離見佛、聞法，與諸菩薩而共
X30n0603_p0405a21║同住。釋之者曰：十方諸佛悉來至我所，坐寶座上
X30n0603_p0405a22║為我說法者，悲與智會之象。休捨優婆夷，悲也；十
X30n0603_p0405a23║方諸佛，智也。當如休捨優婆夷，則是成就此第四
X30n0603_p0405a24║法行也。
X30n0603_p0405b01║常為比丘（至）如上諸功德。
X30n0603_p0405b02║論曰：佛初自鹿野苑至耆闍崛山，次第演說隨其
X30n0603_p0405b03║機宜，眾生之機未熟則不宜說大乘，如其已熟則
X30n0603_p0405b04║不宜說小法。始說小乘，小乘者純有也。以諸凡夫
X30n0603_p0405b05║繫著世法以為實有，隨於色塵作諸不善，以不善
X30n0603_p0405b06║故墮於苦趣，還將有法轡勒其心，於是以戒防護
X30n0603_p0405b07║其諸不善之法，故次說般若。般若者破有明空也，
X30n0603_p0405b08║謂小乘實有令成軌範，制其身語意業令住善法。
X30n0603_p0405b09║既說生空等觀，方說法空之理，破彼繫著漸向法
X30n0603_p0405b10║身，故次說解深密經。解深密者和會空有，令邊見
X30n0603_p0405b11║者不滯二門，則為不空不有。以二乘則滅識證寂
X30n0603_p0405b12║住寂無知，欲回此機故安立九識為純淨識，五六
X30n0603_p0405b13║七八等識常以九識為依。凡愚不了妄執為我，如
X30n0603_p0405b14║水瀑流不離水體，既回此機則令達識成智。以二
X30n0603_p0405b15║乘於生死業種六七八識有怖畏故，恐其難信，以
X30n0603_p0405b16║方便故於生死外別立純淨識名，漸引令留惑不
X30n0603_p0405b17║滅，則庶其悲智漸生。解深密經曰：如是菩薩雖由
X30n0603_p0405b18║法住，以智為依止，漸令空見達識成智，故次說楞
X30n0603_p0405b19║伽經。楞伽經者，以直為大乘根堪之者，頓說第八
X30n0603_p0405b20║業種之識，名為如來藏識也。曰：得相者曰識，不得
X30n0603_p0405b21║相曰智。又曰：藏識海常住，境界風所動。葢此經直
X30n0603_p0405b22║於無明業種以明智門，明與無明其性不二。然說
X30n0603_p0405b23║無明業種成智，猶希出俗，未現同塵，故次說維摩
X30n0603_p0405b24║詰經。維摩詰經者，不以聲聞二乘及三乘菩薩為
X30n0603_p0405c01║知法者也。故以十大弟子彌勒光嚴菩薩皆不敢
X30n0603_p0405c02║嬰其辯，而以文殊師利為法身，以維摩詰為入廛
X30n0603_p0405c03║之行。葢法身為體，而行為用，體用自相問答，為三
X30n0603_p0405c04║乘樂學如如空理，厭假修真，積行多生，方成佛者，
X30n0603_p0405c05║令歸法界。性相事理，因果同時，故次乃說此法華
X30n0603_p0405c06║經。故言如彼強力之王，久護明珠，今乃與之也。
X30n0603_p0405c07║無盡居士強商英論曰：文殊師利見諸菩薩敬順
X30n0603_p0405c08║佛意發大誓願，疑後惡世難說是經。佛言：欲說是
X30n0603_p0405c09║經，當安住四法。四法者，安樂行也。第一行者，勿行
X30n0603_p0405c10║於不可行、勿近於不可近。第二行者，勿談於長短、
X30n0603_p0405c11║勿生於怨嫌。第三行者，勿懷諂嫉亦勿戲慢。第四
X30n0603_p0405c12║行者，於在家出家人中生大慈心、於非菩薩人中
X30n0603_p0405c13║生大悲心。住此四行，人安之己亦樂之、己樂之人
X30n0603_p0405c14║亦安之，如此而後經可廣宣、法可久持也。若不具
X30n0603_p0405c15║此安樂四行，雖使聲聞如稻麻竹葦、辟支佛如恒
X30n0603_p0405c16║河沙，亦不能使其信受也。故誓願者所以持經、安
X30n0603_p0405c17║樂行者所以持願，二者相須不可偏廢。
X30n0603_p0405c18║玅法蓮華經從地湧出品第十五。
X30n0603_p0405c19║爾時他方（至）廣說此經。
X30n0603_p0405c20║論曰：佛於一切菩薩聲聞天龍之眾，有所問難不
X30n0603_p0405c21║逆其意。今他方國土諸來菩薩白言：聽我等於佛
X30n0603_p0405c22║滅後，於此娑婆世界弘經。而佛曰：不須汝等護持
X30n0603_p0405c23║此經。佛何獨逆其意耶？曰：此品佛示依法力自然
X30n0603_p0405c24║修行為貴，而鄙未覺幻力而修者也。何以知之？圓
X30n0603_p0406a01║覺經有三種觀法：一曰寂靜、二曰如幻、三曰寂滅。
X30n0603_p0406a02║佛為辯音菩薩說，則曰：若諸菩薩唯取極靜，以靜
X30n0603_p0406a03║力故；乃至若諸菩薩唯觀如幻，以佛力故；乃至若
X30n0603_p0406a04║諸菩薩唯滅諸幻，不取作用。如是三種，謂之依於
X30n0603_p0406a05║未覺幻力修習而已。至為威德自在菩薩說，則曰：
X30n0603_p0406a06║若諸菩薩悟淨圓覺，以淨覺心取靜為行；乃至若
X30n0603_p0406a07║諸菩薩悟淨圓覺，以淨覺心知覺心性；乃至若諸
X30n0603_p0406a08║菩薩悟淨圓覺，以淨覺心不取幻化及諸靜相。而
X30n0603_p0406a09║此三種，先必言悟淨圓覺，而後乃起行進修，謂之
X30n0603_p0406a10║親近隨順也。三乘淨土菩薩，則依於信力而修，故
X30n0603_p0406a11║不言悟淨圓覺。地上法身菩薩，則依於法力而修，
X30n0603_p0406a12║故圓覺經曰：皆是圓覺親近隨順。非特圓覺經為
X30n0603_p0406a13║然。起信論亦曰：體用熏習分別復有二種。云何為
X30n0603_p0406a14║二？一者未相應，謂凡夫二乘初發意菩薩以意識
X30n0603_p0406a15║熏習，依信力故而能修行，未得無分別心與體相
X30n0603_p0406a16║應故，未得自在業修行與用相應故。二者已相應，
X30n0603_p0406a17║謂法身菩薩得無分別心與諸佛智用相應，唯依
X30n0603_p0406a18║法力自然修行，熏習真如滅無明故。經言佛告諸
X30n0603_p0406a19║菩薩摩訶薩眾：止，善男子！不須汝等護持此經者，
X30n0603_p0406a20║以法華非依未覺幻力而修者也。故稱他方國土
X30n0603_p0406a21║諸來菩薩。又言我娑婆世界自有六萬恒河沙等，
X30n0603_p0406a22║乃至廣說此經者，以法華唯依法力自然修行。自
X30n0603_p0406a23║然修行猶言隨順之也。舊疏曰：如來止之者，有三
X30n0603_p0406a24║義：汝等各各自有己任，若許汝住此土，則廢彼土
X30n0603_p0406b01║利益。又他方此土結緣事淺，雖欲宣授必無大益。
X30n0603_p0406b02║又若許之，則不得名下方諸菩薩矣。下方諸菩薩
X30n0603_p0406b03║若不來，跡不得破。是謂三義。陋哉之論也。
X30n0603_p0406b04║佛說是時（至）從下發來。
X30n0603_p0406b05║論曰：如前文言分身諸佛在於十方者，一切智智
X30n0603_p0406b06║清淨無二，無二分無別無斷故之象也。此言三千
X30n0603_p0406b07║大千國土地皆振裂，而於其中有無量千萬億菩
X30n0603_p0406b08║薩摩訶薩同時涌出者，如來大智慧無量神通光
X30n0603_p0406b09║明皆出於止觀地中之象也。故言是諸菩薩身皆
X30n0603_p0406b10║金色，三十二相無量光明。既言在此娑婆世界之
X30n0603_p0406b11║下，又言此界虗空中住，則究竟無所住矣。言聞釋
X30n0603_p0406b12║迦牟尼佛所說音聲從下發來，則究竟無所來矣。
X30n0603_p0406b13║住不見其處，來不知所從，但見從地涌出，則無量
X30n0603_p0406b14║智慧神通光明不可知其所從來。所可知者，出於
X30n0603_p0406b15║止觀法而已。華嚴論曰：當以止觀力，功熟乃證。急
X30n0603_p0406b16║亦不成，緩亦不得。但知不休，必不虗棄。如乳有酪，
X30n0603_p0406b17║皆須待緣緣之中無作者故。其酪成已，亦無來處，
X30n0603_p0406b18║亦非本有。如來智慧以戒定慧眾善方便以照之，
X30n0603_p0406b19║而緣緣之中無作者，無成就故。然於一切智、一切
X30n0603_p0406b20║種智於中而得朗然，於諸法中無能作所作故。亦
X30n0603_p0406b21║非本有，亦非本無。以第一義中無本無末、無始無
X30n0603_p0406b22║終、無成無壞、無三世古今、不可作本有，及以修生
X30n0603_p0406b23║成就世間斷常諸見及諸諍論，應如是知。此經之
X30n0603_p0406b24║設象，而華嚴論辭釋之皎如日星。而舊疏曰：在下
X30n0603_p0406c01║不屬彼，非此非彼即中道也。錯謬甚矣。
X30n0603_p0406c02║一一菩薩（至）於二世尊。
X30n0603_p0406c03║論曰：如經之文所敘，則六萬、五萬、四萬、三萬、二萬、
X30n0603_p0406c04║一萬恒河沙等眷屬為多也，而敘五、四、三、二、一弟
X30n0603_p0406c05║子至於單己為少也。推經之辭，乃曰況將、況復，則
X30n0603_p0406c06║是五、四、三、二、一弟子至於單己為多也。多少之數
X30n0603_p0406c07║綿密，而言數之意無所系屬，可疑也。及觀結其辭，
X30n0603_p0406c08║則曰如是等比無量無邊，筭數譬喻所不能知，然
X30n0603_p0406c09║後知其所示非數也，直以明如來大智慧、功德、光
X30n0603_p0406c10║明非思議分別所能及也。夫以如來大智慧、神通、
X30n0603_p0406c11║光明出於止觀地中，則已知其旨矣。其言是諸菩
X30n0603_p0406c12║薩從地出已，各詣虗空七寶妙塔、多寶如來、釋迦
X30n0603_p0406c13║牟尼佛所，何意哉？曰：多寶，過去滅度之佛，寂滅體
X30n0603_p0406c14║之象也。釋迦牟尼，現在緣生之佛，五蘊身之象。於
X30n0603_p0406c15║五蘊現行之中，證一切如來智慧、神通、光明，則諸
X30n0603_p0406c16║菩薩所以俱至其所也。故言諸菩薩種種讚法，而
X30n0603_p0406c17║以讚歎住在一面，欣樂瞻仰於二世尊也。問曰：現
X30n0603_p0406c18║行五蘊之身，乃能證如來智慧、功德、光明乎？曰：一
X30n0603_p0406c19║切神龍具有三毒，亦發神通，況自心違理，不與妄
X30n0603_p0406c20║合，其智自神者乎？首楞嚴經論禁戒成就則曰：是
X30n0603_p0406c21║清淨人修三摩地，父母肉身不須天眼，自然觀見
X30n0603_p0406c22║十方，睹佛聞法，親奉聖旨，得大神通，游十方界。維
X30n0603_p0406c23║摩詰經曰：亦不滅受，而取證父母所生之眼。不須
X30n0603_p0406c24║天眼，則色蘊也；亦不滅受，則受蘊也。自色、受以觀，
X30n0603_p0407a01║想、行、識莫不皆然，何疑其不能證乎？
X30n0603_p0407a02║是諸菩薩（至）發隨喜心。
X30n0603_p0407a03║論曰：華嚴論曰：如權教中，佛生之後，即以踰城出
X30n0603_p0407a04║家，菩提樹下成等正覺時，以之為時。如毗盧遮那
X30n0603_p0407a05║佛，即實不如是。如來安立化相，為度三乘眾生，應
X30n0603_p0407a06║見如是出家成佛。葢毗盧遮那佛，依本法界成大
X30n0603_p0407a07║菩提，還依本法界，無始無終，不出不沒，無成無壞，
X30n0603_p0407a08║無有時分。以是觀之，則佛從兜率天下降神，入母
X30n0603_p0407a09║胎，轉法輪，入涅槃，不出一剎那際。彼天猶未下，母
X30n0603_p0407a10║胎猶未出，此已入涅槃，一切法事總畢矣。經言：如
X30n0603_p0407a11║是時間，經五十小劫。是時釋迦牟尼佛，默然而坐，
X30n0603_p0407a12║及諸四眾，亦皆默然。五十小劫，佛神力故，令諸大
X30n0603_p0407a13║眾，謂如半日。非特佛降神入胎般涅槃，不出一剎
X30n0603_p0407a14║那際，觀於無量劫，亦不出一剎那際。以是知五十
X30n0603_p0407a15║小劫者，佛為眾生故，安立化相也。問曰：何以證知
X30n0603_p0407a16║耶？曰：經言：是菩薩眾中，有四導師：一名上行者，即
X30n0603_p0407a17║前所謂依法力，隨順修行者也。此行為萬行之最，
X30n0603_p0407a18║故以象之。二名無邊行者，即前所謂如來大智慧
X30n0603_p0407a19║神通光明者也。此行無量無邊，故以象之。三名淨
X30n0603_p0407a20║行者，即以無量無邊如來智慧神通光明，嚴淨法
X30n0603_p0407a21║身者也。如前諸菩薩，從地涌出，向二世尊，所以象
X30n0603_p0407a22║之。四名安立行者，即以方便，隨其機宜，安立五十
X30n0603_p0407a23║小劫，謂如半日者也。以一剎那際，無長短時分，故
X30n0603_p0407a24║以象之耳。
X30n0603_p0407b01║爾時彌勒（至）教化是等眾。
X30n0603_p0407b02║論曰：彌勒所問之偈，其略曰：如是諸菩薩，神通大
X30n0603_p0407b03║智力，四方地震裂，皆從中涌出。世尊我昔來，未曾
X30n0603_p0407b04║見是事，願說其所從，國土之名號。我常游諸國，未
X30n0603_p0407b05║曾見是眾，我於此眾中，乃不識一人，忽然從地出，
X30n0603_p0407b06║願說其因緣者，彌勒辭似疑而意則悟矣。及佛答
X30n0603_p0407b07║其問，則曰：汝等當共一心，被精進鎧，發堅固意。如
X30n0603_p0407b08║來今欲顯發宣示諸佛智慧、諸佛自在神通之力，
X30n0603_p0407b09║則遂明告而直指之也。而前論所敘，從地涌出無
X30n0603_p0407b10║量千萬億菩薩摩訶薩，為如來大智慧神通光明
X30n0603_p0407b11║之象，斷以佛之明告直指，則可無疑矣。問曰：經言
X30n0603_p0407b12║諸佛師子奮迅之力、諸佛威猛大勢之力，何謂也？
X30n0603_p0407b13║曰：師子之奮迅，離疲懈相故；師子之威猛，示無畏
X30n0603_p0407b14║相故。而必言諸佛者，以其大慈為此之相，以激諸
X30n0603_p0407b15║菩薩勤求佛道也。諸佛何甞有疲懈怯弱哉？示現
X30n0603_p0407b16║之則然也。故其教菩薩則被精進鎧發堅固意，而
X30n0603_p0407b17║其自為則謂之奮迅、謂之威猛也。問曰：從地涌出
X30n0603_p0407b18║無量千萬億菩薩摩訶薩，為如來大智慧神通光
X30n0603_p0407b19║明之象，則證義甚明，然何以決知其必出於止觀
X30n0603_p0407b20║二法乎？曰：以佛答彌勒之問知之，但其辭微密故，
X30n0603_p0407b21║學者莫能曉也。如言是諸菩薩調伏其心令發道
X30n0603_p0407b22║意者，一切菩薩皆以止觀之法調伏自心，息滅惑
X30n0603_p0407b23║障令趨無上菩提也。故其偈曰：初令發道心，今皆
X30n0603_p0407b24║住不退。此但略示其綱目耳。至於詳言之，則曰：是
X30n0603_p0407c01║善男子不樂在眾多有所說，常樂靜處勤行精進
X30n0603_p0407c02║未曾休息者，止也。又曰：亦不依止人天而住，常樂
X30n0603_p0407c03║深智無有障礙，亦常樂於諸佛之法，一心精進求
X30n0603_p0407c04║無上慧者，觀也。止法貴不懈，故稱勤行精進；觀法
X30n0603_p0407c05║貴專主，故稱一心精進。故論敢顯言出於止觀地
X30n0603_p0407c06║中者，以明見佛意無有錯謬故。
X30n0603_p0407c07║爾時彌勒（至）而住不退地。
X30n0603_p0407c08║論曰：此段經文致深妙之意，而古今文字之師莫
X30n0603_p0407c09║能知之。所能知者，知其粗耳。如淮北諸師，雖粗亦
X30n0603_p0407c10║不知。以譬釋譬曰：父服還年之藥，故貌同二十五
X30n0603_p0407c11║歲人。而子不服此藥，故形如百歲也。若知是藥之
X30n0603_p0407c12║力，則不疑父少而子老。今爭怪之者不知，故如來
X30n0603_p0407c13║橫服垂迹之藥，示伽耶城之始生。而諸菩薩則直
X30n0603_p0407c14║論本起因地，久發道心，令住不退耳。問曰：既排斥
X30n0603_p0407c15║此義，則所謂深妙者，可得聞乎？曰：佛以止觀方便，
X30n0603_p0407c16║成就如來大智慧、神通、光明，無量無邊，皆已現前
X30n0603_p0407c17║矣。而憂聲聞、辟支佛地前菩薩不解，故謂如來大
X30n0603_p0407c18║智慧、神通、光明，始假止觀二法而發現。未見此大
X30n0603_p0407c19║智慧、神通、光明，如來本來自具之意。故經下文言：
X30n0603_p0407c20║如是我成佛已來，甚大久遠，壽命無量阿僧祗劫，
X30n0603_p0407c21║常住不滅。夫言無量阿僧祗劫常住不滅，則所謂
X30n0603_p0407c22║大智慧、神通、光明，非始假止觀二法而發現也。如
X30n0603_p0407c23║圓覺經佛為文殊師利菩薩說無明體性曰：善男
X30n0603_p0407c24║子！此無明者，非實有體。如夢中人，夢時非無，及至
X30n0603_p0408a01║於醒，了無所得者，示無明體性究竟滅也。復憂其
X30n0603_p0408a02║住心，於滅則隨。又曰：如眾空華，滅於空時，不可說
X30n0603_p0408a03║言有定滅處。何以故？無生處故。一切眾生於無生
X30n0603_p0408a04║中妄見生滅，是故說名輪轉生死。佛於圓覺談無
X30n0603_p0408a05║明體性，尚不許存生滅之見，豈於法華談大智慧、
X30n0603_p0408a06║神通、光明，而容作修生本有之解乎？
X30n0603_p0408a07║無盡居士論曰：他方國土諸來菩薩，過八恒河沙
X30n0603_p0408a08║數，白佛言：願聽我等於娑婆世界護持此經。佛言：
X30n0603_p0408a09║我此世界自有六萬恒河沙數菩薩，一一菩薩各
X30n0603_p0408a10║有六萬恒河沙眷屬，是等能於我滅後廣說此經。
X30n0603_p0408a11║時娑婆世界三千大千國土地皆震裂，而於其中
X30n0603_p0408a12║菩薩涌出，各詣虗空寶塔，禮多寶、釋迦二佛，各以
X30n0603_p0408a13║種種讚偈而讚於佛。如是時間經五十小劫，佛神
X30n0603_p0408a14║力故謂如半日。有四導師而為上首，曰上行、曰無
X30n0603_p0408a15║邊行、曰淨行、曰安立行，皆於如來發隨喜心。彌勒
X30n0603_p0408a16║菩薩及八千恒河沙諸菩薩眾，問此地涌出本末
X30n0603_p0408a17║因緣。佛言：我於此娑婆世界成佛已，教化示導是
X30n0603_p0408a18║諸菩薩，皆於下方虗空中住。彌勒等怪世尊成佛
X30n0603_p0408a19║未久，云何於此少時大作佛事？是事難信。夫住於
X30n0603_p0408a20║下方空中，自空言之，孰為上下？孰為四方？孰為四
X30n0603_p0408a21║維？具足四行，則受持讀誦廣說是經，豈有古今？豈
X30n0603_p0408a22║有老稚？彌勒起疑，以發語語爾
X30n0603_p0408a23║玅法蓮華經如來壽量品第十六。
X30n0603_p0408a24║爾時佛告（至）導利眾生。
X30n0603_p0408b01║論曰：昔所未說為祕，唯佛自證為密，離念了知為
X30n0603_p0408b02║神，徹法明見為通。而謂之力者，即如來知見也。以
X30n0603_p0408b03║此知見觀其自住三摩地中，前際不知其始，後際
X30n0603_p0408b04║不知其窮，現在不知其邊，智識所不能到，思想所
X30n0603_p0408b05║不能及。故經言：我實成佛已來無量無邊百千萬
X30n0603_p0408b06║億那由他劫。華嚴經曰：佛子！此菩薩摩訶薩住普
X30n0603_p0408b07║賢行，念念入百億不可說三昧，然不見普賢菩薩
X30n0603_p0408b08║三昧及佛境界莊嚴前際。何以故？知一切法究竟無
X30n0603_p0408b09║盡故，知一切佛剎無邊故，知一切眾生界不思議
X30n0603_p0408b10║故，知前際無始故，知未來無窮故，知現在盡虗空
X30n0603_p0408b11║遍法界無邊故，知一切諸佛境界不可思議故，知
X30n0603_p0408b12║一切菩薩行無數故，知一切諸佛辯才所說境界
X30n0603_p0408b13║不可說無邊故，知一切幻心所緣法無量故。圓覺
X30n0603_p0408b14║經曰：善男子！覺成就故，當知菩薩不與法縛、不求
X30n0603_p0408b15║法脫、不厭生死、不愛涅槃、不敬持戒、不憎毀禁、不
X30n0603_p0408b16║重久習、不輕初學。何以故？一切覺故。譬如眼光曉
X30n0603_p0408b17║了前境，其光圓滿得無憎愛。何以故？光體無二無
X30n0603_p0408b18║憎愛故。善男子！此菩薩及末世眾生，修習此心得
X30n0603_p0408b19║成就者，於此無修亦無成就，圓覺普照寂滅無二。
X30n0603_p0408b20║於中百千萬億阿僧祗不可說恒河沙諸佛世界，
X30n0603_p0408b21║猶如空華亂起亂滅，不即不離無縛無脫，始知眾
X30n0603_p0408b22║生本來成佛，生死涅槃猶如昨夢。於普賢則名行
X30n0603_p0408b23║智成就，於普眼則名覺智成就，於此經則名如來
X30n0603_p0408b24║正智成就。然行智之境，一切心所緣法以幻譬之；
X30n0603_p0408c01║覺智之境，諸佛世界以空華譬之。而如來正智之
X30n0603_p0408c02║境，如經言今釋迦牟尼佛出釋氏宮，去伽耶城不
X30n0603_p0408c03║遠，坐於道場得阿耨多羅三藐三菩提者，一切世
X30n0603_p0408c04║間天人及阿修羅，見幻事為真實、見空華有開落
X30n0603_p0408c05║者也。
X30n0603_p0408c06║諸善男子（至）皆實不虗。
X30n0603_p0408c07║論曰：涅槃經曰：譬如女人因嬰兒疾，良醫授藥而
X30n0603_p0408c08║教之言：若服藥已未可與乳，須其藥消乃可乳之。
X30n0603_p0408c09║女人即以苦味自塗其乳，兒觸苦味即便棄去。其
X30n0603_p0408c10║藥度消，即洗苦味呼兒與乳，兒癡掉頭莫肯就飲。
X30n0603_p0408c11║其母告曰：我以毒塗，須汝藥消。藥今消已，毒則洗
X30n0603_p0408c12║去。於是嬰兒則復飲乳。經言：我以佛眼觀其信等
X30n0603_p0408c13║諸根利鈍，隨所應度處處自說，名字不同、年紀大
X30n0603_p0408c14║小，亦復現言當入涅槃。又以種種方便說微玅法
X30n0603_p0408c15║者，則苦塗水洗之譬也。大莊嚴論曰：譬如工𦘕師，
X30n0603_p0408c16║平起凹凸相，如是虗分別，於無見能所。譬如善巧
X30n0603_p0408c17║𦘕師，能𦘕平壁起凹凸相，實無高下而見有高下。
X30n0603_p0408c18║不真分別亦復如是，於平等法界無二相處，而常
X30n0603_p0408c19║見有能所二相。如經言：如來所演經典皆為度脫
X30n0603_p0408c20║眾生，或說己身、或說他身，或示己身、或示他身，或
X30n0603_p0408c21║示己事、或示他事，諸所言說皆實不虗者，則凹凸
X30n0603_p0408c22║高下之譬也。苦塗水洗，則母愛其子之至而見有
X30n0603_p0408c23║高下，非𦘕師之罪也。
X30n0603_p0408c24║所以者何（至）未曾蹔廢。
X30n0603_p0409a01║論曰：陳那菩薩曰：三界者，唯以名言為體，由強分
X30n0603_p0409a02║別非實有之法，故不得真也。將簡諸法自性，令生
X30n0603_p0409a03║不顛倒智。經言無有生死者，三界既是名言，由妄
X30n0603_p0409a04║分別而有，則生死寧是真實之物哉？中觀論曰：佛
X30n0603_p0409a05║所言說，無不是實，說生死無始。何以故？生死初後
X30n0603_p0409a06║不可得，是故言無始。汝謂若無初後應有中者，是
X30n0603_p0409a07║亦不然。何以故？若無有始終，中當云何有？是故於
X30n0603_p0409a08║此中，先後共亦無。因中後故有初，因初中故有後。
X30n0603_p0409a09║若無初無後，云何有中？生死中無初中後，是故說
X30n0603_p0409a10║先後共不可得。何以故？若使先有生，後有老死者，
X30n0603_p0409a11║不老死有生，不生有老死。若先有老死，而後有生
X30n0603_p0409a12║者，是則為無因，不生有老死。如是觀時，顛倒想滅，
X30n0603_p0409a13║所謂若退而沒，若出而離，有在生死之世，有入涅
X30n0603_p0409a14║槃之滅，種種分別皆成戲論。於是有涅槃之實，有
X30n0603_p0409a15║生死之虗，有理性之如，有事相之異。如來以如實
X30n0603_p0409a16║智而見三界，如實之相無有分別，故經言無有若
X30n0603_p0409a17║退若出，亦無在世及滅度者，過一切戲論也。言不
X30n0603_p0409a18║如三界者，猶言非實有三界，見於三界而已。問曰：
X30n0603_p0409a19║不如三界則是正觀，見於三界則是隨染，其旨安
X30n0603_p0409a20║在？曰：以諸眾生有種種根性，欲樂行業憶想分別，
X30n0603_p0409a21║其病不同故。雖無生死退出，而說有生死退出，亦
X30n0603_p0409a22║無在世滅度。以若干因緣譬喻言辭種種法藥以
X30n0603_p0409a23║治之，諸所施為皆大慈悲之光，所以淨佛國土成
X30n0603_p0409a24║就眾生之力者如此。然於一切無有間斷，故言未
X30n0603_p0409b01║曾蹔廢。
X30n0603_p0409b02║如是我成佛（至）速成就佛身。
X30n0603_p0409b03║論曰：常住不滅，唱言取滅，二種相違，何也？曰：涅槃
X30n0603_p0409b04║經曰：甘露之性，令人不死，若合異物，亦能不死。故
X30n0603_p0409b05║知寂滅而甘露者，不死之滅，不死之滅，則常住不
X30n0603_p0409b06║滅之謂也。修多羅亦曰甘露滅，亦曰甘露寂滅，則
X30n0603_p0409b07║與唱言當取滅者不侔，固其所也。問曰：佛自喻良
X30n0603_p0409b08║醫，何也？曰：以其能瘳眾生生死之病也，而證不死
X30n0603_p0409b09║之滅故。涅槃經又曰：大慈愍眾生，故令我歸依，善
X30n0603_p0409b10║拔眾毒箭，故稱大醫王也。世醫所療治，雖瘥還復
X30n0603_p0409b11║生，如來所治者，畢竟不復發。世尊甘露藥，以施諸
X30n0603_p0409b12║眾生，眾生既服已，不死亦不生。然醫之所治有種
X30n0603_p0409b13║種：有治病而病增者，空見外道是也，肆情行惡，而
X30n0603_p0409b14║教令一切人起邪見，斷善根故；有治病而病無增
X30n0603_p0409b15║損者，苦行外道是也，以投巖赴火為行，既不得禪
X30n0603_p0409b16║定，又不能斷愛結故；有治病而病損，然不能禁其
X30n0603_p0409b17║損已復生，則修定斷結外道是也；有治病而病已
X30n0603_p0409b18║損，更不復生，但其所治不徧，則二乘是也，但治其
X30n0603_p0409b19║有緣者，不能徧一切故；有能徧治諸病，然無巧玅
X30n0603_p0409b20║之工以止痛惱，釋論以拙度名之，則六度菩薩是
X30n0603_p0409b21║也；有治病而其術神驗，雖能止痛惱，而未能起死，
X30n0603_p0409b22║則地前菩薩是也，但治凡夫，以其有反復心，不治
X30n0603_p0409b23║二乘，以其種已焦壞故；有能治難瘉之病，而能起
X30n0603_p0409b24║死，則地上菩薩是也。而佛則知醫之邪正，斥邪取
X30n0603_p0409c01║正，隨病而授藥，故稱大醫王，故佛自喻良醫也。
X30n0603_p0409c02║無盡居士論曰：彌勒既聞地涌菩薩因緣，與大眾
X30n0603_p0409c03║懷疑請問。佛三告之曰：汝當信解如來誠諦之語。
X30n0603_p0409c04║彌勒等三請不止，佛始告之：我實成佛已來，甚大
X30n0603_p0409c05║久遠，壽命無量。但以方便教化眾生，令入佛道，實
X30n0603_p0409c06║無生死若退若出，亦無在世及滅度者。天三界唯
X30n0603_p0409c07║心，萬法唯識。真識靈明而常寂，真心虗寂而常周。
X30n0603_p0409c08║了知下界之虗空，何用他方之往反？大慈大悲以
X30n0603_p0409c09║度五濁之苦，則三十所以成道；難值難遭以起眾
X30n0603_p0409c10║生之想，則雙林所以入滅。默而喻之，則方便皆誠
X30n0603_p0409c11║諦之語；執而索之，則如如成幻戲之論。李長者謂
X30n0603_p0409c12║法華經引權就實，予竊以為不然。何以故？過去之
X30n0603_p0409c13║日月燈明，無量之大通智，勝十方之分身諸佛。十
X30n0603_p0409c14║方之？河沙菩薩，住世四十九年，而法會移頃，乃坐
X30n0603_p0409c15║五十小劫。耆闍崛山不遠王城，而三千大千世界
X30n0603_p0409c16║山川震裂。佛所言說，誠實不虗。譬如良醫示死，本
X30n0603_p0409c17║無虗妄之咎；狂子飲藥，遂愈失心之疾。以此而思
X30n0603_p0409c18║教意，則引權就實，豈一音誠諦之語哉？
X30n0603_p0409c19║玅法蓮華經分別功德品第十七。
X30n0603_p0409c20║爾時大會（至）三菩提心。
X30n0603_p0409c21║論曰：三世如來付授一切菩薩修行法式，詮量淺
X30n0603_p0409c22║深力用分別地位等差，始自十信。然以為信者尚
X30n0603_p0409c23║屬生滅，故當住心乃成十住。又以為住者缺資發
X30n0603_p0409c24║方便之用，故有行心乃成十行。又以為行者止以
X30n0603_p0410a01║自利，未有以及眾生，故施迴向心乃成十迴向。自
X30n0603_p0410a02║十信至十住、自十住至十行、自十行至十迴向，名
X30n0603_p0410a03║三賢位。又自三賢登初地，以大慈大悲發生資養
X30n0603_p0410a04║茂益成熟之，故名十地，而初地方曰證無生忍。乃
X30n0603_p0410a05║至十地之終，鍊磨淘汰之功盡矣，則方與本覺真
X30n0603_p0410a06║如等，故名等覺。經言六百萬億那由他恒河沙眾
X30n0603_p0410a07║生得無生法忍者，自凡夫身以聞經之力越登初
X30n0603_p0410a08║地故。又言復有千倍菩薩摩訶薩得聞持陀羅尼
X30n0603_p0410a09║門者，以聞經之力倍進第二地故。又言復有一世
X30n0603_p0410a10║界微塵數菩薩摩訶薩得樂說無礙辯才者，以聞
X30n0603_p0410a11║經之力漸進第三地故。又言復有一世界微塵數
X30n0603_p0410a12║菩薩摩訶薩得百千萬億無量旋陀羅尼者，以聞
X30n0603_p0410a13║經之力復進第四地故。又言復有三千大千世界
X30n0603_p0410a14║微塵數菩薩摩訶薩得轉不退法輪者，以聞經之
X30n0603_p0410a15║力增進第五地故。又言復有二千中國土微塵數
X30n0603_p0410a16║菩薩摩訶薩能轉清淨法輪者，以聞經之力升進
X30n0603_p0410a17║第六地故。又言復有小千國土微塵數菩薩摩訶
X30n0603_p0410a18║薩八生當得阿耨多羅三藐三菩提者，超進第七
X30n0603_p0410a19║地。而必曰八生當得阿耨多羅三藐三菩提者八
X30n0603_p0410a20║地，以七地修進之功已極，無明之惑斷盡，任運而
X30n0603_p0410a21║登覺道故也。譬如夢欲渡河者，銳其功力，忽然夢
X30n0603_p0410a22║覺，功力俱失。華嚴論曰：初地中緣一切佛法願求
X30n0603_p0410a23║滿故，第二地離心垢故，第三地願轉增長得法光
X30n0603_p0410a24║明故，第四地入道故，第五地順世所作故，第六地
X30n0603_p0410b01║入甚深法門故，第七地超一切佛法故，皆已滿足
X30n0603_p0410b02║菩提分法故。又明初地乃至七地成就智功用故，
X30n0603_p0410b03║八地乃至十地成就無功用行故，以第七地已前
X30n0603_p0410b04║皆有功用，第八地已去得無功用故，經自八地已
X30n0603_p0410b05║去皆無功用之旨也。而言復有四四天下，乃至三
X30n0603_p0410b06║四天下，乃至二四天下，乃至一四天下微塵數菩
X30n0603_p0410b07║薩摩訶薩，以四生，以三生，以二生，以一生，而皆得
X30n0603_p0410b08║阿耨多羅三藐三菩提者，無功用旨之證也。又言
X30n0603_p0410b09║復有八世界微塵數眾生，皆發阿耨多羅三藐三
X30n0603_p0410b10║菩提心者，以前文自凡夫身已至等覺，而特言眾
X30n0603_p0410b11║生發心，則示此經必欲令凡實證也。修多羅中第
X30n0603_p0410b12║八地作月喻曰：月自生魄以至十五夕圓，則光漸
X30n0603_p0410b13║增者，此地地增進之功也。而自十六日以至晦，則
X30n0603_p0410b14║光漸減者，以絕增進之功也。以是觀其辭，敘七番
X30n0603_p0410b15║之功德漸盛，乃於第八截然而止，但曰菩提，菩提
X30n0603_p0410b16║豈有功用可以加之耶？
X30n0603_p0410b17║佛說是諸（至）以助無上心。
X30n0603_p0410b18║論曰：經言佛說是菩薩摩訶薩得大法利者，以分
X30n0603_p0410b19║三種力故：一者如來功德之力、二者信解之力、三
X30n0603_p0410b20║者慈善根力。何名如來功德之力？曰：以深厚心好
X30n0603_p0410b21║樂供養諸佛，禮拜一切塔廟諸玅因，集諸善法，故
X30n0603_p0410b22║言於虗空中雨曼陀羅華，乃至大會一一佛上，以
X30n0603_p0410b23║明不忘法道之恩，而離生死之畏。故維摩詰經曰：
X30n0603_p0410b24║菩薩於生死中有畏，當依何法？而維摩詰曰：當依
X30n0603_p0410c01║如來功德之力也。宋僧曇諦，吳興康氏子也。初母
X30n0603_p0410c02║夢僧以麈尾鐵縷書鎮寄之，既覺而二物在前，已
X30n0603_p0410c03║而生諦。諦五歲，母以二物示之，笑曰：秦主餉我者
X30n0603_p0410c04║耳。十歲隨其父肜過關中，見僧呼僧，𮗿顧見童子
X30n0603_p0410c05║曰：汝乃敢召宿土耶？諦曰：省擷蔬野猪傷足時乎？
X30n0603_p0410c06║𮗿大驚曰：宏覺甞遣我擷蔬野猪傷我足，童子何
X30n0603_p0410c07║從知之？肜以麈尾鐵縷書鎮示之，𮗿泣曰：先師為
X30n0603_p0410c08║姚莨講法華經，二物萇所供者也。夫出生入死奇
X30n0603_p0410c09║驗如此，是謂如來功德之力也。
X30n0603_p0410c10║爾時佛告（至）於此無有疑。
X30n0603_p0410c11║論曰：何名信解之力？曰：以得自心如實受用故。經
X30n0603_p0410c12║言其有眾生聞佛壽命長遠，如是乃至能生一念
X30n0603_p0410c13║信解，所得功德無有限量者，以得自心如實受用
X30n0603_p0410c14║也。夫自心如實受用，則是無功之功。無功之功即
X30n0603_p0410c15║智慧，智慧者般若也。般若非可解非不可解。何以
X30n0603_p0410c16║故？以離一切法相故。金剛般若經曰：須菩提！發阿
X30n0603_p0410c17║耨多羅三藐三菩提心者，於一切法應如是知、如
X30n0603_p0410c18║是見、如是信解，不生法相。所謂不生法相，與所得
X30n0603_p0410c19║功德無有限量，其旨同也。故言於八十萬億那由
X30n0603_p0410c20║他劫行五波羅蜜，而除般若波羅蜜者，以五波羅
X30n0603_p0410c21║蜜之功德皆有限量，所以比類之曰，百分、千分、百
X30n0603_p0410c22║千萬億分不及其一，乃至算數譬喻所不能及也。
X30n0603_p0410c23║晉建興二年，長沙縣西有千葉青蓮華兩本，生於
X30n0603_p0410c24║陸地。官史掘之丈許，根莖出於瓦棺。發棺，有白骨
X30n0603_p0411a01║一聚，而蓮之根蒂出髑髏齒。骨間有銘，記棺上曰：
X30n0603_p0411a02║有僧不知姓氏，誦法華經至千萬部。將化，遺言令
X30n0603_p0411a03║以紙為衣，以瓦為棺，葬于此。事聞朝廷，有詔建寺
X30n0603_p0411a04║其處，號曰蓮華。今驛亭其故基，基近譙門，因號蓮
X30n0603_p0411a05║華門。門臨湘江洄澓處，又號蓮華潭。其於生死之
X30n0603_p0411a06║間，殊勝奇瑞如此，是謂信解之力也。
X30n0603_p0411a07║又阿逸多（至）經行及坐臥。
X30n0603_p0411a08║論曰：何名慈善根力？曰：以成熟心，不動本際，徧應
X30n0603_p0411a09║十方一切眾生之前，對現色身三昧。故經言：深心
X30n0603_p0411a10║信解，則為見佛常在耆闍崛山，共大菩薩、諸聲聞
X30n0603_p0411a11║眾圍繞說法。又見此娑婆世界，其地瑠璃，坦然平
X30n0603_p0411a12║正，閻浮檀金以界八道，乃至是名深信解相。以明
X30n0603_p0411a13║慈善根力，令眾生自然見如是事。涅槃經曰：調達
X30n0603_p0411a14║教阿闍世王放五百護財醉象，奔衝世尊來眾。爾
X30n0603_p0411a15║時佛垂十指，醉象見佛十指間皆有師子，驚怖伏
X30n0603_p0411a16║地，遺糞而去。佛言：善男子！我時指中實無師子，皆
X30n0603_p0411a17║我慈善根力，令諸醉象見有師子。陳僧慧思坐夏
X30n0603_p0411a18║衡岳，夏休，自念此夏空過，又無所證，放身倚壁，未
X30n0603_p0411a19║至之間，豁然大悟曰：是真精進，是名真法供養如
X30n0603_p0411a20║來。於是諦見靈山一會，儼然如昨，於自悟親證之
X30n0603_p0411a21║際，靈玅發現。如此是謂慈善根力也。舊疏曰：加修
X30n0603_p0411a22║觀行，入禪用慧，想成相起，能見有餘、實報兩土想，
X30n0603_p0411a23║懇見佛共比丘僧常在耆闍崛山者，方便有餘土
X30n0603_p0411a24║相也。此殆夢中之語也，其可憑哉？
X30n0603_p0411b01║無盡居士論曰：會中聞佛壽命長遠，若菩薩、若眾
X30n0603_p0411b02║生，或一念信解、或解其言趣，若自持、或自書，若教
X30n0603_p0411b03║人持、教人書，是人所得功德無有限量。自一四天
X30n0603_p0411b04║下菩薩，至于小千世界菩薩，至于中千大千微塵
X30n0603_p0411b05║數菩薩，得聞陀羅尼，以至于得阿耨多羅三藐三
X30n0603_p0411b06║菩提。自六百萬億那由他恒河沙眾生，至于八世
X30n0603_p0411b07║界微塵數眾生，得無生法忍，以至于發阿耨多羅
X30n0603_p0411b08║三藐三菩提心。其法利饒益廣大無邊如此。而佛
X30n0603_p0411b09║言曰：聞我說壽命長遠，深心信解，則為見佛常在
X30n0603_p0411b10║耆闍崛山。又曰：若能受持讀誦是經，則為以佛舍
X30n0603_p0411b11║利起七寶塔，高廣漸至梵天，懸諸旛葢及眾寶鈴，
X30n0603_p0411b12║華香瓔珞鼓樂玅聲以作供養。古德曰：凡觀經教，
X30n0603_p0411b13║皆須宛轉歸就自心。此分別功德之旨也。
X30n0603_p0411b14║
X30n0603_p0411b15║玅法蓮華經合論卷第五
X30n0603_p0411b16║
X30n0603_p0411b17║音釋
X30n0603_p0411b18║糅（忍九切。）瀑（音暴。）間斷（上去聲。）差（楚懈切。）寺差（下楚加切。）施（去聲。）分法
X30n0603_p0411b19║（上去聲。）麈（音主。）餉（或亮切。）肜（以中切。）䂮（音略。）𮗿（音辯。）擷（胡結切。）萇（徐良切。）
X30n0603_p0411b20║觀行（竝去聲。）