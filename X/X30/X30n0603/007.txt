X30n0603_p0421b03║
X30n0603_p0421b04║
X30n0603_p0421b05║玅法蓮華經合論卷第七
X30n0603_p0421b06║
X30n0603_p0421b07║經　姚秦三藏法師　鳩摩羅什　譯
X30n0603_p0421b08║論　宋寶覺圓明禪師　慧洪　造
X30n0603_p0421b09║（附論）　宋丞相無盡居士　張商英　撰
X30n0603_p0421b10║玅法蓮華經玅音菩薩品第二十四。
X30n0603_p0421b11║爾時釋迦（至）甚深智慧。
X30n0603_p0421b12║論曰：放大人相肉髻光明者，開示頂法故。及放眉
X30n0603_p0421b13║間白毫相光者，顯發中道義故。頂法無上，而覆以
X30n0603_p0421b14║肉髻，無自見相，無他見相故。眉間毫相，不高不下，
X30n0603_p0421b15║而適於中故。前文佛亦放眉間白毫相光，止照東
X30n0603_p0421b16║方萬八千土。此則加以肉髻之光，徧照東方，至百
X30n0603_p0421b17║八萬億那由他恒河沙等諸佛世界。葢其廣大殊
X30n0603_p0421b18║勝，十倍過之也。問曰：肉髻之光，廣大殊勝足矣。何
X30n0603_p0421b19║必更放眉間之光乎？曰：欲顯發中道義，則示因緣
X30n0603_p0421b20║果報靈驗之瑞耳。如前所論，如是因緣果報，本末
X30n0603_p0421b21║究竟等者，非為中道義，為第一義也。如前所放眉
X30n0603_p0421b22║間毫相光者，密示無量義處三昧之體，如人以指
X30n0603_p0421b23║指月也。而今放眉間毫相光者，顯示因緣果報靈
X30n0603_p0421b24║驗之瑞，又如以指月之指染羮也。若謂此指但可
X30n0603_p0421c01║指月，不可染羮，則陋矣。妙音菩薩，因中以十萬種
X30n0603_p0421c02║伎樂，供養雲雷音王佛，故今成菩薩，號妙音。又以
X30n0603_p0421c03║八萬四千寶鉢為施，故今獲種種三昧，眷屬莊嚴。
X30n0603_p0421c04║又以解一切眾生語言陀羅尼，故今得一切色身
X30n0603_p0421c05║三昧。其因果報施之清淨，非止如此而已。夫大人
X30n0603_p0421c06║相者，大相海也。有三十二種大人之相，八十種隨
X30n0603_p0421c07║形之好。較其勝異，自足至頂，倍倍增勝。徧體毛孔
X30n0603_p0421c08║功德不及一好，眾好功德不及一相，眾相功德不
X30n0603_p0421c09║及眉間毫相功德，而肉髻功德冠於諸相。此淨業
X30n0603_p0421c10║之相，從弟子孝順其師所致，而放此光。所召弟子，
X30n0603_p0421c11║則又知染羮之指，或可以撚楊柳枝也。其因果報
X30n0603_p0421c12║施之清淨，又非止於如此而已。諸佛國土，皆以金
X30n0603_p0421c13║繩界道，寶樹行列，而為莊嚴。獨此佛國，唯以淨光
X30n0603_p0421c14║莊嚴。豈妙音菩薩所成就法，因中清淨殊勝而致
X30n0603_p0421c15║然邪？寶鉢，清淨之器。一切眾生語言陀羅尼，無分
X30n0603_p0421c16║別智之光也。維摩經曰：因其心淨，即佛土淨。夫豈
X30n0603_p0421c17║不然哉？
X30n0603_p0421c18║得妙幢相（至）藥上菩薩。
X30n0603_p0421c19║論曰：此十六種三昧，十地菩薩所遊行處，唯證乃
X30n0603_p0421c20║知。其未證者，但以一切聖教而知。如道路之人聞
X30n0603_p0421c21║從都邑來者，說紛華盛麗，雖非目見猶賢於不聞。
X30n0603_p0421c22║唐僧窺基者曰：妙幢相者，如幢高顯眾德莊嚴故。
X30n0603_p0421c23║法華者，達一佛乘法故。淨德者，斷雜染得勝德故。
X30n0603_p0421c24║宿王戲者，如星之光明、如王之遊戲，以是三昧開
X30n0603_p0422a01║悟眾生故。無緣者，即滅盡定、無所緣定，離攀緣故。
X30n0603_p0422a02║智印者，以智為印，印三世一念無始終故。解眾生
X30n0603_p0422a03║語言者，即詞無礙定，離一切分別故。集一切功德
X30n0603_p0422a04║者，即集福王定，得如意自在故。清淨者，能生七淨
X30n0603_p0422a05║九淨四淨等故。四淨則所謂所依淨、所緣淨及心
X30n0603_p0422a06║淨、智淨也。神通遊戲者，即資發變化定，以能起大
X30n0603_p0422a07║神通故。慧炬者，照明真俗諸境界故。莊嚴王者，能
X30n0603_p0422a08║具內外莊嚴故。淨光明者，放神光故。淨藏者，含眾
X30n0603_p0422a09║德故。不共者，不共二乘得故。日旋者，如日之明徧
X30n0603_p0422a10║照四生故。三昧者，正定也。華嚴論曰：冬至之月為
X30n0603_p0422a11║一陽，十二月為二陽，正月為三陽，則三為定也。方
X30n0603_p0422a12║五蘊冥昧未有分別時，則昧為定也。圓覺經又曰：
X30n0603_p0422a13║三昧正受，則於正定中不受諸受故。
X30n0603_p0422a14║爾時淨華（至）那由他佛。
X30n0603_p0422a15║論曰：文殊師利菩薩於耆闍崛山釋迦牟尼佛法
X30n0603_p0422a16║座之前，見八萬四千蓮華，皆眾寶所成就，光明開
X30n0603_p0422a17║敷。問佛所以發現此瑞，而佛告之曰：有妙音菩薩
X30n0603_p0422a18║者，當自淨華宿王智佛國而來也。於是文殊師利
X30n0603_p0422a19║有願見妙音之意而致詞焉。佛許之曰：多寶佛！當
X30n0603_p0422a20║為汝現其相。即時多寶佛謂妙音曰：文殊師利！欲
X30n0603_p0422a21║見汝身。自是觀之，則多寶佛葢與妙音周旋之舊
X30n0603_p0422a22║也。不然，何以能與文殊為地哉？已而妙音見釋迦
X30n0603_p0422a23║牟尼佛，則有詞曰：久滅度多寶如來在七寶塔中
X30n0603_p0422a24║來聽法不？又致辭于多寶如來曰：安隱少惱，堪忍
X30n0603_p0422b01║久住不？乃白釋迦牟尼佛曰：我今欲見多寶佛。於
X30n0603_p0422b02║是佛語多寶如來曰：妙音菩薩！欲得相見。自是觀
X30n0603_p0422b03║之，則妙音方藉釋迦牟尼佛為之先容，以求見多
X30n0603_p0422b04║寶如來，則葢雅未相識矣。文殊則求於多寶願見
X30n0603_p0422b05║妙音，而妙音則求於釋迦轉語多寶，則其不相知
X30n0603_p0422b06║明矣。然前則嘗與妙音相語，是其已相識亦明矣。
X30n0603_p0422b07║釋迦、多寶之兩佛，文殊、妙音之二菩薩，既已相語
X30n0603_p0422b08║矣，而不相知，經之旨其安在哉？曰：皆象也。亦此品
X30n0603_p0422b09║敘因緣果報靈驗之瑞。然因緣果報之相，皆無生
X30n0603_p0422b10║之相故也。何以知之？華嚴經文殊師利問覺首菩
X30n0603_p0422b11║薩言：佛子！心性是一，云何見有種種差別？所謂往
X30n0603_p0422b12║善趣、惡趣，諸根滿、缺，受生同異，端正醜陋，苦樂不
X30n0603_p0422b13║同；業不知心，心不知業；受不知報，報不知受；心不
X30n0603_p0422b14║知受，受不知心；因不知緣，緣不知因；智不知境，境
X30n0603_p0422b15║不知智。時覺首菩薩以頌答曰：仁今問是義，為曉
X30n0603_p0422b16║悟童蒙，我如其性答，惟仁應諦聽。諸法無作用，亦
X30n0603_p0422b17║無有體性，是故彼一切，各各不相知。譬如河中水，
X30n0603_p0422b18║湍流競奔逝，各各不相知，諸法亦如是。亦如大火
X30n0603_p0422b19║聚，猛𦦨同時發，各各不相知，諸法亦如是。又如長
X30n0603_p0422b20║風起，遇物成鼓扇，各各不相知，諸法亦如是。又如
X30n0603_p0422b21║眾地界，展轉因依住，各各不相知，諸法亦如是。眼
X30n0603_p0422b22║耳鼻舌身，心意諸情根，以此常流轉，而無能轉者。
X30n0603_p0422b23║法性本無生，亦現而有生，是中無能現，亦無所現
X30n0603_p0422b24║物。眼耳鼻舌身，心意諸情根，一切空無性，妄心分
X30n0603_p0422c01║別有。如理而觀察，一切皆無性，法眼不思議，此見
X30n0603_p0422c02║非顛倒。若實若不實，若妄若非妄，世間出世間，但
X30n0603_p0422c03║有假言說。以是頌證因緣果報靈驗之瑞，弗差毫
X30n0603_p0422c04║髮，而求其作用體相，皆不可得。文殊，根本智也，一
X30n0603_p0422c05║切眾生因之而迷，因之而悟，圓覺會中首問本起
X30n0603_p0422c06║因地法行者也。釋迦，報身佛也，般若會上謂眾曰：
X30n0603_p0422c07║我於一切法無所執，故報得常光一尋者也。釋迦、
X30n0603_p0422c08║文殊，則因緣果報之象，而不相知因緣果報之無
X30n0603_p0422c09║生也。多寶如來，寂滅之體，自心之象；妙音菩薩，清
X30n0603_p0422c10║淨之行，無作妙力，淨業之象，然亦不相知。心不知
X30n0603_p0422c11║業，業不知心，而心與業皆無生也。
X30n0603_p0422c12║華德汝但見（至）得法華三昧。
X30n0603_p0422c13║論曰：於此敘一切色身三昧。一切色身三昧者，所
X30n0603_p0422c14║證之法，而以妙音菩薩為能證之人。故經言善男
X30n0603_p0422c15║子！其三昧名現一切色身，妙音菩薩住是三昧中
X30n0603_p0422c16║也。葢慈善根力冥熏法界，故能不動真際應迹十
X30n0603_p0422c17║方。經言妙音菩薩其身在此，而是菩薩現種種身，
X30n0603_p0422c18║為諸眾生說是經者，推涅槃經三機之義若合符
X30n0603_p0422c19║契，所謂聖行、天行、梵行為三種慈悲。妙音於此三
X30n0603_p0422c20║機能圓應之，故言或現梵王身、或現帝釋身、或現
X30n0603_p0422c21║自在天身，乃至或現優婆塞優婆夷身者，以天行
X30n0603_p0422c22║慈悲應其機，而令其各各自然見如是身也。又言
X30n0603_p0422c23║或現長者居士婦女身、或現婆羅門婦女身，乃至
X30n0603_p0422c24║摩睺羅伽人非人等身，而為說是經。諸有地獄餓
X30n0603_p0423a01║鬼畜生及眾難處皆能救濟，乃至於王後宮變為
X30n0603_p0423a02║女身，而說是經者，以聖行慈悲應其機，而令其各
X30n0603_p0423a03║各自然見如是身，施是無畏事也。又言：若應以聲
X30n0603_p0423a04║聞形得度者，現聲聞形而為說法；應以辟支佛形
X30n0603_p0423a05║得度者，現辟支佛形而為說法；乃至如是種種，隨
X30n0603_p0423a06║所應度而現其形；乃至應以滅度而得度者，示現
X30n0603_p0423a07║滅度者，以梵行慈悲應其機，而令其各各自然見
X30n0603_p0423a08║如是身也。是所謂現一切色身三昧，皆依慈善根
X30n0603_p0423a09║力。故華嚴經曰：諸菩薩摩訶薩以一念智普知三
X30n0603_p0423a10║世，一念遍入一切三昧，如來智日常照其心，於一
X30n0603_p0423a11║切法無有分別，了一切佛悉皆平等，如來及我一
X30n0603_p0423a12║切眾生等無有二，知一切法自性清淨，無有思慮
X30n0603_p0423a13║無有動搖，而能普入一切世間，離諸分別住佛法
X30n0603_p0423a14║印，悉能開悟一切眾生。所言無有思慮無有動搖
X30n0603_p0423a15║者，即妙音菩薩其身在此之意也。所言而能普入
X30n0603_p0423a16║一切世間者，即而是菩薩現種種身，處處為諸眾
X30n0603_p0423a17║生說是經之意也。
X30n0603_p0423a18║無盡居士張商英論曰：宣說此經，不離六根。合掌
X30n0603_p0423a19║恭敬，以身說法也。作是思惟，以意說法也。瞻仰世
X30n0603_p0423a20║尊，以眼說法也。聞未曾有，以耳說法也。聞香悉知，
X30n0603_p0423a21║以鼻說法也。宣說顯示，舌說法也。六門說法，苟非
X30n0603_p0423a22║舌出妙音，耳聞普聞，則開示悟入，於斯路絕。此妙
X30n0603_p0423a23║音菩薩、觀世音菩薩二品，所以次於囑累之後也。
X30n0603_p0423a24║佛放大人相肉髻光，及眉間白毫相光，徧照東方
X30n0603_p0423b01║百八萬億那由他恒河沙等諸佛世界。過是數已，
X30n0603_p0423b02║有世界名淨光莊嚴，其國有佛，號淨華宿王智。有
X30n0603_p0423b03║一菩薩，名曰妙音，久已成就百千萬億諸大三昧，
X30n0603_p0423b04║白彼佛而來禮拜，親近釋迦佛，及見文殊、藥王、勇
X30n0603_p0423b05║施、宿王華等菩薩。前此放光，止於萬八千，今放光
X30n0603_p0423b06║百倍，而又倍之者，光愈遠，世界愈不可窮，非妙音
X30n0603_p0423b07║孰宣之哉？故於普門品曰：妙音觀世音，梵音海潮
X30n0603_p0423b08║音，此二菩薩，現一切天龍四眾等，應身說法，功德
X30n0603_p0423b09║略同。葢說而知之，聞而修之，所以成此經之終也。
X30n0603_p0423b10║觀世音以聞思修入佛法，不曰聞而曰觀，所謂耳
X30n0603_p0423b11║如眼，眼如鼻，鼻如舌，一根返源，而六根解脫矣。
X30n0603_p0423b12║玅法蓮華經觀世音菩薩普門品第二十五
X30n0603_p0423b13║爾時無盡意（至）皆得解脫。
X30n0603_p0423b14║論曰：一切音聲語言之相，從耳所聞之境；一切形
X30n0603_p0423b15║色分別之相，從眼所見之境。是諸眾生無始戲論
X30n0603_p0423b16║六妄分隔而成，於自分境不相踰越。而經言觀其
X30n0603_p0423b17║音聲皆得解脫，則是以眼觀聲音語言之相也。聲
X30n0603_p0423b18║音語言之相，若可以眼觀而了別，則形色差殊之
X30n0603_p0423b19║相，亦可以耳聞而成就矣。耳不可見形色差殊之
X30n0603_p0423b20║相，則眼豈能觀聲音語言之相乎？而名為觀世音
X30n0603_p0423b21║者，根境俱絕。非特見聞之境俱絕而已，凡六根所
X30n0603_p0423b22║對之境皆然，故言皆得解脫也。首楞嚴經曰：觀世
X30n0603_p0423b23║音菩薩即從座起，頂禮佛足而白佛言：世尊！憶念
X30n0603_p0423b24║我昔於無數恒河沙劫，於時有佛出現於世，名觀
X30n0603_p0423c01║世音。我從彼佛發菩提心，彼佛教我從聞思修入
X30n0603_p0423c02║三摩地。初於聞中入流亡所，所入既寂，動靜二相
X30n0603_p0423c03║了然不生。如是漸增，聞所聞盡，盡聞不住；覺所覺
X30n0603_p0423c04║空，空覺極圓；空所空滅，生滅既滅，寂滅現前。問曰：
X30n0603_p0423c05║何以分生滅寂滅乎？曰：如鐘鼓俱擊而不同，知此
X30n0603_p0423c06║不同者，即生滅之法也。然知鐘非鼓，鼓亦非鐘，兩
X30n0603_p0423c07║者之聲同時而不相參，即寂滅也。問曰：觀世音之
X30n0603_p0423c08║名義，幸已聞其旨。然勸請說法菩薩名無盡意，其
X30n0603_p0423c09║必有謂也邪？曰：示度生必乘願力故爾。阿差末經
X30n0603_p0423c10║曰：菩薩行六波羅蜜、四攝法等種種妙行，誓度眾
X30n0603_p0423c11║生。眾生界盡，菩薩之意乃盡；眾生未盡，菩薩之意
X30n0603_p0423c12║無盡。故名無盡意也。
X30n0603_p0423c13║若有持是（至）巍巍如是。
X30n0603_p0423c14║論曰：修多羅曰：假使百千劫，所作業不亡，因緣會
X30n0603_p0423c15║遇時，果報還自受。則經之所敘，遭水火之焚溺，入
X30n0603_p0423c16║羅剎之鬼國，臨形致冦，鎻禁桎梏，經歷險難，虎狼
X30n0603_p0423c17║蛇虺之怖，邂逅冤仇，呪咀毒藥之厄，皆其定業會
X30n0603_p0423c18║遇因緣者也。而經言誦持觀世音名，皆得解脫。審
X30n0603_p0423c19║如此義，則百千劫不亡之論為非。若如百千劫不
X30n0603_p0423c20║亡之論，則此義可疑也。何以明之？曰：涅槃經曰：未
X30n0603_p0423c21║入佛法，名決定業；已入佛法，名不定業。金剛般若
X30n0603_p0423c22║經曰：若有善男子善女人，受持讀誦此經，若為人
X30n0603_p0423c23║輕賤，是人先世罪業，應墮惡道。以今世人輕賤故，
X30n0603_p0423c24║先世罪業，則為消滅，當得阿耨多羅三藐三菩提。
X30n0603_p0424a01║夫所謂業者，果何物哉？若有決定，則不可轉重以
X30n0603_p0424a02║為輕，而登佛果矣。方其未受持經，則有惡道可墮，
X30n0603_p0424a03║則涅槃經所言未入佛法者也。及其既受持經矣，
X30n0603_p0424a04║則有佛果可得，則涅槃經所言已入佛法者也。自
X30n0603_p0424a05║是而觀之，則業之體相，遂離生滅，如空中華。而瑜
X30n0603_p0424a06║伽論又曲折其詞曰：業有二種：一、定異熟業，謂思
X30n0603_p0424a07║業，若作若增長業；二、不定異熟業，謂故思已作而
X30n0603_p0424a08║不增長。故思已作，猶言悔作之也。葢諸作不增長
X30n0603_p0424a09║業，若無追悔，不修對治，當可受果，名增長業。若追
X30n0603_p0424a10║悔等，則名不增長。然則於所作不亡之業，會遇險
X30n0603_p0424a11║難之中，稱觀世音菩薩名者，追悔之謂也。菩薩之
X30n0603_p0424a12║愛念苦難眾生，如慈母之不忘念其亡子。子佚蕩
X30n0603_p0424a13║不歸，無懷仰慈母之意，則百年莫由相見。亡子猛
X30n0603_p0424a14║省念母，疾馳而返，則見慈母必矣。眾生之哀號，於
X30n0603_p0424a15║菩薩大悲願力，其忍不一援手哉？首楞嚴三昧經
X30n0603_p0424a16║曰：佛告堅意：有一藥樹，名曰除滅。大軍鬬時，有無
X30n0603_p0424a17║量人為毒箭所中。是時良醫持藥王樹，用塗鼓面，
X30n0603_p0424a18║於眾人中擊之出聲，無量毒箭一時自拔。諸佛菩
X30n0603_p0424a19║薩住首楞嚴三昧力故，有人稱名懷念之者，無量
X30n0603_p0424a20║罪垢自然除滅，如一醍醐能愈眾患。經言觀世音
X30n0603_p0424a21║菩薩摩訶薩威神之力巍巍如是者，首楞嚴三昧
X30n0603_p0424a22║之力歟？
X30n0603_p0424a23║若有眾生（至）福德之利。
X30n0603_p0424a24║論曰：彌勒菩薩曰：貪瞋嫉妬放逸憍慢，自以為明，
X30n0603_p0424b01║不知是暗。放逸味著欲而加貪，多於婬欲者也。嫉
X30n0603_p0424b02║妬為執礙而加憍慢，多於愚癡者也。瞋而恚，則多
X30n0603_p0424b03║於瞋者也。三者皆喑相，眾生顛倒反以為明。觀世
X30n0603_p0424b04║音亦名光世音，能以智慧破諸結業之暗，故經偈
X30n0603_p0424b05║曰：無垢清淨光，慧日破諸暗。寶積經曰：佛言：譬如
X30n0603_p0424b06║然燈，一切黑暗皆自無有，無所從來、去無所至，非
X30n0603_p0424b07║東方來、去亦不至，南西北方四維上下不從彼來、
X30n0603_p0424b08║去亦不至。而此燈明無有是念：我能滅暗。但因燈
X30n0603_p0424b09║明法自無暗，明暗俱空無作無取。如是迦葉！實智
X30n0603_p0424b10║慧生、無智便滅，智與無智二相俱空無作無取。迦
X30n0603_p0424b11║葉！譬如千歲冥室未曾見明，若然燈時，於意云何？
X30n0603_p0424b12║暗寧有念：我久住此不欲去邪？不也。世尊！若然燈
X30n0603_p0424b13║時，是闇無力而不欲去，必當磨滅。如是迦葉！百千
X30n0603_p0424b14║萬劫久習結業，以一實觀即皆消滅。其燈明者，聖
X30n0603_p0424b15║智慧是。其暗相者，諸結業。是故經言：若有眾生多
X30n0603_p0424b16║於婬欲，常念恭敬觀世音菩薩，便得離欲；若多瞋
X30n0603_p0424b17║恚，常念恭敬觀世音菩薩，便得離瞋；若多愚癡，常
X30n0603_p0424b18║念恭敬觀世音菩薩，便得離癡。謂是故也。問曰：然
X30n0603_p0424b19║則何以求男女者亦隨願而獲邪？曰：此無作妙力
X30n0603_p0424b20║自在成就者也。夫無作妙力無生滅相，但應眾生
X30n0603_p0424b21║自心清淨，則能隨其所願使之成就。智嚴經曰：譬
X30n0603_p0424b22║如大地瑠璃所成，帝釋毗闍延宮殿供具等影現
X30n0603_p0424b23║其中。閻浮提人見瑠璃地諸宮殿影，合掌供養燒
X30n0603_p0424b24║香散華：願我得生如是宮殿，我當遊戲如帝釋等。
X30n0603_p0424c01║彼之眾生不知此地是宮殿影，乃布施持戒修諸
X30n0603_p0424c02║功德，為得如是宮殿果報。文殊師利！如此宮殿實
X30n0603_p0424c03║無生滅，以地淨故影現其中。彼宮殿影亦有亦無、
X30n0603_p0424c04║不生不滅，菩薩無作妙力實無生滅，所求男女之
X30n0603_p0424c05║影亦有亦無，但以女人心淨故能現也。無生無滅
X30n0603_p0424c06║則無與無奪、亦有亦無，心淨則見、不淨則無。故經
X30n0603_p0424c07║言：常念恭敬者，所求必獲也。
X30n0603_p0424c08║無盡意菩薩（至）施無畏者。
X30n0603_p0424c09║論曰：妙音菩薩以解一切眾生語言陀羅尼，得現
X30n0603_p0424c10║色身三昧。而觀世音菩薩以聞思修入三摩地故，
X30n0603_p0424c11║對現色身皆非意識所到之境，唯慈善根力之所
X30n0603_p0424c12║成就。涅槃經曰：我欲涅槃，於初發足向拘尸那城，
X30n0603_p0424c13║有五百力士於其中路平治掃洒。中有一石，眾欲
X30n0603_p0424c14║舉棄，盡力不能。我時憐愍，即起慈心。彼諸力士尋
X30n0603_p0424c15║即見我以足拇指舉此大石擲置虗空，還以手接
X30n0603_p0424c16║安置右掌，吹令碎粖復還聚合，令彼力士貢高心
X30n0603_p0424c17║息。即為略說種種法要，令其俱發阿耨多羅三藐
X30n0603_p0424c18║三菩提心。善男子！如來爾時實不以指舉此大石
X30n0603_p0424c19║在虗空中，還置右掌吹令碎粖復合如本。善男子！
X30n0603_p0424c20║當知即是如來慈善根力，令諸力士見如是事。此
X30n0603_p0424c21║則三十二應身所以圓具也。問曰：何以謂之應以
X30n0603_p0424c22║此身得度者，即現此身而為說法乎？曰：唐文宗嗜
X30n0603_p0424c23║蛤蜊。大和中，沿海官吏先時遞進，人亦勞止。一日，
X30n0603_p0424c24║御饌中有不可擘者，帝以其異，即焚香禱之。俄變
X30n0603_p0425a01║為菩薩形，梵相具足。乃貯以金粟檀香合，覆以美
X30n0603_p0425a02║錦，賜興善寺，令眾僧瞻禮。因問羣臣：斯何祥邪？或
X30n0603_p0425a03║言：太一山僧惟政者，於佛法博聞強識。於是召至，
X30n0603_p0425a04║問其事。對曰：臣聞物無虗應，此乃啟陛下信耳。故
X30n0603_p0425a05║契經曰：應以此身得度者，即現此身而為說法。帝
X30n0603_p0425a06║曰：菩薩身則已現，然未聞說法。政曰：陛下睹此為
X30n0603_p0425a07║奇瑞，而敬信之乎？帝曰：朕實深信。惟政者賀曰：陛
X30n0603_p0425a08║下已聞法竟。於是皇情欣悅，得未曾有。詔天下寺
X30n0603_p0425a09║院，各立觀世音像，以答殊休。又問曰：何以謂之施
X30n0603_p0425a10║無畏者？宋僧求那䟦羅者，此云功德賢，中天竺人
X30n0603_p0425a11║也。以元禧十二年至建業，為南譙王義宣所敬。王
X30n0603_p0425a12║有逆謀，諫之至流涕。王雖不聽，亦不敢怒。梁山之
X30n0603_p0425a13║敗，墮江水中，一心誦觀世音菩薩。手捉竹杖，顧見
X30n0603_p0425a14║童子，牽其衣曰：汝小兒乃能爾邪？即及岸，脫衲衣
X30n0603_p0425a15║欲賞之，而童子忽失所在。嗚呼！菩薩之出文宗御
X30n0603_p0425a16║饌，童子之牽衣求那䟦羅，衲衣何自而至哉？
X30n0603_p0425a17║無盡意菩薩（至）三菩提心。
X30n0603_p0425a18║論曰：謂之法施珍寶瓔珞者，非世之瓔珞也。瓔珞，
X30n0603_p0425a19║莊嚴之具也。無盡意欲施之，言仁者愍我等故受
X30n0603_p0425a20║此瓔珞者，著其願之至也。觀世音即時愍諸四眾
X30n0603_p0425a21║及天龍人非人等受其瓔珞者，示其悲之相也。如
X30n0603_p0425a22║經前文釋迦牟尼佛入多寶佛塔竝座而坐者，示
X30n0603_p0425a23║生而無生之象。多寶佛久已滅度，而言為聽法華
X30n0603_p0425a24║經來者，滅而不滅之象。夫生而無生、滅而不滅，則
X30n0603_p0425b01║自心之體法身佛也。無盡意則大願也，而又著其
X30n0603_p0425b02║願之意。觀世音則大悲也，而又示其悲之相。而瓔
X30n0603_p0425b03║珞則莊嚴之具，經之旨其以悲願莊嚴法身也歟？
X30n0603_p0425b04║何以深切著明也？故言受其瓔珞分作二分，一分
X30n0603_p0425b05║奉釋迦牟尼佛、一分奉多寶佛塔者如此。
X30n0603_p0425b06║無盡居士論曰：勝彼世間音者，出世之音也。慈眼
X30n0603_p0425b07║視眾生者，聞其音而觀之也。無盡意聞說觀世音
X30n0603_p0425b08║菩薩因緣，以瓔珞上觀世音。觀世音順佛勅而受
X30n0603_p0425b09║之，分作二分：一分奉釋迦牟尼，一分奉多寶佛塔。
X30n0603_p0425b10║此則慈悲救苦之功歸於二佛，而持經功德不必
X30n0603_p0425b11║重以言宣也。妙音來往品者，說之者或語或默故
X30n0603_p0425b12║也。觀音普門品者，聞之者無滅無生故也。二品相
X30n0603_p0425b13║須，則此經廣布矣。
X30n0603_p0425b14║妙法蓮華經陀羅尼品第二十六。
X30n0603_p0425b15║爾時藥王（至）得無生法忍。
X30n0603_p0425b16║論曰：舊疏曰：昔有窶人之子，智而多瞋，逃至他國，
X30n0603_p0425b17║以有智故，謁其國王，紿之曰：我亦鄰國之王子也，
X30n0603_p0425b18║以失愛於父王，流離失所而歸大王，大王幸哀憐
X30n0603_p0425b19║之。彼國王愛其舌辯，又聞其亦王者之子，使沐浴
X30n0603_p0425b20║衣冠，與子弟遊。久之，以女妻之，女難其多瞋。俄聞
X30n0603_p0425b21║有客自其國來，遣人問窶人子之家世，且告之曰：
X30n0603_p0425b22║吾夫好瞋，柰何？客默笑祝之曰：若當瞋時，即為說
X30n0603_p0425b23║偈曰：毋浪遊他國，欺誑一切人，食麤亦常事，何必
X30n0603_p0425b24║故作瞋？窶人子方瞋，妻即前跪說此偈，於是默然
X30n0603_p0425c01║不復瞋。然其妻及餘人但聞其偈，不知其意。呪亦
X30n0603_p0425c02║如是，謂之密默語，非也。又曰：如王有所欲，即索先
X30n0603_p0425c03║陀婆；如欲飲水，先陀婆即汲水以獻之；如欲乘馬，
X30n0603_p0425c04║先陀婆即馭以獻之。在𨑲之臣屬皆莫能知之，而
X30n0603_p0425c05║有智之臣獨知之。呪亦如是，亦非也。然則何以謂
X30n0603_p0425c06║之呪哉？曰：陀羅尼者，總持也。天親菩薩曰：以念慧
X30n0603_p0425c07║為體，以少略密無義文字，神力所加，靈驗莫測。此
X30n0603_p0425c08║說近矣。如涉公為符堅致雨，以呪為檄，以檄其龍，
X30n0603_p0425c09║龍為下鉢中而雨隨至，龍則有情識者也。如佛圖
X30n0603_p0425c10║澄以呪為石勒致奇瑞，而青蓮輙華鉢中，青蓮則
X30n0603_p0425c11║無情識者也。龍可檄而至，蓮其可檄而華哉？若以
X30n0603_p0425c12║有思惟心籌量是事，非愚即狂。嗚呼！豈無心無理
X30n0603_p0425c13║乃能得萬物之情歟？豈特萬物之情，天地鬼神亦
X30n0603_p0425c14║莫能違也。而佛於惡世弘經者，謂菩薩當護持之，
X30n0603_p0425c15║而藥王、勇施二菩薩、毗沙門天王、持國天王及羅
X30n0603_p0425c16║剎女、毗藍婆等，皆願以呪守護者，豈非以其為少
X30n0603_p0425c17║略密無義文字而神力所加者乎？
X30n0603_p0425c18║無盡居士論曰：陀羅尼者，此云總持，皆是先佛所
X30n0603_p0425c19║說。威靈不測謂之神，降制諸魔知其所由謂之呪。
X30n0603_p0425c20║藥王得之於六十二億恒河沙佛，勇施菩薩得之
X30n0603_p0425c21║於恒河沙佛，持國天王、乾闥婆眾得之於四十二
X30n0603_p0425c22║億諸佛。毗沙門天王、十羅剎女與鬼子母，各於佛
X30n0603_p0425c23║前說呪，擁護讀誦受持是經者。若不如是，魔強法
X30n0603_p0425c24║弱，豈可久住於世間哉？
X30n0603_p0426a01║玅法蓮華經妙莊嚴王本事品第二十七
X30n0603_p0426a02║爾時佛告（至）二名淨眼。
X30n0603_p0426a03║論曰：華嚴論曰：為真智慧無體性，不能自知無性，
X30n0603_p0426a04║故為無性之性。不能自知無性，故名無明。金剛藏
X30n0603_p0426a05║菩薩曰：不了第一義，故號無明。將以真智慧本無
X30n0603_p0426a06║性，故不能自了。是以諸佛更須示現出世說法利
X30n0603_p0426a07║樂人天，本無眾生可度。既先賢得道利樂世間，明
X30n0603_p0426a08║知真智要得了緣方能現也。問曰：誰為了緣乎？曰：
X30n0603_p0426a09║唯善知識是眾生成佛了緣。如下文曰：當知善知
X30n0603_p0426a10║識者是大因緣，所謂化導令得見佛。然善知識之
X30n0603_p0426a11║示教善利，當用四法以攝化一切眾生，使其淳熟
X30n0603_p0426a12║乃可入道：一名利行、二名布施、三名愛語、四名同
X30n0603_p0426a13║事。經於此品示其法，故言雲雷音宿王華智佛者，
X30n0603_p0426a14║利行也。有王名妙莊嚴者，布施也。其王夫人名淨
X30n0603_p0426a15║德者，愛語也。有二子：一名淨藏、二名淨眼者，同事
X30n0603_p0426a16║也。何以知之？曰：以經辭意之著知之。所謂利行者，
X30n0603_p0426a17║利他人之行也。雲含潤以慈致雨，雷音怒以威發
X30n0603_p0426a18║生，故言雲雷音。舒光所以破暗，開敷所以結實，故
X30n0603_p0426a19║言宿王華智。宿王謂月天子也。以是知利行為雲
X30n0603_p0426a20║雷音宿王華智佛也。所謂布施者，捨所甚難也。金
X30n0603_p0426a21║剛般若論曰：施二種報，未來有大福德，於今眾美
X30n0603_p0426a22║歸往。福德則莊嚴義，眾美歸往則王者義。以是知
X30n0603_p0426a23║布施為妙莊嚴王也。所謂愛語者，卑柔巽順故。以
X30n0603_p0426a24║夫人言之，愛人以德而語和美，故言愛語。以是知
X30n0603_p0426b01║愛語為淨德夫人也。所謂同事者，非獨善者必與
X30n0603_p0426b02║人同，故言二子。深藏若虗，故謂之藏。曉了無惑，故
X30n0603_p0426b03║謂之眼。以是知同事為淨藏淨眼也。此釋其象耳。
X30n0603_p0426b04║至於深義，則見於下文。雜阿含經云：善知識者如
X30n0603_p0426b05║貞良妻，善知識者如宗親財，善知識者如商主導，
X30n0603_p0426b06║善知識者如子臥父懷。葢妻貞良則愛其夫，非愛
X30n0603_p0426b07║語乎？財出於宗親則不匱，非布施乎？商主導之則
X30n0603_p0426b08║必有以利我，非利行乎？子臥父懷則信之至也，非
X30n0603_p0426b09║同事乎？
X30n0603_p0426b10║是二子有（至）微妙之色。
X30n0603_p0426b11║論曰：四攝深義，願遂聞之。曰：所謂同事，而經必言
X30n0603_p0426b12║二子者，如前文長者之念窮子，則曰密遣二人無
X30n0603_p0426b13║威德者。經必言生邪見家者，脫珍御服，著弊垢衣，
X30n0603_p0426b14║執持糞器，狀若所畏之謂也。六波羅蜜者，三乘菩
X30n0603_p0426b15║薩不刊之行修多羅，名曰六度。此經獨於淨藏淨
X30n0603_p0426b16║眼所行之行，六度之外，增方便波羅蜜。豈同事化
X30n0603_p0426b17║人者，必以方便為先乎？此則件唱其名，至於為其
X30n0603_p0426b18║父現十八變，令其父王心生信解，則施其方便之
X30n0603_p0426b19║用也。經必言二子化其父王，捨邪見已，即白其母，
X30n0603_p0426b20║俱求出家者，葢同事方便權也。權以濟事，事濟則
X30n0603_p0426b21║捨之，固其所也。所謂利行，而經必言彼佛欲導妙
X30n0603_p0426b22║莊嚴王，及愍念眾生，故說法華經者，利他無先，以
X30n0603_p0426b23║法利相濟故。又言彼佛為王說法，示教利喜，王大
X30n0603_p0426b24║歡悅，乃至於四眾中，稱其精進受記。其成佛終，告
X30n0603_p0426c01║之曰：善知識！是大因緣。所以開發激勸而安慰之
X30n0603_p0426c02║者，皆利他之行也。所謂愛語，而經必言母告子言：
X30n0603_p0426c03║汝父信受外道，深著婆羅門法，而囑令當現神變，
X30n0603_p0426c04║幸其見之，必發信心者，愛其夫之至也。然不自化
X30n0603_p0426c05║其夫，必語其子，令往化之者，其愛語之指也。所謂
X30n0603_p0426c06║布施，而經必言時父見子神力如是，心大歡喜，得
X30n0603_p0426c07║未曾有者，悔其歸向之晚之辭也。於是妙莊嚴王
X30n0603_p0426c08║與群臣眷屬俱，淨德夫人與後宮婇女俱，其王之
X30n0603_p0426c09║二子與四萬二千人俱，一時共詣佛所者，淨德夫
X30n0603_p0426c10║人及王二子，皆正見者。王今與之俱至佛所，則捨
X30n0603_p0426c11║邪見而歸正法之意見於此矣。施有二種，謂財施、
X30n0603_p0426c12║法施也。捨其所學婆羅門法，則法施也；解頸真珠
X30n0603_p0426c13║瓔珞價直百千以散佛上，則財施也。經必言爾時
X30n0603_p0426c14║妙莊嚴王及其夫人施真珠瓔珞，則是布施而及
X30n0603_p0426c15║愛語，豈非愛語亦布施之法類耶？謂以美辭至意
X30n0603_p0426c16║生其善心，故經言真珠瓔珞於虗空中化成四柱
X30n0603_p0426c17║寶臺者，布施必生慈悲喜捨四無量心。何以知四
X30n0603_p0426c18║柱寶臺為四無量心之象？如前文方便波羅蜜之
X30n0603_p0426c19║下，便言慈悲喜捨乃至三十七品助道法故也。臺
X30n0603_p0426c20║中有寶床者，於是四無量心當以法空為座，言床
X30n0603_p0426c21║則座之辭變也。敷百千萬天衣者，又當以忍辱深
X30n0603_p0426c22║自覆護之耳。問曰：布施而以慈悲喜捨助發之足
X30n0603_p0426c23║矣，更令觀法空持忍辱何也？曰：施之行為難，若住
X30n0603_p0426c24║心則退墮。舍利弗初欲修六度，發心施內外所有，
X30n0603_p0427a01║忽一婆羅門從求眼睛，舍利弗欣然取以付之，婆
X30n0603_p0427a02║羅門輙以投于地曰：我以為寶珠光明可愛，不知
X30n0603_p0427a03║其腥血彈耳。以脚踐碎之而去。於是舍利弗念曰：
X30n0603_p0427a04║不用則已，何至脚壞踐之也？因是退墮四十劫。若
X30n0603_p0427a05║能觀法空持忍辱，而以慈悲喜捨助發施心，則名
X30n0603_p0427a06║不住相布施，故言有佛結加趺坐施大光明。金剛
X30n0603_p0427a07║般若經曰：須菩提，若菩薩心住於法而行布施，如
X30n0603_p0427a08║人入暗則無所見；若菩薩心不住法而行布施，如
X30n0603_p0427a09║人有目，日光明照見種種色。此其證也。
X30n0603_p0427a10║時雲雷音（至）得法眼淨。
X30n0603_p0427a11║論曰：經言其王即時以國付弟，與夫人二子并諸
X30n0603_p0427a12║眷屬，於佛法中出家修道者，謂四攝法皆眾生所
X30n0603_p0427a13║欲，因其所欲而施，方便化令成佛。故維摩經曰：先
X30n0603_p0427a14║以欲勾牽，後令入佛智。布施之心，非同事教化罕
X30n0603_p0427a15║能自發，借能自發，亦宿世善知識勸導熏習之力
X30n0603_p0427a16║成熟所致，非愛語稱贊莫能輔助激其勇銳。故經
X30n0603_p0427a17║言王出家已乃至二子者，是我善知識，為欲發起
X30n0603_p0427a18║宿世善根，饒益我故來生我家。然二子之能施是
X30n0603_p0427a19║方便，葢其母淨德夫人其實使之。問曰：妙莊嚴王
X30n0603_p0427a20║於此贊佛，佛三十二大人之相、八十種隨形之好，
X30n0603_p0427a21║獨稱肉髻之光明照其眼，眉間毫相映其口，何也？
X30n0603_p0427a22║曰：以此品亦示因緣果報故也。故經言妙莊嚴王
X30n0603_p0427a23║豈異人乎？今華德菩薩是。其淨德夫人，今佛前光
X30n0603_p0427a24║照莊嚴相菩薩是。乃至其二子者，今藥王、藥上菩
X30n0603_p0427b01║薩是也。如肉髻光明，示頂法微密，唯佛能見，故稱
X30n0603_p0427b02║眼。眉間毫相，示中道義，則因緣果報，所以巧譬善
X30n0603_p0427b03║導之者，未能忘言，故又稱口也。問曰：前文或曰得
X30n0603_p0427b04║一切眾生語言三昧，或曰得無生法忍，或曰得法
X30n0603_p0427b05║華三昧，或曰得現色身三昧，或曰發無等等阿耨
X30n0603_p0427b06║多羅三藐三菩提心，獨此品但曰八萬四千人遠
X30n0603_p0427b07║塵離垢，於諸法中得法眼淨而已，何也？曰：以此證
X30n0603_p0427b08║知所示者四攝法耳。四攝之法，方便導助之權，故
X30n0603_p0427b09║其得之者，不過遠塵離垢，於諸法中法眼清淨耳。
X30n0603_p0427b10║無盡居士論曰：甚矣，正法之難信難解也。既示之
X30n0603_p0427b11║以罪福之報，又示之以神通自在之力，舉藥王身
X30n0603_p0427b12║命布施之因，以昭其供養之果，集妙音殊妙眷屬，
X30n0603_p0427b13║以起其希有之心，發惡趣鬼神誓願說呪，以固其
X30n0603_p0427b14║護持之力，可謂叮嚀審諦矣。猶以為未也，故又因
X30n0603_p0427b15║會中藥王、藥上菩薩，舉其宿命以告勅大眾雲：雷
X30n0603_p0427b16║音宿王華智佛者，往古無量不可思議劫之佛也。
X30n0603_p0427b17║雲雷音者，德蔭萬物，聲震十方者也。宿王者，宿植
X30n0603_p0427b18║善根而至尊也。華智者，開敷妙慧以嚴智體者也。
X30n0603_p0427b19║有王名妙莊嚴者，雖學外道而聰利易化也。其夫
X30n0603_p0427b20║人曰淨德者，清淨不染，可以導引也。有二子，一名
X30n0603_p0427b21║淨藏，一名淨眼。淨藏者，淨而包含者也。淨眼者，淨
X30n0603_p0427b22║而徧照者也。王學外道而二子出家，此則過去受
X30n0603_p0427b23║佛付囑護持法華經者，以願力故，來為父子，情親
X30n0603_p0427b24║語通，善巧引導，回其邪心，破其邪見，然後父母二
X30n0603_p0427c01║子及其臣民眷屬婇女，反然歡喜，知佛難值，如優
X30n0603_p0427c02║曇鉢華，相與出家，當作娑羅樹王佛。而二子者，今
X30n0603_p0427c03║藥王、藥上是也。如是則佛說妙莊嚴王本事品時，
X30n0603_p0427c04║八萬四千人遠塵離垢，於諸法中得法眼淨，不其
X30n0603_p0427c05║然乎？
X30n0603_p0427c06║玅法蓮華經普賢菩薩勸發品第二十八
X30n0603_p0427c07║爾時普賢（至）等陀羅尼。
X30n0603_p0427c08║論曰：智度論曰：普賢菩薩，一一毛孔，常出諸佛世
X30n0603_p0427c09║界，及諸菩薩，遍滿十方，以化眾生，無的住處。則普
X30n0603_p0427c10║賢菩薩，為難見難知也。而此經乃言：普賢菩薩，以
X30n0603_p0427c11║自在神通力，威德名聞，與大菩薩，無量無邊，不可
X30n0603_p0427c12║稱數，從東方來。則普賢菩薩，又若易知易見也。經
X30n0603_p0427c13║之旨安在哉？曰：菩薩之於一切眾生，以悲願之力，
X30n0603_p0427c14║故無所棄遺。雖至愚暗者，僅別方隅，亦可授法，非
X30n0603_p0427c15║必奇英神頴者也。如學者不識文殊普賢，及觀世
X30n0603_p0427c16║音之義，則問其師。師曰：汝識東方乎？萬物發生之
X30n0603_p0427c17║始，如萬行之增長，此普賢住處也。又曰：汝識西方
X30n0603_p0427c18║乎？萬物肅殺之所，以悲救之，此觀世音住處也。又
X30n0603_p0427c19║曰：汝識東北方乎？東北萬物之所終始之位，如因
X30n0603_p0427c20║智而迷，因智而悟，此文殊住處也。以是觀之，皆言
X30n0603_p0427c21║其所易見易知，所以勸發之。若示之以高深，昭之
X30n0603_p0427c22║以微妙，則彼將望崖而返，尚何能悅聞而願從之
X30n0603_p0427c23║耶？推智度論所言，普賢無的住處，以信華嚴論所
X30n0603_p0427c24║示曰：十地道滿，見普賢行。以十地中，三昧三度，倍
X30n0603_p0428a01║倍入無量三昧，畢竟不見普賢身及所有境界，況
X30n0603_p0428a02║如來果後常行普賢行，十方國土悉遍於中，功德
X30n0603_p0428a03║如何可見哉？則果難見難知也。經言：是人若行若
X30n0603_p0428a04║立，讀誦此經，乃至若坐，思惟此經，我皆乘六牙白
X30n0603_p0428a05║象王，與大菩薩俱詣其所，現身於其人前。何十地
X30n0603_p0428a06║菩薩入無量三昧乃不能見，而凡夫眾生四威儀
X30n0603_p0428a07║中讀誦受持法華經便能見之耶？嗚呼！是亦易見
X30n0603_p0428a08║易知之意也。宋僧普明者，精嚴誦持，不捨晝夜，每
X30n0603_p0428a09║至此品，必見菩薩乘白象王與諸眷屬，威光照曜，
X30n0603_p0428a10║現於其前，菩薩豈欺予哉？所言法華三昧旋陀羅
X30n0603_p0428a11║尼者，諸佛甚深境界，謂如走波回旋而為渦，則必
X30n0603_p0428a12║極深處也，亦名旋𣸪海三昧，無量三昧中之王也。
X30n0603_p0428a13║乃言以見我身故即得之，豈佛甚深三昧，三賢十
X30n0603_p0428a14║聖菩薩莫能測知，而以一見普賢則便得之乎？此
X30n0603_p0428a15║又以易解之語勸發之也。經言：我於寶威德上王
X30n0603_p0428a16║佛國，遙聞此娑婆世界說法華經。則是已聞之矣。
X30n0603_p0428a17║及見佛，則為俱來菩薩勤請曰：願佛當為說之。此
X30n0603_p0428a18║又晦其廣大無量神通之力，百千微妙三昧知見
X30n0603_p0428a19║之力，而示以未聞之相，以勸發之也。凡此皆普賢
X30n0603_p0428a20║所行之妙行，一切菩薩莫能知其意，而佛獨知之。
X30n0603_p0428a21║故告之曰：善男子善女人，成就四法，於如來滅後，
X30n0603_p0428a22║當得是法華經：一者為諸佛護念，二者植眾德本，
X30n0603_p0428a23║三者入正定聚，四者發救一切眾生之心。夫諸佛
X30n0603_p0428a24║護念，則志樂佛乘者也；植眾德本，則集諸善法者
X30n0603_p0428b01║也；入正定聚，則常不忘念者也；發救一切眾生之
X30n0603_p0428b02║心，則有淨願者也。新學菩薩，於是四法，如人之飲
X30n0603_p0428b03║食服用，不可一日缺者，何待佛言而後知耶？憂學
X30n0603_p0428b04║者以為易解易知，而莫肯遵奉，故曲折之耳。晉僧
X30n0603_p0428b05║耆域者，天竺人也，以惠帝時至洛陽。久之，會洛中
X30n0603_p0428b06║亂，將西歸僧竺。法行請曰：願乞一言，終身行之。乃
X30n0603_p0428b07║集道俗升座曰：守口攝身意，慎勿犯眾惡，修行一
X30n0603_p0428b08║切善，如是得度世。言訖默然。法行曰：願聞所未聞
X30n0603_p0428b09║之法，若此偈，八歲童子能誦之。域笑曰：八歲能誦，
X30n0603_p0428b10║百歲不行，不行而誦之，何益哉？人皆知敬得道者，
X30n0603_p0428b11║不知行之自得道。於是掣肘徑去。域可謂知授法
X30n0603_p0428b12║之要，得佛菩薩之遺意者也。
X30n0603_p0428b13║世尊若後世（至）衣之所覆。
X30n0603_p0428b14║論曰：經敘受持、讀誦、修習、書寫而正憶念者，則親
X30n0603_p0428b15║見佛而聞法者也。謂於此經不忘念，則為見佛。見
X30n0603_p0428b16║佛為難，況復口聞經典？況復得佛讚嘆？況復受其
X30n0603_p0428b17║摩頂？況復蒙以衣覆？葢愛念親信，悲憐保護之至
X30n0603_p0428b18║也。華嚴經曰：德雲比丘語善財童子曰：我得憶念
X30n0603_p0428b19║諸佛智慧光明門。以止心勿念，妄想不生，正慧現
X30n0603_p0428b20║前，名為憶念。以正慧與一切諸佛無相妙理合故。
X30n0603_p0428b21║以此無相正慧現前，普照心境，身見、邊見等五見
X30n0603_p0428b22║總亡，萬境虗寂，見亡業謝，名為光明。故言憶念諸
X30n0603_p0428b23║佛智慧光明門。所謂則見釋迦牟尼佛者，身合也；
X30n0603_p0428b24║所謂如從口聞者，語合也；供養釋迦牟尼佛者，意
X30n0603_p0428c01║合也。嗚呼！能不忘念，則與佛身、語、意合。學者當盡
X30n0603_p0428c02║心焉。
X30n0603_p0428c03║如是之人（至）作禮而去。
X30n0603_p0428c04║論曰：此段經文義，大略如安樂行品，葢佛最後清
X30n0603_p0428c05║淨明誨也。外道經書手筆，誡勿貪著者，以其於正
X30n0603_p0428c06║憶念為滲漏耳。譬如近城之乳，乳味淡故。諸惡境
X30n0603_p0428c07║界，誡勿親近者，以其是障道增上之緣，恐緣差故。
X30n0603_p0428c08║佛之意，惟欲汝山間林下，經行燕默，破衣壞衲，隨
X30n0603_p0428c09║緣粥飯，其心自然清淨，其身自然閒暇，此隨順法
X30n0603_p0428c10║華三昧之要門也。經言：如是之人，心意質直，正憶
X30n0603_p0428c11║念，有福德力。渠不信夫。
X30n0603_p0428c12║無盡居士論曰：世尊說法，文殊、普賢未甞不在。獨
X30n0603_p0428c13║此法會，十方無量無邊諸大菩薩皆集。而說法已
X30n0603_p0428c14║竟，普賢菩薩始從東方寶威德上王佛國來聽受。
X30n0603_p0428c15║又問：善男子、善女人於佛滅後，云何能得是經？佛
X30n0603_p0428c16║告普賢：如來滅後，成就四法，當得是經：一者、為諸
X30n0603_p0428c17║佛護念；二者、植眾德本；三者、入正定聚；四者、發救
X30n0603_p0428c18║一切眾生之心。如是成就，必得是經。然則不待受
X30n0603_p0428c19║持、讀誦、解說而得之，則行此四法，不求經而經自
X30n0603_p0428c20║得矣。此普賢請問於佛而勸發後人也。佛言：若法
X30n0603_p0428c21║華經行閻浮提，有受持者，應作是念：皆是普賢威
X30n0603_p0428c22║神之力。閻浮提者，乃吾此一天下也。昔思大和尚
X30n0603_p0428c23║於法華經不通利，夢普賢乘六牙白象來摩其頂，
X30n0603_p0428c24║遂證法華三昧。此乃行於閻浮提之感應歟！
X30n0603_p0429a01║玅法蓮華經合論卷第七（終）
X30n0603_p0429a02║
X30n0603_p0429a03║音釋
X30n0603_p0429a04║窶（郎自切。）紿（佗亥切。）妻（去聲。）
X30n0603_p0429a05║
X30n0603_p0429a06║
X30n0603_p0429a07║
X30n0603_p0429a08║
X30n0603_p0429a09║No. 603-B
X30n0603_p0429a10║ 重刻玅法蓮華經合論䟦語
X30n0603_p0429a11║
X30n0603_p0429a12║宋覺範洪禪師有法華論行於世，達觀師為余言之，
X30n0603_p0429a13║搆之十年矣而不得。余於覺範著述，已得披覩僧寶、
X30n0603_p0429a14║林間、智證諸書，愛其議論直截痛快，能為人解粘去
X30n0603_p0429a15║縛，獨不見是書，慕之頗切。一日，詣楞嚴靜室，達觀師
X30n0603_p0429a16║出以示余云：得之精嚴僧舍。余喜甚欲狂，不意至寶
X30n0603_p0429a17║再耀於世，因得盡讀之。夫世尊出現，為說法華；諸大
X30n0603_p0429a18║弟子等得受記莂，為悟法華。然蓮華是喻，至於孰為
X30n0603_p0429a19║玅法，則七軸文字中竟無一語說破，欲於此旁施註
X30n0603_p0429a20║脚，大難！大難！覺範此論，大都就自己所悟印正法華，
X30n0603_p0429a21║橫說、豎說無不如意，而亦未甞有一語說破。讀是論
X30n0603_p0429a22║者，當從不說破處猛著精采，忽然拶破，靈山一會儼
X30n0603_p0429a23║然未散，始信覺範老人婆心太切。若束於教者，見其
X30n0603_p0429a24║眨駁人師操戈相向，遺其天機而索其玄黃牝牡，豈
X30n0603_p0429b01║敢謂盡無哉？每品末有張商英附論一篇，議論亦直
X30n0603_p0429b02║截可喜，足以羽翼覺範。鏤版完，達觀師已先期北去，
X30n0603_p0429b03║是書流通，想見其欣欣於數千里外也。時
X30n0603_p0429b04║明萬曆己酉冬十一月晦日淨心居士馮夢禎書於
X30n0603_p0429b05║淨業堂