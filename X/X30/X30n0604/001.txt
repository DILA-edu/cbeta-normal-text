X30n0604_p0430a01║
X30n0604_p0430a02║
X30n0604_p0430a03║
X30n0604_p0430a04║
X30n0604_p0430a05║No. 604-A
X30n0604_p0430a06║ 妙法蓮華經句解
X30n0604_p0430a07║
X30n0604_p0430a08║錢塘霍山廣照沙門　釋　聞達
X30n0604_p0430a09║夫讀經者，須善佛意，得佛意已，然後起修。如明目人，
X30n0604_p0430a10║善知方詣，不得意者，徒自疲勞，終不能知佛之境界。
X30n0604_p0430a11║如經所說，智慧方便，譬喻因緣，三一圓融，種種義趣，
X30n0604_p0430a12║當知悉是唯心所現。只為昏迷，生死無際，豁然啟悟，
X30n0604_p0430a13║業障本空。要得無事，一切放下，是非俱遣，垢淨雙忘，
X30n0604_p0430a14║忘心亦泯，真覺圓明。正恁麼時，雖不作意，露逈逈底，
X30n0604_p0430a15║常自現前。若尋故紙，何日出頭？所以道：諸法實相，不
X30n0604_p0430a16║可言宣，唯有智者，乃能知之。論至於此，直須向釋迦
X30n0604_p0430a17║老子未開口時便知落處，分明薦取，免被他瞞，退身
X30n0604_p0430a18║三步，何妨踏著？不勞彈指，見本自心，了辦無始大事
X30n0604_p0430a19║因緣，誠不難也。若夫原始要終，提綱振紐，具如序解
X30n0604_p0430a20║及指掌圖。今釋字義，為彼初機，如端伎藝，先加弄引，
X30n0604_p0430a21║幸勿泥此，宜自著鞭。
X30n0604_p0430a22║時　宋景定辛酉　如來誕日序
X30n0604_p0430a23║
X30n0604_p0430a24║
X30n0604_p0430b01║
X30n0604_p0430b02║
X30n0604_p0430b03║
X30n0604_p0430b04║法華經句解目次
X30n0604_p0430b05║
X30n0604_p0430b06║卷第一
X30n0604_p0430b07║自序弘傳序解
X30n0604_p0430b08║序品第一方便品第二
X30n0604_p0430b09║卷第二
X30n0604_p0430b10║譬喻品第三信解品第四
X30n0604_p0430b11║卷第三
X30n0604_p0430b12║藥草喻品第五授記品第六
X30n0604_p0430b13║化城喻品第七
X30n0604_p0430b14║卷第四
X30n0604_p0430b15║五百弟子品第八人記品第九
X30n0604_p0430b16║法師品第十寶塔品第十一
X30n0604_p0430b17║卷第五
X30n0604_p0430b18║提婆達多品第十二勸持品第十三
X30n0604_p0430b19║安樂行品第十四涌出品第十五
X30n0604_p0430b20║卷第六
X30n0604_p0430b21║壽量品第十六分別功德品第十七
X30n0604_p0430b22║隨喜功德品第十八法師功德品第十九
X30n0604_p0430b23║卷第七
X30n0604_p0430b24║不輕品第二十神力品第二十一
X30n0604_p0430c01║囑累品第二十二藥王品第二十三
X30n0604_p0430c02║妙音品第十四
X30n0604_p0430c03║卷第八
X30n0604_p0430c04║普門品第二十五陀羅尼品第二十六
X30n0604_p0430c05║本事品第二十七勸發品第二十八
X30n0604_p0430c06║
X30n0604_p0430c07║法華經要解目次（終）
X30n0604_p0430c08║
X30n0604_p0430c09║
X30n0604_p0430c10║
X30n0604_p0430c11║
X30n0604_p0430c12║
X30n0604_p0430c13║
X30n0604_p0430c14║
X30n0604_p0430c15║
X30n0604_p0430c16║
X30n0604_p0430c17║
X30n0604_p0430c18║
X30n0604_p0430c19║
X30n0604_p0430c20║
X30n0604_p0430c21║
X30n0604_p0430c22║
X30n0604_p0430c23║
X30n0604_p0430c24║
X30n0604_p0431a01║
X30n0604_p0431a02║
X30n0604_p0431a03║
X30n0604_p0431a04║No. 604
X30n0604_p0431a05║妙法蓮華經句解
X30n0604_p0431a06║
X30n0604_p0431a07║妙法蓮華經弘傳序解
X30n0604_p0431a08║錢塘廣照沙門　釋　聞達
X30n0604_p0431a09║妙法蓮華經弘傳序
X30n0604_p0431a10║妙法蓮華經五字，是本經題。弘傳序三字，南山所
X30n0604_p0431a11║立。弘傳者，恢弘傳授也。序者，蓋述斯經弘傳來由，
X30n0604_p0431a12║及採經中妙義，開明大旨，冠在經初，發誓弘通，傳
X30n0604_p0431a13║流濁出，等與眾生，登無上覺之謂也。妙法者，所謂
X30n0604_p0431a14║佛之知見，本覺妙心也。此之知見，法界平等，佛與
X30n0604_p0431a15║眾生，本無二致。故曰：妙心本具，如如意珠，心佛眾
X30n0604_p0431a16║生，三無差別。又復當知，性雖平等，迷悟有殊。佛以
X30n0604_p0431a17║悟故，安住其中，終日受用，無非四德。眾生迷故，背
X30n0604_p0431a18║覺合塵，長劫輪迴，無非八倒。佛憫群迷，出現於世，
X30n0604_p0431a19║種種方便，調伏其心，無非為令得佛智慧。故經曰：
X30n0604_p0431a20║如來所以出，為說佛慧故。由斯妙法，唯心本具，所
X30n0604_p0431a21║以佛令開示悟入，革凡成聖，證妙法身。故經曰：若
X30n0604_p0431a22║有聞法者，無一不成佛。法義如是，豈不妙哉！蓮華
X30n0604_p0431a23║者，上根觀之，即是自性法華三昧，更非他物。中下
X30n0604_p0431a24║之機，則作引物譬喻，本有覺心清淨妙理也。故經
X30n0604_p0431b01║曰：欲令眾生開佛知見，使得清淨故，出現於世。復
X30n0604_p0431b02║有三義：一者、為鈍根故，不堪受大，權設三乘，而為
X30n0604_p0431b03║誘掖。故經曰：眾生根鈍，云何可度？我今得道，當說
X30n0604_p0431b04║三乘。所以說小，逗會權機，正為大乘而作方便，如
X30n0604_p0431b05║為蓮實而生蓮華。二者、調停既久，根器純熟，點昔
X30n0604_p0431b06║方便悉是佛乘，召傭作人即是親子，即經云汝等
X30n0604_p0431b07║所行是菩薩道，諸君當知此是我子，譬如華開得
X30n0604_p0431b08║見蓮實。三者為彼大機廢前方便假名字說，但說
X30n0604_p0431b09║一乘無上道教，即經云正直捨方便但說無上道，
X30n0604_p0431b10║十方佛土唯一佛乘，譬如華落蓮實獨存。上據迹
X30n0604_p0431b11║門，下本門中亦有三義。經云我少出家得阿耨菩
X30n0604_p0431b12║提，為本施迹也。我實成佛已來壽命無量阿僧祇
X30n0604_p0431b13║劫，開迹顯本也。為眾生故有滅不滅實不滅度，廢
X30n0604_p0431b14║迹立本也。具上諸義法喻雙舉，故曰妙法蓮華也。
X30n0604_p0431b15║妙玄云：問：蓮華定是法華，三昧之蓮華定是華草
X30n0604_p0431b16║之蓮華？答：定是法蓮華。法蓮華難解，故華草為喻。
X30n0604_p0431b17║利根即名解理，不假譬喻，但作法華之解。中下未
X30n0604_p0431b18║悟，須譬乃知。以易解之華草蓮華，喻難解之三昧
X30n0604_p0431b19║蓮華，故有三周說法逗會三根。約上根是法名，約
X30n0604_p0431b20║中下是譬名，三根合論雙標法喻。所言經者，訓法
X30n0604_p0431b21║訓常。妙蓮華王佛知見道，三世同遵始終不易，故
X30n0604_p0431b22║云常也。軌則攝持化令成佛，故云法也。弘傳者，此
X30n0604_p0431b23║有四意，文中首明結集翻傳，次古佛傳通，三此方
X30n0604_p0431b24║受持，四今師弘贊。詞義甚明，尋文可見。所明諸意，
X30n0604_p0431c01║欲使學者恢弘義路傳通心法，承襲有宗無致虗
X30n0604_p0431c02║托。序者，門首之墻，如登堂奧必由墻序，欲探經文
X30n0604_p0431c03║須明序致。
X30n0604_p0431c04║終南山釋　道宣　述
X30n0604_p0431c05║終南者，山名也，在京兆府長安城南。其山自遠而
X30n0604_p0431c06║來，勢終於此。京城之南，秀氣蟠結，聖王所都，祖師
X30n0604_p0431c07║平昔居此山中。釋者，具云釋迦，此翻能仁。以能仁
X30n0604_p0431c08║育化眾生，故即如來先祖之姓也。出家之士，以佛
X30n0604_p0431c09║為師，還隨師姓，即阿含經云：四河入海，無復本名；
X30n0604_p0431c10║四姓出家，同稱釋氏。宣者，師之諱也。從佛出家，修
X30n0604_p0431c11║行直道，宣布法華，利益眾生，故有是稱也。述者，敘
X30n0604_p0431c12║述來致，欲人之開解也。
X30n0604_p0431c13║妙法蓮華經者，統諸佛降靈之本致也。
X30n0604_p0431c14║初句標經，次句總判。一經大意罄無不盡，十方三
X30n0604_p0431c15║世諸佛如來降靈本意，唯以一大事因緣故，所謂
X30n0604_p0431c16║開示悟入眾生佛之知見。佛之知見者，即一佛乘
X30n0604_p0431c17║平等大慧，特欲簡異三乘五乘諸知見也。別而言
X30n0604_p0431c18║之，在心曰知，在眼曰見。又復須分自他受用，於自
X30n0604_p0431c19║分上則真實慧心洞然明白，清淨慧目照五蘊空；
X30n0604_p0431c20║於他分上則佛知眾生法性平等，佛見眾生是所
X30n0604_p0431c21║應度。故經曰：知諸眾生心之所念。又曰：我以佛眼
X30n0604_p0431c22║見諸眾生。是故方便以佛知見開示一切悉令悟
X30n0604_p0431c23║入，佛為說此出現於世，故曰為一大事因緣。唯此
X30n0604_p0431c24║一實，餘二非真，故曰開方便門示真實相。所以多
X30n0604_p0432a01║寶歎言：善哉善哉！如所說者皆是真實，此之一法
X30n0604_p0432a02║是佛所證，諸佛心中常所護念，以慈悲故轉示眾
X30n0604_p0432a03║生，故曰以平等大慧教菩薩法佛所護念。妙法華
X30n0604_p0432a04║經為大眾說，眾生獲聞，於一佛乘生大勇猛，名信
X30n0604_p0432a05║法華。由信力故心珠顯耀，名開法華。於一切處皆
X30n0604_p0432a06║徧示現，名示法華。了了得見決定無疑，名悟法華。
X30n0604_p0432a07║見處深遠與佛無殊，名入法華。步步不離實際理
X30n0604_p0432a08║地，名證法華。又復應知，知、見二字，語略義含。具足
X30n0604_p0432a09║應云見、聞、覺、知，則對六根，義方整足。何以知然？準
X30n0604_p0432a10║經明德，具有六千：眼見、耳聞、鼻、舌、身三，通名為覺，
X30n0604_p0432a11║在意曰知。經舉初、後心、眼兩根，不言餘四。耳、鼻、舌、
X30n0604_p0432a12║身及論功德，缺於四千，顯是文略。問：佛之知見，豈
X30n0604_p0432a13║同眾生？答：心、佛、眾生，三本無異。又況佛為凡開，非
X30n0604_p0432a14║為佛也。故楞嚴云：十方諸佛，異口同音，告阿難言：
X30n0604_p0432a15║汝欲識知俱生無明，使汝流轉生死結根，唯汝六
X30n0604_p0432a16║根，更無他物。汝復欲知無上菩提，令汝速證安樂
X30n0604_p0432a17║解脫，寂靜妙常，亦汝六根，更非他物。是知六根清
X30n0604_p0432a18║淨，等同於佛，始得名為佛之知見。良由一切眾生，
X30n0604_p0432a19║本有佛性，與佛無殊。無始沉迷，不知不覺，長流生
X30n0604_p0432a20║死，無解脫期。諸佛世尊，道眼觀見，不忍沉淪，從真
X30n0604_p0432a21║起應，出現世間，故曰降靈。種種方便，言詞譬喻，演
X30n0604_p0432a22║說諸法，蓋為眾生迷惑障重，佛性蒙蔽，而為開之。
X30n0604_p0432a23║俾旁生界中，龍女成佛；地獄道中，提婆受記；邪見
X30n0604_p0432a24║鬼業，嚴王得度；法師品內，修羅八部，皆與通記，當
X30n0604_p0432b01║得菩提。人倫治生，即是實相。施、戒、禪、誦，彈指、散華，
X30n0604_p0432b02║本是天業，皆成佛道。告聲聞眾，及緣覺乘，於佛所
X30n0604_p0432b03║說，當生大信。決聲聞法，是諸經王，以佛道聲，令一
X30n0604_p0432b04║切聞。唯一實道，無二無三，菩薩開法，疑網皆除。分
X30n0604_p0432b05║別品中，微塵菩薩，世尊悉記，成等正覺。開前九道，
X30n0604_p0432b06║即是佛乘，法界平等，無異無偏，成一圓融，清淨妙
X30n0604_p0432b07║體。妙音觀音，證此三昧，是則名為，普現色身。喻之
X30n0604_p0432b08║以高廣大輦，眾寶莊嚴，示之以衣內明珠，真如至
X30n0604_p0432b09║寶。矧廼未開之前，諸乘隔別，實為權隱，譬如明珠，
X30n0604_p0432b10║隱王頂髻。在王頂者，極果所宗，根器既純，開權顯
X30n0604_p0432b11║實，一切皆當，成得佛道。如彼勇將，有大功勳，王解
X30n0604_p0432b12║髻中，明珠賜之。既開之已，廣明諸佛所脩行處，無
X30n0604_p0432b13║量無數三昧功德，而示諭之。既示之已，勉令修進，
X30n0604_p0432b14║勿廢寸陰，欲令明悟。既悟之已，彌須涵養，勿廢前
X30n0604_p0432b15║功，進趣菩提，入佛知見，等與眾生，同成佛道。故經
X30n0604_p0432b16║曰：諸佛欲令一切眾生，開示悟入佛之知見，故出
X30n0604_p0432b17║現於世。所以祖師述云：統諸佛降靈之本致。當知
X30n0604_p0432b18║此法，義趣圓融，位位各攝一切諸位，說有次第，理
X30n0604_p0432b19║無前後，重重互現，如帝珠網。
X30n0604_p0432b20║蘊結大夏，出彼千齡。
X30n0604_p0432b21║大夏，指西域也。如來滅後，阿難尊者蘊積妙義，結
X30n0604_p0432b22║集成章，流傳彼土，出過千載也。
X30n0604_p0432b23║東傳震旦，三百餘載。
X30n0604_p0432b24║法自西至，故曰東傳。震旦亦云真丹，梵音少異。此
X30n0604_p0432c01║云神洲，以地勝故，多產神靈。東華之地方五千里，
X30n0604_p0432c02║乃大海中一水洲耳。亦云赤縣，以在南故，近於離
X30n0604_p0432c03║明之盛。西晉永康蓮經傳此，迄于大唐，餘三百載。
X30n0604_p0432c04║或云自漢至晉三百餘載者，非。以西晉之前，法華
X30n0604_p0432c05║未至，亦猶四分譯在姚秦。祖文序云：蘊結中天千
X30n0604_p0432c06║有餘載，譯傳東夏將四百年。但據此土有經已來
X30n0604_p0432c07║爾許時也。感通傳云：自晉至唐三百載餘。意亦同
X30n0604_p0432c08║此。
X30n0604_p0432c09║西晉惠帝永康年中，長安青門燉煌菩薩竺法護者，
X30n0604_p0432c10║初翻此經，名正法華。
X30n0604_p0432c11║惠帝都洛陽，故云西晉。長安，即古咸陽。青門，都之
X30n0604_p0432c12║東南門。燉煌，地名，在隴西郡。菩薩，具云摩訶菩提
X30n0604_p0432c13║質帝薩埵，此云大道心成眾生。師姓竺，名法護，平
X30n0604_p0432c14║居燉煌，化行京邑，人尊其德，故號燉煌菩薩。初翻
X30n0604_p0432c15║梵本，名正法華，十卷成文。
X30n0604_p0432c16║東晉安帝隆安年中，後秦弘始丘慈沙門鳩摩羅什
X30n0604_p0432c17║次翻此經，名妙法蓮華。
X30n0604_p0432c18║中原擾攘，元帝東渡，都於建業，故云東晉。後秦者，
X30n0604_p0432c19║姚氏僭號，姓姚名萇，簡異前秦。弘始者，秦之年號，
X30n0604_p0432c20║晉為正統法師，譯經在秦，故兼稱之。丘慈，西域國
X30n0604_p0432c21║名。沙門，此云勤息，出家行道，勤修眾善，息滅諸惡。
X30n0604_p0432c22║師姓鳩摩羅，名什，此云童壽，天姿頴悟，清才超絕。
X30n0604_p0432c23║童子之年，有壽者智，德盛彼方，聲飛此土。前秦篤
X30n0604_p0432c24║敬，遣將呂光西使戎國，舉師以來，後奉繼興，於古
X30n0604_p0433a01║長安逍遙園中譯出此經，七卷成文。
X30n0604_p0433a02║隋氏仁壽大興善寺，北天竺沙門闍那笈多後所翻
X30n0604_p0433a03║者，同名妙法。
X30n0604_p0433a04║主姓楊氏，國號大隋，年稱仁壽，寺名大興善。天竺
X30n0604_p0433a05║或云身毒、賢豆、印土等，梵音少異，此翻為月氏。其
X30n0604_p0433a06║地靈故，多產聖賢，如月之明，清涼照世。西域之境，
X30n0604_p0433a07║周九萬里，約東、西、南、北、中，列為五土。今標北者，簡
X30n0604_p0433a08║異餘四。闍那具云闍那，掘多此云至德，笈多具云
X30n0604_p0433a09║達磨，笈多此云法藏，南天竺人。此二法師，仁壽年
X30n0604_p0433a10║間，自彼西梵，東達隋朝，於興善寺，後譯此經，亦同
X30n0604_p0433a11║羅什，名妙法華，八卷成文。但於秦、晉二本，頗有添
X30n0604_p0433a12║削，罕聞持誦。
X30n0604_p0433a13║三經重沓，文旨互陳，時所宗尚，皆弘奉本。
X30n0604_p0433a14║三度翻譯，文詞旨趣，互有不同。時所尊尚，皆傳秦
X30n0604_p0433a15║本。欲披尋者，經在藏中，白在樹三函。
X30n0604_p0433a16║自餘支品別偈，不無其流，具如序曆，故所非述。
X30n0604_p0433a17║晉譯二十八品，秦譯二十八品，隋譯二十八品，三
X30n0604_p0433a18║譯增減，支分品目，異文別偈，其相極多，非無流類，
X30n0604_p0433a19║序曆具載，故此不明。
X30n0604_p0433a20║夫以靈嶽降靈，非大聖無由開化。
X30n0604_p0433a21║梵音耆闍掘，此云靈鷲。鷲聚此山，其性靈故，名靈
X30n0604_p0433a22║鷲山。或云山形似鷲，即佛世尊說法華處，王舍城
X30n0604_p0433a23║東北十五里許，今云靈嶽。以山靈故，降誕群靈，才
X30n0604_p0433a24║識俊敏，拔萃超倫，自非大聖，孰能啟之？大聖者，究
X30n0604_p0433b01║竟果滿大覺聖人，謂如來也。若表法者，山即法身，
X30n0604_p0433b02║靈即般若，鷲即解脫。山有其靈，靈生於鷲，鷲依於
X30n0604_p0433b03║山。如性有智，智生於行，行顯於性。山不動搖，性無
X30n0604_p0433b04║遷改，以山表性，性即法身。雖無動靜，不昧靈知，以
X30n0604_p0433b05║靈表智，智即般若。靈生於鷲，智起於行，以鷲表行，
X30n0604_p0433b06║行即解脫。三德圓融，不可思議，方稱妙觀。所以爾
X30n0604_p0433b07║者，欲於日用見境明心，從聞入道，不離名相而證
X30n0604_p0433b08║法身。一法既爾，法法皆然，則十界十如無邊妙境，
X30n0604_p0433b09║於毫端上一時普現。行之久久，三昧精純，出乎自
X30n0604_p0433b10║然，匪由作意。所以導手不執卷，常讀是經，口無言
X30n0604_p0433b11║音，徧誦眾典。若不然者，春禽晝啼，秋蛩夜吟，風氣
X30n0604_p0433b12║使然，曾無意味。先德明訓，諄諄若是，得不思之。
X30n0604_p0433b13║適化所及，非昔緣無以導心。
X30n0604_p0433b14║適時之化被及眾生，宿植深者方能悟入，若本無
X30n0604_p0433b15║緣何由啟導？如迹門中大通佛時，十六王子為四
X30n0604_p0433b16║部眾覆講法華，即經云爾時所化無量恒河沙等
X30n0604_p0433b17║眾生者，汝等諸比丘及我滅度後未來世中聲聞
X30n0604_p0433b18║弟子是也。如本門中威音佛時，不輕菩薩為諸四
X30n0604_p0433b19║眾下大乘種，即經云爾時常輕是菩薩者，豈異人
X30n0604_p0433b20║乎？今此會中五百比丘等於阿耨菩提不退轉者
X30n0604_p0433b21║是。妙玄云：逢值有三：若相逢遇常受大乘，此輩中
X30n0604_p0433b22║間皆已成就不至于今；若相逢遇，遇其退大仍接
X30n0604_p0433b23║以小，此輩中間猶故未盡，今得還聞大乘之教；若
X30n0604_p0433b24║但論遇小不論遇大，則中間未度，于今不亦盡方
X30n0604_p0433c01║始受大，乃至滅後得道者是也。
X30n0604_p0433c02║所以仙苑告成，機分小大之別；金河顧命，道殊半滿
X30n0604_p0433c03║之科。
X30n0604_p0433c04║仙苑者，昔有二仙居此園中，一名阿羅羅迦摩羅，
X30n0604_p0433c05║得無所有定；一名鬱陀羅羅摩子，得非想定。如來
X30n0604_p0433c06║初時曾師其法，修習得已知非究竟，乃往尼連河
X30n0604_p0433c07║邊修涅槃道，不起于座得成正覺，亦云鹿苑。此園
X30n0604_p0433c08║昔時群鹿競處，有二鹿主而統攝之，一善一惡，其
X30n0604_p0433c09║一善者身七寶色。爾時有王名梵摩達，因遊獵次
X30n0604_p0433c10║欲射群鹿，時善鹿主以情告王乞垂哀愍，王感其
X30n0604_p0433c11║言誓不食肉，於是群鹿得全生命。善鹿主者今如
X30n0604_p0433c12║來是，惡鹿主者今調達是，廣如智論。亦云柰苑從
X30n0604_p0433c13║樹為名。告成者，從昔已來修慈忍行，於最後身得
X30n0604_p0433c14║成為佛，既證道已即詣此園，為眾說法用報此恩。
X30n0604_p0433c15║或云仙苑應改云道樹，以佛成道在道樹故。今謂
X30n0604_p0433c16║告厥成功雖在道樹，正論說法機悟有差須云仙
X30n0604_p0433c17║苑，則一句之中兼明兩意。若云道樹，則仙苑機差
X30n0604_p0433c18║義不顯也。機分小大者，提謂經云：初在鹿苑說生
X30n0604_p0433c19║滅法，五拘隣等得阿羅漢，八萬諸天發大道心。金
X30n0604_p0433c20║河者，如來示疾拘尸城西娑羅林間，其地近於閻
X30n0604_p0433c21║浮檀河，閻浮檀即樹名，樹上果熟墮在河中染沙
X30n0604_p0433c22║成金。顧命者，如來欲滅顧示將來，命諸弟子囑以
X30n0604_p0433c23║後事。道殊半滿者，半謂小乘義未圓故，滿謂大乘
X30n0604_p0433c24║義圓滿故。涅槃會上本說大乘，須䟦陀羅乃證小
X30n0604_p0434a01║果，餘諸聞者咸悟法身。佛意雖融機緣自異，特舉
X30n0604_p0434a02║仙苑及金河者，標其始末義攝中間。
X30n0604_p0434a03║豈非教被乘時，無足覈其高會；
X30n0604_p0434a04║約教被機，時機不等，知見劣者，所乘法異，何足覈
X30n0604_p0434a05║窮高勝之會？即經云：少智樂小法，不自信作佛。
X30n0604_p0434a06║是知五千退席，為進增慢之儔；
X30n0604_p0434a07║斯等劣機增上修行，於小利中自以為足，聞佛稱
X30n0604_p0434a08║歎如來智慧甚深難解，自生退屈不覺抽身，佛亦
X30n0604_p0434a09║默然而不制止。蓋有五義：一者若留在座，小機昧
X30n0604_p0434a10║劣力不自勝。二者聞說妙法，必生疑謗墮落生死。
X30n0604_p0434a11║三者俟其去已然後說之，顯佛知機。四者寄言訶
X30n0604_p0434a12║斥，欲其自悔進趣佛乘。五者亦欲餘人知過必改
X30n0604_p0434a13║免生上慢。
X30n0604_p0434a14║五百授記，俱崇密化之迹。
X30n0604_p0434a15║如來昔於威音佛所而作比丘，凡見四眾咸悉唱
X30n0604_p0434a16║言：我不輕汝，汝當作佛。時諸聞者不能信受反生
X30n0604_p0434a17║輕謗，以不信故久沉生死，謗經業盡得生人中，以
X30n0604_p0434a18║宿曾聞大乘法故。智勝佛來常隨佛化，雖復中間
X30n0604_p0434a19║退大習小，今蒙佛記當得菩提耶？不輕品云：爾時
X30n0604_p0434a20║常輕是菩薩者，今此會中五百比丘是。化城品云：
X30n0604_p0434a21║我及汝等宿世因緣，我諸弟子其數五百，皆當授
X30n0604_p0434a22║記。準知今蒙開發，皆是昔時崇佛密化，事迹顯然。
X30n0604_p0434a23║如經中云：諸弟子等內秘外現方便非一，我若具
X30n0604_p0434a24║說眾必生疑。益顯大通佛世猶是近緣，究其本也
X30n0604_p0434b01║實自威王。故下結云：並智勝之遺塵，俱威王之餘
X30n0604_p0434b02║勣。
X30n0604_p0434b03║所以放光現瑞，開發請之教源。
X30n0604_p0434b04║入定放光，雨華動地。四眾咸疑，彌勒請決。文殊引
X30n0604_p0434b05║答，是說法華。發起眾心，益加懃請。乃知現瑞，起教
X30n0604_p0434b06║來源。
X30n0604_p0434b07║出定揚德，暢佛慧之宏略。
X30n0604_p0434b08║佛知時至從三昧起，歎揚諸佛甚深智慧，欲暢本
X30n0604_p0434b09║懷發明大事，開顯眾生佛之知見，復示三世道同
X30n0604_p0434b10║慈悲一等，所以出現無非為令得佛慧故，大略如
X30n0604_p0434b11║此。
X30n0604_p0434b12║朽宅，通入大之文軌。
X30n0604_p0434b13║朽宅遭焚，諸子不覺。父意憐愍，巧設三車。車實本
X30n0604_p0434b14║無，引令出宅。既知出己，等賜大車。滿境無安，眾生
X30n0604_p0434b15║染著。佛慈愍故，巧說三乘。乘實本無，意存引出。既
X30n0604_p0434b16║證小己，等以大化。宅以車通，機以乘接。正行文教，
X30n0604_p0434b17║如車之軌。所以接小，為入大乘。
X30n0604_p0434b18║化城引昔，緣之不墜。
X30n0604_p0434b19║昔以大化佛意欲令一切眾生咸登正覺，眾生根
X30n0604_p0434b20║鈍中間退墮，佛知機故而於中道說有涅槃暫令
X30n0604_p0434b21║止息，既知息已引入佛慧。譬如商主欲導眾人同
X30n0604_p0434b22║出險道至於寶所，眾等力倦思欲退還，商主知機
X30n0604_p0434b23║而於中路化作一城為之止息，既得安隱復令前
X30n0604_p0434b24║進。化彰權設城喻涅槃，引小入大不墜昔緣。
X30n0604_p0434c01║繫珠，明理性之常在。
X30n0604_p0434c02║出家之士，以法為親，師友之訓，理若圓珠。貧無福
X30n0604_p0434c03║慧，如彼窮子；求師指教，如謁親知；訓誨入耳，如衣
X30n0604_p0434c04║繫珠；中間迷故，如醉不覺；今蒙開示，如睡忽醒。方
X30n0604_p0434c05║知昔日性珠常在。或云：理性二字，應改云宿種。理
X30n0604_p0434c06║是本有，那喻繫珠？今謂理雖性具，非開不顯。開為
X30n0604_p0434c07║顯性，性即是理。理非事外，事不越理。由性起修，全
X30n0604_p0434c08║修即性。當求深致，勿事氷情。故楞嚴云：忽逢智者，
X30n0604_p0434c09║指示其珠，所願從心，致大饒富。方悟神珠不從外
X30n0604_p0434c10║得。
X30n0604_p0434c11║鑿井顯示，悟之多方。
X30n0604_p0434c12║心無法潤，如渴乏者。學教明心，譬如穿井。留心佛
X30n0604_p0434c13║境，如鑿高源。心不易悟，如井費工。須多方便，乃可
X30n0604_p0434c14║得成。
X30n0604_p0434c15║詞義宛然。喻陳惟遠。
X30n0604_p0434c16║結歎。上引八段經文，言義顯了，宛而成章，譬喻敷
X30n0604_p0434c17║陳，惟極深遠。
X30n0604_p0434c18║自非大哀曠濟，拔滯溺之沉流；一極悲心，拯昏迷之
X30n0604_p0434c19║失性。
X30n0604_p0434c20║大哀一極，皆佛異名。如斯妙典，若非大聖哀憐，廣
X30n0604_p0434c21║行慈濟，一志不倦，極盡悲心，豈能拔滯溺者，出生
X30n0604_p0434c22║死流，拯昏迷者，復元明性？然則慈能與樂，悲能拔
X30n0604_p0434c23║苦。若準今經，出世本懷，拔二死苦，與三德樂，六道
X30n0604_p0434c24║業惑，未忘生死，全在二乘。唯出分段，尚有變易，況
X30n0604_p0435a01║沉空寂，未證圓常。小菩薩者，伏惑行因，未能無過，
X30n0604_p0435a02║今悉與拔，令證涅槃。即經云：佛見眾生，貧無福慧，
X30n0604_p0435a03║入於險道，故說是經。菩薩聞法，疑網皆除，其諸羅
X30n0604_p0435a04║漢，皆當作佛。
X30n0604_p0435a05║自漢至唐，六百餘載，總歷群籍，四千餘軸，受持盛者，
X30n0604_p0435a06║無出此經。
X30n0604_p0435a07║自昔已來漢唐之間，餘經雖眾傳授者稀，唯此蓮
X30n0604_p0435a08║經尤多誦習，良由教妙罄佛淵微，復以時機緣種
X30n0604_p0435a09║熟故。
X30n0604_p0435a10║將非機教相扣，並智勝之遺塵；聞而深敬，俱威王之
X30n0604_p0435a11║餘勣。
X30n0604_p0435a12║教為機興，機由教悟，合教投機，隨聞起敬，悉是大
X30n0604_p0435a13║通佛世遺下之機塵，威音王所化流之餘力，將非
X30n0604_p0435a14║是耶？謂實爾也。
X30n0604_p0435a15║輒於經首序而綜之。
X30n0604_p0435a16║圓頓上乘，詎容輕議？今於經首，綜織來由，故曰輙
X30n0604_p0435a17║於。
X30n0604_p0435a18║庶得早淨六根，仰慈尊之嘉會。速成四德，趣樂土之
X30n0604_p0435a19║玄猷。
X30n0604_p0435a20║吾祖此願，正依藥王、普賢二品經文，六根取境，能
X30n0604_p0435a21║生諸過。今持妙典，蕩滌諸塵，信仰慈尊，參承嘉會，
X30n0604_p0435a22║生兜率也。願速圓成常、樂、我、淨四種實德，上品超
X30n0604_p0435a23║昇，生安養也。悟真常故，不變不遷，安住不動，如須
X30n0604_p0435a24║彌山，常德也。得安樂故，永離眾苦，如器中鍠，聲出
X30n0604_p0435b01║于外，樂德也。證真我故，得大自在，如風於空，無有
X30n0604_p0435b02║障礙，我德也。復本淨故，光明通達，觀諸世間，如夢
X30n0604_p0435b03║中事，淨德也。趣樂土者，入無生忍，證常寂光。常即
X30n0604_p0435b04║法身，光即般若，寂即解脫。隨舉一身，皆具四德；趣
X30n0604_p0435b05║舉一德，皆具三身。若以四德別對三身，常即法身，
X30n0604_p0435b06║淨不住相，樂滅受想，即般若智，對報身也。我約自
X30n0604_p0435b07║在，即是解脫，對應身也。佛身無為，不墮諸數，一四
X30n0604_p0435b08║四三，圓融自在，無有恐怖，寂滅為樂。玄猷者，玄，遠
X30n0604_p0435b09║也；猷，法也。是法深遠，微妙難思，唯佛與佛，乃能究
X30n0604_p0435b10║盡。然雖如是，不離日用，介爾心中，宛然具足，一念
X30n0604_p0435b11║圓明，即遠而近。背此馳求，失之千里。有人云：南山
X30n0604_p0435b12║序文，多談迹義，不說本門。如前所引藥王、普賢、不
X30n0604_p0435b13║輕、威王、壽量等義，迹耶？本耶？請自思之。
X30n0604_p0435b14║弘贊莫窮。
X30n0604_p0435b15║佛旨深微，智淵如海，已今當說，而於此經最為第
X30n0604_p0435b16║一，弘通贊輔，莫能窮盡。
X30n0604_p0435b17║永貽諸後云爾。
X30n0604_p0435b18║永，長也。貽，贈也。諸後，即來學也。以謂今述此序，弘
X30n0604_p0435b19║贊法華，歷塵點劫，不可窮盡，誓與群生，同成正覺。
X30n0604_p0435b20║序中所云，意若斯爾。
X30n0604_p0435b21║
X30n0604_p0435b22║
X30n0604_p0435b23║
X30n0604_p0435b24║
X30n0604_p0435c01║
X30n0604_p0435c02║
X30n0604_p0435c03║
X30n0604_p0435c04║
X30n0604_p0435c05║
X30n0604_p0435c06║
X30n0604_p0435c07║
X30n0604_p0435c08║
X30n0604_p0435c09║
X30n0604_p0435c10║
X30n0604_p0435c11║
X30n0604_p0435c12║
X30n0604_p0435c13║
X30n0604_p0435c14║
X30n0604_p0435c15║
X30n0604_p0435c16║
X30n0604_p0435c17║
X30n0604_p0435c18║
X30n0604_p0435c19║
X30n0604_p0435c20║
X30n0604_p0435c21║妙法蓮華經卷第一
X30n0604_p0435c22║心法妙明，因中具果。蓮華香潔，蘂中有蓮。佛性在
X30n0604_p0435c23║迷，塵不能染。蓮華在水，濁不能侵。以華表因，以蓮
X30n0604_p0435c24║表果。煩惱心地，有如來身。卑濕淤泥，有蓮華種。性
X30n0604_p0436a01║由智顯，蓮對日開。因淨果明，華開蓮現。因圓果滿，
X30n0604_p0436a02║華落蓮成。法性元真，蓮華本淨。文詮此義，名曰妙
X30n0604_p0436a03║經。卷可卷舒，第標篇次。下文凡言妙法蓮華，及經
X30n0604_p0436a04║卷第號，例此說之，更不重釋。
X30n0604_p0436a05║姚秦三藏法師鳩摩羅什奉　詔譯
X30n0604_p0436a06║爾時世主，姓姚名萇，建國關輔，名曰大秦。佛經律
X30n0604_p0436a07║論，名為三藏。藏者藏也，藏心性識，及戒定慧。佛之
X30n0604_p0436a08║所修，真常大義，能通法性，為世所師，故曰法師。鳩
X30n0604_p0436a09║摩羅什，此云童壽，本丘慈人，師性明敏。童子之年，
X30n0604_p0436a10║有壽者智，奉秦王詔，譯梵成華。
X30n0604_p0436a11║妙法蓮華經序品第一
X30n0604_p0436a12║序者，述也，述此法華生起之意。品，即章也。
X30n0604_p0436a13║如是我聞：阿難自謂：如是妙經所說妙義，我從佛
X30n0604_p0436a14║聞。
X30n0604_p0436a15║一時，佛。始自發端，終至說竟，名曰一時。佛翻覺者，
X30n0604_p0436a16║謂是覺了性相之者。
X30n0604_p0436a17║住王舍城。如來住於摩竭提國頻婆羅王所舍之
X30n0604_p0436a18║城。
X30n0604_p0436a19║耆闍崛山中。此云靈鷲。鷲有靈性，聚此山中，
X30n0604_p0436a20║與大比丘眾。比丘，此云乞士，乞食資體，乞法濟心。
X30n0604_p0436a21║萬二千人俱。俱同聚也。
X30n0604_p0436a22║皆是阿羅漢。此云無生，斷見思惑，出輪迴苦，不生
X30n0604_p0436a23║三界。
X30n0604_p0436a24║諸漏已盡。諸惡常流，名為滲漏；羅漢悉離，名為已
X30n0604_p0436b01║盡；
X30n0604_p0436b02║無復煩惱。三毒已盡，不復更生。
X30n0604_p0436b03║逮得己利。離老病死，得出三界，僅能自利，未得利
X30n0604_p0436b04║他。
X30n0604_p0436b05║盡諸有結。三有結業，一時已盡。
X30n0604_p0436b06║心得自在。不為三界，生死所縛，心游空寂，名為自
X30n0604_p0436b07║在。
X30n0604_p0436b08║其名曰：上是歎德，下顯姓名。
X30n0604_p0436b09║阿若憍陳如！此云解本際，見法本性故。
X30n0604_p0436b10║摩訶迦葉！此云大飲光，姓也，光吞眾類令餘人光
X30n0604_p0436b11║不得現故。名畢撥羅，即樹名也，禱此樹神得生子故。
X30n0604_p0436b12║優樓頻螺迦葉。優樓頻螺，此云木瓜林，從住處為
X30n0604_p0436b13║名。
X30n0604_p0436b14║伽耶迦葉！伽耶，此云江，祈禱江神得此子故。
X30n0604_p0436b15║那提迦葉！此云城，祈禱城神得此子故。
X30n0604_p0436b16║舍利弗！此云身子，母好身儀，是身之子。
X30n0604_p0436b17║大目犍連！此云採菽，即祖姓也。名尼拘律陀，此云
X30n0604_p0436b18║白楊樹，祈禱樹神，因得子故。
X30n0604_p0436b19║摩訶迦旃延！此云扇繩，幼喪乃尊，母為子故，不復
X30n0604_p0436b20║事人。子纏於母，如繩繫扇。
X30n0604_p0436b21║阿㝹樓䭾。或云阿那律，此翻無貧，因以稗飯施辟
X30n0604_p0436b22║支佛，九十一劫果報充足。
X30n0604_p0436b23║劫賓那。此云房宿，因禱房星得此子故。
X30n0604_p0436b24║憍梵波提！此云牛呞，宿曾為牛，餘習尚存，食已轉
X30n0604_p0436c01║噍。
X30n0604_p0436c02║離婆多！此云室宿，祈禱室星得此子故。
X30n0604_p0436c03║畢陵伽婆蹉。此云餘習。五百世來，為婆羅門，餘習
X30n0604_p0436c04║不除，為人多傲。
X30n0604_p0436c05║薄拘羅。此云善容，形容美故。
X30n0604_p0436c06║摩訶拘絺羅！此云大膝，蓋從相貌以為名。
X30n0604_p0436c07║難陀！此云忻樂，本牧牛人，以牧牛事，請問世尊，佛
X30n0604_p0436c08║答心解，忻樂出家。
X30n0604_p0436c09║孫陀羅難陀。孫陀羅，此云好愛，即妻名。難陀，此云
X30n0604_p0436c10║忻樂，即佛親弟，欲心重故，忻樂其妻。
X30n0604_p0436c11║富樓那彌多羅尼子。富樓那，此云滿，禱神得子滿
X30n0604_p0436c12║心願故。彌多羅，此云慈。尼字，此云女，指滿所出是慈
X30n0604_p0436c13║女子，子母合稱名滿慈子。
X30n0604_p0436c14║須菩提！此云空生，初在母胎便知空寂。又云善現，
X30n0604_p0436c15║尊者生時善相現故。
X30n0604_p0436c16║阿難！此云慶喜。尊者生時，諸慶大集，舉國忻慶。
X30n0604_p0436c17║羅睺羅！此云覆障，佛之子也。佛欲出家，父王告言：
X30n0604_p0436c18║若得子已，當從汝志。為子所障，不即出家。
X30n0604_p0436c19║如是眾所知識。知圓識妙，名崇德重，眾人所善，曰
X30n0604_p0436c20║善知識。
X30n0604_p0436c21║大阿羅漢等。萬二千眾舉二十一，餘不提名，故云
X30n0604_p0436c22║等也。
X30n0604_p0436c23║復有學、無學二千人。此二千人，亦比丘眾，但舉其
X30n0604_p0436c24║數，不談名德。初二三果，思惑未盡，名為學人。四果聖
X30n0604_p0437a01║人，見思永盡，所作已辦，名為無學。
X30n0604_p0437a02║摩訶波闍波提比丘尼。波闍波提，此云愛道，即佛
X30n0604_p0437a03║姨母。
X30n0604_p0437a04║與眷屬六千人俱。六千尼眾，皆是眷屬。
X30n0604_p0437a05║羅睺羅母耶輸陀羅比丘尼。耶輸陀羅，此云華色，
X30n0604_p0437a06║即羅睺羅母。
X30n0604_p0437a07║六，與眷屬俱。眷屬之稱，亦尼眾也。
X30n0604_p0437a08║菩薩摩訶薩八萬人。菩薩，此云道心。摩訶薩，此云
X30n0604_p0437a09║大眾生。
X30n0604_p0437a10║皆於阿耨多羅三，藐三菩提不退轉。阿耨多羅，此
X30n0604_p0437a11║云無上。三藐，此云正等。正以簡邪，等謂平等，佛與眾
X30n0604_p0437a12║生其性無二。三菩提，此云正覺，正能覺了一切諸法。
X30n0604_p0437a13║不退轉有三：一、位次不退減，二、功行不退怯，三、正念
X30n0604_p0437a14║不退失。
X30n0604_p0437a15║皆得陀羅尼。此云總持，護善令生，遮惡不起，總攝
X30n0604_p0437a16║持故。
X30n0604_p0437a17║樂說辯才。才智辯捷，樂說無窮。
X30n0604_p0437a18║轉不退轉法輪。利根菩薩是能轉之智人，不退法
X30n0604_p0437a19║輪是所轉之妙法。
X30n0604_p0437a20║供養無量，百千諸佛。深心承順，名供養佛。
X30n0604_p0437a21║於諸佛所，植眾德本。廣種善因，名植德本。
X30n0604_p0437a22║常為諸佛之所稱歎。以德重故，常得諸佛稱名歎
X30n0604_p0437a23║德。
X30n0604_p0437a24║以慈修身。慈能與樂，以此修身。
X30n0604_p0437b01║善入佛慧。佛之心者，大慈悲是。能修大慈，則是善
X30n0604_p0437b02║入佛之智慧。
X30n0604_p0437b03║通達大智。於諸智中，佛智最上，達大智者，即佛見
X30n0604_p0437b04║知。
X30n0604_p0437b05║到於彼岸。究竟至於，菩提彼岸。
X30n0604_p0437b06║名稱普聞，無量世界。名字稱呼，遠聞諸國。
X30n0604_p0437b07║能度無數，百千眾生。所證至深，所化至眾。
X30n0604_p0437b08║其名曰：上是歎德，下出其名。
X30n0604_p0437b09║文殊師利菩薩！此云妙德。思益經云：雖說諸法，而
X30n0604_p0437b10║不取法相，名為妙德。
X30n0604_p0437b11║觀世音菩薩。楞嚴經云：由我不自觀音，以觀觀者，
X30n0604_p0437b12║是故能令十方世界苦惱眾生，聞其音聲，皆得解脫。
X30n0604_p0437b13║得大勢菩薩。亦名大勢至。無量壽經云：此菩薩行
X30n0604_p0437b14║時，十方世界皆悉震動。坐時，七寶國土一時動搖。是
X30n0604_p0437b15║故號此菩薩名大勢至。
X30n0604_p0437b16║常精進菩薩。大寶積經云：是菩薩為一眾生，經無
X30n0604_p0437b17║量劫隨逐不捨，或不受化，而此菩薩亦無一念棄捨
X30n0604_p0437b18║之心，名常精進。
X30n0604_p0437b19║不休息菩薩。思益經云：恒河沙劫為一日夜，是三
X30n0604_p0437b20║十日為一月，十二月為年。經無量劫，值無數佛，修諸
X30n0604_p0437b21║梵行，然後受記，名不休息。上二菩薩，於義似同，各有
X30n0604_p0437b22║主意。常精進者，為眾生故，若親若疎，終不棄捨。不休
X30n0604_p0437b23║息者，為梵行故，久習善因，心不廢弛。
X30n0604_p0437b24║寶掌菩薩。普超經云：常以實心通諸慧性，為人講
X30n0604_p0437c01║宣，於諸珍寶無所貪惜，垂手為人，故名寶掌。
X30n0604_p0437c02║藥王菩薩。悲華經云：無始劫來，作大醫王，救諸苦
X30n0604_p0437c03║惱。於賢劫中，後當成佛，名曰樓至。
X30n0604_p0437c04║勇施菩薩。義約菩薩發勇猛心，開大施門，普利一
X30n0604_p0437c05║切。
X30n0604_p0437c06║寶月菩薩。義約菩薩懷於至寶饒益眾生，如月清
X30n0604_p0437c07║涼能除熱惱。
X30n0604_p0437c08║月光菩薩。義約菩薩具大智慧，如月光明清涼照
X30n0604_p0437c09║世。
X30n0604_p0437c10║滿月菩薩。義約菩薩久修梵行，垢盡慧明如淨滿
X30n0604_p0437c11║月。
X30n0604_p0437c12║大力菩薩。義約菩薩具諸功德，有大力量，能拔濟
X30n0604_p0437c13║他。
X30n0604_p0437c14║無量力菩薩。義約菩薩深大慈悲，力量無邊不可
X30n0604_p0437c15║稱計。
X30n0604_p0437c16║越三界菩薩。義約菩薩，福德深厚，有大智慧，超越
X30n0604_p0437c17║世間。
X30n0604_p0437c18║䟦陀婆羅菩薩。此云善守。思益經云：善能守護一
X30n0604_p0437c19║切眾生，若聞其名，是人必定得三菩提。
X30n0604_p0437c20║彌勒菩薩。此云慈氏。思益經云：若有眾生見此菩
X30n0604_p0437c21║薩，應時即獲慈心三昧。
X30n0604_p0437c22║寶積菩薩。義約菩薩，歷劫勤苦，修諸三昧，法寶充
X30n0604_p0437c23║積。西竺經文，其數甚多，傳來此方，十無一二，是以釋
X30n0604_p0437c24║名，多無所出。
X30n0604_p0438a01║導師菩薩。思益經云：於邪見者，生大悲心，令入正
X30n0604_p0438a02║道，名曰導師。
X30n0604_p0438a03║如是等菩薩摩訶薩八萬人俱。八萬之眾略舉十
X30n0604_p0438a04║八，是故結云如是等俱。
X30n0604_p0438a05║爾時，釋提桓因！此云天帝，或云帝釋，即是華梵雙
X30n0604_p0438a06║標欲界第二忉利天王。言忉利者，此云三十三，由須
X30n0604_p0438a07║彌頂有其四峯，每峰八天，帝釋居中，總名三十三天。
X30n0604_p0438a08║與其眷屬二萬天子俱。眷屬二萬，即忉利天諸天
X30n0604_p0438a09║子也。
X30n0604_p0438a10║復有名：此一名字通，指下文諸天子也。
X30n0604_p0438a11║月，天子。月宮，天子也。
X30n0604_p0438a12║普香天子。或云即星宮天子，北辰處中，眾星拱之。
X30n0604_p0438a13║寶光天子！或云即日宮天子，光明寶燄，照臨下士，
X30n0604_p0438a14║故云寶光。光明經云：日王赫燄，放千光光明。此三天
X30n0604_p0438a15║子，即帝釋內臣，如今宰輔也。
X30n0604_p0438a16║四大天王。東方持國，南方增長，西方廣目，北方多
X30n0604_p0438a17║聞。四大天王各領部屬，居於四方，即帝釋外臣，如今
X30n0604_p0438a18║制閫也。
X30n0604_p0438a19║與其眷屬，萬天子俱。即上三天子、四天王眷屬之
X30n0604_p0438a20║眾諸天子也。
X30n0604_p0438a21║自在天子。欲界第五化樂天主也。以己神力化現
X30n0604_p0438a22║境界，隨心受用，故云自在。
X30n0604_p0438a23║大自在天子。欲界第六他化自在天主也。凡諸勝
X30n0604_p0438a24║妙，皆他所化，現成愛用，自不費力，勝前第五化樂天
X30n0604_p0438b01║宮，故云大自在天。
X30n0604_p0438b02║與其眷屬三萬天子俱。即上化樂、他化二處天主
X30n0604_p0438b03║眷屬之眾諸天子也。
X30n0604_p0438b04║娑婆世界主梵天王。娑婆，此云堪忍，堪能忍愛一
X30n0604_p0438b05║切苦惱，不知出離。世為遷流，即過、現、未，名三世也。界
X30n0604_p0438b06║為方位，東、西、南、北、四維、上、下，名為界也。三世，十方堪
X30n0604_p0438b07║忍之境，屬梵天王之所統御，故云王也。此標王位，下
X30n0604_p0438b08║文方始指出王名。
X30n0604_p0438b09║尸棄大梵。梵語樹提尸棄，此翻為火。大梵尊天修
X30n0604_p0438b10║火光定，出離欲境，為梵天王，即大千世界娑婆主也。
X30n0604_p0438b11║光明大梵等。光明，即二禪已上少光天、無量光天、
X30n0604_p0438b12║光音天等。色界梵天，是諸天王及以天眾，果報殊勝，
X30n0604_p0438b13║身有光明，故曰光明。大梵等及色界天頂、摩醯首羅，
X30n0604_p0438b14║於梵天中得自在故，亦名大自在。
X30n0604_p0438b15║與其眷屬萬，二千天子俱。即諸梵天王眷屬之眾
X30n0604_p0438b16║諸天子也。
X30n0604_p0438b17║有八龍王：難陀龍王！此云歡喜，護摩竭國人聞其
X30n0604_p0438b18║名，皆悉歡喜。
X30n0604_p0438b19║䟦難陀龍王。此云善，與上難陀兄弟也。
X30n0604_p0438b20║娑伽羅龍王。此云醎海，龍居海中，從處為名。
X30n0604_p0438b21║和：脩吉龍王。此云多頭，於一身上示現多頭，表一
X30n0604_p0438b22║法中出無量法。
X30n0604_p0438b23║德叉迦龍王。此云現毒，示現毒相以化於人。
X30n0604_p0438b24║阿那婆達多龍王。此云無熱雪。山頂有無熱惱池，
X30n0604_p0438c01║龍居其中。
X30n0604_p0438c02║摩那斯龍王。此云大身。以太善心，現大神力，護法
X30n0604_p0438c03║利生。
X30n0604_p0438c04║優鉢羅龍王等。此云黛色，蓮華池也。龍居池中，以
X30n0604_p0438c05║蓮顯德。
X30n0604_p0438c06║各與若干百千眷屬俱。八大龍王所部之眾。
X30n0604_p0438c07║有四緊那羅王。此云歌神，天帝歌樂用此神也。
X30n0604_p0438c08║法緊那羅王。佛說法時，諸天弦歌以讚於佛：
X30n0604_p0438c09║妙法緊那羅王。作妙法樂，以讚於佛。
X30n0604_p0438c10║大法緊那羅王。讚詠大乘清淨法也。
X30n0604_p0438c11║持法緊那羅王。任持正法，播於音樂。
X30n0604_p0438c12║各與若干百千眷屬俱。四種歌神所部之眾。
X30n0604_p0438c13║有四乾闥婆王。此云嗅香，以香為食，天帝作樂，即
X30n0604_p0438c14║用此神。
X30n0604_p0438c15║樂乾闥婆王。樂者，橦也，宅江切，倒伎也，即緣竿倒
X30n0604_p0438c16║擲之類。
X30n0604_p0438c17║樂音乾闥婆王。即奏皷樂者。
X30n0604_p0438c18║美乾闥婆王。作橦倒伎，最美觀者。
X30n0604_p0438c19║美音乾闥婆王。即奏音樂最美妙者。
X30n0604_p0438c20║各與若干百千眷屬俱。四種樂王所部之眾。
X30n0604_p0438c21║有四阿修羅王。此云無端正，形皃醜惡故。
X30n0604_p0438c22║婆稚阿修羅王。此云最勝，能勝一切情欲境故。
X30n0604_p0438c23║佉羅騫䭾阿修羅王。此云廣肩脾，以能荷法故。
X30n0604_p0438c24║毗摩質多羅阿修羅王。此云淨心，帝釋夫人舍脂
X30n0604_p0439a01║父也。
X30n0604_p0439a02║羅睺阿修羅王。此云障持，其身長廣，手持日月，障
X30n0604_p0439a03║覆光明。
X30n0604_p0439a04║各與若干百千眷屬俱。四種脩羅眷屬眾也。
X30n0604_p0439a05║有四迦樓羅王。此云金翅鳥，羽毛金色故。
X30n0604_p0439a06║大威德迦樓羅王。威德最大，勝諸同類。
X30n0604_p0439a07║大身迦樓羅王。居四天下大樹之上，兩翅展開，相
X30n0604_p0439a08║去三百三十六萬里。
X30n0604_p0439a09║大滿迦樓羅王。翅扇水開，入海噉龍，大滿其意。
X30n0604_p0439a10║如意迦樓羅王。此鳥頸上有如意珠。
X30n0604_p0439a11║各與若干百千眷屬俱。四，金翅鳥眷屬之眾。
X30n0604_p0439a12║韋提希子阿闍世王。韋提希，此云思惟。阿闍世，此
X30n0604_p0439a13║云折指，小指折故。此折指王是思惟子，子母合稱。
X30n0604_p0439a14║與若干百千眷屬俱。與人王眾諸眷屬也。
X30n0604_p0439a15║各禮佛足。以手接足，禮拜於佛。
X30n0604_p0439a16║退坐一面。禮已，退身就一而坐。
X30n0604_p0439a17║爾時，世尊四眾圍繞。僧尼士女，周圍旋繞。或就經
X30n0604_p0439a18║說，因佛放光，身子與眾，騰疑致請，發起眾也。文殊彌
X30n0604_p0439a19║勒，助佛揚化，如影隨形，如谷答響，影響眾也。學無學
X30n0604_p0439a20║人，從佛聞法，得道受記，當機眾也。餘雖預聞，心未明
X30n0604_p0439a21║了，用為遠因，結緣眾也。
X30n0604_p0439a22║供養恭敬。奉供事養，肅恭致敬，義通三業，及以六
X30n0604_p0439a23║塵。合掌頂禮，翹勤跪足，身供養也。敘述功德，發言讚
X30n0604_p0439a24║歎，口供養也。念佛恩德，無暫忘時，心供養也。六塵奉
X30n0604_p0439b01║上，事供養也。一性契如，理供養也。理事圓妙，實相供
X30n0604_p0439b02║也。
X30n0604_p0439b03║尊重讚歎。極誠崇奉，尊也。感德深尊，重也。談其道
X30n0604_p0439b04║德，讚也。嗟吁莫及，嘆也。
X30n0604_p0439b05║為諸菩薩。所為眾也。
X30n0604_p0439b06║說大乘經。言出佛口，名之為說。經談實相，名之為
X30n0604_p0439b07║大。力能運載，名之為乘。
X30n0604_p0439b08║名無量義。於一法中出無量義經云：二法、三道、四
X30n0604_p0439b09║果也。二法即漸頓也，三道即三乘也，四果即聲聞、緣
X30n0604_p0439b10║覺、菩薩及佛四位聖果。
X30n0604_p0439b11║教菩薩法。以上諸法大乘之義教示菩薩。
X30n0604_p0439b12║佛所護念。一切諸佛為能護念無量義經，教菩薩
X30n0604_p0439b13║法是所護念。
X30n0604_p0439b14║佛說此經已。說無量義經已。
X30n0604_p0439b15║結加趺坐。趺，足背也。先以右足壓左足上，次以左
X30n0604_p0439b16║足壓右足上，名曰加趺。
X30n0604_p0439b17║入於無量義處三昧。三昧，此云正定。若但虗言而
X30n0604_p0439b18║不履踐無量義海，諸三昧門豈能成就？故佛入定為
X30n0604_p0439b19║人作則。
X30n0604_p0439b20║身心不動。身不動，色定也；心不動，性定也。
X30n0604_p0439b21║是時，天雨曼陀羅華。雨，去聲，從天下也。曼陀羅，此
X30n0604_p0439b22║云適意，亦名小白華。
X30n0604_p0439b23║摩訶曼陀羅華。此云大適意，亦名大白華。
X30n0604_p0439b24║曼殊沙華。小赤華也。
X30n0604_p0439c01║摩訶曼殊沙華。大赤華也。天雨四華，表住行向地
X30n0604_p0439c02║四十位也。
X30n0604_p0439c03║而散佛上。散佛上者，表於佛境修功德因。
X30n0604_p0439c04║及諸大眾。表供一切，悉令成佛。
X30n0604_p0439c05║普佛世界。普徧十方，三世佛境。
X30n0604_p0439c06║六種震動。地表心體，善念動時，六情諸根，悉轉為
X30n0604_p0439c07║善。
X30n0604_p0439c08║爾時會中。無量義會。
X30n0604_p0439c09║比丘、比丘尼。如上。
X30n0604_p0439c10║優婆塞！此云清信男。
X30n0604_p0439c11║優婆夷！此云清信女。
X30n0604_p0439c12║天龍夜叉。諸天王等及天眷屬。諸龍王等及龍眷
X30n0604_p0439c13║屬。夜叉。此云勇健鬼。
X30n0604_p0439c14║乾闥婆、阿脩羅、迦樓羅、緊那羅、摩睺羅伽。並如上
X30n0604_p0439c15║解。
X30n0604_p0439c16║人。世間之人。
X30n0604_p0439c17║非人。大仙脩羅、地獄、餓鬼等，
X30n0604_p0439c18║及諸小王。世間粟散諸小王也。
X30n0604_p0439c19║轉輪聖王。金銀銅鐵四輪王也。
X30n0604_p0439c20║是諸大眾！指上所列。
X30n0604_p0439c21║得未曾有。雨華動地，昔未曾見，今得見之，云未曾
X30n0604_p0439c22║有。
X30n0604_p0439c23║歡喜合掌。覩相歡喜，合掌致敬。
X30n0604_p0439c24║一心觀佛。專注一心，瞻仰於佛。
X30n0604_p0440a01║爾時，佛放眉間白毫相光。佛眉中間有一白毫，長
X30n0604_p0440a02║一丈五尺，色如珂雪，宛轉眉間，外有八稜，中空如筒，
X30n0604_p0440a03║放大光明，從中而出。兩眉即表，空有二邊，毫表中道。
X30n0604_p0440a04║照東方萬八千世界。東方為動之主，萬八千者，表
X30n0604_p0440a05║十八界。
X30n0604_p0440a06║靡不周徧。其光大盛，無不徧滿。
X30n0604_p0440a07║下至阿鼻地獄。阿鼻，此云無間。地獄眾生常受眾
X30n0604_p0440a08║苦，無有間斷。
X30n0604_p0440a09║上至阿迦尼吒天。此云色究竟。下至地獄，上至色
X30n0604_p0440a10║頂，中間所有，無不徧照。
X30n0604_p0440a11║於此世界。上諸世界。
X30n0604_p0440a12║盡見彼土。欲色之境。
X30n0604_p0440a13║六趣眾生。天、人、脩羅、地獄、餓鬼、畜生，約業分六，各
X30n0604_p0440a14║自趣向。
X30n0604_p0440a15║又見彼土。萬八千土。
X30n0604_p0440a16║現在諸佛。現在說法，諸佛世尊，
X30n0604_p0440a17║及聞諸佛。耳聽曰聞。
X30n0604_p0440a18║所說經法。佛為能說，法是所說。
X30n0604_p0440a19║并見彼諸比丘、比丘尼。他方世界出家僧尼。
X30n0604_p0440a20║優婆塞優婆夷。他方世界，在家士女，
X30n0604_p0440a21║諸修行得道者。修攝其心，行於聖行，得入道者，
X30n0604_p0440a22║復見諸菩薩摩訶薩。大乘，眾也。
X30n0604_p0440a23║種種因緣。因即善心，緣即善境，心境非一，故曰種
X30n0604_p0440a24║種。
X30n0604_p0440b01║種種信解。於諸法上，起信解心。
X30n0604_p0440b02║種種相貌。法門無量，相貌不同。
X30n0604_p0440b03║行菩薩道。六度萬行，是菩薩道。踐履名行，
X30n0604_p0440b04║復見諸佛。他方諸佛。
X30n0604_p0440b05║般涅槃者。此云寂滅。機薪既盡，應火云亡，名為寂
X30n0604_p0440b06║滅。
X30n0604_p0440b07║復見諸佛。亦他方佛。
X30n0604_p0440b08║般涅槃後。滅度之後。
X30n0604_p0440b09║以佛舍利。此云骨身。
X30n0604_p0440b10║起七寶塔。梵語塔婆，此云高顯處，七種珍寶為佛
X30n0604_p0440b11║起塔。
X30n0604_p0440b12║爾時，彌勒菩薩作是念：因光見土，所以作念：
X30n0604_p0440b13║今者，世尊！釋迦如來。
X30n0604_p0440b14║現神變相。化現神通，變淨土相。
X30n0604_p0440b15║以何因緣？何因何緣？
X30n0604_p0440b16║而有此瑞。有此所現奇瑞之相。
X30n0604_p0440b17║今佛世尊。謂釋迦佛。
X30n0604_p0440b18║入于三昧。說經之後，入于正定。
X30n0604_p0440b19║是不可思議。是之瑞相，不可心思及以口議。
X30n0604_p0440b20║現希有事。現希奇事，非世所有。
X30n0604_p0440b21║當以問誰？心自思擇，當問何人？
X30n0604_p0440b22║誰能答者？又復思求能答之者。
X30n0604_p0440b23║復作此念：又復念言：
X30n0604_p0440b24║是，文殊師利！眾中上首大菩薩也。
X30n0604_p0440c01║法王之子。佛名：法王菩薩師；佛名：法王子；
X30n0604_p0440c02║已曾親近供養。菩薩久已親炙近傍，身心恭敬供
X30n0604_p0440c03║養奉事。
X30n0604_p0440c04║過去無量諸佛。所親近境。
X30n0604_p0440c05║必應見此希有之相。事佛既多，必然曾見，此奇瑞
X30n0604_p0440c06║相，
X30n0604_p0440c07║我今當問。我今當問能知此者。
X30n0604_p0440c08║爾時，比丘、比丘尼、優婆塞、優婆夷，及諸天、龍、鬼神等，
X30n0604_p0440c09║咸作此念：是諸人等亦同作念：
X30n0604_p0440c10║是佛光明。佛所放光。
X30n0604_p0440c11║神通之相。神力通變發用之相。
X30n0604_p0440c12║今當問誰？思欲請問。
X30n0604_p0440c13║爾時，彌勒菩薩欲自決疑：彌勒菩薩位居等覺，所
X30n0604_p0440c14║見瑞相，心猶疑暗，欲求開決。
X30n0604_p0440c15║又觀四眾：比丘、比丘尼、優婆塞、優婆夷。即四眾也。
X30n0604_p0440c16║及諸天龍鬼神等。八部，眾也。
X30n0604_p0440c17║眾會之心。即如上說，今當問誰？
X30n0604_p0440c18║而問文殊師利言：為己及眾問文殊也。
X30n0604_p0440c19║以何因緣？問：佛現瑞為何因緣？
X30n0604_p0440c20║而有此瑞。謂放光明。
X30n0604_p0440c21║神通之相。指上所現。
X30n0604_p0440c22║放大光明。指上白毫
X30n0604_p0440c23║照于東方，萬八千土。所照境也。
X30n0604_p0440c24║悉見彼佛。見彼諸佛。
X30n0604_p0441a01║國界莊嚴。依報嚴飾。
X30n0604_p0441a02║於是彌勒菩薩欲重宣此義。前已具述自他疑念，
X30n0604_p0441a03║今復以偈重宣前意。
X30n0604_p0441a04║以偈問曰：文殊師利！導師何故？頌：以何因緣？
X30n0604_p0441a05║眉間白毫。頌前白毫。
X30n0604_p0441a06║大光普照。頌：照萬八千，普徧世果。
X30n0604_p0441a07║雨曼陀羅。頌雨二白華。
X30n0604_p0441a08║曼殊沙華。頌雨二赤華
X30n0604_p0441a09║旃檀香風。前無此有。
X30n0604_p0441a10║悅可眾心。所現之相，悅懌稱可。大眾之心，
X30n0604_p0441a11║以是因緣。指上所現心境之相。
X30n0604_p0441a12║地皆嚴淨。由神變故，莊嚴清淨。
X30n0604_p0441a13║而此世界。此娑婆界。
X30n0604_p0441a14║六種震動。所謂一動，二徧動，三等徧動。只動一處，
X30n0604_p0441a15║名之為動。動四天下，名為徧動。動大千界，名為等徧
X30n0604_p0441a16║動。二起，三涌，四震，五吼，六覺。每一字中，各具三義。
X30n0604_p0441a17║時四部眾。指上四眾。
X30n0604_p0441a18║咸皆歡喜。覩瑞心喜。
X30n0604_p0441a19║身意快然。身中如前，暢快喜悅。
X30n0604_p0441a20║得未曾有。如此之事，昔所未有。
X30n0604_p0441a21║眉間光明。中道毫光。
X30n0604_p0441a22║照于東方。光本普徧，先照東方。
X30n0604_p0441a23║萬八千土。所照之境。
X30n0604_p0441a24║皆如金色。如來毫光所照如是。
X30n0604_p0441b01║從阿鼻獄，上至有頂，諸世界中。獨舉上下，中間普
X30n0604_p0441b02║徧。
X30n0604_p0441b03║六道眾生。如上。
X30n0604_p0441b04║生死所趣。死此趣彼。
X30n0604_p0441b05║善惡業緣。眾生所作善惡因緣。
X30n0604_p0441b06║受報好醜？隨業受報，好妙醜惡。
X30n0604_p0441b07║於此悉見。於毫光中，皆悉得見。
X30n0604_p0441b08║又覩諸佛。又復覩見，萬八千土，其中諸佛，
X30n0604_p0441b09║聖主師子。如來世尊，眾聖中主，譬如師子，百獸中
X30n0604_p0441b10║主。
X30n0604_p0441b11║演說經典。流演解說，經文典法。
X30n0604_p0441b12║微妙第一。義理第一，微妙深遠。
X30n0604_p0441b13║其聲清淨。所說法音，清潔白淨。
X30n0604_p0441b14║出柔輭音。音出慈悲，柔和善軟。
X30n0604_p0441b15║教諸菩薩。一一諸佛所教之眾。
X30n0604_p0441b16║無數億萬。數目眾多，不可稱計。
X30n0604_p0441b17║梵音深妙。梵，淨也。意深語妙。
X30n0604_p0441b18║令人樂聞。使人願聞。
X30n0604_p0441b19║各於世界。萬八千土。
X30n0604_p0441b20║講說正法。講明解脫正真之法。
X30n0604_p0441b21║種種因緣。無數方便成佛因緣。
X30n0604_p0441b22║以無量喻。引無數事以為譬喻。
X30n0604_p0441b23║照明佛法。以智明法，如光照物。
X30n0604_p0441b24║開悟眾生。開發悟明，一切眾類。
X30n0604_p0441c01║若人遭苦。遇世苦厄
X30n0604_p0441c02║厭老病死。厭棄四相，周而復始。
X30n0604_p0441c03║為說涅槃。為說出世，寂滅之樂。
X30n0604_p0441c04║盡諸苦際。四果聖人，出離三界，名盡苦際。
X30n0604_p0441c05║若人有福。有諸福量。
X30n0604_p0441c06║曾供養佛。宿曾修供，於佛有緣。
X30n0604_p0441c07║志求勝法。立志欲求殊勝之法。
X30n0604_p0441c08║為說緣覺。與此等說十二緣法，令觀世緣覺了法
X30n0604_p0441c09║性。
X30n0604_p0441c10║若有，佛子！菩薩習大，名為：佛子。
X30n0604_p0441c11║修種種行。發心修習，六度萬行。
X30n0604_p0441c12║求無上慧。求於無上，佛之智慧。
X30n0604_p0441c13║為說淨道。為是等說，清淨佛道。
X30n0604_p0441c14║文殊師利！所對告人
X30n0604_p0441c15║我住於此。住此娑婆。
X30n0604_p0441c16║見聞若斯。眼見佛境，耳聞佛音，其相如此。
X30n0604_p0441c17║及千億事。及諸事相。
X30n0604_p0441c18║如是眾多。指所見聞，其相甚多。
X30n0604_p0441c19║今當略說。今難具陳，當簡略說。
X30n0604_p0441c20║我見彼土。我眼見彼，諸佛淨土，
X30n0604_p0441c21║恒沙菩薩。如恒河沙，眾多菩薩，
X30n0604_p0441c22║種種因緣。種種眾善，心因境緣。
X30n0604_p0441c23║而求佛道。修習佛因，求成佛道。
X30n0604_p0441c24║或有行施。或行捨施。
X30n0604_p0442a01║金銀。珊瑚。海中有寶，秀氣結成，其色紅潤，如樹之
X30n0604_p0442a02║形，名曰珊瑚。
X30n0604_p0442a03║真珠摩尼。蚌螺之類，採於月華，結成真珠。摩尼：此
X30n0604_p0442a04║云能聖，即如意珠。
X30n0604_p0442a05║硨磲，碼碯。海中大貝，如車之渠。即大海螺，石中秀
X30n0604_p0442a06║氣。其色紅潤，如馬之腦。
X30n0604_p0442a07║金剛諸珍。堅利金剛，及諸珍寶。
X30n0604_p0442a08║奴婢車乘。給使婢僕，運載車乘。
X30n0604_p0442a09║寶飾輦輿。牽挽曰輦，肩荷曰輿，以寶嚴飾。
X30n0604_p0442a10║歡喜布施。以歡喜心，布散施與。
X30n0604_p0442a11║迴向佛道。回所修福，趣向佛道。
X30n0604_p0442a12║願得是乘。願欲得是，大寶真乘。
X30n0604_p0442a13║三界第一。於三界中，為最第一。
X30n0604_p0442a14║諸佛所歎。常為諸佛所讚嘆者。
X30n0604_p0442a15║或有菩薩。能行施者。
X30n0604_p0442a16║駟馬寶車。四馬牽車，以寶為飾。
X30n0604_p0442a17║欄楯華蓋。橫者曰欄，豎者曰楯，即車欄也。寶車頂
X30n0604_p0442a18║上華飾之蓋。
X30n0604_p0442a19║軒飾布施。即今軒車。此等行施，
X30n0604_p0442a20║復見菩薩。復見施者。
X30n0604_p0442a21║身肉手足。己財為施。
X30n0604_p0442a22║及妻子施。內財為施。
X30n0604_p0442a23║求無上道。為求佛道。
X30n0604_p0442a24║又見菩薩，頭目身體。前捨手足，今施頭目。
X30n0604_p0442b01║欣樂施與。欣喜願樂，施與眾生。
X30n0604_p0442b02║求佛智慧。所以施者，為求佛慧。
X30n0604_p0442b03║文殊師利！對告文殊：
X30n0604_p0442b04║我見諸王。見彼世界，諸人王等，
X30n0604_p0442b05║往詣佛所。各往詣彼，諸佛之所。
X30n0604_p0442b06║問無上道。請問諸佛無上道教。
X30n0604_p0442b07║便捨樂土。捨五欲樂受用之土。
X30n0604_p0442b08║宮殿臣妾。宮殿是所依，臣妾是所愛，
X30n0604_p0442b09║剃除鬚髮。鬚髮至愛，亦復剃除。
X30n0604_p0442b10║而被法服。出家稟具，披三法衣。
X30n0604_p0442b11║或見菩薩而作比丘。出家為僧
X30n0604_p0442b12║獨處閑靜。獨自閑居空靜之處。
X30n0604_p0442b13║樂誦經典。心樂讀誦，大乘經典。
X30n0604_p0442b14║又見菩薩，勇猛精進。果敢名勇，力行名猛。精而不
X30n0604_p0442b15║雜，進而不退。
X30n0604_p0442b16║入於深山。遠離囂塵，深居山谷。
X30n0604_p0442b17║思惟佛道。正念思惟佛所行處，觀照禪也。
X30n0604_p0442b18║又見離欲。又見有人，厭離五欲，
X30n0604_p0442b19║常處空閑。常居空靜安閑之處。
X30n0604_p0442b20║深修禪定。梵語禪那，此云寂滅。深入定門，住於禪
X30n0604_p0442b21║寂，體真禪也。
X30n0604_p0442b22║得五神通。天眼、天耳、他心、宿命及以神境，除却漏
X30n0604_p0442b23║盡，名五神通。
X30n0604_p0442b24║又見菩薩安禪合掌。安住禪定，端心合掌。
X30n0604_p0442c01║以千萬偈。千萬，大數也。偈，此云頌也。
X30n0604_p0442c02║讚諸法王。既云禪寂，又讚法王，非禪不智，非說不
X30n0604_p0442c03║了。安禪讚法，默而說也；讚法安禪，說而默也。
X30n0604_p0442c04║復見菩薩，智深志固。智慧深遠，志操堅固。
X30n0604_p0442c05║能問諸佛。智慧堅深，善問諸佛。
X30n0604_p0442c06║聞悉受持。隨聞強記，能盡受持。
X30n0604_p0442c07║又見，佛子！佛子！菩薩互換稱耳。
X30n0604_p0442c08║定慧具足。定以攝散，慧以破昏，定慧等持，名為具
X30n0604_p0442c09║足。
X30n0604_p0442c10║以無量喻。用無數事以為譬喻。
X30n0604_p0442c11║為眾講法。以所得法，為人講明。
X30n0604_p0442c12║欣樂說法。所得深法，樂說無厭。
X30n0604_p0442c13║化諸菩薩。誘化一切，諸菩薩眾。
X30n0604_p0442c14║破魔兵眾。背違正法，引誤一切，名曰魔兵。以正法
X30n0604_p0442c15║眼爍去群邪，名破魔也。
X30n0604_p0442c16║而擊法皷。四大交擊，於中發聲，演大法義，名擊法
X30n0604_p0442c17║皷。
X30n0604_p0442c18║又見菩薩寂然宴默。寂默宴坐
X30n0604_p0442c19║天龍恭敬。諸天龍王，皆來敬奉。
X30n0604_p0442c20║不以為喜。大龍來敬，順情境也。菩薩住空，初不為
X30n0604_p0442c21║喜，即捨禪也。
X30n0604_p0442c22║又見菩薩處林放光。安處林下，放清淨光。
X30n0604_p0442c23║濟地獄苦。以大悲心濟拔獄苦，即悲禪也。
X30n0604_p0442c24║令入佛道。轉苦道身，入於佛道。略困曰睡，熟睡曰
X30n0604_p0443a01║眠。佛子精進，未甞如是。
X30n0604_p0443a02║又見佛子，未甞睡眠，經行林中。行道林中，如經之
X30n0604_p0443a03║直。
X30n0604_p0443a04║勤求佛道。以不懈怠，求入佛道。
X30n0604_p0443a05║又見具戒。具足受持，清淨大戒。
X30n0604_p0443a06║威儀無缺。戒禁身口，名曰威儀。志誠謹潔，無所缺
X30n0604_p0443a07║犯。
X30n0604_p0443a08║淨如寶珠。持戒清潔，如淨寶珠。
X30n0604_p0443a09║以求佛道。以持戒功，求於佛道。
X30n0604_p0443a10║又見佛子，住忍辱力。住忍力中，能耐耻辱。
X30n0604_p0443a11║增上慢人。增上修行輕慢人者。
X30n0604_p0443a12║惡罵捶打。口出惡言，手行捶打。
X30n0604_p0443a13║皆悉能忍。惡人惱己，悉能忍之。
X30n0604_p0443a14║以求佛道。以忍辱力，求於佛道。
X30n0604_p0443a15║又見菩薩離諸戲笑。戲笑心散，離則寂靜。
X30n0604_p0443a16║及癡眷屬。撥無因果，名癡眷屬。
X30n0604_p0443a17║親近智者。親附近傍有智慧者。
X30n0604_p0443a18║一心除亂。昏亂障道，一心除之。
X30n0604_p0443a19║攝念山林。修攝正念，住於山林。
X30n0604_p0443a20║億千萬歲。言其久也。
X30n0604_p0443a21║以求佛道。以離癡亂，智慧之行，求成佛道。
X30n0604_p0443a22║或見菩薩，餚饍飲食。雜食曰餚，美食曰膳。飲如諸
X30n0604_p0443a23║漿，食即米麫。
X30n0604_p0443a24║百種湯藥。百乃總名，非定一百，湯如术參，藥即圓
X30n0604_p0443b01║散。
X30n0604_p0443b02║施佛及僧。供佛施僧
X30n0604_p0443b03║名衣上服。有名之衣，上色之服。
X30n0604_p0443b04║價直千萬。價直貴也。
X30n0604_p0443b05║或無價衣。或至貴衣，世間無價。
X30n0604_p0443b06║施佛及僧。所供境也。
X30n0604_p0443b07║千萬億種。通下諸物。
X30n0604_p0443b08║旃檀寶舍。旃檀香木，寶莊嚴舍。
X30n0604_p0443b09║眾妙臥具。眾多妙好，朱臥之具。
X30n0604_p0443b10║施佛及僧。施與佛僧。
X30n0604_p0443b11║清淨園林。園以遊觀，林以蔭覆。
X30n0604_p0443b12║華果茂盛。園林所有。
X30n0604_p0443b13║流泉浴池。泉可飲用，池可澡浴。
X30n0604_p0443b14║施佛及僧。所施境也。
X30n0604_p0443b15║如是等施。總該如上種種之物。
X30n0604_p0443b16║種種微妙。一一之物，精微美妙。
X30n0604_p0443b17║歡喜無厭。勇施則歡，無厭則久。
X30n0604_p0443b18║求無上道。喜捨無厭，為求至道。
X30n0604_p0443b19║或有菩薩，說寂滅法。寂滅之法本不可說，以慈悲
X30n0604_p0443b20║故方便說之。
X30n0604_p0443b21║種種教詔。說種種法，教訓詔告。
X30n0604_p0443b22║無數眾生。所化之眾。
X30n0604_p0443b23║或見菩薩，觀諸法性。以智觀察，諸法體性，
X30n0604_p0443b24║無有二相。元無異相，一等空寂。
X30n0604_p0443c01║猶如虗空。法性本寂，如太虗空。
X30n0604_p0443c02║又見佛子，心無所著。心於諸緣，無所染著。
X30n0604_p0443c03║以此妙慧。無著淨心，名為妙慧。
X30n0604_p0443c04║求無上道。以妙慧求無上之道。
X30n0604_p0443c05║文殊師利！又有菩薩，佛滅度後。彼諸土中，佛滅之
X30n0604_p0443c06║後，
X30n0604_p0443c07║供養舍利。此云骨身，戒定內熏，砧杵不碎，一心敬
X30n0604_p0443c08║仰，如佛現在。
X30n0604_p0443c09║又見佛子造諸塔廟。中有舍利，名之為塔。但供影
X30n0604_p0443c10║像，名之為廟。
X30n0604_p0443c11║無數恒沙。言其多也。
X30n0604_p0443c12║嚴飾國界。建造塔舍，莊嚴國土。
X30n0604_p0443c13║寶塔高妙。寶為佛塔，高聳勝妙。
X30n0604_p0443c14║五千由旬。此云驛程，約四十里。寶塔，表身高。五千
X30n0604_p0443c15║者，表五分法。
X30n0604_p0443c16║縱廣正等。竪縱橫廣，數正相等。
X30n0604_p0443c17║二千由旬。此寶塔基，方八萬里。
X30n0604_p0443c18║一一、塔廟。於諸一一，無數塔廟，
X30n0604_p0443c19║各千幢幡。各懸一千寶幢寶幡。
X30n0604_p0443c20║珠交露幔。以珠交羅，作露塔幔。
X30n0604_p0443c21║寶鈴和鳴。風動寶鈴，其音和雅。
X30n0604_p0443c22║諸天龍神，人及非人。八部眾也。
X30n0604_p0443c23║香華伎樂。伎藝音樂。
X30n0604_p0443c24║常以供養。無時不然。
X30n0604_p0444a01║文殊師利！告文殊言：
X30n0604_p0444a02║諸佛子等！能供人也。
X30n0604_p0444a03║為供舍利。為舍利故。
X30n0604_p0444a04║嚴飾塔廟。莊嚴處所。
X30n0604_p0444a05║國界自然。國妙境界，出乎自然。
X30n0604_p0444a06║殊特妙好。殊，大也。特，獨也。美，妙。善，好。
X30n0604_p0444a07║如天樹王。帝釋天園有大樹王，枝葉徧覆五十由
X30n0604_p0444a08║旬。
X30n0604_p0444a09║其華開敷。塔廟嚴國，如樹華開。
X30n0604_p0444a10║佛放一光。佛指釋迦，光即白毫。
X30n0604_p0444a11║我及眾會。我即彌勒，眾即大會。
X30n0604_p0444a12║見此國界。萬八千土。
X30n0604_p0444a13║種種殊妙。依正妙好。
X30n0604_p0444a14║諸佛神力。彼土諸佛，神通之力，
X30n0604_p0444a15║智慧希有。智慧深遠，世間罕有。
X30n0604_p0444a16║放一淨光。一白毫光。
X30n0604_p0444a17║照無量國。徧照東方無數國土。
X30n0604_p0444a18║我等見此。指上所見。
X30n0604_p0444a19║得未曾有。自佛成道，未曾有此。
X30n0604_p0444a20║佛子文殊！願決眾疑。勸請文殊，與眾決疑。
X30n0604_p0444a21║四眾忻仰。僧尼士女，忻然仰慕。
X30n0604_p0444a22║瞻仁及我。望君與我為之決通。
X30n0604_p0444a23║世尊！何故？佛以何緣？
X30n0604_p0444a24║放斯光明。問放光因。
X30n0604_p0444b01║佛子時答：勸請文殊，應時即答。
X30n0604_p0444b02║決疑令喜。為眾決疑，令生歡喜。
X30n0604_p0444b03║何所饒益？有何所以饒潤利益？
X30n0604_p0444b04║演斯光明。流演此光。
X30n0604_p0444b05║佛坐道場。佛在摩竭，坐於道場。
X30n0604_p0444b06║所得妙法。心所證得，微妙之法。
X30n0604_p0444b07║為欲說此。是欲說此無上妙法。
X30n0604_p0444b08║為當授記？是欲為眾授菩提記，心疑不決，故此雙
X30n0604_p0444b09║問。
X30n0604_p0444b10║示諸佛土。光中示現，諸佛國土。
X30n0604_p0444b11║眾寶嚴淨。是眾寶土，莊嚴清淨，
X30n0604_p0444b12║及見諸佛。及於光中，見彼諸佛。
X30n0604_p0444b13║此非小緣。現此瑞相，非小因緣。
X30n0604_p0444b14║文殊當知！惟願文殊，當知此意。
X30n0604_p0444b15║四眾龍神。僧尼士女，龍天八部。
X30n0604_p0444b16║瞻察仁者。瞻仰觀察，仁者文殊。
X30n0604_p0444b17║為說何等？上問：二事是說那件？
X30n0604_p0444b18║爾時，文殊師利！當彌勒問求決之時。
X30n0604_p0444b19║語彌勒菩薩摩訶薩：語，即告也。
X30n0604_p0444b20║及諸大士。在會之眾。
X30n0604_p0444b21║善男子等！稱美大眾，為慈善男。
X30n0604_p0444b22║如我惟忖：如我文殊，思惟忖度，
X30n0604_p0444b23║今佛世尊。今釋迦尊。
X30n0604_p0444b24║欲說大法。正欲說大。
X30n0604_p0444c01║雨大法雨。下大法雨，潤大眾生。
X30n0604_p0444c02║吹大法螺。改大法令，號召眾生。
X30n0604_p0444c03║擊大法皷。震大法雷，肅大法眾。
X30n0604_p0444c04║演大法義。演昔未說大乘法義。
X30n0604_p0444c05║諸善男子！告諸會眾：
X30n0604_p0444c06║我於過去諸佛。言於往世，諸佛之所，
X30n0604_p0444c07║曾見此瑞。曾見諸佛，現此瑞相。
X30n0604_p0444c08║放斯光已。放白光已。
X30n0604_p0444c09║即說大法。諸大乘法。
X30n0604_p0444c10║是故當知：以是之故，當知今意。
X30n0604_p0444c11║今佛現光。今釋迦佛，現大光明，
X30n0604_p0444c12║亦復如是。與昔是同。
X30n0604_p0444c13║欲令眾生。佛意欲令，諸眾生等，
X30n0604_p0444c14║咸得聞知。咸皆得聞，如實知解。
X30n0604_p0444c15║一切世間。欲界、色界及無色界，名三世間。
X30n0604_p0444c16║難信之法。世所難信，圓頓法門。
X30n0604_p0444c17║故現斯瑞。為說妙經，先現瑞相。
X30n0604_p0444c18║諸善男子！指現在眾。
X30n0604_p0444c19║如過去無量無邊。舉往世時。
X30n0604_p0444c20║不可思議。時節長遠，心思口議，不可得及。
X30n0604_p0444c21║阿僧祇劫。此云無數時。
X30n0604_p0444c22║爾時有佛。謂往劫時，有佛出世，
X30n0604_p0444c23║號日月燈明。日表慧光，洞明法界。月表定性，遊畢
X30n0604_p0444c24║竟空。燈表戒智，照了諸緣。三學備修，三身圓證，三德
X30n0604_p0445a01║圓具，三智圓明。
X30n0604_p0445a02║如來。一切諸佛皆有通別二種之號，日月燈明即
X30n0604_p0445a03║別號也。如來乃至世尊，此十種名，諸佛皆同名通號
X30n0604_p0445a04║也。般若經云：無所從來，亦無所去。此即不生不滅法
X30n0604_p0445a05║身如來也。法華經云：慧光照無量，壽命無數劫，久修
X30n0604_p0445a06║業所得。此即五分修成有生無滅報身如來也。成實
X30n0604_p0445a07║論云：乘如實道，來成正覺。此即有生有滅應身如來
X30n0604_p0445a08║也。
X30n0604_p0445a09║應供。如來世尊體具萬德，應受人天恭敬供養。
X30n0604_p0445a10║正徧知。亦云等正覺。佛正覺性與眾生等，世出世
X30n0604_p0445a11║法正能覺了，無不徧知，號正徧知。
X30n0604_p0445a12║明行足。明白梵行，皆悉具足。
X30n0604_p0445a13║善逝！善能也逝，往也。善從迷鄉，往於智地。
X30n0604_p0445a14║世間解。善解世間，諸眾生意。
X30n0604_p0445a15║無上士。諸菩薩等無明未盡，有佛在上名有上士，
X30n0604_p0445a16║如來極證名無上士。
X30n0604_p0445a17║調御丈夫。調停制御，人天象馬，慈悲方便，名大丈
X30n0604_p0445a18║夫。
X30n0604_p0445a19║天人師。若天若人，咸蒙開發，為世師範。
X30n0604_p0445a20║佛。梵語佛陀，此云覺者，世出世法，悉能覺了。
X30n0604_p0445a21║世尊！具上十號，為諸世間之所尊敬。
X30n0604_p0445a22║演說正法。演說正真，無上之法。
X30n0604_p0445a23║初善。中善。後善。從初發心，修行於道，名為初善。自
X30n0604_p0445a24║爾之後，中間起行，名為中善。後際究竟，成無上道，名
X30n0604_p0445b01║為後善。
X30n0604_p0445b02║其義深遠。所說法義，從初至終，深固幽遠，
X30n0604_p0445b03║其語巧妙。語言善巧，所說微妙，令人樂聞，
X30n0604_p0445b04║純一無雜。一乘純淨，無二無三。
X30n0604_p0445b05║具足清白。備具滿足，清潔白淨。
X30n0604_p0445b06║梵行之相。約相起修，名事梵行。照體空寂，名理梵
X30n0604_p0445b07║行。
X30n0604_p0445b08║為求聲聞者。與厭苦果求聲聞者。
X30n0604_p0445b09║說應四諦法。佛所說法，與苦、集、滅、道四諦相應。
X30n0604_p0445b10║度生老病死。修上四諦，度出生死。
X30n0604_p0445b11║究竟涅槃。究盡脫離，三界苦果，入無餘樂，
X30n0604_p0445b12║為求辟支佛者。辟支佛，此云緣覺，觀十二緣得入
X30n0604_p0445b13║道故。亦云獨覺，出無佛世不因師匠，觀物變易獨能
X30n0604_p0445b14║覺了。
X30n0604_p0445b15║說應十二因緣法。佛所說法，與十二緣一一相應。
X30n0604_p0445b16║言十二者，一無明，二行業，三情識，四名色，五六入，六
X30n0604_p0445b17║相觸，七領受，八愛樂，九取著，十有業，十一招生，十二
X30n0604_p0445b18║老死。展轉相生謂之因，互相由藉謂之緣。
X30n0604_p0445b19║為諸菩薩。大根眾生。
X30n0604_p0445b20║說應六波羅蜜。此云到彼岸，生死如此岸，煩惱為
X30n0604_p0445b21║中流，涅槃為彼岸。修布施、持戒、忍辱、精進、禪定、智慧
X30n0604_p0445b22║六種梵行，度於生死煩惱大海，到於菩提涅槃彼岸。
X30n0604_p0445b23║如所說者，機教相應。
X30n0604_p0445b24║令得阿耨多羅三藐三菩提。令此大根菩薩行人，
X30n0604_p0445c01║證得無上正等正覺。
X30n0604_p0445c02║成一切種智。言智有三：一切智，空智也；道種智，假
X30n0604_p0445c03║智也；一切種智，空假不二，中智也。圓證曰成。
X30n0604_p0445c04║次復有佛。初佛之後，復有佛出。
X30n0604_p0445c05║亦名日月燈明。名同初佛。
X30n0604_p0445c06║次復有佛，亦名日月燈明。亦同初佛。
X30n0604_p0445c07║如是二萬佛。次第出世，總二萬佛。
X30n0604_p0445c08║皆同一字。字即名也。
X30n0604_p0445c09║號日月燈明。二萬諸佛，同一名字。
X30n0604_p0445c10║又同一姓。姓亦同也。
X30n0604_p0445c11║姓頗羅墮。此云利根，思惟勝故。
X30n0604_p0445c12║彌勒當知！文殊告言：慈氏當知！
X30n0604_p0445c13║初佛後佛。最初一佛，直至末後，二萬尊佛，
X30n0604_p0445c14║皆同一字。名也。
X30n0604_p0445c15║名日月燈明，十號具足。如前已解。
X30n0604_p0445c16║所可說法。所有可曾容易而說不可思議寂滅之
X30n0604_p0445c17║法？
X30n0604_p0445c18║初中後善。如前已解。
X30n0604_p0445c19║其最後佛。二萬最末。
X30n0604_p0445c20║未出家時。初在俗時。
X30n0604_p0445c21║有八王子。王有八子：
X30n0604_p0445c22║一名有意。有大道意。
X30n0604_p0445c23║二名善意。善大道意！
X30n0604_p0445c24║三名無量意。有大智慧，解無量意。
X30n0604_p0446a01║四名寶意。善解寶性，具真實道。
X30n0604_p0446a02║五名增意。增修上行，有大道意。
X30n0604_p0446a03║六名除疑意。智慧增勝，除疑惑意。
X30n0604_p0446a04║七名響意。解法性空，如谷答響。
X30n0604_p0446a05║八名法意。於甚深法，善解其意。
X30n0604_p0446a06║是八王子。上之八子
X30n0604_p0446a07║威德自在。威神德用，得大自在。
X30n0604_p0446a08║各領四天下。各自領職，王四天下。
X30n0604_p0446a09║是諸王子。八人王子
X30n0604_p0446a10║聞父出家。聞父輪王，棄國出家。
X30n0604_p0446a11║得阿耨多羅三藐三菩提。如前已解。
X30n0604_p0446a12║悉捨王位。八子悉棄人王之位。
X30n0604_p0446a13║亦隨出家。亦隨父王出家行道。
X30n0604_p0446a14║發大乘意。勇發大乘，菩提道意。
X30n0604_p0446a15║常修梵行。常時修習，清白梵行。
X30n0604_p0446a16║皆為法師。八子皆為大乘法師。
X30n0604_p0446a17║已於千萬佛所。先已承事，千萬億佛，
X30n0604_p0446a18║植諸善本。種植善根。
X30n0604_p0446a19║是時日月燈明佛。最後如來。
X30n0604_p0446a20║說大乘經。所說之法。
X30n0604_p0446a21║名無量義。從所詮義，以立其名。
X30n0604_p0446a22║教菩薩法。教導大根菩薩之法。
X30n0604_p0446a23║佛所護念。是大乘法，常為諸佛，之所護念。
X30n0604_p0446a24║說是經已。說無量義大乘經已。
X30n0604_p0446b01║即於大眾中。於大法會，眾人之中，
X30n0604_p0446b02║結加趺坐。以足相結，加趺而坐。
X30n0604_p0446b03║入於無量義處三昧。依經入定。
X30n0604_p0446b04║身心不動。身靜心定。
X30n0604_p0446b05║是時天雨。入是定時，諸天雨華。
X30n0604_p0446b06║曼陀羅華。小白華。
X30n0604_p0446b07║摩訶曼陀羅華。大白華。
X30n0604_p0446b08║曼殊沙華。小赤華。
X30n0604_p0446b09║摩訶曼殊沙華。大赤華。
X30n0604_p0446b10║而散佛上。散日月燈頂門之上。
X30n0604_p0446b11║及諸大眾。及諸在會，聞法大眾，
X30n0604_p0446b12║普佛世界。普徧十方，佛之境界。
X30n0604_p0446b13║六種震動。如前已解。
X30n0604_p0446b14║爾時會中。無量義會。
X30n0604_p0446b15║比丘、比丘尼、優婆塞、優婆夷，天、龍、夜叉、乾闥婆、阿脩
X30n0604_p0446b16║羅、迦樓羅、緊那羅、摩睺羅伽、人非人，及諸小王、轉輪
X30n0604_p0446b17║聖王等，是諸大眾得未曾有，歡喜合掌，一心觀佛。
X30n0604_p0446b18║如是等義，並如前解。
X30n0604_p0446b19║爾時，如來放眉間白毫相光，照東方萬八千佛土，靡
X30n0604_p0446b20║（無也）不周徧，如今所見是諸佛土。並如前解。
X30n0604_p0446b21║彌勒當知！文殊告言：慈氏當知！
X30n0604_p0446b22║爾時會中。日月燈佛無量義會。
X30n0604_p0446b23║有二十億菩薩。十萬為億。
X30n0604_p0446b24║樂欲聽法。願樂欲聽所未聞法。
X30n0604_p0446c01║是諸菩薩。二十億眾。
X30n0604_p0446c02║見此光明。見燈明佛，白毫相光。
X30n0604_p0446c03║普照佛土。普照東方，萬八千土。
X30n0604_p0446c04║得未曾有。得見未有？
X30n0604_p0446c05║欲知此光。欲得知此，白毫光明，
X30n0604_p0446c06║所為因緣。光明遠照，有何所為？因由緣事，
X30n0604_p0446c07║時，有菩薩名曰妙光。妙光即是文殊前身。
X30n0604_p0446c08║有八百弟子。皆師妙光。
X30n0604_p0446c09║是時，日月燈明佛從三昧起。入於無量，義處定已，
X30n0604_p0446c10║從座而起，
X30n0604_p0446c11║因妙光菩薩。法不孤起，起必因人。
X30n0604_p0446c12║說大乘經。所說之法。
X30n0604_p0446c13║名妙法蓮華。如前。
X30n0604_p0446c14║教菩薩法。教授菩薩。
X30n0604_p0446c15║佛所護念。諸佛之所，愛護敬念。
X30n0604_p0446c16║六十小劫。器界一增減，名為一小劫。
X30n0604_p0446c17║不起于座。於如許時，不起此座。
X30n0604_p0446c18║時會聽者。聽法之者。
X30n0604_p0446c19║亦坐一處。不離法席。
X30n0604_p0446c20║六十小劫。聽眾時分，亦同如來。
X30n0604_p0446c21║身心不動。內外安然。
X30n0604_p0446c22║聽佛所說。歷耳諦聽，佛說法音。
X30n0604_p0446c23║謂如食頃。專心為法，不覺時長，六十小劫，如一飯頃。
X30n0604_p0446c24║是時眾中。時會聽眾。
X30n0604_p0447a01║無有一人。更無一人。
X30n0604_p0447a02║若身若心。身心一如。
X30n0604_p0447a03║而生懈倦。而未甞生懈倦之心。
X30n0604_p0447a04║日月燈明佛於六十小劫說是經已。說法華已。
X30n0604_p0447a05║即於梵魔。諸梵天王，及於魔王，
X30n0604_p0447a06║沙門！此云勤息。
X30n0604_p0447a07║婆羅門！此云淨行。
X30n0604_p0447a08║及天人。諸天及人。
X30n0604_p0447a09║阿修羅眾中。會眾之中。
X30n0604_p0447a10║而宣此言。如下：
X30n0604_p0447a11║如來於今日中夜。如來之道尚於中正，至于入滅
X30n0604_p0447a12║亦當中夜。
X30n0604_p0447a13║當入無餘涅槃。此云寂滅。三惑已盡，尚有色身，名
X30n0604_p0447a14║為有餘；機盡應亡，名入無餘。
X30n0604_p0447a15║時有菩薩。當佛滅時。
X30n0604_p0447a16║名曰德藏。具足功德，如世寶藏。
X30n0604_p0447a17║日月燈明佛即授其記。付授懸記。
X30n0604_p0447a18║告諸比丘：時諸會眾。
X30n0604_p0447a19║是德藏菩薩次當作佛。如今彌勒，繼釋迦尊。
X30n0604_p0447a20║號曰淨身。清淨妙身。
X30n0604_p0447a21║多陀阿伽度。此云如來。
X30n0604_p0447a22║阿羅訶。此云應供。
X30n0604_p0447a23║三藐三佛陀。此云正徧知，本具十號，文略舉三。
X30n0604_p0447a24║佛授記已。佛授德藏淨身記已。
X30n0604_p0447b01║便於中夜。日中降生，夜中入滅，日陽夜陰，諸佛皆
X30n0604_p0447b02║爾。
X30n0604_p0447b03║入無餘涅槃。入於寂滅。
X30n0604_p0447b04║佛滅度後。入寂之後。
X30n0604_p0447b05║妙光菩薩。月燈弟子
X30n0604_p0447b06║持妙法蓮華經。持此法藏。
X30n0604_p0447b07║滿八十小劫。經歷許時。
X30n0604_p0447b08║為人演說。與人講說。
X30n0604_p0447b09║日月燈明佛八子。佛未出家，有子八人：
X30n0604_p0447b10║皆師妙光。從妙光學。
X30n0604_p0447b11║妙光教化。教訓。化導。
X30n0604_p0447b12║令其堅固。令八王子堅持固守。
X30n0604_p0447b13║阿耨多羅三藐三菩提。如前。
X30n0604_p0447b14║是諸王子。王之八子
X30n0604_p0447b15║供養無量百，千萬億佛已，供養承事無量佛已，後
X30n0604_p0447b16║方證真。
X30n0604_p0447b17║皆成佛道。本修佛因，故皆成佛。
X30n0604_p0447b18║其最後成佛者：法意王子最後成佛。
X30n0604_p0447b19║名曰然燈。因名法意，果號然燈。法王破有，如燈續
X30n0604_p0447b20║明。
X30n0604_p0447b21║八百弟子。妙光所化，八百徒眾，
X30n0604_p0447b22║中有一人。眾中一人。
X30n0604_p0447b23║號曰求名。未忘世相，欲求名稱。
X30n0604_p0447b24║貪著利養。貪著是心，利養是物。
X30n0604_p0447c01║雖復讀誦眾經。雖貪利養，亦復誦經。
X30n0604_p0447c02║而不通利。為著世緣，心非純一，故不通利。
X30n0604_p0447c03║多所忘失。不精之過。
X30n0604_p0447c04║故號求名。名由斯得。
X30n0604_p0447c05║是人亦以。此人亦因。
X30n0604_p0447c06║種諸善根因緣故。讀誦眾經，修諸福業，種善為根，
X30n0604_p0447c07║以是善因成勝緣故。
X30n0604_p0447c08║得值無量。獲遇無數。
X30n0604_p0447c09║百千萬億諸佛。由昔善緣，遇眾多佛，
X30n0604_p0447c10║供養恭敬。奉事謹畏。
X30n0604_p0447c11║尊重讚歎。推尊崇重，褒讚稱歎。
X30n0604_p0447c12║彌勒當知！告彌勒言：汝當知之。
X30n0604_p0447c13║爾時妙光菩薩。時月燈所，妙光菩薩，
X30n0604_p0447c14║豈異人乎？即非他人。
X30n0604_p0447c15║我身是也。文殊自謂是我前身。
X30n0604_p0447c16║求名菩薩。亦非他人。
X30n0604_p0447c17║汝身是也。即汝身是。
X30n0604_p0447c18║今見此瑞。今日見此奇瑞之相。
X30n0604_p0447c19║與本無異。與本月燈瑞相無異。
X30n0604_p0447c20║是故惟忖：是故我今思惟忖度：
X30n0604_p0447c21║今日如來。今則釋迦。
X30n0604_p0447c22║當說大乘經。諸佛既爾，今佛亦然。
X30n0604_p0447c23║名：妙法蓮華教菩薩法佛所護念。此上十二字，即
X30n0604_p0447c24║蓮經廣題。
X30n0604_p0448a01║爾時，文殊師利於大眾中欲重宣此義：前說後頌，
X30n0604_p0448a02║故曰重宣。
X30n0604_p0448a03║而說偈言：偈字如前。
X30n0604_p0448a04║我念過去世。文殊思念，已往佛世。
X30n0604_p0448a05║無量無數劫。經爾許時。
X30n0604_p0448a06║有佛人中尊。有佛出世，為人中尊，
X30n0604_p0448a07║號日月燈明。彼佛名號。
X30n0604_p0448a08║世尊演說法。成佛之後，演說諸法。
X30n0604_p0448a09║度無量眾生。無量眾生，蒙佛化度。
X30n0604_p0448a10║無數億菩薩。大乘之眾。
X30n0604_p0448a11║念入佛智慧。令諸菩薩，入於佛慧。
X30n0604_p0448a12║佛未出家時。佛昔在家，為輪王時，
X30n0604_p0448a13║所生八王子。即有意等。
X30n0604_p0448a14║見大聖出家。見父出家，成大聖人。
X30n0604_p0448a15║亦隨修梵行。子亦隨父，修諸淨行。
X30n0604_p0448a16║時佛說大乘。時月燈說。
X30n0604_p0448a17║經名：無量義。無量義經。
X30n0604_p0448a18║於諸大眾中。於大會中。
X30n0604_p0448a19║而為廣分別。為諸會眾，廣分別說。
X30n0604_p0448a20║佛說此經已。無量義已。
X30n0604_p0448a21║即於法座上。於無量義，法座之上，
X30n0604_p0448a22║加趺坐三昧。結加趺坐，入無量定。
X30n0604_p0448a23║名無量義處。三昧之名
X30n0604_p0448a24║天雨曼陀華。即前四華。
X30n0604_p0448b01║天皷自然鳴。天皷，空中自然而鳴。
X30n0604_p0448b02║諸天龍鬼神。八部之眾。
X30n0604_p0448b03║供養人中尊。即月燈佛。
X30n0604_p0448b04║一切諸佛土。月燈入定，時諸佛土，
X30n0604_p0448b05║即時大震動。如今釋迦，地搖六動。
X30n0604_p0448b06║佛放眉間光。放白毫光。
X30n0604_p0448b07║現諸希有事。見諸未有，種種異事，
X30n0604_p0448b08║此光照東方。首照東方。
X30n0604_p0448b09║萬八千佛土。表十八界
X30n0604_p0448b10║示一切眾生。示六道眾。
X30n0604_p0448b11║生死業報處。死此生彼，善惡報處。
X30n0604_p0448b12║有見諸佛土。或有得見，諸佛淨土，
X30n0604_p0448b13║以眾寶莊嚴。百寶嚴飾。
X30n0604_p0448b14║琉璃，頗梨色。琉璃，出波羅奈國，其色瑩淨。頗梨，此
X30n0604_p0448b15║方有之，其色不定，佛光照土，色如諸寶。
X30n0604_p0448b16║斯由佛光照。所見諸相，因佛光照。
X30n0604_p0448b17║又見諸天人。諸天世人，
X30n0604_p0448b18║龍神夜叉眾，乾闥緊那羅。即八部眾。
X30n0604_p0448b19║各供養其佛。各各供養，其土之佛。
X30n0604_p0448b20║又見諸如來。光所現土，諸佛如來，
X30n0604_p0448b21║自然成佛道。佛道清淨，本非造作，契理悟真，即登
X30n0604_p0448b22║正覺，曰自然成。
X30n0604_p0448b23║身色如金山。身色勝妙，如紫金山。
X30n0604_p0448b24║端嚴甚微妙。端正嚴飾，精微妙好。
X30n0604_p0448c01║如淨琉璃中。琉璃色淨，內外瑩徹。
X30n0604_p0448c02║內現真金像。身如金像，性如琉璃，色身微妙，現於
X30n0604_p0448c03║性中。
X30n0604_p0448c04║世尊在大眾。他土諸佛，在於眾中，
X30n0604_p0448c05║敷演深法義。敷揚演說，深法妙義。
X30n0604_p0448c06║一一諸佛土。萬八千土。
X30n0604_p0448c07║聲聞眾無數。諸土各有，無數聲聞，
X30n0604_p0448c08║因佛光所照。由月燈佛光明所照。
X30n0604_p0448c09║悉見彼大眾。盡見他土。彼諸大眾，
X30n0604_p0448c10║或有，諸比丘！二乘眾也。
X30n0604_p0448c11║在於山林中。閑居靜處。
X30n0604_p0448c12║精進持淨戒。精持不犯，戒體清淨。
X30n0604_p0448c13║猶如護明珠。如龍護珠。
X30n0604_p0448c14║又見諸菩薩。大乘之眾。
X30n0604_p0448c15║行施忍辱等。修六度也。
X30n0604_p0448c16║其數如恒沙。菩薩之數，如恒河沙，
X30n0604_p0448c17║斯由佛光照。因月燈光，照見諸相。
X30n0604_p0448c18║又見諸菩薩，深入諸禪定。菩薩妙定，其數非一，故
X30n0604_p0448c19║云諸也。攝心住寂，名為入也。
X30n0604_p0448c20║身心寂不動。內外寂然，身心不動。
X30n0604_p0448c21║以求無上道。入於深定，求無上道。
X30n0604_p0448c22║又見諸菩薩，知法寂滅相。了知諸法，寂滅相理。
X30n0604_p0448c23║各於其國土。各於本國。
X30n0604_p0448c24║說法求佛道。諸國菩薩，各於其土，說法求道，
X30n0604_p0449a01║爾時四部眾。光現土時，在會四眾，
X30n0604_p0449a02║見日月燈佛。時四眾見。
X30n0604_p0449a03║現大神通力。所現之相，皆佛神力。
X30n0604_p0449a04║其心皆歡喜。其四眾心，皆悉歡喜。
X30n0604_p0449a05║各各自相問。互相請問。
X30n0604_p0449a06║是事何因緣？現土之事是何因緣？
X30n0604_p0449a07║天人所奉尊。天人所奉，月燈世尊。
X30n0604_p0449a08║適從三昧起。適然月燈，從定而起。
X30n0604_p0449a09║讚妙光菩薩。燈明入定放白毫光，妙光菩薩教諸
X30n0604_p0449a10║弟子，故佛出定讚歎妙光。
X30n0604_p0449a11║汝為世間眼。汝是世間人天眼目。
X30n0604_p0449a12║一切所歸信。一切人天，歸依信奉。
X30n0604_p0449a13║能奉持法藏。善能奉持，如來法藏。
X30n0604_p0449a14║如我所說法。如我所說，一切諸法，
X30n0604_p0449a15║唯汝能證知。獨汝能證，知解義味。
X30n0604_p0449a16║世尊既讚嘆：燈明世尊讚妙光已。
X30n0604_p0449a17║令妙光歡喜。讚妙光者，欲令心喜。
X30n0604_p0449a18║說是法華經。定起乃說：
X30n0604_p0449a19║滿六十小劫。經爾許時。
X30n0604_p0449a20║不起于此座。不起于此，法華座席。
X30n0604_p0449a21║所說上妙法。所說最上，勝妙之法，
X30n0604_p0449a22║是妙光法師，悉皆能受持。能信故受，能解故持。
X30n0604_p0449a23║佛說是法華。燈明佛說是法華經。
X30n0604_p0449a24║令眾歡喜已。令大眾聞，得歡喜已。
X30n0604_p0449b01║尋即於是日。法華畢日
X30n0604_p0449b02║告於天人眾：天人四眾。
X30n0604_p0449b03║諸法實相義。諸法之中，實相妙義。
X30n0604_p0449b04║已為汝等說。已為汝等如實演說。
X30n0604_p0449b05║我今於中夜。燈明，欲於中宵夜分。
X30n0604_p0449b06║當入於涅槃。化畢當入寂滅涅槃。
X30n0604_p0449b07║汝一心精進。囑累妙光，精專進行。
X30n0604_p0449b08║當離於放逸。應當遠離懈怠放逸。
X30n0604_p0449b09║諸佛甚難值。說佛難值，令生敬謹。
X30n0604_p0449b10║億劫時一遇。億劫之中，時或一遇。
X30n0604_p0449b11║世尊諸子等。燈明八子，及諸眾等，
X30n0604_p0449b12║聞佛入涅槃。聞燈明佛欲入涅槃。
X30n0604_p0449b13║各各懷悲惱。各各心懷，憂悲苦惱。
X30n0604_p0449b14║佛滅一何速？佛入滅度，一何疾哉！
X30n0604_p0449b15║聖主法之王。聖主世尊，諸法之王，
X30n0604_p0449b16║安慰無量眾。佛憫眾憂，安悉慰喻。
X30n0604_p0449b17║我若滅度時。我若緣盡，示寂之時，
X30n0604_p0449b18║汝等勿憂怖。汝等勿得心懷憂怖。
X30n0604_p0449b19║是德藏菩薩。補處菩薩。
X30n0604_p0449b20║於無漏實相。於無漏法，實相解脫。
X30n0604_p0449b21║心已得通達。其心已得通暢了達。
X30n0604_p0449b22║其次當作佛。德藏菩薩次當作佛。
X30n0604_p0449b23║號曰為淨身。佛為授記，名淨身佛。
X30n0604_p0449b24║亦度無量眾。亦如燈明，度生無量。
X30n0604_p0449c01║佛此夜滅度。授記傳法，即入涅槃。
X30n0604_p0449c02║如薪盡火滅。機薪既盡，應火亦亡。
X30n0604_p0449c03║分布諸舍利。火化之後，舍利分布。
X30n0604_p0449c04║而起無量塔。梵語塔婆，此云高顯處，言眾建塔供
X30n0604_p0449c05║佛舍利。
X30n0604_p0449c06║比丘、比丘尼。出家二眾。
X30n0604_p0449c07║其數如恒沙。言其多也。
X30n0604_p0449c08║倍復加精進。見佛入滅，己事未辦，倍復更加精勤
X30n0604_p0449c09║修進。
X30n0604_p0449c10║以求無上道。所以進行，為求佛道。
X30n0604_p0449c11║是妙光法師。燈明如來付法弟子。
X30n0604_p0449c12║奉持佛法藏。持燈明佛，法寶之藏。
X30n0604_p0449c13║八十小劫中。佛滅度後，正像法中，
X30n0604_p0449c14║廣宣法華經。廣大宣演妙法華經。
X30n0604_p0449c15║是諸八王子。燈明八子。
X30n0604_p0449c16║妙光所開化。開誘化導。
X30n0604_p0449c17║堅固無上道。小乘教相是生滅法，圓頓大乘名無
X30n0604_p0449c18║上道，不生不滅名堅固法。
X30n0604_p0449c19║當見無數佛。當於來世，見無量佛。
X30n0604_p0449c20║供養諸佛已。供養承事，無數佛已。
X30n0604_p0449c21║隨順行大道。隨順諸佛，行無上道。
X30n0604_p0449c22║相繼得成佛。次第相繼，得成佛道。
X30n0604_p0449c23║轉次而授記。展轉依次授補處記。
X30n0604_p0449c24║最後，天中天！其最後佛，於人天中極為尊勝，名天
X30n0604_p0450a01║中天。
X30n0604_p0450a02║號曰然燈佛。應身。佛號：
X30n0604_p0450a03║諸仙之導師。諸天仙中，化導之師。
X30n0604_p0450a04║度脫無量眾。化度眾多，令悉解脫。
X30n0604_p0450a05║是妙光法師。是傳法師。
X30n0604_p0450a06║時有一弟子。彼時妙光，一人弟子，
X30n0604_p0450a07║心常懷懈怠。其心常懷，懈慢怠惰，
X30n0604_p0450a08║貪著於名利。貪心取著，名稱財利。
X30n0604_p0450a09║求名利無厭。貪求求心，無有厭足。
X30n0604_p0450a10║多遊族姓家。為名利故，多去遊歷大族貴姓豪富
X30n0604_p0450a11║之家。
X30n0604_p0450a12║棄捨所習誦。心中多事，學業荒疎。
X30n0604_p0450a13║廢忘不通利。廢棄忘失，不能通利。
X30n0604_p0450a14║以是因緣故。因貪名利，廢業之緣。
X30n0604_p0450a15║號之為求名。名不虗得，從習而生。
X30n0604_p0450a16║亦行眾善業。雖則貪求，亦能修行，眾多善業。
X30n0604_p0450a17║得見無數佛。以修善故，得見諸佛。
X30n0604_p0450a18║供養於諸佛。因值多佛，修法供養。
X30n0604_p0450a19║隨順行大道。隨須諸佛，行大乘道。
X30n0604_p0450a20║具六波羅蜜。具足修習六度之行。
X30n0604_p0450a21║今見釋師子。今於賢劫，見釋迦尊，
X30n0604_p0450a22║其後當作佛。其求名者，於釋迦尊末法之後，次當
X30n0604_p0450a23║作佛。
X30n0604_p0450a24║號名曰彌勒。此云慈氏。
X30n0604_p0450b01║廣度諸眾生。龍華樹下，三會說法，度人無量。
X30n0604_p0450b02║其數無有量。不可稱數。
X30n0604_p0450b03║彼佛滅度後。彼燈明佛，入滅之後，
X30n0604_p0450b04║懈怠者汝是。彼時求名，即今彌勒。
X30n0604_p0450b05║妙光法師者。燈明佛時，妙光師者，
X30n0604_p0450b06║今則我身是。彼時妙光，即我文殊。
X30n0604_p0450b07║我見燈明佛。我昔見彼，燈明如來，
X30n0604_p0450b08║本光瑞如此。本時光明瑞相如此。
X30n0604_p0450b09║以是知今佛。以是昔緣，驗知今佛。
X30n0604_p0450b10║欲說法華經。是欲演說妙法華經。
X30n0604_p0450b11║今相如本瑞。今佛瑞相，如本燈明。
X30n0604_p0450b12║是諸佛方便。現瑞乃是諸佛方便。
X30n0604_p0450b13║今佛放光明。今釋迦佛，放大光明，
X30n0604_p0450b14║助發實相義。扶助開發，實相義門。
X30n0604_p0450b15║諸人今當知。在會諸人，今當得知。
X30n0604_p0450b16║合掌一心待。合十指掌，一心竚待。
X30n0604_p0450b17║佛當雨法雨。釋迦當澍大法之雨。
X30n0604_p0450b18║充足求道者。眾生念法如渴思飲，如來法施如雨
X30n0604_p0450b19║普沾，百糓草木充足無遺。
X30n0604_p0450b20║諸求三乘人。聲聞緣覺，及諸菩薩，求三乘人，
X30n0604_p0450b21║若有疑悔者。若有疑惑，掉悔之者，
X30n0604_p0450b22║佛當為除斷。釋迦當與，拔斷疑根，𭃖除見網，
X30n0604_p0450b23║令盡無有餘。三惑究盡，令無有餘。
X30n0604_p0450b24║妙法蓮華經方便品第二
X30n0604_p0450c01║佛成道已四十餘年，為機未堪秘此。此經不務速
X30n0604_p0450c02║說，最後靈山時說之，是佛方便。
X30n0604_p0450c03║爾時，世尊！文殊說偈答彌勒時：
X30n0604_p0450c04║從三昧安詳而起。從無量義，三昧正受，安穩詳審，
X30n0604_p0450c05║起於妙定。
X30n0604_p0450c06║告舍利弗：諸弟子中，身子智慧最為第一，所以告
X30n0604_p0450c07║之。
X30n0604_p0450c08║諸佛智慧。所謂一切智、道種智、一切種智，佛之智
X30n0604_p0450c09║也。常住實相平等大慧，佛之慧也。
X30n0604_p0450c10║甚深無量。諸佛所證徹法源底，餘無知者，故曰甚
X30n0604_p0450c11║深。
X30n0604_p0450c12║其智慧門。上歎實智無有邊量，此說慧門非智莫
X30n0604_p0450c13║入。
X30n0604_p0450c14║難解難入。深故不易解，妙故不易入。
X30n0604_p0450c15║一切聲聞。小乘之人，聞佛音聲，悟明四諦，故曰聲
X30n0604_p0450c16║聞。
X30n0604_p0450c17║辟支佛。此云緣覺，觀十二緣覺真諦故。亦名獨覺，
X30n0604_p0450c18║匪因師授獨能覺故。
X30n0604_p0450c19║所不能知。二乘小智，見解淺劣，佛所證妙，非彼能
X30n0604_p0450c20║知。
X30n0604_p0450c21║所以者何？徵問所以，何緣不知？
X30n0604_p0450c22║佛曾親近。緣佛曾經親炙附近。
X30n0604_p0450c23║百千萬億。十萬日億。
X30n0604_p0450c24║無數諸佛。久劫之中，所親近者。
X30n0604_p0451a01║盡行諸佛。諸佛行處，盡皆行之。
X30n0604_p0451a02║無量道法。無數佛道修行之法。
X30n0604_p0451a03║勇猛精進。敢為曰勇，竭智曰猛。心一名精，趣果曰
X30n0604_p0451a04║進。
X30n0604_p0451a05║名稱普聞。令名美稱，普徧熏聞。
X30n0604_p0451a06║成就甚深。造作名成，圓備曰就，成就處妙，故曰甚
X30n0604_p0451a07║深。
X30n0604_p0451a08║未曾有法。六道三乘，未有之法。
X30n0604_p0451a09║隨宜所說。佛雖方便，隨其所宜，演說諸法，
X30n0604_p0451a10║意趣難解。意思旨趣，唯佛究盡，餘難曉解。
X30n0604_p0451a11║舍利弗！呼名而告
X30n0604_p0451a12║吾從成佛以來。我自寂場，證果已來，
X30n0604_p0451a13║種種因緣。為鈍根者，說過現未，種種善惡，因心緣
X30n0604_p0451a14║種。
X30n0604_p0451a15║種種譬喻。為中根者，引種種物，譬類比喻，
X30n0604_p0451a16║廣演言教。廣濶演說，言說教誨。
X30n0604_p0451a17║無數方便。無數巧玅，方法利便。
X30n0604_p0451a18║引導眾生。誘引化導。
X30n0604_p0451a19║令離諸著。眾生頑迷，事事貪著，佛與方便，令其遠
X30n0604_p0451a20║離。
X30n0604_p0451a21║所以者何？徵起前意，何緣能是？
X30n0604_p0451a22║如來方便。大覺如來慈悲演說法譬因緣，是方便
X30n0604_p0451a23║義。
X30n0604_p0451a24║知見波羅蜜。達法源底，名佛之知。了法本空，名佛
X30n0604_p0451b01║之見。到於彼岸，名波羅蜜。
X30n0604_p0451b02║皆已具足。解行皆已具備滿足。
X30n0604_p0451b03║舍利弗！如來知見。正知正見。
X30n0604_p0451b04║廣大深遠。徧了諸法，名之曰廣。出諸聖表，名之曰
X30n0604_p0451b05║大。窮實際地，名之曰深。無人能到，名之曰遠。
X30n0604_p0451b06║無量無礙。非算所知故無數量，性本空寂故無罣
X30n0604_p0451b07║礙。
X30n0604_p0451b08║力、無所畏。佛之十力、四無所畏。
X30n0604_p0451b09║禪定、解脫、三昧。禪定是因，解脫是果。三昧梵語，此
X30n0604_p0451b10║云云定。
X30n0604_p0451b11║深入無際。如上盡行諸佛行處，戒、定、慧力，一一正
X30n0604_p0451b12║入無有邊際。
X30n0604_p0451b13║成就一切未曾有法。如上。
X30n0604_p0451b14║舍利弗如來，能種種分別。如五陰、十二處、十八界、
X30n0604_p0451b15║四諦、十二緣、六度、萬行，以種種智廣分別說。
X30n0604_p0451b16║巧說諸法。所說機名巧，法義非一名，諸。
X30n0604_p0451b17║言詞柔輭。所出言句，柔和細軟。
X30n0604_p0451b18║悅可眾心。悅樂稱可，眾人之心。
X30n0604_p0451b19║舍利弗！取要言之。取撮要妙，為汝言之。
X30n0604_p0451b20║無量無邊，未曾有法。如上諸法。
X30n0604_p0451b21║佛悉成就。謂佛盡證。
X30n0604_p0451b22║止！舍利弗！法既深妙，人難信解，只宜止之。
X30n0604_p0451b23║不須復說。不必更說。
X30n0604_p0451b24║所以者何？何因緣故止不須說？
X30n0604_p0451c01║佛所成就。由佛世尊所成就者。
X30n0604_p0451c02║第一希有。唯佛獨證，故云第一。昔所未聞，故云希
X30n0604_p0451c03║有。
X30n0604_p0451c04║難解之法。理深法妙，所以難曉。
X30n0604_p0451c05║唯佛與佛。唯獨諸佛，與釋迦尊，
X30n0604_p0451c06║乃能究盡。窮究盡底。
X30n0604_p0451c07║諸法實相。微妙深法，因妄有相，了法性空，名為實
X30n0604_p0451c08║相。
X30n0604_p0451c09║所謂諸法。十、如是者，一經之要，為顯實相，令得開
X30n0604_p0451c10║解。
X30n0604_p0451c11║如是相。相謂相貌，有真有妄。真即常住，無生無滅，
X30n0604_p0451c12║真如實相。即經云：唯佛與佛，乃能究盡諸法實相。妄
X30n0604_p0451c13║即無明，有生有滅，虗幻之相。即經云：見諸眾生，為生
X30n0604_p0451c14║老病死、憂悲苦惱之所燒煑等。如來明見，無有錯繆，
X30n0604_p0451c15║如理真實，名如是相。因佛說故，眾生得聞。即經云：諸
X30n0604_p0451c16║法實相義，已為汝等說。
X30n0604_p0451c17║如是性。業不自生，實由性起。心本具有善惡之性，
X30n0604_p0451c18║隨時因緣種種差別，如竹木中有於火性，若非遇緣，
X30n0604_p0451c19║無由得發，必須鑽截火相方生。為善而發，則名智光，
X30n0604_p0451c20║成就善事；為惡而發，則名毒火，成就妄緣。性本空寂，
X30n0604_p0451c21║隨緣轉變，即楞嚴云：火性無我，寄於諸緣。
X30n0604_p0451c22║如是體。體有三義：聖凡平等名理為體，五分修成
X30n0604_p0451c23║名無漏體，五陰幻軀名有漏體。
X30n0604_p0451c24║如是力。指業體上所有功力，十界依正業力所成。
X30n0604_p0452a01║如是作。作是運造，各隨其力，進善得福，為惡招殃。
X30n0604_p0452a02║如是因。因上因由，正指心地。一切善惡，唯心所現，
X30n0604_p0452a03║譬諸草木，因地所生。
X30n0604_p0452a04║如是緣。緣即時事，本非善惡，其必由心，相貌方顯。
X30n0604_p0452a05║如燥就火，勢則蔓莚；如氷見日，凍則消融。
X30n0604_p0452a06║如是果。行始為因，行終為果，善惡悉是攬因成果。
X30n0604_p0452a07║如是報。業果既成，隨業受報。悟成四聖，迷號六凡。
X30n0604_p0452a08║如是本末究竟等。迷悟兩途，從本至末，因果不二，
X30n0604_p0452a09║究竟平等。
X30n0604_p0452a10║爾時，世尊！說是法時。
X30n0604_p0452a11║欲重宣此義，而說偈言：為未了者，重括前義，以偈
X30n0604_p0452a12║說之：
X30n0604_p0452a13║世雄不可量。大雄猛世尊，智慧不可量，
X30n0604_p0452a14║諸天及世人。人天二道
X30n0604_p0452a15║一切眾生類。徧該九道。
X30n0604_p0452a16║無能知佛者。六道三乘，莫知佛意。
X30n0604_p0452a17║佛力、無所畏。十力、四無所畏。
X30n0604_p0452a18║解脫諸三昧。不可思議，微妙解脫，百千萬億，諸大
X30n0604_p0452a19║三昧。
X30n0604_p0452a20║及佛諸餘法。言佛餘法，指權三乘。
X30n0604_p0452a21║無能測量者。唯除世尊，餘無能測。
X30n0604_p0452a22║本從無數佛。由佛本來，從無數佛，
X30n0604_p0452a23║具足行諸道。具足修行，諸佛道法。
X30n0604_p0452a24║甚深微妙法。即上力、無畏等佛所行處，無上甚深
X30n0604_p0452b01║微妙之法。
X30n0604_p0452b02║難見難可了。理體義趣，二俱深妙，非眼所見，非心
X30n0604_p0452b03║能了。
X30n0604_p0452b04║於無量億劫。曾於無數，億千時分，
X30n0604_p0452b05║行此諸道已。具行如上諸聖道已。
X30n0604_p0452b06║道場得成果。修道之處，名曰道場。得最正覺，名曰
X30n0604_p0452b07║成果。
X30n0604_p0452b08║我已悉知見。佛已於法盡知盡見。
X30n0604_p0452b09║如是大果報。無上正覺，名為大果；圓滿報身，名為
X30n0604_p0452b10║大報；
X30n0604_p0452b11║種種性相義。即指十如性相之義。
X30n0604_p0452b12║我及十方佛。唯佛與佛。
X30n0604_p0452b13║乃能知是事。言是事者，即微妙法。
X30n0604_p0452b14║是法不可示。如是妙法本非言說，不可以語開示
X30n0604_p0452b15║於人。
X30n0604_p0452b16║言詞相寂滅。出言相表，體性寂滅。
X30n0604_p0452b17║諸餘眾生類。六道三乘，眾生等類，
X30n0604_p0452b18║無有能得解。非其智力之所能了。
X30n0604_p0452b19║除諸菩薩眾。唯除信力大菩薩眾。
X30n0604_p0452b20║信力堅固者。法門深妙，非信不入，除力堅實牢固
X30n0604_p0452b21║之者。
X30n0604_p0452b22║諸佛弟子眾。諸佛會中，三乘弟子，
X30n0604_p0452b23║曾供養諸佛。緣覺之人，兼修福分，曾供諸佛。
X30n0604_p0452b24║一切漏已盡。三界漏業，已得悉盡。
X30n0604_p0452c01║住是最後身。於最後身，得成緣覺。
X30n0604_p0452c02║如是諸人等。於如是等，緣覺之人，
X30n0604_p0452c03║其力所不堪。力雖超生，不堪聞妙。
X30n0604_p0452c04║假使滿世間。假使滿於，十方世間，
X30n0604_p0452c05║皆如舍利弗。盡如身子，智慧第一。
X30n0604_p0452c06║盡思共度量。竭其神思，忖度籌量。
X30n0604_p0452c07║不能測佛智。莫能測知，佛之智慧。
X30n0604_p0452c08║正使滿十方。滿十方界。
X30n0604_p0452c09║皆如舍利弗。皆如身子，有大智慧。
X30n0604_p0452c10║及餘諸弟子。及餘諸人，大弟子等，
X30n0604_p0452c11║亦滿十方剎。亦滿十方，無數剎土。
X30n0604_p0452c12║盡思共度量，亦復不能知。前但引智，如諸弟子，亦
X30n0604_p0452c13║不能測，
X30n0604_p0452c14║辟支佛利智。緣覺、獨覺，其智稍利，過於聲聞。
X30n0604_p0452c15║無漏最後身。已無諸漏，最後覺身。
X30n0604_p0452c16║亦滿十方界。亦如聲聞，滿十方界。
X30n0604_p0452c17║其數如竹林。狀其多也。
X30n0604_p0452c18║斯等共一心。是等支佛，同一心念。
X30n0604_p0452c19║於億無量劫。於是許時。
X30n0604_p0452c20║欲思佛實智。欲思如來，真實智慧，
X30n0604_p0452c21║莫能知少分。欲知小分，亦不能得。
X30n0604_p0452c22║新發意菩薩。新發道意諸菩薩等。
X30n0604_p0452c23║供養無數佛。已曾供養，無數諸佛，
X30n0604_p0452c24║了達諸義趣。解了通達，諸法義趣。
X30n0604_p0453a01║又能善說法。又復善能為他說法。
X30n0604_p0453a02║如稻、麻、竹、葦。舉此四物，以況數多。
X30n0604_p0453a03║充滿十方剎。初心菩薩滿十方界。
X30n0604_p0453a04║一、心以妙智。皆共一心。以勝妙智，
X30n0604_p0453a05║於恒河沙劫。經劫之多，如恒河沙。
X30n0604_p0453a06║咸皆共思量。是諸人等皆共忖度：
X30n0604_p0453a07║不能知佛智。不能了知，佛之智慧。
X30n0604_p0453a08║不退諸菩薩。前約初心，此不退位諸菩薩等。
X30n0604_p0453a09║其數如恒沙。不退深位，如恒沙多。
X30n0604_p0453a10║一心共思求，亦復不能知。登位不退。慧力雖深，不
X30n0604_p0453a11║能知佛，
X30n0604_p0453a12║又告舍利弗：無漏不思議。法性清淨離諸漏染，不
X30n0604_p0453a13║可心思及以口議。
X30n0604_p0453a14║甚深微妙法。法性甚深，微密玄妙。
X30n0604_p0453a15║我今已具得。佛今已皆具足證得。
X30n0604_p0453a16║唯我知是相。唯佛能知如是法相。
X30n0604_p0453a17║十方佛亦然。十方果佛，亦復如然。
X30n0604_p0453a18║舍利弗當知！告舍利弗：汝當知之！
X30n0604_p0453a19║諸佛語無異。諸佛語同，今生信也。
X30n0604_p0453a20║於佛所說法。於佛所說，大同之法，
X30n0604_p0453a21║當生大信力。當生廣大深信之力。
X30n0604_p0453a22║世尊法久後。世尊說法過四十年，故云久後。
X30n0604_p0453a23║要當說真實。四十年前，說方便教。久後機熟，要當
X30n0604_p0453a24║說真。
X30n0604_p0453b01║告諸聲聞眾：在會聲聞。
X30n0604_p0453b02║及求緣覺乘。在會支佛。
X30n0604_p0453b03║我令脫苦縛。佛昔教化，令得脫離，生死苦縛，
X30n0604_p0453b04║逮得涅槃者。逮及得證寂滅樂者。
X30n0604_p0453b05║佛以方便力。如來隨機，用方便力，
X30n0604_p0453b06║示以三乘教。開示方便聲聞、緣覺及以菩薩三乘
X30n0604_p0453b07║之教。
X30n0604_p0453b08║眾生處處著。眾生在迷，無境不著。
X30n0604_p0453b09║引之令得出。佛方便引，令得出離。
X30n0604_p0453b10║爾時，大眾中有諸聲聞、漏盡阿羅漢、阿若憍陳如等
X30n0604_p0453b11║千二百人。並如經初。
X30n0604_p0453b12║及發聲聞、辟支佛心比丘、比丘尼、優婆塞、優婆夷，各
X30n0604_p0453b13║作是念：因佛稱歎，法深難解，故興疑念，
X30n0604_p0453b14║今者世尊何故慇懃？慇實懃重。
X30n0604_p0453b15║稱歎方便。妙乘引接，是佛方便。
X30n0604_p0453b16║而作是言：佛所得法。佛於道場，所證得法，
X30n0604_p0453b17║甚深難解。法義深故，淺機難解。
X30n0604_p0453b18║有所言說。佛已有說：
X30n0604_p0453b19║意趣難知。意思義趣，難可得知。
X30n0604_p0453b20║一切聲聞、辟支佛所不能及。二乘智力，所不能及。
X30n0604_p0453b21║佛說一解脫義。佛說一種小乘解脫寂滅之義。
X30n0604_p0453b22║我等亦得此法。得此真空解脫之法。
X30n0604_p0453b23║到於涅槃。證寂滅樂。
X30n0604_p0453b24║而今不知。而今所歎，我不能知。
X30n0604_p0453c01║是義所趣。是大乘義之所趣向。
X30n0604_p0453c02║爾時舍利弗，知四眾心疑。知諸四眾，心中疑惑，
X30n0604_p0453c03║自亦未了。自於此法，亦未明了。
X30n0604_p0453c04║而白佛言：白釋迦佛：
X30n0604_p0453c05║世尊！何因何緣？以何因由？有何緣故？
X30n0604_p0453c06║慇懃稱歎。慇懃其心，稱揚讚歎。
X30n0604_p0453c07║諸佛第一方便。常途方便，接引三乘諸佛第一甚
X30n0604_p0453c08║深方便，不知何法。
X30n0604_p0453c09║甚深微妙。深奧之甚，微密勝妙。
X30n0604_p0453c10║難解之法。三乘不知，故曰難解。
X30n0604_p0453c11║我自昔來。我從昔日，鹿苑已來，
X30n0604_p0453c12║未曾從佛。未曾得從。
X30n0604_p0453c13║聞如是說：聞佛如是稱歎之法。
X30n0604_p0453c14║今者四眾，咸皆有疑。眾皆不曉，咸有疑心。
X30n0604_p0453c15║惟願世尊！思願如來。
X30n0604_p0453c16║敷演斯事。敷布演說，所疑此事。
X30n0604_p0453c17║世尊！何故？何因緣故？
X30n0604_p0453c18║慇懃稱歎甚深微妙難解之法。爾時，舍利弗欲重宣
X30n0604_p0453c19║此義，而說偈言：慧日大聖尊！佛之智慧，如日普照，
X30n0604_p0453c20║大覺聖主，萬德世尊。
X30n0604_p0453c21║久乃說是法。成道久後，乃說是法。
X30n0604_p0453c22║自說得如是。佛自說得，如是第一，難解之法，
X30n0604_p0453c23║力、無畏、三昧。十力、四無所畏、諸正定聚。
X30n0604_p0453c24║禪定解脫等。禪那寂定，諸解脫等，
X30n0604_p0454a01║不可思議法。是法微妙，不可思議。
X30n0604_p0454a02║道場所得法。於道場中所得之法。
X30n0604_p0454a03║無能發問者。無有人能發問之者。
X30n0604_p0454a04║我意難可測。佛意微妙，難可測度。
X30n0604_p0454a05║亦無能問者。非獨難測，亦無能問。
X30n0604_p0454a06║無問而自說。無人請問，佛自宣說。
X30n0604_p0454a07║稱歎所行道。歎己所行無上之道。
X30n0604_p0454a08║智慧甚微妙。其智甚是微密奇妙。
X30n0604_p0454a09║諸佛之所得。如是深智，諸佛所得。
X30n0604_p0454a10║無漏諸羅漢。無漏聖道，諸四果人，
X30n0604_p0454a11║及求涅槃者。即前發於聲聞、緣覺二種之心求寂
X30n0604_p0454a12║滅者。
X30n0604_p0454a13║今皆墮疑網。已證小果及求證者，今皆墮於疑惑
X30n0604_p0454a14║之網。
X30n0604_p0454a15║佛何故說是？世尊！何故而說是言：
X30n0604_p0454a16║其求緣覺者。其有求證緣覺之者。
X30n0604_p0454a17║比丘、比丘尼。出家二眾。
X30n0604_p0454a18║諸天龍鬼神，及乾闥婆等。八部之眾。
X30n0604_p0454a19║相視懷猶豫。眾各相視，猶豫不決。
X30n0604_p0454a20║瞻仰兩足尊。瞻視攀仰，福慧具足。萬德世尊，
X30n0604_p0454a21║是事為云何？此事是如何？
X30n0604_p0454a22║願佛為解說。願佛慈悲，與眾解說。
X30n0604_p0454a23║於諸聲聞眾。於聲聞乘，弟子眾中，
X30n0604_p0454a24║佛說我第一。佛常說我智慧第一。
X30n0604_p0454b01║我今自於智。我於佛智，今自不曉。
X30n0604_p0454b02║疑惑不能了。心懷疑惑，不能決了。
X30n0604_p0454b03║為是究竟法？為復是說果上所證究竟大法？
X30n0604_p0454b04║為是所行道？為復是說因地所行清淨之道？
X30n0604_p0454b05║佛口所生子。從佛口聞四諦之法，得入聖道，名所
X30n0604_p0454b06║生子。
X30n0604_p0454b07║合掌瞻仰待。合十指掌，瞻仰於佛，以俟開發。
X30n0604_p0454b08║願出微妙音。願佛出於微妙法音。
X30n0604_p0454b09║時為如實說。一時與眾稱實而說。
X30n0604_p0454b10║諸天龍神等。八部之眾。
X30n0604_p0454b11║其數如恒沙。言其多也。
X30n0604_p0454b12║求佛諸菩薩。求成佛道，諸多菩薩，
X30n0604_p0454b13║大數有八萬。大約之數，有八萬眾。
X30n0604_p0454b14║又諸萬億國。世間諸國。
X30n0604_p0454b15║轉輪聖王至。諸轉輪王，咸至佛所。
X30n0604_p0454b16║合掌以敬心。合掌瞻侍，以表敬心。
X30n0604_p0454b17║欲聞具足道。願業欲聞，具足妙道。
X30n0604_p0454b18║爾時，佛告舍利弗：當舍利弗說是偈時。
X30n0604_p0454b19║止！止！不須復說。重言：止！止！不須說得。
X30n0604_p0454b20║若說是事。言是事者，即上妙法。上但云止，下顯止
X30n0604_p0454b21║意。
X30n0604_p0454b22║一切世間。三世間也。
X30n0604_p0454b23║諸天及人。三界諸天，及以世人，
X30n0604_p0454b24║皆當驚疑。世間淺識，乍聞深法，皆當驚恐，生疑惑
X30n0604_p0454c01║心。
X30n0604_p0454c02║舍利弗重白佛言：先已蒙止，今重白言。
X30n0604_p0454c03║世尊！惟願說之！惟願說之！求佛為說。
X30n0604_p0454c04║所以者何？所以請說，其意云何？
X30n0604_p0454c05║是會無數百千萬億阿僧祇眾生。阿僧祇，此云無
X30n0604_p0454c06║數。
X30n0604_p0454c07║曾見諸佛。已曾得見，眾多諸佛，
X30n0604_p0454c08║諸根猛利。六根清淨，勇猛聰利。
X30n0604_p0454c09║智慧明了。聰明了達。
X30n0604_p0454c10║聞佛所說。聞佛世尊，所說深妙，
X30n0604_p0454c11║則能敬信。佛恐驚疑，所以不說，今說慧明心能敬
X30n0604_p0454c12║信。
X30n0604_p0454c13║爾時，舍利弗欲重宣此義，而說偈言：法王無上尊，
X30n0604_p0454c14║佛王三界，為大法王，於世間中，為無上尊。
X30n0604_p0454c15║惟說願勿慮。惟願說之，願勿有慮。
X30n0604_p0454c16║是會無量眾。今此會中，無數大眾，
X30n0604_p0454c17║有能敬信者。有能敬法。
X30n0604_p0454c18║佛復止舍利弗：身子再請，佛復止之。
X30n0604_p0454c19║若說是事。若還演說，是妙法事，
X30n0604_p0454c20║一切世間天、人、阿脩羅皆當驚疑。天脩驚疑，說之
X30n0604_p0454c21║無益。
X30n0604_p0454c22║增上慢比丘。增上修行，下視一切，謂他不及，起傲
X30n0604_p0454c23║慢心。
X30n0604_p0454c24║將墜於大坑。將使傲慢無知之人，墜於生死大我
X30n0604_p0455a01║慢坑。
X30n0604_p0455a02║爾時，世尊重說偈言：止止不須說！再止之也。
X30n0604_p0455a03║我法妙難思。所以不說，為難思故。
X30n0604_p0455a04║諸增上慢者。諸增上行，傲慢之人，
X30n0604_p0455a05║聞必不敬信。此等若聞，必不敬信。
X30n0604_p0455a06║爾時，舍利弗重白佛言：佛已重止身子又復，至於
X30n0604_p0455a07║再三，
X30n0604_p0455a08║世尊！惟願說之！惟願說之！重言願說，誠之切也。
X30n0604_p0455a09║今此會中。今此靈山，大會之中。
X30n0604_p0455a10║如我等比。似己之眾。
X30n0604_p0455a11║百千萬億。眾數如是。
X30n0604_p0455a12║世世已曾。從昔世世，已曾見佛，
X30n0604_p0455a13║從佛受化。從佛世尊，聞法受化。
X30n0604_p0455a14║如此人等。如上諸人。
X30n0604_p0455a15║必能敬信。久從佛化，必能信法。
X30n0604_p0455a16║長夜安穩。無明黑暗，名為長夜。若能敬信，必出生
X30n0604_p0455a17║死，名為安穩。
X30n0604_p0455a18║多所饒益。多有所得，饒潤利益。
X30n0604_p0455a19║爾時，舍利弗欲重宣此義，而說偈言：無上兩足尊。
X30n0604_p0455a20║福慧兩足，無上慈尊。
X30n0604_p0455a21║願說第一法。願說第一微妙之法。
X30n0604_p0455a22║我為佛長子。我是世尊得法長子。
X30n0604_p0455a23║惟垂分別說。惟願垂慈，分別而說。
X30n0604_p0455a24║是會無量眾。是法會中，無數大眾，
X30n0604_p0455b01║能敬信此法。言此眾人，能敬信法。
X30n0604_p0455b02║佛已曾世世。佛於過去，世世已曾，
X30n0604_p0455b03║教化如是等。教訓化道。如是等眾，
X30n0604_p0455b04║皆一心合掌。眾皆一心，恭敬合掌。
X30n0604_p0455b05║欲聽受佛語。意欲聽聞信受佛語。
X30n0604_p0455b06║我等千二百。千二百人大阿羅漢。
X30n0604_p0455b07║及餘求佛者。如序中列諸弟子等。
X30n0604_p0455b08║願為此眾故。願為此等，諸大眾故，
X30n0604_p0455b09║惟垂分別說。思垂大慈，分別演說。
X30n0604_p0455b10║是等聞此法。是等大眾，得聞妙法。
X30n0604_p0455b11║則生大歡喜。則能敬信，生大喜悅。
X30n0604_p0455b12║爾時，世尊告舍利弗：汝已慇懃三請。言：舍利弗！已
X30n0604_p0455b13║伸三請。
X30n0604_p0455b14║豈得不說？請既勤重，何得不說？
X30n0604_p0455b15║汝今諦聽！將欲為說，先戒攝耳，至心諦聽，
X30n0604_p0455b16║善思念之。善自思惟，而敬念之。
X30n0604_p0455b17║吾當為汝。許為眾等。
X30n0604_p0455b18║分別解說。如下文中法說、譬說及因緣說。
X30n0604_p0455b19║說此語時。吾佛世尊，作是說時，
X30n0604_p0455b20║會中有比丘、比丘尼、優婆塞、優婆夷五千人等。出
X30n0604_p0455b21║家在家，總五千人。
X30n0604_p0455b22║即從座起。從法會起。
X30n0604_p0455b23║禮佛而退。作禮世尊，合掌而退。
X30n0604_p0455b24║所以者何？佛欲說法而眾退席，其意何？
X30n0604_p0455c01║此輩罪根深重。此等五千無明妄念，能生諸過，名
X30n0604_p0455c02║為罪根業深障重。
X30n0604_p0455c03║及增上慢。增上修行，輕懈怠者，
X30n0604_p0455c04║未得謂得。未有所得，自謂有得。
X30n0604_p0455c05║未證謂證。未有所證，自謂已證。
X30n0604_p0455c06║有如此失。有此過失。
X30n0604_p0455c07║是以不住。所以退席，不住法筵。
X30n0604_p0455c08║世尊默然。佛但緘默。
X30n0604_p0455c09║而不制止。而不制約，止遏令住。
X30n0604_p0455c10║爾時，佛告舍利弗：我今此眾。上慢既去，佛告身子：
X30n0604_p0455c11║我今現前，此諸大眾，
X30n0604_p0455c12║無復枝葉。上慢人去，如去枝葉。
X30n0604_p0455c13║純有貞實。純有樹身，貞固堅實。
X30n0604_p0455c14║舍利弗！如是增上慢人。即五千眾。
X30n0604_p0455c15║退亦佳矣。昔止不說，為上慢故，今得退去，甚為佳
X30n0604_p0455c16║矣。
X30n0604_p0455c17║汝今善聽！汝今善自攝心，諦聽！
X30n0604_p0455c18║當為汝說。許為眾說。
X30n0604_p0455c19║舍利弗言：唯然，世尊！唯然者，應諾之詞。
X30n0604_p0455c20║願樂欲聞。心願愛樂，欲得聽聞。
X30n0604_p0455c21║佛告舍利弗：如是，妙法！如是當說微妙之法。
X30n0604_p0455c22║諸佛如來時乃說之。妙法難思，須得其時，機與緣
X30n0604_p0455c23║熟，方乃敢說。
X30n0604_p0455c24║如優曇鉢華。此云瑞應華。
X30n0604_p0456a01║時一現耳。譬瑞應華，待時方現。
X30n0604_p0456a02║舍利弗！汝等當信。汝等當起大信心。
X30n0604_p0456a03║佛之所說。信佛世尊所說妙法。
X30n0604_p0456a04║言不虗妄。佛言：真實無有虗妄。
X30n0604_p0456a05║舍利弗！諸佛隨宜說法。隨諸眾生之所宜樂而為
X30n0604_p0456a06║說法。
X30n0604_p0456a07║意趣難解。意思義趣，深妙難解。
X30n0604_p0456a08║所以者何？云何難解？
X30n0604_p0456a09║我以無數方便。佛以種種，方便智慧，
X30n0604_p0456a10║種種因緣。及以種種，心因境緣。
X30n0604_p0456a11║譬喻言詞。引物譬類，比喻而說。
X30n0604_p0456a12║演說諸法。流演講說，一切諸法。
X30n0604_p0456a13║是法非思量分別。法性空寂，離諸名相，非心所思，
X30n0604_p0456a14║非口分別。
X30n0604_p0456a15║之所能解。思議莫及。
X30n0604_p0456a16║唯有諸佛。唯佛與佛。
X30n0604_p0456a17║乃能知之。乃能得知。
X30n0604_p0456a18║所以者何？有何所以如此難解？
X30n0604_p0456a19║諸佛世尊。三世諸佛，世間之尊。
X30n0604_p0456a20║唯以一大事因緣故。獨以開示悟入眾生本有佛
X30n0604_p0456a21║之知見，出離生死一件大事，正因善緣之故。
X30n0604_p0456a22║出現於世。示現神變，出於世間。
X30n0604_p0456a23║舍利弗！云何名諸佛世尊唯以一大事因緣故出現
X30n0604_p0456a24║於世？此乃問起，答見下文。
X30n0604_p0456b01║諸佛世尊，欲令眾生，開佛知見。知即佛心，見即佛
X30n0604_p0456b02║眼。未聞法前，心常蒙蔽，欲為敷演，令得心開。
X30n0604_p0456b03║使得清淨故。使除穢染，復本清淨。
X30n0604_p0456b04║出現於世。為是故現。
X30n0604_p0456b05║欲示眾生佛之知見故，出現於世。上云開者，譬如
X30n0604_p0456b06║啟關。今云示者，如以室中所有之物而點示之。
X30n0604_p0456b07║欲令眾生悟佛知見故，出現於世。所以開示實知
X30n0604_p0456b08║實見，欲令省悟知心是佛。
X30n0604_p0456b09║欲令眾生入佛知見道故，出現於世。前雖省悟，具
X30n0604_p0456b10║佛見知；今欲證入，得佛智慧。
X30n0604_p0456b11║舍利弗！是為諸佛以一大事因緣故出現於世。此
X30n0604_p0456b12║四句者，結示上文開示悟入，名一大事因緣。
X30n0604_p0456b13║佛告舍利弗：諸佛如來但教化菩薩。此明佛出本
X30n0604_p0456b14║意，但為教諸菩薩令入佛道。
X30n0604_p0456b15║諸有所作。始從成佛，來至法華，凡有施為，作諸方
X30n0604_p0456b16║便。
X30n0604_p0456b17║常為一事。常常只是為一大事。
X30n0604_p0456b18║唯以佛之知見，示悟眾生。所謂一事，即斯是也。
X30n0604_p0456b19║舍利弗！如來但以一佛乘故。雖說三乘，其實為一。
X30n0604_p0456b20║為眾生說法。為眾生說，令得一乘。
X30n0604_p0456b21║無有餘乘若二若三。唯一佛乘。無有其餘。若大小
X30n0604_p0456b22║二乘。及聲聞緣覺菩薩三乘。
X30n0604_p0456b23║舍利弗！一切十方諸佛法亦如是。非獨今佛說一
X30n0604_p0456b24║乘法，一切十方諸佛亦爾。
X30n0604_p0456c01║舍利弗！過去諸佛。已往之佛。
X30n0604_p0456c02║以無量無數方便。謂諸度門善巧方便。
X30n0604_p0456c03║種種因緣。善惡報應，一切因緣。
X30n0604_p0456c04║譬喻言詞。譬類、比喻、語言、詞句。
X30n0604_p0456c05║而為眾生。為眾生故。
X30n0604_p0456c06║演說諸法。諸方便法。
X30n0604_p0456c07║是法皆為一佛乘故。雖說諸法，為入一乘。
X30n0604_p0456c08║是諸眾生。聞法之眾。
X30n0604_p0456c09║從諸佛聞法。從諸佛所，獲聞妙法。
X30n0604_p0456c10║究竟皆得。初雖說三，畢竟皆令得一乘道。
X30n0604_p0456c11║一切種智。言智有三：一切即空智，二乘人所證也；
X30n0604_p0456c12║種即道種智，方便菩薩所證也。一切種者，雙收空假，
X30n0604_p0456c13║即是中道，佛之智也。
X30n0604_p0456c14║舍利弗！未來諸佛。於未來時。
X30n0604_p0456c15║當出於世。當出世者。
X30n0604_p0456c16║亦以無量無數方便，種種因緣譬喻言詞，而為眾生
X30n0604_p0456c17║演說諸法，是法皆為一佛乘故。示一切佛，心法俱
X30n0604_p0456c18║同。
X30n0604_p0456c19║是諸眾生從佛聞法，究竟皆得一切種智。示令眾
X30n0604_p0456c20║生，所證皆等。
X30n0604_p0456c21║舍利弗！現在十方無量百千萬億佛土中。前明過
X30n0604_p0456c22║未，此說現在。十方一切，諸佛土中，
X30n0604_p0456c23║諸佛世尊。現在說法住。世慈尊！
X30n0604_p0456c24║多所饒益。多所方便，饒潤利益。
X30n0604_p0457a01║安樂眾生。安穩快樂，一切眾生。
X30n0604_p0457a02║是諸佛。是十方佛。
X30n0604_p0457a03║亦以無量無數方便，種種因緣譬喻言詞，而為眾生
X30n0604_p0457a04║演說諸法，是法皆為一佛乘故。引現在佛所為同
X30n0604_p0457a05║也。
X30n0604_p0457a06║是諸眾生從佛聞法，究竟皆得一切種智。示諸眾
X30n0604_p0457a07║生得益同也。
X30n0604_p0457a08║舍利弗！是諸佛。是三世佛。
X30n0604_p0457a09║但教化菩薩。但為菩薩，無有餘乘。
X30n0604_p0457a10║欲以佛之知，見示眾生故。欲以二字，即佛心也。知
X30n0604_p0457a11║見二字，即佛慧也。
X30n0604_p0457a12║欲以佛之知見悟眾生故，欲令眾生入佛之知見故。
X30n0604_p0457a13║示悟入者，佛權智也。會此理者，眾生即佛。
X30n0604_p0457a14║舍利弗！我今亦復如是。會同三世。
X30n0604_p0457a15║知諸眾生。佛智所知。
X30n0604_p0457a16║有種種欲。眾生心中，種種情欲，
X30n0604_p0457a17║深心所著。於諸塵境，極生愛樂。
X30n0604_p0457a18║隨其本性。隨諸迷者，根本習性。
X30n0604_p0457a19║以種種因緣、譬喻、言詞、方便力。一切方便，智慧之
X30n0604_p0457a20║力，
X30n0604_p0457a21║而為說法。與之演說。
X30n0604_p0457a22║舍利弗！如此皆為得一佛乘、一切種智故。如此種
X30n0604_p0457a23║種無數方便，皆為眾生令得一乘。
X30n0604_p0457a24║舍利弗！十方世界中。十方一切，諸佛土中，
X30n0604_p0457b01║尚無二乘。尚無大小兩乘。
X30n0604_p0457b02║何況有三？何況更有聲聞、緣覺及以菩薩三乘之
X30n0604_p0457b03║教？
X30n0604_p0457b04║舍利弗！諸佛出於五濁惡世。如以土塵投於清水，
X30n0604_p0457b05║汩然昏亂，名之為濁。以虗妄念惑本淨心，翻成靉昧，
X30n0604_p0457b06║名為濁惡。
X30n0604_p0457b07║所謂劫濁。時世惡也。
X30n0604_p0457b08║煩惱濁。心常愁惱，不能清也。
X30n0604_p0457b09║眾生濁。眾念生起，常昏亂也。
X30n0604_p0457b10║見濁。心眼所見，不離塵緣。
X30n0604_p0457b11║命濁。一期報命，常在濁中。
X30n0604_p0457b12║如是，舍利弗！如是二字，指上五濁。
X30n0604_p0457b13║劫濁亂時。末劫濁世，昏亂之時。
X30n0604_p0457b14║眾生垢重。世間眾生，障垢深重，
X30n0604_p0457b15║慳貪嫉妬。恡財曰慳，過取曰貪。害賢曰嫉，害色曰
X30n0604_p0457b16║妬。
X30n0604_p0457b17║成就諸不善根故。無明所覆，作諸惡業，名不善根。
X30n0604_p0457b18║諸佛以方便力。眾生迷故，佛興方便。
X30n0604_p0457b19║於一佛乘。於一實道，無上佛乘，
X30n0604_p0457b20║分別說三。善巧分別，作三乘說。
X30n0604_p0457b21║舍利弗！若我弟子。若我釋迦，座下弟子，
X30n0604_p0457b22║自謂阿羅漢、辟支佛者。若二乘人自謂：我是聲聞
X30n0604_p0457b23║及緣覺者。
X30n0604_p0457b24║不聞不知。耳不能聞，心不能知。
X30n0604_p0457c01║諸佛如來但，教化菩薩事。不知如來但為菩薩執
X30n0604_p0457c02║有三乘。
X30n0604_p0457c03║此非佛弟子。非是菩薩。
X30n0604_p0457c04║非阿羅漢。但是小乘羅漢，非大乘阿羅漢。
X30n0604_p0457c05║非辟支佛。但是小緣覺，非大緣覺也。
X30n0604_p0457c06║又，舍利弗！是諸比丘、比丘尼。小乘二眾。
X30n0604_p0457c07║自謂已得阿羅漢。如入第四禪無聞見比丘，本是
X30n0604_p0457c08║凡夫，妄言證聖，自謂已得阿羅漢果。
X30n0604_p0457c09║是最後身。是出三界最末後身。
X30n0604_p0457c10║究竟涅槃。於有漏天，計無漏果。
X30n0604_p0457c11║便不復志求阿耨多羅三藐三菩提。於小利中，自
X30n0604_p0457c12║以為足，不求大利，成三菩提。
X30n0604_p0457c13║當知此輩皆是增上慢人。但以勤故，增上修行，得
X30n0604_p0457c14║小歡喜，無深聞見，其實未得一切聖果，未得謂得，名
X30n0604_p0457c15║上慢人。
X30n0604_p0457c16║所以者何？何以見得未曾證入？
X30n0604_p0457c17║若有比丘，實得阿羅漢。若有實證，無緣不信。
X30n0604_p0457c18║若不信此法，無有是處。若實有證，自當信法；證而
X30n0604_p0457c19║不信，無有是處。
X30n0604_p0457c20║除佛滅度後。唯除如來滅度之後。
X30n0604_p0457c21║現前無佛。現前無佛，住世之時。
X30n0604_p0457c22║所以者何？何故除此？
X30n0604_p0457c23║佛滅度後。世無明師。
X30n0604_p0457c24║如是等經。如是大乘，諸經典等，
X30n0604_p0458a01║受持讀誦解義者。言正信人。
X30n0604_p0458a02║是人難得。如是之人，世所難得。
X30n0604_p0458a03║若遇餘佛。若得逢遇，餘佛出世，
X30n0604_p0458a04║於此法中。於此大乘，微妙法中，
X30n0604_p0458a05║便得決了。大乘深義，遇佛方決。
X30n0604_p0458a06║舍利弗！汝等當一心信解。心無異念，名之為一。
X30n0604_p0458a07║受持佛語。因信故受，因受故持。
X30n0604_p0458a08║諸佛如來，言無虗妄。佛語真實，決無虗妄。
X30n0604_p0458a09║無有餘乘。無二無三。
X30n0604_p0458a10║唯一佛乘。唯只有佛，一乘實道。
X30n0604_p0458a11║爾時，世尊欲重宣此義，而說偈言：比丘比丘尼，有懷
X30n0604_p0458a12║增上慢。懷抱增上侮慢之心。
X30n0604_p0458a13║優婆塞！我慢。恃己凌他
X30n0604_p0458a14║優婆夷不信。如前四眾，無正信心。
X30n0604_p0458a15║如是四眾等。僧尼士女，及八部等，
X30n0604_p0458a16║其數有五千。總如許人。
X30n0604_p0458a17║不自見其過。不能自知上慢之失。
X30n0604_p0458a18║於戒有缺漏。持守小精，缺失滲漏。
X30n0604_p0458a19║護惜其瑕疵。玉病曰瑕，人病曰疵。汙本受體，名曰
X30n0604_p0458a20║瑕疵。
X30n0604_p0458a21║是小智已出。樂著小法，名為小智。幸已出去，
X30n0604_p0458a22║眾中之糟糠。解在皮膚，無正體用。如酒之糟，如米
X30n0604_p0458a23║之糠。
X30n0604_p0458a24║佛威德故去。佛威德勝，畏難故去。
X30n0604_p0458b01║斯人尠福德。斯等五千，福緣德行，皆悉尠少，
X30n0604_p0458b02║不堪受是法。力不堪任，受是大法。
X30n0604_p0458b03║此眾無枝葉。今此大眾，見思枝葉，皆已彫喪，
X30n0604_p0458b04║唯有諸貞實。獨有貞堅，恪實根𠏉。
X30n0604_p0458b05║舍利弗！善聽。告舍利弗：汝善聽受！
X30n0604_p0458b06║諸佛所得法。諸佛世尊，道場所得，
X30n0604_p0458b07║無量方便力。方便善巧，權智之力。
X30n0604_p0458b08║而為眾生說。為利根者如實而說。
X30n0604_p0458b09║眾生心所念。而諸眾生，心中所念，
X30n0604_p0458b10║種種所行道。即方便教五乘之道。
X30n0604_p0458b11║若干諸欲性。若干之數，諸樂欲性，
X30n0604_p0458b12║先世善惡業。過去所作，善惡之業，
X30n0604_p0458b13║佛悉知是已。佛悉知彼，諸根器已，
X30n0604_p0458b14║以諸緣譬喻。以諸因緣，及以譬喻，
X30n0604_p0458b15║言詞方便力。語言方便，智慧之力。
X30n0604_p0458b16║令一切歡喜。令一切眾，皆得歡悅。
X30n0604_p0458b17║或說脩多羅。此云契經。諸佛所說，契理合機。
X30n0604_p0458b18║伽陀及本事。伽陀或云偈他，此翻孤起，謂無長行
X30n0604_p0458b19║直說偈也。本事者，說本宿世所行之事。
X30n0604_p0458b20║本生未曾有。本生者，說本宿世所生之身。未曾有
X30n0604_p0458b21║者，即說希有未聞之法。
X30n0604_p0458b22║亦說於因緣。善惡等因及善惡緣。
X30n0604_p0458b23║譬喻并祇夜。譬喻者，引譬喻說。祇夜者，即是重頌，
X30n0604_p0458b24║括前長行而作偈說。
X30n0604_p0458c01║優波提舍經。此云論議，通前九部，名方便法。
X30n0604_p0458c02║鈍根樂小法。鈍劣根器，樂著小法。
X30n0604_p0458c03║貪著於生死。貪心愛著，生死境上，有為之法，
X30n0604_p0458c04║於諸無量佛。於諸佛所。
X30n0604_p0458c05║不行深妙道。不能受行深妙之道。
X30n0604_p0458c06║眾苦所惱亂。常為生老病死、冤憎會苦、愛別離苦、
X30n0604_p0458c07║求不得苦、五盛陰苦，惱亂其心。
X30n0604_p0458c08║為是說涅槃。與此厭苦求小之機，說於有餘及以
X30n0604_p0458c09║無餘二種涅槃。
X30n0604_p0458c10║我設是方便。佛施如是方便之教：
X30n0604_p0458c11║令得入佛慧。令得漸漸，入佛智慧。
X30n0604_p0458c12║未曾說汝等。但未曾說，汝等聲聞，
X30n0604_p0458c13║當得成佛道。亦復當得，成就佛道。
X30n0604_p0458c14║所以未曾說。所以從昔未曾說者。
X30n0604_p0458c15║說時未至故。為機鈍劣，時節未至。
X30n0604_p0458c16║今正是其時。今此正是當說之時。
X30n0604_p0458c17║決定說大乘。昔方便教有開有廢非決定說，今說
X30n0604_p0458c18║妙乘名為決定。
X30n0604_p0458c19║我此九部法。我昔所說，九部方法，
X30n0604_p0458c20║隨順眾生說。皆是隨機順情而說。
X30n0604_p0458c21║入大乘為本。入於大乘一實境界，方是根本。
X30n0604_p0458c22║以故說是經。以是之故，說此妙乘。
X30n0604_p0458c23║有佛子心淨。若有佛子，心地清淨，
X30n0604_p0458c24║柔軟亦利根。調柔和軟，又復利根，即大機也。
X30n0604_p0459a01║無量諸佛所。於諸佛所。
X30n0604_p0459a02║而行深妙道。修大乘行。
X30n0604_p0459a03║為此諸佛子！為此大機，諸佛子等，
X30n0604_p0459a04║說是大乘經。說是大乘，圓妙之法。
X30n0604_p0459a05║我記如是人。我即授記如是等機。
X30n0604_p0459a06║來世成佛道。於當來世，成就佛道。
X30n0604_p0459a07║以深心念佛。二乘之機但樂小果，其心淺近；大乘
X30n0604_p0459a08║菩薩直欲究竟成就佛果，其心遠大，名曰深心。以此
X30n0604_p0459a09║之心緣想於佛，名之為念。
X30n0604_p0459a10║修持淨戒故。三學之中，以戒為首，戒淨定明，得入
X30n0604_p0459a11║佛慧。
X30n0604_p0459a12║此等聞得佛。此等大機，聞得成佛。
X30n0604_p0459a13║大喜充徧身。心大歡喜，充滿其身。
X30n0604_p0459a14║佛知彼心行。佛知彼機，所有心行，
X30n0604_p0459a15║故為說大乘。故為斯等說最上乘。
X30n0604_p0459a16║聲聞若菩薩。一切聲聞，若或菩薩，
X30n0604_p0459a17║聞我所說法。聞佛所說，微妙之法，
X30n0604_p0459a18║乃至於一偈。下至聞得一四句偈。
X30n0604_p0459a19║皆成佛無疑。皆得成佛，決定無疑。
X30n0604_p0459a20║十方佛土中。十方世界，佛國土中，
X30n0604_p0459a21║唯有一乘法。唯有一乘，圓妙之法。
X30n0604_p0459a22║無二亦無三。即無大小二乘，亦無聲聞、緣覺、菩薩
X30n0604_p0459a23║三乘。
X30n0604_p0459a24║除佛方便說。除佛慈悲，方便說三。
X30n0604_p0459b01║但以假名字。若二若三，悉是假名。
X30n0604_p0459b02║引導於眾生。以方便力，引導眾生。
X30n0604_p0459b03║說佛智慧故。所以說小，引入佛慧。
X30n0604_p0459b04║諸佛出於世。諸佛世尊，出現於世，
X30n0604_p0459b05║唯此一事實。唯此妙乘是圓實法。
X30n0604_p0459b06║餘二則非真。餘之二乘、三乘，但是方便而非真實。
X30n0604_p0459b07║終不以小乘。初雖說二，終但用大。
X30n0604_p0459b08║濟度於眾生。拯濟救度，於諸眾生。
X30n0604_p0459b09║佛自住大乘。佛自住於，究竟大乘，
X30n0604_p0459b10║如其所得法。如佛所證，道場得法。
X30n0604_p0459b11║定慧力莊嚴。禪定智慧，十力莊嚴。
X30n0604_p0459b12║以此度眾生。以此自證，度他眾生。
X30n0604_p0459b13║自證無上道。佛自證得無上之道。
X30n0604_p0459b14║大乘平等法。生佛不二，平等之法。
X30n0604_p0459b15║若以小乘化。若佛證大，以小化他。
X30n0604_p0459b16║乃至於一人。下至以小化於一人。
X30n0604_p0459b17║我則墮慳貪。佛若隱大，為之說小，則墮貪心，慳恡
X30n0604_p0459b18║於法。
X30n0604_p0459b19║此事為不可。此之一事，為不可也。
X30n0604_p0459b20║若人信歸佛。若人信心，歸依於佛，
X30n0604_p0459b21║如來不欺誑。如來誠實，決無欺誑。
X30n0604_p0459b22║亦無貪嫉意。亦無貪[怡-台+婪]嫉妬之意。
X30n0604_p0459b23║斷諸法中惡。斷諸法中所有惡業。
X30n0604_p0459b24║故佛於十方。故佛世尊，於十方界，
X30n0604_p0459c01║而獨無所畏。惑業未盡，不能無怖；佛惑究盡，獨無
X30n0604_p0459c02║畏懼。
X30n0604_p0459c03║我以相嚴身。我以相好，莊嚴之身，
X30n0604_p0459c04║光明照世間。智慧光明，普照世間。
X30n0604_p0459c05║無量眾所尊。無量大眾，之所敬尊。
X30n0604_p0459c06║為說實相印。為是眾生，說於實相，正法之印。
X30n0604_p0459c07║舍利弗當知！汝舍利弗，當知我意。
X30n0604_p0459c08║我本立誓願：我於本因，立大誓願：
X30n0604_p0459c09║欲令一切眾。欲令一切，諸眾生等，
X30n0604_p0459c10║如我等無異。如佛世尊，等無有異。
X30n0604_p0459c11║如我昔所願。如我昔時，所發誓願。
X30n0604_p0459c12║今者已滿足。今已滿願，得成佛道。
X30n0604_p0459c13║化一切眾生。化誘一切，在迷眾生。
X30n0604_p0459c14║皆令入佛道。皆令入於，佛之正道。
X30n0604_p0459c15║若我遇眾生。我若逢遇，一切眾生，
X30n0604_p0459c16║盡教以佛道。盡以佛道而教化之。
X30n0604_p0459c17║無智者錯亂。無大智者，心錯倒亂。
X30n0604_p0459c18║迷惑不受教。迷昧疑惑，不能受教。
X30n0604_p0459c19║我知此眾生。我知此等，迷惑眾生，
X30n0604_p0459c20║未曾修善本。未曾修學大乘善本。
X30n0604_p0459c21║堅著於五欲。堅心取著色、聲、香、味、觸五欲之境。
X30n0604_p0459c22║癡愛故生惱。愚癡愛戀，故生煩惱。
X30n0604_p0459c23║以諸欲因緣。以貪諸欲惡因緣故。
X30n0604_p0459c24║墜墮三惡道。趺墜陷墮地獄、餓鬼、畜生三種惡道。
X30n0604_p0460a01║輪迴六趣中。業果相酬，如輪之轉，趣入三善三惡
X30n0604_p0460a02║六道之中。
X30n0604_p0460a03║備受諸苦毒。備具受納，諸苦毒報。
X30n0604_p0460a04║受胎之微形。受胞胎，生微末之形。
X30n0604_p0460a05║世世常增長。世世積業，增長苦報。
X30n0604_p0460a06║薄德少福人。德微福尠，下劣之人。
X30n0604_p0460a07║眾苦所逼迫。常為諸苦，之所逼迫。
X30n0604_p0460a08║入邪見稠林。入於邪見，生死稠林。
X30n0604_p0460a09║若有若無等。若有即執有者，若無即執空者等諸
X30n0604_p0460a10║邪見。
X30n0604_p0460a11║依止此諸見。依附止住，此有無等，諸不正見，
X30n0604_p0460a12║具足六十二。諸外道等及以凡夫，於五陰境起四
X30n0604_p0460a13║種見：或云色大、我小、我在色中，或云色小、我大、色在
X30n0604_p0460a14║我中，或云色即是我，或云離色是我。色陰既爾，餘之
X30n0604_p0460a15║四陰，受、想、行、識亦各四句，總成二十。若約三世，過、現、
X30n0604_p0460a16║未來各二十句，共成六十。兼於根本斷、常二見，總六
X30n0604_p0460a17║十二。
X30n0604_p0460a18║深著虗妄法。深重愛著，世間妄見，虗偽之法，
X30n0604_p0460a19║堅受不可捨。堅心取著，不肯棄捨。
X30n0604_p0460a20║我慢自矜高。生大我慢，矜誇高傲，自重輕他。
X30n0604_p0460a21║諂曲心不實。諂妄邪曲，心不直實。
X30n0604_p0460a22║於千萬億劫。經爾許時。
X30n0604_p0460a23║不聞佛名字。不聞諸佛萬德名字。
X30n0604_p0460a24║亦不聞正法。亦復不聞，如來正法。
X30n0604_p0460b01║如是人難度。如是之人，以無緣故，難可度脫。
X30n0604_p0460b02║是故，舍利弗！以是之故。
X30n0604_p0460b03║我為設方便。我為施設，三乘方便，
X30n0604_p0460b04║說諸盡苦道。說諸法門，盡苦之道。
X30n0604_p0460b05║示之以涅槃。示以涅槃寂滅之法。
X30n0604_p0460b06║我雖說涅槃。我雖為說，寂滅之法，
X30n0604_p0460b07║是亦非真滅。是乃方便，非是究竟寂滅之法。
X30n0604_p0460b08║諸法從本來。一切諸法，從本以來，
X30n0604_p0460b09║常自寂滅相。法性清淨，本自寂滅，名為實相。
X30n0604_p0460b10║佛子行道已。佛子！行此佛之道已。
X30n0604_p0460b11║來世得作佛。於未來世，當得作佛。
X30n0604_p0460b12║我有方便力。我有度生方便之力。
X30n0604_p0460b13║開示三乘法。開通列示三乘之法。
X30n0604_p0460b14║一切諸世尊！一切世間，諸佛世尊，
X30n0604_p0460b15║皆說一乘道。佛佛皆說，一乘之道。
X30n0604_p0460b16║今此諸大眾。今此會中，現前大眾，
X30n0604_p0460b17║皆應除疑惑。皆應深信於圓頓教，勿生疑慮以自
X30n0604_p0460b18║迷惑。
X30n0604_p0460b19║諸佛語無異。十方諸佛同一圓乘，無有異語。
X30n0604_p0460b20║唯一無二乘。唯有一乘，更無二法。
X30n0604_p0460b21║過去無數劫。已往之世，無數劫中，
X30n0604_p0460b22║無量滅度佛，百千萬億種。是等諸佛。
X30n0604_p0460b23║其數不可量。其數甚多，不可量度。
X30n0604_p0460b24║如是諸世尊，種種緣譬喻。種種因緣，及以譬喻，
X30n0604_p0460c01║無數方便力。以無數種，善巧方便，
X30n0604_p0460c02║演說諸法相。世出世間，一切法相，
X30n0604_p0460c03║是諸世尊等。億萬無量佛。
X30n0604_p0460c04║皆說一乘法。皆說一乘實相之道。
X30n0604_p0460c05║化無量眾生。化度無量，有緣眾生。
X30n0604_p0460c06║令入於佛道。令入一乘，無上佛道。
X30n0604_p0460c07║又，諸大聖主！又復，諸大聖明法主！
X30n0604_p0460c08║知一切世間。佛智察知，世間之中，
X30n0604_p0460c09║天人群生類。諸天世人，及諸世間，眾生之類，
X30n0604_p0460c10║深心之所欲。深著妄心之所樂欲。
X30n0604_p0460c11║更以異方便。三乘權道，名異方便。
X30n0604_p0460c12║助顯第一義。以權助實，顯第一義。
X30n0604_p0460c13║若有眾生類。若有一切，眾生之類，
X30n0604_p0460c14║值諸過去佛。或曾值遇，過去諸佛，
X30n0604_p0460c15║若聞法布施。若或聞法，及以布施，
X30n0604_p0460c16║或持戒忍辱。或能持戒，及以忍辱，
X30n0604_p0460c17║精進禪智等。精進不懈，禪定智慧等，即六度萬行。
X30n0604_p0460c18║種種修福慧。種種修習，福慧二嚴。
X30n0604_p0460c19║如是諸人等，皆已成佛道。是等諸人於過去世修
X30n0604_p0460c20║梵行者，皆已成佛。
X30n0604_p0460c21║諸佛滅度後。前據佛世，此明滅後。
X30n0604_p0460c22║若人善軟心。若復有人，善和細軟，
X30n0604_p0460c23║如是諸眾生，皆已成佛道。皆已成佛，知無異乘。
X30n0604_p0460c24║諸佛滅度已。於佛滅後。
X30n0604_p0461a01║供養舍利者。恭敬供養佛舍利者。
X30n0604_p0461a02║起萬億種塔。起造萬億，種種之塔，奉安舍利，
X30n0604_p0461a03║金銀及頗梨。即水晶也。
X30n0604_p0461a04║硨磲與瑪瑙。如前。
X30n0604_p0461a05║玫瑰瑠璃珠。玫瑰石奇美者名玫，圓淨者名瑰。琉
X30n0604_p0461a06║璃如前。珠即真珠。
X30n0604_p0461a07║清淨廣嚴飾。以諸清淨，種種好物，而為嚴飾，
X30n0604_p0461a08║莊校於諸塔。莊嚴鉸鏈，於諸寶塔。
X30n0604_p0461a09║或有起石廟。或復有人，以石起廟。
X30n0604_p0461a10║旃檀及沉水。或栴檀木，及沉水香，
X30n0604_p0461a11║木櫁并餘材。木樒，即香木，長安有之，可以造像及
X30n0604_p0461a12║餘諸材植也。
X30n0604_p0461a13║甎瓦泥土等。以是等物，起造殿塔。
X30n0604_p0461a14║若於曠野中，積土成佛廟。於空曠野積土成廟，如
X30n0604_p0461a15║土擊之類。
X30n0604_p0461a16║乃至童子戲。以至孩兒童子。戱笑之間。
X30n0604_p0461a17║聚沙為佛塔。雖云嬉戲，聚沙為塔，亦是善因。
X30n0604_p0461a18║如是諸人等，皆已成佛道。此舉過去行諸善因已
X30n0604_p0461a19║成就者，勸令生信。
X30n0604_p0461a20║若人為佛故。若復有人，為佛之故，
X30n0604_p0461a21║建立諸形像。前說造塔及以殿宇，此下明造佛菩
X30n0604_p0461a22║薩像。
X30n0604_p0461a23║刻雕成眾相，皆已成佛道。或石或木，刻鑿雕鐫，成
X30n0604_p0461a24║諸佛像，及餘聖像。
X30n0604_p0461b01║或以七寶成。或以寶物，若鑄若裝，及雕琢成，
X30n0604_p0461b02║鍮鉐，赤白銅。鍮鉐，似金。
X30n0604_p0461b03║白鑞及鉛錫。鉛軟錫堅，其色帶青。
X30n0604_p0461b04║鐵木及與泥。鐵鑄木雕，及以泥塑。
X30n0604_p0461b05║或以膠漆布。膠、漆、布即三物。
X30n0604_p0461b06║嚴飾作佛像。用嚴聖像。
X30n0604_p0461b07║如是諸人等，皆已成佛道。如是過去造像之人，皆
X30n0604_p0461b08║已成佛，示得果也。
X30n0604_p0461b09║彩𦘕作佛像。彩色繪𦘕。
X30n0604_p0461b10║百福莊嚴相。作佛世尊，百種福德，莊嚴之相。
X30n0604_p0461b11║自作若使人，皆已成佛道。若自造像，若使人造。
X30n0604_p0461b12║乃至童子戲。下至兒童作戲。
X30n0604_p0461b13║若草木及筆。若用草木，及以筆墨，
X30n0604_p0461b14║或以指爪甲。或但用指爪甲。
X30n0604_p0461b15║而𦘕作佛像。已上多種作佛形像。
X30n0604_p0461b16║如是諸人等，漸漸積功德。漸漸積聚，無邊功德。
X30n0604_p0461b17║具足大悲心。具足成就，大慈悲心，
X30n0604_p0461b18║皆已成佛道。昔如是者，皆已果證。
X30n0604_p0461b19║但化諸菩薩。言：過去佛無別異乘，但有一乘教菩
X30n0604_p0461b20║薩法。
X30n0604_p0461b21║度脫無量眾。救度解脫，無量眾生。
X30n0604_p0461b22║若人於塔廟。有舍利者，名之為塔。奉貌像處，名之
X30n0604_p0461b23║為廟。
X30n0604_p0461b24║寶像及𦘕像。眾寶以成，或彩𦘕像。
X30n0604_p0461c01║以華香旛蓋。華表善因，香表善德，幡表善身，蓋表
X30n0604_p0461c02║善果。
X30n0604_p0461c03║敬心而供養。以恭敬心，而修供養。
X30n0604_p0461c04║若使人作樂。若或使人，作眾音樂。
X30n0604_p0461c05║擊皷吹角貝。以桴擊皷，或吹長角，及以貝螺，
X30n0604_p0461c06║簫笛琴箜篌。編竹為簫，刳竹為笛。舜琴五絃，周琴
X30n0604_p0461c07║七絃，箜篌亦竹為之，漢之樂也。
X30n0604_p0461c08║琵琶。鐃。銅鈸。琵琶，以木為之，而有三絃。鐃與銅鈸，
X30n0604_p0461c09║如世所有。
X30n0604_p0461c10║如是眾妙音。如是等樂，眾妙音聲，
X30n0604_p0461c11║盡持以供養。盡世所有，持以供養。
X30n0604_p0461c12║或以歡喜心。或因見佛，生歡喜心；
X30n0604_p0461c13║歌唄頌佛德。永言曰歌。唄即梵音。讚德曰頌。
X30n0604_p0461c14║乃至一小音。下至最低一小音聲。
X30n0604_p0461c15║皆已成佛道。舉古勸今。
X30n0604_p0461c16║若人散亂心。若復有人，散亂心中，
X30n0604_p0461c17║乃至以一華。舉少況多。
X30n0604_p0461c18║供養於𦘕像。所𦘕佛像
X30n0604_p0461c19║漸見無數佛。以是緣故，漸漸得見無數諸佛。
X30n0604_p0461c20║或有人禮拜。以頭至地，名之為拜。
X30n0604_p0461c21║或復但合掌。兩掌相合，以表敬儀。
X30n0604_p0461c22║乃至舉一手。下至略爾，舉手加額。
X30n0604_p0461c23║或復小低頭。或復小小低頭致敬。
X30n0604_p0461c24║以此供養像。以此禮儀，供養佛像。
X30n0604_p0462a01║漸見無量佛。以此善緣，漸見諸佛。
X30n0604_p0462a02║自成無上道。積功累德，自行成也。
X30n0604_p0462a03║廣度無數眾。廣博度脫，無數眾生。
X30n0604_p0462a04║入無餘涅槃。此是利他，令得究竟，無上涅槃。
X30n0604_p0462a05║如薪盡火滅。眾生如薪草，聖應如爐火，機薪既盡，
X30n0604_p0462a06║應火云亡。
X30n0604_p0462a07║若人散亂心。若復有人，以散亂心，
X30n0604_p0462a08║入於塔廟中。入於塔廟，或復殿內。
X30n0604_p0462a09║一稱南無佛。發一念心，稱歸敬佛。
X30n0604_p0462a10║皆已成佛道。云何一念便得成佛？若不發心，終不
X30n0604_p0462a11║證悟。千里之行，始於初步；萬德功勳，始於一念。舉過
X30n0604_p0462a12║去世所習微因，皆已成佛，驗非虗唱。
X30n0604_p0462a13║於諸過去佛。於過去世，無數諸佛，
X30n0604_p0462a14║在世或滅後。或佛在世，或滅度後，
X30n0604_p0462a15║若有聞是法。若有聞是，一乘妙法，
X30n0604_p0462a16║皆已成佛道。此舉聞法得成佛道。
X30n0604_p0462a17║未來諸世尊。往佛既爾，未來亦然。
X30n0604_p0462a18║其數無有量。佛之名數，無有限量。
X30n0604_p0462a19║是諸如來等。是等未來，諸世尊等，
X30n0604_p0462a20║亦方便說法。亦以方便，演說諸法。
X30n0604_p0462a21║一切諸如來。未來一切，諸佛如來，
X30n0604_p0462a22║以無量方便。一切教法，皆佛方便。
X30n0604_p0462a23║度脫諸眾生。度脫一切，未來眾生。
X30n0604_p0462a24║入佛無漏智。入於佛乘，無漏智慧。
X30n0604_p0462b01║若有聞法者。若有聞佛，所說妙法，
X30n0604_p0462b02║無一不成佛。無有一人不得成佛。
X30n0604_p0462b03║諸佛本誓願。眾生聞法，皆不退轉，得成佛者，由佛
X30n0604_p0462b04║願力。
X30n0604_p0462b05║我所行佛道。我之所行，入佛之道。
X30n0604_p0462b06║普欲令眾生。普欲令彼，法界眾生，
X30n0604_p0462b07║亦同得此道。亦同得此，無上佛道。
X30n0604_p0462b08║未來世諸佛。未來之世，所有諸佛，
X30n0604_p0462b09║雖說百千億。雖則演說，百千億種，
X30n0604_p0462b10║無數諸法門。無數方便諸法度門。
X30n0604_p0462b11║其實為一乘。稱實而言，皆為一乘。
X30n0604_p0462b12║諸佛兩足尊。福慧俱足。
X30n0604_p0462b13║知法常無性。諸佛了知一切諸法常住不遷，由來
X30n0604_p0462b14║空寂，本無自性。
X30n0604_p0462b15║佛種從緣起。佛性種子，五分功德，從緣而起，成就
X30n0604_p0462b16║報身。
X30n0604_p0462b17║是故說一乘。以是之故，說一佛乘。
X30n0604_p0462b18║是法住法位。是一切法本性空寂，如如不動，名住
X30n0604_p0462b19║法位。
X30n0604_p0462b20║世間相常住。世間妄相，生滅法也。常住實相，不生
X30n0604_p0462b21║滅也。了法無生，相即無相。如水中月，虗而可見。無心
X30n0604_p0462b22║鑑像，照而常空。
X30n0604_p0462b23║於道場知已。佛於道場，證知此已，
X30n0604_p0462b24║導師方便說。為世導師，因眾生故，假以言詞，方便
X30n0604_p0462c01║而說。
X30n0604_p0462c02║天人所供養。一切天人，之所供養。
X30n0604_p0462c03║現在十方佛。前明往佛自行化他，此說現在亦復
X30n0604_p0462c04║如是。
X30n0604_p0462c05║其數如恒沙。佛數之多，如彼河沙。
X30n0604_p0462c06║出現於世間。諸佛慈悲，出現於世，
X30n0604_p0462c07║安穩眾生故。為欲安穩諸眾生故。
X30n0604_p0462c08║亦說如是法。亦如往佛，說諸實相，寂滅之法，
X30n0604_p0462c09║知第一寂滅。佛知諸法，清淨第一，常自寂滅，
X30n0604_p0462c10║以方便力故。法本無言，以方便故，為諸眾生種種
X30n0604_p0462c11║解說。
X30n0604_p0462c12║雖示種種道。雖則開示，種種道門，
X30n0604_p0462c13║其實為佛乘。據其實意，皆為佛乘。
X30n0604_p0462c14║知眾生諸行。知諸眾生，種種心行，
X30n0604_p0462c15║深心之所念。於何法中深生愛念？
X30n0604_p0462c16║過去所習業。於過去世所習何業？
X30n0604_p0462c17║欲性精進力。種種樂欲、種種習性，於何法中而能
X30n0604_p0462c18║精進？有於何等清淨道力？
X30n0604_p0462c19║及諸根利鈍。根器不同，有上中下。利為上根，鈍即
X30n0604_p0462c20║中下。
X30n0604_p0462c21║以種種因緣。如本生本事，無數種因緣，
X30n0604_p0462c22║譬喻，亦言詞。引物比喻，言詞演說。
X30n0604_p0462c23║隨應方便說。隨其所當，方便為說。
X30n0604_p0462c24║今我亦如是。諸佛既然，今我亦爾。
X30n0604_p0463a01║安穩眾生故。為令眾生得安樂故。
X30n0604_p0463a02║以種種法門。以種種法，為入道門。
X30n0604_p0463a03║宣示於佛道。宣通示教，於佛之道。
X30n0604_p0463a04║我以智慧力。我以佛智，方便之力，
X30n0604_p0463a05║知眾生性欲。知諸眾生，種種根性，種種欲樂，
X30n0604_p0463a06║方便說諸法。說於三乘方便之法。
X30n0604_p0463a07║皆令得歡喜。隨根說法，故皆歡喜。
X30n0604_p0463a08║舍利弗當知！汝舍利弗！當知此意。
X30n0604_p0463a09║我以佛眼觀。我以佛證，圓通之眼，觀彼法界，
X30n0604_p0463a10║見六道眾生。鑑見六道，在迷眾生。
X30n0604_p0463a11║貧窮無福慧。乏少曰貧，窘極曰窮。慳故不施，所以
X30n0604_p0463a12║無福。愚故不學，所以無慧。
X30n0604_p0463a13║入生死險道。生死可畏，名險惡道。
X30n0604_p0463a14║相續苦不斷。由過去業，感現在身，於現身中，不知
X30n0604_p0463a15║出要，起惑造業，招未來苦，遞相接續，無間斷時。
X30n0604_p0463a16║深著於五欲。於五欲境，深生愛著。
X30n0604_p0463a17║如𤛆牛愛尾。𤛆牛之性，酷愛其尾。
X30n0604_p0463a18║以貪愛自蔽。以貪愛故，自蔽妙明。
X30n0604_p0463a19║盲瞑無所見。無目曰盲，黑暗曰暝。於一切法，無有
X30n0604_p0463a20║所見。
X30n0604_p0463a21║不求大勢佛。為無見故，不能進求，大勢力佛。
X30n0604_p0463a22║及與斷苦法。及與斷苦寂滅之法。
X30n0604_p0463a23║深入諸邪見。深入生死，邪見稠林。
X30n0604_p0463a24║以苦欲捨苦。妄習苦業，欲捨苦報。
X30n0604_p0463b01║為是眾生故。為此邪見，諸眾生故。
X30n0604_p0463b02║而起大慈心。而佛起於大悲憫心。
X30n0604_p0463b03║我始坐道場。我於摩竭，始坐道場，
X30n0604_p0463b04║觀樹亦經行。觀菩提樹，往昔因緣，亦於樹下，寂靜
X30n0604_p0463b05║經行。
X30n0604_p0463b06║於三七日中。既成道已，攝靜三七。
X30n0604_p0463b07║思惟如是事。思量忖度，如是化事。
X30n0604_p0463b08║我所得智慧。佛所證得，無上智慧，
X30n0604_p0463b09║微妙最第一。微密圓妙，最為第一。
X30n0604_p0463b10║眾生諸根鈍。而諸眾生，根性昏鈍，
X30n0604_p0463b11║著樂癡所盲。以著世樂，為癡所蔽。
X30n0604_p0463b12║如斯之等類。如此等眾，一類眾生，
X30n0604_p0463b13║云何而可度？云何說法而可度脫？
X30n0604_p0463b14║爾時諸梵王。佛作爾思。時諸色界，諸梵天王，
X30n0604_p0463b15║及諸天帝釋。佛一化境有三千界百億須彌，一一
X30n0604_p0463b16║須彌各一帝釋，故云諸也。
X30n0604_p0463b17║護世四天王。守護世界四天門王。
X30n0604_p0463b18║及大自在天。欲界第六天，於欲界中名為自在。色
X30n0604_p0463b19║頂摩醯，於色界中名大自在。
X30n0604_p0463b20║并餘諸天眾。并餘在會，諸天仙眾。
X30n0604_p0463b21║眷屬百千萬。一一諸天，各與眷屬，百千萬眾，
X30n0604_p0463b22║恭敬合掌禮。一心恭敬，合掌頂禮。
X30n0604_p0463b23║請我轉法輪。請佛為眾，轉大法輪。
X30n0604_p0463b24║我即自思惟：我即於座自心思惟：
X30n0604_p0463c01║若但讚佛乘。若獨讚嘆，一佛乘道，
X30n0604_p0463c02║眾生沒在苦。而諸眾生，沒於苦海。
X30n0604_p0463c03║不能信是法。終不能得，信是妙法。
X30n0604_p0463c04║破法不信故。破毀正教不能信故。
X30n0604_p0463c05║墜於三惡道。因破法故，必墮惡道，非為無益而又
X30n0604_p0463c06║害之。
X30n0604_p0463c07║我寧不說法？我則寧可，不如莫說。
X30n0604_p0463c08║疾入於涅槃。疾速入於寂滅涅槃。
X30n0604_p0463c09║尋念過去佛。尋復思念，過去諸佛，
X30n0604_p0463c10║所行方便力。所行化事，方便之力。
X30n0604_p0463c11║我今所得道。我於今世，所得之道，
X30n0604_p0463c12║亦應說三乘。亦當如彼方便說三。
X30n0604_p0463c13║作是思惟時：佛正作此思量之時。
X30n0604_p0463c14║十方佛皆現。十方諸佛，皆現在前。
X30n0604_p0463c15║梵音慰喻我。以梵音聲，安慰於我。
X30n0604_p0463c16║善哉釋迦文！善哉，善哉！釋迦文佛！
X30n0604_p0463c17║第一之導師。善思方便，導利眾生，於導師中，最為
X30n0604_p0463c18║第一。
X30n0604_p0463c19║得是無上法。得是無上正真之法。
X30n0604_p0463c20║隨諸一切佛。又能隨順，一切諸佛，
X30n0604_p0463c21║而用方便力。而用三乘方便之力。
X30n0604_p0463c22║我等亦皆得。我等諸佛亦皆證得。
X30n0604_p0463c23║最妙第一法。最上微妙，第一之法。
X30n0604_p0463c24║為諸眾生類。為諸一切，眾生之類，
X30n0604_p0464a01║分別說三乘。於一佛乘，分別說三。
X30n0604_p0464a02║少智樂小法。有少智慧，樂著小法。
X30n0604_p0464a03║不自信作佛。不能自信，當得作佛。
X30n0604_p0464a04║是故以方便。以是之故，用諸方便。
X30n0604_p0464a05║分別說諸果。廣分別說聲聞、緣覺及菩薩乘所證
X30n0604_p0464a06║之果。
X30n0604_p0464a07║雖復說三乘。雖復分別，說於三乘，
X30n0604_p0464a08║但為教菩薩。究其本意，但是為教菩薩之機，令成
X30n0604_p0464a09║佛道。
X30n0604_p0464a10║舍利弗當知！汝舍利弗！當知爾時。
X30n0604_p0464a11║我聞聖師子。佛聞諸佛，聖主師子，
X30n0604_p0464a12║深淨微妙音。深遠清淨，微妙之音。
X30n0604_p0464a13║稱南無諸佛。口稱歸敬，十方諸佛。
X30n0604_p0464a14║復作如是念：又復作意如是念言：
X30n0604_p0464a15║我出濁惡世。佛出末劫，濁惡世時，
X30n0604_p0464a16║如諸佛所說：如過現佛所說儀式。
X30n0604_p0464a17║我亦隨順行。我亦隨順諸佛所行。
X30n0604_p0464a18║思惟是事已。思惟三乘方便事已。
X30n0604_p0464a19║即趣波羅柰。即從摩竭至波羅奈。
X30n0604_p0464a20║諸法寂滅相。諸法性空，寂滅之相。
X30n0604_p0464a21║不可以言宣。可以理會，不可言說。
X30n0604_p0464a22║以方便力故。但以如來方便力故。
X30n0604_p0464a23║為五比丘說。為五拘隣假名字說。
X30n0604_p0464a24║是名轉法輪。是名鹿苑初轉法輪。
X30n0604_p0464b01║便有涅槃音。便有方便涅槃之音。
X30n0604_p0464b02║及以阿羅漢。五比丘等皆證四果。
X30n0604_p0464b03║法僧差別名。四諦名法，羅漢名僧。
X30n0604_p0464b04║從久遠劫來。佛從因地久遠時來。
X30n0604_p0464b05║讚示涅槃法。讚歎開示寂滅之法。
X30n0604_p0464b06║生死苦永盡。遠離生死，諸苦永盡。
X30n0604_p0464b07║我常如是說：佛從久劫常如是說：
X30n0604_p0464b08║舍利弗當知！汝舍利弗！當知佛意。
X30n0604_p0464b09║我見佛子等。我見現前，諸佛子等，
X30n0604_p0464b10║志求佛道者。立志願求佛之道者。
X30n0604_p0464b11║無量千萬億。無量大眾。
X30n0604_p0464b12║咸以恭敬心。一時咸以恭敬之心。
X30n0604_p0464b13║皆來至佛所。皆悉來至，佛所住處。
X30n0604_p0464b14║曾從諸佛聞。已曾從於，諸佛所聞，
X30n0604_p0464b15║方便所說法。方便善巧，所說之法。
X30n0604_p0464b16║我即作是念：佛觀時至，即作念言：
X30n0604_p0464b17║如來所以出。如來所以，出現於世，
X30n0604_p0464b18║為說佛慧故。本為演說，佛之智慧，
X30n0604_p0464b19║今正是其時。于今正是，說佛慧時。
X30n0604_p0464b20║舍利弗當知！汝當知我說大之意。
X30n0604_p0464b21║鈍根小智人。下等鈍根小智見人。
X30n0604_p0464b22║著相憍慢者。貪著世相，自憍慢者，
X30n0604_p0464b23║不能信是法。不能信是大乘之法，所以不說。
X30n0604_p0464b24║今我喜無畏。今我喜無此之憂畏。
X30n0604_p0464c01║於諸菩薩中。於諸菩薩，大眾之中，
X30n0604_p0464c02║正直捨方便。昔為小機，未免迂曲，作方便說。今既
X30n0604_p0464c03║純熟，捨前方便，正直而說。
X30n0604_p0464c04║但說無上道。但說一乘，無上道教。
X30n0604_p0464c05║菩薩聞是法。若菩薩根，聞如是法。
X30n0604_p0464c06║疑網皆已除。疑惑不決，如在網中。今聞妙教，裂諸
X30n0604_p0464c07║見網。
X30n0604_p0464c08║千二百羅漢。即佛初化，五拘鄰、三迦葉、目犍連、舍
X30n0604_p0464c09║利弗，師徒總有千二百人，五百弟子及以上首諸無
X30n0604_p0464c10║學者。
X30n0604_p0464c11║悉亦當作佛。羅漢聞大，即偏而圓，悉亦當得，作究
X30n0604_p0464c12║竟佛。
X30n0604_p0464c13║如三世諸佛。如彼十方，三世諸佛，
X30n0604_p0464c14║說法之儀式。所說化法方便儀式。
X30n0604_p0464c15║我今亦如是。我今所得無上之道亦當如是。
X30n0604_p0464c16║說無分別法。三乘之道名分別說，唯說一乘即無
X30n0604_p0464c17║分別。
X30n0604_p0464c18║諸佛興出世。十方諸佛，興慈出世。
X30n0604_p0464c19║懸遠值遇難。懸隔長遠，值遇是難。
X30n0604_p0464c20║正使出于世。正使諸佛，出現於世，
X30n0604_p0464c21║說是法復難。說一乘法亦復是難。
X30n0604_p0464c22║無量無數劫。經無數時。
X30n0604_p0464c23║聞是法亦難。得聞是法，亦不容易。
X30n0604_p0464c24║能聽是法者。能於法會，聽受此法。
X30n0604_p0465a01║斯人亦復難。此等之人，亦不易得。
X30n0604_p0465a02║譬如，優曇華！般泥洹經翻為瑞應，此華生時佛即
X30n0604_p0465a03║出世，以譬如來難可得見。
X30n0604_p0465a04║一切皆愛樂。一切眾生，皆悉愛樂。
X30n0604_p0465a05║天人所希有。天上人間之所罕有。
X30n0604_p0465a06║時時乃一出。非有道時，優曇不現，機興時至，方乃
X30n0604_p0465a07║得聞。
X30n0604_p0465a08║聞法歡喜讚。若聞是法，歡喜讚歎，
X30n0604_p0465a09║乃至發一言。乃至略爾發一言音。
X30n0604_p0465a10║則為已供養。則為已能，修法供養。
X30n0604_p0465a11║一切三世佛。十方三世，一切諸佛，
X30n0604_p0465a12║是人甚希有。是信法人甚為罕有。
X30n0604_p0465a13║過於優曇華。過於曇華，難可得見。
X30n0604_p0465a14║汝等勿有疑。汝等於法勿得有疑。
X30n0604_p0465a15║我為諸法王。我為世尊，諸法之王，
X30n0604_p0465a16║普告諸大眾：普告在會，一切大眾。
X30n0604_p0465a17║但以一乘道。但以一乘無上之道。
X30n0604_p0465a18║教化諸菩薩。教訓化導，於諸菩薩。
X30n0604_p0465a19║無聲聞弟子。初說三乘，終歸一實。
X30n0604_p0465a20║汝等，舍利弗！汝等會眾，及舍利弗，
X30n0604_p0465a21║聲聞及菩薩。小乘聲聞，權教菩薩。
X30n0604_p0465a22║當知是妙法。當知如是，上妙之法，
X30n0604_p0465a23║諸佛之秘要。是諸世尊，秘密要妙，
X30n0604_p0465a24║以五濁惡出。為五濁世末劫之時。
X30n0604_p0465b01║但樂著諸欲。但是愛樂，貪著五欲。
X30n0604_p0465b02║如是等眾生。如是濁惡，著欲眾生，
X30n0604_p0465b03║終不求佛道。終不肯求，無上佛道。
X30n0604_p0465b04║當來世惡人。當未來世，濁惡之人，
X30n0604_p0465b05║聞佛說一乘。聞佛演說，一佛乘道。
X30n0604_p0465b06║迷惑不信受。心中迷惑，不能信受。
X30n0604_p0465b07║破法墮惡道。毀破正法，墮於惡道。
X30n0604_p0465b08║有慚愧清淨。有慚有愧，發清淨心。
X30n0604_p0465b09║志求佛道者。並志求於佛之道者。
X30n0604_p0465b10║當為如是等。當為如是正信人等。
X30n0604_p0465b11║廣讚一乘道。廣讚一乘，無上佛道。
X30n0604_p0465b12║舍利弗當知！汝舍利弗！須當知之。
X30n0604_p0465b13║諸佛法如是。諸佛之法，其義如是。
X30n0604_p0465b14║以萬億方便。以千萬億，無數方便，
X30n0604_p0465b15║隨宜而說法。隨其所宜，而為說法。
X30n0604_p0465b16║其不習學者。其有愚癡，不習學者，
X30n0604_p0465b17║不能曉了此。則不能得曉了此義。
X30n0604_p0465b18║汝等既已知。汝等大眾，既已得知，
X30n0604_p0465b19║諸佛世之師。一切諸佛，世間之師，
X30n0604_p0465b20║隨宜方便事。隨順機宜說法之事。
X30n0604_p0465b21║無復諸疑惑。無復同彼，有諸疑惑。
X30n0604_p0465b22║心生大歡喜。聞法信解，心大喜悅。
X30n0604_p0465b23║自知當作佛。自知未來，必當作佛。
X30n0604_p0465b24║
X30n0604_p0465c01║妙法蓮華經句解卷第一