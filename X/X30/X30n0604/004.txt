X30n0604_p0527c17║
X30n0604_p0527c18║
X30n0604_p0527c19║妙法蓮華經句解卷第四
X30n0604_p0527c20║
X30n0604_p0527c21║錢塘廣照沙門　釋　聞達
X30n0604_p0527c22║妙法蓮華經五百弟子授記品第八
X30n0604_p0527c23║方便品云：若我弟子自謂阿羅漢、辟支佛者，不聞
X30n0604_p0527c24║不知諸佛如來但教化菩薩事，此非佛弟子。以是
X30n0604_p0528a01║之故，諸聲聞人願欲授記求成佛道。然此品中如
X30n0604_p0528a02║來明云：千二百羅漢悉亦當作佛，五百羅漢在此
X30n0604_p0528a03║數中。又第六品佛語大眾：我諸弟子其數五百，皆
X30n0604_p0528a04║當授於記，未來世咸得成佛。已自分明，何故復請
X30n0604_p0528a05║願佛授記？當知前品佛普同說是通記也，今此品
X30n0604_p0528a06║中請應身記是別記也。方便品後身子領悟受華
X30n0604_p0528a07║光記，法說周也。藥草品後四大弟子領解得記，譬
X30n0604_p0528a08║說周也。化城品後樓那尊者受法明記，陳如尊者
X30n0604_p0528a09║五百羅漢受普明記，千二百人次第蒙佛亦與授
X30n0604_p0528a10║記。第九品阿中難、羅睺羅亦各授記，二千聲聞同
X30n0604_p0528a11║名寶相，因緣周也。法無異味等為眾生，由機不同
X30n0604_p0528a12║悟入有異。
X30n0604_p0528a13║爾時富樓那，彌多羅尼子。如序品解。
X30n0604_p0528a14║從佛聞是，智慧方便。即指前品，所說化城，方便智
X30n0604_p0528a15║慧，
X30n0604_p0528a16║隨宜說法。隨機宜樂，而為說法。
X30n0604_p0528a17║又聞授諸大弟子阿耨多羅三藐三菩提記。諸大
X30n0604_p0528a18║弟子即前二周，五人得授成佛記莂。
X30n0604_p0528a19║復聞宿世因緣之事。即化城品，舉昔王子覆講因
X30n0604_p0528a20║緣。
X30n0604_p0528a21║復聞諸佛，有大自在，神通之力。又聞諸佛有大智
X30n0604_p0528a22║慧，隨緣自在，為佛乘故，方便設三，神力無礙，一切通
X30n0604_p0528a23║達。
X30n0604_p0528a24║得未曾有，心淨踊躍。得見未有三種勝事：一、聞諸
X30n0604_p0528b01║佛智慧方便；二、聞聲聞得受道記；三、聞諸佛大自在
X30n0604_p0528b02║力，心地清淨，所以喜躍。
X30n0604_p0528b03║即從座起，到於佛前。將有所請，先且避席，到於佛
X30n0604_p0528b04║前。
X30n0604_p0528b05║頭面禮足，却住一面。頭面致敬，接足作禮。禮已，却
X30n0604_p0528b06║復住立一面。
X30n0604_p0528b07║瞻仰尊顏，目不暫捨。瞻視仰慕，佛之尊顏，眷戀之
X30n0604_p0528b08║深，目睛不瞬。
X30n0604_p0528b09║而作是念：自心作念：
X30n0604_p0528b10║世尊！甚奇特！世尊！甚是希奇！尊特！
X30n0604_p0528b11║所為希有。佛之所為，最是罕有。
X30n0604_p0528b12║隨順世間，若干種性。善能隨順，世間眾生，有若干
X30n0604_p0528b13║等，種種之性。
X30n0604_p0528b14║以方便知見而為說法。以方便智，而為眾生，說種
X30n0604_p0528b15║種法。
X30n0604_p0528b16║拔出眾生，處處貪著。眾生之性無種不貪，佛慈悲
X30n0604_p0528b17║故隨病與藥，拔出諸處種種毒根。
X30n0604_p0528b18║我等於佛功德，言不能宣。我等於佛所有功德，以
X30n0604_p0528b19║智劣故不能宣揚。
X30n0604_p0528b20║唯佛世尊！唯有吾佛，大覺世尊，
X30n0604_p0528b21║能知我等深心本願。善能知我，及以眾等，求佛深
X30n0604_p0528b22║心，本時大願。
X30n0604_p0528b23║爾時，佛告諸比丘：佛語在會諸比丘眾：
X30n0604_p0528b24║汝等見是富樓那彌多羅尼子不？名如序品，即滿
X30n0604_p0528c01║慈子：汝等比丘見此人不？
X30n0604_p0528c02║我常稱其於說法人中最為第一。十大弟子，唯富
X30n0604_p0528c03║樓那，說法第一，
X30n0604_p0528c04║亦常歎其種種功德。我亦常歎其人所植種種智
X30n0604_p0528c05║慧、神通、功德。
X30n0604_p0528c06║精勤護持，助宣我法。精勤不懈，善能護持，助化宣
X30n0604_p0528c07║揚，佛之正法。
X30n0604_p0528c08║能於四眾，示教利喜。能於天人四眾之中，開示教
X30n0604_p0528c09║導利益令喜。
X30n0604_p0528c10║具足解釋佛之正法。盡能具足，解釋佛法。
X30n0604_p0528c11║而大饒益，同梵行者。大能饒益，同聞佛法，修淨行
X30n0604_p0528c12║者。
X30n0604_p0528c13║自捨如來，無能盡其言論之辨。自從除了大覺如
X30n0604_p0528c14║來，餘無有人能窮其辯。
X30n0604_p0528c15║汝等勿謂富樓那但能護持助宣我法。汝等莫謂
X30n0604_p0528c16║此滿慈子但只能護助宣釋迦所說之法。
X30n0604_p0528c17║亦於過去九，十億諸佛所。又於過去，久劫佛所，
X30n0604_p0528c18║護持助宣，佛之正法。愛護奉持，贊助宣揚，諸佛之
X30n0604_p0528c19║法，
X30n0604_p0528c20║於彼說法人，中亦最第一。於彼過去諸佛之所說
X30n0604_p0528c21║法人中，亦為最上。
X30n0604_p0528c22║又於諸佛，所說空法。又於諸佛，金口所說，空寂之
X30n0604_p0528c23║法，
X30n0604_p0528c24║明了通達，得四無礙智。於諸法性悉皆明達，證得
X30n0604_p0529a01║四種無礙之智：一者、法無礙智；二者、義無礙智；三者、
X30n0604_p0529a02║詞無礙智；四者、樂說無礙智。
X30n0604_p0529a03║常能審諦，清淨說法，無有疑惑。以有智故，常能於
X30n0604_p0529a04║法審實諦當，離染清淨如法而說，無有狐疑惑亂之
X30n0604_p0529a05║心。
X30n0604_p0529a06║具足菩薩神通之力。具足大乘菩薩所證一切神
X30n0604_p0529a07║通智慧之力。
X30n0604_p0529a08║隨其壽命，常修梵行。隨其諸佛所應壽量，常於佛
X30n0604_p0529a09║所修諸淨行。
X30n0604_p0529a10║彼佛世人，咸皆謂之，實是聲聞。而富樓那本是菩
X30n0604_p0529a11║薩，隱實揚權示聲聞相。彼諸佛所世間之人見迹迷
X30n0604_p0529a12║本，咸謂尊者實是聲聞。
X30n0604_p0529a13║而富樓那，以斯方便。以此示迹，巧權方便。
X30n0604_p0529a14║饒益無量，百千眾生。饒潤利益，無量機緣。
X30n0604_p0529a15║又化無量阿僧祇人，令立阿耨多羅三藐三菩提。
X30n0604_p0529a16║又復化導無數種人，令其立志修等正覺。
X30n0604_p0529a17║為淨佛土故。為欲清淨佛土之故。
X30n0604_p0529a18║常作佛事，教化眾生。隨佛所行名作佛事，以己所
X30n0604_p0529a19║得轉化他人。
X30n0604_p0529a20║諸比丘！富樓那亦於七佛。於過去世，七佛之所，
X30n0604_p0529a21║說法人中，而得第一。說法最妙，皆推第一。
X30n0604_p0529a22║今於我所說法，人中亦為第一。如昔無異。
X30n0604_p0529a23║於賢劫中，當來諸佛，說法人中，亦復第一。釋迦正
X30n0604_p0529a24║當賢劫第四樓那，於彼未來佛所說法人中亦為第
X30n0604_p0529b01║一。
X30n0604_p0529b02║而皆護持，助宣佛法。於佛佛所，悉皆如是。
X30n0604_p0529b03║亦於未來，護持助宣，無量無邊，諸佛之法。非特賢
X30n0604_p0529b04║劫，於未來世無邊佛所，亦皆護持助宣正法。
X30n0604_p0529b05║教化饒益，無量眾生。教訓化誘，饒益群生。
X30n0604_p0529b06║令立阿耨多羅三藐三菩提。令其立志，求於無上，
X30n0604_p0529b07║正等正覺。
X30n0604_p0529b08║為淨佛土故。為欲清淨，成佛國土。
X30n0604_p0529b09║常勤精進，教化眾生。常常勤苦，修精進行，化諸群
X30n0604_p0529b10║生，
X30n0604_p0529b11║漸漸具足，菩薩之道。如是積劫漸漸修行，具足菩
X30n0604_p0529b12║薩所行之道。
X30n0604_p0529b13║過無量阿僧祇劫。經過無量，無數劫波，
X30n0604_p0529b14║當於此土得阿耨多羅三藐三菩提。此土即是娑
X30n0604_p0529b15║婆世界，得成無上正徧知覺。
X30n0604_p0529b16║號曰法明。尊者因地於諸佛法明了通達，故至得
X30n0604_p0529b17║果，號曰法明，從因得也。
X30n0604_p0529b18║如來、應供、正徧知、明行足、善逝、世間解、無上士、調御
X30n0604_p0529b19║丈夫、天人師、佛、世尊。此上十號，如序品解。
X30n0604_p0529b20║其佛以恒河沙等三千大千世界為一佛土。言所
X30n0604_p0529b21║化境，如是廣大。
X30n0604_p0529b22║七寶為地。因作七支善根功德，果上報土七寶莊
X30n0604_p0529b23║嚴。
X30n0604_p0529b24║地平如掌。佛心平故，地面亦平。
X30n0604_p0529c01║無有山陵、溪㵎、溝壑。人心暴慢，猶若高山，稜層高
X30n0604_p0529c02║峻。貪欲熾盛，喻如溪㵎，吞納眾流。陰險如溝，虗偽如
X30n0604_p0529c03║壑，佛土平正，一切無也。
X30n0604_p0529c04║七寶臺觀，充滿其中。亭臺觀宇，所遊之處，皆功德
X30n0604_p0529c05║成，故云寶也。處處皆然，故云充滿。
X30n0604_p0529c06║諸天宮殿，近處虗空。上品戒善，生欲界天；四無量
X30n0604_p0529c07║心，生色界天；四種空定，生無色天。指上功德，即是所
X30n0604_p0529c08║居天宮寶殿，依空入道，故云近處。
X30n0604_p0529c09║人天交接，兩得相見。約事相說，如釋迦尊從忉利
X30n0604_p0529c10║天下閻浮提，化現寶階接於地面，人天兩處互得相
X30n0604_p0529c11║見。約理而說，人修上善得生天上，諸天降德下生人
X30n0604_p0529c12║間，事相顯然兩得相見。
X30n0604_p0529c13║無諸惡道，亦無女人。同居穢土有四惡道及以女
X30n0604_p0529c14║人，今法明佛同居淨土，故無惡道及女人也。
X30n0604_p0529c15║一切眾生，皆以化生，無有婬欲。從法化生，故無淫
X30n0604_p0529c16║欲；修成法身，故非苦道。
X30n0604_p0529c17║得大神通，身出光明，飛行自在。以定力故，得有神
X30n0604_p0529c18║通，身出光明，從戒、定、慧三學而生，飛行自在，即神境
X30n0604_p0529c19║通。
X30n0604_p0529c20║志念堅固，精進智慧。建志舉念，皆悉堅固，常勤精
X30n0604_p0529c21║進，有大智慧。
X30n0604_p0529c22║普皆金色，三十二相，而自莊嚴。國中之人，身皆金
X30n0604_p0529c23║色，金之色黃，是中方色。因修中道清淨勝行，所以感
X30n0604_p0529c24║報身真金色，三十二種大人相好，以自嚴身。
X30n0604_p0530a01║其國眾生，常以二食。常以二種而為淨食：
X30n0604_p0530a02║一者法喜食。聞法歡喜，心地充足，名法喜食。
X30n0604_p0530a03║二者、禪悅食。修習佛定，得安隱樂，名禪悅食。
X30n0604_p0530a04║有無量阿僧祇千萬億那由他諸菩薩眾。大乘菩
X30n0604_p0530a05║薩，數甚眾多，
X30n0604_p0530a06║得大神通，四無礙智。如前已解。
X30n0604_p0530a07║善能教化，眾生之類。神通無礙，故能善化。
X30n0604_p0530a08║其聲聞眾，算數校計，所不能知。言其多也。
X30n0604_p0530a09║皆得具足，六通三明，及八解脫。如前已解。
X30n0604_p0530a10║其佛國土。其法明佛所應之土。
X30n0604_p0530a11║有如是等。即上所明依正二報。
X30n0604_p0530a12║無量功得，莊嚴成就。以諸功德，而以莊嚴。
X30n0604_p0530a13║劫名寶明。時多眾寶而復明耀，故曰寶明。
X30n0604_p0530a14║國名善淨。國多善人，而復清淨。
X30n0604_p0530a15║其佛壽命無量阿僧祇劫。佛智所知，本有數量，人
X30n0604_p0530a16║天莫數，故云無量，乃是有量之無量也。
X30n0604_p0530a17║法住甚久。正法像法，住世甚久。
X30n0604_p0530a18║佛滅度後。彼法明佛，入滅之後，
X30n0604_p0530a19║起七寶塔，徧滿其國。眾多弟子以七珍寶為佛起
X30n0604_p0530a20║塔，供養舍利徧滿所化善淨國中。
X30n0604_p0530a21║爾時，世尊欲重宣此義，而說偈言：諸比丘諦聽！誡
X30n0604_p0530a22║眾諦心，聽佛所說。
X30n0604_p0530a23║佛子所行道。佛子樓那，所行之道，
X30n0604_p0530a24║善學方便故，不可得思議。善能習學方便慧故，心
X30n0604_p0530b01║思口議所不能及。
X30n0604_p0530b02║知眾樂小法，而畏於大智。知聲聞眾樂於小法，而
X30n0604_p0530b03║復怖畏菩薩大智；
X30n0604_p0530b04║是故諸菩薩，作聲聞緣覺。菩薩化身，現作聲聞，及
X30n0604_p0530b05║以緣覺，
X30n0604_p0530b06║以無數方便，化諸眾生類。以諸無數，萬億方便，化
X30n0604_p0530b07║誘一切，眾生之類。
X30n0604_p0530b08║自說是聲聞，去佛道甚遠。口自說言體是聲聞，去
X30n0604_p0530b09║於佛道甚是隔遠。
X30n0604_p0530b10║度脫無量眾，皆悉得成就。以是方便度無量眾，令
X30n0604_p0530b11║得成就出世之道。
X30n0604_p0530b12║雖少欲懈怠，漸當令作佛。所化之眾雖則樂小，於
X30n0604_p0530b13║一乘道而生懈惓，漸以此法而誘掖之，當令作佛。
X30n0604_p0530b14║內秘菩薩行，外現是聲聞。內則秘藏菩薩之行，外
X30n0604_p0530b15║則示現聲聞之形。
X30n0604_p0530b16║少欲厭生死，實自淨佛土。外作聲聞，行小欲法，厭
X30n0604_p0530b17║離生死；內心實自游戲神通，淨佛國土。
X30n0604_p0530b18║示眾有三毒，又現邪見相。示三毒者，如身子懷嗔，
X30n0604_p0530b19║難陀著欲。現邪見者，如三迦葉及須菩提先事梵志。
X30n0604_p0530b20║我弟子如是，方便度眾生。此四攝中，同事行也。與
X30n0604_p0530b21║之同事，示行三毒，現邪見相，誘彼迷者，易得相從。
X30n0604_p0530b22║若我具足說，種種現化事。若佛一一，具說方便，示
X30n0604_p0530b23║現之事，
X30n0604_p0530b24║眾生聞是者，心則懷疑惑。今但略說，不敢盡言，恐
X30n0604_p0530c01║諸聞者生疑惑故。
X30n0604_p0530c02║今此富樓那，於昔千億佛。而此樓那，久於過去，諸
X30n0604_p0530c03║佛之所，
X30n0604_p0530c04║勤修所行道。勤修大乘，菩薩所行，清淨之道。
X30n0604_p0530c05║宣護諸佛法。宣揚護持，諸佛之法。
X30n0604_p0530c06║為求無上慧。為求如來無上智慧。
X30n0604_p0530c07║而於諸佛所，現居弟子上。於諸佛所說法第一，現
X30n0604_p0530c08║居一切弟子之上。
X30n0604_p0530c09║多聞有智慧。廣學多聞，有大智慧。
X30n0604_p0530c10║所說無所畏。其所說法，得四無畏。
X30n0604_p0530c11║能令眾歡喜。能令聽者，生歡喜心。
X30n0604_p0530c12║未曾有疲倦。未曾見有疲倦之相。
X30n0604_p0530c13║而以助佛事。而以小化，助揚佛事。
X30n0604_p0530c14║已度大神通。已度生死，得大神通。
X30n0604_p0530c15║具四無礙智。如前。
X30n0604_p0530c16║知諸根利鈍。知諸眾生根性利鈍。
X30n0604_p0530c17║常說清淨法，演暢如是義。常說清淨無上妙法，流
X30n0604_p0530c18║通演暢如是之義。
X30n0604_p0530c19║教諸千億眾，令住大乘法。教諸無數，千億之眾，令
X30n0604_p0530c20║得住於，大乘法中。
X30n0604_p0530c21║而自淨佛土。雖現聲聞，而心常自，清淨佛土，
X30n0604_p0530c22║未來亦供養，無量無數佛。供養諸佛，修福分也。
X30n0604_p0530c23║護助宣正法，亦自淨佛土。外現劣形，助宣正法；內
X30n0604_p0530c24║秘真心，自淨佛土。
X30n0604_p0531a01║常以諸方便，說法無所畏。常以諸多善巧方便，說
X30n0604_p0531a02║於妙法心無所畏。
X30n0604_p0531a03║度不可計眾，成就一切智。所度之眾不可計量，皆
X30n0604_p0531a04║令成就一切智慧。
X30n0604_p0531a05║供養諸如來，護持法寶藏。供佛修福，說法修慧。
X30n0604_p0531a06║其後得成佛，號名曰法明。應，身名也。
X30n0604_p0531a07║其國名善淨，七寶所合成。如前。
X30n0604_p0531a08║劫名為寶明。如前。
X30n0604_p0531a09║菩薩眾甚多，其數無量億。所度多也。
X30n0604_p0531a10║皆度大神通，威德力具足，充滿其國土。皆已度脫，
X30n0604_p0531a11║得大神通，威德具足，徧滿其國。
X30n0604_p0531a12║聲聞亦無數。聲聞之眾，亦復無數。
X30n0604_p0531a13║二明八解脫，得四無礙智。如前。
X30n0604_p0531a14║以是等為僧。以如是等小教果人無漏功德，名之
X30n0604_p0531a15║為僧。
X30n0604_p0531a16║其國諸眾生，婬欲皆已斷，純一變化生。國無惡道，
X30n0604_p0531a17║及以女人，斷婬欲相，純變化生。
X30n0604_p0531a18║具相莊嚴身。身紫金色，三十二相以自莊嚴。
X30n0604_p0531a19║法喜禪悅食。法喜開慧，禪悅安心，即以定慧而為
X30n0604_p0531a20║法食。
X30n0604_p0531a21║更無餘食想。更無餘外分段食想。
X30n0604_p0531a22║無有諸女人。皆變化生。
X30n0604_p0531a23║亦無諸惡道。尚無惡名，何況有實？
X30n0604_p0531a24║富樓那比丘，功德悉成滿。一切功德，成就滿足。
X30n0604_p0531b01║當得斯淨土。當得如此同居淨土。
X30n0604_p0531b02║賢聖眾甚多。菩薩聲聞，人天之眾，不可數知，
X30n0604_p0531b03║如是無量事，我今但略說。略如上說，恐聞生疑，不
X30n0604_p0531b04║敢具舉。
X30n0604_p0531b05║爾時千二，百阿羅漢，心自在者。千二百人，皆證無
X30n0604_p0531b06║學。煩惱已盡，名自在者。
X30n0604_p0531b07║作是念：心作是念：
X30n0604_p0531b08║我等歡喜得未曾有。我等眾人得聞樓那受記成
X30n0604_p0531b09║佛，自亦有分，所以歡喜歎未曾有。
X30n0604_p0531b10║若世尊各見授記，如餘大弟子者，不亦快乎！若蒙
X30n0604_p0531b11║世尊各見我等深心本願，亦為授記如前上首諸弟
X30n0604_p0531b12║子者，豈不快也？
X30n0604_p0531b13║佛知此等，心之所念。佛他心通知此眾人，作此念
X30n0604_p0531b14║言：欲求授記。
X30n0604_p0531b15║告摩訶迦葉：迦葉尊者前已授記，今佛告者是眾
X30n0604_p0531b16║首故。
X30n0604_p0531b17║是千二百阿羅漢。此千二百即三迦葉一千弟子，
X30n0604_p0531b18║目連身子所有弟子共二百人。
X30n0604_p0531b19║我今當現前次第與授阿耨多羅三藐三菩提記。
X30n0604_p0531b20║言現前者，現與授記。言次第者，從節次來。阿耨等者，
X30n0604_p0531b21║即成無上正等正覺。
X30n0604_p0531b22║於此眾中，我大弟子，憍陳如比丘。即鹿野中，初度
X30n0604_p0531b23║五人，陳如為首，此大知識。
X30n0604_p0531b24║當供養六萬二千億佛。六萬二千，即是表斷六十
X30n0604_p0531c01║二億無明煩惱，隨順佛言淨諸塵，或名供養佛。
X30n0604_p0531c02║然後得成為佛，號曰普明。因中解了，達法本際，果
X30n0604_p0531c03║上成佛，故號普明。
X30n0604_p0531c04║如來、應供、正徧知、明行足、善逝、世間解、無上士、調御
X30n0604_p0531c05║丈夫、天人師、佛、世尊。如序品解。
X30n0604_p0531c06║其五百阿羅漢：優樓頻螺迦葉、伽耶迦葉、那提迦葉。
X30n0604_p0531c07║如序品解。
X30n0604_p0531c08║迦留陀夷。此云黑光，從相為名。
X30n0604_p0531c09║優陀夷！此云出現，以日出時，尊者生故。阿難弟子，
X30n0604_p0531c10║阿㝹樓䭾。離婆多。劫賓那。薄拘羅。如序品解。
X30n0604_p0531c11║周陀莎伽陀等。亦云周利槃陀伽，亦云周利特迦，
X30n0604_p0531c12║此翻大小路邊。母從夫遊將欲還國，於差路處而生
X30n0604_p0531c13║尊者，故立此名。等即五百。
X30n0604_p0531c14║皆當得阿耨多羅三藐三菩提。皆當得成，無上正
X30n0604_p0531c15║覺。
X30n0604_p0531c16║盡同一號，名曰普明。五百弟子，同一名號。
X30n0604_p0531c17║爾時，世尊欲重宣此義，而說偈言：憍陳如比丘，當見
X30n0604_p0531c18║無量佛。於當來世，見無量佛，承事供養，
X30n0604_p0531c19║過阿僧祇劫，乃成等正覺。過無數劫，然後乃成。
X30n0604_p0531c20║常放大光明，具足諸神通。放光表智，神通表定。
X30n0604_p0531c21║名聞徧十方，一切之所敬。名字聞望，徧滿十方，為
X30n0604_p0531c22║一切眾，之所敬仰。
X30n0604_p0531c23║常說無上道，故號為普明。說法即是普放慧光，照
X30n0604_p0531c24║燭一切，故號普明。
X30n0604_p0532a01║其國土清淨。依報勝也。
X30n0604_p0532a02║菩薩皆勇猛。正報勝也。
X30n0604_p0532a03║咸陞妙樓閣。一切道品，名為樓閣；菩薩進趣，名之
X30n0604_p0532a04║為陞；
X30n0604_p0532a05║遊諸十方國。十方，即是表十界也。徧遊法界，修諸
X30n0604_p0532a06║功德。
X30n0604_p0532a07║以無上供具，奉獻於諸佛。具即是器，如薩埵捨身、
X30n0604_p0532a08║藥王燃臂，皆名上供。
X30n0604_p0532a09║作是供養已，心懷大歡喜。如是作法修妙供已，心
X30n0604_p0532a10║懷暢悅，生大歡喜。
X30n0604_p0532a11║須臾還本國，有如是神力。徧供十方，須臾還國，何
X30n0604_p0532a12║其速也。蓋以心想神力之故，一念既徧，一塵亦徧，心
X30n0604_p0532a13║徧法徧，不離剎那。如禮懺時，運想香華徧十方界，而
X30n0604_p0532a14║身隨心亦皆徧，至未逾念，須復本道場，其理可見。
X30n0604_p0532a15║佛壽六萬劫。應身壽量。
X30n0604_p0532a16║正法住倍壽。十二萬劫。
X30n0604_p0532a17║像法復倍是。二十四萬劫。
X30n0604_p0532a18║法滅天人憂。佛法住世，為人作眼，其法滅時，人天
X30n0604_p0532a19║皆憂。
X30n0604_p0532a20║其五百比丘，次第當作佛。五百尊者轉次授記：我
X30n0604_p0532a21║滅之後，汝當作佛。故云轉次。
X30n0604_p0532a22║同號曰普明，轉次而授記：我滅度之後，某甲當作佛。
X30n0604_p0532a23║意亦同上。
X30n0604_p0532a24║其所化世間，亦如我今日。其補處者，亦與前佛化
X30n0604_p0532b01║事是同，故曰亦如我之一字。五百，第指今日之言，亦
X30n0604_p0532b02║是將來第記之語。
X30n0604_p0532b03║國土之嚴淨。即善淨國。
X30n0604_p0532b04║及諸神通力。即上種種神通自在變化之力。
X30n0604_p0532b05║菩薩聲聞眾，正法及像法，壽命劫多少，皆如上所說。
X30n0604_p0532b06║五百尊者，次第出世，劫國名號，所化之眾，住世壽
X30n0604_p0532b07║量，正法像法，皆與最初普明如來等無有異，故通指
X30n0604_p0532b08║云皆如上說。
X30n0604_p0532b09║迦葉汝已知，五百自在者。佛告迦葉：我記五百得
X30n0604_p0532b10║自在者，汝已知之。
X30n0604_p0532b11║餘諸聲聞眾，亦當復如是。千二百人先記五百，餘
X30n0604_p0532b12║諸聲聞亦復如是。
X30n0604_p0532b13║其不在此會，汝當為宣說。其有今日不預此會，而
X30n0604_p0532b14║汝迦葉當為宣說。
X30n0604_p0532b15║爾時，五百阿羅漢於佛前得受記已，歡喜踊躍。五
X30n0604_p0532b16║百尊者面於佛前，得成佛記，故喜躍也。
X30n0604_p0532b17║即從座起，到於佛前。將陳所解，故離本坐，前詣佛
X30n0604_p0532b18║所。
X30n0604_p0532b19║頭面禮足，悔過自責。頭面頂禮佛之雙足，自悔前
X30n0604_p0532b20║非，責己昏鈍。
X30n0604_p0532b21║世尊，我等常作是念：說己所見。
X30n0604_p0532b22║自謂已得，究竟滅度。從佛聞法得成四果，便自謂
X30n0604_p0532b23║言是究竟道。
X30n0604_p0532b24║今乃知之，如無智者。羅漢雖悟，悟已還迷，而於大
X30n0604_p0532c01║乘不能通達。今聞佛說，始覺失驚，如無智者。
X30n0604_p0532c02║所以者何？何以無智？
X30n0604_p0532c03║我等應得如來智慧。我等修行，合應證得如來所
X30n0604_p0532c04║有功德智慧。
X30n0604_p0532c05║而便自以小智為足。而即自以聲聞小智，便為滿
X30n0604_p0532c06║足不求大利。
X30n0604_p0532c07║世尊！譬如有人至親友家，醉酒而臥。人喻自身，親
X30n0604_p0532c08║友譬佛，醉喻昏迷，酒喻五欲。昔大通時，從王子化，如
X30n0604_p0532c09║詣親友，得入大乘。佛性種子，如衣繫珠，中間疲倦，退
X30n0604_p0532c10║大入小。貪著小利，猶如飲酒，長夜不覺，猶如醉人。
X30n0604_p0532c11║是時，親友官事當行。喻諸王子，此土化終，他方緣
X30n0604_p0532c12║熟，理應往化，名為官事；捨此趣彼，名為當行。
X30n0604_p0532c13║以無價寶珠繫其衣裏。佛性種子名無價珠，今入
X30n0604_p0532c14║其身如繫衣下。
X30n0604_p0532c15║與之而去。謂授法已，轉化餘方。
X30n0604_p0532c16║其人醉臥，都不覺知。根力淺故，無宿命通，寧知往
X30n0604_p0532c17║事？猶如醉人，都無所知。
X30n0604_p0532c18║起已游行，到於他國。謂捨報已，轉生餘處。
X30n0604_p0532c19║為衣食故，勤力求索，甚大艱難。身無忍力，乏慚愧
X30n0604_p0532c20║衣。心無法滋，缺甘露味。厭老病死，猶如牢獄。辛勤萬
X30n0604_p0532c21║狀，求學小乘。如寒求衣，如飢求食。徧處乞索，不能自
X30n0604_p0532c22║安。
X30n0604_p0532c23║若少有所得，便以為足。證得小果，方便涅槃，自謂
X30n0604_p0532c24║為足，更不進身。
X30n0604_p0533a01║於後親友會遇見之。喻今靈山師資相遇。
X30n0604_p0533a02║而作是言：咄哉丈夫！言咄哉者，警悟之聲。言丈夫
X30n0604_p0533a03║者，許是大器。
X30n0604_p0533a04║何為衣食乃至如是？何故為於求索衣食，乃至枉
X30n0604_p0533a05║受如是艱難？
X30n0604_p0533a06║我昔欲令，汝得安樂，五欲自恣。我往昔世欲令汝
X30n0604_p0533a07║等得安樂故，飽足衣食自恣享用。
X30n0604_p0533a08║於某年日月，以無價寶珠繫汝衣裏，今故現在。某
X30n0604_p0533a09║年日月合大通時八萬餘劫，無價寶珠喻於佛性，王
X30n0604_p0533a10║子說經為下大種，如以寶珠繫於衣下，今故現在，謂
X30n0604_p0533a11║雖不覺善種常存。
X30n0604_p0533a12║而汝不知，勤苦憂惱，以求自活。而汝不知有大乘
X30n0604_p0533a13║種在於身中，却學小乘，枉受動苦，以求自活。
X30n0604_p0533a14║甚為癡也。甚為可惜，真癡迷也。
X30n0604_p0533a15║汝今可以此寶貿易所須。此寶即佛性，貿易即變
X30n0604_p0533a16║轉，所須即忍辱之衣，禪悅之食。
X30n0604_p0533a17║常可如意，無所乏短。常可富足，如汝之意，於一切
X30n0604_p0533a18║時，無所缺少。
X30n0604_p0533a19║佛亦如是。佛亦如彼親友之人。
X30n0604_p0533a20║為菩薩時。昔在因地，作菩薩時，
X30n0604_p0533a21║教化我等令，發一切智心。教訓化導，於我眾等，令
X30n0604_p0533a22║發一切，智慧之心。
X30n0604_p0533a23║而尋廢忘，不知不覺。而即於後廢弛遺忘，不能了
X30n0604_p0533a24║知，亦不省覺。
X30n0604_p0533b01║既得阿羅漢道，自謂滅度。及證四果，自謂已得，究
X30n0604_p0533b02║竟滅度。
X30n0604_p0533b03║資生艱難，得少為足。斷惡修善，辛勤萬狀。資生之
X30n0604_p0533b04║具，甚是艱難。得證無學，便以為足。
X30n0604_p0533b05║一切智願，猶在不失。昔發大心，求一切智，此願猶
X30n0604_p0533b06║在，至今不失。
X30n0604_p0533b07║今者世尊，覺悟我等。今者靈山大覺世尊，警覺開
X30n0604_p0533b08║悟我等之輩。
X30n0604_p0533b09║作如是言：作是告言：
X30n0604_p0533b10║諸比丘！汝等所得，非究竟滅。汝等所證無學之果，
X30n0604_p0533b11║乃是小乘，非實滅度。
X30n0604_p0533b12║我久令汝等種佛善根。我從久劫，令汝等種，佛之
X30n0604_p0533b13║善根，
X30n0604_p0533b14║以方便故，示涅槃相。為機怖大，以方便力，示於小
X30n0604_p0533b15║乘，寂滅之相。
X30n0604_p0533b16║而汝謂為實得滅度。而汝認作究竟實滅。
X30n0604_p0533b17║世尊！我今乃知實是菩薩。白言：世尊！我等今者乃
X30n0604_p0533b18║知自身本是菩薩。
X30n0604_p0533b19║得受阿耨多羅三藐三菩提記。得受應身成佛之
X30n0604_p0533b20║記。
X30n0604_p0533b21║以是因緣。以是蒙記作佛因緣。
X30n0604_p0533b22║甚大歡喜，得未曾有。心中甚覺生大歡喜，得所未
X30n0604_p0533b23║有。
X30n0604_p0533b24║爾時，阿若憍陳如等：五百羅漢。
X30n0604_p0533c01║欲重宣此義，而說偈言：我等聞無上，安隱授記聲，
X30n0604_p0533c02║我等得聞無上菩提，令心安隱授佛記聲。
X30n0604_p0533c03║歡喜未曾有，禮無量智佛。眾心歡喜，得所未有。頂
X30n0604_p0533c04║禮佛足，無量智慧，萬德世尊，
X30n0604_p0533c05║今於世尊前，自悔諸過咎。今於佛前，自悔執小迷
X30n0604_p0533c06║昧大乘無量過咎。
X30n0604_p0533c07║於無量佛寶，得少涅槃分。於佛無量，大智慧寶，但
X30n0604_p0533c08║得少分，偏空涅槃。
X30n0604_p0533c09║如無智愚人，便自已為足。如彼無智愚癡之人，便
X30n0604_p0533c10║於小法自已為足。
X30n0604_p0533c11║譬如貧窮人，往至親友家。貧人喻己，親友喻佛，昔
X30n0604_p0533c12║往依佛，如去親家。
X30n0604_p0533c13║其家甚大富，具設諸餚膳。實報國土，是佛之家。功
X30n0604_p0533c14║德具足，名為大富。法相畢陳，如諸餚膳。雜食曰餚，美
X30n0604_p0533c15║食曰膳。
X30n0604_p0533c16║以無價寶珠，繫著內衣裏。無價寶珠即佛種性，方
X30n0604_p0533c17║便受法名為繫珠。內衣即喻正報色身。
X30n0604_p0533c18║默與而捨去，時臥不覺知。親友默密，繫珠衣下，轉
X30n0604_p0533c19║化餘國，名為捨去。我時迷昧，如昏醉人，不自覺知。
X30n0604_p0533c20║是人既已起，遊行詣他國。死而復生，猶如醉醒。發
X30n0604_p0533c21║心修行，名之為起。忘大習小，如遊他國。
X30n0604_p0533c22║求衣食自濟，資生甚艱難。徧處求法，莊嚴色心，自
X30n0604_p0533c23║求涅槃，不起化導。如彼貧者，乞食自濟，資生之具，甚
X30n0604_p0533c24║是艱難。
X30n0604_p0534a01║得少便為足，更不願好者。於少分法便自為足，更
X30n0604_p0534a02║不發心求於實道。
X30n0604_p0534a03║不覺內衣裏有無價寶珠。不自覺知，內報色心，有
X30n0604_p0534a04║無價寶，藏匿其中。
X30n0604_p0534a05║與珠之親友後見此貧人。佛出娑婆，復見昔時，所
X30n0604_p0534a06║化之者，
X30n0604_p0534a07║苦切責之己，示以所繫珠。二十年中，常令除糞，斷
X30n0604_p0534a08║見思惑。方等彈訶，般若淘汰，名苦切責。來至法華，開
X30n0604_p0534a09║顯佛性。知從衣下，指出明珠。
X30n0604_p0534a10║貧人見此珠，其心大歡喜。諸聲聞人得見佛性，如
X30n0604_p0534a11║貧得寶，歡喜叵言。
X30n0604_p0534a12║富有諸財物，五欲而自恣。功德法財，無量智慧，皆
X30n0604_p0534a13║悉具足，故云富有。色香味觸，無非三昧，隨緣應用，廣
X30n0604_p0534a14║大自在，故云五欲得以自恣。
X30n0604_p0534a15║我等亦如是。我等聲聞退大入小，回心向大，亦復
X30n0604_p0534a16║如彼貧人無異。
X30n0604_p0534a17║世尊於長夜，常愍見教化。我昔在迷，猶如長夜，世
X30n0604_p0534a18║尊愍見，常起教化。
X30n0604_p0534a19║令種無上願。令我等種，無上菩提，廣大之願，
X30n0604_p0534a20║我等無智故，不覺亦不知。我等智劣不知往願，亦
X30n0604_p0534a21║復不能覺有佛性。
X30n0604_p0534a22║得少涅槃分，自足不求餘。既得少分偏空涅槃，便
X30n0604_p0534a23║謂為足，不求大利。
X30n0604_p0534a24║今佛覺悟我，言非實滅度。今佛世尊覺悟我等，言
X30n0604_p0534b01║所得法非究竟滅。
X30n0604_p0534b02║得佛無上慧，是乃為真滅。得成無上正徧知覺，是
X30n0604_p0534b03║乃名為真實滅度。
X30n0604_p0534b04║我今從佛聞，授記莊嚴事。我等今者，親從佛聞，授
X30n0604_p0534b05║成佛記，國土莊嚴。
X30n0604_p0534b06║及轉次授決。及以展轉，次第授記。
X30n0604_p0534b07║身心徧歡喜。心歡喜故，充徧其身。
X30n0604_p0534b08║妙法蓮華經授學無學人記品第九
X30n0604_p0534b09║五百羅漢，千二百人，皆已授記，當來成佛。大弟子
X30n0604_p0534b10║中，阿難多聞，羅睺密行，眾中上首，未蒙記莂，應身
X30n0604_p0534b11║成佛。又學無學，共二千人，心中亦願，聞授記音，如
X30n0604_p0534b12║來應機，故說此品。
X30n0604_p0534b13║爾時，阿難、羅睺羅！如序品解。
X30n0604_p0534b14║而作是念：二大弟子同作是念：
X30n0604_p0534b15║我等每自思惟：我等每自心內思惟：
X30n0604_p0534b16║設得授記，不亦快乎！設或得佛與之授記，豈不快
X30n0604_p0534b17║乎？
X30n0604_p0534b18║即從座起，到於佛前。將有所請，避席進前。
X30n0604_p0534b19║頭面禮足，俱白佛言：頭面禮敬佛之雙足，俱同發
X30n0604_p0534b20║聲而白佛言：
X30n0604_p0534b21║世尊！我等於此亦應有分。我等於此授記數中，亦
X30n0604_p0534b22║當有分成佛菩提。
X30n0604_p0534b23║唯有如來，我等所歸。唯佛世尊，是我等眾，之所依
X30n0604_p0534b24║歸，
X30n0604_p0534c01║又我等為一切世間天、人、阿脩羅所見知識。又復，
X30n0604_p0534c02║我等是諸世間天、人、脩羅、四眾、八部之所具見，眾所
X30n0604_p0534c03║知識。
X30n0604_p0534c04║阿難常為侍者，護持法藏。阿難常為如來侍者，護
X30n0604_p0534c05║持一切法寶之藏。
X30n0604_p0534c06║羅睺羅是佛之子。羅睺羅者，是佛親子。
X30n0604_p0534c07║若佛見授阿耨多羅三藐三菩提記者。若佛世尊，
X30n0604_p0534c08║見授我等，無上菩提，成佛記者，
X30n0604_p0534c09║我願既滿，眾望亦足。我等願心既得圓滿，眾人所
X30n0604_p0534c10║望亦皆備足。
X30n0604_p0534c11║爾時，學無學聲聞，弟子二千人。是二千人兼學無
X30n0604_p0534c12║學，在千二百無學之外。
X30n0604_p0534c13║皆從座起，偏袒右肩，到於佛前，一心合掌，瞻仰世尊，
X30n0604_p0534c14║如阿難、羅睺羅所願，住立一面。諸人心念同二尊
X30n0604_p0534c15║者，但不發言，在一面立。
X30n0604_p0534c16║爾時，佛告阿難：汝於來世當得作佛。於未來世，當
X30n0604_p0534c17║成佛道。
X30n0604_p0534c18║號山海慧自在通王。阿難智慧，山藏海納，神通廣
X30n0604_p0534c19║大，卷舒自在，將來成佛，為法中王，號山海慧自在通
X30n0604_p0534c20║王。
X30n0604_p0534c21║如來、應供、正徧知、明行足、善逝、世間解、無上士、調御
X30n0604_p0534c22║丈夫、天人師、佛、世尊。如序品解。
X30n0604_p0534c23║當供養六十二億諸佛。隨順佛語，名供養供。六十
X30n0604_p0534c24║二億，即表斷除六十二見。
X30n0604_p0535a01║護持法藏。於諸佛所，擁護受持，一切法藏。
X30n0604_p0535a02║然後得阿耨多羅三藐三菩提。具修諸度，乃成正
X30n0604_p0535a03║覺。
X30n0604_p0535a04║教化二十千萬億恒河沙諸菩薩等，令成阿耨多羅
X30n0604_p0535a05║三藐三菩提。所化之機，有如是等，恒河沙數，皆得
X30n0604_p0535a06║菩提。
X30n0604_p0535a07║國名常立勝幡。其佛國名常立勝幡者，西域風俗
X30n0604_p0535a08║議論高者，常持勝幡表智高勝，尊者多聞常勝一切，
X30n0604_p0535a09║故所居國名立勝幡。
X30n0604_p0535a10║其土清淨，琉璃為地。因心清淨，內外映徹，果感佛
X30n0604_p0535a11║土，亦復如然。
X30n0604_p0535a12║劫名妙音徧滿。時分清平，佛微妙音，徧滿法界，
X30n0604_p0535a13║其佛壽命無量千萬億阿僧祇劫。人壽長故，佛壽
X30n0604_p0535a14║亦長。
X30n0604_p0535a15║若人於千萬億，無量阿僧祇劫中。經如許劫。
X30n0604_p0535a16║算數校計，不能得知。佛壽長遠，非是凡夫，心力所
X30n0604_p0535a17║知，
X30n0604_p0535a18║正法住世，倍於壽命。一倍增多。
X30n0604_p0535a19║像法住世，復倍正法。又二倍增
X30n0604_p0535a20║阿難！是山海慧自在通王佛。彼時之佛。
X30n0604_p0535a21║為十方無量千萬億恒河沙等諸佛如來。所共讚歎
X30n0604_p0535a22║稱其功德。十方諸佛，皆同一音，稱讚彼佛，廣大功
X30n0604_p0535a23║德。
X30n0604_p0535a24║爾時，世尊欲重宣此義，而說偈言：我今僧中說，阿難
X30n0604_p0535b01║持法者。佛於眾中，說是阿難，持法藏者，
X30n0604_p0535b02║當供養諸佛，然後成正覺。當供無數，萬億諸佛，然
X30n0604_p0535b03║後得成，無上正覺。
X30n0604_p0535b04║號曰山海慧，自在通王佛。如前。
X30n0604_p0535b05║其國土清淨，名常立勝幡。如前。
X30n0604_p0535b06║教化諸菩薩，其數如恒沙。彼佛會中無聲聞眾，純
X30n0604_p0535b07║諸菩薩，其數無量。
X30n0604_p0535b08║佛有大威德，名聞滿十方。其佛如來威德廣大，名
X30n0604_p0535b09║聲遠布徧滿十方。
X30n0604_p0535b10║壽命無有量，以愍眾生故。以欲愍念諸眾生故，所
X30n0604_p0535b11║以應身壽量長遠不可度量。
X30n0604_p0535b12║正法倍壽命，像法復倍是。正法像法，住世長久，倍
X30n0604_p0535b13║於佛壽，
X30n0604_p0535b14║如恒河沙等，無數諸眾生。正像法中，受化之眾。
X30n0604_p0535b15║於此佛法中，種佛道因緣。於山海慧佛法之中，種
X30n0604_p0535b16║植佛道諸善因緣。
X30n0604_p0535b17║爾時會中，新發意菩薩八千人。初心菩薩，見諸聲
X30n0604_p0535b18║聞，受記作佛，
X30n0604_p0535b19║咸作是念：我等尚不聞諸大菩薩得如是記。咸皆
X30n0604_p0535b20║心疑，作是念言：我等昔來尚且不聞大菩薩眾得受
X30n0604_p0535b21║如是菩提道記。
X30n0604_p0535b22║有何因緣而諸聲聞得如是決？疑聲聞人何因得
X30n0604_p0535b23║記？
X30n0604_p0535b24║爾時，世尊知諸菩薩心之所念。世尊知是初心菩
X30n0604_p0535c01║薩生於疑念：
X30n0604_p0535c02║而告之曰：告諸初心。
X30n0604_p0535c03║諸善男子！我與阿難等。佛與阿難，及諸羅漢，
X30n0604_p0535c04║於空王佛所。過去久長，古世尊所，
X30n0604_p0535c05║同時發阿耨多羅三藐三菩提心。同時發於無上
X30n0604_p0535c06║道心。
X30n0604_p0535c07║阿難！常樂多聞。阿難處性，常好多聞，
X30n0604_p0535c08║我常勤精進。而我常勤修精進行。
X30n0604_p0535c09║是故我已得成阿耨多羅三藐三菩提。釋迦如來
X30n0604_p0535c10║只一常勤，先得成道。
X30n0604_p0535c11║而阿難護持我法。釋迦佛法。
X30n0604_p0535c12║亦護將來，諸佛法藏。於未來世，護持諸佛，法寶之
X30n0604_p0535c13║藏，
X30n0604_p0535c14║教化成就，諸菩薩眾。教化無數，億種眾生。
X30n0604_p0535c15║其本願如是，故獲斯記。昔空王時本願廣度，今世
X30n0604_p0535c16║亦然。如楞嚴云：如一眾生未成佛，終不於此趣泥洹。
X30n0604_p0535c17║阿難面於佛前。面於會中，釋迦佛前，
X30n0604_p0535c18║自聞授記及國土莊嚴。親自得聞，佛為授記，及以
X30n0604_p0535c19║報土，清淨莊嚴。
X30n0604_p0535c20║所願具足，心大歡喜。本所願心，幸得具足。其心豁
X30n0604_p0535c21║然，生於歡喜。
X30n0604_p0535c22║得未曾有。今之所得，昔所未有。
X30n0604_p0535c23║即時憶念過去無量千萬億諸佛法藏。憶昔過去，
X30n0604_p0535c24║久遠之世，於諸佛所，聞諸法藏。
X30n0604_p0536a01║通達無礙，如今所聞。悉皆通達，無所滯礙，猶如今
X30n0604_p0536a02║日，之所得聞。
X30n0604_p0536a03║亦識本願。亦識本時所發大願。
X30n0604_p0536a04║爾時，阿難而說偈言：世尊甚希有！世尊特勝，甚為
X30n0604_p0536a05║罕有。
X30n0604_p0536a06║令我念過去，無量諸佛法。令我憶念，過去久遠，諸
X30n0604_p0536a07║佛之法，
X30n0604_p0536a08║如今日所聞。如今日聞，等無有異。
X30n0604_p0536a09║我今無復疑。我今無復疑惑之心。
X30n0604_p0536a10║安住於佛道。安心住於，諸佛之道。
X30n0604_p0536a11║方便為侍者，護持諸佛法。以方便力，為佛侍者，護
X30n0604_p0536a12║持諸佛，法寶之藏。
X30n0604_p0536a13║爾時，佛告羅睺羅：如前。
X30n0604_p0536a14║汝於來世。汝於未來，久遠之世，
X30n0604_p0536a15║當得作佛，號蹈七寶華。因時廣修七善功德，果地
X30n0604_p0536a16║高蹈七寶蓮華。
X30n0604_p0536a17║如來、應供、正徧知、明行足、善逝、世間解、無上士、調御
X30n0604_p0536a18║丈夫、天人師、佛、世尊。如序品解。
X30n0604_p0536a19║當供養十世界微塵等數諸佛如來。以十三千應
X30n0604_p0536a20║化國土抹為微塵，用喻當供諸佛之數。十世界者，即
X30n0604_p0536a21║表十方。
X30n0604_p0536a22║常為諸佛，而作長子。未來諸佛當出於世，是羅睺
X30n0604_p0536a23║羅皆為長子。
X30n0604_p0536a24║猶，如今也。如今佛世，無以異也。
X30n0604_p0536b01║是蹈七寶華佛國土莊嚴、壽命、劫數、所化弟子、正法、
X30n0604_p0536b02║像法。國土壽命，弟子正像，如是等事，
X30n0604_p0536b03║亦如山海慧自在通王如來無異。指同阿難。
X30n0604_p0536b04║亦為此佛，而作長子。為山海慧，作佛長子。
X30n0604_p0536b05║過是已，復。過此世後。
X30n0604_p0536b06║當得阿耨多羅三藐三菩提。當成無上，正徧知尊。
X30n0604_p0536b07║爾時，世尊欲重宣此義，而說偈言：我為太子時，羅睺
X30n0604_p0536b08║為長子。我未出家為太子時，是羅睺羅為我長子。
X30n0604_p0536b09║我今成佛道，受法為法子。受如來法，為我法子。
X30n0604_p0536b10║於未來世中，見無量億佛。於當未來，見無量佛，
X30n0604_p0536b11║皆為其長子，一心求佛道。皆為彼佛，而作長子，一
X30n0604_p0536b12║心求於，無上佛道。
X30n0604_p0536b13║羅睺羅密行，唯我能知之。而羅睺羅微密之行，唯
X30n0604_p0536b14║佛世尊乃能知之。
X30n0604_p0536b15║現為我長子，以示諸眾生。現今垂迹，為我長子，以
X30n0604_p0536b16║示一切，世間眾生。
X30n0604_p0536b17║無量億千萬，功德不可數。而其所積密行功德，無
X30n0604_p0536b18║量萬億非數可知。
X30n0604_p0536b19║安住於佛法，以求無上道。安心住於諸佛之法，以
X30n0604_p0536b20║求無上真正之道。
X30n0604_p0536b21║爾時，世尊見學、無學二千人，其意柔軟，寂然清淨。
X30n0604_p0536b22║佛授記者，印其所證，非同世間人情取捨。見二千人，
X30n0604_p0536b23║其心異常，柔和善軟，寂然沉靜，清淨明了，堪可授道。
X30n0604_p0536b24║一心觀佛。一心不亂，瞻仰於佛。
X30n0604_p0536c01║佛告阿難：汝見是學、無學二千人不？眾在面前十
X30n0604_p0536c02║目所覩，云何更問見是人否？當知會眾但見其形，寧
X30n0604_p0536c03║知心念？所以世尊問阿難也。
X30n0604_p0536c04║唯然，已見。答云：唯然，我實已見。
X30n0604_p0536c05║阿難！是諸人等。二千聲聞。
X30n0604_p0536c06║當供養五十世界微塵數諸佛如來。從今已去，常
X30n0604_p0536c07║復供養五十世界抹為微塵如是塵數諸佛如來。
X30n0604_p0536c08║恭敬尊重。恭謙敬謹，尊崇厚重。
X30n0604_p0536c09║護持法藏。護持諸佛，法寶之藏。
X30n0604_p0536c10║末後同時，於十方國各得成佛。於最後身，各成佛
X30n0604_p0536c11║道。
X30n0604_p0536c12║皆同一號，名曰寶相。是二千人均蒙授記，同一名
X30n0604_p0536c13║號曰寶相佛。
X30n0604_p0536c14║如來、應供、正徧知、明行足、善逝、世間解、無上士、調御
X30n0604_p0536c15║丈夫、天人師、佛、世尊。如序品解。
X30n0604_p0536c16║壽命一劫。一小劫也。
X30n0604_p0536c17║國土莊嚴。依報之相。
X30n0604_p0536c18║聲聞菩薩。正報之相。
X30n0604_p0536c19║正法像法。法住之相。
X30n0604_p0536c20║皆悉同等。功行相類，感報亦等。
X30n0604_p0536c21║爾時，世尊欲重宣此義，而說偈言：是二千聲聞，今於
X30n0604_p0536c22║我前住。二千之眾，今於佛前，住立一面。
X30n0604_p0536c23║悉皆與授記，未來當成佛。我今悉與授菩提記，於
X30n0604_p0536c24║未來世當得成佛。
X30n0604_p0537a01║所供養諸佛，如上說塵數。供佛之數，如上所說，五
X30n0604_p0537a02║十世界，抹為微塵。如微塵眾，無數諸佛，
X30n0604_p0537a03║護持其法藏，後當成正覺。護持如上塵數諸佛法
X30n0604_p0537a04║寶之藏，後當成就佛果菩提。
X30n0604_p0537a05║各於十方國，悉同一名號。各於十方，成等正覺，皆
X30n0604_p0537a06║同一號，名寶相佛。
X30n0604_p0537a07║俱時座道場，以證無上慧，皆名為寶相。是二千人
X30n0604_p0537a08║一時成佛，同坐道場，以證無上甚深智慧，名寶相佛。
X30n0604_p0537a09║國土及弟子，正法與像法，悉等無有異。種種化事、
X30n0604_p0537a10║國土、弟子、壽命、劫數，一一平等，以德同故，報無差別。
X30n0604_p0537a11║咸以諸神通，度十方眾生。咸以智慧，神通之力，度
X30n0604_p0537a12║十方界，一切眾生。
X30n0604_p0537a13║名聞普周徧，漸入於涅槃。名號聞望，普徧諸方，漸
X30n0604_p0537a14║漸次第，入於寂滅。
X30n0604_p0537a15║爾時學無學二千人。新得記者。
X30n0604_p0537a16║聞佛授記，歡喜踊躍，而說偈言：世尊慧燈明！世尊
X30n0604_p0537a17║智慧，明明無盡，方燈續明，普照一切。
X30n0604_p0537a18║我聞授記音。我等得聞授記之音。
X30n0604_p0537a19║心歡喜充滿，如甘露見灌。其心歡喜，充滿正報，如
X30n0604_p0537a20║得甘露，之所見灌。
X30n0604_p0537a21║妙法蓮華經法師品第十
X30n0604_p0537a22║前藥草品說時雨譬，言此妙經普被一切，雖與授
X30n0604_p0537a23║記皆為聲聞。今此品中是為大眾及以八部，能於
X30n0604_p0537a24║是經受持讀誦解說書寫，乃至得聞一句一偈一
X30n0604_p0537b01║時通記，皆成佛道。
X30n0604_p0537b02║爾時，世尊因藥王菩薩告八萬大士：佛因藥王告
X30n0604_p0537b03║諸大眾：
X30n0604_p0537b04║藥王汝見，是大眾中。現前法會，大眾之中，
X30n0604_p0537b05║無量諸天、龍王、夜叉、乾闥婆、阿脩羅、迦樓羅、緊那羅、
X30n0604_p0537b06║摩睺羅伽、人與非人。及比丘、比丘尼、優婆塞、優婆夷。
X30n0604_p0537b07║如序品解。
X30n0604_p0537b08║求聲聞者。求四諦法，成阿羅漢。
X30n0604_p0537b09║求辟支佛者。求因緣法，及觀如幻，緣覺獨覺，名辟
X30n0604_p0537b10║支佛。
X30n0604_p0537b11║求佛道者。求最上乘，願成佛道。
X30n0604_p0537b12║如是等類。三乘之人
X30n0604_p0537b13║咸於佛前，聞妙法華經。在於佛前，得聞妙法。
X30n0604_p0537b14║一偈一句，乃至一念隨喜者。下至但聞一句一偈，
X30n0604_p0537b15║乃至聞經一念，心中生歡喜者。
X30n0604_p0537b16║我皆與授記，當得阿耨多羅三藐三菩提。佛記是
X30n0604_p0537b17║等皆當得道。
X30n0604_p0537b18║佛告藥王：又如來滅度之後。上明佛在，下顯滅後。
X30n0604_p0537b19║若有人聞妙法華經，乃至一偈一句，一念隨喜者。
X30n0604_p0537b20║聞是妙經，一偈一句，一念之間，起隨喜者。
X30n0604_p0537b21║我亦與授阿耨多羅三藐三菩提記。我皆與授成
X30n0604_p0537b22║佛之記。
X30n0604_p0537b23║若復有人，受持、讀誦、解說、書寫妙法華經，乃至一偈。
X30n0604_p0537b24║信心受持，對文披讀，離文暗誦，隨義解說，紙素書
X30n0604_p0537c01║寫此之妙經，下至一偈。
X30n0604_p0537c02║於此經卷，敬視如佛。敬重經卷，視同於佛。
X30n0604_p0537c03║種種供養華香、瓔珞、抹香、塗香、燒香、繒蓋、幢幡。繒
X30n0604_p0537c04║綵為蓋，及以幢幡，
X30n0604_p0537c05║衣服伎樂，乃至合掌恭敬。下至但爾合掌致敬。
X30n0604_p0537c06║藥王當知，是諸人等。是諸敬信，供養經人。
X30n0604_p0537c07║已曾供養，十萬億佛。宿曾供養，諸佛世尊，
X30n0604_p0537c08║於諸佛所，成就大願。於佛之所，已曾成就，廣大志
X30n0604_p0537c09║願，
X30n0604_p0537c10║愍眾生故，生此人間。蓋欲愍念諸眾生故，而生於
X30n0604_p0537c11║此世間人中。
X30n0604_p0537c12║藥王！若有人問：何等眾生於未來世當得作佛？佛
X30n0604_p0537c13║語藥王：若復有人，如此問時，
X30n0604_p0537c14║應示是諸人等，於未來世必得作佛。當示他云：敬
X30n0604_p0537c15║信、持誦、書寫、供養如是之人，於當來世決定成佛。
X30n0604_p0537c16║何以故？若善男子、善女人，於法華經乃至一句，受持
X30n0604_p0537c17║讀誦解說書寫。上說傳經，下明供養。
X30n0604_p0537c18║種種供養經卷，華香、瓔珞、抹香、塗香、燒香、繒蓋、幢幡、
X30n0604_p0537c19║衣服、伎樂，合掌恭敬。如前。
X30n0604_p0537c20║是人一切世間所應瞻奉。如是之人，一切世間眾
X30n0604_p0537c21║生之類所當瞻敬。
X30n0604_p0537c22║應以如來供養而供養之。以無佛時，是人補處代
X30n0604_p0537c23║佛宣揚，應以佛供而供養之。
X30n0604_p0537c24║當知此人是大菩薩。既於妙經生大信解，則知斯
X30n0604_p0538a01║人是大菩薩。
X30n0604_p0538a02║成就阿耨多羅三藐三菩提。已能成就，阿耨菩提。
X30n0604_p0538a03║哀愍眾生，願生此間。愍眾生故，生此人間。
X30n0604_p0538a04║廣說分別妙法華經。廣大敷演，分別解說，如是妙
X30n0604_p0538a05║經，
X30n0604_p0538a06║何況盡能受持種種供養者！隨分受持，所護功德
X30n0604_p0538a07║尚且無量，何況全部具足受持，及以種種上妙香華、
X30n0604_p0538a08║繒蓋、幢幡而為供養！
X30n0604_p0538a09║藥王！當知是人。當知如是，持供之人，
X30n0604_p0538a10║自捨清淨業報。自當生於清淨佛土，捨彼勝報生
X30n0604_p0538a11║於閻浮。
X30n0604_p0538a12║於我滅度後。當釋迦佛滅度之後。
X30n0604_p0538a13║愍眾生故。愍念一切眾生之故。
X30n0604_p0538a14║生於惡世。此娑婆界多不善聚，故云惡世。
X30n0604_p0538a15║廣演此經。廣為眾生，演說此經。
X30n0604_p0538a16║若是善男子、善女人。是受持經善男善女。
X30n0604_p0538a17║我滅度後。當佛滅後。
X30n0604_p0538a18║能竊為一人。有能私竊，為於一人。
X30n0604_p0538a19║說法華經，乃至一句。下至極少一句之義。
X30n0604_p0538a20║當知是人則如來使。當知如是說經之人，則是如
X30n0604_p0538a21║來法華之使。
X30n0604_p0538a22║如來所遣。乃是如來之所津遣。
X30n0604_p0538a23║行如來事。行於如來化法之事。
X30n0604_p0538a24║何況於大眾中廣為人說？竊為一人，功德極大，於
X30n0604_p0538b01║眾廣說，其功莫等。
X30n0604_p0538b02║藥王！上明持經功德甚多，下顯謗毀罪報極重。
X30n0604_p0538b03║若有惡人，以不善心。有諸惡人，起於毒念，
X30n0604_p0538b04║於一劫中。經歷許時。
X30n0604_p0538b05║現於佛前。於現在世，當佛面前，
X30n0604_p0538b06║常毀罵佛，其罪尚輕。心惡時，長面罵於佛，罪固非
X30n0604_p0538b07║輕。云尚輕者，反顯謗毀持經之人，罪報極重。
X30n0604_p0538b08║若人以一惡言。下至但出一句惡語。
X30n0604_p0538b09║毀訾在家出家。在家之人，善男善女，出家僧尼，及
X30n0604_p0538b10║沙彌等，
X30n0604_p0538b11║讀誦法華經者。四眾讀誦法華之者。
X30n0604_p0538b12║其罪甚重。由謗人故，退他道心，教法不行，所以罪重。
X30n0604_p0538b13║藥王！其有讀誦法華經者。其有若人，讀是經者，
X30n0604_p0538b14║當知是人。當知如是，持經之人，
X30n0604_p0538b15║以佛莊嚴而自莊嚴。經說妙行名佛莊嚴，是人以
X30n0604_p0538b16║此自嚴其身。
X30n0604_p0538b17║則為如來，肩所荷擔。則是如來傳法之使，乃為如
X30n0604_p0538b18║來肩所荷擔。持佛正法轉化眾生令得正見，則是荷
X30n0604_p0538b19║負諸佛如來大重擔者。
X30n0604_p0538b20║其所至方。其持經人，所至方土，
X30n0604_p0538b21║應隨向禮。應當至心隨方向禮。
X30n0604_p0538b22║一心合掌。一心不亂，合十指掌。
X30n0604_p0538b23║恭敬供養。恭謙敬謹，志誠供養。
X30n0604_p0538b24║尊重讚歎。尊崇貴重，讚詠稱歎。
X30n0604_p0538c01║華香、瓔珞、粖香、塗香、燒香、繒蓋、幢幡、衣服、餚饌、作諸
X30n0604_p0538c02║伎樂。如前具解。
X30n0604_p0538c03║人中上供而供養之。以諸人間，上妙之供，而供此
X30n0604_p0538c04║人，
X30n0604_p0538c05║應持天寶而以散之。此勤諸天，散華献寶。
X30n0604_p0538c06║天上寶聚，應以奉獻。天上所有寶物積聚，應當奉
X30n0604_p0538c07║献是持法者。
X30n0604_p0538c08║所以者何？所以如此興供養者，其意云何？
X30n0604_p0538c09║是人歡喜說法。欲勤是人，歡喜說法。
X30n0604_p0538c10║須臾聞之，即得究竟阿耨多羅三藐三菩提故。每
X30n0604_p0538c11║一晝夜，分為三十須臾。蓋言聞法少時之間，由信心
X30n0604_p0538c12║故，精義入神，便能究盡佛菩提故。
X30n0604_p0538c13║爾時，世尊欲重宣此義，而說偈言：若欲住佛道，成就
X30n0604_p0538c14║自然智。若欲住心，於佛正道，成就無作，自然智慧，
X30n0604_p0538c15║常當勤供養，受持法華者。常當勤供，持法華者。
X30n0604_p0538c16║其有欲疾得，一切種智慧。有人欲得，疾成諸佛，一
X30n0604_p0538c17║切種智，中道正慧。
X30n0604_p0538c18║當受持是經，並供養持者。當持此經，并供持者。
X30n0604_p0538c19║若有能受持，妙法華經者。若人能持，是法華者，
X30n0604_p0538c20║當知佛所使，愍念諸眾生。當知是人，為佛之使，愍
X30n0604_p0538c21║及眾生，
X30n0604_p0538c22║諸有能受持，妙法華經者。諸有能持，是經典者，
X30n0604_p0538c23║捨於清淨土，愍眾故生此。捨己淨土，生濁世中。
X30n0604_p0538c24║當知如是人，自在所欲生。當知是人非業報生，乃
X30n0604_p0539a01║自在意欲生此中。
X30n0604_p0539a02║能於此惡世，廣說無上法。能於惡世，說無上法。
X30n0604_p0539a03║應以天華香，及天寶衣服，天上妙寶聚，供養說法者。
X30n0604_p0539a04║如前已解。
X30n0604_p0539a05║吾滅後惡世，能持是經者。佛滅度後，濁惡世中，持
X30n0604_p0539a06║此經者，
X30n0604_p0539a07║當合掌禮敬，如供養世尊。敬持經人，如佛無異。
X30n0604_p0539a08║上饌眾甘美，及種種衣服，供養是佛子，冀得須臾聞。
X30n0604_p0539a09║所以設供，意欲須臾得聞是經究竟大事。
X30n0604_p0539a10║若能於後世，受持是經者。若於滅後，能持是經，
X30n0604_p0539a11║我遣在人中，行於如來事。佛遣生於人道之中，代
X30n0604_p0539a12║佛行事。
X30n0604_p0539a13║若於一劫中，常懷不善心。經於一劫，懷不善心。
X30n0604_p0539a14║作色而罵佛。作嗔怒色，而罵於佛。
X30n0604_p0539a15║獲無量重罪。是罵佛人，獲罪無量。
X30n0604_p0539a16║其有讀誦持，是法華經者。有讀誦持是法華者。
X30n0604_p0539a17║須臾加惡言，其罪復過彼。須臾罵是持經之人，罪
X30n0604_p0539a18║復過彼經劫罵佛。
X30n0604_p0539a19║有人求佛道，而於一劫中。有人為求，佛之道故，經
X30n0604_p0539a20║於一劫，
X30n0604_p0539a21║合掌在我前，以無數偈讚。合掌住於如來之前，以
X30n0604_p0539a22║無數偈讚歎於佛：
X30n0604_p0539a23║由是讚佛故，得無量功德。以讚佛故，得多福德。
X30n0604_p0539a24║歎美持經者，其福復過彼。歎持經者功德，過於讚
X30n0604_p0539b01║歎果佛。
X30n0604_p0539b02║於八十億劫，以最妙色聲。八十億劫表於八識。妙
X30n0604_p0539b03║色即是香華等物。妙音即是種種音樂。以諸世間最
X30n0604_p0539b04║妙色聲。
X30n0604_p0539b05║及與香味觸。妙香妙味，及與觸塵，
X30n0604_p0539b06║供養持經者。當以是等供持經人。
X30n0604_p0539b07║如是供養已。作如是等修供養已。
X30n0604_p0539b08║若得須臾聞。若於須臾，得聞妙經，
X30n0604_p0539b09║則應自忻慶，我今獲大利。則當自心，生大喜慶：我
X30n0604_p0539b10║於今日，得獲大利。
X30n0604_p0539b11║藥王今告汝。佛召藥王：我今語汝。
X30n0604_p0539b12║我所說諸經。我成道來，所說諸經，
X30n0604_p0539b13║而於此經中，法華最第一。而於此部法華經中，更
X30n0604_p0539b14║無與等最為第一。
X30n0604_p0539b15║爾時，佛復告藥王菩薩摩訶薩：如序品解。
X30n0604_p0539b16║我所說經典，無量千萬億。再語藥王：我平日間，所
X30n0604_p0539b17║說經法，無量萬億。
X30n0604_p0539b18║已說今說當說。若已說竟，若今現說，若當來說，
X30n0604_p0539b19║而於其中，此法華經最為難信難解。當念成佛功
X30n0604_p0539b20║高難信，說佛知見義深難解。
X30n0604_p0539b21║藥王，此經是諸佛秘要之藏。此法華經，是諸世尊，
X30n0604_p0539b22║秘密要妙，功德法藏。
X30n0604_p0539b23║不可分布，妄授與人。不可容易分布世上，妄付與
X30n0604_p0539b24║人，恐生輕謗，翻成損惱。當擇其可，然後授之。
X30n0604_p0539c01║諸佛世尊，之所守護。經說諸佛所行之處，一切如
X30n0604_p0539c02║來之所守護。
X30n0604_p0539c03║從昔已來，未曾顯說。我從昔日成道已來，為機劣
X30n0604_p0539c04║故未曾顯說，但以方便密為說之。即經云：眾生聞是
X30n0604_p0539c05║者，心則懷疑惑。
X30n0604_p0539c06║而此經者，如來現在，猶多怨嫉。如來在世，人尚不
X30n0604_p0539c07║信，多懷怨怒及以憎嫉。即譬喻品云：將非魔作佛，惱
X30n0604_p0539c08║亂我心耶？
X30n0604_p0539c09║況滅度後。佛世尚爾，況復滅後？
X30n0604_p0539c10║藥王當知，如來滅後。於釋迦佛，入滅之後，
X30n0604_p0539c11║其能書持，讀誦供養。其有能書，持誦供養，
X30n0604_p0539c12║為他人說者。為一切人，而演說者。
X30n0604_p0539c13║如來則為以衣覆之。若非道力，豈解弘經？能行忍
X30n0604_p0539c14║辱，精進不解，則披如來忍辱之衣。
X30n0604_p0539c15║又為他方，現在諸佛，之所護念。餘方諸佛，咸敬是
X30n0604_p0539c16║經，能持是者，得佛護念。
X30n0604_p0539c17║是人有大信力。是說經人，有於廣大，信心之力，
X30n0604_p0539c18║及志願力。及以立志發願之力。
X30n0604_p0539c19║諸善根力。過去久植善根之力。
X30n0604_p0539c20║當知是人與如來共宿。一切如來悉皆棲宿究竟
X30n0604_p0539c21║一乘寂滅場地，今此行人安住法華功德海藏，故云
X30n0604_p0539c22║共宿。
X30n0604_p0539c23║則為如來手摩其頭。手表權智，頭表實理。從如來
X30n0604_p0539c24║說方便之義，入於佛乘究竟之道，則為已得手摩其
X30n0604_p0540a01║頭。
X30n0604_p0540a02║藥王！在在處處，若說、若讀、若誦、若書、若經卷所住之
X30n0604_p0540a03║處。若人流通，有是經處，
X30n0604_p0540a04║皆應起七寶塔，極令高廣嚴飾。以為供養。
X30n0604_p0540a05║不須復安舍利。大凡起塔，本為奉安佛之舍利，所
X30n0604_p0540a06║以不須安舍利者，意見下文。
X30n0604_p0540a07║所以者何？此中已有如來全身。經明妙理，理性清
X30n0604_p0540a08║淨，即是如來清淨法身。有是經處，便為是塔。經文即
X30n0604_p0540a09║是佛之舍利，即經云：如人志心求佛舍利，如是之人
X30n0604_p0540a10║乃可為說。
X30n0604_p0540a11║此塔應以一切華香、瓔珞、繒蓋、幢幡、伎樂、歌頌，供養、
X30n0604_p0540a12║恭敬、尊重、讚歎。此之寶塔應以是等而為供養。
X30n0604_p0540a13║若有人得見此塔，禮拜供養。若人見塔，頂禮供養，
X30n0604_p0540a14║當知是等皆近阿耨多羅三藐三菩提。是敬信人，
X30n0604_p0540a15║去道甚近。
X30n0604_p0540a16║藥王！多有人在家、出家行菩薩道。以見有人若在
X30n0604_p0540a17║家士女、出家僧尼行菩薩道者。
X30n0604_p0540a18║若不能得見聞讀誦書持供養是法華經者。如上
X30n0604_p0540a19║四部，雖則受行菩薩之道，而於法華不得見聞、受持、
X30n0604_p0540a20║讀誦。
X30n0604_p0540a21║當知是人未，善行菩薩道。當知此輩未是善能行
X30n0604_p0540a22║菩薩道。
X30n0604_p0540a23║若有得聞是經典者，乃能善行菩薩之道。得其要
X30n0604_p0540a24║道，乃曰善行。
X30n0604_p0540b01║其有眾生，求佛道者。發心欲求佛之道者。
X30n0604_p0540b02║若見若聞法華經。眼見耳聞，如是妙經。
X30n0604_p0540b03║聞已信解受持者。見聞敬信，是入道緣。
X30n0604_p0540b04║當知是人得近阿耨多羅三藐三菩提。根種熟故，
X30n0604_p0540b05║近於佛慧。
X30n0604_p0540b06║藥王！譬如有人渴乏須水。如人渴乏，欲須涼水。
X30n0604_p0540b07║於彼高原，穿鑿求之。於佛境上，尋求理味，如向高
X30n0604_p0540b08║原，鑿井求水。
X30n0604_p0540b09║猶見乾土，知水尚遠。乾土喻於方便，漸教乾慧之
X30n0604_p0540b10║地。乾有其慧，未得理水。初心菩薩，遊於理外，如見乾
X30n0604_p0540b11║土。
X30n0604_p0540b12║施功不已，轉見濕土，逐漸見泥。加功不已，住內凡
X30n0604_p0540b13║位，如見濕土，至十回向，如見沍泥。
X30n0604_p0540b14║其心決定，知水必近。修行至此，位隣漸教初歡喜
X30n0604_p0540b15║地，圓教菩薩登住之位，心不狐疑，故云決定。去聖非
X30n0604_p0540b16║遙，故云必近。
X30n0604_p0540b17║菩薩亦復如是。合上喻也。
X30n0604_p0540b18║若未聞、未解、未能修習是法華經。如此之人，全未
X30n0604_p0540b19║染指。
X30n0604_p0540b20║當知是人去阿耨多羅三藐三菩提尚遠。如見乾
X30n0604_p0540b21║土。
X30n0604_p0540b22║若得聞解，思惟修習。如前喻中，加功不已。
X30n0604_p0540b23║必知得近阿耨多羅三藐三菩提。如漸得見，濕土
X30n0604_p0540b24║沍泥，
X30n0604_p0540c01║所以者何？有何所以，須弘法華？
X30n0604_p0540c02║一切菩薩阿耨多羅三藐三菩提，皆屬此經。一切
X30n0604_p0540c03║菩薩修菩提法，皆屬此經之所統攝。不聞妙法，滯在
X30n0604_p0540c04║權門。
X30n0604_p0540c05║此經開方便門，示真實相。未說法華，三乘隔歷。方
X30n0604_p0540c06║便門閉，各自修持。來至法華，開顯佛性。點前權乘，即
X30n0604_p0540c07║菩薩道。認僕為子，方便門開。會諸漸教，同入圓頓。示
X30n0604_p0540c08║一切人，真實之相。
X30n0604_p0540c09║是法華經藏。是法華經一實相理，人人本具，未蒙
X30n0604_p0540c10║開顯，而不得知，猶如伏藏。
X30n0604_p0540c11║深固幽遠。明佛至理無上菩提，故名為深。是決定
X30n0604_p0540c12║義不可破壞，名堅固法。其理微密隱而難見，故名為
X30n0604_p0540c13║幽。以凡望佛隔於十果，故名為遠。
X30n0604_p0540c14║無人能到。唯佛與佛乃能知之，六道三乘莫能䟦
X30n0604_p0540c15║及。是故經曰：無人能到。
X30n0604_p0540c16║今佛教化。今佛開顯，教化一切。
X30n0604_p0540c17║成就菩薩。成就一乘大菩薩道。
X30n0604_p0540c18║而為開示。而與開發，示一乘相。
X30n0604_p0540c19║藥王！若有菩薩聞是法華經，驚疑怖畏。乍聞說圓，
X30n0604_p0540c20║其理深妙，而心生疑，驚恐怕怖。
X30n0604_p0540c21║當知是為新發意菩薩。如彼八千初發心者。
X30n0604_p0540c22║若聲聞人聞是經，驚疑怖畏。聞圓妙教，反為魔說。
X30n0604_p0540c23║當知是為增上慢者。如彼五千，退席之者。
X30n0604_p0540c24║藥王！若有善男子、善女人，如來滅後，欲為四眾說是
X30n0604_p0541a01║法華經者。此一節經，教善男女滅後弘經。
X30n0604_p0541a02║云何應說？此問起也。答見下文。
X30n0604_p0541a03║是善男子、善女人。教行四法
X30n0604_p0541a04║入如來室。令起慈悲。
X30n0604_p0541a05║著如來衣。令行忍辱。
X30n0604_p0541a06║坐如來座。令住法空。
X30n0604_p0541a07║爾乃應為四眾廣說斯經。爾信解人，入室著衣，坐
X30n0604_p0541a08║座說法，乃可得也。
X30n0604_p0541a09║如來室者，一切眾生中大慈悲心是。於諸一切眾
X30n0604_p0541a10║生分上，以慈心故，除諸憂惱與其快樂；以悲心故，方
X30n0604_p0541a11║便救濟拔其苦厄。如是之心能容一切，名慈悲室。
X30n0604_p0541a12║如來衣者，柔和忍辱心是。以柔和故，不惱於人。以
X30n0604_p0541a13║忍辱故，不思報怨。有慚有愧，名為著衣。
X30n0604_p0541a14║如來座者，一切法空是。了一切法悉皆空寂，安然
X30n0604_p0541a15║不動，名為坐座。
X30n0604_p0541a16║安住是中。住於慈忍，法空之座。
X30n0604_p0541a17║然後以不懈怠心。雖能慈忍，了法性空，若還懈怠，
X30n0604_p0541a18║弘經是難。故經云：以不懈怠心。
X30n0604_p0541a19║為諸菩薩及四眾。所為人也。
X30n0604_p0541a20║廣說是法華經。所說法也。
X30n0604_p0541a21║藥王！我於餘國遣化人，為其集聽法眾。謂於餘國
X30n0604_p0541a22║方便土中，遣變化人為集聽眾，如信解品密遣者是。
X30n0604_p0541a23║亦遣化比丘、比丘尼、優婆塞、優婆夷，聽其說法。佛
X30n0604_p0541a24║神力故，密彼諸人令來聽法。
X30n0604_p0541b01║是諸化人，聞法信受，隨順不逆。諸化人等，以佛之
X30n0604_p0541b02║力，聞即信受，無有違逆。
X30n0604_p0541b03║若說法者，在空閑處。約事則住空曠閑靜無人之
X30n0604_p0541b04║處，約理則是攝心住定，樂於空寂無生之地。
X30n0604_p0541b05║我時廣遣天、龍、鬼神、乾闥婆、阿脩羅等聽其說法。
X30n0604_p0541b06║來聽法者八部之眾，皆如來力之所遣至。
X30n0604_p0541b07║我雖在異國。佛雖應化，在餘國土，
X30n0604_p0541b08║時時令說法者得見我身。說法之人，心中了了解
X30n0604_p0541b09║法義味，即見如來清淨法身住常寂光，圓滿報身居
X30n0604_p0541b10║實報境，千百億身應同居土，若晝若夜常在目前。
X30n0604_p0541b11║若於此經，忘失句逗。若復受持讀誦講說，於此妙
X30n0604_p0541b12║經句逗之中，有所忘失。
X30n0604_p0541b13║我還為說，令得具足。即於時中忽然省悟，得見佛
X30n0604_p0541b14║理無所遺忘，是名如來還為解說，令得句義皆悉具
X30n0604_p0541b15║足。
X30n0604_p0541b16║爾時，世尊欲重宣此義，而說偈言：欲捨諸懈怠，應
X30n0604_p0541b17║當聽此經。若人欲得捨諸懈怠，應當至心聽受此
X30n0604_p0541b18║經。
X30n0604_p0541b19║是經難得聞，信受者亦難。如是之經難得聽聞，信
X30n0604_p0541b20║受之者亦是難得。
X30n0604_p0541b21║如人渴須水，穿鑿於高原。志誠求法，如渴須水，於
X30n0604_p0541b22║彼高原，穿鑿為井。
X30n0604_p0541b23║猶見乾燥土，知去水尚遠。住乾慧地，知去理水，尚
X30n0604_p0541b24║且遠在。
X30n0604_p0541c01║漸見濕土泥，決定知近水。位在內凡，鄰於聖位，漸
X30n0604_p0541c02║漸見理，自知成佛無疑，名為近水。
X30n0604_p0541c03║藥王汝當知，如是諸人等。如是初心，諸菩薩等，
X30n0604_p0541c04║不聞法華經，去佛智甚遠。未曾得聞如是妙經，去
X30n0604_p0541c05║佛智慧甚是遙遠。
X30n0604_p0541c06║若聞是深經，決了聲聞法，是諸經之王。若得聞是，
X30n0604_p0541c07║深妙經典，是諸一切，經中之王。
X30n0604_p0541c08║聞已諦思惟：聞是法已，諦心思審：
X30n0604_p0541c09║當知此人等，近於佛智慧。聞已能思，思已能修，當
X30n0604_p0541c10║知是人近於佛慧。
X30n0604_p0541c11║若人說此經。若復有人，欲說此經，
X30n0604_p0541c12║應入如來室。興大慈悲。
X30n0604_p0541c13║著於如來衣。行大忍辱。
X30n0604_p0541c14║而座如來坐。住於法空。
X30n0604_p0541c15║處眾無所畏。處大眾中，無所畏心。
X30n0604_p0541c16║廣為分別說。廣為一切，分別演說。
X30n0604_p0541c17║大慈悲為室，柔和忍辱衣，諸法空為座，處此為說法。
X30n0604_p0541c18║入室披衣，坐座演說，方名如法。
X30n0604_p0541c19║若說此經時。若復說此，妙經之時，
X30n0604_p0541c20║有人惡口罵，加刀杖瓦石。有人前來，惡口穢罵，加
X30n0604_p0541c21║以刀杖，瓦石捶打。
X30n0604_p0541c22║念佛故應忍。此等違惱境界現前，當念佛故忍此
X30n0604_p0541c23║諸惡。
X30n0604_p0541c24║我千萬億土，現淨堅固身。云何念佛？當思如來昔
X30n0604_p0542a01║於無量千萬億土，示現清淨能忍諸惡，毀贊不動堅
X30n0604_p0542a02║固之身。
X30n0604_p0542a03║於無量億劫，為眾生說法。如本門中常不輕是。
X30n0604_p0542a04║若我滅度後，能說此經者。若佛滅後，有說經者，
X30n0604_p0542a05║我遣化四眾，比丘比丘尼，及清淨士女。即前四眾。
X30n0604_p0542a06║供養於法師。恭敬供養，於說法師。
X30n0604_p0542a07║引導諸眾生，集之令聽法。誘引化導諸眾生等，令
X30n0604_p0542a08║集一處聽說妙法。然佛所遣諸化人者，即前文云是
X30n0604_p0542a09║人自捨清淨業報，愍眾生故生此間者。
X30n0604_p0542a10║若人欲加惡，刀杖及瓦石。人來興惡，加諸毒害。
X30n0604_p0542a11║則遣變化人，為之作衛護。即遣上所辯化善人，為
X30n0604_p0542a12║之方便而作衛護。
X30n0604_p0542a13║若說法之人，獨在空閑處。獨自處於空閑之地。
X30n0604_p0542a14║寂莫無人聲，讀誦此經典。其處闃靜，無人音聲，在
X30n0604_p0542a15║彼讀誦，是妙經典。
X30n0604_p0542a16║我是時為現，清淨光明身。寂寞之處，無有人聲，清
X30n0604_p0542a17║淨身也。讀妙經典，見佛智慧，光明身也。清淨即法身，
X30n0604_p0542a18║光明即慧身。修性泯合，隨處現形，即應身也。因靜讀
X30n0604_p0542a19║誦，得見如來，三德法身。
X30n0604_p0542a20║若忘失章句，為說令通利。若於經文有所忘失，如
X30n0604_p0542a21║來慈力密被其人，自然通利憶持不失。
X30n0604_p0542a22║若人具是德。若人具此，清淨德行，
X30n0604_p0542a23║或為四眾說：或於四眾，為說妙法，
X30n0604_p0542a24║空處讀誦經。或在空處，讀誦是經。
X30n0604_p0542b01║皆得見我身。皆得見於，如來法體，光明妙身。
X30n0604_p0542b02║若人在空閑。在於閑處，修攝其心。靜處之人，
X30n0604_p0542b03║我遣天龍王，夜叉鬼神等，為作聽法眾。八部之眾
X30n0604_p0542b04║誓護佛法，今此法師讀誦講說，故佛遣之作聽法眾。
X30n0604_p0542b05║是人樂說法，分別無障礙。是說法師，在眾講演，善
X30n0604_p0542b06║能分別，樂說無礙。
X30n0604_p0542b07║諸佛護念故。以得諸佛護念之故。
X30n0604_p0542b08║能令大歡喜。能令聽眾生大歡喜。
X30n0604_p0542b09║若親近法師，速得菩薩道。若能親近說法之師，速
X30n0604_p0542b10║得成就菩薩之道。
X30n0604_p0542b11║隨順是師學，得見恒沙佛。若能隨順從是師學，則
X30n0604_p0542b12║於經中得見三世恒沙諸佛不離本心。
X30n0604_p0542b13║妙法蓮華經見寶塔品第十一
X30n0604_p0542b14║過去久劫，多寶世尊，臨滅度時，告諸大眾：有欲供
X30n0604_p0542b15║養，我全身者，應當發心，起一大塔。十方世界，說法
X30n0604_p0542b16║華處，我之寶塔，因聽經故，踊現其前，為作證明。今
X30n0604_p0542b17║由此土，佛說是經，大耳遙聞，故從地涌。
X30n0604_p0542b18║爾時佛前。爾法師品說竟之時。
X30n0604_p0542b19║有七寶塔。以七珍寶而為大塔，即是表顯七善法
X30n0604_p0542b20║財。
X30n0604_p0542b21║高五百由旬。塔表法身高五百者，五分功德之所
X30n0604_p0542b22║修成。
X30n0604_p0542b23║縱廣二百五十由旬。縱廣即說塔基之相，豎縱橫
X30n0604_p0542b24║廣二百五十，約由旬量該一萬里。修成法身以戒為
X30n0604_p0542c01║體，聲聞之戒二百五十，今開小乘同歸作佛，戒定慧
X30n0604_p0542c02║三相由而生，故說塔基其量如是。四威儀中皆具是
X30n0604_p0542c03║數，故云縱廣二百五十。
X30n0604_p0542c04║從地涌出，住在空中。約相易見。若表法者，從心地
X30n0604_p0542c05║中之所涌出，住於究竟大涅槃空。
X30n0604_p0542c06║種種寶物而莊校之。萬善功德，而為嚴飾。
X30n0604_p0542c07║五千欄楯。橫者曰欄，竪者曰楯，即寶塔上防閑之
X30n0604_p0542c08║具。五千，即表遮防五道。
X30n0604_p0542c09║龕室千萬。塔上所有龕穴寶室，其數千萬，即表行
X30n0604_p0542c10║人之所住處無量法門。
X30n0604_p0542c11║無數幢幡，以為嚴飾。幢表鎮靜，幡表皷動，靜即是
X30n0604_p0542c12║定，動即是慧，定慧均等，名善莊嚴。
X30n0604_p0542c13║垂寶瓔珞。以眾寶珠結為瓔珞，處處垂下即表智
X30n0604_p0542c14║珠，垂諸方便教化眾生。
X30n0604_p0542c15║寶鈴萬億，而懸其上。以寶為鈴，懸於塔上，微風吹
X30n0604_p0542c16║動，出妙音聲，以妙寶音，發於報體，隨其扣擊，接物利
X30n0604_p0542c17║生。
X30n0604_p0542c18║四面皆出。塔之方面
X30n0604_p0542c19║多摩羅䟦旃檀之香。多摩羅䟦，此云性無垢。無垢
X30n0604_p0542c20║旃檀，即絕妙香，實行內充，淨無瑕翳，如牛頭山，性無
X30n0604_p0542c21║垢香。
X30n0604_p0542c22║充偏世界。德行之人，香聞十方，故云充徧。
X30n0604_p0542c23║其諸幡蓋。其諸寶幡，及以寶蓋，頂上莊嚴，表佛功
X30n0604_p0542c24║德。
X30n0604_p0543a01║以金、銀、琉璃、硨磲、碼碯、真珠、玫瑰七寶合成。若表
X30n0604_p0543a02║法者，金性堅剛表堅固智，銀性潔白表清淨行，琉璃
X30n0604_p0543a03║映徹表明了智，硨磲圓轉表委曲心，碼碯雜色表萬
X30n0604_p0543a04║行心，真珠圓明表巧慧心，玫瑰即玉表溫潤心。眾德
X30n0604_p0543a05║莊嚴五分法塔，是故名曰七寶合成。
X30n0604_p0543a06║高至四天王宮。四天門王，居須彌腹，寶塔高故，齊
X30n0604_p0543a07║於天宮。四念護心，如天。
X30n0604_p0543a08║三十三天。須彌四峯各有八天，帝釋居中成三十
X30n0604_p0543a09║三。若表法者，即喻菩薩五十二位，住、行、向三名為三
X30n0604_p0543a10║十，十地聖人名三十一，等覺菩薩名三十二，如來妙
X30n0604_p0543a11║覺名三十三。
X30n0604_p0543a12║雨天曼陀羅華，供養寶塔。諸天雨華，供養寶塔，表
X30n0604_p0543a13║心善行，莊嚴法身。
X30n0604_p0543a14║餘諸天、龍、夜叉、乾闥婆、阿修羅、迦樓羅、緊那羅、摩睺
X30n0604_p0543a15║羅伽、人非人等。千萬億眾。在事相邊，即是八部。若
X30n0604_p0543a16║表法者，豈外一心？天、龍二部即是善心，餘夜叉等總
X30n0604_p0543a17║是惡心。善根勝故，攝諸惡念，無數億萬化而為善。
X30n0604_p0543a18║以一切華香、瓔珞、幡蓋、伎樂供養寶塔。以諸供施，
X30n0604_p0543a19║而供寶塔。
X30n0604_p0543a20║恭敬、尊重、讚歎。覩相生善，起恭敬心，尊重寶塔，而
X30n0604_p0543a21║興贊歎。
X30n0604_p0543a22║爾時寶塔中。是諸天人，設供之時，
X30n0604_p0543a23║出大音聲。塔中忽然，出大妙音。
X30n0604_p0543a24║歎言：善哉，善哉！釋迦牟尼世尊！如是贊歎釋迦世尊。
X30n0604_p0543b01║能以平等。大慧！能以生佛，本性平等，佛之知見，廣
X30n0604_p0543b02║大智慧。
X30n0604_p0543b03║教菩薩法。十方如來，教其弟子，菩薩根者，上妙之
X30n0604_p0543b04║法。
X30n0604_p0543b05║佛所護念。此之大慧，是一切佛清淨心中常所護
X30n0604_p0543b06║念。
X30n0604_p0543b07║妙法華經。生於妙果，妙法華經。
X30n0604_p0543b08║為大眾說。與諸大眾，分別演說。
X30n0604_p0543b09║如是，如是。謂釋迦尊慈悲方便，如是如是為眾生
X30n0604_p0543b10║說。
X30n0604_p0543b11║釋迦牟尼世尊如所說者，皆是真實。如釋迦尊之
X30n0604_p0543b12║所說者，一一皆是真實之語。
X30n0604_p0543b13║爾時四眾，見大寶塔，住在空中。如前。
X30n0604_p0543b14║又聞塔中所出音聲。如善哉等。
X30n0604_p0543b15║皆得法喜。皆於如來，妙法之中，得大歡喜。
X30n0604_p0543b16║怪未曾有。眾皆驚異，謂未曾有。
X30n0604_p0543b17║從座而起。將欲請問是塔因緣，故從座起。
X30n0604_p0543b18║恭敬合掌，却住一面。先加恭敬，合掌問訊，然後退
X30n0604_p0543b19║身，立在一面。
X30n0604_p0543b20║爾時，有菩薩摩訶薩名大樂說。眾中上首大菩薩
X30n0604_p0543b21║也。智慧深故，善說諸法，名大樂說。
X30n0604_p0543b22║知一切世間天、人、阿脩羅等心之所疑。眾見寶塔，
X30n0604_p0543b23║不知何謂？怪未曾見，所以心疑。菩薩知已，故為請問。
X30n0604_p0543b24║而白佛言：世尊！以何因緣？因何等緣？
X30n0604_p0543c01║有此寶塔，從地涌出。欲知自來。
X30n0604_p0543c02║又於其中發是音聲。又於塔中，發出讚歎，大妙之
X30n0604_p0543c03║音，
X30n0604_p0543c04║爾時，佛告大樂說菩薩：因問故答。
X30n0604_p0543c05║此寶塔中有如來全身。諸佛入滅，化火焚身。分布
X30n0604_p0543c06║舍利，為眾結緣。多寶入滅，不曾化身。臨終付囑，令眾
X30n0604_p0543c07║起塔。供養遺體，為欲證經。所以佛答，塔有全身。
X30n0604_p0543c08║乃往過去東方無量千萬億阿僧祇世界。久遠劫
X30n0604_p0543c09║前，東方世界，
X30n0604_p0543c10║國名寶淨。國中清淨，多諸寶物。
X30n0604_p0543c11║彼中有佛，號曰多寶。彼寶淨國，佛號多寶。
X30n0604_p0543c12║其佛行菩薩道時，作大誓願：因地之時，曾發大願：
X30n0604_p0543c13║若我成佛，滅度之後。若我得成，無上佛道，入滅之
X30n0604_p0543c14║後，
X30n0604_p0543c15║於十方國土，有說法華經處。應十方國，說是經處。
X30n0604_p0543c16║我之塔廟。我之所有，七寶塔廟，
X30n0604_p0543c17║為聽是經故。為聽如是法華經故。
X30n0604_p0543c18║涌現其前。即當涌現，其佛之前。
X30n0604_p0543c19║為作證明，讚言：善哉！因心如是。
X30n0604_p0543c20║彼佛成道已。既成佛已。
X30n0604_p0543c21║臨滅度時。化緣已畢，臨欲終時。
X30n0604_p0543c22║於天人大眾中，告諸比丘：語諸會眾出家弟子：
X30n0604_p0543c23║我滅度後，欲供養我全身者。有欲供養我之全身。
X30n0604_p0543c24║應起一大塔。以藏佛身。
X30n0604_p0544a01║其佛以神通願力。以大神通，誓願之力，任持其身，
X30n0604_p0544a02║十方世界，在在處處，若有法華經者。十方佛土，在
X30n0604_p0544a03║處有說，法華經者，
X30n0604_p0544a04║彼之寶塔，皆涌出其前。隨處應現。
X30n0604_p0544a05║全身在於塔中，讚言：善哉！善哉！全身出現。贊善哉
X30n0604_p0544a06║者，酬宿願故。
X30n0604_p0544a07║大樂說，今多寶如來塔，聞說法華經故，從地涌出，讚
X30n0604_p0544a08║言：善哉！善哉！說其來意，令眾得知。
X30n0604_p0544a09║是時大樂說菩薩，以如來神力故。以如來神力者，
X30n0604_p0544a10║願藉佛慈，非自己力而能得見。
X30n0604_p0544a11║白佛言：世尊！我等願欲見此佛身。願見古佛，多寶
X30n0604_p0544a12║之身。
X30n0604_p0544a13║佛告大樂說菩薩摩訶薩：是多寶佛，有深重願。佛
X30n0604_p0544a14║告樂說：彼佛宿有深重之願。
X30n0604_p0544a15║若我寶塔為聽法華經故，出於諸佛前時。塔為聽
X30n0604_p0544a16║法出現之時。
X30n0604_p0544a17║其有欲以我，身示四眾者。其欲以我塔中全身，示
X30n0604_p0544a18║於會上四眾之者。
X30n0604_p0544a19║彼佛分身諸佛，在於十方世界說法。彼現在世說
X30n0604_p0544a20║經之佛，分身在於十方世界，廣說諸法度眾生者。
X30n0604_p0544a21║盡還集一處。直待分身一時集已，好自一身分千
X30n0604_p0544a22║百億，今此所集攝多歸一，故云盡還。
X30n0604_p0544a23║然後我身乃出現耳。然後我之塔中，全身乃出現
X30n0604_p0544a24║也。
X30n0604_p0544b01║大樂說！我分身諸佛在於十方世界說法者，今應當
X30n0604_p0544b02║集。汝欲見此多寶佛身，我當應集分身諸佛。
X30n0604_p0544b03║大樂說白佛言：樂說聞已，重白佛言：
X30n0604_p0544b04║世尊，我等亦願欲見世尊分身諸佛禮拜供養。所
X30n0604_p0544b05║以欲見，為修供養。
X30n0604_p0544b06║爾時，佛放白毫一光。如來欲集分身諸佛故，放中
X30n0604_p0544b07║道白毫光明。
X30n0604_p0544b08║即見東方五百萬億那由他恒河沙等國土諸佛。
X30n0604_p0544b09║因光照故，眾皆得見五百萬億，以表菩薩五位真因，
X30n0604_p0544b10║恒沙諸佛即諸淨念。
X30n0604_p0544b11║彼諸國土皆以頗梨為地。頗梨地者，即善淨心。
X30n0604_p0544b12║寶樹寶衣，以為莊嚴。寶樹即是菩提樹王，寶衣即
X30n0604_p0544b13║是柔和忍辱。
X30n0604_p0544b14║無數千萬億菩薩充滿其中。菩薩即是念念之心。
X30n0604_p0544b15║徧張寶幔，寶網羅上。寶幔即是慈悲所覆，寶網即
X30n0604_p0544b16║是戒珠所網。
X30n0604_p0544b17║彼國諸佛，以大妙音，而說諸法。彼一一佛，皆出大
X30n0604_p0544b18║音，演說諸法，
X30n0604_p0544b19║及見無量千萬億菩薩，徧滿諸國為眾說法。彼一
X30n0604_p0544b20║一土皆有菩薩充滿其中，各為其眾而演說法。
X30n0604_p0544b21║南西北方，四維上下。方位有十，光照東方，所見如
X30n0604_p0544b22║是。例餘九方，光所照處，其相亦然。
X30n0604_p0544b23║白毫相光，所照之處，亦復如是。與東方同。
X30n0604_p0544b24║爾時十方諸佛。十方分身釋迦文佛。
X30n0604_p0544c01║各告眾菩薩言：各語座下諸菩薩言：
X30n0604_p0544c02║善男子！我今應往娑婆世界釋迦牟尼佛所。光既
X30n0604_p0544c03║照彼，知意故來。
X30n0604_p0544c04║並供養多寶如來寶塔。并欲供養，多寶佛塔。
X30n0604_p0544c05║時，娑婆世界即變清淨。欲集諸佛，故釋迦尊，以神
X30n0604_p0544c06║通力，先淨其土。
X30n0604_p0544c07║琉璃為地，寶樹莊嚴；黃金為繩，以界八道。釋迦世
X30n0604_p0544c08║尊實報之土淨如此，為欲化度頑惡眾生，故現五濁
X30n0604_p0544c09║同居穢土。今欲說實，所以現起清淨國土眾寶莊嚴。
X30n0604_p0544c10║無諸聚落、村營、城邑。男女混居，名為聚落。今實報
X30n0604_p0544c11║土，純諸男子，無有女人，故無聚落。及以村坊、營塞、城
X30n0604_p0544c12║郭、郡邑之相，一時皆無。
X30n0604_p0544c13║大海江河，山川林藪。海與江河，喻諸乘人淺深之
X30n0604_p0544c14║智。山靜川流，即喻定慧。林藪，即喻諸覺枝林。今現實
X30n0604_p0544c15║報，同歸一實，諸相皆無。
X30n0604_p0544c16║燒大寶香。修大功德，名燒寶香。
X30n0604_p0544c17║曼陀羅華，徧布其地。表修善因，無遺缺處。
X30n0604_p0544c18║以寶網幔羅覆其上。菩薩所行，慈悲為首，故云寶
X30n0604_p0544c19║幔之所徧覆。成佛之行，非戒不立，故云寶網羅覆其
X30n0604_p0544c20║上。
X30n0604_p0544c21║懸諸寶鈴。鈴有音聲，以表說法。
X30n0604_p0544c22║唯留此會眾。獨留此會，聽法之眾。
X30n0604_p0544c23║移諸天人，置於他土。以佛神力，移餘一切天人之
X30n0604_p0544c24║眾置他土中。
X30n0604_p0545a01║是時諸佛。十方分身釋迦牟尼。
X30n0604_p0545a02║各將一大菩薩以為侍者。各佛但帶一大菩薩以
X30n0604_p0545a03║為給侍。
X30n0604_p0545a04║至娑婆世界，各到寶樹下。此方現土，寶樹之下，
X30n0604_p0545a05║一一寶樹高五百由旬。即表五分功德法身。
X30n0604_p0545a06║枝葉華果，次第莊嚴。枝喻事相，一一相中復有多
X30n0604_p0545a07║別，喻如葉也。開華表因，成果表智，如次進修，用嚴法
X30n0604_p0545a08║體。
X30n0604_p0545a09║諸寶樹下皆有師子之座，高五由旬。樹是願行，座
X30n0604_p0545a10║表空寂，安詳其理，名為坐座。高五由旬，即五忍位。
X30n0604_p0545a11║亦以大寶而校飾之。坐是空法，今云寶飾，即表不
X30n0604_p0545a12║空如來之坐。
X30n0604_p0545a13║爾時，諸佛各於此座結加趺坐。既到此已，各坐寶
X30n0604_p0545a14║座。
X30n0604_p0545a15║如是展轉，徧滿三千，大千世界。如是展開，轉轉坐
X30n0604_p0545a16║去，徧滿一化三千之界。
X30n0604_p0545a17║而於釋迦牟尼佛一方所分之身，猶故未盡。但坐
X30n0604_p0545a18║東方所分之身，徧三千界，獨自未盡。
X30n0604_p0545a19║時釋迦牟尼佛，欲容受所分身諸佛故。為欲安座，
X30n0604_p0545a20║容納諸佛。
X30n0604_p0545a21║八方各更變二百萬億那由他國，皆令清淨。言八
X30n0604_p0545a22║方者，此約橫徧，但變四方及以四維，不涉上下二百
X30n0604_p0545a23║萬億，八方皆然，總成一千六百萬億三千世界。
X30n0604_p0545a24║無有地獄、餓鬼、畜生及阿修羅。以清淨故，無四惡道。
X30n0604_p0545b01║又移諸天人置於他土。唯留會眾，移餘天人。
X30n0604_p0545b02║所化之國。所變化土。
X30n0604_p0545b03║亦以琉璃為地，寶樹莊嚴，樹高五百由旬，枚葉華果
X30n0604_p0545b04║次第嚴飾。樹下皆有寶師子座，高五由旬，種種諸寶
X30n0604_p0545b05║以為莊校。亦無大海江河。並如上解。
X30n0604_p0545b06║及目真隣陀山。此云石山。
X30n0604_p0545b07║摩訶目真鄰陀山。此云大石山。
X30n0604_p0545b08║鐵圍山。四大洲外有山圍繞，名小銕圍。
X30n0604_p0545b09║大銕圍山。大千界外有山圍繞，名大銕圍。
X30n0604_p0545b10║須彌山等諸山王。須彌，此云妙高。須彌之外，有十
X30n0604_p0545b11║大山圍褁須彌，名諸山王，悉無是等。
X30n0604_p0545b12║通為一佛國土。以諸所變，恒沙大千，通為一國，
X30n0604_p0545b13║寶地平正，寶交露幔。於露地上，以寶為幔，
X30n0604_p0545b14║遍覆其上。徧皆遮覆。
X30n0604_p0545b15║懸諸幡蓋。義如前解。
X30n0604_p0545b16║燒大寶香，諸天寶華，徧布其地。如前。
X30n0604_p0545b17║釋迦牟尼佛為諸佛當來座故。為分身佛。
X30n0604_p0545b18║復於八方各更變二百萬億那由他國，皆令清淨。
X30n0604_p0545b19║如是三變八方淨土，初則一大千界，次則千六百億，
X30n0604_p0545b20║更加今數，通計三萬二千億那由他國，方能容盡十
X30n0604_p0545b21║方世界分身諸佛。
X30n0604_p0545b22║無有地獄、餓鬼、畜生及阿修羅。無四惡道。
X30n0604_p0545b23║又移諸天人置於他土。所化之國亦以琉璃為地，寶
X30n0604_p0545b24║樹莊嚴，樹高五百由旬，枝葉華果次第莊嚴。樹下皆
X30n0604_p0545c01║有寶師子座，高五由旬，亦以大寶而校飾之。亦無大
X30n0604_p0545c02║海、江、河及目真隣陀山、摩訶目真隣陀山、銕圍山、大
X30n0604_p0545c03║銕圍山、須彌山等諸山王，通為一佛國土。寶地平正，
X30n0604_p0545c04║寶交露幔徧覆其上，懸諸幡蓋，燒大寶香，諸天寶華
X30n0604_p0545c05║徧布其地。並如前解。
X30n0604_p0545c06║爾時，東方釋迦牟尼所分之身，百千萬億那由他恒
X30n0604_p0545c07║河沙等國土中諸佛。東方一面，自有如是恒沙國
X30n0604_p0545c08║土分身之佛。
X30n0604_p0545c09║各各說法。各於其土，而演說法。
X30n0604_p0545c10║來集於此。是東方佛，來集娑婆。
X30n0604_p0545c11║如是次第，十方諸佛皆悉來集，坐於八方。所變之
X30n0604_p0545c12║土。
X30n0604_p0545c13║爾時，一一方四百萬億那由他國土，諸佛如來徧滿
X30n0604_p0545c14║其中。言分身佛，徧滿八方。
X30n0604_p0545c15║是時，諸佛各在寶樹下坐師子座。一如東方。
X30n0604_p0545c16║皆遣侍者，問訊釋迦牟尼佛。皆遣所帶一大菩薩，
X30n0604_p0545c17║作禮致敬問訊如來。
X30n0604_p0545c18║各齎寶華滿掬。滿衣裓也。
X30n0604_p0545c19║而告之言：語侍者言：
X30n0604_p0545c20║善男子！汝往詣耆闍崛山釋迦牟尼佛所。各遣至
X30n0604_p0545c21║於靈山會上。
X30n0604_p0545c22║如我。辭曰：代佛傳言：
X30n0604_p0545c23║少病少惱。少有疾病，及以煩惱，
X30n0604_p0545c24║氣力安樂。氣力充盛，心安樂不？
X30n0604_p0546a01║及菩薩、聲聞眾悉安穩不？已禮如來，次問大眾：
X30n0604_p0546a02║以此寶華，散佛供養。先供養訖，後方傳旨：
X30n0604_p0546a03║而作是言：彼某甲佛。雖是釋迦之所分身，而一一
X30n0604_p0546a04║佛各有名號，故云某甲。
X30n0604_p0546a05║與欲開此寶塔。所以來者，為欲開塔示此大眾。
X30n0604_p0546a06║諸佛遣使亦復如是。一佛既爾，諸佛皆然。
X30n0604_p0546a07║爾時，釋迦牟尼佛見所分身佛悉已來集，各各坐於
X30n0604_p0546a08║師子之座。佛見分身安坐已畢。
X30n0604_p0546a09║皆聞諸佛與，欲同開寶塔。聞諸佛語，所願皆同。
X30n0604_p0546a10║即從座起，住虗空中。將欲開塔，而塔高妙，若非升
X30n0604_p0546a11║空，云何可得？所以起身住立空中。
X30n0604_p0546a12║一切四眾，起立合掌，一心觀佛。當時在會諸四眾
X30n0604_p0546a13║等，見佛離坐故皆起立，合掌一心瞻仰於佛。
X30n0604_p0546a14║於是釋迦牟尼佛，以右指開七寶塔戶。用右指者，
X30n0604_p0546a15║表於權智。
X30n0604_p0546a16║出大音聲，如却關鑰，開大城門。佛開塔戶，作大音
X30n0604_p0546a17║聲，如去關鑰，開大城門。
X30n0604_p0546a18║即時一切眾會。在會之眾。
X30n0604_p0546a19║皆見多寶如來於寶塔中坐師子座，全身不散，如入
X30n0604_p0546a20║禪定。全身不動，如禪定入。
X30n0604_p0546a21║又聞其言：善哉，善哉！釋迦牟尼佛！快說是法華經。
X30n0604_p0546a22║塔初現時已甞贊歎，今塔戶開重復說讚，故曰又聞
X30n0604_p0546a23║所以歎，佛為快說經。
X30n0604_p0546a24║我為聽是經，故而來至此。言：我此來為聽經故。
X30n0604_p0546b01║爾時，四眾等見過去無量千萬億劫滅度佛說如是
X30n0604_p0546b02║言，歎未曾有。眾見久遠已滅度佛，發如是言：昔所
X30n0604_p0546b03║未見，故歎希有。
X30n0604_p0546b04║以天寶華聚。以諸天上，寶華之聚，
X30n0604_p0546b05║散多寶佛。因見多寶，散華致敬。
X30n0604_p0546b06║及釋迦牟尼佛上。因釋迦故得見多寶，所以散華
X30n0604_p0546b07║供釋迦佛。
X30n0604_p0546b08║爾時，多寶佛於寶塔中，分半座與釋迦牟尼佛。多
X30n0604_p0546b09║寶分座，命釋迦坐。
X30n0604_p0546b10║而作是言：釋迦牟尼佛可就此座。請釋迦佛就於
X30n0604_p0546b11║寶座。
X30n0604_p0546b12║即時，釋迦牟尼佛入其塔中，坐其半座，結加趺坐。
X30n0604_p0546b13║因多寶請，所以入塔，安坐半座。
X30n0604_p0546b14║爾時大眾，見二如來。釋迦多寶。
X30n0604_p0546b15║在七寶塔中，師子座上，結跏趺坐。遠見二尊，坐於
X30n0604_p0546b16║寶塔。
X30n0604_p0546b17║各作是念：佛坐高遠。以在遠故，雖欲親近而不可
X30n0604_p0546b18║得，所以作念：
X30n0604_p0546b19║惟願如來，以神通力，令我等輩，俱處虗空。眾願佛
X30n0604_p0546b20║力，接引住空。
X30n0604_p0546b21║即時釋迦牟尼佛，以神通力接諸大眾，皆在虗空。
X30n0604_p0546b22║佛慈悲故，如其所願，以神力接，咸住空中。
X30n0604_p0546b23║以大音聲，普告四眾：釋迦佛出大妙音聲，徧告四
X30n0604_p0546b24║眾：
X30n0604_p0546c01║誰能於此娑婆國土廣說妙法華經？今正是時。佛
X30n0604_p0546c02║將示滅，普告大眾，勸募流通，正是其時。
X30n0604_p0546c03║如來不久當入涅槃。化事將終，欲歸元寂。
X30n0604_p0546c04║佛欲以此，妙法華經，付囑有在。所以勸召，正欲以
X30n0604_p0546c05║此妙法華經，付托得所，免致湮況。
X30n0604_p0546c06║爾時，世尊欲重宣此義，而說偈言：聖主世尊，雖久滅
X30n0604_p0546c07║度。大聖法主，萬德世尊，雖已久滅，入於涅槃。
X30n0604_p0546c08║在寶塔中，尚為法來。在於七寶妙塔之中，尚為聽
X30n0604_p0546c09║法，得得遠來。
X30n0604_p0546c10║諸人云何不勤為法？汝等諸人云何之故，不能精
X30n0604_p0546c11║進勤求大法？
X30n0604_p0546c12║此佛滅度，無央數劫。言：佛滅久不可計劫。
X30n0604_p0546c13║處處聽法，以難遇故。處處化往聽說妙法，以法高
X30n0604_p0546c14║妙難得遇故。
X30n0604_p0546c15║彼佛本願：我滅度後。彼多寶佛，本發誓願：於我此
X30n0604_p0546c16║身，滅度之後，
X30n0604_p0546c17║在在所往，常為聽法。處處所去，曾無他事，常為聽
X30n0604_p0546c18║法，
X30n0604_p0546c19║又我分身，無量諸佛。此指十方分身諸佛。
X30n0604_p0546c20║如恒沙等，來欲聽法。數如恒沙，來為聽法。
X30n0604_p0546c21║及見滅度，多寶如來。及為欲見，久滅多寶。
X30n0604_p0546c22║各捨妙土，及弟子眾。各各諸佛土捨及眾。
X30n0604_p0546c23║天人龍神，諸供養事。四眾供事，一時捨去。
X30n0604_p0546c24║令法久住，故來至此。為住法故，咸集於此。
X30n0604_p0547a01║為坐諸佛，以神通力。釋迦為欲坐十方佛故現神
X30n0604_p0547a02║通。
X30n0604_p0547a03║移無量眾，令國清淨。移天人眾，置於他土，嚴淨其
X30n0604_p0547a04║國，
X30n0604_p0547a05║諸佛各各詣寶樹下。諸佛各詣此寶樹下。
X30n0604_p0547a06║如清淨池，蓮華莊嚴。以池喻國，以蓮喻佛。
X30n0604_p0547a07║其寶樹下，諸師子座。諸寶樹下，師子之座。
X30n0604_p0547a08║佛坐其上，光明嚴飾。諸佛坐於，師子寶座，光明熾
X30n0604_p0547a09║盛，嚴飾妙好。
X30n0604_p0547a10║如夜暗中，然大炬火。眾生在迷，如夜暗中；諸佛光
X30n0604_p0547a11║耀，如然炬火；
X30n0604_p0547a12║身出妙香，徧十方國。諸佛身香，充徧諸處。
X30n0604_p0547a13║眾生蒙熏，喜不自勝。眾生蒙佛香氣所熏，各各歡
X30n0604_p0547a14║喜不能自勝。
X30n0604_p0547a15║譬如大風，吹小樹枝。風喻佛香，枝喻機見。
X30n0604_p0547a16║以是方便，令法久住。以如是等善巧方便，令得正
X30n0604_p0547a17║法久住於世。
X30n0604_p0547a18║告諸大眾：我滅度後。告諸會眾：如來滅後，
X30n0604_p0547a19║誰能護持讀說斯經？誰能發心，護持讀誦，解說斯
X30n0604_p0547a20║經，
X30n0604_p0547a21║今於佛前自說誓言：今日自當，於佛之前，發深重
X30n0604_p0547a22║願，
X30n0604_p0547a23║其多寶佛，雖久滅度。其多寶佛，雖則久已，入於滅
X30n0604_p0547a24║度，
X30n0604_p0547b01║以大誓願，而師子吼。以其宿世大願力故，於寶塔
X30n0604_p0547b02║中作師子吼。
X30n0604_p0547b03║多寶如來，及與我身，所集化佛，當知此意。多寶遠
X30n0604_p0547b04║來，我身現在，十方分身咸集此土，本為何事？當知如
X30n0604_p0547b05║是深切之意。
X30n0604_p0547b06║諸佛子等，誰能護法？召諸大眾：誰能為我？誰持正
X30n0604_p0547b07║法？
X30n0604_p0547b08║當發大願，令得久住。事行如彩，願力如膠。彩色無
X30n0604_p0547b09║膠，則不堅固；唯膠無彩，文相不彰。有願無行，但是虗
X30n0604_p0547b10║言；有行無願，則不堅久。行願相資，方能成事。欲護法
X30n0604_p0547b11║者，故佛勸令當發大願，可使正法久住世間。
X30n0604_p0547b12║其有能護，此經法者。其有能佛子護此經。
X30n0604_p0547b13║則為供養，我及多寶。斯經中說佛及多寶所行之
X30n0604_p0547b14║事，隨佛所行名供養佛。
X30n0604_p0547b15║此多寶佛，處於寶塔，常遊十方。此佛世尊在寶塔
X30n0604_p0547b16║中，常遊十方諸佛國土。
X30n0604_p0547b17║為是經故。皆因為此法華經故。
X30n0604_p0547b18║亦復供養，諸來化佛。亦為奉供，諸十方來，分身化
X30n0604_p0547b19║佛，
X30n0604_p0547b20║莊嚴光飾世界者。即指化佛為嚴飾者，佛國之中
X30n0604_p0547b21║以佛菩薩而為莊嚴光飾世界，能令見者發歡喜心。
X30n0604_p0547b22║若說此經，則為見我多寶如來及諸化佛。若有人
X30n0604_p0547b23║能，讀說此經，深解義趣，見佛法身，則是得見，釋迦多
X30n0604_p0547b24║寶，及以分身，諸來化佛。
X30n0604_p0547c01║諸善男子！各諦思惟。告諸會眾：善男子等！各各諦
X30n0604_p0547c02║聽，善自思惟。
X30n0604_p0547c03║此為難事，宜發大願。此護持經是一難事，若非忍
X30n0604_p0547c04║厚勤加精進，其孰能之？宜當勇猛發大願誓，以為基
X30n0604_p0547c05║本。
X30n0604_p0547c06║諸餘經典，數如恒沙。諸方便教，三乘經典，其數甚
X30n0604_p0547c07║眾，如恒河沙。
X30n0604_p0547c08║雖說此等，未足為難。雖能說此方便三乘，不了義
X30n0604_p0547c09║教，未為難也。
X30n0604_p0547c10║若接須彌。若以手接，須彌盧山，
X30n0604_p0547c11║擲置他方無數佛土，亦未為難。此舉世中人所難
X30n0604_p0547c12║者，皆不為難。唯此惡世，讀說斯經，是則是難。
X30n0604_p0547c13║若以足指動大千界，遠擲他國亦未為難。如佛按
X30n0604_p0547c14║指，大千世界咸悉震動，以至擲向他方國土，此乃化
X30n0604_p0547c15║現神通邊事，不及弘經。
X30n0604_p0547c16║若立有頂，為眾演說無量餘經，亦未為難。無色界
X30n0604_p0547c17║天，名為三界有為之頂。若人立心於有為頂，為諸大
X30n0604_p0547c18║眾演說無量三乘方便不了義經，亦未為難。
X30n0604_p0547c19║若佛滅後，於惡世中，能說此經，是則為難。佛滅濁
X30n0604_p0547c20║世，說此法華，是則為難，
X30n0604_p0547c21║假使有人手把虗空而以遊行，亦未為難。虗空無
X30n0604_p0547c22║相，不可把捉，縱能手把，亦不為難。
X30n0604_p0547c23║於我滅後，若自書持，若使人書，是則為難。若佛滅
X30n0604_p0547c24║後，人根劣弱，能弘此經，勝把空者。
X30n0604_p0548a01║若以大地置足甲上，升於梵天亦未為難。梵天依
X30n0604_p0548a02║空，今以大地安足甲上而升於彼，亦非難也。
X30n0604_p0548a03║佛滅度後，於惡世中暫讀此經，是則為難。滅後惡
X30n0604_p0548a04║世，暫時之間，能讀此經，勝持地者。
X30n0604_p0548a05║假使劫燒，檐負乾草，入中不燒，亦未為難。劫燒起
X30n0604_p0548a06║時，負乾草入而不被焚，固為難矣，而亦非難。
X30n0604_p0548a07║我滅度後，若持此經為一人說，是則為難。末劫持
X30n0604_p0548a08║經，下至但為一人而說，亦勝負草入劫燒者。
X30n0604_p0548a09║若持八萬，四千法藏，十二部經，為人演說。八萬四
X30n0604_p0548a10║千佛法藏者，如來說法三百五十會，一一會中皆具
X30n0604_p0548a11║六波羅蜜，三六十八計千八百，又五六三百總成二
X30n0604_p0548a12║十一百，一一皆破四大六塵成二萬一千，約貪嗔癡
X30n0604_p0548a13║及等分三毒各具二萬一千，總成八萬四千。十二部
X30n0604_p0548a14║經者，一長行、二重頌、三授記、四孤起、五無問自說、六
X30n0604_p0548a15║因緣、七譬喻、八本事、九本生、十方廣、十一未曾有、十
X30n0604_p0548a16║二論議。佛所說法雖則無量，圓攝所歸唯十二部經，
X30n0604_p0548a17║若持此等為人演說。
X30n0604_p0548a18║令諸聽者，得六神通。令彼聽眾，獲六神通，得阿羅
X30n0604_p0548a19║漢。
X30n0604_p0548a20║雖能如是，亦未為難。說雖高妙，而其聽眾，但得小
X30n0604_p0548a21║果，未為難也。
X30n0604_p0548a22║於我滅後，聽受此經，問其義趣，是則為難。若聽斯
X30n0604_p0548a23║經，請問義趣，如說修行，則能成就佛果菩提，故為難
X30n0604_p0548a24║也。
X30n0604_p0548b01║若人說法，令千萬億，無量無數，恒沙眾生。若說法
X30n0604_p0548b02║人，能度如是，無數眾生，
X30n0604_p0548b03║得阿羅漢，具六神通。六通之義，如藥草中。
X30n0604_p0548b04║雖有是益，亦未為難。雖有如是小乘利益，亦未為
X30n0604_p0548b05║難。
X30n0604_p0548b06║於我滅後，若能奉持如斯經典，是則為難。若持此
X30n0604_p0548b07║經為諸人說，則令其人得無上道，是則為難。
X30n0604_p0548b08║我為佛道，於無量土，從始至今，廣說諸經。我為眾
X30n0604_p0548b09║生，得佛道故，分身徧滿，十方國土。從始成道，以至于
X30n0604_p0548b10║今，廣說無量，諸餘經典。
X30n0604_p0548b11║而於其中，此經第一。於餘無量諸經典中，此法華
X30n0604_p0548b12║經最為第一。
X30n0604_p0548b13║若有能持，則持佛身。法華經體是佛法身，能持是
X30n0604_p0548b14║典則為見佛。
X30n0604_p0548b15║諸善男子，於我滅後。告諸會眾：於佛滅後，
X30n0604_p0548b16║誰能受持讀誦此經？問諸眾等：有誰勇猛能任此
X30n0604_p0548b17║責？
X30n0604_p0548b18║今於佛前自說誓言：當於佛前，自發深誓。
X30n0604_p0548b19║此經難持，若暫持者，我則歡喜，諸佛亦然。此經最
X30n0604_p0548b20║難，若暫持者，佛及諸佛悉皆歡喜。
X30n0604_p0548b21║如是之人，諸佛所歎。如是末世持法華者，常為諸
X30n0604_p0548b22║佛之所贊歎。
X30n0604_p0548b23║是則勇猛，是則精進。能為難事，則名勇猛。一心不
X30n0604_p0548b24║倦，則名精進。
X30n0604_p0548c01║是名持戒行頭陀者。持諸戒行即菩薩道，行頭陀
X30n0604_p0548c02║行即入佛乘。
X30n0604_p0548c03║則為疾得，無上佛道。則是速得無上佛道。
X30n0604_p0548c04║能於來世，讀持此經。能於未來，讀誦受持，此經典
X30n0604_p0548c05║者，
X30n0604_p0548c06║是真佛子，住淳善地。則為真是如來之子，住於慈
X30n0604_p0548c07║悲淳善之位。
X30n0604_p0548c08║佛滅度後，能解其義。佛滅度後，於此法華，善解義
X30n0604_p0548c09║味，
X30n0604_p0548c10║是諸天人，世間之眼。則是世間人天眼目。
X30n0604_p0548c11║於恐畏世，能須臾說。於佛滅後，恐怖惡世，能須臾
X30n0604_p0548c12║間，為人演說。
X30n0604_p0548c13║一切天人，皆應供養。一切世間若天若人，皆應恭
X30n0604_p0548c14║敬供養是人。
X30n0604_p0548c15║
X30n0604_p0548c16║妙法蓮華經句解卷第四