X30n0604_p0548c17║
X30n0604_p0548c18║
X30n0604_p0548c19║妙法蓮華經句解卷第五
X30n0604_p0548c20║
X30n0604_p0548c21║錢塘廣照沙門　釋　聞達
X30n0604_p0548c22║妙法蓮華經提婆達多品第十二
X30n0604_p0548c23║提婆達多即調達也，此云焦熱。斯人生時三十三
X30n0604_p0548c24║天心皆焦熱，以其生下欲破佛法故心焦也。如此
X30n0604_p0549a01║解者，是約小乘迹門中說，今約大教發迹顯本，乃
X30n0604_p0549a02║足如來昔世之師，因是人故得成正覺。明此品者，
X30n0604_p0549a03║正顯法華於諸經中最為第一，若持此經則成佛
X30n0604_p0549a04║道。
X30n0604_p0549a05║爾時，佛告諸菩薩及天人四眾：當寶塔品說竟之
X30n0604_p0549a06║時，告諸菩薩及天人眾：
X30n0604_p0549a07║吾於過去，無量劫中。昔過去無量世時。
X30n0604_p0549a08║求法華經，無有懈倦。尋求法華，未甞倦怠。
X30n0604_p0549a09║於多劫中，常作國王。曾於多劫，為國王身，
X30n0604_p0549a10║發願求於，無上菩提，心不退轉。發願欲求，成佛之
X30n0604_p0549a11║道，而心未甞，有退墮者。
X30n0604_p0549a12║為欲滿足六波羅蜜？為欲修行滿六度故。
X30n0604_p0549a13║勤行布施，心無吝惜。六度之中布施為首，檀波羅
X30n0604_p0549a14║蜜攝一切行，故說勤施無所吝惜，是教世人立行之
X30n0604_p0549a15║本。
X30n0604_p0549a16║象馬七珍，國城妻子，奴婢僕從。此外財也。
X30n0604_p0549a17║頭目髓腦，身肉手足，不惜軀命。此內財也。隨有求
X30n0604_p0549a18║者，皆施與之。
X30n0604_p0549a19║時世人民，壽命無量。彼過去時，人民壽長，劫數無
X30n0604_p0549a20║量，言其難捨。
X30n0604_p0549a21║為於法故，捐捨國位，委政太子。為欲求於妙法之
X30n0604_p0549a22║故，即時棄捨國王之位，以諸國政委於太子。
X30n0604_p0549a23║擊皷宣令四方求法。擊於大皷，宣布號令，四出訪
X30n0604_p0549a24║求微妙之法。
X30n0604_p0549b01║誰能為我說大乘者？誰有能為說大乘法？
X30n0604_p0549b02║吾當終身供給走使。言終身者，非是暫時；言走使
X30n0604_p0549b03║者，為供僕從。若不謙卑，焉得聞法？若不忍耐，豈能勤
X30n0604_p0549b04║苦？此為世人起模𦘕聖賢，令求道者法則。
X30n0604_p0549b05║時，有仙人來白王言：因宣令，故所以來也。
X30n0604_p0549b06║我有大乘名，妙法蓮華經。彼仙人云：我有大教，名
X30n0604_p0549b07║妙法華。
X30n0604_p0549b08║若不違我，當為宣說。若能不敢違逆於我，當與宣
X30n0604_p0549b09║說。
X30n0604_p0549b10║王聞仙言，歡喜踊躍。時，王聞是仙人之言，得遂所
X30n0604_p0549b11║願，其心歡喜，不覺踊躍。
X30n0604_p0549b12║即隨仙人，供給所須。即時隨侍此之仙人，如其所
X30n0604_p0549b13║須，皆為供給。
X30n0604_p0549b14║採果汲水，拾薪設食。隨時執作，道人家風。林端採
X30n0604_p0549b15║果，㵎下汲泉。山上拾柴，厨中設食。是種皆為，
X30n0604_p0549b16║乃至以身，而作床座。身心無倦。身為座者，如肩荷
X30n0604_p0549b17║擔，備歷艱苦，忍耐疲勞，為於法故，身心無倦。
X30n0604_p0549b18║于時奉事，經於千歲。經時浸久，終始一如。
X30n0604_p0549b19║為於法故，精勤給侍，令無所乏。為欲從師求法之
X30n0604_p0549b20║故，身心精勤給侍走使，所須皆辯令不缺乏。
X30n0604_p0549b21║爾時，世尊欲重宣此義，而說偈言：我念過去劫，為
X30n0604_p0549b22║求大法故。佛念過去，久遠劫中，為欲求於，大乘之
X30n0604_p0549b23║法。
X30n0604_p0549b24║雖作世國王，不貪五欲樂。雖為世王，能離欲樂。五
X30n0604_p0549c01║欲者，色、聲、香、味、觸。
X30n0604_p0549c02║椎鍾告四方。前云擊鼓，此說椎鍾，為法之深，鍾皷
X30n0604_p0549c03║皆作。
X30n0604_p0549c04║誰有大法者？若為我解說，身當為奴僕。捨身為法，
X30n0604_p0549c05║不見疲勞。
X30n0604_p0549c06║時有阿私仙，來白於大王：阿私，此云長壽仙人，因
X30n0604_p0549c07║王求故，來白王言：
X30n0604_p0549c08║我有微妙法，世間所希有。微妙之法，是我所持。世
X30n0604_p0549c09║間希有，
X30n0604_p0549c10║若能修行者，吾當為汝說。若能行者，當為說之，先
X30n0604_p0549c11║擇其人所堪可者。
X30n0604_p0549c12║時王聞仙言，心生大喜悅。王聞仙言，心喜踊躍。
X30n0604_p0549c13║即便隨仙人，供給於所須。隨侍其人，給以所須。
X30n0604_p0549c14║採薪及果蓏，隨時恭敬與。蓏即瓜菜之屬，隨時所
X30n0604_p0549c15║須，皆給與之。
X30n0604_p0549c16║情存妙法故，身心無懈倦。存情為法，終不倦怠。
X30n0604_p0549c17║普為諸眾生，勤求於大法。心在利生，不務專己，以
X30n0604_p0549c18║是之故，勤求大法。
X30n0604_p0549c19║亦不為己身，及以五欲樂。亦非自為，及求欲樂。
X30n0604_p0549c20║故為大國王，勤求獲此法。舊為國王，獲得此法。
X30n0604_p0549c21║遂致得成佛，今故為汝說。因法修行，今遂成佛，法
X30n0604_p0549c22║如是妙，故為汝說。
X30n0604_p0549c23║佛告諸比丘：語諸會眾：
X30n0604_p0549c24║爾時王者，則我身是。時求法王，今釋迦是。
X30n0604_p0550a01║時仙人者，今提婆達多是。彼時仙人，即今調達。
X30n0604_p0550a02║由提婆達多善知識故。因彼提婆善知妙法識通
X30n0604_p0550a03║塞故。
X30n0604_p0550a04║令我具足六波羅蜜。即六度行。
X30n0604_p0550a05║慈悲喜捨。即四無量心也。
X30n0604_p0550a06║三十二相，八十種好。成應化身，諸相好也。
X30n0604_p0550a07║紫磨金色。身如金色。
X30n0604_p0550a08║十力、四無所畏。如佛十力及四無畏。
X30n0604_p0550a09║四攝法。菩薩四法攝化眾生。
X30n0604_p0550a10║十八，不共。佛十八法，不共三乘。
X30n0604_p0550a11║神通道力。佛之妙通，及至道力，此等法相，並在前
X30n0604_p0550a12║文，尋之可見。
X30n0604_p0550a13║成等正覺，廣度眾生。於今成佛，廣度一切。
X30n0604_p0550a14║皆因提婆達多善知識故。推思有自，已得成佛。功
X30n0604_p0550a15║由於師，
X30n0604_p0550a16║告諸四眾：提婆達多却後過無量劫。從是以去，經
X30n0604_p0550a17║無量劫。
X30n0604_p0550a18║當得成佛，號曰天王。佛德至大，天中之天，故曰天
X30n0604_p0550a19║王。
X30n0604_p0550a20║如來、應供、正徧知、明行足、善逝、世間解、無上士、調御
X30n0604_p0550a21║丈夫、天人師、佛、世尊。如序品解。
X30n0604_p0550a22║世界名天道。世界清淨，修天之道，故曰天道。
X30n0604_p0550a23║時，天王佛住世二十中劫。器界一增減，名為一小
X30n0604_p0550a24║劫；成、住、壞、空八十小劫，名一中劫。天王佛壽，其量如
X30n0604_p0550b01║是。
X30n0604_p0550b02║廣為眾生，說於妙法。住世既久，說法彌多。
X30n0604_p0550b03║恒河沙眾生，得阿羅漢果。度如是等聲聞之眾。
X30n0604_p0550b04║無量眾生，發緣覺心。度如是等辟支佛眾。
X30n0604_p0550b05║恒河沙眾生發無上道心，得無生忍住不退轉。度
X30n0604_p0550b06║如是等菩薩之眾。無生忍者，了知諸法本來空寂，窮
X30n0604_p0550b07║其端輗不見起處，名無生也。由得法空心能安忍，唯
X30n0604_p0550b08║進不退，名不退轉。
X30n0604_p0550b09║時天王佛，般涅槃後。梵語般涅槃那，此云寂滅，謂
X30n0604_p0550b10║天王佛入滅之後。
X30n0604_p0550b11║正法住世，二十中劫。滅後正法住世許久。
X30n0604_p0550b12║全身舍利，起七寶塔。不同釋迦碎身供養彼，天王
X30n0604_p0550b13║佛塔瘞全身。
X30n0604_p0550b14║高六十由旬。表六波羅蜜。
X30n0604_p0550b15║縱廣四十由旬。表圓教中住行向地四十聖位。
X30n0604_p0550b16║諸天人民，悉以雜華。天人所修，一切善因，名為雜
X30n0604_p0550b17║華。
X30n0604_p0550b18║抹香燒香塗香。以香表德。
X30n0604_p0550b19║衣服瓔珞，幢幡寶蓋，表衣忍辱，瓔珞表智，幢幡表
X30n0604_p0550b20║定慧，寶蓋表頂法。
X30n0604_p0550b21║妓樂歌頌。妓樂表四攝法。歌頌表無生曲。
X30n0604_p0550b22║禮拜供養，七寶妙塔。禮拜折慢幢，供養懺慳業，
X30n0604_p0550b23║無量眾生得阿羅漢果。成就聲聞。
X30n0604_p0550b24║無數眾生，悟辟支佛。成緣覺果。
X30n0604_p0550c01║不可思議眾生發菩提心至不退轉。眾生數多，心
X30n0604_p0550c02║思口議所不能及，皆悉發於無上道心，得不退轉。
X30n0604_p0550c03║佛告諸比丘：未來世中。釋迦滅後，未來之世，
X30n0604_p0550c04║若有善男子、善女人，聞妙法華經提婆達多品。若
X30n0604_p0550c05║善男女，得聞是經，提婆達品，
X30n0604_p0550c06║淨心信敬，不生疑惑者。能以淨心，信敬此法，於其
X30n0604_p0550c07║經中，不疑惑者。
X30n0604_p0550c08║不墮地獄、餓鬼、畜生。以信經故，不墮三惡。
X30n0604_p0550c09║生十方佛前。得生十方，諸佛之前。
X30n0604_p0550c10║所生之處，常聞此經。若所生處，常得聞是，妙法華
X30n0604_p0550c11║經，
X30n0604_p0550c12║若生人天中，受勝妙樂。若生天上及以人間，得受
X30n0604_p0550c13║勝妙五欲之樂。
X30n0604_p0550c14║若在佛前，蓮華化生。生佛土者，不處胎藏，生蓮華
X30n0604_p0550c15║中。
X30n0604_p0550c16║於時，下方多寶世尊所從菩薩，名曰智積。從多寶
X30n0604_p0550c17║佛來，此娑婆上足菩薩，名曰智積。
X30n0604_p0550c18║白多寶佛：當還本土。昔為證經，涌現寶塔，今已聞
X30n0604_p0550c19║經，請還本土。
X30n0604_p0550c20║釋迦牟尼佛告智積曰：釋迦因見智積欲還，故少
X30n0604_p0550c21║留之，令與文殊而得相見。
X30n0604_p0550c22║善男子，且待須臾。且勸少留須臾之頃。
X30n0604_p0550c23║此有菩薩名文殊師利。此間有一深地菩薩，名曰
X30n0604_p0550c24║文殊。
X30n0604_p0551a01║可與相見，論說妙法，可還本土。汝可與之相見一
X30n0604_p0551a02║面，論說如來深妙之法，然後可還下方淨土。
X30n0604_p0551a03║爾時，文殊師利座千葉蓮華大如車輪。所坐華臺，
X30n0604_p0551a04║如車輪大。
X30n0604_p0551a05║俱來菩薩亦坐寶蓮華。與文殊菩薩俱來之者，皆
X30n0604_p0551a06║亦坐於寶蓮華臺。
X30n0604_p0551a07║從於大海娑竭羅龍宮自然涌出。娑竭羅，此云鹹
X30n0604_p0551a08║海，諸菩薩眾從於鹹海龍宮涌出。
X30n0604_p0551a09║住虗空中。各以神力，於空中住。
X30n0604_p0551a10║詣靈鷲山。到靈鷲山釋迦之所。
X30n0604_p0551a11║從蓮華下，至於佛所。下蓮華臺，前至佛前。
X30n0604_p0551a12║頭面敬禮，二世尊足。釋迦多寶。
X30n0604_p0551a13║脩敬已畢。先禮世尊，次見菩薩。
X30n0604_p0551a14║往智積所，共相慰問，却座一面。二大菩薩各從異
X30n0604_p0551a15║處來至此中，禮相慰問，然後却坐。
X30n0604_p0551a16║智積菩薩問文殊師利：智積菩薩見文殊來化現
X30n0604_p0551a17║之事，故此致問。
X30n0604_p0551a18║仁往龍宮所化眾生，其數幾何？仁往大海龍王宮
X30n0604_p0551a19║中，所化之眾為有多少？
X30n0604_p0551a20║文殊師利言：其數無量不可稱計。不可稱量，及以
X30n0604_p0551a21║計筭。
X30n0604_p0551a22║非口所宣，非心所測。口宣心測，莫能得知。
X30n0604_p0551a23║且待須臾，自當證知。待少時間，自當親證而得知
X30n0604_p0551a24║也。
X30n0604_p0551b01║所言未竟。文殊所言，聲尚未竟。
X30n0604_p0551b02║無數菩薩，坐寶蓮華，從海涌出。所化菩薩，乘華從
X30n0604_p0551b03║海，一時涌出，
X30n0604_p0551b04║詣靈鷲山。佛說法處。
X30n0604_p0551b05║住在虗空。乘通而來，故依空住。
X30n0604_p0551b06║此諸菩薩皆是文師殊利之所化度，具菩薩行。一
X30n0604_p0551b07║一，具足菩薩之行。
X30n0604_p0551b08║皆共論說六波羅蜜。皆共議論，所修六度，波羅蜜
X30n0604_p0551b09║法。
X30n0604_p0551b10║本聲聞人，在虗空中，說聲聞行。元是小機，在於下
X30n0604_p0551b11║方虗空之中，說聲聞道。
X30n0604_p0551b12║今皆修行大乘空義。如上等人，從徧空理開漸入
X30n0604_p0551b13║圓，今則皆修不思議空。
X30n0604_p0551b14║文殊師利謂智積曰：文殊指其所來之眾，以告智
X30n0604_p0551b15║積。
X30n0604_p0551b16║於海教化，其事如是。我於海中，所設教化，其相若
X30n0604_p0551b17║此，
X30n0604_p0551b18║爾時，智積菩薩以偈讚曰：大智德勇健，化度無量眾，
X30n0604_p0551b19║文殊大智，具諸威德，而能勇徤，化無量眾。
X30n0604_p0551b20║今此諸大會，及我皆已見。今此現前，所集大眾，我
X30n0604_p0551b21║悉已見，
X30n0604_p0551b22║演暢實相義，開闡一乘法。流演通暢如實相義，開
X30n0604_p0551b23║示弘闡一乘妙法。
X30n0604_p0551b24║廣導諸眾生，令速成菩提。廣化一切，令其速得，成
X30n0604_p0551c01║就菩提。
X30n0604_p0551c02║文殊師利言：我於海中，唯常宣說妙法華經。言常
X30n0604_p0551c03║以此化無量眾。
X30n0604_p0551c04║智積問文殊師利言：此經甚深微妙，諸經中寶，世所
X30n0604_p0551c05║希有。此法華經其義甚深，語意微密妙無以加，一
X30n0604_p0551c06║切世間之所希有。
X30n0604_p0551c07║頗有眾生勤加精進脩行此經，速得佛不？其有眾
X30n0604_p0551c08║生聞此妙經，勤加精進疾成佛不？
X30n0604_p0551c09║文殊師利言：答智積問。
X30n0604_p0551c10║有娑竭龍王女。鹹海龍王有一女子。
X30n0604_p0551c11║年始八歲，智慧利根。方年八歲，有大智慧，根性聰
X30n0604_p0551c12║利，
X30n0604_p0551c13║善知眾生諸根行業。善能了知一切眾生種種根
X30n0604_p0551c14║性、種種行業；
X30n0604_p0551c15║得陀羅尼。獲總持門。
X30n0604_p0551c16║諸佛所說，甚深秘藏，悉能受持。一切諸佛，所說秘
X30n0604_p0551c17║密，甚深法藏，悉能受持。
X30n0604_p0551c18║深入禪定，了達諸法。善能深入菩薩妙定，於一切
X30n0604_p0551c19║法悉能通達；
X30n0604_p0551c20║於剎那頃，發菩提心。於一剎那至促之頃，發於無
X30n0604_p0551c21║上菩提之心。
X30n0604_p0551c22║得不退轉，辨才無礙。其心證得不退轉地，智辯才
X30n0604_p0551c23║能無所滯礙。
X30n0604_p0551c24║慈念眾生，猶如赤子。慈悲怜念，一切眾生，猶如赤
X30n0604_p0552a01║子，等無有異。
X30n0604_p0552a02║功德具足。菩薩功德皆悉具足。
X30n0604_p0552a03║心念口演，微妙廣大。心之所念，口輪演說，其義深
X30n0604_p0552a04║微，體性廣大。
X30n0604_p0552a05║慈悲仁讓，志意和雅。慈念悲愍，仁厚謙讓，志願意
X30n0604_p0552a06║地，柔和端雅。
X30n0604_p0552a07║能至菩提。以具如上種種之德，能令至於阿耨菩
X30n0604_p0552a08║提。
X30n0604_p0552a09║智積菩薩言：智積因聞龍女之事，謂文殊言：
X30n0604_p0552a10║我見釋迦如來。我昔常見，釋迦世尊，
X30n0604_p0552a11║於無量劫，難行苦行。曾於無量僧祇劫中，行所難
X30n0604_p0552a12║行、無量苦行。
X30n0604_p0552a13║積功累德，求菩提道，未曾止息。積累功德，求於無
X30n0604_p0552a14║上菩提之道，從是多劫未曾休息。
X30n0604_p0552a15║觀三千大千世界。徧觀化境，三千世界。
X30n0604_p0552a16║乃至無有如芥子許。乃至無有一芥子地。
X30n0604_p0552a17║非是菩薩捨身命處。無有隙地，不是菩薩，捨身之
X30n0604_p0552a18║處。
X30n0604_p0552a19║為眾生故。為諸一切眾生之故。
X30n0604_p0552a20║然後乃得，成菩薩道。如是備修，後方成佛。
X30n0604_p0552a21║不信此女，於須臾頃，便成正覺。我實不信此小龍
X30n0604_p0552a22║女於須臾間便成正覺，事異常途，所以不信。
X30n0604_p0552a23║言論未訖。智積文殊，言論未畢。
X30n0604_p0552a24║時，龍王女忽現於前：神通力故，欲證是事，所以現
X30n0604_p0552b01║前。
X30n0604_p0552b02║頭面禮敬，却住一面。頭面致敬，禮佛足已，却住一
X30n0604_p0552b03║面。
X30n0604_p0552b04║以偈讚曰：深達罪福相，徧照於十方。龍女歎佛深
X30n0604_p0552b05║達一切罪福之相，智慧光明徧照。
X30n0604_p0552b06║微妙淨法身，具相三十二。微妙即報身，淨法即法
X30n0604_p0552b07║身，三十二即應身。一語該括，總歎三身。
X30n0604_p0552b08║以八十種好，用莊嚴法身。若據法身萬德相好以
X30n0604_p0552b09║為莊嚴，所謂微塵相海功德妙身。今言八十用嚴法
X30n0604_p0552b10║身，即於劣應點出妙體，本迹不二，方契圓宗。
X30n0604_p0552b11║天人所戴仰，龍神咸恭敬。若天若人，咸所推戴，一
X30n0604_p0552b12║心慕仰。若龍若神，咸悉歸敬，欽崇佛德。
X30n0604_p0552b13║一切眾生類，無不宗奉者。一切世間有生之類，無
X30n0604_p0552b14║不如敬宗奉之者。
X30n0604_p0552b15║又聞成菩提。又聞佛法，得成菩提。
X30n0604_p0552b16║唯佛當證知。唯佛世尊自當證知。
X30n0604_p0552b17║我闡大乘教，度脫苦眾生。我闡大乘一實之教，度
X30n0604_p0552b18║脫無量苦惱眾生。
X30n0604_p0552b19║爾時，舍利弗語龍女言：因見文殊，告智積曰：龍女
X30n0604_p0552b20║八歲，慈悲和雅，能至菩提，所以疑也。
X30n0604_p0552b21║汝謂不久得無上道，是事難信。即前文云於剎那
X30n0604_p0552b22║頃發菩提心，故言不久得無上道，此實難信。
X30n0604_p0552b23║所以者何？出其所以不信之意。
X30n0604_p0552b24║女身垢穢，非是法器。方便教中說諸女人有五種
X30n0604_p0552c01║障不得成佛，所以執此而為難端。
X30n0604_p0552c02║云何能得無上菩提？不信能成。
X30n0604_p0552c03║佛道懸曠。佛之道者，懸遠曠大。
X30n0604_p0552c04║經無量劫，勤苦積行，具修諸度，然後乃成。經歷多
X30n0604_p0552c05║劫，精勤勞苦，積累功行，具足修行六波羅蜜，然後乃
X30n0604_p0552c06║成。
X30n0604_p0552c07║又女人身猶有五障。如下次列。
X30n0604_p0552c08║一者、不得作梵天王。大梵天王、色界天王，彼尚無
X30n0604_p0552c09║女，云何為王？
X30n0604_p0552c10║二者帝釋。忉利天王亦非女作。
X30n0604_p0552c11║三者魔王。魔居欲頂，他化天宮，亦非女作，
X30n0604_p0552c12║四者、轉輪聖王。四種輪王皆是男身，非女人作。
X30n0604_p0552c13║五者、佛身。佛身淨妙，女身垢穢，豈容為佛？
X30n0604_p0552c14║云何女身速得成佛？此舍利弗執權難實，欲破權
X30n0604_p0552c15║疑，願聞實道。
X30n0604_p0552c16║爾時龍女，有一寶珠。龍之神通，全在珠上。
X30n0604_p0552c17║價直三千，大千世界。至貴寶也。
X30n0604_p0552c18║持以上佛。龍女持此以奉世尊，表大施也。
X30n0604_p0552c19║佛即受之。龍女獻珠，為表圓解，如來納受，印證其
X30n0604_p0552c20║心。
X30n0604_p0552c21║龍女謂智積菩薩、尊者舍利弗言：既獻珠已，乃問
X30n0604_p0552c22║智積及舍利弗：
X30n0604_p0552c23║我獻寶珠，世尊納受，是事疾不？獻珠之事，佛受速
X30n0604_p0552c24║不？
X30n0604_p0553a01║答言：甚疾！二人答言：是事甚疾。
X30n0604_p0553a02║女言：以汝神力。以汝所有，神通之力，
X30n0604_p0553a03║觀我成佛，復速於此。見我成佛，速如獻珠。
X30n0604_p0553a04║當時眾會。當時在會，諸聽法者，
X30n0604_p0553a05║皆見龍女忽然之間變成男子，具菩薩行。忽轉男
X30n0604_p0553a06║身，具足大行。
X30n0604_p0553a07║即往南方無垢世界。所應化國在於南方，世界名
X30n0604_p0553a08║字號為無垢。
X30n0604_p0553a09║坐寶蓮華，成等正覺。即報身也。
X30n0604_p0553a10║三十二相，八十種好。即麤之妙。
X30n0604_p0553a11║普為十方，一切眾生，演說妙法。爾時娑婆世界。此
X30n0604_p0553a12║娑婆界。
X30n0604_p0553a13║菩薩聲聞，天龍八部，人與非人。三乘八部，人天大
X30n0604_p0553a14║眾。
X30n0604_p0553a15║皆遙見彼龍女成佛。眾見龍女，於彼成佛，
X30n0604_p0553a16║普為時會，人天說法。又見彼佛，為眾說法，
X30n0604_p0553a17║心大歡喜，悉遙敬禮。眾心大喜，悉皆遙望，恭敬作
X30n0604_p0553a18║禮。
X30n0604_p0553a19║無量眾生，聞法解悟，得不退轉。彼土眾生得聞佛
X30n0604_p0553a20║說，心得開悟住不退轉。
X30n0604_p0553a21║無量眾生，得受道記。復有無量根熟大士得成佛
X30n0604_p0553a22║記。
X30n0604_p0553a23║無垢世界，六反震動。如序品解。
X30n0604_p0553a24║娑婆世界，三千眾生，住不退地。因於彼土，聞法得
X30n0604_p0553b01║益，登不退地，
X30n0604_p0553b02║三千眾生，發菩提心，而得受記。眾見彼佛，發大道
X30n0604_p0553b03║心，遂蒙授記，
X30n0604_p0553b04║智積菩薩及舍利弗，一切眾會默然信受。昔所未
X30n0604_p0553b05║信，所以有語；今見其事，所以默然。眾皆得益，無可疑
X30n0604_p0553b06║也。
X30n0604_p0553b07║妙法蓮華經勸持品第十三
X30n0604_p0553b08║時會聽眾，聞佛世尊法師品內歎持經人，見寶塔
X30n0604_p0553b09║品下方多寶，為欲證經現諸勝事，提婆品中開迹
X30n0604_p0553b10║顯本，如來由此得最正覺，而提婆師後亦成佛。於
X30n0604_p0553b11║是藥王及大樂說其眷屬二萬之眾，發誓弘
X30n0604_p0553b12║爾時，藥王菩薩摩訶薩及大樂說菩薩摩訶薩，與二
X30n0604_p0553b13║萬菩薩眷屬俱。二大菩薩與諸眷屬二萬之眾俱
X30n0604_p0553b14║同發心。
X30n0604_p0553b15║皆於佛前作是誓言：對佛立誓。
X30n0604_p0553b16║惟願世尊不以為慮！願佛世尊不必以謂無能弘
X30n0604_p0553b17║經而為憂慮。
X30n0604_p0553b18║我等於佛滅後，當奉持讀誦說此經典。我等諸人，
X30n0604_p0553b19║當任此責。
X30n0604_p0553b20║後惡世眾生，善根轉少。去聖時遙，善根之人，轉轉
X30n0604_p0553b21║希少。
X30n0604_p0553b22║多增上慢。間有增上能修行者，未得謂得，多於侮
X30n0604_p0553b23║慢。
X30n0604_p0553b24║貪利供養。貪著事物，利養供養。
X30n0604_p0553c01║增不善根。因修行中而起惡業，反種生死，不增善
X30n0604_p0553c02║根。
X30n0604_p0553c03║遠離解脫。遠離清淨解脫之法。
X30n0604_p0553c04║雖難可教化。是等之則難，可說法教化。
X30n0604_p0553c05║我等當起大忍力。難化之人，當起精進，大忍辱力，
X30n0604_p0553c06║讀誦此經，持說書寫。一、讀，二、誦，三、持，四、說，五、寫，名
X30n0604_p0553c07║五種法師。
X30n0604_p0553c08║種種供養，不惜身命。有弘持者，當修種種恭敬供
X30n0604_p0553c09║養，為於法故，於身命財無所吝惜。
X30n0604_p0553c10║爾時，眾中五百阿羅漢得受記者。此五百人皆已
X30n0604_p0553c11║得受成佛記者。
X30n0604_p0553c12║白佛言：世尊！我等亦自誓願：我等亦各自發誓願：
X30n0604_p0553c13║於異國土，廣說此經。於異國者，畏此濁惡，難可教
X30n0604_p0553c14║化，願於餘土而廣說之。
X30n0604_p0553c15║復有學、無學八千人得受記者。即第九品得記之
X30n0604_p0553c16║者。
X30n0604_p0553c17║從座而起，合掌向佛，作是誓言：離座合掌，表於敬
X30n0604_p0553c18║儀，然後立誓。
X30n0604_p0553c19║世尊！我等亦當於他國土廣說此經。是等力微，畏
X30n0604_p0553c20║此難化。
X30n0604_p0553c21║所以者何？是娑婆國中人多弊惡。病弊處多，又且
X30n0604_p0553c22║頑惡。
X30n0604_p0553c23║懷增上慢。稍能增上，便慢他人。
X30n0604_p0553c24║功德淺薄。功能德善，皆悉淺薄。
X30n0604_p0554a01║瞋濁諂曲。嗔怒昏濁，諂佞迂曲。
X30n0604_p0554a02║心不實故。為此土人有如是過，所以發誓求化他
X30n0604_p0554a03║方。
X30n0604_p0554a04║爾時佛姨母摩訶波闍波提比丘尼。義如序品。
X30n0604_p0554a05║與學、無學比丘尼六千人俱。佛之姨母，與尼眾俱，
X30n0604_p0554a06║從座而起，一心合掌。先具威儀。
X30n0604_p0554a07║瞻仰尊顏，目不暫捨。將有所請，願聞授持。所以瞻
X30n0604_p0554a08║敬，不能暫捨。
X30n0604_p0554a09║於時，世尊告憍曇彌：此云眾主，以是尼眾主首之
X30n0604_p0554a10║故，亦即如來姨母之名。出本行集。
X30n0604_p0554a11║何故憂色而視如來？佛見姨母頗有憂色，所以問
X30n0604_p0554a12║之。
X30n0604_p0554a13║汝心將無謂我不說汝名授阿耨多羅三藐三菩提
X30n0604_p0554a14║記耶？汝心將非謂我授記，於尼眾中不提名字為
X30n0604_p0554a15║授記莂，所以憂耶？
X30n0604_p0554a16║憍曇彌！佛告姨母：
X30n0604_p0554a17║我先總說一切聲聞皆已授記。僧尼雖異，據所修
X30n0604_p0554a18║行，同稱聲聞。既云一切皆與授記，則諸尼眾已在其
X30n0604_p0554a19║中。
X30n0604_p0554a20║今汝欲知記者。今欲得知別記名者。
X30n0604_p0554a21║將來之世。於未來時。
X30n0604_p0554a22║當於六萬八千億諸佛法中。六萬即表六根，八千
X30n0604_p0554a23║即表八識，六根、八識一時清淨，名見諸佛。
X30n0604_p0554a24║為大法師。於大乘中，而為法師。
X30n0604_p0554b01║及六千學、無學比丘尼，俱為法師。六千尼眾亦復
X30n0604_p0554b02║如是。
X30n0604_p0554b03║汝如是漸漸具菩薩道。汝等如是漸漸修行，具足
X30n0604_p0554b04║菩薩所修之道。
X30n0604_p0554b05║當得作佛，號一切眾生喜見。因中具修慈忍之行，
X30n0604_p0554b06║不惱眾生，所以果上一切眾生皆喜見之。
X30n0604_p0554b07║如來、應供、正徧知、明行足、善逝、世間解、無上士、調御
X30n0604_p0554b08║丈夫、天人師、佛、世尊。如序品解。
X30n0604_p0554b09║憍曇彌！是一切眾生喜見佛及六千菩薩。即六千
X30n0604_p0554b10║尼。
X30n0604_p0554b11║轉次授記。展轉次第與授記莂。
X30n0604_p0554b12║得阿耨多羅三藐三菩提。得成無上，正徧知覺。
X30n0604_p0554b13║爾時，羅睺羅母耶輸陀羅比丘尼作是念：羅睺母
X30n0604_p0554b14║者，是佛之親，義當別記。未聞佛言，所以作念。
X30n0604_p0554b15║世尊於授記中，獨不說我名。意謂諸尼皆得別記，
X30n0604_p0554b16║而獨於我不聞拈出。
X30n0604_p0554b17║佛告耶輸陀羅：汝於來世百千萬億諸佛法中修菩
X30n0604_p0554b18║薩行。百千萬億諸佛之法，不出修行一念之心，善
X30n0604_p0554b19║淨心法名曰介爾。
X30n0604_p0554b20║為大法師，漸具佛道。常為大眾演法之師，漸漸具
X30n0604_p0554b21║足成佛之道。
X30n0604_p0554b22║於善國中，當得作佛。因修善行，果應善國。
X30n0604_p0554b23║號具足千萬光相。因中供養百千萬億佛，具菩薩
X30n0604_p0554b24║道；果上具足千萬光相，成十力尊；
X30n0604_p0554c01║如來、應供、正徧知、明行足、善逝、世間解、無上士、調御
X30n0604_p0554c02║丈夫、天人師、佛、世尊。如序品解。
X30n0604_p0554c03║佛壽無量阿僧祇劫。住世壽量，如是長遠。
X30n0604_p0554c04║爾時，摩訶波闍波提比丘尼及耶輸陀羅比丘尼並
X30n0604_p0554c05║其眷屬：二比丘尼，及六千眾，
X30n0604_p0554c06║皆大歡喜，得未曾有。俱蒙授記，將來成佛，故皆歡
X30n0604_p0554c07║喜，得未曾有。
X30n0604_p0554c08║即於佛前而說偈言：世尊導師，安隱天人。唯佛世
X30n0604_p0554c09║尊是大導師，善能安隱諸天人民。
X30n0604_p0554c10║我等聞記，心安具足。我等得聞授記之音，身心安
X30n0604_p0554c11║寧，所願具足。
X30n0604_p0554c12║諸比丘尼說是偈已。諸尼說偈贊歎佛已。
X30n0604_p0554c13║白佛言：世尊！我等亦能於他方國土廣宣此經。以
X30n0604_p0554c14║力微故，畏此濁惡，願於餘處，而廣說經。
X30n0604_p0554c15║爾時，世尊視八十萬億那由他諸菩薩摩訶薩：世
X30n0604_p0554c16║尊慈眼，徧視會中，所化弟子，諸大菩薩。
X30n0604_p0554c17║是諸菩薩皆是阿惟越致。此云不退轉。
X30n0604_p0554c18║轉不退法輪。菩薩自住不退轉地，復轉不退無上
X30n0604_p0554c19║法輪。
X30n0604_p0554c20║得諸陀羅尼。此云總持，是諸菩薩得此三昧，總皆
X30n0604_p0554c21║攝持護善遮惡。
X30n0604_p0554c22║即從座起，至於佛前，一心合掌。諸大菩薩八十萬
X30n0604_p0554c23║億，見佛一視，善解知機，故從座起，合掌具儀，致敬於
X30n0604_p0554c24║佛。
X30n0604_p0555a01║而作是念：眾心作念：
X30n0604_p0555a02║若世尊告勑我等持說此經者。若蒙世尊，勅使我
X30n0604_p0555a03║等，受持讀說，此經典者。
X30n0604_p0555a04║當如佛教，廣宣斯法。當依佛教廣說此經。
X30n0604_p0555a05║復作是念：又復作意如是念言：
X30n0604_p0555a06║佛今默然，不見告勅。佛於今者但只默然，不見發
X30n0604_p0555a07║言有所告命。
X30n0604_p0555a08║我當云何？我等今是當如之何？
X30n0604_p0555a09║時，諸菩薩敬順佛意。敬順如來前寶塔品付囑之
X30n0604_p0555a10║意。
X30n0604_p0555a11║並欲自滿本願。并欲自滿。菩薩所修，本有行願，
X30n0604_p0555a12║便於佛前作師子吼，而發誓言：既思惟已，即於佛
X30n0604_p0555a13║前發師子音，立深誓願：
X30n0604_p0555a14║世尊！我等於如來滅後。我等諸人，於佛滅後，
X30n0604_p0555a15║周施往返，十方世界。徧一切處，佛之境界。
X30n0604_p0555a16║能令眾生。能令末世，正信之人，
X30n0604_p0555a17║書寫此經，受持讀誦，解說其義，如法修行，正憶念。
X30n0604_p0555a18║如經中說：修行之法，正心憶念，勤而行之。
X30n0604_p0555a19║皆是佛之威力。皆藉世尊廣大威力。
X30n0604_p0555a20║唯願世尊在於他方遙見守護。此方化周，佛歸圓
X30n0604_p0555a21║寂，餘處機熟，更應餘方，故云遙見，希垂守護。
X30n0604_p0555a22║即時諸菩薩俱同發聲，而說偈言：唯願不為慮！惟
X30n0604_p0555a23║願世尊不必為慮！
X30n0604_p0555a24║於佛滅度後，恐怖惡世中，我等當廣說。佛滅之後，
X30n0604_p0555b01║甚可恐怖，濁惡世中，我當廣說。
X30n0604_p0555b02║有諸無智人，惡口罵詈等。有諸不善無智之人，惡
X30n0604_p0555b03║口穢言罵詈等事。
X30n0604_p0555b04║及加刀杖者，我等皆當忍。及以加之，刀劒杖石，當
X30n0604_p0555b05║為弘經，悉忍諸惡。
X30n0604_p0555b06║惡世中比丘，邪智心諂曲。惡世之僧，無正智慧，生
X30n0604_p0555b07║諸異見，心地不直，諂佞迂曲。
X30n0604_p0555b08║未得謂為得。如第四禪無聞比丘，本是凡夫，妄言
X30n0604_p0555b09║證聖。
X30n0604_p0555b10║我慢心充滿。自高我慢，邪心充滿。
X30n0604_p0555b11║或有阿練若。此云空靜處，謂或有人修空靜行。
X30n0604_p0555b12║納衣在空閑。冬夏常被一衲之夜，在彼閑處修於
X30n0604_p0555b13║空靜。
X30n0604_p0555b14║自謂行真道，輕賤人間者。自謂所行是真實道，輕
X30n0604_p0555b15║賤人間行化之者。
X30n0604_p0555b16║貪著利養故，與白衣說法。為貪利養，與俗說法。
X30n0604_p0555b17║為世所恭敬，如六通羅漢。得諸世人之所恭敬，如
X30n0604_p0555b18║同得果六通羅漢。
X30n0604_p0555b19║是人懷惡心，常念世俗事。口雖說法，心存求利，是
X30n0604_p0555b20║人內懷如此惡見，常念世間塵俗之事。
X30n0604_p0555b21║假名阿練若，好出我等過。借練若名，行塵俗事，好
X30n0604_p0555b22║出我等弘經者過。
X30n0604_p0555b23║而作如是言：出彼邪見所謗之言。
X30n0604_p0555b24║此諸比丘等，是貪利養故，說外道論議。反謗人𨞬
X30n0604_p0555c01║慈悲大士，名貪利人。斥毀所說大乘妙經，名外道義。
X30n0604_p0555c02║自作此經典，誑惑世間人。反謗佛經，是私撰造，欺
X30n0604_p0555c03║誑迷惑，世間之人。
X30n0604_p0555c04║為求名聞故，分別說是經。為欲求於名聲聞望，故
X30n0604_p0555c05║分別說如是之經。
X30n0604_p0555c06║常在大眾中，欲毀我等故。常在一切，大眾之前，為
X30n0604_p0555c07║欲毀訾，我等之故。
X30n0604_p0555c08║向國王大臣，婆羅門居士。向於國王及以大臣，諸
X30n0604_p0555c09║婆羅門即淨行者，居士即是處家之士。
X30n0604_p0555c10║及餘比丘眾，誹謗說我惡。及在其餘比丘之前，生
X30n0604_p0555c11║諸誹謗，說我等惡。
X30n0604_p0555c12║謂是邪見人，說外道論議。以正為邪，反生輕謗。
X30n0604_p0555c13║我等敬佛故，悉忍是諸惡。我等為欲敬順佛故，悉
X30n0604_p0555c14║忍是等違惱之惡。
X30n0604_p0555c15║為斯所輕言，汝等皆是佛。為此邪見輕謗者言：汝
X30n0604_p0555c16║等諸人悉皆是佛。
X30n0604_p0555c17║如此輕慢言，皆當忍受之。如此之類，輕慢語言，以
X30n0604_p0555c18║為法故，皆忍受之。
X30n0604_p0555c19║濁劫惡世中，多有諸恐怖。謂當來世濁惡之時，多
X30n0604_p0555c20║有是等恐怖之事。
X30n0604_p0555c21║惡鬼入其身，罵詈毀辱我。諸邪惡鬼，附入其身，常
X30n0604_p0555c22║見罵詈，毀辱於我。
X30n0604_p0555c23║我等敬信佛，當著忍辱鎧。我等諸人欲言：如來當
X30n0604_p0555c24║修慈忍大悲之行，著忍辱鎧化所難化。
X30n0604_p0556a01║為說是經故，忍此諸難事。為欲廣說是經之故，當
X30n0604_p0556a02║忍此等難忍之事。
X30n0604_p0556a03║我不愛身命，但惜無上道。我等不敢自愛身命，但
X30n0604_p0556a04║當愛惜無上之道。
X30n0604_p0556a05║我等於來世，護持佛所囑。我等當於未來之世，護
X30n0604_p0556a06║持世尊之所付囑。
X30n0604_p0556a07║世尊自當知。我心如是，佛自當知，何待我說？
X30n0604_p0556a08║濁世惡比丘，不知佛方便，隨宜所說法。濁惡世中
X30n0604_p0556a09║諸比丘等，不善了知佛慈方便，諸三乘法隨宜所說，
X30n0604_p0556a10║乃生疑心執權謗實。
X30n0604_p0556a11║惡口而顰蹙。顰蹙，即是眉頭皺也。以薄福故，聞是
X30n0604_p0556a12║妙經，顰蹙罵詈。
X30n0604_p0556a13║數數見擯出。數數反見，擯出眾外。
X30n0604_p0556a14║遠離於塔寺。遠離僧坊塔寺之處。
X30n0604_p0556a15║如是等眾惡。有如是等種種眾惡。
X30n0604_p0556a16║念佛告勅故，皆當忍是事。思念吾佛告勅之故，持
X30n0604_p0556a17║說此經，皆當忍受諸如是等違惱之事。
X30n0604_p0556a18║諸聚落城邑。村居聚落，或城郭中，或是縣邑，諸眾
X30n0604_p0556a19║生居，
X30n0604_p0556a20║其有求法者。其或有人，求大法者，
X30n0604_p0556a21║我皆到其所，說佛所囑法。我等皆當到其所住，說
X30n0604_p0556a22║佛所囑無上妙法。
X30n0604_p0556a23║我是世尊使，處眾無所畏。八十萬億深地聖人，神
X30n0604_p0556a24║通自如道力充盛，能於濁惡末世之中，當為如來說
X30n0604_p0556b01║法之使，處眾演說得大無畏，非同先來初心菩薩及
X30n0604_p0556b02║羅漢等。
X30n0604_p0556b03║我當善說法，願佛安隱住。我等當得善說法要，願
X30n0604_p0556b04║佛安住，不必介懷。
X30n0604_p0556b05║我於世尊前。釋迦佛前。
X30n0604_p0556b06║諸來十方佛。十方遠來諸分身佛。
X30n0604_p0556b07║發如是誓言：勇發如上深重誓言。
X30n0604_p0556b08║佛自知我心。佛神力故，自知我等廣大堅固誓願
X30n0604_p0556b09║之力。
X30n0604_p0556b10║妙法蓮華經卷第五
X30n0604_p0556b11║妙法者，即是心法。心是法體，法是心用。念頭瞥起，
X30n0604_p0556b12║事相隨生。一切時中，放教平澹。但依公理，勿徇私
X30n0604_p0556b13║情。自然明白，無往不通。如是清淨，不染塵埃。如是
X30n0604_p0556b14║公正，無有諂邪。微妙香潔，甚於蓮華。我佛證此，愍
X30n0604_p0556b15║物迷之。故現世間，說如是法。名之為一，大事四緣。
X30n0604_p0556b16║諸佛由是，得最正覺。其法妙故，名為妙法。居塵不
X30n0604_p0556b17║染，名曰蓮華。經者，法也。教諸眾生，法茲常理。回光
X30n0604_p0556b18║返照，入一佛乘。
X30n0604_p0556b19║姚秦三藏法師鳩摩羅什奉　詔譯
X30n0604_p0556b20║眾生語音，在處各異。佛出中梵，隨彼方言，演說諸
X30n0604_p0556b21║法。傳至東華，語音字義，皆不可曉。有丘慈國，羅什
X30n0604_p0556b22║法師，博通三藏，善知佛理。姚秦國主，遣使迎來，譯
X30n0604_p0556b23║中梵音，成東華語。
X30n0604_p0556b24║妙法蓮華經安樂行品第十四
X30n0604_p0556c01║前持品中，蓋因如來勸募流傳藥王樂說，及二萬
X30n0604_p0556c02║眾敬順佛意發誓通經。佛又以眼願視大眾八十
X30n0604_p0556c03║萬億大菩薩眾，誓於惡世竭力流通。於是文殊復
X30n0604_p0556c04║為末世初心菩薩白佛：世尊！求方便門云何修進？
X30n0604_p0556c05║爾時，文殊師利法王子！文殊師利，此云妙德，佛為
X30n0604_p0556c06║法王，菩薩傳道，名法王子。
X30n0604_p0556c07║菩薩摩訶薩。此云大道心成眾生，蓋稱文殊有大
X30n0604_p0556c08║道心，能成眾生。
X30n0604_p0556c09║白佛言：世尊！佛有聖德，為世所尊。
X30n0604_p0556c10║是諸菩薩甚為難有。歎前持品發誓通經諸大菩
X30n0604_p0556c11║薩，甚是難有。
X30n0604_p0556c12║敬順佛故。敬重隨順如來之故。
X30n0604_p0556c13║發大誓願。對於佛前，發深重願。
X30n0604_p0556c14║於後惡世。於佛滅後，濁惡之世，
X30n0604_p0556c15║護持讀說，是法華經。護惜任持，讀誦解說，如是妙
X30n0604_p0556c16║經，
X30n0604_p0556c17║世尊！菩薩摩訶薩。此指末世初發道心諸菩薩也。
X30n0604_p0556c18║於後惡世，云何能說是經？初心之人，根力既淺，惡
X30n0604_p0556c19║世之中，云何可行？
X30n0604_p0556c20║佛告文殊師利：因文殊問，如來答之。
X30n0604_p0556c21║若菩薩摩訶薩，於後惡世欲說是經。若有菩薩，於
X30n0604_p0556c22║惡世中，欲說是經，
X30n0604_p0556c23║當安住四法。一、教行處及親近處，名身安樂行。二、
X30n0604_p0556c24║誡口過令善說法，名口安樂行。三、淨心業離貪瞋癡，
X30n0604_p0557a01║名意安樂行。四、起慈悲誓度一切，名誓願安樂行。
X30n0604_p0557a02║一者、安住菩薩行處。於佛法中終日履踐，名為行
X30n0604_p0557a03║處。
X30n0604_p0557a04║親近處。遠離惡友，親友善人，名親近處。
X30n0604_p0557a05║能為眾生，演說是經。行用有法，親近得人，則能為
X30n0604_p0557a06║他演說是經。
X30n0604_p0557a07║文殊師利！云何名菩薩摩訶薩行處？牒前章門，重
X30n0604_p0557a08║新問起何名菩薩行用之處。
X30n0604_p0557a09║若菩薩摩訶薩。能行之人。
X30n0604_p0557a10║住忍辱地。安心住於忍辱之地。
X30n0604_p0557a11║柔和善順。柔則勿強，和則勿諍，善則遠惡，順則隨
X30n0604_p0557a12║宜。
X30n0604_p0557a13║而不卒暴。而不可以倉卒躁暴。
X30n0604_p0557a14║心亦不驚。若聞妙法，亦勿驚疑。
X30n0604_p0557a15║又復於法無所行。又復常於妙法之中，敬順佛意，
X30n0604_p0557a16║謙卑自牧，勿謂於法能有所行。
X30n0604_p0557a17║而觀諸法如實相。而當觀察，一切諸法，本來空寂，
X30n0604_p0557a18║如實之相。
X30n0604_p0557a19║亦不行不分別。恐人聞說法性本寂，使謂如空無
X30n0604_p0557a20║所分別，亦勿行此無分別見。
X30n0604_p0557a21║是名菩薩摩訶薩行處。如是而行，是名菩薩之所
X30n0604_p0557a22║行處。
X30n0604_p0557a23║云何名菩薩摩訶薩親近處？前云安住親近之處，
X30n0604_p0557a24║故此牒起為之釋通。
X30n0604_p0557b01║菩薩摩訶薩不親近。不可縱情親附近傍。
X30n0604_p0557b02║國王。王子。大臣。官長。若近貴人，恐恃權勢，損物害
X30n0604_p0557b03║他。
X30n0604_p0557b04║不親近諸外道梵志。不可親近諸外道中出家之
X30n0604_p0557b05║人行梵志者。
X30n0604_p0557b06║尼犍子等。諸外道種總有六師，各有弟子，師資合
X30n0604_p0557b07║論九十六種，故云等也。心外求法名為外道，梵語尼
X30n0604_p0557b08║犍陀，此云離繫，即外道中出家總名，為離人間繫眷
X30n0604_p0557b09║之故。
X30n0604_p0557b10║及造世俗文，筆讚詠外書。及勿親近製造俗典文
X30n0604_p0557b11║筆之人，以至讚嘆詠外書者。
X30n0604_p0557b12║及路伽耶陀。此云惡論。世俗之中，惡不善論，
X30n0604_p0557b13║逆路伽耶陀者。此云逆論，背逆君父不善之論。及
X30n0604_p0557b14║路伽耶陀名師破弟子，逆路伽耶陀名弟子破師者
X30n0604_p0557b15║之一字，即學論人不可近者，恐為所感生諸異見。
X30n0604_p0557b16║亦不親近諸有𠒋戲。又亦勿近𠒋險戲者。
X30n0604_p0557b17║相扠相撲。共相扠搪，與夫廝撲。
X30n0604_p0557b18║及那羅等。那羅，此云力士，捔力戲也。
X30n0604_p0557b19║種種變現之戲。應是世間，粧飾面首，變諸異相，緣
X30n0604_p0557b20║撞倒擲。如路岐人，所作之戲，若觀戲劇，令心捶蕩。
X30n0604_p0557b21║又不親近旃陀羅。此云屠儈，即殺生者。
X30n0604_p0557b22║及畜猪羊鷄狗。畜此等物，無非為殺。
X30n0604_p0557b23║畋獵。漁捕。獵獸捕魚，等是惡類，狎習惡者，損己道
X30n0604_p0557b24║心。
X30n0604_p0557c01║諸惡律儀。應諸不善殺害之法，名惡律儀。
X30n0604_p0557c02║如是人等。如上種種，諸惡人輩，
X30n0604_p0557c03║或時來者。或時之間，善心來者。
X30n0604_p0557c04║則為說法。則可與之說於正法。
X30n0604_p0557c05║無所希望。不可有所希望之心。
X30n0604_p0557c06║又不親近求聲聞。求小乘果
X30n0604_p0557c07║比丘、比丘尼。出家僧尼
X30n0604_p0557c08║優婆塞！善男子！
X30n0604_p0557c09║優婆夷！善女人，即小乘四眾也。
X30n0604_p0557c10║亦不問訊。道既不同，不須問訊。
X30n0604_p0557c11║若於房中。房院之中。
X30n0604_p0557c12║若經行處。行道之處。
X30n0604_p0557c13║若在講堂中，不共住止。若或在於講堂之中，不必
X30n0604_p0557c14║與之同一住止。
X30n0604_p0557c15║或時來者。如是人等，或時之間，以好心故，而自來
X30n0604_p0557c16║者。
X30n0604_p0557c17║隨宜說法。但可隨宜與之說法。
X30n0604_p0557c18║無所希求。切勿有所希求之心。
X30n0604_p0557c19║文殊師利！又，菩薩摩訶薩。又復習大，菩薩之人，
X30n0604_p0557c20║不應於女人身。不當於女人之身。
X30n0604_p0557c21║取能生欲想相。生心取著，起情欲相。
X30n0604_p0557c22║而為說法。內心腐穢，外現威儀，而為說法。
X30n0604_p0557c23║亦不樂見。亦不欲見女人之身。
X30n0604_p0557c24║若入他家。若有緣故，入於他家，
X30n0604_p0558a01║不與小女、處女、寡女等共語。小女即年幼者，處女
X30n0604_p0558a02║即是在室大童女也，寡女即喪其夫。守寡之者，與之
X30n0604_p0558a03║共語，事涉譏嫌，況為誘調，恐生重過。
X30n0604_p0558a04║亦復不近五種不男之人以為親厚。端謹之人因
X30n0604_p0558a05║心正故形體具足，諸邪諂者由宿惡業，雖得人身諸
X30n0604_p0558a06║根不具。言五種者，一生，謂生下來男根不具。二鍵，謂
X30n0604_p0558a07║鍵去外腎。三妬，謂見他行欲心妬色故身分方勇。四
X30n0604_p0558a08║變，謂或時變轉男女不定。五半，謂上半月男下半月
X30n0604_p0558a09║女，由形不正故號不男。斯等之人性多雜染無丈夫
X30n0604_p0558a10║操，故誡勿近與之親厚自害道心。
X30n0604_p0558a11║不獨入他家。不可獨自入他俗舍。
X30n0604_p0558a12║若有因緣。若有急緣，事不容己。
X30n0604_p0558a13║須獨入時。須因獨自入他家時。
X30n0604_p0558a14║但一心念佛。但當一心想念於佛，佛既見前，過惡
X30n0604_p0558a15║自弭。
X30n0604_p0558a16║若為女人說法。若或有緣，為女說法，
X30n0604_p0558a17║不露齒笑。笑不露齒，欲謹嚴也。
X30n0604_p0558a18║不現胷臆。遮覆胷臆，令拘檢也。
X30n0604_p0558a19║乃至為法，猶不親厚。乃至正念實心為法，猶不當
X30n0604_p0558a20║得而生親厚。
X30n0604_p0558a21║況復餘事。況復為餘不善之事？
X30n0604_p0558a22║不樂畜年少弟子。年少之人，多諸輕躁。
X30n0604_p0558a23║沙彌。小兒。沙彌幼小，未稟具戒；小兒憍懦，非受道
X30n0604_p0558a24║器。
X30n0604_p0558b01║亦不樂與同師。亦不欲與是等同師。
X30n0604_p0558b02║常好坐禪。常須好樂，安坐禪寂。
X30n0604_p0558b03║在於閑處。在於空曠閑靜之處。
X30n0604_p0558b04║修攝其心。心久在迷，遂成過病。今欲入道，須修其
X30n0604_p0558b05║心，令復本淨，於一切時，攝其正念。
X30n0604_p0558b06║文殊師利！是名初親近處。四、安樂行：第一、先明菩
X30n0604_p0558b07║薩行處、親近處。就親近中又自分二：初、從菩薩摩訶
X30n0604_p0558b08║薩不親近國王等，即初、親近處；二、從復次，菩薩摩訶
X30n0604_p0558b09║薩觀一切法空等，即第二、親近處。初親近中又自分
X30n0604_p0558b10║二：初、不近國王等，此是即遠論近。凡非其人，皆勿親
X30n0604_p0558b11║近，是令遠去。又云：或時來者，則為說法。是令近之，即
X30n0604_p0558b12║遠論近也。又云：常好坐禪等，令修攝其心。乃即近論
X30n0604_p0558b13║近也。
X30n0604_p0558b14║復次，菩薩摩訶薩觀一切法空如實相。一切法者，
X30n0604_p0558b15║謂世出世間諸所有法，正心誠意，如理詳審，名之為
X30n0604_p0558b16║觀。了一切法本性空寂，求其起處而不可得，即知本
X30n0604_p0558b17║空。雖則性空，不妨現用，復是假義。空假不二，即是中
X30n0604_p0558b18║道。非一非三，而三而一，名如實相。又復應知，如即空
X30n0604_p0558b19║義，相即假義，實即中義，不一不異，不並不別，一性圓
X30n0604_p0558b20║具，即空假中如實相也。
X30n0604_p0558b21║不顛倒。自體本空，實無倒正。背覺合塵，名顛倒相。
X30n0604_p0558b22║滅塵合覺，即無顛倒。
X30n0604_p0558b23║不動。法性本空，如如不動。
X30n0604_p0558b24║不退。了性平等，不生退屈。
X30n0604_p0558c01║不轉。如箭離弦，無反回勢。
X30n0604_p0558c02║如虗空。如大虗空，無一切相。
X30n0604_p0558c03║無所有性。無其所有，種種妄性。妄既本空，心思處
X30n0604_p0558c04║滅。
X30n0604_p0558c05║一切語言道斷。非口可議，語路處絕。
X30n0604_p0558c06║不生，不出，不起。性空寂故，本自不生。葉如幻化，本
X30n0604_p0558c07║自不出。無始無終，本自不起。起滅皆幻，性自本空。三
X30n0604_p0558c08║際來之，如夢所見。生出起相，皆不可得。
X30n0604_p0558c09║無名無相。無名者，法身之體徧一切處，而不可以
X30n0604_p0558c10║名字詮顯。如佛、菩薩、菩提、涅槃，凡諸名字悉是假立。
X30n0604_p0558c11║無相者，謂無我、人、眾生、壽者虗妄之相，非無如實清
X30n0604_p0558c12║淨之相。
X30n0604_p0558c13║實無所有。法身清淨，照體獨立，實無前境所有之
X30n0604_p0558c14║相。
X30n0604_p0558c15║無量無邊。無量者，法身之體，包徧虗空，而不可以
X30n0604_p0558c16║數日度量。無邊者，體本空寂，前後際斷，而不可以邊
X30n0604_p0558c17║際推窮。
X30n0604_p0558c18║無礙無障。無礙者，體性虗通，無有質礙，如風於空，
X30n0604_p0558c19║無所礙故。無障者，體性無染，離一切障。無明體相，本
X30n0604_p0558c20║自不有，無煩惱障。自性清淨，過惡不生，則無業障。生
X30n0604_p0558c21║死本空，不受後有，則無報障。
X30n0604_p0558c22║但以因緣有。體雖空寂，不礙緣生。譬如虗空，體非
X30n0604_p0558c23║群相，而不拒彼諸相發揮。以無明為緣，則起六凡法
X30n0604_p0558c24║界。貪嗔癡者，三惡道起；不貪嗔癡，三善道起。以教行
X30n0604_p0559a01║為緣，則起四聖境界。修四諦法，則起聲聞；修十二緣，
X30n0604_p0559a02║則起緣覺；修六度行，則起菩薩；無緣大慈不思議用，
X30n0604_p0559a03║則起佛乘。非心為因，非境為緣，世出世法無從而生，
X30n0604_p0559a04║但以因緣而有法起。
X30n0604_p0559a05║從顛倒生故說。楞嚴云：眾生無始種種顛倒，皆由
X30n0604_p0559a06║不知二種根本，錯亂修習。云何二種？一者無始生死
X30n0604_p0559a07║根本，則汝今者與諸眾生，用攀緣心為自性者。二者
X30n0604_p0559a08║無始菩提涅槃元清淨體，則汝今者識精元明，能生
X30n0604_p0559a09║諸緣，緣所遺者。由諸眾生遺此本明，雖終日行而不
X30n0604_p0559a10║自覺，枉入諸趣。當知本明元清淨體，即如實相，枉受
X30n0604_p0559a11║輪迴。入諸趣者，即指六凡，從顛倒生，故說輪轉。一念
X30n0604_p0559a12║頓悟，了性本空，大千沙界，水上浮漚，一切聖凡，猶如
X30n0604_p0559a13║電拂。
X30n0604_p0559a14║常樂觀如是法相。常願諦觀如是空寂清淨本然
X30n0604_p0559a15║如實之相。
X30n0604_p0559a16║是名菩薩摩訶薩第二親近處。此是即非遠非近
X30n0604_p0559a17║處而論親近。
X30n0604_p0559a18║爾時，世尊欲重宣此義，而說偈言：如來欲顯滅後
X30n0604_p0559a19║惡世初心菩薩行處近處，住四安樂第一行門，重括
X30n0604_p0559a20║前意，以偈敷演，欲令速證安樂解脫寂靜妙常。
X30n0604_p0559a21║若有菩薩。若有佛子，行菩薩道，
X30n0604_p0559a22║於後惡世。於佛滅後，濁惡世中，
X30n0604_p0559a23║無怖畏心。無有怕怖畏懼之心。
X30n0604_p0559a24║欲說此經。欲說如是妙法華經。
X30n0604_p0559b01║應入行處。即前文中菩薩行處。
X30n0604_p0559b02║及親近處。即前文中親近之處。
X30n0604_p0559b03║常離國王，及國王子，大臣官長。王有威力，王子、儲
X30n0604_p0559b04║君、大臣乘權，郡縣官長各有權勢，恐或親附，恃勢惱
X30n0604_p0559b05║他，長慢損德。
X30n0604_p0559b06║𠒋險戲者。即世邪術刀杖等戲。
X30n0604_p0559b07║及旃陀羅。諸屠儈者，是等心惡，悉令離之。
X30n0604_p0559b08║外道梵志。外道出家行梵志者，道不同故，不相為
X30n0604_p0559b09║謀。
X30n0604_p0559b10║亦不親近增上慢人。增上修行，傲慢之人，
X30n0604_p0559b11║貪著小乘。於小乘教，生貪著心。
X30n0604_p0559b12║三藏學者。學經律論小乘藏者，雖則習學三藏之
X30n0604_p0559b13║教，機劣智微，非菩薩友。
X30n0604_p0559b14║破戒比丘。雖是比丘，破佛禁戒，
X30n0604_p0559b15║名字羅漢。非實有德名字，號為得道羅漢。
X30n0604_p0559b16║及比丘尼，好戲笑者。尼女報別，近則招譏，好多戲
X30n0604_p0559b17║笑，尤當遠之。
X30n0604_p0559b18║深著五欲。於五塵境，深生欲著。
X30n0604_p0559b19║求現滅度。求現異相，妄稱涅槃。
X30n0604_p0559b20║諸優婆夷！女人非是所可親近，況復貪欲求現清
X30n0604_p0559b21║淨涅槃相者？
X30n0604_p0559b22║皆勿親近。如上諸人，皆勿親近。
X30n0604_p0559b23║若是人等，以好心來。雖非其人，用好心來。
X30n0604_p0559b24║到菩薩所，為聞佛道。到菩薩所，為欲聞道。
X30n0604_p0559c01║菩薩則以，無所畏心。凡昇高座，先自安心。
X30n0604_p0559c02║不懷希望，而為說法。不可懷於希望之意，當須安
X30n0604_p0559c03║詳為之說法。
X30n0604_p0559c04║寡女。處女。寡婦。室女。
X30n0604_p0559c05║及諸不男。生鍵妬變半五種不男，如前已解。
X30n0604_p0559c06║皆勿親近，以為親厚。皆莫近傍，親愛相厚。
X30n0604_p0559c07║亦莫親近，屠兒魁膾。殺中之魁，名為魁膾。
X30n0604_p0559c08║畋獵。漁捕。縱火曰畋，用犬曰獵。漁網張捕。
X30n0604_p0559c09║為利殺害。為財利故，而行殺害。
X30n0604_p0559c10║販肉自活。販賣魚肉，以自活命。
X30n0604_p0559c11║衒賣女色。即倡妓家，以色衒賣。
X30n0604_p0559c12║如是之人，皆勿親近。近殺增瞋，近色生欲，皆令勿
X30n0604_p0559c13║近。
X30n0604_p0559c14║𠒋險相撲。即前𠒋戲，及相扠撲。
X30n0604_p0559c15║種種嬉戲。應是種種世間嬉戲。
X30n0604_p0559c16║諸婬女等。前衒色者為利故賣，令諸婬女說貪色
X30n0604_p0559c17║者。
X30n0604_p0559c18║盡勿親近。是等諸人皆非善類，盡勿近之。
X30n0604_p0559c19║莫獨屏處為女說法。夫說法者，應於當陽，屏處涉
X30n0604_p0559c20║私，不可說也。
X30n0604_p0559c21║若說法時，無得戲笑。說法之時，貴於持重，戲笑非
X30n0604_p0559c22║法，毋得如是。
X30n0604_p0559c23║入里乞食，將一比丘。入村里時，須將一人以為同
X30n0604_p0559c24║伴。
X30n0604_p0560a01║若無比丘，一心念佛。必若無人可以為侶，當須一
X30n0604_p0560a02║心思念於佛，勿令散亂。
X30n0604_p0560a03║是則名為行處近處。結歸上文，行近二處。
X30n0604_p0560a04║以此二處，能安樂說。用此行近二如法處，能得安
X30n0604_p0560a05║樂可以說之，若餘非處不可說也。
X30n0604_p0560a06║又復不行上中下法。菩薩六度名為上法，緣覺所
X30n0604_p0560a07║修名為中法，聲聞四諦名為下法，皆非佛道復不當
X30n0604_p0560a08║行。
X30n0604_p0560a09║有為無為。有為即是世間因果、生死苦業、人天之
X30n0604_p0560a10║法，無為即是空寂涅槃、二乘小行方便之法。
X30n0604_p0560a11║實不實法。實者即是有宗，執一切法悉是實有。不
X30n0604_p0560a12║實義者即是空宗，空有二見皆非佛乘，求佛道者不
X30n0604_p0560a13║當行也。
X30n0604_p0560a14║亦不分別，是男是女。佛法平等，普被一切，亦不必
X30n0604_p0560a15║得，分別男女。
X30n0604_p0560a16║不得諸法，不知不見。小乘法中誡令擇機有得不
X30n0604_p0560a17║得，如諸律部唯被僧尼未稟具者，不許見聞大菩薩
X30n0604_p0560a18║法，但有能解法師語者悉得聞之，如海納流無所簡
X30n0604_p0560a19║擇。
X30n0604_p0560a20║是則名為菩薩行處。如是而行，是名菩薩之所行
X30n0604_p0560a21║處。
X30n0604_p0560a22║一切諸法空無所有。一切法者，謂五陰、十二入、十
X30n0604_p0560a23║八界，世間諸法及出世間，四諦、十二緣、六度、萬行，乃
X30n0604_p0560a24║至八萬四千陀羅尼門，皆悉空寂本無所有。
X30n0604_p0560b01║無有常住，亦無起滅。小乘三藏說色生滅性是真
X30n0604_p0560b02║常，色性兩分，一常一滅。大乘法者，空即是色，無有常
X30n0604_p0560b03║住，色即是空，亦無起滅，不同小乘二邊之見。空色不
X30n0604_p0560b04║二，即是圓常。
X30n0604_p0560b05║是名智者所親近處。如是解了，不墮愚癡，名為智
X30n0604_p0560b06║者所親近處。
X30n0604_p0560b07║顛倒分別，諸法有無。法性本寂，離一切相，眾生顛
X30n0604_p0560b08║倒，妄起分別，說有說無，皆名妄見。
X30n0604_p0560b09║是實非實？小乘有宗，執一切法悉是實有；小乘空
X30n0604_p0560b10║宗，說一切法悉如幻夢，非是實有。
X30n0604_p0560b11║是生非生。小乘藏中，說色從緣，名為生法。性是本
X30n0604_p0560b12║有，非從緣生，名非生法。大教一乘，全性起色，如水起
X30n0604_p0560b13║波，了色非生，全波即水。非特愚夫迷真遂妄，名為顛
X30n0604_p0560b14║倒。諸三乘人，依不了義，隨執一門，不能圓會，皆屬徧
X30n0604_p0560b15║邪顛倒中攝。
X30n0604_p0560b16║在於閑處，修攝其心。修行之法貴要沉靜，若處隤
X30n0604_p0560b17║閙心豈能安？佛勸行人在於空閑寂靜之處以攝其
X30n0604_p0560b18║心。
X30n0604_p0560b19║安住不動，如須彌山。安心住定，而不傾動，猶如鎮
X30n0604_p0560b20║靜，須彌山王。
X30n0604_p0560b21║觀一切法皆無所有。以智觀察，了法性空。
X30n0604_p0560b22║猶如虗空，無有堅固。猶如太虗本來空寂，無有堅
X30n0604_p0560b23║固室礙之相。
X30n0604_p0560b24║不生不出，不動不退。本性自爾，不從因出，不從緣
X30n0604_p0560c01║生，不從法起，不曾動搖，亦無進退。
X30n0604_p0560c02║常住一相。前文中云無有常住，今此又云常住一
X30n0604_p0560c03║相，其旨云何？前云無者，是破偏見確定死常；今此常
X30n0604_p0560c04║住，是住無相一實相理。
X30n0604_p0560c05║是名近處。是名菩薩所親近處。
X30n0604_p0560c06║若有比丘，於我滅後，入是行處，及親近處。若有人
X30n0604_p0560c07║能於佛滅後，入於如上行近二處。
X30n0604_p0560c08║說斯經時，無有怯弱。前云心無所畏，今云無有怯
X30n0604_p0560c09║弱，此勸行人留心於道。先當靜定，觀法觀緣，精思熟
X30n0604_p0560c10║慮，理義入神，行必依經，言必中理，縱然有得，億千萬
X30n0604_p0560c11║眾悉在目前，舉起口時，句句令他心開意解，學力既
X30n0604_p0560c12║到，智解又明，如理而說，何怖之有？苟不精究，詐言得
X30n0604_p0560c13║解，欲無畏怯，其可得乎？
X30n0604_p0560c14║菩薩有時，入於靜室。菩薩有緣欲說法時，先當入
X30n0604_p0560c15║於寂靜之室。
X30n0604_p0560c16║以正憶念，隨義觀法。以正定心記憶思念，隨經中
X30n0604_p0560c17║義觀察於其所說之法。
X30n0604_p0560c18║從禪定起。思得之已，理義精當，然後安詳從定而
X30n0604_p0560c19║起。
X30n0604_p0560c20║為諸國王、王子、臣民、婆羅門等，開化演暢，說斯經典。
X30n0604_p0560c21║即前文云：如是人等，或時來者，則為說法。
X30n0604_p0560c22║其心安隱，無有怯弱。如我所說，依而行之，則得其
X30n0604_p0560c23║心自然安隱，無有臨時怖畏大眾怯弱之過。
X30n0604_p0560c24║文殊師利！是名菩薩安住初法。安心住畏，菩薩所
X30n0604_p0561a01║修最初安樂清淨行門。
X30n0604_p0561a02║能於後世，說法華經。則能於佛滅後惡世，為諸四
X30n0604_p0561a03║眾說法華經。自此以去一段經文，正當第二口安樂
X30n0604_p0561a04║行。
X30n0604_p0561a05║又，文殊師利！如來滅後，於末法中欲說是經。於佛
X30n0604_p0561a06║滅後，欲說法華。
X30n0604_p0561a07║應住安樂行。應當住於安樂行門。
X30n0604_p0561a08║若口宣說，若讀經時。若說若讀，此經之時，
X30n0604_p0561a09║不樂說人及經典過。不欲說人及經典過。
X30n0604_p0561a10║亦不輕慢諸餘法師。亦不可以輕陵侮慢諸餘經
X30n0604_p0561a11║典說法之師。
X30n0604_p0561a12║不說他人好惡長短。不說共他尋常之人身中好
X30n0604_p0561a13║惡長短之事。
X30n0604_p0561a14║於聲聞人。小乘之人
X30n0604_p0561a15║亦不稱名，說其過惡。亦不指名談其過失。
X30n0604_p0561a16║亦不稱名，讚歎其美。亦不指名讚其德處。云何毀
X30n0604_p0561a17║讚二俱不可？以壞真心平等法故，毀之生諍互不能
X30n0604_p0561a18║安，讚之生愛容引餘人入於小法，故雙止也。
X30n0604_p0561a19║又亦不生怨嫌之心。此尤不可。
X30n0604_p0561a20║善修如是安樂心故。善能攝修如是口業，則令其
X30n0604_p0561a21║心得安樂故。
X30n0604_p0561a22║諸有聽者，不逆其意。法師演說，當觀機緣，順聽者
X30n0604_p0561a23║意，不可逆之。
X30n0604_p0561a24║有所難問。前人有所質，難請問。
X30n0604_p0561b01║不以小乘法答。若問大時，答以小義，則失機宜。
X30n0604_p0561b02║但以大乘而為解說。問小答大，引權入實，問大答
X30n0604_p0561b03║大，正合前機，二俱有益。
X30n0604_p0561b04║令得一切種智。令諸聽者，皆得中道，一切種智。
X30n0604_p0561b05║爾時，世尊欲重宣此義，而說偈言：菩薩常樂，安隱說
X30n0604_p0561b06║法。修行菩薩常欲離過，令心安隱，如理說法。
X30n0604_p0561b07║於清淨地，而施床座。當擇清淨無染濁處，而施說
X30n0604_p0561b08║法高廣牀座。
X30n0604_p0561b09║以油塗身。小乘教中不許愛好香油塗身，今令塗
X30n0604_p0561b10║者，為除惡氣，非貪美也。
X30n0604_p0561b11║澡浴塵穢。澡洗塵垢，為淨身也。
X30n0604_p0561b12║著新淨衣。或著新衣，或洗浣淨。又所有衣，求處非
X30n0604_p0561b13║法，亦名不淨。
X30n0604_p0561b14║內外俱淨。內心外儀，俱當清淨。
X30n0604_p0561b15║安處法座。安詳居於說法之座。
X30n0604_p0561b16║隨問為說。隨其所問，而為解說。
X30n0604_p0561b17║若有比丘，及比丘尼。出家僧尼
X30n0604_p0561b18║諸優婆塞！清信男子！
X30n0604_p0561b19║及優婆夷。清信女人。
X30n0604_p0561b20║國王王子。王及王子。
X30n0604_p0561b21║群臣士民。在朝群臣士子庶民
X30n0604_p0561b22║以微妙義。如上諸人，到菩薩所，當以微妙，甚深之
X30n0604_p0561b23║義，
X30n0604_p0561b24║和顏為說。和悅顏色，而為演說。
X30n0604_p0561c01║若有難問。若有人來，起難問時，
X30n0604_p0561c02║隨義而答。隨其所問，約義而答。
X30n0604_p0561c03║因緣譬喻。或引因緣，或舉譬喻。
X30n0604_p0561c04║敷演分別。敷布流演，分別曉白。
X30n0604_p0561c05║以是方便。以此等緣，為化方便。
X30n0604_p0561c06║皆使發心。皆令聽者，發無上心。
X30n0604_p0561c07║漸漸增益。理可頓悟，事須漸修，令得增益。
X30n0604_p0561c08║入於佛道。入於一乘，無上佛道。
X30n0604_p0561c09║除懶墮意。除去懶散惰慢之意。
X30n0604_p0561c10║及懈怠想。及以懈倦，荒怠之想。
X30n0604_p0561c11║離諸憂惱。謹言離過，則無憂心。
X30n0604_p0561c12║慈心說法。以慈忍心，而為說法。
X30n0604_p0561c13║晝夜常說。晝夜常常，為人演說。
X30n0604_p0561c14║無上道教。明無上道，一乘之教。
X30n0604_p0561c15║以諸因緣。用諸善惡二種因緣，惡令止息，善勸修
X30n0604_p0561c16║持。
X30n0604_p0561c17║無量譬喻。以無量種，事相譬喻，
X30n0604_p0561c18║開示眾生。開解曉示，一切眾生。
X30n0604_p0561c19║咸令歡喜。咸令信解，生歡喜心。
X30n0604_p0561c20║衣服臥具。若於衣服，及以臥具。
X30n0604_p0561c21║飲食醫藥。二時飲食醫治藥料。
X30n0604_p0561c22║而於其中。而心於此四事之中。
X30n0604_p0561c23║無所希望。無有規求希望之心。
X30n0604_p0561c24║但一心念說法因緣。但只專一端心正念，演說妙
X30n0604_p0562a01║法清淨因緣。
X30n0604_p0562a02║願成佛道。願得成就，無上佛道。
X30n0604_p0562a03║令眾亦爾。令諸大眾，亦得如是。
X30n0604_p0562a04║是則大利，安樂供養。是則名為廣大之利，施於安
X30n0604_p0562a05║樂清淨供養。
X30n0604_p0562a06║我滅度後。佛滅之後。
X30n0604_p0562a07║若有比丘。說法之僧。
X30n0604_p0562a08║能演說斯，妙法華經，心無嫉恚，諸惱障礙。心中清
X30n0604_p0562a09║淨如湛止水，無有一切嫉妬瞋恚，亦無相惱障礙之
X30n0604_p0562a10║事。
X30n0604_p0562a11║亦無憂愁，及罵詈者。亦無一切憂愁思慮，及以惡
X30n0604_p0562a12║語罵詈之者。
X30n0604_p0562a13║又無怖畏，加刀杖等。慈忍之人，其心常安，既不惱
X30n0604_p0562a14║他，人誰惱己？則怖畏刀杖等事。
X30n0604_p0562a15║亦無擯出。亦無被人擯出眾外。
X30n0604_p0562a16║安住忍故。能住大乘安樂行故。
X30n0604_p0562a17║智者如是。諸有智者，若能如是，
X30n0604_p0562a18║善修其心。善能修攝，於其道心。
X30n0604_p0562a19║能住安樂。則能住於口安樂行。
X30n0604_p0562a20║如我上說：如我上文之所宣說。
X30n0604_p0562a21║其人功德。其弘經人，所獲功德，
X30n0604_p0562a22║千萬億劫。於千萬億，無數劫中，
X30n0604_p0562a23║筭數譬喻。以數筭計，引事譬喻。
X30n0604_p0562a24║說不能盡。說其功德，終不能盡。△自此以去一段
X30n0604_p0562b01║經文，正當第三意安樂行。
X30n0604_p0562b02║又，文殊師利菩薩摩訶薩！若有菩薩，摩訶薩埵，
X30n0604_p0562b03║於後末世，法欲滅時。於佛末世，法欲滅時，
X30n0604_p0562b04║受持讀誦。信受憶持，明讀背誦。
X30n0604_p0562b05║斯經典者。此法華者。
X30n0604_p0562b06║無懷嫉妬。無得輙懷憎嫉妬忌。
X30n0604_p0562b07║諂誑之心。諂佞虗誑，不善之心。
X30n0604_p0562b08║亦勿輕罵學佛道者。亦莫輕觸，及以罵詈，習學佛
X30n0604_p0562b09║門，聖道之者。
X30n0604_p0562b10║求其長短。推求伺覔，他人長短。
X30n0604_p0562b11║若比丘、比丘尼、優婆塞、優婆夷。義如前解。
X30n0604_p0562b12║求聲聞者。求學聲聞四諦之者。
X30n0604_p0562b13║求辟支佛者。求學緣覺十二緣者。
X30n0604_p0562b14║求菩薩道者。求六度行菩薩道者。
X30n0604_p0562b15║無得惱之，令其疑悔。勿得妄惱，令生疑惑掉悔之
X30n0604_p0562b16║心。
X30n0604_p0562b17║語其人言：汝等去道甚遠。向前人說：汝等所行去
X30n0604_p0562b18║於佛道甚是長遠。
X30n0604_p0562b19║終不能得一切種智。終竟不能得於如來一切種
X30n0604_p0562b20║智。一切者即空智，種即道種智，空假不二，即是圓融
X30n0604_p0562b21║大覺如來中道妙智。
X30n0604_p0562b22║所以者何？汝是放逸之人，於道懈怠故。汝是縱性
X30n0604_p0562b23║放蕩，狂逸不善之人，不能於道勤精進故。此上七句，
X30n0604_p0562b24║正是輕惱他人之語。
X30n0604_p0562c01║又亦不應戲論諸法有所諍競。又亦不當於一切
X30n0604_p0562c02║法強生戲論，紊亂法門，有所廢立而興諍競。
X30n0604_p0562c03║當於一切眾生起大悲想。當於一切世間眾生，哀
X30n0604_p0562c04║怜拔苦，起大悲想。
X30n0604_p0562c05║於諸如來，起慈父想。於諸如來，起於愛敬，慈父之
X30n0604_p0562c06║想，
X30n0604_p0562c07║於諸菩薩，起大師想。於諸菩薩，起於受法，大師之
X30n0604_p0562c08║想，
X30n0604_p0562c09║於十方諸大菩薩，常應深心恭敬禮拜。於十方界
X30n0604_p0562c10║諸大菩薩不應淺見，應當深心恭敬禮拜。
X30n0604_p0562c11║於一切眾生平等說法。於諸眾生，以平等心，而為
X30n0604_p0562c12║說法，
X30n0604_p0562c13║以順法故，不多不少。以順平等心法之故，不敢少
X30n0604_p0562c14║多取中而說。
X30n0604_p0562c15║乃至深愛法者，亦不為多說。乃至於法深愛樂者，
X30n0604_p0562c16║亦不偏心為之多說。
X30n0604_p0562c17║文殊師利！是菩薩摩訶薩於後末世法欲滅時。於
X30n0604_p0562c18║惡世中，當如來法，滅盡之時，
X30n0604_p0562c19║有成就是第三安樂行者。有能成就此第三種安
X30n0604_p0562c20║樂法門清淨行者。
X30n0604_p0562c21║說是法時，無能惱亂。說法華時，無有他緣而能惱
X30n0604_p0562c22║亂。
X30n0604_p0562c23║得好！同學共讀誦是經。得善好人，與之同學，受持
X30n0604_p0562c24║讀誦，
X30n0604_p0563a01║亦得大眾而來聽受。亦能感得，一切大眾，聽信領
X30n0604_p0563a02║受。
X30n0604_p0563a03║聽已能持。耳聽聞已，憶持在心。
X30n0604_p0563a04║持已能誦。既憶持已，然後能誦。
X30n0604_p0563a05║誦已能說。既皆誦已，能為人說。
X30n0604_p0563a06║說已能書。為人說已，又能書寫。
X30n0604_p0563a07║若使人書。自雖不能倩人為書。
X30n0604_p0563a08║供養經卷。復能志心，修法供養，
X30n0604_p0563a09║恭敬、尊重、讚歎。恭敬，故不敢侮慢。尊重，故不敢輕
X30n0604_p0563a10║視。讚歎，故不敢毀訾。
X30n0604_p0563a11║爾時，世尊欲重宣此義，而說偈言：若欲說是經。若
X30n0604_p0563a12║人欲得，演說是經，
X30n0604_p0563a13║當捨嫉恚慢，諂誑邪偽心。當須捨去嫉妬、嗔恚、傲
X30n0604_p0563a14║慢、諂諛、邪佞、虗偽諸不善心。
X30n0604_p0563a15║常修質直行，不輕懱於人。常爾修習質樸正直如
X30n0604_p0563a16║法之行，不可輕易懱裂於人。
X30n0604_p0563a17║亦不戲論法。又亦不可強生知見，戲論於法。
X30n0604_p0563a18║不令他疑悔，云汝不得佛。不令他人，生疑悔心，云
X30n0604_p0563a19║汝所修，不得成佛。
X30n0604_p0563a20║是佛子說法。若能如是善用其心，此則名為佛子
X30n0604_p0563a21║說法。
X30n0604_p0563a22║常柔和能忍。常常柔和，善能含忍。
X30n0604_p0563a23║慈悲於一切。於諸眾生起慈心故，與之快樂；起悲
X30n0604_p0563a24║心故，拔其苦惱；
X30n0604_p0563b01║不生懈怠心。常勤為眾，而不可生，懈慢怠墮，
X30n0604_p0563b02║十方大菩薩，愍眾故行道。十方世界，諸大菩薩，愍
X30n0604_p0563b03║眾生故，行慈悲道。
X30n0604_p0563b04║應生恭敬心，是則我大師。應當生於恭敬之心，此
X30n0604_p0563b05║則是我傳法大師。
X30n0604_p0563b06║於諸佛世尊，生無上父想。於諸如來，則起慈悲，無
X30n0604_p0563b07║上父想，
X30n0604_p0563b08║破於憍慢心，說法無障礙。破除一切憍傲慢心，善
X30n0604_p0563b09║說法要無障礙緣。
X30n0604_p0563b10║第三法如是，智者應守護。此第三種意安樂行，其
X30n0604_p0563b11║義如是，諸有智者應當謹守，常懷愛護。
X30n0604_p0563b12║一心安樂行。齊一之心，安樂妙行。
X30n0604_p0563b13║無最眾所敬。常為一切，無量大眾，之所恭敬。△自
X30n0604_p0563b14║此以去一段經文，正當第四誓願安樂行。
X30n0604_p0563b15║又，文殊師利菩薩摩訶薩！佛告文殊：有大道心成
X30n0604_p0563b16║眾生者。
X30n0604_p0563b17║於後末世，法欲滅時。如來之法，有正像末。正像之
X30n0604_p0563b18║世，人淳易化。唯末法時，善根轉少，難可化度。故指此
X30n0604_p0563b19║時，弘經最難。
X30n0604_p0563b20║有受持法華經者。有能持是，法華經者，
X30n0604_p0563b21║於在家出家人中，生大慈心。當於在家善男信女、
X30n0604_p0563b22║出家僧尼眾人之中，生於大慈與樂之心。
X30n0604_p0563b23║於非菩薩人，中生大悲心。於諸不修菩薩大行邪
X30n0604_p0563b24║見之人，應生大悲拔苦之心。
X30n0604_p0563c01║應作是念：應當發心作是念言：
X30n0604_p0563c02║如是之人，則為大失。如斯不信大乘之人是大過
X30n0604_p0563c03║失。
X30n0604_p0563c04║如來方便，隨宜說法。云何為失？良由如來慈悲方
X30n0604_p0563c05║便演說諸法。
X30n0604_p0563c06║不聞不知不覺。不能聽聞，不能了知，不能省覺，
X30n0604_p0563c07║不問不信不解。不能請問，不能信受，不能問解，則
X30n0604_p0563c08║是大失。
X30n0604_p0563c09║其人雖不問不信，不解是經。其人雖則於是妙經
X30n0604_p0563c10║不能請問，不能信解。
X30n0604_p0563c11║我得阿耨多羅三藐三菩提時。我若悟得，無上道
X30n0604_p0563c12║時，
X30n0604_p0563c13║隨在何地。隨其所處，在何方所。
X30n0604_p0563c14║以神通力、智慧力。當以神通而行化誘，以智慧力
X30n0604_p0563c15║而為開導。
X30n0604_p0563c16║引之令得，住是法中。從應作是念至住是法中，正
X30n0604_p0563c17║是第四誓願度生安樂妙行，以善誘之令得入法。
X30n0604_p0563c18║文殊師利！是菩薩摩訶薩。是修妙行，道心眾生。
X30n0604_p0563c19║於如來滅後，有成就此第四法者。有成就此大慈
X30n0604_p0563c20║悲心、大誓願力，第四一、能安樂行者。
X30n0604_p0563c21║說是法時，無有過失。演說如是妙法華時，無有一
X30n0604_p0563c22║切不善過失。
X30n0604_p0563c23║常為比丘、比丘尼、優婆塞、優婆夷、國王、王子、大臣、人
X30n0604_p0563c24║民、婆羅門、居士等。並如前解。
X30n0604_p0564a01║供養恭敬，尊重讚歎。由如法故，願力深重，智解又
X30n0604_p0564a02║深，所以諸人皆敬仰也。
X30n0604_p0564a03║虗空諸天。虗空之中，所有諸天，
X30n0604_p0564a04║為聽法故，亦常隨侍。為欲聽聞法音之故，亦常晝
X30n0604_p0564a05║夜隨逐侍衛。
X30n0604_p0564a06║若在聚落城，邑空閑林中。其說法人，若在村聚，或
X30n0604_p0564a07║是郡邑，空閑靜處，山林之中，
X30n0604_p0564a08║有人來欲難問者。有人來欲質難，請問論法之者。
X30n0604_p0564a09║諸天晝夜，常為法故，而衛護之。諸天面於佛前立
X30n0604_p0564a10║誓護持正法，有難說者故天護之。
X30n0604_p0564a11║能令聽者，皆得歡喜。能令聽聞法要之者，皆得深
X30n0604_p0564a12║妙法喜之樂。
X30n0604_p0564a13║所以者何？云何持經，諸天擁護，聞者歎喜，得大
X30n0604_p0564a14║法利？
X30n0604_p0564a15║此經是一切過去、未來、現在諸佛神力所護故。典由
X30n0604_p0564a16║經深妙，十方三世一切諸佛以神通力之所護故。
X30n0604_p0564a17║文殊師利！是法華經。如是妙法大乘經。
X30n0604_p0564a18║於無量國中，乃至名字不可得聞。於餘無量國土
X30n0604_p0564a19║之中，乃至欲聞首題名字，尚不可得。
X30n0604_p0564a20║何況得見，受持讀誦。何況親眼欲見是經，心內受
X30n0604_p0564a21║持，口中讀誦。
X30n0604_p0564a22║文殊師利！譬如強力，轉輪聖王。金輪王者，王四天
X30n0604_p0564a23║下，有大威力，強壓一切。經舉輪王以況於佛，有大威
X30n0604_p0564a24║德，攝化一切種種眾生。
X30n0604_p0564b01║欲以威勢，降伏諸國。王欲以勢，降諸小國，如佛現
X30n0604_p0564b02║通，降伏魔眾。
X30n0604_p0564b03║而諸小王不順其命。小國不順輪王之命，如諸異
X30n0604_p0564b04║見不入正法。
X30n0604_p0564b05║時，轉輪王起種種兵而往討罰。兵之為義，象馬步
X30n0604_p0564b06║騎，隱伏揚耀，名色不同，故云種種。喻佛善巧，或折或
X30n0604_p0564b07║攝，神通妙用，愈出愈奇，而人莫測。
X30n0604_p0564b08║王見兵眾戰有功者，即大歡喜，隨功賞賜。王喜兵
X30n0604_p0564b09║勝，歡喜賜賞。佛見弟子勤修正行，隨其功力與方便
X30n0604_p0564b10║果。
X30n0604_p0564b11║或與田宅、聚落、城邑。田即三昧，宅即智慧，聚落即
X30n0604_p0564b12║喻初、二兩果，邑即三果，城即四果涅槃之樂。
X30n0604_p0564b13║或與衣服嚴身之具。軍功勝者，賜以章服、紫袍、金
X30n0604_p0564b14║帶。法戰勝者，得服慚愧忍辱之衣，得行養身助道之
X30n0604_p0564b15║法。
X30n0604_p0564b16║或與種種珍寶：金、銀、琉璃、硨磲、碼碯、珊瑚、琥珀。或
X30n0604_p0564b17║復賜與珍玩之具七寶妙物，喻佛授彼有德行者七
X30n0604_p0564b18║覺支寶。
X30n0604_p0564b19║象馬車乘，奴婢人民。軍功賜以鞍馬乘輿，法將賜
X30n0604_p0564b20║以象馬車乘，即是二乘盡無生智。奴婢即是神通功
X30n0604_p0564b21║用，人民即是有漏善法。
X30n0604_p0564b22║唯髻中明珠，不以與之。唯王頂髻一顆明珠，不妄
X30n0604_p0564b23║與人，喻佛頂上甚深妙法，是人乃付。
X30n0604_p0564b24║所以者何？有何所以不輕與人？
X30n0604_p0564c01║獨王頂上有此一珠。獨王有者，言其貴極，喻一乘
X30n0604_p0564c02║法，唯佛獨知。
X30n0604_p0564c03║若以與之。若輕與之。
X30n0604_p0564c04║王諸眷屬必大驚怪。即三乘人自謂無分，偶然賜
X30n0604_p0564c05║之，反生驚恠。
X30n0604_p0564c06║文殊師利！如來亦復如是。合輪王喻。
X30n0604_p0564c07║以禪定智慧力。由禪定、智慧二種道力。
X30n0604_p0564c08║得法國土。得出世法，無生國土。
X30n0604_p0564c09║王於三界。統王三千大千世界。
X30n0604_p0564c10║而諸魔王不肯順伏。諸魔王者，內即心魔，五陰煩
X30n0604_p0564c11║惱及以死魔；外則天魔，居欲界頂。行人修進，道業將
X30n0604_p0564c12║成，震動魔宮，故來相擾，不肯順正而自調伏。
X30n0604_p0564c13║如來賢聖，諸將與之共戰。佛諸弟子，於生死中，與
X30n0604_p0564c14║魔相戰，
X30n0604_p0564c15║其有功者。於其中間有功勞者。
X30n0604_p0564c16║心亦歡喜。佛心亦復與之助喜。
X30n0604_p0564c17║於四眾中，為說諸經。於僧尼士女四種眾中，與之
X30n0604_p0564c18║演說諸餘經典。
X30n0604_p0564c19║令其心悅。令其聞之，心生歡悅。
X30n0604_p0564c20║賜以禪定解脫。四禪、四定及八解脫。
X30n0604_p0564c21║無漏根力。無漏智慧，五根五力，
X30n0604_p0564c22║諸法之財。即指三十七品，名為出世解脫之財。
X30n0604_p0564c23║又復賜與涅槃之城。得涅槃者，能脫生死，譬如大
X30n0604_p0564c24║城，可以禦敵。
X30n0604_p0565a01║言得滅度。示言：已得出世寂滅。
X30n0604_p0565a02║引導其心，令皆歡喜。以斯方便誘引化導，令皆聞
X30n0604_p0565a03║之心得歡喜。
X30n0604_p0565a04║而不為說，是法華經。而獨不為，說是法華。
X30n0604_p0565a05║文殊師利！如轉輪王。合如來喻。
X30n0604_p0565a06║見諸兵眾，有大功者，心甚歡喜。如兵有功，王心甚
X30n0604_p0565a07║喜。
X30n0604_p0565a08║以此難信之珠。以此頂上難信之法。
X30n0604_p0565a09║久在髻中，不妄與人。八萬四千法門，名為頭髮。此
X30n0604_p0565a10║妙法者，法中最勝，如髻中珠，四十餘年秘而不談，名
X30n0604_p0565a11║為久在。為機未熟，不敢說示。
X30n0604_p0565a12║而今與之。而今靈山根器既淳，正是其持覿面付
X30n0604_p0565a13║與。
X30n0604_p0565a14║如來亦復如是。如來說法隨機受道，亦如輪王隨
X30n0604_p0565a15║功賞賜。
X30n0604_p0565a16║於三界中，為大法王。為大乘教法中之王。
X30n0604_p0565a17║以法教化，一切眾生。以無漏法，教化一切。
X30n0604_p0565a18║見賢聖軍。見大小乘，賢聖軍之。
X30n0604_p0565a19║與五陰魔。色、受、想、行、識五者和聚，假名為人，被身
X30n0604_p0565a20║心惱，名曰陰魔。
X30n0604_p0565a21║煩惱魔。即指一念無明煩惱，或亂正性，名之為魔。
X30n0604_p0565a22║死魔共戰。人皆有死，所不能免，名之為魔。修善却
X30n0604_p0565a23║惡，名共魔戰。
X30n0604_p0565a24║有大功勳。戰退諸魔，有大功勳。
X30n0604_p0565b01║滅三毒，出三界，破魔網。羅漢之人，滅盡三毒，得出
X30n0604_p0565b02║三界，不為界繫之所羈縻，名破魔網。
X30n0604_p0565b03║爾時，如來亦大歡喜。如來見諸修道之者得出三
X30n0604_p0565b04║界，亦大喜悅。
X30n0604_p0565b05║此法華經能令眾生至一切智。此之妙經，能令修
X30n0604_p0565b06║者至於一切如來智地。
X30n0604_p0565b07║一切世間，多怨難信。世間之人，多所怨惡，難得信
X30n0604_p0565b08║受，
X30n0604_p0565b09║先所未說。先為難信，所以未說。
X30n0604_p0565b10║而今說之。今因信及，所以說之。
X30n0604_p0565b11║文殊師利！此法華經是諸如來第一之說。此經微
X30n0604_p0565b12║妙，乃是諸佛第一法門。
X30n0604_p0565b13║於諸說中，最為甚深。於諸所說經典之中，此經最
X30n0604_p0565b14║為甚深難解。
X30n0604_p0565b15║末後賜與。末後靈山為開三乘同入佛性，遂乃賜
X30n0604_p0565b16║之。
X30n0604_p0565b17║如彼強力之王。如彼強力，轉輪聖王，
X30n0604_p0565b18║久護明珠。久護頂髻，所有明珠，
X30n0604_p0565b19║今乃與之。今因極太不賞之功，乃賜與之。
X30n0604_p0565b20║文殊師利！此法華經，諸佛如來秘密之藏。久默斯
X30n0604_p0565b21║要，不務速說，名秘密藏。今乃分明為眾而說，即是顯
X30n0604_p0565b22║露。
X30n0604_p0565b23║於諸經中，最在其上。諸經之中各有果位，如諸小
X30n0604_p0565b24║王。此法華經統攝一切，如轉輪王。
X30n0604_p0565c01║長夜守護，不妄宣說。於諸眾生，無明長夜，深心守
X30n0604_p0565c02║護，不敢妄說。
X30n0604_p0565c03║始於今日，乃與汝等而敷演之。始於末後，靈山會
X30n0604_p0565c04║上，知時舉要，與汝等說。
X30n0604_p0565c05║爾時，世尊欲重宣此義，而說偈言：佛欲重宣誓願
X30n0604_p0565c06║安樂甚深之義，而作偈說：
X30n0604_p0565c07║常行忍辱，哀愍一切。常行安忍，耐於耻辱，哀愍一
X30n0604_p0565c08║切，世間眾生。
X30n0604_p0565c09║乃能演說，佛所讚經。如是之人，乃能末世演說佛
X30n0604_p0565c10║讚妙法華經。
X30n0604_p0565c11║後末世時，持此經者。末世持此法華經者。
X30n0604_p0565c12║於家出家，及非菩薩。於在家人及出家者，乃至非
X30n0604_p0565c13║是學教菩薩。
X30n0604_p0565c14║應生慈悲。於是等人，當生愍恤。
X30n0604_p0565c15║斯等不聞不信是經，則為大失。於此妙經，不能從
X30n0604_p0565c16║師聞問信解，則是大失。
X30n0604_p0565c17║我得佛道。我若得明，無上佛道，
X30n0604_p0565c18║以諸方便，為說此法。以諸所應，善巧方便，為說此
X30n0604_p0565c19║之，甚深妙法。
X30n0604_p0565c20║令住其中。令彼聞者，住於法中。
X30n0604_p0565c21║譬如強力轉輪之王，兵戰有功，賞賜諸物。王見兵
X30n0604_p0565c22║勝，稱功而賞。
X30n0604_p0565c23║象馬車乘，嚴身之具，及諸田宅，聚落城邑，或與衣服，
X30n0604_p0565c24║種種珍寶，奴婢財物，歡喜賜與。一一如前表對釋
X30n0604_p0566a01║說。
X30n0604_p0566a02║如有勇健，能為難事。如有傑出，勇健之人，起三界
X30n0604_p0566a03║者，
X30n0604_p0566a04║王解髻中明珠賜之。佛開頂上圓融智寶而賜與
X30n0604_p0566a05║之。
X30n0604_p0566a06║如來亦爾。如輪王也。
X30n0604_p0566a07║為諸法王。忍辱大力，智慧寶藏。佛為法王，有大忍
X30n0604_p0566a08║力，具足智慧，功德寶藏。
X30n0604_p0566a09║以大慈悲，如法化世。如諸佛說，佛亦隨行誘化一
X30n0604_p0566a10║切，故云如法。
X30n0604_p0566a11║見一切人，受諸苦惱，欲求解脫。見世上人受諸一
X30n0604_p0566a12║切愁憂苦惱，欲求清淨自在解脫。
X30n0604_p0566a13║與諸魔戰。與諸四魔之所鑿戰。
X30n0604_p0566a14║為是眾生，說種種法。三乘教
X30n0604_p0566a15║以大方便，說此諸經。佛以大悲，善巧方便，為諸眾
X30n0604_p0566a16║等，說此諸經。
X30n0604_p0566a17║既知眾生，得其力已。已知眾生，於方便法，得修行
X30n0604_p0566a18║力，
X30n0604_p0566a19║末後乃為說是法華。待機熟已，末後說妙。
X30n0604_p0566a20║如王解髻明珠與之。賞極功也。
X30n0604_p0566a21║此經為尊，眾經中上。於眾經中，此經最上。
X30n0604_p0566a22║我常守護，不妄開示。佛常秘護，不輕示人。
X30n0604_p0566a23║今正是時，為汝等說。今日正是開示之時，故為汝
X30n0604_p0566a24║說。
X30n0604_p0566b01║我滅度後，求佛道者。佛滅末世，欲求成就，佛之道
X30n0604_p0566b02║者，
X30n0604_p0566b03║欲得安隱，演說斯經。欲得常時，身心安隱，演說此
X30n0604_p0566b04║經，
X30n0604_p0566b05║應當親近如是四法。即四安樂。
X30n0604_p0566b06║讀是經者，常無憂惱。心安隱也。
X30n0604_p0566b07║又無病痛。身安隱也。
X30n0604_p0566b08║顏色鮮白。不醜黑也。此因經力，除現惡報，
X30n0604_p0566b09║不生貧窮、卑賤、醜陋。未來之世，常生勝處，不受貧
X30n0604_p0566b10║窮卑陋之事，此因經力除來報也。
X30n0604_p0566b11║眾生樂見，如慕賢聖。一切眾生願欲見之，心生敬
X30n0604_p0566b12║慕如見賢聖。
X30n0604_p0566b13║天諸童子，以為給使。童真天仙，而來給侍。此之四
X30n0604_p0566b14║句，轉貧愛障成富足也。
X30n0604_p0566b15║刀杖不加，毒不能害。刀杖之屬不臨其身，一切諸
X30n0604_p0566b16║毒不能為害。
X30n0604_p0566b17║若人惡罵，口則閉塞。若人欲加，罵詈之時，口自閉
X30n0604_p0566b18║塞，
X30n0604_p0566b19║遊行無畏，如師子王。遊行出間無所畏忌，猶如獸
X30n0604_p0566b20║王大威猛者，此之六句轉瞋恚障成安樂也。
X30n0604_p0566b21║智慧光明，如日之照。智慧明了，其光普照，如日當
X30n0604_p0566b22║空，罄無側影。此之二句，轉愚癡障成智慧也。△自從
X30n0604_p0566b23║此去，直至品末，說一大夢，是轉煩惱，即成菩提。
X30n0604_p0566b24║若於夢中，但見妙事。善惡之境唯心所現，以修善
X30n0604_p0566c01║故心無惡想，若感夢時其相亦善，但見佛法勝妙之
X30n0604_p0566c02║事。其事云何？如次下列。△初夢信位。
X30n0604_p0566c03║見諸如來坐師子座，諸比丘眾圍繞說法。心存佛
X30n0604_p0566c04║國勝境冥現，見佛及眾又聞說法，此是心神靈悟所
X30n0604_p0566c05║染，暫得如是非為聖證。
X30n0604_p0566c06║又見龍、神、阿脩羅等，數如恒沙，恭敬合掌。又見眾
X30n0604_p0566c07║集，恭敬於己。
X30n0604_p0566c08║自見其身，而為說法。見已為眾而說諸法，此是夢
X30n0604_p0566c09║入十信位也。△二夢十住。
X30n0604_p0566c10║又見諸佛，身相金色。前雖見佛，未甚精明，今見佛
X30n0604_p0566c11║相，作紫金色身輪應世也。
X30n0604_p0566c12║放無量光，照於一切。放光表智，即意輪鑑機也。
X30n0604_p0566c13║以梵音聲，演說諸法。以淨妙音說方便，教口輪說
X30n0604_p0566c14║法也。
X30n0604_p0566c15║佛為四眾說無上法。又見如來為四眾說無上道
X30n0604_p0566c16║者，即如實相一佛乘法無上道教。
X30n0604_p0566c17║見身處中，合掌讚佛：自見其身，處大眾中，恭敬合
X30n0604_p0566c18║掌，說偈讚佛，覩相生善也。
X30n0604_p0566c19║聞法歡喜，而為供養。聞佛為說一切之法，心得歡
X30n0604_p0566c20║喜而興供養，精義入神也。
X30n0604_p0566c21║得陀羅尼，證不退智。得總持門，證智不退，法眼清
X30n0604_p0566c22║淨也。
X30n0604_p0566c23║佛知其心，深入佛道。佛他心通知已，深入一佛乘
X30n0604_p0566c24║道。
X30n0604_p0567a01║即為授記，成最正覺。夢佛與授無上道記。
X30n0604_p0567a02║汝善男子，當於來世得無量智佛之大道。記於來
X30n0604_p0567a03║世得佛智慧，成無上道，正報勝也。
X30n0604_p0567a04║國土嚴淨，廣大無比。所應之土，廣大淨妙，依報勝
X30n0604_p0567a05║也。
X30n0604_p0567a06║亦有四眾，合掌聽法。化法流行，徒眾多也。此上八
X30n0604_p0567a07║句，即夢佛為授記之辭，夢成正覺。從又見諸佛至合
X30n0604_p0567a08║掌聽法，總二十六句，此表夢入十住位也。△三夢十
X30n0604_p0567a09║行。
X30n0604_p0567a10║又見自身，在山林中，修習善法。法雖本有，非修不
X30n0604_p0567a11║證。在山林中，樂寂淨也。修習善法，勤正行也。此表夢
X30n0604_p0567a12║入十行位也。△四夢十向。
X30n0604_p0567a13║證諸實相。因修獲證，悟實相理。此表夢入十向位
X30n0604_p0567a14║也。△五夢十地。
X30n0604_p0567a15║深入禪定，見十方佛。入於深禪定中見佛。此表夢
X30n0604_p0567a16║入十聖位也。
X30n0604_p0567a17║諸佛身金色，百福相莊嚴。見諸佛身作紫金色，百
X30n0604_p0567a18║福相好以為莊嚴。
X30n0604_p0567a19║聞法為人說。從佛得聞，微妙之法，自見其身，為他
X30n0604_p0567a20║演說。
X30n0604_p0567a21║常有是好夢。若人修此安樂行者，常有如是善好
X30n0604_p0567a22║之夢。前云若於夢中但見妙事，此是標起。從見諸如
X30n0604_p0567a23║來至十方佛，此釋妙事。今此四句結示所夢五十位
X30n0604_p0567a24║事。不言等覺者，攝十地中，或可修即等覺，證即妙覺
X30n0604_p0567b01║也。此下夢見八相成道。
X30n0604_p0567b02║又夢作國王，捨宮殿眷屬，及上妙五欲。雖為國王，
X30n0604_p0567b03║一切棄捨，樂出家也。
X30n0604_p0567b04║行詣於道場，在菩提樹下，而處師子座。行至道場，
X30n0604_p0567b05║樹下安座，修聖道也。
X30n0604_p0567b06║求道過七日，得諸佛之智。求道七日，得佛智慧，證
X30n0604_p0567b07║妙果也。
X30n0604_p0567b08║成無上道已，起而轉法輪，為四眾說法。從定而起，
X30n0604_p0567b09║為眾說法，轉法輪也。
X30n0604_p0567b10║經千萬億劫，說無漏妙法。夢經許久，常說妙法。
X30n0604_p0567b11║度無量眾生。夢度生也。
X30n0604_p0567b12║後當入涅槃，如煙盡燈滅。度眾事畢，後入涅槃，如
X30n0604_p0567b13║油煙盡，燈光即滅，此表夢入般涅槃也。△後四句彰
X30n0604_p0567b14║功益。
X30n0604_p0567b15║若後惡世中，說是第一法。若使滅後，末世之中，能
X30n0604_p0567b16║說如是，第一之法。
X30n0604_p0567b17║是人得大利，如上諸功德。是說法人當得最妙廣
X30n0604_p0567b18║大利益，如上所說不可思議甚深功德。
X30n0604_p0567b19║妙法蓮華經從地涌出品第十五
X30n0604_p0567b20║靈山說妙，他方遠聞諸菩薩眾，其數眾多過如八
X30n0604_p0567b21║箇恒河沙數。聞釋迦說弘經福大，願於此土發誓
X30n0604_p0567b22║傳通。佛即止云：不須汝等，此世界中我所化者，自
X30n0604_p0567b23║有無數諸菩薩等能護是經。作此語時，下方舊住
X30n0604_p0567b24║大菩薩眾即時聞得，皆從地涌。
X30n0604_p0567c01║爾時他方國土諸來菩薩摩訶薩。從他方國來聽
X30n0604_p0567c02║法者。
X30n0604_p0567c03║過八恒河沙數。言眾多也。
X30n0604_p0567c04║於大眾中起立，合掌作禮而白佛言：將欲請委，起
X30n0604_p0567c05║身具儀而白佛也。
X30n0604_p0567c06║世尊！若聽我等。由諸菩薩從餘佛土來至此方，故
X30n0604_p0567c07║求聽許。
X30n0604_p0567c08║於佛滅後在，此娑婆世界。於釋迦佛滅後，惡世在
X30n0604_p0567c09║此娑婆界，
X30n0604_p0567c10║勤加精進。勤力加功，精心進行。
X30n0604_p0567c11║護持讀誦，書寫供養，是經典者。守護受持，讀誦書
X30n0604_p0567c12║寫，敬心供養，法華經者。
X30n0604_p0567c13║當於此土而廣說之。我當於此娑婆國土，廣為大
X30n0604_p0567c14║眾而演說之。
X30n0604_p0567c15║爾時，佛告諸菩薩摩訶薩眾：因菩薩請佛，故語之。
X30n0604_p0567c16║止！善男子，不須汝等護持此經。令止此事，不必煩
X30n0604_p0567c17║汝。
X30n0604_p0567c18║所以者何？我娑婆世界。何故不勞我此世界？
X30n0604_p0567c19║自有六萬恒河沙等菩薩摩訶薩。上首弟子，自有
X30n0604_p0567c20║許多。
X30n0604_p0567c21║一一菩薩各有六萬恒河沙眷屬。各人所化，眷屬
X30n0604_p0567c22║之眾，亦各許多，
X30n0604_p0567c23║是諸人等，能於我滅後，護持讀誦，廣說此經。言我
X30n0604_p0567c24║此眾，能任其責。
X30n0604_p0568a01║佛說是時。釋迦如來作是說時：
X30n0604_p0568a02║娑婆世界三千大千國土地皆震裂。佛神力故，感
X30n0604_p0568a03║動他境，振動地裂，
X30n0604_p0568a04║而於其中，有無量千萬億菩薩摩訶薩同時涌出。
X30n0604_p0568a05║下方空中諸菩薩眾，聞佛語故從彼發來。
X30n0604_p0568a06║是諸菩薩身皆金色，三十二相無量光明。身紫金
X30n0604_p0568a07║色，相好具足，光明無量，皆大菩薩。
X30n0604_p0568a08║先盡在娑婆世界之下。光明經云：如此大地，厚十
X30n0604_p0568a09║六萬八千由旬。今言此下，即空輪也。
X30n0604_p0568a10║此界虗空中住。住虗空者，不屬彼此，表住中道大
X30n0604_p0568a11║涅槃空。
X30n0604_p0568a12║是諸菩薩聞釋迦牟尼佛所說音聲，從下發來。因
X30n0604_p0568a13║師之命，所以來也。
X30n0604_p0568a14║一一菩薩，皆是大眾，唱導之首。言：是上首大菩薩
X30n0604_p0568a15║也。
X30n0604_p0568a16║各將六萬恒，河沙等眷屬。言六萬者，即表六度，一
X30n0604_p0568a17║一度中有如是等眷屬之行。
X30n0604_p0568a18║況將五萬、四萬、三萬、二萬、一萬恒河沙等眷屬者？
X30n0604_p0568a19║若表法者，五即五眼，四即四諦，三即三學，二即定慧，
X30n0604_p0568a20║一即一道清淨。
X30n0604_p0568a21║況復乃至一恒河沙、半恒河沙、四分之一，乃至千萬
X30n0604_p0568a22║億那由他分之一。從多至少，次第減來。
X30n0604_p0568a23║況復千萬億那由他眷屬！況復億萬眷屬！況復千萬、
X30n0604_p0568a24║百萬乃至一萬！況復一千、一百乃至一十！況復將五、
X30n0604_p0568b01║四、三、二、一弟子者！從前次第減損那由他，為億、為
X30n0604_p0568b02║萬、為千、為百、為十，至於五、四、三、二、一，次第說眷屬從
X30n0604_p0568b03║多至少。
X30n0604_p0568b04║況復單己，樂遠離行。言諸來者，所帶眷屬，或多或
X30n0604_p0568b05║少，或有獨住，樂於寂靜，不畜眾者。
X30n0604_p0568b06║如是等比。以如上等次第相比並。
X30n0604_p0568b07║無量無邊。無有數量，無有邊際。
X30n0604_p0568b08║筭數譬喻，所不能知。以數筭計，以物譬喻，無能知
X30n0604_p0568b09║者。
X30n0604_p0568b10║是諸菩薩從地出已。從下方中，地裂出已。
X30n0604_p0568b11║各詣虗空，七寶妙塔。多寶佛塔住在空中，菩薩遠
X30n0604_p0568b12║來欲見佛故，故皆詣空七寶塔所。
X30n0604_p0568b13║多寶如來釋迦牟尼佛所。見二世尊。
X30n0604_p0568b14║到已，向二世尊頭面禮足。來即詣見，見已作禮。
X30n0604_p0568b15║及至諸寶樹下、師子座上、佛所，亦皆作禮。以次巡
X30n0604_p0568b16║禮。
X30n0604_p0568b17║右遶三匝，合掌恭敬。禮已遶旋，表敬儀也。
X30n0604_p0568b18║以諸菩薩，種種讚法，而以讚歎。用諸菩薩常途種
X30n0604_p0568b19║種讚佛之偈，以讚於佛。
X30n0604_p0568b20║住在一面。既行禮已，在一面立。
X30n0604_p0568b21║忻樂瞻仰，於二世尊。忻喜愛樂，瞻視仰慕，釋迦多
X30n0604_p0568b22║寶，
X30n0604_p0568b23║是諸菩薩摩訶薩從初涌出。自從始初，地中涌出。
X30n0604_p0568b24║以諸菩薩，種種讚法，而讚於佛。讚二世尊！
X30n0604_p0568c01║如是時間經五十小劫。經是許時。
X30n0604_p0568c02║是時，釋迦牟尼佛默然而坐。世尊默然，端坐受讚。
X30n0604_p0568c03║及諸四眾，亦皆默然。五十小劫。時會集眾，亦皆默
X30n0604_p0568c04║然。
X30n0604_p0568c05║佛神力故。以佛所證神通力故。
X30n0604_p0568c06║令諸大眾，謂如半日。曉解之者，即短而長，見半日
X30n0604_p0568c07║事如五十劫；不了之者，即長而短，見五十劫如半日
X30n0604_p0568c08║事。
X30n0604_p0568c09║爾時四眾亦，以佛神力故。時會四眾，亦因佛力，
X30n0604_p0568c10║見諸菩薩，徧滿無量，百千萬億，國土虗空。見於所
X30n0604_p0568c11║來諸菩薩眾，徧滿他境無量國土虗空之中。
X30n0604_p0568c12║是菩薩眾中有四導師：是來菩薩大眾之中，有四
X30n0604_p0568c13║上首唱導之師。
X30n0604_p0568c14║一名上行。功行殊勝最為上故。
X30n0604_p0568c15║二名無邊行。具足無邊清淨妙行。
X30n0604_p0568c16║三名淨行。具足修習白淨之行。
X30n0604_p0568c17║四名安立行。安住寂滅，成立梵行。
X30n0604_p0568c18║是四菩薩於其眾中最為上首唱導之師。作唱引
X30n0604_p0568c19║導，為眾之師。
X30n0604_p0568c20║在大眾前各共合掌，觀釋迦牟尼佛而問訊言：出
X30n0604_p0568c21║眾合掌，觀佛問訊，而作是言：
X30n0604_p0568c22║世尊，少病少惱，安樂行不？稱言：世尊！少疾病不？少
X30n0604_p0568c23║憂惱不？於四儀中常得安樂行正道不？
X30n0604_p0568c24║所應度者，受教易不？所可度眾，易受教不？
X30n0604_p0569a01║不令世尊生疲勞耶？機易受化，師則不勞。此約如
X30n0604_p0569a02║來應化之身，同於人世，故以世情而致問訊。若據真
X30n0604_p0569a03║身，初無逆順。
X30n0604_p0569a04║爾時，四大菩薩而說偈言：世尊安樂，少病少惱。安
X30n0604_p0569a05║樂病惱，相持為言，安則不病，樂則不惱。
X30n0604_p0569a06║教化眾生，得無疲倦。於世眾生，易得行化，無有疲
X30n0604_p0569a07║勞，
X30n0604_p0569a08║又，諸眾生受化易不？又所化眾易受教不？
X30n0604_p0569a09║不令世尊生疲勞耶？此乃菩薩遊化十方，禮事諸
X30n0604_p0569a10║佛問訊之儀。
X30n0604_p0569a11║爾時，世尊於諸菩薩大眾中而作是言：此三句是
X30n0604_p0569a12║阿難敘。
X30n0604_p0569a13║如是，如是。世尊答云：一一皆如汝之所問。
X30n0604_p0569a14║諸善男子！告諸菩薩：
X30n0604_p0569a15║如來安樂，少病少惱。身心俱安。
X30n0604_p0569a16║諸眾生等，易可化度。度生甚易。
X30n0604_p0569a17║無有疲勞。亦無疲倦。
X30n0604_p0569a18║所以者何？云何易度無有疲勞？
X30n0604_p0569a19║是諸眾生，世世已來，常受我化。由其眾生易受化
X30n0604_p0569a20║意，由此人等久受我化。
X30n0604_p0569a21║亦於過去諸佛，恭敬尊重，種諸善根。又因久於過
X30n0604_p0569a22║去佛所，恭敬尊重種善根故。
X30n0604_p0569a23║此諸眾生，始見我身。諸大根者，始於寂場，得見世
X30n0604_p0569a24║尊，華嚴座席。
X30n0604_p0569b01║聞我所說，即皆信受，入如來慧。如十住、十行、十向、
X30n0604_p0569b02║十地，及以等覺四十一位法身大士，聞法信解，入佛
X30n0604_p0569b03║智慧。
X30n0604_p0569b04║除先修習學小乘者。唯除最先不解華嚴習小乘
X30n0604_p0569b05║者。
X30n0604_p0569b06║如是之人。如是習小鈍根之人。
X30n0604_p0569b07║我今亦令，得聞是經，入於佛慧。為鈍根故，須開方
X30n0604_p0569b08║便為說三乘，俟根利已乃為說圓，亦同華嚴令入佛
X30n0604_p0569b09║慧。
X30n0604_p0569b10║爾時諸大菩薩而說偈言：時諸菩薩聞佛所說善
X30n0604_p0569b11║巧方便利根鈍根等，令入於佛之智慧故，以偈讚：
X30n0604_p0569b12║善哉！善哉！重言善哉，美其至德。
X30n0604_p0569b13║大雄世尊！有大雄猛，萬德世尊。
X30n0604_p0569b14║諸眾生等，易可化度。上根之人，極其易化，不俟多
X30n0604_p0569b15║方便。中下之根，方便度脫，後易入圓。
X30n0604_p0569b16║能問諸佛，甚深智慧。華嚴會上如諸菩薩，法華會
X30n0604_p0569b17║上如舍利弗。
X30n0604_p0569b18║聞已信解，我等隨喜。聞如來說，能信、能受、能解、能
X30n0604_p0569b19║行，我等菩薩亦皆隨喜。
X30n0604_p0569b20║於時，世尊讚嘆上首諸大菩薩：四導師讚
X30n0604_p0569b21║善哉！善哉！先如讚美，後述其事。
X30n0604_p0569b22║善男子！汝等能於如來發隨喜心。所讚美者善，汝
X30n0604_p0569b23║能於如來法中發心隨喜。
X30n0604_p0569b24║爾時彌勒菩薩。補處菩薩。
X30n0604_p0569c01║及八千恒河沙諸菩薩眾，皆作是念：彌勒及眾見
X30n0604_p0569c02║下方來諸大菩薩昔所未見，所以心疑，作是念言：
X30n0604_p0569c03║我等從昔已來。自從久遠，往昔已來。
X30n0604_p0569c04║不見不聞。眼不曾見，耳不曾聞。
X30n0604_p0569c05║如是大菩薩摩訶薩眾！如是諸來，大菩薩眾，
X30n0604_p0569c06║從地涌出，住世尊前。從地中涌，住世尊前。
X30n0604_p0569c07║合掌供養，問訊如來。三業恭謹，名為供養。省問如
X30n0604_p0569c08║來，起居安隱。
X30n0604_p0569c09║時，彌勒菩薩摩訶薩知八千恒河沙諸菩薩等心之
X30n0604_p0569c10║所念。他心通故，所知人意。
X30n0604_p0569c11║並欲自決所疑。心亦自疑，求佛問決。
X30n0604_p0569c12║合掌向佛，以偈問曰：為眾及己問所疑事。
X30n0604_p0569c13║無量千萬億大眾，諸菩薩昔所未曾見。問所來者，
X30n0604_p0569c14║無量之眾。
X30n0604_p0569c15║願兩足尊說。願福慧足，世尊為說。
X30n0604_p0569c16║是從何所來？以何因緣集？一問來處是何方所？二
X30n0604_p0569c17║問所集為何因緣？
X30n0604_p0569c18║巨身大神通。巨大之身，有大神通，從地涌出，
X30n0604_p0569c19║智慧叵思議。智慧深遠，不可思議。
X30n0604_p0569c20║其志念堅固。立志建念，堅實牢固。
X30n0604_p0569c21║有大忍辱力。能耐一切極重違惱。
X30n0604_p0569c22║眾生所樂見。一切眾生，之所樂見。
X30n0604_p0569c23║為從何所來？為復是從何處所來？
X30n0604_p0569c24║一一諸菩薩，所將諸眷屬。各各所帶，眷屬之眾，
X30n0604_p0570a01║其數無有量，如恒河沙等。狀其多也。
X30n0604_p0570a02║或有大菩薩，將六萬恒沙。一、菩薩將大恒沙眾。
X30n0604_p0570a03║如是諸大眾，一心求佛道。眾皆一心，為求佛道。
X30n0604_p0570a04║是諸大師等，六萬恒河沙。上首菩薩，六萬恒沙，
X30n0604_p0570a05║俱來供養佛，及護持是經。所以俱來，為欲供佛，及
X30n0604_p0570a06║以持經，
X30n0604_p0570a07║將五萬恒沙，其數過於是。將五萬者，又復過前，六
X30n0604_p0570a08║萬之眾，
X30n0604_p0570a09║四萬及三萬，二萬至一萬，一千一百等，乃至一恒沙。
X30n0604_p0570a10║半及三四分，億萬分之一，千萬那由他，萬億諸弟子，
X30n0604_p0570a11║乃至於半億，其數復過上。百萬至一萬，一千及一百，
X30n0604_p0570a12║五十與一十，乃至三二一。次第數來，漸漸減少。
X30n0604_p0570a13║單己無眷屬，樂於獨處者。樂於獨自在閑靜者。
X30n0604_p0570a14║俱來至佛所，其數轉過上。眷屬雖少，眾數甚多，轉
X30n0604_p0570a15║過於上，
X30n0604_p0570a16║如是諸大眾！如是所集，無央之眾，
X30n0604_p0570a17║若人行籌數，過於恒沙劫，猶不能盡知。若復有人，
X30n0604_p0570a18║行籌數之，過恒沙劫，猶不能知。
X30n0604_p0570a19║是諸大威德，精進菩薩眾。是諸菩薩，有大威德，勤
X30n0604_p0570a20║行精進，
X30n0604_p0570a21║誰為其說法，教化而成就？為師於誰，與其說法，教
X30n0604_p0570a22║化修行，成就道果？
X30n0604_p0570a23║從誰初發心？稱揚何佛法？平昔稱揚何佛之法？
X30n0604_p0570a24║受持行誰經？受持修行，誰之經典？
X30n0604_p0570b01║修習何佛道？其所修習何佛道行？
X30n0604_p0570b02║如是諸菩薩，神通大智力。有大神通，智慧之力。
X30n0604_p0570b03║四方地振裂，皆從中涌出。地自裂開，眾從地涌。
X30n0604_p0570b04║世尊我昔來，未曾是是事。白佛：世尊！自昔未見。
X30n0604_p0570b05║願說其所從，國土之名號。願說是眾，其所來處，國
X30n0604_p0570b06║土之名，
X30n0604_p0570b07║我常遊諸國，未曾見是事。我住等覺，常遊十方，未
X30n0604_p0570b08║見是眾，
X30n0604_p0570b09║我於此眾中，乃不識一人。我更不識眾中一人。
X30n0604_p0570b10║忽然從地出，願說其因緣。忽然之間從地而出，願
X30n0604_p0570b11║說所來為何因緣？
X30n0604_p0570b12║今此之大會，無量百千億。會眾之數
X30n0604_p0570b13║是諸菩薩等，皆欲知此事。為眾請問，咸願欲知。
X30n0604_p0570b14║是諸菩薩眾，本末之因緣。是諸菩薩自本至末，如
X30n0604_p0570b15║上所問種種因緣。
X30n0604_p0570b16║無量德世尊，唯願決眾疑。惟願大覺萬德世尊，為
X30n0604_p0570b17║諸大眾決此疑情。△此下明分身諸佛弟子致疑。
X30n0604_p0570b18║爾時釋迦牟，尼分身諸佛。即寶塔品所集分身。
X30n0604_p0570b19║從無量千，萬億他方，國土來者。十方諸佛。
X30n0604_p0570b20║在於八方。四方四維名為八。
X30n0604_p0570b21║諸寶樹下，師子座上，結跏趺坐。在此佛現寶樹下
X30n0604_p0570b22║坐。
X30n0604_p0570b23║其佛侍者。其分身佛，所帶侍者，
X30n0604_p0570b24║各各見是，菩薩大眾。各見地涌，大菩薩眾，
X30n0604_p0570c01║於三千大千世界四方從地涌。自下而升。
X30n0604_p0570c02║住於虗空。塔佛在空，故住空裏。
X30n0604_p0570c03║各白其佛言：各白自己所師之佛。
X30n0604_p0570c04║世尊！此諸無量無邊阿僧祇菩薩大眾從何所來？
X30n0604_p0570c05║欲知來由。
X30n0604_p0570c06║爾時，諸佛各告侍者：諸佛各語所帶侍者：
X30n0604_p0570c07║諸善男子，且待須臾。告言少待。
X30n0604_p0570c08║有菩薩摩訶薩名曰彌勒。此方補處慈氏菩薩。
X30n0604_p0570c09║釋迦牟尼佛之所授記，次後作佛。釋迦授記，當來
X30n0604_p0570c10║成佛。
X30n0604_p0570c11║已問斯事。如前彌勒所問。世尊！
X30n0604_p0570c12║佛今答之。釋迦今者當為說之。
X30n0604_p0570c13║汝等自當因是得聞。佛答彌勒：汝自得知。
X30n0604_p0570c14║爾時，釋迦牟尼佛告彌勒菩薩：善哉，善哉！阿逸多！
X30n0604_p0570c15║此云無能勝，彌勒名也。
X30n0604_p0570c16║乃能問佛，如是大事。即問：所來諸菩薩眾，稱揚受
X30n0604_p0570c17║持修習何道？
X30n0604_p0570c18║汝等當共一心。佛將答示，先誡攝心。
X30n0604_p0570c19║被精進鎧。修道破魔，貴乎精進，譬如入陣而披鎧
X30n0604_p0570c20║甲。
X30n0604_p0570c21║發堅固意。意不堅固，事不能成，故先勸發。
X30n0604_p0570c22║如來今欲顯發宣示。欲明大事，故誡勸之。
X30n0604_p0570c23║諸佛智慧。諸佛所慧，無上智慧。
X30n0604_p0570c24║諸佛自在，神通之力。一切諸佛得大自在神通無
X30n0604_p0571a01║礙，以智慧故不住生死，以慈悲故不住涅槃，或長或
X30n0604_p0571a02║短隨緣應現，名為自在神通之力。
X30n0604_p0571a03║諸佛師子，奮迅之力。師子行時，前進後却，前表進
X30n0604_p0571a04║善，後表却惡，佛如是名為師子奮迅之力。
X30n0604_p0571a05║諸佛威猛，大勢之力。圓教大乘，究盡三惑，圓顯一
X30n0604_p0571a06║性，此佛威猛大勢之力。
X30n0604_p0571a07║爾時，世尊欲重宣此義，而說偈言：當精進一心。當
X30n0604_p0571a08║須一心勤行精進。
X30n0604_p0571a09║我欲說此事。佛欲明此，大事因緣，
X30n0604_p0571a10║勿得有疑悔。疑惑退悔，不能入道，故誡勿得，
X30n0604_p0571a11║佛智叵思議。佛之智慧，其義深遠，心思口議，所不
X30n0604_p0571a12║能及。
X30n0604_p0571a13║汝今出信力。汝今出自信心之力。
X30n0604_p0571a14║住於忍善中。住於忍耐，善法之中。
X30n0604_p0571a15║昔所未聞法，今皆當得聞。昔所未聞，圓妙之法，今
X30n0604_p0571a16║於此會，悉當得聞。
X30n0604_p0571a17║我今安慰汝，勿得懷疑懼。我今先當安慰於汝，聞
X30n0604_p0571a18║妙勿得懷疑憂懼。
X30n0604_p0571a19║佛無不實語，智慧不可量。佛口所宣，一一稱實，智
X30n0604_p0571a20║慧深遠，不可度量。
X30n0604_p0571a21║所得第一法，甚深叵分別。佛所證得第一妙法，其
X30n0604_p0571a22║義深遠不可分別。
X30n0604_p0571a23║如是今當說，汝等一心聽。如是深妙，今當演說，汝
X30n0604_p0571a24║等咸須一心善聽。
X30n0604_p0571b01║爾時，世尊說是偈已。說上誡勸如實偈已。
X30n0604_p0571b02║告彌勒菩薩：我今於此大眾宣告汝等：今於眾中，
X30n0604_p0571b03║明示汝等。
X30n0604_p0571b04║阿逸多！如前。
X30n0604_p0571b05║是諸大菩薩摩訶薩。地中涌者。
X30n0604_p0571b06║無量無數阿僧祇。如是數量。
X30n0604_p0571b07║從地涌出，汝等昔所未見者。即前云我常徧遊，未
X30n0604_p0571b08║見是事。
X30n0604_p0571b09║我於是娑婆世界。佛於此界，發心修行。
X30n0604_p0571b10║得阿耨多羅三藐三菩提已。得成無上正等覺已。
X30n0604_p0571b11║教化示導，是諸菩薩。果上教化，是眾菩薩。
X30n0604_p0571b12║調伏其心，令發道意。以戒定慧調柔制伏，其定一
X30n0604_p0571b13║心令發究竟無上道意。
X30n0604_p0571b14║此諸菩薩皆於是娑婆世界之下，此界虗空中住。
X30n0604_p0571b15║在娑婆下，不住此也。在下空中，不異此也。不住不異，
X30n0604_p0571b16║即表中道。菩薩住寂，故云空中。
X30n0604_p0571b17║於諸經典，讀誦通利。雖則住空而不廢有，讀誦諸
X30n0604_p0571b18║經皆悉通利。
X30n0604_p0571b19║思惟、分別、正憶念。菩薩證得無分別智，一切諸塵
X30n0604_p0571b20║皆不顯現，住於真寂，清淨湛然，不涉思忖，憶忘俱無，
X30n0604_p0571b21║是不涉有。今大菩薩思惟分別，即是正觀。如淨名云：
X30n0604_p0571b22║能善分別諸法相，於第一義而不動。正憶念者，即是
X30n0604_p0571b23║正定。即淨名云：雖知諸法空，而常修淨土，能正其心，
X30n0604_p0571b24║憶念不謬，即正定也。
X30n0604_p0571c01║阿逸多！是諸善男子等。地涌菩薩。
X30n0604_p0571c02║不樂在眾多有所說。在眾多事，空言無益，所以不
X30n0604_p0571c03║樂。
X30n0604_p0571c04║常樂靜處。常只樂於靜默安處。
X30n0604_p0571c05║勤行精進，未曾休息。勤行聖道，晝夜精進，無暫停
X30n0604_p0571c06║息。
X30n0604_p0571c07║亦不依止人天而住。亦不依附，人間天上。
X30n0604_p0571c08║常樂深智，無有障礙。常樂修於甚深智慧，觀法空
X30n0604_p0571c09║寂無有障礙。
X30n0604_p0571c10║亦常樂於，諸佛之法。諸佛法者，揀去三乘，唯樂一
X30n0604_p0571c11║乘佛所得法。
X30n0604_p0571c12║一心精進，求無上慧。常爾一心，無諸思念，精進求
X30n0604_p0571c13║於，無上佛慧。
X30n0604_p0571c14║爾時，世尊欲重宣此義，而說偈言：阿逸汝當知！告
X30n0604_p0571c15║阿逸多：汝當知此。
X30n0604_p0571c16║是諸大菩薩。地涌大眾。
X30n0604_p0571c17║從無數劫來，修習佛智慧。修行習學佛之智慧。
X30n0604_p0571c18║悉是我所化，令發大道心。悉是我身之所教化，令
X30n0604_p0571c19║發無上大道之心。
X30n0604_p0571c20║此等是我子，依止是世界。此等皆是我之法子，依
X30n0604_p0571c21║此空界異餘菩薩。
X30n0604_p0571c22║常行頭陀事，志樂於靜處。頭陀是梵語，此云抖擻，
X30n0604_p0571c23║謂修空寂，抖擻一切塵勞煩惱，立志樂居空勝之處。
X30n0604_p0571c24║捨大眾憒閙，不樂多所說。捨去眾事，寡於言語。
X30n0604_p0572a01║如是諸子等，學習我道法。如是大眾諸弟子等，學
X30n0604_p0572a02║習我之無上道法。
X30n0604_p0572a03║晝夜常精進，為求佛道故。曉夜之間未常懈倦，為
X30n0604_p0572a04║欲求於佛道之故。
X30n0604_p0572a05║在娑婆世界，下方空中住。前彌勒問：為從何來？今
X30n0604_p0572a06║佛答云：住下方空。
X30n0604_p0572a07║志念力堅固，常勤求智慧。立志作念，願力堅固，常
X30n0604_p0572a08║欲勤修，佛之智慧。
X30n0604_p0572a09║說種種妙法，其心無所畏。善能演說種種妙法，其
X30n0604_p0572a10║心安隱無所畏懼。
X30n0604_p0572a11║我於伽耶城，菩提樹下坐。伽耶，此云山城，即中印
X30n0604_p0572a12║土摩竭提國城之西南，佛成道處菩提樹下。
X30n0604_p0572a13║得成最正覺，轉無上法輪。圓覺登住，便名正覺。佛
X30n0604_p0572a14║自證處，名最正覺。三乘法輪，分上中下。一乘法輪，名
X30n0604_p0572a15║為無上。
X30n0604_p0572a16║爾乃教化之，令初發道心。爾時，我乃常教化之，令
X30n0604_p0572a17║其初發無上道心。
X30n0604_p0572a18║今皆住不退，悉當得成佛。今則皆住不退之地，悉
X30n0604_p0572a19║當得成無上佛果。
X30n0604_p0572a20║我今說實語，汝等一心信。昔云今生伽耶成道，是
X30n0604_p0572a21║為劣機方便而說。今云久成，是說實語。汝等皆當一
X30n0604_p0572a22║心信受，勿生疑惑。
X30n0604_p0572a23║我從久遠來，教化是等眾。我從久遠，曠大劫來，教
X30n0604_p0572a24║化是等，大菩薩眾。
X30n0604_p0572b01║爾時彌勒菩薩摩訶薩，及無數諸菩薩等。彌勒及
X30n0604_p0572b02║眾，無數菩薩，
X30n0604_p0572b03║心生疑惑，恠未曾有。一疑釋迦成道未久，二疑菩
X30n0604_p0572b04║薩智慧神通，所以驚恠。
X30n0604_p0572b05║而作是念：眾心作念：
X30n0604_p0572b06║云何世尊，於少時間。謂佛成道，四十餘年。
X30n0604_p0572b07║教化如是無量無邊阿僧祇諸大菩薩。疑地涌眾，
X30n0604_p0572b08║非佛所化。
X30n0604_p0572b09║令住阿耨多羅三藐三菩提。今得住於，無上菩提。
X30n0604_p0572b10║即白佛言：因疑白佛：
X30n0604_p0572b11║世尊！如來為太子時，出於釋宮。如來昔在迦夷羅
X30n0604_p0572b12║國太子時，不嗣王位，出於釋宮。
X30n0604_p0572b13║去伽耶城不遠。去於山城，未得長遠。
X30n0604_p0572b14║坐於道場，得成阿耨多羅三藐三菩提。便坐道場，
X30n0604_p0572b15║得成佛果。
X30n0604_p0572b16║從是已來，始過四十餘年。十九逾城，六年苦行，五
X30n0604_p0572b17║年遊歷，三十成道。說法華時七十二歲，故云始過四
X30n0604_p0572b18║十餘年。
X30n0604_p0572b19║世尊！云何於此少時大作佛事？云何於此些少時
X30n0604_p0572b20║間，能作如是廣大佛事？
X30n0604_p0572b21║以佛勢力，以佛功德。轉凡成聖，佛勢力也。令具福
X30n0604_p0572b22║慧，佛功德也。
X30n0604_p0572b23║教化如是無量大菩薩眾，當成阿耨多羅三藐三菩
X30n0604_p0572b24║提。其事甚大，所以疑也。
X30n0604_p0572c01║世尊！此大菩薩眾，假使有人於千萬億劫數不能盡，
X30n0604_p0572c02║不得其邊。言眾之多，久數不盡。
X30n0604_p0572c03║斯等久遠已來於，無量無邊諸佛所。謂是等眾，久
X30n0604_p0572c04║事諸佛，
X30n0604_p0572c05║植諸善根，成就菩薩道，常修梵行。靈山會眾不識
X30n0604_p0572c06║地涌，諸大菩薩云何得知久植德本，成菩薩道，常修
X30n0604_p0572c07║淨行？由見所來神通智慧，以果驗因，知是久習。
X30n0604_p0572c08║世尊！如此之事，世所難信。言此一事，師少子老，一
X30n0604_p0572c09║切世間之所難信。
X30n0604_p0572c10║譬如有人，色美髮黑，年二十五。以少壯者，喻佛近
X30n0604_p0572c11║成。
X30n0604_p0572c12║指百歲人言：是我子。喻佛指眾，是我弟子。
X30n0604_p0572c13║其百歲人亦指年少言：是我父，生育我等。喻大菩
X30n0604_p0572c14║薩，亦指世尊，是我等師，教化我者。
X30n0604_p0572c15║是事難信。如是之事，是所難信。
X30n0604_p0572c16║佛亦如是。合少年喻。
X30n0604_p0572c17║得道已來，其實未久。四十餘年。
X30n0604_p0572c18║而此大眾，諸菩薩等。地涌之眾。
X30n0604_p0572c19║已於無量，千萬億劫。久劫已修。
X30n0604_p0572c20║為佛道故，勤行精進。為欲求於佛道之故，晝夜勤
X30n0604_p0572c21║行精進之道。
X30n0604_p0572c22║善入出住，無量百千，萬億三昧。真常大定本無出
X30n0604_p0572c23║入，有出入者是示現耳。端心正念趣於寂定，名為入
X30n0604_p0572c24║也；堅固不動如須彌山，名為住也；稍稍安詳後定而
X30n0604_p0573a01║起，名為出也。言三昧者，即是正定。
X30n0604_p0573a02║得大神通，久修梵行。神通之力，猶定而發。因寂定
X30n0604_p0573a03║故，了了見性。心通無礙，故發神通。福德莊嚴，皆由梵
X30n0604_p0573a04║行。
X30n0604_p0573a05║善能次第，習諸善法。事行眾多，一時難辨，善能次
X30n0604_p0573a06║第，隨時修習。
X30n0604_p0573a07║巧於問答，人中之寶。如初至時，見佛瞻禮問答之
X30n0604_p0573a08║語，其義善巧，於人倫中真大寶也。
X30n0604_p0573a09║一切世間，甚為希有。於諸世間，甚為罕有。
X30n0604_p0573a10║今日世尊方，云得佛道時。云在伽耶得道之時。
X30n0604_p0573a11║初令發心教化示導，令向阿耨多羅三藐三菩提。
X30n0604_p0573a12║初教發心導化，令向無上菩提。
X30n0604_p0573a13║世尊得佛未久？四十餘年。
X30n0604_p0573a14║乃能作此，大功德事。教化示導，是諸菩薩。
X30n0604_p0573a15║我等雖復信，佛隨宜所說。我等菩薩雖復信佛，如
X30n0604_p0573a16║來方便隨宜而說。
X30n0604_p0573a17║佛所出言，未曾虗妄。佛金口中所出之言，皆是真
X30n0604_p0573a18║實，未甞虗妄。
X30n0604_p0573a19║佛所知者，皆悉通達。佛智無礙，所知如實，無不通
X30n0604_p0573a20║達。
X30n0604_p0573a21║然諸新發意菩薩，於佛滅後。彌勒所以難於佛者，
X30n0604_p0573a22║唯恐後人不能信故。
X30n0604_p0573a23║若聞是語，或不信受。為疑惑故，不信是法。
X30n0604_p0573a24║而起破法罪業因緣。不信則毀，毀則招過。
X30n0604_p0573b01║唯然，世尊！願為解說，除我等疑。唯然者，應諾之辭，
X30n0604_p0573b02║惟願為說，去我等疑。
X30n0604_p0573b03║及未來世諸善男子，聞此事已亦不生疑。由問答
X30n0604_p0573b04║故，斷二種疑：一、斷現在，二、斷未來。
X30n0604_p0573b05║爾時，彌勒菩薩欲重宣此義，而說偈言：佛昔從釋種，
X30n0604_p0573b06║出家近伽耶。佛在昔時，從釋種中棄俗出家，近伽
X30n0604_p0573b07║耶城五六里間。
X30n0604_p0573b08║坐於菩提樹，爾來尚未久。坐道樹下。自從爾來，四
X30n0604_p0573b09║十餘年，
X30n0604_p0573b10║此諸佛子等，其數不可量。言眾多也。
X30n0604_p0573b11║久已行佛道，住神通智力。久已修行，住於無礙，大
X30n0604_p0573b12║神通力，
X30n0604_p0573b13║善學菩薩道，不染世間法。善能習學菩薩之道，不
X30n0604_p0573b14║敢染著世間之法。
X30n0604_p0573b15║如蓮華在水，從地而涌出。譬如蓮華，在於濁水，自
X30n0604_p0573b16║於地中，而忽涌出。
X30n0604_p0573b17║皆起恭敬心，住於世尊前。皆起敬心，住在佛前。
X30n0604_p0573b18║是事難思議，云何而可信？是化現事難可思議，人
X30n0604_p0573b19║云何能而即信受？
X30n0604_p0573b20║佛得道甚近，所成就甚多。得道日淺，化眾甚多。
X30n0604_p0573b21║願為除眾疑，如實分別說。願與眾人除疑惑故，以
X30n0604_p0573b22║如實義分別演說。
X30n0604_p0573b23║譬如少壯人，年始二十五。如有年少，方二十五，
X30n0604_p0573b24║示人百歲子，髮白而面皺。示他年高髮白面皺百
X30n0604_p0573c01║歲之人。
X30n0604_p0573c02║是等我所生，子亦說是父。少年指老，我之所生。老
X30n0604_p0573c03║指年少，謂是己父。
X30n0604_p0573c04║父少而子老，舉世所不信。事異常情，人豈得信？
X30n0604_p0573c05║世尊！如是得道來甚近。如年少者。
X30n0604_p0573c06║是諸菩薩等，志固無怯弱。志願堅固，無有怯弱。
X30n0604_p0573c07║從無量劫來，而行菩薩道。自從遠劫，行菩薩道，
X30n0604_p0573c08║巧於難問答，其心無所畏。善巧能為疑難問答，其
X30n0604_p0573c09║心圓活而無所畏。
X30n0604_p0573c10║忍辱心決定，端正有威德。而能忍辱，心不狐疑，形
X30n0604_p0573c11║體端正，有大威德。
X30n0604_p0573c12║十方佛所讚，善能分別說。十方諸佛，皆所讚歎，善
X30n0604_p0573c13║能分別，演說諸法。
X30n0604_p0573c14║不樂在人眾，常好在禪定。不樂在於眾憒閙中，常
X30n0604_p0573c15║好習靜在於禪定。
X30n0604_p0573c16║為求佛道故，於下空中住。為欲求於成佛之道，在
X30n0604_p0573c17║於謙下空寂之中。
X30n0604_p0573c18║我等從佛聞，於此事無疑。我等從佛，聞如是說，心
X30n0604_p0573c19║自不疑，
X30n0604_p0573c20║願佛為未來，演說令開解。願佛慈悲，為未來世初
X30n0604_p0573c21║心菩薩說令開解。
X30n0604_p0573c22║若有於此經，生疑不信者，即當墮惡道。言不決疑，
X30n0604_p0573c23║大有所損，恐生毀謗，墮於惡道。
X30n0604_p0573c24║願今為解說。願於今日，明為解說。
X30n0604_p0574a01║是無量菩薩。是諸無量，地涌菩薩，
X30n0604_p0574a02║云何於少時，教化令發心，而住不退地？世尊！云何
X30n0604_p0574a03║於少時間，教化示導令發道心，今皆住於不退之地？
X30n0604_p0574a04║
X30n0604_p0574a05║妙法蓮華經句解卷第五