X30n0604_p0574a06║
X30n0604_p0574a07║妙法蓮華經句解品第六
X30n0604_p0574a08║
X30n0604_p0574a09║錢塘廣照沙門　釋　聞達
X30n0604_p0574a10║妙法蓮華經壽量品第十六
X30n0604_p0574a11║前品之中因文殊請為初心者說安樂法，時他方
X30n0604_p0574a12║界諸菩薩眾欲於滅後在此弘經，世尊止之：不須
X30n0604_p0574a13║汝等，言我弟子自當護持。下方空中聞悉奔會，眾
X30n0604_p0574a14║見此等即生疑心，以問於佛為從何來？世尊答言：
X30n0604_p0574a15║是我所化。遂疑世尊成佛在近，所化者眾非初心
X30n0604_p0574a16║人，故開壽量以決群疑。我久遠來實已成佛，今云
X30n0604_p0574a17║成者盖是方便，為眾生故現滅不滅，實不滅度唱
X30n0604_p0574a18║言滅耳。
X30n0604_p0574a19║爾時，佛告諸菩薩及一切大眾：當時在會懷疑心
X30n0604_p0574a20║者。
X30n0604_p0574a21║諸善男子！汝等當信解如來誠諦之語。汝當諦信
X30n0604_p0574a22║如來實語，勿執方便以疑於佛。
X30n0604_p0574a23║復告大眾：汝等當信解如來誠諦之語。再告之者，
X30n0604_p0574a24║欲堅其信。
X30n0604_p0574b01║又復告諸大眾：汝等當信解如來誠諦之語。由法
X30n0604_p0574b02║深妙，眾生難解，如是至三，令深信也。
X30n0604_p0574b03║是時菩薩大眾，彌勒為首，合掌白佛言：彌勒及眾
X30n0604_p0574b04║見佛再三如此勤重，所以合掌，口發誠言，對揚於佛。
X30n0604_p0574b05║世尊！惟願說之，我等當信受佛語。言當信受，不敢
X30n0604_p0574b06║疑也。
X30n0604_p0574b07║如是三白已。如是三徧，白世尊已，佛猶默然，未蒙
X30n0604_p0574b08║肯可。
X30n0604_p0574b09║復言：惟願說之，我等當信受佛語。至于再四，誠極
X30n0604_p0574b10║心切。
X30n0604_p0574b11║爾時，世尊知諸菩薩三請不止。佛知眾生，至三不
X30n0604_p0574b12║止，而復再四，
X30n0604_p0574b13║而告之言：汝等諦聽！佛將欲說誠實之言，故敕有
X30n0604_p0574b14║眾攝心聽受。
X30n0604_p0574b15║如來秘密，神通之力。如來慈悲，欲度生故，秘妙深
X30n0604_p0574b16║密，神通之力，隱實行權，說近成道。
X30n0604_p0574b17║一切世間天，人及阿修羅。世間所有，一切眾生，
X30n0604_p0574b18║皆謂今釋迦牟尼佛。靈嶽釋迦說法華者。
X30n0604_p0574b19║出釋氏宮。出釋迦氏淨飯王宮。
X30n0604_p0574b20║去伽耶城不遠。去處。時節。
X30n0604_p0574b21║坐於道場，得阿耨多羅三藐三菩提。坐道樹下，示
X30n0604_p0574b22║成正覺，名坐道場。
X30n0604_p0574b23║然，善男子！我實成佛已來。實是最初成正覺來。
X30n0604_p0574b24║無量無邊，百千萬億，那由他劫。言我成佛，其實已
X30n0604_p0574c01║久。
X30n0604_p0574c02║譬如五百千萬億那由他阿僧祇。西土大數
X30n0604_p0574c03║三千大世界。譬將無數，大千世界，
X30n0604_p0574c04║假使有人，抹為微塵。假設譬喻，若使有人將諸世
X30n0604_p0574c05║界一時細抹，悉為微塵。
X30n0604_p0574c06║過於東方五百千萬億那由他阿僧祇國，乃下一塵。
X30n0604_p0574c07║經過無數僧祇國土，方乃下於微塵一點。
X30n0604_p0574c08║如是東行，盡是微塵。如是東行，迤𨓦而去，點盡如
X30n0604_p0574c09║上所有微塵。
X30n0604_p0574c10║諸善男子，於意云何？汝諸子等！於汝之意以為云
X30n0604_p0574c11║何？
X30n0604_p0574c12║是諸世界可得思惟校計知其數不？如昔所說東
X30n0604_p0574c13║行世界，可以思算得其數不？
X30n0604_p0574c14║彌勒菩薩等俱白佛言：眾承佛問，俱時回答。
X30n0604_p0574c15║世尊！是諸世界無量無邊，非算數所知，亦非心力所
X30n0604_p0574c16║及。世界多故，算數計校，皆不可知。
X30n0604_p0574c17║一切聲聞、辟支佛。二乘之人
X30n0604_p0574c18║以無漏智。以盡煩惱，無漏智慧。
X30n0604_p0574c19║不能思惟，知其限數。限量數目，思惟莫及。
X30n0604_p0574c20║我等住阿惟越致地。諸大菩薩，皆悉住於，不退轉
X30n0604_p0574c21║地，
X30n0604_p0574c22║於是事中，亦所不達。於是微塵限數事中亦不能
X30n0604_p0574c23║了。
X30n0604_p0574c24║世尊！如是諸世界無量無邊。言無邊量，不可得知。
X30n0604_p0575a01║爾時，佛告大菩薩眾：彌勒等眾。
X30n0604_p0575a02║諸善男子！今當分明宣語汝等。在昔秘密，未敢說
X30n0604_p0575a03║實，今當分明，顯露而說。
X30n0604_p0575a04║是諸世界，若著微塵，及不著者。若曾點著及不點
X30n0604_p0575a05║者。
X30n0604_p0575a06║盡以為塵，一塵一劫。盡將東行所有世界，抹為微
X30n0604_p0575a07║塵，以一微塵為一劫。
X30n0604_p0575a08║我成佛已來，復過於此百千萬億那由他阿僧祇劫。
X30n0604_p0575a09║成佛劫數，復過塵劫，無量僧祇，
X30n0604_p0575a10║自從是來，我常在此娑婆世界說法教化。言常化
X30n0604_p0575a11║此無休息也。
X30n0604_p0575a12║亦於餘處百千萬億那由他阿僧祇國，導利眾生。
X30n0604_p0575a13║若但化此，其功不愽，非大慈悲，故於餘處亦皆導利
X30n0604_p0575a14║一切眾生。
X30n0604_p0575a15║諸善男子！於是中間，我說然燈佛等。方便大乘說
X30n0604_p0575a16║三僧祇修行成佛，故說昔名。善慧菩薩遇然燈佛得
X30n0604_p0575a17║授記莂：汝於來世當得作佛，號釋迦牟尼。皆中間事。
X30n0604_p0575a18║又復言其入於涅槃。又說然燈入般涅槃。
X30n0604_p0575a19║如是皆以方便分別。非實爾也。
X30n0604_p0575a20║諸善男子！若有眾生，來至我所。若復有人，至於佛
X30n0604_p0575a21║所，
X30n0604_p0575a22║我以佛眼。以佛慈悲，清淨天眼，
X30n0604_p0575a23║觀其信等諸根利鈍。信、進、念、定、慧，名五善根。觀其
X30n0604_p0575a24║根性，利之與鈍，隨所應度，應以何法而度脫之。
X30n0604_p0575b01║處處自說名字不同，年紀大小。處處自稱應身名
X30n0604_p0575b02║號，各各不同，及以年紀大小亦異。
X30n0604_p0575b03║亦復現言：當入涅槃。佛真法身猶若虗空，本無終
X30n0604_p0575b04║始。言涅槃者，悉是為生方便示現。
X30n0604_p0575b05║又以種種方便，說微妙法。為令眾生，得妙法故，假
X30n0604_p0575b06║諸方便，而為演說。
X30n0604_p0575b07║能令眾生，發歡喜心。能令前機，聞法解悟，發歡喜
X30n0604_p0575b08║心，
X30n0604_p0575b09║諸善男子！如來見諸眾生。佛眼觀見。
X30n0604_p0575b10║樂於小法，德薄垢重者。由根鈍故，樂小乘法。福德
X30n0604_p0575b11║淺薄，障垢重者；
X30n0604_p0575b12║為是人說：我少出家，得阿耨多羅三藐三菩提。為
X30n0604_p0575b13║如是等鈍根障重，說云少年出家成道。
X30n0604_p0575b14║然我實成佛已來，久遠若斯。劫數無量。
X30n0604_p0575b15║但以方便教化眾生令入佛道，作如是說。但為鈍
X30n0604_p0575b16║根，方便設化，說壽長短，
X30n0604_p0575b17║諸善男子！如來所演經典，皆為度脫眾生。佛之說
X30n0604_p0575b18║法，但欲應機，如醫用藥，除病為先。
X30n0604_p0575b19║或說己身。說自本身，在昔因地。
X30n0604_p0575b20║或說他身。說餘人身因地之時。
X30n0604_p0575b21║或示己身，或示他身。以自他身，過去宿世，所受之
X30n0604_p0575b22║報，開示於人。
X30n0604_p0575b23║或示己事，或示他事。以過去世自他所作種種之
X30n0604_p0575b24║事，開示於人。
X30n0604_p0575c01║諸所言說，皆實不虗。一一稱實，無有虗妄。
X30n0604_p0575c02║所以者何？為何如此？
X30n0604_p0575c03║如來如實知，見三界之相。如來智慧稱如實理，明
X30n0604_p0575c04║見三界不遷之相。
X30n0604_p0575c05║無有生死，若退若出。本惟空寂，如太虗空。實無有
X30n0604_p0575c06║生，及以老死。若退轉來，若出去者。
X30n0604_p0575c07║亦無在世及滅度者。本自不生故無在世，亦無有
X30n0604_p0575c08║滅故無滅度。
X30n0604_p0575c09║非實非虗。非實故，不同凡夫執迷取相；非虗故，不
X30n0604_p0575c10║同小聖滅色取空。
X30n0604_p0575c11║非如非異。非一相，非異相。
X30n0604_p0575c12║不如三界見於三界。不如三界之人見三界有，不
X30n0604_p0575c13║如二乘之人見三界空，空有不二，名如實相。
X30n0604_p0575c14║如斯之事。如斯三界真實之事。
X30n0604_p0575c15║如來明見，無有錯謬。如來智慧明了知見，無有一
X30n0604_p0575c16║切錯謬之處。
X30n0604_p0575c17║以諸眾生，有種種性。根性不同
X30n0604_p0575c18║種種欲。樂欲不同。
X30n0604_p0575c19║種種行。履踐不同
X30n0604_p0575c20║種種憶想分別故。種種憶度、種種思想、種種分別，
X30n0604_p0575c21║各不同故。
X30n0604_p0575c22║欲令生諸善根。如來欲令，發生一切，諸善根本，
X30n0604_p0575c23║以若干因緣。言若干者，不定之辭。諸善惡因，及善
X30n0604_p0575c24║惡緣，
X30n0604_p0576a01║譬喻言辭，種種說法。說惡因緣，欲令改過；說善因
X30n0604_p0576a02║緣，令修正行；
X30n0604_p0576a03║所作佛事，未曾暫廢。諸有所作雖開方便，本欲皆
X30n0604_p0576a04║令成得佛道，故云佛事從始至今，中間未曾暫時廢
X30n0604_p0576a05║弛。
X30n0604_p0576a06║如是我成佛已來甚大久遠。言成佛道，其實已久。
X30n0604_p0576a07║壽命無量，阿僧祇劫，常住不滅。眾生成佛，如鑛成
X30n0604_p0576a08║金，一純之後，不復成雜。此說如來自受用門，智度大
X30n0604_p0576a09║海，報身壽量，有生無滅，故云常住。
X30n0604_p0576a10║諸善男子！我本行菩薩道所成壽命。我昔本時修
X30n0604_p0576a11║菩薩行，所成就得智慧壽命。
X30n0604_p0576a12║今猶未盡，復倍上數。因既成果，與法身齊。云何有
X30n0604_p0576a13║盡，非數可知。
X30n0604_p0576a14║然今非實滅度。然今靈山亦非實滅。
X30n0604_p0576a15║而便唱言：當取滅度。方便唱言：我當滅度。
X30n0604_p0576a16║如來以是方便教化眾生。如來以此示生唱滅，而
X30n0604_p0576a17║為方便化導眾生。
X30n0604_p0576a18║所以者何？云何如此？
X30n0604_p0576a19║若佛久住於世。若使世尊，久住世間，
X30n0604_p0576a20║薄德之人，不種善根。薄德無福鈍根之人，不肯修
X30n0604_p0576a21║種菩提善種。
X30n0604_p0576a22║貧窮下賤，貪著五欲。不修福業名曰貧窮。狎習惡
X30n0604_p0576a23║者名為下賤。貪著世間五欲之樂。
X30n0604_p0576a24║入於憶想妄見網中。入於憶度種種思想虗妄知
X30n0604_p0576b01║覺見愛網中。
X30n0604_p0576b02║若見如來，常在不滅。斯等之人，見佛不滅。
X30n0604_p0576b03║便起憍恣，而懷厭怠。視以為常，生憍縱心，而懷輕
X30n0604_p0576b04║易，厭倦懈怠。
X30n0604_p0576b05║不能生於難遭之想，恭敬之心。不能生於難遭遇
X30n0604_p0576b06║想，而起恭敬信仰之心。
X30n0604_p0576b07║是故如來以方便說。言有生滅。
X30n0604_p0576b08║比丘當知，諸佛出世難可值遇。久遠一出，難可得
X30n0604_p0576b09║見。
X30n0604_p0576b10║所以者何？為何之故作如是說？
X30n0604_p0576b11║諸薄德人。諸世間中，薄德之人，
X30n0604_p0576b12║過無量百，千萬億劫。經過多劫。
X30n0604_p0576b13║或有見佛，或不見者。或有得見，或全不見。
X30n0604_p0576b14║以此事故，我作是言：以是之故，我方便說。
X30n0604_p0576b15║諸比丘！如來難可得見。因其不見，故此語之。
X30n0604_p0576b16║斯眾生等聞如是語：斯不見者，聞我此語。
X30n0604_p0576b17║必當生於難遭之想。必當生起難遭逢想。
X30n0604_p0576b18║心懷戀慕，渴仰於佛。其心懷仰，欲見於佛。
X30n0604_p0576b19║便種善根。便種見佛，眾善之根。
X30n0604_p0576b20║是故如來雖不實滅而言滅度。為眾生故，於無生
X30n0604_p0576b21║滅示生滅耳。
X30n0604_p0576b22║又，善男子！諸佛如來法皆如是。恐疑今佛創立此
X30n0604_p0576b23║門，所以示言諸佛皆爾。
X30n0604_p0576b24║為度眾生，皆實不虗。佛本無心，方便度生，非同世
X30n0604_p0576c01║間不善虗誑，有益無損，故云皆實。
X30n0604_p0576c02║譬如良醫，智慧聰達。佛如醫王，智慧明了，善知病
X30n0604_p0576c03║源，
X30n0604_p0576c04║明練方藥，善治眾病。明識諳練方書藥性，善能治
X30n0604_p0576c05║療眾生之病。
X30n0604_p0576c06║其人多諸子息。喻佛教化五道眾生。
X30n0604_p0576c07║若十二十，乃至百數。若十即菩薩，二十即二乘，乃
X30n0604_p0576c08║至百數即十法界。
X30n0604_p0576c09║以有事緣，遠至餘國。佛先化此結大乘緣，餘方機
X30n0604_p0576c10║熟名有事緣，捨此趣彼名至餘國。
X30n0604_p0576c11║諸子於後飲他毒藥。如來滅後，弟子隨邪，名飲毒
X30n0604_p0576c12║藥。
X30n0604_p0576c13║藥發悶亂，宛轉于地。邪毒交攻，心神悶亂，流浪諸
X30n0604_p0576c14║趣，名為宛轉。生而復死，不離下地。
X30n0604_p0576c15║是時，其父還來歸家。喻此緣熟，佛還出現。
X30n0604_p0576c16║諸子飲毒，或失本心，或不失者。見諸眾生或入邪
X30n0604_p0576c17║毒喪大受輪，或有本心而不失者。
X30n0604_p0576c18║遙見其父，皆大歡喜。以凡望佛，名為遙見。眾生見
X30n0604_p0576c19║佛，如子見父，子見父歡，父見子喜。
X30n0604_p0576c20║拜跪問訊，善安隱歸。屈身作禮，問訊起居。唱滅還
X30n0604_p0576c21║源，如離家去。入𫑮垂手，名安隱歸。
X30n0604_p0576c22║我等愚癡，悞服毒藥。自悔過咎，悞入邪流。
X30n0604_p0576c23║願見救療，更賜壽命。願佛見怜，方便攝化，更復賜
X30n0604_p0576c24║與智慧壽齡。
X30n0604_p0577a01║父見子等，苦惱如是。佛見眾生，於三界中，受如是
X30n0604_p0577a02║等，種種眾苦。
X30n0604_p0577a03║依諸經方，求好藥草。佛隨諸佛所行方便，名順方
X30n0604_p0577a04║書。察其病深，如理調伏，名求好藥。
X30n0604_p0577a05║色香美味，皆悉具足。行色道香，法音美味，藥料盡
X30n0604_p0577a06║足，
X30n0604_p0577a07║擣篩和合，與子令服。摧服剛暴，名為舂擣。退惡進
X30n0604_p0577a08║善，猶如篩簸。定慧均融，名為和合。付與受持，名為服
X30n0604_p0577a09║藥。
X30n0604_p0577a10║而作是言：此大良藥。良善大藥。
X30n0604_p0577a11║色香美味，皆悉具足。材料皆全，非偽藥也。
X30n0604_p0577a12║汝等可服，速除苦惱，無復眾患。汝可服此，疾除一
X30n0604_p0577a13║切身心苦惱，無復發生。
X30n0604_p0577a14║其諸子中不失心者：不失本有大乘心者。
X30n0604_p0577a15║見此良藥，色香俱好。聞法信解，善知義味。
X30n0604_p0577a16║即便服之，病盡除，愈。如法修行，得度生死。
X30n0604_p0577a17║餘失心者。喻無正信樂善之心。
X30n0604_p0577a18║見其父來。遇佛出興。
X30n0604_p0577a19║雖亦歡喜問訊。雖見佛喜，來相請問。
X30n0604_p0577a20║求索治病。願求脫苦。
X30n0604_p0577a21║然與其藥而不肯服。然授以法而不肯修。
X30n0604_p0577a22║所以者何？何故來求而不肯服？
X30n0604_p0577a23║毒氣深入，失本心故。邪毒習氣，深入其心，壞善根
X30n0604_p0577a24║故。
X30n0604_p0577b01║於此好色香，藥而謂不美。於正直法，不能知味。
X30n0604_p0577b02║父作是念：此子可愍。見子有疾，所以深怜。
X30n0604_p0577b03║為毒所中，心皆顛倒。被毒所中，心無正念，而皆顛
X30n0604_p0577b04║倒。
X30n0604_p0577b05║雖見我喜，求索救療。雖見佛喜，求為救護。
X30n0604_p0577b06║如是好藥而不肯服。如是正法而不奉行。
X30n0604_p0577b07║我今當設方便，令服此藥。唱言涅槃，而為方便，令
X30n0604_p0577b08║思正法。
X30n0604_p0577b09║即作是言：汝等當知！汝等諸子，當知此意。
X30n0604_p0577b10║我今衰老，死時已至。謂將入滅。
X30n0604_p0577b11║是好良藥。大藏經卷。
X30n0604_p0577b12║今留在此。流布世間。
X30n0604_p0577b13║汝可取服。汝可取則，依法修行。
X30n0604_p0577b14║勿憂不差。勿得憂疑，苦不能脫。
X30n0604_p0577b15║作是教已，復至他國。囑付子已，更應餘方。
X30n0604_p0577b16║遣使還告：汝父已死。使即菩薩承佛付囑，荷法流
X30n0604_p0577b17║通，名為還告示言：世尊！今已入滅。
X30n0604_p0577b18║是時諸子。若十二十，乃至百數，
X30n0604_p0577b19║聞父背喪，心大憂惱。聞知佛滅，其心憂悶。
X30n0604_p0577b20║而作是念：作是念言：
X30n0604_p0577b21║若父在者，慈愍我等，能見救護。若佛在世，怜念我
X30n0604_p0577b22║等，能為方便，而作救護。
X30n0604_p0577b23║今者捨我，遠喪他國。今者棄我，於方便土，而現寂
X30n0604_p0577b24║滅，
X30n0604_p0577c01║自惟孤露，無復恃怙。自思孤幼，窮露無依，慈父既
X30n0604_p0577c02║喪，無復恃怙。
X30n0604_p0577c03║常懷悲感，心遂醒悟。常懷悲慼，有以感動，遂得本
X30n0604_p0577c04║心，復還醒悟。
X30n0604_p0577c05║乃知此藥色味香美。乃知佛法，理味深長。
X30n0604_p0577c06║即取服之，毒病皆愈。即取教法，依而奉行，漏業悉
X30n0604_p0577c07║盡。
X30n0604_p0577c08║其父聞子悉已得差。佛居真寂，聞諸機緣，妄心已
X30n0604_p0577c09║覺，
X30n0604_p0577c10║尋便來歸，咸使見之。即便起應，復見世間，咸令有
X30n0604_p0577c11║緣，而得覩現。
X30n0604_p0577c12║諸善男子，於意云何？於汝意中以為如何？
X30n0604_p0577c13║頗有人能說此良醫虗妄罪不？醫人方便，假言已
X30n0604_p0577c14║死而救其子，頗有人能說其不應虗妄過不？
X30n0604_p0577c15║不也世尊。此彌勒答：父雖不死，本是好意，無虗妄
X30n0604_p0577c16║也。
X30n0604_p0577c17║佛言：我亦如是。佛之所為，亦如醫者。
X30n0604_p0577c18║成佛已來無量無邊百千萬億那由他阿僧祇劫。
X30n0604_p0577c19║成佛實久，得無生滅，已經無量，阿僧祇劫。
X30n0604_p0577c20║為眾生故。如醫為子。
X30n0604_p0577c21║以方便力，言當滅度。說滅度者，是方便智。
X30n0604_p0577c22║亦無有能，如法說我，虗妄過者。亦無有人能如法
X30n0604_p0577c23║說我之所行虗妄罪也。
X30n0604_p0577c24║爾時，世尊欲重宣此義，而說偈言：自我得佛來，所經
X30n0604_p0578a01║諸劫數。自從我得，成道已來，所經劫數，
X30n0604_p0578a02║無量百千萬，億載阿僧祗。如是長久。
X30n0604_p0578a03║常說法教化，無數億眾生。說法度生，未曾暫廢。
X30n0604_p0578a04║令入於佛道。令其得入，佛無上道。
X30n0604_p0578a05║爾來無量劫。自從爾來，經無量劫，
X30n0604_p0578a06║為度眾生故，方便現涅槃。中間數數示生唱滅。
X30n0604_p0578a07║而實不滅度，常住此說法。據佛法報，實無滅時，常
X30n0604_p0578a08║住世間，演說諸法。
X30n0604_p0578a09║我常住於此。佛既常住世間，眾生云何不見？
X30n0604_p0578a10║以諸神通力。以諸神通，方便之力，
X30n0604_p0578a11║令轉倒眾生，雖近而不見。人人身中，有佛世尊，結
X30n0604_p0578a12║加趺坐，德相具足。只為昏迷，生顛倒想，雖則至近，而
X30n0604_p0578a13║不得見。
X30n0604_p0578a14║眾見我滅度，廣供養舍利。眾見如來色身入滅，廣
X30n0604_p0578a15║興供養遺體舍利。
X30n0604_p0578a16║咸皆懷戀慕，而生渴仰心。眾皆戀慕，生心渴仰。
X30n0604_p0578a17║眾生既信伏，質直意柔輭。眾生既然深信降伏，質
X30n0604_p0578a18║實正直，意中柔軟。
X30n0604_p0578a19║一心欲見佛，不自惜身命。一心樂欲，得見如來，於
X30n0604_p0578a20║身命財，無所恡惜。
X30n0604_p0578a21║時我及眾僧，俱出靈鷲山。佛及僧眾，俱時出現。
X30n0604_p0578a22║我時語眾生，常在此不滅。我於是時語諸眾生：常
X30n0604_p0578a23║住於此，不曾有滅。
X30n0604_p0578a24║以方便力故，現有滅不滅。佛以方便，智慧之力，為
X30n0604_p0578b01║眾生故，現滅不滅。
X30n0604_p0578b02║餘國有眾生，恭敬信樂者。餘方國土，有能敬樂，信
X30n0604_p0578b03║佛法者，
X30n0604_p0578b04║我復於彼中，為說無上法。機興則說，無有定處。
X30n0604_p0578b05║汝等不聞此，但謂我滅度。汝等未聞如是方便，但
X30n0604_p0578b06║謂處來實是滅度。
X30n0604_p0578b07║我見諸眾生，沒在於苦海。佛見眾生，沉溺生死，
X30n0604_p0578b08║故不為現身，令其生渴仰。故即隱去不與現身，欲
X30n0604_p0578b09║令其心而生渴仰。
X30n0604_p0578b10║因其心戀慕，乃出為說法。因其心中生於戀慕，乃
X30n0604_p0578b11║即出現與之說法。
X30n0604_p0578b12║神通力如是。此乃如來神通之力，其事如是。
X30n0604_p0578b13║於阿僧祇劫。從成佛來，經歷許久？
X30n0604_p0578b14║常在靈鷲山。說法華處。
X30n0604_p0578b15║及餘諸住處。諸方國土說法之處。
X30n0604_p0578b16║眾生見劫盡，大火所燒時。眾生眼見，劫末之時，大
X30n0604_p0578b17║火熾然，俱時焚蕩。
X30n0604_p0578b18║我此土安隱，天人常充滿。正性名佛，緣了二性名
X30n0604_p0578b19║為人天。當於瞋火熾焰之時，一念正覺事用皆如貼
X30n0604_p0578b20║然無礙，名土安隱。一切善相皆悉現前，名為充滿。
X30n0604_p0578b21║園林諸堂閣，種種寶莊嚴。七覺茂林，道品樓閣，咸
X30n0604_p0578b22║以眾善，珍寶莊嚴。
X30n0604_p0578b23║寶樹多華果，眾生所遊樂。菩提願王，名為：寶樹；善
X30n0604_p0578b24║業，名：華；善報，名：果；念念善心，名為：眾生；常在其中，名
X30n0604_p0578c01║為：遊樂；
X30n0604_p0578c02║諸天擊天鼓，常作眾妓樂。一念淨心，名曰諸天。四
X30n0604_p0578c03║大交擊，從身發聲，名擊天皷，以和雅音。四攝利生，名
X30n0604_p0578c04║作伎樂。
X30n0604_p0578c05║雨曼陀羅華，散佛及大眾。作眾善事，名：雨寶華莊
X30n0604_p0578c06║嚴佛境及眷屬眾。
X30n0604_p0578c07║我淨土不毀，而眾見燒盡。佛之淨土具諸快樂，業
X30n0604_p0578c08║苦眾生瞋火起處，玉石俱焚不可撲滅。
X30n0604_p0578c09║憂怖諸苦惱，如是悉充滿。憂愁怖畏，種種苦惱，如
X30n0604_p0578c10║是諸難，悉皆充滿。
X30n0604_p0578c11║是諸罪眾生，以惡業因緣。是諸界內罪苦眾生，以
X30n0604_p0578c12║久遠來作諸不善惡因緣故。
X30n0604_p0578c13║過阿僧祇劫，不聞三寶名。過於無量，阿僧祇劫，不
X30n0604_p0578c14║得獲聞，三寶名字。
X30n0604_p0578c15║諸有修功德，柔和質直者。有諸眾生，修習善行，柔
X30n0604_p0578c16║軟和順，質樸正直，如是之者，
X30n0604_p0578c17║則皆見我身，在此而說法。則皆見佛，常在於此，寂
X30n0604_p0578c18║滅之處，而與說法。
X30n0604_p0578c19║或時為此眾，說佛壽無量。或時為眾，說佛壽長，令
X30n0604_p0578c20║生歡喜，敬慕於佛。
X30n0604_p0578c21║久乃見佛者，為說佛難值。經歷久劫，乃見佛者，與
X30n0604_p0578c22║說難者，令生至重。
X30n0604_p0578c23║我智力如是。如來智力，說易說難，或促或延，巧更
X30n0604_p0578c24║如是。
X30n0604_p0579a01║慧光照無量。由性發光，因光見道。慧光無量，洞徹
X30n0604_p0579a02║無遺。
X30n0604_p0579a03║壽命無數劫。所成智身，報得壽命，無有限量，不可
X30n0604_p0579a04║計劫。
X30n0604_p0579a05║久修業所得。如是福德，皆由因地久修淨業之所
X30n0604_p0579a06║得成。
X30n0604_p0579a07║汝等有智者，勿於此生疑。汝等菩薩是有智者，當
X30n0604_p0579a08║以理會於此勿疑。
X30n0604_p0579a09║當斷令永盡。當斷疑網，令永不生。
X30n0604_p0579a10║佛語實不虗，如醫善方便。佛語真實，不誑眾生，譬
X30n0604_p0579a11║如良醫，善施方便。
X30n0604_p0579a12║為治狂子故，實在而言死。為治失心狂子之故，實
X30n0604_p0579a13║不入滅而唱涅槃。
X30n0604_p0579a14║無能說虗妄。據相似虗而心實善，無有人能說為
X30n0604_p0579a15║虗妄。
X30n0604_p0579a16║我亦為世父，救諸苦患者。佛亦為諸，世間之父，是
X30n0604_p0579a17║救眾生，諸苦難者。
X30n0604_p0579a18║為凡夫轉倒，實在而言滅。為諸凡夫心想顛倒，執
X30n0604_p0579a19║非是感，是為非佛，雖實在而滅度。
X30n0604_p0579a20║以常見我故，而生憍恣心。以其心愚，若常見佛而
X30n0604_p0579a21║生憍慢恣縱之心。
X30n0604_p0579a22║放逸著五欲，墮於惡道中。放蕩狂逸，耽著五欲，隨
X30n0604_p0579a23║業隨於三惡道中。
X30n0604_p0579a24║我常知眾生，行道不行道。佛常了知，眾生之心，或
X30n0604_p0579b01║復行道，及不行道。
X30n0604_p0579b02║隨所應可度，為說種種法。觀機逗教，如醫用藥，隨
X30n0604_p0579b03║以何法而得度者，即為說之，令得歡喜。
X30n0604_p0579b04║每自作是念：以何令眾生。每自心中，作如是念：以
X30n0604_p0579b05║何方便，令彼眾生，
X30n0604_p0579b06║得入無上道，速成就佛身。得入如來無上智慧，速
X30n0604_p0579b07║得成就圓滿報身。
X30n0604_p0579b08║妙法蓮華經分別功德品第十七
X30n0604_p0579b09║因前品中，聞世尊說本時所成壽長遠利生方便
X30n0604_p0579b10║智慧難量，諸菩薩眾咸悉開解，量其所入得益不
X30n0604_p0579b11║同，如來一一約人分別功德淺深，為眾隨而說。
X30n0604_p0579b12║爾時，大會聞佛說壽命劫數長遠如是。眾聞佛說，
X30n0604_p0579b13║報身壽命，如是長久，
X30n0604_p0579b14║無量無邊阿僧祇眾生得大饒益。聞佛壽長，開近
X30n0604_p0579b15║顯遠，得久修益。
X30n0604_p0579b16║於時，世尊告彌勒菩薩摩訶薩：佛見大眾各得饒
X30n0604_p0579b17║益，語彌勒知：
X30n0604_p0579b18║阿逸多！彌勒名也。
X30n0604_p0579b19║我說是如來，壽命長遠時。佛於前品說壽永時。
X30n0604_p0579b20║六百八十萬億那由他恒河沙眾生，得無生法忍。
X30n0604_p0579b21║六百者表六根，八十者表八識。眾生即是念念之心。
X30n0604_p0579b22║那由他恒河沙者，說其心念數量。若是妄念消殞，生
X30n0604_p0579b23║法本空，徹見自性，了了分明，一切逆順，不能傾動。證
X30n0604_p0579b24║此理者，法眼清淨，是則名為得無生忍。
X30n0604_p0579c01║復有千倍菩薩摩訶薩得聞持陀羅尼門。言千倍
X30n0604_p0579c02║者，謂菩薩數倍前千倍。陀羅尼者，此云總持，隨所聞
X30n0604_p0579c03║法悉能受持，一切諸法由此出故，名總持門。
X30n0604_p0579c04║復有一世界微塵數菩薩摩訶薩，得樂說無礙辨才；
X30n0604_p0579c05║以一世界抹為微塵，以一點塵為一菩薩，得大辨
X30n0604_p0579c06║才，樂說諸法無所滯礙。
X30n0604_p0579c07║復有一世界微塵數菩薩摩訶薩，得百千萬億無量
X30n0604_p0579c08║旋陀羅尼。旋轉曉解諸總持門，於一法中出生無
X30n0604_p0579c09║量無邊句義。
X30n0604_p0579c10║復有三千大千世界微塵數菩薩摩訶薩，能轉不退
X30n0604_p0579c11║法輪。智慧甚深，住不退地，能為眾生，轉不退輪。
X30n0604_p0579c12║復有二千中國土微塵數菩薩摩訶薩，能轉清淨法
X30n0604_p0579c13║輪。凡一小千名一中千，一千中千名一大千，今二
X30n0604_p0579c14║中千即是兩箇大千世界。悉抹為塵，譬菩薩數悟法
X30n0604_p0579c15║性空，住清淨地，能為眾等轉清淨輪。
X30n0604_p0579c16║復有小千國土微塵數菩薩摩訶薩。一千四天下，
X30n0604_p0579c17║名為一小千。
X30n0604_p0579c18║八生當得阿耨多羅三藐三菩提。言八生者即是
X30n0604_p0579c19║二地，數至妙覺名為八生，當得無上佛果菩提。
X30n0604_p0579c20║復有四四天下微塵數菩薩摩訶薩。四箇四天下
X30n0604_p0579c21║微塵數量。
X30n0604_p0579c22║四生當得阿耨多羅三藐三菩提。言四生者，即第
X30n0604_p0579c23║八地。過四生已，得佛菩提。
X30n0604_p0579c24║復有三四天下微塵數菩薩摩訶薩，三生當得阿耨
X30n0604_p0580a01║多羅三藐三菩提。即第九地，三生成佛。
X30n0604_p0580a02║復有二四天下微塵數菩薩摩訶薩，二生當得阿耨
X30n0604_p0580a03║多羅三藐三菩提。即第十地，二生成佛。
X30n0604_p0580a04║復有一四天下。四大部洲，名一天下。
X30n0604_p0580a05║微塵數菩薩摩訶薩，一生當得阿耨多羅三藐三菩
X30n0604_p0580a06║提。即等覺地，一生成佛。
X30n0604_p0580a07║復有八世界微塵數眾生，皆發阿耨多羅三藐三菩
X30n0604_p0580a08║提心。有八世界微塵數眾，皆發如來無上道心。
X30n0604_p0580a09║佛說是諸菩薩摩訶薩得大法利時。如前所列諸
X30n0604_p0580a10║菩薩眾，於佛妙法得大增進利益之時。
X30n0604_p0580a11║於虗空中雨曼陀羅華。下小白華。
X30n0604_p0580a12║摩訶曼陀羅華。大白華也。諸天仙眾聞法歡喜，於
X30n0604_p0580a13║空雨華。
X30n0604_p0580a14║以散無量百千萬億寶樹下師子座上諸佛。即供
X30n0604_p0580a15║十方，坐寶樹下，分身諸佛，
X30n0604_p0580a16║并散七寶塔中師子座上釋迦牟尼佛。多寶分座，
X30n0604_p0580a17║命令坐者，此土教主，釋迦世尊。
X30n0604_p0580a18║及久滅度，多寶如來。在寶塔中同證法者。
X30n0604_p0580a19║亦散一切諸大菩薩。他方此土，會中菩薩，
X30n0604_p0580a20║及四部眾。在會聽法僧尼士女。
X30n0604_p0580a21║又雨細末旃檀、沉水香等。前散寶華，表真實行。此
X30n0604_p0580a22║陳香供，表真實德。
X30n0604_p0580a23║於虗空中，天皷自鳴，妙聲深遠。虗空中者，表法性
X30n0604_p0580a24║空。天上之皷自然鳴者，表無作偈，無問自說，梵音美
X30n0604_p0580b01║妙，其義深遠。
X30n0604_p0580b02║又雨千種天衣。天衣散者，大約云千，表無生理忍
X30n0604_p0580b03║辱之衣。
X30n0604_p0580b04║垂諸瓔珞。垂瓔珞者，表以智珠而為嚴飾。
X30n0604_p0580b05║真珠瓔珞。蚌螺之珠，喻小智也。
X30n0604_p0580b06║摩尼珠瓔珞。大寶珠也，表大智慧。
X30n0604_p0580b07║如意珠瓔珞。如意珠王，即能出生一切珍寶，表於
X30n0604_p0580b08║中道佛之智慧圓妙明心。
X30n0604_p0580b09║徧於九方。徧九方者，從天散下充滿四方及以四
X30n0604_p0580b10║維并中央也，即表六凡及以三聖同嚴佛果。
X30n0604_p0580b11║眾寶香爐，燒無價香。爐即心寶，香即道韻，以智修
X30n0604_p0580b12║德，名曰燒香。
X30n0604_p0580b13║自然周至，供養大會。一念既徧，一塵亦徧，出乎誠
X30n0604_p0580b14║心，初非作意，故曰自然。其心普故，無有缺處，故云周
X30n0604_p0580b15║至。即是十法界心，熏惡成善，名為供養。
X30n0604_p0580b16║一一，佛上。一一覺了善性之上。
X30n0604_p0580b17║有諸菩薩，執持幡蓋。菩薩即是行因之心，執法莊
X30n0604_p0580b18║嚴名為幡蓋。
X30n0604_p0580b19║次第而上，至于梵天。次第升上，離欲清淨，到無欲
X30n0604_p0580b20║處，名為梵天。
X30n0604_p0580b21║是諸菩薩，以妙音聲。光音天上，以光表音，智光發
X30n0604_p0580b22║現，名為妙音。
X30n0604_p0580b23║歌無量頌，讚歎諸佛。此妙歌讚供養佛者，非耳所
X30n0604_p0580b24║聞，唯須眼見。
X30n0604_p0580c01║爾時，彌勒菩薩從座而起，偏袒右肩，合掌向佛，而說
X30n0604_p0580c02║偈言：彌勒菩薩，大眾之首，見已心喜，出眾讚佛。
X30n0604_p0580c03║佛說希有法，昔所未曾聞。此法希有，佛成道來，未
X30n0604_p0580c04║曾聞說，
X30n0604_p0580c05║世尊有大力，壽命不可量。世尊有大智慧神力，壽
X30n0604_p0580c06║命長遠不可稱量。
X30n0604_p0580c07║無數諸佛子。今此會中，無數佛子，
X30n0604_p0580c08║聞世尊分別說，得法利者，歡喜充徧身。聞佛世尊
X30n0604_p0580c09║如上分別會眾之人所得法利，獲大歡喜，充滿其身。
X30n0604_p0580c10║或住不退地。登不退地。
X30n0604_p0580c11║或得陀羅尼。入總持門。
X30n0604_p0580c12║或無礙樂說。獲無礙辯，樂說無窮。
X30n0604_p0580c13║萬億旋總持。得千萬億，旋陀羅尼。
X30n0604_p0580c14║或有大千界，微塵數菩薩，各各皆能轉，不退之法輪。
X30n0604_p0580c15║如前。
X30n0604_p0580c16║復有中千界，微塵數菩薩，各各皆能轉，清淨之法輪。
X30n0604_p0580c17║如前。
X30n0604_p0580c18║復有小千界，微塵數菩薩，餘各八生在，當得成佛道。
X30n0604_p0580c19║如前。
X30n0604_p0580c20║復有四三二，如此四天下。即前四四天下，三四天
X30n0604_p0580c21║下，二四天下，一四天下。
X30n0604_p0580c22║微塵數菩薩，隨數生成佛。言隨數者，或四生、或三
X30n0604_p0580c23║生、或二生，次第修證，然後成佛。
X30n0604_p0580c24║或一四天下，微塵數菩薩，餘有一生在。等覺菩薩
X30n0604_p0581a01║尚有一生。
X30n0604_p0581a02║當得一切智。當得成就一切種智。
X30n0604_p0581a03║如是等眾生。如上等眾。
X30n0604_p0581a04║聞佛壽長遠。聞佛開示，壽命長遠。
X30n0604_p0581a05║得無量無漏，清淨之果報。如上所說，分別菩薩各
X30n0604_p0581a06║各所得智慧果報。
X30n0604_p0581a07║復有八世界，微塵數眾生。八大千界。
X30n0604_p0581a08║聞佛說壽命，皆發無上心。聞佛開示，法壽長遠，皆
X30n0604_p0581a09║發道心，願得如佛。
X30n0604_p0581a10║世尊說無量，不可思議法。佛說壽量不思議法。
X30n0604_p0581a11║多有所饒益，如虗空無邊。利益廣大，如空無邊。
X30n0604_p0581a12║雨天曼陀羅，摩訶曼陀羅。諸天歡喜，空中雨華。
X30n0604_p0581a13║釋梵如恒沙，無數佛土來。帝釋梵王，數如恒沙，從
X30n0604_p0581a14║無量土，來此娑婆。
X30n0604_p0581a15║雨旃檀沉，水繽紛而亂墜。雨於細末，旃檀沉水，妙
X30n0604_p0581a16║香繽紛，從空飄下。
X30n0604_p0581a17║如鳥飛空下，供散於諸佛。譬如飛鳥，從空而下，供
X30n0604_p0581a18║散多寶，釋迦諸佛。
X30n0604_p0581a19║天皷虗空中，自然出妙聲。虗空之中，不因人擊，天
X30n0604_p0581a20║鼓自響，出妙音聲。
X30n0604_p0581a21║天衣千萬億，旋轉而來下。天上妙衣，千萬億種，於
X30n0604_p0581a22║虗空中，旋轉而下。
X30n0604_p0581a23║眾寶妙香爐，燒無價之香。寶爐之中，爇眾妙香。
X30n0604_p0581a24║自然悉周徧，供養諸世尊。妙音普熏，周徧法界，供
X30n0604_p0581b01║諸世尊。
X30n0604_p0581b02║其大菩薩眾，執七寶幡蓋。眾執七寶幡蓋之者，謂
X30n0604_p0581b03║表七善功德莊嚴。
X30n0604_p0581b04║高妙萬億種。高勝妙好，有萬億種，
X30n0604_p0581b05║次第至梵天。自下次第，至于梵天。
X30n0604_p0581b06║一一諸佛前。徧於一一諸佛之前。
X30n0604_p0581b07║寶幢懸勝幡。於寶幢上，念勝妙幡，
X30n0604_p0581b08║亦以千萬偈，歌詠諸如來。菩薩亦以偈讚諸佛：
X30n0604_p0581b09║如是種種事，昔所未曾有。此眾美事，昔所未有。
X30n0604_p0581b10║聞佛壽無量，一切皆歡喜。聞佛壽長，知佛德妙，一
X30n0604_p0581b11║切大眾，心皆歡喜。
X30n0604_p0581b12║佛名聞十方，廣饒益眾生。佛之名字，傳聞十方，廣
X30n0604_p0581b13║大饒益，一切眾生。
X30n0604_p0581b14║一切具善根，以助無上心。令一切眾，具足善根，悉
X30n0604_p0581b15║以資助，無上道心。
X30n0604_p0581b16║爾時，佛告彌勒菩薩摩訶薩：彌勒菩薩說上偈已，
X30n0604_p0581b17║佛復告之：
X30n0604_p0581b18║阿逸多！其有眾生聞佛壽命長遠如是。不可計數。
X30n0604_p0581b19║乃至能生一念信解。下至一念，生信解心。
X30n0604_p0581b20║所得功德，無有限量。一念信心，功德無限，何況具
X30n0604_p0581b21║足深心信解？
X30n0604_p0581b22║若有善男子、善女人，為阿耨多羅三藐三菩提故。
X30n0604_p0581b23║有善男女，為求道故，
X30n0604_p0581b24║於八十萬億那由他劫行五波羅蜜。八十萬億，即
X30n0604_p0581c01║表八識。五波羅蜜，除去般若。
X30n0604_p0581c02║檀波羅蜜。此云布施。
X30n0604_p0581c03║尸羅波羅蜜。此云持戒。
X30n0604_p0581c04║羼提波羅蜜。此云忍辱。
X30n0604_p0581c05║毗黎耶波羅蜜。此云精進。
X30n0604_p0581c06║禪波羅蜜。此云入定。
X30n0604_p0581c07║除般若波羅蜜。此云智慧，般若真智是諸佛母，經
X30n0604_p0581c08║舉功德校量信解，故除般若。
X30n0604_p0581c09║以是功德。以是五度，所獲功德，
X30n0604_p0581c10║比前功德。此前一念信解功德。
X30n0604_p0581c11║百分、千分、百千萬億分，不及其一。百分之中，不及
X30n0604_p0581c12║其一。以至千萬，亦不及一。萬分中一，億分中一，亦皆
X30n0604_p0581c13║不及。
X30n0604_p0581c14║乃至算數譬喻所不能知。乃至算師計算，一切譬
X30n0604_p0581c15║喻所不能知。
X30n0604_p0581c16║若善男子、善女人，有如是功德。若有如是，信解功
X30n0604_p0581c17║德，
X30n0604_p0581c18║於阿耨多羅三藐三菩提退者，無有是處。無信心
X30n0604_p0581c19║者易得退道，有是信心而於菩提生退轉者，無有是
X30n0604_p0581c20║處。
X30n0604_p0581c21║爾時，世尊欲重宣此義，而說偈言：若人求佛慧。若
X30n0604_p0581c22║復有人，求佛智慧，
X30n0604_p0581c23║於八十萬億那由他劫數行五波羅蜜。經歷多劫，
X30n0604_p0581c24║修行五度。
X30n0604_p0582a01║於是諸劫中，布施供養佛，及緣覺弟子，并諸菩薩眾。
X30n0604_p0582a02║多劫供養，佛及緣覺，并菩薩眾，
X30n0604_p0582a03║珍異之飲食。珍奇飲饌。
X30n0604_p0582a04║上服與臥具。上服即寶衣，臥具即床褥，
X30n0604_p0582a05║旃檀立精舍。以旃檀木，建立精舍，而作僧坊。
X30n0604_p0582a06║以園林莊嚴。施以園林，莊嚴勝境。
X30n0604_p0582a07║如是等布施。飲食、衣服、房舍、臥具，即以四事而行
X30n0604_p0582a08║施也。
X30n0604_p0582a09║種種皆微妙。其有種種，所施之物，精意微妙，
X30n0604_p0582a10║盡此諸劫數。八十萬億，那由他劫，
X30n0604_p0582a11║以迴向佛道。回此施福，向於佛道。
X30n0604_p0582a12║若復持禁戒。持佛淨戒。
X30n0604_p0582a13║清淨無缺漏。戒行清淨，無有缺失，及以滲漏，
X30n0604_p0582a14║求於無上道，諸佛之所歎。求於正道，佛所歎行。
X30n0604_p0582a15║若復行忍辱，住於調柔地。能行忍辱，住調柔位。
X30n0604_p0582a16║設眾惡來加，其心不傾動。言或眾惡加臨其身，其
X30n0604_p0582a17║身安忍，終不傾動。
X30n0604_p0582a18║諸有得法者，懷於增上慢。諸有修行得法趣者，內
X30n0604_p0582a19║懷自得增上慢心。
X30n0604_p0582a20║為此所輕惱，如是亦能忍。被此等人之所輕惱，如
X30n0604_p0582a21║是亦能安然忍受。
X30n0604_p0582a22║若復勤精進，志念常堅固。若復有人，勤行精進，志
X30n0604_p0582a23║願正念，常時堅固，
X30n0604_p0582a24║於無量億劫，一心不懈息。經歷久劫，常爾一心，不
X30n0604_p0582b01║懈不怠，
X30n0604_p0582b02║又於無數劫，住於空閑處。又經多劫，在空靜處，
X30n0604_p0582b03║若坐若經行。若或坐禪，及以經行，
X30n0604_p0582b04║除睡常攝心。唯除睡時，常攝其心。
X30n0604_p0582b05║以是因緣故，能生諸禪定。以是空閑攝靜因緣故，
X30n0604_p0582b06║能發生諸禪定力。
X30n0604_p0582b07║八十億萬劫，安住心不亂。住第八識安隱心中。
X30n0604_p0582b08║持此一心福，願求無上道。持此一心，修禪定福，願
X30n0604_p0582b09║求如來，無上之道。
X30n0604_p0582b10║我得一切智，盡諸禪定際。自謂我得一切空智，盡
X30n0604_p0582b11║諸禪定所有邊際。
X30n0604_p0582b12║是人於百千，萬億劫數中，行此諸功德，如上之所說。
X30n0604_p0582b13║指上所說五度功德。
X30n0604_p0582b14║有善男女等，聞我說壽命。聞如來說，壽命久長。
X30n0604_p0582b15║乃至一念信，其福過於彼。一念信解，所得功德，勝
X30n0604_p0582b16║歷久劫，行於五度。良由五度是福，福是有為，慧出生
X30n0604_p0582b17║死，以福此念，云何能及？
X30n0604_p0582b18║若人悉無有，一切諸疑悔。若人悉無，諸疑悔心，
X30n0604_p0582b19║深心須臾信，其福為如此。信佛妙乘，願求佛道，名
X30n0604_p0582b20║為深心。若復有人於須臾間起大信心，其所得福過
X30n0604_p0582b21║於五度。
X30n0604_p0582b22║其有諸菩薩，無量劫行道。其有菩薩，多劫行道，
X30n0604_p0582b23║聞我說壽命，是則能信受。上上根器，久植善因，聞
X30n0604_p0582b24║佛所說，壽命長久，是智慧人，則能信受。
X30n0604_p0582c01║如是諸人等，頂受此經典。如上所說，諸有智人，聞
X30n0604_p0582c02║此經典，頂戴受持。
X30n0604_p0582c03║願我於未來，長壽度眾生。願我得於未來之世，久
X30n0604_p0582c04║復長壽度脫眾生。
X30n0604_p0582c05║如今日世尊，諸釋中之王。一如今日釋迦世尊，諸
X30n0604_p0582c06║釋種中無上法王。
X30n0604_p0582c07║道場師子吼，說法無所畏。於道場中作師子吼，為
X30n0604_p0582c08║眾說法無所怖畏。
X30n0604_p0582c09║我等未來世，一切所尊敬。我等未來得證道時，為
X30n0604_p0582c10║一切眾之所尊敬。
X30n0604_p0582c11║坐於道場時，說壽亦如是。坐於道場，說壽量時，亦
X30n0604_p0582c12║如今日，釋迦世尊。
X30n0604_p0582c13║若有深心者，清淨而質直。若有深心，清淨無染，而
X30n0604_p0582c14║心質直，
X30n0604_p0582c15║多聞能總持，隨義解佛語。聞見廣博，能總憶持，隨
X30n0604_p0582c16║經意義，善解佛語。
X30n0604_p0582c17║如是諸人等，於此無有疑。如是人等，則於此經深
X30n0604_p0582c18║心信解，無有疑惑。
X30n0604_p0582c19║又，阿逸多！若有聞佛壽命長遠，解其言趣。善能解
X30n0604_p0582c20║了語言義趣。
X30n0604_p0582c21║是人所得功德無有限量。功益深也。
X30n0604_p0582c22║能起如來無上之慧。經所明者，佛之知見信解，則
X30n0604_p0582c23║發無上智慧。
X30n0604_p0582c24║何況廣聞是經。前文但云乃至一念信解功德如
X30n0604_p0583a01║是，況復廣聞功益轉勝，不言可知。
X30n0604_p0583a02║若教人聞。若教訓人，令其得聞，
X30n0604_p0583a03║若自持。自身受持。
X30n0604_p0583a04║若教人持。若或教化，令他受持，
X30n0604_p0583a05║若自書。親手自書。
X30n0604_p0583a06║若教人書。若教他人，書寫是經，
X30n0604_p0583a07║若以華香、瓔珞、幢幡、繒蓋、香油、蘇燈供養經卷。華
X30n0604_p0583a08║香，表德。瓔珞等具，用嚴法身。然燈續明，表智光也。不
X30n0604_p0583a09║離事供，用顯真常。
X30n0604_p0583a10║是人功德無量無邊，能生一切種智。因心起行，因
X30n0604_p0583a11║行入道，能生如來一切種智。
X30n0604_p0583a12║阿逸多！若善男子、善女人，聞我說壽命長遠。聞世
X30n0604_p0583a13║尊說，佛壽長遠。
X30n0604_p0583a14║深心信解。以清淨心，深生信解。
X30n0604_p0583a15║則為見佛常，在耆闍崛山。經者，即是如來法身。信
X30n0604_p0583a16║解是經，則是見佛常在靈山，不曾隱沒。
X30n0604_p0583a17║共大菩薩、諸聲聞眾，圍繞說法。此經具載諸大菩
X30n0604_p0583a18║薩及聲聞眾深心信解，如從佛口親聞無異，則見大
X30n0604_p0583a19║眾一時圍繞。
X30n0604_p0583a20║又見此娑婆世界，其地瑠璃，坦然平正。經談實相，
X30n0604_p0583a21║其體瑩潔，故如瑠璃。心無異念，所以坦然。絕無艱險，
X30n0604_p0583a22║故曰平正。
X30n0604_p0583a23║閻浮檀金，以界八道。堅固正法名曰金繩，閻浮檀
X30n0604_p0583a24║河所產之金，其色最上以金為繩，分八正道令知齊
X30n0604_p0583b01║限，見八正時名見法體。
X30n0604_p0583b02║寶樹行列。寶樹即是菩提願王，次第分布名為行
X30n0604_p0583b03║列。
X30n0604_p0583b04║諸臺樓觀，皆悉寶成。臺觀等相，即喻道品，次第層
X30n0604_p0583b05║級，嚴顯可觀，皆善所積，名曰寶成。
X30n0604_p0583b06║其菩薩眾，咸處其中。諸大菩薩，皆修道品，是故大
X30n0604_p0583b07║眾，咸處其中。
X30n0604_p0583b08║若有能如是觀者。若有人能，如是諦觀，
X30n0604_p0583b09║當知是為深信解相。此是得見實報莊嚴，所以名
X30n0604_p0583b10║為深信解相。
X30n0604_p0583b11║又復如來滅後。於佛滅後，濁世之時，
X30n0604_p0583b12║若聞是經，而不毀訾，起隨喜心。聞經不毀，又能起
X30n0604_p0583b13║於，隨喜之心，
X30n0604_p0583b14║當知已為深信解相。此等亦名深信之相。
X30n0604_p0583b15║何況讀誦受持之者。何況有能讀誦受持。
X30n0604_p0583b16║斯人則為頂戴如來。經顯佛智，如來法體，頂受是
X30n0604_p0583b17║法，名戴如來。
X30n0604_p0583b18║阿逸多！是善男子、善女人不須為我復起塔寺。有
X30n0604_p0583b19║是經處，則為是塔，所以不須更造塔也。
X30n0604_p0583b20║及作僧坊，以四事供養眾僧。念念善心，不可計算，
X30n0604_p0583b21║心與法合，其心不二，名之為僧。深心謹奉，是真供養，
X30n0604_p0583b22║所以不須更造僧坊，及辦四事供養僧也。
X30n0604_p0583b23║所以者何。是善男子善女人。受持讀誦是經典者。
X30n0604_p0583b24║若善男女，讀持此經。
X30n0604_p0583c01║為已起塔。是已起造佛之寶塔。
X30n0604_p0583c02║造立僧坊，供養眾僧。既開顯已，菩薩、聲聞同一實
X30n0604_p0583c03║道，根無大小，皆住其中，即是僧坊。念念修敬，即是供
X30n0604_p0583c04║僧。
X30n0604_p0583c05║則為以佛舍利起七寶塔。經是法身，名佛舍利。依
X30n0604_p0583c06║經起行，修七善法，是以七寶建舍利塔。
X30n0604_p0583c07║高廣漸小，至于梵天。竪窮三際，名之為高。橫徧十
X30n0604_p0583c08║方，名之為廣。轉廣轉高，愈精愈妙，名為漸小。極本天
X30n0604_p0583c09║真，清淨妙理，名至梵天。
X30n0604_p0583c10║懸諸幡蓋，及眾寶鈴。鼓舞名幡，覆庇名蓋，無情說
X30n0604_p0583c11║法，名曰寶鈴。
X30n0604_p0583c12║華香、瓔珞、抹香、塗香、燒香。華即善心，香即善德，瓔
X30n0604_p0583c13║珞妙嚴即忍辱，衣末香即細行，塗香嚴身莊令妙好，
X30n0604_p0583c14║燒香熏炙轉惡為善。
X30n0604_p0583c15║眾皷伎樂，簫笛箜篌。晝夜常作和樂之樂，身即樂
X30n0604_p0583c16║器，言即樂音，令諸聞者悅耳清心。
X30n0604_p0583c17║種種戲舞。以四攝法皷舞一切，猶如戲處以誘於
X30n0604_p0583c18║人。
X30n0604_p0583c19║以妙音聲，歌唄讚頌。以佛之心，誦佛之言，名妙音
X30n0604_p0583c20║聲；歌詠梵唄，讚佛法身，名為頌德。
X30n0604_p0583c21║則為已於無量千萬億劫作是供養已。過去久遠
X30n0604_p0583c22║塵劫中事，悉於此經宣示顯說。誦經一徧，即是廣遊
X30n0604_p0583c23║諸佛剎土，經於無量千萬億劫作供養已。
X30n0604_p0583c24║阿逸多！若我滅後，聞是經典。滅後得聞，是法華經。
X30n0604_p0584a01║有能受持，若自書，若教人書。自作教人，其功一等。
X30n0604_p0584a02║則為起立僧坊。則是書持，便為起寺。
X30n0604_p0584a03║以赤栴檀。即赤骨也。
X30n0604_p0584a04║作諸殿堂。即身體也。
X30n0604_p0584a05║三十有二。即身相也。
X30n0604_p0584a06║高八多羅樹。堂堂八尺，即身量也。若就事相，一多
X30n0604_p0584a07║羅樹是長七尺，總五丈餘。
X30n0604_p0584a08║高廣嚴好。一身之中包含造化，竪高橫廣等於虗
X30n0604_p0584a09║空，相好莊嚴無不具足。
X30n0604_p0584a10║百千比丘，於其中止。覺性名佛，軌則名法，佛法不
X30n0604_p0584a11║二和合名僧，百千正念聚在一身名為中止。
X30n0604_p0584a12║園林浴池。園林即是七覺支林，戒名為池，群聖所
X30n0604_p0584a13║浴。
X30n0604_p0584a14║經行禪窟。終日履踐，名曰經行。動而常靜，名為禪
X30n0604_p0584a15║窟。
X30n0604_p0584a16║衣服。飲食。柔和忍辱，名為衣服；禪悅法喜，名為飲
X30n0604_p0584a17║食；
X30n0604_p0584a18║床褥湯藥。法空之座，名為床褥。療治心病，名為湯
X30n0604_p0584a19║藥。
X30n0604_p0584a20║一切樂具，充滿其中。眾寶音樂悅目快心，諸餘樂
X30n0604_p0584a21║事悉滿其中。
X30n0604_p0584a22║如是僧坊堂閣若干百千萬億，其數無量。三十七
X30n0604_p0584a23║品重重森布，名為樓閣。一念一行是一去處，名曰若
X30n0604_p0584a24║干。
X30n0604_p0584b01║以此現前，供養於我。如經所說，依之起行，隨順佛
X30n0604_p0584b02║語，名供養佛。
X30n0604_p0584b03║及比丘僧。三業如法，住於善念，名為供僧。
X30n0604_p0584b04║是故我說，如來滅後。所以佛說滅度之後。
X30n0604_p0584b05║若有受持讀，誦為他人說。持讀經典，是自利行；為
X30n0604_p0584b06║人解說，即利他也。
X30n0604_p0584b07║若自書，若教人書。自書教人傳寫經典，有益見聞，
X30n0604_p0584b08║所以功大。
X30n0604_p0584b09║供養經卷。華香幡蓋，種種供養，由敬法故，則能見
X30n0604_p0584b10║佛。
X30n0604_p0584b11║不須復起塔寺，及造僧坊，供養眾僧。一心在道，率
X30n0604_p0584b12║身行之，即法供養，不在事緣。
X30n0604_p0584b13║況復有人能持是經，兼行布施、持戒、忍辱、精進、一心、
X30n0604_p0584b14║智慧？況能持經，兼行六度。一心即定，慧即般若。
X30n0604_p0584b15║其德最勝，無量無邊。內修理觀，外以事助，所獲功
X30n0604_p0584b16║德，不可計量。
X30n0604_p0584b17║譬如虗空，東西南北，四維上下，無量無邊。虗空廣
X30n0604_p0584b18║大，不可度量，無有終始，莫知邊際。
X30n0604_p0584b19║是人功德，亦復如是，無量無邊。與虗空等。
X30n0604_p0584b20║疾至一切種智。修理觀故成一切智，修事行故名
X30n0604_p0584b21║道種智。理事如如，是故速得一切種智。
X30n0604_p0584b22║若人讀誦受持是經，為他人說，若自書，若教人書。
X30n0604_p0584b23║前但持經，今為人說，及以書寫，
X30n0604_p0584b24║復能起塔，及造僧坊。又復善能起塔造寺。
X30n0604_p0584c01║供養讚歎，聲聞眾僧。供養眾僧，讚歎其經。
X30n0604_p0584c02║亦以百千萬億讚歎之法，讚歎菩薩功德。菩薩即
X30n0604_p0584c03║是大乘僧也。等是讚歎，要須合法，讚所當讚，能生功
X30n0604_p0584c04║德。苟非其人，而輙讚歎，尚不免罪，何況得福？
X30n0604_p0584c05║又為他人種種因緣，隨義解說此法華經。以諸因
X30n0604_p0584c06║緣隨其義理，為他眾生解說是經，布施行也。
X30n0604_p0584c07║復能清淨持戒。戒聖行也。
X30n0604_p0584c08║與柔和者，而共同止。忍辱無瞋。忍辱行也。
X30n0604_p0584c09║志念堅固，常貴坐禪，得諸深定。志願堅固，常重修
X30n0604_p0584c10║禪，得諸菩薩深妙之定，禪定行也。
X30n0604_p0584c11║精進勇猛，攝諸善法。常勤精進，勇捍多力，以諸善
X30n0604_p0584c12║法修攝其心，精進行也。
X30n0604_p0584c13║利根智慧，善答問難。以利根故，智慧高明，隨有所
X30n0604_p0584c14║問，答今歡喜，信伏隨從，名曰善答般若行也。
X30n0604_p0584c15║阿逸多。若我滅後。諸善男子善女人。受持讀誦是經
X30n0604_p0584c16║典者。若善男女，滅後弘經，
X30n0604_p0584c17║復有如是諸善功德。謂弘經外又行六度，修習如
X30n0604_p0584c18║上諸善功德。
X30n0604_p0584c19║當知是人已趣道場。當知如是弘經修福菩薩行
X30n0604_p0584c20║人，已向道場。
X30n0604_p0584c21║近阿耨多羅三藐三菩提。去佛不遠，得近菩提。
X30n0604_p0584c22║坐道樹下。一切時中心常在道不曾動移，名之為：
X30n0604_p0584c23║坐。菩薩所發大菩提心，名為：道樹。
X30n0604_p0584c24║阿逸多！是善男子、善女人，若坐、若立、若經行處。是
X30n0604_p0585a01║人平昔遊處之地。
X30n0604_p0585a02║此中便應起塔。有是經處，即為有佛，故應起塔。
X30n0604_p0585a03║一切天人，皆應供養，如佛之塔。敬持說者則是敬
X30n0604_p0585a04║法，其敬法者則知有佛，以信佛故即脫生死，故令敬
X30n0604_p0585a05║人如佛之塔。
X30n0604_p0585a06║爾時，世尊欲重宣此義，而說偈言：若我滅度後，能奉
X30n0604_p0585a07║持此經。於佛滅後，能持是經。
X30n0604_p0585a08║斯人福無量，如上之所說。已近道場，當坐道樹。
X30n0604_p0585a09║是則為具足，一切諸供養。供佛法僧，一切具足。
X30n0604_p0585a10║以舍利起塔，七寶而莊嚴。持經即是起舍利塔，七
X30n0604_p0585a11║支修善名寶莊嚴。
X30n0604_p0585a12║表剎甚高廣，漸小至梵天。發心修行，如同起塔，漸
X30n0604_p0585a13║進漸高，背麤向細，名為漸小。至涅槃樂，名為梵天。
X30n0604_p0585a14║寶鈴千萬億，風動出妙音。以妙音聲演說諸法如
X30n0604_p0585a15║撼寶鈴，念起之時名為風動，唇舌發響名出妙音。
X30n0604_p0585a16║又於無量劫，而供養此塔。一念之中敬古佛經，名
X30n0604_p0585a17║無量劫供養法塔。
X30n0604_p0585a18║華香諸瓔珞，天衣眾妓樂。華是善因，香是信心，瓔
X30n0604_p0585a19║珞即具智慧明珠，衣即忍辱，伎樂即是法喜之樂。
X30n0604_p0585a20║然香油蘇燈，周帀常照明。油是智水，燈是慧光，徧
X30n0604_p0585a21║照無遺，名為周匝。
X30n0604_p0585a22║惡世末法時，能持是經者。滅後惡世，末法之時。
X30n0604_p0585a23║則為已如上，具足諸供養。能持是經，則是如上，具
X30n0604_p0585a24║諸供養。
X30n0604_p0585b01║若能持此經，則如佛現在。此經在世，與佛無殊。
X30n0604_p0585b02║以牛頭旃檀，起僧坊供養。以身荷法，攝持正念，名
X30n0604_p0585b03║旃檀木，起寺供僧。
X30n0604_p0585b04║堂有三十二，高八多羅樹。現身佛堂具三十二大
X30n0604_p0585b05║人相好，高長八尺，圓滿端直如多羅樹。
X30n0604_p0585b06║上饌妙衣服，床臥皆具足。法喜之食，名為上饌。忍
X30n0604_p0585b07║辱之衣，名為妙服。法空為座，行住坐臥，常在其中。
X30n0604_p0585b08║百千眾住處。六度萬行，是諸菩薩，所住之處。
X30n0604_p0585b09║園林諸浴池，經行及禪窟。坐七覺林，澡八德池，經
X30n0604_p0585b10║行正道，坐寂滅床。
X30n0604_p0585b11║種種皆嚴好。種種受用，悉皆嚴好。
X30n0604_p0585b12║若有信解心，受持讀誦書。有信解心，讀誦書持。
X30n0604_p0585b13║若復教人書，及供養經卷。教人書寫，及供經卷。
X30n0604_p0585b14║散華香。抹香。此以色香供養法寶。
X30n0604_p0585b15║以須曼薝蔔。須曼那，此云稱意，其華黃白而香極
X30n0604_p0585b16║美。薝蔔，此云金色，華細而香。
X30n0604_p0585b17║阿提目多伽。即胡麻也。華赤葉青，子可作油。
X30n0604_p0585b18║薰油常然之。薰香草也。子可作油，謂以香油然燈
X30n0604_p0585b19║供養。
X30n0604_p0585b20║如是供養者，得無量功德。如是供經，得福無量。
X30n0604_p0585b21║如虗空無邊，其福亦如是。如大虗空無有邊際，是
X30n0604_p0585b22║供經人福亦如是。
X30n0604_p0585b23║況復持此經，兼布施持戒，忍辱樂禪定。但能持經，
X30n0604_p0585b24║福已無量，況復兼修六度之行。
X30n0604_p0585c01║不瞋不惡口。心不瞋怒，口無惡言。
X30n0604_p0585c02║恭敬於塔廟。見塔廟時，起恭敬心。
X30n0604_p0585c03║謙下諸比丘，遠離自高心。見比丘時，謙恭下禮，遠
X30n0604_p0585c04║離自大高傲之心。
X30n0604_p0585c05║常思惟智慧，有問難不瞋，隨順為解說。心常思惟
X30n0604_p0585c06║甚深智慧，有來難問不起瞋心，隨順其意而為解說。
X30n0604_p0585c07║若能行是行，功德不可量。若能行此，如法之行，福
X30n0604_p0585c08║不可量，
X30n0604_p0585c09║若見此法師，成就如是德。若見此等，弘經之師，成
X30n0604_p0585c10║就如上，諸善功德，
X30n0604_p0585c11║應以天華散，天衣覆其身。應以天上寶華散之，諸
X30n0604_p0585c12║天寶衣以覆其身。
X30n0604_p0585c13║頭面接足禮，生心如佛想。頭面接足，歸命頂禮，生
X30n0604_p0585c14║恭敬心，如固佛想。
X30n0604_p0585c15║又應作是念：不久詣道場。又當心地作是念言：此
X30n0604_p0585c16║人不久行詣道場，坐寶樹下。
X30n0604_p0585c17║得無漏無為，廣利諸天人。當得無漏無為之果，廣
X30n0604_p0585c18║愽利益一切人天。
X30n0604_p0585c19║其所住止處，經行若坐臥，乃至說一偈。其弘法師，
X30n0604_p0585c20║行住坐臥，乃至說經，一偈之處，
X30n0604_p0585c21║是中應起塔，莊嚴令妙好，種種以供養。是處所中
X30n0604_p0585c22║應當起塔，莊嚴光飾極令妙好，以種種供而供法塔。
X30n0604_p0585c23║佛子住此地，則是佛受用。後世佛子住此心地，是
X30n0604_p0585c24║人則得佛之受用。
X30n0604_p0586a01║常在於其中，經行若坐臥。行住坐臥，身四威儀，不
X30n0604_p0586a02║離道場，於中履踐。
X30n0604_p0586a03║妙法蓮華經隨喜功德品第十八
X30n0604_p0586a04║彌勒菩薩，於前品中，聞世尊說，受持讀誦，解說書
X30n0604_p0586a05║寫，是法華經，功德無量，勝於造塔起寺供僧。又聞
X30n0604_p0586a06║若能兼行六度，及以正修，功德尤勝。故問如來，有
X30n0604_p0586a07║初機人，若聞是經，但能隨喜，是人為復得幾許福？
X30n0604_p0586a08║爾時，彌勒菩薩摩訶薩白佛言：彌勒既為唱導之
X30n0604_p0586a09║師，於所當問，故白佛言：
X30n0604_p0586a10║世尊，若有善男子、善女人，聞是法華經。有善男女，
X30n0604_p0586a11║聞是妙經，
X30n0604_p0586a12║隨喜者。於法生信，起隨喜心。
X30n0604_p0586a13║得幾所福？若得之福，為有幾許？
X30n0604_p0586a14║而說偈言：先述意已，復以偈問：
X30n0604_p0586a15║世尊滅度後。於佛世尊，滅度之後，
X30n0604_p0586a16║其有聞是經。其有聞是，妙法華經，
X30n0604_p0586a17║若能隨喜者。若能一念，隨喜心者，
X30n0604_p0586a18║為得幾所福？是人為得幾許福報？
X30n0604_p0586a19║爾時，佛告彌勒菩薩摩訶薩：此二句文是阿難敘。
X30n0604_p0586a20║阿逸多！如來滅後，若比丘、比丘尼。出家僧尼受大
X30n0604_p0586a21║戒者。
X30n0604_p0586a22║優婆塞。優婆夷。在家士女，受持五戒，及八戒者，
X30n0604_p0586a23║及餘智者。除四種外，餘不受戒有智解者。
X30n0604_p0586a24║若長若幼。入道之要，悟解為先。無論長幼，
X30n0604_p0586b01║聞是經，隨喜已。得聞是經，起隨喜已。
X30n0604_p0586b02║從法會出。出於法會。
X30n0604_p0586b03║至於餘處。到餘處所。
X30n0604_p0586b04║若在僧坊。僧寺之中。
X30n0604_p0586b05║若空閑地。寂靜之處。
X30n0604_p0586b06║若城邑巷陌。若在城邑，巷陌之中，
X30n0604_p0586b07║聚落田里。人民聚會坐落之處。田園地里。
X30n0604_p0586b08║如其所聞。如其法會之所得聞。
X30n0604_p0586b09║為父母宗親。生身父母，宗族親戚。
X30n0604_p0586b10║善友知識。樂善之友，平時知識。
X30n0604_p0586b11║隨力演說。隨己智力，為人演說。
X30n0604_p0586b12║是諸人等聞已隨喜。諸人聞已，亦皆隨喜。
X30n0604_p0586b13║復行轉教。又復如聞展轉相教：
X30n0604_p0586b14║餘人聞已，亦隨喜轉教。餘聞說者，復隨力轉教他
X30n0604_p0586b15║人。
X30n0604_p0586b16║如是展轉，至第五十。如是展布，次第轉教，人傳一
X30n0604_p0586b17║人，至第五十。
X30n0604_p0586b18║阿逸多！其第五十善男子、善女人隨喜功德。正取
X30n0604_p0586b19║末後第五十人，但聞隨喜，未能轉教。
X30n0604_p0586b20║我今說之，汝當善聽。佛欲顯示最末後人隨喜功
X30n0604_p0586b21║德，語彌勒知。
X30n0604_p0586b22║若四百萬億，阿僧祇世界。假設為喻。
X30n0604_p0586b23║六趣四生眾生：卵生、胎生、濕生、化生。六趣者，天、人、
X30n0604_p0586b24║脩羅、地獄、餓鬼、畜生，如此六者隨其所作各趣一路。
X30n0604_p0586c01║四生者，卵生、胎生，此二易解。因於蒸濕而正性命，名
X30n0604_p0586c02║曰濕生；如虫蟻等轉蛻飛行，名為化生。
X30n0604_p0586c03║若有形。六道之中，除無色界，餘皆有形色也。
X30n0604_p0586c04║無形。即無色界但有四陰：受、想、行、識。
X30n0604_p0586c05║有想。除癡輪迴及無想天，餘皆有想。
X30n0604_p0586c06║無想。如無想天入定之時，心想不行，世間癡物顛
X30n0604_p0586c07║倒見故，精神化為土木金石，名為無想。
X30n0604_p0586c08║非有想。世間相罔，迴互亂想，如[虫*壹]螉等，異質相成。
X30n0604_p0586c09║螟蛉本無蜾蠃之想，名非有想。
X30n0604_p0586c10║非無想。如土梟等附塊為兒，由殺顛倒附無情物
X30n0604_p0586c11║而為有想，子成之日反害父母，名非無想。
X30n0604_p0586c12║無足。如蛇蚓等，全無足者。
X30n0604_p0586c13║二足。一切情類有二足者。
X30n0604_p0586c14║四足。如諸畜生，有四足者。
X30n0604_p0586c15║多足。其類不等，通收一切，足多之者。
X30n0604_p0586c16║如是等在眾生數者。在前六道，十類眾生，數中之
X30n0604_p0586c17║者，
X30n0604_p0586c18║有人求福。有人欲得，求於福報，
X30n0604_p0586c19║隨其所欲娛樂之具，皆給與之。隨其所樂，悉給與
X30n0604_p0586c20║之。
X30n0604_p0586c21║一一眾生與滿閻浮提。即滿此方南贍部洲。
X30n0604_p0586c22║金銀瑠璃，硨磲碼碯，珊瑚琥珀。此七寶義，如方便
X30n0604_p0586c23║品。
X30n0604_p0586c24║諸妙珍寶。珍玩之具。
X30n0604_p0587a01║及象馬車乘。所乘之器。
X30n0604_p0587a02║七寶所成宮殿樓閣等。所住之處。
X30n0604_p0587a03║是大施主，如是布施，滿八十年已。八十年者，謂依
X30n0604_p0587a04║有漏八識行施。
X30n0604_p0587a05║而作是念：我已施眾生娛樂之具，隨意所欲。隨其
X30n0604_p0587a06║心意之所樂欲，一一與之。
X30n0604_p0587a07║然此眾生，皆已衰老。謂受施者皆已衰老。
X30n0604_p0587a08║年過八十，髮白面皺，將死不久。衰相現前，死時將
X30n0604_p0587a09║至。
X30n0604_p0587a10║我當以佛法而訓導之。作念：更以佛法訓化。
X30n0604_p0587a11║即集此眾生。所施之眾。
X30n0604_p0587a12║宣布法化，示教利喜。宣演敷布，以法教化，利益令
X30n0604_p0587a13║喜。
X30n0604_p0587a14║一時皆得，須陀洹道。此云預流，初登道果。預流，初
X30n0604_p0587a15║登道果，預聖人流。
X30n0604_p0587a16║斯陀含道：此云一來證二果已，更來欲界，一反受
X30n0604_p0587a17║生，酬還宿債。
X30n0604_p0587a18║阿那含道：此云不來。證三果已，住於四禪，更不復
X30n0604_p0587a19║來欲界受生。
X30n0604_p0587a20║阿羅漢道：此云無學。斷見思惑，證入四果，梵行已
X30n0604_p0587a21║圓，無法可學。
X30n0604_p0587a22║盡諸有漏。盡諸世間，三界有為，一切漏業，
X30n0604_p0587a23║於深禪定，皆得自在。於無學位，諸禪定樂，善入無
X30n0604_p0587a24║礙，名為自在。
X30n0604_p0587b01║具八解脫。即八背捨，背麤向細，捨惡從善，名八解
X30n0604_p0587b02║脫。
X30n0604_p0587b03║於汝意云何？於汝之意以為如何？
X30n0604_p0587b04║是大施主所得功德寧為多不？不者，不定之辭，所
X30n0604_p0587b05║得福利為多不多。
X30n0604_p0587b06║彌勒白佛言：因世尊問，彌勒答之。
X30n0604_p0587b07║世尊！是人功德甚多無量無邊。言福多也。
X30n0604_p0587b08║若是施主，但施眾生一切樂具，功德無量。出福多
X30n0604_p0587b09║意，但施樂具，福已無邊。
X30n0604_p0587b10║何況令得阿羅漢果？況以法化，令得無學？如是功
X30n0604_p0587b11║德，不可計量。
X30n0604_p0587b12║佛告彌勒：我今分明語汝。欲顯露說，故曰分明。
X30n0604_p0587b13║是人以一切樂具，施於四百萬億阿僧祇世界。四
X30n0604_p0587b14║百萬億即喻四生，一一眾生各各自有一種世界。
X30n0604_p0587b15║六趣眾生。德施此等。
X30n0604_p0587b16║又令得阿羅漢果。又令證入四果羅漢。
X30n0604_p0587b17║所得功德。如上所行，財法二施，所得功德，
X30n0604_p0587b18║不如是第五十人聞法華經一偈隨喜功德。如是
X30n0604_p0587b19║布施，所獲功德，
X30n0604_p0587b20║百分、千分、百千萬億分，不及其一。次第減少，至於
X30n0604_p0587b21║億分之中，亦不及一。
X30n0604_p0587b22║乃至算數譬喻所不能知。言隨喜者，功德勝也。
X30n0604_p0587b23║阿逸多！如是第五十人展轉聞法華經。次第傳聞。
X30n0604_p0587b24║隨喜功德，尚無量無，邊阿僧祇。言功德多無限數
X30n0604_p0587c01║也。
X30n0604_p0587c02║何況最初於會中聞而隨喜者！最初一人於法會
X30n0604_p0587c03║聞，展轉傳至第五十人。
X30n0604_p0587c04║其福復勝無量無邊阿僧祇不可得比。舉最後人
X30n0604_p0587c05║所得功德，以後望前，初人倍增，故云復勝不可得比。
X30n0604_p0587c06║又，阿逸多！若人為是經故。為欲聞是法華經故。
X30n0604_p0587c07║往詣僧坊，若坐若立，須臾聽受。至僧寺之，或坐或
X30n0604_p0587c08║立，須臾之間，至心聽受。
X30n0604_p0587c09║緣是功德。緣是至誠，聽經功德。
X30n0604_p0587c10║轉身所生。捨報轉得所生之處。
X30n0604_p0587c11║得好上妙，象馬車乘，珍寶輦輿，及乘天宮。象馬妙
X30n0604_p0587c12║車，富貴者用。珍寶輦輿，王者之器。諸天行時，則有宮
X30n0604_p0587c13║殿以乘其身。
X30n0604_p0587c14║若復有人，於講法處坐。身預法莚。
X30n0604_p0587c15║更有人來，勸令坐聽。勸來者同聽法音。
X30n0604_p0587c16║若分座令坐。若無坐處，分座與之。
X30n0604_p0587c17║是人功德。是勸化所獲功德。
X30n0604_p0587c18║轉身得帝釋坐處。捨此身已，轉生天上，得忉利主
X30n0604_p0587c19║所坐之處。
X30n0604_p0587c20║若梵天王坐處。轉身得生，色界初禪，坐梵王處，
X30n0604_p0587c21║若轉輪聖王所坐之處。金銀銅鐵四轉輪王，王四
X30n0604_p0587c22║天下所坐之處。
X30n0604_p0587c23║阿逸多！若復有人語餘人言：若有法師，說法之處，
X30n0604_p0587c24║語他令知，
X30n0604_p0588a01║有經名法華，可共往聽。歎同往聽。
X30n0604_p0588a02║即受其教，乃至須臾間聞。前人聞得，受教同往，乃
X30n0604_p0588a03║至霎時，得聞說法。
X30n0604_p0588a04║是人功德。是勸聽人所獲功德。
X30n0604_p0588a05║轉身得與陀羅尼菩薩共生一處。陀羅尼菩薩即
X30n0604_p0588a06║獲總持，開法大士與是同生，彰報勝也。
X30n0604_p0588a07║利根智慧。根勝聰利，智慧明了。
X30n0604_p0588a08║百千萬世，終不瘖瘂。為人瘖瘂謗毀人故，以善勸
X30n0604_p0588a09║化教示於人，世世無有瘖瘂之疾。
X30n0604_p0588a10║口氣不臭。由念發氣，由氣發聲，口氣善故，所以不
X30n0604_p0588a11║臭。
X30n0604_p0588a12║舌常無病。毀謗他者，舌則卷縮。今因讚善，所以無
X30n0604_p0588a13║病。
X30n0604_p0588a14║口亦無病。妄言、綺語、兩舌、惡口，是大惡業。真實教
X30n0604_p0588a15║人離此四過，口則無病。
X30n0604_p0588a16║齒不垢黑。出語不善，齒則垢黑。教人以善，齒則潔
X30n0604_p0588a17║白。
X30n0604_p0588a18║不黃不疎。好談鄙事，齒所以黃，非實相也。疎因虗
X30n0604_p0588a19║妄，實則齊密。
X30n0604_p0588a20║亦不缺落。說不正語，誑惑於人，齒則缺落，
X30n0604_p0588a21║不差不曲。語不次第，齒則參差；語不質直，齒則屈
X30n0604_p0588a22║曲。今此讚經，勸人聰受，口無諸過，故皆美好。
X30n0604_p0588a23║唇不下垂。唇下垂者，如吹火狀，由善語，故不下垂
X30n0604_p0588a24║也。
X30n0604_p0588b01║亦不褰縮。唇褰縮者，夭亡之相，今以經力不褰縮
X30n0604_p0588b02║也。
X30n0604_p0588b03║不麤澁。唇麤則語澁，唇好則則利，
X30n0604_p0588b04║不瘡胗。不生瘡疹，是善語報。
X30n0604_p0588b05║亦不缺壞。唇吻不善，所以缺壞，善則無矣。
X30n0604_p0588b06║亦不喎邪？語不正者，唇則喎斜；今正直語，唇則端
X30n0604_p0588b07║正。
X30n0604_p0588b08║不厚不大。若厚若大，不稱其形，無過不及，則得其
X30n0604_p0588b09║中。
X30n0604_p0588b10║亦不黧黑。語脉惡者，唇則黧黑。以善訓人，唇色赤
X30n0604_p0588b11║好。
X30n0604_p0588b12║無諸可惡。無有一切可惡見相。
X30n0604_p0588b13║鼻不匾𠥶。鼻是氣息出入之門，因樂善故準隆，鼻
X30n0604_p0588b14║好故不匾𠥶。
X30n0604_p0588b15║亦不曲戾。其心不正，鼻則邪曲。今以善報，鼻則圓
X30n0604_p0588b16║直。
X30n0604_p0588b17║面色不黑。為善之人，面貌潔白，故不醜黑。
X30n0604_p0588b18║亦不狹長。以刀照面，則見狹長；心藏劒棘，面則如
X30n0604_p0588b19║然。今心方正，面則端嚴；
X30n0604_p0588b20║亦不窊曲。心不平正，面則窊曲。由心坦夷，面亦平
X30n0604_p0588b21║滿。
X30n0604_p0588b22║無有一切不可喜相。面貌圓滿，無不美者。
X30n0604_p0588b23║唇舌牙齒，悉皆嚴好。鼻修高直，面貌圓滿。色色與
X30n0604_p0588b24║前一倍相反，鼻欲脩長，山振不陷，餘義易解。
X30n0604_p0588c01║眉高而長。眉低者鈍，眉短者促。眉高則貴，眉長則
X30n0604_p0588c02║俊。
X30n0604_p0588c03║額廣平正。額狹者賤，額側者偏，額廣則貴，額平則
X30n0604_p0588c04║安，額正則直。
X30n0604_p0588c05║人相具足。人倫之相，悉皆具足。
X30n0604_p0588c06║世世所生。世世受報生之處。
X30n0604_p0588c07║見佛聞法，信受教誨。由今善因獲未來報，故得見
X30n0604_p0588c08║佛及以聞法，信聽領受佛之教誨。
X30n0604_p0588c09║阿逸多！汝且觀是。汝且觀是，心不可得。樂善之人，
X30n0604_p0588c10║勸於一人，令往聽法。功德如此。但勸一人，功德若
X30n0604_p0588c11║此。
X30n0604_p0588c12║何況一心聽說讀誦。何況始終一心念道，聽法師
X30n0604_p0588c13║說，受持讀誦。
X30n0604_p0588c14║而於大眾，為人分別。於大眾中分別解說，是利他
X30n0604_p0588c15║也。
X30n0604_p0588c16║如說修行。如經所說，以修其心。前人如此順教奉
X30n0604_p0588c17║行，勸者得益，何可校量。
X30n0604_p0588c18║爾時，世尊欲重宣此義，而說偈言：若人於法會，得聞
X30n0604_p0588c19║是經典。預會聞經。
X30n0604_p0588c20║乃至於一偈，隨喜為他說。下至解得一句之義，心
X30n0604_p0588c21║中隨喜，為人解說。
X30n0604_p0588c22║如是展轉教，至於第五十。始自一人，轉至五十。
X30n0604_p0588c23║最後人獲福，今當分別之。約第五十，舉末比初。
X30n0604_p0588c24║如有大施主，供給無量眾，具滿八十歲，隨意之所欲。
X30n0604_p0589a01║給無量眾，其事大也。滿八十歲，其時長也。隨其所
X30n0604_p0589a02║欲皆施之，其功多也。
X30n0604_p0589a03║見彼衰老相，髮白而面皺，齒疎形枯竭，念其死不久。
X30n0604_p0589a04║見彼前人，年衰髮白，面皺形枯，开齒疎脫，處世非
X30n0604_p0589a05║久，死時將至。
X30n0604_p0589a06║我今應當教，令得於道果。思以法訓，令修得道。
X30n0604_p0589a07║即為方便說，涅槃真實法。尋即方便，為說寂滅，出
X30n0604_p0589a08║世實法，
X30n0604_p0589a09║世皆不牢固，如水沫泡焰。一切世間，皆非堅固，譬
X30n0604_p0589a10║如聚沫，水泡陽𦦨。
X30n0604_p0589a11║汝等咸應當，疾生厭離心。世相如是，應疾遠離。
X30n0604_p0589a12║諸人聞是法，皆得阿羅漢。諸人聞法，如說修行，皆
X30n0604_p0589a13║得四果。
X30n0604_p0589a14║具足六神通，三明八解脫。天眼、天耳、他心、宿命、神
X30n0604_p0589a15║境、漏盡，六皆無擁，名之為通。天眼知未來，宿命知過
X30n0604_p0589a16║去，漏盡脫生死，故曰三明。四禪、四定，發智斷惑，名八
X30n0604_p0589a17║解脫。
X30n0604_p0589a18║最後第五十，聞一偈隨喜，是人福勝彼，不可為譬喻。
X30n0604_p0589a19║聞經一偈，隨喜功德，勝教眾多，證四果者。
X30n0604_p0589a20║如是展轉聞，其福尚無量，何況於法會，初聞隨喜者？
X30n0604_p0589a21║舉末後人以比最初隨喜教他，功曷勝紀。
X30n0604_p0589a22║若有勸一人，將引聽法華。言此經深妙，千萬劫難遇。
X30n0604_p0589a23║有勸一人，引聽法華，為說是經，深妙難遇。
X30n0604_p0589a24║即受教往聽，乃至須臾聞，斯人之福報，今當分別說。
X30n0604_p0589b01║前人受教，往得略聞。如此福報，當分別說。
X30n0604_p0589b02║世世無口患，齒不疎黃黑，唇不厚褰缺，無有可惡相。
X30n0604_p0589b03║如前已解。
X30n0604_p0589b04║舌不乾黑短，鼻高修且直，額廣而平正，面目悉端嚴。
X30n0604_p0589b05║如前已解。
X30n0604_p0589b06║為人所喜見，口氣無臭穢。由不可得，為人喜見，以
X30n0604_p0589b07║口善故，無有穢氣。
X30n0604_p0589b08║優鉢華之香，常從其口出。口中常作青蓮華香。
X30n0604_p0589b09║若故詣僧坊，欲聽法華經，須臾聞歡喜，今當說其福。
X30n0604_p0589b10║詣寺聽經，略聞歡喜。今說其福，
X30n0604_p0589b11║後生天人中，得妙象馬車，珍寶之輦輿，及乘天宮殿。
X30n0604_p0589b12║後生人中，得象馬輿。若生天上，得乘天宮。
X30n0604_p0589b13║若於講法處，勸人坐聽經，是福因緣得，釋梵轉輪座。
X30n0604_p0589b14║勸人坐聽，其福所感。帝釋梵王，及轉輪王，所坐之
X30n0604_p0589b15║處，
X30n0604_p0589b16║何況一心聽，解說其義趣，如說而修行，其福不可限。
X30n0604_p0589b17║定心靜聽，解說義理，如經所說，依而行之，其所得
X30n0604_p0589b18║福，不可限量。
X30n0604_p0589b19║妙法蓮華經法師功德品第十九
X30n0604_p0589b20║法師有五：一、受持，二、讀，三、誦，四、解說，五、書寫。前隨
X30n0604_p0589b21║喜品略聞是經，乃至為他說一偈義，功德甚多不
X30n0604_p0589b22║可限量。若人受持、讀誦、解說及以書寫，緣既殊勝
X30n0604_p0589b23║所感必多，故次當說法師功德。
X30n0604_p0589b24║爾時，佛告常精進菩薩摩訶薩：功德之成，由於精
X30n0604_p0589c01║進，故寄斯人，以告大眾。
X30n0604_p0589c02║若善男子善女人，受持是法華經。憶持在心。
X30n0604_p0589c03║若讀若誦，若解說若書寫。作上五事。
X30n0604_p0589c04║是人當得八百眼功德。以眼觀時，百事但見。對於
X30n0604_p0589c05║四方，約三世論，三四十二，名千二百。前方全見，則具
X30n0604_p0589c06║三百。後方不明，缺了三百。左右兩邊，但得二分之餘，
X30n0604_p0589c07║又缺一百，正得八百之數，可論功德。
X30n0604_p0589c08║千二百耳功德。以耳聽時，百耳俱聞，三世四方，無
X30n0604_p0589c09║不了了，則具千二百功德。
X30n0604_p0589c10║八百鼻功德。以鼻齅時，百種俱聞，三世四方，唯出
X30n0604_p0589c11║入息，各具四百，共成八百功德。以息論之，不無出入，
X30n0604_p0589c12║所缺四百。
X30n0604_p0589c13║千二百舌功德。以舌甞時百事俱別，三世四方無
X30n0604_p0589c14║不了了，則具千二百功德。
X30n0604_p0589c15║八百身功德。以身觸時百事都覺，三世四方合則
X30n0604_p0589c16║能有，違順二緣各具四百，共成八百功德。離時不覺，
X30n0604_p0589c17║故缺四百。
X30n0604_p0589c18║千二百意功德。以意思時百種俱可，三世四方悉
X30n0604_p0589c19║能含攝，則具千二百功德。
X30n0604_p0589c20║以是功德，莊嚴六根，皆令清淨。凡人之身，六根具
X30n0604_p0589c21║者，皆有六千功能德用，但以善惡而分異耳。隨有染
X30n0604_p0589c22║著，名為濁穢。無善功德，令持經者於六塵境悉能遠
X30n0604_p0589c23║離，故獲六千清淨功德以為莊嚴。
X30n0604_p0589c24║是善男子、善女人，父母所生清淨肉眼。眼有五種，
X30n0604_p0590a01║所謂肉眼、慧眼、天眼、法眼、佛眼。約眼無異，隨用分五。
X30n0604_p0590a02║偈云：天眼通非礙，肉眼礙非通，法眼唯觀俗，慧眼了
X30n0604_p0590a03║知空，佛眼如千日，照異體還同。經云：父母所生，則肉
X30n0604_p0590a04║眼也。又云：清淨則是四大清淨，造色勝義根眼，非浮
X30n0604_p0590a05║塵根肉團眼也。
X30n0604_p0590a06║見於三千，大千世界。能見娑婆一化之境。
X30n0604_p0590a07║內外所有，山林河海。內外，即指依正兩報。內身如
X30n0604_p0590a08║山，毛髮為林，血脉如河，腹臟為海。外相四義，不言可
X30n0604_p0590a09║知。由持經力，眼根清淨，故得見之。
X30n0604_p0590a10║下至阿鼻地獄，上至有頂。阿鼻，此云無間，獄囚受
X30n0604_p0590a11║苦無間歇故。非非想天名為有頂，是於三界有漏世
X30n0604_p0590a12║間極頂之故。經舉上下，徧攝中間，無不徹見。
X30n0604_p0590a13║亦見其中，一切眾生。上云地獄天宮，即依報也。今
X30n0604_p0590a14║云一切眾生，即正報也。
X30n0604_p0590a15║及業因緣果報生處。及見善惡二因、善惡二緣、善
X30n0604_p0590a16║惡果報所生之處。
X30n0604_p0590a17║悉見悉知。見是心眼，知是心慧，由持經故，悉能見
X30n0604_p0590a18║知善惡二種業緣果報。
X30n0604_p0590a19║爾時，世尊欲重宣此義，而說偈言：若於大眾中，以無
X30n0604_p0590a20║所畏心，說是法華經，汝聽其功德。若復有人於大
X30n0604_p0590a21║眾中，以解法智無所畏心為眾演經，汝今諦聽說其
X30n0604_p0590a22║功德。
X30n0604_p0590a23║是人得八百，功德殊勝眼，以是莊嚴故，其目甚清淨。
X30n0604_p0590a24║以是功德莊嚴之故，得殊勝眼甚是清淨。
X30n0604_p0590b01║父母所生眼，悉見三千界。肉眼本是只見目前，今
X30n0604_p0590b02║由經力見三千界。
X30n0604_p0590b03║內外彌樓山。內外者，即是依正。彌樓者，此云光明，
X30n0604_p0590b04║即七金山也。
X30n0604_p0590b05║須彌及鐵圍。須彌，此云妙高，出水八萬四千由旬。
X30n0604_p0590b06║銕圍，即大千界外銕圍山也。
X30n0604_p0590b07║并諸餘山林，大海江河水。如經開解，總在目前。
X30n0604_p0590b08║下至阿鼻獄，上至有頂天。下見地獄，上見天宮，橫
X30n0604_p0590b09║見一切，無不明了。
X30n0604_p0590b10║其中諸眾生，一切皆悉見。大千界內，所有眾生。由
X30n0604_p0590b11║經力故，皆悉得見。雖不動身，徧遊法界。
X30n0604_p0590b12║雖未得天眼，肉眼力如是。天眼名同，所證各異。聲
X30n0604_p0590b13║聞天眼見大千界，初地菩薩見百佛界，二地已去倍
X30n0604_p0590b14║倍增多。佛之天眼，十方虗空微塵剎土無不了了。今
X30n0604_p0590b15║持經者雖是凡夫，由經之故，肉眼之力所見如是。
X30n0604_p0590b16║復次，常精進！若善男子、善女人受持此經，若讀、若誦、
X30n0604_p0590b17║若解說、若書寫。即五種法師也。
X30n0604_p0590b18║得千二百耳功德。義如前解。
X30n0604_p0590b19║以是清淨耳。清淨之義，亦如前說。
X30n0604_p0590b20║聞三千大千世界。下至阿鼻地獄。上至有頂。其中內
X30n0604_p0590b21║外。云其中者，指大千界。
X30n0604_p0590b22║種種所有語言音聲，象聲、馬聲、牛聲、車聲，啼哭聲、愁
X30n0604_p0590b23║歎聲，螺聲、皷聲、鍾聲、鈴聲，笑聲、語聲，男聲、女聲、童子
X30n0604_p0590b24║聲、童女聲，法聲、非法聲，苦聲、樂聲，凡夫聲、聖人聲，喜
X30n0604_p0590c01║聲、不喜聲，天聲、龍聲、夜叉聲、乾闥婆聲、阿脩羅聲、迦
X30n0604_p0590c02║樓羅聲、緊那羅聲、摩睺羅伽聲，火聲、水聲、風聲，地獄
X30n0604_p0590c03║聲、畜生聲、餓鬼聲，比丘聲、比丘尼聲，聲聞聲、辟支佛
X30n0604_p0590c04║聲、菩薩聲、佛聲。以要言之，三千大千世界中一切內
X30n0604_p0590c05║外所有諸聲。如偈所列：
X30n0604_p0590c06║雖未得天耳。體是凡夫，未得天耳，以肉耳聞，具清
X30n0604_p0590c07║淨用。
X30n0604_p0590c08║以父母所生清淨常耳，皆悉聞知。言常耳者，指勝
X30n0604_p0590c09║義根，非是生滅無常肉質。
X30n0604_p0590c10║如是分別種種音聲，而不壞耳根。聞而起著，則耳
X30n0604_p0590c11║根壞；分別無礙，不壞耳根。
X30n0604_p0590c12║爾時，世尊欲重宣此義，而說偈言：父母所生耳，清淨
X30n0604_p0590c13║無濁穢。雖是肉耳，清淨明了，無所染著，
X30n0604_p0590c14║以此常耳聞，三千世界聲。此句總標。
X30n0604_p0590c15║象馬車牛聲，鍾鈴螺皷聲，琴瑟箜篌聲，簫笛之音聲，
X30n0604_p0590c16║清淨好歌聲，聽之而不著。象、馬、牛及好歌聲，內報
X30n0604_p0590c17║聲也。鐘、鈴、螺、皷、箜篌、簫、笛，外報聲也。雖聞無著，不壞
X30n0604_p0590c18║清耳。
X30n0604_p0590c19║無數種人聲，聞悉能解了。以智識明，善解人意，聞
X30n0604_p0590c20║其語音，即知其德。
X30n0604_p0590c21║又聞諸天聲，微妙之歌音。十善五戒得生欲天，四
X30n0604_p0590c22║禪四定生色無色，解此義者是聞天聲。生天上者受
X30n0604_p0590c23║天五欲歌樂等事，解此義者是則名為聞天歌樂。
X30n0604_p0590c24║及聞男女聲，童子童女聲。男女聲者，夫婦之聲。童
X30n0604_p0591a01║男女者，天真之聲。
X30n0604_p0591a02║山川險谷中，迦陵頻伽聲。山川險谷，幽靜處也。迦
X30n0604_p0591a03║陵是仙禽，美妙聲也。靜處聞妙名，得是聲。
X30n0604_p0591a04║命命等諸鳥，悉聞其音聲。命命鳥者，亦云共命，一
X30n0604_p0591a05║身二頭曰共命鳥。若表法者，聞經善解事理不二，同
X30n0604_p0591a06║一圓常獲此慧命，名為聞也。
X30n0604_p0591a07║地獄眾苦痛，種種楚毒聲。瞋心之故，墮地獄中，刀
X30n0604_p0591a08║山劒樹，銕磨火坑，灰河沸屎，其數無量，痛毒辛酸，不
X30n0604_p0591a09║可堪忍。因聞如是，發菩提心，是真聞也。
X30n0604_p0591a10║餓鬼飢渴逼，求索飲食聲。貪心之故墮餓鬼中，一
X30n0604_p0591a11║切時中不聞漿飲，飢火燒身哀聲動地，聞如是者名
X30n0604_p0591a12║聞鬼聲。
X30n0604_p0591a13║諸阿修羅等，居在大海邊，自共言語時，出于大音聲。
X30n0604_p0591a14║孚強好勝，吞併為心，名曰脩羅。住於有漏，生死海
X30n0604_p0591a15║邊，貪瞋勍敵，癡愛交煎。兩強相遇，戰闘之時，自共言
X30n0604_p0591a16║語，發大音聲。
X30n0604_p0591a17║如是說法者，安住於此間，遙聞是眾聲，而不壞耳根。
X30n0604_p0591a18║說法之人住於清淨慈忍之地，名為此間遠聞四
X30n0604_p0591a19║惡不善之聲，益堅正念，寧壞耳根。
X30n0604_p0591a20║十方世界中，禽獸鳴相呼。惡友相親，狎習造惡，如
X30n0604_p0591a21║惡禽獸，共相呼喚。善人相愛，同修眾善，如飛走者，美
X30n0604_p0591a22║意相呼。
X30n0604_p0591a23║其說法之人，於此悉聞之。說法之人，即以此驗善
X30n0604_p0591a24║惡音聲，如其所聞，無不決了。
X30n0604_p0591b01║其諸梵天上，光音及徧淨，乃至有頂天，言語之音聲，
X30n0604_p0591b02║色界四禪，總名梵天。光音即二禪，徧淨即三禪，有
X30n0604_p0591b03║頂即四空。在有為頂，離欲修禪，生於色界十八梵天。
X30n0604_p0591b04║修空寂定，厭色趣空，即生無色四空天處。聞此音者，
X30n0604_p0591b05║名聞諸天言語音聲。
X30n0604_p0591b06║法師住於此，悉皆得聞之。說法之師住於此地，色
X30n0604_p0591b07║無色義悉得聞之。
X30n0604_p0591b08║一切比丘眾，及諸比丘尼，若讀誦經典，若為他人說，
X30n0604_p0591b09║出家之眾，若讀誦經，有持經德；若為人說，有說法。
X30n0604_p0591b10║才見禮知政，聞樂知德，一見便了，不俟再聞。
X30n0604_p0591b11║法師住於此，悉皆得聞之。說法之師，此智明了，遐
X30n0604_p0591b12║邇之事，無不聞之。
X30n0604_p0591b13║復有諸菩薩，讀誦於經法，若為他人說，撰集解其義。
X30n0604_p0591b14║言菩薩者，不以形分，但發大心，利益一切四眾，皆得
X30n0604_p0591b15║名為菩薩。若讀誦經，若為人說，撰集疏鈔，解釋其義。
X30n0604_p0591b16║如是諸音聲，悉皆得聞之。隨其所作菩薩之行，進
X30n0604_p0591b17║修六度，如是等聲，法師悉得於此聞之。
X30n0604_p0591b18║諸佛大聖尊，教化眾生者，於諸大會中，演說微妙法。
X30n0604_p0591b19║一切諸佛，大聖世尊，愍念教化，諸眾生者，於諸大
X30n0604_p0591b20║會，說微妙法，示生唱滅，權實二門，一切智慧，悉載此
X30n0604_p0591b21║經。
X30n0604_p0591b22║持此法華者，悉皆得聞之。但持法華，諸佛之事無
X30n0604_p0591b23║不得聞。
X30n0604_p0591b24║三千大千界，內外諸音聲，下至阿鼻獄，上至有頂天。
X30n0604_p0591c01║大千世界，內外兩報。善及不善，一切音聲。下至阿
X30n0604_p0591c02║鼻，上窮有頂。
X30n0604_p0591c03║皆聞其音聲，而不壞耳根。雖聞種種善惡之聲，以
X30n0604_p0591c04║無染故，不壞耳根。
X30n0604_p0591c05║其耳聰利故，悉能分別知。由持經故，耳根聰利，悉
X30n0604_p0591c06║能如上善分別知。
X30n0604_p0591c07║持是法華者，雖未得天耳。得天耳者，方能遙聞。今
X30n0604_p0591c08║在九地，由持經力。
X30n0604_p0591c09║但用所生耳，功德已如是。但用父母所生之體，清
X30n0604_p0591c10║淨耳根已能徧聞，功德如是。
X30n0604_p0591c11║復次，常精進！若善男子、善女人受持是經，若讀、若誦、
X30n0604_p0591c12║若解說、若書寫，成就八百鼻功德。並如前解。
X30n0604_p0591c13║以是清淨鼻根。即勝義根。
X30n0604_p0591c14║聞於三千，大千世界，上下內外，種種諸香。大千世
X30n0604_p0591c15║界，上至有頂，下極阿鼻諸香，即指內外二報，內則男
X30n0604_p0591c16║女身香，外則草木等香。
X30n0604_p0591c17║須曼那華香。此云稱意草，色黃白而香極美。
X30n0604_p0591c18║闍提華香。此云金錢華。
X30n0604_p0591c19║末利華香。此方有者。
X30n0604_p0591c20║瞻蔔華香。此云黃華，亦云金色。
X30n0604_p0591c21║波羅羅華香。此云重生華。
X30n0604_p0591c22║赤蓮華香。青蓮華香。白蓮華香。華樹香。華開時香。
X30n0604_p0591c23║果樹香。果熟時香。
X30n0604_p0591c24║旃檀香。出海此岸，牛頭山中。
X30n0604_p0592a01║沉水香。香體重，故見水則沉。
X30n0604_p0592a02║多摩羅䟦香。此云性無垢，或云藿香。
X30n0604_p0592a03║多伽羅香。此云根香，木香樹也。
X30n0604_p0592a04║及千萬種和香。以千萬種，雜和為香。
X30n0604_p0592a05║若抹若丸。細末香及圓子香也。
X30n0604_p0592a06║若塗香。塗於身上，及塗地香。
X30n0604_p0592a07║持是經者，於此間住，悉能分別。如散一心而為萬
X30n0604_p0592a08║善，即末香也；如合萬善而嚴一身，即丸香也；莊嚴內
X30n0604_p0592a09║報，即塗身香也；莊嚴依報，即塗地香也；無善不修以
X30n0604_p0592a10║成其德，即千萬種和香。如是分別，無有錯謬，名悉能
X30n0604_p0592a11║也。
X30n0604_p0592a12║又復別知，眾生之香。即身中氣，名之為香。
X30n0604_p0592a13║象香、馬香、牛羊等香。知其氣象，名為聞香。
X30n0604_p0592a14║男香。女香。童子香。童女香。男女即夫婦之氣童，男
X30n0604_p0592a15║女即赤子之氣象。
X30n0604_p0592a16║及草木叢林香。華有香氣，人則愛之；人有善德，世
X30n0604_p0592a17║則敬之。
X30n0604_p0592a18║若近若遠，所有諸香，悉皆得聞，分別不錯。近則世
X30n0604_p0592a19║報六凡之香，超出三界，又次遠也。脫離二死，究竟涅
X30n0604_p0592a20║槃，名極遠也。
X30n0604_p0592a21║持是經者，雖住於此。是持經者，雖住此地，
X30n0604_p0592a22║亦聞天上諸天之香。諸天界中受用之香。
X30n0604_p0592a23║波利質多羅。即帝釋園天樹王也。香無周徧五十
X30n0604_p0592a24║由旬。
X30n0604_p0592b01║拘鞞陀羅樹香。此云大遊戲，即樹香也。
X30n0604_p0592b02║及曼陀羅華香。小白華香。
X30n0604_p0592b03║摩訶曼陀羅華香。大白華香。
X30n0604_p0592b04║曼殊沙華香。小赤華香。
X30n0604_p0592b05║摩訶曼殊沙華香。大赤華香
X30n0604_p0592b06║旃檀沉水，種種末香，諸雜華香。諸天所修萬善之
X30n0604_p0592b07║行，其類不一，名雜華香。
X30n0604_p0592b08║如是等天香和合所出之香，無不聞知。和合萬善，
X30n0604_p0592b09║報得天身，名為和合所出之香。
X30n0604_p0592b10║又聞諸天身香。各各諸天，身分之香。
X30n0604_p0592b11║釋提桓因！此云天帝，即帝釋也。
X30n0604_p0592b12║在勝殿上，五欲娛樂，嬉戲時香。報為天主，處天宮
X30n0604_p0592b13║殿，受天五欲，娛樂時香，即十善報也。
X30n0604_p0592b14║若在妙法堂上，為忉利諸天說法時，香。帝釋天主
X30n0604_p0592b15║於善法堂，為諸天眾說妙法，即十善法。
X30n0604_p0592b16║若於諸園，遊戲時香。以五通力，分身遊戲諸天宮
X30n0604_p0592b17║殿，受諸快樂。
X30n0604_p0592b18║及餘天等，男女身香。男尚陽剛，女好陰靜。修男因
X30n0604_p0592b19║者，則為天男；修女因者，則為天女。
X30n0604_p0592b20║皆悉遙聞。如上香等悉能聞知，此句總結，住此聞
X30n0604_p0592b21║彼故曰遙聞。
X30n0604_p0592b22║如是展轉，乃至梵天。從忉利天，展轉上去，至于梵
X30n0604_p0592b23║天，
X30n0604_p0592b24║上至有頂。又從梵天，至無色界，
X30n0604_p0592c01║諸天身香，亦皆聞之。一切天眾所感身報道德之
X30n0604_p0592c02║香，亦皆得聞。且無色界，既無色身，云何有香？但無身
X30n0604_p0592c03║色，非無空界定果之香。
X30n0604_p0592c04║并聞諸天，所燒之香。諸天若修，次第升上，譬如燒
X30n0604_p0592c05║香，熏以成德。
X30n0604_p0592c06║及聲聞香。四諦道香
X30n0604_p0592c07║辟支佛香。十二緣香。
X30n0604_p0592c08║菩薩香。六度萬行功德妙香
X30n0604_p0592c09║諸佛身香。究竟解脫，菩提果香。
X30n0604_p0592c10║亦皆遙聞，知其所在。今在人中望於諸天及四聖
X30n0604_p0592c11║位，故曰遙聞，達其因果名識所在。
X30n0604_p0592c12║雖聞此香，然於鼻根，不壞不錯。雖聞天香所受之
X30n0604_p0592c13║樂聞而不著，是故不壞。清淨鼻根悉能別了所知見
X30n0604_p0592c14║相，是故不錯。
X30n0604_p0592c15║若欲分別，為他人說，憶念不謬。上是自聞，若欲以
X30n0604_p0592c16║此鼻根所得為他說時，憶念分明，無有錯謬。
X30n0604_p0592c17║爾時，世尊欲重宣此義，而說偈言：是人鼻清淨，於此
X30n0604_p0592c18║世界中，若香若臭物，種種悉聞知。以香比善，以臭
X30n0604_p0592c19║比惡。
X30n0604_p0592c20║須曼那闍提，多摩羅旃檀，沉水及桂香，種種華果香，
X30n0604_p0592c21║種種因華，種種報果。
X30n0604_p0592c22║及知眾生香，男子女人香。有情果報身分之香。
X30n0604_p0592c23║說法者遠住，聞香知所在。說法之人遠離世情，住
X30n0604_p0592c24║於正念名為遠住，而悉聞知眾生所在。
X30n0604_p0593a01║大勢轉轉王。四輪王也。
X30n0604_p0593a02║小轉輪及子。粟散小王及諸王子。
X30n0604_p0593a03║群臣諸宮人。群臣百官，及宮中人，
X30n0604_p0593a04║聞香知所在。聞諸香時，知其落處。修如是因，獲如
X30n0604_p0593a05║是果。
X30n0604_p0593a06║身所著珍寶，及地中寶藏，轉輪王寶女，聞香知所在。
X30n0604_p0593a07║身著寶衣，忍辱福也。地中寶藏，眾生心地，如來藏
X30n0604_p0593a08║也。輪王寶女，即寶媛也。輪王七寶中有寶女，欲愛心
X30n0604_p0593a09║也。是人聞香，悉知來處。
X30n0604_p0593a10║諸人嚴身具，衣服及瓔珞，種種所塗香，聞則知其身。
X30n0604_p0593a11║善惡二相皆名莊嚴，從其善者則獲善報。衣服，禮
X30n0604_p0593a12║也。瓔珞，智也。塗香，淨身也。聞是香氣，知其本身。
X30n0604_p0593a13║諸天若行坐，遊戲及神變，持是法華者，聞香悉能知。
X30n0604_p0593a14║行即運用，坐即沉靜，徧歷一切，名為遊戲。因修事
X30n0604_p0593a15║定，獲五神通，持經聞香，悉知所自。
X30n0604_p0593a16║諸樹華果實，及蘇油香氣，持經者住此，悉知其所在。
X30n0604_p0593a17║如是等事，經中具明，持經解義，知其所因。
X30n0604_p0593a18║諸山深嶮處，旃檀樹華敷，眾生在中者，聞香悉能知。
X30n0604_p0593a19║樂道之者，窮處深山，如旃檀香，生於幽谷，聞悉能
X30n0604_p0593a20║知。
X30n0604_p0593a21║鐵圍山大海，地中諸眾生，持經者聞香，悉知其所在。
X30n0604_p0593a22║外則由圍大海，下方地中，有眾生居；內則皮囊褁
X30n0604_p0593a23║身，藏諸氣血，有於識神，依色身住。善持經者，悉得其
X30n0604_p0593a24║源。
X30n0604_p0593b01║阿修羅男女，及其諸眷屬，鬪諍遊戲時，聞香皆能知。
X30n0604_p0593b02║脩羅即是強狼之心，男女即是動靜二念，一念起
X30n0604_p0593b03║處眾念相從，本念為主餘名眷屬，善名諸天惡名修
X30n0604_p0593b04║羅，善惡相敵名為鬪戰，以此為樂名為遊戲。
X30n0604_p0593b05║曠野嶮隘處，師子象虎狼，野牛水牛等，聞香知所在。
X30n0604_p0593b06║生死曠野，險難狹隘難度之處。師子虎狼，殘害心
X30n0604_p0593b07║也。野牛水牛，但念水草，頑鈍心也。聞經悉知。
X30n0604_p0593b08║若有懷妊者，未辨其男女，無根及非人，聞香悉能知。
X30n0604_p0593b09║有人懷意造作諸事，未辨好惡動靜之相，或無根
X30n0604_p0593b10║性，心疑不決，及非人者，如懷鬼胎，持經解義，善惡無
X30n0604_p0593b11║謬，即能決了。
X30n0604_p0593b12║以聞香力故，知其初懷妊，成就不成就，安樂產福子。
X30n0604_p0593b13║以聞香力故，知其初時所發之念，進則成就，退則
X30n0604_p0593b14║不成；惡則險危，善則安樂；善念善種，則生福子。
X30n0604_p0593b15║以聞香力故，知男女所念，染欲癡恚心，亦知修善者。
X30n0604_p0593b16║前說有胎，此明生已。男女即是動靜二心。男陽女
X30n0604_p0593b17║陰，陽動陰靜。觀其所為，即知其念。染欲即貪，恚癡即
X30n0604_p0593b18║瞋。癡有三毒者，則非修善。無此三毒者，是修行人。
X30n0604_p0593b19║地中眾伏藏，金銀諸珍寶，銅器之所盛，聞香悉能知。
X30n0604_p0593b20║眾生心中具有如來功德藏性，迷故不覺，名為伏
X30n0604_p0593b21║藏。其中所有金銀珍寶，即是六度功德智慧無漏淨
X30n0604_p0593b22║心，名為銅器。由聞法華，知此伏藏。
X30n0604_p0593b23║種種諸瓔珞，無能識其價。聞香知貴賤，出處及所在，
X30n0604_p0593b24║五乘三乘，及以一乘，種種智慧，各各不同。如眾寶
X30n0604_p0593c01║珠，結為瓔珞，無智解者，孰能知之？是不識價，持經解
X30n0604_p0593c02║義，一一分別，人天十善，聲聞四諦，緣覺因緣，菩薩六
X30n0604_p0593c03║度，佛展妙覺，拈起便知，貴賤差等，出處不同，得其所
X30n0604_p0593c04║在。
X30n0604_p0593c05║天上諸華等，曼陀曼殊華，波利質多樹，聞香悉能知。
X30n0604_p0593c06║並如前解。
X30n0604_p0593c07║天上諸宮殿，上中下差別，眾寶華莊嚴，聞香悉能知。
X30n0604_p0593c08║等是諸天，修因不等，因有高下，果位亦殊。寶華即
X30n0604_p0593c09║是因所修行，攬因成果，故曰莊嚴。
X30n0604_p0593c10║天園林勝殿，諸觀妙法堂，在中而娛樂，聞香悉能知。
X30n0604_p0593c11║禪支為林，身為宮殿，面門說法，名為法堂，依止其
X30n0604_p0593c12║中，而自娛樂，是人聞香，悉能知之。
X30n0604_p0593c13║諸天若聽法，或受五欲時，來往行坐臥，聞香悉能知。
X30n0604_p0593c14║諸天之眾，若聽法音，則不退墮，名之為行。若受五
X30n0604_p0593c15║欲，福盡即墜，名之為來。人間修善，得生天上，名之為
X30n0604_p0593c16║往。靜心住善，不進不退，名之為坐。放心棄善，名之為
X30n0604_p0593c17║臥。
X30n0604_p0593c18║天女所著衣，好華香莊嚴，周旋遊戲時，聞香悉能知。
X30n0604_p0593c19║人中修善得生欲天，以著色故而受女身，華香及
X30n0604_p0593c20║衣即有漏善，受用善報名為遊戲。
X30n0604_p0593c21║如是展轉上，乃至於梵天，入禪出禪者，聞香悉能知。
X30n0604_p0593c22║自從欲界至於梵世，名為轉上。攝念向定，名之為
X30n0604_p0593c23║入。從禪定起，名之為出。
X30n0604_p0593c24║光音徧淨天，乃至于有頂，初生及退沒，聞香悉能知。
X30n0604_p0594a01║二禪光音，三禪徧淨，跨過四禪及空識處，便說有
X30n0604_p0594a02║頂，故云乃至。初生天上及退墮者，聞香悉知。
X30n0604_p0594a03║諸比丘眾等，於法常精進，若坐若經行，及讀誦經典，
X30n0604_p0594a04║出家眾等於是法中常行精進，若靜坐、若經行及
X30n0604_p0594a05║讀誦經，能如是者皆是宿緣，以果驗因知其來處。若
X30n0604_p0594a06║現種善根，以因驗果知後生處必勝今生。
X30n0604_p0594a07║或在林樹下，專精而坐禪，持經者聞香，悉知其所在。
X30n0604_p0594a08║或處空閑林樹之下，專一其心，精進禪定，知其所
X30n0604_p0594a09║住，樂於空靜寂滅樂也。
X30n0604_p0594a10║菩薩志堅固，坐禪若讀誦，或為人說法，聞香悉能知。
X30n0604_p0594a11║若菩薩人志願堅固，坐禪辦道，若讀誦經，若於大
X30n0604_p0594a12║眾為人講說，聞此香時，知是道心大菩薩也。
X30n0604_p0594a13║在在方世尊，一切所恭敬，愍眾而說法，聞香悉能知。
X30n0604_p0594a14║在在之處，諸佛世尊，一切眾生，之所尊敬，愍眾生
X30n0604_p0594a15║故，而為說法。聞此經中，說於三世，十方諸佛，功德妙
X30n0604_p0594a16║香，因持經故，悉能知之。
X30n0604_p0594a17║眾生在佛前，聞經皆歡喜，如法而修行，聞香悉能知。
X30n0604_p0594a18║此經中說：十方眾生在於佛前，聞法歡喜如法修
X30n0604_p0594a19║行，因聞是經知十方事。
X30n0604_p0594a20║雖未得菩薩，無漏法生鼻，而是持經者，先得此鼻相。
X30n0604_p0594a21║從無漏法生於菩薩清淨鼻者，即地上聖人。今持
X30n0604_p0594a22║經人體是凡夫，藉經力故，有此功用。
X30n0604_p0594a23║復次，常精進！若善男子、善女人受持是經，若讀、若誦、
X30n0604_p0594a24║若解說、若書寫，得千二百舌功德。舌能圓談，故有
X30n0604_p0594b01║是德。
X30n0604_p0594b02║若好若醜，若美若不美。鮮好醜惡，甘美惡味。
X30n0604_p0594b03║及諸苦澀物。味苦與澁，不中食者。
X30n0604_p0594b04║在其舌根，皆變成上味。持經之人，一心在道，而於
X30n0604_p0594b05║世味無所揀擇，苦澁翻成真美味也。
X30n0604_p0594b06║如天甘露，無不美者。天甘露者，乃是諸天不死之
X30n0604_p0594b07║藥，入此法門，如飲甘露，無不美者。
X30n0604_p0594b08║若以舌根，於大眾中，有所演說。舌根於眾，演說之
X30n0604_p0594b09║時，
X30n0604_p0594b10║出深妙聲能入其心，皆令歡喜快樂。所談之理，徹
X30n0604_p0594b11║法源底，名之為深。能令聞者，達佛見知，名之為妙。法
X30n0604_p0594b12║味入神，皆歡樂也。
X30n0604_p0594b13║又諸天子天，女釋梵諸天。前說人喜，此明諸天。
X30n0604_p0594b14║聞是深妙音聲，有所演說言論次第，皆悉來聽。演
X30n0604_p0594b15║法之時，言語義論說釋條流而有次序，故得諸天皆
X30n0604_p0594b16║來聽受。
X30n0604_p0594b17║及諸龍、龍女，夜叉、夜叉女，乾闥婆、乾闥婆女，阿脩羅、
X30n0604_p0594b18║阿修羅女，迦樓羅、迦樓羅女，緊那羅、緊那羅女，摩睺
X30n0604_p0594b19║羅伽、摩睺羅伽女。即八部眾。解釋名義，如序品中。
X30n0604_p0594b20║是中不言八部男者，當位即是。
X30n0604_p0594b21║為聽法故，皆來親近，恭敬供養。由所說法深妙次
X30n0604_p0594b22║第，故來近聽起供養心。
X30n0604_p0594b23║及比丘、比丘尼、優婆塞、優婆夷。佛會四眾。
X30n0604_p0594b24║國王王子，群臣眷屬。王與王子，百官群臣，及王眷
X30n0604_p0594c01║屬，
X30n0604_p0594c02║小轉輪王。於諸眾生轉輪界中而為王者，名轉輪
X30n0604_p0594c03║王；粟散王眾，名小轉輪；
X30n0604_p0594c04║大轉輪王。鐵輪王者，王一天下，除東西北。銅輪王
X30n0604_p0594c05║者，王二天下，除却東北。銀輪王者，王三天下，唯除北
X30n0604_p0594c06║洲。金輪王者，王四天下。
X30n0604_p0594c07║七寶千子。七寶者，位寶、輪寶、智寶、女寶、兵寶、象寶、
X30n0604_p0594c08║馬寶。千子者，有子千人也。
X30n0604_p0594c09║內外眷屬。內則父母、兄弟、后妃、婇女，外則宗族、群
X30n0604_p0594c10║臣、人民等眾。
X30n0604_p0594c11║乘其宮殿，俱來聽法。所乘宮殿即是車轝，為於法
X30n0604_p0594c12║故皆來聽受。
X30n0604_p0594c13║以是菩薩善說法故。以是持經道心菩薩，善能解
X30n0604_p0594c14║說深妙法故。
X30n0604_p0594c15║婆羅門、居士、國內人民，盡其形壽隨侍供養。婆羅
X30n0604_p0594c16║門者，即淨行種，由敬法故，終身隨侍，供養不輟。
X30n0604_p0594c17║又諸聲聞、辟支佛、菩薩、諸佛常樂見之。此明四聖
X30n0604_p0594c18║之所樂見。
X30n0604_p0594c19║是人所在方面。是持經人所住方所。
X30n0604_p0594c20║諸佛皆向其處說法。於佛經典，眼視手持，口中讀
X30n0604_p0594c21║誦，心地解了，如同佛口親聞無異。何時諸佛不向說
X30n0604_p0594c22║法？黃卷即是對聖賢也。
X30n0604_p0594c23║悉能受持，一切佛法。一切諸佛所有之事，皆於此
X30n0604_p0594c24║經宣示顯說。持是經者，即是受持一切佛法。
X30n0604_p0595a01║又能出於深妙法音。由解佛意，能依經典出於深
X30n0604_p0595a02║妙清淨法音。
X30n0604_p0595a03║爾時，世尊欲重宣此義，而說偈言：是人舌根淨，終不
X30n0604_p0595a04║受惡味。以根淨故，惡味不入。
X30n0604_p0595a05║其有所食噉，悉皆成甘露。一切惡味，入此人口，皆
X30n0604_p0595a06║成甘露。
X30n0604_p0595a07║以深淨妙聲，於大眾說法。以諸深遠，清淨妙音，於
X30n0604_p0595a08║大眾中，演說諸法。
X30n0604_p0595a09║以諸因緣喻，引導眾生心。以諸一切善惡因緣譬
X30n0604_p0595a10║喻解說，引導所聽眾生之心。
X30n0604_p0595a11║聞者皆歡喜，設諸上供養。所說深妙，聞者入神，心
X30n0604_p0595a12║皆歡喜，設諸淨供。
X30n0604_p0595a13║諸天龍夜叉，及阿脩羅等，皆以恭敬心，而共來聽法。
X30n0604_p0595a14║說若不妙，誰來聽受？由深妙故，龍鬼欽崇。
X30n0604_p0595a15║是說法之人，若欲以妙音，徧滿三千界，隨意即能至。
X30n0604_p0595a16║說法之人雖住於此，欲以妙音徧大千者，由心徧
X30n0604_p0595a17║故，音亦隨徧。又復當知，三千之境即是五陰國土假
X30n0604_p0595a18║名，不離一念介爾之心，所以隨意能徧至也。
X30n0604_p0595a19║大小轉輪王，及千子眷屬，合掌恭敬心，常來聽受法。
X30n0604_p0595a20║王及眷屬亦以法妙而來恭敬，合掌聽受。
X30n0604_p0595a21║諸天龍夜叉，羅剎毗舍闍。羅剎者，此云暴惡鬼。毗
X30n0604_p0595a22║舍闍者，此云噉精氣鬼。
X30n0604_p0595a23║亦以歡喜心，常樂來供養。即前八部為法，心喜樂
X30n0604_p0595a24║興供養，
X30n0604_p0595b01║梵天王魔王。梵天王，色界主也。魔王居欲天頂，權
X30n0604_p0595b02║實不同。實即天魔真邪見者，權即菩薩變化現身，欲
X30n0604_p0595b03║試行人，令堅道力。
X30n0604_p0595b04║自在大自在。自在者，即化樂天。以力化現而自受
X30n0604_p0595b05║樂，名為自在。大自在者，即他化自在天。化由他力，名
X30n0604_p0595b06║為他化，而於其中得大自在。又色究竟亦名大自在，
X30n0604_p0595b07║即摩醯首羅也。
X30n0604_p0595b08║如是諸天眾，常來至其所。如上所現欲、色、無色三
X30n0604_p0595b09║界諸天，常為法故至法師所。
X30n0604_p0595b10║諸佛及弟子。諸佛即是妙覺世尊，弟子即是三乘
X30n0604_p0595b11║聖眾。
X30n0604_p0595b12║聞其說法音，常念而守護。聞法音時，常來護念。
X30n0604_p0595b13║或時為現身。現身有一切現，即是見佛色身；理現，
X30n0604_p0595b14║即是解佛法音，名見法身。
X30n0604_p0595b15║復次，常精進！若善男子、善女人受持是經，若讀、若誦、
X30n0604_p0595b16║若解說、若書寫，得八百身功德。八百之數，如前已
X30n0604_p0595b17║解。
X30n0604_p0595b18║得清淨身，如淨瑠璃。眾生喜見。由持經力得勝義
X30n0604_p0595b19║根，身清淨猶如瑠璃，眾生見者無不愛樂。
X30n0604_p0595b20║其身淨故，三千大千世界眾生，生時、死時，上、下、好、醜，
X30n0604_p0595b21║生善處、惡處，悉於中現。三千世界通內外報：內則
X30n0604_p0595b22║自心一身之中具三千界，色陰國土也，受、想、行、識眾
X30n0604_p0595b23║生也，種種名字如五陰、十二入、十八界等假名也；外
X30n0604_p0595b24║則無情國土、有情眾生，世間種種一切名字理而為
X30n0604_p0595c01║言，念起名生，念息名死，善名上好，惡名下醜，善生善
X30n0604_p0595c02║道，惡墮三途，但就身觀昭然可見。就事上說，國土眾
X30n0604_p0595c03║生稱呼名字，眾生之類誰無生死及以高下、好醜等
X30n0604_p0595c04║事？善惡之報具載典文，目前顯應其事非一，所以佛
X30n0604_p0595c05║云悉於中現。
X30n0604_p0595c06║及鐵圍山、大鐵圍山、彌樓山、摩訶彌樓山等諸山王。
X30n0604_p0595c07║此等名義如前已說，鐵圍等喻亦如前解。
X30n0604_p0595c08║及其中眾生，悉於中現。及大千界，所有眾生，亦於
X30n0604_p0595c09║身中，而現其相。
X30n0604_p0595c10║下至阿鼻地獄。極苦處也。
X30n0604_p0595c11║上至有頂。極樂處也。
X30n0604_p0595c12║所有及眾生，悉於中現。其中所有山河國土苦樂
X30n0604_p0595c13║之境，及以六道所有眾生，悉於身現。
X30n0604_p0595c14║若聲聞、辟支佛、菩薩、諸佛說法。若見空理，是聲聞
X30n0604_p0595c15║說；若見如幻，是支佛說；若見妙有，是菩薩說；若見妙
X30n0604_p0595c16║覺，是諸佛說。一身之法，其義如是。一人善聽！
X30n0604_p0595c17║皆於身中，現其色像。相逐心生，身由業感，一切色
X30n0604_p0595c18║像，豈外一身？
X30n0604_p0595c19║爾時，世尊欲重宣此義，而說偈言：若持法華經，其
X30n0604_p0595c20║身甚清淨。持經之人，心不向惡，內無過失，甚是清
X30n0604_p0595c21║淨。
X30n0604_p0595c22║如彼淨瑠璃，眾生皆喜見。猶如瑠璃，內外映徹，眾
X30n0604_p0595c23║生見者，無不善樂。
X30n0604_p0595c24║又如淨明鏡，悉見諸色像。心見淨故，無不明了，知
X30n0604_p0596a01║於鏡中，現諸色相。
X30n0604_p0596a02║菩薩於淨身，皆見世所有。持經菩薩身心淨故，皆
X30n0604_p0596a03║見世間所有之事。
X30n0604_p0596a04║唯獨自明了，餘人所不見。唯自具眼見得分明，餘
X30n0604_p0596a05║不學者所不能見。
X30n0604_p0596a06║三千世界中，一切諸群萌。群萌即是三界眾生，善
X30n0604_p0596a07║惡念起，名曰萌芽。
X30n0604_p0596a08║天人阿修羅，地獄鬼畜生，如是諸色像，皆於身中現。
X30n0604_p0596a09║六道之眾，各有一身，非從外來，唯心所造。作此觀
X30n0604_p0596a10║者，悉於身現。
X30n0604_p0596a11║諸天等宮殿，乃至於有頂。從欲界天，至無色界，宮
X30n0604_p0596a12║殿樓閣，
X30n0604_p0596a13║鐵圍及彌樓，摩訶彌樓山，諸大海水等，皆於身中現。
X30n0604_p0596a14║正眼觀之，何得不爾？
X30n0604_p0596a15║諸佛及聲聞，佛子菩薩等，若獨若在眾，說法悉皆現。
X30n0604_p0596a16║佛菩薩等即前四聖，若獨處身、若在大眾說種種
X30n0604_p0596a17║法，悉現身中。
X30n0604_p0596a18║雖未得無漏，法性之妙身。是持經人雖然未得本
X30n0604_p0596a19║有法性，無妙身。
X30n0604_p0596a20║以清淨常體，一切於中現。以勝義根清淨常體，於
X30n0604_p0596a21║一身中如實諦觀，若善若惡、若聖若凡，一切色像無
X30n0604_p0596a22║不悉現。
X30n0604_p0596a23║復次，常精進！若善男子、善女人，如來滅後受持是經。
X30n0604_p0596a24║於佛滅後，末世持經。
X30n0604_p0596b01║若讀、若誦、若解說、若書寫，得千二百意功德。數如
X30n0604_p0596b02║前解。
X30n0604_p0596b03║以是清淨意根。簡去浮塵四大肉團，正取清淨勝
X30n0604_p0596b04║義根也。
X30n0604_p0596b05║乃至聞一偈一句，通達無量無邊之義。佛法深妙，
X30n0604_p0596b06║一句之中具含多義，善解偈句，旋轉通達，則得無量
X30n0604_p0596b07║無邊之義。
X30n0604_p0596b08║解是義已，能演說一句一偈。自既解已，能為他人
X30n0604_p0596b09║演說一句一偈之義。
X30n0604_p0596b10║至於一月四月，乃至一歲。從於一刻、一時、一日乃
X30n0604_p0596b11║至一月，或有國土一年三時，每時四月，一歲則是十
X30n0604_p0596b12║二月也。
X30n0604_p0596b13║諸所說法，隨其義趣。見理之人，諸有所說，隨其文
X30n0604_p0596b14║義之所趣向。
X30n0604_p0596b15║皆與實相不相違背。不見理人舉口成病，未甞不
X30n0604_p0596b16║與正理相違；其見法者一出正心，任運自與脩多羅
X30n0604_p0596b17║合。
X30n0604_p0596b18║若說俗間經書。世俗文典
X30n0604_p0596b19║治世語言。治理世間一切言語。
X30n0604_p0596b20║資生業等。資助營生一切事業。
X30n0604_p0596b21║皆順正法。治世之言，無非訓導，懲惡勸善；資生之
X30n0604_p0596b22║業，無非善事，禁諸邪惡。如是而說，與佛正法常相恊
X30n0604_p0596b23║順。
X30n0604_p0596b24║三千大世界六趣眾生。即六道也。
X30n0604_p0596c01║心之所行。心念所行，若善若惡。
X30n0604_p0596c02║心所動作。動轉施為。
X30n0604_p0596c03║心所戲論。心所虗妄論諸法。
X30n0604_p0596c04║皆悉知之。持經菩薩以法格範，悉知其心之所運
X30n0604_p0596c05║用。
X30n0604_p0596c06║雖未得無漏智慧，而其意根清淨如此。雖是凡夫，
X30n0604_p0596c07║未得聖人無漏解脫真實智慧，意根清淨，自能如此。
X30n0604_p0596c08║如銳鑑像，豈有心哉？
X30n0604_p0596c09║是人有所思，惟籌量言說。是持經人，心有所思，籌
X30n0604_p0596c10║度解說，
X30n0604_p0596c11║皆是佛法，無不真實。由心正故，思忖言談，句句合
X30n0604_p0596c12║法，無不真實。
X30n0604_p0596c13║亦是先佛經中所說。其心意語，亦是先佛經中所
X30n0604_p0596c14║說真實之語。
X30n0604_p0596c15║爾時，世尊欲重宣此義，而說偈言：是人意清淨，明
X30n0604_p0596c16║利無濁穢。是持經人意地清淨，明了聰利，無有穢
X30n0604_p0596c17║濁。
X30n0604_p0596c18║以此妙意根，知上中下法。由意妙故通達佛理，知
X30n0604_p0596c19║三乘教是方便法。
X30n0604_p0596c20║乃至聞一偈，通達無量義。百致一慮，解一千從。
X30n0604_p0596c21║次第如法說，月四月至歲。隨義次第，稱理而說。始
X30n0604_p0596c22║自一句一偈，至於一月四月，及以一歲。言有次第，理
X30n0604_p0596c23║無窮盡。
X30n0604_p0596c24║是世界內外，一切諸眾生。世界內外，即是自他、依
X30n0604_p0597a01║正二報。諸眾生有六道、三乘、四眾、八部。
X30n0604_p0597a02║若天龍及人，夜叉鬼神等。此八部也。
X30n0604_p0597a03║其在六趣中，所念若干種。然諸眾生，在六道中，心
X30n0604_p0597a04║之所念，有若干種。
X30n0604_p0597a05║持法華之報，一時皆悉知。持經之人，以經印心，即
X30n0604_p0597a06║法華經實相之印，印諸眾生心地之法，一時明了，無
X30n0604_p0597a07║不知之。
X30n0604_p0597a08║十方無數佛，百福莊嚴相，為眾生說法，悉聞能受持。
X30n0604_p0597a09║十方諸佛，種種相好，百種勝福，以為莊嚴，皆由功
X30n0604_p0597a10║德，及智慧生。佛為眾生，所說之法，隨有所得，悉能受
X30n0604_p0597a11║持。
X30n0604_p0597a12║思惟無量義。心中思惟，無量義趣。
X30n0604_p0597a13║說法亦無量。所說之法，亦有無量。
X30n0604_p0597a14║終始不忘錯。終始記憶，無有遺忘，及心顛錯，
X30n0604_p0597a15║以持法華故，悉知諸法相。法華經者，諸經之王。解
X30n0604_p0597a16║法華義，即是解了一切諸法。
X30n0604_p0597a17║隨義識次第。隨其文義，善識次第。
X30n0604_p0597a18║達名字語言。了達法相，種種名字。如經所說，一切
X30n0604_p0597a19║語言，
X30n0604_p0597a20║如所知演說。如其所應，善能了知，而為演說。
X30n0604_p0597a21║此人有所說，皆是先佛法。此持經人若有所說，亦
X30n0604_p0597a22║是先佛經中之法。
X30n0604_p0597a23║以演此法故。以演如此知機合理微妙法故。
X30n0604_p0597a24║於眾無所畏。於大眾中，安詳而說，無有所畏。
X30n0604_p0597b01║持法華經者，意根淨若斯。由持經力，意根清淨。若
X30n0604_p0597b02║此明了，
X30n0604_p0597b03║雖未得無漏。雖然未得，無漏淨心，
X30n0604_p0597b04║先有如是相。先有如是應驗之相。
X30n0604_p0597b05║是人持此經，安住希有地。是人心淨，能持此經，安
X30n0604_p0597b06║住法性希有之地。
X30n0604_p0597b07║為一切眾生，歡喜而愛敬。得諸眾生，見之歡喜，心
X30n0604_p0597b08║生愛敬，
X30n0604_p0597b09║能以千萬種，善巧之語言，分別而演說，持法華經故。
X30n0604_p0597b10║能以千萬善巧語言。分別解說如來法藏。功由持
X30n0604_p0597b11║此法華經故。
X30n0604_p0597b12║
X30n0604_p0597b13║妙法蓮華經句解卷第六