X30n0604_p0616b01║妙法蓮華經句解卷第八
X30n0604_p0616b02║錢塘廣照沙門　釋　聞達
X30n0604_p0616b03║妙法蓮華經觀世音菩薩普門品第二十五
X30n0604_p0616b04║世尊大慈，依如實慧，演說上乘，圓融妙法，清淨質
X30n0604_p0616b05║直，如蓮華王，以教末世，一切菩薩，是故名曰，妙法
X30n0604_p0616b06║蓮華。文詮此義，名為經也。觀音本是，正法明王，為
X30n0604_p0616b07║度眾生，依方便門，隱實揚權，現菩薩相。無盡意者，
X30n0604_p0616b08║非不知之，欲顯觀音，普門示現，大慈大悲，不思議
X30n0604_p0616b09║力，故為眾生，合掌請問。
X30n0604_p0616b10║爾時無盡意菩薩：菩薩善能入佛知見，通達無盡
X30n0604_p0616b11║深妙之意。
X30n0604_p0616b12║即從座起。心欲請法，故從座起。
X30n0604_p0616b13║偏袒右肩。表事師時，便於執作。
X30n0604_p0616b14║合掌向佛，而作是言：合掌致敬，向佛陳情。
X30n0604_p0616b15║世尊！觀世音菩薩！今此會中，觀世音者，
X30n0604_p0616b16║以何因緣名觀世音？名不虗得，必有所由。
X30n0604_p0616b17║佛告無盡意菩薩：因菩薩問，故佛答之。
X30n0604_p0616b18║善男子！若有無量百千萬億眾生受諸苦惱。有諸
X30n0604_p0616b19║眾生，受苦惱時，
X30n0604_p0616b20║聞是觀世音菩薩，一心稱名。聞觀音名，一心稱念。
X30n0604_p0616b21║觀世音菩薩即時觀其音聲，皆得解脫。聲屬耳聞，
X30n0604_p0616b22║今云觀者，此是心聞。菩薩慈悲，以心觀聞而拔其苦。
X30n0604_p0616b23║若有持是觀世音菩薩名者。若人持此，菩薩名號，
X30n0604_p0616b24║設入大火，火不能燒。嗔火起時，焚燒三界。一念轉
X30n0604_p0616c01║善，火作池涼。
X30n0604_p0616c02║由是菩薩威神力故。此由菩薩威神之力。
X30n0604_p0616c03║若為大水所漂。貪水漲時，沒溺世界。一念知足，業
X30n0604_p0616c04║海乾枯。
X30n0604_p0616c05║稱其名號，即得淺處。聞聲察理，漸際邊涯。
X30n0604_p0616c06║若有百千萬億眾生，為求金、銀、琉璃、硨磲、碼碯、珊瑚、
X30n0604_p0616c07║琥珀、真珠等寶。琉璃，石中之寶，出波羅柰國。此方
X30n0604_p0616c08║有者，以藥燒成，像彼寶耳。硨磲，海中螺貝，如車之渠。
X30n0604_p0616c09║碼碯，生於石中，其色紅潤，如馬之腦。珊瑚，生於海中，
X30n0604_p0616c10║狀如小樹。琥珀，千年茯苓之所變作。真珠，即蚌珠也。
X30n0604_p0616c11║入於大海。為財販海。
X30n0604_p0616c12║假使黑風吹其船，舫飄墮羅剎鬼國。鬼國近於須
X30n0604_p0616c13║彌山下，人若入彼即為所害，在事易明。若表法者，為
X30n0604_p0616c14║貪財故入於欲海，被無明風吹殻漏般，飄墮三毒羅
X30n0604_p0616c15║剎鬼國，流而莫返溺苦海中。
X30n0604_p0616c16║其中若有，乃至一人，稱觀世音，菩薩名者。船中若
X30n0604_p0616c17║有下至一人，能稱觀世音菩薩名號。
X30n0604_p0616c18║是諸人等，皆得解脫，羅剎之難。一人持名，眾皆脫
X30n0604_p0616c19║苦，所謂一善能消百惡。
X30n0604_p0616c20║以是因緣，名觀世音。以能聞聲，觀時救難，故名觀
X30n0604_p0616c21║音。
X30n0604_p0616c22║若復有人，臨當被害。謂當受戮，臨命終時。
X30n0604_p0616c23║稱觀世音菩薩名者。為苦所逼，稱菩薩名。
X30n0604_p0616c24║彼所執刀杖，尋段段壞而得解脫。如孫敬德在獄
X30n0604_p0617a01║持名，臨刑刀壞，事驗尤多。若表法者，惡念起處，臨當
X30n0604_p0617a02║喪身，一念回光，能行忍辱，𮌎中釰戟，無有不壞。
X30n0604_p0617a03║若三千大千國土，滿中夜叉、羅剎欲來惱人。若諸
X30n0604_p0617a04║國土所有惡鬼、夜叉、羅剎，萌於惡意欲來相惱。若表
X30n0604_p0617a05║法者，三千即是妄念之心，惡毒如彼夜叉、羅剎，毒由
X30n0604_p0617a06║心起反自惱身。
X30n0604_p0617a07║聞其稱觀世音菩薩名者，是諸惡鬼尚不能以惡眼
X30n0604_p0617a08║視之，況復加害？鬼雖獰惡，聞菩薩名，惡眼即閉，不
X30n0604_p0617a09║敢懷嗔，況加殺害？若表法者，毒雖熾盛，思菩薩時，惡
X30n0604_p0617a10║見即息，況復興害？
X30n0604_p0617a11║設復有人，若有罪、若無罪，杻械枷鏁檢繫其身。若
X30n0604_p0617a12║果有罪，囚於囹圄；若或無罪，橫羅其殃。
X30n0604_p0617a13║稱觀世音菩薩名者。若能稱念，菩薩名者，
X30n0604_p0617a14║皆悉斷壞，即得解脫。杻即木杻，械即匣床，枷項鑽
X30n0604_p0617a15║足，以念菩薩威神之力皆悉脫壞。若表法者惡念起
X30n0604_p0617a16║時，拘繫其身不得自在，思惟菩薩惡念自灰，遠離煩
X30n0604_p0617a17║惱如脫杻械。
X30n0604_p0617a18║若三千大千國土，滿中怨賊。內則六賊，外則冤盜。
X30n0604_p0617a19║有一商主，將諸商人賫持重寶，經過險路。商主喻
X30n0604_p0617a20║心王，諸商喻心數，賫持重寶喻拘佛往，經過險路喻
X30n0604_p0617a21║涉生死，約事相說謂賊宼處，主伴同行賫財度險。
X30n0604_p0617a22║其中一人作是唱言：於其眾中，一人作唱：
X30n0604_p0617a23║諸善男子，勿得恐怖。慰眾勿怖，有方便門。
X30n0604_p0617a24║汝等應當一心稱，觀世音菩薩名號。勸眾一心，同
X30n0604_p0617b01║稱聖號。
X30n0604_p0617b02║是菩薩能以無畏施於眾生。是觀世音能以安樂、
X30n0604_p0617b03║自在、無畏施與一切。
X30n0604_p0617b04║汝等若稱名者。汝等若能，稱菩薩號，
X30n0604_p0617b05║於此怨賊，當得解脫。藉菩薩力，可以脫災。
X30n0604_p0617b06║眾商人聞，俱發聲言：南無觀世音菩薩！眾聞是語，
X30n0604_p0617b07║悉皆稱念：
X30n0604_p0617b08║稱其名故，即得解脫。三千界內六賊充滿，但得一
X30n0604_p0617b09║善以為主宰，牽引餘心皆成善念，則可保全如來重
X30n0604_p0617b10║擔、諸善法財、智慧珍寶。
X30n0604_p0617b11║無盡意！觀世音菩薩摩訶薩，威神之力巍巍如是。
X30n0604_p0617b12║却敵曰威，感應曰神，解苦是力，巍巍即是顯赫之狀。
X30n0604_p0617b13║上文歷舉能救諸難，令得解脫，故云如是。
X30n0604_p0617b14║若有眾生多於婬欲，常念恭敬觀世音菩薩，便得離
X30n0604_p0617b15║欲。多欲之時，常能思念恭敬觀音，修不淨觀，是人
X30n0604_p0617b16║則能離於婬欲。
X30n0604_p0617b17║若多瞋恚，常念恭敬觀世音菩薩，便得離瞋。多嗔
X30n0604_p0617b18║之時，常行恭敬，念觀音名，修慈悲觀，止於毒害，則能
X30n0604_p0617b19║離嗔。
X30n0604_p0617b20║若多愚癡，常念恭敬觀世音菩薩，便得離癡。不識
X30n0604_p0617b21║好惡，多愚昧時，常念觀音，修因緣觀，善知通塞，則能
X30n0604_p0617b22║離癡。
X30n0604_p0617b23║無盡意！觀世音菩薩有如是等大威神力，多所饒益。
X30n0604_p0617b24║能滅三毒，獲清淨智，名大威神，饒益一切。
X30n0604_p0617c01║是故眾生常應心念：以有益故。眾生常當，一心繫
X30n0604_p0617c02║念，
X30n0604_p0617c03║若有女人，設欲求男。女人或願求生男子。
X30n0604_p0617c04║禮拜供養觀世音菩薩。禮拜滅罪，供養生福，是得
X30n0604_p0617c05║子因。
X30n0604_p0617c06║便生福德，智慧之男。禮供之故，感生福德；志誠之
X30n0604_p0617c07║故，感生智慧。功由母德，應在子身。
X30n0604_p0617c08║設欲求女，便生端正有相之女。由母心正，女亦端
X30n0604_p0617c09║正；由母心慈，女足相好；
X30n0604_p0617c10║宿植德本，眾人愛敬。感得宿生，曾種福業，人愛敬
X30n0604_p0617c11║者，以為其女。
X30n0604_p0617c12║無盡意！觀世音菩薩有如是力。隨人意願，有求皆
X30n0604_p0617c13║得。
X30n0604_p0617c14║若有眾生恭敬禮拜觀世音菩薩，福不唐捐。若能
X30n0604_p0617c15║禮敬，必得其福，無有虗棄。
X30n0604_p0617c16║是故眾生皆應受持觀世音菩薩名號。以福多故，
X30n0604_p0617c17║皆當受持。
X30n0604_p0617c18║無盡意！若有人受持六十二億恒河沙菩薩名字。
X30n0604_p0617c19║若人持念，諸菩薩名，
X30n0604_p0617c20║復盡形供養飲食、衣服、臥具、醫藥。復能終身四事
X30n0604_p0617c21║供養。
X30n0604_p0617c22║於汝意云何？是善男子、善女人功德多不？汝意如
X30n0604_p0617c23║何？是善男女持名供養眾多菩薩功德多不？
X30n0604_p0617c24║無盡意言：甚多，世尊！答佛所問，功德甚多。
X30n0604_p0618a01║佛言：若復有人受持觀世音菩薩名號，乃至一時禮
X30n0604_p0618a02║拜供養。若人受持，觀音名號，乃至少時，禮敬奉供，
X30n0604_p0618a03║是二人福，正等無異。一人受持六十二億恒沙名
X30n0604_p0618a04║號，終身供養；一人受持觀音名號，一時供養。如是二
X30n0604_p0618a05║人，所獲福德，正好相等，更無有異。何故如是？楞嚴云：
X30n0604_p0618a06║世尊！我一名號，與彼眾多名號無異，由我修習，得真
X30n0604_p0618a07║圓通。
X30n0604_p0618a08║於百千萬億，劫不可窮盡。一時之福，受用無窮。
X30n0604_p0618a09║無盡意！受持觀世音菩薩名號，得如是無量無邊福
X30n0604_p0618a10║德之利。顯示受持，功德無量。勸令歸散，念觀世音。
X30n0604_p0618a11║無盡意菩薩白佛言：前文是問菩薩云何名為觀
X30n0604_p0618a12║音，今此乃問緣何遊此，云何度生。欲顯菩薩普門示
X30n0604_p0618a13║現大自在力，故問起也。
X30n0604_p0618a14║世尊！觀世音菩薩云何遊此娑婆世界？問：以何緣
X30n0604_p0618a15║遊娑婆界？
X30n0604_p0618a16║云何而為眾生說法？問：以何法為眾生說？
X30n0604_p0618a17║方便之力，其事云何？遊行說法是其方便，革凡成
X30n0604_p0618a18║聖名方便力。是二種事其相如何？
X30n0604_p0618a19║佛告無盡意菩薩：善男子！若有國土眾生應以佛身
X30n0604_p0618a20║得度者。若國土中，有其眾生，當以佛形，得度脫者，
X30n0604_p0618a21║觀世音菩薩即現佛身而為說法。現如來相，引之
X30n0604_p0618a22║入道。
X30n0604_p0618a23║應以辟支佛身得度者。若有樂修，緣覺獨覺，
X30n0604_p0618a24║即現辟支佛身而為說法。隨類應現，以順前機。
X30n0604_p0618b01║應以聲聞身得度者。若有樂修，四諦之道，
X30n0604_p0618b02║即現聲聞身而為說法。現羅漢相，以逗其機。
X30n0604_p0618b03║應以梵王身得度者。若有離欲，樂清淨者，
X30n0604_p0618b04║即現梵王身而為說法。現梵天身，說離欲法。
X30n0604_p0618b05║應以帝釋身得度者。若有欲生，忉利天者，
X30n0604_p0618b06║即現帝釋身而為說法。現欲界身，說十善法。
X30n0604_p0618b07║應以自在天身得度者。欲身自在遊十方者。
X30n0604_p0618b08║即現自在天身而為說法。現化樂天身，說自在樂
X30n0604_p0618b09║法。
X30n0604_p0618b10║應以大自在，天身得度者。欲身自在，飛行虗空。
X30n0604_p0618b11║即現大自在天身，而為說法。現色究竟天身，說諸
X30n0604_p0618b12║禪三昧法，
X30n0604_p0618b13║應以天大將軍身得度者。欲統鬼神護國土者。
X30n0604_p0618b14║即現天大將軍身，而為說法。現天大猛將身，如散
X30n0604_p0618b15║脂大將等，為說救護眾生之法。
X30n0604_p0618b16║應以毗沙門身得度者。欲統世界護眾生者。
X30n0604_p0618b17║即現毗沙門身而為說法。為說治世護生之法。
X30n0604_p0618b18║應以小王身得度者。欲為人王治國邑者。
X30n0604_p0618b19║即現小王身而為說法。為說安國治民之法。
X30n0604_p0618b20║應以長者身得度者。欲為重厚，世所尊敬。
X30n0604_p0618b21║即現長者身而為說法。為說重厚尊敬之法。
X30n0604_p0618b22║應以居士身得度者。愛談名理語，清淨自居者，
X30n0604_p0618b23║即現居士身而為說法。為說清淨攝修之法。
X30n0604_p0618b24║應以宰官身得度者。有愛治民，剖判曲直。
X30n0604_p0618c01║即現宰官身而為說法。為說公正清明之法。
X30n0604_p0618c02║應以婆羅門身得度者。有愛數術，攝衛自安。
X30n0604_p0618c03║即現婆羅門身而為說法。為說養生息命之法。
X30n0604_p0618c04║應以比丘、比丘尼、優婆塞、優婆夷身得度者。有出
X30n0604_p0618c05║家者，樂持具戒；有在家者，樂五八戒；
X30n0604_p0618c06║即現比丘、比丘尼、優婆塞、優婆夷身而為說法。為
X30n0604_p0618c07║說具戒五八戒法。
X30n0604_p0618c08║應以長者、居士、宰官、婆羅門、婦女身得度者。有如
X30n0604_p0618c09║上等四種婦人，內政立身以修家國。
X30n0604_p0618c10║即現婦女身而為說法。為說內助修身之法。
X30n0604_p0618c11║應以童男童女身得度者。若有男子，不壞男根；若
X30n0604_p0618c12║有女子，愛樂處室；
X30n0604_p0618c13║即現童男、童女身，而為說法。為說清淨童真之法。
X30n0604_p0618c14║應以天、龍、夜叉、乾闥婆、阿脩羅、迦樓羅、緊那羅、摩睺
X30n0604_p0618c15║羅伽、人非人等身得度者。天即諸天、天王及諸天
X30n0604_p0618c16║子。龍即諸大龍王及龍眷屬。夜叉，此云捷疾鬼。乾闥
X30n0604_p0618c17║婆，此云樂神。阿修羅，此云無端正，形狀醜故。迦樓羅，
X30n0604_p0618c18║此云金翅鳥。緊那羅，此云歌神。摩睺羅伽，此云大莽
X30n0604_p0618c19║蛇。人即世人。非人即是諸天、修羅、地獄、餓鬼，非同人
X30n0604_p0618c20║類，故曰非人。是等八部，樂脫其倫，求入道者。
X30n0604_p0618c21║即皆現之，而為說法。各隨其類，而說諸法。
X30n0604_p0618c22║應以執金剛神得度者。即執寶杵以護法者。
X30n0604_p0618c23║即現執金剛神而為說法。為說勇銳護持之法。
X30n0604_p0618c24║無盡意！是觀世音菩薩成就如是功德。如是二字，
X30n0604_p0619a01║即指上文成就諸事，功能德善。
X30n0604_p0619a02║以種種形，遊諸國土。即三十二應入國土身。
X30n0604_p0619a03║度脫眾生。徧十方界，尋聲赴感。前文之中，無盡意
X30n0604_p0619a04║問：觀音菩薩云何遊方為眾說法？方便之力，其義云
X30n0604_p0619a05║何？故以此答。
X30n0604_p0619a06║是故，汝等應當一心供養觀世音菩薩。由是菩薩
X30n0604_p0619a07║德重慈深，故勸一心修法供養。
X30n0604_p0619a08║是觀世音菩薩摩訶薩，於怖畏急難之中，能施無畏。
X30n0604_p0619a09║能於眾生，怖畏急難，施於無畏，得大安樂。
X30n0604_p0619a10║是故，此娑婆世界皆號之為施無畏者。心險惡者，
X30n0604_p0619a11║眾生畏之。菩薩慈忍，見者獲安。
X30n0604_p0619a12║無盡意菩薩白佛言：蒙如來勸，令修供養，故白世
X30n0604_p0619a13║尊，
X30n0604_p0619a14║世尊！我今當供養觀世音菩薩。白佛：知者擬欲行
X30n0604_p0619a15║施。
X30n0604_p0619a16║即解頸眾寶珠瓔珞，價直百千兩金，而以與之。解
X30n0604_p0619a17║頸所嚴瓔珞之具極貴價者，以奉觀音。
X30n0604_p0619a18║作是言：仁者受此法，施珍寶瓔珞。事相布施，有與
X30n0604_p0619a19║者、有受者、有所施物，內、外、中間三處皆實。執相布施
X30n0604_p0619a20║其福有限，是有漏業報在人天。法布施者見法空故，
X30n0604_p0619a21║無與者、無受者、無所施物，三輪空寂離一切相。施一
X30n0604_p0619a22║人時如施一切，施一切人與一人等，以法供養心無
X30n0604_p0619a23║所擇，名為平等清淨法施。
X30n0604_p0619a24║時觀世音菩薩不肯受之。觀音力辭，不受所施。
X30n0604_p0619b01║無盡意復白觀世音菩薩言：由不納故，所以重白。
X30n0604_p0619b02║仁者愍我等，故受此瓔珞。行施之法為表捨心，施
X30n0604_p0619b03║而不受則不生福，勸愍我等而為受之。
X30n0604_p0619b04║爾時，佛告觀世音菩薩：佛見施者辭意甚濃，觀音
X30n0604_p0619b05║辭讓而不領納，所以告之。
X30n0604_p0619b06║當愍此無盡意菩薩及四眾。僧尼士女
X30n0604_p0619b07║天、龍、夜叉、乾闥婆、阿脩羅、迦樓羅、緊那羅、摩睺羅伽、
X30n0604_p0619b08║人非人等故，受是瓔珞。佛勸觀音愍眾納受。
X30n0604_p0619b09║即時，觀世音菩薩愍諸四眾及於天、龍、人非人等，受
X30n0604_p0619b10║其瓔珞。敬順佛意，愍念眾生，受無盡意，所施瓔珞。
X30n0604_p0619b11║分作二分，一分奉釋迦牟尼佛，一分奉多寶佛塔。
X30n0604_p0619b12║施而不取，表於知足不妄受也。受已轉施奉佛，表於
X30n0604_p0619b13║世財無所吝也。分二分者，表平等施無所偏也。施與
X30n0604_p0619b14║佛者，表無上施回因向果成佛道也。
X30n0604_p0619b15║無盡意！觀世音菩薩有如是自在神力。如前所舉，
X30n0604_p0619b16║總是菩薩自在無礙神通之力。
X30n0604_p0619b17║遊於娑婆世界。前文之中，無盡意問觀世音菩薩
X30n0604_p0619b18║云何遊此娑婆世界，故此結示，以答來機。
X30n0604_p0619b19║爾時，無盡意菩薩以偈問曰：什師譯本，即無重頌。
X30n0604_p0619b20║今此偈文，是後來人以笈多本經中之偈，入此本中，
X30n0604_p0619b21║相承傳誦。
X30n0604_p0619b22║世尊妙相具，我今重問彼。初句歎佛，次句重問。
X30n0604_p0619b23║佛子何因緣，名為觀世音？問：觀音名從何而得？
X30n0604_p0619b24║具足妙相尊，偈答無盡意：因菩薩問，佛以偈答：
X30n0604_p0619c01║汝聽觀音行，善應諸方所。三十二，應善化諸方。
X30n0604_p0619c02║弘誓深如海，歷劫不思議。廣大誓願，深如巨海，歷
X30n0604_p0619c03║塵點劫，莫能思議。
X30n0604_p0619c04║侍多千億佛，發大清淨願。侍奉無數，千萬億佛，發
X30n0604_p0619c05║於廣大，清淨誓願。
X30n0604_p0619c06║我為汝略說。許為無盡說觀音行。
X30n0604_p0619c07║聞名及見身。若聞彼名，及見身相，
X30n0604_p0619c08║心念不空過。一心繫念，未甞空過。
X30n0604_p0619c09║能滅諸有苦。能滅三有一切苦惱，此句總標，下文
X30n0604_p0619c10║別顯。
X30n0604_p0619c11║假使興害意，推落大火坑。假使有人，興毒害意，卒
X30n0604_p0619c12║然推入，大猛火坑，
X30n0604_p0619c13║念彼觀音力，火坑變成池。化諸熱惱，為清涼池。
X30n0604_p0619c14║或漂流巨海，龍魚諸鬼難。黑風所吹，大水所漂，毒
X30n0604_p0619c15║龍惡魚，夜叉羅剎，巨海諸難，
X30n0604_p0619c16║念彼觀音力，波浪不能沒。菩薩力故，臨危得免。
X30n0604_p0619c17║或在須彌峯，為人所推墮。高峯頂上，被人推墮。
X30n0604_p0619c18║念彼觀音力，如日虗空住。如日處空，不致有損。
X30n0604_p0619c19║或被惡人逐，墮落金剛山。被惡人逐，失足墮山。
X30n0604_p0619c20║念彼觀音力，不能損一毛。以念力故，不損一毛。
X30n0604_p0619c21║或值怨賊擾，各執刀加害。怨家惡賊，持刃損害。
X30n0604_p0619c22║念彼觀音力，咸即起慈心。念菩薩力，怨賊興慈，免
X30n0604_p0619c23║加殺害。
X30n0604_p0619c24║或遭王難苦，臨刑欲壽終。犯罪至死
X30n0604_p0620a01║念彼觀音力，刀尋段段壞。刀即段段自然損壞。
X30n0604_p0620a02║或囚禁枷鏁，手足被杻械。囹圄之難
X30n0604_p0620a03║念彼觀音力，釋然得解脫。遇赦寬宥，而得釋免。
X30n0604_p0620a04║呪詛諸毒藥，所欲害身者。口舌呪詛，毒藥加臨。
X30n0604_p0620a05║念彼觀音力，還著於本人。譬如有人仰面唾天，天
X30n0604_p0620a06║既不受，還墮面中。
X30n0604_p0620a07║或遇惡羅剎，毒龍諸鬼等。遇諸惡類，欲害身者，
X30n0604_p0620a08║念彼觀音力，時悉不敢害。一時回心，不敢加害。
X30n0604_p0620a09║若惡獸圍繞，利牙爪可怖。若虎狼等，可怖畏者，
X30n0604_p0620a10║念彼觀音力，疾走無邊方。念菩薩力，疾自走去。
X30n0604_p0620a11║蚖蛇及蝮蠍，氣毒煙火然。毒虫之氣，如煙火然。
X30n0604_p0620a12║念彼觀音力，尋聲自回去。念觀音力，隨聲自去。
X30n0604_p0620a13║雲雷皷掣電，降雹澍大雨。雲興雷震，電光迸掣。降
X30n0604_p0620a14║雹澍雨，損物之時。
X30n0604_p0620a15║念彼觀音力，應時得消散。即時晴霽，免其灾惱。
X30n0604_p0620a16║眾生被困厄，無量苦逼身。眾生被於窮困厄難，無
X30n0604_p0620a17║量眾苦逼切其身。
X30n0604_p0620a18║觀音妙智力，能救世間苦。世間厄難，非智莫脫，唯
X30n0604_p0620a19║智乃能避凶趍吉，故云智力能救諸苦。
X30n0604_p0620a20║具足神通力，廣修智方便。神通智慧，皆悉具足。廣
X30n0604_p0620a21║修方便，利益眾生。
X30n0604_p0620a22║十方諸國土，無剎不現身。十方剎海，無不徧應。
X30n0604_p0620a23║種種諸惡趣，地獄鬼畜生。諸惡趣者，即是三塗。
X30n0604_p0620a24║生老病死苦，以漸悉令滅。生老病死，不能頓除，故
X30n0604_p0620b01║云以漸，悉令除滅。
X30n0604_p0620b02║真觀。清淨觀。以真實智照真實理，名為真觀。了法
X30n0604_p0620b03║空寂如太虗空，名清淨觀。
X30n0604_p0620b04║廣大智慧觀。以廣大智徧觀一切，無不了了，名智
X30n0604_p0620b05║慧觀。
X30n0604_p0620b06║悲觀及慈觀。以大悲心觀眾生苦，拔其患難，名曰
X30n0604_p0620b07║悲觀。以大慈心與眾生樂，隨時制義，名曰慈觀。
X30n0604_p0620b08║常願常瞻仰。常常發願，得獲瞻仰。此勸修也。
X30n0604_p0620b09║無垢清淨光，慧日破諸闇。以無障垢清淨光耀智
X30n0604_p0620b10║慧日輪，破諸幽暗。
X30n0604_p0620b11║能伏災風火，普明照世間。善能降伏癡風嗔火，以
X30n0604_p0620b12║普明慧照諸世間。
X30n0604_p0620b13║悲體戒雷震。菩薩之戒，不殺生初，悲則護生，戒體
X30n0604_p0620b14║淨故，名聲遠聞，如雷之震。
X30n0604_p0620b15║慈意妙大雲。慈心與樂，濟慧眾生。妙如大雲，徧覆
X30n0604_p0620b16║一切。
X30n0604_p0620b17║澍甘露法雨。口輪說法，教化眾生，如澍甘雨，普潤
X30n0604_p0620b18║一切。
X30n0604_p0620b19║滅除煩惱𦦨。慈悲法味，如雲雷雨，滅煩惱燄，與清
X30n0604_p0620b20║涼樂。
X30n0604_p0620b21║諍訟經官處，怖畏軍陣中。有訟經官，軍前怖畏。
X30n0604_p0620b22║念彼觀音力，眾怨悉退散。念觀音力，眾怨自然，悉
X30n0604_p0620b23║皆退散。
X30n0604_p0620b24║妙音觀世音。開悟一切微妙之音。觀察世間赴感
X30n0604_p0620c01║之音。
X30n0604_p0620c02║梵音。海潮音。清淨美妙，如梵天音；如大海潮，普震
X30n0604_p0620c03║之音；
X30n0604_p0620c04║勝彼世間音。遠勝一切世間之音。
X30n0604_p0620c05║是故須常念。以是之故，常當稱念。
X30n0604_p0620c06║念念勿生疑。一念疑心，能為道障，應當深信，勿生
X30n0604_p0620c07║疑惑。
X30n0604_p0620c08║觀世音淨聖。觀音大士，清淨至聖。
X30n0604_p0620c09║於苦惱死厄，能為作依怙。於諸眾生，苦惱死厄，能
X30n0604_p0620c10║為救護，作大依怙。
X30n0604_p0620c11║具一切功德，慈眼視眾生。具足神通，智慧方便，以
X30n0604_p0620c12║慈悲眼，等視眾生。
X30n0604_p0620c13║福聚海無量，是故應頂禮。菩薩之身即是智慧福
X30n0604_p0620c14║德之聚，深廣無量猶如大海，是故應當恭敬頂禮。
X30n0604_p0620c15║爾時持地菩薩。楞嚴云：毗舍佛時，曾為比丘，平地
X30n0604_p0620c16║待佛，得蒙印證，塵消智圓，登無上覺，名為持地。
X30n0604_p0620c17║即從座起，前白佛言：此品請主本無盡意，今說經
X30n0604_p0620c18║竟，持地起身而白佛者，蓋因在會聞說菩薩普門示
X30n0604_p0620c19║現而讚善耳。
X30n0604_p0620c20║世尊！若有眾生聞是觀世音菩薩品自在之業。三
X30n0604_p0620c21║業運用，無往不通，名為自在。
X30n0604_p0620c22║普門示現神通力者。開方便門普現一切所喜見
X30n0604_p0620c23║身神通妙用廣大力者。
X30n0604_p0620c24║當知是人功德不少。若聞此品，依而行之，則發觀
X30n0604_p0621a01║音普門智慧，故云是人功德不少。
X30n0604_p0621a02║佛說是普門品時，眾中八萬四千眾生。于時在會，
X30n0604_p0621a03║聞法之者，八萬四千，眾生之性。
X30n0604_p0621a04║皆發無等等阿耨多羅三藐三菩提心。無等等者，
X30n0604_p0621a05║佛之智慧最上最尊超過一切，故無與等非不與，諸
X30n0604_p0621a06║究竟果佛悉皆平等，此乃最妙無等之等，故云無等
X30n0604_p0621a07║等，即無上道心也。
X30n0604_p0621a08║妙法蓮華經陀羅尼品第二十六
X30n0604_p0621a09║普門品竟。藥王請問：若持是經，得幾所福？佛為發
X30n0604_p0621a10║明，藥王歡喜。說陀羅尼以護持者，勇施及以諸天
X30n0604_p0621a11║天女亦皆說呪，願欲護持，故曰陀羅尼品。然陀羅
X30n0604_p0621a12║尼而有顯密，顯即經文，如圓覺云：有陀羅尼，名為
X30n0604_p0621a13║圓覺。密即呪語，如今當品與說法者陀羅尼呪以
X30n0604_p0621a14║守護之。又陀羅尼翻為總持，總攝二邊，遮惡護善，
X30n0604_p0621a15║任持中道。佛之正理，於一法中具含多義，能總能
X30n0604_p0621a16║持，名總持也。
X30n0604_p0621a17║爾時，藥王菩薩即從座起，偏袒右肩合掌向佛，而白
X30n0604_p0621a18║佛言：避席起身，偏袒合掌，皎向於佛，然後白言：
X30n0604_p0621a19║世尊若善男子善女人。有能受持法華經者。若善
X30n0604_p0621a20║男女，聞法信受，憶持之者，
X30n0604_p0621a21║若讀誦通利。對本曰讀，背念曰誦，無有忘失，名為
X30n0604_p0621a22║通利。
X30n0604_p0621a23║若書寫經卷。若自書寫，若教人書。
X30n0604_p0621a24║得幾所福？如上之人，得多少福？
X30n0604_p0621b01║佛告藥王：若有善男子、善女人，供養八百萬億那由
X30n0604_p0621b02║他恒河沙等諸佛。舉供佛福，比校持經。
X30n0604_p0621b03║於汝意云何？其所得福寧為多不？此人供養眾多
X30n0604_p0621b04║諸佛，所獲福德是為多不？
X30n0604_p0621b05║甚多，世尊！藥王答佛：功德甚多。
X30n0604_p0621b06║佛言：若善男子、善女人，能於是經乃至受持一四句
X30n0604_p0621b07║偈。持經四句，言極少者。
X30n0604_p0621b08║讀誦解義。讀誦偈句，解其義理。
X30n0604_p0621b09║如說修行。如偈所說，依之修行，文雖不多，解行功
X30n0604_p0621b10║德，勝彼前人供佛之者。
X30n0604_p0621b11║功德甚多。供養生福，持經發慧，以慧比福，功德甚
X30n0604_p0621b12║多。
X30n0604_p0621b13║爾時，藥王菩薩白佛言：聞經福勝，所以白佛。
X30n0604_p0621b14║世尊！我今當與說法者陀羅尼呪以守護之。欲以
X30n0604_p0621b15║妙呪，護說法者。
X30n0604_p0621b16║即說呪曰：安爾　曼爾　摩禰　摩摩禰。　旨隸
X30n0604_p0621b17║遮棃第　賖咩　賖履。多瑋　羶帝　目帝　目多
X30n0604_p0621b18║履。　娑履　阿瑋娑履。　桑履　娑履。　叉裔　阿
X30n0604_p0621b19║叉裔。　阿耆膩　羶帝　賖履。　陀羅尼　阿盧伽
X30n0604_p0621b20║婆娑簸蔗。毗叉膩　禰毗剃。　阿便哆邏禰履剃。
X30n0604_p0621b21║　阿亶哆波隷輸地。　歐究𨽻　牟究隷。　阿羅隷
X30n0604_p0621b22║　波羅隷。　首迦差　阿三磨三履。　佛陀毗吉利袠
X30n0604_p0621b23║帝。　達磨波利差帝。　僧伽涅瞿沙禰。　婆舍婆舍
X30n0604_p0621b24║輸地。　曼多邏　曼哆邏。叉夜多　郵樓哆。　郵樓
X30n0604_p0621c01║哆憍舍略。　惡叉邏　惡叉。冶多冶。　阿婆盧　阿
X30n0604_p0621c02║摩若那多夜呪是諸佛密語，密默治惡，惡自消散，
X30n0604_p0621c03║不可解釋。
X30n0604_p0621c04║世尊！是陀羅尼神呪，六十二億恒河沙等諸佛所說。
X30n0604_p0621c05║能持此呪，則能轉彼六十二種我人知見，成六十
X30n0604_p0621c06║二佛之功德。呪從諸佛之所傳來，故云佛說。
X30n0604_p0621c07║若有侵毀，此法師者。若有侵犯，毀訾受持，法師之
X30n0604_p0621c08║者，
X30n0604_p0621c09║則為侵毀，是諸佛已。則是已損。此諸世尊，
X30n0604_p0621c10║時釋迦牟尼佛讚藥王菩薩言：因說呪護，所以讚
X30n0604_p0621c11║之。
X30n0604_p0621c12║善哉！善哉！稱美之辭。
X30n0604_p0621c13║藥王！汝愍念擁護此法師故。此說蓮經法師之故。
X30n0604_p0621c14║說是陀羅尼。即上呪語：
X30n0604_p0621c15║於諸眾生，多所饒益。以呪之故，法師安樂，善說諸
X30n0604_p0621c16║法，導利一切末世眾生，饒益多矣。
X30n0604_p0621c17║爾時，勇施菩薩白佛言：勇說見佛讚美藥王，故亦
X30n0604_p0621c18║白佛願護持經。
X30n0604_p0621c19║世尊！我亦為擁護讀誦受持法華經者說陀羅尼。
X30n0604_p0621c20║為護法師，說於秘呪：
X30n0604_p0621c21║若此法師得是陀羅尼。若持經者，得此神呪。
X30n0604_p0621c22║若夜叉。此云勇健。
X30n0604_p0621c23║若羅剎。此云速疾鬼。
X30n0604_p0621c24║若富單那。此云臭餓鬼，即主熱病者。
X30n0604_p0622a01║若吉蔗。此云所作，即起尸鬼。
X30n0604_p0622a02║若鳩槃荼。此云甕形，即厭魅鬼。
X30n0604_p0622a03║若餓鬼等。無飲食者。
X30n0604_p0622a04║伺求其短，無能得便。鬼祟害人，隨短處入，稍有所
X30n0604_p0622a05║長，不能為害。
X30n0604_p0622a06║即於佛前而說呪曰：座隷　摩訶座隷。　郁枳
X30n0604_p0622a07║　目枳。　阿隷。　阿羅婆第。　涅𨽻第。　涅隷多婆第。
X30n0604_p0622a08║　伊緻抳。　韋緻抳。　旨緻抳。　涅𨽻墀抳。　涅梨
X30n0604_p0622a09║墀婆底。
X30n0604_p0622a10║世尊！是陀羅尼神呪，恒河沙等諸佛所說亦皆隨喜。
X30n0604_p0622a11║如是神呪，恒沙佛說傳之。有自說此呪時，諸佛亦
X30n0604_p0622a12║皆為之隨喜。
X30n0604_p0622a13║若有侵毀，此法師者。若有侵害，毀損法師，
X30n0604_p0622a14║則為侵毀，是諸佛已。則是已損，恒沙諸佛。
X30n0604_p0622a15║爾時，毗沙門天王護世者白佛言：即是北方多聞
X30n0604_p0622a16║天王。
X30n0604_p0622a17║世尊！我亦為愍念眾生擁護此法師故。天王護世，
X30n0604_p0622a18║愍念眾生。若護法師，經得流布，則眾生類，得大饒益。
X30n0604_p0622a19║說是陀羅尼。以呪護之。
X30n0604_p0622a20║即說呪曰：阿梨　那梨。　㝹那梨。　阿那盧　那
X30n0604_p0622a21║履。　拘那履。
X30n0604_p0622a22║世尊以是神呪擁護法師。說此呪者，為護法師。
X30n0604_p0622a23║我亦自當擁，護持是經者。上以呪護，今自身護。
X30n0604_p0622a24║令百由旬內，無諸衰患。令諸邪魅皆悉遠去，百由
X30n0604_p0622b01║旬外離諸衰惱。
X30n0604_p0622b02║爾時，持國天王在此會中。東方護世持國天王亦
X30n0604_p0622b03║在此會。
X30n0604_p0622b04║與千萬億那由他乾闥婆眾。此云樂神。
X30n0604_p0622b05║恭敬圍繞前詣佛所，合掌白佛言：世尊！我亦以陀羅
X30n0604_p0622b06║尼神呪擁護持法華經者。天王白佛：與所部眾，亦
X30n0604_p0622b07║願以呪護於法師。
X30n0604_p0622b08║即說呪曰：阿伽禰　伽禰　瞿利。　乾陀利。　旃
X30n0604_p0622b09║陀利。　摩蹬耆。　常求利。　浮樓莎抳　頞底。
X30n0604_p0622b10║世尊！是陀羅尼神呪，四十二億諸佛所說。四十即
X30n0604_p0622b11║表住行向地，二即等覺及以妙覺。
X30n0604_p0622b12║若有侵毀此法師者，則為侵毀是諸佛已。毀持經
X30n0604_p0622b13║者，則法不行。法不流世，誰知有佛？若毀法師，則已毀
X30n0604_p0622b14║佛。
X30n0604_p0622b15║爾時，有羅剎女等，一名、藍婆，二名、毗藍婆，三名、曲齒，
X30n0604_p0622b16║四名、華齒，五名、黑齒，六名、多髮，七名、無厭足，八名、持
X30n0604_p0622b17║瓔珞，九名、臯帝，十名、奪一切眾生精氣。羅剎者，噉
X30n0604_p0622b18║人惡鬼也。羅剎女者，即是女鬼也。十種名義，或從相
X30n0604_p0622b19║皃，或從所為，未見所出，不可解也。
X30n0604_p0622b20║是十羅剎女與鬼子母。鬼子母神
X30n0604_p0622b21║并其子及眷屬。五百，鬼子及鬼屬也。
X30n0604_p0622b22║俱詣佛所，同聲白佛言：願欲擁護持法華者。
X30n0604_p0622b23║世尊！我等亦欲擁護讀誦受持法華經者，除其衰患。
X30n0604_p0622b24║欲以呪護，令除衰惱。
X30n0604_p0622c01║若有伺求法師短者，令不得便。若有欲求法師短
X30n0604_p0622c02║處而加害者，令不得便。
X30n0604_p0622c03║即於佛前而說呪曰：伊提履，　伊提泯，　伊提履，
X30n0604_p0622c04║　阿提履，　伊提履，　泥履，　泥履，　泥履，　泥履，
X30n0604_p0622c05║　泥履，　樓醯，　樓醯，　樓醯，　樓醯，　多醯，　多
X30n0604_p0622c06║醯，　多醯，　兜醯，　㝹醯。
X30n0604_p0622c07║寧上我頭上，莫惱於法師。寧可上於我頭之上，不
X30n0604_p0622c08║可惱害說法之師。
X30n0604_p0622c09║若夜叉、若羅剎、若餓鬼、若富單那、若吉蔗。已上名
X30n0604_p0622c10║義，如前已解。
X30n0604_p0622c11║若毗陀羅。此云赤色鬼。
X30n0604_p0622c12║若犍䭾。此云黃色鬼。
X30n0604_p0622c13║若烏摩勒伽。此云黑色鬼。
X30n0604_p0622c14║若阿䟦摩羅。此云青色鬼。
X30n0604_p0622c15║若夜叉吉蔗、若人吉蔗。此云起屍鬼，人及夜叉皆
X30n0604_p0622c16║此鬼相。
X30n0604_p0622c17║若熱病。若一日。若二日。若三日。若四日。若至七日。
X30n0604_p0622c18║謂前諸鬼，興灾害人。
X30n0604_p0622c19║若常熱病。常興熱病，以損於人。
X30n0604_p0622c20║若男形。鬼現男形
X30n0604_p0622c21║若女形。鬼現女形
X30n0604_p0622c22║若童男形，若童女形。種種變現，[舟*末]惑於人，
X30n0604_p0622c23║乃至夢中，亦復莫惱。有托夢中惱害人者，亦復不許。
X30n0604_p0622c24║即於佛前而說偈言：若不順我呪，惱亂說法者。若
X30n0604_p0623a01║不隨順我之呪禁，而輙惱害說法之者。
X30n0604_p0623a02║頭破作七分，如阿梨樹枝。令其頭破，而作七分，如
X30n0604_p0623a03║彼七义，阿梨樹枝。
X30n0604_p0623a04║如殺父母罪。罪過深重，與五逆等。
X30n0604_p0623a05║亦如壓油殃。外國作油，先擣麻碎令其生虫，然後
X30n0604_p0623a06║並虫一時壓之，務得多油及以肥美，以損命故罪業
X30n0604_p0623a07║尤重，謗法殃禍亦如彼人。
X30n0604_p0623a08║斗秤欺誑人。亦如市肆輕秤小斗，欺瞞誑惑他人
X30n0604_p0623a09║之罪。
X30n0604_p0623a10║調達破僧罪。調達破僧，生身陷入阿鼻地獄，此罪
X30n0604_p0623a11║亦爾。
X30n0604_p0623a12║犯此法師者，當獲如是殃。若有侵犯此法師者，當
X30n0604_p0623a13║獲如上深重之殃。
X30n0604_p0623a14║諸羅剎女說此偈已，白佛言：前以咒護，其次白佛，
X30n0604_p0623a15║當身護持，
X30n0604_p0623a16║世尊！我等亦當身自擁護受持、讀誦、修行是經者。
X30n0604_p0623a17║受持讀誦，即是學法。如經履鍊，名曰修行。
X30n0604_p0623a18║令得安穩，離諸衰患，消眾毒藥。令持經者心得安
X30n0604_p0623a19║隱，遠離一切衰惱憂患，一切毒藥入此人口皆成甘露。
X30n0604_p0623a20║佛告諸羅剎女：善哉！善哉！鬼女噉人及食精氣，今
X30n0604_p0623a21║乃發心擁護大教及持法人，大似火中生出蓮華。故
X30n0604_p0623a22║佛讚曰：善哉，善哉！
X30n0604_p0623a23║汝等但能擁護受持法華名者，福不可量。汝但能
X30n0604_p0623a24║護持經名者，所得福德已不可量。
X30n0604_p0623b01║何況擁護，具足受持。況能擁護持全部者？
X30n0604_p0623b02║供養經卷。及護供養經卷之人。
X30n0604_p0623b03║華香瓔珞。若華若香，及以瓔珞。
X30n0604_p0623b04║抹香塗香燒香。細末之香，及塗身香。
X30n0604_p0623b05║幡蓋伎樂。或施幡蓋，及獻伎樂。
X30n0604_p0623b06║燃種種燈。即下所列。
X30n0604_p0623b07║蘇燈。油燈。諸香油燈。以諸香油，然燈供養。
X30n0604_p0623b08║蘇摩羅華油燈。此云善攝意華。
X30n0604_p0623b09║瞻蔔華油燈。此云金色華，智論翻黃華，樹形高大。
X30n0604_p0623b10║婆師迦華油燈。此云夏生，華色黃白而香。
X30n0604_p0623b11║優鉢羅華油燈。此云青蓮華，蓮本無油，以蓮薰之。
X30n0604_p0623b12║如是等百千種供養者。有如是等供養經者。
X30n0604_p0623b13║臯帝汝等及眷屬。汝等即十羅剎女，眷屬即鬼子
X30n0604_p0623b14║母等，
X30n0604_p0623b15║應當擁護如是法師。有能持經及修供養，汝等應
X30n0604_p0623b16║當擁護是人。
X30n0604_p0623b17║說此陀羅尼品時。佛說是時。
X30n0604_p0623b18║六萬八千人，得無生法忍。若表法者，六根、八識咸
X30n0604_p0623b19║得清淨，了知眾生及無情法畢竟本空，入無生忍。
X30n0604_p0623b20║妙法蓮華經妙莊嚴王本事品第二十七
X30n0604_p0623b21║玅莊嚴王本事品者，說妙莊嚴往昔世中曾為國
X30n0604_p0623b22║王本所作事，此品之來無人請問，佛自為說，意顯
X30n0604_p0623b23║弘經供養持者二種功德不可思議，以勸流通。其
X30n0604_p0623b24║王有妻名曰淨德，復有二子淨藏、淨眼，此四人者
X30n0604_p0623c01║宿因本是同修道侶，為辦衣食道業難成，一人發
X30n0604_p0623c02║心為求供給，三人勤修得成聖果，其一營事福報
X30n0604_p0623c03║為王，此三人者追念其恩，意欲誘引令得出離。復
X30n0604_p0623c04║相謂言：是王著欲而又信邪，自非妻子何由感動？
X30n0604_p0623c05║遂即托緣隨意化現，一人為妻、二人為子，方便誘
X30n0604_p0623c06║之回邪入正。下文會通，昔妙莊嚴王今華德是，淨
X30n0604_p0623c07║德夫人今莊嚴相是，淨藏、淨眼即此會中藥王、藥
X30n0604_p0623c08║上菩薩是。
X30n0604_p0623c09║爾時，佛告諸大眾：乃往古世，過無量無邊不可思議
X30n0604_p0623c10║阿僧祇劫。佛告眾言：過去久遠不可思議阿僧祇
X30n0604_p0623c11║劫。
X30n0604_p0623c12║有佛名雲雷，音宿王華智。義約佛身如雲，普覆一
X30n0604_p0623c13║切；佛之妙音，如雷普震；相好具足，面貌端嚴，如月天
X30n0604_p0623c14║子、星宿中王；眾善莊嚴，如華徧布；惑盡解滿，智慧無
X30n0604_p0623c15║邊。
X30n0604_p0623c16║多陀阿伽度。此云如來，即佛法身。
X30n0604_p0623c17║阿羅訶。此云應供，應受世供。
X30n0604_p0623c18║三藐三佛陀。此云正等正覺。
X30n0604_p0623c19║國名：光明莊嚴。以佛光明，而自莊嚴。
X30n0604_p0623c20║劫名喜見。時世昇平，人所喜見。
X30n0604_p0623c21║彼佛法中。宿王華智，正法之中，
X30n0604_p0623c22║有王名：妙莊嚴。以眾妙善，而共莊嚴。
X30n0604_p0623c23║其王夫人名曰淨德。其德真淨，故曰淨德。
X30n0604_p0623c24║有二子，一名淨藏。能解無邊，清潔法藏。
X30n0604_p0624a01║二名淨眼。善能徹見，大智慧海。
X30n0604_p0624a02║是二子有大神力、福德、智慧。本是菩薩有大神通，
X30n0604_p0624a03║福德智慧皆悉具足，方便化現示為王子。
X30n0604_p0624a04║久修菩薩所行之道。久劫精修，菩薩所行，清淨之
X30n0604_p0624a05║道，
X30n0604_p0624a06║所謂檀波羅蜜。此云布施，為破慳貪。
X30n0604_p0624a07║尸羅波羅蜜。此云持戒，為止諸惡。
X30n0604_p0624a08║羼提波羅蜜。此云忍辱，為治凶暴。
X30n0604_p0624a09║毗離耶波羅蜜。此云精進，為除怠墮。
X30n0604_p0624a10║禪波羅蜜。此云寂定，無攝散亂。
X30n0604_p0624a11║般若波羅蜜。此云智慧，為斷愚癡。
X30n0604_p0624a12║方便波羅蜜。隨機善巧，修己利他，名為方便。以善
X30n0604_p0624a13║修故，得度生死，到於彼岸，名波羅蜜。
X30n0604_p0624a14║慈悲喜捨。即四無量心，以慈心故與一切樂，以悲
X30n0604_p0624a15║心故拔一切苦，以喜心故見人歡喜，以捨心故隨求
X30n0604_p0624a16║與之。
X30n0604_p0624a17║乃至三十七品助道法。三十七品，在小乘中名為
X30n0604_p0624a18║正道，在大乘中名為助道。良由道性本具，匪由造作，
X30n0604_p0624a19║修諸道行，但是助成。所謂四念處、四正勤、四如意足、
X30n0604_p0624a20║五根、五力、七菩提、八正道，總三十七，名為道品，避繁
X30n0604_p0624a21║不解。
X30n0604_p0624a22║皆悉明了通達。悉能明了，通達無礙。
X30n0604_p0624a23║又得菩薩淨三昧。內外無垢，淨如琉璃，即清淨定。
X30n0604_p0624a24║日星宿三昧。大解如日，細智如星，照了無遺，名為
X30n0604_p0624b01║三昧。
X30n0604_p0624b02║淨光三昧。清淨慧光，寂而常照。
X30n0604_p0624b03║淨色三昧。了色性空，不住於相。
X30n0604_p0624b04║淨照明三昧。淨是定體，照明是用。
X30n0604_p0624b05║長莊嚴三昧。常修正定，以為莊嚴，無有間斷。
X30n0604_p0624b06║大威德藏三昧。大威服眾，大德利生，名大寶藏，從
X30n0604_p0624b07║禪定生。
X30n0604_p0624b08║於此三昧，亦悉通達。凡諸正定，悉能通達。
X30n0604_p0624b09║爾時，彼佛欲引導妙莊嚴王。佛愍嚴王，信邪之故，
X30n0604_p0624b10║欲導以正，
X30n0604_p0624b11║及愍念眾生故。又為愍念，一切眾生，在迷之故，
X30n0604_p0624b12║說是法華經。於大眾中，演說是經。
X30n0604_p0624b13║時，淨藏眼二子到其母所。淨德之前。
X30n0604_p0624b14║合十指爪掌白言：十指兩掌，一時俱合。
X30n0604_p0624b15║願母往詣雲雷音宿王華智佛所。勸母見佛。
X30n0604_p0624b16║我等亦當侍從親近，供養禮拜。我當侍母，親近供
X30n0604_p0624b17║養，禮拜於佛，
X30n0604_p0624b18║所以者何？出勸往意。
X30n0604_p0624b19║此佛於一切天人眾中說法華經，宜應聽受。以是
X30n0604_p0624b20║之故，勸母往也。
X30n0604_p0624b21║母告子言：汝父信受外道。信受外道邪師之教。
X30n0604_p0624b22║深著婆羅門法。於婆羅門，所行之法，深生樂著，
X30n0604_p0624b23║汝等應往白父，與去俱去。父既不信，云何容去？汝
X30n0604_p0624b24║往白父，化令同往。
X30n0604_p0624c01║淨藏、淨眼、合十指爪、掌白母。母令勸父，故再白之。
X30n0604_p0624c02║我等是法王子而生此邪見家。我等本是法王之
X30n0604_p0624c03║子不幸而生此邪見家。
X30n0604_p0624c04║母告子言：汝等當憂念汝父，為現神變。母知二子
X30n0604_p0624c05║有大神力，令現神變以感動之。
X30n0604_p0624c06║若得見者，心必清淨。善法難入，若見神通，乃可受
X30n0604_p0624c07║化。
X30n0604_p0624c08║或聽我等，往至佛所。或可聽許。我與汝等，往詣佛
X30n0604_p0624c09║所，
X30n0604_p0624c10║於是二子，念其父故。母令憂念，所以念之。
X30n0604_p0624c11║踊在虗空，高七多羅樹。一多羅樹高於七尺，踊身
X30n0604_p0624c12║虗空高五丈計。
X30n0604_p0624c13║現種種神變。示現種種神通變化。
X30n0604_p0624c14║於虗空中，行住坐臥。現四威儀，依空之相。
X30n0604_p0624c15║身上出水，身下出火。水上火下
X30n0604_p0624c16║身下出水，身上出火。水下火上
X30n0604_p0624c17║或現大身滿虗空中，而復現小，小復現大。菩薩所
X30n0604_p0624c18║證自在神通，大包虗空，細入無間。
X30n0604_p0624c19║於空中滅，忽然在地。空中隱去，地上現身。
X30n0604_p0624c20║入地如水，履水如地。入地如水，不見有礙。履水如
X30n0604_p0624c21║地，不見虗浮。
X30n0604_p0624c22║現如是等種種神變。即十八變。
X30n0604_p0624c23║令其父王，心淨信解。所以現相，意令父王心得清
X30n0604_p0624c24║淨，生正信解。
X30n0604_p0625a01║時，父見子神力如是，心大歡喜，得未曾有。有生以
X30n0604_p0625a02║來所未見者。
X30n0604_p0625a03║合掌向子言：汝等師為是誰？誰之弟子？見其神異，
X30n0604_p0625a04║知必有師，問誰弟子，皆欲知之。
X30n0604_p0625a05║二子白言：大王！彼雲雷音宿王華智佛。指所事師。
X30n0604_p0625a06║今在七寶菩提樹下法座上坐。指所住處。
X30n0604_p0625a07║於一切世間，天人眾中。指所有眾。
X30n0604_p0625a08║廣說法華經。指所說法。
X30n0604_p0625a09║是我等師，我是弟子。答父所問。
X30n0604_p0625a10║父語子言：我今亦欲見汝等師，可共俱往。因覩神
X30n0604_p0625a11║異，知德尊嚴，故欲與子俱往見之。
X30n0604_p0625a12║於是二子從空中下。收攝神變，還復本形。
X30n0604_p0625a13║到其母所，合掌白母：化父從己，往白母知。
X30n0604_p0625a14║父王今已信解，堪任發阿耨多羅三藐三菩提心。
X30n0604_p0625a15║言父已解，堪發道心。
X30n0604_p0625a16║我等為父，已作佛事。如上現通，名作佛事。
X30n0604_p0625a17║願母見聽，於彼佛所，出家修道。願母見許，往彼修
X30n0604_p0625a18║道。
X30n0604_p0625a19║爾時，二子欲重宣其意，以偈白母：再以意白。
X30n0604_p0625a20║願母放我等，出家作沙門。求母放捨，出俗為僧。
X30n0604_p0625a21║諸佛甚難值，我等隨佛學。諸佛出世值遇甚難，我
X30n0604_p0625a22║等願得隨佛學道。
X30n0604_p0625a23║如優曇波羅，值佛復難是。優曇鉢華，此云瑞應。般
X30n0604_p0625a24║泥洹經云：閻浮提內有大樹王，名優曇鉢羅，有實無
X30n0604_p0625b01║華。優曇鉢樹有金華時，世乃有佛，言佛難值，亦如曇
X30n0604_p0625b02║華。
X30n0604_p0625b03║脫諸難亦難，願聽我出家。脫離世間一切患難亦
X30n0604_p0625b04║復是難，願聽我等出家行道。
X30n0604_p0625b05║母即告言：聽汝出家。許從汝意。
X30n0604_p0625b06║所以者何？佛難值故。所以聽許，為佛難逢。
X30n0604_p0625b07║於是二子白父母言：父母既聽，勸同見佛。
X30n0604_p0625b08║善哉！父母！願時往詣雲雷音宿王華智佛所，親覲供
X30n0604_p0625b09║養。恭敬親近，修法供養。
X30n0604_p0625b10║所以者何？佛難得值，如優曇鉢羅華。言難得見。
X30n0604_p0625b11║又如一眼之龜，值浮木孔。龜只一目，漂大海中，欲
X30n0604_p0625b12║值浮木，得孔安身，甚難可得。人懷偏見，溺生死海，欲
X30n0604_p0625b13║值應身，得法解脫，此亦甚難。
X30n0604_p0625b14║而我等宿福深厚，生值佛法。我等福厚，幸遇世尊，
X30n0604_p0625b15║是故，父母！當聽我等令得出家。志在於道。
X30n0604_p0625b16║所以者何？諸佛難值，時亦難遇。一為佛難逢，二為
X30n0604_p0625b17║時難遇，
X30n0604_p0625b18║彼時妙莊嚴王後宮八萬四千人，皆悉堪任受持是
X30n0604_p0625b19║法華經。由王著欲，八萬四千迷惑之人同在後宮，
X30n0604_p0625b20║善心一生，無惡不轉，故諸宮女皆願持經。
X30n0604_p0625b21║淨眼菩薩於法華三昧久已通達。經云：不染世間
X30n0604_p0625b22║法，如蓮華在水。多聞總持，善解佛語，此即法華正定。
X30n0604_p0625b23║淨藏菩薩已於無量百千萬億劫，通達離諸惡趣三
X30n0604_p0625b24║昧。經云：又見佛子，心無所著，以此妙慧，求無上道，
X30n0604_p0625c01║此即離諸惡趣正定。
X30n0604_p0625c02║欲令一切眾生離諸惡趣故。菩薩之心，先人後己
X30n0604_p0625c03║修此正定，欲諸眾生離惡趣故。此定成時，法界有情
X30n0604_p0625c04║同時解脫。
X30n0604_p0625c05║其王夫人得，諸佛集三昧。住正定時，十方諸佛，集
X30n0604_p0625c06║在目前，
X30n0604_p0625c07║能知諸佛，秘密之藏。性雖本空，不妨常用，用而常
X30n0604_p0625c08║空，而不住相，視之不見，聽之不聞，在動用中而收不
X30n0604_p0625c09║得，名為諸佛秘密之藏。
X30n0604_p0625c10║二子如是。謂得三昧。
X30n0604_p0625c11║以方便力，善化其父。現通等事無非方便，善能如
X30n0604_p0625c12║是化誘父王。
X30n0604_p0625c13║令心信解，好樂佛法。令父心信，解了佛法，而生愛
X30n0604_p0625c14║樂。
X30n0604_p0625c15║於是妙莊嚴王，與群臣眷屬俱。王及群臣，與夫宗
X30n0604_p0625c16║族，一切眷屬，
X30n0604_p0625c17║淨德夫人，與後宮采女眷屬俱。夫人同諸采女眷
X30n0604_p0625c18║屬。
X30n0604_p0625c19║其王二子，與四萬二千人俱。王子從母求欲出家，
X30n0604_p0625c20║受持戒行，四萬二千福河同。注：表戒學也。
X30n0604_p0625c21║一時，共詣佛所。同往見佛。
X30n0604_p0625c22║到已，頭面禮足，繞佛三匝，却住一面。到佛所已，加
X30n0604_p0625c23║敬作禮。繞三匝者，表心戀慕。住一面者，欲聞法故。
X30n0604_p0625c24║爾時，彼佛為王說法：佛為嚴王，應機說法。
X30n0604_p0626a01║示教利喜。開示教道，利益令喜。
X30n0604_p0626a02║王大歡悅。王聞法音，深心信解，生大喜悅，
X30n0604_p0626a03║爾時，妙莊嚴王及其夫人，解頸真珠瓔珞價直百千，
X30n0604_p0626a04║以散佛上。敬佛之故，捨嚴身具貴價之物而行布
X30n0604_p0626a05║施。
X30n0604_p0626a06║於虗空中，化成四柱寶臺。達法空故住於空中，由
X30n0604_p0626a07║四弘誓化成四柱，處法空座名為寶臺。
X30n0604_p0626a08║臺中有大寶牀，敷百千萬天衣。於空寂理安處法
X30n0604_p0626a09║座，名為寶床；無邊忍辱、慚愧之服以為莊嚴，名曰天
X30n0604_p0626a10║衣。
X30n0604_p0626a11║其上有佛，結加趺坐。座上之佛，即正因性。加趺坐
X30n0604_p0626a12║者，示無動搖。
X30n0604_p0626a13║放大光明。慧光發明，即了因性；現斯瑞相，即緣因
X30n0604_p0626a14║性。
X30n0604_p0626a15║爾時，妙莊嚴王作是念：佛身希有，端嚴殊特。王見
X30n0604_p0626a16║瑞相，作是念言：佛身罕有端正殊妙。
X30n0604_p0626a17║成就第一微妙之色。如來成就微妙色身最為第
X30n0604_p0626a18║一，自餘眾生無與等者。
X30n0604_p0626a19║時，雲雷音宿王華智佛告四眾言：四眾受法，皆佛
X30n0604_p0626a20║弟子，所以告之，
X30n0604_p0626a21║汝等見是妙莊嚴王於我前合掌立不？佛問四眾：
X30n0604_p0626a22║王立我前，還知意不？
X30n0604_p0626a23║此王於我法中作比丘。言當出家。
X30n0604_p0626a24║精勤修習，助佛道法。無上大覺，名為正道；習諸道
X30n0604_p0626b01║品，名為助道；
X30n0604_p0626b02║當得作佛，號娑羅樹王。娑羅樹者，其性堅實，冬夏
X30n0604_p0626b03║不彫，為木中王。王心堅固，精勤行道，是故作佛，號娑
X30n0604_p0626b04║羅王。
X30n0604_p0626b05║國名大光。從解入道所依之國，故名大光。
X30n0604_p0626b06║劫名大高王。時節最好，比之餘劫皆所不及，名大
X30n0604_p0626b07║高王。
X30n0604_p0626b08║其娑羅樹王佛，有無量菩薩眾及無量聲聞。言所
X30n0604_p0626b09║化眾，其數甚多。
X30n0604_p0626b10║其國平正，功德如是。因心平易，正直無私，所應化
X30n0604_p0626b11║方，坦然平正。
X30n0604_p0626b12║其王即時以國付弟。捨人王住。
X30n0604_p0626b13║與夫人二子，并諸眷屬。所從之眾。
X30n0604_p0626b14║於佛法中，出家修道。於彼佛會正法之中，清淨出
X30n0604_p0626b15║家修菩薩道。
X30n0604_p0626b16║王出家已於，八萬四千歲。出家之後，終身在道。
X30n0604_p0626b17║常勤精進修，行妙法華經。謂常修習法華三昧。
X30n0604_p0626b18║過是已後，得一切淨功德莊嚴三昧。前與授記是
X30n0604_p0626b19║未來事，此證三昧是現世修，以淨信心修諸功德，故
X30n0604_p0626b20║於定中獲此三昧。
X30n0604_p0626b21║即昇虗空，高七多羅樹，而白佛言：舉身騰空，離地
X30n0604_p0626b22║五丈。
X30n0604_p0626b23║世尊，此我二子已作佛事。謂二聖子所現佛事。
X30n0604_p0626b24║以神通變化，轉我邪心。王本信邪，見子現通，知佛
X30n0604_p0626c01║殊勝，即轉邪心。
X30n0604_p0626c02║令得安住，於佛法中，得見世尊。令我得於佛法之
X30n0604_p0626c03║中，安住其心得見我佛。
X30n0604_p0626c04║此二子者，是我善知識。二子實是我善知識。
X30n0604_p0626c05║為欲發起，宿世善根。如前所舉，同修之終。
X30n0604_p0626c06║饒益我故，來生我家。王勤修進，得宿命通，知其妻
X30n0604_p0626c07║子，是昔善友，為欲饒益，方便受生。
X30n0604_p0626c08║爾時，雲雷音宿王華智佛告妙莊嚴王言：如是，如是，
X30n0604_p0626c09║如汝所言。佛告嚴王：如汝所言，其事實爾。
X30n0604_p0626c10║若善男子、善女人，種善根故。若善男子，能種善根，
X30n0604_p0626c11║以是之故，
X30n0604_p0626c12║世世得善知識。世世得遇，諸善知識。
X30n0604_p0626c13║其善知識能作佛事。知識善能作諸佛事。
X30n0604_p0626c14║示教利喜，令入阿耨多羅三藐三菩提。開示教導，
X30n0604_p0626c15║令入正覺。
X30n0604_p0626c16║大王當知！善知識者是大因緣。內有宿因，外感善
X30n0604_p0626c17║緣。因緣之義，通包大小。善知識者，非小因緣。
X30n0604_p0626c18║所謂：化導令得見佛，發阿耨多羅三藐三菩提心。
X30n0604_p0626c19║化令見佛，發大道心，所以名為大事因緣。
X30n0604_p0626c20║大王！汝見此二子不？汝還見子宿因緣不？
X30n0604_p0626c21║此二子已曾供養六十五百千萬億那由他恒河沙
X30n0604_p0626c22║諸佛，親近恭敬。六十者、表六波羅蜜。五者、表五位
X30n0604_p0626c23║善因：一、外凡，二、內凡，三、見道，四、修道，五、無學道。百千
X30n0604_p0626c24║萬億者，一一行中具無邊行，善修其心住於正法，名
X30n0604_p0627a01║為親近恭敬供養無量無數百千諸佛。
X30n0604_p0627a02║於諸佛所，受持法華經。以如實心修如實慧，名於
X30n0604_p0627a03║佛所持法華經。
X30n0604_p0627a04║愍念邪見眾生，令住正見。愍念眾生，著於邪見，所
X30n0604_p0627a05║以化之，令歸正道。
X30n0604_p0627a06║妙莊嚴王即從虗空中下，而白佛言：收攝神通，復
X30n0604_p0627a07║還地上，啟白世尊：
X30n0604_p0627a08║世尊！如來甚希有。言希有者，一則難遇，時乃一出；
X30n0604_p0627a09║二則端嚴，相好無比。
X30n0604_p0627a10║以功德智慧故。以二種故，所以如此：一則具修五
X30n0604_p0627a11║度成就福德，二則行深般若成就智德。
X30n0604_p0627a12║頂上肉髻，光明顯照。一、歎肉髻無與等倫；二、歎光
X30n0604_p0627a13║明從肉髻出，顯照一切；
X30n0604_p0627a14║其眼長廣而紺青色。眼生長廣，是智慧相；紺琉璃
X30n0604_p0627a15║色，是慈悲相；
X30n0604_p0627a16║眉間毫相，白如珂月。兩眉中間，白毫之相，色如珂
X30n0604_p0627a17║貝，淨如滿月。
X30n0604_p0627a18║齒白齊密，常有光明。齒不黃黑，亦不參差，鮮白淨
X30n0604_p0627a19║潔，密而齊整，常有光明。
X30n0604_p0627a20║唇色赤好，如頻婆果。此云相思果，色丹紅潤，可喻
X30n0604_p0627a21║口唇。
X30n0604_p0627a22║爾時，妙莊嚴王讚歎佛如是等：如上所說希有之
X30n0604_p0627a23║事。
X30n0604_p0627a24║無量百千萬億功德已。所修之功，所成之德。
X30n0604_p0627b01║於如來前一心合掌，復白佛言：先歎佛已，復述其
X30n0604_p0627b02║意。
X30n0604_p0627b03║世尊！未曾有也。歎所未有。
X30n0604_p0627b04║如來之法。如來所證真淨大法。
X30n0604_p0627b05║具足成就，不可思議，微妙功德。無法不具，不可思
X30n0604_p0627b06║議，微妙功德，悉皆成就。
X30n0604_p0627b07║教戒所行，安穩快善。教導戒約，菩薩所行，安隱受
X30n0604_p0627b08║樂，快得善利。
X30n0604_p0627b09║我從今日不復自隨心行。不復隨順自心所行。
X30n0604_p0627b10║不生邪見、憍慢、嗔恚諸惡之心。邪見不生，則入正
X30n0604_p0627b11║道。憍慢不生，則能恭敬。嗔恚不生，則慈悲起。對佛立
X30n0604_p0627b12║誓，除諸惡心。
X30n0604_p0627b13║說是語已，禮佛而出。聞法得記，讚佛發願，能事已
X30n0604_p0627b14║畢，禮辭而退。
X30n0604_p0627b15║佛告大眾：於意云何？妙莊嚴王豈異人乎？今華德菩
X30n0604_p0627b16║薩是。其淨德夫人，今佛前光照莊嚴相菩薩是。今
X30n0604_p0627b17║法華會光照莊嚴，即是昔世淨德夫人。
X30n0604_p0627b18║哀愍妙莊嚴王及諸眷屬故，於彼中生。為愍嚴王，
X30n0604_p0627b19║及王眷屬，示現受生，
X30n0604_p0627b20║其二子者：淨藏淨眼。
X30n0604_p0627b21║今藥王菩薩、藥上菩薩是。即此二子。
X30n0604_p0627b22║是藥王藥上菩薩，成就如此諸大功德已。歷劫之
X30n0604_p0627b23║前，已能成就，眾多無量，諸大功德。
X30n0604_p0627b24║於無量百千，萬億諸佛所。又於無量，百千佛所，
X30n0604_p0627c01║植眾德本。大菩提心，四弘六度，是諸菩薩，植德之
X30n0604_p0627c02║本。
X30n0604_p0627c03║成就不可思，議諸善功德。由植善故，成就眾德。
X30n0604_p0627c04║若有人識是二菩薩名字者。若人識此二菩薩名，
X30n0604_p0627c05║亦於佛門可以趣入。
X30n0604_p0627c06║一切世間，諸天人民，亦應禮拜。能敬持名而行禮
X30n0604_p0627c07║拜，則是入道最初方便。
X30n0604_p0627c08║佛說是妙莊嚴王本事品時，八萬四千人遠塵離垢。
X30n0604_p0627c09║八萬四千塵勞煩惱，悉得斷除，離諸障垢。
X30n0604_p0627c10║於諸法中，得法眼淨。楞嚴云：想相為塵，識情為垢，
X30n0604_p0627c11║二俱遠離，則汝法眼應時精明。
X30n0604_p0627c12║妙法蓮華經普賢菩薩勸發品第二十八
X30n0604_p0627c13║普賢菩薩本生東方寶威德佛淨妙國土，遙聞靈
X30n0604_p0627c14║鷲說法華經，與諸大眾俱時至此，為欲聽法，勸發
X30n0604_p0627c15║道心。
X30n0604_p0627c16║爾時普賢菩薩。化被眾生，慈臨一切，德隣極聖，故
X30n0604_p0627c17║曰普賢。
X30n0604_p0627c18║以自在神通力。善功發用，自在無礙，神通之力。
X30n0604_p0627c19║威德名聞。以威力故，能伏魔怨；以德善故，普化一
X30n0604_p0627c20║切，名聲遠布，聞於十方；
X30n0604_p0627c21║與大菩薩，無量無邊，不可稱數。同眾多故，無有邊
X30n0604_p0627c22║量，稱量莫盡，非數可知。
X30n0604_p0627c23║從東方來。從彼東土，來至此方。
X30n0604_p0627c24║所經諸國。所經由處。
X30n0604_p0628a01║普皆震動。大地震動，表破無明。
X30n0604_p0628a02║雨寶蓮華。從真空性，起一念善，如空雨華，
X30n0604_p0628a03║作無量百千萬億種種伎樂。意如伎兒，和氣名樂。
X30n0604_p0628a04║又與無數諸天龍夜义。此云捷疾鬼。
X30n0604_p0628a05║乾闥婆。天帝樂神。
X30n0604_p0628a06║阿脩羅。此云無端正，即好鬬諍者。
X30n0604_p0628a07║迦樓羅！此云金翅鳥。
X30n0604_p0628a08║緊那羅。此云歌神，天帝作樂，即用此部。
X30n0604_p0628a09║摩睺羅伽！此云大蟒蛇。
X30n0604_p0628a10║人。世間之人。
X30n0604_p0628a11║非人等。天脩鬼獄，總名非人。
X30n0604_p0628a12║大眾圍繞。眾擁普賢。
X30n0604_p0628a13║各現威德，神通之力。各各自現，威神德用。
X30n0604_p0628a14║到娑婆世界。娑婆，此云堪忍，眾生堪能忍眾苦故。
X30n0604_p0628a15║耆闍崛山中。此云靈鷲。
X30n0604_p0628a16║頭面禮釋迦牟尼佛。頭面接足，頂禮世尊。
X30n0604_p0628a17║右繞七匝。旋繞表敬
X30n0604_p0628a18║白佛言：先禮次言。
X30n0604_p0628a19║世尊！我於寶威德上王佛國。言其來處，佛性尊貴
X30n0604_p0628a20║名之為寶，威德中勝名曰上王。
X30n0604_p0628a21║遙聞此娑婆世界說法華經。天耳遠聞。
X30n0604_p0628a22║與無量無邊百千萬億諸菩薩眾，共來聽受。言所
X30n0604_p0628a23║以來，為欲聽法。
X30n0604_p0628a24║唯願世尊當為說之。願佛為說。
X30n0604_p0628b01║若善男子、善女人，於如來滅後。佛滅後者，普賢之
X30n0604_p0628b02║意，正為末法善男信女求聞法要。
X30n0604_p0628b03║云何能得是法華經？有何方便能得是經？
X30n0604_p0628b04║佛告普賢菩薩：若善男子、善女人成就四法。四方
X30n0604_p0628b05║便法，如下自明。
X30n0604_p0628b06║於如來滅後，當得是法華經。有方便慧，可得是經。
X30n0604_p0628b07║一者、為諸佛護念。心歸於佛，則為諸佛，之所護念。
X30n0604_p0628b08║二者、植眾德本。諸修行人，以德為本，種諸善根，名
X30n0604_p0628b09║植德本。
X30n0604_p0628b10║三者、入正定聚。正以簡邪，聚包諸定。心散佛隱，入
X30n0604_p0628b11║定佛現。
X30n0604_p0628b12║四者、發救一切眾生之心。前三種法悉是自利，今
X30n0604_p0628b13║此第四正是利他。
X30n0604_p0628b14║善男子、善女人如是成就四法。如經而修。
X30n0604_p0628b15║於如來滅後，必得是經。此結答也。
X30n0604_p0628b16║爾時，普賢菩薩白佛言：普賢白佛：願欲守護。
X30n0604_p0628b17║世尊於後五百歲。經明五五百歲，第一五百解脫
X30n0604_p0628b18║堅固，第二五百禪定堅固，第三五百持戒堅固，第四
X30n0604_p0628b19║五百多聞堅固，第五五百鬪諍堅固。今景定辛酉，於
X30n0604_p0628b20║後五百，已過二百一十一載，即斯時也。
X30n0604_p0628b21║濁惡世中。即劫濁、見濁、煩惱濁、眾生濁、命濁，五濁
X30n0604_p0628b22║惡世也。
X30n0604_p0628b23║其有受持，是經典者。有人如上，能持是經，
X30n0604_p0628b24║我當守護，除其衰患，令得安穩。普賢願欲為之守
X30n0604_p0628c01║護，除其衰惱，令其得獲身心安隱。
X30n0604_p0628c02║使無伺求得其便者。鬼常伺候求欲害人，菩薩護
X30n0604_p0628c03║故令不得便。
X30n0604_p0628c04║若魔。即魔王居欲界頂者。
X30n0604_p0628c05║若魔子。魔王之子。
X30n0604_p0628c06║若魔女。魔王之女。
X30n0604_p0628c07║若魔民。魔所有眾。
X30n0604_p0628c08║若為魔所著者。人被魔著，復來魅人。
X30n0604_p0628c09║若夜叉。此云捷疾鬼也。
X30n0604_p0628c10║若羅剎。此云暴尸鬼。
X30n0604_p0628c11║若鳩槃茶。此云厭魅鬼。
X30n0604_p0628c12║若毗舍闍。此云噉精氣鬼。
X30n0604_p0628c13║若吉蔗。此云起尸鬼。
X30n0604_p0628c14║若富單那。此云臭餓鬼，即行熱病者。
X30n0604_p0628c15║若韋陀羅等。此云妙善，即厭禱鬼。
X30n0604_p0628c16║諸惱人者，皆不得便。使一切鬼，皆不能害。
X30n0604_p0628c17║是人若行若立，讀誦此經。隨意讀誦，不拘行立。
X30n0604_p0628c18║我爾時乘六牙白象王。普賢乘象，以表大行。牙喻
X30n0604_p0628c19║六根，白表純淨。
X30n0604_p0628c20║與大菩薩眾俱詣其所。舉眾皆至誦經人所。
X30n0604_p0628c21║而自現身，供養守護。不求而應，名為自現。三業加
X30n0604_p0628c22║敬，名為供養。閑邪存善，名為守護。
X30n0604_p0628c23║安慰其心。軟語慰喻，以安其心。
X30n0604_p0628c24║亦為供養法華經故。亦是為供法華之故。
X30n0604_p0629a01║是人若坐，思惟此經。端坐諦審，名曰思惟。
X30n0604_p0629a02║爾時，我復乘白象王現其人前。前護行立即散心
X30n0604_p0629a03║人，今護端坐即定心人。
X30n0604_p0629a04║其人若於法華經，有所忘失一句一偈。其持經人，
X30n0604_p0629a05║若有脫忘。
X30n0604_p0629a06║我當教之，與共讀誦，還令通利。慈力所加，令無忘
X30n0604_p0629a07║失。
X30n0604_p0629a08║爾時受持讀誦法華經者，得見我身。得見菩薩，為
X30n0604_p0629a09║現色身。
X30n0604_p0629a10║甚大歡喜，轉復精進。其心喜故，倍加精進。
X30n0604_p0629a11║以見我故，即得三昧。此云正定。
X30n0604_p0629a12║及陀羅尼。此云總持，總攝空有，遮惡護善。
X30n0604_p0629a13║名為旋陀羅尼。周旋解了，無所不通。
X30n0604_p0629a14║百千萬億，旋陀羅尼。從於一法，演出無數，百千萬
X30n0604_p0629a15║億，陀羅尼門。
X30n0604_p0629a16║法音方便陀羅尼。於法音中，善解方便。
X30n0604_p0629a17║得如是等陀羅尼。諸總持門，其數無量，略舉二種，
X30n0604_p0629a18║故云等也。
X30n0604_p0629a19║世尊若後世，後五百歲，濁惡世中。言後世者，即佛
X30n0604_p0629a20║滅後。後五百者，即今之世。言濁惡者，如前已解。
X30n0604_p0629a21║比丘、比丘尼、優婆塞、優婆夷。僧尼士女，四眾弟子，
X30n0604_p0629a22║求索者。求覓經者。
X30n0604_p0629a23║受持者。以心領受憶持之者。
X30n0604_p0629a24║讀誦者。對本明讀及背誦者。
X30n0604_p0629b01║書寫者。若自書寫，若倩人書。
X30n0604_p0629b02║欲修習是法華經。欲依此經修習行法。
X30n0604_p0629b03║於三七日中，應一心精進。要期三七，攝淨一心。
X30n0604_p0629b04║滿三七日已。修期滿日。
X30n0604_p0629b05║我當乘六牙白象，與無量菩薩而自圍繞。與眾圍
X30n0604_p0629b06║繞，至行人所。
X30n0604_p0629b07║以一切眾生所憙見身。眾生喜見，上妙色身，
X30n0604_p0629b08║現其人前，而為說法，示教利喜。現身開示，教訓利
X30n0604_p0629b09║益，令生歡喜。
X30n0604_p0629b10║亦復與其陀羅尼呪。亦復與說陀羅尼呪以守護
X30n0604_p0629b11║之。
X30n0604_p0629b12║得是陀羅尼故，無有非人能破壞者。神呪力故，魔
X30n0604_p0629b13║不能壞。
X30n0604_p0629b14║亦不為女人之所惑亂。身得法持，色所不劫。
X30n0604_p0629b15║我身亦自常護是人。我亦以身常護其人。
X30n0604_p0629b16║唯願世尊，聽我說此陀羅尼呪。示不專擅，求佛聽
X30n0604_p0629b17║許。
X30n0604_p0629b18║即於佛前而說呪曰：阿檀地（一），檀陀婆地（二），檀陀
X30n0604_p0629b19║婆帝（三），檀陀鳩賖隸（四），檀陀脩陀隸（五），修陀隸（六），脩
X30n0604_p0629b20║陀羅婆底（七），佛駄婆羶禰（八），薩婆陀羅尼阿婆多尼
X30n0604_p0629b21║（九），薩婆婆沙阿婆多尼（十），脩阿婆多尼（十一），僧伽婆履
X30n0604_p0629b22║叉尼（十二），僧伽涅伽陀尼（十三），阿僧祇（十四），僧伽波伽地（十五），
X30n0604_p0629b23║帝隸阿惰僧伽兜略阿羅帝波羅帝（十六），薩婆僧伽地
X30n0604_p0629b24║三摩地伽藍地（十七），薩婆達磨脩波利剎帝（十八），薩婆薩
X30n0604_p0629c01║埵樓䭾憍舍略阿㝹伽地（十九），辛阿毗吉利地帝（二十）
X30n0604_p0629c02║一切神呪是佛密語密默，治惡自消散，不可解說，所
X30n0604_p0629c03║以不翻。
X30n0604_p0629c04║世尊！若有菩薩得聞是陀羅尼者。以呪難聞。若有
X30n0604_p0629c05║聞者，
X30n0604_p0629c06║當知普賢神通之力。皆菩薩力之所加被。
X30n0604_p0629c07║若法華經行閻浮提。閻浮，樹名，此云勝金，樹近河
X30n0604_p0629c08║邊，果熟落水，染沙成金，為紫磨色。提字翻洲，即是南
X30n0604_p0629c09║方贍部洲也。
X30n0604_p0629c10║有受持者應作此念：皆是普賢威神之力。令思所
X30n0604_p0629c11║自。
X30n0604_p0629c12║若有受持、讀誦、正憶念。即：正思惟。
X30n0604_p0629c13║解其義趣。善解經義，趣佛之道。
X30n0604_p0629c14║如說修行。如經所說，修心行之。
X30n0604_p0629c15║當知是人行普賢行。是人所行，即普賢行。
X30n0604_p0629c16║於無量無邊諸佛所，深種善根。已於無邊，諸佛之
X30n0604_p0629c17║所，深種菩提，善根種子。
X30n0604_p0629c18║為諸如來，手摩其頭。得諸如來權智之手，摩於菩
X30n0604_p0629c19║薩實智之頂。
X30n0604_p0629c20║若但書寫。但是書寫，未能憶持，讀誦解義，
X30n0604_p0629c21║是人命終，當生忉利天上。忉利，此云三十三天，散
X30n0604_p0629c22║心修善，得生欲界。
X30n0604_p0629c23║是時，八萬四千天女作眾伎樂而來迎之。以書經
X30n0604_p0629c24║福，得生天上，感諸天子，伎樂來迎。
X30n0604_p0630a01║其人即著七寶冠，於采女中娛樂快樂。采女娛樂，
X30n0604_p0630a02║暢快其心。
X30n0604_p0630a03║何況受持讀誦。正憶念。解其義趣。如說修行。若有人
X30n0604_p0630a04║受持讀誦。解其義趣。其功尤勝。
X30n0604_p0630a05║是人命終，為千佛授手。命終得佛，授手提携。
X30n0604_p0630a06║令不恐怖。使得心安。
X30n0604_p0630a07║不墮惡趣。離四惡趣。
X30n0604_p0630a08║即往兜率天上。兜率，此云知足天。
X30n0604_p0630a09║彌勒菩薩所。此云慈氏菩薩。
X30n0604_p0630a10║彌勒菩薩有三十二相，大菩薩眾所共圍繞。勝友
X30n0604_p0630a11║會同
X30n0604_p0630a12║有百千萬億天女眷屬而於中生。此乃兜率外院，
X30n0604_p0630a13║凡夫天也。若是內院，則無女人。
X30n0604_p0630a14║有如是等功德利益。明功益多。
X30n0604_p0630a15║是故智者應當一心自書，若使人書。倩人為書
X30n0604_p0630a16║受持、讀誦、正憶念、如說修行。書寫、受持、讀誦、解說，
X30n0604_p0630a17║是開解也。如說修行，即起行。
X30n0604_p0630a18║世尊！我今以神通力故守護是經。願以通力而守
X30n0604_p0630a19║護之。
X30n0604_p0630a20║於如來滅後。末法之世
X30n0604_p0630a21║閻浮提內。所流行處。
X30n0604_p0630a22║廣令流布，使不斷絕。令經廣布，解行不絕，則得佛
X30n0604_p0630a23║種，相續不斷。
X30n0604_p0630a24║爾時釋迦牟尼佛讚言：美其願力，所以稱讚。
X30n0604_p0630b01║善哉！善哉！普賢，汝能護助是經。却除魔惱，名之為
X30n0604_p0630b02║護。勸進修善，名之為助。
X30n0604_p0630b03║令多所眾生安樂利益。一人持經不惱一切，令多
X30n0604_p0630b04║所眾皆得安樂。
X30n0604_p0630b05║汝已成就不，可思議功德。汝久已成不思議力。
X30n0604_p0630b06║深大慈悲。慈能與樂，悲能拔苦，拔二死苦與三德
X30n0604_p0630b07║樂，名為深大。
X30n0604_p0630b08║從久遠來發阿耨多羅三耨三菩提意？久已發起，
X30n0604_p0630b09║無上道意。
X30n0604_p0630b10║而能作是，神通之願。守護是經。作神通願，護法受
X30n0604_p0630b11║生。
X30n0604_p0630b12║我當以神通力，守護能受持普賢菩薩名者。我亦
X30n0604_p0630b13║當護，有能受持，汝之名者，
X30n0604_p0630b14║普賢！若有受持、讀誦、正憶念、修習、書寫是法華經者；
X30n0604_p0630b15║能行是者。
X30n0604_p0630b16║當知是人則見釋迦牟尼佛。經文即是如來法身，
X30n0604_p0630b17║其見法者則是見佛。
X30n0604_p0630b18║如從佛口，聞此經典。雖生末世，信得經文，則與親
X30n0604_p0630b19║聞等無有異。
X30n0604_p0630b20║當知是人供養釋迦牟尼佛。隨順佛語，名供養佛。
X30n0604_p0630b21║當知是人，佛讚善哉。所行如法，為佛稱讚。
X30n0604_p0630b22║當知是人為釋迦牟尼佛手摩其頭。得佛權智，摩
X30n0604_p0630b23║實智頂，如手摩頭，
X30n0604_p0630b24║當知是人為釋迦，牟尼佛衣之所覆。忍辱名衣，力
X30n0604_p0630c01║能忍受，遮惡不生，名佛衣覆。
X30n0604_p0630c02║如是之人。如上行人。
X30n0604_p0630c03║不復貪著世樂。以法自娛，不貪世味。
X30n0604_p0630c04║不好外道經書手筆。心不好樂外道經書，亦不好
X30n0604_p0630c05║其製作手筆。
X30n0604_p0630c06║亦復不喜親近其人。狎邪長惡，故不喜近。
X30n0604_p0630c07║及諸惡者。一切為惡不善之者。
X30n0604_p0630c08║若屠兒。殺生之者。
X30n0604_p0630c09║若畜猪羊雞狗。為利養生，初非善類。
X30n0604_p0630c10║若獵師。捕生之人
X30n0604_p0630c11║若衒賣女色。以色衒賣，非良人也。
X30n0604_p0630c12║是人心意質直。是持經人心誠意正，質朴端直。
X30n0604_p0630c13║有正憶念。恭默思道，心無妄念。
X30n0604_p0630c14║有福德力。以福力故，遠離障惡。
X30n0604_p0630c15║是人不為三毒所惱。心常有道，三毒不生。
X30n0604_p0630c16║亦不為嫉妬。害賢曰嫉，忌色曰妬。
X30n0604_p0630c17║我慢邪慢。持己陵他，名為我慢。著邪侮正，名為邪
X30n0604_p0630c18║慢。
X30n0604_p0630c19║增上慢所惱。持己增勝，下視他人，名增上慢。以福
X30n0604_p0630c20║德故，如上諸過所不能惱。
X30n0604_p0630c21║是人少欲知足。於未得者，不生希望，名為少欲。於
X30n0604_p0630c22║現在者，隨分省儉，名為知足。
X30n0604_p0630c23║能修普賢之行。能忍逆順，能離過惡，以此修心，名
X30n0604_p0630c24║普賢行。
X30n0604_p0631a01║普賢！若如來滅後後五百歲。如前已解。
X30n0604_p0631a02║若有人見，受持讀誦，法華經者。見持經人。
X30n0604_p0631a03║應作是念：此人不久當詣道場。得入佛道，名詣道
X30n0604_p0631a04║場。
X30n0604_p0631a05║破諸魔眾。破不善境，諸魔怨眾。
X30n0604_p0631a06║得阿耨多羅三藐三菩提。得成無上正等正覺。
X30n0604_p0631a07║轉法輪。以佛之法，展轉度化，名轉法輪。
X30n0604_p0631a08║擊法皷。以大音聲，演說諸法，名擊法皷，
X30n0604_p0631a09║吹法螺。樂中吹螺，即是改號，隨機改轉，名吹法螺。
X30n0604_p0631a10║雨法雨。說法利生，令成善種，如澍甘雨，增長芽莖。
X30n0604_p0631a11║當坐天人大眾中，師子法座上。師子座者，以表威
X30n0604_p0631a12║德。獸王一吼，百獸皆怖；法音一震，萬類共聞。
X30n0604_p0631a13║普賢！若於後世，受持讀誦，是經典者。末世持經行
X30n0604_p0631a14║道之人。
X30n0604_p0631a15║是人不復貪著衣服、臥具、飲食、資生之物。前文所
X30n0604_p0631a16║明於外境上不生貪著，今此所明於受用上不起貪
X30n0604_p0631a17║心。
X30n0604_p0631a18║所願不虗。隨有所願，實稱其心。
X30n0604_p0631a19║亦於現世，得其福報。上明來生，此說現報。
X30n0604_p0631a20║若有人輕毀之，言：汝狂人耳！毀持經人，名為狂者。
X30n0604_p0631a21║空作是行，終無所獲。空作無獲，謗無因果。
X30n0604_p0631a22║如是罪報，當世世無眼。輕人毀法，壞他正見，故感
X30n0604_p0631a23║無目，彰罪深也。非止一生，故云世世。
X30n0604_p0631a24║若有供養，讚歎之者。若見持經，供養讚歎，
X30n0604_p0631b01║當於今世，得現果報。現世即報，感應速也。
X30n0604_p0631b02║若復見受，持是經者。見有持者。
X30n0604_p0631b03║出其過惡。揚其短處。
X30n0604_p0631b04║若實若不實。實猶得罪，況復謗他？
X30n0604_p0631b05║此人現世得白癩病。以惡加人，令他遭玷。身病白
X30n0604_p0631b06║癩，罪是自貽。
X30n0604_p0631b07║若有輕笑之者。輕陵取笑持經之者。
X30n0604_p0631b08║當世世牙齒疎缺。輕毀牙疎，戲笑齒缺。
X30n0604_p0631b09║醜脣平鼻。唇如吹火，下垂上縮，鼻梁不起，即匾㔸
X30n0604_p0631b10║也。
X30n0604_p0631b11║手脚繚戾。行用非正，病見手足。
X30n0604_p0631b12║眼目角𣍿。眼生三角，或復轉晴。
X30n0604_p0631b13║身體臭穢。毒氣傷人，感身臭穢。
X30n0604_p0631b14║惡瘡膿血。心毒惡瘡，語毒膿血。
X30n0604_p0631b15║水腹短氣。因時氣怒，果時水腹。因時短倩，果時氣
X30n0604_p0631b16║促。
X30n0604_p0631b17║諸惡重病。謗法謗人，造諸重過，故感如是諸惡病
X30n0604_p0631b18║緣，非從天降，非從地涌，亦非人與業使然也。
X30n0604_p0631b19║是故普賢，若見受持，是經典者。毀既罪深，敬則福
X30n0604_p0631b20║厚。
X30n0604_p0631b21║當起遠迎。見，當起身遠去迎接。
X30n0604_p0631b22║當如敬佛。以無佛時，此人弘經，替佛補處，當如敬
X30n0604_p0631b23║佛。
X30n0604_p0631b24║說是普賢勸發品時。佛說是時。
X30n0604_p0631c01║恒河沙等無，量無邊菩薩。恒河之沙，其細如麵，舉
X30n0604_p0631c02║河沙數喻菩薩者，言其多也。
X30n0604_p0631c03║得百千萬億旋陀羅尼。此云旋總持。由敬信心發
X30n0604_p0631c04║生智慧，於一法中解無量義，曰旋總持。
X30n0604_p0631c05║三千大千，世界微塵，等諸菩薩。如以三千大千世
X30n0604_p0631c06║界抹為微塵，以喻得道菩薩之數。
X30n0604_p0631c07║具普賢道。因聞妙法，是諸菩薩皆得具足普賢之
X30n0604_p0631c08║道。
X30n0604_p0631c09║佛說是經時，普賢等諸菩薩。大菩薩眾。
X30n0604_p0631c10║舍利弗等諸聲聞。大聲聞眾。
X30n0604_p0631c11║及諸天龍，人非人等。八部之眾。
X30n0604_p0631c12║一切大會，皆大歡喜。聞法得益，心大喜悅。
X30n0604_p0631c13║受持佛語。語即此經，信力故受，念力故持。
X30n0604_p0631c14║作禮而去。聞法既周，合掌敬禮，却行而退。
X30n0604_p0631c15║
X30n0604_p0631c16║妙法蓮華經句解卷第八（終）