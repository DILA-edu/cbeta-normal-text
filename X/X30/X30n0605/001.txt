X30n0605_p0632a01║
X30n0605_p0632a02║
X30n0605_p0632a03║
X30n0605_p0632a04║
X30n0605_p0632a05║No. 605-A
X30n0605_p0632a06║ 刻註法華經序
X30n0605_p0632a07║
X30n0605_p0632a08║夫法華一經，獨冠羣經之首，直授羣機，成佛而後已。
X30n0605_p0632a09║經云：開示悟入，佛之知見。至矣哉！所謂一大事因緣
X30n0605_p0632a10║者也。智者大師讀經至是，名真精進，是名真法供養。
X30n0605_p0632a11║悟靈山一會，儼然未散，質之南嶽思師。師曰：非汝不
X30n0605_p0632a12║悟，非我不識，文字法師，無及汝者。於是闡揚玄義解
X30n0605_p0632a13║題，復說文句解經，章安尊者筆記成帙。嗣後諸師註
X30n0605_p0632a14║解，煩略不同，宗趣不一，若分河飲水，不出大海。趙宋
X30n0605_p0632a15║柯山棲雲沙門諱守倫者，篤志養親，托跡林泉，註釋
X30n0605_p0632a16║此經，年逾二紀，方得就緒。俱本台宗，分科分段，約二
X30n0605_p0632a17║十卷。入台宗者，一見瞭然，不難深入。先師漚生，曾獲
X30n0605_p0632a18║古本，如獲至寶，藏之篋中。萬曆戊子，至桐邑順慶寺
X30n0605_p0632a19║大悲閣下，與眾敷演其本，偶脫一紙，先師發願默禱
X30n0605_p0632a20║普賢願王。會有一僧持此經來，亦落一紙，遞相補足，
X30n0605_p0632a21║成就勝因，此其驗也。先師辭世，不慧欲再一參訂，重
X30n0605_p0632a22║刻流通，因緣未偶。天啟丁卯佛生日，吾徒法濟忽對
X30n0605_p0632a23║余曰：師嘗以守倫經註為訓字太繁，欲再刪證，此願
X30n0605_p0632a24║未完，今代師成云可乎？余贊許之。適顧正循居士至，
X30n0605_p0632b01║齒及此事，欣然曰：弟子有願刻法華，今師此刻願作
X30n0605_p0632b02║一領袖。蘭盆齋日，赴吳興開昭予先生施食之招，復
X30n0605_p0632b03║及之，先生亦踊躍歡喜，即許刻十卷，其餘復勸施贊
X30n0605_p0632b04║成，所謂佛法因緣不可強也，非靈山一會人何以有
X30n0605_p0632b05║此？後之披閱此註者，幸不昧倫法師一段苦心，使羣
X30n0605_p0632b06║機當下即得開示，悟入佛之知見，燈燈相接，功德可
X30n0605_p0632b07║思議也哉！
X30n0605_p0632b08║崇禎元年戊辰佛成道日玉溪菩提菴聖行撰
X30n0605_p0632b09║
X30n0605_p0632b10║
X30n0605_p0632b11║
X30n0605_p0632b12║
X30n0605_p0632b13║No. 605-B
X30n0605_p0632b14║ 註妙法蓮華經序
X30n0605_p0632b15║
X30n0605_p0632b16║宋　柯山金谿棲雲沙門釋守倫撰
X30n0605_p0632b17║蓮經至教，葢如來極唱之談。玅法雄詮，乃含生復性
X30n0605_p0632b18║之本。功高一化，德冠五時。已今當說之羣經，咸推其
X30n0605_p0632b19║最。過現未來之諸佛，悉為此緣。譬魁寶之精金，喻都
X30n0605_p0632b20║河之鉅海。大哉玄誥，微妙冲虗。廣矣真乘，深固幽遠。
X30n0605_p0632b21║有緣斯遇，如曇華間放於千齡。無法不收，似大地均
X30n0605_p0632b22║霑於一雨。敗種聲聞而獲記，槁木仍春。畜生龍女以
X30n0605_p0632b23║超登，寒灰再焰。髻珠等賜，王饍普資。統法界之封疆，
X30n0605_p0632b24║領富豪之家業。開示悟入，而一道清淨。人理教行，而
X30n0605_p0632c01║四法圓融。大事終窮，本懷舒暢。然其理雖一貫，夫何
X30n0605_p0632c02║經有三翻。此不備陳，如彼元序。矧以文辭浩博，旨趣
X30n0605_p0632c03║淵微。苟非大智大辯之才，孰通難信難解之法。曰有
X30n0605_p0632c04║智者，誕迹台衡。悟自今經，印于南嶽。得總持之三昧，
X30n0605_p0632c05║證清淨之六根。釋題以玄義五重，解經則科分三段。
X30n0605_p0632c06║不留名相，恣辯宣揚。時有其徒灌頂尊者，俯為末世，
X30n0605_p0632c07║集以成書。言約義豐，事融理煥。斯文雖作，人或猶迷。
X30n0605_p0632c08║有唐荊溪，仍增記鈔。細微詳審，與疏偕行。若孟氏之
X30n0605_p0632c09║輔仲尼，類雲門而資少室。用是文辭鼎盛，僅逼藏乘。
X30n0605_p0632c10║所在宣傳，唯偏教肆。世俗無由披究，祖道莫得申明。
X30n0605_p0632c11║傷夫惜哉，誠可嗟矣。美玉韞乎幽石，良材秀彼遙岑。
X30n0605_p0632c12║人將無聞，孰當采用。竊惟經開四眾，葢佛祖以徧施
X30n0605_p0632c13║為心。教局一隅，顧信士而無從入道。愚雖不敏，輒事
X30n0605_p0632c14║指陳。式遵祖禰之清規，用廣後昆之白業。特加註解，
X30n0605_p0632c15║志在流流。庶展卷以除疑，覬臨文而不壅。將使義天
X30n0605_p0632c16║澄霽，心月孤明。爍破塵勞，頓覺黃粱之夢。豁開玄路，
X30n0605_p0632c17║穩騎白壯之牛。向微塵剎土之中，普現色身三昧。入
X30n0605_p0632c18║異類旁生之內，徧行同事四門。彼我冤親，悉到無所
X30n0605_p0632c19║還地。自他凡聖，俱成不外圓因。聚以和融，恭申上祝。
X30n0605_p0632c20║當今　皇帝陛下，金輪統御，繞百億之須彌。叡算修
X30n0605_p0632c21║延，邁諸天之仙劫。俾佛法而有賴，致宗教以無魔。處
X30n0605_p0632c22║處而勸讚流通，德侔釋梵。歲歲之兵刑不試，化繼唐
X30n0605_p0632c23║虞。次顗文武賢僚，咸臻百福。六軍萬姓，保合大和者
X30n0605_p0632c24║矣。
X30n0605_p0633a01║
X30n0605_p0633a02║
X30n0605_p0633a03║
X30n0605_p0633a04║法華經科註目次
X30n0605_p0633a05║
X30n0605_p0633a06║卷第一
X30n0605_p0633a07║序文釋弘傳序
X30n0605_p0633a08║序品第一
X30n0605_p0633a09║卷第二
X30n0605_p0633a10║方便品第二
X30n0605_p0633a11║卷第三
X30n0605_p0633a12║譬喻品第三
X30n0605_p0633a13║卷第四
X30n0605_p0633a14║信解品第四
X30n0605_p0633a15║卷第五
X30n0605_p0633a16║藥艸喻品第五授記品第六
X30n0605_p0633a17║化城喻品第七
X30n0605_p0633a18║卷第六
X30n0605_p0633a19║五百弟子授記品第八授學無學人記品第九
X30n0605_p0633a20║法師品第十見寶塔品第十一
X30n0605_p0633a21║卷第七
X30n0605_p0633a22║提婆達多品第十二勸持品第十三
X30n0605_p0633a23║安樂行品第十四從地涌出品第十五
X30n0605_p0633a24║卷第八
X30n0605_p0633b01║如來壽量品第十六分別功德品第十七
X30n0605_p0633b02║隨喜功德品第十八法師功德品第十九
X30n0605_p0633b03║卷第九
X30n0605_p0633b04║常不輕菩薩品第二十如來神力品第二十一
X30n0605_p0633b05║囑累品第二十二
X30n0605_p0633b06║藥王菩薩本事品第二十三
X30n0605_p0633b07║妙音菩薩品第二十四
X30n0605_p0633b08║卷第十
X30n0605_p0633b09║觀世音菩薩普門品第二十五
X30n0605_p0633b10║陀羅尼品第二十六
X30n0605_p0633b11║妙莊嚴王本事品第二十七
X30n0605_p0633b12║普賢菩薩勸發品第二十八
X30n0605_p0633b13║
X30n0605_p0633b14║法華經科註目次（終）
X30n0605_p0633b15║
X30n0605_p0633b16║
X30n0605_p0633b17║
X30n0605_p0633b18║
X30n0605_p0633b19║
X30n0605_p0633b20║
X30n0605_p0633b21║
X30n0605_p0633b22║
X30n0605_p0633b23║
X30n0605_p0633b24║
X30n0605_p0633c01║
X30n0605_p0633c02║No. 605
X30n0605_p0633c03║科註妙法蓮華經卷第一
X30n0605_p0633c04║
X30n0605_p0633c05║宋　柯山金谿棲雲沙門　守倫　註
X30n0605_p0633c06║明　玉溪菩提菴沙門　法濟　參訂
X30n0605_p0633c07║　　吳興瓶城居士　閔夢得　較刻
X30n0605_p0633c08║△序三。初序分八。初序題：
X30n0605_p0633c09║玅法蓮華經弘傳序
X30n0605_p0633c10║妙法等義，略如下文，此所未辨。弘傳者，即宣通闡
X30n0605_p0633c11║揚也。使此之道，流演普熏，無所壅塞。人能弘道，道
X30n0605_p0633c12║假人弘，此其謂矣。序者，爾雅云：東西牆曰序。郭璞
X30n0605_p0633c13║云：序別內外也。今謂既陟牆序，必登堂奧，序之由
X30n0605_p0633c14║興，其在茲焉。△二製述人號。
X30n0605_p0633c15║終南山釋道宣述
X30n0605_p0633c16║終南山者，在長安城南數十里，南接漢中，關內之
X30n0605_p0633c17║鎮山也。序主平時行道，棲息于此，葢標其所依之
X30n0605_p0633c18║處耳。釋者，姓也，具云釋迦，此云直林，或云能仁。以
X30n0605_p0633c19║如來之遠祖號懿摩王，擯斥四子，令遠出宮。至于
X30n0605_p0633c20║雪山，住直林中。頓駕數年，歸德如市，鬱為強國。父
X30n0605_p0633c21║思往召，辭過不還。父王三歎：我子有能。從是已來，
X30n0605_p0633c22║以直林為姓，或姓能仁。今南山既依佛為師，遂以
X30n0605_p0633c23║稱釋。長阿含云：四河入海，無復本名；四姓出家，同
X30n0605_p0633c24║稱釋氏。斯其證矣。道宣，名也，字法徧，姓錢氏，湖之
X30n0605_p0634a01║長城人。父申，事陳朝為吏部尚書。師即申之長子。
X30n0605_p0634a02║母姚氏，夢白月貫懷，遂孕。在胎彌年，隋開皇十六
X30n0605_p0634a03║年四月八日誕生。至九歲，博通書史。十二善屬文，
X30n0605_p0634a04║人皆敬服。十五厭俗，依日嚴寺頵法師出家，凡釋
X30n0605_p0634a05║門事業，皆不習而成。十七薙髮，二十進具。業履冰
X30n0605_p0634a06║霜，志堅金石。麻衣春冬，日唯一食。續依智首律師
X30n0605_p0634a07║習毗尼部，窮幽洞微，藹然有出藍之譽。道德既敷，
X30n0605_p0634a08║緇素歸美。居終南豐德寺，修般舟三昧，瑞異尤夥。
X30n0605_p0634a09║有龍變人形，扣師請法，副以天人奉香華、獻甘露
X30n0605_p0634a10║等，率以為常。師輕生重法，不顧形軀，浸成世疾。感
X30n0605_p0634a11║北方天王授以補心良方，其藥神驗，有還童續命
X30n0605_p0634a12║之功。師一夕行道足跌，遽有神人扶之，師顧曰：汝
X30n0605_p0634a13║何人也？答曰：是南天王座下捷疾使者。仍問左右
X30n0605_p0634a14║何人，答曰：乃北方那吒太子，稟父王之命，常來侍
X30n0605_p0634a15║衛於後。時有天人來告師曰：清宮村淨業寺古昔
X30n0605_p0634a16║靈蹤，宜於此處建立法幢。師可其請，在乾封二年
X30n0605_p0634a17║建戒壇一所。落成之初，感長眉羅漢暨賓頭盧尊
X30n0605_p0634a18║者臨降，從欵彌日，廣談律相。師行業既著，每感天
X30n0605_p0634a19║人翊衛。偶一日，戶外躡足出聲，師問：何處檀越？答
X30n0605_p0634a20║曰：弟子姓張名瓊，即南天王第十五子。王有九十
X30n0605_p0634a21║子，並英武神略，各禦邦都，匡持正教。問師：同來者
X30n0605_p0634a22║誰？答曰：是弟子第三兄名璵，信重釋門，自撰祇園
X30n0605_p0634a23║寺圖經一百卷，師附口鈔得上下兩卷。又有天人
X30n0605_p0634a24║姓韋名琨，即韋將軍耳，葢南天王八大將之一也。
X30n0605_p0634b01║四天大王共有三十二將，韋魁其首。因彼是童真
X30n0605_p0634b02║身，餘諸天眾舉皆敬服，居常衛護於師。師有律中
X30n0605_p0634b03║制度軌儀，處量重輕，有所未諭，從而咨決。因述此
X30n0605_p0634b04║士靈蹤暨西方聖跡，凡三千八百餘條，釐為十卷，
X30n0605_p0634b05║目曰感通記。續至乾封二年春，遽有天人來告曰：
X30n0605_p0634b06║師今歲報齡盡矣，當生率陀內院。言訖，遂留香一
X30n0605_p0634b07║裹，曰：此棘林真產，諸天所有者也。復經旬日，師告
X30n0605_p0634b08║門人曰：吾將逝矣，可遷吾於壇谷石室中。斯須，眾
X30n0605_p0634b09║見旌幢寶葢，雲布星陳，來迎於師，歸知足天矣。師
X30n0605_p0634b10║世齡七十二，慧壽五十二，是歲丁卯十月三日也。
X30n0605_p0634b11║已上略采大師今生示跡瑞異芳猷之大槩。師以
X30n0605_p0634b12║夙誓彌隆，凡三生間出，為人天眼。初生齊朝，名僧
X30n0605_p0634b13║護，住越州剡谿石城山隱岳寺，發誓鐫彌勒石像
X30n0605_p0634b14║一百尺，今新昌是也。次生梁期，號僧祐，住金陵鍾
X30n0605_p0634b15║山定林寺，著弘明集十卷，暨師資等傳，並行於世。
X30n0605_p0634b16║今觀大師道德隆盛，天人仰歸，遵先聖之軌儀，闡
X30n0605_p0634b17║毗尼之宗旨，德邁龍象，道濟幽冥。繼出三生，慈臨
X30n0605_p0634b18║羣彚，非登地之大士，即波離之應身。若夫苦海舟
X30n0605_p0634b19║航，義天日月，嶮徑良導，病者神醫，非師而誰耶？則
X30n0605_p0634b20║其懿行美業，仰聖垂訓，備載僧史，此不繁引。述者，
X30n0605_p0634b21║鄭康成云：訓其義也。樂記云：作者曰聖，述者曰明。
X30n0605_p0634b22║語曰：述而不作，皆謙抑之辭。△三、標示由致。
X30n0605_p0634b23║妙法蓮華經者，統諸佛降靈之本致也。
X30n0605_p0634b24║標今經之總題，作此序之張本。統之為言，該括也。
X30n0605_p0634c01║該含十方，括攝三世。經不云乎，十方三世諸佛如
X30n0605_p0634c02║來，唯為一大事因緣故，出現於世。經稱現世者，其
X30n0605_p0634c03║降靈之謂也。本致者，意願也。當知一切調御十方
X30n0605_p0634c04║如來，並二死以俱超，悉三德而究顯。處寂光之理
X30n0605_p0634c05║土，證法性之妙身。清淨無為，湛然常住。由悲心之
X30n0605_p0634c06║未泯，顧願力以彌隆。設方便之嘉謀，布善巧之良
X30n0605_p0634c07║䇿。誘愚癡之穉子，而車本無車。導迷忘之庸流，而
X30n0605_p0634c08║說豈有說。所以出興五濁，權演三乘。令彼羣迷，咸
X30n0605_p0634c09║臻一極。然而幽玄祕語，非開顯而莫陳。妙法雄詮，
X30n0605_p0634c10║在會歸而可舉。本懷斯暢，大事克彰。匪一佛而獨
X30n0605_p0634c11║然，葢三世而咸爾。△四明經傳兩土。
X30n0605_p0634c12║蘊結大廈，出彼千齡。東傳震旦，三百餘載。
X30n0605_p0634c13║蘊結者，積集也。如來滅後，梵響無聞，此之大教，附
X30n0605_p0634c14║于阿難。由聞故蘊，所以任持於法藏；由蘊故結，所
X30n0605_p0634c15║以徧書於貝多。大廈者，西國之美號。廈即夏也，亦
X30n0605_p0634c16║如此方都邑華廈之謂也。白虎通云：夏曰夏邑，殷
X30n0605_p0634c17║曰商邑，周曰京師。又夏者，大也；華者，盛也。輔行云：
X30n0605_p0634c18║鐵關之左，並是胡鄉；葱嶺已西，皆其梵種。戒疏云：
X30n0605_p0634c19║胡本雜戒之地，梵唯真聖之都。雪山已南，三方距
X30n0605_p0634c20║海，周輪九萬，厥名大夏。開皇三寶錄云：竊觀前代
X30n0605_p0634c21║有經之來，賢德筆授，無不皆云譯胡為漢。且九州
X30n0605_p0634c22║之地，稱西方為天竺者，即彼國之總名，或身毒、印
X30n0605_p0634c23║土等。彼方呼九州為脂那者，葢此土之通稱，或震
X30n0605_p0634c24║旦、真丹等。今謂胡是西方之邊俗，梵乃印土之中
X30n0605_p0635a01║州，豈得以佛經為胡語哉？不本源流，貶之極矣。寄
X30n0605_p0635a02║語後賢，或有以經為胡語者，或有稱佛為老胡者，
X30n0605_p0635a03║覬以梵而革之。夫如是，則非唯不墮明識之𠷣誚，
X30n0605_p0635a04║抑亦庶免誣謗之愆尤也。安公自號彌天，尚云譯
X30n0605_p0635a05║胡為漢，況泛泛者耶？斯猶美玉一瑕。所言梵者，爰
X30n0605_p0635a06║從劫初，梵天下降，人倫乃生。今茲諸裔，葢仍本為
X30n0605_p0635a07║名也。出彼者，佛生姬周昭王之代，經來後漢孝明
X30n0605_p0635a08║之朝，則千齡可知矣。東傳者，佛出竺土，教被神州，
X30n0605_p0635a09║自西流東，所以云也。震旦者，或云真丹、旃丹、旨難
X30n0605_p0635a10║等，並翻為漢地也。三百餘載者，指漢及晉也。所以
X30n0605_p0635a11║下文六百餘載，則云自漢至唐也。遠近相望，文意
X30n0605_p0635a12║彌著。○然此一節，理應自釐為兩段，先按科，次釋
X30n0605_p0635a13║義，始符文旨。今不爾者，大慮叢脞，不美觀瞻。其文
X30n0605_p0635a14║似混，意則不濫，觀者宜以意得。下去諸文，準此可
X30n0605_p0635a15║知。△五、指譯有三翻。
X30n0605_p0635a16║西晉惠帝永康年中，長安青門燉煌菩薩竺法護者，
X30n0605_p0635a17║初翻此經，名正法華。東晉安帝隆安年中，後秦弘始
X30n0605_p0635a18║丘慈沙門鳩摩羅什，次翻此經，名妙法蓮華。隋氏仁
X30n0605_p0635a19║壽大興善寺，北天竺沙門闍那笈多，後所翻者，同名
X30n0605_p0635a20║妙法。
X30n0605_p0635a21║西晉都於洛陽。惠帝即孝惠皇帝，諱衷，姓司馬氏，
X30n0605_p0635a22║晉武之次子也。以太熈元年庚戌四月即位，改元
X30n0605_p0635a23║永熈，永熈二年改永平，永平九年歲次庚申改永
X30n0605_p0635a24║康耳。然惠安二帝既所都異處，遂以東西為區別，
X30n0605_p0635b01║如漢號東西，齊稱南北之類也。長安者，漢書云：長
X30n0605_p0635b02║安本名咸陽，漢祖初定天下，欲都洛邑，因婁敬之
X30n0605_p0635b03║諫，帝乃歎曰：朕當於此長安。子孫從是為名。青門
X30n0605_p0635b04║者，論衡云：即長安城之東南，有門名覇城，俗以其
X30n0605_p0635b05║色青，因斯立號。燉煌者，郡名也。九域志云：古之沙
X30n0605_p0635b06║州耳。菩薩者，梵文之略，具云菩提薩埵摩訶薩埵，
X30n0605_p0635b07║此云大道心成眾生。闡四弘而益物，遵六度以行
X30n0605_p0635b08║慈，故名為大道心成眾生也。竺法護者，傳云：本是
X30n0605_p0635b09║月氏國人，號曇摩羅剎，此云法護。元姓支，解三十
X30n0605_p0635b10║六國語，次居燉煌，乃稱竺氏。續還長安青門外，立
X30n0605_p0635b11║寺行道，精勤異常。初翻者，此經前後既有三譯，而
X30n0605_p0635b12║法護剏始為之，所以云也。經有十卷，題無妙蓮，但
X30n0605_p0635b13║云正法華。東晉都于建業。安帝諱德宗，簡文之孫，
X30n0605_p0635b14║孝武之子，以太元二十一年丙申九月即位，改元
X30n0605_p0635b15║隆安也。後秦者，秦凡有四：一云秦，二前秦，三後秦，
X30n0605_p0635b16║四西秦。亦名乞伏秦。什公之來，正在後秦弘始三
X30n0605_p0635b17║年也。秦主諱興，字子略，姓姚氏。然此一文頗如不
X30n0605_p0635b18║貫，但以秦晉之世，兵刃交攻，僭偽割據，偏覇不常，
X30n0605_p0635b19║遂致爾耳。丘慈者，外國之號。什公生於此，字本作
X30n0605_p0635b20║龜茲，葢音丘茲耳。亦如萬矦墨祈閼氏音燕支之
X30n0605_p0635b21║類也。沙門者，梵語沙門那，此翻勤息，所謂勤修善
X30n0605_p0635b22║業，息諸惡行也。大方廣寶篋經云：離諸纏聚，故名
X30n0605_p0635b23║沙門。正法念經云：心無染著，一切不希望，能脫一
X30n0605_p0635b24║切貪，是名為沙門。大莊嚴論云：超過一切染著，名
X30n0605_p0635c01║沙門。華首經云：如空無所礙，煙塵無所汙，我說沙
X30n0605_p0635c02║門法，無染亦如是。本行集經云：三界兮擾擾，六趣
X30n0605_p0635c03║分昏昏，息心達本源，故號為沙門。今為沙門之號，
X30n0605_p0635c04║豈易得哉？見賢思齊，無忝名實。鳩摩羅者，具云鳩
X30n0605_p0635c05║摩羅耆婆，以由什父名鳩摩羅琰，母名耆婆，是丘
X30n0605_p0635c06║慈王妹，什從父母而立號。此云童壽什者，以此法
X30n0605_p0635c07║師深善此方文字章句之什，華梵共舉，故稱羅什。
X30n0605_p0635c08║其茂德芳猷，於後當見。次翻者，譯在西晉之後，仍
X30n0605_p0635c09║加妙蓮，所以云也。隋氏者，都於長安也。隋主文皇
X30n0605_p0635c10║帝諱堅，姓楊氏，漢關西太尉震八世孫也。以大定
X30n0605_p0635c11║元年庚子二月受周禪即位，改元開皇。開皇二十
X30n0605_p0635c12║年改仁壽，仁壽四年煬帝即位，遂改大業也。大興
X30n0605_p0635c13║善者，在都城也。于時佛法熾盛，伽藍接武，名字相
X30n0605_p0635c14║參，故以小大別之。亦如莊嚴、招提等，皆有小大，於
X30n0605_p0635c15║今亦然。寺者，釋名曰：嗣也。謂治事者相嗣續於其
X30n0605_p0635c16║間故，故天子有九寺焉。後漢明帝永平十年丁卯
X30n0605_p0635c17║歲，佛法初至，有印土二僧摩騰、法蘭，以白馬負經
X30n0605_p0635c18║像屆洛陽，勅就鴻臚寺安置。至十一年戊辰歲，又
X30n0605_p0635c19║勅於壅門外別建寺宇，仍以白馬為名。故今梵剎
X30n0605_p0635c20║皆稱寺者，本於此也。北天竺者，西域記云：梵語天
X30n0605_p0635c21║竺，此云月。謂佛日既沒，賢聖繼興，教法如月也。又
X30n0605_p0635c22║云：五天竺國總名印土，周九萬里，三垂大海，北背
X30n0605_p0635c23║雪山，南狹北廣，形如半月，畫野區分七十餘國。或
X30n0605_p0635c24║有文云：印土者，此云日月。良以日月有千名，此其
X30n0605_p0636a01║一也。以彼賢聖出興，開導羣萌，如月照臨下土也。
X30n0605_p0636a02║或云身毒、賢豆等，並梵音之異耳。闍那笈多者，一
X30n0605_p0636a03║句含兩人。開皇三寶錄云：一者闍那掘多，此云至
X30n0605_p0636a04║德，又云佛德也，北天竺人。二者達摩笈多，此云法
X30n0605_p0636a05║密，又云法藏，南天竺人也。內典錄云：達摩笈多、闍
X30n0605_p0636a06║那掘多二法師，於仁壽元年辛酉歲至大興善寺，
X30n0605_p0636a07║譯添品法華是也。後所翻者，望秦前譯，故稱後翻。
X30n0605_p0636a08║此二法師所譯之經，總目與秦無異，但於別文添
X30n0605_p0636a09║削移改有所不同耳，故世稱為添品法華也。內典
X30n0605_p0636a10║音疏云：此部雖添，徒煩雜糅，智者須知。其所添者，
X30n0605_p0636a11║謂於秦晉二經添合移改，其文有六：一、於秦晉經
X30n0605_p0636a12║本添普門品後偈頌；二、於秦譯經中補日光喻全
X30n0605_p0636a13║文，即藥草品後者是；三、合達多品歸寶塔品內；四、
X30n0605_p0636a14║移囑累品於經終；五、廻陀羅尼品向神力品後；六、
X30n0605_p0636a15║改還著於本人，云彼即迴轉去。然其囑累一品，不
X30n0605_p0636a16║合移在經終，當依羅什翻宣，深符經意矣。△六、示
X30n0605_p0636a17║文旨各異。
X30n0605_p0636a18║三經重沓，文旨互陳。
X30n0605_p0636a19║三經重沓者，初後三譯稠疊可知，更互指陳不同
X30n0605_p0636a20║如此。△七、顯秦本獨善。
X30n0605_p0636a21║時所宗尚，皆弘秦本。
X30n0605_p0636a22║時所宗尚者，人其共仰。世之所宗，雅契時機，咸高
X30n0605_p0636a23║羅什。△八、結略指廣。
X30n0605_p0636a24║自餘支品別偈，不無其流，具如序曆，故所非述。
X30n0605_p0636b01║自餘支品者，章句分派，其類實繁，此固難陳，備于
X30n0605_p0636b02║序曆。△二、正宗分十四：初、明出興開導。
X30n0605_p0636b03║夫以靈嶽降靈，非大聖無由開化。
X30n0605_p0636b04║夫以，語辭也。靈嶽，鷲峰也。然佛生迦維衛，今言靈
X30n0605_p0636b05║嶽者，何耶？此取今經開顯如來出世本懷通暢之
X30n0605_p0636b06║意也。不然，將非山嶽鍾秀，誕生聖賢，順俗而為語
X30n0605_p0636b07║耶？詩曰：維嶽降神，生甫及申。擬其類也。降靈乃垂
X30n0605_p0636b08║迹之謂矣。詳夫如來之降靈者，按古今論衡云：姬
X30n0605_p0636b09║周昭王二十四年甲寅歲四月八日，江河泉井泛
X30n0605_p0636b10║溢，山川宮殿震動，常星不現，有五色光貫太微宮。
X30n0605_p0636b11║王問羣臣，有太史蘇由奏曰：此乃西方有大聖人
X30n0605_p0636b12║生焉。却後千年，教法當流此土。王令鐫石，埋諸南
X30n0605_p0636b13║郊，志之。瑞應經云：摩耶夫人胎月將滿，思遊嵐毗
X30n0605_p0636b14║尼園。到已，即舉右手攀無憂樹枝，從右脇而誕生
X30n0605_p0636b15║太子。于時天帝釋以天妙衣裹手而盛接之，天人
X30n0605_p0636b16║持金柄傘以葢之，諸天散香華，龍神鼓音樂，十方
X30n0605_p0636b17║大地皆悉震動。經有三十二瑞應，文多不錄。或有
X30n0605_p0636b18║文云：姬周之世，乃以建子之月為正。所言四月，即
X30n0605_p0636b19║今之二月也。然如來誕應，其來既久。至若前代賢
X30n0605_p0636b20║哲，例皆承用於今，難議改革也。若據至人，本非生
X30n0605_p0636b21║滅，其於降應，又何妨二四耶？應知如來久離生死，
X30n0605_p0636b22║今於大悲心中現斯影事耳。何則？無相經云：若言
X30n0605_p0636b23║如來實生王宮，乃至八相成道，則為謗佛。以是而
X30n0605_p0636b24║知，可能彰灼耶？非大聖者。矧以羣盲長寢，幼穉無
X30n0605_p0636c01║知，不有聖慈，誰當開導？△二、指化被藉緣。
X30n0605_p0636c02║適化所及，非昔緣無以導心。
X30n0605_p0636c03║適化所及者，當知應由機感，教藉緣興，自非今昔
X30n0605_p0636c04║之因，何成父子之義。適者，悅也。所謂乘適機情，敷
X30n0605_p0636c05║此教化耳。△三顯機差。
X30n0605_p0636c06║所以仙苑告成，機分小大之別；
X30n0605_p0636c07║仙苑告成者，仙苑亦名鹿苑。仙苑者，上古有仙人
X30n0605_p0636c08║居此鹿苑，如來因中於茲為鹿王。當知此是轉法
X30n0605_p0636c09║輪處，即非告成之場也。且告成者，成道也。何則？準
X30n0605_p0636c10║西域記云：在摩竭提國尼連河西南十里，有樹名
X30n0605_p0636c11║菩提，下有金剛寶臺，如來於此而成道也。所以俱
X30n0605_p0636c12║舍論云：此座下連金輪，故以名焉。三世如來皆於
X30n0605_p0636c13║此上而成正覺。又本行集經云：菩薩將至彼處，色
X30n0605_p0636c14║界諸天先以天繒旛葢懸於樹上，以為標識。將今
X30n0605_p0636c15║諸文照知，益見告成之明也。機分小大者，然小大
X30n0605_p0636c16║之異，非適今也。一從如來自知足天降神母胎，便
X30n0605_p0636c17║有大見乘栴檀樓閣，小覩貫白日精及乘白象者
X30n0605_p0636c18║矣。問：向來既不許仙苑為告成之場，於今若為異
X30n0605_p0636c19║哉？答：且如來成道既在菩提樹下，梵語菩提，此云
X30n0605_p0636c20║道，應言道樹告成為嘉耳。夫如是，則非唯雅契化
X30n0605_p0636c21║儀，抑亦深符文旨也。當知我佛十九踰城，五載遊
X30n0605_p0636c22║歷，六年苦行，至于三十，以二月八日明星出時，於
X30n0605_p0636c23║菩提樹下而成正覺。△四、云教異。
X30n0605_p0636c24║金河顧命，道殊半滿之科。
X30n0605_p0637a01║金河者，梵云㕧（許梨）剌拏代底，或訛略云䟦提，此云
X30n0605_p0637a02║有金河，是產閻浮檀金處，水之淨者莫此若也，故
X30n0605_p0637a03║佛於此入滅。梁朝宗法師云：如來於此入滅者，不
X30n0605_p0637a04║無其意。且河流奔注喻生死之遄速，金沙不動譬
X30n0605_p0637a05║佛性之常存。又如來因中於此六捨轉輪王身命，
X30n0605_p0637a06║故今來此報地恩也。顧命者，如來末後於一日夜
X30n0605_p0637a07║演大涅槃，說三種權扶一圓實，以贖眾生慧命，可
X30n0605_p0637a08║謂如來以此教法顧命弟子使之傳宣，將益後世
X30n0605_p0637a09║令不斷絕耳。道殊者，良由機分小大，遂致道殊半
X30n0605_p0637a10║滿也。涅槃經云：半字是煩惱言說之本，不了義也。
X30n0605_p0637a11║滿字是善法言說之本，即了義也。天台云：半字即
X30n0605_p0637a12║小乘九部，滿字大乘十二部也。當知法體常一機
X30n0605_p0637a13║自參差，妍醜自形鑑非美惡。△五、推過在機。
X30n0605_p0637a14║豈非教被乘時，無足覈其高會；
X30n0605_p0637a15║豈非者，猶言豈不是也。教被者，如來乘機而演法。
X30n0605_p0637a16║乘時者，眾生隨類而得解。無足，未堪也。覈，謂研窮
X30n0605_p0637a17║開闡也。高會，葢指今經之座席也。超八教外，越四
X30n0605_p0637a18║時表，豈不高哉。矧高會之未闡者，由機宜之未堪
X30n0605_p0637a19║也。杲日麗天，如盲者何。文雖不顯，意實該含。推過
X30n0605_p0637a20║在機，信不誣矣。△六言退席當益。
X30n0605_p0637a21║是知五千退席，為進增慢之儔；
X30n0605_p0637a22║然退席之流，益在涅槃之會，恐謗法而墮苦，故佛
X30n0605_p0637a23║力以冥驅，免墜大坑，使聞略說。矧一真而未證，僭
X30n0605_p0637a24║四果以虗階，我慢自矜高，諂曲心不實，住唯損矣，
X30n0605_p0637b01║退則佳焉。為進，猶言䇿發也。顯益在當，彌須密進。
X30n0605_p0637b02║儔者，斑輩之謂也。△七、語記本宿緣。
X30n0605_p0637b03║五百授記，俱崇密化之跡。
X30n0605_p0637b04║五百授記者，然五百聲聞得下周記莂。如來昔為
X30n0605_p0637b05║王子覆講，時在大通，演佛慧之真乘，作諸子之圓
X30n0605_p0637b06║種。中間棄本，每用小以提持；今日得聞，故挹流而
X30n0605_p0637b07║源遠。可謂隱崇高之本，示卑近之迹，已益物也。△
X30n0605_p0637b08║八、陳今經由藉。
X30n0605_p0637b09║所以放光現瑞，開發請之教源。
X30n0605_p0637b10║所以現瑞者，當知眉光普照，東土八千。四華動而
X30n0605_p0637b11║香風飄，六瑞彰而羣機駭。彌勒因茲而疑念，文殊
X30n0605_p0637b12║由是以疏通。引昔燈明如來，證今釋迦調御。彼定
X30n0605_p0637b13║起而宣明妙法，此現瑞而必闡蓮經。且陳請而本
X30n0605_p0637b14║於決疑，况問答而由於現瑞。開發請者，良在茲也。
X30n0605_p0637b15║△九、述如來開顯。
X30n0605_p0637b16║出定揚德，暢佛慧之宏略。
X30n0605_p0637b17║出定揚德者，如來從三昧安詳而起，歎二智權實
X30n0605_p0637b18║之門，唯佛能知，餘乘莫測。鶖子殷勤而弗已，能仁
X30n0605_p0637b19║詶請以宣揚。開示悟入之玄談，於茲頓顯；教行人
X30n0605_p0637b20║理之妙義，向此克彰。譬夫杲日行空，無幽不燭；喻
X30n0605_p0637b21║彼曇華挺秀，有覩咸欣。三世如來，十方調御，所以
X30n0605_p0637b22║出興於五濁，莫不為此大因緣。△十、舉四喻以證
X30n0605_p0637b23║一乘。
X30n0605_p0637b24║朽宅通入大之文軌，化城引昔緣之不墜。繫珠明理
X30n0605_p0637c01║性之常在，鑿井顯示悟之多方。詞義宛然，喻陳唯遠。
X30n0605_p0637c02║三界無安，猶如火宅。又一真非實以為實，故云朽
X30n0605_p0637c03║宅化城。珠留衣內，喻宿種以常存；鑿井求泉，譬因
X30n0605_p0637c04║經而獲悟。猶藉指而見月，若動樹以訓風，厥意在
X30n0605_p0637c05║茲，所以云也。葢大聖善權之力，亦羣機宿植之功。
X30n0605_p0637c06║然彼繫珠一喻，乃是下周五百聲聞得記領解，述
X30n0605_p0637c07║昔大通，甞聞覆講納種在性，由迷不覺，如衣內珠。
X30n0605_p0637c08║今蒙指陳，獲珠貿易，以至大富也。而此喻者，若以
X30n0605_p0637c09║台宗性類言之，當乎類種也。問：既是修德類種，今
X30n0605_p0637c10║序那將繫珠而譬理性耶？答：恐未然也。何則？應云
X30n0605_p0637c11║繫珠明宿種之常在，乃始為工。且理性之為語者，
X30n0605_p0637c12║凡聖同源，生佛體等，何所不至？又豈煩喻於繫珠
X30n0605_p0637c13║耶？師於吾門，實為龍象，闡毗尼之宗旨，架定慧之
X30n0605_p0637c14║津梁，葢先佛之蓍龜，乃後昆之模範。此序之興，自
X30n0605_p0637c15║唐及宋，凡數百年，歷代宗匠，初無訓解，不敢移易
X30n0605_p0637c16║者，葢師嚴道尊也。愚媿不才，輙形潤注，科解多見，
X30n0605_p0637c17║不知量也。然在理或當其佛法，不附人情，尚覬無
X30n0605_p0637c18║以彼我二其心也。△十一、歎二心而益四眾
X30n0605_p0637c19║自非大哀曠濟，拔滯溺之沈流；一極悲心，拯昏迷之
X30n0605_p0637c20║失性。
X30n0605_p0637c21║自非大哀等者，視勞生如己子，故號大哀；觀法界
X30n0605_p0637c22║以為機，方稱一極。迷疑失性，顛倒庸昏，向外馳求，
X30n0605_p0637c23║漂流諸國。至人方便，託宿鉅慈；大士哀矜，假道悲
X30n0605_p0637c24║愍。不拔而拔，拔三惑之深愆；非提而提，提二死之
X30n0605_p0638a01║淪溺。哀即慈耳。此葢如來四等之心，隨舉其二也。
X30n0605_p0638a02║當知諸佛菩薩，以大悲故，不住涅槃；以大智故，不
X30n0605_p0638a03║宿生死。於是從本垂迹，隱實揚權。△十二、明此經
X30n0605_p0638a04║弘盛。
X30n0605_p0638a05║自漢至唐，六百餘載，總歷羣籍，四千餘軸，受持盛者，
X30n0605_p0638a06║無出此經。
X30n0605_p0638a07║自漢至唐者，古今論衡云：後漢孝明皇帝永平二
X30n0605_p0638a08║年，夜夢金人，身長丈餘，飛至殿庭，周旋往返，光明
X30n0605_p0638a09║炳耀。帝問羣臣，有傅毅奏曰：臣聞西方有大聖人，
X30n0605_p0638a10║號曰佛。陛下所夢，將非是也？博土王遵復奏：臣覽
X30n0605_p0638a11║周書異記云：昔太史蘇由奏昭王曰：西方有聖人
X30n0605_p0638a12║出，千年之後，教法當來。今陛下所夢，即其事也。時
X30n0605_p0638a13║明帝納王遵奏，尋遣中郎蔡歆、博士王遵等，並一
X30n0605_p0638a14║十八人，同往西域，將迎教法。至月氏國，遇摩騰、法
X30n0605_p0638a15║蘭二梵僧，齎白氎𦘕釋迦像，並四十二章經，以白
X30n0605_p0638a16║馬負至洛陽。葢此土有三寶之始，即後漢永平十
X30n0605_p0638a17║年丁卯歲也。文所云者，本於此也。自漢及唐，相望
X30n0605_p0638a18║彌遠，其六百載，信不疑矣。總歷羣籍者，徧覽眾典
X30n0605_p0638a19║也。四千餘軸者，南山據現在而為語。南山滅後，梵
X30n0605_p0638a20║僧迭至，貝多益增，故今藏乘則曰五千餘卷也。受
X30n0605_p0638a21║持盛者，然眾典雖多，其於受持、讀誦、解說、書寫，則
X30n0605_p0638a22║此經彌為盛矣。△十三、顯機教冥符
X30n0605_p0638a23║將非機教相扣，竝智勝之遺塵；
X30n0605_p0638a24║將非機教相扣者，應知三周得記之徒，悉是大通
X30n0605_p0638b01║結緣之眾，義猶父子，天性相關，機教冥符，事同啐
X30n0605_p0638b02║喙，遺塵即餘芳也。△十四、示持者敬信
X30n0605_p0638b03║聞而深敬，俱威王之餘勣。
X30n0605_p0638b04║聞而深敬者，聞妙不怖聞法不疑，諦信如來第一
X30n0605_p0638b05║之說，威音出世亦說此經，而我釋迦昔在於彼修
X30n0605_p0638b06║菩薩行，號常不輕與眾結緣，世世逢值時時調熟，
X30n0605_p0638b07║今經本門增道損生，法身大士皆其裔也，故云餘
X30n0605_p0638b08║勣。勣耳者，功勳也。△三、流通二：初、述製序元由。
X30n0605_p0638b09║輙於經首序而綜之。
X30n0605_p0638b10║輙，擅也。遜辭。序而綜之者，譬夫一機之材，經緯森
X30n0605_p0638b11║列，苟非其綜，則莫能貫攝其頭緒。又綜之為言總
X30n0605_p0638b12║也，總七軸之大旨，為此序之一文。△次建願弘
X30n0605_p0638b13║通。
X30n0605_p0638b14║庶得早淨六根，仰慈尊之嘉會；速成四德，趣樂土之
X30n0605_p0638b15║玄猷。弘贊莫窮，永貽諸後。示爾。
X30n0605_p0638b16║庶得早淨六根者，願六根而潔白，覬四德以圓明。
X30n0605_p0638b17║聞經親仰於靈峰，證聖躳期於樂國。向塵塵之內，
X30n0605_p0638b18║剎剎之中，均與含生，同成佛慧。
X30n0605_p0638b19║
X30n0605_p0638b20║△次、釋經文三：初、解總題。
X30n0605_p0638b21║妙法蓮華經
X30n0605_p0638b22║今經分文與夫昔教大旨僉異也。何則？皆由法華
X30n0605_p0638b23║部當開顯明乎本迹兩門化緣之殊，所以有總別
X30n0605_p0638b24║兩種三段也。然彼三段既有兩種之異，遂致今古
X30n0605_p0638c01║諸師用捨不一，或有棄別而從總，或有非總而存
X30n0605_p0638c02║別者。其故何哉？誠由疏記分文之旨淵奧，演說之
X30n0605_p0638c03║流矛盾。今此分文則雙存總別。夫如是則妙契五
X30n0605_p0638c04║時一化之源，深符本迹二門之異。若其根源考本，
X30n0605_p0638c05║會異融非，委在別文，非此可述。惟吾祖天台凡釋
X30n0605_p0638c06║一經，則先以五重玄義申解首題，明乎大旨。次用
X30n0605_p0638c07║三段分文，節經起盡，使總別不濫，俾文旨煥然。言
X30n0605_p0638c08║五重玄義者，謂名、體、宗、用、教相等也。良以因名詮
X30n0605_p0638c09║體，由體會宗，依宗有用，仍須教相區以別之，令小
X30n0605_p0638c10║大有歸，致麤妙無爽。斯經也，則以法喻為名，實相
X30n0605_p0638c11║為體，一乘因果為宗，斷疑生信為用（迹門斷權疑生實信，本門
X30n0605_p0638c12║斷近疑生遠信），醍醐為教相耳。○夫題標妙法，寇絕五時；
X30n0605_p0638c13║奇喻蓮華，超過一代。葢如來出世之本，乃含生復
X30n0605_p0638c14║性之源。若也考本提宗，尚非思慮可及，豈應言辨
X30n0605_p0638c15║能宣？但羣生盲冥，昧斯祕藏。於是聖人因物以啟
X30n0605_p0638c16║性，假喻以明真，不獲已而強言，故曰妙法蓮華也。
X30n0605_p0638c17║然其妙法云何？乃是三千界如權實之法也。應知
X30n0605_p0638c18║圓詮無礙，言像莫窮。至𧷤以體神，至微以盡性。語
X30n0605_p0638c19║其遠，則溢乎太虗而不可挹；言其近，則在眉睫而
X30n0605_p0638c20║不可窺。迷之則散入天人修羅地獄鬼畜之都，怒
X30n0605_p0638c21║淫方熾；悟之則復彼明靜無為真空圓覺之智，定
X30n0605_p0638c22║慧彌增。周流十虗，統括三際。所以天台向九旬而
X30n0605_p0638c23║敷演，南嶽約三法以披明。無得而尚者，其唯妙法
X30n0605_p0638c24║歟？蓮華者，葢聖人不得已而與物作譬也。況意雖
X30n0605_p0639a01║多，不出本迹兩門，施開廢三。於是舉實事以示祕
X30n0605_p0639a02║要，設大車以破餘乘，提宿種以示衣珠，假塵點以
X30n0605_p0639a03║明極壽。餘不足喻，唯蓮可方。如斯等義，具玄文而
X30n0605_p0639a04║廣演，備籤記以詳明。今此略述大猷，不暇曲折論
X30n0605_p0639a05║辨，麤申經旨，匪涉教章。經者，梵語修多羅，義翻契
X30n0605_p0639a06║經。契謂表詮義理，符合物機。佛地論云：能貫能攝，
X30n0605_p0639a07║故名為經。良由以佛聖教貫穿所應說義，攝持所
X30n0605_p0639a08║化生故。△二、明譯人。
X30n0605_p0639a09║姚秦三藏法師鳩摩羅什奉詔譯
X30n0605_p0639a10║姚秦者，即後秦姚氏也。三藏者，經律論也。法師者，
X30n0605_p0639a11║傳譯弘通人也。鳩摩羅什者，翻名釋義，委如前序。
X30n0605_p0639a12║什祖名達多，本天竺人，家世相國，穎邁不羣。什父
X30n0605_p0639a13║號鳩摩羅琰，明敏英特，不嗣相位，棄榮出家。於是
X30n0605_p0639a14║東涉葱嶺，時龜茲王聞甚敬之。彼王有妹，年整二
X30n0605_p0639a15║十，文才逸瞻，因以妻之，遂生什與弗沙提婆。什自
X30n0605_p0639a16║七歲出家，日誦三萬二千言。九歲同母至罽賓國，
X30n0605_p0639a17║彼有法師號磐頭達多者，三藏九部悉皆洞曉，從
X30n0605_p0639a18║旦至中手寫千偈，從中至暮口誦千偈，什遂依師
X30n0605_p0639a19║之。至年十二，又同母至月氏北山，彼有羅漢一見
X30n0605_p0639a20║乃云：當勤守護，此小沙彌風韻不凡，伊厥後能守
X30n0605_p0639a21║禁戒，將大弘佛法，或若破毀，秪是才明法師耳。什
X30n0605_p0639a22║公之母體道悟明，位證三果，尋往天竺，臨行且語
X30n0605_p0639a23║什曰：方等深經汝必大闡，震旦化行自惟少益耳。
X30n0605_p0639a24║什言：若使大化流傳，雖泥犁苦將亦何憾？於是還
X30n0605_p0639b01║彼龜茲，悟大乘法要。其磐頭達多者，反師於什。于
X30n0605_p0639b02║時前秦符堅僭號關中，以建元十三年正月太史
X30n0605_p0639b03║奏曰：有異星現于外國分野，當有大德智人入輔
X30n0605_p0639b04║中原矣。堅曰：朕聞西域有羅什，將非是耶？尋遣驍
X30n0605_p0639b05║騎將軍呂光等統兵七萬，西征龜茲。臨進發日，餞
X30n0605_p0639b06║光於建章宮，謂光曰：夫帝王者，應天而治，子育蒼
X30n0605_p0639b07║生為本也。豈貪土地而興征代哉？正以懷其道德
X30n0605_p0639b08║之人耳。朕聞有羅什，深解佛乘，矧賢哲者，國之大
X30n0605_p0639b09║寶也。若尅龜茲，當馳驛送之，俾速副朕懷。爾後果
X30n0605_p0639b10║尅，因得羅什。及呂光還至涼州，而符堅已為姚萇
X30n0605_p0639b11║所害，光遂僭號關外。光死，其子襲位，至于呂隆，前
X30n0605_p0639b12║後已經一十八年。後萇卒，其子興立。弘始三年春，
X30n0605_p0639b13║有連理枝生于廟庭，逍遙園中有葱數畦，悉變為
X30n0605_p0639b14║茝。瑞異既作，秦主遂西伐呂隆，方迎什師入關，以
X30n0605_p0639b15║其年十二月至長安，譯諸經論。秦主敕僧䂮等八
X30n0605_p0639b16║百沙門咨受什旨，續於偽秦弘始十一年八月二
X30n0605_p0639b17║十日入寂。垂終之際，且誓曰：若平時翻宣無誤，俾
X30n0605_p0639b18║火後舌不焦黑。至闍維竟，其舌果作紅蓮華色，存
X30n0605_p0639b19║于灰中。然什公證位居于三賢，譯經首從七佛，其
X30n0605_p0639b20║來尚矣。至若秦女別室之事，大似如幻法門，其泛
X30n0605_p0639b21║泛者，安可以脞脞而議之哉？奉詔者，上命也。譯者，
X30n0605_p0639b22║易也。謂變易梵音，用成華言也。周禮有象胥，傳言
X30n0605_p0639b23║東方曰寄，南方曰象，西方曰狄鞮，北方曰譯。
X30n0605_p0639b24║△三、消別文三：初、序分，二、正宗分，三、流通分。初文
X30n0605_p0639c01║又二：初、品目。
X30n0605_p0639c02║妙法蓮華經序品第一
X30n0605_p0639c03║序者，庠序也。又序者，次序也。以如是等五事，次第
X30n0605_p0639c04║冠於經首也。又序者，由序也。此如下文放光現瑞，
X30n0605_p0639c05║以作發起之端耳。又序者，敘述也。此如下文問答
X30n0605_p0639c06║釋疑，述古證今，以作正宗弄引也。由茲多義，故稱
X30n0605_p0639c07║序耳。品者，中阿含云：䟦渠翻為品，謂義類相從，聚
X30n0605_p0639c08║在一段，所以云也。△二、經文二：初、通序，二、別序。初
X30n0605_p0639c09║文又五：初、所聞法體。
X30n0605_p0639c10║如是！
X30n0605_p0639c11║如是者，舉所聞法體也。亦是指法之辭。當知三世
X30n0605_p0639c12║佛經，其初皆安如是，所以諸佛道同，不與世諍。亦
X30n0605_p0639c13║是對破外道阿歐二字，不如不是。亦是信順之辭。
X30n0605_p0639c14║如云：信則所聞之理會，順則師資之道成。應知今
X30n0605_p0639c15║經如是，與昔教不同。何則？記云：若非超八之如是，
X30n0605_p0639c16║安為今經之所聞？此其謂也。竊惟吾祖天台，凡釋
X30n0605_p0639c17║一文，莫不皆用因緣、約教、本迹、觀心之四意。且觀
X30n0605_p0639c18║心釋者，葢佛祖慈悲之至也。意令行人於句句之
X30n0605_p0639c19║內，文文之中，反照自心，免數他寶。此意最切，賢者
X30n0605_p0639c20║須知。儻能諦了，自信不疑，是則言言見諦，字字明
X30n0605_p0639c21║宗，下不屈於己靈，上無辜於佛祖。今則闡彼機要
X30n0605_p0639c22║之義，以通幽邃之文，用助思修，共期佛慧，推功先
X30n0605_p0639c23║聖，豈愚敢私？自下諸文，準此可知。△二、能持之人
X30n0605_p0639c24║我聞：
X30n0605_p0640a01║我聞者，即阿難自稱也。或云聞如是者，葢經本不
X30n0605_p0640a02║同，前後互舉。大論云：耳根不壞，聲在可聞處，作意
X30n0605_p0640a03║欲聞即聞。問：應言耳聞，那云我聞？答：我是耳主，舉
X30n0605_p0640a04║我攝眾緣。然我有三種，謂見、慢、名字也。阿難於結
X30n0605_p0640a05║集時已是無學，則見、慢俱盡，隨世流布而稱我也。
X30n0605_p0640a06║△三、聞持和合。
X30n0605_p0640a07║一時。
X30n0605_p0640a08║一時者，肇法師云：法王啟運嘉會之時也。天台云：
X30n0605_p0640a09║機應合一之時也。應云：如是妙法一乘之教，我於
X30n0605_p0640a10║某年日月與某大眾從佛所聞。今不言者，以諸國
X30n0605_p0640a11║王制時節不同，如彼土明於三際，此方有於四時。
X30n0605_p0640a12║兩土尚爾，四夷可知。既難準定，但言一時。△四聞
X30n0605_p0640a13║持之所。
X30n0605_p0640a14║佛住王舍城，耆闍崛山中，
X30n0605_p0640a15║佛者，梵語佛陀，華言覺者。謂究竟覺了諸法，唯只
X30n0605_p0640a16║是心。如此覺了之人，乃名為佛。又覺有三義，謂自、
X30n0605_p0640a17║他、圓滿，所以異彼外道、二乘、菩薩等也。天台云：佛
X30n0605_p0640a18║名覺者、知者。於道場樹下，知覺世間、出世間，總相、
X30n0605_p0640a19║別相。覺世即苦、集，覺出世即道、滅。亦能覺他身長
X30n0605_p0640a20║丈六，壽八十，老比丘像。菩提樹下，三十四心，正習
X30n0605_p0640a21║俱盡者，即三藏佛自覺、覺他。帶比丘像，現尊特身，
X30n0605_p0640a22║樹下一念相應，斷餘殘習者，即通佛自覺、覺他。單
X30n0605_p0640a23║現尊特相，坐蓮華臺，受佛職者，即別佛自覺、覺他。
X30n0605_p0640a24║隱前三相，唯示不可思議，如虗空相者，即圓佛自
X30n0605_p0640b01║覺、覺他。故經云：我見如來丈六之身，或見小身、大
X30n0605_p0640b02║身，或見坐蓮華臺，為百千釋迦說心地法門，或見
X30n0605_p0640b03║身同虗空，徧於法界，無有差別。即此義也。愚竊思
X30n0605_p0640b04║之，今經教主，與昔藏、通、別佛，不可類同。問：且天台
X30n0605_p0640b05║既釋今經教主，只應單論最後圓佛自覺、覺他，於
X30n0605_p0640b06║義即足。何用備舉四教果佛，將非太繁乎？答：須知
X30n0605_p0640b07║今經部當開顯，故須對昔判今，顯其尊勝也。應知
X30n0605_p0640b08║非下無以顯其高，非劣無以辨其勝。若據至人之
X30n0605_p0640b09║體，本無勝劣之殊；應彼羣機，尚示小大之狀。譬夫
X30n0605_p0640b10║寶鑑當臺，妍醜自彰，非鑑之過。須知佛身本一，赴
X30n0605_p0640b11║緣故二。所以在昔離三，於今即一。不可棄三而覓
X30n0605_p0640b12║一，須知即一而是三。昔之三者，若展拳而為指；今
X30n0605_p0640b13║之一者，似斂指以為拳。體用雖殊，其實一也。應知
X30n0605_p0640b14║一處恒三，三處常一，非一非三，即三即一。所以記
X30n0605_p0640b15║云：法華已前，三佛離明，隔偏小故，來至此經。從劣
X30n0605_p0640b16║辨勝，即三而一。此其證也。須知天台所云：隱前三
X30n0605_p0640b17║相，唯示不可思議如虗空相者，此明教主既是圓
X30n0605_p0640b18║佛，良以圓融自在，譬彼虗空，初無障礙，而周遍一
X30n0605_p0640b19║切。葢從所表，稱虗空相。當知如空包納，無所不含，
X30n0605_p0640b20║相相炳然，無所不在。葢隨機現應耳，不可謂之空
X30n0605_p0640b21║然無有而為佛也。何則？記云：若隱前三相，從勝而
X30n0605_p0640b22║說，非謂太虗名為圓佛。此明據也。當知今經既曰
X30n0605_p0640b23║微妙一乘之法，若今教主，定是尊崇最勝之身。住
X30n0605_p0640b24║者，佛為能住，王城為所住。王舍城者，梵語羅閱祇
X30n0605_p0640c01║伽羅。羅閱祇，此云王舍也；伽羅，此云城。又云：彼土
X30n0605_p0640c02║百姓，在五山中，七過作舍，七度被燒。百姓議云：由
X30n0605_p0640c03║我福薄，數致煨燼。王有福力，其舍不燒。自今已後，
X30n0605_p0640c04║皆排我屋為王舍。從是免燒，故稱王舍。西域記云：
X30n0605_p0640c05║其王舍城，崇山四周，以為外郭。東西長，南北狹。廣
X30n0605_p0640c06║一百五十里子城，三十里宮城。北門是調達放醉
X30n0605_p0640c07║象處，東北是身子逢馬勝得初果處。又東北十四
X30n0605_p0640c08║五里，至鷲峰山，是說法華經處。記云：如來本住王
X30n0605_p0640c09║三昧三德之城，迹居忍土之王城耳。耆闍崛山者，
X30n0605_p0640c10║此翻靈鷲，亦云鷲頭，又云狼迹。言靈鷲者，其義有
X30n0605_p0640c11║三：一者山峰之形似其鷲鳥。二者山南有屍陀林，
X30n0605_p0640c12║鷲食屍竟棲止其上，故時人呼為鷲山。三者前佛
X30n0605_p0640c13║後佛皆居此山，若佛滅後羅漢住，羅漢滅後支佛
X30n0605_p0640c14║住，無支佛則鬼神住。既是聖靈所居，總有三事，因
X30n0605_p0640c15║呼為靈鷲山。增一阿含三十一云：佛在鷲峰告諸
X30n0605_p0640c16║比丘：此山久遠同名靈鷲，更有別名，汝等知否？亦
X30n0605_p0640c17║名廣普山、負重山、仙人窟山，恒有羅漢菩薩得道
X30n0605_p0640c18║及神通諸仙所居，又有五百辟支佛住。如來欲下
X30n0605_p0640c19║先令淨居天人來此告敕令此土淨，却後二年佛
X30n0605_p0640c20║現此間，支佛聞已燒身入滅。何則？世無二佛、國無
X30n0605_p0640c21║二王，一佛境界無二尊號。天台問云：劫火洞然天
X30n0605_p0640c22║地廓清，云何前佛今佛皆居此山？答：後劫既立本
X30n0605_p0640c23║相還現，得神通人知其昔名以名今耳。然觀天台
X30n0605_p0640c24║之意，葢是順世因緣俯同俗事之謂，以理而言未
X30n0605_p0641a01║必一向。何則？像法決疑經云：一切大眾所見不同，
X30n0605_p0641a02║或是婆羅林悉是土沙草木石壁，或見此林純是
X30n0605_p0641a03║七寶清淨莊嚴，或見此林是三世諸佛所遊行處，
X30n0605_p0641a04║或見此林即是不可思議諸佛境界真實法體。又
X30n0605_p0641a05║下文云：眾生見燒盡，我此土安穩。此之謂也。中者，
X30n0605_p0641a06║以靈鷲居五山之中。餘四山者：一天主穴，二七葉
X30n0605_p0641a07║穴，三蛇神穴，四獨力山。然前佛後佛皆居五山之
X30n0605_p0641a08║中者何耶？天台云：佛好中道，所以昇中天、中日降、
X30n0605_p0641a09║中國、中夜滅，皆表中道。今處山中說中道也。△五、
X30n0605_p0641a10║聞持之伴二：初、列眾，二、總結。初文又三：初、聲聞眾
X30n0605_p0641a11║二：初、比丘眾二：初、多知識六：初、舉類。
X30n0605_p0641a12║與大比丘眾。
X30n0605_p0641a13║與即共也。皆是大比丘氣類，譬群方貴賤，各有班
X30n0605_p0641a14║輩。今諸比丘皆眾所知識，高譽大德耳。大者，釋論
X30n0605_p0641a15║明大者，大亦言多，亦言勝。以其器量尊重，為諸天
X30n0605_p0641a16║王等大人之所敬，故言大；升出九十五種外道，故
X30n0605_p0641a17║言勝；徧知內外經書，故言多；又數至一萬二千人，
X30n0605_p0641a18║故言多。疏云：有大道、大用、大知，故言大；道勝、用勝、
X30n0605_p0641a19║知勝，故言勝；道多、用多、知多，故言多。又大者，為諸
X30n0605_p0641a20║大菩薩所敬故也；多者，法界不可量法悉能知也；
X30n0605_p0641a21║勝者，勝諸菩薩也。此約圓教釋耳。比丘者，肇師云：
X30n0605_p0641a22║秦言淨命、乞食、破煩惱、淨持戒、怖魔等，乃天竺之
X30n0605_p0641a23║一名，而含此四義。秦無以翻，故存本稱。什師云：始
X30n0605_p0641a24║出妻子家，應以乞食自資，清淨活命；終出三界家，
X30n0605_p0641b01║必須破煩惱，持戒自守。具此二義，故天魔怖其出
X30n0605_p0641b02║境也。釋論云：怖魔、破惡、乞士者，良以魔樂生死，其
X30n0605_p0641b03║既出家，復化餘人，俱離三界，乖於魔意。魔用力制，
X30n0605_p0641b04║翻被五繫，但愁忌而已，故名怖魔。又出家人必破
X30n0605_p0641b05║身口七支之惡，故言破惡。然在家四種如法：一、仕，
X30n0605_p0641b06║二、農，三、工，四、商，用養身命。其出家人，佛不許此，唯
X30n0605_p0641b07║乞自資，身安道存，福利檀越。三義相成，故名比丘
X30n0605_p0641b08║義。眾者，梵語僧伽，此翻和合眾。一人不名和合眾，
X30n0605_p0641b09║四人已上乃名和合。事和無別眾，法和無別理也。
X30n0605_p0641b10║△次示數。
X30n0605_p0641b11║萬二千人俱。
X30n0605_p0641b12║萬二千人者，本是一萬二千菩薩，迹為萬二千聲
X30n0605_p0641b13║聞也。記問云：凡諸列眾及得道者，何故其數必全
X30n0605_p0641b14║無缺耶？答：大論釋大數五千分中云：若過若減皆
X30n0605_p0641b15║存大數。所以今文萬二千者，亦是存其大數也。△
X30n0605_p0641b16║三顯位。
X30n0605_p0641b17║皆是阿羅漢。
X30n0605_p0641b18║皆是阿羅漢者，阿颰經云應真，瑞應經云真人，悉
X30n0605_p0641b19║是約無生義釋也。或言無翻，名含三義：一者無明
X30n0605_p0641b20║糠脫後世田中，不受生死果報，故名不生也。二者
X30n0605_p0641b21║九十八使煩惱惑盡，名殺賊也。三者具智斷兩德，
X30n0605_p0641b22║堪為人天福田，名應供也。此藏通意耳。若別圓釋
X30n0605_p0641b23║者，義則不然，非但殺賊亦殺不賊，非但無生無生
X30n0605_p0641b24║亦無，非但應供亦能供應，此歎別圓地住功德也。
X30n0605_p0641c01║又觀解者，從假入空觀亦有三義，乃至中道觀殺
X30n0605_p0641c02║無明賊，不生二乘心，能供養此人，如供養世尊也。
X30n0605_p0641c03║方等云：供養及文殊，不如施行。方等者，一食充軀。
X30n0605_p0641c04║下文云：毀讚佛之罪福輕，毀讚持經之罪福重也。
X30n0605_p0641c05║良以佛無食想，久離八風不為損益。施持經者，全
X30n0605_p0641c06║肉身續報命，生法身增慧命，故有益也。若毀之則
X30n0605_p0641c07║憂惱退悔，乖其勝利必招大損也。△四歎德
X30n0605_p0641c08║諸漏已盡，無復煩惱，逮得己利，盡諸有結，心得自在。
X30n0605_p0641c09║諸漏已盡無復煩惱者，歎上殺賊也。漏者，三漏也。
X30n0605_p0641c10║成論云：失道故名漏。律云：癡人造業開諸漏門。毗
X30n0605_p0641c11║曇云：漏落生死。然論律語異而同明漏義，良由賊
X30n0605_p0641c12║誑失於理寶，貧窮孤露造諸惡業致生死苦，亡法
X30n0605_p0641c13║身、失慧命、喪重寶，皆是賊義。煩惱者，即九十八使
X30n0605_p0641c14║流扼纏葢等偪惱行人耳。然其煩惱是能潤，漏業
X30n0605_p0641c15║是所潤，能所既盡正是殺賊。逮得己利者，歎應供
X30n0605_p0641c16║也。然三界因果皆名為他，智斷功德皆名己利，己
X30n0605_p0641c17║利具足故成應供。盡諸有結者，此是歎不生也。諸
X30n0605_p0641c18║有即二十五有生處也，結即二十五有生因也，因
X30n0605_p0641c19║盡果亡此歎不生明矣。心得自在者，定具足故名
X30n0605_p0641c20║心自在，慧具足名慧自在，慧自在未必心自在，心
X30n0605_p0641c21║自在必慧自在也。△五列名
X30n0605_p0641c22║其名曰：阿若憍陳如、摩訶迦葉、優樓頻螺迦葉、伽耶
X30n0605_p0641c23║迦葉、那提迦葉。
X30n0605_p0641c24║其名曰者，指證之辭也。然諸尊者皆備眾行，而隱
X30n0605_p0642a01║其圓能，各從一德標名者，引物偏好也。增一阿含
X30n0605_p0642a02║云：憍陳如比丘皆共上座有德大人相隨，舍利弗
X30n0605_p0642a03║共智慧深利者相隨，目犍連共神通大力者相隨，
X30n0605_p0642a04║皆掌一法，引諸偏好。天台云：若欲消名，須識其行，
X30n0605_p0642a05║從德立號，無往不通。憍陳如，姓也，此云火器，本是
X30n0605_p0642a06║婆羅門種，其先事火，從此名族。火有燒、照二義，照
X30n0605_p0642a07║則闇不生，燒則物不生，此以不生為姓也。阿若，名
X30n0605_p0642a08║也，此翻已知。或言無知者，非謂無所知，乃是知無
X30n0605_p0642a09║耳。若依二諦，即是知真，以無生智為名也。增一云：
X30n0605_p0642a10║我佛法中，寬仁博識，初受法味者，拘鄰如比丘第
X30n0605_p0642a11║一，故以阿若為名。因果經云：昔於饑世，佛為赤目
X30n0605_p0642a12║大魚，閉氣不喘，示為死相。時有木工五人，先用斧
X30n0605_p0642a13║斫，取肉食之，佛即誓言：於當來世，先度此等，與其
X30n0605_p0642a14║無生。又迦葉佛時，九人學道，五人未得，誓於釋迦
X30n0605_p0642a15║法中最先開悟，本願所牽，前得無生，故名阿若。夫
X30n0605_p0642a16║巨夜長寢，無人能覺，日光未出，明星前現，陳如得
X30n0605_p0642a17║道，譬彼明星在眾明之始，一切人之智明無前陳
X30n0605_p0642a18║如。昔者，如來初轉法輪，先度陳如，佛凡三問：汝知
X30n0605_p0642a19║法否？陳如三答，俱云已知。於是地神唱，空神傳，乃
X30n0605_p0642a20║至梵世咸稱已知。陳如比丘初見佛道，初聞法皷，
X30n0605_p0642a21║初服道香，初嘗甘露，初入法流，初證真諦，於閻浮
X30n0605_p0642a22║提最初得道。當知一切人、天、支佛、羅漢無能前者。
X30n0605_p0642a23║十二遊經云：佛成道第一年度五人，第二年度三
X30n0605_p0642a24║迦葉，第五年度身子、目連。故知阿若在初明矣。摩
X30n0605_p0642b01║訶迦葉者，此翻大龜氏。以其祖感靈，龜負仙圖而
X30n0605_p0642b02║應，從德名族，故言龜氏。真諦三藏翻光波，或飲光。
X30n0605_p0642b03║以其祖學仙，身光照耀。又迦葉身光亦能映物也。
X30n0605_p0642b04║其家大富。增一云：羅閱祇大富長者名迦毗羅，婦
X30n0605_p0642b05║名檀那；子名畢鉢羅，婦名婆陀。其家勝缾沙王千
X30n0605_p0642b06║倍，十六大國無以為鄰。付法藏云：毗婆尸佛滅後，
X30n0605_p0642b07║彼有塔像，金色缺壞。時有貧女丐得金珠，倩匠為
X30n0605_p0642b08║薄金師，歡喜治瑩。佛畢立誓，願為夫婦。從是已來
X30n0605_p0642b09║九十一劫，人中天上身恒金色，心恒受樂。最後託
X30n0605_p0642b10║摩竭提國尼拘律陀婆羅門家。其家大富，有六十
X30n0605_p0642b11║庫，金粟一庫容三百四十斛。庫即倉也。復次，迦葉
X30n0605_p0642b12║有三十相，光明照耀滿一由旬。缺二相者，應是無
X30n0605_p0642b13║白毫肉髻也。故諸天請結集時，讚言：耆年欲恚慢
X30n0605_p0642b14║已除，其形譬若紫金柱，上下端嚴妙無比，目明清
X30n0605_p0642b15║淨如蓮華。然佛弟子中名迦葉者既多，故標大以
X30n0605_p0642b16║別之。餘如十力三迦葉也。又云：於䟦耆聚落，初從
X30n0605_p0642b17║佛聞增上戒、定、慧，即得無漏，受乞食法，行十二頭
X30n0605_p0642b18║陀，逾老不捨。頭陀既久，鬚髮長，衣服敝，來詣佛所。
X30n0605_p0642b19║諸比丘起慢，佛分座，命迦葉同坐，迦葉不肯。佛言：
X30n0605_p0642b20║吾有四禪，禪、定、息心、靜慮，從始至終，無有耗損，迦
X30n0605_p0642b21║葉亦然。吾有大慈，仁覆一切，汝亦如此，體性亦慈。
X30n0605_p0642b22║吾有大悲，濟度眾生，汝亦如是。吾有四神三昧，謂
X30n0605_p0642b23║一、無形，二、無量意，三、清淨積，四、不退轉，汝亦如是。
X30n0605_p0642b24║吾有六通，汝亦如是。吾有四定，一、禪，二、智，三、慧，四、
X30n0605_p0642c01║戒，汝亦如是。所以如來滅後，法付迦葉，能為一切
X30n0605_p0642c02║而作依止，猶如如來。何則？若有頭陀苦行人，佛法
X30n0605_p0642c03║則存；脫無其人，佛法則滅。迦葉能荷負佛法，令得
X30n0605_p0642c04║久住，至未來時，付法授衣竟，然後入滅。增一云：我
X30n0605_p0642c05║佛法中行十頭陀苦行者，大迦葉第一。優樓等三
X30n0605_p0642c06║尊者，同名迦葉。迦葉之義，已如前釋。優樓頻螺者，
X30n0605_p0642c07║亦云優樓毗，此翻木瓜。林那提，此云河，亦云江伽
X30n0605_p0642c08║耶，亦云竭夷，亦云象，此翻城。家在王舍城南七由
X30n0605_p0642c09║旬。昔於毗婆尸佛時，共樹剎柱，緣是為兄弟。兄為
X30n0605_p0642c10║缾沙王師，而有五百弟子，兩弟各有二百五十人，
X30n0605_p0642c11║以行兄法。木瓜林者，眾經音義云：在此林下修道，
X30n0605_p0642c12║因得其名。次二翻江城者，父母禱此神而得子，即
X30n0605_p0642c13║事火外道耳。昔者佛欲化之，乃往彼所寓宿。迦葉
X30n0605_p0642c14║辭無舘舍，佛指龍堂：可就此處。彼遽答言：龍性暴
X30n0605_p0642c15║惡，恐害仁者。佛言：無畏。即攝衣入坐。至夜龍歸，見
X30n0605_p0642c16║佛遂怒，放火燒佛。佛入火光三昧，境宇洞然。龍竄
X30n0605_p0642c17║無所，唯見鉢清淨，乃躍入其中。迦葉是夕見火熾
X30n0605_p0642c18║然，謂其徒曰：彼沙門者，必被害矣。至旦，佛擎鉢出，
X30n0605_p0642c19║示彼迦葉。迦葉見已，心亦稍伏。佛仍作種種神變，
X30n0605_p0642c20║然其邪執尚猶未愈，乃云：瞿曇雖神，不如我道真。
X30n0605_p0642c21║佛即語云：汝非羅漢，亦不得道。於是開悟，師徒皆
X30n0605_p0642c22║伏。尋與其徒依佛請法，俱時出家。所有祭火器，悉
X30n0605_p0642c23║擲于水中。伽耶那提居鄰其下，忽覩祭器浮於中
X30n0605_p0642c24║流，乃往審省。見兄已作沙門，詢其所以。兄為說法，
X30n0605_p0643a01║因與其徒同歸於佛。增一云：優留毗者，能將護四
X30n0605_p0643a02║眾，供給四事，令無所乏，最為第一。那提比丘心意
X30n0605_p0643a03║寂然，降伏諸結，其於精進，最為第一。伽耶比丘觀
X30n0605_p0643a04║了諸法，都無所著，善能教化，最為第一。
X30n0605_p0643a05║舍利弗。大目犍連。摩訶迦旃延。阿㝹樓駄。劫賓那。
X30n0605_p0643a06║舍利弗，具云舍利弗羅，此翻珠子，又云身子。珠子
X30n0605_p0643a07║者，以其母於女人中最為明敏，其聰慧之相在於
X30n0605_p0643a08║目珠，今舍利是珠之所生。又身子者，亦由彼母形
X30n0605_p0643a09║貌姝媚故，時人以子顯母為作此號。姓拘栗陀，婆
X30n0605_p0643a10║羅門種。其父名優波提舍，學通外典，頭戴火冠鐵
X30n0605_p0643a11║鍱其腹，獨步王城擊皷論議，人無敵者。彼之舅氏
X30n0605_p0643a12║名拘絺羅，亦善論議，每與身子之母勍敵口辯以
X30n0605_p0643a13║決勝負，居常所論姊恒不如。及懷身子日遂增勝，
X30n0605_p0643a14║拘絺羅者默自念言：此非姊之力也，其所懷者必
X30n0605_p0643a15║是智人寄辨母口。在胎尚爾，況出胎耶？於是委喻
X30n0605_p0643a16║家業，更廣遊學不暇翦爪，時人呼為長爪梵志。增
X30n0605_p0643a17║一云：我佛法中智慧無窮決了諸疑者，舍利弗第
X30n0605_p0643a18║一。昔者王舍年豐，王與臣庶設大會置三高座，王
X30n0605_p0643a19║太子論師廣集論議。身子爾時年始八歲，至彼會
X30n0605_p0643a20║所問所設座，人具答之。身子即越眾登座，群儒皆
X30n0605_p0643a21║恥不𠃔論議，且與同輩曰：勝比小兒無足顯譽，脫
X30n0605_p0643a22║或不如屈辱大矣。皆遣侍者傳語問之，身子一一
X30n0605_p0643a23║答辨無敢當者。王及臣民稱慶無極，各相謂言：國
X30n0605_p0643a24║將太平智人出現。暨年十六，究盡典籍無事不閑，
X30n0605_p0643b01║博覽古今演暢幽奧，十六大國論議無雙，五天竺
X30n0605_p0643b02║土最為第一。於後一時偶在道上，見馬勝比丘威
X30n0605_p0643b03║儀庠序，遂問之曰：汝師誰耶？答言：瞿曇。又問：師說
X30n0605_p0643b04║何法？答云：諸法從緣生，是故說因緣。是法緣及盡，
X30n0605_p0643b05║我師如是說。身子一聞即得初果，來至佛所，七日
X30n0605_p0643b06║之間徧達佛法。佛說一句，身子以此一句於七日
X30n0605_p0643b07║夜作師子吼，更能出異句味使無窮盡。況佛多說，
X30n0605_p0643b08║身子智辨若為可盡？大目犍連，姓也，翻讚誦。文殊
X30n0605_p0643b09║問經翻萊茯根。真諦云：勿伽羅，此翻胡豆。古有仙
X30n0605_p0643b10║人嗜此二物，因以名族。釋論云：吉占師子，父也，名
X30n0605_p0643b11║拘律陀。拘律陀，樹名耳。父母禱樹神得子，因以名
X30n0605_p0643b12║焉。因果經呼為大目連、羅夜那。同名者多，故舉大
X30n0605_p0643b13║以別之。釋論云：舍利弗為才明者見貴，目連為豪
X30n0605_p0643b14║爽者取重。智藝相比，德行互同。又稱為左面弟子。
X30n0605_p0643b15║昔者外道師徒五百用呪移山，經一月日其山已
X30n0605_p0643b16║動。目連念言：此山若移，多所損害。即於山頂虗空
X30n0605_p0643b17║之中結加趺坐，山還不動。外道相謂：我呪山動，計
X30n0605_p0643b18║日必移。云何安固還若於初？必是沙門使之然耳。
X30n0605_p0643b19║自知力弱，歸心佛道，令無量人正法出家。又難陀、
X30n0605_p0643b20║䟦難陀二龍居須彌邊海，佛常飛空上忉利天為
X30n0605_p0643b21║母說法。彼龍瞋恨，作是念言：云何禿人從我上過？
X30n0605_p0643b22║後時佛欲上天，其龍吐黑雲闇霧，隱翳三光。諸比
X30n0605_p0643b23║丘咸欲降之，佛不聽許。目連云：我能降之。佛言：汝
X30n0605_p0643b24║當云何？目連答言：先以大身恐怖，次用小身鑽齧，
X30n0605_p0643c01║然後以常身降之。佛言：善哉！如汝堪任。彼龍以身
X30n0605_p0643c02║遶須彌山七匝，尾挑海水，頭枕山頂。目連於是倍
X30n0605_p0643c03║現其身，繞山十四帀，尾出海外，頭枕梵宮。是龍瞋
X30n0605_p0643c04║盛，雨金剛沙。目連變沙為寶華，輕輭可愛。龍瞋不
X30n0605_p0643c05║已，目連化為細身，入龍身內，眼入耳出，耳入鼻出，
X30n0605_p0643c06║鑽齧其身，即受苦痛，其心乃伏。目連攝巨細身，示
X30n0605_p0643c07║沙門像，將是二龍，來至佛所。又帝釋與修羅戰勝，
X30n0605_p0643c08║造得勝堂，七寶樓觀，莊嚴奇特，梁柱支節，皆容一
X30n0605_p0643c09║綖，不令相著，而能相持。天福之妙，力能如此。目連
X30n0605_p0643c10║飛往，帝釋將彼看堂，而諸天女羞見目連，悉隱不
X30n0605_p0643c11║出。目連念帝釋著樂，不修道本，即變神通，燒得勝
X30n0605_p0643c12║堂，赫然崩壞，仍為帝釋廣說無常。帝釋歡喜，堂復
X30n0605_p0643c13║依然，無煙灰色。增一云：我弟子中，神通輕舉，飛到
X30n0605_p0643c14║十方者，大目犍連第一。摩訶迦旃延，此云扇繩，亦
X30n0605_p0643c15║名柯羅。柯羅，此翻思勝。言扇繩者，尊者以其生時，
X30n0605_p0643c16║父已去世，此兒礙母，不得再嫁，如扇繫繩，不得相
X30n0605_p0643c17║離。言思勝者，思是慧數，論議功強，得思勝名。長阿
X30n0605_p0643c18║含云：有外道執其斷見，謂無他世，凡有十番問答。
X30n0605_p0643c19║彼外道言：無有他世。答言：今之日月，為天？為人？為
X30n0605_p0643c20║此世？為他世？若無他世，則無明日。又問：我見人死
X30n0605_p0643c21║不還，云何說其受苦？故知無他世。答：如罪人被駐，
X30n0605_p0643c22║寧得歸否？又問：若生天，何故不歸？故知無他世。答：
X30n0605_p0643c23║如人墮廁得出，肯更入廁否？又天上一日，當此百
X30n0605_p0643c24║年，生彼三五日，未遑歸心。設有歸者，而汝已化，寧
X30n0605_p0644a01║得知之？又問：我鑊煑罪人，密葢其上，伺之不見神
X30n0605_p0644a02║出，故知無他世。答：汝晝眠時，傍人在邊，見汝神出
X30n0605_p0644a03║不？又問：我剝死人皮，臠肉碎骨，求神不得，故知無
X30n0605_p0644a04║他世。答：如小兒折薪，寸寸分裂，求火寧得不？又問：
X30n0605_p0644a05║我秤死人最重，若彼神去應輕。若無神去，則無他
X30n0605_p0644a06║世。答：如火與鐵合，鐵則輕，鐵失火則重。人生有神，
X30n0605_p0644a07║人則輕，死失神則重。又問：我見臨死人，反轉求神
X30n0605_p0644a08║不得，故知無他世。答：如人反轉求於貝聲，寧得聲
X30n0605_p0644a09║耶？又云：汝雖種種破我，我執此甚久，而不能捨。答：
X30n0605_p0644a10║如人采穭，初見麻取麻，次捨麻取麻皮，次捨麻皮
X30n0605_p0644a11║取縷，次捨縷取布，次捨布取絹，次捨絹取銀，次捨
X30n0605_p0644a12║銀取金。捨劣取勝，云何不能捨？如是番番析破，廣
X30n0605_p0644a13║演諸義，外道便伏，而讚歎言：前說日月，而我已解。
X30n0605_p0644a14║欲聞智辨，故番番執難。善哉妙說，難可思議。增一
X30n0605_p0644a15║云：善分別義，敷演道教者，迦旃延最為第一。阿㝹
X30n0605_p0644a16║樓䭾，亦云阿那律，亦阿泥盧豆，皆梵音賖切耳。此
X30n0605_p0644a17║翻無貧，亦如意，亦無獦名也。言無貧者，昔於饑世，
X30n0605_p0644a18║因施辟支佛稗飲，獲九十一劫果報充足，故名無
X30n0605_p0644a19║貧。賢愚經云：弗沙佛末法時，世饑饉，有支佛名利
X30n0605_p0644a20║吒，行乞空鉢無獲。有一貧人，見而悲悼，白言：勝士
X30n0605_p0644a21║能受稗不？即以所噉奉之，食已作十八變。後更采
X30n0605_p0644a22║稗，有兔跳抱其背，變為死人，無伴與脫，待闇還家，
X30n0605_p0644a23║委地即成金人，拔指隨生，用脚更出，取之無盡。惡
X30n0605_p0644a24║人惡王，欲來奪之，但見死屍，而其所覩，純是金寶，
X30n0605_p0644b01║九十一劫果報充足，故號無貧。言如意者，其生已
X30n0605_p0644b02║後，家業豐溢，日夜增益，而其門下，日日當有一萬
X30n0605_p0644b03║二千人，六千取債，六千還直。出家已後，隨所至處，
X30n0605_p0644b04║人見歡喜，欲有所須，如己家無異。應知阿那律者，
X30n0605_p0644b05║是淨飯王之姪兒，斛飯王之次子，世尊之堂弟，阿
X30n0605_p0644b06║難之從兄，羅云之叔，非聊爾人也。政若周公嘆曰：
X30n0605_p0644b07║我是文王之子，武王之弟，成王之叔，其於天下，非
X30n0605_p0644b08║賤人也。而沐三握，䬸三吐，禮賢尚爾，況餘人乎？增
X30n0605_p0644b09║一云：我佛法中，天眼徹視者，阿那律比丘第一劫。
X30n0605_p0644b10║賓那此翻房宿，父母禱房星感子，因是為名。又云：
X30n0605_p0644b11║房宿是比丘，與佛共房宿，獲覲法身，從茲立號。中
X30n0605_p0644b12║阿含四十二云：佛遊摩竭提，詣王舍城。爾時世尊
X30n0605_p0644b13║至陶師家，語陶師曰：我欲寄宿，汝見聽否？陶師答
X30n0605_p0644b14║云：我無所違，然而先來已有比丘，若彼聽者，欲住
X30n0605_p0644b15║隨宜。時彼比丘弗伽羅婆，先已在彼陶師屋中，世
X30n0605_p0644b16║尊語曰：我欲寄宿，汝見聽否？比丘答云：君可隨意，
X30n0605_p0644b17║我何敢違？此陶師屋草座已敷，君欲住者，自可隨
X30n0605_p0644b18║意。于時世尊於草座上敷尼師壇，結加趺坐，竟夜
X30n0605_p0644b19║寂然，比丘亦爾。於是世尊默自念言：是比丘者，甚
X30n0605_p0644b20║為奇特。乃問之曰：汝師誰耶？對曰：瞿曇！無上覺者
X30n0605_p0644b21║是我之師。又問之曰：曾見師否？答曰：未曾。復更問
X30n0605_p0644b22║曰：若見師者，為識否耶？答曰：設見不識，我但聞彼
X30n0605_p0644b23║十號具足，乃依出家。世尊告曰：我今為汝略說法
X30n0605_p0644b24║要，汝當諦聽。比丘答言：願樂欲聞。佛告比丘：人有
X30n0605_p0644c01║六界聚、六觸處、十八意行、四住處。六界聚者，地、水、
X30n0605_p0644c02║火、風、空、識等也。因此六故，有六觸處，謂眼觸見色，
X30n0605_p0644c03║乃至意觸知法。因此六故，有十八意行，謂眼見色、
X30n0605_p0644c04║觀色喜住、觀色憂住、觀色捨住，乃至耳、鼻、舌、身、意
X30n0605_p0644c05║亦復如是。以因此故，有四住處，謂真諦住處、慧住
X30n0605_p0644c06║處、施住處、息住處。以因此故，說不放逸慧。若有比
X30n0605_p0644c07║丘分別身界，今我此身有內地界而受於生，所謂
X30n0605_p0644c08║髮、毛、爪、齒及外地界，皆非我有，我非彼有，亦非神
X30n0605_p0644c09║也。如是觀慧，是名比丘不放逸慧。如是乃至地、水、
X30n0605_p0644c10║火、風、空、識，內外一一觀察，說此法已，是比丘遠塵
X30n0605_p0644c11║離垢，即獲聖果。天台云：是比丘善占星宿，明識圖
X30n0605_p0644c12║像，從解得名。增一云：我佛法中善知星宿者，劫賓
X30n0605_p0644c13║那第一。
X30n0605_p0644c14║憍梵波提。離婆多。畢陵伽婆蹉。薄拘羅。摩訶拘絺羅。
X30n0605_p0644c15║難陀。
X30n0605_p0644c16║憍梵波提，此云牛呞。無量壽稱牛王，增一云牛跡。
X30n0605_p0644c17║昔五百世，曾常為牛王。牛若食後，恒事虗哨，餘報
X30n0605_p0644c18║未盡，唼唼常嚼，時人稱為牛呞。昔為比丘，因摘一
X30n0605_p0644c19║莖禾，而數粒墜地。後五百世，作牛償他。今雖證聖，
X30n0605_p0644c20║尚有餘習。天台云：人但觀形，不知有德。若笑羅漢，
X30n0605_p0644c21║即得罪也。避人笑故，常居天上。天知有德，所以不
X30n0605_p0644c22║笑。又云：佛昔在世，嘗一夏受阿耆達王請，與五百
X30n0605_p0644c23║比丘，皆噉馬麥。而憍梵波提，獨在天上尸利沙園，
X30n0605_p0644c24║受天王供養。此由過去有五百鴈，其中一鴈，常以
X30n0605_p0645a01║華果，供養鴈王。其福所致，今受天樂。增一云：樂居
X30n0605_p0645a02║天上，不樂人間者，牛跡比丘第一。離婆多，亦云離
X30n0605_p0645a03║越，此翻星宿。或室宿，或假和合。文殊問經稱為常
X30n0605_p0645a04║作聲父母，從星辰乞子。既其感獲，因星作名。雖得
X30n0605_p0645a05║出家，猶存本字。假和合者，有人引釋論空亭中宿，
X30n0605_p0645a06║見二鬼爭屍之緣，而為據也。大論第十三云：若人
X30n0605_p0645a07║遠行，獨宿空亭。夜中有鬼，擔一死屍，來著其前。復
X30n0605_p0645a08║有一鬼，從後而來，瞋罵前鬼云：是我屍，何以擔來？
X30n0605_p0645a09║前鬼復言：本是我物。二鬼各爭。前鬼語言：可問此
X30n0605_p0645a10║人。後鬼即問：是誰屍耶？誰擔來此？其人思惟：此之
X30n0605_p0645a11║二鬼，皆有大力。實語虗語，俱不免害。我當實語答
X30n0605_p0645a12║之。即便答言：前鬼擔來。後鬼大瞋，拔其手足，出于
X30n0605_p0645a13║地上。前鬼愧之，取屍補之，便著手臂及以足等，舉
X30n0605_p0645a14║身皆易。於是二鬼共食所易活人之身，各各拭口
X30n0605_p0645a15║分首而去。其人思惟：父母生身，眼見食盡。我今此
X30n0605_p0645a16║身，盡是他肉。為有身耶？為無身耶？天既明矣，尋路
X30n0605_p0645a17║而去。乃值眾僧，即便問云：今我此身，為有無耶？眾
X30n0605_p0645a18║僧答言：汝身本來恒自無有，四大和合而成之耳。
X30n0605_p0645a19║因茲悟道，獲羅漢果。又雜寶藏經云：昔罽賓國有
X30n0605_p0645a20║離越羅漢，在山坐禪。有人失牛，乃尋其跡，至彼所
X30n0605_p0645a21║居。爾時離越煑草欲染，其草忽然變為牛肉，所持
X30n0605_p0645a22║鉢器變為牛頭。牛主見已，執詣王所。王付獄中，經
X30n0605_p0645a23║十二年，恒為獄監，飲馬除糞。離越弟子得羅漢者，
X30n0605_p0645a24║尋師不見。業緣將畢，於後乃見在罽賓獄。尋詣王
X30n0605_p0645b01║所，具陳上事。王即宣令，赦彼出獄。躍身在空，作十
X30n0605_p0645b02║八變。彼王見已，求哀悔過。王復問云：以何因緣，而
X30n0605_p0645b03║有此事？離越答言：我於往昔亦曾失牛，尋跡到山，
X30n0605_p0645b04║見辟支佛獨處坐禪，即便誣謗，經一日夜。以是因
X30n0605_p0645b05║緣，墮落三途，餘業未消。今成羅漢，猶被誣謗。增一
X30n0605_p0645b06║云：坐禪入定，心不倒亂，離越第一。畢陵迦婆蹉，此
X30n0605_p0645b07║云餘習。昔五百世為婆羅門，習氣猶高。其恒河佛
X30n0605_p0645b08║昔為彼婢，因過恒河，水急難度，乃咄曰：小婢駐流。
X30n0605_p0645b09║恒神為之兩派。神往訴佛，佛令懺謝。即便合手：小
X30n0605_p0645b10║婢莫瞋。大眾笑之，懺而更罵。佛言：本習如此，實無
X30n0605_p0645b11║高心。增一云：樹下苦坐，不避風雨，婆蹉第一。薄拘
X30n0605_p0645b12║羅，此翻善容，或翻偉形。以其色貌端正，故言善容。
X30n0605_p0645b13║壽年一百六十歲，無病無夭，有五不死。報賢愚經
X30n0605_p0645b14║云：昔舍衛國有長者子，生一男兒。時因眾會，詣大
X30n0605_p0645b15║江邊。母不堅固，失兒落水。兒有福德，是故不死。時
X30n0605_p0645b16║水有魚，吞此小兒。兒在魚腹，又復不死。時有一人，
X30n0605_p0645b17║捕得此魚，剖魚腹中。見此小兒，歡喜無量。時二父
X30n0605_p0645b18║母聞此事已，遂往索之。紛拏不已，詣於王所，具陳
X30n0605_p0645b19║上事。王告之曰：卿二長者所認此兒，不應偏也。時
X30n0605_p0645b20║二長者各為娶婦，安置田宅。兒後厭俗，即求出家。
X30n0605_p0645b21║佛呼善來，便成羅漢。阿難白佛：此何因緣？佛言：過
X30n0605_p0645b22║去毗婆佛時，有一長者，聞佛說法，受三自歸，持不
X30n0605_p0645b23║殺戒。以是因緣，今受此報。又付法藏經云：薄拘羅
X30n0605_p0645b24║年幼，見繼母作餅，從母索之。其母恚故，即便捉擲。
X30n0605_p0645c01║又置鏊上，鏊雖焦熱，不能燒害。又擲釜中，亦復不
X30n0605_p0645c02║害。仍棄水裏，值魚吞之，而亦不死。時人捕魚，刀劈
X30n0605_p0645c03║魚腹，亦乃無傷。故薄拘羅有五不死。分別功德論
X30n0605_p0645c04║云：昔毗婆佛時，有一長者，稟性良謙，請佛及僧，九
X30n0605_p0645c05║十日中，四時供養。有一比丘，來求乞藥。長者問云：
X30n0605_p0645c06║何所苦患？答言：頭痛。長者思惟：此必膈上有水，仰
X30n0605_p0645c07║攻其頭。尋以訶梨勒果，令彼服之，病即除愈。爾時
X30n0605_p0645c08║長者，今薄拘羅是。增一云：壽命極長，終不中夭，常
X30n0605_p0645c09║樂閒居，不處眾中，薄拘羅第一。摩訶拘絺羅，此云
X30n0605_p0645c10║大膝，善於論議，舍利弗舅氏。居常論議，每勝於姊，
X30n0605_p0645c11║及姊懷胎，論則不如。知所懷者，必是智人，寄辯母
X30n0605_p0645c12║口。在胎尚爾，況出胎耶？於是棄家學業，往南天竺，
X30n0605_p0645c13║讀十八經。時人笑之：累世難通，一生非覬。彼則喟
X30n0605_p0645c14║然嘆曰：在家為姊所勝，出路為他所輕。誓讀不休，
X30n0605_p0645c15║無暇翦爪。時人呼為長爪梵志。學訖還家，問：甥何
X30n0605_p0645c16║在？人云：為佛弟子。即大憍慢：我甥八歲，聲震五天。
X30n0605_p0645c17║彼沙門者，有何道術，誘我姊兒？逕往佛所，思惟良
X30n0605_p0645c18║久，不得一法入心。即語佛言：一切法不忍。忍即安
X30n0605_p0645c19║義。此言一切法，我皆能破，使不得安，故言一切法
X30n0605_p0645c20║不忍。佛問：汝見是忍否？此墮兩負處也。若我見忍，
X30n0605_p0645c21║前已一切不忍；若我見不忍，無以勝佛。即便低頭，
X30n0605_p0645c22║得法眼淨。增一云：得四辯才，觸難能答者，拘絺羅
X30n0605_p0645c23║第一。難陀，此是放牛難陀也。翻善歡喜，亦云欣樂。
X30n0605_p0645c24║大論云：頻婆娑羅王，請佛及僧，三月安居。語放牛
X30n0605_p0646a01║人，令近處住，俾日日送乳酪。終竟三月，王甚感之，
X30n0605_p0646a02║令其見佛。彼與諸同輩議云：我聞一切智人，即淨
X30n0605_p0646a03║飯王子。彼生王宮，頗知放牛事否？乃入竹林，端坐
X30n0605_p0646a04║問佛。佛為說十一事，因發心出家，成無學果。從本
X30n0605_p0646a05║為名，故云放牛。善歡喜者，記云：從初慕道為名。欣
X30n0605_p0646a06║樂是善喜之別名。
X30n0605_p0646a07║孫陀羅。難陀。富樓那彌多羅尼子。須菩提。阿難。羅睺
X30n0605_p0646a08║羅。
X30n0605_p0646a09║孫陀羅難陀孫陀羅，此云好愛，亦云端正。難陀種
X30n0605_p0646a10║姓，如那律中說，此因婦得名。四月九日生，短佛四
X30n0605_p0646a11║指（佛一指濶四寸），容儀挺特，與世殊異。若入眾中，有不識
X30n0605_p0646a12║者，謂言佛來。何則？以難陀是佛親弟。當知如來之
X30n0605_p0646a13║祖，名師子頰王。王有四子：一淨飯王，二白飯王，三
X30n0605_p0646a14║斛飯王，四甘露飯王。初淨飯有二子：一悉達，二難
X30n0605_p0646a15║陀。二白飯有二子：一調達，二阿難。三斛飯有二子：
X30n0605_p0646a16║一摩訶男，二阿那律。四甘露飯有二子：一娑婆，二
X30n0605_p0646a17║䟦提。佛本行經云：調達四月七日生，佛四月八日
X30n0605_p0646a18║生，難陀四月九日生，阿難四月十日生。婦即孫陀
X30n0605_p0646a19║利，貌極端正，食息不相離。佛與阿難途行乞食，到
X30n0605_p0646a20║其門，伊正共婦在高樓上飲食。難陀即起迎佛。婦
X30n0605_p0646a21║言：須君還，乃可共食。難陀白佛：轉輪王種，何得自
X30n0605_p0646a22║辱？尋持佛鉢取飯。佛即還尼俱類園，語阿難言：令
X30n0605_p0646a23║難陀送食。阿難宣旨，彼即送來。佛令剃頭，遂握拳
X30n0605_p0646a24║語剃者曰：汝勿持刀臨閻浮王頂。佛逼莫止，悉與
X30n0605_p0646b01║剃之。明日，佛與五百比丘應請，求住守寺，意欲逃
X30n0605_p0646b02║去。佛令關房掃地，關南北開，掃此彼汙。復懼佛歸，
X30n0605_p0646b03║即逃走歸去。於路值佛，屏身隱樹，樹逈昇空。佛見，
X30n0605_p0646b04║即喚將還。問：何故去？即答：昨與婦別，待還乃食，以
X30n0605_p0646b05║憶婦去耳。佛令執衣角將遊三十三天，至歡喜園
X30n0605_p0646b06║中見諸采女，而有一處但見天女而無其夫。彼乃
X30n0605_p0646b07║問佛，佛令自問。天女答云：佛弟難陀堅持禁戒，當
X30n0605_p0646b08║生此天為我夫也。佛問難陀：此處天女與孫陀利
X30n0605_p0646b09║若為優劣？答云：若以天女挍之，其孫陀利大似瞎
X30n0605_p0646b10║彌猴耳。佛即共還逝多林中。難陀心慕生天，彌加
X30n0605_p0646b11║精進常修善行。佛告大眾：汝諸比丘不得與彼難
X30n0605_p0646b12║陀共住，以至坐起語言等也。彼自念言：阿難是弟，
X30n0605_p0646b13║必不相嫌。即往共坐。阿難遽起，乃問之曰：弟何棄
X30n0605_p0646b14║兄？阿難告云：仁者行別，所以相違。何則？仁樂生天，
X30n0605_p0646b15║我欲寂滅。難陀聞已心生憂惱。佛又問云：汝見捺
X30n0605_p0646b16║落迦否？答曰：未見。復令執衣角將遊地獄，見諸獄
X30n0605_p0646b17║中俱有治人，唯一獄空。彼乃問佛，佛令自問。獄卒
X30n0605_p0646b18║答云：佛弟難陀為生天故，所以修行暫生天上，當
X30n0605_p0646b19║墮此間受諸苦惱。難陀憂懼涕淚交流，佛為說法，
X30n0605_p0646b20║因得開悟獲證聖果。富樓那彌多羅尼子。富樓那
X30n0605_p0646b21║翻滿願，彌多羅翻慈尼女也。父於滿江禱梵天求
X30n0605_p0646b22║子，正值江滿，又夢以七寶器盛滿中寶入於母懷，
X30n0605_p0646b23║母既懷子父願獲滿，故得此名。彌多羅尼此云慈
X30n0605_p0646b24║行，亦云知識。外典四韋陀中有此一品，其母誦之
X30n0605_p0646c01║以此為名。尼是出家女通稱，那是西竺男總名，既
X30n0605_p0646c02║是慈之所生，故云慈子。增一云：我父名滿，我母名
X30n0605_p0646c03║慈，諸梵行人呼我為滿慈子。又云：善能廣說分別
X30n0605_p0646c04║義理，滿願子最為第一。於後一時欲還本國利益
X30n0605_p0646c05║有情，佛言：彼國弊惡，汝云何化？答言：我當修忍。若
X30n0605_p0646c06║毀辱我，我當自幸不得拳毆；若拳毆時，自幸不得
X30n0605_p0646c07║木杖；若木杖時，自幸不得刀刃；若刀刃時，自幸得
X30n0605_p0646c08║離五陰毒器。佛言：善哉！汝可化度。七車喻經云：為
X30n0605_p0646c09║大智舍利弗之所稱歎，諸梵行人皆當縈衣頂戴
X30n0605_p0646c10║於汝，若見汝者得大利益。須菩提，此云空生。生時
X30n0605_p0646c11║家中庫藏器皿一切皆空，占者云吉。因空而生，名
X30n0605_p0646c12║曰空生也。從依報瑞空以名正報，依正俱吉，故曰
X30n0605_p0646c13║空生。常樂遊止閒林石窟寂靜之處，所修行業以
X30n0605_p0646c14║空為本，常入空定，住無諍三昧，喜說空法，有所宣
X30n0605_p0646c15║辯皆分別空，將護眾生不令起礙，嫌行即住，嫌住
X30n0605_p0646c16║即行。又云：常行空行，故云善也。供養得報，故云吉
X30n0605_p0646c17║也。諸文之中稱善吉者，即此意也。阿難，此云歡喜，
X30n0605_p0646c18║亦云無染。昔淨飯王冀太子為金輪覇其宗社，忽
X30n0605_p0646c19║棄國捐榮，憂惱殆絕。魔來誑云：汝子已死。王言：阿
X30n0605_p0646c20║夷語既虗，瑞相亦無騐。復有天來告云：汝子成佛。
X30n0605_p0646c21║王疑未決，斯須信報：昨夜天地大動，太子成佛。王
X30n0605_p0646c22║大歡喜，白飯王復奏誕生太子。舉國欣欣，因立嘉
X30n0605_p0646c23║名。中阿含第七云：阿難侍佛二十五年，所聞八萬
X30n0605_p0646c24║犍度（此云法聚），皆誦無遺，亦不重問。佛滅度後，在師子
X30n0605_p0647a01║牀，迦葉與大眾而讚歎曰：面如淨滿月，眼若青蓮
X30n0605_p0647a02║華。佛法大海水，流入阿難心。增一云：知時明物，所
X30n0605_p0647a03║至無疑。所憶不忘，多聞廣遠。堪任奉持，阿難第一。
X30n0605_p0647a04║羅睺羅，此云覆障，佛之嫡子。昔太子求出家，父王
X30n0605_p0647a05║不許。既殷勤不已，王言：若汝有子，聽汝出家。太子
X30n0605_p0647a06║舉手指其妃腹：却後六年，汝當生男。在胎六年，故
X30n0605_p0647a07║言覆障。真諦三藏云：羅睺本名修羅，能手障日月，
X30n0605_p0647a08║應云障月。佛言：我法如月，此兒障我，不即出家。世
X30n0605_p0647a09║世障我，我世世能捨。故言覆障。佛出家已，耶輸有
X30n0605_p0647a10║娠。諸釋咸瞋：何因有此？欲治欲殺，惡聲盈路。寶女
X30n0605_p0647a11║劬毗羅證之，其謗少息。因梵火坑，發大誓願：若我
X30n0605_p0647a12║為非，子母俱滅。若真遺體，天當為證。遂抱子投坑，
X30n0605_p0647a13║坑變為池，蓮華捧體。王及國人，始復不疑。後佛還
X30n0605_p0647a14║國，耶輸令奉歡喜。九年雖幼穉，於大眾中，逕持上
X30n0605_p0647a15║佛。耶輸以此息謗。於是淨飯歡喜：雖失其父，而獲
X30n0605_p0647a16║其子。孫為金輪，吾亦何恨。想其長大，冀神寶至。而
X30n0605_p0647a17║佛索出家，父王不許。耶輸後時將上高樓，目連飛
X30n0605_p0647a18║空而來取之。佛度出家，與舍利弗為弟子。△六、總
X30n0605_p0647a19║結。
X30n0605_p0647a20║如是眾所知識大阿羅漢等。
X30n0605_p0647a21║眾所知識，或言知秪是識，或言聞名為知，見形為
X30n0605_p0647a22║識，亦可見形為知，見心為識。肇法師云：大士處世，
X30n0605_p0647a23║猶日月昇天，有目之徒，孰不知識？今謂解佛正見
X30n0605_p0647a24║曰知，止人邪徑曰識。△二、列少知識。
X30n0605_p0647b01║復有學、無學二千人。
X30n0605_p0647b02║言少知識，此但舉位明數，而不歎德，呼此為少耳。
X30n0605_p0647b03║矧聖與凡絕交，亦不分多少，特以希高慕遠，偕以
X30n0605_p0647b04║多識而引之，晦德隱名，即以少識而導之，隨順眾
X30n0605_p0647b05║生，故有多少，不可覩迹而忘本也。若三藏中十八
X30n0605_p0647b06║種學人，九種無學，通教五地皆名學，六地名無學。
X30n0605_p0647b07║又九地皆名學，佛地為無學。若別圓別，約有功用
X30n0605_p0647b08║無功用，具足未具足，以明學無學也。文具二意，今
X30n0605_p0647b09║作一節釋之。△二、比丘尼眾二：初波闍波提，次耶
X30n0605_p0647b10║輸陀羅（羅睺）。
X30n0605_p0647b11║摩訶波闍波提比丘尼，與眷屬六千人俱。羅睺羅母
X30n0605_p0647b12║耶輸陀羅比丘尼，亦與眷屬俱。
X30n0605_p0647b13║波闍波提，此翻大愛道也。亦云憍曇彌，此翻眾主。
X30n0605_p0647b14║尼者，是西國出家女之通名。良以本住智度法門，
X30n0605_p0647b15║迹為千佛之母，衛養導師者也。大愛道者，中觀廣
X30n0605_p0647b16║博名大，無緣慈力為愛，中理虗通名道。六千者，數
X30n0605_p0647b17║也。若表對觀門，觀六根清淨，各具一千功德。雖眼
X30n0605_p0647b18║有八百，耳有千二百，以多足少，數滿六千。表本法
X30n0605_p0647b19║門，亦是觀行之意耳。耶輸陀者，此云華色，或云名
X30n0605_p0647b20║聞。以子標母，故云羅睺羅母也。然而溫良恭儉，德
X30n0605_p0647b21║齊太子。在家為菩薩之妻，作天人之知識。出家為
X30n0605_p0647b22║尼眾之主，而位居于無學，豈是無名聞眾耶？十二
X30n0605_p0647b23║遊經出三夫人：一瞿夷，二耶輸，三鹿野。未曾有及
X30n0605_p0647b24║瑞應皆云：羅睺是瞿夷之子。涅槃與法華皆云：是
X30n0605_p0647c01║耶輸子。於意云何？此或彼經舉大母，此處舉所生。
X30n0605_p0647c02║釋論明瞿毗陀是寶女，不孕即是瞿夷，此翻明女。
X30n0605_p0647c03║故知定是耶輸子也。悲華云：寶華，佛所誓願為妻。
X30n0605_p0647c04║豈有博地為太子妻？故知本住寂定微妙法喜，迹
X30n0605_p0647c05║為佛妻。△二、菩薩眾六：初、明類。
X30n0605_p0647c06║菩薩摩訶薩。
X30n0605_p0647c07║若具存，應言菩提薩埵、摩訶薩埵。什師嫌繁，略去
X30n0605_p0647c08║提埵二字。菩提此云道，薩埵此云心，摩訶云大。此
X30n0605_p0647c09║諸人等皆求廣博大道，又能成熟眾生，即是大道
X30n0605_p0647c10║心之氣類也。△二、示數。
X30n0605_p0647c11║八萬人。
X30n0605_p0647c12║八萬人者，數也。然餘經集眾甚多，此經何少？或是
X30n0605_p0647c13║語其大數耳，或譬王論密事，豈可率土同謀？若約
X30n0605_p0647c14║觀心釋者，觀一善心具十法界，十界交互具百法
X30n0605_p0647c15║界、千性相等，十善即萬法，約八正道即八萬法門
X30n0605_p0647c16║也。△三顯位。
X30n0605_p0647c17║皆於阿耨多羅三，藐三菩提不退轉。
X30n0605_p0647c18║阿耨多羅，此云無上，三藐云正，又三云等，菩提云
X30n0605_p0647c19║覺。不退轉者，約位、行、念以論不退也。若詳而釋之，
X30n0605_p0647c20║應歷四教，各各有三，一一不同。今釋此經，但論圓
X30n0605_p0647c21║教位、行、念也。此如華嚴明初住得如來一身、無量
X30n0605_p0647c22║身，具三不退，此是一實事，即圓教之不退也。然不
X30n0605_p0647c23║退轉者，意兼兩向，今為調文，且從上釋，應以此句
X30n0605_p0647c24║貫通下文。△四歎德
X30n0605_p0648a01║皆得陀羅尼。樂說辨才。轉不退轉法輪。供養無量百
X30n0605_p0648a02║千諸佛。於諸佛所植眾德本。常為諸佛之所稱歎。以
X30n0605_p0648a03║慈修身善入佛慧。通達大智到於彼岸。名稱普聞無
X30n0605_p0648a04║量世界。能度無數百千眾生。
X30n0605_p0648a05║此十三句，作橫豎二意消文：一、豎約十地義便；二、
X30n0605_p0648a06║橫約初住義便也。不退轉者，成前即是明位，起後
X30n0605_p0648a07║即是歎德，以對初地。初地名歡喜，喜其不退墮二
X30n0605_p0648a08║邊，入于中道，獲三不退，故知歎初歡喜地也。皆得
X30n0605_p0648a09║陀羅尼者，歎第二、離垢地也。此地名離達，謂離遮
X30n0605_p0648a10║諸惡，達持眾善，即是陀羅尼義也。樂說辯才者，歎
X30n0605_p0648a11║第三、明地也。良以內智既明，外說則辯，謂欲知智，
X30n0605_p0648a12║在說則說，有種種樂說最勝也。轉不退轉法輪者，
X30n0605_p0648a13║歎第四、𦦨地也。由燄能破闇，又能焦炷。轉法輪者，
X30n0605_p0648a14║則自害己惑，如焦炷也；破他迷妄，如除闇也。供養
X30n0605_p0648a15║無數百千諸佛者，此歎第五、難勝地也。此地得深
X30n0605_p0648a16║禪定，用神通力，難勝難及，於一念頃，徧至十方，供
X30n0605_p0648a17║養諸佛。於諸佛所，植眾德本者，此歎第六、現前地
X30n0605_p0648a18║也。由得深禪定故，能供養諸佛福德所資種智，種
X30n0605_p0648a19║智現前，智是德本，如植種於地耳。常為諸佛之所
X30n0605_p0648a20║稱歎者，此歎第七、遠行地也。此地二智方便，出過
X30n0605_p0648a21║一切，廣修利益，稱會佛心也。以慈修身者，歎第八、
X30n0605_p0648a22║不動地也。正智不動，不出三界，以慈薰身，應入五
X30n0605_p0648a23║道，熏口為說法，熏心為設方便。正法華云：具熏三
X30n0605_p0648a24║業，即其意也。善入佛慧者，此歎第九善慧地也。良
X30n0605_p0648b01║由深入實際，妙徹本源，故云佛慧。通達大智者，此
X30n0605_p0648b02║歎第十法雲地也。然其法身如虗空，禪定如大雲，
X30n0605_p0648b03║智慧如大雨，善入佛法名慧，巧用佛法名智，此葢
X30n0605_p0648b04║互舉耳。到於彼岸者，歎十地內德也。到三諦之彼
X30n0605_p0648b05║岸，此是因中說果，又到在不久。名稱普聞者，歎十
X30n0605_p0648b06║地外德也。由內德深廣，致令聲名普聞，內外相稱
X30n0605_p0648b07║之意。若開等覺位者，以此二句擬之。能度百千
X30n0605_p0648b08║眾生者，餘地度人，或一界至九界，不名能度，十地
X30n0605_p0648b09║勝前，故稱能度。然此諸地，一一各具如上眾多功
X30n0605_p0648b10║德，今作出沒釋者，為人情好異，又豎義易解故也。
X30n0605_p0648b11║次約橫義歎者，此直就初住一位說之，餘位例然。
X30n0605_p0648b12║所謂初發心住，一發一切發，出過二邊，革凡超聖，
X30n0605_p0648b13║入于中道，其心寂滅，念念流入薩婆若海，故言得
X30n0605_p0648b14║不退轉也。又初住遮離取相、無知、無明等障，持達
X30n0605_p0648b15║般若、解脫、法身等德，故言得陀羅尼也。且十信似
X30n0605_p0648b16║解，尚能以一妙音徧三千界，何況初住真解口密
X30n0605_p0648b17║功德耶？故言樂說辯才也。初住能分身百世界作
X30n0605_p0648b18║佛，論其實處無量無邊，以能作佛說法教化，故言
X30n0605_p0648b19║能轉不退法輪。又初住得不思議神力，徧能承事
X30n0605_p0648b20║法界諸佛，故言供養百千諸佛也。初住得實相本，
X30n0605_p0648b21║所以能植眾德也。又初住開佛知見，知見己法與
X30n0605_p0648b22║諸佛同，故言常為諸佛之所稱歎。又初住以無緣
X30n0605_p0648b23║慈普現色身，徧應法界，故言以慈修身。又初住入
X30n0605_p0648b24║秘密藏，故言善入佛慧。又初住一心三智，無能障
X30n0605_p0648c01║礙，故云通達大智。又初住事理分究竟，故言到於
X30n0605_p0648c02║彼岸。又初住圓德真實，與名相稱，故言名稱普聞
X30n0605_p0648c03║無量世界。又初住能為十法界而作依止，安立救
X30n0605_p0648c04║護，故言能度百千眾生。又初住更有無量無邊不
X30n0605_p0648c05║可思議種種功德，略言十三句耳。二住已去，乃至
X30n0605_p0648c06║等覺亦復如是。故大品云：初阿字門具四十一字
X30n0605_p0648c07║功德，後荼亦具諸字功德，中間亦爾，字等、語等、功
X30n0605_p0648c08║德亦等。△五列名
X30n0605_p0648c09║其名曰：文殊師利菩薩、觀世音菩薩、得大勢菩薩、常
X30n0605_p0648c10║精進菩薩、不休息菩薩、寶掌菩薩、藥王菩薩、勇施菩
X30n0605_p0648c11║薩、寶月菩薩、月光菩薩、滿月菩薩、大力菩薩、無量力
X30n0605_p0648c12║菩薩、越三界菩薩、䟦陀婆羅菩薩、彌勒菩薩、寶積菩
X30n0605_p0648c13║薩、導師菩薩。
X30n0605_p0648c14║大士大名，或從法門，或從行德本願等，雖是一名，
X30n0605_p0648c15║備無量義。今依經依觀，消十八菩薩之名。文殊師
X30n0605_p0648c16║利，此云妙德。大經云：了了見佛性，猶如妙德等。無
X30n0605_p0648c17║行云：滿殊師利。普超云：濡首。思益云：雖說諸法，而
X30n0605_p0648c18║不起法相，不起非法相，故名妙德。悲華云：願我行
X30n0605_p0648c19║菩薩道，所化眾生，皆於十方先成正覺，令我天眼
X30n0605_p0648c20║悉皆見之。我之國土，皆一生菩薩，悉令從我勸發
X30n0605_p0648c21║道心。我行菩薩道，無有齊限。寶藏佛言：汝作功德，
X30n0605_p0648c22║甚深甚深，願取妙土。今故字汝，名文殊師利，在北
X30n0605_p0648c23║方歡喜世界作佛，號歡喜藏摩尼寶積佛。今猶現
X30n0605_p0648c24║在，聞名滅四重罪，為菩薩像、影、響、釋迦耳。新譯云：
X30n0605_p0649a01║曼殊師利，此翻妙吉祥。西域記云：是菩薩生時，有
X30n0605_p0649a02║十種吉祥：一光明滿室，二甘露盈庭，三池涌七珍，
X30n0605_p0649a03║四神開伏藏，五雞生鳳子，六豬㝃龍豚，七馬產麒
X30n0605_p0649a04║麟，八牛生白澤，九倉變金粟，十象具六牙。由斯異
X30n0605_p0649a05║瑞，故名吉祥。觀世音，天竺云婆婁吉低稅。思益云：
X30n0605_p0649a06║若眾生見者，即時必定得於菩提。稱名者，得脫眾
X30n0605_p0649a07║苦，故名觀音。悲華云：若有眾生受苦，稱名念我者，
X30n0605_p0649a08║為我天眼天耳，所見所聞，不得免苦，不取正覺。寶
X30n0605_p0649a09║藏佛云：汝觀一切眾生，生大悲心，今當字汝為觀
X30n0605_p0649a10║世音。得大勢，思益云：我投足之處，震動三千大千
X30n0605_p0649a11║世界及魔宮殿，故名大勢至。悲華云：願我世界如
X30n0605_p0649a12║觀世音，等無有異。寶藏佛言：由汝願取大千世界，
X30n0605_p0649a13║故今字汝為大勢至。常精進。大寶積云：是菩薩為
X30n0605_p0649a14║一眾生經無量劫隨逐不捨，猶不受化，無一念棄
X30n0605_p0649a15║捨，故名常精進也。不休息。思益云：恒河沙劫為一
X30n0605_p0649a16║日夜，是三十日為月，十二月為歲，過百千萬億劫
X30n0605_p0649a17║得值一佛。如是值恒河沙佛，行諸梵行，修習功德，
X30n0605_p0649a18║然後受記，心不休息，故名不休息。記云：不休息與
X30n0605_p0649a19║常精進義意略同。欲辯別者，無間趣入，名為精進；
X30n0605_p0649a20║長時無廢，名不休息。今謂亦是自行、化他之異耳。
X30n0605_p0649a21║寶掌者。普超云：被上德鎧，乃至於佛無能沮敗，令
X30n0605_p0649a22║釋大乘。若於夢中不志二乘，常以實心、諸通慧心
X30n0605_p0649a23║為人講宣，於諸珍寶心無貪惜，故名寶掌。藥王者。
X30n0605_p0649a24║悲華云：願賢劫一千四佛初成道時，我皆供養；諸
X30n0605_p0649b01║佛入滅，我皆起塔；劫盡苦惱，我皆救護；刀兵、疾
X30n0605_p0649b02║疫，作大醫王，然後作佛。寶藏佛言：今當字汝為火
X30n0605_p0649b03║淨藥王。在後作佛。即樓至如來是。記云：火淨從燒
X30n0605_p0649b04║身立名。今文勇施至越三界。此七菩薩，疏稱欠釋，
X30n0605_p0649b05║記云未檢。愚則輙規祖訓，粗釋芳猷。至若事跡未
X30n0605_p0649b06║詳，更竢後賢追補。勇施者。世間內財、外財及出世
X30n0605_p0649b07║無上法財，悉能徧施，勇敢無怯，亦無吝惜。寶月者，
X30n0605_p0649b08║三德分證，尊貴如寶，種智圓明，清涼如月。月光者，
X30n0605_p0649b09║月有虧盈破暗之義，以喻菩薩本盈迹虧耳。或云
X30n0605_p0649b10║菩薩分證中道智光，能破十界煩惱昏暗，使之頓
X30n0605_p0649b11║明。滿月者，由斯菩薩百福嚴備，妙相圓明，如月滿
X30n0605_p0649b12║也。大力者，境智冥合，拔苦與樂，勝諸偏小也。無量
X30n0605_p0649b13║力者，本高迹下，力大用深，普救徧提也。越三界者，
X30n0605_p0649b14║妙悟千如，洞遣百非，超世出世，故得此名。䟦陀婆
X30n0605_p0649b15║羅，此云善守，亦云賢守。思益云：若眾生聞名者，畢
X30n0605_p0649b16║定得三菩提，故名善守。記云：此菩薩名出般舟，亦
X30n0605_p0649b17║名賢護。賢即善也，善巧將護，令其不退。彌勒者，此
X30n0605_p0649b18║云慈氏。思益云：若眾生見者，即得慈心三昧，故名
X30n0605_p0649b19║以慈氏。是菩薩現居知足內院，當來出興于堪忍
X30n0605_p0649b20║補釋迦之處，號彌勒世尊，於華林園內龍華樹下
X30n0605_p0649b21║而成正覺。智論三十四云：龍華初會度九十九億
X30n0605_p0649b22║聲聞，第二會度九十六億聲聞，第三會度九十三
X30n0605_p0649b23║億聲聞。然此菩薩瑞異芳猷，委如別釋。又悲華云：
X30n0605_p0649b24║願於刀火劫中，擁護眾生。寶積者，分證三德，尊貴
X30n0605_p0649c01║如寶，三德圓融，微妙名積。導師者，思益云：於墮邪
X30n0605_p0649c02║道眾生，生大悲心，令入正道，不求恩報，故名導師。
X30n0605_p0649c03║△六、結。
X30n0605_p0649c04║如是菩薩摩訶薩八萬人俱。
X30n0605_p0649c05║如是等者，即總結之辭。記云：一代教中諸大菩薩
X30n0605_p0649c06║宿緣獲記，多在悲華第二卷中。故彼經云：有菩薩
X30n0605_p0649c07║名曰寂意，而白佛言：諸佛皆有淨土，如來何故取
X30n0605_p0649c08║此穢土？佛言：本願故取。我於過去恒河沙阿僧祇
X30n0605_p0649c09║劫，有世界名刪提嵐，劫名善持。時有輪王名無諍
X30n0605_p0649c10║念，主四天下，王有千子。有一大臣名曰寶海梵志，
X30n0605_p0649c11║唯有一子，三十二相、八十種好，常有諸天而來供
X30n0605_p0649c12║養，因為作號名曰寶藏，出家成道亦名寶藏，說法
X30n0605_p0649c13║度人其數無量。其王千子各各供養，過三月已欲
X30n0605_p0649c14║為授記，先入三昧現十方佛土，集諸菩薩先授寶
X30n0605_p0649c15║海，十方世界眾生寶海教化者一時成佛。次授輪
X30n0605_p0649c16║王千子記，記第一子云：汝觀六道起大悲心，斷諸
X30n0605_p0649c17║煩惱令住安樂，今當字汝為觀世音。阿彌陀佛般
X30n0605_p0649c18║涅槃後二恒河沙阿僧祇劫，於夜初分正法滅時，
X30n0605_p0649c19║於夜後分其土轉名一切珍寶之所成就，所有莊
X30n0605_p0649c20║嚴勝安樂界，於一念頃便成正覺，號一切功德山
X30n0605_p0649c21║王，壽九十六億那由他百千萬億劫。第二太子名
X30n0605_p0649c22║大勢至（如上文釋），第三名文殊師利（亦如上文），第四名普賢，
X30n0605_p0649c23║在東方十恒河沙世界微塵世界名不瞬，乃至第
X30n0605_p0649c24║九名阿閦。如是次第記千太子中有願取五濁成
X30n0605_p0650a01║佛者，以大悲故其土名娑婆。何以故？是諸眾生忍
X30n0605_p0650a02║於三毒及諸煩惱，能忍斯惡故名忍土。是千人中
X30n0605_p0650a03║唯除一人，餘並於賢劫而得成佛。△三、雜眾八：初、
X30n0605_p0650a04║欲界天。
X30n0605_p0650a05║爾時，釋提桓因與其眷屬二萬天子俱；復有名月天
X30n0605_p0650a06║子、普香天子、寶光天子、四大天王，與其眷屬萬天子
X30n0605_p0650a07║俱；自在天子、大自在天子，與其眷屬三萬天子俱。
X30n0605_p0650a08║雜眾者，舊云凡夫眾，而此中有聖；舊云俗眾，而此
X30n0605_p0650a09║中有道；舊云天人眾，而此中有龍鬼，義皆不便。今
X30n0605_p0650a10║稱雜眾，意則兼矣，謂五道二界等也。今觀此文，有
X30n0605_p0650a11║於八番，先標帝釋，次列四王，前龍後鳥，鬼神重出，
X30n0605_p0650a12║為此義故，呼名為雜。此中有得道未得道者雜，果
X30n0605_p0650a13║報與形服雜；又有得二乘道者，無漏智與煩惱無
X30n0605_p0650a14║明雜；有得菩薩道者，漚和與眾機雜；有得佛道者，
X30n0605_p0650a15║一法具一切法，故言雜。雜義如是，豈可以凡夫形
X30n0605_p0650a16║俗判之？復不可以五道人天判之，故言雜也。爾時
X30n0605_p0650a17║者，葢言當此之時也。釋提桓因者，或云因陀羅，或
X30n0605_p0650a18║云旃提羅，此翻能作，或云能天帝，所謂能作忉利
X30n0605_p0650a19║天主者也。忉利，此翻三十三良，以須彌有四面，每
X30n0605_p0650a20║面有八城，就喜見城合為三十三天，而共居須彌
X30n0605_p0650a21║山頂。須彌，此云安明，或云妙高，此山四寶所成，高
X30n0605_p0650a22║廣三百三十六萬里。俱舍云：妙高層有四，相去各
X30n0605_p0650a23║十千，旁出十六千，八四二千量。堅首及持鬘，恒憍
X30n0605_p0650a24║大王眾，如次居四級，亦住餘七山。妙高頂八萬，三
X30n0605_p0650b01║十三天居，四角有四峰，金剛首所住。中宮名善現，
X30n0605_p0650b02║周萬逾繕那，外四苑莊嚴，眾車麤雜喜。疏云：此是
X30n0605_p0650b03║欲天之主，故前列之。雜阿含四十云：有比丘問佛：
X30n0605_p0650b04║何故名釋提桓因？答：本為人時，行於頓施，堪能作
X30n0605_p0650b05║主，故名釋提桓因。般若云：過賢劫二千二十四劫
X30n0605_p0650b06║作佛，號無著世尊，名月普香。寶光三天子者，此是
X30n0605_p0650b07║帝釋之內臣，如世卿相也，或云三光天子耳。四大
X30n0605_p0650b08║天王是帝釋之外臣，如武將也，居四寶山，高半須
X30n0605_p0650b09║彌。樓炭經云：廣二十四萬里。東提頭賴吒，此云持
X30n0605_p0650b10║國，亦言安民，居黃金山，領二鬼：一、犍闥婆，二、富單
X30n0605_p0650b11║那。南毗留勒叉，此云增長，亦云免離，居瑠璃山，領
X30n0605_p0650b12║二鬼：一、薜茘多，二、鳩槃茶。西毗留博叉，此云非好
X30n0605_p0650b13║報，又云惡眼，亦云雜語，居白銀山，領二鬼：一、毒龍，
X30n0605_p0650b14║二、毗舍闍。北毗沙門，此云種種聞，亦云多聞，居水
X30n0605_p0650b15║晶山，領二鬼：一、羅剎，二、夜叉。此四天王各領二鬼，
X30n0605_p0650b16║不令惱人，故稱護世。次忉利上有𦦨摩，此翻善持。
X30n0605_p0650b17║大論云：妙善去忉利三百三十六萬里。善持上有
X30n0605_p0650b18║兜率陀，此翻妙足，又云知足，亦云喜足，去燄摩如
X30n0605_p0650b19║地遠。今不列者，略耳。自在者，即第五化樂也。大自
X30n0605_p0650b20║在者，即第六他化自在也。△二色界天
X30n0605_p0650b21║娑婆世界主梵天王，尸棄大梵、光明大梵等，與其眷
X30n0605_p0650b22║屬萬二千天子俱。
X30n0605_p0650b23║娑婆，此云忍。由此土眾生安於十惡，不肯出離，從
X30n0605_p0650b24║人名土，故稱為忍。悲華云：云何名娑婆？是諸眾生
X30n0605_p0650c01║忍受三毒及諸煩惱，故名忍土。亦名為雜，雜九道
X30n0605_p0650c02║共居故也。梵者，此云離欲，亦稱高淨。尸棄者，此云
X30n0605_p0650c03║頂髻。良以外國稱火為樹提尸棄，其王本修火光
X30n0605_p0650c04║定，破欲界惑，從德立名。然經標梵王，復舉尸棄，似
X30n0605_p0650c05║如兩人。若依釋論，正以尸棄為王。今經舉位顯名，
X30n0605_p0650c06║恐目一人耳。住禪中間，內有覺觀，外有言說，得主
X30n0605_p0650c07║領為王，單修禪為梵民，加四無量心為王也。初禪
X30n0605_p0650c08║有梵眾、梵輔、大梵。今舉王以攝諸光明者，二禪也。
X30n0605_p0650c09║此有少光、無量光、光音。三禪有少淨、無量淨、徧淨。
X30n0605_p0650c10║四禪有密身，亦云無挂礙；無量密，亦云受福；密果，
X30n0605_p0650c11║亦云廣果；無想密，亦云無想。又有五那含：不煩、不
X30n0605_p0650c12║熱、善現、色究竟，亦云大自在，即摩醯首羅。經文存
X30n0605_p0650c13║略，不具出之，但云等，等此諸天也。△三龍王。
X30n0605_p0650c14║有八龍王：難陀龍王、䟦難陀龍王、娑伽羅龍王、和修
X30n0605_p0650c15║吉龍王、德叉迦龍王、阿那婆達多龍王、摩那斯龍王、
X30n0605_p0650c16║優鉢羅龍王等，各與若干百千眷屬俱。
X30n0605_p0650c17║難陀名歡喜，䟦難陀名善兄弟，常護摩竭提雨澤，
X30n0605_p0650c18║以時國無饑年，缾沙王年為一會，百姓聞皆歡喜，
X30n0605_p0650c19║從此得名。此龍即目連所降者也。居海中本迹解
X30n0605_p0650c20║者，本住歡喜地，迹居大海中。娑伽羅者，從居海受
X30n0605_p0650c21║名，此如華嚴所稱也。舊曰因國得名，本住智度大
X30n0605_p0650c22║海，迹處滄溟。和修吉者，此云多頭，亦云寶稱，居于
X30n0605_p0650c23║水中，本住普現色身三昧，迹示多頭。德义迦者，此
X30n0605_p0650c24║云現毒，亦云多舌，或云兩舌，本住樂說無礙辯法
X30n0605_p0651a01║門，迹示多舌。阿那婆達多者，從池得名，此云無熱。
X30n0605_p0651a02║無熱池者，長阿含十八云：雪山頂上有池名阿耨
X30n0605_p0651a03║達，其中有五柱堂，從池為名，龍王常處其中。然閻
X30n0605_p0651a04║浮諸龍有三患：一熱風熱沙著身，燒皮肉及骨髓
X30n0605_p0651a05║以為苦惱；二惡風暴起吹其宮殿失寶飾衣等，龍
X30n0605_p0651a06║身自現以為苦惱；三諸龍娛樂之時，金翅鳥王入
X30n0605_p0651a07║宮搏撮始生龍子食之，怖懼熱惱。今此池者無彼
X30n0605_p0651a08║三患，若鳥起心欲往即便命終，故名無熱惱池也。
X30n0605_p0651a09║本住清涼常樂我淨，迹處涼池。摩那斯，此云大身，
X30n0605_p0651a10║或大意大力等，修羅排海淹喜見城，此龍縈身以
X30n0605_p0651a11║遏海水，本住無邊身法門，迹為大體耳。優鉢羅者，
X30n0605_p0651a12║此云黛色蓮華池，龍依此住從池得名，本住法華
X30n0605_p0651a13║三昧，迹居此池。正法念經云：龍為諸天保境，修羅
X30n0605_p0651a14║興兵先與龍鬪。故知為天所管。△四緊那羅。
X30n0605_p0651a15║有四緊那羅王：法緊那羅王、妙法緊那羅王、大法緊
X30n0605_p0651a16║那羅王、持法緊那羅王，各與若干百千眷屬俱。
X30n0605_p0651a17║緊那羅，亦云真陀羅，此云疑神，似人而有一角，故
X30n0605_p0651a18║號人非人。天帝，法樂神也，居十寶山，身有異相，即
X30n0605_p0651a19║上奏樂。佛時說法，諸天絃歌，般遮于瑟，而頌法門。
X30n0605_p0651a20║本迹者，本住不可思議不起滅定，安禪合掌，以千
X30n0605_p0651a21║萬偈讚諸法王，迹寄絃管，歌詠十力。觀解者，觀音
X30n0605_p0651a22║聲即空、假、中，隨順三諦，即是讚佛也。△五乾闥婆。
X30n0605_p0651a23║有四乾闥婆王：樂乾闥婆王、樂音乾闥婆王、美乾闥
X30n0605_p0651a24║婆王、美音乾闥婆王，各與若干百千眷屬俱。
X30n0605_p0651b01║乾闥婆，此云嗅香，以香為食，亦云香陰，其身出香，
X30n0605_p0651b02║此是天帝釋俗樂神也。樂者，幢倒伎也；樂音者，皷
X30n0605_p0651b03║節絃管也。美者，幢倒中勝者也；美音者，絃管中勝
X30n0605_p0651b04║者也。記云：幢謂緣橦，即竿木也。倒謂擲倒。阿含音
X30n0605_p0651b05║義云：緣幢，以手緣物上也，即戲場中輭竿也。△六、
X30n0605_p0651b06║阿修羅。
X30n0605_p0651b07║有四阿修羅王：婆稚阿修羅王、佉羅騫駄阿修羅王、
X30n0605_p0651b08║毗摩質多羅阿修羅王、羅睺阿修羅王，各與若干百
X30n0605_p0651b09║千眷屬俱。
X30n0605_p0651b10║阿修羅，此云無酒。昔於四天下采華醞于大海，以
X30n0605_p0651b11║魚龍業力其味不變，瞋妬誓斷故言無酒。亦云不
X30n0605_p0651b12║端正，以其形疎貌醜心行諂曲。楞嚴云：阿修羅者
X30n0605_p0651b13║有於四種：一於鬼道以護法力成通入空，此阿修
X30n0605_p0651b14║羅從卵而生，鬼趣所攝。二於天上降德貶墜，其所
X30n0605_p0651b15║卜居鄰於日月，此阿修羅從胎而生，人趣所攝。三
X30n0605_p0651b16║者持世力洞無畏，能與梵王帝釋爭權，此阿修羅
X30n0605_p0651b17║從變化生，天界所攝。四者別有一分下劣修羅生
X30n0605_p0651b18║大海心，朝游穴口暮歸水宿，此修羅從溼氣生，畜
X30n0605_p0651b19║生界攝。疏云：婆穉者，此云被縛，或云五惡物繫頸
X30n0605_p0651b20║不得解脫，故云被縛。亦云有縛，為帝釋所縛，本能
X30n0605_p0651b21║五繫繫魔，迹為此像耳。正法華云：最勝觀者，以三
X30n0605_p0651b22║觀智縛五住惑入實際中。佉羅騫駄，此云廣肩胛，
X30n0605_p0651b23║亦云惡陰。涌海水者，正法華云：寶錦本住權實二
X30n0605_p0651b24║智，慈荷眾生，故迹為廣肩胛耳。毗摩質多羅者，此
X30n0605_p0651c01║云淨心，亦云種種疑波。海水出聲，名毗摩質多，即
X30n0605_p0651c02║舍脂父也。羅睺羅，此云障持，謂障持日月者也。是
X30n0605_p0651c03║畜生種，身長八萬四千由旬，口廣千由旬，寶珠嚴
X30n0605_p0651c04║身。又日放光，其眼不能得見，故舉手障日。世咸
X30n0605_p0651c05║言日蝕，掩月亦如是。或作大聲，世言天獸吼，皆是
X30n0605_p0651c06║邪說。大論十一云：羅睺欲噉月時，月天子驚怖，疾
X30n0605_p0651c07║走訴佛，而說偈言：大智精進佛世尊，我今歸命稽
X30n0605_p0651c08║首禮。是羅睺羅惱亂我，願佛憐愍見救護。佛為羅
X30n0605_p0651c09║睺而說偈言：月能照暗而清涼，是虗空中大燈明。
X30n0605_p0651c10║其色白淨有千光，汝莫吞月疾放去。長阿含云：南
X30n0605_p0651c11║洲有金剛山，中有修羅宮，所治廣六千由旬，有欄
X30n0605_p0651c12║楯行樹等。然一日一夜三時受苦，苦具自來入其
X30n0605_p0651c13║宮中，屬四惡趣，良有以也。於中有權有實，須究其
X30n0605_p0651c14║本，或本是高位菩薩示現護法耳。△七迦樓羅。
X30n0605_p0651c15║有四迦樓羅王：大威德迦樓羅王、大身迦樓羅王、大
X30n0605_p0651c16║滿迦樓羅王、如意迦樓羅王，各與若干百千眷屬俱。
X30n0605_p0651c17║迦樓羅，此云金翅，翅翮金色，居四天下大樹之上，
X30n0605_p0651c18║兩翅相去三百三十六萬里，有人呼為鵬。大威德
X30n0605_p0651c19║者，威勝羣輩，震懾諸龍。正法華云：具足大身者，大
X30n0605_p0651c20║羣輩也。大滿者，因噉龍充滿己意也。如意者，頸有
X30n0605_p0651c21║此珠，故得名也。正法華云：不可動。觀佛三昧經云：
X30n0605_p0651c22║正音迦樓，一日山東噉一龍王，五百小龍，三方亦
X30n0605_p0651c23║爾，周而復始，壽八千年，臨終失勢，欲噉龍子，龍母
X30n0605_p0651c24║嗷嘇不得食，即便生瞋，從金剛山透海穿地輪，風
X30n0605_p0652a01║輪彈之，欲過不能，復從故孔至金剛山，如是七返，
X30n0605_p0652a02║還山頂命終，肉裂火起，將燒寶山，難陀龍雨雨滅
X30n0605_p0652a03║之，肉爛心衝，風輪亦七返，墮於山頂，成如意珠，龍
X30n0605_p0652a04║得之即為王，人王亦有感此珠者。長阿含十八云：
X30n0605_p0652a05║大海北面而有大樹，名究羅睒摩羅，圍七由旬，高
X30n0605_p0652a06║百由旬，枝葉四布五十由旬，樹東有卵生龍宮，又
X30n0605_p0652a07║有卵生金翅鳥宮，南胎西溼北化生，各有龍鳥之
X30n0605_p0652a08║宮，並有七重行樹，眾鳥和鳴，取龍之時，翅搏海水，
X30n0605_p0652a09║卵生搏二百由旬，胎生四百，溼生八百，化生一千
X30n0605_p0652a10║六百，胎卵溼化，次第噉一二三四龍也。△八阿闍
X30n0605_p0652a11║世
X30n0605_p0652a12║韋提希子阿闍世王，與若干百千眷屬俱。
X30n0605_p0652a13║韋提希，翻思惟，即阿闍世王之母。阿闍世，翻未生
X30n0605_p0652a14║怨，或呼為婆留支，此云無指。內人將護，呼為善見。
X30n0605_p0652a15║善見之名，是其本也；無指之稱，表其迹也。大經云：
X30n0605_p0652a16║阿闍名不生，世名為怨。以不生佛性故，則煩惱怨
X30n0605_p0652a17║生；煩惱怨生故，不見佛性；不生煩惱，即見佛性。又
X30n0605_p0652a18║阿闍者，名不生，世名世法，以世八法所不汙故，故
X30n0605_p0652a19║名阿闍世。此是本義。普超云：阿闍世從文殊懺悔，
X30n0605_p0652a20║得柔順忍，命終入賓吒羅地獄，即入即出，生上方
X30n0605_p0652a21║佛土，得無生忍。彌勒出時，復來此界，名不動菩薩，
X30n0605_p0652a22║後當作佛，號淨界如來。其迹既爾，本豈可量？說法
X30n0605_p0652a23║華時，預清淨眾，至涅槃時，引逆罪者，當知不可迷
X30n0605_p0652a24║迹而惑其本也。與若干者，若如干數，所以若千若
X30n0605_p0652b01║萬，不能徧列，但存大數而已。△二、總結。
X30n0605_p0652b02║各禮佛足，退坐一面。
X30n0605_p0652b03║退坐一面，總結眾集作禮，退坐而聽法也。疏：問云：
X30n0605_p0652b04║佛在人中說法，今列人眾何少？答：文略不載，人實
X30n0605_p0652b05║不少。如下文云：及諸小王、轉輪聖王等。又無量義
X30n0605_p0652b06║中列四輪王：國王、國臣、國民、士女，其眾則廣。又問：
X30n0605_p0652b07║天、人、龍、鬼，皆見佛聞經；地獄一道、無色一界，何意
X30n0605_p0652b08║不列？答：此意今當辨。夫諸道有昇、沈，由戒有持、毀；
X30n0605_p0652b09║見佛、不見佛，由乘有緩、急。然持戒有麤、細，故感報
X30n0605_p0652b10║有優、劣；持乘有小、大，故見佛有權、實。△次、別序五：
X30n0605_p0652b11║初、眾集，二、現瑞，三、疑念，四、發問，五、答問。今初。
X30n0605_p0652b12║爾時，世尊四眾圍繞，供養、恭敬、尊重、讚歎。
X30n0605_p0652b13║別序者，望通得名。爾時者，欲現六瑞之時。凡云爾
X30n0605_p0652b14║時，皆指前事之末，後事之始，餘皆準知。此則指其
X30n0605_p0652b15║現六瑞之前，欲說無量義經，大眾初圍繞時也。世
X30n0605_p0652b16║尊者，福慧具足，萬行克備，世出世間，尊無過上。四
X30n0605_p0652b17║眾者，舊云出家、在家各二，合為四眾名，局意不周。
X30n0605_p0652b18║今約一眾，更開為四，謂發起、當機、影響、結緣也。言
X30n0605_p0652b19║發起者，權謀智鑑，知機知時，擊揚發動，成辨利益，
X30n0605_p0652b20║如大象躃樹，使象子得飽，所謂發起令集，發起瑞
X30n0605_p0652b21║相，乃至發起問答等，皆名發起眾也。當機者，宿植
X30n0605_p0652b22║德本，緣合時熟，如癰欲潰，不起于座，聞所得道，此
X30n0605_p0652b23║名當機也。影響者，往古諸佛，法身菩薩，隱其圓極，
X30n0605_p0652b24║匡輔法王，如眾星繞月，雖無作為，而有巨益，此名
X30n0605_p0652c01║影響眾也。結緣者，力無引道擊動之能，德非伏物
X30n0605_p0652c02║鎮嚴之用，而過去根淺，覆漏汙雜，三慧不生，現世
X30n0605_p0652c03║雖見佛聞法，而無四悉益，但作未來得度因緣，此
X30n0605_p0652c04║名結緣眾也。比丘眾既爾，餘三眾亦然，則合為一
X30n0605_p0652c05║十六眾耳。圍繞者，佛初出世，人未知法，淨居天下，
X30n0605_p0652c06║化為人像，到已右旋，旋已敬禮，禮已欲坐聽法，因
X30n0605_p0652c07║於天敬，人以為楷，此因緣解也。又圍繞者，行旋威
X30n0605_p0652c08║儀也。表四門機動，俱見圓理，以圓對偏，例有四義，
X30n0605_p0652c09║即約教解也。又佛身周匝，相好莊嚴，四旋瞻仰，增
X30n0605_p0652c10║念佛定，即觀心解也。若觀佛色身，得見法身，即本
X30n0605_p0652c11║迹解也。供養者，通語三業，皆是供養。若別論，則卑
X30n0605_p0652c12║謹虔禮名恭敬，至念專注名尊重，發言稱美名讚
X30n0605_p0652c13║歎，施其依報名供養。此文略具，如無量義經廣說。
X30n0605_p0652c14║天厨、天香、天鉢器等，即供養也。大莊嚴菩薩及八
X30n0605_p0652c15║萬大士，合掌叉手，即恭敬也。一心瞻仰，尊重也。說
X30n0605_p0652c16║七言偈，即讚歎也。今論眾集，指彼文者，彼經眾集
X30n0605_p0652c17║說法竟，儼然不散，即彼座席，仍說法華，故知三業
X30n0605_p0652c18║供養，不得有異，因用彼廣，而釋此略。△二、現瑞二：
X30n0605_p0652c19║初、此土六瑞六：初、說法。
X30n0605_p0652c20║為諸菩薩說大乘經，名無量義教菩薩法佛所護
X30n0605_p0652c21║念。
X30n0605_p0652c22║為諸菩薩說大乘經者，善戒經有七大：一、法大，謂
X30n0605_p0652c23║十二部毗佛略也；二、心大，謂求於菩提也；三、解大，
X30n0605_p0652c24║謂解菩薩藏也；四、淨大，謂見道淨心也；五、莊嚴大，
X30n0605_p0653a01║謂福德智慧也；六、時大，謂三僧祇行行也；七、具足
X30n0605_p0653a02║大，謂以相好自嚴得菩提也。六是因大，七是果大，
X30n0605_p0653a03║以大因大果合為大乘經也。名無量義者，如彼經
X30n0605_p0653a04║云：從一法生，其一法者所謂無相，無相不相名為
X30n0605_p0653a05║實相，從此實相生無量法，所謂二法、三道、四果。今
X30n0605_p0653a06║按彼經而釋此義，言無相者謂無生死相也，不相
X30n0605_p0653a07║者不涅槃相也，涅槃亦無故言不相，無相即指中
X30n0605_p0653a08║道實相也。二法者即頓漸也，頓謂華嚴頓中一切
X30n0605_p0653a09║法也，漸謂三藏方等般若一切法也，三道即三乘
X30n0605_p0653a10║也，四果即羅漢、支佛、菩薩、佛也，此等諸法名為無
X30n0605_p0653a11║量，即指實相為義處耳。從一義處出無量法，得為
X30n0605_p0653a12║無量法入一處義作序，譬如算師從一算下諸算，
X30n0605_p0653a13║除諸算歸一算，由下故除下為除序，從一派諸收
X30n0605_p0653a14║諸歸一，開為合序亦復如是，故名無量義也。教菩
X30n0605_p0653a15║薩法者，無量義處用教菩薩也，義處即諦理也，下
X30n0605_p0653a16║文普令一切眾亦同得此道，又若我遇眾生盡教
X30n0605_p0653a17║以佛道，即此意也。佛所護念者，由無量義處是佛
X30n0605_p0653a18║自所證得，是故如來之所護念，下文佛自住大乘
X30n0605_p0653a19║是也。雖欲開示眾生根鈍，久默斯要不務速說，故
X30n0605_p0653a20║言護念。△二入定
X30n0605_p0653a21║佛說此經已，結跏趺座，入於無量義處三昧，身心不
X30n0605_p0653a22║動。
X30n0605_p0653a23║佛說經已，入無量義處三昧，慧定相成。故知非禪
X30n0605_p0653a24║不智，須先入定；非智不禪，故先說法。即智而定，即
X30n0605_p0653b01║定而智，先後出入，無有隔礙。疑者云：若未說無量
X30n0605_p0653b02║義，可入斯定；說此經已，何故入定耶？釋言：先入此
X30n0605_p0653b03║定，後說此經，其意可解。說此經已，更入定者，是為
X30n0605_p0653b04║法華作序耳。何者？若不先開，則後無所合。所以先
X30n0605_p0653b05║入開定，為合定作序，稱為瑞相，即此義焉。若次第
X30n0605_p0653b06║說者，先入無量義處三昧，便應入法華三昧。若明
X30n0605_p0653b07║言彰顯，時眾則知，何竢彌勒殷勤、文殊靳固？故知
X30n0605_p0653b08║作序，其義轉明。身心不動者，與所緣之處相應也。
X30n0605_p0653b09║然其身之本源，湛若虗空；心之理性，畢竟常寂。大
X30n0605_p0653b10║通智勝佛，身體及手足，靜然安不動，其心常憺怕，
X30n0605_p0653b11║未曾有散亂。身如金剛，不可動轉；心若大虗，無有
X30n0605_p0653b12║分別。由無量義處三昧之法，持於身心，故不動也。
X30n0605_p0653b13║今稱為無量者，此定寂而常照，能知世間從此一
X30n0605_p0653b14║法出無量法也。若作序義者，身法體動運，今令不
X30n0605_p0653b15║動運；心法體分別，今令不分別。問：瑞相本論奇異，
X30n0605_p0653b16║說法入定，佛之恒儀，何得為瑞？答：說法雖竟，時眾
X30n0605_p0653b17║不散，肅有所待。故知前之說法，舉眾來集，待於後
X30n0605_p0653b18║聞。此事奇特，與常說異，何意非瑞？雖入開定，意在
X30n0605_p0653b19║合定，所以與常入定有異，何意非瑞耶？又文殊引
X30n0605_p0653b20║古佛六瑞，皆有此事。若昔非瑞相，何以證今？今古
X30n0605_p0653b21║同然，豈得以凡情非之耶？△三雨華。
X30n0605_p0653b22║是時，天雨曼陀羅華、摩訶曼陀羅華、曼殊沙華、摩訶
X30n0605_p0653b23║曼殊沙華，而散佛上及諸大眾。
X30n0605_p0653b24║天雨四華。舊云：小大白、小大赤。正法華云：意華、大
X30n0605_p0653c01║意華、浦嚮華、大浦嚮華。釋論九十九云：天華妙者，
X30n0605_p0653c02║名曼陀羅。又七十九云：八百比丘成佛，國土常雨
X30n0605_p0653c03║五色曼陀羅華。舊云：小大白表在家二眾，小大赤
X30n0605_p0653c04║表出家二眾，表其昔來因而未果。今謂此解狹而
X30n0605_p0653c05║不當，若直論四眾，收三藏中十六眾尚自不盡，況
X30n0605_p0653c06║復四十八眾？是故為狹。今言雨華，明其昔因非佛
X30n0605_p0653c07║因。三藏中因是二乘因，通中因是共因，別中是菩
X30n0605_p0653c08║薩因，皆非佛因。今天雨華，報其當獲佛因。佛因者，
X30n0605_p0653c09║即四輪因也。所以小白表銅輪習種性，十住開佛
X30n0605_p0653c10║知見也；大白表銀輪性種性，十行示佛知見也；小
X30n0605_p0653c11║赤表金輪道種性，十迴向悟佛知見也；大赤表瑠
X30n0605_p0653c12║璃輪聖種性，十地入佛知見也。然此四輪皆同是
X30n0605_p0653c13║因，由中而生，故從天而雨。由是因位，故以華表之。
X30n0605_p0653c14║但因有趣果之義，故散佛上也。如此因果，誰當感
X30n0605_p0653c15║尅？秪是此會之時眾耳，故言及諸大眾也。△四地
X30n0605_p0653c16║動。
X30n0605_p0653c17║普佛世界，六種震動。
X30n0605_p0653c18║今釋地六種動，此表圓家六番破無明。因無明磐
X30n0605_p0653c19║礴，未曾侵毀，方將破壞，故動地以表之。無明若轉，
X30n0605_p0653c20║即變為明，故普佛世界六種震動也。六種表住、行、
X30n0605_p0653c21║向、地等妙六番也。優婆塞清淨行經云：菩薩生時
X30n0605_p0653c22║動地者，示此生已盡，無復煩惱。一切眾生應得道
X30n0605_p0653c23║者，煩惱將滅，故動。即此義也。言六動者，謂動、起、涌、
X30n0605_p0653c24║震、吼、覺。於一一中又有三，謂動、徧動、等徧動。若直
X30n0605_p0654a01║動為動，四天下動為徧動，大千動為等徧動，餘五
X30n0605_p0654a02║亦如是，則合為十八種動，即表淨十八界也。記云：
X30n0605_p0654a03║此之六事，新舊兩釋，各自不同。新云：動、踊、震、擊、吼、
X30n0605_p0654a04║𪹼。今且用舊，謂搖颺不安名動，自下昇高名起，𡑝
X30n0605_p0654a05║壟凹凸名踊，隱隱有聲名震，砰𮁌發響名吼，令物
X30n0605_p0654a06║覺悟名覺。新云：擊如打榑，爆若火聲等也。△五、眾
X30n0605_p0654a07║喜。
X30n0605_p0654a08║爾時，會中比丘、比丘尼、優塞婆、優婆夷，天、龍、夜叉、乾
X30n0605_p0654a09║闥婆、阿修羅、迦樓羅、緊那羅、摩睺羅伽、人非人，及諸
X30n0605_p0654a10║小王、轉輪聖王，是諸大眾得未曾有，歡喜合掌，一心
X30n0605_p0654a11║觀佛。
X30n0605_p0654a12║眾見雨華地動，知甘露將降，故欣躍內充，表大機
X30n0605_p0654a13║當發，感於勝應者也。問：喜怒人之常情，何得為瑞？
X30n0605_p0654a14║答：天華悅眼，地動震心。大經云：動時能令眾心動。
X30n0605_p0654a15║應知雨華地動是外瑞，大眾心喜是內瑞。此葢非
X30n0605_p0654a16║常之喜，昔雖曾有而不為喜所動，今能一心觀佛，
X30n0605_p0654a17║安得非瑞哉？若喜動於陰心者，此人天義也。若喜
X30n0605_p0654a18║動真諦無漏心者，藏通義也。若喜動即假心者，別
X30n0605_p0654a19║義也。若喜動實相心者，圓義也。比丘，此云除饉男。
X30n0605_p0654a20║比丘尼，此云除饉女。優婆塞，此云清信男。優婆夷，
X30n0605_p0654a21║此云清信女。摩睺羅伽，此云大腹行，即是蟒神也。
X30n0605_p0654a22║人非人，或云是總結上之八部，或恐是四緊那羅
X30n0605_p0654a23║王外別出其所將也。何則？皆由彼類厥狀似人而
X30n0605_p0654a24║有一角，所以云也。若其然者，則主伴之異耳。其餘
X30n0605_p0654b01║名義如上已釋，今不再出，準例可知。△六放光
X30n0605_p0654b02║爾時，佛放眉間白毫相光，照東方萬八千世界，靡不
X30n0605_p0654b03║周徧，下至阿鼻地獄，上至阿迦尼吒天。
X30n0605_p0654b04║佛放光瑞，表應機設教，破惑除疑。然彼白毫具種
X30n0605_p0654b05║種功德，如觀佛三昧經云：佛初生時，毫長五尺；至
X30n0605_p0654b06║苦行時，長一丈四尺；至得佛時，長一丈五尺。其毫
X30n0605_p0654b07║中表俱空，狀如白瑠璃筒，內外清淨。從初發心，中
X30n0605_p0654b08║間行行種種相貌，乃至入涅槃，一切功德皆現毫
X30n0605_p0654b09║中。毫在二眉之間，即表中道之常也。其相柔輭，表
X30n0605_p0654b10║樂也；卷舒自在，表我也；白，表淨也；放光破暗，表中
X30n0605_p0654b11║道生智慧光也；照此土、他土，表自覺、覺他也。復次，
X30n0605_p0654b12║二乘雖達二諦，不知中道，如有二眉而無白毫；別
X30n0605_p0654b13║教雖知三諦，不能毫中具一切法。當知從初至後，
X30n0605_p0654b14║法界中事悉現毫內者，即表圓教之意。又云：若丈
X30n0605_p0654b15║六佛放光者，三藏義也；若尊特佛與丈六佛共放
X30n0605_p0654b16║光者，通義也；若尊特佛獨放光者，別義也；若丈六
X30n0605_p0654b17║佛即毗盧遮那法身而放光者，圓義也。照東方者，
X30n0605_p0654b18║東是方之始，表十住是位之始。是以迹門說法，生
X30n0605_p0654b19║身菩薩朗然見理，入於十住，開佛知見，舉初即知
X30n0605_p0654b20║中、後，故云靡不周徧者。當知諸方亦然，諸位亦然。
X30n0605_p0654b21║若就本門說法，四方佛集，即表本門說法，法身菩
X30n0605_p0654b22║薩增道損生，四位增長也。下至阿鼻地獄，或言阿
X30n0605_p0654b23║毗，此云無間，在地之下，故云地獄。阿迦尼吒天，此
X30n0605_p0654b24║云質礙究竟，即是色究竟天也。從阿鼻地獄上至
X30n0605_p0654c01║有頂，即六法界也。又見諸佛、菩薩、比丘等，則十界
X30n0605_p0654c02║具足，故文云靡不周徧，即此意也。△二、他土六瑞
X30n0605_p0654c03║六：初、見六趣。
X30n0605_p0654c04║於此世界，盡見彼土，六趣眾生，
X30n0605_p0654c05║次明光照他土六瑞。略說者，一見六趣，二見諸佛，
X30n0605_p0654c06║即是上聖下凡為一雙。三聞佛說法，四見四眾得
X30n0605_p0654c07║道，即是人法一雙。五見菩薩行行，六見佛涅槃，即
X30n0605_p0654c08║是始終一雙。既有可化眾生，即有能化之佛。有佛
X30n0605_p0654c09║即有說法，說法即有弟子，弟子即是行始，行始必
X30n0605_p0654c10║致終也。若此土六瑞總報，眾生當獲自覺。彼土六
X30n0605_p0654c11║瑞總報，眾生當獲覺他。又此彼六瑞，表此彼諸佛
X30n0605_p0654c12║道同。從盡見彼土六趣眾生下，至行菩薩道者，是
X30n0605_p0654c13║現彼土已與此同。從復見諸佛下，至七寶塔者，是
X30n0605_p0654c14║現此土當與彼同。更廣說者，從又見六趣眾生，是
X30n0605_p0654c15║現彼佛為五濁故出現於世。△二、見諸佛。
X30n0605_p0654c16║又見彼土，現在諸佛，
X30n0605_p0654c17║此佛亦然。葢明彼此二土出世意同。△三、聞佛說
X30n0605_p0654c18║法。
X30n0605_p0654c19║及聞諸佛，所說經法。
X30n0605_p0654c20║是現彼佛初從無相一法，非頓而頓，與此土初說
X30n0605_p0654c21║華嚴意同。△四、見四眾得道。
X30n0605_p0654c22║并見彼諸比丘、比丘尼、優婆塞、優婆夷諸修行得道
X30n0605_p0654c23║者。
X30n0605_p0654c24║是現彼佛非漸而漸，與此土佛次說三藏意同。△
X30n0605_p0655a01║五、見菩薩行行。
X30n0605_p0655a02║復見諸菩薩摩訶薩種種因緣、種種信解、種種相貌
X30n0605_p0655a03║行菩薩道。
X30n0605_p0655a04║是現彼佛三藏之後說方等般若眾經，與此土佛
X30n0605_p0655a05║三藏之後意同也。復次種種因緣者，昔善為因，今
X30n0605_p0655a06║教為緣。又別說者，正是三藏之後明共不共般若
X30n0605_p0655a07║為因，助道戒定慧等為緣，約三人即有種種因緣。
X30n0605_p0655a08║又就共不共人種種因緣種種相貌者，共不共各
X30n0605_p0655a09║四門，一一門復有無量相貌，如五百比丘各說身
X30n0605_p0655a10║因，即其義也。不共四門亦如是。故知因緣相貌種
X30n0605_p0655a11║別無量，皆是彼與此同。彼明此相，因緣相貌還入
X30n0605_p0655a12║一因一緣一相一貌，當知此土亦與彼同。△六、見
X30n0605_p0655a13║佛涅槃。
X30n0605_p0655a14║復見諸佛般涅槃者；復見諸佛般涅槃後，以佛舍利
X30n0605_p0655a15║起七寶塔；
X30n0605_p0655a16║是現彼佛般若之後，開權顯實，收無量法，還入一
X30n0605_p0655a17║法，唱入涅槃，息化起塔，所以光照彼土，始終究竟，
X30n0605_p0655a18║炳然在目。當知此土從一出無量，非頓而頓，非漸
X30n0605_p0655a19║而漸，其事已竟，必當收無量法，還入一法，開權顯
X30n0605_p0655a20║實，息化歸真，與彼同也。△三、疑念二：初、彌勒疑念
X30n0605_p0655a21║三：初、正念六瑞。
X30n0605_p0655a22║爾時，彌勒菩薩作是念：今者世尊現神變相，以何因
X30n0605_p0655a23║緣而有此瑞？
X30n0605_p0655a24║神變者，神內也，變外也。神名天心，即是天然內慧；
X30n0605_p0655b01║變名變動，即是六瑞外彰。△二念。問：誰？
X30n0605_p0655b02║今佛世尊入于三昧，是不可思議現希有事，當以問
X30n0605_p0655b03║誰？誰能答者？
X30n0605_p0655b04║首楞嚴云：佛住不二法，能作神通，法王法力，超葢
X30n0605_p0655b05║一切。彌勒不測外變，亦不知內慧，故興念至此。若
X30n0605_p0655b06║夫庸人不知術，散人不知定，凡人不知聖，小聖不
X30n0605_p0655b07║知身子，身子不知菩薩，菩薩不知補處，補處不知
X30n0605_p0655b08║尊極，此就極處亦不知也。然彌勒值佛，植善既多，
X30n0605_p0655b09║何容不髣髴知耶？應須隱明示闇，權言不知也。△
X30n0605_p0655b10║三念文殊
X30n0605_p0655b11║復作此念：是文殊師利法王之子，已曾親近供養過
X30n0605_p0655b12║去無量諸佛，必應見此希有之相，我今當問。
X30n0605_p0655b13║問：經稱文殊是法王子，此諸菩薩何人不是法王
X30n0605_p0655b14║之子？答：有二義故：一者於王子中德推文殊，二者
X30n0605_p0655b15║諸經之中文殊菩薩並為上首。又大論三十二云：
X30n0605_p0655b16║佛為法王，菩薩入法正位，乃至十地悉名法王子，
X30n0605_p0655b17║皆任為佛，況文殊師利乎？△二、大眾疑念二：初、正
X30n0605_p0655b18║念六瑞。
X30n0605_p0655b19║爾時，比丘、比丘尼、優婆塞、優婆夷，及諸天、龍、鬼神等，
X30n0605_p0655b20║咸作此念：是佛光明神通之相。
X30n0605_p0655b21║△二念。問：誰？
X30n0605_p0655b22║今當問誰？
X30n0605_p0655b23║大眾有兩念：一、正念六瑞；二、念問誰。若將下偈望
X30n0605_p0655b24║此，亦得有三念。偈云：四眾欣仰，瞻仁及我，無第三
X30n0605_p0655c01║念。何事瞻仁而此中無者，欲推補處居先也。問：文
X30n0605_p0655c02║殊、彌勒德位相亞，何故一問一答？答：夫機有在無，
X30n0605_p0655c03║位雖齊等，賓主異宜，聖人承機，非問者不能答也。
X30n0605_p0655c04║又法門有權實，權者須問，實者須答。又迹有久近，
X30n0605_p0655c05║近問而久答耳。又名有便易，彌勒名慈，慈為眾生，
X30n0605_p0655c06║應須問；文殊名妙德，德應須答。此即四種消文意
X30n0605_p0655c07║耳。記云：此諸大眾共覩六瑞，自入位來，徧歷多會，
X30n0605_p0655c08║久知文殊神用莫測，故至彌勒興念之時，眾亦精
X30n0605_p0655c09║誠，專注妙德。故使彌勒發問之際，先觀大眾，方宣
X30n0605_p0655c10║固疑，審知文殊是決疑地。△四、發問二：初、長行二：
X30n0605_p0655c11║初、經家述二：初、述自疑。
X30n0605_p0655c12║爾時，彌勒菩薩欲自決疑：
X30n0605_p0655c13║從爾時，彌勒欲自決疑下，訖偈，即是發問序也。文
X30n0605_p0655c14║為二：初長行，次偈頌。長行中，經家述自疑、他疑，如
X30n0605_p0655c15║文可見。△二、述他疑
X30n0605_p0655c16║又觀四眾比丘、比丘尼、優婆塞、優婆夷，及諸天、龍、鬼、
X30n0605_p0655c17║神等眾會之心。
X30n0605_p0655c18║△二、發問二：初、問此土。
X30n0605_p0655c19║而問文殊師利言：以何因緣而有此瑞，神通之相放
X30n0605_p0655c20║大光明？
X30n0605_p0655c21║△二、問他土。
X30n0605_p0655c22║照于東方萬八千土，悉見彼佛國界莊嚴。於是彌勒
X30n0605_p0655c23║菩薩欲重宣此義，以偈問曰：
X30n0605_p0655c24║言偈者，龍樹毗婆沙云：一、隨國土，天竺有散華、貫
X30n0605_p0656a01║華之說，如此間序後銘也；二、隨樂欲不同，有樂散
X30n0605_p0656a02║說，或樂章句；三、隨生解不同，或於散說得解，或於
X30n0605_p0656a03║章句得解；四、隨利鈍，利者一聞即悟，鈍者再說方
X30n0605_p0656a04║悟。又表佛殷勤重說，又為集眾前後，故有偈也。△
X30n0605_p0656a05║二、偈頌二：初、頌上問二：初、頌此土六瑞五：初、問說
X30n0605_p0656a06║法入定，二、問放光（眉間），三、問雨華（雨曼），四、問地動（而此），五、
X30n0605_p0656a07║問眾喜（時四）。
X30n0605_p0656a08║文殊師利！導師何故眉間白毫大光普照，雨曼陀羅
X30n0605_p0656a09║曼殊沙華，栴檀香風悅可眾心？以是因緣地皆嚴淨，
X30n0605_p0656a10║而此世界六種震動，時四部眾咸皆歡喜，身意快然
X30n0605_p0656a11║得未曾有。
X30n0605_p0656a12║此一偈有六十二行，文為兩：初五十四行頌上問，
X30n0605_p0656a13║後八行請答。就問為兩：前四行問此土，後五十行
X30n0605_p0656a14║問他土。上長行總問此土六瑞，偈中長有香風地
X30n0605_p0656a15║淨也。而無說法入定者，當知導師兩字是也。良以
X30n0605_p0656a16║說法入定能導於人，既稱導師即是問說法入定也。
X30n0605_p0656a17║栴檀香風須知風本無香，而香為奇特所以成瑞。
X30n0605_p0656a18║然天華至妙，豈有色而無香？此表因運至果，如華
X30n0605_p0656a19║有香風，華既集地地則嚴淨，因若趣果果則嚴淨。
X30n0605_p0656a20║光明云：聚集功德莊嚴佛身。故以二事顯成四華
X30n0605_p0656a21║也。栴檀或云此方無故所以不飜，或云義翻與藥
X30n0605_p0656a22║能除諸病，應知偈名重頌葢頌長行，若更出者則
X30n0605_p0656a23║為繁芿，下皆準此可以意得。又偈文凡稱行者，乃
X30n0605_p0656a24║以四句為式也。△二、問他土六瑞六：初、問六趣。
X30n0605_p0656b01║眉間光明照于東方萬八千土，皆如金色。從阿鼻獄
X30n0605_p0656b02║上至有頂諸世界中，六道眾生生死所趣、善惡業緣、
X30n0605_p0656b03║受報好醜，於此悉見。
X30n0605_p0656b04║此三行是問六趣，以此騐之，則知上文光照東方，
X30n0605_p0656b05║是總照他土意也。此頌頌上總問六趣，眾生是能
X30n0605_p0656b06║趣之人，生死是所趣之處，善惡業緣是趣因，好醜
X30n0605_p0656b07║是趣果也。△二、問見佛說法。
X30n0605_p0656b08║又覩諸佛，聖主師子，演說經典，微妙第一。其聲清淨，
X30n0605_p0656b09║出柔軟音，教諸菩薩，無數億萬。梵音深妙，令人樂聞，
X30n0605_p0656b10║各於世界，講說正法。種種因緣，以無量喻，照明佛法，
X30n0605_p0656b11║開悟眾生。
X30n0605_p0656b12║此四行，問見彼佛。上直見佛說法，今則廣明說法
X30n0605_p0656b13║之相。謂說頓教逗大根性聖主師子，如此土現盧
X30n0605_p0656b14║舍那像也。演說經法微妙第一，即如此土先照高
X30n0605_p0656b15║山演華嚴教也。教諸菩薩，如此土七處等會無聲
X30n0605_p0656b16║聞人也。照明佛法開悟眾生，如此土始見佛身入
X30n0605_p0656b17║如來慧也。△三、問四眾。
X30n0605_p0656b18║若人遭苦，厭老病死，為說涅槃，盡諸苦際。若人有福，
X30n0605_p0656b19║曾供養佛，志求勝法，為說緣覺。若有佛子，修種種行，
X30n0605_p0656b20║求無上慧，為說淨道。
X30n0605_p0656b21║此三行問彼土四眾，即是頓說之後，次明三藏教
X30n0605_p0656b22║也。若人遭苦者，開聲聞乘也。此頌具明四諦。如若
X30n0605_p0656b23║人遭苦者，當知苦含因果，即是苦集二諦；厭老病
X30n0605_p0656b24║死，即是道諦；為說涅槃，即是滅諦。若人遭苦，而造
X30n0605_p0656c01║惡業，若不得盡，底下眾生是也。若人遭苦，而造善
X30n0605_p0656c02║業，苦亦不盡，厭下攀上，如難陀為欲故持戒等是
X30n0605_p0656c03║也。若人遭苦，於外道法中求解脫，增見長非者，苦
X30n0605_p0656c04║亦不盡。若人遭苦，厭集復厭，依果感佛說涅槃，此
X30n0605_p0656c05║人則能盡諸苦際，故他土亦開此乘也。若人有福
X30n0605_p0656c06║下一行，是開中乘也。若供養佛少，遭苦致惱；若供
X30n0605_p0656c07║養佛多，雖遭苦而致福，故云聲聞三生種福，支佛
X30n0605_p0656c08║百劫種福。形彼聲聞，故言有福。志求勝法者，聲聞
X30n0605_p0656c09║厭苦修行，支佛求道修行，深求緣起深妙之理，即
X30n0605_p0656c10║是他土開中乘也。若有佛子下，是開六度大乘。運
X30n0605_p0656c11║真慈悲，能紹佛種，故言佛子。修於六度，故言種種
X30n0605_p0656c12║行。志求作佛，故言無上慧。六度中無六蔽，如藥中
X30n0605_p0656c13║無病，故言淨道，非畢竟淨也。又聲聞以苦諦為觀
X30n0605_p0656c14║門，緣覺以集諦為門，六度菩薩以道諦為門，故言
X30n0605_p0656c15║淨道。△四、結前開後。
X30n0605_p0656c16║文殊師利！我住於此，見聞若斯及千億事，如是眾多
X30n0605_p0656c17║今當略說。
X30n0605_p0656c18║此一行半偈中，見聞若斯即是結前，如是眾多即
X30n0605_p0656c19║是開後。△五、問菩薩修行三：初、總問。
X30n0605_p0656c20║我見彼土，恒沙菩薩，種種因緣，而求佛道。
X30n0605_p0656c21║此一行總問可解。△二、次第問六：初、問檀三：初、問
X30n0605_p0656c22║捨財。
X30n0605_p0656c23║或有行施金、銀、珊瑚、真珠、摩尼、硨磲、碼碯、金剛諸珍、
X30n0605_p0656c24║奴婢、車乘、寶飾輦輿，歡喜布施，迴向佛道：願得是乘，
X30n0605_p0657a01║三界第一，諸佛所歎。或有菩薩駟馬、寶車、欄楯、華葢、
X30n0605_p0657a02║軒飾布施；
X30n0605_p0657a03║此六行問檀，以珍寶奴婢為施，則貴賤共能。若其
X30n0605_p0657a04║駟馬寶車，則在乎豪俠所施也。金銀珊瑚者，大論
X30n0605_p0657a05║云：金出山沙石赤銅之中，銀出燒石中。又爾雅云：
X30n0605_p0657a06║白金謂之銀。鍾山之寶有銀燭，謂有精光如燭耳。
X30n0605_p0657a07║珊瑚者，如石而林生。說文云：生海中，其色赤。廣雅
X30n0605_p0657a08║曰：珊瑚者，珠也。真珠摩尼者，大論云：真珠出魚腹
X30n0605_p0657a09║中、竹中、蛇腦中。摩尼亦云末尼，此翻離垢，即是如
X30n0605_p0657a10║意珠耳。硨磲碼碯，硨磲之色色青白，碼碯之色有
X30n0605_p0657a11║赤或有白。金剛諸珍，金剛乃是金中最精，百鍊不
X30n0605_p0657a12║銷，所以切玉。諸珍，語其眾寶耳。車乘，此方乃夏后
X30n0605_p0657a13║氏奚仲所作，即輿輪之都名也。寶飾輦輿，以諸珍
X30n0605_p0657a14║嚴之，故云寶飾，所以裝飾輦輿也。輦者，說文云：輓
X30n0605_p0657a15║車也。以人在前而引之，古者卿大夫所乘。自漢已
X30n0605_p0657a16║來，天子乘之。天子所乘之車曰輦也。輿，　說文云：
X30n0605_p0657a17║車輿也。有輪曰車，無輪曰輿。欄楯者，謂縱欄橫楯。
X30n0605_p0657a18║華葢，即此方寶葢之類。如黃帝與蚩尤戰于涿鹿
X30n0605_p0657a19║之野，有五色雲氣，金枝玉葉，止於帝上，而有華葩
X30n0605_p0657a20║之象，世因法之曰華葢焉。即是以眾華雜寶盤結
X30n0605_p0657a21║而為葢耳。軒飾者，軒亦車也，加以寶華而嚴飾之。
X30n0605_p0657a22║以此行檀，故云布施也。△二、問捨身。
X30n0605_p0657a23║復見菩薩，身肉手足，及妻子施，求無上道。
X30n0605_p0657a24║妻子等是外身，身肉等是內身。△三、問捨命。
X30n0605_p0657b01║又見菩薩，頭目身體，欣樂施與，求佛智慧。
X30n0605_p0657b02║當知捨頭目，即捨命也。而不言法施者，讓後般若
X30n0605_p0657b03║故也。又約身命財，與生死後際等，得不壞常住，即
X30n0605_p0657b04║是法施，故不別說也。△二、問尸
X30n0605_p0657b05║文殊師利！我見諸王往詣佛所問無上道，便捨樂土、
X30n0605_p0657b06║宮殿、臣妾，剃除鬚髮而被法服。
X30n0605_p0657b07║此二行問戒。約比丘論，持戒者，唯在家施易而戒
X30n0605_p0657b08║難，出家施難而戒易。記云往詣等者，表往非餘，故
X30n0605_p0657b09║指佛所。所問尊極，故云無上道。所棄不輕，故云樂
X30n0605_p0657b10║土。身心俱離，故云剃除。如五王經云：昔有五王，鄰
X30n0605_p0657b11║國無競，互為親友。有一大王，名曰普安，習菩薩行。
X30n0605_p0657b12║以餘四王邪見熾盛，普安愍之，呼來殿上，七日七
X30n0605_p0657b13║夜，娛樂受樂。彼四王曰：國事眾多，請退還家。王與
X30n0605_p0657b14║左右而隨送之，到於半途，而問之曰：卿等今者，各
X30n0605_p0657b15║何所樂？一云：願春陽之日，遊戲原野。一云：願常作王，
X30n0605_p0657b16║種種嚴飾，人民侍從，道路傾目。一云：願得好婦兒，
X30n0605_p0657b17║端正無雙。一云：願父母常在，多有兄弟，美食音樂，
X30n0605_p0657b18║共相娛樂。各各說已，迴白大王：王何所願？答言：我
X30n0605_p0657b19║先說卿所願不長：若樂春遊，冬先凋朽；若樂為王，
X30n0605_p0657b20║福盡相伐；若樂婦兒，一朝疾病，受苦無量；若樂父
X30n0605_p0657b21║母常在等，一旦有事，為他所執。四王又問：大王！如
X30n0605_p0657b22║何所樂？答言：我所樂者，不生不滅，不苦不樂，不饑
X30n0605_p0657b23║不渴，不寒不熱，存亡自在。四王問曰：如此之樂，何
X30n0605_p0657b24║處有師？王曰：吾師號佛，近在祇桓。諸王歡喜，各詣
X30n0605_p0657c01║佛所，却坐一面，白佛自責。佛說八苦，王及侍從百
X30n0605_p0657c02║千萬人，得須陀洹，捨國入道。經云：被法服者，如瓔
X30n0605_p0657c03║珞經云：若天龍八部鬪諍，念此袈裟，生慈悲心，意
X30n0605_p0657c04║令比丘安可不忍，亦令此俗眾生慕樂，故龍得一
X30n0605_p0657c05║縷金翅不吞。彼王所慕，與此大同。此中秪合明所
X30n0605_p0657c06║見意，以序表正。然諸度行相功德及袈裟等，但是
X30n0605_p0657c07║寄此泛明之耳。△三、問忍。
X30n0605_p0657c08║或見菩薩而作比丘，獨處閑靜樂誦經典。
X30n0605_p0657c09║此一行問忍。忍有三種：一、閑林邃谷惡人惡獸忍，
X30n0605_p0657c10║耐而無瞋即是生忍；二、自節守志即苦行忍；三、為
X30n0605_p0657c11║求佛道即第一義忍。又而作比丘即苦行忍，獨處
X30n0605_p0657c12║閑靜即生忍，樂誦經典即第一義忍。如阿含云：佛
X30n0605_p0657c13║在舍衛，有一梵志來至佛所，種種罵佛，種種惱佛。
X30n0605_p0657c14║佛告梵志：如汝以種種飲食上王及遺親族，彼不
X30n0605_p0657c15║受者為復屬誰？梵志曰：此屬於我。佛言：此亦如是，
X30n0605_p0657c16║我既不受，還屬於汝。故此不受亦是生忍意也。△
X30n0605_p0657c17║四問進。
X30n0605_p0657c18║又見菩薩勇猛精進，入於深山思惟佛道。
X30n0605_p0657c19║此一行問精進，當知精故無雜，進故不退，故得名
X30n0605_p0657c20║也。良以深山可畏，非窳怯所居，唯勇進者能安之。
X30n0605_p0657c21║傍若無物，思修實相，念念不休，進求佛道。△五、問
X30n0605_p0657c22║禪。
X30n0605_p0657c23║又見離欲，常處空閑，深修禪定，得五神通。又見菩薩，
X30n0605_p0657c24║安禪合掌，以千萬偈，讚諸法王：
X30n0605_p0658a01║此二行總問禪定，於中有兩意：前一行問修根本
X30n0605_p0658a02║禪，後一行問修出世上上禪。通途皆得有根本之
X30n0605_p0658a03║修離欲者，若離欲得五通，此通教定也。又修根本
X30n0605_p0658a04║離欲背捨，亦修不淨等離欲，別教兼離二乘欲中
X30n0605_p0658a05║道，又離順道法愛欲。深修禪定者，發初禪一品此
X30n0605_p0658a06║定未深，乃至九品傳傳為深。又背捨、九定、八勝、十
X30n0605_p0658a07║一切入等傳傳為深，此定轉變自在能發諸通。凡
X30n0605_p0658a08║夫但五通，二乘具六，別教菩薩讓佛分有無漏，亦
X30n0605_p0658a09║但稱五通也。圓教初後皆具六通。言安禪偈讚者，
X30n0605_p0658a10║此是別圓上上禪靜散不相妨，所以不起滅定現
X30n0605_p0658a11║諸威儀，如修羅琴不撫而韻，無緣無念有感則形，
X30n0605_p0658a12║故能安禪讚佛也。△六、問慧二：初、自行。
X30n0605_p0658a13║復見菩薩，智深志固，能問諸佛，聞悉受持。
X30n0605_p0658a14║此三行問智慧，有二意：初一行是自行。智深者，慧
X30n0605_p0658a15║窮理本也。志固者，誓願廣大也。此即二種莊嚴，能
X30n0605_p0658a16║問能持之謂。△二化他
X30n0605_p0658a17║又見佛子定慧具足，以無量喻為眾講法，欣樂說法
X30n0605_p0658a18║化諸菩薩，破魔兵眾而擊法𮮦。
X30n0605_p0658a19║其次兩行是化他意，未到慧多，無色定多，四禪等。
X30n0605_p0658a20║又背捨慧多，九定定多，十一切中等。又二乘定多，
X30n0605_p0658a21║菩薩慧多，佛則等。破魔兵者，空觀破四魔，假觀次
X30n0605_p0658a22║第破八魔，中觀圓破八魔、十魔及一切魔。擊皷者，
X30n0605_p0658a23║初發心住便成正覺，百佛世界作佛，圓擊梵輪法
X30n0605_p0658a24║皷也。△三、不次第問七：初、問禪二：初、問捨禪。
X30n0605_p0658b01║又見菩薩寂然宴默，天龍恭敬不以為喜。
X30n0605_p0658b02║如上次第問六度，已自收得萬行畢，今何更問？須
X30n0605_p0658b03║知次第問者，葢是自漸一途；非次第問者，乃是不
X30n0605_p0658b04║定一途。上文既云種種相貌，豈止兩途也乎？然次
X30n0605_p0658b05║不次兩番六度，擬於他土開三藏後，說方等十二
X30n0605_p0658b06║部經，辯六度相貌，具如此間不異。今兩行自有二
X30n0605_p0658b07║意：初一行問入捨禪，即是自行。記云：捨禪者，第四
X30n0605_p0658b08║禪也。亦可別圓忘懷之捨，忘彼禪故，名之為捨。△
X30n0605_p0658b09║二、問悲禪。
X30n0605_p0658b10║又見菩薩處林放光，濟地獄苦，令入佛道。
X30n0605_p0658b11║次又見菩薩下，問入悲禪即是化他。然菩薩入定
X30n0605_p0658b12║放光種種利益，具出華嚴、思益、舊譯華嚴。又放光
X30n0605_p0658b13║明名無慳，彼光覺悟除貪惜。又放光明名清涼，彼
X30n0605_p0658b14║光覺悟毀禁者。又放光明忍莊嚴，彼光覺悟瞋恚
X30n0605_p0658b15║者。又放光明名轉勝，彼光覺悟懈怠者。又放光明
X30n0605_p0658b16║名寂靜，彼光覺悟亂意者。又放光明慧莊嚴，彼光
X30n0605_p0658b17║覺悟愚癡者。又思益第二卷初綱明菩薩放光徧
X30n0605_p0658b18║照十方阿僧祇國，一切疾病一切煩惱遇光安樂，
X30n0605_p0658b19║乃至佛自放六度光，觸者蒙益。悲禪者，婆沙云：初
X30n0605_p0658b20║禪修悲易，二禪修喜易，三禪修慈易，四禪修捨易。
X30n0605_p0658b21║所言修悲等者，乃是慈悲喜捨之四法，此四名為
X30n0605_p0658b22║四等心，亦名四無量心，此乃正是菩薩所修之行。
X30n0605_p0658b23║△二問進。
X30n0605_p0658b24║又見佛子未甞睡眠，經行林中勤求佛道。
X30n0605_p0658c01║此一行問精進，即是般舟念佛等法門。此中在大，
X30n0605_p0658c02║唯求佛道，故引般舟以為行儀。般舟翻佛立，此舉
X30n0605_p0658c03║除睡中最，以九十日常行故也。睡眠者，止觀云：心
X30n0605_p0658c04║神昏昏為睡，六識闇塞、四大倚放為眠。大論云：眠
X30n0605_p0658c05║為大闇無所見，日日欺誑奪人明，亦如臨陣白刃
X30n0605_p0658c06║間，如共毒蛇同室睡。△三問戒。
X30n0605_p0658c07║又見具戒，威儀無缺，淨如寶珠，以求佛道。
X30n0605_p0658c08║此一行問戒。言威儀無缺，即是初不缺戒。淨如寶
X30n0605_p0658c09║珠，即是第十究竟戒。當知不缺究竟，於十戒中舉
X30n0605_p0658c10║其初後耳。此十戒名，出大論及大經。且大論十種
X30n0605_p0658c11║戒：一、不缺，二、不破，三、不穿，四、不雜，五、隨道，六、無著，
X30n0605_p0658c12║七、智所讚，八、自在，九、隨定，十、具足。其不缺者，此是
X30n0605_p0658c13║性重四波羅夷。不破，是十三僧殘。不穿，是波逸提
X30n0605_p0658c14║等。不雜，是定共戒。隨道，是順理見真。無著，是思惑
X30n0605_p0658c15║無染。智、讚、自在，約俗諦以辨也。隨定、具足，就中道
X30n0605_p0658c16║以明也。又大經中亦明十種戒，所謂：一、禁，二、清淨，
X30n0605_p0658c17║三、善，四、不缺，五、不析，六、大乘，七、不退，八、隨順，九、畢
X30n0605_p0658c18║竟，十、具足諸波羅蜜。然經與論所出名異，其意則
X30n0605_p0658c19║同。△四、問忍。
X30n0605_p0658c20║又見佛子住忍辱力，增上慢人惡罵捶打，皆悉能忍
X30n0605_p0658c21║以求佛道。
X30n0605_p0658c22║此一行半問，忍即生法。二、忍力。如阿含云：力有六
X30n0605_p0658c23║種：一、小兒啼為力，二、女人瞋為力，三、國王憍為力，
X30n0605_p0658c24║四、羅漢進為力，五、諸佛悲為力，六、比丘忍為力。△
X30n0605_p0659a01║五、問禪。
X30n0605_p0659a02║又見菩薩離諸戲笑及癡眷屬，親近智者，一心除亂，
X30n0605_p0659a03║攝念山林億千萬歲以求佛道。
X30n0605_p0659a04║此兩行再問禪。離戲笑是却掉悔葢，離癡眷屬是
X30n0605_p0659a05║除瞋葢，近智者是除疑葢，一心除亂是除貪葢，攝
X30n0605_p0659a06║念山林是除睡葢。今文所言離癡戲笑者，如寶積
X30n0605_p0659a07║經中迦葉云：有四法故，當須急走，捨離百由旬外。
X30n0605_p0659a08║何者為四法？一者利養，二者惡友，三者惡眾，四者
X30n0605_p0659a09║同住。多戲笑或瞋鬬等。又云：若打截大千眾生，其
X30n0605_p0659a10║罪尚輕。若以惡心惱亂發菩提心人，其罪過是百
X30n0605_p0659a11║千萬倍。△六、問檀二：初、問施。
X30n0605_p0659a12║或見菩薩，肴膳飲食，百種湯藥，施佛及僧。名衣上服，
X30n0605_p0659a13║價直千萬，或無價衣，施佛及僧。千萬億種，旃檀寶舍，
X30n0605_p0659a14║眾妙臥具，施佛及僧。清淨園林，華果茂盛，流泉浴池，
X30n0605_p0659a15║施佛及僧。
X30n0605_p0659a16║此五行問檀施，前四行明四事。施四事者，前三行
X30n0605_p0659a17║正具四事：初行二事，謂飲食、湯藥等也；次一行明
X30n0605_p0659a18║衣服；其次臥具、房舍。諸教中或復橋梁、美井、園林、
X30n0605_p0659a19║浴池，今無橋梁等。殽，𦵔也。膳，美食也。名衣等者，或
X30n0605_p0659a20║如此土迦葉袈裟直十萬兩金，光中所見或當有
X30n0605_p0659a21║此。阿含云：摩訶迦葉欲出家時，選擇家中最下衣
X30n0605_p0659a22║裳，得一弊衣，其價猶值十萬兩金，即便取之作僧
X30n0605_p0659a23║伽黎。時彼王舍大地中間有羅羅犍陀，羅羅犍陀
X30n0605_p0659a24║中間有多子塔，迦葉於此值佛世尊而求出家，即
X30n0605_p0659b01║以此衣而為其座，持以奉佛，佛即受之。△二、結。
X30n0605_p0659b02║如是等施，種種微妙，歡喜無厭，求無上道。
X30n0605_p0659b03║後一行，即是結成所施之意。△七、問般若。
X30n0605_p0659b04║或有菩薩，說寂滅法，種種教詔，無數眾生；或見菩薩，
X30n0605_p0659b05║觀諸法性，無有二相，猶如虗空；又見佛子，心無所著，
X30n0605_p0659b06║以此妙慧，求無上道。
X30n0605_p0659b07║此三行問般若，初一行不可說而說般若，次一行
X30n0605_p0659b08║不可觀而觀般若，三一行言語道斷、心行處滅，即
X30n0605_p0659b09║是說不可說、觀不可觀而論般若也。△六、問佛涅
X30n0605_p0659b10║槃。
X30n0605_p0659b11║文殊師利！又有菩薩，佛滅度後，供養舍利。又見佛子，
X30n0605_p0659b12║造諸塔廟，無數恒沙，嚴飾國界。寶塔高妙，五千由旬，
X30n0605_p0659b13║縱廣正等，二千由旬。一一塔廟，各千幢幡，珠交露幔，
X30n0605_p0659b14║寶鈴和鳴。諸天龍神，人及非人，香華伎樂，常以供養。
X30n0605_p0659b15║文殊師利！諸佛子等，為供舍利，嚴飾塔廟。國界自然，
X30n0605_p0659b16║殊特妙好，如天樹王，其華開敷。
X30n0605_p0659b17║此七行，明佛滅後以舍利而起塔，正頌上他土佛
X30n0605_p0659b18║出五濁，從無相一法開漸頓教，故有二法三道種
X30n0605_p0659b19║種行類相貌不同，如上所見也。今見他土佛般涅
X30n0605_p0659b20║槃，佛子慕德為樹墳塔，即表無量悉歸入一，一出
X30n0605_p0659b21║無量前相已表，無量歸一正是入於涅槃也。文有
X30n0605_p0659b22║六意：初一行，總標佛滅起塔；次又見佛子造下，第
X30n0605_p0659b23║二，一行，明其塔數；次寶塔高妙下，第三，一行，明其
X30n0605_p0659b24║塔量；次一一塔下，第四，一行，明其塔相；次諸天龍
X30n0605_p0659c01║神下，第五，一行，明其供養；次文殊下，第六，兩行，結
X30n0605_p0659c02║其意也。塔婆此云方墳，如此土塚墓，大灌頂翻為
X30n0605_p0659c03║塚，新云窣都波，此云高顯，又有云廟。方墳者義立，
X30n0605_p0659c04║謂安置身骨處也。殿堂如此土靈宇，崇臺峻階承
X30n0605_p0659c05║露干雲，長表淨域歸心上聖。樹王即波利質多。諸
X30n0605_p0659c06║天龍神伎樂供養等者，良以塔藏身界故。供者福
X30n0605_p0659c07║大，不同殿堂形貌安處。長阿含云：佛臨涅槃，有梵
X30n0605_p0659c08║摩比丘在佛前立，執扇扇佛。佛乃却去，不令前立。
X30n0605_p0659c09║阿難思念：此比丘常侍佛，供給無厭。今者末後，須
X30n0605_p0659c10║其給使，乃令遣却，何因緣耶？佛告阿難：今俱尸城
X30n0605_p0659c11║十二由旬，天神側塞，嫌此比丘當我前立。今者末
X30n0605_p0659c12║後，諸天神等皆欲供養，而此比丘有大威德，光明
X30n0605_p0659c13║映蔽，使不得近，是故令却。阿難問：何因緣故，有是
X30n0605_p0659c14║身光？佛言：毗婆尸佛時，以歡喜心，手執火炬，照彼
X30n0605_p0659c15║佛塔。由是福報，光明乃爾。上至諸天，身光亦所不
X30n0605_p0659c16║及。然其火照既爾，餘可準知。舍利，亦名設利羅，此
X30n0605_p0659c17║云骨身。又塔者，或云藪斗波，或塔婆，或兜婆，或偷
X30n0605_p0659c18║婆，或穌偷婆，或脂帝浮都，或浮圖，或支提，或大聚，
X30n0605_p0659c19║或聚相。今梵華種種異名，雜出經論，非無據也。縱
X30n0605_p0659c20║廣正等，謂長為橫，南北曰縱，東西曰廣。珠交露幔，
X30n0605_p0659c21║謂珠珍交結，覆露其上。幔者，幕之類。在傍曰幃，在
X30n0605_p0659c22║上曰幕。寶鈴和鳴，音樂調和也。詩云：和鈴央央。斯
X30n0605_p0659c23║之謂矣。左傳云：錫鸞和鈴。昭其聲也。△二、請答二：
X30n0605_p0659c24║初、舉疑事述請三：初、舉見此土事。
X30n0605_p0660a01║佛放一光，我及眾會，見此國界，種種殊妙。
X30n0605_p0660a02║初舉見此土事，白毫為本故先舉，及見諸事故言
X30n0605_p0660a03║種種。△二、舉見他土事。
X30n0605_p0660a04║諸佛神力，智慧希有，放一淨光，照無量國。
X30n0605_p0660a05║次從諸佛神力下，舉見他土事。此以諸佛為本，即
X30n0605_p0660a06║總攝餘五也。△三請答。
X30n0605_p0660a07║我等見此，得未曾有。佛子文殊！願決眾疑。
X30n0605_p0660a08║次我等下。是請答之意。△二、釋伏難二：初、正釋伏
X30n0605_p0660a09║難。
X30n0605_p0660a10║四眾欣仰，瞻仁及我，世尊何故，放斯光明？佛子時答，
X30n0605_p0660a11║決疑令喜，何所饒益，演斯光明？佛坐道場，所得妙法，
X30n0605_p0660a12║為欲說此，為當授記？示諸佛土，眾寶嚴淨，及見諸佛，
X30n0605_p0660a13║此非小緣。
X30n0605_p0660a14║此四行是釋伏難之文。言伏難者，文殊內心搆難，
X30n0605_p0660a15║不肯時答。其意有三：一、此瑞希奇，不可倉卒率爾
X30n0605_p0660a16║有判；二、智眾如海，謙光推高；三、靳固前却，生眾渴
X30n0605_p0660a17║仰。故以伏難潛而拒之。（伏謂潛伏也。其意冥然在於文下，可以意求，難將語
X30n0605_p0660a18║會，故云伏也。當知文殊冥密而伏，彌勒彰灼而釋。下文四伏疑，其意例然。）彌勒彰灼釋
X30n0605_p0660a19║難，意亦有三：一、瑞大疑大，若不為釋，憂兕在懷，妨
X30n0605_p0660a20║聞正說；二、眾海乃多，機在仁者；三、闔眾瞻仁。故知
X30n0605_p0660a21║注誠殷重，所以彰言釋難，請令時答。當知伏難者，
X30n0605_p0660a22║此因正請而生。請云：佛子文殊！願決眾疑。文殊仍
X30n0605_p0660a23║此起初伏難。汝云眾疑，眾未曾疑，若疑應問。今眾
X30n0605_p0660a24║既不疑，我何所決？彌勒即以第一偈釋云：四眾欣
X30n0605_p0660b01║仰，瞻仁及我，及我欲令我問，瞻仁欲得仁答。文殊
X30n0605_p0660b02║因此又起第二難：如眾同有疑，不易可答，待佛出
X30n0605_p0660b03║定，然後決執。彌勒即用第二偈釋云：若有疑在懷，
X30n0605_p0660b04║憂兕不泰，應以時答。復知如來何時起定？故言佛
X30n0605_p0660b05║子時答，決疑令喜。文殊因此復起第三難云：我與
X30n0605_p0660b06║仁者同居學地，欲測佛意，微共壽量，獨令我答，於
X30n0605_p0660b07║理不可。彌勒即以第三偈釋云：我亦微心下思，踟
X30n0605_p0660b08║蹰兩楹，為說妙法？為當授記？故言佛坐道場，所得
X30n0605_p0660b09║妙法，為欲說此？為當授記？文殊因此起第四難：若
X30n0605_p0660b10║如汝說，即是釋疑，又何煩我答耶？彌勒即以第四
X30n0605_p0660b11║偈釋云：安得以我猶豫之心而判大事？故言示諸
X30n0605_p0660b12║佛土，此非小緣。文殊於此伏難既窮，謙光亦止。謂
X30n0605_p0660b13║此四伏難，昔光宅受於次師，次師受於江北釗師，
X30n0605_p0660b14║既是先賢文外巧思，故今用之。△二、結請。
X30n0605_p0660b15║文殊當知，四眾龍神瞻察仁者，為說何等？
X30n0605_p0660b16║此結請，如文可見。△五、答問二：初、長行，二、偈頌。初
X30n0605_p0660b17║文又四：初、惟忖答。
X30n0605_p0660b18║爾時，文殊師利語彌勒菩薩摩訶薩及諸大士：善男
X30n0605_p0660b19║子等！如我惟忖，今佛世尊欲說大法、雨大法雨、吹大
X30n0605_p0660b20║法螺、擊大法皷、演大法義。
X30n0605_p0660b21║惟者，思惟；忖者，忖量。惟今如昔，忖昔如今。欲說大
X30n0605_p0660b22║法，答說法瑞也；雨大法雨，答雨華瑞也；吹大法螺，
X30n0605_p0660b23║答大眾心喜瑞也；擊大法皷，答地動瑞也；演大法
X30n0605_p0660b24║義，答放光瑞也。欲說大法者，惟昔諸佛說無量義
X30n0605_p0660c01║後，則開權顯實，收無量而歸一；忖於今佛既說法
X30n0605_p0660c02║已，開權顯實，會無量以歸一。一者，即大法也。雨大
X30n0605_p0660c03║法雨者，惟昔諸佛天雨四華之後，普入圓因，住、行、
X30n0605_p0660c04║向、地；忖於今佛雨華之後，皆成佛因，住、行、向、地，故
X30n0605_p0660c05║言雨大法雨也。吹大法蠡者，惟昔四眾見瑞歡喜，
X30n0605_p0660c06║得未曾有，障除機動，即改人、教、行、理；忖今眾喜，亦
X30n0605_p0660c07║應障除機動，改人、教、行、理，所改既深，故言吹大法
X30n0605_p0660c08║螺也。擊大法皷者，惟昔地動已後，即有六番破無
X30n0605_p0660c09║明賊；忖於今佛地動已後，亦應六番破無明惑，聲
X30n0605_p0660c10║教極妙，故言擊大法皷也。演大法義者，惟昔諸佛
X30n0605_p0660c11║放白毫光，後說法華彼此道同，忖於今佛放光已
X30n0605_p0660c12║後，廣明五佛道同，既是佛道故言演大法義也。如
X30n0605_p0660c13║是五句悉是惟昔判今、忖今類昔，會文附義唯少
X30n0605_p0660c14║入定一瑞，其雨華動地放光等，皆由入定故爾，意
X30n0605_p0660c15║則兼具無勞疑也。今更別解，初一句是總，後四句
X30n0605_p0660c16║是別。總者大法是也，別者雨吹擊演開示悟入是
X30n0605_p0660c17║也。如天非小大非赤白而雨赤白之華，如第一義
X30n0605_p0660c18║非開示悟入，見此理時即證開示悟入。譬如種子
X30n0605_p0660c19║得雨萌開，今聞大法雨潤法性種、破無明糠，開於
X30n0605_p0660c20║十住佛知見也。譬如吹螺知是改號，今之與先已
X30n0605_p0660c21║得十住，今從十住聞法更改入十行示佛知見。譬
X30n0605_p0660c22║如擊皷知是誡兵，今之與先已在十行，今從十行
X30n0605_p0660c23║聞法誡入迴向悟佛知見也。演之言布橫濶豎深
X30n0605_p0660c24║乃是演義，今之與先已在十向，今從十迴向入於
X30n0605_p0661a01║十地入佛知見，窮源盡邊深廣備足。惟昔六瑞已
X30n0605_p0661a02║後即開示悟入，忖今瑞後亦應如是。△二、略曾見
X30n0605_p0661a03║答。
X30n0605_p0661a04║諸善男子！我於過去諸佛曾見此瑞，放斯光已，即說
X30n0605_p0661a05║大法。是故當知，今佛現光亦復如是，欲令眾生咸得
X30n0605_p0661a06║聞知一切世間難信之法，故現斯瑞。
X30n0605_p0661a07║初以己智惟忖，今以略曾則小，分明於前矣。舉此
X30n0605_p0661a08║答他土之問也。此土五瑞不通他土，唯放光一瑞
X30n0605_p0661a09║徧照東方，故知略曾見答，專答放光，故知是答他
X30n0605_p0661a10║土之問也。今見如昔，昔秖如今，欲令眾生咸得聞
X30n0605_p0661a11║知者，即聞思兩慧亦信法兩行，收無量歸一，改三
X30n0605_p0661a12║乘教理六番，破無明等諸佛道同，開示悟入佛之
X30n0605_p0661a13║知見，故言一切世間難信之法也。△三、廣曾見答
X30n0605_p0661a14║三：初、引一佛同三：初、明時節。
X30n0605_p0661a15║諸善男子！如過去無量無邊不可思議阿僧祇劫。
X30n0605_p0661a16║廣曾見答，更分明於略。此廣答此土他土之問。彌
X30n0605_p0661a17║勒因光橫見東方以為問，文殊引昔豎見而為答，
X30n0605_p0661a18║橫豎顯諸佛道同也。般若經中，須菩提白佛：無量、
X30n0605_p0661a19║無數、無邊，有何揀異？佛言：無數者，名不墮數中。若
X30n0605_p0661a20║有為性中，若無為性中，皆不墮也。無量者，量不可
X30n0605_p0661a21║測。若過去，若未來，若現在，皆不可測。無邊者，諸法
X30n0605_p0661a22║邊底，皆不可得。既云無量無邊，是則不可思議，無
X30n0605_p0661a23║所比擬，難可形容矣。梵語阿僧祇劫，此翻無數時
X30n0605_p0661a24║分。△二、標名同。
X30n0605_p0661b01║爾時，有佛號日月燈明如來、應供、正徧知、明行足、善
X30n0605_p0661b02║逝、世間解、無上士、調御丈夫、天人師、佛、世尊。
X30n0605_p0661b03║有佛號，日月燈明是標名同。問：其通號可得是同，
X30n0605_p0661b04║別名云何同耶？答：此當以名別義同為釋。何則？以
X30n0605_p0661b05║日是慧，月是定，定慧是自行德，燈明是化他德，由
X30n0605_p0661b06║能仁能定慧，又能自他。又日月燈是三智，今佛亦
X30n0605_p0661b07║三智，隨緣稱別，義則不殊，故言名同。記云：通號者，
X30n0605_p0661b08║應身皆具十號，故名為通。法身望應，亦得義立。吾
X30n0605_p0661b09║今此身即是法身，故知應號即法號也。然釋法號，
X30n0605_p0661b10║須從法立。此如止觀第二記云：乘無二智來契正
X30n0605_p0661b11║境，故曰如來。以無二理徧入諸法，名應供。了不二
X30n0605_p0661b12║智，智體無偏，名正徧知。知無二法，互通法界，雖無
X30n0605_p0661b13║來往，徧入三世，名明行足。無二之法，性冥三德，名
X30n0605_p0661b14║善逝。理徧一切，具三世間，解此理故，名世間解。能
X30n0605_p0661b15║解此理，無復過上，名無上士。解此理，能調難調，調
X30n0605_p0661b16║十法界，名調御。了法界法，名為丈夫。契此理故，一
X30n0605_p0661b17║切宗仰，過於三教人天之上，名天人師。覺此理故，
X30n0605_p0661b18║名之為佛。達此理故，為三世之所宗敬，名為世尊。
X30n0605_p0661b19║智契法身，具法界號，故能垂示應身十號也。當知
X30n0605_p0661b20║法應十號，一體無二。△三、說法同三：初、明始說頓
X30n0605_p0661b21║同。
X30n0605_p0661b22║演說正法，初善、中善、後善，其義深遠，其語巧妙，純一
X30n0605_p0661b23║無雜，具足清白梵行之相。
X30n0605_p0661b24║演說正法初中後善，即是初開頓教七善。其七善
X30n0605_p0661c01║之語通乎大小，今尋文是大乘七善也。初中後善
X30n0605_p0661c02║者，即頓教序正通流，名為時節善。其義深遠者，即
X30n0605_p0661c03║是頓教了義之理，二乘不能測其邊底，故言深遠，
X30n0605_p0661c04║是名義善。其語巧妙，即頓教八音所吐，會理直說，
X30n0605_p0661c05║悅菩薩心，即頓教之文，名為語善。純一無雜，不與
X30n0605_p0661c06║二乘共，即是頓教獨一善。具足者，具明界內外滿
X30n0605_p0661c07║字之法，即是頓教圓滿善。清白者，無二邊之瑕穢，
X30n0605_p0661c08║即是頓教調柔善。南嶽云：是行善耳。梵行之相者，
X30n0605_p0661c09║梵即頓教無緣慈善。又初中後善，解者不同。今依
X30n0605_p0661c10║一途，若小乘中以戒定慧為三善，大乘以初中後
X30n0605_p0661c11║心為三善。又金光明最勝王經第四云：前心如來
X30n0605_p0661c12║不可思議，中心如來種種莊嚴，後心如來不可破
X30n0605_p0661c13║壞。此亦三善之意。文殊引古佛頓教七善與今佛
X30n0605_p0661c14║頓說七善同，亦與他土初頓說同。所以用此為答
X30n0605_p0661c15║者，酬上彌勒據光橫問他土，佛云：聖王師子演說
X30n0605_p0661c16║經法，微妙第一。於是文殊豎引其昔，舉此為答，即
X30n0605_p0661c17║是初佛說頓法同也。△二、明開漸同。
X30n0605_p0661c18║為求聲聞者，說應四諦法，度生老病死，究竟涅槃。為
X30n0605_p0661c19║求辟支佛者，說應十二因緣法。為諸菩薩，說應六波
X30n0605_p0661c20║羅蜜。
X30n0605_p0661c21║為求聲聞人說應四諦法者，即是古佛次頓之後
X30n0605_p0661c22║開漸教法同也。所以上問若人遭苦為說涅槃，今
X30n0605_p0661c23║引古佛亦開此漸用答斯問。為求辟支佛說應十
X30n0605_p0661c24║二因緣法，答上若人有福志求勝法之問。為諸菩
X30n0605_p0662a01║薩說應六波羅蜜，答上佛子修種種行之問。皆引
X30n0605_p0662a02║古佛開漸教同，廣引曾見佛以答他土之問。說應
X30n0605_p0662a03║者，法與機相當，機與法相稱之謂也。△三、明開頓
X30n0605_p0662a04║同。
X30n0605_p0662a05║令得阿耨多羅三藐三菩提，成一切種智。
X30n0605_p0662a06║令得三菩提，成一切種智。此明古佛說頓漸之後，
X30n0605_p0662a07║即顯實之說始終究竟。此答彌勒見他土佛般涅
X30n0605_p0662a08║槃後起塔之問耳。引古佛說法至六波羅蜜，明今
X30n0605_p0662a09║佛已與昔同。從令得三菩提去，明今佛當與昔同。
X30n0605_p0662a10║△二、引二萬佛同。
X30n0605_p0662a11║次復有佛，亦名日月燈明；次復有佛，亦名日月燈明；
X30n0605_p0662a12║如是二萬佛皆同一字，號日月燈明；又同一姓，姓頗
X30n0605_p0662a13║羅墮。彌勒當知，初佛、後佛皆同一字，名日月燈明，十
X30n0605_p0662a14║號具足，所可說法初、中、後善。
X30n0605_p0662a15║次引二萬佛名號說法皆同。初引一佛備舉頓漸
X30n0605_p0662a16║說法同，中舉二萬佛但舉說頓同，故言初中後善。
X30n0605_p0662a17║後引一佛但舉開漸同，此是互舉耳，指前可知。而
X30n0605_p0662a18║不引二萬前佛者，正為名字說法皆同，據義為便。
X30n0605_p0662a19║頗羅墮翻捷疾，亦云利根，亦云滿語。又本行集翻
X30n0605_p0662a20║重幢，即婆羅門十八姓中之一姓也。△三、引最後
X30n0605_p0662a21║一佛同三：初、曾見事與今已同。
X30n0605_p0662a22║其最後佛未出家時，有八王子：一名、有意，二名、善意，
X30n0605_p0662a23║三名、無量意，四名、寶意，五名、增意，六名、除疑意，七名、
X30n0605_p0662a24║響意，八名、法意。是八王子威德自在，各領四天下。是
X30n0605_p0662b01║諸王子聞父出家得阿耨多羅三藐三菩提，悉捨王
X30n0605_p0662b02║位，亦隨出家，發大乘意，常修梵行，皆為法師，已於千
X30n0605_p0662b03║萬佛所植諸善本。
X30n0605_p0662b04║其最後佛有八王子，此是曾見事，與今已同。然昔
X30n0605_p0662b05║佛八子，今佛一子，數雖不等，並出同居之土。夫土
X30n0605_p0662b06║有見思，俱示有子，有子事同。一八赴緣，別有所表，
X30n0605_p0662b07║生一子表一道清淨，生八子表八正道，其數異義
X30n0605_p0662b08║同，今取有子義同也。又昔佛子出家，發大乘意，今
X30n0605_p0662b09║佛子住小乘果，此云何同？其昔佛化道已竟，顯本
X30n0605_p0662b10║事彰，故言發大乘意。今未發迹，猶言羅漢，至下文
X30n0605_p0662b11║發本，即是菩薩，其義則同矣。△二、曾見事與今今
X30n0605_p0662b12║同二：初、現相同二：初、明此土六瑞同。
X30n0605_p0662b13║是時，日月燈明佛說大乘經，名無量義教菩薩法，佛
X30n0605_p0662b14║所護念。說是經已，即於大眾中結跏趺坐，入於無量
X30n0605_p0662b15║義處三昧，身心不動。是時，天雨曼陀羅華、摩訶曼陀
X30n0605_p0662b16║羅華、曼殊沙華、摩訶曼殊沙華，而散佛上及諸大眾，
X30n0605_p0662b17║普佛世界六種震動。爾時，會中比丘、比丘尼、優婆塞、
X30n0605_p0662b18║優婆夷，天、龍、夜叉、乾闥婆、阿修羅、迦樓羅、緊那羅、摩
X30n0605_p0662b19║睺羅伽、人、非人，及諸小王、轉輪聖王等，是諸大眾得
X30n0605_p0662b20║未曾有，歡喜合掌，一心觀佛。爾時，如來放眉間白毫
X30n0605_p0662b21║相光，照東方萬八千佛土，靡不周徧。
X30n0605_p0662b22║昔佛自土六瑞，悉與今同，次第如文。△二明他土
X30n0605_p0662b23║六瑞同
X30n0605_p0662b24║如今所見，是諸佛土。
X30n0605_p0662c01║惟他土六瑞總云如今所見，則知昔佛他土六瑞
X30n0605_p0662c02║亦與今同。△二懷疑同。
X30n0605_p0662c03║彌勒當知，爾時會中有二十億菩薩樂欲聽法，是諸
X30n0605_p0662c04║菩薩見此光明普照佛土得未曾有，欲知此光所為
X30n0605_p0662c05║因緣。
X30n0605_p0662c06║然昔明別序，只有現相、懷疑二序同，而無集眾、發
X30n0605_p0662c07║問、答問三序者，義推則有。既言說法，知必集眾；既
X30n0605_p0662c08║道懷疑，知應有問。若問必答，例二必兼，得三序同
X30n0605_p0662c09║也。又若述昔答，則不俟文殊費辭；既不言答，亦不
X30n0605_p0662c10║出問，其義可解。然此一文而有三意，今通作一節
X30n0605_p0662c11║釋之。欲明次第，請照前科。△三、曾見事與今當同
X30n0605_p0662c12║六：初、明因人同。
X30n0605_p0662c13║時，有菩薩名曰妙光，有八百弟子。
X30n0605_p0662c14║昔佛定起因妙光說經，今佛定起因身子說經，此
X30n0605_p0662c15║云何同？當知昔因妙光今因身子，正是所因人同。
X30n0605_p0662c16║且昔佛八子師於妙光，如來定起對告妙光，又付
X30n0605_p0662c17║託妙光。今佛子羅云亦師身子，佛從定起亦對告
X30n0605_p0662c18║身子，至迹門竟又付託身子。今古孱齊更若為勝？
X30n0605_p0662c19║此而近棄身子遠取藥王。疑者言：妙光是菩薩，身
X30n0605_p0662c20║子是聲聞，云何是同？昔事已彰譚為菩薩，今事未
X30n0605_p0662c21║發道是聲聞，比及發迹身子是大菩薩，非同何謂？
X30n0605_p0662c22║昔妙光垂迹何必不作聲聞？特是文殊巧說方便
X30n0605_p0662c23║隱顯耳。弟子者，淨名疏云：夫師有匠成之能，學者
X30n0605_p0662c24║有資稟之德。資則捨父從師敬師如父，師之謙讓
X30n0605_p0663a01║處資如弟。△二、說法名同。
X30n0605_p0663a02║是時，日月燈明佛從三昧起，因妙光菩薩說大乘經，
X30n0605_p0663a03║名妙法蓮華，教菩薩法，佛所護念。
X30n0605_p0663a04║說法名同，如文可見。然上彌勒見他土，初頓頓，後
X30n0605_p0663a05║見漸漸，後見種種行，行後無境，於後見佛涅槃。今
X30n0605_p0663a06║文殊答曾見佛，初頓頓，後漸漸，後云種種行，即見
X30n0605_p0663a07║法華。此彼六瑞之後，已說法華，法華之後，即入涅
X30n0605_p0663a08║槃。此則分明定答他土之問。△三時節同。
X30n0605_p0663a09║六十小劫不起于座。時會聽者亦坐一處。六十小劫
X30n0605_p0663a10║身心不動。聽佛所說謂如食頃。是時眾中無有一人。
X30n0605_p0663a11║若身若心而生懈倦。
X30n0605_p0663a12║時節同者，如下文云五十小劫謂如半日，即是同
X30n0605_p0663a13║也。記云六十小劫如食頃者，六十與五十，食頃與
X30n0605_p0663a14║半日，數似小異，皆即長而短，故云同也。生公云：豈
X30n0605_p0663a15║實然乎？表重法心志，故寄時云耳。若云寄時，應言
X30n0605_p0663a16║如六十小劫，何得直云六十小劫謂如食頃？故但
X30n0605_p0663a17║情謂，非實短也。△四、唱滅同。
X30n0605_p0663a18║日月燈明佛於六十小劫說是經已，即於梵、魔、沙門、
X30n0605_p0663a19║婆羅門，及天、人、阿脩羅眾中，而宣此言：如來於今日
X30n0605_p0663a20║中夜，當入無餘涅槃。
X30n0605_p0663a21║唱滅同者，昔說法華即唱入滅，亦如迦葉佛（云云）。
X30n0605_p0663a22║今佛說寶塔品中，明如來不久當入涅槃，化道已
X30n0605_p0663a23║足唱滅事齊。記云梵魔等者，梵即色主，亦三界主；
X30n0605_p0663a24║魔為欲主；沙門此云勤息，謂勤息惡故；婆羅門此
X30n0605_p0663b01║云淨行，於外道中出家云淨行種。此中先舉色欲
X30n0605_p0663b02║二主，四姓舉勝，六道標善，並且從勝略餘惡道者，
X30n0605_p0663b03║皆取入佛法易耳。古昔既爾，今佛亦然。如下經云：
X30n0605_p0663b04║即時釋迦牟尼佛，以神通力接諸大眾皆在虗空，
X30n0605_p0663b05║以大音聲普告大眾：誰能於此娑婆國土廣說此
X30n0605_p0663b06║經？今正是時，如來不久當般涅槃。但今佛雖唱滅
X30n0605_p0663b07║而未即滅，故云不久。信解亦云：將死不久，以在穢
X30n0605_p0663b08║土須說贖命，為捃拾故；扶律談常，令久住故；兼權
X30n0605_p0663b09║明實，助發實故；帶實用權，顯權力故；過常未常，始
X30n0605_p0663b10║末一故；色身常身，無生滅故。雖此不同，唱滅事等。
X30n0605_p0663b11║△五、授記同。
X30n0605_p0663b12║時有菩薩名曰德藏，日月燈明佛即授其記，告諸比
X30n0605_p0663b13║丘：是德藏菩薩次當作佛，號曰淨身多陀阿伽度、阿
X30n0605_p0663b14║羅訶、三藐三佛陀。
X30n0605_p0663b15║授記者，聖言說與曰授，果與心期曰記。昔佛授德
X30n0605_p0663b16║藏菩薩記，今經授身子聲聞記，豈得是同？須知昔
X30n0605_p0663b17║事已成，故言授菩薩記。正是會三歸一，聲聞得記
X30n0605_p0663b18║也。若說昔授聲聞記者，佛從定起，更何所論？文殊
X30n0605_p0663b19║巧談，故不發迹耳。多陀阿伽度者，此云如來。阿羅
X30n0605_p0663b20║訶，此云應供。三藐三佛陀，此云正徧知。即十號中
X30n0605_p0663b21║舉其三耳。淨名云：若我分別此三句義，窮劫不盡。
X30n0605_p0663b22║△六、滅後通經同五：初、明時節。
X30n0605_p0663b23║佛授記已，便於中夜入無餘涅槃。
X30n0605_p0663b24║此文有三：一、時節者，即佛滅度後也。△二出其人
X30n0605_p0663c01║佛滅度後，妙光菩薩持妙法蓮華經。
X30n0605_p0663c02║二出其人，即妙光也。△三明久近
X30n0605_p0663c03║滿八十小劫，為人演說。
X30n0605_p0663c04║三、久近，即八十小劫也。△四、明所化眾二：初、明已
X30n0605_p0663c05║成弟子。
X30n0605_p0663c06║日月燈明佛八子皆師妙光，妙光教化令其堅固阿
X30n0605_p0663c07║耨多羅三藐三菩提。是諸王子供養無量百千萬億
X30n0605_p0663c08║佛已，皆成佛道；其最後成佛者，名曰：然燈。
X30n0605_p0663c09║已成即八子行，成久已得佛。△二、明當成弟子。
X30n0605_p0663c10║八百弟子中，有一人號曰求名，貪著利養，雖復讀誦
X30n0605_p0663c11║眾經，而不通利，多所忘失，故號求名。是人亦以種諸
X30n0605_p0663c12║善根因緣故，得值無量百千萬億諸佛，供養恭敬，尊
X30n0605_p0663c13║重讚歎。
X30n0605_p0663c14║當成，即八百弟子數中一人，今方成住補處也。又
X30n0605_p0663c15║八百者，近則釋疑密開壽量。釋疑者，或謂彌勒是
X30n0605_p0663c16║補處為大，文殊非補處為小，小不應答、大不應問，
X30n0605_p0663c17║故舉八百宜應有問。妙光昔親對佛先復為師，故
X30n0605_p0663c18║釋疑非謬。密開壽量者，八子最小佛號然燈，然燈
X30n0605_p0663c19║是定光，妙光是釋迦九世祖師孫，今成佛師祖為
X30n0605_p0663c20║弟子，葢師弟無定，將密顯生非生滅非滅之意。問：
X30n0605_p0663c21║彌勒昔見諸佛曾聞法華，今何故疑問？答：時眾機
X30n0605_p0663c22║宜應須扣發。記云釋疑意者，彌勒雖在八百之數，
X30n0605_p0663c23║因多遊棄習名曰求名，雖藉宿因補釋迦處，豈若
X30n0605_p0663c24║妙德諸教盛談，況曾為師？今則釋疑非謬。言密開
X30n0605_p0664a01║壽量者，此預激時眾密發疑端，豈有伽耶適成而
X30n0605_p0664a02║已。師為弟子，兩時弟子何者為尊？二處之師誰為
X30n0605_p0664a03║實說？既師弟無定本迹難憑，終須克覈令理有歸，
X30n0605_p0664a04║密生其端本門方審。言九代祖師者，若論八子皆
X30n0605_p0664a05║師妙光，則八子皆以妙光而為父師。既云八子展
X30n0605_p0664a06║轉授記，雖同師妙光，應先記長子，餘則次第展轉
X30n0605_p0664a07║為師，故得妙光居八代之首。八子最後名曰然燈，
X30n0605_p0664a08║然燈既為釋迦之師，是故妙光為九代之祖。生非
X30n0605_p0664a09║生等既師弟更互，當知師弟之生實非生爾。前曾
X30n0605_p0664a10║滅滅亦非滅，必久曾證非生非滅常住之理，故今
X30n0605_p0664a11║迹示生滅故云非等。又迹難測故故生非生，本理
X30n0605_p0664a12║妙故故滅非滅，本迹雖殊不思議一，是故須以非
X30n0605_p0664a13║生非滅之師弟預密表之。然燈者，大論云：太子生
X30n0605_p0664a14║時一切身邊光如燈故。故云然燈，直至成佛亦號
X30n0605_p0664a15║然燈。釋尊修行名儒童時，二僧祇滿遇然燈佛得
X30n0605_p0664a16║授記莂。△五、結會古今。
X30n0605_p0664a17║彌勒當知，爾時妙光菩薩豈異人乎？我身是也。求名
X30n0605_p0664a18║菩薩，汝身是也。
X30n0605_p0664a19║△四、分明判答
X30n0605_p0664a20║今見此瑞與本無異，是故惟忖：今日如來當說大乘
X30n0605_p0664a21║經，名妙法蓮華，教菩薩法，佛所護念。
X30n0605_p0664a22║分明判答者，由今昔六瑞既同，惟忖決定不謬，略
X30n0605_p0664a23║曾廣曾皆決定也。當說大乘，決定前說法瑞也。名
X30n0605_p0664a24║妙法蓮華，決定前雨華瑞也。教菩薩法，決定前眾
X30n0605_p0664b01║喜瑞也。佛所護念，決定前地動瑞也。兼總入定悉
X30n0605_p0664b02║在其中。
X30n0605_p0664b03║爾時文殊師利於大眾中，欲重宣此義，而說偈言：
X30n0605_p0664b04║△二、偈頌二：初、頌廣曾見答，二、頌分明判答。初文
X30n0605_p0664b05║又二：初、頌一佛同。
X30n0605_p0664b06║我念過去世，無量無數劫，有佛人中尊，號日月燈明。
X30n0605_p0664b07║世尊演說法，度無量眾生，無數億菩薩，令入佛智慧。
X30n0605_p0664b08║此兩行頌上廣曾見中時節、名號、說法等同也。△
X30n0605_p0664b09║二、頌最後一佛同三：初、頌曾見事與今已同。
X30n0605_p0664b10║佛未出家時，所生八王子，見大聖出家，亦隨修梵行。
X30n0605_p0664b11║△二、頌曾見事與今今同二：初、頌現相同二：初、頌
X30n0605_p0664b12║此土六瑞。
X30n0605_p0664b13║時佛說大乘，經名無量義，於諸大眾中，而為廣分別。
X30n0605_p0664b14║佛說此經已，即於法座上，跏趺坐三昧，名無量義處。
X30n0605_p0664b15║天雨曼陀華，天鼓自然鳴，諸天龍鬼神，供養人中尊。
X30n0605_p0664b16║一切諸佛土，即時大震動，佛放眉間光，現諸希有事。
X30n0605_p0664b17║此四行頌此土六瑞同而長出。天皷自然鳴，表無
X30n0605_p0664b18║問自說也。現諸希有事者，即總頌諸瑞也。加趺，字
X30n0605_p0664b19║書云：大坐也。即是箕踞之謂。婆沙論云：以兩足趺
X30n0605_p0664b20║加致兩䯗，如龍蟠結。又云：重疊兩足，左右交蟠。故
X30n0605_p0664b21║云結加。△二、頌他土六瑞五：初、頌見六趣眾生同。
X30n0605_p0664b22║此光照東方，萬八千佛土，示一切眾生，生死業報處。
X30n0605_p0664b23║有見諸佛土，以眾寶莊嚴，瑠璃頗梨色，斯由佛光照。
X30n0605_p0664b24║及見諸天人，龍神夜叉眾，乾闥緊那羅，各供養其佛。
X30n0605_p0664c01║此三行頌見六趣眾生。同記云：此三行為四：初半
X30n0605_p0664c02║行重明總瑞；次一句正舉六趣故云一切；次一句
X30n0605_p0664c03║中總明生死因果及處，生死兩字是總標，業明生
X30n0605_p0664c04║死之因，報明生死之果，處即二十五有，故亦與此
X30n0605_p0664c05║同；次一行明所依土，前長行之文及問答中皆不
X30n0605_p0664c06║云光色，至此方云者，前豈應無？次一行明諸趣供
X30n0605_p0664c07║養，雖云供養意表機成，當知前亦非無也。問：既云
X30n0605_p0664c08║莊嚴則是淨土，既云道同那列淨土？答：淨由光照
X30n0605_p0664c09║元具六道，矧彼淨土則無惡道之名，故知非但色
X30n0605_p0664c10║淨由光，亦乃眾寶具足。各供者，則指萬八千土。瑠
X30n0605_p0664c11║璃玻瓈色者，瑠璃具云吠瑠璃，此翻不遠山寶，西
X30n0605_p0664c12║域有山去波羅奈城不遠，彼山出此寶故以為名。
X30n0605_p0664c13║玻瓈此云水玉，其色多紅。△二、頌見佛同。
X30n0605_p0664c14║又見諸如來，自然成佛道，身色如金山，端嚴甚微妙，
X30n0605_p0664c15║如淨瑠璃中，內現真金像。
X30n0605_p0664c16║自然成佛道者，方便道則加心修習，發得真道，即
X30n0605_p0664c17║是自然任運，與理合也。問：發真自然，何須諸佛說
X30n0605_p0664c18║法？答：如船順流，若更遇風，加之以棹，則疾有所至。
X30n0605_p0664c19║風喻見佛聞法，棹喻修行。例如初果，任運七生，若
X30n0605_p0664c20║值佛加修，或一生二生，得至無學。又自然成佛道
X30n0605_p0664c21║是報身，瑠璃是法身，本淨金像是應身，應物現形
X30n0605_p0664c22║之義。△三頌說頓同。
X30n0605_p0664c23║世尊在大眾，敷演深法義，
X30n0605_p0664c24║前半偈頌說頓，此則將法約人。良由法既深玄，當
X30n0605_p0665a01║知必運大機而開頓教，葢頌上純一無雜七善之
X30n0605_p0665a02║文。△四、頌三乘漸同。
X30n0605_p0665a03║一一諸佛土，聲聞眾無數，因佛光所照，悉見彼大眾。
X30n0605_p0665a04║或有諸比丘，在於山林中，精進持淨戒，猶如護明珠。
X30n0605_p0665a05║又見諸菩薩，行施忍辱等，其數如恒沙，斯由佛光照。
X30n0605_p0665a06║次從一一諸佛土去，有三行，頌明開漸教。三教同
X30n0605_p0665a07║此，即將人約法，則人既二乘，必知是開三藏，即頌
X30n0605_p0665a08║上為求聲聞人說應四諦等也。文中雖不頌出緣
X30n0605_p0665a09║覺，義則兼攝在中，行施、忍辱等，等於四度耳。此一
X30n0605_p0665a10║行頌上六度大乘。△五、頌菩薩修行。
X30n0605_p0665a11║又見諸菩薩，深入諸禪定，身心寂不動，以求無上道。
X30n0605_p0665a12║又見諸菩薩，知法寂滅相，各於其國土，說法求佛道。
X30n0605_p0665a13║此兩行頌上見他土菩薩種種因緣信解相貌，略
X30n0605_p0665a14║不答上起塔者，以上不見他土說法華相，次則見
X30n0605_p0665a15║起塔，今既答出法華相，故起塔入滅之事在後答
X30n0605_p0665a16║也。△二頌昔懷疑同。
X30n0605_p0665a17║爾時四部眾，見日月燈佛，現大神通力，其心皆歡喜，
X30n0605_p0665a18║各各自相問：是事何因緣？
X30n0605_p0665a19║此一行半追頌昔佛四眾疑念，如文可解。△三、頌
X30n0605_p0665a20║昔曾見事與今當同六：初、頌因人同。
X30n0605_p0665a21║天人所奉尊，適從三昧起。讚妙光菩薩，汝為世間眼。
X30n0605_p0665a22║一切所歸信，能奉持法藏。如我所說法，唯汝能證知。
X30n0605_p0665a23║世尊既讚歎，令妙光歡喜。
X30n0605_p0665a24║世間眼者，言菩薩為世間出世間之眼，化導于人
X30n0605_p0665b01║也。△二、頌說法同。
X30n0605_p0665b02║說是法華經。
X30n0605_p0665b03║△三頌時節同。
X30n0605_p0665b04║滿六十小劫，不起於此座。所說上妙法，是妙光法師，
X30n0605_p0665b05║悉皆能受持。
X30n0605_p0665b06║此約不思議延促劫智論之妙光，皆悉受持昔之
X30n0605_p0665b07║佛法，亦如身子受佛付囑也。△四、頌唱滅同四：初、
X30n0605_p0665b08║唱滅，二、囑累（汝一），三、悲泣（世尊），四、安慰（聖主）。
X30n0605_p0665b09║佛說是法華，令眾歡喜已，尋即於是日，告於天人眾：
X30n0605_p0665b10║諸法實相義，已為汝等說，我今於中夜，當入於涅槃。
X30n0605_p0665b11║汝一心精進，當離於放逸，諸佛甚難值，億劫時一遇。
X30n0605_p0665b12║世尊諸子等，聞佛入涅槃，各各懷悲惱，佛滅一何速？
X30n0605_p0665b13║聖主法之王，安慰無量眾，我若滅度時，汝等勿憂怖。
X30n0605_p0665b14║此文有唱滅、囑累、慰喻等。囑累如遺教，悲泣如涅
X30n0605_p0665b15║槃，慰喻亦如遺教。其得度者，悉皆得度；其未度者，
X30n0605_p0665b16║皆作得度因緣。例如今佛將付彌勒也。囑累如遺
X30n0605_p0665b17║教者，遺教云：我滅度後，汝等當珍敬波羅提木叉，
X30n0605_p0665b18║如暗遇明，如貧得寶，當知是汝大師。若我住世，無
X30n0605_p0665b19║異此也。悲泣如涅槃者，涕泣盈目，徧體血現，如波
X30n0605_p0665b20║羅奢華。此即恭法慕人之志也。有慰喻亦如遺教
X30n0605_p0665b21║者，彼經末云：汝等比丘，勿懷悲惱。若我住世，一劫
X30n0605_p0665b22║二劫，會亦應滅。會而不離，終不可得。自利利人，法
X30n0605_p0665b23║皆具足。若我久住，更無所益。例如今佛將付彌勒，
X30n0605_p0665b24║如云一稱南無佛，皆得值彌勒等。後彌勒初成道
X30n0605_p0665c01║時，而語之曰：釋迦牟尼種種訶責，無奈汝何。教植
X30n0605_p0665c02║來緣，今得值我。此即彌勒受付囑之文。△五頌授
X30n0605_p0665c03║記同。
X30n0605_p0665c04║是德藏菩薩，於無漏實相，心已得通達，其次當作佛，
X30n0605_p0665c05║號曰為淨身，亦度無量眾。
X30n0605_p0665c06║△六、頌滅後通經同五：初、頌時節。
X30n0605_p0665c07║佛此夜滅度，如薪盡火滅，分布諸舍利，而起無量塔。
X30n0605_p0665c08║比丘比丘尼，其數如恒沙，倍復加精進，以求無上道。
X30n0605_p0665c09║△二頌其人。
X30n0605_p0665c10║是妙光法師，奉持佛法藏，
X30n0605_p0665c11║△三頌久近。
X30n0605_p0665c12║八十小劫中，廣宣法華經。
X30n0605_p0665c13║△四、頌所化眾二：初、頌已成弟子。
X30n0605_p0665c14║是諸八王子，妙光所開化，堅固無上道，當見無數佛。
X30n0605_p0665c15║供養諸佛已，隨順行大道，相繼得成佛，轉次而授記。
X30n0605_p0665c16║最後天中天，號曰然燈佛，諸仙之導師，度脫無量眾。
X30n0605_p0665c17║△二頌當成弟子。
X30n0605_p0665c18║是妙光法師，時有一弟子，心常懷懈怠，貪著於名利。
X30n0605_p0665c19║求名利無厭，多遊族姓家，棄捨所習誦，廢忘不通利。
X30n0605_p0665c20║以是因緣故，號之為求名，亦行眾善業，得見無數佛。
X30n0605_p0665c21║供養於諸佛，隨順行大道，具六波羅蜜，今見釋師子。
X30n0605_p0665c22║其後當作佛，號名曰彌勒，廣度諸眾生，其數無有量。
X30n0605_p0665c23║時有一弟子者，以父兄之禮而事於師，故曰弟子。
X30n0605_p0665c24║又云：生在師後名曰弟。解從師生名為子。故師召
X30n0605_p0666a01║資為弟子，在於讓也。資亦自稱為弟子，在於敬也。
X30n0605_p0666a02║是知弟子之義，韞乎敬讓。多遊族姓者，尚書曰：方
X30n0605_p0666a03║命圮族。族，類也。周禮：四閭為族。族亦聚也。△五、結
X30n0605_p0666a04║會古今。
X30n0605_p0666a05║彼佛滅度後，懈怠者汝是，妙光法師者，今則我身是。
X30n0605_p0666a06║△二、頌分明判答三：初、頌說大乘經。
X30n0605_p0666a07║我見燈明佛，本光瑞如此，以是知今佛，欲說法華經。
X30n0605_p0666a08║此四行頌，上分明判，答有三意，照科可見。又前彌
X30n0605_p0666a09║勒釋四伏難，令文殊必定有答，此中是文殊斷四
X30n0605_p0666a10║伏難，使彌勒莫復更問。初第一疑，因文殊廣引先
X30n0605_p0666a11║佛曾說法華，故彌勒潛疑欲問，良以諸佛赴緣，人
X30n0605_p0666a12║時各異，古佛雖名法華，今佛何必如此？文殊即以
X30n0605_p0666a13║第一偈斷云：我見燈明佛，本光瑞如此，以是知今
X30n0605_p0666a14║佛，欲說法華經。此斷其疑名之問。△二、頌教菩薩。
X30n0605_p0666a15║今相如本瑞，是諸佛方便，今佛放光明，助發實相義。
X30n0605_p0666a16║諸人今當知，合掌一心待，佛當雨法雨，充足求道者。
X30n0605_p0666a17║彌勒因此又疑：自有名同義同，自有名同義異，此
X30n0605_p0666a18║名何所顯召？文殊即以第二偈斷云：今相如本瑞，
X30n0605_p0666a19║是諸佛方便，今佛放光明，助發實相義。此是斷其
X30n0605_p0666a20║疑體之問。彌勒因此又疑：實相無相，何人會之？文
X30n0605_p0666a21║殊即以第三偈斷云：諸人今當知，合掌一心待，佛
X30n0605_p0666a22║當雨法雨，充足求道者。此斷其疑宗之問。△三、頌
X30n0605_p0666a23║佛所護念。
X30n0605_p0666a24║諸求三乘人，若有疑悔者，佛當為除斷，令盡無有餘。
X30n0605_p0666b01║彌勒因此又疑佛雨法雨，止洽菩薩，亦潤二乘。文
X30n0605_p0666b02║殊即以第四偈斷云：諸求三乘人，若有疑悔者，佛
X30n0605_p0666b03║當為除斷，令盡無有餘。此即斷其疑用之問。彌勒
X30n0605_p0666b04║聯翩搆疑，文殊頻繁為斷，既事窮理盡，即得之於
X30n0605_p0666b05║懷，可謂善於問答，具二莊嚴矣。
X30n0605_p0666b06║
X30n0605_p0666b07║科註妙法蓮華經卷第一