X30n0605_p0666b08║
X30n0605_p0666b09║
X30n0605_p0666b10║科註妙法蓮華經卷第二
X30n0605_p0666b11║
X30n0605_p0666b12║宋　柯山金谿棲雲沙門　守倫　註
X30n0605_p0666b13║明　玉谿菩提菴沙門　法濟　參訂
X30n0605_p0666b14║　　吳興瓶城居士　閔夢得　較刻
X30n0605_p0666b15║△二正宗分二：初、約迹門開權顯實，二、約本門開
X30n0605_p0666b16║近顯遠。初文又二：初、正宗分，二、流通分。初文又八：
X30n0605_p0666b17║初、方便品，二、譬喻品，三、信解品，四、藥草喻品，五、授
X30n0605_p0666b18║記品，六、化城喻品，七、五百弟子品，八、人記品。初文
X30n0605_p0666b19║又二：初、釋品題。
X30n0605_p0666b20║玅法蓮華經方便品第二
X30n0605_p0666b21║釋此品題，有廣有略，先略次廣，略則三種方便，廣
X30n0605_p0666b22║則十雙權實。且三種方便者，謂法、用、能通、祕、妙三
X30n0605_p0666b23║也。言法用者，方者法也，便者用也，法有方圓，用有
X30n0605_p0666b24║差會，三權是矩是方，一實是規是圓，此義可釋他
X30n0605_p0666c01║經，非今品意。又方便者門也，門名能通，通於所通，
X30n0605_p0666c02║方便權略，皆是弄引，為真實作門，真實得顯，功由
X30n0605_p0666c03║方便，此從能顯得名，是故以門而釋方便，如經云：
X30n0605_p0666c04║開方便門，示真實相。此義可釋他經，非今品意。又
X30n0605_p0666c05║方者祕也，便者妙也，妙達於方，即是真祕，點衣內
X30n0605_p0666c06║無價之珠，與王頂上惟有一珠，無二無別，指客作
X30n0605_p0666c07║人，即長者子，亦無二無別，如斯之言，是祕是妙，如
X30n0605_p0666c08║經云：唯我知是相，十方佛亦然，止止不須說，我法
X30n0605_p0666c09║妙難思。故以祕釋方，以妙釋便，正是今品之意，故
X30n0605_p0666c10║言方便品也。言十雙權實者，一事理，二理教，三教
X30n0605_p0666c11║行，四縛脫，五因果，六體用，七漸頓，八開合，九通別，
X30n0605_p0666c12║十悉檀，於此十中，復約生起次第權實本迹等八
X30n0605_p0666c13║意，詳而釋之，然亦不出自行因果化他能所之義。
X30n0605_p0666c14║△二、釋經文二：初、略開三顯一，二、廣開三顯一。初
X30n0605_p0666c15║文又二：初、略開三顯一，二、動執生疑。初文又二：初、
X30n0605_p0666c16║長行，二、偈頌。初文又二：初、寄言歎二智，二、絕言歎
X30n0605_p0666c17║二智。初文又二：初、歎諸佛權實，二、歎釋迦權實。初
X30n0605_p0666c18║文又三：初、雙歎二：初、經家敘。
X30n0605_p0666c19║爾時，世尊從三昧安詳而起，告舍利弗：
X30n0605_p0666c20║爾時者，即指文殊答問竟時也。問：佛常在定，何故
X30n0605_p0666c21║言起？答：此有所示，往古諸佛說此經時，必先入無
X30n0605_p0666c22║量義定。今佛亦爾，入定緣理安心實相，出定令他
X30n0605_p0666c23║亦安心實相，內安實相方起化他，故言安詳而起
X30n0605_p0666c24║也。告舍利弗者，其小乘中智慧第一，將欲因其破
X30n0605_p0667a01║小智顯大智，故先告之以動羣輩耳。△二、正歎二
X30n0605_p0667a02║智二：初、歎實智。
X30n0605_p0667a03║諸佛智慧，甚深無量，
X30n0605_p0667a04║實智即諸佛智慧，非三教化他權實故言諸佛，顯
X30n0605_p0667a05║自行之實故言智慧，此智慧體即一心三智。甚深
X30n0605_p0667a06║無量即稱歎之辭，明佛實智竪徹如理之底故言
X30n0605_p0667a07║甚深，橫窮法界之邊故言無量。無量甚深竪高橫
X30n0605_p0667a08║廣，譬如根深則條茂、源遠則流長。實智既然，權智
X30n0605_p0667a09║例爾。△二、歎權智。
X30n0605_p0667a10║其智慧門難解難入，一切聲聞、辟支佛所不能知。
X30n0605_p0667a11║其智慧門，即是歎權智也。蓋是自行道前方便，有
X30n0605_p0667a12║進趣之力，故名為門。從門入到道中，道中稱實，道
X30n0605_p0667a13║前謂權。難解難入，歎權之辭，不謀而了，無方大用。
X30n0605_p0667a14║七種方便，不能測度，十住始解，十地為入。舉初與
X30n0605_p0667a15║後，中間難示難悟可知矣。別舉聲聞、緣覺所不能
X30n0605_p0667a16║知，以其執重，故別破之。法身本意，元以自行權實
X30n0605_p0667a17║擬之，無機逃走，故言不知。華嚴頓照，聾啞瞽聵，故
X30n0605_p0667a18║言不知。方等彈斥，保住草庵，故言不知。般若轉教，
X30n0605_p0667a19║無心悕取一䬸之意，故言不知。今大機啟發，放光
X30n0605_p0667a20║動地，彼此今古，諸佛道同，猶懷疑惑，故言不知。利
X30n0605_p0667a21║根菩薩，節節能知，鈍同二乘，是亦不知。△二、雙釋
X30n0605_p0667a22║二：初、釋實智。
X30n0605_p0667a23║所以者何？佛曾親近百千萬億無數諸佛，盡行諸佛
X30n0605_p0667a24║無量道法。
X30n0605_p0667b01║所以者何者，是徵起雙冠二智之辭。佛曾親近至
X30n0605_p0667b02║盡行道法，是釋諸佛實智。所以外值佛多稟承至
X30n0605_p0667b03║要故實智甚深，良由內行純厚盡行道法故實智
X30n0605_p0667b04║無量。無量則釋橫廣，甚深則釋竪高。△二、釋權智。
X30n0605_p0667b05║勇猛精進，名稱普聞。
X30n0605_p0667b06║勇猛精進，名稱普聞，是釋諸佛權智。其智慧門，難
X30n0605_p0667b07║解難入。良由勇猛精進，能入難入之門。既入門已，
X30n0605_p0667b08║澤被無彊，物欽勝德，故名稱普聞。亦可分句而釋。
X30n0605_p0667b09║勇猛精進，能入法門，即釋權智之深。名稱普聞，即
X30n0605_p0667b10║釋權智之廣。雖權文無深廣之語，若例實智，此義
X30n0605_p0667b11║可成。△三、雙結。初、結實智。
X30n0605_p0667b12║成就甚深未曾有法。
X30n0605_p0667b13║稱理究竟，故言成就；到彼岸底，故言甚深。此結成
X30n0605_p0667b14║實智。△二、結權智。
X30n0605_p0667b15║隨宜所說，意趣難解。
X30n0605_p0667b16║稱機適會，故言隨宜。非七方便人所知，故言難解。
X30n0605_p0667b17║此結成權智。△二、明釋迦權實三：初、雙歎二：初、歎
X30n0605_p0667b18║實智。
X30n0605_p0667b19║舍利弗！吾從成佛已來。
X30n0605_p0667b20║吾從成佛已來歎實智，若實智不圓，則佛道不成。
X30n0605_p0667b21║既云成佛，一成一切成，即是歎實智。△二、歎權智。
X30n0605_p0667b22║種種因緣，種種譬喻，廣演言教，無數方便，引導眾生，
X30n0605_p0667b23║令離諸著。
X30n0605_p0667b24║種種因緣下，是歎權智。四十餘年以三種化他權
X30n0605_p0667c01║實逗會眾生，故言種種因緣。譬喻者，小乘以芭蕉
X30n0605_p0667c02║水沫為譬，大乘以乾城鏡幻為譬。依諸經論，則小
X30n0605_p0667c03║乘譬於乳，大乘譬醍醐也。廣演者，能於一法出無
X30n0605_p0667c04║量義無數方便，即七種方便也。引導眾生令離諸
X30n0605_p0667c05║著，說散十善離三途著，說靜十善離欲界著，說三
X30n0605_p0667c06║藏法離見思著，說菩薩法離涅槃著，說佛法離順
X30n0605_p0667c07║道法愛著。△二、雙釋。
X30n0605_p0667c08║所以者何？如來方便知見波羅蜜皆已具足。
X30n0605_p0667c09║此雙釋二智。如來即是釋實智，從真如實相中來
X30n0605_p0667c10║而得成佛道，故名如來。方便即是釋權智，由於方
X30n0605_p0667c11║便善巧故，能種種因緣說也。知見波羅蜜者，即是
X30n0605_p0667c12║雙舉權實知見也。一切種智名實知，佛眼名實見；
X30n0605_p0667c13║道種智名權知，法眼名權見。悉到事理邊底故，悉
X30n0605_p0667c14║名波羅蜜。言皆已具足者，權實悉究竟也。△三、雙
X30n0605_p0667c15║結二：初、結實智。
X30n0605_p0667c16║舍利弗！如來知見廣大深遠。
X30n0605_p0667c17║此雙結二智。如來知見前文已明，今言廣大明橫、
X30n0605_p0667c18║深遠明竪，如此實智非橫非竪，寄言往歎論其橫
X30n0605_p0667c19║竪照無限極，如函大蓋大也。△二、結權智。
X30n0605_p0667c20║無量、無礙、力、無所畏、禪定、解脫、三昧，深入無際，成就
X30n0605_p0667c21║一切未曾有法。
X30n0605_p0667c22║無量無礙下。即結權智也。自行之權，道前方便，約
X30n0605_p0667c23║諸法門，故知是結權智明矣。當知實智無若干也。
X30n0605_p0667c24║無量即佛地四等也，無礙即佛地四辯也。能於一
X30n0605_p0668a01║辭一義旋出無量，樂說不窮，比於別通菩薩，如爪
X30n0605_p0668a02║上土，可方于地。力即十力，畏即四無所畏，禪即禪
X30n0605_p0668a03║之實相，定即首楞嚴之定，三昧即王三昧。深入無
X30n0605_p0668a04║際者，結成竪深。成就一切未曾有法者，結成橫廣。
X30n0605_p0668a05║△二、絕言歎二智二：初、舉絕歎之由二：初、舉絕歎
X30n0605_p0668a06║之由。
X30n0605_p0668a07║舍利弗！如來能種種分別巧說諸法，言辭柔輭，悅可
X30n0605_p0668a08║眾心。
X30n0605_p0668a09║再舉權實，作絕言之由。鄭重者，表殷勤也。如來能
X30n0605_p0668a10║善分別，巧說諸法者，即舉權也。言詞柔輭，悅可眾
X30n0605_p0668a11║心者，舉實也。如上文見他土說，頓云：其聲清淨，出
X30n0605_p0668a12║柔輭音。下文身子領解云：聞佛柔輭音，深遠甚微
X30n0605_p0668a13║妙。據前後兩文，則知舉實智也。問：前歎中則前實
X30n0605_p0668a14║後權，今何意前權後實耶？答：明前欲寄言，故從實
X30n0605_p0668a15║舒權；今欲絕言，須卷權歸實。△二、指絕言之境。
X30n0605_p0668a16║舍利弗！取要言之，無量無邊未曾有法，佛悉成就。
X30n0605_p0668a17║取要言之，是指實境。要者，則莫過于實。無量無邊
X30n0605_p0668a18║未曾有法，是指權境。又舉要是剏指之端，無量無
X30n0605_p0668a19║邊是指權，未曾有法是指實。言此二法，佛悉成就，
X30n0605_p0668a20║修道得故，此那可說？若單明一事，不應言悉；若雙
X30n0605_p0668a21║指權實，其義明矣。△二、正絕言歎二：初、正絕言歎。
X30n0605_p0668a22║止！舍利弗！不須復說。
X30n0605_p0668a23║印師云：欲因止生其疑請之心。觀師云：實法難知，
X30n0605_p0668a24║故先抑止，驚其常情。今明此法深寂，言語道斷，體
X30n0605_p0668b01║不可說，故止而歎之。設慈悲為說，聞不能解，傷其
X30n0605_p0668b02║善根，是故止也。△二、釋止歎意二：初、明佛是最上
X30n0605_p0668b03║人，修得最上法，故不可說二：初、明最上人權實橫
X30n0605_p0668b04║滿不可說。
X30n0605_p0668b05║所以者何？佛所成就第一希有難解之法。
X30n0605_p0668b06║此釋止歎之意。先明權實橫滿不可說。然成就對
X30n0605_p0668b07║不成就，難解對不難解，即是橫明成就修道得故，
X30n0605_p0668b08║故不可說。△二、明最上人權實竪深不可說。
X30n0605_p0668b09║唯佛與佛，乃能究盡。
X30n0605_p0668b10║唯佛與佛，乃能究盡。初中分獲，未盡其源。如十四
X30n0605_p0668b11║日之月，光用未普。獨佛與佛，究竟邊底。如十五日
X30n0605_p0668b12║之月，體無不圓，光無不徧。如此豎深，修道得故，故
X30n0605_p0668b13║不可說。△二、明甚深境界二：初、略標權實章。
X30n0605_p0668b14║諸法實相。
X30n0605_p0668b15║諸法，權也。實相，實也。此一句即是總標權實。△二、
X30n0605_p0668b16║廣釋權實相。
X30n0605_p0668b17║所謂諸法如是相、如是性、如是體、如是力、如是作、如
X30n0605_p0668b18║是因、如是緣、如是果、如是報、如是本末究竟等。
X30n0605_p0668b19║所謂諸法如是相等。此十句，今作四番釋之：一、約
X30n0605_p0668b20║十界，二、約佛界，三、約離合，四、約位。經云：諸法，故用
X30n0605_p0668b21║十界釋之。又云：佛所成就第一希有之法，故用佛
X30n0605_p0668b22║果釋之。又云：止止不須說，我法妙難思，故用離合
X30n0605_p0668b23║釋之。又云：唯佛與佛乃能究盡，故用約位釋之。初、
X30n0605_p0668b24║約十界者，謂六道、四聖之十法也。法雖無量，數不
X30n0605_p0668c01║出十；一一界中雖復多派，不出十如。如地獄界，當
X30n0605_p0668c02║地自具相性本末，亦具畜生界相性本末，乃至佛
X30n0605_p0668c03║界相性本末，無有缺減。故毗曇毗婆沙第七云：地
X30n0605_p0668c04║獄道成就他化天法，即是其例。餘九法界亦如是。
X30n0605_p0668c05║當知一一界皆有九界十如，若照自位九界十如，
X30n0605_p0668c06║皆名為權；照其自位佛界十如，名之為實。一中具
X30n0605_p0668c07║無量，無量中具一，所以名不可思議。若照六道三
X30n0605_p0668c08║聖五如為權，若照佛界四如為實，當分歷歷，此則
X30n0605_p0668c09║可說可示，何俟止止絕言歎哉？所以一中無量，凡
X30n0605_p0668c10║夫雖具，理絕情迷；二乘雖具，捨離求脫；菩薩雖具，
X30n0605_p0668c11║照則不周，名不了了。如來洞覽，橫豎具足，唯獨自
X30n0605_p0668c12║明了，餘人所不見，不可宣示。止止絕言，其在此耳。
X30n0605_p0668c13║二、約佛界釋者，佛界非相非不相，而名如是相，指
X30n0605_p0668c14║萬善緣因，故下文云：眾寶莊校，即其義也。佛果非
X30n0605_p0668c15║性非不性，而名如是性，此指智慧了因，故下文云：
X30n0605_p0668c16║有大白牛。佛界非體非不體，而名如是體，此指實
X30n0605_p0668c17║相正因，故下文云：其車高廣。佛界非力非不力，而
X30n0605_p0668c18║名如是力，此指菩提道心慈善根力等，故下文云
X30n0605_p0668c19║又於其上張設幰葢。佛界非作非不作，而名如是
X30n0605_p0668c20║作，此指任運無功用道，故下文云其疾如風。佛界
X30n0605_p0668c21║非因非不因，而名如是因，此指四十一位，故下文
X30n0605_p0668c22║云乘是寶乘遊於四方。佛界非緣非不緣，而名如
X30n0605_p0668c23║是緣，此指一切助菩提道，故下文云又多僕從而
X30n0605_p0668c24║侍衛之。佛界非果非不果，而名如是果，此指妙覺
X30n0605_p0669a01║朗然圓因所剋，故下文云直至道場。佛界非報非
X30n0605_p0669a02║不報，而名如是報，此指大般涅槃，故下文云得無
X30n0605_p0669a03║量無漏清淨之果報。佛界非本非末，而言本末，當
X30n0605_p0669a04║知本即佛相，末即佛報，此自行權也。佛界非等非
X30n0605_p0669a05║不等，而言究竟等，此指實相，故標章云實相也，是
X30n0605_p0669a06║自行之實。即實而權，故言本末；即權而實，故言為
X30n0605_p0669a07║等。此是如來自行權實最為無上。然無上相乃至
X30n0605_p0669a08║無上果報，橫廣竪深而無有上，故標章云諸法實
X30n0605_p0669a09║相也。例亦應言諸法實性、實體、實力，乃至應言實
X30n0605_p0669a10║究竟等。但略舉一一以蔽諸如來徧照，橫竪悉周，
X30n0605_p0669a11║如觀掌果。只為凡夫如雙盲，二乘如眇目，菩薩夜
X30n0605_p0669a12║視，朦朧不曉，不可得說。所以止止絕言，意在此爾。
X30n0605_p0669a13║三、約離合者。若佛心中所觀十界、十如皆無上相，
X30n0605_p0669a14║乃至無上果報唯是一佛法界，如海總萬流，若千
X30n0605_p0669a15║車共一轍，此即自行權實。若隨他意，則有九法界、
X30n0605_p0669a16║十如、相、性等，即是化他權實。化他雖復有實，皆束
X30n0605_p0669a17║為權；自行雖復有權，皆束為實。此即自行化他權
X30n0605_p0669a18║實。隨他則開，隨自則合，橫豎周徧，開合自在。雖開
X30n0605_p0669a19║無量，無量而一；雖合為一，一而無量；雖無量一，而
X30n0605_p0669a20║非一非無量；雖非一非無量，而一而無量。唯佛與
X30n0605_p0669a21║佛，乃能究盡。凡夫則誹謗不信，二乘則迷悶不受，
X30n0605_p0669a22║菩薩則塵杭未明。為此義故，止止絕言。四、約位者，
X30n0605_p0669a23║一切眾生皆有實相，本自有之，乃是如來藏之相
X30n0605_p0669a24║貌也。如是性，即是性德智慧第一義空；如是體，即
X30n0605_p0669b01║是中道法性之理也。是為三德通十法界，位位皆
X30n0605_p0669b02║有。若研此三德，入於十信，則名如是力，如是作；若
X30n0605_p0669b03║入四十一地，名如是因，如是緣；若至佛地，名如是
X30n0605_p0669b04║果，如是報。初三名本，後三名末，初後同是三德，故
X30n0605_p0669b05║言究竟等。初位三德，通惡通善，通賢通聖，通小通
X30n0605_p0669b06║大，通始通極。雖在惡而不沈，在善而不升，在賢而
X30n0605_p0669b07║不下，在聖而不高；雖在小不窄，在大不寬，在始非
X30n0605_p0669b08║新，在極非故。故是不可思議，不可得說，止止絕言
X30n0605_p0669b09║耳。復次，三德究竟等者，十界相性，權實開合，差別
X30n0605_p0669b10║若干，以平等大慧如實觀之，究竟皆等。若迷此境，
X30n0605_p0669b11║即有六界相性，名為世諦；若解此境，即有二乘相
X30n0605_p0669b12║性，名為真諦；達此非迷非解，即有菩薩佛果性相
X30n0605_p0669b13║中道第一義諦。若以此慧等於俗諦，俗諦非迷；等
X30n0605_p0669b14║於真諦，真諦非解；非解非迷，雙非迷解，但名平等。
X30n0605_p0669b15║若雙照者，權即是實，實即是權，雖二而不二，亦名
X30n0605_p0669b16║究竟等。又權實不二之境，若七種方便，不能以不
X30n0605_p0669b17║二之境，唯有諸佛以不二智等不二境，故言究竟
X30n0605_p0669b18║等。
X30n0605_p0669b19║爾時，世尊欲重宣此義，而說偈言：
X30n0605_p0669b20║△二、偈頌二：初、頌長行二：初、頌寄言歎二：初、合歎
X30n0605_p0669b21║二佛二智二：初、頌諸佛二智。
X30n0605_p0669b22║世雄不可量，諸天及世人，一切眾生類，無能知佛者。
X30n0605_p0669b23║此兩行合歎二佛二智。今初一句世雄者，頌上諸
X30n0605_p0669b24║佛智慧；不可量者，頌上甚深無量，此頌諸佛實智
X30n0605_p0669c01║也。次三句頌上諸佛權智，此有三異：一、上舉人又
X30n0605_p0669c02║標法，故云諸佛智慧；今頌但頌人，葢將人以美法，
X30n0605_p0669c03║故云世雄。二者、上文開歎今合歎，以法別故須開，
X30n0605_p0669c04║以人總故須合。三者、上云一切二乘不知，今言一
X30n0605_p0669c05║切眾生類不知，是則成乎三異。△二、頌釋迦二智。
X30n0605_p0669c06║佛力無所畏，解脫諸三昧，及佛諸餘法，無能測量者。
X30n0605_p0669c07║佛力下後一行，頌歎釋迦二智。佛者，頌吾從成佛
X30n0605_p0669c08║也，此正頌實智。力、無畏等頌諸功德，是頌權智。餘
X30n0605_p0669c09║法者，即指化他之權是實智之餘，助正頌上種種
X30n0605_p0669c10║因緣也。△二、合頌二：佛釋歎、結歎。
X30n0605_p0669c11║本從無數佛，具足行諸道，甚深微玅法，難見難可了。
X30n0605_p0669c12║於無量億劫，行此諸道已，道場得成果，我已悉知見。
X30n0605_p0669c13║此兩行合頌釋歎、結歎。本從無數佛，具足行諸道，
X30n0605_p0669c14║此頌上諸佛，釋歎佛曾親近百千諸佛盡行道法
X30n0605_p0669c15║之文。甚深微妙法，頌上結歎實智成就甚深未曾
X30n0605_p0669c16║有法。難見難可了，頌上結歎權智意趣難解也。於
X30n0605_p0669c17║無量億劫，行此諸道已，頌上釋釋迦知見波羅蜜
X30n0605_p0669c18║皆已得具足之文。其上二句舉因具足，次下一句
X30n0605_p0669c19║舉果具足。我已悉知見一句，頌上結釋迦二智如
X30n0605_p0669c20║來知見廣大之文。△二、頌絕言歎五：初、頌不思議
X30n0605_p0669c21║境。
X30n0605_p0669c22║如是大果報，種種性相義，
X30n0605_p0669c23║如是大果報，即頌不思議，境但舉初後，中間略可
X30n0605_p0669c24║知。義字兼頌究竟等。△二、追頌指絕言境。
X30n0605_p0670a01║我及十方佛，乃能知是事。
X30n0605_p0670a02║我及十方佛，乃能知是事。追頌取要言之，佛悉成
X30n0605_p0670a03║就也。△三、追正頌絕言歎。
X30n0605_p0670a04║是法不可示，言辭相寂滅，
X30n0605_p0670a05║是法不可示，言詞相寂滅。追頌止止，不須說也。實
X30n0605_p0670a06║相非方所故不可示，非言語道故言辭相寂滅。△
X30n0605_p0670a07║四、揀不知之人八：初、總揀不入。
X30n0605_p0670a08║諸餘眾生類，無有能得解。
X30n0605_p0670a09║初、總揀不入者，即七方便也。△二、揀能入。
X30n0605_p0670a10║除諸菩薩眾信力堅固者，
X30n0605_p0670a11║除諸菩薩眾信力堅固者此揀能入也，即圓教十
X30n0605_p0670a12║信故。言信力堅固者，長行明究竟，佛知頌中明初
X30n0605_p0670a13║信知，互舉耳。△三、揀二乘不知。
X30n0605_p0670a14║諸佛弟子眾，曾供養諸佛，一切漏已盡，住是最後身。
X30n0605_p0670a15║如是諸人等，其力所不堪，
X30n0605_p0670a16║諸佛弟子眾，乃至其力所不堪揀，二乘不知也。△
X30n0605_p0670a17║四、舉身子不知。
X30n0605_p0670a18║假使滿世間，皆如舍利弗，盡思共度量，不能測佛智。
X30n0605_p0670a19║此四行半，初假使下一行，舉身子不知。盡思共度
X30n0605_p0670a20║量者，即極力竭智之謂。△五、舉諸大弟子不知。
X30n0605_p0670a21║正使滿十方，皆如舍利弗，及餘諸弟子，亦滿十方剎，
X30n0605_p0670a22║盡思共度量，亦復不能知。
X30n0605_p0670a23║△六、舉支佛不知。
X30n0605_p0670a24║辟支佛利智，無漏最後身，亦滿十方界，其數如竹林。
X30n0605_p0670b01║斯等共一心，於億無量劫，欲思佛實智，莫能知少分。
X30n0605_p0670b02║△七、舉發心菩薩不知。
X30n0605_p0670b03║新發意菩薩，供養無數佛，了達諸義趣，又能善說法。
X30n0605_p0670b04║如稻麻竹葦，充滿十方剎，一心以妙智，於恒河沙劫，
X30n0605_p0670b05║咸皆共思量，不能知佛智。
X30n0605_p0670b06║此三行半有二意：前兩行半舉發心菩薩不入發
X30n0605_p0670b07║心語通，或可指六度菩薩三僧祇未斷惑者名為
X30n0605_p0670b08║發心，或可指人天中攝得六度發心之語別，擬通
X30n0605_p0670b09║別等發心也。△八、舉不退菩薩不知。
X30n0605_p0670b10║不退諸菩薩，其數如恒沙，一心共思求，亦復不能知。
X30n0605_p0670b11║次一行揀不退。菩薩亦不知通教不退斷界內惑，
X30n0605_p0670b12║是故不知別理。別教地前亦有證位不退，行不退
X30n0605_p0670b13║等亦所不知。△五、頌唯佛能知實相境。
X30n0605_p0670b14║又告舍利弗：無漏不思議，甚深微玅法，我今已具得，
X30n0605_p0670b15║唯我知是相，十方佛亦然。
X30n0605_p0670b16║此一行半，頌上難解之法，唯佛能知實相之境。無
X30n0605_p0670b17║漏不思議，頌上結要，舉權實所止之境。甚深微妙
X30n0605_p0670b18║法一句，頌上第一希有難解之法。我今已具得等
X30n0605_p0670b19║三句，頌上唯佛與佛乃能究盡。此明諸佛道同，同
X30n0605_p0670b20║皆究竟，故云唯我知是相，十方佛亦然。釋不思議
X30n0605_p0670b21║者，如如意珠，無毫釐之有，而能雨眾寶，譬實相不
X30n0605_p0670b22║生，能生般若。△二、略開顯動執生疑二：初、明諸佛
X30n0605_p0670b23║顯實三：初、明諸佛道同。
X30n0605_p0670b24║舍利弗當知，諸佛語無異，
X30n0605_p0670c01║此一行半明諸佛顯實。諸佛語無異者，此論諸佛
X30n0605_p0670c02║化道是同。△二、勸令生信。
X30n0605_p0670c03║於佛所說法，當生大信力。
X30n0605_p0670c04║△三、正顯真實。
X30n0605_p0670c05║世尊法久後，要當說真實，
X30n0605_p0670c06║是正顯實。故云：世尊法久後，要當說真實。此即顯
X30n0605_p0670c07║真之謂。所以動昔之執，生今之疑。故下文云：將非
X30n0605_p0670c08║魔作佛，正由聞此語也。佛既如實語勸信，何事翻
X30n0605_p0670c09║疑？為防因疑起謗，故須勸信耳。△二、明釋迦開三
X30n0605_p0670c10║三：初、正明開三。
X30n0605_p0670c11║告諸聲聞眾，及求緣覺乘我令脫苦縛逮得涅槃者，
X30n0605_p0670c12║此兩行明釋迦開三文為三初一行是正明開三
X30n0605_p0670c13║將明二乘昔證俱非故言逮得涅槃又解我令脫
X30n0605_p0670c14║苦縛逮得涅槃者即擬六度菩薩乘。何以知之？若
X30n0605_p0670c15║修六度行，即免四趣縛，未能入滅度，當知三祇百
X30n0605_p0670c16║劫乃得涅槃，逮之言遠乃及耳。又六度行前是度
X30n0605_p0670c17║他，故言我令脫苦縛；後取無漏，故言逮得涅槃。此
X30n0605_p0670c18║義推之，知是六度乘也。又下句云：佛以方便力，示
X30n0605_p0670c19║以三乘教。若不指此，將何為三？不應重數二乘為
X30n0605_p0670c20║三乘也。△二、正斥三乘
X30n0605_p0670c21║佛以方便力，示以三乘教，
X30n0605_p0670c22║皆是虗偽。△三、出立三意
X30n0605_p0670c23║眾生處處著，引之令得出。
X30n0605_p0670c24║意是權引，離諸苦故，非為真實，但是方便門耳。△
X30n0605_p0671a01║二、騰疑致請二：初、敘疑二：初、經家敘二：初、敘千二
X30n0605_p0671a02║百疑。
X30n0605_p0671a03║爾時，大眾中有諸聲聞、漏盡阿羅漢、阿若憍陳如等
X30n0605_p0671a04║千二百人。
X30n0605_p0671a05║△二、敘四眾疑。
X30n0605_p0671a06║及發聲聞、辟支佛心比丘、比丘尼、優婆塞、優婆夷。
X30n0605_p0671a07║此經家敘也。騰疑致請，由聞三偽一真，故執動疑
X30n0605_p0671a08║生。然上斥三乘皆是方便，今敘疑但在二乘者，以
X30n0605_p0671a09║其執重疑深，是以偏舉。若至下陳疑中，即云求佛
X30n0605_p0671a10║諸菩薩，大數有八萬，亦皆有疑，故知三乘僉疑，亦
X30n0605_p0671a11║偏舉二乘耳。△二、正疑二：初、疑佛二智二：初、總疑
X30n0605_p0671a12║二智。
X30n0605_p0671a13║各作是念：今者世尊何故慇懃稱歎方便？
X30n0605_p0671a14║何故殷勤稱歎方便？即是總疑權實二智。△二、別
X30n0605_p0671a15║疑二智二：初、疑實智。
X30n0605_p0671a16║而作是言：佛所得法，甚深難解，
X30n0605_p0671a17║佛所得法，甚深難解，是疑實智。△二、疑權智。
X30n0605_p0671a18║有所言說意趣難知一切聲聞辟支佛所不能及。
X30n0605_p0671a19║有所言說意趣難知下，是疑權智。由聞諸佛語無
X30n0605_p0671a20║異，要當說真實，從此生疑。何者？佛昔說三乘智慧
X30n0605_p0671a21║同證不差，但餘習有盡不盡耳。今忽稱歎如來二
X30n0605_p0671a22║智非我所及，是故疑佛二智也。△二、疑己所得
X30n0605_p0671a23║佛說一解脫義，我等亦得此法到於涅槃，而今不知
X30n0605_p0671a24║是義所趣。
X30n0605_p0671b01║諸聲聞人竊自疑念：三乘聖道是真出要，我修此
X30n0605_p0671b02║理亦到涅槃，今忽言皆是方便，未知何者真實？故
X30n0605_p0671b03║言不知是義所趣。此從上斥三為偽而生是疑。△
X30n0605_p0671b04║二、請決三：初、初請二：初、請二：初、長行二：初、陳疑。
X30n0605_p0671b05║爾時舍利弗知四眾心疑自亦未了，而白佛言：世尊！
X30n0605_p0671b06║何因何緣慇懃稱歎諸佛第一方便甚深微妙難解
X30n0605_p0671b07║之法？我自昔來未曾從佛聞如是說，今者四眾咸皆
X30n0605_p0671b08║有疑。
X30n0605_p0671b09║二，陳請。
X30n0605_p0671b10║惟願世尊敷演斯事。世尊何故慇懃稱歎甚深微妙
X30n0605_p0671b11║難解之法？
X30n0605_p0671b12║此正請中有三請二止之文，就前為三止。瑤龍二
X30n0605_p0671b13║師云：初止為理深難解，故初請為自他求決；次止
X30n0605_p0671b14║為驚疑不信，次請為久植必解；後止為必謗墮惡，
X30n0605_p0671b15║後請為利根得益。天台云：佛預知三周得益，前後
X30n0605_p0671b16║不俱，是故三抑，俟其三請。
X30n0605_p0671b17║爾時舍利弗欲重宣此義，而說偈言：
X30n0605_p0671b18║△二、偈頌六：初、頌疑實智。
X30n0605_p0671b19║慧日大聖尊，久乃說是法，
X30n0605_p0671b20║此偈有十一行，文為六：初二句頌疑實智。△二、頌
X30n0605_p0671b21║疑權智。
X30n0605_p0671b22║自說得如是，力無畏三昧，禪定解脫等，不可思議法。
X30n0605_p0671b23║道場所得法，無能發問者，我意難可測，亦無能問者。
X30n0605_p0671b24║無問而自說，稱歎所行道，智慧甚微妙，諸佛之所得。
X30n0605_p0671c01║自說得如是，下頌疑權智。△三、明三乘四眾疑。
X30n0605_p0671c02║無漏諸羅漢，及求涅槃者，今皆墮疑網，佛何故說是？
X30n0605_p0671c03║其求緣覺者，比丘比丘尼，諸天龍鬼神，及乾闥婆等，
X30n0605_p0671c04║相視懷猶豫，瞻仰兩足尊，是事為云何？願佛為解說。
X30n0605_p0671c05║無漏下有三行，明三乘四眾。有疑：初句明聲聞，次
X30n0605_p0671c06║句稱及。求涅槃者，即是明六度菩薩。何以得知？上
X30n0605_p0671c07║云逮得涅槃者，此中稱及。及者，此菩薩自求涅槃，
X30n0605_p0671c08║又能及他，故異二乘，知是菩薩也。後二行明緣覺。
X30n0605_p0671c09║相視懷猶預者，不能果於臧否進退也。兩足尊者，
X30n0605_p0671c10║謂福慧二種莊嚴悉皆滿足，為世間尊也。△四、明
X30n0605_p0671c11║身子疑
X30n0605_p0671c12║於諸聲聞眾，佛說我第一。我今自於智，疑惑不能了，
X30n0605_p0671c13║為是究竟法？為是所行道？
X30n0605_p0671c14║△五、明佛子疑
X30n0605_p0671c15║佛口所生子，合掌瞻仰待，願出微玅音，時為如實說。
X30n0605_p0671c16║△六、總明同疑請。
X30n0605_p0671c17║諸天龍神等，其數如恒沙，求佛諸菩薩，大數有八萬。
X30n0605_p0671c18║又諸萬億國，轉輪聖王至，合掌以敬心，欲聞具足道。
X30n0605_p0671c19║其數如恒沙，即是言恒河沙之多。恒河亦云殑伽
X30n0605_p0671c20║河，此翻天堂來。此河從無熱惱池東畔象口流出，
X30n0605_p0671c21║入于大海。其沙細如麵，以手掬之，則沙隨水走，因
X30n0605_p0671c22║而喻之。△二第二止
X30n0605_p0671c23║爾時，佛告舍利弗：止！止！不須復說。若說是事，一切世
X30n0605_p0671c24║間諸天及人皆當驚疑。
X30n0605_p0672a01║△二、第二請二：初、請。
X30n0605_p0672a02║舍利弗重白佛言：世尊！惟願說之！惟願說之！所以者
X30n0605_p0672a03║何？是會無數百千萬億阿僧祇眾生曾見諸佛，諸根
X30n0605_p0672a04║猛利智慧明了，聞佛所說則能敬信。爾時舍利弗欲
X30n0605_p0672a05║重宣此義，而說偈言：
X30n0605_p0672a06║法王無上尊，唯說願勿慮。是會無量眾，有能敬信者，
X30n0605_p0672a07║身子再請。△二第三止
X30n0605_p0672a08║佛復止舍利弗：若說是事，一切世間天、人、阿脩羅皆
X30n0605_p0672a09║當驚疑，增上慢比丘將墜於大坑。爾時世尊重說偈
X30n0605_p0672a10║言：
X30n0605_p0672a11║止止不須說，我法妙難思，諸增上慢者，聞必不敬信。
X30n0605_p0672a12║三，第三請。
X30n0605_p0672a13║爾時舍利弗重白佛言：世尊！惟願說之！惟願說之！今
X30n0605_p0672a14║此會中如我等比百千萬億，世世已曾從佛受化，如
X30n0605_p0672a15║此人等必能敬信，長夜安隱多所饒益。爾時舍利弗
X30n0605_p0672a16║欲重宣此義，而說偈言：
X30n0605_p0672a17║無上兩足尊，願說第一法，我為佛長子，惟垂分別說。
X30n0605_p0672a18║是會無量眾，能敬信此法，佛已曾世世，教化如是等，
X30n0605_p0672a19║皆一心合掌，欲聽受佛語。我等千二百，及餘求佛者，
X30n0605_p0672a20║願為此眾等，惟垂分別說。是等聞此法，則生大歡喜。
X30n0605_p0672a21║願說第一法者，融師云：由前斥三乘是偽，又聞諸
X30n0605_p0672a22║佛法久後要當說真實在二乘邊，未知法華是實，
X30n0605_p0672a23║但據斥三非真，三外必更有法，故云願說第一法。
X30n0605_p0672a24║且法既深玄理須抑止，在身子懇求誠切請至于
X30n0605_p0672b01║三，然上聖崇法之規而猶若是，況下凡而可忽耶？
X30n0605_p0672b02║△二、廣開三顯一三：初、法說，二、譬說，三、因緣說。初
X30n0605_p0672b03║文又五：初、正明法說，二、身子領解，三、如來述成，四、
X30n0605_p0672b04║授記，五、眾喜。初文又二：初、長行，二、偈頌。初文又三：
X30n0605_p0672b05║初、許說三：初、順許。
X30n0605_p0672b06║爾時，世尊告舍利弗：汝已慇懃三請，豈得不說？
X30n0605_p0672b07║△二誡許。
X30n0605_p0672b08║汝今諦聽，善思念之，吾當為汝分別解說。
X30n0605_p0672b09║諦聽是聞慧，善思是思慧，念之是修慧。大經明四
X30n0605_p0672b10║善法為涅槃因，一善知識謂如來，餘則可解。△三
X30n0605_p0672b11║揀許。
X30n0605_p0672b12║說此語時，會中有比丘、比丘尼、優婆塞、優婆夷五千
X30n0605_p0672b13║人等，即從座起，禮佛而退。所以者何？此輩罪根深重，
X30n0605_p0672b14║及增上慢，未得謂得，未證謂證，有如此失，是以不住。
X30n0605_p0672b15║世尊默然，而不制止。爾時，佛告舍利弗：我今此眾，無
X30n0605_p0672b16║復枝葉，純有貞實。舍利弗！如是增上慢人，退亦佳矣。
X30n0605_p0672b17║汝今善聽，當為汝說。
X30n0605_p0672b18║五千在座，所以如來三止。今將許說，密以威神遣
X30n0605_p0672b19║去，故名揀眾。罪根深重者，五濁障多名罪重，執小
X30n0605_p0672b20║翳大名根深。未得謂得名上慢，以其未得三果、未
X30n0605_p0672b21║證無學，有如此失，謂障、執、慢三種之失也。而不制
X30n0605_p0672b22║止者，上聞開三顯一，言略義隱，猶未生謗，足作繫
X30n0605_p0672b23║珠因緣，去則有益；若聞廣開三顯一，乖情起謗，住
X30n0605_p0672b24║則有損，是故不制止也。此眾無復枝葉者，枝葉細
X30n0605_p0672c01║末，不任器用，此等執方便之方便，於大非器。如大
X30n0605_p0672c02║品云：攀拊枝葉，棄於根本，是人為不黠。即是此義。
X30n0605_p0672c03║退亦佳矣。既以小自翳，復妨他大光，今退無謗法
X30n0605_p0672c04║之愆，復無障他之過，故云佳矣。上枝葉未去，故如
X30n0605_p0672c05║來三止；今則貞實願聞，故身子四請師弟鑒機，非
X30n0605_p0672c06║徒靳固。問：佛大慈悲，何不神力使其住而不聞，如
X30n0605_p0672c07║華嚴聾啞？何不增狀毒皷，如喜根勝意？答：各有所
X30n0605_p0672c08║以。須知華嚴末席始開於漸，未破小執，故在座而
X30n0605_p0672c09║隔。今諸佛法久後要當說真實，正欲滅化破菴，宜
X30n0605_p0672c10║須揀遣。若去住俱謗，宜如喜根強說。今去則有益，
X30n0605_p0672c11║那忽令住？住則有損，那忽不遣？喜根以慈故強說，
X30n0605_p0672c12║如來以悲故發遣。問：五千在座尚不蒙益，去有何
X30n0605_p0672c13║益？答：此非當機，是結緣人耳，已如上說。昔大通佛
X30n0605_p0672c14║時，亦有無量眾生心生疑惑，世世與師俱生，今皆
X30n0605_p0672c15║得度。此人亦爾，說大經時，萬五千億人於是經中
X30n0605_p0672c16║不生信心，是人於未來亦當生信。例此，益在不久。
X30n0605_p0672c17║光明云：時閻浮提中有二種人：一者、深信大乘方
X30n0605_p0672c18║等；二者、毀呰不生信樂。亦斯例也。汝今善聽，即是
X30n0605_p0672c19║結許。△二受旨
X30n0605_p0672c20║舍利弗言：唯然，世尊！願樂欲聞。
X30n0605_p0672c21║言受旨者，即遵承稟命之謂。唯然，如禮記曲禮篇
X30n0605_p0672c22║云：父召無諾，先生召無諾，唯而起。鄭玄註云：應辭
X30n0605_p0672c23║耳，唯恭於諾也。△三、正說二：初、總明諸佛章，二、釋
X30n0605_p0672c24║迦章。初文又二：初、總明諸佛章，二、列三世佛章。初
X30n0605_p0673a01║文又四：王初、歎法希有。
X30n0605_p0673a02║佛告舍利弗：如是妙法，諸佛如來時乃說之，如優曇
X30n0605_p0673a03║鉢華時一現耳。
X30n0605_p0673a04║此則法譬雙歎。時乃說之者，以諸佛同出五濁，必
X30n0605_p0673a05║前開三、後顯一實，如今世尊四十餘年始顯真實，
X30n0605_p0673a06║久久稀疎，故言時乃說之。久不說者，為人不堪故、
X30n0605_p0673a07║時未至故、五千未遣故，今人已堪，其時已至、五千
X30n0605_p0673a08║已去，故知決定說大乘，故言時乃說之。優曇華者，
X30n0605_p0673a09║此言靈瑞，三千年一現，現則金輪王出，此表三乘
X30n0605_p0673a10║調熟已後，方說玅法授法王記。△二、說無虗妄。
X30n0605_p0673a11║舍利弗！汝等當信佛之所說，言不虗妄。
X30n0605_p0673a12║汝等當信者，勸信無虗妄也。此理至深，理與昔異；
X30n0605_p0673a13║此言至妙，言與昔反；此行至普，行與昔乖；此人至
X30n0605_p0673a14║勝，勝於昔劣。還指客作四種之麤，而今皆妙，恐物
X30n0605_p0673a15║生謗，故勸信也。△三、開方便三：初、開。
X30n0605_p0673a16║舍利弗！諸佛隨宜說法，意趣難解。
X30n0605_p0673a17║初明諸佛隨三種機宜說方便，故云隨宜。而佛意
X30n0605_p0673a18║在實，物莫能解，故言意趣難解。△二、釋。
X30n0605_p0673a19║所以者何？我以無數方便、種種因緣、譬喻言辭演說
X30n0605_p0673a20║諸法。
X30n0605_p0673a21║所以者何？即釋出其意，舉今佛之權，能釋諸佛之
X30n0605_p0673a22║方便，因巧慧同故，故借此釋彼。我以無數方便者，
X30n0605_p0673a23║諸佛開權亦如我也。△三、結。　四、示真實五：初、標
X30n0605_p0673a24║勝人法。
X30n0605_p0673b01║是法非思量分別之所能解，唯有諸佛乃能知之。
X30n0605_p0673b02║是法非思量者，此有兩義：或作結開權、或正作顯
X30n0605_p0673b03║實。若結開權者，佛意難知，唯佛與佛乃能解了。其
X30n0605_p0673b04║稟教者，謂三諸佛知唯一耳。若作顯實，即屬後文。
X30n0605_p0673b05║標人法者，舉無分別法唯是佛所知，佛以無分別
X30n0605_p0673b06║智解知無分別法，即是顯實也。△二、標出世意。
X30n0605_p0673b07║所以者何？諸佛世尊唯以一大事因緣故出現於世。
X30n0605_p0673b08║唯以一大事者，唯者，獨也。應知一大有二意：初總
X30n0605_p0673b09║釋，次分字釋。初總釋者，諸佛覺如實之相，乘此實
X30n0605_p0673b10║道出應於世，秪令眾生得此實相，唯為此事出現
X30n0605_p0673b11║於世，曾無他事，除諸法實相外，餘皆名魔事。次分
X30n0605_p0673b12║字釋者，一則一實相，非五、非三、非七、非九，故言一
X30n0605_p0673b13║也。其性廣博，博於五、三、七、九，故名為大。是諸佛出
X30n0605_p0673b14║世之儀式，故名為事。眾生有機感佛，故名為因。佛
X30n0605_p0673b15║乘機而應，故名為緣。是為出世之本意也。而今開
X30n0605_p0673b16║三者，為一弄引，如人欲取，先當與之，雖說種種道，
X30n0605_p0673b17║其實為一乘，即此之義。記云非五、七、九等者，以三、
X30n0605_p0673b18║五等皆是方便，故皆云非三藏三乘。加人天，五也；
X30n0605_p0673b19║加通教二乘，七也；加通別菩薩，九也。△三重標。
X30n0605_p0673b20║舍利弗！云何名諸佛世尊唯以一大事因緣故出現
X30n0605_p0673b21║於世？
X30n0605_p0673b22║言重標者，將欲分別更重提起，為解釋之端。又此
X30n0605_p0673b23║大事佛所尊重，如釋論中明：父王欲多聞太子名，
X30n0605_p0673b24║數數說之無有厭足。應知此法希奇，所以如來四
X30n0605_p0673c01║十餘年祕而不說。今將顯揚，豈得率爾？於是殷勤
X30n0605_p0673c02║再四提撕，生眾欽渴，使彼誠心肅仰，良在斯焉。△
X30n0605_p0673c03║四、正釋四：初、理一二：初、釋。
X30n0605_p0673c04║諸佛世尊欲令眾生開佛知見使得清淨故，出現於
X30n0605_p0673c05║世；欲示眾生佛之知見故，出現於世；欲令眾生悟佛
X30n0605_p0673c06║知見故，出現於世；欲令眾生入佛知見道故，出現於
X30n0605_p0673c07║世。
X30n0605_p0673c08║此釋理一，復為四意：一、約四位；二、約四智；三、約四
X30n0605_p0673c09║門；四、約觀心。一、約四位者，四諦境不可知見，約於
X30n0605_p0673c10║智眼乃能知見，應知二智四眼不能知見，唯一切
X30n0605_p0673c11║種智佛眼則能知見。經云：欲令眾生開佛知見，則
X30n0605_p0673c12║不論佛果自知自見。若偏語佛果即失眾生，若語
X30n0605_p0673c13║眾生則無佛知見，故不可偏取。且三教行人雖是
X30n0605_p0673c14║眾生，未有佛眼佛智，故不能知見實相。今圓教四
X30n0605_p0673c15║位亦是眾生，又分得佛眼佛智，則眾生義成、智見
X30n0605_p0673c16║義亦成，故寄此四位以釋理一。如瑞相中天雨四
X30n0605_p0673c17║華，表於萬善同歸得入四位，乘四位華以趣佛果，
X30n0605_p0673c18║故約位顯理也。開者，即是十住初破無明，開如來
X30n0605_p0673c19║藏見實相理。何者？性德之理而為通別兩惑之所
X30n0605_p0673c20║染著，難可了如，故初心能圓信圓伏而未能斷，不
X30n0605_p0673c21║名為開。若內加觀行、外藉法雨資助，破通別惑藏
X30n0605_p0673c22║顯出真修，真性知見朗然開發，如日出闇滅眼目
X30n0605_p0673c23║有用，故名為開。緣修破惑，故名使得清淨。仁王云：
X30n0605_p0673c24║入理般若名為住，住於十住小白華位也。示者，惑
X30n0605_p0674a01║障既除知見體顯，體備萬德，法界眾德顯示分明，
X30n0605_p0674a02║故名為示，即是十行大白華位也。悟者，障除體顯，
X30n0605_p0674a03║法界行明，事理融通，更無二趣。攝大乘師云：如理
X30n0605_p0674a04║智、如量智。今理量不二，故名為悟，即十迴向小赤
X30n0605_p0674a05║華位也。入者，事理既融，自在無礙，自在流注，任運
X30n0605_p0674a06║從阿到茶，入薩婆若海。如攝大乘師云：如理如量，
X30n0605_p0674a07║通達自在；如量知見，能持眾德；如理知見，能遮諸
X30n0605_p0674a08║惑。即是十地大赤華位也。然圓道玅位，一位之中
X30n0605_p0674a09║即具四十一地功德，祇開即具示、悟、入等，更非異
X30n0605_p0674a10║心，但如理知見無有分別淺深之相，欲顯如量知
X30n0605_p0674a11║見，故分別四位耳。發心畢竟二不別，如是二心前
X30n0605_p0674a12║心難。既云難易，即知初心與畢竟心應有明晦淺
X30n0605_p0674a13║深之別，猶如月體初後俱圓，故有朔望之殊。須知
X30n0605_p0674a14║四位知見皆明照實相，而說開入之異。次約四智
X30n0605_p0674a15║者，今欲以圓教四智對於四位，不如般若中通教
X30n0605_p0674a16║釋也。一、道慧，謂見道實性，實性中得開佛知見；二、
X30n0605_p0674a17║道種慧，知十法界諸道種別解惑之相，一一皆示
X30n0605_p0674a18║佛知見；三、一切智，知一切法一相寂滅，寂滅即悟
X30n0605_p0674a19║佛知見；四、一切種智，知一切法一相寂滅相，種種
X30n0605_p0674a20║行類相貌皆識，即入佛知見。又道慧如理名開，道
X30n0605_p0674a21║慧如量名示。一切智理量不二稱悟，一切種智理
X30n0605_p0674a22║量雙照為入。此亦約實理無淺深中而淺深分別
X30n0605_p0674a23║也。三、約圓教四門橫釋四句。此如空門，一空一切
X30n0605_p0674a24║空，即開佛知見；有門，一有一切有，即示佛知見；亦
X30n0605_p0674b01║空亦有門，一切亦空亦有，即悟佛知見；非空非有
X30n0605_p0674b02║門，一切非空非有，即入佛知見。能通則四，所通則
X30n0605_p0674b03║一。開、示、悟、入是能通之門，所知、所見是所通之理。
X30n0605_p0674b04║四、約觀心釋。觀於心性三諦之理不可思議，此觀
X30n0605_p0674b05║明靜，名為開。雖不可思議，而能分別空、假、中心，宛
X30n0605_p0674b06║然無濫，名為示。空、假、中心即三而一，即一而三，名
X30n0605_p0674b07║為悟。又空、假、中心非空、假、中，而齊照空、假、中，名為
X30n0605_p0674b08║入。是為一心三觀而分開、示、悟、入之殊也。所以四
X30n0605_p0674b09║種釋者，當知見理由位，位立由智，智發由門，門通
X30n0605_p0674b10║由觀。觀故則門通，門通故智成，智成故位立，位立
X30n0605_p0674b11║故見理，見理故名為理一。△二、結成。
X30n0605_p0674b12║舍利弗！是為諸佛唯以一大事因緣故出現於世。
X30n0605_p0674b13║是結成理一。△二人一
X30n0605_p0674b14║佛告舍利弗：諸佛如來但教化菩薩。
X30n0605_p0674b15║但教化菩薩者，若就昔方便為教化三乘，理實而
X30n0605_p0674b16║言但化菩薩，如彼窮子自謂客作賤人，長者所觀
X30n0605_p0674b17║實為己子，即是人一也。△三行一
X30n0605_p0674b18║諸有所作常為一事，唯以佛之知見示悟眾生。
X30n0605_p0674b19║諸有所作者，諸三乘眾行，名之為諸。為圓故諸，即
X30n0605_p0674b20║是一事。此行何所至到？唯趣佛之知見，即是行一
X30n0605_p0674b21║意也。△四教一
X30n0605_p0674b22║舍利弗！如來但以一佛乘故為眾生說法，無有餘乘
X30n0605_p0674b23║若二、若三。
X30n0605_p0674b24║但以一佛乘者，圓頓之教名一佛乘，故序品云說
X30n0605_p0674c01║大乘經，即是教義也。自別教已去皆名有餘之說，
X30n0605_p0674c02║即不了義非佛一乘。今言但以一佛乘者，純說佛
X30n0605_p0674c03║法圓教乘也。無餘乘者，無別教帶方便有餘之說。
X30n0605_p0674c04║無二者，無般若中之帶二。無三者，無方等中所對
X30n0605_p0674c05║之三也。如此二三皆無，況三藏中之三耶？△五、總
X30n0605_p0674c06║結法同。
X30n0605_p0674c07║舍利弗！一切十方諸佛法亦如是。
X30n0605_p0674c08║△二、三世佛章三：初、過去佛二：初、開權。
X30n0605_p0674c09║舍利弗！過去諸佛以無量無數方便、種種因緣、譬喻
X30n0605_p0674c10║言辭，而為眾生演說諸法。
X30n0605_p0674c11║△二、顯實。
X30n0605_p0674c12║是法皆為一佛乘故。是諸眾生從諸佛聞法，究竟皆
X30n0605_p0674c13║得一切種智。
X30n0605_p0674c14║是法皆為一佛乘故，明顯實也。例上一佛乘，即是
X30n0605_p0674c15║教一；從諸佛聞法，是誰聞於法？法被眾生，兼得人
X30n0605_p0674c16║一；究竟皆得一切種智，種智所知，即是理一；能知
X30n0605_p0674c17║即是行一。雖不次第，四一兼足。△二、未來佛二：初、
X30n0605_p0674c18║開權。
X30n0605_p0674c19║舍利弗！未來諸佛當出於世，亦以無量無數方便、種
X30n0605_p0674c20║種因緣、譬喻言詞，而為眾生演說諸法。
X30n0605_p0674c21║如文可解。△二、顯實。
X30n0605_p0674c22║是法皆為，一佛乘故。是諸眾生，從佛聞法，究竟皆得，
X30n0605_p0674c23║一切種智。
X30n0605_p0674c24║如文可解。△三、現在章三：初、標出世意。
X30n0605_p0675a01║舍利弗！現在十方無量百千萬億佛土中，諸佛世尊
X30n0605_p0675a02║多所饒益安樂眾生。
X30n0605_p0675a03║例如諸佛章中，唯以一大事因緣出現於世。此亦
X30n0605_p0675a04║如是，唯為饒益安樂眾生故而出於世也。△二開
X30n0605_p0675a05║權。
X30n0605_p0675a06║是諸佛亦以無量無數方便、種種因緣、譬喻言詞，而
X30n0605_p0675a07║為眾生演說諸法。
X30n0605_p0675a08║△三、顯實二：初、別明現在教一行一。
X30n0605_p0675a09║是法皆為，一佛乘故。是諸眾生，從佛聞法，究竟皆得，
X30n0605_p0675a10║一切種智。
X30n0605_p0675a11║△二、總明三世人一理一。
X30n0605_p0675a12║舍利弗！是諸佛但教化菩薩，欲以佛之知見示眾生
X30n0605_p0675a13║故，欲以佛之知見悟眾生故，欲令眾生入佛知見故。
X30n0605_p0675a14║此是開權顯實之文，文具四一，其義可見。記云：現
X30n0605_p0675a15║在佛章從初即是開權顯實，從舍利弗是諸佛下
X30n0605_p0675a16║即當總文，故前料揀中云三世佛章各明教行，後
X30n0605_p0675a17║總明人理。凖此應先開章云先別次總，今不先開
X30n0605_p0675a18║者，由下總文中既無開權之總，唯有顯實一文，故
X30n0605_p0675a19║對三世各有權實，以故總別不便故也。故合在現
X30n0605_p0675a20║在佛章中共成文足，故云文具也。△二、釋迦章五：
X30n0605_p0675a21║初、開方便權。
X30n0605_p0675a22║舍利弗！我今亦復如是，知諸眾生有種種欲，深心所
X30n0605_p0675a23║著，隨其本性，以種種因緣、譬喻、言詞、方便力而為說
X30n0605_p0675a24║法。
X30n0605_p0675b01║我即現在釋迦佛也。先三後一，如彼四佛不異，故
X30n0605_p0675b02║言亦復如是。知諸眾生有種種欲者，即是五乘根
X30n0605_p0675b03║性欲也。過去名根，現在名欲，未來名性。深心所著
X30n0605_p0675b04║者，即是根也。方便，即是隨宜開三乘權法。記云：知
X30n0605_p0675b05║諸眾生去，感也。種種因緣去，應也。△二顯四真實。
X30n0605_p0675b06║舍利弗！如此皆為得一佛乘、一切種智故。
X30n0605_p0675b07║如此等者，指權是實也。佛乘是教一，一切是行一，
X30n0605_p0675b08║種智所知是理一。△三、舉五濁釋方便。
X30n0605_p0675b09║舍利弗！十方世界中尚無二乘，何況有三？舍利弗！諸
X30n0605_p0675b10║佛出於五濁惡世，所謂劫濁、煩惱濁、眾生濁、見濁、命
X30n0605_p0675b11║濁。如是舍利弗！劫濁亂時，眾生垢重慳貪嫉妬，成就
X30n0605_p0675b12║諸不善根故，諸佛以方便力，於一佛乘分別說三。
X30n0605_p0675b13║十方世界尚無二乘，何況有三？將舉五濁，先標其
X30n0605_p0675b14║意。然上已說諸佛開權顯實，未明隱實施權。其法
X30n0605_p0675b15║清淨，湛一如空，尚無帶二（般若）、帶三（方等）之權，況有單
X30n0605_p0675b16║三（三乘）、單五（加人天）之權？祇為五濁障重，實不得宣，須
X30n0605_p0675b17║施單五單三之權，亦施帶二帶三之權，故言於一
X30n0605_p0675b18║佛乘分別說三。言五濁者，自有四別，所謂唱數、列
X30n0605_p0675b19║名、體相、釋結之四。唱數列名，如文可解。言如是者，
X30n0605_p0675b20║明五濁體相也。但濁體及相不可具說，略云如是
X30n0605_p0675b21║也。劫者，梵語劫波，此翻時分。當知劫濁無別體，劫
X30n0605_p0675b22║是長時，剎那是短時，但約四濁立此假名，名為劫
X30n0605_p0675b23║濁。眾生濁亦無別體，攬見、慢、果報三濁立此假名，
X30n0605_p0675b24║名眾生濁。煩惱濁指五鈍使為體，見濁指五利使
X30n0605_p0675c01║為體，命濁指連持色心為體。若論五濁相者，當知
X30n0605_p0675c02║四濁增劇聚在此時，所謂瞋恚增劇刀兵起，貪欲
X30n0605_p0675c03║增劇饑餓起，愚癡增劇疾疫起。三災起故，煩惱倍
X30n0605_p0675c04║隆，諸見轉熾，麤弊色心，惡名穢稱，摧年減壽，眾濁
X30n0605_p0675c05║交湊，如水奔昏，風波皷怒，魚龍攪撓，無一憀賴，時
X30n0605_p0675c06║使之然。亦如劫初，光音天墮地，地使有欲；亦如忉
X30n0605_p0675c07║利諸天，入麤澀園，園生鬪心，是名劫濁相。煩惱濁
X30n0605_p0675c08║者，貪海納流，未嘗飽足，瞋虺吸毒，撓諸世間，癡闇
X30n0605_p0675c09║頑嚚，過於漆墨，慢高下視，陵忽無度，疑網無信，不
X30n0605_p0675c10║可告實，是為煩惱濁相。見濁者，無人謂有人，有道
X30n0605_p0675c11║謂無道，十六知見、六十二等，猶如羅網，又似稠林，
X30n0605_p0675c12║纏縛屈曲，不能得出，此是見濁相。眾生濁者，攬於
X30n0605_p0675c13║色心，立一主宰，譬如黐膠，無物不著，流宕六道，處
X30n0605_p0675c14║處受生，如貧如𥏧，名長名富，是為眾生濁相。命濁
X30n0605_p0675c15║者，朝生暮殞，晝出夕沒，波轉烟迴，瞬息不住，此是
X30n0605_p0675c16║命濁相。若約次第者，煩惱見為根本，從此二濁，成
X30n0605_p0675c17║於眾生，從眾生則有連持命，此四輕時，謂為劫濁
X30n0605_p0675c18║也。△四、揀偽敦信二：初、揀真偽二：初、揀非真弟子。
X30n0605_p0675c19║舍利弗！若我弟子自謂阿羅漢、辟支佛者，不聞不知
X30n0605_p0675c20║諸佛如來但教化菩薩事，此非佛弟子、非阿羅漢、非
X30n0605_p0675c21║辟支佛。
X30n0605_p0675c22║此名揀偽敦信。若佛弟子自能信解，若不信解非
X30n0605_p0675c23║真弟子亦非羅漢，所以敦逼時眾令信受解。於中
X30n0605_p0675c24║有兩意：初不聞不知非真弟子，次聞不信受成增
X30n0605_p0676a01║上慢。如世弟子隨順師法繼嗣傳燈，若不聞不知
X30n0605_p0676a02║則無法可順。何謂弟子？且如來昔說五濁開三，汝
X30n0605_p0676a03║既隨順而得涅槃，得聞得知名為弟子。今五濁既
X30n0605_p0676a04║除，為汝說一，何意不聞不知？不聞者即不聞教一，
X30n0605_p0676a05║不知者即不知行一，非真即非理一，非弟子即非
X30n0605_p0676a06║人一也。△二、不信成上慢
X30n0605_p0676a07║又，舍利弗！是諸比丘、比丘尼，自謂已得阿羅漢，是最
X30n0605_p0676a08║後身究竟涅槃，便不復志求阿耨多羅三藐三菩提，
X30n0605_p0676a09║當知此輩皆是增上慢人。所以者何？若有比丘實得
X30n0605_p0676a10║阿羅漢，若不信此法，無有是處。
X30n0605_p0676a11║又舍利弗下，是第二、明不信成增上慢。此敦其使
X30n0605_p0676a12║信。何者？汝自謂是後身，身尚無量，實非後身；汝自
X30n0605_p0676a13║謂究竟，猶餘二百由旬，實非究竟。未得謂得，豈非
X30n0605_p0676a14║增上慢也？真羅漢者，濁除根利，知非究竟；信真是
X30n0605_p0676a15║法，未是後身，不起上慢，知非究竟。信於究竟，即信
X30n0605_p0676a16║是理一；無增上慢，即成行一。信則信教，是為教一；
X30n0605_p0676a17║是佛弟子，則人一也。△二、開除釋疑二：初、開除二：
X30n0605_p0676a18║初、除佛滅後。
X30n0605_p0676a19║除佛滅度後現前無佛。
X30n0605_p0676a20║開除釋疑者，先開除，謂除佛滅後不成增上慢。若
X30n0605_p0676a21║佛在世正說此經，不信不受非真羅漢，成增上慢。
X30n0605_p0676a22║若佛滅後方得羅漢，偏執權經不信圓法聽許，非
X30n0605_p0676a23║增上慢。△二信人難得。
X30n0605_p0676a24║所以者何？佛滅度後，如是等經受持讀誦解義者，是
X30n0605_p0676b01║人難得。
X30n0605_p0676b02║所以者何？佛滅下，明好人難得，深經難解，亦不成
X30n0605_p0676b03║上慢。又佛雖入滅，此經尚在，不信不受，應是上慢
X30n0605_p0676b04║即得開除。佛滅度後，雖有此經解其文義，此人難
X30n0605_p0676b05║遇，致令羅漢不信不解，亦聽許非增上慢。△二、釋
X30n0605_p0676b06║疑。
X30n0605_p0676b07║若遇餘佛，於此法中便得決了。
X30n0605_p0676b08║若佛滅後，解經之人難遇至若得羅漢者，即永入
X30n0605_p0676b09║涅槃耶，即釋云：是人雖生滅度之想，捨命已後，便
X30n0605_p0676b10║生界外有餘之國，值遇餘佛，得聞此經，即便決了。
X30n0605_p0676b11║釋論第九十三釋畢定品云：羅漢受先世身，身必
X30n0605_p0676b12║應滅，住在何處，而具足佛道？答：羅漢三界有漏因
X30n0605_p0676b13║緣既盡，更不復生三界，出於界外，有淨佛土，無煩
X30n0605_p0676b14║惱名，於是國土佛所，聞法華經，具足佛道。即引法
X30n0605_p0676b15║華云：有羅漢若不聞法華，自謂得滅度，我於餘國
X30n0605_p0676b16║為說是事，汝皆作佛。論既引經為證，今釋經還將
X30n0605_p0676b17║論解。南嶽師云：餘佛者，四依也。羅漢遇之，聞經決
X30n0605_p0676b18║了。又羅漢修念佛定，見十方佛，為說此經，便得決
X30n0605_p0676b19║了。又凡夫行人，苦到懺悔，見十方佛，為說亦得決
X30n0605_p0676b20║了。△五、無虗妄三：初、勸信釋迦。
X30n0605_p0676b21║舍利弗！汝等當一心信解受持佛語。
X30n0605_p0676b22║此明無虗妄為止物機謗心。此為三：初勸信釋迦
X30n0605_p0676b23║實說，故云汝等當一心信解受持佛語。△二、勸信
X30n0605_p0676b24║諸佛。
X30n0605_p0676c01║諸佛如來，言無虗妄，
X30n0605_p0676c02║次勸信諸佛，故云諸佛言無虗妄。由諸佛道同，彌
X30n0605_p0676c03║加信受。△三、結成不虗
X30n0605_p0676c04║無有餘乘，唯一佛乘。
X30n0605_p0676c05║後結成不虗，故云無有餘乘，唯一佛乘也。
X30n0605_p0676c06║爾時，世尊欲重宣此義，而說偈言：
X30n0605_p0676c07║△二、偈頌二：初、頌上許答二：初、頌揀許二：初、頌五
X30n0605_p0676c08║千退席。
X30n0605_p0676c09║比丘比丘尼，有懷增上慢；優婆塞我慢，優婆夷不信。
X30n0605_p0676c10║如是四眾等，其數有五千；不自見其過，於戒有缺漏。
X30n0605_p0676c11║護惜其瑕疵，是小智已出；眾中之糟糠，佛威德故去。
X30n0605_p0676c12║斯人尠福德，不堪受是法；
X30n0605_p0676c13║須知上慢、我慢不信四眾通有，但出家二眾多修
X30n0605_p0676c14║道得禪，謬謂聖果偏起上慢。若在俗矜高多起我
X30n0605_p0676c15║慢，女人智淺多生邪僻。不自見其過者，三失覆心
X30n0605_p0676c16║藏玼揚德，不能自省是無慚人，若自見過是有羞
X30n0605_p0676c17║僧。於戒有缺漏者，律儀有失名缺，定共道共有失
X30n0605_p0676c18║名漏。無道定等故內起惡覺如玉含瑕，無律儀故
X30n0605_p0676c19║外動身口如玉露玼，覆罪自得故名護惜。小智者，
X30n0605_p0676c20║不得學無學智而有世間小智，妄謂有漏以為無
X30n0605_p0676c21║漏，則小中之小，故言小智也。糟糠者，以無無漏禪
X30n0605_p0676c22║定所潤故如糟，以無理慧所滋故如糠。是五千等
X30n0605_p0676c23║有世間禪如糟，有文字解如糠，封文失詮如糠而
X30n0605_p0676c24║無米也。又糟糠譬其無大機。△二、頌眾已清淨。
X30n0605_p0677a01║此眾無枝葉，惟有諸貞實，
X30n0605_p0677a02║枝葉譬其非好器，悉不任用，故須遣之。△二頌誡
X30n0605_p0677a03║許。
X30n0605_p0677a04║舍利弗！善聽。
X30n0605_p0677a05║即頌上誡許，誡令善聽也。△二、頌上正答二：初、頌
X30n0605_p0677a06║四佛章，二、頌釋迦章。初文又四：初、總頌諸佛章，二、
X30n0605_p0677a07║頌過去佛章，三、頌未來佛章，四、頌現在佛章。初文
X30n0605_p0677a08║又五：初、頌施權二：初、頌正施權。
X30n0605_p0677a09║諸佛所得法，無量方便力，而為眾生說。眾生心所念，
X30n0605_p0677a10║種種所行道，若干諸欲性，先世善惡業。佛悉知是已，
X30n0605_p0677a11║以諸緣譬喻，言辭方便力，令一切歡喜。或說修多羅，
X30n0605_p0677a12║伽陀及本事，本生未曾有，亦說於因緣，譬喻并祇夜，
X30n0605_p0677a13║優波提舍經。
X30n0605_p0677a14║此章頌文與上長行有三異：一、彼此互無，二、前後
X30n0605_p0677a15║間出，三、開合不同。上有歎法希有而無五濁，頌有
X30n0605_p0677a16║五濁而無歎法。上先歎法，次明不虗，開權顯實；今
X30n0605_p0677a17║先開權顯實，後明不虗。上勸信與不虗合說，今分
X30n0605_p0677a18║勸信隔於不虗。章安云：上以釋迦方便釋成諸佛
X30n0605_p0677a19║之權，偈中以釋迦之實釋成諸佛顯一，是四異也。
X30n0605_p0677a20║諸佛所得法者，修道得諸權法。無量方便力下，頌
X30n0605_p0677a21║上無數方便，種種因緣演說諸法。眾生心所念者，
X30n0605_p0677a22║頌上隨宜說法。頌中廣出隨宜之相，即是照九界
X30n0605_p0677a23║機說七方便，總言九七不可定判，故言若干。隨欲
X30n0605_p0677a24║之宜，應用世界悉檀；隨性之宜，應用為人悉檀；隨
X30n0605_p0677b01║惡業宜，應用對治悉檀。現起希望名念，法門不同
X30n0605_p0677b02║名種種。過去所習名性，現在欣樂名欲。或可習欲
X30n0605_p0677b03║成性，成性生習欲。善惡業者，七方便傳，傳迭為善，
X30n0605_p0677b04║惡佛悉等。佛以權智照諸方便之性欲，然後以諸
X30n0605_p0677b05║因緣譬喻，隨其所宜說九部經。十二部如玄義中
X30n0605_p0677b06║說。△二、頌結施權意。
X30n0605_p0677b07║鈍根樂小法，貪著於生死，於諸無量佛，不行深玅道，
X30n0605_p0677b08║眾苦所惱亂，為是說涅槃。
X30n0605_p0677b09║此一行半，頌結施權之意。當知前世根鈍，今世無
X30n0605_p0677b10║機，不堪聞大，故言不行深玅道。由前世貪著障重，
X30n0605_p0677b11║今世眾苦所惱，唯可聞小，故言為是說涅槃。△二、
X30n0605_p0677b12║頌顯實四：初、頌理。
X30n0605_p0677b13║我設是方便，令得入佛慧，未曾說汝等，當得成佛道。
X30n0605_p0677b14║所以未曾說，說時未至故，今正是其時，決定說大乘。
X30n0605_p0677b15║我此九部法，隨順眾生說，入大乘為本，以故說是經。
X30n0605_p0677b16║此三行頌理一。令得入佛慧，頌上一大事因緣也。
X30n0605_p0677b17║決定說大乘，總頌開示悟佛知見也。我此九部，或
X30n0605_p0677b18║云大乘有十二部，小乘但有九部。因彼小乘是灰
X30n0605_p0677b19║斷教，無如意珠身故，故無方廣部。又無天鼓自然
X30n0605_p0677b20║鳴故，故無無問自說部。雖有授記，以其少故，故無
X30n0605_p0677b21║授記部。此且從別作如是說，通大為語，大小俱有
X30n0605_p0677b22║十二部。所言十二者：一、修多羅，此云法本；二、祇夜，
X30n0605_p0677b23║此云重頌；三、和伽羅那，此云授記；四、伽陀，此云不
X30n0605_p0677b24║重頌；五、優陀那，此云無問自說；六、尼陀那，此云因
X30n0605_p0677c01║緣；七、阿波陀那，此云譬喻；八、伊帝目多伽，此云本
X30n0605_p0677c02║事；九、闍陀伽，此云本生；十、毗佛略，此云方廣；十一、
X30n0605_p0677c03║阿浮達磨，此云未曾有；十二、優波提舍，此云論議。
X30n0605_p0677c04║所言部者，別也，類也。以其十二類別故，新譯恐濫
X30n0605_p0677c05║部帙之部，則謂之十二分教也。入大乘為本者，頌
X30n0605_p0677c06║上入佛知見也。△二頌人一。
X30n0605_p0677c07║有佛子心淨，柔軟亦利根，無量諸佛所，而行深妙道，
X30n0605_p0677c08║為此諸佛子，說是大乘經。我記如是人，來世成佛道，
X30n0605_p0677c09║以深心念佛，修持淨戒故。此等聞得佛，大喜充徧身，
X30n0605_p0677c10║佛知彼心行，故為說大乘。聲聞若菩薩，聞我所說法，
X30n0605_p0677c11║乃至於一偈，皆成佛無疑。
X30n0605_p0677c12║此四行半，頌上諸佛如來但教化菩薩以明人。一
X30n0605_p0677c13║上直云教化菩薩，頌中廣出諸方便人皆成實人。
X30n0605_p0677c14║有佛子心淨，即別教之人。為此佛子說大乘經得
X30n0605_p0677c15║記心喜，則成乎圓教真實之人。聲聞若菩薩者，若
X30n0605_p0677c16║聲聞則兼得緣覺，若菩薩則兼得六度通教等諸
X30n0605_p0677c17║菩薩也。皆成佛無疑者，即是七種方便無非佛子。
X30n0605_p0677c18║△三頌教一。
X30n0605_p0677c19║十方佛土中，唯有一乘法，無二亦無三。除佛方便說，
X30n0605_p0677c20║但以假名存，引導於眾生，說佛智慧故。
X30n0605_p0677c21║此一行三句，頌上如來但以一佛乘為眾生說法，
X30n0605_p0677c22║無有餘乘若二若三。若十方佛唯說一法，即是教
X30n0605_p0677c23║一假名引導，即方便教也。無有餘乘，無別教中圓
X30n0605_p0677c24║入別之餘也。無二者，無通教中半滿相對之二也。
X30n0605_p0678a01║無三者，無三藏中之三也。如此等二三，皆是假名
X30n0605_p0678a02║字中引導諸眾生，今日之法但一佛圓乘耳。△四
X30n0605_p0678a03║頌行一。
X30n0605_p0678a04║諸佛出於世，唯此一事實，餘二則非真終不以小乘
X30n0605_p0678a05║濟度於眾生佛自住大乘如其所得法定慧力莊嚴
X30n0605_p0678a06║以此度眾生自證無上道大乘平等法若以小乘化
X30n0605_p0678a07║乃至於一人我則墮慳貪此事為不可。
X30n0605_p0678a08║此三行三句頌上諸有所作常為一事即行一文
X30n0605_p0678a09║也事即是行終不以小乘濟度於眾生即是頌上
X30n0605_p0678a10║常為一事之意。佛自住大乘以此度眾生，頌上唯
X30n0605_p0678a11║以佛之知見示悟眾生也。後一行則釋不以小度
X30n0605_p0678a12║之意。△三、頌勸信二：初、舉果勸信二：初、舉內心。
X30n0605_p0678a13║若人信歸佛，如來不欺誑，亦無貪嫉意，斷諸法中惡，
X30n0605_p0678a14║故佛於十方，而獨無所畏。
X30n0605_p0678a15║此二行半，舉果勸信。由長行中云舍利弗！汝等當
X30n0605_p0678a16║信佛之所說，故今文頌之。若人信歸佛，如來不欺
X30n0605_p0678a17║誑者，明佛心清淨。無明慳恡，眾惡已斷，淨心中說，
X30n0605_p0678a18║故是可信。△二、舉外色。
X30n0605_p0678a19║我以相嚴身，光明照世間，無量眾所尊，為說實相印。
X30n0605_p0678a20║我以相嚴身者下一行，明外色也。良以身相炳著
X30n0605_p0678a21║光色端嚴，內無闇惑外有光明，則口無欺誑為眾
X30n0605_p0678a22║所尊，說大乘印則可信受。△二、舉因勸信二：初、舉
X30n0605_p0678a23║昔誓願。
X30n0605_p0678a24║舍利弗當知，我本立誓願，欲令一切眾，如我等無異。
X30n0605_p0678b01║當知我昔誓願，非但自誓取菩提，亦誓眾生同入
X30n0605_p0678b02║佛慧。今酬誓故說，是亦可信。△二、明願滿。
X30n0605_p0678b03║如我昔所願，今者已滿足，化一切眾生，皆令入佛道。
X30n0605_p0678b04║今菩提既滿，眾生亦入。汝既自證佛慧，亦驗我誓
X30n0605_p0678b05║不虗。此即結成舉因勸信也。問：本誓既普，今眾生
X30n0605_p0678b06║尚多，云何而言願滿？答：佛以三世益物，今明現在
X30n0605_p0678b07║而論願滿。△四、頌五濁四：初、總明五濁障大。
X30n0605_p0678b08║若我遇眾生，盡教以佛道，無智者錯亂，迷惑不受教。
X30n0605_p0678b09║若我遇眾生者，中阿含十二云：劫初光音天下生
X30n0605_p0678b10║世間，無男女尊卑，眾共生世，故言眾生。此據最初
X30n0605_p0678b11║也。若攬眾陰而有，假名眾生，此據一期受報。若言
X30n0605_p0678b12║處處受生，故名眾生者，此據業力五道流轉也。正
X30n0605_p0678b13║法念云：有十種眾生，所謂長、短、方、圓、三角、青、黃、赤、
X30n0605_p0678b14║白、紫。云何眾生生死長？在地獄時，身受不可思議
X30n0605_p0678b15║苦，心念無量無邊惡；在畜生時，身迭相吞噉，心迭
X30n0605_p0678b16║相逼惱；在於鬼時，身若燒山，心如沸鑊，邪見熾盛，
X30n0605_p0678b17║觝突癡兇；在於人時，身、口、意常作不饒益事以自
X30n0605_p0678b18║勞苦，身、口、意常念不饒益事以自牽纏；在天時，躭
X30n0605_p0678b19║染六塵，縱逸嬉戲，不聞正法，杜塞福源。是名眾生
X30n0605_p0678b20║生死長也。云何眾生生死短？在地獄時，能一念寂
X30n0605_p0678b21║靜心取戒；在畜生時，能一念靜心依三寶；在餓鬼
X30n0605_p0678b22║時，能一念靜心靜諸根；在人時，能修六度，孝養父
X30n0605_p0678b23║母，恭敬三寶，以茲眾善嚴身、口、意；在天時，能捨天
X30n0605_p0678b24║樂，持戒樂禪，教化讀誦，梵行少語。是為眾生生死
X30n0605_p0678c01║短也。云何眾生名方生死？如鬱單越於一切物無
X30n0605_p0678c02║我所，捨身必上天，從天上又上天，唯向升善處，是
X30n0605_p0678c03║名生死方楞也。云何眾生圓生死？唯在三途四趣
X30n0605_p0678c04║中，團欒圓轉，如旋火煙迴也。云何三角生死？謂善
X30n0605_p0678c05║業、不善業、無記等是也。云何眾生青生死？恒入黑
X30n0605_p0678c06║闇地獄，常怖怕是也。云何眾生黃生死？餓鬼饑羸
X30n0605_p0678c07║萎黃是也。云何眾生赤生死？畜生遞相食噉，流血
X30n0605_p0678c08║赫然是也。紫即修羅耳。云何眾生白生死？即謂人
X30n0605_p0678c09║中天中白業善道。如諸天臨死時，餘天語言：汝生
X30n0605_p0678c10║人道去。若人臨死，知識語言：汝向天中去。當知兩
X30n0605_p0678c11║處是白生死。又第五云：心𦘕地獄黑色，鬼鴿色，畜
X30n0605_p0678c12║生黃，人赤，天白。問：此義云何？答：下說五道果報，今
X30n0605_p0678c13║說五道造業，以故不同耳。又輪迴業報不同，如見
X30n0605_p0678c14║實三昧經云：從地獄來者，則聲嘶忽急，數數戰慄，
X30n0605_p0678c15║夢見大火沸鑊等也。從畜生來者，暗鈍懈怠，多食
X30n0605_p0678c16║性怯，謇訥所為，多似諸蟲畜等也。從鬼來者，髮黃
X30n0605_p0678c17║常饑慳貪等。餘趣比知，經具廣說。如是等眾生，云
X30n0605_p0678c18║何與佛相遇？當知眾生以苦惱自煎，諸佛以大悲
X30n0605_p0678c19║濟物，悲與苦相對，故言相遇。又佛如、眾生如，一如、
X30n0605_p0678c20║無二如，天性相關，故言相遇。當知大悲恒愍眾生，
X30n0605_p0678c21║若以人天教我，則墮闇惑，只免青黃赤白紫、方圓
X30n0605_p0678c22║楞角等生死，非教佛道。若遇眾生令修小乘，我則
X30n0605_p0678c23║墮慳貪，此事為不可，祇出二十五有。若遇眾生教
X30n0605_p0678c24║令修通別，我則墮偏僻，失佛知見。今皆令眾生得
X30n0605_p0679a01║實相妙慧，體達一切皆是佛法、無非正道，此則盡
X30n0605_p0679a02║教以佛道，生死苦永盡。我常如是說，但眾生根鈍
X30n0605_p0679a03║罪重，不可如願。過去世有佛，號住無住，發願使己
X30n0605_p0679a04║國眾生同日同時成佛，即日滅度。又賢劫前有佛，
X30n0605_p0679a05║號平等，亦願己國及十方眾生亦同一日成佛，即
X30n0605_p0679a06║日滅度。今日有佛，復有眾生，何耶？佛言：止！止！我前
X30n0605_p0679a07║所言，凡得人身者，頗有發願令五道同日成佛否？
X30n0605_p0679a08║佛言：不可以非器之身成無上道，要先化三趣令
X30n0605_p0679a09║得人天，然後乃可如願。三趣非善道，何能成佛？如
X30n0605_p0679a10║人求寶聚，不於空中求也。△二、別明五濁障三五：
X30n0605_p0679a11║初、眾生濁。
X30n0605_p0679a12║我知此眾生，未曾修善本，堅著於五欲，癡愛故生惱。
X30n0605_p0679a13║以諸欲因緣，墜墮三惡道，輪向六趣中，備受諸苦毒。
X30n0605_p0679a14║此兩行明眾生濁。善本者，真如實相也。不依此而
X30n0605_p0679a15║種善根，故不感大也。堅著五欲者，即諸惡之本。如
X30n0605_p0679a16║淨名云：從癡有愛，則我病生。此之謂矣。△二命濁。
X30n0605_p0679a17║受胎之微形，世世常增長，薄德少福人，眾苦所逼迫。
X30n0605_p0679a18║此一行別明命濁。觀心釋者，一念心起即為未來
X30n0605_p0679a19║作業，業即是胎，胎業無窮世世不斷，不斷即是增
X30n0605_p0679a20║長受胎之微形，形即五陰，陰亦名世，壽命連持而
X30n0605_p0679a21║諸陰入世也。初從父母交會之後狀如薄酪，三七
X30n0605_p0679a22║如厚酪，四七如凝酥，五七如肧，六七如肉摶，七七
X30n0605_p0679a23║於肉摶上生五皰頭手脚等，八七又五皰一頭兩
X30n0605_p0679a24║膊兩腕，九七續生二十四皰，四皰作眼耳鼻舌，二
X30n0605_p0679b01║十皰為二十指，十七轉現腹相，漸漸皮骨分解作
X30n0605_p0679b02║諸異相，生七百筋七千脈，隨所須相每用一風染
X30n0605_p0679b03║之，須白相白風染之，乃至餘風亦如是。香風故安
X30n0605_p0679b04║穩端正，臭風故不安穩則醜陋邪戾，後出胎食五
X30n0605_p0679b05║穀則生八萬戶蟲也。△三見濁。
X30n0605_p0679b06║入邪見稠林，若有若無等，依止此諸見，具足六十二。
X30n0605_p0679b07║此一行明見濁，當知五見交加，如稠林密茂，若有
X30n0605_p0679b08║是常見，若無是斷見，因此二見生六十二見。或云：
X30n0605_p0679b09║外道計我有四句：色即是我，離色是我，色大我小，
X30n0605_p0679b10║我住色中，我大色小，色住我中。四陰亦爾，是為二
X30n0605_p0679b11║十，歷三世為六十，并根本為六十二也。△四煩惱。
X30n0605_p0679b12║深著虗妄法，堅受不可捨。我慢自矜高，諂曲心不實，
X30n0605_p0679b13║如文可解。△五劫濁。
X30n0605_p0679b14║於千萬億劫，不聞佛名字，亦不聞正法，如是人難度。
X30n0605_p0679b15║長時無佛法，即是劫濁。又上來四濁集在時中，故
X30n0605_p0679b16║名劫濁。濁者，譬夫少土投之清水，水亡清潔，土失
X30n0605_p0679b17║留礙。如是人難度者，五濁障故，不信一乘，則不可
X30n0605_p0679b18║度也。△三為五濁說小。
X30n0605_p0679b19║是故舍利弗，我為設方便，說諸盡苦道，示之以涅槃。
X30n0605_p0679b20║如文可解。△四、明為大說小。
X30n0605_p0679b21║我雖說涅槃，是亦非真滅，諸法從本來，常自寂滅相。
X30n0605_p0679b22║佛子行道已，來世得作佛，
X30n0605_p0679b23║即是終令入大，析三界妄盡，滅色取空，則非真滅。
X30n0605_p0679b24║若達無明本無常寂，即是真滅。本無雖寂，若不修
X30n0605_p0679c01║道，無由契會。故言：佛子行道已，來世得作佛。△五、
X30n0605_p0679c02║頌不虗三：初、明釋迦先開三。
X30n0605_p0679c03║我有方便力，開示三乘法，
X30n0605_p0679c04║△二、明諸佛後顯實。
X30n0605_p0679c05║一切諸世尊，皆說一乘道，
X30n0605_p0679c06║釋迦開三，諸佛顯實，此互現耳。△三、正明不虗除
X30n0605_p0679c07║疑
X30n0605_p0679c08║今此諸大眾，皆應除疑惑，諸佛語無異，唯一無二乘。
X30n0605_p0679c09║前權後實，誠言不虗，勿生疑也。△二、頌過去佛章
X30n0605_p0679c10║二：初、頌開三：
X30n0605_p0679c11║過去無數劫，無量滅度佛，百千萬億種，其數不可量。
X30n0605_p0679c12║如是諸世尊，種種緣譬喻，無數方便力，演說諸法相。
X30n0605_p0679c13║△二、頌顯一二：初、略頌上三一。
X30n0605_p0679c14║是諸世尊等，皆說一乘法，化無量眾生，令入於佛道。
X30n0605_p0679c15║皆說一乘法，即頌教一。化無量眾生，是頌人一。令
X30n0605_p0679c16║入於佛道，即頌理一，兼得行一。△二、廣頌顯一二：
X30n0605_p0679c17║初、總約五乘顯一。
X30n0605_p0679c18║又諸大聖主，知一切世間，天人羣生類，深心之所欲，
X30n0605_p0679c19║更以異方便，助顯第一義。
X30n0605_p0679c20║天人羣生類，是舉諸乘以明人一。更以異方便，是
X30n0605_p0679c21║舉諸行以顯行一，兼得教一。第一義即是理一，正
X30n0605_p0679c22║因佛性即第一義理。若明圓妙正觀，即是實相方
X30n0605_p0679c23║便，不名為異。若用七方便觀助顯第一義者，名異
X30n0605_p0679c24║方便。△二、別約五乘顯一三：初、開菩薩乘。
X30n0605_p0680a01║若有眾生類，值諸過去佛，若聞法布施，或持戒忍辱，
X30n0605_p0680a02║精進禪智等，種種修福慧，如是諸人等，皆已成佛道。
X30n0605_p0680a03║此二行開菩薩乘也。若作五乘釋者，但是六度菩
X30n0605_p0680a04║薩乘；若作七方便釋者，則兼得通、別菩薩乘。何者？
X30n0605_p0680a05║因三教大乘皆行六度，而運心有異。若以相心行
X30n0605_p0680a06║六度，即三藏菩薩；若以無相心，即通教也；若非相
X30n0605_p0680a07║非無相次第行六度，即別教也。今但列六度，未知
X30n0605_p0680a08║定判屬誰。若尋上文云更以異方便，非獨六度菩
X30n0605_p0680a09║薩，即三教菩薩方便也。昔聞法皆已成，教一；昔六
X30n0605_p0680a10║度行皆已成，行一也；如是諸人等皆已成，人一；皆
X30n0605_p0680a11║已成佛道皆已成，理一也。△二、開二乘。
X30n0605_p0680a12║諸佛滅度後，若人善軟心，如是諸眾生，皆已成佛道。
X30n0605_p0680a13║此一行開，聲聞緣覺皆入一乘。何以知之？如大品
X30n0605_p0680a14║歎阿羅漢心調柔輭。又淨名云：住調伏心是賢聖
X30n0605_p0680a15║行。是以得知昔善輭心，皆成今之行一。諸人等者
X30n0605_p0680a16║是人一，成佛道者是理一。△三、開人天乘二：初、約
X30n0605_p0680a17║緣因顯實十：初、造塔明天乘。
X30n0605_p0680a18║諸佛滅度已，供養舍利者，起萬億種塔，金銀及頗梨，
X30n0605_p0680a19║硨磲與碼碯，玫瑰瑠璃珠，清淨廣嚴飾，莊校於諸塔。
X30n0605_p0680a20║或有起石廟，旃檀及沈水，木樒并餘材，甎瓦泥土等。
X30n0605_p0680a21║若於曠野中，積土成佛廟，
X30n0605_p0680a22║此三行半約造塔明天乘，在因時至心傾財捨寶，
X30n0605_p0680a23║果時任運自然受樂，故是天乘也。金光明最勝經
X30n0605_p0680a24║云：以佛舍利如芥粟許置小塔中，三十三天已有
X30n0605_p0680b01║自然果報。即其義也。增一阿含云：佛因手擎舍利
X30n0605_p0680b02║廣讚歎已，令於四衢而起偷婆。佛言：四人應起塔。
X30n0605_p0680b03║何等為四？謂輪王、羅漢、支佛、佛也。輪王無級，羅漢
X30n0605_p0680b04║四級，支佛十一級，如來十三級。阿難問佛：如來出
X30n0605_p0680b05║世悲憫眾生，滅後起塔獲大功德，其餘三塔於諸
X30n0605_p0680b06║眾生有何等利？佛言：支佛悟法因緣入深法性，能
X30n0605_p0680b07║為人天而作福田；羅漢生分已盡，能為世間而作
X30n0605_p0680b08║福田；輪王以十善化物，以是因緣應當起塔供養
X30n0605_p0680b09║之也。如來塔者高十三層，辟支佛塔應十一層，羅
X30n0605_p0680b10║漢四層，輪王無級。何以故？未脫三界諸有故。木樒
X30n0605_p0680b11║者，長安有木名樒，亦任造像。又廣志云：出交州。字
X30n0605_p0680b12║林云：香木玉云，其樹似槐而香。金、銀、頗梨、硨磲、碼
X30n0605_p0680b13║碯，如向已釋。玫瑰者，火珠也。又石之奇美名玫，圓
X30n0605_p0680b14║淨曰瑰。郭璞云：石珠也，琅玕也，出于崐崙開明山。
X30n0605_p0680b15║栴檀沈水者，栴檀已如前釋。沈水者，異物志云：出
X30n0605_p0680b16║日南國，凡欲取時先斫委地，數年令外朽爛，其中
X30n0605_p0680b17║貞堅者置水則沈，故得其名。其次不沈，名為機香。
X30n0605_p0680b18║△二、明人業。
X30n0605_p0680b19║乃至童子戲，聚沙為佛塔，如是諸人等，皆已成佛道。
X30n0605_p0680b20║初一行明童子戲沙作塔，即是人業。因時汎汎悠
X30n0605_p0680b21║然作善，果時作意勤求得樂，故人業也。童子者，應
X30n0605_p0680b22║法師云：七八歲已上，乃至未娶者之總名。釋名曰：
X30n0605_p0680b23║十五曰童。故禮有有陽童，牛羊無角曰童，山無草
X30n0605_p0680b24║木曰童，言未巾冠似之也。△三、明天業。
X30n0605_p0680c01║若人為佛故，建立諸形像，刻彫成眾相，皆已成佛道。
X30n0605_p0680c02║或以七寶成，鍮鉐赤白銅，白鑞及鉛鍚，鐵木及與泥，
X30n0605_p0680c03║或以膠漆布，嚴飾作佛像，如是諸人等，皆已成佛道。
X30n0605_p0680c04║彩𦘕作佛像，百福莊嚴相，自作若使人，皆已成佛道。
X30n0605_p0680c05║次四行，約至心造像明天業。文云刻彫彩𦘕作佛像
X30n0605_p0680c06║者，然造像之始，各有緣興。故增一阿含云：佛升忉利，
X30n0605_p0680c07║以神足力，制諸弟子，不令知處。二王憶佛，因成大
X30n0605_p0680c08║患。大臣白王：應當造像供養。於是優填王用牛頭
X30n0605_p0680c09║栴檀雕佛像，高五尺。此雕像始也。時波斯匿王聞
X30n0605_p0680c10║優填王用香雕像，彼乃用紫磨黃金鑄佛像，亦高
X30n0605_p0680c11║五尺。此鑄像始也。然彼雕像，初召工巧，與重寶賞，
X30n0605_p0680c12║無能作者。毗首羯磨化為人來，為王作之。下斧之聲，
X30n0605_p0680c13║上至忉利，聞者解脫。內典錄云：後漢明帝永平七
X30n0605_p0680c14║年，使秦景往月支國，得優填王雕像。尋至洛陽，勅
X30n0605_p0680c15║圖聖相於西陽城門，與眾景仰，以為法式。即此土
X30n0605_p0680c16║𦘕像始也。若準冥祥記，此土造像，總有一十八處。
X30n0605_p0680c17║故大唐弘福寺沙門彥悰撰東夏三寶感通錄，文
X30n0605_p0680c18║有三卷。其中卷列靈像垂應之緣，乃有五十餘目。
X30n0605_p0680c19║彼文之初，引冥祥記云：西晉愍帝建興元年，吳郡
X30n0605_p0680c20║吳縣松江滬瀆口漁者華焉，遙見海中有二人忽
X30n0605_p0680c21║現，浮游水面。漁人疑是海神，遂延巫祝，備牲牢迎
X30n0605_p0680c22║之。風濤彌盛。時有奉佛居士朱膺者，聞而歎曰：將
X30n0605_p0680c23║非大覺之垂降乎？乃齋潔稽首迎之。俄頃，驚波遽
X30n0605_p0680c24║息。浮江二人，隨潮入浦。漸近俞明，始知是石像焉。
X30n0605_p0681a01║像之背銘，一曰維衛，一曰迦葉。莫測帝代，而書跡
X30n0605_p0681a02║分明，舉高七尺。有沙門法開者，來自西域，乃稱經
X30n0605_p0681a03║說東方有二石像，或供養奉覲者，除積劫罪。又東
X30n0605_p0681a04║晉周玘，字宣佩，仕至吳興太守。家世奉佛，其女尤
X30n0605_p0681a05║甚精進。家僮捕漁，忽見金光溢川，映流而上。尋即
X30n0605_p0681a06║投網，得一金像，高三尺許，形相嚴麗，浮水而住，牽
X30n0605_p0681a07║排不動。馳往白玘，玘仍告女。乃以人船，送女往迎。
X30n0605_p0681a08║彼女遙見，歡喜禮敬。除以手挽，即得上船，歸家供
X30n0605_p0681a09║養。於後一夕，忽夢彼佛，稱左膝痛。及覺往觀，果有
X30n0605_p0681a10║穿處，即以金釵補之。然彼瑞像，感騐尤多。冥祥記
X30n0605_p0681a11║者，即南齊太原王琰撰，文有十卷。鉛鍚者，記云：鉛
X30n0605_p0681a12║青鍚白，鉛輭錫堅，並名青金。又物類志云：或以雜
X30n0605_p0681a13║草，積之數年，日就月將，草涎入地，化成鉛鍚。或以
X30n0605_p0681a14║膠漆布者，優婆塞戒經，不許用膠，得失意罪。而此
X30n0605_p0681a15║經用者，古師云：外國用樹膠。光宅言：或有處無樹
X30n0605_p0681a16║膠，必須於像，聽許用牛皮膠。若有他物，即不得用
X30n0605_p0681a17║也。有言：大豆汁可代膠清。然牛皮終是不淨物，後
X30n0605_p0681a18║得不淨果報。又不淨錢，不任造像，可換取如法淨
X30n0605_p0681a19║錢造像。又地持不許用雌黃臭物。不空所譯仁王
X30n0605_p0681a20║經念誦法，言其𦘕像，不許用皮膠，當用香膠也。或
X30n0605_p0681a21║以糯米汁，用調彩色為嘉。又戒經不許造半身像，
X30n0605_p0681a22║得失意罪。皆由善相不起，墮落生死中，無益於事。
X30n0605_p0681a23║又造像功德經，有十一功德：一者世世眼目清潔，
X30n0605_p0681a24║二者生處無惡，三者常生貴家，四者身如紫磨金
X30n0605_p0681b01║色，五者豐饒珍玩，六者生賢善家，七者生得為王，
X30n0605_p0681b02║八者作金輪王，九者生於梵天，壽命一劫，十者不
X30n0605_p0681b03║墮惡道，十一者後生還能敬重三寶。又云：若人臨
X30n0605_p0681b04║終，發言造像，乃至如𪍿麥，能除三世八十億劫生
X30n0605_p0681b05║死之罪。△四明人業。
X30n0605_p0681b06║乃至童子戲，若艸木及筆，或以指爪甲，而𦘕作佛像。
X30n0605_p0681b07║如文可解。△五、結成顯實。
X30n0605_p0681b08║如是諸人等，漸漸積功德，具足大悲心，皆已成佛道，
X30n0605_p0681b09║但化諸菩薩，度脫無量眾。
X30n0605_p0681b10║次一行半，結成顯實。如是諸人，此成人一；漸漸積
X30n0605_p0681b11║功德，具足大悲心，即成行一；成佛道，即成理一；既
X30n0605_p0681b12║已成佛，復能化他，但化菩薩，即是教一。△六、約諸
X30n0605_p0681b13║塵供養明天業。
X30n0605_p0681b14║若人於塔廟，寶像及𦘕像，以華香幡葢，敬心而供養。
X30n0605_p0681b15║若使人作樂，擊鼓吹角貝，簫笛琴箜篌，琵琶鐃銅𬫆，
X30n0605_p0681b16║如是眾妙音，盡持以供養。或以歡喜心，歌唄頌佛德，
X30n0605_p0681b17║乃至一小音，皆已成佛道。
X30n0605_p0681b18║此三行半，約諸塵供養明天業。以華香幡葢者，幡
X30n0605_p0681b19║本作旛，今亦通用。敬心而供養者，如大集經云：佛
X30n0605_p0681b20║在世時，有婆多迦，過去曾作一長幡於婆尸佛塔
X30n0605_p0681b21║上。從是已來九十一劫，天上人中常有大幡覆陰
X30n0605_p0681b22║其上，受福快樂。於後出家，得羅漢果。又云：若人懸
X30n0605_p0681b23║幡，風吹一轉，受一轉輪王位。乃至是幡爛壞為塵，
X30n0605_p0681b24║一塵一小王位。百緣經云：昔有長者，名曰寶葢。是
X30n0605_p0681c01║長者於過去世，曾將一寶珠葢於毗婆尸佛舍利
X30n0605_p0681c02║塔頭。從是已來九十一劫，天上人中常有自然寶
X30n0605_p0681c03║葢以覆其頂。於後值佛出家，獲證聖果。若使人作
X30n0605_p0681c04║樂者，世本云：黃帝時，伶倫作樂。擊鼓者，世本云：夷
X30n0605_p0681c05║作鼓，以枹擊之。云鼓也，吹謂鼓吹也。月令云：命樂
X30n0605_p0681c06║正習吹。角者，通典云：書傳所不載，或出羗胡。馬融
X30n0605_p0681c07║云：出吳越間。貝者，大蠡也，可容數升，並吹之以節
X30n0605_p0681c08║樂，亦出南蠻。簫者，世本云：舜所置也，其形參差，象
X30n0605_p0681c09║鳳翼，有十管，長二尺，一名籟。前代有洞簫，今時亦
X30n0605_p0681c10║間有也。蔡邕云：簫者，編竹為之而有底，大者二十
X30n0605_p0681c11║三管，小者一十六管，長則濁，短則清，以密蠟實其
X30n0605_p0681c12║底，或增減得宜，則其聲和。笛者，風俗通云：丘仲所
X30n0605_p0681c13║造，長一尺四寸，有七孔。琴者，世本云：神農所造。又
X30n0605_p0681c14║琴操云：伏義作琴，所以修身理性，反其天真耳。白
X30n0605_p0681c15║虎通云：琴者，禁也。謂所以禁止淫邪，正人心也。廣
X30n0605_p0681c16║雅云：長三尺六寸，以象三百六十日。五絃象五行。
X30n0605_p0681c17║大絃為君，寬和而溫；小絃為臣，清廉不亂。文王、武
X30n0605_p0681c18║王加二絃，以合君臣之恩也。爾雅云：大琴謂之離，
X30n0605_p0681c19║有二十七絃。今無其器。琴譜云：弄琴之法，急若繁
X30n0605_p0681c20║星不亂，緩如流水不絕。其間作用，若孤雲在太虗
X30n0605_p0681c21║爾。箜篌者，白虎通云：漢武帝命樂工候調作，或云
X30n0605_p0681c22║候暉造。其聲坎坎然，以應奏節，故謂之坎候。其聲
X30n0605_p0681c23║訛轉為空候耳。候者，因彼樂工而得名也。琵琶者，
X30n0605_p0681c24║漢遣烏孫公主嫁昆彌，念其道行，故思慕無已，使
X30n0605_p0682a01║工巧裁箏筑，為馬上之樂，以手推却前後而奏聲，
X30n0605_p0682a02║故名琵琶耳。鐃者，通典云：鐃如編鐘，而無舌有柄，
X30n0605_p0682a03║搖之以止鼓。又漢鼓吹曲有鐃歌。釋名曰：鐃者，謂
X30n0605_p0682a04║其聲鐃鐃然，因以名之。銅𬫆者，疏云：長安人呼露
X30n0605_p0682a05║盤為銅𬫆。唄者，或云唄匿，此云讚頌，本出于西方
X30n0605_p0682a06║此土。按梁宣騐記云：陳思王姓曹，名植，字子建，魏
X30n0605_p0682a07║武帝第三子。十歲善文藝，私製轉七聲。植曾游漁
X30n0605_p0682a08║山，於巖谷間聞誦經聲，遠谷流美，乃效之而製其
X30n0605_p0682a09║聲。又佛道論衡云：陳思王幼含珪璋，十歲能文。每
X30n0605_p0682a10║讀內典，輙踟蹰嗟玩，以為至道之宗極也。用是遂
X30n0605_p0682a11║製轉讀七聲，為升降曲折之響。世之諷誦，咸憲章
X30n0605_p0682a12║焉。甞游漁山，忽聞空中梵天之響，清颺哀婉。中心
X30n0605_p0682a13║有感，獨聽良久。其間從者，莫得而聞。植則深感神
X30n0605_p0682a14║理，彌悟法音。因慕其聲，遂節寫為梵唄，撰文製章，
X30n0605_p0682a15║傳為後式。以故梵聲光顯，始於此也。又賢愚經云：
X30n0605_p0682a16║波斯匿王欲行征伐，時祇桓中有一比丘，形極矬
X30n0605_p0682a17║陋。而彼音聲奇美，清徹異常。震聲高唄，韻益和暢。
X30n0605_p0682a18║軍眾傾耳，無有厭足。王乃問佛：今是比丘，以何因
X30n0605_p0682a19║緣，形貌醜陋，其聲乃爾？佛告大王：過去有佛，名曰
X30n0605_p0682a20║迦葉。度人訖已，便般涅槃。王收舍利，起塔供養。即
X30n0605_p0682a21║勅監典，各主一邊。一監懈怠，功獨不成。王遂責之。
X30n0605_p0682a22║其人懷恐，便白至言：此塔太高，何時當成？及王去
X30n0605_p0682a23║後，其塔繼就，顯然可觀。其人即便悔前過咎，持一
X30n0605_p0682a24║金鈴，著塔剎頭。仍立誓言：願我生生音聲極妙，當
X30n0605_p0682b01║來有佛，號釋迦文。令我得見，度生死苦。以是因緣，
X30n0605_p0682b02║果報若斯。以嫌塔高，報身矬短。以施鈴故，今蒙解
X30n0605_p0682b03║脫，獲妙音響。毗尼母論云：佛告諸比丘：聽汝等唄。
X30n0605_p0682b04║唄者，即是言說之辭。十誦律云：為諸天聞唄心喜
X30n0605_p0682b05║故也。或音樂舞伎，螺鈸蕭韶，發歡喜心，種種供養。
X30n0605_p0682b06║昔者提婆颺唄，清響徹於淨居。釋尊入定，琴歌震
X30n0605_p0682b07║於石室。當知園林樓觀，是入法界之法門。音聲語
X30n0605_p0682b08║言，總成佛事之法語。△七、散心塵供明人業。
X30n0605_p0682b09║若人散亂心，乃至以一華，供養於𦘕像，漸見無數佛。
X30n0605_p0682b10║前一行約散心用塵供養，明人業也。大思惟經云：
X30n0605_p0682b11║若不散華獻佛，雖得往生，依報不具。賢愚經云：舍
X30n0605_p0682b12║衛國中有豪富長者，生一男兒，面貌端嚴，天雨眾
X30n0605_p0682b13║華，積滿其舍，遂名天華，乃至出家，得羅漢果。阿難
X30n0605_p0682b14║白佛：天華何福而得如是？佛言：過去有佛，名毗婆
X30n0605_p0682b15║尸。有一貧人，見僧歡喜，即於野澤采眾草華，用散
X30n0605_p0682b16║大眾。爾時貧人者，今天華是。以散華故，九十一劫
X30n0605_p0682b17║身體端正，意有所須，隨念即至。因果經云：若以一
X30n0605_p0682b18║華散空，供十方佛，乃至畢苦，其福不盡。△八、身業
X30n0605_p0682b19║供養明天人。
X30n0605_p0682b20║或有人禮拜，或復但合掌，乃至舉一手，或復小低頭。
X30n0605_p0682b21║禮拜一句，五體著地是上禮，即天業；合掌低頭是
X30n0605_p0682b22║中禮，是人業。應知禮拜則屈伏無明，深投覺地。至
X30n0605_p0682b23║若致敬之極，當如樹倒山崩。所以業報差別經云：
X30n0605_p0682b24║禮佛一拜，從其膝下至金剛際，一塵一轉輪王位，
X30n0605_p0682c01║獲十種功德：一、得妙色身，二、出言人信，三、處眾無
X30n0605_p0682c02║畏，四、諸佛護念，五、具大威儀，六、眾人親附，七、諸天
X30n0605_p0682c03║愛敬，八、有大福德，九、命終往生，十、速證涅槃。三藏
X30n0605_p0682c04║勒那云：發智清淨禮者，良由達佛境界，慧心明利，
X30n0605_p0682c05║了知法界本無有礙。由我無始順於凡俗，非有有
X30n0605_p0682c06║想，非礙礙想。今達自心虗通無礙，故行禮拜，隨心
X30n0605_p0682c07║現量。禮於一佛，即禮一切佛；禮一切佛，即是禮一
X30n0605_p0682c08║佛。何則？由如來法身體用融通故也。所以禮佛一
X30n0605_p0682c09║拜，則是徧通法界，於六道四生同作佛想。文殊菩
X30n0605_p0682c10║薩云：心不生滅故，敬禮無所觀。內行平等，外順修
X30n0605_p0682c11║敬，內外冥合，名平等禮。天台云：當禮拜時，雖不見
X30n0605_p0682c12║能禮所禮，然而影現法界，一一佛前皆見自身而
X30n0605_p0682c13║禮拜也。然散華禮拜之文，既出經論，本乎金口誠
X30n0605_p0682c14║實之言，因便引明，以助思修，共期佛果。餘皆準此。
X30n0605_p0682c15║△九、結成顯實。
X30n0605_p0682c16║以此供養像，漸見無量佛，自成無上道，廣度無數眾，
X30n0605_p0682c17║入無餘涅槃，如薪盡火滅。
X30n0605_p0682c18║此一行半是結成，非但顯實自成佛道，亦能開權
X30n0605_p0682c19║化他薪盡涅槃也，故云廣度無數眾，入無餘涅槃
X30n0605_p0682c20║也。△十、口業供養明人業。
X30n0605_p0682c21║若人散亂心，入於塔廟中，一稱南無佛，皆已成佛道。
X30n0605_p0682c22║次一行約口業例，上應具天人業，今但出人業。一
X30n0605_p0682c23║稱南無佛者，南無甚眾，當知只是歸命之義，而云
X30n0605_p0682c24║救我、度我等也。一稱佛名而成佛道者，此約今經
X30n0605_p0683a01║開顯之意以判之，是則屬乎通記。觀經亦云：一稱
X30n0605_p0683a02║佛名，能消八十億劫生死重罪。寶積經云：高聲念
X30n0605_p0683a03║佛，魔軍退散。文殊般若經云：眾生愚鈍，觀不能解，
X30n0605_p0683a04║但令念聲相續，自得往生。智度論云：譬如有人初
X30n0605_p0683a05║生墮地，即能日行千里，足一千年，滿中七寶以用
X30n0605_p0683a06║布施，不如有人於後惡世稱佛一聲，其福過彼。大
X30n0605_p0683a07║品般若云：若人散心念佛，乃至畢苦，其福不盡。增
X30n0605_p0683a08║一阿含云：以四事供養滿閻浮提一切眾生，善心
X30n0605_p0683a09║相續，稱佛名號，於一食頃功德過上，不可思議，無
X30n0605_p0683a10║能量者。三昧寶王論云：浴大海者，用於百川；念佛
X30n0605_p0683a11║名者，必成三昧。亦猶明珠投於濁水，濁水不得不
X30n0605_p0683a12║清；念佛攝於亂心，亂心不得不佛。既契之後，心佛
X30n0605_p0683a13║雙亡。雙亡，定也；雙照，慧也。定慧既均，亦何心而不
X30n0605_p0683a14║佛？又何佛而不心？心佛既然，是則萬境萬緣，無非
X30n0605_p0683a15║三昧者也。所以業報差別經云：高聲念佛誦經者，
X30n0605_p0683a16║有十種功德：一、能排眠，二、天魔怖懼，三、聲徧十方，
X30n0605_p0683a17║四、三途息苦，五、外聲不入，六、令心不散，七、勇猛精
X30n0605_p0683a18║進，八、諸佛歡喜，九、三昧現前，十、生於淨土。大集經
X30n0605_p0683a19║云：或一日夜，或七日夜，不作餘業，小念見小，大念
X30n0605_p0683a20║見大。又般若經：文殊問佛：云何速得阿耨菩提？佛
X30n0605_p0683a21║答：有一行三昧。欲入此三昧者，應須於空閒靜處，
X30n0605_p0683a22║捨諸亂意，不取相貌，繫念一佛，專稱名字，隨佛方
X30n0605_p0683a23║所，端身正向，能於一佛，念念相續，此即是念中得
X30n0605_p0683a24║見過去、未來、現在諸佛，晝夜常說，智慧辨才，終不
X30n0605_p0683b01║斷絕。報恩經云：華林園第三大會，有九十二億人
X30n0605_p0683b02║而成佛者，此是於今釋尊遺法之中，一稱南無佛
X30n0605_p0683b03║人也。以是而知，佛力難思，玄通罕測，如石吸鐵，似
X30n0605_p0683b04║水投河，慈善根力，任運如是，至心信者，靈感昭然。
X30n0605_p0683b05║方今濁世，唯此為真誡簡要之門，偉遇易行之道，
X30n0605_p0683b06║所以廣引明據，實彼信心，賢者能遵，定蒙深益。△
X30n0605_p0683b07║二、約了因顯實。
X30n0605_p0683b08║於諸過去佛，現在或滅後，若有聞是法，皆已成佛道。
X30n0605_p0683b09║此一行明了因種子，例上皆具有相、非有相、非無
X30n0605_p0683b10║相、至心、散心等五乘種子，今皆開之令入一實。若
X30n0605_p0683b11║至心聞一句是天業，若散心聞一句是人業。問：何
X30n0605_p0683b12║意約過去佛門廣明五乘？答：三世諸佛皆有開權，
X30n0605_p0683b13║但未來未起、現在始行，於證義弱。過去開權已久，
X30n0605_p0683b14║其受化之人皆成四一，並於十方施權顯實。證義
X30n0605_p0683b15║事強，搆之虗言不如驗之以實，故於過去佛廣說
X30n0605_p0683b16║五乘，於義為便。△二、頌未來佛章二：初、頌開三：
X30n0605_p0683b17║未來諸世尊，其數無有量，是諸如來等，亦方便說法。
X30n0605_p0683b18║一切諸如來，以無量方便，
X30n0605_p0683b19║此下一行半頌開三，如文可解。△二、頌顯一四：初、
X30n0605_p0683b20║頌人一。
X30n0605_p0683b21║度脫諸眾生，入佛無漏智，若有聞法者，無一不成佛。
X30n0605_p0683b22║此五行頌顯一。初度脫諸眾生，一行頌人一。△二
X30n0605_p0683b23║頌行一。
X30n0605_p0683b24║諸佛本誓願，我所行佛道，普欲令眾生，亦同得此道。
X30n0605_p0683c01║次諸佛本誓願一行頌。行一佛所行道，誓令得此
X30n0605_p0683c02║道，豈非行一也。△三頌教一。
X30n0605_p0683c03║未來世諸佛，雖說百千億，無數諸法門，其實為一乘。
X30n0605_p0683c04║諸佛兩足尊，知法常無性，佛種從緣起，是故說一乘。
X30n0605_p0683c05║三、未來諸世尊兩行頌教：一、知法常無性者，實相
X30n0605_p0683c06║常住無自性，乃至無無因性，無性亦無性，是名常
X30n0605_p0683c07║無性。記云：知法常無性等，一實理上性相二空，無
X30n0605_p0683c08║性性空即無四性。既云實相無自性等，故知即是
X30n0605_p0683c09║理性性空。性空既爾，相空準知，無性亦無即是相
X30n0605_p0683c10║空。故知經中一無性言具二無性，即是無性性、無
X30n0605_p0683c11║相性也。本自有之，故曰常無。知者，照也，具如止觀
X30n0605_p0683c12║第五不思議境中一念三千非自他等。既無四性，
X30n0605_p0683c13║一念亦無，即是性空；既無一念，無念亦無，即是相
X30n0605_p0683c14║空，即是不思議之二空也。若不了今家依於智論、
X30n0605_p0683c15║中論等，準理準義緣於心性，立此二空諸無可準，
X30n0605_p0683c16║非用法相者之所逮也。故於實道須閑修性，若本
X30n0605_p0683c17║自二空即是性德，若推檢入空即是修得，推而不
X30n0605_p0683c18║成須修萬行正助合行，行中具足一切諸行方名
X30n0605_p0683c19║緣因，聞斯義已方乃名開。問：世間因緣可以四句
X30n0605_p0683c20║了生無生，今性本淨非關緣起，何須以此四句推
X30n0605_p0683c21║之？答：世緣起法亦本無生，但由情計謂之為生。理
X30n0605_p0683c22║性亦爾，由謂自他等故須推之。二空不顯尚須更
X30n0605_p0683c23║約續待推檢，況因緣耶？佛種從緣起者，中道無性
X30n0605_p0683c24║即是佛種。迷此理者，由無明為緣則有眾生起；解
X30n0605_p0684a01║此理者，由教行為緣則有正覺起。欲起佛種須一
X30n0605_p0684a02║乘教，此即頌教一也。又無性者，即正因佛性也。佛
X30n0605_p0684a03║種從緣起者，即是緣了，以緣資了正種得起，一起
X30n0605_p0684a04║一切起，如此三性名為一乘也。△四頌理一。
X30n0605_p0684a05║是法住法位，世間相常住，於道場知已，導師方便說。
X30n0605_p0684a06║四、是法住法位一行，頌理一也。眾生正覺一如無
X30n0605_p0684a07║二，悉不出如，皆如法為位也。世間相常住者，出世
X30n0605_p0684a08║正覺以如為位，亦以如為相，位相常住。世間眾生
X30n0605_p0684a09║亦以如為位，亦以如為相，豈不常住？世間相既常
X30n0605_p0684a10║住，豈非理一？又釋世間者，即是陰界入也。常住者，
X30n0605_p0684a11║即正因也。然此正因不即六法，緣了不離六法，正
X30n0605_p0684a12║因常故緣了亦常，故言世間相常住也。於道場知
X30n0605_p0684a13║已，此舉果釋成開權顯實，道場朗然斯理久暢，物
X30n0605_p0684a14║情障重方便施三。△四、頌現在佛章三：初、頌施化
X30n0605_p0684a15║意。
X30n0605_p0684a16║天人所供養，現在十方佛。其數如恒沙，出現於世間，
X30n0605_p0684a17║安穩眾生故，亦說如是法。
X30n0605_p0684a18║此四行半頌現在佛章。上文有四，今但頌三，惟不
X30n0605_p0684a19║頌後結。於中，初一行半是頌施化之意，正為安穩
X30n0605_p0684a20║眾生。△二、顯實。
X30n0605_p0684a21║知第一寂滅，以方便力故，雖示種種道，其實為佛乘。
X30n0605_p0684a22║頌上顯實知第一寂滅，即頌理一。其實為佛乘，或
X30n0605_p0684a23║頌教一，或頌行一。△三開權。
X30n0605_p0684a24║知眾生諸行，深心之所念，過去所習業，欲性精進力，
X30n0605_p0684b01║及諸根利鈍，以種種因緣，譬喻亦言辭，隨應方便說。
X30n0605_p0684b02║是頌開權，如文。△二、頌釋迦章二：初、略頌上權實
X30n0605_p0684b03║二：初、頌顯實。
X30n0605_p0684b04║今我亦如是，安穩眾生故，以種種法門，宣示於佛道。
X30n0605_p0684b05║此兩行略頌上權實，為下總譬作本。所言譬本者，
X30n0605_p0684b06║然上根已悟，中根未曉，故須作喻，還譬上法。然譬
X30n0605_p0684b07║不孤起，承躡有由，故言譬本也。今約總頌中有六
X30n0605_p0684b08║意，得為總譬六義作本。偈云今我亦如是，我即釋
X30n0605_p0684b09║迦，是一化之主，為下有大長者譬作本。安穩者，即
X30n0605_p0684b10║大涅槃常樂住處也。此處寂靜，無五濁障，故名安
X30n0605_p0684b11║穩。安穩對不安穩，不安穩即三界生死行化之所，
X30n0605_p0684b12║有五濁障，名不安穩，此即為下火宅譬作本。眾生
X30n0605_p0684b13║即是五道受化之徒，為下五百人譬作本。又安穩
X30n0605_p0684b14║者，即是安穩法，還對不安穩法，不安穩者，即五濁
X30n0605_p0684b15║法也，為下火起譬作本。種種法門即對不種種，為
X30n0605_p0684b16║下唯有一門譬作本。△二頌開權。
X30n0605_p0684b17║我以智慧力，知眾生性欲，方便說諸法，皆令得歡喜。
X30n0605_p0684b18║知眾生性欲者，即是五道根性，有三乘之差別，為
X30n0605_p0684b19║下三十子譬作本。向上即是略頌權實，向下即是
X30n0605_p0684b20║為總譬本，本末相承文義整足，至下譬喻品中當
X30n0605_p0684b21║更引上證下。記云本末相承等者，本法說也，末譬
X30n0605_p0684b22║等也。△二、廣頌上六義六：初、頌五濁開三，二、頌施
X30n0605_p0684b23║方便化，三、頌顯實，四、頌歎法希有，五、頌不虗，六、頌
X30n0605_p0684b24║敦信。初文又三：初、約能見之眼。
X30n0605_p0684c01║舍利弗當知，我以佛眼觀，
X30n0605_p0684c02║初半行一字明佛眼觀見，為後長者能見譬作本。
X30n0605_p0684c03║我以佛眼觀見者，下文云長者在門外立，舉下證
X30n0605_p0684c04║上，因知佛在法身之地，以常寂佛眼圓照羣機，若
X30n0605_p0684c05║根利濁輕則以盧舍那像說一乘法，若根鈍濁重
X30n0605_p0684c06║則脫瓔珞以老比丘像驚入火宅，方便開三秖是
X30n0605_p0684c07║于時鑒機，故言我以佛眼觀見也。問：若觀色法應
X30n0605_p0684c08║用天眼，若分別根機應用法眼，云何言以佛眼見
X30n0605_p0684c09║耶？答：佛眼圓通舉勝兼劣，又四眼入佛眼皆名為
X30n0605_p0684c10║佛眼。△二、明所見五濁。
X30n0605_p0684c11║見六道眾生，貧窮無福慧，入生死險道，相續苦不斷。
X30n0605_p0684c12║深著於五欲，如犛牛愛尾，以貪愛自蔽，盲瞑無所見。
X30n0605_p0684c13║不求大勢佛，及與斷苦法，深入諸邪見，以苦欲捨苦。
X30n0605_p0684c14║次六道眾生下，有兩行三句四字，明所見五濁。貧
X30n0605_p0684c15║窮無福慧半行，頌眾生濁也。入生死險道，相續苦
X30n0605_p0684c16║不斷，頌命濁也。深著於五欲一行，頌煩惱濁也。不
X30n0605_p0684c17║求大勢佛，及與斷苦法，頌劫濁也。深入諸邪見，以
X30n0605_p0684c18║苦欲捨苦，頌見濁也。或云：五熱炙身，欲望捨苦，反
X30n0605_p0684c19║得苦報。或云：諸見即是受，受即是苦，行此苦因，望
X30n0605_p0684c20║欲捨苦，豈可得耶？普曜曰：明五道源來，五戒為人，
X30n0605_p0684c21║十善生天，慳貪墮餓鬼，觝突墮畜生，十惡墮地獄。
X30n0605_p0684c22║無五趣、五陰、六衰，則是泥洹。不處生死，不住泥洹，
X30n0605_p0684c23║便受菩提決。地獄者，此方之名，胡稱泥梨，秦言無
X30n0605_p0684c24║有。無有喜樂，無氣味，無歡無利，故云無有。畜生者，
X30n0605_p0685a01║形旁行旁，故名畜生，亦云旁生，或云徧有。以由此
X30n0605_p0685a02║趣，徧於五道、四天及三十三天，皆悉徧有也。然上
X30n0605_p0685a03║天所乘象馬等，是福業化作，非眾生數也。又畜生
X30n0605_p0685a04║者，名盲瞑。盲瞑者，無明多，故名畜生。劫初時，皆解
X30n0605_p0685a05║聖語，後因飲食異，則諂曲心行，其語皆變，遂不復
X30n0605_p0685a06║能語。鬼者，胡言闍梨哆，秦言祖父。眾生最初生彼
X30n0605_p0685a07║道，名祖父，後生者，亦名祖父。又慳貪墮此趣，此趣
X30n0605_p0685a08║多饑渴，故名餓鬼。亦被諸天驅使，亦希望飲食，故
X30n0605_p0685a09║名餓鬼。人者，胡言摩㝹奢，此云意。昔頂生王初化，
X30n0605_p0685a10║諸有所作，當善思惟，善籌量，善憶念。即如王教，諸
X30n0605_p0685a11║有所作，先思量憶念，故名人為意。又人能息意，能
X30n0605_p0685a12║修道，得達分。又云：人名慢，五道中多慢者，稱人趣
X30n0605_p0685a13║也。阿修羅者，修羅名天，阿言非非天，故稱阿修羅。
X30n0605_p0685a14║謂彼常與天鬬，又無天行。天者，天然自然勝，樂勝，
X30n0605_p0685a15║身勝，故天名勝。眾事悉勝於餘趣，常以光自照，故
X30n0605_p0685a16║名為天。阿含云：眾生是假名，界是法，五趣眾生與
X30n0605_p0685a17║法界和合也。若眾生行不善心時，與不善界俱；行
X30n0605_p0685a18║善心時，與善界俱；行勝心時，與勝界俱；行鄙心時，
X30n0605_p0685a19║與鄙界俱。是故比丘當作是學，善種種界。前是因
X30n0605_p0685a20║緣釋六趣，後似觀心釋六趣也。然此六趣，是名輪
X30n0605_p0685a21║迴，死此生彼，初無休息，如汲井輪，互為高下，凡聖
X30n0605_p0685a22║相望。是六界趣，總名不善，未脫生死之輪。故華嚴
X30n0605_p0685a23║云：若人欲了知，三世一切佛，應觀法界性，一切唯
X30n0605_p0685a24║心造。當知心能天堂，心能地獄，乃至四聖，總由一
X30n0605_p0685b01║心。智者審思，常當觀察，如善牧人，莫令縱逸，犯人
X30n0605_p0685b02║苗稼。矧以初心博地，昏散交馳，二六時中，恒宜檢
X30n0605_p0685b03║束，久久性成，任運合道，超凡預聖，豈不幸哉！𤛆牛
X30n0605_p0685b04║者，獸如牛而尾長。說文云：酉南夷有髦牛，牛愛其
X30n0605_p0685b05║尾，就身護尾，人愛其尾，故殺其身。譬如人貪五欲，
X30n0605_p0685b06║而害其身，亦猶是也。△三、明起大悲赴應。
X30n0605_p0685b07║為是眾生故，而起大悲心。
X30n0605_p0685b08║而起大悲心者，上舉能見，次明所見，今明大悲熏
X30n0605_p0685b09║心應入三界，施設方便引趣佛慧。△二、頌施方便
X30n0605_p0685b10║化二：初、念用大化不得三：初、擬宜。
X30n0605_p0685b11║我始坐道場，觀樹亦經行，於三七日中，思惟如是事。
X30n0605_p0685b12║我所得智慧，微妙最第一，
X30n0605_p0685b13║此一行半明念用大乘，化之不得，則為下身手有
X30n0605_p0685b14║力而不用之。寢大譬作本，初明擬宜也。始坐道場
X30n0605_p0685b15║者，然至理無時，假時化物，為化之初，故言始也。事
X30n0605_p0685b16║釋者，初在此處修治得道，故言道場；坐此樹下得
X30n0605_p0685b17║三菩提，故名道樹。又感樹恩故觀察，念地德故經
X30n0605_p0685b18║行，道成賽澤之時，欲以大法擬宜眾生也。觀心釋
X30n0605_p0685b19║者，樹即十二因緣之大樹，深觀緣起，自成菩提，欲
X30n0605_p0685b20║以無漏法林樹蔭蓋眾生，故言觀樹。經行者，大乘
X30n0605_p0685b21║三十七品是行道法，自以道品履一切地，得成佛
X30n0605_p0685b22║道，欲以此法化度眾生，是故起行也。問：樹地無有
X30n0605_p0685b23║分別，豈須報恩耶？答：未曾有經云：秪以通化傳法
X30n0605_p0685b24║名報恩。過去因果經云：佛成道，初一七日思惟我
X30n0605_p0685c01║法微妙，無能受者；二七日思惟眾生上、中、下根；三
X30n0605_p0685c02║七日思惟誰應先聞法。即至波羅奈，為五人說四
X30n0605_p0685c03║諦，陳如得法眼淨，頞鞞䟦提、十力迦葉、摩訶男、拘
X30n0605_p0685c04║利未得道，佛重說四諦，四人得法眼淨。佛又說五
X30n0605_p0685c05║陰無常、苦、空、非我，五人得阿羅漢。佛為佛寶，四諦
X30n0605_p0685c06║為法寶，五人及佛是六阿羅漢，即是僧寶，三寶之
X30n0605_p0685c07║興始於此也。三七日者，舊云思理教等，又云勸誡
X30n0605_p0685c08║等。瑤師云：事之至深至聖猶思而後行，一七思惟
X30n0605_p0685c09║佛智微妙，二七思眾生根性不同，三七思法藥萬
X30n0605_p0685c10║品。即舉偈證之：我所得智慧，微妙最第一，眾生諸
X30n0605_p0685c11║根鈍，云何而可度？今明佛在法身之地寂而常照，
X30n0605_p0685c12║恒以佛眼洞覽無遺，豈始至道場淹留三七方思
X30n0605_p0685c13║此事？言三七者，明有所表，表佛初欲三周說法，故
X30n0605_p0685c14║假言三七耳。初七思法說，次七思譬說，後七思因
X30n0605_p0685c15║緣說，皆無機不得，是故息大施小也。此偏就圓教
X30n0605_p0685c16║大乘為釋耳。若通途約大乘釋者，初七思惟欲說
X30n0605_p0685c17║圓教，次七思惟欲說別教，後七思惟欲說通教大
X30n0605_p0685c18║乘，皆無機不得，是故息大說三藏三乘為方便之
X30n0605_p0685c19║化也。△二、明無機三：初、明障重。
X30n0605_p0685c20║眾生諸根鈍，著樂癡所盲，
X30n0605_p0685c21║此三行明無機中又為三：初半行明障重。△二、明
X30n0605_p0685c22║不堪聞。
X30n0605_p0685c23║如斯之等類，云何而可度？
X30n0605_p0685c24║次如斯下，第二、半行，明不堪聞。△三、明諸梵請。
X30n0605_p0686a01║爾時諸梵王，及諸天帝釋，護世四天王，及大自在天，
X30n0605_p0686a02║并餘諸天眾，眷屬百千萬，恭敬合掌禮，請我轉法輪。
X30n0605_p0686a03║爾時諸梵王下，有二行，明諸梵雖請說，大佛知無
X30n0605_p0686a04║機，所以不說。爾時諸梵王者，別而為語，但在一十
X30n0605_p0686a05║八梵。若約通論，應該大千諸梵，欲天帝釋亦應然
X30n0605_p0686a06║也。言十八梵者，初禪有三，謂梵眾、梵輔、大梵。二禪
X30n0605_p0686a07║有三，謂少光、無量光、光音。三禪有三，謂少淨、無量
X30n0605_p0686a08║淨、徧淨。四禪有九，謂無雲、福生、廣果、無想、無煩、無
X30n0605_p0686a09║熱、善現、善見、色究竟。及諸天帝釋者，此就欲天為
X30n0605_p0686a10║語。所言諸天者，即是妙高山，其山有四角，每角有
X30n0605_p0686a11║八天，中間善法堂，帝釋天居之，統王三十二。今文
X30n0605_p0686a12║兼主伴，所以云也。如上諸天眾，並合掌致敬，殷勤
X30n0605_p0686a13║勸請，轉大法輪。言法輪者，諸佛凡有所說，皆名法
X30n0605_p0686a14║輪。葢輪者，有乎運轉摧破之義，所謂運正法輪，摧
X30n0605_p0686a15║邪制外者也。△三、念息大化二：初、強說有損。
X30n0605_p0686a16║我即自思惟：若但讚佛乘，眾生沒在苦，不能信是法，
X30n0605_p0686a17║破法不信故，墜於三惡道。
X30n0605_p0686a18║此二行明念欲息化，又二：初一行半明無機強說，
X30n0605_p0686a19║聞則有損。△二息化
X30n0605_p0686a20║我寧不說法，疾入於涅槃。
X30n0605_p0686a21║後半行正明息化作方便張本。△二、念同諸佛用
X30n0605_p0686a22║三乘化得二：初、正明化得四：初、明三乘擬宜。
X30n0605_p0686a23║尋念過去佛，所行方便力，我今所得道，亦應說三乘。
X30n0605_p0686a24║此一行明三乘擬宜也。尋念者，念彼雖無大機不
X30n0605_p0686b01║容永捨，要以方便而誘濟之，非都不知開三，欲引
X30n0605_p0686b02║同諸佛故云尋念也。△二、明有機二：初、明諸佛稱
X30n0605_p0686b03║歎五：初、敘諸佛現。
X30n0605_p0686b04║作是思惟時，十方佛皆現，梵音慰喻我。
X30n0605_p0686b05║初三句，釋迦自敘諸佛現。佛現者，由念佛方便力
X30n0605_p0686b06║故現現，由擬法、會機二義故佛現也。△二、明諸佛
X30n0605_p0686b07║正歎釋迦。
X30n0605_p0686b08║善哉釋迦文！第一之導師，得是無上法，隨諸一切佛，
X30n0605_p0686b09║而用方便力。
X30n0605_p0686b10║此明諸佛歎，上欲大化於彼無機故諸佛不歎，今
X30n0605_p0686b11║欲說小曲會根緣則始終得度，所以佛歎也。能隱
X30n0605_p0686b12║實設權，故云善哉。為一施三引入佛慧，即是第一
X30n0605_p0686b13║導師。得是無上法者，即是得實智微妙第一也。而
X30n0605_p0686b14║用方便力者，隨諸一切佛隱實用權也。△三、明諸
X30n0605_p0686b15║佛亦隱實用權。
X30n0605_p0686b16║我等亦皆得，最妙第一法，為諸眾生類，分別說三乘。
X30n0605_p0686b17║△四、雙釋二義。
X30n0605_p0686b18║少智樂小法，不自信作佛，是故以方便，分別說諸果。
X30n0605_p0686b19║為眾生少智，不堪聞大，所以隱實；而復樂小，所以
X30n0605_p0686b20║施權。△五、雙結二義。
X30n0605_p0686b21║雖復說三乘，但為教菩薩。
X30n0605_p0686b22║雖復說三，終為顯實。△二、釋迦酬順二：初、發言酬
X30n0605_p0686b23║順。
X30n0605_p0686b24║舍利弗當知，我聞聖師子深淨微妙音稱。南無諸佛。
X30n0605_p0686c01║此二行明釋迦酬順。既聞諸佛歎勸，對曰：南無！南
X30n0605_p0686c02║無！此云敬從，由隨順諸佛隱實用權。△二、念順物
X30n0605_p0686c03║機。
X30n0605_p0686c04║復作如是念：我出濁惡世，如諸佛所說，我亦隨順行。
X30n0605_p0686c05║△三、明施化
X30n0605_p0686c06║思惟是事已，即趣波羅奈。諸法寂滅相，不可以言宣，
X30n0605_p0686c07║以方便力故，為五比丘說。
X30n0605_p0686c08║此一行半，正明施化諸法寂滅相。不可以言宣下，
X30n0605_p0686c09║即是前說中道無性佛種之理。良由此理非數又
X30n0605_p0686c10║不可說，今以方便作三乘說。又非生非滅，而以方
X30n0605_p0686c11║便作生滅說。又偏真之理亦非可說，以方便故作
X30n0605_p0686c12║四門說。初為五人說無常有門。△四、明受行悟入
X30n0605_p0686c13║是名轉法輪，便有涅槃音，及以阿羅漢，法僧差別名。
X30n0605_p0686c14║次一行明受行悟入，轉佛心中化他之法，度入他
X30n0605_p0686c15║心，名轉法輪。唯陳如初得見諦，即斷見惑，分證滅
X30n0605_p0686c16║諦，亦是分得有餘涅槃。涅槃之音，起自於此，由此
X30n0605_p0686c17║得成無學，便有羅漢之名。△二、釋疑。
X30n0605_p0686c18║從久遠劫來，讚示涅槃法，生死苦永盡，我常如是說。
X30n0605_p0686c19║此一行是釋疑。疑師云：佛初未能鑒機，尋念諸佛
X30n0605_p0686c20║始知根性。即釋云：非我不知用於方便，特欲引同
X30n0605_p0686c21║故念諸佛，非今始念方知。從久遠劫來見其樂小，
X30n0605_p0686c22║已為讚示令盡眾苦，所以聞小即得解脫。復疑弟
X30n0605_p0686c23║子：云何眾生一世暫聞即證羅漢？即釋云：從久遠
X30n0605_p0686c24║劫來為某讚示，稱於本習故速得道。△三、顯實四：
X30n0605_p0687a01║初、頌人一。
X30n0605_p0687a02║舍利弗當知，我見佛子等，志求佛道者，無量千萬億，
X30n0605_p0687a03║咸以恭敬心，皆來至佛所，曾從諸佛聞，方便所說法。
X30n0605_p0687a04║此六行頌上顯實，文具四：一、初我見佛子下二行，
X30n0605_p0687a05║頌人一，三乘行人皆是佛子，上文兼有其意；次從
X30n0605_p0687a06║我即作是念下一行，頌理一，為說佛慧即是上一
X30n0605_p0687a07║切種智佛知見也；三、從舍利弗當知下二行，頌教
X30n0605_p0687a08║一，但說無上道即教一也；四、從菩薩聞是法下一
X30n0605_p0687a09║行，頌行一，既云悉亦當作佛是行一。更就此文為
X30n0605_p0687a10║四意：初二行明大乘機發，亦云索果；次兩行一句
X30n0605_p0687a11║明佛歡喜眾生得大乘益故；次三句正明顯實；次
X30n0605_p0687a12║一行明受行悟入也。明由機發故得索果，索果由
X30n0605_p0687a13║於機發，所以云耳。此應有四句作分別：自有障除
X30n0605_p0687a14║機未發，如諸羅漢在三藏時，以樂小故濁障雖除，
X30n0605_p0687a15║大根鈍故妙機未發；自有大機發障未除者，如今
X30n0605_p0687a16║經中諸凡夫人等，雖未斷結，以大根利，故機發也。
X30n0605_p0687a17║自有障即除，機即發，如說無量義時，證二乘果，即
X30n0605_p0687a18║於此座，大機即發。自有障未除，大機未發，即五千
X30n0605_p0687a19║等退者是也。志求佛道者，即是索大，非求小果。然
X30n0605_p0687a20║索有三意：一、大機有感果之義，機中論索；二、情中
X30n0605_p0687a21║密求，為得為不得？即此意也。三、發言口索，即是殷
X30n0605_p0687a22║勤三請。然昔教之中，已有二求，但未發言，至於今
X30n0605_p0687a23║日，具此三索。問：昔出宅索三，是機情索者，文云如
X30n0605_p0687a24║先所許，此乃求三，何關求一？答：出外不見，必有異
X30n0605_p0687b01║途，將昔許三，以求異意，亦得是索一也。咸以恭敬
X30n0605_p0687b02║心，皆來至佛所者，一云恥小慕大，大機感佛，故云
X30n0605_p0687b03║至佛所。今明非但機至佛所，亦乃身到，如無量義
X30n0605_p0687b04║中，四眾圍繞，合掌以敬心，欲聞具足道也。曾從諸
X30n0605_p0687b05║佛聞，方便所說法者，此中初味調伏，受行三藏、六
X30n0605_p0687b06║度、通、別等三教方便，由此調熟，故使障除機發，而
X30n0605_p0687b07║求大也。△二頌理一。
X30n0605_p0687b08║我即作是念：如來所以出，為說佛慧故，今正是其時。
X30n0605_p0687b09║從我即作是念下有二行：一句、明障除佛喜。佛為
X30n0605_p0687b10║佛慧故出興于世，昔障重無機不得即說，佛慧中
X30n0605_p0687b11║間雖障除又未得說，今機既發正是說時。又昔眾
X30n0605_p0687b12║生根鈍智小，恐其謗法墮惡故未是說時，今根利
X30n0605_p0687b13║智大聞必信解故佛歡喜。言無畏者，不畏執小謗
X30n0605_p0687b14║大起罪墮惡，故言無畏。△三頌教一。
X30n0605_p0687b15║舍利弗當知，鈍根小智人，著相憍慢者，不能信是法。
X30n0605_p0687b16║今我喜無畏，於諸菩薩中，正直捨方便，但說無上道。
X30n0605_p0687b17║從於諸菩薩中下三句，正顯實也。當知五乘是曲
X30n0605_p0687b18║非直，通別偏傍非正，今皆捨彼偏曲，但說正直一
X30n0605_p0687b19║道。△四頌行一。
X30n0605_p0687b20║菩薩聞是法，疑網皆已除，千二百羅漢，悉亦當作佛。
X30n0605_p0687b21║從菩薩聞是法去一行，明受行悟入。當知六度通
X30n0605_p0687b22║二菩薩，初聞略說動舊執致新疑，今悉已除非獨
X30n0605_p0687b23║菩薩，二乘亦爾。而云聲聞皆當作佛者，昔教不說
X30n0605_p0687b24║二乘作佛，今行與授記，授記豈獨二乘？除疑豈獨
X30n0605_p0687c01║菩薩？葢互存則兩備。問：菩薩何疑？答：三藏中說三
X30n0605_p0687c02║僧祇未斷結，一斷即入真；通教說菩薩斷正使留
X30n0605_p0687c03║習，習盡即成佛。來至今經初聞略說悉云方便，昔
X30n0605_p0687c04║真昔成竟知安在？又三乘同學一道，何意有別？今
X30n0605_p0687c05║聞法華掃蕩諸疑無復遺芥。△四、歎法希有二：初、
X30n0605_p0687c06║頌如是妙法。
X30n0605_p0687c07║如三世諸佛，說法之儀式，我今亦如是，說無分別法。
X30n0605_p0687c08║此一行頌上如是妙法。妙法者，權實也。如三世者，
X30n0605_p0687c09║引同諸佛用權，權是引物之儀式。說無分別法，引
X30n0605_p0687c10║同諸佛顯實，實則言語道斷，豈存儀式？又權實本
X30n0605_p0687c11║無分別，為鈍根小智分別權實，今還悟入一三不
X30n0605_p0687c12║二，即知佛說三一無分別也。諸佛皆爾，何獨我耶？
X30n0605_p0687c13║△二、頌時乃說之五：初、舉人難。
X30n0605_p0687c14║諸佛興出世，懸遠值遇難，
X30n0605_p0687c15║此四行半，頌上時乃說之。說上亦舉曇華，今頌中
X30n0605_p0687c16║還又說之。諸佛興出世兩句，久久懸遠。時有佛出，
X30n0605_p0687c17║此舉人難。△二、舉法難。
X30n0605_p0687c18║正使出于世，說是法復難。
X30n0605_p0687c19║正使出於世兩句，此舉法難。如今佛出世四十餘
X30n0605_p0687c20║年，始顯真實。△三、舉聞法難。
X30n0605_p0687c21║無量無數劫，聞是法亦難。
X30n0605_p0687c22║無量無數劫兩句，此舉聞法難。如五千之流，梵音
X30n0605_p0687c23║盈耳，起席而去，聞法豈不難乎？△四、舉信受難。
X30n0605_p0687c24║能聽是法者，斯人亦復難。
X30n0605_p0688a01║能聽是法者兩句，此舉信受者難，於是上周普眾
X30n0605_p0688a02║之中唯身子前達，中下雖聽猶未能了。△五、頌譬
X30n0605_p0688a03║四難。
X30n0605_p0688a04║譬如優曇華，一切皆愛樂，天人所希有，時時乃一出。
X30n0605_p0688a05║聞法歡喜讚，乃至發一言，則為已供養，一切三世佛。
X30n0605_p0688a06║是人甚希有，過於優曇華。
X30n0605_p0688a07║舉曇華譬上四難，今但合聞者難，餘例可解。△五、
X30n0605_p0688a08║頌不虗二：初、頌勿於可信人生疑。
X30n0605_p0688a09║汝等勿有疑，我為諸法王，普告諸大眾，但以一乘道，
X30n0605_p0688a10║教化諸菩薩，無聲聞弟子。
X30n0605_p0688a11║此二行半頌上不虗，又二：初一行半勿於可信人
X30n0605_p0688a12║生疑。我為諸法王者，夫為人王言則無二，佛為法
X30n0605_p0688a13║王豈容虗說？△二、頌勿於可信法生疑。
X30n0605_p0688a14║汝等舍利弗，聲聞及菩薩，當知是妙法，諸佛之祕要。
X30n0605_p0688a15║方便可是權假，真實寧容是妄。聞法王說法，勿生
X30n0605_p0688a16║疑也。△六、頌揀眾敦信二：初、頌揀眾三：初、頌揀非
X30n0605_p0688a17║佛弟子。
X30n0605_p0688a18║以五濁惡世，但樂著諸欲，如是等眾生，終不求佛道。
X30n0605_p0688a19║此三行頌揀眾。五濁者，一行頌上揀非佛弟子。何
X30n0605_p0688a20║者？若樂著諸欲是行魔業，故須揀之。上文著涅槃
X30n0605_p0688a21║尚非佛弟子，此文著生死那是佛弟子？此互揀其
X30n0605_p0688a22║非。終不求佛道者，頌上揀增上慢。未得上法謂得
X30n0605_p0688a23║上法，是故其人不求佛道也。△二頌解義人難得。
X30n0605_p0688a24║當來世惡人，聞佛說一乘，迷惑不信受，破法墮惡道。
X30n0605_p0688b01║當來世惡人一行頌上。如來滅後解義者，是人難
X30n0605_p0688b02║得也。△三、頌遇餘佛。
X30n0605_p0688b03║有慚愧清淨，志求佛道者，當為如是等，廣讚一乘道。
X30n0605_p0688b04║有慚愧清淨一行頌上，若遇餘佛，便得決了。△二、
X30n0605_p0688b05║頌敦信二：初、頌敦信於權。
X30n0605_p0688b06║舍利弗當知，諸佛法如是，以萬億方便，隨宜而說法。
X30n0605_p0688b07║其不習學者，不能曉了此，
X30n0605_p0688b08║此三行頌上敦信，若不信此法，無有是處。初一行
X30n0605_p0688b09║半敦信於權。△二頌敦信於實。
X30n0605_p0688b10║汝等既已知，諸佛世之師，隨宜方便事，無復諸疑惑，
X30n0605_p0688b11║心生大歡喜，自知當作佛。
X30n0605_p0688b12║次一行半，敦信於實，權實無疑，自知作佛。總上第
X30n0605_p0688b13║一卷文畢。
X30n0605_p0688b14║
X30n0605_p0688b15║科註妙法蓮華經卷第二