X30n0605_p0688b16║
X30n0605_p0688b17║
X30n0605_p0688b18║科註妙法蓮華經卷第三
X30n0605_p0688b19║
X30n0605_p0688b20║宋　柯山金谿棲雲沙門　守倫　註
X30n0605_p0688b21║明　玉谿菩提菴沙門　法濟　參訂
X30n0605_p0688b22║　　吳興瓶城居士　閔夢得　較刻
X30n0605_p0688b23║△二、譬喻品二：初、申品目。
X30n0605_p0688b24║妙法蓮華經譬喻品第三
X30n0605_p0688c01║譬者，比況也。喻者，曉訓也。託此比彼，寄淺訓深。前
X30n0605_p0688c02║廣明五佛開權，上根利智圓聞獲悟，中下之流抱
X30n0605_p0688c03║迷未遣，於是大悲不已巧智無邊，更動樹訓風、舉
X30n0605_p0688c04║扇喻月，使其悟解，故言譬喻。此取通意。若別釋者，
X30n0605_p0688c05║以世法比出世法，因於曾有聞未曾有踊躍歡喜，
X30n0605_p0688c06║如經以世間父子譬出世師弟；又以世生法比出
X30n0605_p0688c07║世生法，使蒙佛音教不失大乘，如經父知諸子先
X30n0605_p0688c08║心各有所好珍玩之具；又以世滅比出世滅，雖得
X30n0605_p0688c09║無漏聞亦除憂惱，如經我為其父應拔其苦難令
X30n0605_p0688c10║免燒煑；又以世不生不滅比出世不生不滅，令其
X30n0605_p0688c11║安住實智中，我定當作佛，如經乘是寶乘直至道
X30n0605_p0688c12║場。當知佛以一音說於譬喻，巧令中下得四悉檀
X30n0605_p0688c13║益，故言譬喻品也。此約因緣釋。約教釋者，佛意本
X30n0605_p0688c14║讚佛乘為物不堪，尋念先佛大悲方便趣於鹿苑，
X30n0605_p0688c15║稱讚三車二乘以下，中可自濟恩不及人，菩薩駕
X30n0605_p0688c16║牛運他出宅，此三藏意也。又三人同畏燒煑，聲聞
X30n0605_p0688c17║如麞直去不迴，緣覺如彼鹿母並馳並顧，菩薩如
X30n0605_p0688c18║大象身扞刀箭全群而出，此通教意也。又二乘發
X30n0605_p0688c19║心近、緣理淺、智慧弱，但斷通惑不能盡邊到底，非
X30n0605_p0688c20║波羅蜜；若菩薩發心久遠理深智強，能斷別惑窮
X30n0605_p0688c21║源盡性。大品云：二乘如螢火，菩薩如日光。此別教
X30n0605_p0688c22║意也。又始見我身聞我所說，即皆信受入如來慧，
X30n0605_p0688c23║如斯之人易可化度，不令如來生於疲苦，如華嚴
X30n0605_p0688c24║中即事而真不須譬喻，為未入者四十餘年，更以
X30n0605_p0689a01║異方便助顯第一義，今日王舍城決定說大乘，普
X30n0605_p0689a02║令一切眾開示悟入佛之智慧，不令一人獨得滅
X30n0605_p0689a03║度，如今如始無二無異，上根利智聞即能解，不令
X30n0605_p0689a04║如來生於疲苦，亦不須譬喻，秪為中下之機動執
X30n0605_p0689a05║生疑踟蹰岐道，故須今日大車譬喻而得利益，此
X30n0605_p0689a06║圓教意也。本迹觀心準例可解。△二、解經文二：初、
X30n0605_p0689a07║釋法說，二、譬說。初文又四：初、身子領解，二、如來述
X30n0605_p0689a08║成，三、與授記，四、舉眾歡喜。初文又二：初、長行，二、偈
X30n0605_p0689a09║頌。初文又二：初、經家敘二：初、敘內解。
X30n0605_p0689a10║爾時，舍利弗踊躍歡喜。
X30n0605_p0689a11║踊躍歡喜者，內解在心名喜，喜動於形名踊躍，從
X30n0605_p0689a12║妙人聞妙法得妙解，若值一幸尚復欣抃，況三喜
X30n0605_p0689a13║具足寧不踊躍？此敘內解也。△二、敘外儀。
X30n0605_p0689a14║即起合掌，瞻仰尊顏。
X30n0605_p0689a15║即起合掌者，名身領解。在昔權實為二如掌不合，
X30n0605_p0689a16║今解權即實如二掌合。言向佛者，知其在昔權非
X30n0605_p0689a17║佛因實非佛果，今解權即實成大圓因，因必趣果
X30n0605_p0689a18║故言合掌向佛。瞻仰尊顏者，表其解實，實即佛境
X30n0605_p0689a19║非方便法。又瞻仰尊顏無餘思念，表開佛知見，意
X30n0605_p0689a20║解於實亦即解權，身領於權亦解於實，互舉一邊
X30n0605_p0689a21║敘外儀也。△二、身子自陣三：初、標三喜章。
X30n0605_p0689a22║而白佛言：今從世尊聞此法音，心懷踊躍得未曾有。
X30n0605_p0689a23║而白佛言者，口領解也，即是身子自陳。今從世尊
X30n0605_p0689a24║者，標我身見佛身故名身喜，聞此法音依於佛口
X30n0605_p0689b01║聞而歡喜故言口喜，得未曾有即我意解佛意故
X30n0605_p0689b02║名意喜。△二、釋三喜三：初、提昔身失，顯今身解。
X30n0605_p0689b03║所以者何？我昔從佛聞如是法，見諸菩薩受記作佛，
X30n0605_p0689b04║而我等不預斯事，甚自感傷，失於如來無量知見。
X30n0605_p0689b05║此明昔不見佛為失。昔佛為菩薩授記：我不預斯
X30n0605_p0689b06║事。見佛義遠，既不見佛故無身喜。聞如是法者，若
X30n0605_p0689b07║日照高山時密有聞義，顯如聾如啞，不得道聞如
X30n0605_p0689b08║是法也。祇是方等教中聞大乘實慧與今不殊，故
X30n0605_p0689b09║言聞如是法也。受記者，亦如方等中與菩薩記，二
X30n0605_p0689b10║乘不預斯事，甚自感傷思益。淨名中聞褒大折小，
X30n0605_p0689b11║內疑而外鄙，名為感傷。失一切知見者，失佛眼之
X30n0605_p0689b12║見、失佛智之知。△二、提昔口失，顯今口解三：初、釋
X30n0605_p0689b13║思過之所，二、正出其過（我等），三、引過自歸（是我）。
X30n0605_p0689b14║世尊！我常獨處山林樹下，若坐若行，每作是念：我等
X30n0605_p0689b15║同入法性，云何如來以小乘法而見濟度？是我等咎，
X30n0605_p0689b16║非世尊也。
X30n0605_p0689b17║此明昔不聞法失。良以身處山林，心執小道，則不
X30n0605_p0689b18║聞法，故無口喜。我常獨處者，思過之所也。同入法
X30n0605_p0689b19║性者，正出其執小過。既執所入之一理，疑三教能
X30n0605_p0689b20║入之門。一理既同，而我失知見；三教既異，而菩薩
X30n0605_p0689b21║受莂。授莂則如來有偏，所以成過。今述此失，故言
X30n0605_p0689b22║悔過。是我等咎者，由我迷權，何關理教？由我惑實，
X30n0605_p0689b23║何關佛偏？追述昔非，仰謝如來，是為引過自歸。△
X30n0605_p0689b24║三、提昔意失，顯今意解。
X30n0605_p0689c01║所以者何？若我等待說所因成就阿耨多羅三藐三
X30n0605_p0689c02║菩提者，必以大乘而得度脫。然我等不解方便隨宜
X30n0605_p0689c03║所說，初聞佛法，遇便信受，思惟取證。世尊，我從昔來，
X30n0605_p0689c04║終日竟夜每自刻責：
X30n0605_p0689c05║此明意無解之失。良以不待說所因，故無實解。又
X30n0605_p0689c06║不識方便，故無權解。因解無故，故無意喜。昔失既
X30n0605_p0689c07║彰，今得自顯。不待說所因者，自責不解實也。不解
X30n0605_p0689c08║方便者，自責不解權也。所因二義：一、不待對於前；
X30n0605_p0689c09║二、不停待於後。如日初照高山，明三諦之慧，是得
X30n0605_p0689c10║佛因。此待對於我，而我不受，則失之於前。諸佛法
X30n0605_p0689c11║久後，要當說真實，而我不停待於後。於此兩楹間，
X30n0605_p0689c12║怱怱取小，不解實權者，如文可解。△三、結成三喜
X30n0605_p0689c13║二：初、結。
X30n0605_p0689c14║而今從佛聞所未聞未曾有法，斷諸疑悔，身意泰然，
X30n0605_p0689c15║快得安穩。
X30n0605_p0689c16║此明結成三喜：先結，次成。從佛是結身喜，聞法結
X30n0605_p0689c17║口喜，斷諸疑悔是結意喜也。△二成
X30n0605_p0689c18║今日乃知真是佛子，從佛口生，從法化生，得佛法
X30n0605_p0689c19║分。
X30n0605_p0689c20║今日乃知真是佛子，近佛義成也。從佛口生，結口
X30n0605_p0689c21║成；從法化生，是結意成。
X30n0605_p0689c22║爾時舍利弗欲重宣此義，而說偈言：
X30n0605_p0689c23║△二、偈頌三：初、頌標三喜。
X30n0605_p0689c24║我聞是法音，得所未曾有，心懷大歡喜，疑網皆已除。
X30n0605_p0690a01║此一行頌標三喜，既舉我聞，則兼得佛矣。△二、頌
X30n0605_p0690a02║釋三喜三：初、頌見佛喜。
X30n0605_p0690a03║昔來蒙佛教，不失於大乘，佛音甚希有，能除眾生惱。
X30n0605_p0690a04║我已得漏盡，聞亦除憂惱，
X30n0605_p0690a05║長行明失知見，今頌中明不失大乘；上論失論遠，
X30n0605_p0690a06║今頌論近論得，文互現耳。△二、頌不聞法二：初、頌
X30n0605_p0690a07║身遠故不聞。
X30n0605_p0690a08║我處於山谷，或在林樹下，若坐若經行，常思惟是事。
X30n0605_p0690a09║嗚呼深自責，云何而自欺？我等亦佛子，同入無漏法，
X30n0605_p0690a10║不能於未來，演說無上道。金色三十二，十力諸解脫，
X30n0605_p0690a11║同共一法中，而不得此事。八十種妙好，十八不共法，
X30n0605_p0690a12║如是等功德，而我皆已失。我獨經行時，見佛在大眾，
X30n0605_p0690a13║名聞滿十方，廣饒益眾生，自惟失此利，我為自欺誑。
X30n0605_p0690a14║我常於日夜，每思惟是事，欲以問世尊，為失為不失？
X30n0605_p0690a15║我常見世尊，稱讚諸菩薩，以是於日夜，籌量如此事。
X30n0605_p0690a16║今聞佛音聲，隨宜而說法，無漏難思議，令眾至道場。
X30n0605_p0690a17║我常於日夜者，當知生死為夜，涅槃為日，為生死
X30n0605_p0690a18║中有涅槃，為生死外有涅槃耶？若得悟時，二疑雙
X30n0605_p0690a19║遣。又生死、涅槃俱為夜，此疑得除，名為日。如日出
X30n0605_p0690a20║時，則二疑雙遣。△二、頌入法性故不聞。
X30n0605_p0690a21║我本著邪見，為諸梵志師，世尊知我心，拔邪說涅槃。
X30n0605_p0690a22║我悉除邪見，於空法得證，爾時心自謂，得至於滅度。
X30n0605_p0690a23║著邪見是凡人著，入法性是二乘著，此二俱不聞
X30n0605_p0690a24║法。△三頌上心得妙解喜。
X30n0605_p0690b01║而今乃自覺，非是實滅度。若得作佛時，具三十二相，
X30n0605_p0690b02║天人夜义眾，龍神等恭敬，是時乃可謂，永盡滅無餘。
X30n0605_p0690b03║佛於大眾中，說我當作佛，聞如是法音，疑悔悉已除。
X30n0605_p0690b04║初聞佛所說，心中大驚疑，將非魔作佛，惱亂我心耶？
X30n0605_p0690b05║佛以種種緣，譬喻巧言說，其心安如海，我聞疑網斷。
X30n0605_p0690b06║佛說過去世，無量滅度佛，安住方便中，亦皆說是法。
X30n0605_p0690b07║現在未來佛，其數無有量，亦以諸方便，演說如是法。
X30n0605_p0690b08║如今者世尊，從生及出家，得道轉法輪，亦以方便說。
X30n0605_p0690b09║世尊說實道，波旬無此事，以是我定知，非是魔作佛。
X30n0605_p0690b10║我墮疑網故，謂是魔所為，
X30n0605_p0690b11║此九行半頌上心得妙解喜。上明不待所因不解
X30n0605_p0690b12║方便，頌中今明得所因又解方便，何也？須知聞當
X30n0605_p0690b13║作佛是所因也，聞五佛道同解魔非魔是解方便
X30n0605_p0690b14║也，葢互顯一邊之意。彼五佛章者，即是領解之文。
X30n0605_p0690b15║言波旬者，亦名波旬踰，此云惡者，謂常懷惡成就
X30n0605_p0690b16║惡法者也。魔者，梵云魔羅，此云殺者，所謂斷殺眾
X30n0605_p0690b17║生慧命，謂是魔所為者。須知此一科雖有長行偈
X30n0605_p0690b18║頌，總屬身子領解自陳之文。由身子在昔鹿苑志
X30n0605_p0690b19║樂小法，如來方便逐彼堪任，為說四諦使證一真，
X30n0605_p0690b20║保任所證與佛無差，佛亦印可與我無別。來至今
X30n0605_p0690b21║經，聞略開顯斥作方便，是以驚疑謂魔作佛固相
X30n0605_p0690b22║惱亂，如來慈悲微妙巧說，廣引五佛皆先方便，後
X30n0605_p0690b23║顯圓乘以為證信。昔之既爾，今豈不然？身子遂得
X30n0605_p0690b24║疑除心安如海，廣聞開會妙悟真常，徹法性之淵
X30n0605_p0690c01║源，同佛眼之知見，故今領解謝過自陳，良在茲也。
X30n0605_p0690c02║△三、頌結成。
X30n0605_p0690c03║聞佛柔軟音，深遠甚微妙，演暢清淨法，我心大歡喜，
X30n0605_p0690c04║疑悔永已盡，安住實智中。我定當作佛，為天人所敬，
X30n0605_p0690c05║轉無上法輪，教化諸菩薩。
X30n0605_p0690c06║此兩行半偈頌上結成，如文。△二、如來述成三：初、
X30n0605_p0690c07║昔曾教大。
X30n0605_p0690c08║爾時，佛告舍利弗：吾今於天、人、沙門、婆羅門等大眾
X30n0605_p0690c09║中說，我昔曾於二萬億佛所，為無上道故常教化汝，
X30n0605_p0690c10║汝亦長夜隨我受學，我以方便引導汝故生我法中。
X30n0605_p0690c11║言述成者，上文身子自陳得悟，於今如來述解非
X30n0605_p0690c12║虗。文有三：一、昔曾教大，二、中忘取小，三、還為說大。
X30n0605_p0690c13║所以引昔曾教大，述其見佛之緣。若中忘取小，述
X30n0605_p0690c14║其憂悔聞法之緣。還為說大，述其悟解不虗。則述
X30n0605_p0690c15║成上三意也。無上道者，十住婆沙論云：身無上謂
X30n0605_p0690c16║相好，受持無上謂自利利他，具足無上謂命見戒，
X30n0605_p0690c17║智慧無上謂四無礙，不思議無上謂六波羅蜜，解
X30n0605_p0690c18║脫無上謂能壞二障，行無上謂聖行梵行。又身無
X30n0605_p0690c19║上名大丈夫，受持無上名大慈悲，具足無上名到
X30n0605_p0690c20║彼岸，智無上名一切智，不思議無上名阿羅訶，解
X30n0605_p0690c21║脫無上名大涅槃，行無上名三藐三佛陀。菩薩瓔
X30n0605_p0690c22║珞經十三云：道當清淨，穢濁非道。道當一心，多想
X30n0605_p0690c23║非道。道當知足，多欲非道。道當恭敬，憍慢非道。道
X30n0605_p0690c24║當檢意，放逸非道。道當顯曜，自隱非道。道當連屬，
X30n0605_p0691a01║無行非道。道當覺悟，愚惑非道。道當教化，矜恡非
X30n0605_p0691a02║道。道近善友，習惡非道。如是等種種明無上道。今
X30n0605_p0691a03║經以圓融為無上道，若偏若次皆他經所論。汝亦
X30n0605_p0691a04║長夜隨我受學者，昔雖大化未破無明，惑闇心中
X30n0605_p0691a05║隨佛受學，了因雖遠猶尚不滅，況今真悟寧得是
X30n0605_p0691a06║虗？故舉曾教述彼見佛之不謬。我以方便生我法
X30n0605_p0691a07║中者，此意兩牽也。若昔以大化今生大解，此屬初
X30n0605_p0691a08║意也。若令免惡道權為小引，此屬第二意也。△二
X30n0605_p0691a09║中忘取小
X30n0605_p0691a10║舍利弗！我昔教汝志願佛道，汝今悉忘，而便自謂已
X30n0605_p0691a11║得滅度。
X30n0605_p0691a12║汝今悉忘，自有中途。廢大習小，名中途悉忘。若
X30n0605_p0691a13║而今便自謂已得滅度，即是而今悉忘。由汝忘大
X30n0605_p0691a14║願即習小，致有憂悔，而得聞法不虗。△三、還為說
X30n0605_p0691a15║大。
X30n0605_p0691a16║我今還欲令汝憶念本願所行道故，為諸聲聞說是
X30n0605_p0691a17║大乘經，名妙法蓮華教菩薩法佛所護念。
X30n0605_p0691a18║我今還欲令汝憶念本願，即是述其得解不虗。先
X30n0605_p0691a19║施權教，成其中途小善。後顯真實，遂其本願大心。
X30n0605_p0691a20║△三、授記二：初、長行十：初、時節。
X30n0605_p0691a21║舍利弗！汝於未來世，過無量無邊，不可思議劫，
X30n0605_p0691a22║△二行因
X30n0605_p0691a23║供養若干千萬億佛，奉持正法，具足菩薩所行之道。
X30n0605_p0691a24║△三得果
X30n0605_p0691b01║當得作佛，號曰華光如來、應供、正徧知、明行足、善逝、
X30n0605_p0691b02║世間解、無上士、調御丈夫、天人師、佛、世尊。
X30n0605_p0691b03║△四國土。
X30n0605_p0691b04║國名離垢，其土平正，清淨嚴飾，安穩豐樂，天人熾盛。
X30n0605_p0691b05║瑠璃為地，有八交道，黃金為繩以界其側，其傍各有
X30n0605_p0691b06║七寶行樹，常有華果。
X30n0605_p0691b07║△五說法。
X30n0605_p0691b08║華光如來亦以三乘教化眾生。舍利弗！彼佛出時雖
X30n0605_p0691b09║非惡世，以本願故說三乘法。
X30n0605_p0691b10║△六劫名
X30n0605_p0691b11║其劫名大寶莊嚴。何故名曰大寶莊嚴？其國中以菩
X30n0605_p0691b12║薩為大寶故。
X30n0605_p0691b13║△七、眾數。
X30n0605_p0691b14║彼諸菩薩無量無邊不可思議，算數譬喻所不能及，
X30n0605_p0691b15║非佛智力無能知者，若欲行時寶華承足。此諸菩薩
X30n0605_p0691b16║非初發意，皆久植德本，於無量百千萬億佛所淨修
X30n0605_p0691b17║梵行，恒為諸佛之所稱歎，常修佛慧具大神通，善知
X30n0605_p0691b18║一切諸法之門，質直無偽志念堅固，如是菩薩充滿
X30n0605_p0691b19║其國。
X30n0605_p0691b20║△八壽量。
X30n0605_p0691b21║舍利弗！華光佛壽十二小劫，除為王子未作佛時，其
X30n0605_p0691b22║國人民壽八小劫。
X30n0605_p0691b23║△九、補處。
X30n0605_p0691b24║華光如來過十二小劫，授堅滿菩薩阿耨多羅三藐
X30n0605_p0691c01║三菩提記，告諸比丘：是堅滿菩薩次當作佛，號曰華
X30n0605_p0691c02║足安行多陀阿伽度、阿羅訶、三藐三佛陀，其佛國土
X30n0605_p0691c03║亦復如是。
X30n0605_p0691c04║△十法住
X30n0605_p0691c05║舍利弗！是華光佛滅度之後，正法住世三十二小劫，
X30n0605_p0691c06║像法住世亦三十二小劫。
X30n0605_p0691c07║言授記者，身子向前自陳，佛為印可，是故與記。若
X30n0605_p0691c08║得大解，自知作佛，何俟須記？記有四意：一為昔未
X30n0605_p0691c09║記二乘而今須記，二為中下未悟以記勉勵之，三
X30n0605_p0691c10║為令聞者結緣，四為滿其本願，是故記也。號曰華
X30n0605_p0691c11║光如來應供等者，即十號名別記也。然釋十號，其
X30n0605_p0691c12║義甚多，今且記一種釋之。所謂無虗妄名如來，能
X30n0605_p0691c13║為眾生作良福田名應供，知十界法名正徧知，具
X30n0605_p0691c14║足三明名明行足，不還來名善逝，知眾生國土名
X30n0605_p0691c15║世間解，無與等名無上士，調他心名調御丈夫，為
X30n0605_p0691c16║眾生眼名天人師，知三聚為佛壞波旬名婆伽婆，
X30n0605_p0691c17║即世尊也。至若國土說法，劫名、眾數、壽量、補處、法
X30n0605_p0691c18║住久近，如文可解。
X30n0605_p0691c19║爾時，世尊欲重宣此義，而說偈言：
X30n0605_p0691c20║△二、偈頌二：初、頌長行九：初、頌第三、得果。
X30n0605_p0691c21║舍利弗來世，成佛普智尊，號名曰華光，當度無量眾。
X30n0605_p0691c22║此偈有十一行半，為二：初十行，頌上九意，略不頌
X30n0605_p0691c23║補處，長出供養舍利；後一行半，結歎。初一行，超頌
X30n0605_p0691c24║得果；次供養下一行，追頌行因；三、過無量下半行，
X30n0605_p0692a01║超頌劫名；四、世界名下一行半，頌國淨；五、彼國下
X30n0605_p0692a02║一行半，頌菩薩眾數；六、如是等下半行，頌說法；七、
X30n0605_p0692a03║佛為王下二行，頌壽量；八、佛滅度之下一行半，頌
X30n0605_p0692a04║法住久近；九、舍利廣下半行，長出供養舍利。從後
X30n0605_p0692a05║華光佛下一行半，即結歎。△二頌第二行因。
X30n0605_p0692a06║供養無數佛具足菩薩行十力等功德證於無上道。
X30n0605_p0692a07║具足菩薩行十力等功德者，大論：問云：佛有十力，
X30n0605_p0692a08║其菩薩有否？答：亦有之。所謂：一、發一切智心堅固
X30n0605_p0692a09║力；二、不捨眾生大慈力；三、具足大悲力；四、信一切
X30n0605_p0692a10║佛法精進力；五、慧行禪定力；六、除二邊智慧力；七、
X30n0605_p0692a11║成就眾生力；八、觀法實相力；九、入三解脫門力；十、
X30n0605_p0692a12║無礙智力。△三頌第六劫名。
X30n0605_p0692a13║過無量劫已，劫名大寶嚴，
X30n0605_p0692a14║△四頌第四國土。
X30n0605_p0692a15║世界名離垢，清淨無瑕穢，以瑠璃為地，金繩界其道。
X30n0605_p0692a16║七寶雜色樹，常有華果實，
X30n0605_p0692a17║△五頌第七眾數。
X30n0605_p0692a18║彼國諸菩薩，志念常堅固，神通波羅蜜，皆已悉具足，
X30n0605_p0692a19║於無數佛所，善學菩薩道。
X30n0605_p0692a20║△六頌第五說法。
X30n0605_p0692a21║如是等大士，華光佛所化，
X30n0605_p0692a22║△七頌第八壽量。
X30n0605_p0692a23║佛為王子時，棄國捨世榮，於最末後身，出家成佛道。
X30n0605_p0692a24║華光佛住世，壽十二小劫，其國人民眾，壽命八小劫。
X30n0605_p0692b01║△八頌第十法住久近。
X30n0605_p0692b02║佛滅度之後，正法住於世，三十二小劫，廣度諸眾生。
X30n0605_p0692b03║正法滅盡已，像法三十二，
X30n0605_p0692b04║△九、頌供養舍利。
X30n0605_p0692b05║舍利廣流布，天人普供養。
X30n0605_p0692b06║△二、結歎。
X30n0605_p0692b07║華光佛所為，其事皆如是。其兩足聖尊，最勝無倫匹，
X30n0605_p0692b08║彼即是汝身，宜應自欣慶。
X30n0605_p0692b09║宜應自欣慶者，成初入歡喜位之解也。初住能百
X30n0605_p0692b10║佛世界作佛，其於行地則益倍是。△四、眾喜二：初、
X30n0605_p0692b11║長行二：初、經家敘眾喜供養二：初、敘眾喜。
X30n0605_p0692b12║爾時，四部眾比丘、比丘尼、優婆塞、優婆夷，天、龍、夜叉、
X30n0605_p0692b13║乾闥婆、阿脩羅、迦樓羅、緊那羅、摩睺羅伽等大眾，見
X30n0605_p0692b14║舍利弗於佛前受阿耨多羅三藐三菩提記，心大歡
X30n0605_p0692b15║喜，踊躍無量。
X30n0605_p0692b16║此下，領解歡喜。△二陳供養。
X30n0605_p0692b17║各各脫身所著上衣，以供養佛。釋提桓因、梵天王等，
X30n0605_p0692b18║與無數天子，亦以天妙衣、天曼陀羅華、摩訶曼陀羅
X30n0605_p0692b19║華等，供養於佛。所散天衣，住虗空中而自迴轉。諸天
X30n0605_p0692b20║妓樂百千萬種，於虗空中一時俱作，雨眾天華。
X30n0605_p0692b21║△二、正領解
X30n0605_p0692b22║而作是言：佛昔於波羅奈初轉法輪，今乃復轉無上
X30n0605_p0692b23║最大法輪。
X30n0605_p0692b24║從而作是言下，是正領解。初領開權，今乃復轉下，
X30n0605_p0692c01║領顯實也。
X30n0605_p0692c02║爾時諸天子欲重宣此義，而說偈言：
X30n0605_p0692c03║△二、偈頌二：初、頌開權顯實。
X30n0605_p0692c04║昔於波羅奈，轉四諦法輪，分別說諸法，五眾之生滅。
X30n0605_p0692c05║今復轉最妙，無上大法輪，是法甚深奧，少有能信者。
X30n0605_p0692c06║△二頌自述得解隨喜迴向。
X30n0605_p0692c07║我等從昔來，數聞世尊說，未曾聞如是，深妙之上法，
X30n0605_p0692c08║世尊說是法，我等皆隨喜。大智舍利弗，今得受尊記，
X30n0605_p0692c09║我等亦如是，必當得作佛。於一切世間，最尊無有上，
X30n0605_p0692c10║佛道叵思議，方便隨宜說。我所有福業，今世若過世，
X30n0605_p0692c11║及見佛功德，盡迴向佛道。
X30n0605_p0692c12║我等亦如是者，如身子之領解，如身子被述成，如
X30n0605_p0692c13║身子之得記也。問：迦葉、善吉諸大聲聞尚未得解，
X30n0605_p0692c14║今此四眾何人而獲先悟？答：四眾天人亦具三品，
X30n0605_p0692c15║上根同身子，其中下可知矣。又解：身子、迦葉並是
X30n0605_p0692c16║權行，良由中下未開，故迦葉滿願，示同不解。淨名
X30n0605_p0692c17║云：眾生病未愈，菩薩亦未愈。此之謂也。無上大法
X30n0605_p0692c18║輪者，如華嚴五十九云：如來、應、正等覺轉大法輪
X30n0605_p0692c19║有十種事：一者、具足清淨四無畏；二者、出生四辨
X30n0605_p0692c20║隨順音聲；三者、善解開闡；四者、隨順諸佛無礙解
X30n0605_p0692c21║脫；五者、能令眾生心皆淨信；六者、所有言說皆不
X30n0605_p0692c22║唐捐；七者、大悲願力之所加持；八者、隨出音聲普
X30n0605_p0692c23║徧十方；九者、於阿僧祇劫說法不斷；十者、隨所說
X30n0605_p0692c24║法悉皆生起根、力、覺、道、三昧等法。是法甚深奧者，
X30n0605_p0693a01║由功高一化，德冠五時，橫徧十方，豎窮三際，無有
X30n0605_p0693a02║遺餘，所以云也。佛道叵思議，叵者，不可也，只是不
X30n0605_p0693a03║可思議之謂。△二、為中根人作譬喻說四：初、譬喻
X30n0605_p0693a04║開三顯一，二、明中根人得解，三、如來述成，四、與授
X30n0605_p0693a05║記。初文又三：初、請三：初、述自無疑。
X30n0605_p0693a06║爾時，舍利弗白佛言：世尊！我今無復疑悔，親於佛前
X30n0605_p0693a07║得受阿耨多羅三藐三菩提記。
X30n0605_p0693a08║從爾時舍利弗白佛下，第二大段，為中根譬說。文
X30n0605_p0693a09║有四品，此一品正是譬喻開三顯一。信解明中根
X30n0605_p0693a10║得解，藥草如來述成授記與決，此四番皆約譬說。
X30n0605_p0693a11║下四段皆約因緣，陳如明繫珠領解，阿難引空王
X30n0605_p0693a12║獲記。又例法說應有中根四眾歡喜，而今無者，一
X30n0605_p0693a13║謂經家存略，二例前後可知。後文在法師品中，請
X30n0605_p0693a14║中述自如文可解。△二、述他有惑
X30n0605_p0693a15║是諸千二百心自在者，昔住學地，佛常教化言：我法
X30n0605_p0693a16║能離生老病死，究竟涅槃。是學無學人，亦各自以離
X30n0605_p0693a17║我見及有無見等，謂得涅槃。而今於世尊前，聞所未
X30n0605_p0693a18║聞，皆墮疑惑。
X30n0605_p0693a19║他者是同行懷舊，故須為請。四眾是化境，今新運
X30n0605_p0693a20║大悲，則普為請。佛常教化下，執昔三教也。而今於
X30n0605_p0693a21║世尊前下，執昔一理也。昔說三是究竟，今又說一
X30n0605_p0693a22║為真實，矛盾致迷，故言皆墮疑惑。有人云：身子新
X30n0605_p0693a23║舊兩疑，千二百止有新疑，今謂上根疑少，中下疑
X30n0605_p0693a24║多，云何倒解？△三、普為四眾請。
X30n0605_p0693b01║善哉！世尊！願為四眾說其因緣，令離疑悔。
X30n0605_p0693b02║善哉世尊下，為四眾普請也。因緣者，前三後一之
X30n0605_p0693b03║因緣也。△二、答二：初、發起二：初、抑。
X30n0605_p0693b04║爾時，佛告舍利弗：我先不言：諸佛世尊以種種因緣、
X30n0605_p0693b05║譬喻、言辭、方便說法，皆為阿耨多羅三藐三菩提耶？
X30n0605_p0693b06║是諸所說皆為化菩薩故。
X30n0605_p0693b07║抑引者，抑則令其憤勇，引則令彼速進。我先不言
X30n0605_p0693b08║下，指上開權。皆為菩提者，指上顯實。皆為化菩薩
X30n0605_p0693b09║者，當知若權若實皆入佛道無住涅槃。上既已明
X30n0605_p0693b10║言，今者云何執教迷闇不解？如此責之，是謂抑也。
X30n0605_p0693b11║△二引
X30n0605_p0693b12║然，舍利弗！今當復以譬喻更明此義，諸有智者以譬
X30n0605_p0693b13║喻得解。
X30n0605_p0693b14║然舍利弗今當下，是引接安慰。前斥既切，恐彼鄙
X30n0605_p0693b15║懟自沈，謂今許其譬喻更明此義，於此若能解者
X30n0605_p0693b16║可稱智也。△二、譬喻二：初、長行，二、偈頌。初文又二：
X30n0605_p0693b17║初、開譬，二、合譬。初文又二：初、總譬六：初、長者譬三：
X30n0605_p0693b18║初、名行。
X30n0605_p0693b19║舍利弗！若國邑聚落，
X30n0605_p0693b20║言開譬合譬者，然開譬不同已如上說，今為二意：
X30n0605_p0693b21║一總、二別。總譬譬釋迦章中今我亦如是兩行偈，
X30n0605_p0693b22║略頌開權顯實也。別譬譬釋迦章中我以佛眼觀
X30n0605_p0693b23║見四十一行半偈，廣頌開權顯實六義。總譬之中
X30n0605_p0693b24║自有六意：一長者，譬於我，我即釋迦一化之主。二
X30n0605_p0693c01║火宅，譬上處所安隱，對上三界不安隱也。三一門，
X30n0605_p0693c02║譬上宣示佛道門也。四五百人，譬上眾生也。五火
X30n0605_p0693c03║起，譬上對不安隱法五濁八苦也。六三十子，譬上
X30n0605_p0693c04║知眾生性欲三乘行人也。於長者譬又有三意，謂
X30n0605_p0693c05║名行、位號、德業。應知名如賓、行如主，行有親疎、名
X30n0605_p0693c06║有遠近，故舉處所以顯其名行也。又封疆為國則
X30n0605_p0693c07║最遠，宰治為邑故居中，聚落是鄰閭益最近。由長
X30n0605_p0693c08║者名行徧此三處，近不見其細陋，遠但挹於高風。
X30n0605_p0693c09║口無擇言，身無擇行，意無擇法，名行相稱。真實大
X30n0605_p0693c10║人，內合如來三業，隨智慧行，稱機施化，名稱普聞，
X30n0605_p0693c11║德周法界。舊以十方虗空慈悲所被之處，名之為
X30n0605_p0693c12║國。三千世界為邑，一四天下為聚落。又大千為國，
X30n0605_p0693c13║中千為邑，小千為聚落。今皆不用。又大論六十云：
X30n0605_p0693c14║柔順忍為聚落，無生忍為邑，三菩提為城。此因果
X30n0605_p0693c15║共為譬也。今經直用果德為譬，則以實報土為國，
X30n0605_p0693c16║有餘土為邑，同居土為聚落。是則從本垂迹，攝迹
X30n0605_p0693c17║反本，名行相稱，無賓主之異，彪炳洋溢，徧三土也。
X30n0605_p0693c18║又聚落者，韋昭註漢書云：小鄉曰聚，人所居也。左
X30n0605_p0693c19║傳云：聚，眾也。廣雅云：落，居也。眾所共居，故云聚落。
X30n0605_p0693c20║南山引十誦并多論云：多人共居為聚落。△二位
X30n0605_p0693c21║號。
X30n0605_p0693c22║有大長者。
X30n0605_p0693c23║自有三意：一世間長者，二出世長者，三觀心長者。
X30n0605_p0693c24║且世間長者，世備十德：一姓貴，二位高，三大富，四
X30n0605_p0694a01║威猛，五智深，六年耆，七行淨，八禮備，九上敬，十下
X30n0605_p0694a02║歸。姓則三皇五帝之裔，左貂右插之家；位則輔弼
X30n0605_p0694a03║丞相，鹽梅阿衡；富則銅陵金谷，豐饒侈靡；威則嚴
X30n0605_p0694a04║霜隆重，不肅而成；智則胸如武庫，權奇超拔；年則
X30n0605_p0694a05║蒼蒼稜稜，物儀所狀；行則白珪無玷，所行如言；禮
X30n0605_p0694a06║則節度庠序，世所式瞻。上則一人所敬，下則四海
X30n0605_p0694a07║所歸，十德具焉，名大長者。若出世長者，即是佛從
X30n0605_p0694a08║三世真如實際中生，功成道著，十號無極，法財萬
X30n0605_p0694a09║德，悉皆具足，十力雄猛，降魔制外，則一心三智，無
X30n0605_p0694a10║不通達，早成正覺，久遠若斯。三業隨智，運動無失，
X30n0605_p0694a11║具佛威儀，心大如海，十方種覺，所共稱譽，七方便
X30n0605_p0694a12║人，而來依止，此是名出世佛大長者也。三觀心長
X30n0605_p0694a13║者，觀心之智，從實相出，生在佛家，種性真正，三惑
X30n0605_p0694a14║不起，雖未發真，即是著如來衣，稱寂滅忍，三諦含
X30n0605_p0694a15║藏，一切功德，正觀之慧，降伏愛見，中道雙照，權實
X30n0605_p0694a16║並明，久積善根，能修此觀。然而此觀，出於七方便
X30n0605_p0694a17║之上，若此觀觀心性，名為上定，則三業無過，歷緣
X30n0605_p0694a18║對境，威儀無失。能如此觀，是名深信解相，諸佛皆
X30n0605_p0694a19║歡喜，歎美持法者，天龍四眾，恭敬供養。故下文云：
X30n0605_p0694a20║佛子住此地，即是佛受用，經行及坐臥。然既稱此
X30n0605_p0694a21║人為佛，豈不名觀心長者？△三德業。
X30n0605_p0694a22║其年衰邁，財富無量，多有田宅及諸僮僕。
X30n0605_p0694a23║德有內外，內則智略，外則資財。當知年高則博通
X30n0605_p0694a24║今古，譬佛之智德。衰邁則根志純熟，譬佛之斷德。
X30n0605_p0694b01║財富譬外德，無量則總譬萬德耳。田宅，別譬也。田
X30n0605_p0694b02║能養命，此譬禪定資於般若。宅可棲身，此譬實境
X30n0605_p0694b03║為實智所託。略則十八空門，廣則無量空門。若論
X30n0605_p0694b04║福德無行不修，若論智慧無境不照，故云多有田
X30n0605_p0694b05║宅也。僮僕者，給侍驅使之人，此譬方便知見皆已
X30n0605_p0694b06║具足，和光六道曲順萬機，即實智之僮僕也。△二、
X30n0605_p0694b07║舍宅譬
X30n0605_p0694b08║其家廣大。
X30n0605_p0694b09║其家廣大者，家宅譬上安隱對不安隱，不安隱譬
X30n0605_p0694b10║三界也。眾生宂宂皆宅三界，如來應化統而家之，
X30n0605_p0694b11║故言廣大也。△三一門譬。
X30n0605_p0694b12║唯有一門。
X30n0605_p0694b13║唯有一門者，譬上種種法門，宣示於佛道也。則今
X30n0605_p0694b14║取理為教，所詮為門。經云：以佛教門，出三界苦，得
X30n0605_p0694b15║涅槃證。即其謂也。門又二：一、宅門；二、車門。宅者，生
X30n0605_p0694b16║死也。門者，出要路也。此方便教之詮也。車者，大乘
X30n0605_p0694b17║法也。門者，圓教之詮也。△四五百人譬
X30n0605_p0694b18║多諸人眾，一百、二百乃至五百人止住其中。
X30n0605_p0694b19║五百人者，譬上眾生，即五道。△五、火起譬
X30n0605_p0694b20║堂閣朽故，牆壁隤落，柱根腐敗，梁棟傾危，周帀俱時，
X30n0605_p0694b21║歘然火起，焚燒舍宅。
X30n0605_p0694b22║堂閣下，譬上安隱對不安隱法，即五濁也。先出所
X30n0605_p0694b23║燒之宅相用，譬六道果報。次明能燒之火，此譬八
X30n0605_p0694b24║苦五濁。堂譬欲界，閣譬色、無色界，墻壁譬四大，隤
X30n0605_p0694c01║落譬減損，傾危譬遷變，柱根譬命，梁棟譬意識，腐
X30n0605_p0694c02║敗譬危殆不久。欲令易解，更作觀釋之。堂譬身，下
X30n0605_p0694c03║分。閣譬頭等，上分。牆壁譬皮肉，隤落譬老朽，柱根
X30n0605_p0694c04║譬兩足，腐敗譬無常，梁棟譬脊骨，傾危譬大期，周
X30n0605_p0694c05║障屈曲譬大小腸，又云譬心云云。周帀下，明能燒
X30n0605_p0694c06║之火。其八苦徧在四大四生，故言周帀。並皆無常，
X30n0605_p0694c07║故云俱時。歘然譬本無今有，良以本無此苦，因於
X30n0605_p0694c08║無明故有。△六、三十子譬
X30n0605_p0694c09║長者諸子，若十二十，或至三十，在此宅中，
X30n0605_p0694c10║長者諸子下，三、十子譬。此譬上文知眾生性欲曾
X30n0605_p0694c11║習佛法，天性相關則成子義，但其性欲有異，若十
X30n0605_p0694c12║是菩薩子也，二十、三十是二乘子也。此機俱得出
X30n0605_p0694c13║宅故名為子，無此機則是五百人也。所言或者，指
X30n0605_p0694c14║其支佛出沒不同，或在小乘攝、或在中乘攝。皆言
X30n0605_p0694c15║十者，悉有十智之性，如云內有智性，但無如實智
X30n0605_p0694c16║性耳。△二、別譬四：初、見火譬四：初、明能見。
X30n0605_p0694c17║長者見。
X30n0605_p0694c18║如長者見，是標出能見，譬上我以佛眼觀見也。△
X30n0605_p0694c19║二明所見。
X30n0605_p0694c20║是大火從四面起。
X30n0605_p0694c21║是標出所見，譬上所見六道眾生也。△三、明驚怖。
X30n0605_p0694c22║即大驚怖而作是念：我雖能於此所燒之門安穩得
X30n0605_p0694c23║出。
X30n0605_p0694c24║即大驚怖者，譬上為是眾生故而起大悲心也。念
X30n0605_p0695a01║其退大善故驚，憂其將起重惡故怖，驚即對慈念
X30n0605_p0695a02║其無樂，怖即對悲憂其有苦。我雖能於此所燒之
X30n0605_p0695a03║門安隱得出者，即是釋成驚怖慈悲之義。我雖者，
X30n0605_p0695a04║雖是未盡之辭，此明佛以智慧力能尋正教見所
X30n0605_p0695a05║詮諦，不為五濁八苦所危故名安，四倒暴風所不
X30n0605_p0695a06║能動故名隱，蕭然累外故名得出。眾生不爾為火
X30n0605_p0695a07║所燒，如來慈悲猶為憂火所燒，故言雖也。經言所
X30n0605_p0695a08║燒之門者，當知門有件有空，非件無以標門，非空
X30n0605_p0695a09║無以通致，件可灰燼、空不可燒。教有能詮所詮之
X30n0605_p0695a10║異，若非詮辨則無以為教，若非所詮則何以得出？
X30n0605_p0695a11║是知詮辨可是無常，所詮非復無常，所以得其教
X30n0605_p0695a12║下所詮，故名安隱得出。能詮磨滅故言所燒之門，
X30n0605_p0695a13║不從所燒之門何由安隱得出？此則藉於言教契
X30n0605_p0695a14║於所詮，故大經云因無常故而果是常，即其義也。
X30n0605_p0695a15║應知若小乘無常教門，此從所燒之門出也。若大
X30n0605_p0695a16║乘常住教門，文字即解脫，此教即理體，達燒無燒
X30n0605_p0695a17║則安隱得出。若就如來權智，即是從所燒門出；若
X30n0605_p0695a18║就實智，體於所燒安隱得出。故先作衣裓几案出
X30n0605_p0695a19║之，不得後以無常出之，即此意也。△四、廣前所見。
X30n0605_p0695a20║而諸子等於火宅內樂著嬉戲不覺不知不驚不怖
X30n0605_p0695a21║火來逼身苦痛切己心不厭患無求出意。
X30n0605_p0695a22║而諸子等於火宅內下，則廣前第二所見之火也。
X30n0605_p0695a23║此還是釋成驚怖之義。當知身受心法即宅之四
X30n0605_p0695a24║邊，從此四邊起淨樂等四倒八苦之火，則眾苦皆
X30n0605_p0695b01║集。若知身不淨，苦是無常，則煩惱火滅也。樂著嬉
X30n0605_p0695b02║戲者，著見名嬉，著愛名戲。又躭湎四見名嬉，唐喪
X30n0605_p0695b03║其功名戲，著愛亦爾。又躭湎五塵名嬉，空無所獲
X30n0605_p0695b04║名戲，空生徒死而無厭離，如彼兒戲。不覺不知者，
X30n0605_p0695b05║都不言有火名不覺，不解火是熱法名不知。既不
X30n0605_p0695b06║知火熱，不畏傷身故不驚，不慮斷命故不怖。當知
X30n0605_p0695b07║眾生全然不覺五陰八苦，不知四倒三毒，既不識
X30n0605_p0695b08║惑，云何憂慮？須知惑侵法身，傷於慧命，如是則不
X30n0605_p0695b09║覺於苦，不知於集，不驚傷道，不怖失滅。以不聞四
X30n0605_p0695b10║諦教，則無聞慧名不覺，不得思慧名不知。又不得
X30n0605_p0695b11║見解名不覺，不得思惟解名不知。見諦即驚悟，思
X30n0605_p0695b12║惟即厭怖。又不覺現在苦，不知未來苦，故下文云
X30n0605_p0695b13║現受眾苦，後受地獄等苦，即此義也。火來逼身者，
X30n0605_p0695b14║五識也。心者，意識心王也。所以身為八苦所逼，而
X30n0605_p0695b15║心不厭惱。今謂火宅本譬五濁，嬉譬見濁，戲譬煩
X30n0605_p0695b16║惱濁，不覺不知不驚不怖譬眾生濁，火來逼身苦
X30n0605_p0695b17║痛切己譬命濁，心不厭患無求出意譬劫濁。△二、
X30n0605_p0695b18║捨几用車譬二：初、捨几譬二：初、勸門三：初、擬宜。
X30n0605_p0695b19║舍利弗！是長者作是思惟：我身手有力，當以衣裓、若
X30n0605_p0695b20║以几案從舍出之。
X30n0605_p0695b21║捨几用車譬者，譬上寢大施小。當知上六行半明
X30n0605_p0695b22║大擬不得，後十一行明用小擬得。然上不得有三：
X30n0605_p0695b23║一、思用大擬宜；二、無機；三、息化。今譬為二：初、用勸
X30n0605_p0695b24║門擬宜；二、用誡門擬宜。就勸誡二門各三意：一、擬
X30n0605_p0695c01║宜；二、不受；三、放捨。初勸門三者：一、從長者作是思
X30n0605_p0695c02║惟身手有力下，譬上念用大化，於三七日中思惟
X30n0605_p0695c03║如此事。身手等者，引下合譬，云但以神力及智慧
X30n0605_p0695c04║力以釋此譬。身譬神通荷負，手譬智慧提拔，依三
X30n0605_p0695c05║昧斷德則有神通，依智慧智德則有說法，由智斷
X30n0605_p0695c06║之力能成法身。此之智斷還從勸誡兩門而入，當
X30n0605_p0695c07║知勸即為人悉檀，誡即對治悉檀，此二悉檀為第
X30n0605_p0695c08║一義悉檀而作方便也。何也？如來初欲以勸門擬
X30n0605_p0695c09║宜眾生，令眾善奉行成就十力無畏一切種智，而
X30n0605_p0695c10║眾生不堪；次欲以誡門擬宜，合諸惡莫作證大涅
X30n0605_p0695c11║槃，眾生不堪，所以無機息化。故知念用大乘，秖是
X30n0605_p0695c12║勸誡兩悉檀神通智斷耳。故上文云定慧力莊嚴，
X30n0605_p0695c13║以此度眾生，即其義也。前歎長者其年衰邁，即譬
X30n0605_p0695c14║智斷，智斷即是身手力也。衣裓几案者，真諦三藏
X30n0605_p0695c15║云：衣裓是外國盛華之器，貢上貴人用此貯之。舊
X30n0605_p0695c16║云：衣裓譬大乘因，几案譬大乘果，謂初擬大乘因
X30n0605_p0695c17║果，是則無機也。舊又云：此物譬大乘戒定慧。今取
X30n0605_p0695c18║合譬文釋之，如云：若我但以神力及智慧力，讚如
X30n0605_p0695c19║來知見力無所畏者，眾生不能以此得度。當知神
X30n0605_p0695c20║力是身，慧力是手，義如前說。知見譬衣裓，無畏譬
X30n0605_p0695c21║几，十力譬案，由如來以神通力發動此三法，以智
X30n0605_p0695c22║慧宣說此三法，無機息化衣裓几案等，但略中廣
X30n0605_p0695c23║三意之異耳。略說名如來知見，知即一切種智，見
X30n0605_p0695c24║即佛眼，名略義玄，譬如衣裓一足而多含，處中說
X30n0605_p0696a01║之即名四無所畏，用體四諦，如几則於法小廣，於
X30n0605_p0696a02║物小安隱。或作廣說名為十力，則橫豎該括，如案
X30n0605_p0696a03║多足則無傾覆，於法則彌廣，於物則大安。於三七
X30n0605_p0696a04║日中思惟，欲作如此廣略佛法，而眾生不堪，故言
X30n0605_p0696a05║衣裓几案也。△二不受
X30n0605_p0696a06║復更思惟：是舍唯有一門，而復狹小，諸子幼稚，未有
X30n0605_p0696a07║所識，戀著戲處。
X30n0605_p0696a08║二、從復更思惟下，明子不受，譬上無機。如云：眾生
X30n0605_p0696a09║諸根鈍，云何而可度？唯有一門而復狹小。門義如
X30n0605_p0696a10║上說。今更明通別。別者，一謂一理一道清淨，門謂
X30n0605_p0696a11║正教通於所通，小謂不容斷常七方便等也。當知
X30n0605_p0696a12║教理寬博則非狹小，其如眾生不能以此理教自
X30n0605_p0696a13║通，將談無機故言狹小。又通者，理純無雜故言一，
X30n0605_p0696a14║即理能通故言門，微妙難知故言狹小。又教者，十
X30n0605_p0696a15║方諦求更無餘乘，唯一佛乘故言一，此教能通故
X30n0605_p0696a16║言門。此教微妙，凡夫不知出處是不知權，不知入
X30n0605_p0696a17║處是不知實，二乘因聞少知出要而永不知入，菩
X30n0605_p0696a18║薩雖自知出亦不知入，奪七方便人皆不知入出。
X30n0605_p0696a19║故上文云：若我讚佛乘，眾生沒在苦。不能以教自
X30n0605_p0696a20║通，將談無機故言狹小。又行者，圓因自行，行大直
X30n0605_p0696a21║道無留難故，故名為一。善行菩薩道直至於道場，
X30n0605_p0696a22║故名為門。妙行難行方便無機，故言狹小。諸子幼
X30n0605_p0696a23║穉未有所識下，當知二萬佛所教無上道，以大乘
X30n0605_p0696a24║善根微弱名幼穉，若聞大乘能生謗毀名未有所
X30n0605_p0696b01║識。戀著戲處者，前明善弱，此明惡強，即是因時深
X30n0605_p0696b02║著見愛，果時深著依正，所以欲界著六塵，色界著
X30n0605_p0696b03║禪味，無色著定也。上文云：眾生諸根鈍，著樂癡所
X30n0605_p0696b04║盲，不堪聞大乘也。△三、放捨。
X30n0605_p0696b05║或當墮落，為火所燒。
X30n0605_p0696b06║三、從或當墮落為火所燒下，即是放捨善誘，譬上
X30n0605_p0696b07║無機息化，如云我寧不說法，疾入於涅槃是也。或
X30n0605_p0696b08║當墮落者，然墮落有二意：一者、幼穉憶本戲處故
X30n0605_p0696b09║墮落，又都無所識執物不堅故墮落，譬著五欲墮
X30n0605_p0696b10║在三途；二者、善弱無識謗毀大乘墮落三途也。△
X30n0605_p0696b11║二、誡門三：初、擬宜。
X30n0605_p0696b12║我當為說怖畏之事，此舍已燒，宜時疾出，無令為火
X30n0605_p0696b13║之所燒害。作是念已，如所思惟，具告諸子：汝等速出。
X30n0605_p0696b14║此誡門亦云對治門，亦有三意，謂擬宜等。一者擬
X30n0605_p0696b15║宜對治，謂誡怖令出。其對治之相，如大品中說。彼
X30n0605_p0696b16║云：四念處是摩訶衍，以不可得故，異於小乘。既著
X30n0605_p0696b17║戲處，故說怖事，令得免五濁火燒五陰舍，宜應捨
X30n0605_p0696b18║離。若久住著，必斷善根，故云無令為火之所燒害。
X30n0605_p0696b19║△二不受
X30n0605_p0696b20║父雖憐愍善言誘喻，而諸子等樂著嬉戲不肯信受，
X30n0605_p0696b21║不驚不畏了無出心，亦復不知何者是火？何者為舍？
X30n0605_p0696b22║云何為失？
X30n0605_p0696b23║從父雖憐愍下，即子不受誡也。不驚不畏，謂不生
X30n0605_p0696b24║聞思，已如上說。不識八苦五濁能燒善根，如不知
X30n0605_p0696c01║火。不識陰界入法是諸苦器，如不識舍。不知喪失
X30n0605_p0696c02║法身之由，如不知何者為失。△三、放捨。
X30n0605_p0696c03║但東西走戲，視父而已。
X30n0605_p0696c04║但東西走戲，視父而已。指此二句為放捨苦言。當
X30n0605_p0696c05║知背明向暗如東西，生死往還速疾如馳走，於中
X30n0605_p0696c06║起見愛如戲也。雖用大擬，不從大教，故言視父而
X30n0605_p0696c07║已。△二、用車譬四：初、擬宜，三、車譬。
X30n0605_p0696c08║爾時，長者即作是念：此舍已為大火所燒，我及諸子
X30n0605_p0696c09║若不時出，必為所焚。我今當設方便，令諸子等得免
X30n0605_p0696c10║斯害。
X30n0605_p0696c11║此用車譬，譬上尋念過去佛所行方便力。十一行
X30n0605_p0696c12║偈上文有四，今譬亦四：一者、擬宜；三、車譬，譬上尋
X30n0605_p0696c13║念過去佛亦作三乘化也。須知大乘化功為父命，
X30n0605_p0696c14║眾生大善為子命，大善若盡即子命斷，子命斷則
X30n0605_p0696c15║化功亦廢即父命斷。前言苦痛切己猶是未死，今
X30n0605_p0696c16║云必為所焚即有死義。問：上文於所燒之門安隱
X30n0605_p0696c17║得出，今云若不時出必為所焚，此義云何？答：前得
X30n0605_p0696c18║出者即是法身得出也，今言若不時出即是應身
X30n0605_p0696c19║同疾耳。當知眾生有善則與應身時出，若眾生善
X30n0605_p0696c20║斷不與應身時出，即是俱為所焚，今欲應身擬宜
X30n0605_p0696c21║令其時出。從我今當設方便下，欲說權也。△二、知
X30n0605_p0696c22║子先心譬
X30n0605_p0696c23║父知諸子先心各有所好，種種珍玩奇異之物，情必
X30n0605_p0696c24║樂著。
X30n0605_p0697a01║二者、父知先心所好譬。譬上作是思惟時，十方佛
X30n0605_p0697a02║皆現也。此明有得度之機也。其昔曾習小，是知先
X30n0605_p0697a03║心有性欲不同，是知各有所好。又知眾生昔曾習
X30n0605_p0697a04║大，習大未濃，是為大弱；厭老病死，故以小接，是為
X30n0605_p0697a05║小強，如身子六心中退大。六心者，即十住中第六
X30n0605_p0697a06║心也。曾習大，名知先心中；厭老死，名各有所好。△
X30n0605_p0697a07║三、歎三車希有譬三：初、勸轉。
X30n0605_p0697a08║而告之言：汝等所可玩好，希有難得，汝若不取，後必
X30n0605_p0697a09║憂悔。
X30n0605_p0697a10║三者、歎三車希有譬，譬上正施三乘，思惟是事已
X30n0605_p0697a11║即趣波羅奈也。此有三意，謂勸、示、證也。從珍玩希
X30n0605_p0697a12║有下，即是勸轉。△二、示轉。
X30n0605_p0697a13║如此種種羊車、鹿車、牛車，今在門外，可以遊戲。
X30n0605_p0697a14║即是示轉。△三、證轉。
X30n0605_p0697a15║汝等於此火宅，宜速出來，隨汝所欲，皆當與汝。
X30n0605_p0697a16║即是證轉。△四、適子所願譬。
X30n0605_p0697a17║爾時，諸子聞父所說珍玩之物，適其願故，心各勇銳，
X30n0605_p0697a18║互相推排，競共馳走，爭出火宅。
X30n0605_p0697a19║四者、適子所願譬，譬上受行悟入，是名轉法輪也。
X30n0605_p0697a20║前偈本略，今譬事廣。廣明修因至果，依六句解釋。
X30n0605_p0697a21║言適願者，謂機教相稱，即聞慧也。勇銳者，謂思心
X30n0605_p0697a22║動慮，即思慧方便也。互相推排者，謂推四真理，排
X30n0605_p0697a23║伏見惑，邪正未決，名為互相。此入修慧，屬煖、頂位
X30n0605_p0697a24║也。競者，競取勝理也。此是忍法位，初觀三十二諦，
X30n0605_p0697b01║競趣真道，後縮觀趣苦法忍也。共者，是世第一法
X30n0605_p0697b02║位，同觀一諦，與苦法忍四觀不別也。馳走者，入見
X30n0605_p0697b03║道十五心，速疾見理，譬上便有涅槃音，見道之中，
X30n0605_p0697b04║分得涅槃也。爭出者，思惟道也。爭出三界，成無學
X30n0605_p0697b05║果，斷思惑盡，方出火宅，即譬上偈及以阿羅漢、法、
X30n0605_p0697b06║僧差別名也。觀心解者，中道正觀，直觀實相，心法
X30n0605_p0697b07║相稱，名適所願。境無邊故，觀亦無邊，名勇。境研心
X30n0605_p0697b08║利，名銳。心境相研，名互相推排。心王、心數，緣境速
X30n0605_p0697b09║疾，名競共馳走。徧歷一切陰、界、入等，無非實相，名
X30n0605_p0697b10║為出火宅也。△三、等賜大車譬四：初、見子免難歡
X30n0605_p0697b11║喜譬。
X30n0605_p0697b12║是時，長者見諸子等安穩得出，皆於四衢道中露地
X30n0605_p0697b13║而坐，無復障礙，其心泰然，歡喜踊躍。
X30n0605_p0697b14║此別譬中，等賜諸子大車譬，譬上顯真實相。此文
X30n0605_p0697b15║有四：一、父見諸子免難歡喜譬，譬上我即作是念
X30n0605_p0697b16║所以出於世至今我喜無畏兩行一句偈為本；二、
X30n0605_p0697b17║諸子索車譬，譬上大乘機發我見佛子等志求佛
X30n0605_p0697b18║道者咸以恭敬心皆來至佛所兩行偈為本；三、等
X30n0605_p0697b19║賜諸子大車譬，譬上於諸菩薩中正直捨方便但
X30n0605_p0697b20║說無上道三句偈為本；四、諸子得車歡喜譬，譬上
X30n0605_p0697b21║菩薩聞是法疑網皆已除一行為本。然上法說中
X30n0605_p0697b22║先明機發，次說障除佛喜無畏。今譬中先明免難，
X30n0605_p0697b23║後明索車。若具足論應作四句：一、有先障除而後
X30n0605_p0697b24║機發，如四大聲聞等在於三藏中障除，大品末、法
X30n0605_p0697c01║華初大機始發也。二、障未除大乘機發，如華嚴及
X30n0605_p0697c02║法華中諸凡夫眾得入佛慧者。餘二句如上說。若
X30n0605_p0697c03║大機先動後障除，如方便品所說。若先障除而後
X30n0605_p0697c04║機動，如今所說。然機動障除互現共成一意。又方
X30n0605_p0697c05║便品明佛喜無畏，此中明諸子歡喜，以子喜故其
X30n0605_p0697c06║父亦喜，此亦互現共成一意耳。就免難中具有二
X30n0605_p0697c07║義，謂免難歡喜。若子未免難父則憂念，若得離火
X30n0605_p0697c08║心即泰然，故免難歡喜得為□譬。以子歡喜其父
X30n0605_p0697c09║亦喜，故得譬於佛喜也。四衢道中者，此衢道則正
X30n0605_p0697c10║譬四諦，以其四諦觀異名為四衢，四諦同會見諦
X30n0605_p0697c11║如交路頭。若見惑雖除其思惟猶在則不名露地，
X30n0605_p0697c12║若三界思盡方名露地。住果不進故云而坐，不為
X30n0605_p0697c13║見思所局故云泰然。生滅度相、生安隱相，故言歡
X30n0605_p0697c14║喜。△二、諸子索車譬。
X30n0605_p0697c15║時，諸子等各白父言：父先所許玩好之具，羊車、鹿車、
X30n0605_p0697c16║牛車，願時賜與。
X30n0605_p0697c17║言索車者，文云：願賜我等三種寶車。文無索字義
X30n0605_p0697c18║者，依此請辭，明有索車之義。據有人云：二乘索車，
X30n0605_p0697c19║菩薩不索。作十難難之：一云：二乘出三界外，至許
X30n0605_p0697c20║車處索果車，而菩薩未至許處，那忽索車？乃至第
X30n0605_p0697c21║十云：諸子安坐，故就父索。以其二乘果滿不修行，
X30n0605_p0697c22║以故安坐可得有索。若如菩薩，其行未息，既無安
X30n0605_p0697c23║坐之義，那忽有索章？安用總、別二義駁之云：索是
X30n0605_p0697c24║求請之別名，在意名求索，在口名請索，在身名乞
X30n0605_p0698a01║索。如朦者求知，如饑者請食，如迷者問道。凡居不
X30n0605_p0698a02║達之地，何有不索之理？當知由索故許與，由許與
X30n0605_p0698a03║故歡喜。今文具有請、與、歡喜三意。如法說中，千二
X30n0605_p0698a04║百人，身子為首，殷懃三請。菩薩眾中，彌勒為首，文
X30n0605_p0698a05║云：佛口所生子，大數有八萬，合掌以敬心，欲聞具
X30n0605_p0698a06║足道。又譬說之初，身子為中根人請，又總為四眾
X30n0605_p0698a07║請，旁為下根請，文云：善哉世尊！願為四眾說其因
X30n0605_p0698a08║緣。又法說許云：汝已殷勤三請，豈得不說？譬說許
X30n0605_p0698a09║云：當以譬喻更明此義。因緣許云：我及汝等宿世
X30n0605_p0698a10║因緣，吾今當說。又法說竟，身子歡喜；譬說竟，迦葉
X30n0605_p0698a11║等歡喜；宿世說竟，富樓那歡喜。又合譬文云：令諸
X30n0605_p0698a12║子等日夜劫數常得遊戲，與諸菩薩乘是寶乘，直
X30n0605_p0698a13║至道場。當知以喜故知與，以與故知請。三周三義，
X30n0605_p0698a14║文義炳然，何故偏言二索一不索？須知索不索其
X30n0605_p0698a15║義多途，不可一槩。自有不斷惑不索車，三藏菩薩
X30n0605_p0698a16║是；自有斷惑索車，通教菩薩是；自有亦斷惑亦不
X30n0605_p0698a17║斷惑，亦索亦不索，別教菩薩是；自有非斷惑非不
X30n0605_p0698a18║斷惑，非索非不索，圓教菩薩是。又歷五味，乳味有
X30n0605_p0698a19║兩意：一、亦斷亦不斷，亦索亦不索；二、非斷非不斷，
X30n0605_p0698a20║非索非不索。酪味一意，謂不斷不索。生酥備四意，
X30n0605_p0698a21║熟酥但三意，醍醐一意。宏綱大統，其義如此。於一
X30n0605_p0698a22║一句，一一意復各四句，謂障除機動，障未除機動，
X30n0605_p0698a23║障亦除亦未除機動，障非除非不除機動。斯宗不
X30n0605_p0698a24║見執一非三，深可悲愍。然世人執車數不同，說車
X30n0605_p0698b01║體不同。或言初說三車，後會三歸一；或言初說有
X30n0605_p0698b02║三，後會三歸一；或言初說有四，後會三歸一。所以
X30n0605_p0698b03║出經，勿信人語。當知此文引昔佛為聲聞人說應
X30n0605_p0698b04║四諦法，為緣覺人說應十二因緣法，為菩薩人說
X30n0605_p0698b05║應六波羅蜜法。今佛說三，數亦如此。亦如華嚴第
X30n0605_p0698b06║八云：下劣厭沒者，為示聲聞道；根鈍樂因緣，為說
X30n0605_p0698b07║緣覺道；根利有慈悲，為說菩薩道；無上樂大事，說
X30n0605_p0698b08║無量佛法。又三十六云：三解脫法出聲聞乘，無諍
X30n0605_p0698b09║法出緣覺乘，六度四攝法出大乘，知一切法出佛
X30n0605_p0698b10║乘。又第九地說聲聞乘相暨支佛乘相、菩薩乘相、
X30n0605_p0698b11║如來乘相。又瓔珞第十三云：十方佛說三乘，一一
X30n0605_p0698b12║乘中又開三乘，合九乘，九乘悉會入平等大慧。聖
X30n0605_p0698b13║說如此，不能融通，互相是非，非法毀人，過莫大矣。
X30n0605_p0698b14║今約教分別，若說三乘法門異，而真諦同者，三藏
X30n0605_p0698b15║教意也；若說三乘法門同，真諦皆同者，通教意也；
X30n0605_p0698b16║若說三乘，三三九乘，若說四乘，淺深階級各各不
X30n0605_p0698b17║同，而同入平等大慧者，別教意也；若說三乘、九乘、
X30n0605_p0698b18║四乘，一一皆與平等大慧相應，無二無異者，圓教
X30n0605_p0698b19║意也。又歷五味分別，乳味但明菩薩乘、佛乘，酪味
X30n0605_p0698b20║但明異三乘，生酥味備明三乘、四乘、九乘，各各分
X30n0605_p0698b21║齊不相濫，熟酥味唯除異三乘，餘如生酥也。醍醐
X30n0605_p0698b22║中純說佛乘，無復餘乘。若識此意，異說無妨；若不
X30n0605_p0698b23║知此，秪增諍論。復次，明佛乘之體，則依天台智者
X30n0605_p0698b24║以明諸法實相正是車體，一切眾寶莊校皆莊嚴
X30n0605_p0698c01║之具，至賜車文中當點出也。又舊解小車者，即小
X30n0605_p0698c02║果也，亦異論紛耘，不能備舉。然但乘通因果，至三
X30n0605_p0698c03║十七道品斷見思惑皆是因乘，盡無生智皆名果
X30n0605_p0698c04║乘，要因因乘斷除見思惑盡，方得果乘盡無生智，
X30n0605_p0698c05║故言車在門外。此但果正因旁，就果為言車在門
X30n0605_p0698c06║外也。若內因斷結運義名乘，若外果不運何得名
X30n0605_p0698c07║乘？然果無斷惑之運，要以盡無生智入無餘涅槃
X30n0605_p0698c08║方是好運，若乘因到果，何意方更索車？又舊云機
X30n0605_p0698c09║索情索，機索可解。今言情索者，昔日依教謂盡無
X30n0605_p0698c10║生能入無餘，而於方等中見菩薩不思議，聞淨名
X30n0605_p0698c11║彈斥言：若我所得是實，大士不應折挫；若我非實，
X30n0605_p0698c12║如來不應說真許可。故云茫然不知所云。至大品
X30n0605_p0698c13║中領知大法，聞此樂大心起，方欲進修大乘，但不
X30n0605_p0698c14║能知得與不得，此等皆是情中已索大乘之義，故
X30n0605_p0698c15║身子領解提昔疑情。然見諸菩薩授記作佛，而我
X30n0605_p0698c16║等不預斯事，嗚呼自責，欲以問世尊為失為不失，
X30n0605_p0698c17║即是指昔方等已有情索。今更加口索者，因聞方
X30n0605_p0698c18║便品初偈略聞佛說並是方便，即復執今方便疑
X30n0605_p0698c19║昔未極，故云我今不知是義所趣。由動宿疑情故，
X30n0605_p0698c20║發言三請索求昔日所說之實，此則機在大乘情
X30n0605_p0698c21║求昔實，又情求大乘口問昔實，六度通教例爾。△
X30n0605_p0698c22║三、等賜大車譬二：初、標兩章門二：初、標子等。
X30n0605_p0698c23║舍利弗！爾時長者各賜諸子。
X30n0605_p0698c24║言等賜者，以子等故則心等，譬一切眾生等有佛
X30n0605_p0699a01║性，佛性同故等是子也。而言各賜者，各隨本習四
X30n0605_p0699a02║諦六度無量諸法，各於舊習開示真實，以彼舊習
X30n0605_p0699a03║不同是故言各。△二、標車等。
X30n0605_p0699a04║等一大車。
X30n0605_p0699a05║言車等者，以法等故無非佛法，譬一切法皆摩訶
X30n0605_p0699a06║衍，摩訶衍同故等是大車也。△二、廣明車等二：初、
X30n0605_p0699a07║敘車體三：初、敘高廣。
X30n0605_p0699a08║其車高廣，眾寶莊校，周帀欄楯，四面懸鈴。又於其上
X30n0605_p0699a09║張設幰葢，亦以珍奇雜寶而嚴飾之。寶繩絞絡，垂諸
X30n0605_p0699a10║華纓，重敷[紵-丁+死]綖，安置丹枕。
X30n0605_p0699a11║假名車有高廣之相，譬如來知見深遠，橫周法界
X30n0605_p0699a12║之邊際，豎徹三諦之源底，故言高廣也。眾寶莊校
X30n0605_p0699a13║者，譬萬行修飾也。周帀欄楯者，譬總持持於萬善
X30n0605_p0699a14║而遮眾惡也。四面懸鈴者，譬四辨下化也。張設幰
X30n0605_p0699a15║葢者，譬四無量于眾德之中，其慈悲最高而能普
X30n0605_p0699a16║覆一切也。又幰者，蒼頡篇云：以帛張於車上也。珍
X30n0605_p0699a17║奇雜寶而嚴飾之者，謂以真實萬善而嚴此慈悲
X30n0605_p0699a18║也。大經云：慈若具足十力、無畏，名如來慈。寶繩交
X30n0605_p0699a19║珞者，譬四弘堅固大慈心也。垂諸華瓔者，譬四攝
X30n0605_p0699a20║神通等悅動眾生，亦譬七覺妙鬘也。重敷[紵-丁+死]綖者，
X30n0605_p0699a21║譬觀練熏修一切諸禪重沓柔輭也。安置丹枕者，
X30n0605_p0699a22║車若駕運，隨所到處，須此支昂，譬即動而靜，即靜
X30n0605_p0699a23║而動。若車內之枕者，休息身首，此譬一行三昧息
X30n0605_p0699a24║一切智、一切行也。丹即赤光，譬無分別法也。△二
X30n0605_p0699b01║明白牛
X30n0605_p0699b02║駕以白牛，膚色充潔，形體姝好，有大筋力，行步平正，
X30n0605_p0699b03║其疾如風。
X30n0605_p0699b04║駕以白牛者，譬無漏般若能導諦緣，度一切萬行
X30n0605_p0699b05║到薩婆若海。白是色本，即與本淨無漏相應，體具
X30n0605_p0699b06║萬德如膚充，煩惱不染如色潔。又四念處為白牛，
X30n0605_p0699b07║四正勤中二世善滿如膚充，二世惡盡如色潔。四
X30n0605_p0699b08║如意足稱行者，心如形體姝好也。筋譬五根，有住
X30n0605_p0699b09║立能生之義。力譬五力，有乎摧伏幹用之義。行步
X30n0605_p0699b10║平正，譬乎定慧均等，又譬七覺調平。其疾如風者，
X30n0605_p0699b11║譬八正道中行速疾到薩婆若也。△三明僕從。
X30n0605_p0699b12║又多僕從而侍衛之。
X30n0605_p0699b13║僕從者，譬方便波羅蜜能屈曲隨人給侍使令，眾
X30n0605_p0699b14║魔外道二乘小行皆隨方便智用，故淨名云皆吾
X30n0605_p0699b15║侍也。又果地神通運役隨意，即僕從也。△二、明有
X30n0605_p0699b16║車之由。
X30n0605_p0699b17║所以者何？是大長者財富無量，種種諸藏悉皆充溢。
X30n0605_p0699b18║釋有車之由者，由財富藏溢，譬果地福慧圓滿，名
X30n0605_p0699b19║財富無量。庫藏充溢，行藏理藏。一切法趣檀尸忍
X30n0605_p0699b20║等，是趣不過，即約行為如來藏。一切法趣陰入界
X30n0605_p0699b21║根塵等，是趣不過，即是約理明如來藏。自行此行
X30n0605_p0699b22║理名充，化他名溢。又實智滿名充，權智用名溢。又
X30n0605_p0699b23║入中道名充，雙照名溢。非但藏多，又皆充溢。何法
X30n0605_p0699b24║不是摩訶衍，即大乘無量也。△三、廣明心等二：初、
X30n0605_p0699c01║廣心等。
X30n0605_p0699c02║而作是念：我財物無極，不應以下劣小車與諸子等。
X30n0605_p0699c03║今此幼童皆是吾子，愛無偏黨。我有如是七寶大車，
X30n0605_p0699c04║其數無量，應當等心各各與之，不宜差別。
X30n0605_p0699c05║廣心等者，當知財富無量，是子無偏，是故心等。若
X30n0605_p0699c06║富而非子，是子而貧，則不得等。今七寶大車，其數
X30n0605_p0699c07║無量，若教若行，皆摩訶衍，即財多也。又方等、般若、
X30n0605_p0699c08║念處、正勤、根、力、覺、道，種種異名，皆開示實相，歷一
X30n0605_p0699c09║切法，亦復如是，故言無量。各各與之，不宜差別，謂
X30n0605_p0699c10║不移本習，而示真實。此如身子於智慧開佛知見，
X30n0605_p0699c11║具一切佛法；目連於禪定開佛知見，具一切佛法。
X30n0605_p0699c12║餘人例爾。△二、釋心等。
X30n0605_p0699c13║所以者何？以我此物周給一國，猶尚不匱，何況諸子！
X30n0605_p0699c14║所以者何？以我下，是釋兩等：初釋財多，尚周一國，
X30n0605_p0699c15║況復諸子？譬大圓因，徧該善惡，況佛知見？次釋子
X30n0605_p0699c16║等者，非子尚充，何況是子？譬佛無緣尚度，況有緣
X30n0605_p0699c17║耶？△四、諸子得車歡喜譬。
X30n0605_p0699c18║是時，諸子各乘大車，得未曾有，非本所望。
X30n0605_p0699c19║此譬上受行悟入，以彼本求羊鹿水牛期出分段，
X30n0605_p0699c20║今得白牛盡於變易，過本所望豈不歡喜？△四、無
X30n0605_p0699c21║虗妄譬三：初、問。
X30n0605_p0699c22║舍利弗！於汝意云何，是長者等與諸子珍寶大車，寧
X30n0605_p0699c23║有虗妄不？
X30n0605_p0699c24║此問如文。△二、答二：初、免難不虗三：初、標章。
X30n0605_p0700a01║舍利弗言：不也，世尊！是長者但令諸子得免火難，全
X30n0605_p0700a02║其軀命，非為虗妄。
X30n0605_p0700a03║免難不虗者，亦名以重奪輕不虗。中有三意，謂標
X30n0605_p0700a04║章、解釋。況結標免難，如文可解。△二、解釋。
X30n0605_p0700a05║何以故？若全身命，便為已得玩好之具。
X30n0605_p0700a06║此是釋也，良以命重身輕，全身免火，已得大寶，濟
X30n0605_p0700a07║於重命，豈應有虗？△三、況結。
X30n0605_p0700a08║況復方便於彼火宅而拔濟之？
X30n0605_p0700a09║既免八苦之火，全乎五分之身，已得大寶，況二萬
X30n0605_p0700a10║佛所，大乘慧命，圓因成就，佛知見開，寧是虗妄？△
X30n0605_p0700a11║二、不乖本心不虗三：初、標章。
X30n0605_p0700a12║世尊，若是長者，乃至不與最小一車，猶不虗妄。
X30n0605_p0700a13║初標不乖本心章。良以本知無三，意令不謗，不謗
X30n0605_p0700a14║則不乖本心。△二、解釋。
X30n0605_p0700a15║何以故？是長者先作是意：我以方便令子得出。以是
X30n0605_p0700a16║因緣無虗妄也。
X30n0605_p0700a17║本知無小，意令不毀，毀即墮惡。既無毀因，不墮惡
X30n0605_p0700a18║果，不與小車，則不乖本意。△三、況結。
X30n0605_p0700a19║何況長者自知財富無量，欲饒益諸子，等與大車。
X30n0605_p0700a20║三、結。自知財富無量，欲饒益諸子，與一大車，過本
X30n0605_p0700a21║所望，是故不虗。復結前章云方便教濟，似譬斷德
X30n0605_p0700a22║神通之力；結後章云財富無量，似譬智德辨說之
X30n0605_p0700a23║力。前是子等故不虗，後是財等故不虗。△三、述歎
X30n0605_p0700a24║佛告舍利弗：善哉，善哉！如汝所言。
X30n0605_p0700b01║連語善哉，述二不虗也。問：佛何不自說不虗，而憑
X30n0605_p0700b02║身子說者，何耶？答：佛許三與一，自說為難。所以憑
X30n0605_p0700b03║身子說者，取信為易耳。此即述歎之意。△二、合譬
X30n0605_p0700b04║二：初、合總譬六：初、合第一長者三：初、合位號。
X30n0605_p0700b05║舍利弗！如來亦復如是。
X30n0605_p0700b06║此即合上文長者名行、位號、德業等。如來亦復如
X30n0605_p0700b07║是者，先合位號。然如來無量德號，今略舉十義，已
X30n0605_p0700b08║如上說。△二合名行
X30n0605_p0700b09║則為一切，世間之父。
X30n0605_p0700b10║一切世間，將處所以定名行。上云國邑聚落，今合
X30n0605_p0700b11║直云一切世間，通指同居有餘自體，皆是妙色妙
X30n0605_p0700b12║心果報之處。如來徧應三處，即是一切世間，合上
X30n0605_p0700b13║國邑聚落也。△三、合德業。
X30n0605_p0700b14║於諸怖畏、衰惱、憂患、無明、暗蔽永盡無餘，而悉成就
X30n0605_p0700b15║無量知見、力、無所畏，有大神力及智慧力，具足方便
X30n0605_p0700b16║智慧波羅蜜。
X30n0605_p0700b17║於諸怖畏下，合上歎內外德也。內是手高衰邁識
X30n0605_p0700b18║達則多，譬如來智斷兩德耳。於諸怖畏無明永盡
X30n0605_p0700b19║者，合上衰邁以顯斷德也。成就無量知見者，合其
X30n0605_p0700b20║年高顯智德也。力無畏等，合上外德財富無量也。
X30n0605_p0700b21║神力者，深修禪定能得神通，合上田也。智慧力者，
X30n0605_p0700b22║智必照境如身之託處，合上宅也。具足方便波羅
X30n0605_p0700b23║蜜者，合上諸僕從也。△二合第四五百人
X30n0605_p0700b24║大慈大悲，常無懈倦，恒求善事，利益一切。
X30n0605_p0700c01║大慈大悲等者，合上第四，慈悲是施化之本。一切
X30n0605_p0700c02║者，五道也。恒為慈悲所被，合上五百人也。△三合
X30n0605_p0700c03║第二舍宅。
X30n0605_p0700c04║而生三界朽故火宅
X30n0605_p0700c05║而生三界朽故火宅下，合上第二、其家廣大也。△
X30n0605_p0700c06║四合第六。三十子
X30n0605_p0700c07║為度眾生。
X30n0605_p0700c08║為度眾生下，合上第六、眾生有緣親者，前度合上
X30n0605_p0700c09║三十子也。△五合第五火起
X30n0605_p0700c10║生死病死，憂悲苦惱，愚癡暗蔽，三毒之火。
X30n0605_p0700c11║生老病死等下，合上第五、欻然火起譬也。△六合
X30n0605_p0700c12║第三一門。
X30n0605_p0700c13║教化令得阿耨多羅三藐三菩提。
X30n0605_p0700c14║教化令得三菩提下，合上第三教能詮理尋理起
X30n0605_p0700c15║行即得菩提，故知教理共用即合上唯有一門譬
X30n0605_p0700c16║也。然此合譬文參上下義貫始終，須知開譬之源
X30n0605_p0700c17║始解合文之義。△二、合別譬四：初、合見火譬四：初、
X30n0605_p0700c18║合能見。
X30n0605_p0700c19║見。
X30n0605_p0700c20║其見之一字，合上第一能見之眼，即是如來寂照
X30n0605_p0700c21║智眼為能見。△二合所見。
X30n0605_p0700c22║諸眾生為生老病死、憂悲苦惱之所燒煑，亦以五欲
X30n0605_p0700c23║財利故，受種種苦；又以貪著追求故，現受眾苦，後受
X30n0605_p0700c24║地獄、畜生、餓鬼之苦；若生天上及在人間，貧窮困苦、
X30n0605_p0701a01║愛別離苦、怨憎會苦，如是等種種諸苦。
X30n0605_p0701a02║諸眾生為生老下，合上第一所見之火從四面起。
X30n0605_p0701a03║此中明八苦為火。四苦如文。貪著追求，求不得苦，
X30n0605_p0701a04║後受地獄、天上、人間，是五陰苦。愛離怨會如文。此
X30n0605_p0701a05║八苦從四倒四面起。△二、合廣見。
X30n0605_p0701a06║眾生沒在其中，歡喜遊戲，不覺不知，不驚不怖，亦不
X30n0605_p0701a07║生厭，不求解脫，於此三界火宅東西馳走，雖遭大苦，
X30n0605_p0701a08║不以為患。
X30n0605_p0701a09║眾生沒在其中下，合上第四、所見火，譬諸子不覺
X30n0605_p0701a10║不知等。以其不觀苦集故不厭，不觀道滅故不求
X30n0605_p0701a11║解脫，雖遭大苦不以為患，合上心不厭患無求出
X30n0605_p0701a12║意也。△四合驚怖。
X30n0605_p0701a13║舍利弗！佛見此已，便作是念我為眾生之父應拔其
X30n0605_p0701a14║苦難與無量無邊佛智慧樂令其遊戲。
X30n0605_p0701a15║佛見此已便作是念下合上第三火起驚怖我雖
X30n0605_p0701a16║能於此所燒之門安隱得出之意我為眾生之父
X30n0605_p0701a17║應拔其苦難者，即大悲之力。與無量樂者，即大慈
X30n0605_p0701a18║之力。△二、合捨几用車譬二：初、合捨几三：初、合擬
X30n0605_p0701a19║宜。
X30n0605_p0701a20║舍利弗！如來復作是念：若我但以神力及智慧力捨
X30n0605_p0701a21║於方便，為諸眾生讚如來知見、力、無所畏者，眾生不
X30n0605_p0701a22║能以是得度。
X30n0605_p0701a23║此合上文第二捨几用車譬。上譬有勸誡兩門，今
X30n0605_p0701a24║但合勸不合誡。如法說中亦勸善不明誡惡，故勸
X30n0605_p0701b01║修為正、誡惡是傍，亦是勸善即誡惡、誡惡即勸善，
X30n0605_p0701b02║今合勸善即知合誡惡也。上勸文有三，謂擬宜無
X30n0605_p0701b03║機息化，又擬宜有身手衣裓等。若我但以神力者，
X30n0605_p0701b04║此合上身力也。及智慧力者，合上手力也。為諸眾
X30n0605_p0701b05║生讚如來知見者，合衣裓也。力無所畏者，合几案
X30n0605_p0701b06║也。若佛初出即用此擬，眾生不能以此得度。△二、
X30n0605_p0701b07║合無機。
X30n0605_p0701b08║所以者何？是諸眾生未免生老病死、憂悲苦惱，而為
X30n0605_p0701b09║三界火宅所燒，何由能解佛之智慧？
X30n0605_p0701b10║所以者何下，是釋不得度，合上第二子不受勸譬。
X30n0605_p0701b11║正由五濁障重，未免生死等火，故云而為三界火
X30n0605_p0701b12║宅所燒。大乘微妙不能得入，故言何由能解佛之
X30n0605_p0701b13║智慧。此一句即合上文唯有一門而復狹小，以小
X30n0605_p0701b14║故不能解智。不解智慧者，即是以行為門之意。△
X30n0605_p0701b15║三、合息化二：初、疊前後三譬三：初、疊救子不得譬。
X30n0605_p0701b16║舍利弗！如彼長者，雖復身手有力而不用之。
X30n0605_p0701b17║此合上文第三放捨善誘無機息化，或當墮落為
X30n0605_p0701b18║火所燒之意。然此文中無放捨之語，當知譬及譬
X30n0605_p0701b19║本息化之意猶甚分明，故息化之文為有二意：先
X30n0605_p0701b20║疊前後三譬，次正合息化。疊前一譬正貼合息化，
X30n0605_p0701b21║疊後兩譬傍成息化也。雖復身手有力而不用之
X30n0605_p0701b22║者，則疊前身手救子不得譬以合息化，如來亦寢
X30n0605_p0701b23║大化之謂。△二疊施三
X30n0605_p0701b24║但以慇懃方便，勉濟諸子火宅之難。
X30n0605_p0701c01║△三疊等施
X30n0605_p0701c02║然後各與珍寶大車。
X30n0605_p0701c03║△二、正合息化
X30n0605_p0701c04║如來亦復如是，雖有力、無所畏而不用之。
X30n0605_p0701c05║△二、合用車譬四：初、合擬宜三車。
X30n0605_p0701c06║但以智慧方便，於三界火宅拔濟眾生。
X30n0605_p0701c07║△二、合知子先心
X30n0605_p0701c08║為說三乘：聲聞、辟支佛、佛乘。
X30n0605_p0701c09║△三、合歎三車希有三：初、合，第二、示轉。
X30n0605_p0701c10║而作是言：汝等莫得樂住三界火宅，勿貪麤弊色、聲、
X30n0605_p0701c11║香、味、觸也。若貪著生愛，則為所燒。汝等速出三界，當
X30n0605_p0701c12║得三乘：聲聞、辟支佛、佛乘。
X30n0605_p0701c13║此合上第三歎三車希有。上有勸示證三，今亦具
X30n0605_p0701c14║合，但不次第。且第一合上第二汝等莫得樂住三
X30n0605_p0701c15║界下，是示其盡無生處。三界是示苦諦，勿貪麤弊
X30n0605_p0701c16║乃至生愛等示其集諦，汝速出三界示其滅道，滅
X30n0605_p0701c17║道即是示其三界，外亦有智斷三乘之果，故令速
X30n0605_p0701c18║出三界當得三乘，在三乘正取道滅為體也。△二、
X30n0605_p0701c19║合第三證轉。
X30n0605_p0701c20║我今為汝保任此事終不虗也汝等但當勤修精進
X30n0605_p0701c21║如來以是方便誘進眾生。
X30n0605_p0701c22║我今為汝保任此事終不虗者，是第二合上第三
X30n0605_p0701c23║必與證得不虗也。△三合第一勸轉。
X30n0605_p0701c24║復作是言：汝等當知，此三乘法皆是聖所稱歎，自在、
X30n0605_p0702a01║無繫、無所依求。乘是三乘，以無漏根、力、覺、道、禪定、解
X30n0605_p0702a02║脫、三昧等而自娛樂，便得無量安穩快樂。
X30n0605_p0702a03║復作是言汝等當知下，是第三、合上第一歎法希
X30n0605_p0702a04║有。如此三乘是諸佛方便引物儀式故，眾聖所稱。
X30n0605_p0702a05║得無生智為自在，得盡智為無繫，我生已盡不受
X30n0605_p0702a06║後有名無所依，所作已辦梵行已立名無所求。△
X30n0605_p0702a07║四、合適子所願三：初、合羊車。
X30n0605_p0702a08║舍利弗！若有眾生內有智性，從佛世尊聞法信受慇
X30n0605_p0702a09║懃精進，欲速出三界自求涅槃，是名聲聞乘，如彼諸
X30n0605_p0702a10║子為求羊車出於火宅。
X30n0605_p0702a11║此合第四適子所願譬。當知上有真似等四位，今
X30n0605_p0702a12║合亦四，但上總今別三乘各為四，皆引上譬來貼
X30n0605_p0702a13║合今文。內有智性者，當知宿習三乘樂欲不同，遂
X30n0605_p0702a14║成三乘智性，故佛施三乘之教內有智性。乃至從
X30n0605_p0702a15║佛聞法信受，合上聞父所說玩好之物。適其願故，
X30n0605_p0702a16║合上聞慧。殷勤，合上心各勇銳思慧也。精進，合上
X30n0605_p0702a17║第二推排也。推是推理、排是排惡，惡去故精、理明
X30n0605_p0702a18║故進，合上修慧也。欲速出下，合上第三競共馳走
X30n0605_p0702a19║也。是名聲聞乘，合上第四爭出火宅也。三乘修行
X30n0605_p0702a20║皆有此四。△二合鹿車。
X30n0605_p0702a21║若有眾生從佛世尊聞法信受，慇懃精進求自然慧，
X30n0605_p0702a22║樂獨善寂深知諸法因緣，是名辟支佛乘，如彼諸子
X30n0605_p0702a23║為求鹿車出於火宅。
X30n0605_p0702a24║求自然慧樂。獨善寂當知，辟支佛是法行人，從他
X30n0605_p0702b01║聞法少、自推義多，故取譬於鹿，如鹿不依人也。自
X30n0605_p0702b02║然者，從十二緣門而入，此門本自有之，非佛天人
X30n0605_p0702b03║所作，名自然慧。又不從他聞，復名自然慧。△三合
X30n0605_p0702b04║牛車。
X30n0605_p0702b05║若有眾生從佛世尊聞法信受勤修精進，求一切智、
X30n0605_p0702b06║佛智、自然智、無師智、如來知見、力、無所畏，愍念安樂
X30n0605_p0702b07║無量眾生，利益天人度脫一切，是名大乘。菩薩求此
X30n0605_p0702b08║乘故名為摩訶薩，如彼諸子為求牛車出於火宅。
X30n0605_p0702b09║菩薩稱一切智者，不同二乘，乃是佛智。菩薩望此
X30n0605_p0702b10║修因，即是大乘兼運之意。△三、合等賜大車譬二：
X30n0605_p0702b11║初、雙疊二譬二：初、疊免難。
X30n0605_p0702b12║舍利弗！如彼長者見諸子等，安穩得出火宅到無畏
X30n0605_p0702b13║處。
X30n0605_p0702b14║此合第三、等賜大車譬。上文有四：一、免難；二、索車；
X30n0605_p0702b15║三、等賜；四、歡喜。今略不合第二、第四，但合免難義
X30n0605_p0702b16║兼索車，用合等賜義兼歡喜。今雙疊免難、賜車二
X30n0605_p0702b17║譬，然後雙合二譬。如彼長者下，則牒免難。△二疊
X30n0605_p0702b18║等賜
X30n0605_p0702b19║自惟財富無量等，以大車而賜諸子，
X30n0605_p0702b20║自惟財富下，則疊等賜。△二、雙合二譬二：初、合免
X30n0605_p0702b21║難。
X30n0605_p0702b22║如來亦復如是，為一切眾生之父，若見無量億千眾
X30n0605_p0702b23║生，以佛教門出三界苦怖畏險道，得涅槃樂。
X30n0605_p0702b24║此合免難。門有三義，謂入、出、別之三。若三界為宅，
X30n0605_p0702c01║五陰為舍，由迷色心而入色心，即是入宅生死之
X30n0605_p0702c02║門。若作出者，是乘從三界出，即是稟佛通教下所
X30n0605_p0702c03║詮為門。若別義者，即是稟別教下所詮為門。今言
X30n0605_p0702c04║佛教門者，正是藏、通二教教下之理共以為門，得
X30n0605_p0702c05║出三界而免難也。△二、合等賜五：初、合，第四、釋有
X30n0605_p0702c06║車之由。
X30n0605_p0702c07║如來爾時便作是念我有無量無邊智慧力無畏等
X30n0605_p0702c08║諸佛法藏。
X30n0605_p0702c09║此合等賜也上等賜先列二章門二廣說三釋出
X30n0605_p0702c10║今合缺略文小不次第如來爾時便作是念我有
X30n0605_p0702c11║無量智慧力下，是第一、合上第四、釋有車之由，由
X30n0605_p0702c12║上云財富無量庫藏充溢也。△二、合第五廣等心。
X30n0605_p0702c13║是諸眾生皆是我子，等與大乘，不令有人獨得滅度，
X30n0605_p0702c14║皆以如來滅度而滅度之。
X30n0605_p0702c15║次從是諸眾生皆是我子下，第二、合上第五、廣等
X30n0605_p0702c16║心。由上云我財物無極，不應以下劣小車也。今云
X30n0605_p0702c17║不令有人獨得滅度，皆以如來滅度而滅度之，豈
X30n0605_p0702c18║非等心義？△耶三合第一等心章門。
X30n0605_p0702c19║是諸眾生脫三界者。
X30n0605_p0702c20║從是諸眾生脫三界下是第三合上第一等心章
X30n0605_p0702c21║門，由上云各賜諸子等一大車。△四、合第二、標等
X30n0605_p0702c22║車章門。
X30n0605_p0702c23║悉與諸佛禪定、解脫等娛樂之具。
X30n0605_p0702c24║復從悉與諸佛禪定解脫下，是第四，合上第二等
X30n0605_p0703a01║車章門。△五合第三高廣大事。
X30n0605_p0703a02║皆是一相一種聖所稱歎，能生淨妙第一之樂。
X30n0605_p0703a03║又從皆是一相一種下，是第五，合上第三正廣大
X30n0605_p0703a04║車，則通合上高廣乃至僕從等。一相是實相，即法
X30n0605_p0703a05║身也。一種是種智，即般若也。能生淨妙第一之樂，
X30n0605_p0703a06║樂即無苦，名為解脫。三德高廣，具足莊嚴，收羅眾
X30n0605_p0703a07║德，名摩訶衍，合上大車譬也。△四、合無虗妄譬二：
X30n0605_p0703a08║初疊三車誘引，後與大車。
X30n0605_p0703a09║舍利弗，如彼長者，初以三車誘引諸子，然後但與大
X30n0605_p0703a10║車，寶物莊嚴安穩第一，然彼長者無虗妄之咎。
X30n0605_p0703a11║此合第四無虗妄譬。上答有二：一全其身命，二不
X30n0605_p0703a12║乖本心，各有三別。今但合不乖本心兼得全身。何
X30n0605_p0703a13║者？佛意本為除其五濁，五濁既盡大善自全。從上
X30n0605_p0703a14║不乖本心有三，謂標、釋、況。今但合釋合況，初疊三
X30n0605_p0703a15║車誘引，後與大車譬，如文可解。△二、合釋況不乖
X30n0605_p0703a16║本心二：初、合，第二、釋。
X30n0605_p0703a17║如來亦復如是，無有虗妄，初說三乘引導眾生，然後
X30n0605_p0703a18║但以大乘而度脫之。
X30n0605_p0703a19║此合如來初說三乘誘導，然後但以大乘而度脫
X30n0605_p0703a20║之。此合解釋不乖本心，上云先作是意，我以方便
X30n0605_p0703a21║令子得出之義。△二合第三況
X30n0605_p0703a22║何以故？如來有無量智慧、力、無所畏諸法之藏，能與
X30n0605_p0703a23║一切眾生大乘之法，但不盡能受。舍利弗！以是因緣，
X30n0605_p0703a24║當知諸佛方便力故，於一佛乘分別說三。
X30n0605_p0703b01║次何以故下，合上第三況出不虗，即是長者自知
X30n0605_p0703b02║財富無量，欲饒益諸子，故許三與一，非是虗也。當
X30n0605_p0703b03║知此釋小異於前，前意為令諸子得出，意不在三，
X30n0605_p0703b04║既出不與亦非虗妄。今明如來出世本欲說大，但
X30n0605_p0703b05║為小智樂著三界，故以方便誘引，既已得出還與
X30n0605_p0703b06║大乘，即稱本心，故言能與眾生。大乘之法但不盡
X30n0605_p0703b07║能受，若華嚴中能受即為與大，不竢開一為三。不
X30n0605_p0703b08║能受者，以方便力於一佛乘分別說三，三由眾生
X30n0605_p0703b09║非佛本意，故用此釋成不乖本心不虗妄也。
X30n0605_p0703b10║佛欲重宣此義，而說偈言：
X30n0605_p0703b11║△二、偈頌二：初、頌長行，二、頌勸信流通。初文又二：
X30n0605_p0703b12║初、頌開譬，二、頌合譬。初文又二：初、頌總譬，二、頌別
X30n0605_p0703b13║譬。初文又四：初、頌長者。
X30n0605_p0703b14║譬如，長者！
X30n0605_p0703b15║此偈總有一百六十五行，分為二：前有一百行頌
X30n0605_p0703b16║上長行，後有六十五行明通經方法。然上長行有
X30n0605_p0703b17║開合二譬，今偈頌亦二：初有六十五行半頌開譬，
X30n0605_p0703b18║次三十四行半頌合譬。初亦二：初有三十三行頌
X30n0605_p0703b19║總譬，次三十二行半頌別譬。其總頌六意中，止頌
X30n0605_p0703b20║其四兼得其二，當知頌家宅則兼得一門，頌五百
X30n0605_p0703b21║人兼得三十子。初一句明長者，即頌上位號兼得
X30n0605_p0703b22║名行歎德。既有長人之德，即知名行徧為國邑之
X30n0605_p0703b23║所崇仰，亦知內外年德俱高。內合婆伽婆即是位
X30n0605_p0703b24║號，自知具足智斷慈悲萬德。婆伽婆者，亦云薄伽
X30n0605_p0703c01║梵，此翻德成就，有大功德至聖之名也。所以龍樹
X30n0605_p0703c02║菩薩約四義申之：一能破煩惱，二有功德，三巧分
X30n0605_p0703c03║別，四好名聞，即是佛之總名。△二、頌舍宅二：初、頌
X30n0605_p0703c04║宅廣大。
X30n0605_p0703c05║有一大宅。
X30n0605_p0703c06║此三行一句，頌上第二舍宅譬。初一句頌宅廣大。
X30n0605_p0703c07║△二、頌廣出宅體。
X30n0605_p0703c08║其宅久故而復頓弊，堂舍高危，柱根摧朽，梁棟傾斜，
X30n0605_p0703c09║基陛隤毀，牆壁圮坼，泥塗阤落，覆苫亂墜，椽梠差脫，
X30n0605_p0703c10║周鄣屈曲，雜穢充徧。
X30n0605_p0703c11║其宅久故下有三行，廣出宅體。既明所燒之相，故
X30n0605_p0703c12║知此頌宅體也。當知三界無始為久，非今所造為
X30n0605_p0703c13║故。無常卑鄙名頓弊，亦云：頭殿、腹堂、背為舍，念念
X30n0605_p0703c14║相續無常為高危。一云：色界為堂，欲界為舍，以其
X30n0605_p0703c15║不免墮落名高危。亦云：命根支持如柱，過去行業
X30n0605_p0703c16║為基陛。亦云：兩足為柱根，三相所遷名摧朽。意識
X30n0605_p0703c17║綱維為梁棟，諸苦所壞如傾斜。亦云：脊骨為梁棟，
X30n0605_p0703c18║𦝣為基陛，衰老之時為頹毀。牆壁者，一云：四大為
X30n0605_p0703c19║牆壁，皮膚為泥塗，四威儀不正為亂墜，五識不聰
X30n0605_p0703c20║不相主境為差脫。亦云：牆壁圮坼如皮膚皴朽，壯
X30n0605_p0703c21║色鮮淨如初泥塗，老色枯悴如後阤落。阤或作褫，
X30n0605_p0703c22║其音同。說文云：小崩也。髮髭朽老則皆脫落，如覆
X30n0605_p0703c23║苫亂墜。筋骨老弱，支節不援，如椽梠差脫。周障屈
X30n0605_p0703c24║曲者，印師云：三十六物更相隔障，故云周障。肚腸
X30n0605_p0704a01║盤迴，故云屈曲。非但無常所遷，亦有不淨苦等，故
X30n0605_p0704a02║云雜穢充徧也。今云周障是六識，屈曲是六根。六
X30n0605_p0704a03║識緣六根，取境艱關，故言屈曲。又六塵徧染六根，
X30n0605_p0704a04║故言雜穢充徧。文云覆苫者，即茅苫也。爾雅云：白
X30n0605_p0704a05║葢謂之苫。又云白茅是也。椽梠者，方言：屋梠曰屋
X30n0605_p0704a06║簷，或曰連綿。周障者，說文云：壅塞隔礙也。△三頌
X30n0605_p0704a07║五百人。
X30n0605_p0704a08║有五百人，止住其中。
X30n0605_p0704a09║此第三半行，頌上第三五百人譬。三乘根性為五
X30n0605_p0704a10║道所攝，亦兼得三十子譬也。△四、頌火起譬四：初、
X30n0605_p0704a11║譬欲界火起，二、譬色界火起，三、譬無色界火起，四、
X30n0605_p0704a12║總結眾難非一。初文又四：初、明所燒之類，二、明火
X30n0605_p0704a13║起之由，三、明火起之勢，四、明被燒之相。初文又二：
X30n0605_p0704a14║初、正明被燒二：初、明禽獸被燒二：初、明鈍使五：初、
X30n0605_p0704a15║譬慢使。
X30n0605_p0704a16║鴟梟鵰鷲，烏鵲鳩鴿。
X30n0605_p0704a17║此半行譬慢使，當使眾生自舉輕他，如鳥為性陵
X30n0605_p0704a18║高下視，故八鳥譬八慢也。文殊問經明八憍，今用
X30n0605_p0704a19║配八鳥，所謂盛壯憍如鴟，性憍如梟，富憍如鵰，自
X30n0605_p0704a20║在憍如鷲，壽命憍如烏，聰明憍如鵲，行善憍如鳩，
X30n0605_p0704a21║色憍如鴿。應知陵他為慢，自貴為憍，自愛為貪，愛
X30n0605_p0704a22║他為婬，自忿為恚，忿他為瞋，自惑為愚，惑他為癡。
X30n0605_p0704a23║又涅槃經明七慢，所謂一慢，二慢慢，三不如慢，四
X30n0605_p0704a24║增上慢，五我慢，六邪慢，七憍慢。章安云：成論有大
X30n0605_p0704b01║慢，足前成八慢也。言慢慢者，謂其智解勝一切人，
X30n0605_p0704b02║更無及者。大慢者，等中謂上，上中謂等。不如慢者，
X30n0605_p0704b03║多不如中，言我小劣而實懸殊。我慢者，觀五陰為
X30n0605_p0704b04║我，著我所由。邪慢者，實無其功，自以為有。又婆沙、
X30n0605_p0704b05║俱舍、瑜伽等論，其間多明七慢，大略是同，謂本無
X30n0605_p0704b06║實德，自恃為有，用是則陵忽彌增，所以云也。鴟者，
X30n0605_p0704b07║食鼠鳥也，其目大。梟者，不孝鳥也，以其食母，因是
X30n0605_p0704b08║得名。鵰者，或云其嘴赤，能食麞鹿是也。鷲者，說文
X30n0605_p0704b09║云：黑色而多紫。又云：南方產者，黃頭赤咽，五色俱
X30n0605_p0704b10║備。或云：西域出者，色蒼黃，其目赤。△二、明瞋使
X30n0605_p0704b11║蚖蛇蝮蠍，蜈蚣蚰蜒。
X30n0605_p0704b12║此半行譬瞋使，謂瞋有三：蚖毒盛不觸而吸，此譬
X30n0605_p0704b13║非理生瞋；蝮蠍觸則螫，此譬執理瞋；蜈蚣譬戲論
X30n0605_p0704b14║瞋。世云：頸赤者是蜈蚣，不赤者是蚰蜒。又蚖者，即
X30n0605_p0704b15║黑蛇也。漢書云：玄蚖。蝮者，爾雅云：蝮虺博三寸，大
X30n0605_p0704b16║如指，江南謂虺為蝮。郭璞云：身廣三寸，頭大如人
X30n0605_p0704b17║擘指。蠍者，北地尤多，狀如蜘蛛，其尾有毒，或螫人，
X30n0605_p0704b18║終日痛不止，時人呼為摌刺，子大如拇指也。蜈蚣
X30n0605_p0704b19║者，即蝍蛆，蟲屬。爾雅云：似蝗而腹大，有長角，能食
X30n0605_p0704b20║蛇腦。△三、譬癡使。
X30n0605_p0704b21║守宮百足，鼬貍鼷鼠，諸惡蟲輩，交橫馳走，屎尿臭處，
X30n0605_p0704b22║不淨流溢，蜣蜋諸蟲，而集其上。
X30n0605_p0704b23║此兩行譬癡使然。癡有獨起、相應起二種。守宮、百
X30n0605_p0704b24║足等，其性兀然，此譬獨頭無明。鼬貍、鼷鼠等，此譬
X30n0605_p0704c01║相應癡也。諸惡蟲輩下，從癡根本備起諸結，明諸
X30n0605_p0704c02║使相緣，或緣三界如交橫，起之速疾如馳走。屎尿
X30n0605_p0704c03║下一行，明癡心所著之境，此皆無常、苦、無我、不淨，
X30n0605_p0704c04║由癡不了，於中計淨等而生染著，故云蜣蜋諸蟲
X30n0605_p0704c05║而集其上。言守宮者，爾雅云：蠑螈，蜥蜴。蝘蜓名守
X30n0605_p0704c06║宮也。或云：在石名蜥蜴，在澤為蝘蜓，在舍為守宮。
X30n0605_p0704c07║或云：在壁名蝘蜓，在草名蜥蜴，通號蠑螈也。百足
X30n0605_p0704c08║者，十誦律云：無足者，千頭羅蟲也。多足者，蜈蚣也。
X30n0605_p0704c09║百足者，蛣𧏙也。二足如鳴雀，四足如牛馬等。今謂
X30n0605_p0704c10║百足自是一等蟲，其色黑，長四五寸，足甚多，因以
X30n0605_p0704c11║名之。春夏之月，山邊草際處處有之，無毒，不螫人。
X30n0605_p0704c12║十誦指為蛣𧏙，恐別有意。鼬者，身黃赤而尾大，能
X30n0605_p0704c13║噉鼠，世云狼鼠是也。貍亦作狸，形似貓。鼷者，說文
X30n0605_p0704c14║云：小鼠也。物類誌云：即甘口鼠，食人及獸，至盡不
X30n0605_p0704c15║𤻴。𧏙蜋者，一名蛣𧏙。爾雅云：蛣𧏙，𧏙蜋。郭璞云：黑
X30n0605_p0704c16║甲噉糞蟲也。△四、譬貪使。
X30n0605_p0704c17║狐狼野干，咀嚼踐蹋，䶩齧死屍，骨肉狼藉。由是羣狗，
X30n0605_p0704c18║競來搏撮，飢羸慞惶，處處求食。
X30n0605_p0704c19║此兩行明貪使。貪有二種，謂有力、無力。其有力者，
X30n0605_p0704c20║能以威勢取物，如狐狼等也；無力者，但能從他乞
X30n0605_p0704c21║索麤弊，如野干等也。咀嚼下，明貪取境。當知引物
X30n0605_p0704c22║向己如咀嚼，不以道理如踐踏。又貪心取境，或取
X30n0605_p0704c23║一城，或取一國，其有齊畔，如嚌齧也。亦云：貪心取
X30n0605_p0704c24║境，有用不用，有用而取如咀嚼，不用而取如踐踏。
X30n0605_p0705a01║又少則咀嚼，多則踐踏。骨肉狼藉者，此謂積聚五
X30n0605_p0705a02║塵，不知止足。由是羣狗競來搏撮者，此喻有力貪
X30n0605_p0705a03║以搏撮無力者，謂王賊也。饑羸慞惶者，常不知足
X30n0605_p0705a04║如饑，求不能得如羸，種種營覔如慞惶。亦如多欲
X30n0605_p0705a05║之人，雖富而貧，當知以愛心起貪，貪五塵之肉，見
X30n0605_p0705a06║心起貪，貪道理之骨，推求知見，遂多所解，即是多
X30n0605_p0705a07║骨須骨之狗競來撮之。諸見心中未得正法之食
X30n0605_p0705a08║名饑，不能伏其斷見名羸，處處求解名為慞惶。一
X30n0605_p0705a09║云：即是貪人希求念望。又搏撮者，經音云：以手小
X30n0605_p0705a10║取。釋名云：撮，捽，暫捽取之。記云：搏，擊打也。撮，搏取
X30n0605_p0705a11║也，亦拍亦撫也。△五、譬疑使
X30n0605_p0705a12║鬪諍摣掣，啀喍嘷吠。
X30n0605_p0705a13║此半行譬疑使。猶豫二邊名疑，未決是非名鬪諍，
X30n0605_p0705a14║意謂為是名掣，復謂為非名摣。又摣者，釋名云：叉
X30n0605_p0705a15║也。謂五指俱取也。掣，牽也。啀喍嘷吠者，發言論決
X30n0605_p0705a16║是非之理也。又啀喍者，聚唇露齒也。嘷吠者，出聲
X30n0605_p0705a17║大吼也。△二、總結。
X30n0605_p0705a18║其舍恐怖變狀如是。
X30n0605_p0705a19║其舍恐怖變狀如是者，即結上五鈍使也。△二、明
X30n0605_p0705a20║鬼神被燒二：初、總明利使。
X30n0605_p0705a21║處處皆有，魑魅魍魎。
X30n0605_p0705a22║此二句總明利使。由利使徧緣五陰四諦下，故言
X30n0605_p0705a23║處處皆有。惟夫鬼神有通有智，禽獸則無，故以利
X30n0605_p0705a24║使譬鬼神，鈍使喻禽獸。魑魅者，物之精也。通俗文
X30n0605_p0705b01║云：山澤之怪曰魑。西京賦云：山神虎形曰魑，宅神
X30n0605_p0705b02║豬頭人形曰魅。魍魎者，木石變怪。玉篇云：水神。△
X30n0605_p0705b03║二、別明五利使五：初、譬邪見。
X30n0605_p0705b04║夜义惡鬼，食噉人肉，毒蟲之屬，諸惡禽獸，孚乳產生，
X30n0605_p0705b05║各自藏護。夜义競來，爭取食之，食之既飽，惡心轉熾，
X30n0605_p0705b06║鬪諍之聲，甚可怖畏。
X30n0605_p0705b07║此三行明夜叉是捷疾鬼，此譬邪見。撥無因果人
X30n0605_p0705b08║是善報，以譬出世因果不雜煩惱。由撥無此理，如
X30n0605_p0705b09║食人肉也。毒蟲之屬是惡報，如世間因果雜諸煩
X30n0605_p0705b10║惱。若撥無此理，如噉毒蟲之屬也。孚乳產生者，世
X30n0605_p0705b11║間之法，從自類因，生自類果。各自藏護者，因能有
X30n0605_p0705b12║果名藏，必得不失名護。又人肉是善，毒蟲是惡。以
X30n0605_p0705b13║邪見之心，撥無善惡因果事，如噉食孚乳產生。總
X30n0605_p0705b14║說善惡並有因果相生之用。食之既飽者，見心成
X30n0605_p0705b15║就也。惡心轉盛者，見心增廣也。鬬諍之聲者，內心
X30n0605_p0705b16║成就，外彰言教，宣於無因無果之法，能令聞者墮
X30n0605_p0705b17║落三塗，故言怖畏也。又孚乳者，玉篇云：伏卵曰孚。
X30n0605_p0705b18║通俗文云：卵化曰孚。廣雅云：孚亦生也。乳者，養也。
X30n0605_p0705b19║鳥生曰孚，獸生曰乳。言自類者，即同類因，得等流
X30n0605_p0705b20║果，以子似父，故以喻之。俱舍云：同類因相似，自部
X30n0605_p0705b21║地前生。即五部九地耳。但約過去與現在為因，廣
X30n0605_p0705b22║如彼文。△二、譬戒取
X30n0605_p0705b23║鳩槃荼鬼蹲踞土埵，或時離地一尺二尺，往返遊行
X30n0605_p0705b24║縱逸嬉戲，捉狗兩足撲令失聲，以脚加頸怖狗自樂。
X30n0605_p0705c01║此兩行二句，譬戒取鳩槃荼是鬼之勝者，如有漏
X30n0605_p0705c02║善能勝諸蟲也。蹲踞土埵者，蹲者虗坐，踞者實坐。
X30n0605_p0705c03║土埵，釋名曰豎土，或云小土聚隅耳。此喻修十善
X30n0605_p0705c04║戒能生六天，六天是欲界高處，事如土埵。又外道
X30n0605_p0705c05║持戒能修禪定，初得欲界定，或得未來定，由未來
X30n0605_p0705c06║定未脫欲界，故欲界之頂如土埵也。或離一尺二
X30n0605_p0705c07║尺者，得色界定如一尺，得無色定如二尺，得升上
X30n0605_p0705c08║界為往，退墮為反。起見葢如縱逸嬉戲，捉狗兩足
X30n0605_p0705c09║撲令失聲。一云：謗無苦因如捉狗足，撥無苦果如
X30n0605_p0705c10║脚加頸。加猶枷也。集本得果如狗之聲，邪見撥言
X30n0605_p0705c11║無集無得苦之理，喻如令其失聲。觀解者，修六行
X30n0605_p0705c12║觀而伏其貪，以貪不行似如被斷為失聲。當知狗
X30n0605_p0705c13║是欲貪，兩足為覺觀，覺觀往還常在貪境，數息止
X30n0605_p0705c14║心是能縛義，為捉覺觀也。撲者，貪覺若強向不淨
X30n0605_p0705c15║境，作不淨觀伏貪覺，貪覺摧伏如狗被撲困不能
X30n0605_p0705c16║出聲。又云：作不淨觀如撲狗，能生禪定如被撲出
X30n0605_p0705c17║聲。脚加頸者，如狗雖被撲則擾動不伏，更以脚加
X30n0605_p0705c18║貪境，雖知不淨而止貪心猶未甚靜，更以無常觀
X30n0605_p0705c19║脚加保常之頸，則生怖畏則貪覺不起。又云：一往
X30n0605_p0705c20║制心如向地撲，常繫在緣如脚加頸令不得起。怖
X30n0605_p0705c21║狗自樂者，以修無常覺悟貪心如怖狗，因得禪味
X30n0605_p0705c22║名自樂也。△三、譬身見。
X30n0605_p0705c23║復有諸鬼，其身長大，裸形黑瘦，常住其中，發大惡聲，
X30n0605_p0705c24║叫呼求食。
X30n0605_p0706a01║此一行半，三譬身見也。豎入三世，計我名長；橫徧
X30n0605_p0706a02║五陰，著我名大。計我自在，不修善法，即無慚愧，故
X30n0605_p0706a03║言裸形。裸形者，說文云：赤體也。又裸者，露也。言黑
X30n0605_p0706a04║瘦者，以惡莊嚴，故言黑；以無功德所資，故言瘦。以
X30n0605_p0706a05║計我者，不出三界，故言常住其中。以計我在心，發
X30n0605_p0706a06║言宣說有我之相，故言發大惡聲。冀因此說，望得
X30n0605_p0706a07║道果，故言叫呼求食。△四、譬見取。
X30n0605_p0706a08║復有諸鬼，其咽如針。
X30n0605_p0706a09║此半行譬見取，咽細命危而保其壽，非想無常而
X30n0605_p0706a10║計涅槃，故言其咽。如針記云：見取者，非果計果，非
X30n0605_p0706a11║想非是涅槃之果，計之為常。無色唯心，名為咽細。
X30n0605_p0706a12║三界壽極，名為命危。計之為常，名為保壽。保壽正
X30n0605_p0706a13║當計果義。△五、譬邊見。
X30n0605_p0706a14║復有諸鬼，首如牛頭，或食人肉，或復噉狗，頭髮蓬亂，
X30n0605_p0706a15║殘害兇險，飢渴所逼，叫喚馳走。
X30n0605_p0706a16║此兩行譬邊見。推我斷常，而斷常二邊，如牛頭二
X30n0605_p0706a17║角。為身是我？為我是身？則依我見而起邊見，如頭
X30n0605_p0706a18║兩角耳。又計斷常之過，能斷出世善，如食人肉。能
X30n0605_p0706a19║斷世善根，如或復噉狗。或時計常，或復計斷，前後
X30n0605_p0706a20║迴轉，如頭髮髼亂。又計常即破斷，計斷即破常，如
X30n0605_p0706a21║殘害兇險。無有智定，食飲自資，如饑渴所逼。記云：
X30n0605_p0706a22║根本之我如牛，世以牛力為大自在。計我亦爾。於
X30n0605_p0706a23║中復計我之有無，如生二角。為身是我等者，以我
X30n0605_p0706a24║與身更互有無。為身是我者，則執所為我。為我是
X30n0605_p0706b01║身者，則以能為所。身即是所，我即是能。如以五陰
X30n0605_p0706b02║計一陰為我，餘皆我所，謂僮僕、瓔珞、窟宅。若計常
X30n0605_p0706b03║者，身非是我，身斷我常。若計斷者，身斷我斷，或俱
X30n0605_p0706b04║常斷。具如止觀第五記引阿含本劫本見、末劫末
X30n0605_p0706b05║見。然其所計，能所雖殊，計有義等。或時等者，是諸
X30n0605_p0706b06║外道於一身中前後計轉，所計之極，極至非想，以
X30n0605_p0706b07║所計為頭。彼地斷常更互起計，如髮髼亂。計常等
X30n0605_p0706b08║者，互相是非，強者伏弱，弱者從強，皆破他從己，如
X30n0605_p0706b09║相殘害。計此我者，有斷有常，即邊見也。復次所言
X30n0605_p0706b10║僮僕等者，準其婆沙所明六十五見，謂於五陰各
X30n0605_p0706b11║計四陰而為我所，謂色是我，受是僮僕、瓔珞、窟宅。
X30n0605_p0706b12║三陰亦然。合我及所各十三句，五陰共成六十五
X30n0605_p0706b13║句。故一一陰，初一是我，三是我所。△二、總結。
X30n0605_p0706b14║夜叉餓鬼，諸惡鳥獸，飢急四向，窺看牕牖，如是諸難，
X30n0605_p0706b15║恐畏無量。
X30n0605_p0706b16║此一行半，總結欲界煩惱之相，亦是結利鈍眾生
X30n0605_p0706b17║之相，並是有漏之心，常無道味，故云饑急。窺看牕
X30n0605_p0706b18║牖，明其邪觀空理，慕仰道味，雖復觀察，而滯著心
X30n0605_p0706b19║多，不會正理，如窺牕見空，不得無礙。記云：言四向
X30n0605_p0706b20║者，見惑雖多，不出四句，利鈍並有饑急之義，經文
X30n0605_p0706b21║且從利使釋之。窺看者，私竊也，謂看不正者，由隔
X30n0605_p0706b22║牕牖，故見空而偏。空無偏正，由從牕窺，理無是非，
X30n0605_p0706b23║由計者成過，故云滯著。不會牕牖，說文云：在屋曰
X30n0605_p0706b24║牕，在牆名牖。釋名云：牕，聰也，於內窺外為聦明也。
X30n0605_p0706c01║牖，道也，向也，穿壁以木為小牕。△二、明火起之由
X30n0605_p0706c02║是朽故宅，屬于一人。其人近出，未久之間。
X30n0605_p0706c03║此一行明失火之由。當知三界是佛化應之處，發
X30n0605_p0706c04║心已來誓願度脫，故云屬於一人。長者在宅能令
X30n0605_p0706c05║慎火，由出去後諸子無知故令火起。內合正由如
X30n0605_p0706c06║來於大通佛時常教是等令伏五濁，但眾生感盡，
X30n0605_p0706c07║如來應亦捨此等，於後便起五濁。如來他土赴緣
X30n0605_p0706c08║非是永去，故言近出。又云：從得無生已不生三界
X30n0605_p0706c09║故名為出，不久應來故名為近。壽量品云數現涅
X30n0605_p0706c10║槃，即是出宅之意。△三明火起之勢。
X30n0605_p0706c11║於後宅舍忽然火起，四面一時其𦦨俱熾，棟梁椽柱
X30n0605_p0706c12║𪹼聲震裂，摧折墮落，牆壁崩倒。
X30n0605_p0706c13║此二行正明火起之勢，四面即是處所。當知身受
X30n0605_p0706c14║心法等，起其四倒五濁八苦。故云：一時相續漸增
X30n0605_p0706c15║為熾，命根斷為𪹼，風刀解體為裂。又云：受苦悲痛
X30n0605_p0706c16║呻吟之聲名為𪹼，諸根破壞名為裂，氣斷骨離筋
X30n0605_p0706c17║絕為摧折墮落，四大解散為墻壁崩倒。△四、明被
X30n0605_p0706c18║燒之相。
X30n0605_p0706c19║諸鬼神等揚聲大叫，鵰鷲諸鳥、鳩槃荼等，周慞惶怖
X30n0605_p0706c20║不能自出。
X30n0605_p0706c21║此一行半，明被燒之相。或云：親屬為鬼神，哭泣為
X30n0605_p0706c22║揚聲。今例上鬼神，譬利使人。且利使之人，或計斷
X30n0605_p0706c23║常。若計常者，謂法定常，已有還無，無即常也。計斷
X30n0605_p0706c24║之人，謂法定斷，唯此一死，更無復續。皆唱言定說，
X30n0605_p0707a01║其事已顯，故云揚聲大呌。若是鈍使及諸戒取，本
X30n0605_p0707a02║不計斷，今見無常，但生疑怖，不知出離之方，故言
X30n0605_p0707a03║慞惶不能自出。△二、譬色界火起四：初、明所燒之
X30n0605_p0707a04║類。
X30n0605_p0707a05║惡獸毒蟲藏竄孔穴，毗舍闍鬼亦住其中。
X30n0605_p0707a06║此三行半明穴中事，譬色界火起。諸部解義，瞋通
X30n0605_p0707a07║三界，即此文也。中為四意：初一行明所燒之類。四
X30n0605_p0707a08║禪之定，譬如孔穴，雖不及門外敝豁，猶得免於猛
X30n0605_p0707a09║炎；入禪定中，猶得免於欲界麤惡；利使眾生亦得
X30n0605_p0707a10║禪定，如毗舍闍鬼亦住其中。△二、明火起之由
X30n0605_p0707a11║薄福德故。
X30n0605_p0707a12║薄福德故一句，即是第二火起之由。由少福故，近
X30n0605_p0707a13║惡遇苦。△三明火起之勢。
X30n0605_p0707a14║為火所逼。
X30n0605_p0707a15║為火所逼一句，即是第三、明火起之勢。孔穴之中
X30n0605_p0707a16║雖無猛炎猶有熱惱，四禪雖無欲界麤惡亦有愛
X30n0605_p0707a17║味細苦，故言為火所逼。△四、明被燒之相。
X30n0605_p0707a18║共相殘害，飲血噉肉。野干之屬，並已前死。諸大惡獸，
X30n0605_p0707a19║競來食噉。臭煙蓬㶿，四面充塞。
X30n0605_p0707a20║從共相殘害下，第四，二行，明被燒之相。此明利鈍
X30n0605_p0707a21║相奪，而諸使眾生得禪是同、所計各異，以其異故
X30n0605_p0707a22║互相是非，如殘害也。既於禪中起其諸見，則不能
X30n0605_p0707a23║生無漏定慧，但著默然如飲血，又著五支如噉肉。
X30n0605_p0707a24║野干是欲界貪，未來定已斷，故言並已前死亦名
X30n0605_p0707b01║食噉。禪定之貪如大惡獸，能吞欲界貪。欲界四倒
X30n0605_p0707b02║八苦如猛炎，色界四倒八苦如臭烟，亦通身受心
X30n0605_p0707b03║法四大皮肉等，故言四面充塞。蓬㶿者，蓬亂㶿盛
X30n0605_p0707b04║火炎烟熾之貌。△三、譬無色界火起二：初、明所燒
X30n0605_p0707b05║之類。
X30n0605_p0707b06║蜈蚣、蚰蜒、毒蛇之類，為火所燒，爭走出穴。
X30n0605_p0707b07║此兩行半明空中事，譬無色界火起，為二：初一行
X30n0605_p0707b08║明所燒之類。厭色界定出向無色，厭色麤境觀無
X30n0605_p0707b09║色法，如毒蛇類火燒出穴。若爾，則瞋通三界。△二、
X30n0605_p0707b10║明所燒之相
X30n0605_p0707b11║鳩槃荼鬼隨取而食。又諸餓鬼頭上火然，飢渴熱惱，
X30n0605_p0707b12║周慞悶走。
X30n0605_p0707b13║次一行半，明被燒之相。若得無色，定必滅下緣，故
X30n0605_p0707b14║云隨取而食。非想最項，猶尚不免顛倒諸苦，如頭
X30n0605_p0707b15║上火然。當知非想亦有八苦之火：心生異念，名生
X30n0605_p0707b16║苦；念念不住，名老苦；行心擾擾妨定，名病苦；若退
X30n0605_p0707b17║定，是死苦；求定不得，是求不得苦；求定不得，必有
X30n0605_p0707b18║於障，即怨憎會苦；其四陰心，即五盛陰苦。以不能
X30n0605_p0707b19║即斷有頂種，故云頭上火然。以無無漏故，故饑渴
X30n0605_p0707b20║所惱；猶是輪迴，故周慞悶走。周，流也，謂周流往來
X30n0605_p0707b21║也。△四、總結。
X30n0605_p0707b22║其宅如是，甚可怖畏，毒害火災，眾難非一。
X30n0605_p0707b23║此一行總結三界眾難非一。△二、頌別譬三：初、見
X30n0605_p0707b24║火譬三：初、頌能見。
X30n0605_p0707c01║是時，宅主在門外立，聞有人言：
X30n0605_p0707c02║此二行半頌見火，有三，謂能見、所見、起驚怖等。初
X30n0605_p0707c03║三句即能見之人。上明見，今云聞，當知以聞代見。
X30n0605_p0707c04║聞必從他門外立者，正頌上我雖能於此所燒之
X30n0605_p0707c05║門安隱得出。立者，在法身地，常懷大悲，欲救眾生，
X30n0605_p0707c06║不處第一義空之座。舊云：十方佛語釋迦云：汝有
X30n0605_p0707c07║緣諸子，在三界中，善根將滅。又云：眾生感佛之機，
X30n0605_p0707c08║為他人也。今云法是佛師，謂三昧法也。此法為師，
X30n0605_p0707c09║即他人也。若入三昧，則能見機，三昧令佛見，故言
X30n0605_p0707c10║聞。有人言：又云大悲是他。△二頌所見。
X30n0605_p0707c11║汝諸子等，先因遊戲，來入此宅，稚小無知，歡娛樂著。
X30n0605_p0707c12║從汝諸子等下，第二、一行一句，頌所見之火。問：子
X30n0605_p0707c13║本未出，云何因遊戲來入？答：或曾發心名出三界，
X30n0605_p0707c14║而復退還名之為入，如人舉足欲出門側而返，亦
X30n0605_p0707c15║名為出亦名還入。又理性本淨非三界法，因無明
X30n0605_p0707c16║故而起戲論便有生死，故云先因遊戲來入也。當
X30n0605_p0707c17║知大善未著為穉小，無明所覆為無知。△三頌驚
X30n0605_p0707c18║怖。
X30n0605_p0707c19║長者聞已，驚入火宅。
X30n0605_p0707c20║從聞已驚入下，第三、二句頌上即大驚怖而起大
X30n0605_p0707c21║悲心。△二、頌捨几用車譬二：初、頌捨几譬三：初、頌
X30n0605_p0707c22║擬宜。
X30n0605_p0707c23║方宜救濟，令無燒害，告喻諸子，說眾患難。惡鬼毒蟲，
X30n0605_p0707c24║災火蔓筵，眾苦次第，相續不絕。毒蛇蚖蝮，及諸夜叉，
X30n0605_p0708a01║鳩槃荼鬼，野干狐狗，鵰鷲鴟梟，百足之屬，飢渴惱急，
X30n0605_p0708a02║甚可怖畏，此苦難處，況復大火。
X30n0605_p0708a03║此五行半頌上救子不得。然上開譬中有勸誡，至
X30n0605_p0708a04║上合中但合勸，今但頌誡。誡文有三，今明亦三，謂
X30n0605_p0708a05║擬宜、放捨、不受等。當知初四偈半頌上我當為說
X30n0605_p0708a06║怖畏。擬宜方宜者，謂擬宜大教也。告喻即是說眾
X30n0605_p0708a07║患難，即教誡之義。災火蔓莚，即連綿不絕，如彼藤
X30n0605_p0708a08║蔓之貌也。西京賦云：其形蔓莚。廣雅云：長也，徧也。
X30n0605_p0708a09║鳩槃荼者，此云甕形，鬼狀貌。冬瓜夜叉者，此云輕
X30n0605_p0708a10║捷，新譯云藥叉也。此苦難處者，詩云：莫我遑處。禮
X30n0605_p0708a11║記云：何以處我？所謂居也，安也，難可安居而恬處
X30n0605_p0708a12║也。△二、頌不受。
X30n0605_p0708a13║諸子無知，雖聞父誨，猶故樂著。
X30n0605_p0708a14║第二三句，即頌不受也。△三頌息化。
X30n0605_p0708a15║嬉戲不已。
X30n0605_p0708a16║第三一句，正頌息化視父而已，放捨苦言之義。△
X30n0605_p0708a17║二、頌用車譬三：初、頌擬宜三車。
X30n0605_p0708a18║是時，長者而作是念：諸子如此益我愁惱，今此舍宅
X30n0605_p0708a19║無一可樂，而諸子等耽湎嬉戲，不受我教，將為火害。
X30n0605_p0708a20║即便思惟設諸方便。
X30n0605_p0708a21║此一科共有七行半，頌上用車。然上有四意：一者
X30n0605_p0708a22║擬宜三車，二知子先心，三歎三車希有，四適子所
X30n0605_p0708a23║願。今頌中但有三義，略不頌知子先心。此前三行，
X30n0605_p0708a24║頌上擬宜也。躭湎嬉戲，躭，著也。湎，沈也。明教云：陶
X30n0605_p0708b01║淵明躭湎于酒，而與之交。即此義也。△二、頌歎三
X30n0605_p0708b02║車希有四：初、頌勸轉。
X30n0605_p0708b03║告諸子等：我有種種珍玩之具、妙寶好車。
X30n0605_p0708b04║此三行頌上歎三車希有。上明勸、示、證三義，今頌
X30n0605_p0708b05║亦三義。復加重頌勸成四：初、一行頌勸轉。△二頌
X30n0605_p0708b06║示轉。
X30n0605_p0708b07║羊車、鹿車、大牛之車，今在門外。
X30n0605_p0708b08║次從羊車止今在門外，此三句頌示轉。△三、重頌
X30n0605_p0708b09║勸轉。
X30n0605_p0708b10║汝等出來！
X30n0605_p0708b11║汝等出來。第三一句又頌勸轉。△四、頌證轉。
X30n0605_p0708b12║吾為汝等造作此車，隨意所樂，可以遊戲。
X30n0605_p0708b13║次從吾為汝等下，第四、一偈是頌證轉。隨意所樂
X30n0605_p0708b14║者，謂隨彼根器堪任宜樂之謂。△三頌適子所願。
X30n0605_p0708b15║諸子聞說如此諸車，即時奔競馳走而出，到於空地
X30n0605_p0708b16║離諸苦難。
X30n0605_p0708b17║此一行半，頌適子所願。今總頌上六句。馳走，頌上
X30n0605_p0708b18║見諦。空地，頌上無學。空地，即真空之地。當知在生
X30n0605_p0708b19║死，則逼迫狹隘，煩惱冗雜。既證真理，得出火宅，凝
X30n0605_p0708b20║神無為，則閑空也。△三、頌等賜大車四：初、頌免難
X30n0605_p0708b21║歡喜二：初、頌免難。
X30n0605_p0708b22║長者見子，得出火宅，住於四衢，坐師子座。
X30n0605_p0708b23║此五行頌上諸子免難歡喜，又二：初、一行頌免難。
X30n0605_p0708b24║坐師子座者，有二釋：一云、諸子坐座得出三界故
X30n0605_p0708c01║無畏；二云、是長者坐座，長者見子免難即得無畏。
X30n0605_p0708c02║準大論所明，師子之座謂非師子之形，由佛為人
X30n0605_p0708c03║中之師子，故佛所坐之處若床若座皆名為師子
X30n0605_p0708c04║座，葢取其說法無畏之義。初在門外猶有憂畏故
X30n0605_p0708c05║云立，今得出門方坐無畏，故方便品云今我喜無
X30n0605_p0708c06║畏。△二、頌歡喜。
X30n0605_p0708c07║而自慶言：我今快樂。此諸子等，生育甚難，愚小無知，
X30n0605_p0708c08║而入險宅，多諸毒蟲，魑魅可畏，大火猛𦦨，四面俱起。
X30n0605_p0708c09║而此諸子，貪樂嬉戲，我已救之，令得脫難。是故諸人，
X30n0605_p0708c10║我今快樂。
X30n0605_p0708c11║次從而自慶下，第二、四行，頌長者歡喜。生育甚難
X30n0605_p0708c12║者，二萬億佛所教其大緣是故云生，中間小熟是
X30n0605_p0708c13║故云育，經此多時數數成熟將養不易故云甚難。
X30n0605_p0708c14║貪樂嬉戲者，謂躭著五欲令得脫難使離八苦。△
X30n0605_p0708c15║二頌諸子索車。
X30n0605_p0708c16║爾時，諸子知父安坐，皆詣父所，而白父言：願賜我等
X30n0605_p0708c17║三種寶車，如前所許。諸子出來，當以三車隨汝所欲，
X30n0605_p0708c18║今正是時，惟垂給與。
X30n0605_p0708c19║此三行頌索車。初二句明索車之時，驗知上文是
X30n0605_p0708c20║父坐，從皆詣父所止三種寶車頌正索，次從如前
X30n0605_p0708c21║所許止隨汝所欲明述許，今正是時惟垂給與即
X30n0605_p0708c22║結索也。詣者至到也。白者請求也。惟垂者希冀也。
X30n0605_p0708c23║△三、頌等賜大車四：初、頌第四、釋大車。
X30n0605_p0708c24║長者大富，庫藏眾多，金銀瑠璃，硨磲瑪瑙，
X30n0605_p0709a01║此七行半頌上第三等賜大車。上文有二章，謂二
X30n0605_p0709a02║廣、二釋，合有五文。今但頌四，不頌廣等心與釋等
X30n0605_p0709a03║心。初一行超頌第四釋大車。當知屋盛稱庫，地盛
X30n0605_p0709a04║曰藏。行具一切法名藏，眼等六根具一切法名庫。
X30n0605_p0709a05║記云：行具一切法名藏者，但約含藏為義。六根具
X30n0605_p0709a06║一切法名庫者，藏寬庫狹，亦可互論。今但約盛貯，
X30n0605_p0709a07║諸庫不同，如根各異，雖異各具，故於諸根具一切
X30n0605_p0709a08║行。以行歷根，即是根行皆具諸法，即藏深庫近。如
X30n0605_p0709a09║行遠根淺，雖有遠近，皆具諸法。約根論行，無復差
X30n0605_p0709a10║別，自非一家依經述釋章疏之例，豈可聞此以根
X30n0605_p0709a11║以行為藏為庫，各備諸法耶？△二頌第三廣大車。
X30n0605_p0709a12║以眾寶物造諸大車，莊校嚴飾，周帀欄楯，四面懸鈴，
X30n0605_p0709a13║金繩絞絡，真珠羅網張施其上，金華諸瓔處處垂下，
X30n0605_p0709a14║眾綵雜飾周帀圍繞，柔軟繒纊以為茵褥，上妙細氎
X30n0605_p0709a15║價直千億，鮮白淨潔以覆其上。有大白牛，肥壯多力，
X30n0605_p0709a16║形體姝好，以駕寶車，多諸儐從而侍衛之。
X30n0605_p0709a17║次以眾寶物下，第二、六行偈頌上第三、廣大車。以
X30n0605_p0709a18║眾寶物造諸大車等者，當知因果所有總名眾寶，
X30n0605_p0709a19║約教修得義之如造，性修不同權宜名造，行多子
X30n0605_p0709a20║多故車非一，是故所造諸而復大。又須示方知子
X30n0605_p0709a21║修名造，以性泯修造還本有，即車體也。言莊校下，
X30n0605_p0709a22║即車之具度也。初一行如前釋。經云真珠等者，出
X30n0605_p0709a23║幰葢相，慈門非一，猶如網孔，一一孔中皆一真珠，
X30n0605_p0709a24║如眾慈門並稱於實。前文但云垂諸華瓔，秪是直
X30n0605_p0709b01║令見者欣悅。今云處處垂下，乃明眾機徧悅。眾綵
X30n0605_p0709b02║雜飾，譬垂化之處設應不同。周帀圍繞，譬攝物之
X30n0605_p0709b03║宜無所闕少。柔輭繒纊者，前文直云重敷，今加歎
X30n0605_p0709b04║柔輭。又以貴氎而覆其上，諸禪自在，故云柔輭。以
X30n0605_p0709b05║妙冠麤，如細覆上。茵者，說文云：車中重席也。具足
X30n0605_p0709b06║事禪有異凡小，故云鮮白淨潔。細氎者，外國之華
X30n0605_p0709b07║氈，或曰細毛布。儐從者，謂前導後隨之人。繒纊者，
X30n0605_p0709b08║繒，帛也；纊，綿也。張施其上者，羅列陳設之謂。形體
X30n0605_p0709b09║姝好者，質狀美妙也。△三頌第二等車章門。
X30n0605_p0709b10║以是妙車。
X30n0605_p0709b11║第三頌第二等車章門。△四頌第一等心章門。
X30n0605_p0709b12║等賜諸子。
X30n0605_p0709b13║等賜諸子一句，第四、頌初等心章門。△四頌得車
X30n0605_p0709b14║歡喜。
X30n0605_p0709b15║諸子是時歡喜踊躍，乘是寶車遊於四方，嬉戲快樂
X30n0605_p0709b16║自在無礙。
X30n0605_p0709b17║此一行半頌得車歡喜。遊於四方者，謂乘中道佛
X30n0605_p0709b18║慧，橫遊四種四門、四種四諦，豎遊四十一位，究竟
X30n0605_p0709b19║常樂我淨之德，故言嬉戲自在也。△二、頌合譬三：
X30n0605_p0709b20║初、頌合總譬四：初、合長者。
X30n0605_p0709b21║告舍利弗：我亦如是，眾聖中尊，世間之父。
X30n0605_p0709b22║此四行頌合總譬，但作四意兼得六譬。始從我亦
X30n0605_p0709b23║如是去一行，頌合長者。上二句是頌合位號，下二
X30n0605_p0709b24║句是頌合名行，兼得歎德義。眾聖中尊世間之父
X30n0605_p0709c01║者，即是七種方便賢聖中尊九種世間之父。記云
X30n0605_p0709c02║九種世間者，秪是九界耳。七望於九，但除四趣離
X30n0605_p0709c03║開菩薩，以子義通故世間從九，結緣義局故方便
X30n0605_p0709c04║唯七。△二合五百人
X30n0605_p0709c05║一切眾生，皆是吾子，深著世樂，無有慧心。
X30n0605_p0709c06║次從一切眾生皆是吾子去一行，是頌合五道而
X30n0605_p0709c07║義兼三十子，三十子是緣因子，一切眾生即是正
X30n0605_p0709c08║因子耳。記云一切眾生皆吾子者，如大經中一切
X30n0605_p0709c09║眾生無不皆至大般涅槃，應知子義在因、涅槃在
X30n0605_p0709c10║果，大乘宗要莫逾此二。△三合家宅
X30n0605_p0709c11║三界無安，猶如火宅。
X30n0605_p0709c12║三界無安，猶如火宅。此兩句頌合家宅，兼得一門
X30n0605_p0709c13║義。△四合火起
X30n0605_p0709c14║眾苦充滿，甚可怖畏，常有生老，病死憂患，如是等火，
X30n0605_p0709c15║熾然不息。
X30n0605_p0709c16║四、從眾苦充滿去，有六句，是頌合火起。△二、頌合
X30n0605_p0709c17║別譬四：初、合見火三：初、合能見。
X30n0605_p0709c18║如來已離三界火宅，寂然閒居，安處林野。
X30n0605_p0709c19║此三行是頌見諸眾生為生老等，即合見火譬。上
X30n0605_p0709c20║頌見火譬文有三，今合亦三。且初一行頌上如來
X30n0605_p0709c21║能見正出寂然閒居，能見五濁諸子也，即合上聞
X30n0605_p0709c22║有人言安處林野者，當知安處王三昧而用其智，
X30n0605_p0709c23║即是安處也。又林野者，爾雅云：邑外謂之郊，郊外
X30n0605_p0709c24║謂之牧，牧外謂之野，野外謂之林，林外謂之埛。△
X30n0605_p0710a01║二合所見。
X30n0605_p0710a02║今此三界皆是我有，其中眾生悉是吾子，而今此處
X30n0605_p0710a03║多諸患難。
X30n0605_p0710a04║次從今此三界下，第二、一行半，是頌上所見諸眾
X30n0605_p0710a05║生為生老病死之所燒煑，即合第二、所見火譬也。
X30n0605_p0710a06║△三合驚怖。
X30n0605_p0710a07║唯我一人，能為救護。
X30n0605_p0710a08║三、從唯我一人下，第三半偈，頌上佛見此已便作
X30n0605_p0710a09║是念，此合驚入火宅也。△二、合捨几用車譬二：初、
X30n0605_p0710a10║合舍几譬三：初、合擬宜。
X30n0605_p0710a11║雖復教詔。
X30n0605_p0710a12║此一行頌捨几譬。然上文開譬有三，謂擬宜、無機、
X30n0605_p0710a13║息化。今此一偈亦有三意，但總略有異。雖復教詔
X30n0605_p0710a14║一句是頌擬宜。△二、合不受
X30n0605_p0710a15║而不信受。
X30n0605_p0710a16║而不信受一句，頌無機。△三合息化
X30n0605_p0710a17║於諸欲染，貪著深故。
X30n0605_p0710a18║次兩句頌息化。或可下二句是頌無機。貪著深故，
X30n0605_p0710a19║頌上未免生老病死憂悲苦惱等也。△二、合用車
X30n0605_p0710a20║譬三：初、頌合擬宜三車。
X30n0605_p0710a21║以是方便。
X30n0605_p0710a22║此一行半是頌合用車救子得譬。上文有四，今但
X30n0605_p0710a23║頌三，合亦三略，不合知子先心。初以是方便一句，
X30n0605_p0710a24║頌上但以智慧方便欲擬宜。△二頌合歎三車希
X30n0605_p0710b01║有。
X30n0605_p0710b02║為說三乘，令諸眾生知三界苦，開示演說出世間道。
X30n0605_p0710b03║次從為說三乘下，第二、一行一句，是頌合上第三、
X30n0605_p0710b04║歎三車希有也。△三、頌合適子所願。
X30n0605_p0710b05║是諸子等，若心決定具足三明及六神通，有得緣覺、
X30n0605_p0710b06║不退菩薩。
X30n0605_p0710b07║此六句是頌合第四適子所願。然上合三乘各有
X30n0605_p0710b08║四句，今則總頌。若心決定者，從苦法忍已上是真
X30n0605_p0710b09║決定，此一句是總頌三乘馳走之位，後具足下一
X30n0605_p0710b10║行是各頌三乘爭出之位。具足三明者，謂天眼、宿
X30n0605_p0710b11║命、漏盡三也。六通者，謂天眼、天耳、他心、宿命、身如
X30n0605_p0710b12║意、漏盡之六也。婆沙中問：餘三何不謂之明？答：身
X30n0605_p0710b13║如意但是工巧而已，天耳但是聞聲而已，他心但
X30n0605_p0710b14║是緣他而已，所以此三不立明也。餘三所以立者，
X30n0605_p0710b15║天眼知未來苦，宿命知過去苦，俱能厭離生死故，
X30n0605_p0710b16║漏盡能作正觀斷煩惱故，是故此三立為明也。神
X30n0605_p0710b17║名天心，通名慧性，天然慧性照徹無礙，即是神通
X30n0605_p0710b18║也。大論問云：通之與明其義何別？答：直知過去名
X30n0605_p0710b19║通，知因緣際會名明；直爾漏盡名通，知漏盡已無
X30n0605_p0710b20║復更生名明也。不退菩薩者，不退義通亦兼三藏，
X30n0605_p0710b21║謂位、行、念也。若依多論，以忍三品分三不退也。若
X30n0605_p0710b22║附成論，則以四念處為位不退，煖、頂為行不退，忍
X30n0605_p0710b23║為念不退。第三僧祇橫得此三，以三藏菩薩望聲
X30n0605_p0710b24║聞位故作此對耳。△三、頌合等賜大車譬二：初、頌
X30n0605_p0710c01║合等賜大車四：初、頌合大車章門。
X30n0605_p0710c02║汝舍利弗！我為眾生以此譬喻說一佛乘。
X30n0605_p0710c03║此五行頌合等賜大車。初一行先頌大車章門，如
X30n0605_p0710c04║上諸佛禪定等也。△二、頌合等心章門。
X30n0605_p0710c05║汝等若能信受是語，一切皆當得成佛道。
X30n0605_p0710c06║次汝等若能下，第二、一行頌合等心章門，上云是
X30n0605_p0710c07║諸眾生脫三界者是也。△三頌合廣大車。
X30n0605_p0710c08║是乘微妙清淨第一，於諸世間為無有上，佛所悅可，
X30n0605_p0710c09║一切眾生所應稱讚、供養、禮拜。
X30n0605_p0710c10║次是乘微妙下，第三、二行頌合正廣大車，如上云
X30n0605_p0710c11║皆是一相一種等。△四頌合釋有車之由。
X30n0605_p0710c12║無量億千，諸力解脫，禪定智慧，及佛餘法，
X30n0605_p0710c13║次無量億千諸力解脫下，第四、一行，頌上有車之
X30n0605_p0710c14║由也。△二、頌合得車歡喜二：初、明各得大車。
X30n0605_p0710c15║得如是乘，令諸子等日夜劫數常得遊戲，與諸菩薩
X30n0605_p0710c16║及聲聞眾乘此寶乘直至道場。
X30n0605_p0710c17║此三行頌得車歡喜。就此復二：初兩行明各得大
X30n0605_p0710c18║車。日夜者，初得佛知見中道智光喻之如日，以餘
X30n0605_p0710c19║分無明在譬之如夜，自得中道智如日，以慈悲入
X30n0605_p0710c20║生死如夜，常行此二法故言遊戲，三乘之人同入
X30n0605_p0710c21║佛智，故云與諸菩薩及聲聞眾。又此明自行化他，
X30n0605_p0710c22║自獲是乘故言日夜遊戲，以此化他故言與諸菩
X30n0605_p0710c23║薩及聲聞眾，能化三乘同乘寶乘也。△二、結勸信。
X30n0605_p0710c24║以是因緣，十方諦求更無餘乘，除佛方便。
X30n0605_p0711a01║次一行，結勸信也。所說一乘無三因緣，於十方土
X30n0605_p0711a02║審實而求唯一無二，除佛方便則不在言耳。△四、
X30n0605_p0711a03║頌合無虗妄譬二：初、頌合不虗章門三：初、定父子。
X30n0605_p0711a04║告舍利弗：汝諸人等皆是吾子，我則是父。
X30n0605_p0711a05║此三行半，正頌合不虗章門。為三：初一行，即先定
X30n0605_p0711a06║父子，明本欲與大。故文云：皆是吾子，理應平等與
X30n0605_p0711a07║大也。△二、乃說三乘。
X30n0605_p0711a08║汝等累劫眾苦所燒，我皆濟拔令出三界。
X30n0605_p0711a09║第二一偈，此明乃說三乘，意為除障，故云汝等累
X30n0605_p0711a10║劫眾苦所燒。△三、與大乘法。
X30n0605_p0711a11║我雖先說汝等滅度，但盡生死而實不滅，今所應作
X30n0605_p0711a12║唯佛智慧。
X30n0605_p0711a13║第三一行半，此明既已障除，還遂本心與大乘法，
X30n0605_p0711a14║故云今所應作唯佛智慧。△二、頌合釋不虗三：初、
X30n0605_p0711a15║釋同皆是子。
X30n0605_p0711a16║若有菩薩，於是眾中，能一心聽，諸佛實法。諸佛世尊，
X30n0605_p0711a17║雖以方便，所化眾生，皆是菩薩。
X30n0605_p0711a18║此兩行則釋同皆是子，理應平等。若有菩薩者，當
X30n0605_p0711a19║知如來方便三乘所化眾生，皆是昔日結緣佛子，
X30n0605_p0711a20║亦皆同有真如佛性，故云皆是菩薩。△二、釋乃說
X30n0605_p0711a21║三乘。
X30n0605_p0711a22║若人小智，深著愛欲，為此等故，說於苦諦。眾生心喜，
X30n0605_p0711a23║得未曾有，佛說苦諦，真實無異。若有眾生，不知苦本，
X30n0605_p0711a24║深著苦因，不能暫捨。為是等故，方便說道，諸苦所因，
X30n0605_p0711b01║貪欲為本。若滅貪欲，無所依止，滅盡諸苦，名第三諦。
X30n0605_p0711b02║為滅諦故，修行於道，離諸苦縛，名得解脫。是人於何，
X30n0605_p0711b03║而得解脫？但離虗妄，名為解脫。
X30n0605_p0711b04║此七行則釋先來不能受故乃說三乘，以明小智
X30n0605_p0711b05║障重不即信受，為是方便開三接引。此中正明有
X30n0605_p0711b06║作四諦，由小智故為說苦諦。然聲聞於三乘中為
X30n0605_p0711b07║最小，復以苦諦為初門。眾生心喜者，稱其本習則
X30n0605_p0711b08║喜，本厭生死自求涅槃，今聞出離即會宿習故歡
X30n0605_p0711b09║喜。但離虗妄者，無明已是不實通惑，又附無明而
X30n0605_p0711b10║起，故呼之為虗妄。有作四諦但除此惑名為解脫，
X30n0605_p0711b11║雖脫於分段未脫變易，故非自在。△三、釋與大乘法。
X30n0605_p0711b12║其實未得，一切解脫，佛說是人，未實滅度。斯人未得，
X30n0605_p0711b13║無上道故，我意不欲，令至滅度。我為法王，於法自在，
X30n0605_p0711b14║安隱眾生，故現於世。
X30n0605_p0711b15║此三行釋障既除情根又利，還遂本心與大乘法。
X30n0605_p0711b16║於佛本欲與之一切解脫，今汝始斷分段非大涅
X30n0605_p0711b17║槃，以其未得一切解脫故，終是未稱本心，故言我
X30n0605_p0711b18║意不欲令至滅度，今則還令得無上道入大涅槃，
X30n0605_p0711b19║乃是究竟稱佛本心。所言一切解脫即是無作滅
X30n0605_p0711b20║諦，無上道即是無作道諦，用此二諦破無作苦集。
X30n0605_p0711b21║昔欲說此而此眾生不堪，今障既已除，故還說此
X30n0605_p0711b22║以明第三意。△二、明勸信流通二：初、標兩章二：初、
X30n0605_p0711b23║標可說不可說。
X30n0605_p0711b24║汝舍利弗！我此法印，為欲利益世間故說。
X30n0605_p0711c01║此去有六十五行，明勸信流通。信者，謂信佛說不
X30n0605_p0711c02║說也。勸者，謂勸可通不可通也。此有二義，故言勸
X30n0605_p0711c03║信。今一行半中為二意：一從汝舍利弗止世間故
X30n0605_p0711c04║說者，即標說不說者，如來說此法印，為欲利益世
X30n0605_p0711c05║間故說也。其不說者，以四十餘年未是說時，況五
X30n0605_p0711c06║千未去，是故不說耳。△二、標可通不可通。
X30n0605_p0711c07║在所遊方，勿妄宣傳。
X30n0605_p0711c08║次在所遊方下半行，標可通不可通章者，勿妄宣
X30n0605_p0711c09║傳也。若惡者強說，則令其墮苦。若善者不說，則誤
X30n0605_p0711c10║其失樂。若大悲愍惡，則不為通。大慈念善，則應為
X30n0605_p0711c11║通。是名標可通不可通章也。△二、釋二：初、釋可說
X30n0605_p0711c12║不可說。
X30n0605_p0711c13║若有聞者，隨喜頂受，當知是人，阿惟越致。若有信受，
X30n0605_p0711c14║此經法者，是人已曾，見過去佛，恭敬供養，亦聞是法。
X30n0605_p0711c15║若人有能，信汝所說，則為見我，亦見於汝，及比丘僧，
X30n0605_p0711c16║並諸菩薩。斯法華經，為深智說，淺識聞之，迷惑不解。
X30n0605_p0711c17║一切聲聞，及辟支佛，於此經中，力所不及。汝舍利弗，
X30n0605_p0711c18║尚於此經，以信得入，況餘聲聞。其餘聲聞，信佛語故，
X30n0605_p0711c19║隨順此經，非己智分。
X30n0605_p0711c20║此八行，釋可說不可說，此明如來利益世間之相
X30n0605_p0711c21║也。通論三世利益，若別論則令二乘入信。阿惟越
X30n0605_p0711c22║致者，或云何鞞䟦致，葢梵音之異，此翻不退轉，此
X30n0605_p0711c23║是觀現在益。已曾見者，此觀過去善為說也。信汝
X30n0605_p0711c24║見我者，此觀未來善為說也。下文云若深信解者
X30n0605_p0712a01║則見佛常住靈鷲，即其義也。斯法華經下一行，此
X30n0605_p0712a02║是結上開下。如來觀知三世利益是故為說，淺智
X30n0605_p0712a03║不解則不為說。此釋如來說不說章。△二、釋可通
X30n0605_p0712a04║不可通二：初、明大悲門莫為說二：初、釋二：初、明謗
X30n0605_p0712a05║經故墮惡四：初、大悲愍物，恐謗不說。
X30n0605_p0712a06║又，舍利弗！憍慢懈怠計我見者，莫說此經；凡夫淺識
X30n0605_p0712a07║深著五欲，聞不能解亦勿為說。
X30n0605_p0712a08║此三十六行半明若用大悲門莫為惡人說，先引
X30n0605_p0712a09║惡數，必起惡誹謗獲惡果報，是故大悲不可為說。
X30n0605_p0712a10║記中有二意：初明由謗經故墮惡，次如斯下明由
X30n0605_p0712a11║墮惡故不值佛。此一段經文既長，疏記從略，其間
X30n0605_p0712a12║雖分科不甚委悉，今輙引如向經文逐段節之。夫
X30n0605_p0712a13║如是則意趣明白，下去諸文準此可知。一從又舍
X30n0605_p0712a14║利弗止獲罪如是明初意，於此文中自有四意：初
X30n0605_p0712a15║二行明以大悲故勿強為說。△二、明若謗墮地獄。
X30n0605_p0712a16║若人不信，毀謗此經，則斷一切，世間佛種。或復顰蹙，
X30n0605_p0712a17║而懷疑惑，汝當聽說，此人罪報。若佛在世，若滅度後，
X30n0605_p0712a18║其有誹謗，如斯經典，見有讀誦，書持經者，輕賤憎嫉，
X30n0605_p0712a19║而懷結恨，此人罪報，汝今復聽。其人命終，入阿鼻獄，
X30n0605_p0712a20║具足一劫，劫盡更生，如是展轉，至無數劫。
X30n0605_p0712a21║次若人不信止，至無數劫明墮地獄。經云斷一切
X30n0605_p0712a22║世間佛種者，淨名以煩惱為如來種，此取境界性
X30n0605_p0712a23║也。大品以一切種智學般若，此取了因性為佛種。
X30n0605_p0712a24║涅槃用心性理不斷，此取正因性為佛種。今經明
X30n0605_p0712b01║小善成佛，此取緣因性為佛種。若不信小善成佛，
X30n0605_p0712b02║即斷一切世間佛種也。所言性者有五：一正因性，
X30n0605_p0712b03║二了因性，三緣因性。於此三上仍加二種，或云加
X30n0605_p0712b04║境界性及果性，或云加果性及果果性，或云加因
X30n0605_p0712b05║性及因因性。若釋義者，般若空慧名了因性，無量
X30n0605_p0712b06║功德名緣因性，一切諸法中悉有安樂性名正因
X30n0605_p0712b07║性，善惡事異名境界性，單論智德名果性，兼論斷
X30n0605_p0712b08║德涅槃名果果性，單約十二因緣事境名因性，兼
X30n0605_p0712b09║約因緣觀智名因因性。雖有諸說而數至五，若作
X30n0605_p0712b10║境界性即沒果果性為果性所攝，若開果果性即
X30n0605_p0712b11║沒境界性為緣因所攝。即沒因性及因因性者，其
X30n0605_p0712b12║因性乃為正因所攝，因因性乃為了因所攝。此由
X30n0605_p0712b13║文中既明佛種，種即性也。若加此意亦可為五科。
X30n0605_p0712b14║言顰蹙者，眉不展也。△三墮畜生。
X30n0605_p0712b15║從地獄出當墮畜生若狗野干，其形𩑔瘦，黧黮疥癩，
X30n0605_p0712b16║人所觸嬈，又復為人，之所惡賤，常困飢渴，骨肉枯竭，
X30n0605_p0712b17║生受楚毒，死被瓦石，斷佛種故，受斯罪報。若作馲駝，
X30n0605_p0712b18║或生驢中，身常負重，加諸杖捶，但念水艸，餘無所知，
X30n0605_p0712b19║謗斯經故，獲罪如是。有作野干，來入聚落，身體疥癩，
X30n0605_p0712b20║又無一目，為諸童子，之所打擲，受諸苦痛，或時致死，
X30n0605_p0712b21║於此死已，更受蟒身，其形長大，五百由旬，聾騃無足，
X30n0605_p0712b22║踠轉腹行，為諸小蟲，之所𠯗食，晝夜受苦，無有休息，
X30n0605_p0712b23║謗斯經故，獲罪如是。
X30n0605_p0712b24║三、從地獄出止獲罪，如是明墮畜生。𩑔瘦者，形體
X30n0605_p0712c01║憔悴毛髮凋疎也。黧黮者，顏貌𪑿黑也。死被瓦石
X30n0605_p0712c02║者，被，葢也。既無棺槨蔽形，所有者唯瓦石耳。馲駝
X30n0605_p0712c03║者，郭璞云：日行三百里，能負千斤諸水，胍以足跑
X30n0605_p0712c04║地水即出。蟒者，爾雅云：王蛇也。葢羣蛇之魁耳。聾
X30n0605_p0712c05║騃者，頑癡也。宛轉者，宛猶展也，𠯗食鑽齧也。△四
X30n0605_p0712c06║墮賤人
X30n0605_p0712c07║若得為人，諸根闇鈍，矬陋𤼣躄，盲聾背傴，有所言說，
X30n0605_p0712c08║人不信受，口氣常臭，鬼魅所著，貧窮下賤，為人所使，
X30n0605_p0712c09║多病痟瘦，無所依怙，雖親附人，人不在意，若有所得，
X30n0605_p0712c10║尋復忘失，若修醫道，順方治病，更增他疾，或復致死，
X30n0605_p0712c11║若自有病，無人救療，設服良藥，而復增劇，若他反逆，
X30n0605_p0712c12║抄劫竊盜，如是等罪，橫罹其殃。
X30n0605_p0712c13║四、若得為人止，橫罹其殃，明墮賤人。矬陋𤼣躄者，
X30n0605_p0712c14║身形矮短，手足不伸也。背傴者，曲脊猶負趨也。痟
X30n0605_p0712c15║瘦者，渴疾也。又痟猶消也，肉減骨立耳。抄劫者，掠
X30n0605_p0712c16║取也。橫罹者，非理而遭痛毒也。△二、明由墮惡故
X30n0605_p0712c17║不值佛。
X30n0605_p0712c18║如斯罪人，永不見佛，眾聖之王，說法教化。如斯罪人，
X30n0605_p0712c19║常生難處，狂聾心亂，永不聞法，於無數劫，如恒河沙，
X30n0605_p0712c20║生輙聾啞，諸根不具，常處地獄，如遊園觀，在餘惡道，
X30n0605_p0712c21║如己舍宅，駝驢猪狗，是其行處，謗斯經故，獲罪如是。
X30n0605_p0712c22║若得為人，聾盲瘖瘂，貧窮諸衰，以自莊嚴，水腫乾痟，
X30n0605_p0712c23║疥癩癰疽，如是等病，以為衣服，身常臭處，垢穢不淨，
X30n0605_p0712c24║深著我見，增益瞋恚，淫欲熾盛，不擇禽獸，謗斯經故，
X30n0605_p0713a01║獲罪如是。
X30n0605_p0713a02║次從如斯罪人止不擇禽獸獲罪，如是明八難。永
X30n0605_p0713a03║不見佛者，即佛前佛後難也。難處者，謂八難也。永
X30n0605_p0713a04║不聞法者，即世智辯聰不信因果難也。生輙聾瘂
X30n0605_p0713a05║者，從生自爾不因傷感而致，即生盲瘖瘂難也。常
X30n0605_p0713a06║處地獄者，即地獄難也。駝驢猪狗者，即畜生難也。
X30n0605_p0713a07║在餘惡道者，則應該北洲暨無想天也。以為衣服
X30n0605_p0713a08║者，凡人用衣服為資身之具以禦寒熱，今謗經者
X30n0605_p0713a09║以病苦為衣服耳。△二、結。
X30n0605_p0713a10║告舍利弗：謗斯經者，若說其罪，窮劫不盡。以是因緣，
X30n0605_p0713a11║我故語汝：無智人中，莫說此經。
X30n0605_p0713a12║△二、明大慈門應為說二：初、五雙明善人可說五：
X30n0605_p0713a13║初、過、現一雙。
X30n0605_p0713a14║若有利根，智慧明了，多聞強識，求佛道者，如是之人，
X30n0605_p0713a15║乃可為說。若人曾見，億百千佛，植諸善本，深心堅固，
X30n0605_p0713a16║如是之人，乃可為說。
X30n0605_p0713a17║此十七行，釋弘經時用大慈門。其有善人，應為宣
X30n0605_p0713a18║說，令不失樂。夫弘經之要，要在諧和兩門，令其得
X30n0605_p0713a19║所，是善流傳。若不得所，是妄宣傳。文有五雙，謂善
X30n0605_p0713a20║人之相，可為宣說。且初過現為一雙，利根是現在，
X30n0605_p0713a21║植善是過去。又強識是現在，見百千是過去。△二
X30n0605_p0713a22║上下一雙。
X30n0605_p0713a23║若人精進，常修慈心，不惜身命，乃可為說。若人恭敬，
X30n0605_p0713a24║無有異心，離諸凡愚，獨處山澤，如是之人，乃可為說。
X30n0605_p0713b01║二、上下為一雙：修慈是愍下，恭敬是尊上。△三內
X30n0605_p0713b02║外一雙。
X30n0605_p0713b03║又，舍利弗！若見有人，捨惡知識，親近善友，如是之人，
X30n0605_p0713b04║乃可為說。若見佛子，持戒清潔，如淨明珠，求大乘經，
X30n0605_p0713b05║如是之人，乃可為說。
X30n0605_p0713b06║三、內外為一雙。捨惡親善是外求，持戒如珠是內
X30n0605_p0713b07║護。△四、自他一雙。
X30n0605_p0713b08║若人無瞋，質直柔軟，常愍一切，恭敬諸佛，如是之人，
X30n0605_p0713b09║乃可為說。復有佛子，於大眾中，以清淨心，種種因緣、
X30n0605_p0713b10║譬喻、言辭，說法無礙，如是之人，乃可為說。
X30n0605_p0713b11║四、自行化他為一雙。質直敬佛是自行，譬喻說法
X30n0605_p0713b12║是化他。△五始終一雙。
X30n0605_p0713b13║若有比丘，為一切智，四方求法，合掌頂受，但樂受持，
X30n0605_p0713b14║大乘經典，乃至不受，餘經一偈，如是之人，乃可為說。
X30n0605_p0713b15║如人至心，求佛舍利，如是求經，得已頂受，其人不復，
X30n0605_p0713b16║志求餘經，亦未曾念，外道典籍，如是之人，乃可為說。
X30n0605_p0713b17║五、始終為一雙。四方求法，是請益之始。頂受專修，
X30n0605_p0713b18║是歸憑之終。△二、總結。
X30n0605_p0713b19║告舍利弗：我說是相，求佛道者窮劫不盡，如是等人
X30n0605_p0713b20║則能信解，汝當為說妙法華經。
X30n0605_p0713b21║此總結也。相者，善相甚多，略舉十相，示流通方法，
X30n0605_p0713b22║顯慈悲兩門，可通不可通之大要也。
X30n0605_p0713b23║
X30n0605_p0713b24║科註妙法蓮華經卷第三