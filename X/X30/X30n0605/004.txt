X30n0605_p0713c01║科註妙法蓮華經卷第四
X30n0605_p0713c02║宋　柯山金谿棲雲沙門　守倫　註
X30n0605_p0713c03║明　玉谿菩提菴沙門　法濟　參訂
X30n0605_p0713c04║　　吳興瓶城居士　閔夢得　較刻
X30n0605_p0713c05║△三、釋信解品二：初、明品目。
X30n0605_p0713c06║玅法蓮華經信解品第四
X30n0605_p0713c07║此品明中根人得解。夫根有利鈍，惑有厚薄，說有
X30n0605_p0713c08║法譬，悟有前後。法華座前猶如豌豆，記云：如生豌
X30n0605_p0713c09║豆，鑽刺不入也。文云：如來說法既久，我時在座，身
X30n0605_p0713c10║體疲懈，但念空無相願，於菩薩法都無一念好樂
X30n0605_p0713c11║之心。初聞略說，動執生疑；廣聞五佛開顯，朦朧未
X30n0605_p0713c12║曉。今聞譬喻，歡喜踊躍，信發解生，疑去理明。復次，
X30n0605_p0713c13║歡喜是世界，信生是為人，疑去是對治，理明是第
X30n0605_p0713c14║一義。以是因緣，故名信解品。復次，稟小大教，初革
X30n0605_p0713c15║凡成聖，各有次位。但小乘信行從聞生解，苦忍明
X30n0605_p0713c16║發，信則稱行；法行則歷法觀察，苦忍明發，法則稱
X30n0605_p0713c17║行。若信行人轉入修道，轉名信解；若法行人轉入
X30n0605_p0713c18║修道，轉名見得。準小望大，亦應如此。故中根人聞
X30n0605_p0713c19║說譬喻，初破疑惑，入大乘見道，故名為信；進入大
X30n0605_p0713c20║乘修道，故名為解。文云：無上寶聚不求自得，我等
X30n0605_p0713c21║今日真是聲聞。以佛道聲令一切聞，聞圓教，入圓
X30n0605_p0713c22║位，故名信解品。約本迹者，四大弟子久入大乘，成
X30n0605_p0713c23║就佛法。迹引中根，示初信解，故名信解品。△二、釋
X30n0605_p0713c24║經文二：初、經家敘歡喜二：初、敘內心。
X30n0605_p0714a01║爾時，慧命須菩提、摩訶迦旃延、摩訶迦葉、摩訶目犍
X30n0605_p0714a02║連，從佛所聞未曾有法，世尊授舍利弗阿耨多羅三
X30n0605_p0714a03║藐三菩提記，發希有心，歡喜踊躍。
X30n0605_p0714a04║慧命須菩提者，昔日諸智慧人中而佛慧第一，佛
X30n0605_p0714a05║於般若命其轉教，其為慧人所命故云慧命。餘三
X30n0605_p0714a06║弟子已如前釋。發希有心等者，得喜之由遠聞方
X30n0605_p0714a07║便五段法說，經家但敘聞希有法與授記二種，或
X30n0605_p0714a08║可聞希有法是敘四段，見授記是第五段，如此聞
X30n0605_p0714a09║見昔所未有，即歡喜之由。發希有心者，敘近聞譬
X30n0605_p0714a10║喻四番之說希有心發，以心發故名之為信，以信
X30n0605_p0714a11║故入入歡喜位，即信解品意也。△二、敘外敬。
X30n0605_p0714a12║即從座起，整衣服，偏袒右肩，右膝著地，一心合掌，曲
X30n0605_p0714a13║躬恭敬，瞻仰尊顏。
X30n0605_p0714a14║從座起者，敘外敬也。例上身子，應有三業領解，準
X30n0605_p0714a15║前可解。△二、白佛自陳二：初、正陳得解，二、歎佛恩
X30n0605_p0714a16║深。初文又二：初、長行，二、偈頌。初文又二：初、略法說，
X30n0605_p0714a17║二、廣譬說。初文又二：初、正法說，二、略舉喻。初文又
X30n0605_p0714a18║二：初、明昔稟三故不求二：初、標三：初、居僧首故。
X30n0605_p0714a19║而白佛言：我等居僧之首。
X30n0605_p0714a20║初居僧首者，然我法臘既高，晚學以我為軌，忽改
X30n0605_p0714a21║途易轍，棄小求大，為後來所嫌，自固護彼，所以不
X30n0605_p0714a22║求。記云：述居僧首等三不求者，述昔失也。初失者，
X30n0605_p0714a23║執小臘則大法全闕，不棄小由未識開三；自固則
X30n0605_p0714a24║執小未移，護彼乃迷於大軌。△二俗年邁故。
X30n0605_p0714b01║年並朽邁。
X30n0605_p0714b02║二、俗年已邁，若作菩薩，當專任大道，廣度眾生。今
X30n0605_p0714b03║既年朽老，無所堪任，是故不求。記云：第二失者，一
X30n0605_p0714b04║生斷證。是故自鄙年高，敗種未祛，不任之見仍在。
X30n0605_p0714b05║△三、已證得故。
X30n0605_p0714b06║自謂已得涅槃，無所堪任，不復進求阿耨多羅三藐
X30n0605_p0714b07║三菩提。世尊往昔說法既久，我時在座，身體疲懈，但
X30n0605_p0714b08║念空、無相、無作，於菩薩法遊戲神通，淨佛國土、成就
X30n0605_p0714b09║眾生，心不喜樂。
X30n0605_p0714b10║三者、已得涅槃無為正位，不能發大心，譬之高原
X30n0605_p0714b11║陸地，不生蓮華，盡無生智，其既已立，則無所依求。
X30n0605_p0714b12║記云：第三、失者，昔迷義旨，徒計正位之功，由斯固
X30n0605_p0714b13║情，大心難發。△二、釋二：初、釋證得。
X30n0605_p0714b14║所以者何？世尊令我等出於三界得涅槃證。
X30n0605_p0714b15║所以者何？釋三不求，但文不次第，先釋得涅槃不
X30n0605_p0714b16║求。△二、釋年邁。
X30n0605_p0714b17║又今我等年已朽邁，於佛教化菩薩阿耨多羅三藐
X30n0605_p0714b18║三菩提，不生一念好樂之心。
X30n0605_p0714b19║次釋年邁，不求即兼僧首。或指昔說法既久，心不
X30n0605_p0714b20║喜樂，是釋居僧首。不求既言在座，復道年朽，知釋
X30n0605_p0714b21║僧首。△二、明今會一故自得。
X30n0605_p0714b22║我等今於佛前，聞授聲聞阿耨多羅三藐三菩提記，
X30n0605_p0714b23║心甚歡喜得未曾有，不謂於今忽然得聞希有之法，
X30n0605_p0714b24║深自慶幸獲大善利。
X30n0605_p0714c01║此陳得解之由，由遠聞五章，略廣開三顯一。是故
X30n0605_p0714c02║慶幸獲大善利者，正陳得解，則是近聞四番譬喻
X30n0605_p0714c03║希有之法而獲開悟，開悟即善利也。△二、略舉喻。
X30n0605_p0714c04║無量珍寶，不求自得。
X30n0605_p0714c05║此略舉譬，譬昔不求而今自得。希有法寶，在昔般
X30n0605_p0714c06║若領教，謂為菩薩之法，豈圖於今全蒙等賜。△二、
X30n0605_p0714c07║廣譬說二：初、開譬，二、合譬。初文又二：初、諮發。
X30n0605_p0714c08║世尊！我等今者樂說譬喻以明斯義。
X30n0605_p0714c09║言諮發者，諮即懇也，亦陳稟告白之謂。應如世禮，
X30n0605_p0714c10║欲有所決，須先諮發。△二、開譬四：初、父子相失譬，
X30n0605_p0714c11║二、父子相見譬，三、追誘譬，四、領付譬。初文又四：初、
X30n0605_p0714c12║子背父去二：初、背父而去。
X30n0605_p0714c13║譬若有人，年既幼稚，捨父逃逝，久住他國，或十、二十
X30n0605_p0714c14║至五十歲。
X30n0605_p0714c15║此明父子相失，譬近則領火宅之總，譬遠則領方
X30n0605_p0714c16║便之略。頌於此文中自有四意，四謂初子背父去，
X30n0605_p0714c17║乃至第四其父憂念。而此四段各有兩意，今兩意
X30n0605_p0714c18║者，初謂背父而去譬若有人者，此領二十子譬二
X30n0605_p0714c19║乘人，菩薩位行難知，且齊已領耳。年既幼穉者，今
X30n0605_p0714c20║以無明厚重覆障解心，解心無力故言幼穉。捨父
X30n0605_p0714c21║逃逝者，退大為捨父，無明自覆曰逃，趣向生死曰
X30n0605_p0714c22║逝。問：佛捨應後眾生起惑，是父離子非是子捨父？
X30n0605_p0714c23║答：由眾生無感佛則去世，還成子捨父義。久住他
X30n0605_p0714c24║國者，涅槃法界是佛自國，生死五欲是為他國，本
X30n0605_p0715a01║求出離而退墮不返，故云久住。或十是天道，二十
X30n0605_p0715a02║是人道，五十是五道，約於一人備輪諸道，故云或
X30n0605_p0715a03║十等。△二、向本而還。
X30n0605_p0715a04║年既長大，加復窮困，馳騁四方，以求衣食，漸漸遊行，
X30n0605_p0715a05║遇向本國。
X30n0605_p0715a06║次從年既長大去向國而還，然幼有二義：一癡小
X30n0605_p0715a07║故，二未遭苦故。則不知還，譬結緣已後大解未濃，
X30n0605_p0715a08║如癡不反尚有殘福躭迷不反，今習業冥熏微知
X30n0605_p0715a09║向道，遭苦失樂思求出要，此二為機扣佛，名為漸
X30n0605_p0715a10║向父國。上文云若人遭苦為說涅槃，若以人天二
X30n0605_p0715a11║善非感佛緣。年既長大者，善根熏被稍稍欲著，名
X30n0605_p0715a12║為長大。加復窮困者，在三界中不見佛父為窮，不
X30n0605_p0715a13║得出要之術又為窮，八苦所燒故為困。馳騁四方
X30n0605_p0715a14║以求衣食者，舊云人天五戒十善各有因果，以為
X30n0605_p0715a15║四方用自資給，又於四生營生以求衣食，故下文
X30n0605_p0715a16║云一百三十劫今乃得一見。然彼諸劫中非無人
X30n0605_p0715a17║天因果，而不能感佛，故知此善非見佛機。今佛未
X30n0605_p0715a18║出時，諸凡夫人身受心法起四倒見，於中求正道
X30n0605_p0715a19║如求食，求助道如求衣，以厭苦而求理，此為可化
X30n0605_p0715a20║之緣。佛初出時諸外道等皆先得度，即此意也。大
X30n0605_p0715a21║經云諦觀四方喻於四諦，準此可知。漸漸遊行遇
X30n0605_p0715a22║向本國者，明其厭苦希脫邪求涅槃，雖非本意亦
X30n0605_p0715a23║蒙值佛，故云遇向也。本國如上說。下文明城舍云
X30n0605_p0715a24║何分別？當知一切佛法為國，此義則寬。城語小密，
X30n0605_p0715b01║則以斷德涅槃防非禦惡為城。舍語又親，則以同
X30n0605_p0715b02║體大悲為舍。△二、求子中止二：初、父求子不得
X30n0605_p0715b03║其父先來，求子不得。
X30n0605_p0715b04║此文亦有二意：初從退大，後佛常求機而機不會，
X30n0605_p0715b05║故名不得。△二中止一城
X30n0605_p0715b06║中止一城，其家大富，財寶無量，金、銀、瑠璃、珊瑚、琥珀、
X30n0605_p0715b07║玻瓈珠等，其諸倉庫悉皆盈溢，多有僮僕、臣佐、吏民，
X30n0605_p0715b08║象、馬、車乘、牛、羊無數，出入息利乃徧他國，商估賈客
X30n0605_p0715b09║亦甚眾多。
X30n0605_p0715b10║次中止一城者，不為一子而廢家業，譬佛不以一
X30n0605_p0715b11║處無機而廢餘方施化。舊云二萬佛後釋迦佛前
X30n0605_p0715b12║兩楹之間為中止，今謂中義則可，然止國為家皆
X30n0605_p0715b13║不可用，今取方便有餘土為國，在同居實報兩間
X30n0605_p0715b14║為中，有餘涅槃為城，住此涅槃名止，處此為家，起
X30n0605_p0715b15║勝劣兩應，劣應應聲聞，勝應應菩薩，五人斷通惑
X30n0605_p0715b16║者同生其上皆為菩薩，佛以勝應應之，純以大乘
X30n0605_p0715b17║家業訓令修學，中止於此伺覓同居子機，非但中
X30n0605_p0715b18║義得合，而國城家業皆悉分明。其家大富者，實相
X30n0605_p0715b19║境為家，具足萬德名富，五度福德名財，般若智慧
X30n0605_p0715b20║名寶，以其般若導一切悉摩訶衍名無量金銀珠
X30n0605_p0715b21║等，是大乘三十七道品也。此即領上長者大富義
X30n0605_p0715b22║也。倉庫盈溢者，在內為盈，在外為溢，盛米曰倉，盛
X30n0605_p0715b23║物名庫，倉譬禪定能生百八三昧，庫譬實相能發
X30n0605_p0715b24║十八空智慧，故自資為盈，化他為溢，此領上多有
X30n0605_p0715c01║田宅義也。僮僕者，方便知見波羅蜜皆悉具足，屈
X30n0605_p0715c02║曲隨機稱事稱理，此領上又多諸僕從，若就位為
X30n0605_p0715c03║語，則二乘及通菩薩別教三十心悉如僮僕，別圓
X30n0605_p0715c04║兩教十地如臣，十向如佐，十行如吏，十住如民。初
X30n0605_p0715c05║入佛境界，率土之濵，無非王民，雖得為民，比吏佐
X30n0605_p0715c06║等猶為疎遠。十行歷別，脩習諸法，種種驅馳，如吏。
X30n0605_p0715c07║十迴向事理稍深，職近王邊，如佐。十地輔佛行化，
X30n0605_p0715c08║降魔制敵，故如臣也。象馬車乘牛羊無數者，當知
X30n0605_p0715c09║一心三觀，如象運圓教大乘。次第三觀，如馬運別
X30n0605_p0715c10║教大乘。即空析空觀，如牛運通教等大乘。析法觀
X30n0605_p0715c11║自行，如鹿羊等運二乘之法。無數者，權實諸法，皆
X30n0605_p0715c12║名車乘。權實觀智，名象馬牛羊。非但教法甚多，觀
X30n0605_p0715c13║智亦復無數。出入者，二而不二是入，不二而二是
X30n0605_p0715c14║出。又不二而二是入，二而不二是出。又無量還一
X30n0605_p0715c15║是入，一中無量是出。又化他用為出，自行用為入。
X30n0605_p0715c16║息利者，出法益眾生為息，化功歸己為利。乃徧他
X30n0605_p0715c17║國者，徧於三土，行於非道，通達佛道，即其義也。唯
X30n0605_p0715c18║法性是己國。商估賈客，亦甚眾多者，諸菩薩是商
X30n0605_p0715c19║人，又徧入三土，以求法利，故云眾多。此土菩薩，往
X30n0605_p0715c20║他方聽法，他方大士，來此聞經，往還采利也。又應
X30n0605_p0715c21║化二身，如賈客將此實法，徧入三土，化益眾生，而
X30n0605_p0715c22║歸法身，故云甚多。如世間人，令他捉財興生，亦自
X30n0605_p0715c23║興生也。△三、子遇到本二：初、求衣食。
X30n0605_p0715c24║時貧窮子，遊諸聚落，經歷國邑，
X30n0605_p0716a01║無大乘功德法財，故名窮子。此等合退大乘已來，
X30n0605_p0716a02║備遭諸苦，深起厭患，欲求出離，取理不中，致成邪
X30n0605_p0716a03║僻。因邪慧歷心，易可入正，以求出世，為感佛由也。
X30n0605_p0716a04║邪觀五陰為聚落，十二入為邑，十八界為國，歷此
X30n0605_p0716a05║求理，故名求衣食。△二、遂到父城
X30n0605_p0716a06║遂到其父所止之城。
X30n0605_p0716a07║遂到其父所止下。此是正向其父所止之城者。以
X30n0605_p0716a08║苦境為機感佛大悲名為到城。城即涅槃，涅槃通
X30n0605_p0716a09║半滿，眾生習解可有得涅槃之義，故言到城。△四、
X30n0605_p0716a10║其父憂念二：初、念失子苦。
X30n0605_p0716a11║父每念子，與子離別五十餘年，而未曾向人說如此
X30n0605_p0716a12║事，但自思惟，心懷悔恨。自念老朽，多有財物，金銀珍
X30n0605_p0716a13║寶，倉庫盈溢，無有子息，一旦終歿，財物散失，無所委
X30n0605_p0716a14║付，是以慇懃每憶其子。
X30n0605_p0716a15║此文亦二意：一、念失子為苦；二、念得子為樂。且初
X30n0605_p0716a16║意者，如來自昔至今恒思子之大機，故言每念。五
X30n0605_p0716a17║十餘年者，即五道也。餘者，開鬼出修羅，故云餘。未
X30n0605_p0716a18║曾說者，未曾向方便有餘土中臣佐吏民說有此
X30n0605_p0716a19║子機緣也。又應世已來，自昔華嚴、方等、般若諸座
X30n0605_p0716a20║未曾向諸大士說，此聲聞本是大乘之子，既非佛
X30n0605_p0716a21║子不解　法，或如聾瘂、或華著拜座、或棄鉢茫然，
X30n0605_p0716a22║種種不逮而遭訶責心懷悔恨，悔昔不懃教詔致
X30n0605_p0716a23║令無訓逃逝，恨子不惟恩義疎我親他內合如來，
X30n0605_p0716a24║悔不殷勤令入內凡遂使退失本解，恨其無心不
X30n0605_p0716b01║能精進固志逃逝不返，故言悔恨也。自念老朽者，
X30n0605_p0716b02║化期將畢無傳大法之人，如老朽而無子也。問：法
X30n0605_p0716b03║身所化諸菩薩等悉堪補處，何遽此憂？答：法身所
X30n0605_p0716b04║化本無興廢，誰談老朽？此非所論。今明化身眷屬
X30n0605_p0716b05║則有二種：一、法身大士共相影響，迹雖弟子本或
X30n0605_p0716b06║是師，亦不約此自念老朽也。二者、同居凡夫始從
X30n0605_p0716b07║化佛初發道心者，名此為子，子繼父業令胤族不
X30n0605_p0716b08║斷。若身子受決作華光佛，則一方佛種相續不斷，
X30n0605_p0716b09║大乘家業遞相傳付。若身子無可化之機，則大乘
X30n0605_p0716b10║法財現無付囑，後來眾生佛種安寄？老朽興歎正
X30n0605_p0716b11║謂此也。△二念得子樂。
X30n0605_p0716b12║復作是念：我若得子委付財物，坦然快樂無復憂慮。
X30n0605_p0716b13║復作是念我若得子下，即第二念，得子為樂。有可
X30n0605_p0716b14║度之機名為得子，與授佛記名付法財，稱於本心
X30n0605_p0716b15║復言快樂。△二、父子相見譬二：初、子見父四：初、見
X30n0605_p0716b16║父之由。
X30n0605_p0716b17║世尊！爾時，窮子傭賃展轉遇到父舍。
X30n0605_p0716b18║此明父子相見譬，近領火宅中見火，遠領方便中
X30n0605_p0716b19║五濁意。今取文便但為二段：一、子見父；二、父見子。
X30n0605_p0716b20║此兩段中各復為四。初子見父四者：一、見父之由。
X30n0605_p0716b21║由厭苦欣樂推求理味，漸漸積習遂成出世善根，
X30n0605_p0716b22║故言傭賃展轉。以此善根能扣佛慈悲，故言遇到
X30n0605_p0716b23║父舍。父喻道後法身，舍喻無緣慈悲。大小二機雙
X30n0605_p0716b24║扣此舍，有大機故故言遙見其父，有小機故故云
X30n0605_p0716c01║住立門側。若惟小無大則不應見尊特之身，父不
X30n0605_p0716c02║應言我財物庫藏今有所付。若唯大無小不應住
X30n0605_p0716c03║立門側，子不應言非我傭力得物之處也。△二、見
X30n0605_p0716c04║父之處。
X30n0605_p0716c05║住立門側，遙見其父。
X30n0605_p0716c06║見父之處，即是門側。以二觀為方便，即門二邊。圓
X30n0605_p0716c07║中之機，當門正見。二乘偏真，故言門側。但空三昧
X30n0605_p0716c08║偏真慧眼，旁窺法身耳。遙見其父。正見有二種：一、
X30n0605_p0716c09║近見，二、遠見。今言大機始發，扣召事遠，是故言遙。
X30n0605_p0716c10║又機既微，非堪應赴，名之為遙。△三見父之相。
X30n0605_p0716c11║踞師子床，寶几承足，諸婆羅門、剎利、居士皆恭敬圍
X30n0605_p0716c12║繞，以真珠、瓔珞價直千萬莊嚴其身，吏民、僮僕手執
X30n0605_p0716c13║白拂侍立左右，覆以寶帳，垂諸華旛，香水灑地，散眾
X30n0605_p0716c14║名華，羅列寶物，出內取與，有如是等種種嚴飾，威德
X30n0605_p0716c15║特尊。
X30n0605_p0716c16║踞師子床者，圓報法身安處空理，無復通別二惑
X30n0605_p0716c17║八魔等畏，故云踞師子床也。華嚴說第一義空四
X30n0605_p0716c18║無所畏為床。寶几承足者，定慧為足，實諦為几，即
X30n0605_p0716c19║無生定慧依真如境也。婆羅門名淨行，貴族高潔，
X30n0605_p0716c20║即等覺離垢地菩薩也。剎利即是王種，九地已下初
X30n0605_p0716c21║地已上居士，富而不貴，即三十心也。真珠瓔珞者，
X30n0605_p0716c22║即戒定慧陀羅尼三昧四瓔珞也。價直千萬者，即
X30n0605_p0716c23║四十地功德以嚴法身也。吏民僮僕者，異門明義，
X30n0605_p0716c24║即是稟藏通教斷通惑者名為民，稟別教斷通惑
X30n0605_p0717a01║者名為吏。若同門明義者，還是方便波羅蜜，內與
X30n0605_p0717a02║實智同，外與機緣同，喻如吏，吏有內奉外役之義。
X30n0605_p0717a03║白拂者，即是權智之用。左右者，右即人空智，用拂
X30n0605_p0717a04║四住之塵，左即入假智，用拂無知之塵，此二為中
X30n0605_p0717a05║道方便，故言侍立。覆以寶張，即真實慈悲也。垂諸
X30n0605_p0717a06║華旛者，華即四攝，旛即神通，香水灑地降澍法水，
X30n0605_p0717a07║灑諸菩薩心地以淹惑塵，亦是定水灑諸散心地
X30n0605_p0717a08║耳。散眾名華者，布以七淨華，謂戒、定、慧、斷疑、道非
X30n0605_p0717a09║道、知見淨、斷知淨也。戒者，攝律儀等三種戒也。定
X30n0605_p0717a10║者，首楞嚴等也。慧者，實智慧也。斷疑者，已度二諦
X30n0605_p0717a11║之疑也。道非道淨者，行於非道通達佛道也。知見
X30n0605_p0717a12║淨者，智德圓滿了了見佛性也。斷知者，斷德成就
X30n0605_p0717a13║無明永盡也。羅列寶物者，羅列諸地真實功德也。
X30n0605_p0717a14║出內如前釋。威德特尊者，光明無邊，色像無邊，相
X30n0605_p0717a15║海無邊，巍巍堂堂，此義須作舍那之佛，豈得作餘
X30n0605_p0717a16║釋耶？△四、生畏避心
X30n0605_p0717a17║窮子見父有大力勢，即懷恐怖，悔來至此，竊作是念：
X30n0605_p0717a18║此或是王，或是王等，非我傭力得物之處。不如往至
X30n0605_p0717a19║貧里，肆力有地，衣食易得。若久住此，或見逼迫，強使
X30n0605_p0717a20║我作。作是念已，疾走而去。
X30n0605_p0717a21║此明見父畏避。大力勢者，智大名大力，神通大名
X30n0605_p0717a22║大勢，如上身手有力義也。恐怖者，小機劣弱怯懼
X30n0605_p0717a23║大道也。悔來至此者，佛本欲以大法擬之，應不稱
X30n0605_p0717a24║機但有退大之意，故言悔來至此。竊作是念者，機
X30n0605_p0717b01║中潛密冥有此事，非是顯對見勝應身也。或是王
X30n0605_p0717b02║王等者，波旬是王徒輩為等，小機灰斷無言說道
X30n0605_p0717b03║絕於色像，既見勝應之像非天人所及，所說法相
X30n0605_p0717b04║逈異二乘，小智薄德未曾見聞便謂是魔，是魔所
X30n0605_p0717b05║說略開三顯一，身子狐疑將非魔作佛惱亂我心
X30n0605_p0717b06║耶？若初用大逗小疑佛為魔，有過今日也。復次勝
X30n0605_p0717b07║應譬長者，長者即表報身佛，故是王等。法身是報
X30n0605_p0717b08║師，師即如王，諸經多名是經王，智契於法即是智
X30n0605_p0717b09║與法等，故名報佛為等。此乃大乘法報，非是小乘
X30n0605_p0717b10║得益之處，故或是王王等。非我傭力得物之處者，
X30n0605_p0717b11║小機不能受大化也。不如往至貧里乃至衣食易
X30n0605_p0717b12║得者，淨名云：能以貧所樂法度斯下劣。但空之理
X30n0605_p0717b13║不含萬德非如來藏，故言貧里。偏空稱於小智，故
X30n0605_p0717b14║言肆力。有地及肆力者，肆即伸陳之謂，謂於伸張
X30n0605_p0717b15║陳物之處傭賃役力者也。衣食易得者，能得有餘
X30n0605_p0717b16║涅槃無漏衣食，即行行衣、慧行食也。若久住此或
X30n0605_p0717b17║見逼迫強使我作者，行大乘道經無量劫，故言久
X30n0605_p0717b18║住。我本厭怖生死，若修大乘必入生死廣學萬行，
X30n0605_p0717b19║故言逼迫。我本樂小而今令我發大菩提心，是為
X30n0605_p0717b20║強使捨大取小，故言疾走也。△二、父見子四：初、父
X30n0605_p0717b21║見子處。
X30n0605_p0717b22║時富長者，於師子座，
X30n0605_p0717b23║於師子座，即見子之處。如來法身，居第一義空無
X30n0605_p0717b24║畏之境，明照機宜也。△二、見子便識。
X30n0605_p0717c01║見子便識。
X30n0605_p0717c02║見子便識者，知是昔日結緣眾生也。△三、見子歡
X30n0605_p0717c03║喜。
X30n0605_p0717c04║心大歡喜。
X30n0605_p0717c05║心大歡喜者，惟佛恒伺子機，今者機來稱慈是故
X30n0605_p0717c06║歡喜，即是領上法說而起。大悲火宅即大驚怖，彼
X30n0605_p0717c07║明拔苦故言驚怖，此明與樂故言歡喜。△四見子
X30n0605_p0717c08║適願。
X30n0605_p0717c09║即作是念：我財物庫藏，今有所付。我常思念此子，無
X30n0605_p0717c10║由見之，而忽自來，甚適我願。我雖年朽，猶故貪惜。
X30n0605_p0717c11║即作是念：庫藏今有所付者，此是見子適願。昔見
X30n0605_p0717c12║眾生退大取小，貧里求食資生艱難，常欲與財無
X30n0605_p0717c13║機不得，今日機來稱大慈心，故言庫藏今有所付。
X30n0605_p0717c14║我常思念者，明其非但貧無大財，又流轉生死眾
X30n0605_p0717c15║苦所逼，為大悲所痛，故云常思念之。雖欲救拔無
X30n0605_p0717c16║機叵濟，故云無由見之。今有可度機生，故云而忽
X30n0605_p0717c17║自來。稱大悲心，故云甚適我願。我雖年朽猶故貪
X30n0605_p0717c18║惜者，釋於適願之由。由一期化訖，故云年朽。未見
X30n0605_p0717c19║大機法無委付，將來之徒從誰得脫？為可度者，故
X30n0605_p0717c20║言貪惜。今機自來無此憂念，故我願得適。△三、追
X30n0605_p0717c21║誘譬二：初、遣旁人追三：初、領上勸門。擬宜無機二：
X30n0605_p0717c22║初、擬宜。
X30n0605_p0717c23║即遣傍人急追將還。爾時，使者疾走往捉。
X30n0605_p0717c24║此明追誘譬，近領火宅捨几用車，遠領法說寢大
X30n0605_p0718a01║施小。此文為二：初遣傍人追，次遣二人誘。初文自
X30n0605_p0718a02║有三意，照科可見。今且明初意即遣傍人者，初勸
X30n0605_p0718a03║門擬宜也。智是能遣、教是所遣，理義為正、教義為
X30n0605_p0718a04║傍，此從佛出大乘十二部因循擬宜，而眾生無機
X30n0605_p0718a05║不受於其如乳，故言遣傍人。又傍人者，傍即臣佐
X30n0605_p0718a06║等也，即是遣法身菩薩為說大乘，如華嚴中令四
X30n0605_p0718a07║菩薩說四十地，即是遣傍人也。疾走往捉者，大乘
X30n0605_p0718a08║之義顯露正直，用此赴機疾趣菩提，故大車中云
X30n0605_p0718a09║其疾如風。若以菩薩為傍人者，菩薩自有神力又
X30n0605_p0718a10║被佛加，亦能令彼疾入菩提耳。△二無機。
X30n0605_p0718a11║窮子驚愕，稱怨大喚：我不相犯，何為見捉？
X30n0605_p0718a12║窮子驚愕，即勸門無機。既現無機，縱昔曾發大心，
X30n0605_p0718a13║廢久不憶，卒聞大教，乖心故驚，不識故愕。稱怨大
X30n0605_p0718a14║喚者，小乘以煩惱為怨，生死為苦。若勸煩惱即菩
X30n0605_p0718a15║提，即大喚而稱怨枉；若聞生死即涅槃，即大喚而
X30n0605_p0718a16║稱苦痛。以故無機不受勸門也。我不相犯者，我不
X30n0605_p0718a17║干求，何意用大化我？此領勸門二意，未領息化。△
X30n0605_p0718a18║二、領上誡門擬宜無機二：初、擬宜。
X30n0605_p0718a19║使者執之逾急，強牽將還。
X30n0605_p0718a20║執之逾急者，此領擬宜誡門也。前明勸善猶是容
X30n0605_p0718a21║與，我當為說怖畏之事，即是急切。強牽將還者，誡
X30n0605_p0718a22║以苦言令其遠惡，內既無機外逼大化，即是強牽
X30n0605_p0718a23║將還也。△二無機。
X30n0605_p0718a24║于時，窮子自念：無罪而被囚執，此必定死。轉更惶怖，
X30n0605_p0718b01║悶絕躃地。
X30n0605_p0718b02║自念無罪者，此領不受誡門也。罪者，慈悲也。眾生
X30n0605_p0718b03║罪故，入生死獄。菩薩亦同罪入獄，則二乘人無大
X30n0605_p0718b04║悲，名為無罪。令入生死，即是被其囚執也。無大方
X30n0605_p0718b05║便而入生死，必當永失三乘慧命，故言必死。思此
X30n0605_p0718b06║等事，故言轉更惶怖。若強以大教，而小智不解，故
X30n0605_p0718b07║言悶絕。即起誹謗，必墮三塗，故言躃地。亦是迷悶，
X30n0605_p0718b08║溺無明之地。△三、併領勸誡息大乘化四：初、思惟
X30n0605_p0718b09║息化二：初、知大志弱。
X30n0605_p0718b10║父遙見之，而語使言：不須此人，勿強將來。
X30n0605_p0718b11║此明放捨勸誡息大乘化。就此為四。初有兩意。父
X30n0605_p0718b12║遙見者，小去大遠故名為遙，是結緣子故言為見。
X30n0605_p0718b13║而語使言者，約教為使者，智本說教，既智知無機，
X30n0605_p0718b14║則由智息教亦息。若約人為使者，語諸菩薩：不須
X30n0605_p0718b15║現汝尊妙之身令二乘見。故淨名中攝汝身香，無
X30n0605_p0718b16║令彼諸眾生而起惑著。普賢入此娑婆促身令小，
X30n0605_p0718b17║皆是其義。勿強將來者，既無大機恐傷其善根，故
X30n0605_p0718b18║言勿強。章安云：不須此人者，思惟息勸門擬宜。勿
X30n0605_p0718b19║強將來者，思惟息誡門擬宜，所謂知其大志弱也。
X30n0605_p0718b20║△二、知小志強。
X30n0605_p0718b21║以冷水灑面，令得醒悟，莫復與語。
X30n0605_p0718b22║以冷水灑面者，第二、知有小志，宜以灰斷。理水除
X30n0605_p0718b23║見思之熱面者，厭生死名背，向涅槃如面也。得醒
X30n0605_p0718b24║悟者，則聞小逗機，令得離煩悶悟四真諦也。莫復
X30n0605_p0718c01║與語者，決定應息大乘教也。△二、釋息化意。
X30n0605_p0718c02║所以者何？父知其子志意下劣，自知豪貴為子所難，
X30n0605_p0718c03║審知是子而以方便，不語他人云是我子。
X30n0605_p0718c04║所以者何下，第二、息化之意。以其正厭苦欣空親
X30n0605_p0718c05║狎下劣，無慈悲心即畏難大法，且任小智抑佛本
X30n0605_p0718c06║懷，所以息化。審知二萬億佛所曾發大心，非都無
X30n0605_p0718c07║大機且息大化，佛意未已更竢後期。不語他人者，
X30n0605_p0718c08║於昔小乘教中隨他意語，方便覆獲稱是聲門，不
X30n0605_p0718c09║說隨自意語云是菩薩也。△三、正明息化。
X30n0605_p0718c10║使者語之我今放汝隨意所趣。
X30n0605_p0718c11║使者語之我今放汝者即是知其大機弱；隨意所
X30n0605_p0718c12║趣，即是知其小善強。以此二緣，故息大化也。△四、
X30n0605_p0718c13║息化得宜
X30n0605_p0718c14║窮子歡喜，得未曾有，從地而起，往至貧里，以求衣食。
X30n0605_p0718c15║窮子歡喜下，第四、即是息化稱機。不為大教所逼
X30n0605_p0718c16║是故歡喜，無謗大之罪得免三途故言從地，有小
X30n0605_p0718c17║善生故言而起。又前擬宜大法，迷悶不解臥無明
X30n0605_p0718c18║地，今逗以小可得醒悟，故言從地而起。於四諦中
X30n0605_p0718c19║欲求道法，故言往至貧里以求衣食，或於四見之
X30n0605_p0718c20║中求道，故言貧里。又里者，周禮以五家為鄰、五鄰
X30n0605_p0718c21║為里。△二、遣二人誘二：初、齊教領四：初、領上擬宜
X30n0605_p0718c22║三車。
X30n0605_p0718c23║爾時，長者將欲誘引其子而設方便，密遣二人形色
X30n0605_p0718c24║憔悴無威德者：汝可詣彼，徐語窮子：此有作處，倍與
X30n0605_p0719a01║汝直。窮子若許，將來使作。若言：欲何所作？便可語之：
X30n0605_p0719a02║雇汝除糞，我等二人亦共汝作。
X30n0605_p0719a03║此齊教領也。近領三車救子，遠領波羅奈施權。今
X30n0605_p0719a04║初且釋齊教領者，譬喻品文有四：一、用方便擬宜；
X30n0605_p0719a05║二、知先心；三、歎三車；四、適其所願。方便品亦四，今
X30n0605_p0719a06║領亦四：從將欲誘引下，是領上擬宜時二使人即
X30n0605_p0719a07║求；窮子既已得之，領上知子先心；有機具陳上事，
X30n0605_p0719a08║領上歎三車希有；窮子先取其價下，領上適願爭
X30n0605_p0719a09║出火宅也。初將欲誘引者，既息大化不容孤棄，欲
X30n0605_p0719a10║設方便故言將欲。密遣二人者，四大弟子齊已分
X30n0605_p0719a11║領，不涉菩薩故言二人。若約法是因緣四諦，約理
X30n0605_p0719a12║是有作真俗，約人是聲聞緣覺。初擬大乘云即遣
X30n0605_p0719a13║傍人，表一實諦、一大乘教、一菩薩人。今明方便隱
X30n0605_p0719a14║實為密，指偏真為遣；約教隱滿字為密，指半字則
X30n0605_p0719a15║言遣；約人則內秘菩薩行故言密，外現是聲聞故
X30n0605_p0719a16║言遣。形色憔悴者，二乘教中不修相好，但說苦無
X30n0605_p0719a17║常不淨，即是形色憔悴也。約人則諸菩薩隱其本
X30n0605_p0719a18║色示以迹形，非了義說無有十力四無所畏，故名
X30n0605_p0719a19║無威德。汝可詣彼者，即以小教而擬小機，大教明
X30n0605_p0719a20║理直實故言疾走往捉，小教明理迂隱故云徐語。
X30n0605_p0719a21║此有作處者，見修兩道是斷惑作處。倍與汝直者，
X30n0605_p0719a22║五戒十善止出三途，今四諦十二因緣能出三界，
X30n0605_p0719a23║是為一倍。又外道六行但能伏惑，今修四諦則能
X30n0605_p0719a24║斷惑得至涅槃，是為二倍也。窮子若許者，當知有
X30n0605_p0719b01║機是許即設教，無機是不許亦不設教。欲何所作
X30n0605_p0719b02║者，二乘唯欲除惑取證，不論淨佛國土成就眾生，
X30n0605_p0719b03║所以言雇汝除糞。我等二人亦共汝作者，二乘鈍
X30n0605_p0719b04║根憑教行行方能修業，約理即是智諦相資也，約
X30n0605_p0719b05║人即權人共實人修行也。△二、領知諸子先心。
X30n0605_p0719b06║時二使人即求窮子既已得之。
X30n0605_p0719b07║時二使人即求窮子者第二審知有機，故言已得
X30n0605_p0719b08║領上知子先心也。△三領歎三車。
X30n0605_p0719b09║具陳上事。
X30n0605_p0719b10║具陳上事下，第三、陳說雇作領上，歎三車也。△四
X30n0605_p0719b11║領適子所願。
X30n0605_p0719b12║爾時窮子先取其價尋與除糞其父見子愍而恠之。
X30n0605_p0719b13║爾時窮子先取其價尋與除糞下，第四、尋即為作，
X30n0605_p0719b14║領上適願爭出火宅也。二乘慕果行因，所以先問
X30n0605_p0719b15║價直，故云先取，取道滅之價除苦集之糞也。其父
X30n0605_p0719b16║見子愍而恠之者，愍其取阿羅漢果，恠其不求佛
X30n0605_p0719b17║道，所失者大所得者寡，故言恠也。△二、取意領四：
X30n0605_p0719b18║初、先以權智擬宜。
X30n0605_p0719b19║又以他日，於牕牖中，遙見子身，
X30n0605_p0719b20║此取意領惟靈智先照，久設權謀則崎嶇隨逐，非
X30n0605_p0719b21║止道樹始見因緣，已如上說。然此一科文有四意：
X30n0605_p0719b22║一、又以他日者，是取意領先以權智久欲擬宜；二、
X30n0605_p0719b23║見子憔悴者，是久知方便是其玩好；三、脫妙著麤
X30n0605_p0719b24║者，則領久知須歎三車；四、親教子作者，則領久知
X30n0605_p0719c01║適願受行也。今初。又者，鄭重辭也。將欲取意領法
X30n0605_p0719c02║身之地，久知大小之機，一三施化，重述佛意，故標
X30n0605_p0719c03║章稱又也。他日者，二乘自謂方便為己，非二乘為
X30n0605_p0719c04║他，即擬法身也。日者，時也，亦智也。依法身之時，
X30n0605_p0719c05║用智照機，故言他日。若從此義，實智照實為自，權
X30n0605_p0719c06║智照方便為他；齊教則領化身用事為己日，非化
X30n0605_p0719c07║身用事為他日也。若就如來自行權實之智，皆名
X30n0605_p0719c08║為己；如來化他權實之照，皆名為他。此之探領法
X30n0605_p0719c09║身之時，用化他之權智，照於權機若有若無，照用
X30n0605_p0719c10║權事若可若否，皆是權智所照，故言他日。若從此
X30n0605_p0719c11║義，齊教領化他之權事，故二乘稱己事；探領則領
X30n0605_p0719c12║自他之權，此權非二乘事，故稱為他。雖有兩意，他
X30n0605_p0719c13║日俱成。今依二乘所領，又逐他日之文，以探領領
X30n0605_p0719c14║法身中照機也。牕牖者，偏見則小，此表權智照彼
X30n0605_p0719c15║偏機也。遙者，小去大遠，故名為遙。見子者，昔曾種
X30n0605_p0719c16║大，稱之為子，以大擬之，故名為見。牕牖偏狹，未宜
X30n0605_p0719c17║大化，故息大施小也。△二領先知有小。
X30n0605_p0719c18║羸瘦憔悴，糞土塵坌，污穢不淨，
X30n0605_p0719c19║次從羸瘦下，第二、是領先知有小玩好也。修因智
X30n0605_p0719c20║力少為羸，修因福力少為瘦，內怖無常為憔，外遭
X30n0605_p0719c21║八苦為悴，四住為糞土，無知為塵坌。△三領久知
X30n0605_p0719c22║須歎三車。
X30n0605_p0719c23║即脫瓔珞細軟上服嚴飾之具，更著麤弊垢膩之衣，
X30n0605_p0719c24║塵土坌身，右手執持除糞之器，狀有所畏。
X30n0605_p0720a01║三、從即脫瓔珞下，第三、是領先知，須歎三車希有
X30n0605_p0720a02║也。脫妙服，譬隱報身無量功德，四十二地戒、定、慧、
X30n0605_p0720a03║陀羅尼等瓔珞。寂滅忍，即細輭上服也，大小相海
X30n0605_p0720a04║嚴飾之具耳。容服若盛，子則驚畏，二乘不宜見此
X30n0605_p0720a05║相好，是故脫之。更著麤弊者，現丈六形是麤，生法
X30n0605_p0720a06║二忍是弊。塵土坌身者，現有煩惱、有為、有漏也。執
X30n0605_p0720a07║除糞下，但治見思有漏之法，不論諸地清淨智慧
X30n0605_p0720a08║也。左手喻實智，右手喻權智，權用便易，自以此法
X30n0605_p0720a09║斷結成佛，又用此化人狀。有所畏者，示同怖生死，
X30n0605_p0720a10║又有寒風馬麥之報。△四、領知適願受行七：初、譬
X30n0605_p0720a11║四念處。
X30n0605_p0720a12║語諸作人：
X30n0605_p0720a13║此第四教子作譬，即是道品中七科法門，以顯除
X30n0605_p0720a14║糞之相。一者語作人譬，譬四念處是外凡位。二令
X30n0605_p0720a15║勤作勿得懈息譬，譬四正勤。三咄男子勿復餘去
X30n0605_p0720a16║譬，譬四如意足。四從好自安意下名安慰譬，譬五
X30n0605_p0720a17║根。五從所以者何下名無五過譬，譬五力也。前四
X30n0605_p0720a18║句是第二內凡位。六即時長者字之為子譬，譬八
X30n0605_p0720a19║正也。七從雖欣此遇下名教常令除糞譬，譬七覺
X30n0605_p0720a20║也。此二句是第三聖位。所言語諸作人者，即是說
X30n0605_p0720a21║三藏示四念處，是除糞之器斷結之境，故遺教云
X30n0605_p0720a22║常依念處行道能破四倒，此領火宅中適願勇銳，
X30n0605_p0720a23║即是聞慧也。△二、譬四正勤
X30n0605_p0720a24║汝等勤作，勿得懈息，以方便故，得近其子。
X30n0605_p0720b01║第二勿得懈息者，即是令彼勤修四念處也。若起
X30n0605_p0720b02║懈息則不能滅二惡生二善，以二勤故能發煖火，
X30n0605_p0720b03║對火宅互相推排入修慧煖位也。以方便故得近
X30n0605_p0720b04║其子者，念處未得理火溫心，猶為疎外不可附近，
X30n0605_p0720b05║以初得煖方便則可附近。△三、譬四如意足。
X30n0605_p0720b06║後復告言：咄！男子，汝常此作，勿復餘去，當加汝價。諸
X30n0605_p0720b07║有所須盆器米麫鹽醋之屬，莫自疑難。亦有老弊，使
X30n0605_p0720b08║人須者相給。
X30n0605_p0720b09║第三、咄男子者，咄是驚覺，亦是責數。字書云：咄者，
X30n0605_p0720b10║叱也。上正勤中，紛動即是智法，如男子是陽性；如
X30n0605_p0720b11║意足是定法，如女人是陰性。良以正勤䇿動，不得
X30n0605_p0720b12║與真相應，故驚覺責數，令捨散入靜，故云咄男子。
X30n0605_p0720b13║汝常此作，勿復餘去者，當知念處正勤，動不專一，
X30n0605_p0720b14║不名為常。四如意中，定不異緣，思惟則定，思惟則
X30n0605_p0720b15║斷，定斷專一，故常不紛動，故云勿復餘去。此猶在
X30n0605_p0720b16║互相推排中，即是頂法之位。當加汝價者，由正勤
X30n0605_p0720b17║觀中不能發真，如意觀中能發無漏，故言加價。諸
X30n0605_p0720b18║有所須者，漏無漏善，助道正道，皆從如意觀求，欲
X30n0605_p0720b19║須即得。四禪體含支林，如盆器生，空麤如米法，空
X30n0605_p0720b20║細如麵，此即正道。四諦下十六諦，觀無常如鹽，苦
X30n0605_p0720b21║如醋，此即助道。如米麵難食，須鹽醋和之；正道難
X30n0605_p0720b22║顯，須助道扶之。莫自疑難者，結上正助，審在如意
X30n0605_p0720b23║觀中，故令勿疑。決定可辨，如己物想，故言勿難。亦
X30n0605_p0720b24║有老弊使人者，若欲直取神通，以代手足，如使人
X30n0605_p0720c01║驅役者，如意觀中亦有此通，但通劣弱，事同老弊，
X30n0605_p0720c02║雖不丁壯，亦堪運役。又正道求理，以正道弱，未能
X30n0605_p0720c03║發真，欲須助道。九想、十想、八背捨等助道使人者，
X30n0605_p0720c04║如意觀中亦有此法，若得助助正，即成共解脫人
X30n0605_p0720c05║也。△四、譬五根
X30n0605_p0720c06║好自安意。我如汝父，勿復憂慮，
X30n0605_p0720c07║第四、好自安意者，得五根安固難壞也。我如汝父
X30n0605_p0720c08║者，以由忍解鄰真似像未實，故言如父亦是如子。
X30n0605_p0720c09║勿復憂慮者，令其安意破壞見思也。△五譬五力
X30n0605_p0720c10║所以者何？我年老大而汝少壯，汝常作時，無有欺怠、
X30n0605_p0720c11║瞋恨、怨言，都不見汝有此諸惡如餘作人，自今以後
X30n0605_p0720c12║如所生子。
X30n0605_p0720c13║第五我老汝少者，佛居道終已具智斷故言老大，
X30n0605_p0720c14║汝居道始未有智斷故名少壯，此即忍法位也。無
X30n0605_p0720c15║五過者，得五力離五惡法，得信力故不欺也，得精
X30n0605_p0720c16║進力故不怠也，得念力故不瞋也，得定力故不恨
X30n0605_p0720c17║也，得慧力故不怨也。餘作人者，遠指外道諸見求
X30n0605_p0720c18║理名餘作人，近指煖等四位未免五過亦名餘作
X30n0605_p0720c19║人，此文無五過即五力也。自今已後如所生子者，
X30n0605_p0720c20║下忍十六剎那時節猶長，中忍雖復縮觀亦未是
X30n0605_p0720c21║一剎那，若上忍世間最後一剎那心鄰真逼聖，故
X30n0605_p0720c22║名此位為如所生子，即世第一法位。△六譬八正。
X30n0605_p0720c23║即時長者更與作字名之為兒
X30n0605_p0720c24║第六即時長者更與作字名之為兒者得八正入
X30n0605_p0721a01║見道中競共馳走，故言名之為兒。世第一法與真
X30n0605_p0721a02║不久，故言即時。阿含說五種佛子，謂四果及辟支
X30n0605_p0721a03║佛，名佛真子。菩薩不斷結，子義未成。△七譬七覺。
X30n0605_p0721a04║爾時窮子雖欣此遇，猶故自謂客作賤人。由是之故，
X30n0605_p0721a05║於二十年中常令除糞。
X30n0605_p0721a06║第七、常令傭作譬。譬雖為子思惑未盡，猶居學位
X30n0605_p0721a07║未得無難，故二十年常令除糞，亦復自知不任紹大，
X30n0605_p0721a08║正須依教修行盡苦耳，故云猶故自謂客作賤人。
X30n0605_p0721a09║若得初果厭小樂大，若大機發者即應授以大乘，
X30n0605_p0721a10║更不須進斷其餘殘結，正由不捨小志大機不發，
X30n0605_p0721a11║以是且令依教盡漏，故言由是之故二十年中常
X30n0605_p0721a12║令除糞。二十年者，見諦一無礙一解脫，思惟九無
X30n0605_p0721a13║礙九解脫，故言二十年。又云：見思二道中斷結名
X30n0605_p0721a14║二十年。又云：五下分、五上分為二十年。又云：猶於
X30n0605_p0721a15║二乘法中斷思惑故名二十年。又云：依二使人共
X30n0605_p0721a16║斷餘結名二十年。從有二乘之機而來感佛，故云
X30n0605_p0721a17║自見子來已二十年。若住二乘位轉大乘教，名為
X30n0605_p0721a18║於二十年中執作家事也。二十語同各有所以，指
X30n0605_p0721a19║此一句即是爭出三界火宅位也。△四、領付譬二：
X30n0605_p0721a20║初、領家業二：初、心相體信二：初、明體信。
X30n0605_p0721a21║過是已後，心相體信，入出無難。
X30n0605_p0721a22║此領付家業譬，謂近領火宅等賜大車，遠領法說
X30n0605_p0721a23║中無上道。就此為二：初領、後付。又各為二，謂共領
X30n0605_p0721a24║火宅等賜車中四意，亦是方便品顯實四意。初章
X30n0605_p0721b01║二者：一、心相體信，即領上免難；二、委以家業漸以
X30n0605_p0721b02║通泰成就大志，即領上索車。後章二者：一、付家業，
X30n0605_p0721b03║即領等賜大車；二、得付欣悅，即領上得車歡喜也。
X30n0605_p0721b04║由心相體信故得委以家業，家業既諳悉備知見
X30n0605_p0721b05║則成就大志，由意志通泰故得付與家業，得家業
X30n0605_p0721b06║故是則歡喜。由有遠近，若不先教傭作與一日之
X30n0605_p0721b07║價，豈得相體委業付財？內合由三藏斷結堪，並聞
X30n0605_p0721b08║大集受折淨名轉教般若而致付財。當知傭作取
X30n0605_p0721b09║價即是遠由，體信委業即是近由。又前誘引譬中
X30n0605_p0721b10║有齊教領，始自道樹終訖出宅。又有探領，始自法
X30n0605_p0721b11║身終訖思盡。今領亦二：始探領慈悲四味調熟，終
X30n0605_p0721b12║領付財究竟一味，遠近始終合論五味。何者？即遣
X30n0605_p0721b13║傍人。傍人所說乃譬華嚴圓頓，由此教最初故。傍
X30n0605_p0721b14║人譬牛，所說譬乳，同合從佛出十二部經，即初味
X30n0605_p0721b15║也。如來以此擬二乘人無機不受，所以迷悶躃地，
X30n0605_p0721b16║以其全生如乳也。次明密遣二人說除糞法，此譬
X30n0605_p0721b17║息大之後鹿苑施三，於小即信革凡成聖，如轉乳
X30n0605_p0721b18║為酪，內合從十二部出九部修多羅，即第二味也。
X30n0605_p0721b19║次明心相體信入出無難，譬三藏之後說方等淨
X30n0605_p0721b20║名揚大折小，二乘聞大不謗、折小不退，良以三藏
X30n0605_p0721b21║取一日價，故得恣其褒貶。若未斷結，不堪聞其揚
X30n0605_p0721b22║大，如前不受勸門；亦不堪聞折小，如前不受誡門。
X30n0605_p0721b23║而今不謗不退者，以相體信故也。親既證小，則信
X30n0605_p0721b24║大不虗；得涅槃價，故體折不嗔。雖非己事，而不疑
X30n0605_p0721c01║謗，此心淳熟，如從酪出，生酥內合。從修多羅出方
X30n0605_p0721c02║等經，即第三味也。次明長者自知將死不久下，此
X30n0605_p0721c03║譬方等心相體信，入出無難。已後委以家業，使其
X30n0605_p0721c04║領教，為大菩薩說摩訶般若。既領知眾物，貫統法
X30n0605_p0721c05║門，融通色心，心明口辯，彌益慕樂。但恨住小，非是
X30n0605_p0721c06║己分，脫更開許，豈不樂哉！於是心漸通泰，成就大
X30n0605_p0721c07║志，如似生酥出於熟酥。是從方等出摩訶般若，即
X30n0605_p0721c08║第四味也。次臨欲終時而命其子者，此譬般若之
X30n0605_p0721c09║後，判天性，定父子，會三歸一，付財與記，說法華之
X30n0605_p0721c10║教，開佛知見，示真實相。菩薩疑除，聲聞作佛，悉以
X30n0605_p0721c11║如來滅度而滅度之，如從熟酥出於醍醐。是從摩
X30n0605_p0721c12║訶般若出大涅槃，即第五味也。四大弟子深得佛
X30n0605_p0721c13║意，探領一化五味之教，始終次第，其文出此。所言
X30n0605_p0721c14║心相體信者，是父子互相信也。謂於三藏中得涅
X30n0605_p0721c15║槃價，此既不虗；今為菩薩說此大乘，亦復非虗。此
X30n0605_p0721c16║即子信父也。佛知此等見思已斷，聞必不謗；無漏
X30n0605_p0721c17║根利，聞必生信。此即父信子也。由此見尊特身，聞
X30n0605_p0721c18║大乘教，名此為入；復被訶斥，猶見丈六，說小乘法，
X30n0605_p0721c19║名此為出。大小出入，而無疑難。△二、猶居本位。
X30n0605_p0721c20║然其所止猶在本處
X30n0605_p0721c21║然其所止猶在本處者，雖復入出無難，得聞大乘，
X30n0605_p0721c22║謂是菩薩之事，非己智分，不肯迴心向大，猶居羅
X30n0605_p0721c23║漢，不言未來當得作佛。此領大集淨名生酥之教
X30n0605_p0721c24║也。△二、命領業二：初、命知家事四：初、明時節。
X30n0605_p0722a01║世尊！爾時，長者有疾，自知將死不久。
X30n0605_p0722a02║委以家業，此領大品佛命，轉教般若。將死不久者，
X30n0605_p0722a03║有機則應為生，機盡應謝為死。今化機將畢，所以
X30n0605_p0722a04║應謝非久。△二、正明領家業。
X30n0605_p0722a05║語窮子言：我今多有金銀珍寶倉庫盈溢，其中多少
X30n0605_p0722a06║所應取與，汝悉知之。
X30n0605_p0722a07║語窮子言我今多有下，第二、命知家事。金銀等者，
X30n0605_p0722a08║金即別教理，銀即通教理，大品所明真諦不出此
X30n0605_p0722a09║二，而云多有者，理則非多，約種種門亦得言多，例
X30n0605_p0722a10║如空非十八，約破十八法名十八空也。勸學品明
X30n0605_p0722a11║一切法門皆是珍寶，倉是定門即百八三昧，庫是
X30n0605_p0722a12║慧門即十八空境，通別兩教定慧倉庫包藏一切
X30n0605_p0722a13║禪定智慧無所缺少，內充外溢故云盈溢。其中多
X30n0605_p0722a14║少者，由說般若則有廣略二門，若菩薩行般若者
X30n0605_p0722a15║應知廣略相，略則為少、廣則為多，自行名取、化他
X30n0605_p0722a16║為與，大品云汝當為菩薩說，故云汝悉知之。△三、
X30n0605_p0722a17║誡令當體我心。
X30n0605_p0722a18║我心如是，當體此意。所以者何？今我與汝便為不異。
X30n0605_p0722a19║我心如是下，第三、誡體我心者，佛以般若為心，汝
X30n0605_p0722a20║今傳燈當隨佛意說也。又二乘人本解是折法空
X30n0605_p0722a21║命，當體此意者，命轉教用誡令同我體法空也。又
X30n0605_p0722a22║昔時被命謂傳燈與他，今乃知佛令我識體之門，
X30n0605_p0722a23║故云當體此意。今我與汝便為不異者，釋此有三：
X30n0605_p0722a24║一、被加令說與佛不異；二、就理以諸法皆如故得
X30n0605_p0722b01║不異，當知善吉如、如來如一如無二如，故言便為
X30n0605_p0722b02║不異；三、就今時始悟父子天性本來不異，而二乘
X30n0605_p0722b03║人自謂被加異耳。△四、勅無令漏失。
X30n0605_p0722b04║宜加用心，無令漏失。
X30n0605_p0722b05║宜加用心下，是第四、勅無令漏失者，此有二意：一、
X30n0605_p0722b06║汝為菩薩說般若教無令漏失；二、就理，此即汝法
X30n0605_p0722b07║後時當用，是故無令漏失也。△二、受命領知四：初、
X30n0605_p0722b08║正受領知。
X30n0605_p0722b09║爾時，窮子即受教勅，領知眾物金銀珍寶及諸庫藏。
X30n0605_p0722b10║正受命領知，如文可解。△二、心無希取。
X30n0605_p0722b11║而無希取一䬸之意。
X30n0605_p0722b12║而無希取一䬸之意。然善吉雖說般若，自謂是菩
X30n0605_p0722b13║薩法，我無其分也。△三、猶居本處。
X30n0605_p0722b14║然其所止故在本處，下劣之心亦未能捨。
X30n0605_p0722b15║又未捨劣心猶居本處者，住羅漢位雖復慕大，亦
X30n0605_p0722b16║未定言欲作菩薩。又未捨下劣心者，雖復恥小，亦
X30n0605_p0722b17║未定言捨於小證也。△四、父知子意
X30n0605_p0722b18║復經少時，父知子意，漸以通泰，成就大志，自鄙先心。
X30n0605_p0722b19║四、復經少時，父知子意下，即是領上索車譬也。既
X30n0605_p0722b20║鄙棄先心，欲求大道，即大機已發。問：指何時名少
X30n0605_p0722b21║時耶？答：一云：說般若竟，於異處遊觀，尋思所領大
X30n0605_p0722b22║乘法門，生心貪樂，為失？為不失？如此等尋思，即是
X30n0605_p0722b23║大乘機發時也。此時去法華不遠，故言少時。又當
X30n0605_p0722b24║說無量義時，大乘機發。何以知然？無量義中明七
X30n0605_p0722c01║種方便：無量、漸、頓從一法生。既聞此說，即便思惟：
X30n0605_p0722c02║昔之三藏、三乘悉從一法而生，如是三乘亦應入
X30n0605_p0722c03║一。如是思時，漸以通泰，大心即發，故言成就大志
X30n0605_p0722c04║也。△二、正付家業二：初、付家業四：初、付家業時。
X30n0605_p0722c05║臨欲終時。
X30n0605_p0722c06║臨欲終者，是明時節，則如來化緣將訖，靈山八載
X30n0605_p0722c07║說法華經，唱入涅槃時也。菩提流支法界論云：佛
X30n0605_p0722c08║成道後四十二年始說法華。如云四十餘年秘而
X30n0605_p0722c09║不談，即其事也。△二、命聚眾證。
X30n0605_p0722c10║而命其子，并會親族，國王大臣，剎利居士，皆悉已集。
X30n0605_p0722c11║而命其子下，第二、聚眾。即是二萬億佛所受化之
X30n0605_p0722c12║徒名之為子，大機熟人十方雲集也，上四眾圍繞
X30n0605_p0722c13║者是也。并會親族者，十方法身菩薩影響為親族，
X30n0605_p0722c14║其影響之眾多是釋迦昔日同業，並共如來於二
X30n0605_p0722c15║萬億佛所共開化之，於其悉是伯叔之行，故用此
X30n0605_p0722c16║為親族。國王者，一切漸頓諸經無不稱所詮之處
X30n0605_p0722c17║為經王，當機益物興廢有時，部部不同名之為國，
X30n0605_p0722c18║皆言第一即是王。又此經會通諸教，豈非聚集國
X30n0605_p0722c19║王耶？故無量義中先已收集，故彼文云：初說四諦
X30n0605_p0722c20║十二緣生，次說方等十二部經，次說摩訶般若、華
X30n0605_p0722c21║嚴、海空。此則普集諸經融通漸頓會入此典，故名
X30n0605_p0722c22║聚會國王也。彌勒等諸大菩薩皆是等覺名為大
X30n0605_p0722c23║臣，初地至九地為剎利，法王種性中生三十心為
X30n0605_p0722c24║居士，此等皆從釋迦受化。△三、結會父子。
X30n0605_p0723a01║即自宣言：諸君當知，此是我子，我之所生。於某城中，
X30n0605_p0723a02║捨吾逃走，竛竮辛苦，五十餘年。其本字某，我名某甲，
X30n0605_p0723a03║昔在本城，懷憂推覓，忽於此間，遇會得之。此實我子，
X30n0605_p0723a04║我實其父。
X30n0605_p0723a05║第三結會父子者，謂實從我受學實是我子，從我
X30n0605_p0723a06║起解是我所生，我實曾於二萬億佛所常教大法，
X30n0605_p0723a07║故我實是父。於某城中者，當知此經西國文多至
X30n0605_p0723a08║此土甚少，或可說昔名字國土，如大通智勝因緣，
X30n0605_p0723a09║今簡略名字但直言某甲，是諸眾生背此大乘，起
X30n0605_p0723a10║無明暗遁入生死，故言捨吾逃走。備經六趣，故云
X30n0605_p0723a11║五十餘年。昔在本城懷憂推覓，自昔法身地中常
X30n0605_p0723a12║以二智觀覓可化之機，始於今日感應道交，故云
X30n0605_p0723a13║忽於此間遇會見之。△四、正令家業。
X30n0605_p0723a14║今我所有一切財物皆是子有，先所出內是子所知。
X30n0605_p0723a15║今我所有下，第四、正付家業。當知一切大乘萬行
X30n0605_p0723a16║萬德，故云一切所有也。先所出內是子所知者，追
X30n0605_p0723a17║指昔日大品領教所委，有廣略般若共不共法，是
X30n0605_p0723a18║汝所知則是汝有，故于法華但明佛之知見，不更
X30n0605_p0723a19║廣說一切行相。△二、明歡喜。
X30n0605_p0723a20║世尊！是時，窮子聞父此言，即大歡喜，得未曾有，而作
X30n0605_p0723a21║是念：我本無心有所希求，今此寶藏自然而至。
X30n0605_p0723a22║此即領上各乘大車得未曾有，自顧無心希望佛
X30n0605_p0723a23║道，而今忽聞得記作佛，故云不求自得。當知在昔
X30n0605_p0723a24║三藏本心不求，方等中恥小望絕故不求，般若中
X30n0605_p0723b01║雖領非己分故不求，如此不求而今自得，所以歡
X30n0605_p0723b02║喜。△二、合譬四：初、合父子相失譬。
X30n0605_p0723b03║世尊！大富長者則是如來，我等皆似佛子。
X30n0605_p0723b04║大富長者合父子相失譬。上譬文有四，今但合父
X30n0605_p0723b05║子，總得餘意。如來合父，似則合子。當知似有二義：
X30n0605_p0723b06║一、取大機為子，由昔未逃逝，既非真位，猶居外凡，
X30n0605_p0723b07║故云似也。二、取小機為子，以彼小機似像大乘根
X30n0605_p0723b08║性，然子既背父，貶之言似。問：初釋品云已得入真，
X30n0605_p0723b09║此那言似？答：此合子逃父時，是故言似。品初明子
X30n0605_p0723b10║開悟時，汝問非也。△二、合父子相見譬。
X30n0605_p0723b11║如來常說我等為子
X30n0605_p0723b12║如來常說我等為子下，此合父子相見譬，於中但
X30n0605_p0723b13║合長者見子便識意。△三、合追誘譬二：初、合遣傍
X30n0605_p0723b14║人追二：初、合兩門無機。
X30n0605_p0723b15║世尊！我等以三苦故，於生死中受諸熱惱，迷惑無知。
X30n0605_p0723b16║此合追誘譬。上有傍追二誘，今合亦二：上文初遣
X30n0605_p0723b17║傍人追，次再追，次放捨。今合兩門無機，何為見捉？
X30n0605_p0723b18║自念無罪，此合無大機也。△二合息化小志強
X30n0605_p0723b19║樂著小法。
X30n0605_p0723b20║樂著小法者，此合上有小志而不合放捨。△二、合
X30n0605_p0723b21║遣二人誘二：初、合齊教領二：初、合具陳上事。
X30n0605_p0723b22║今日世尊令我等思惟，蠲除諸法戲論之糞。
X30n0605_p0723b23║△二、合適子所願。
X30n0605_p0723b24║我等於中勤加精進，得至涅槃一日之價。既得此已，
X30n0605_p0723c01║心大歡喜，自以為足，便自謂言：於佛法中勤精進故，
X30n0605_p0723c02║所得弘多。
X30n0605_p0723c03║我等於中勤加精進，合上尋與除糞；得至涅槃下，
X30n0605_p0723c04║合上先取其價也。△二、合探領三：初、合先欲擬宜。
X30n0605_p0723c05║然，世尊！先知我等。
X30n0605_p0723c06║此合上探領。上譬有四，今但合三，而不合正教作
X30n0605_p0723c07║也。指上勤加除糞，己即兼之，則不更合也。上言遙
X30n0605_p0723c08║見，今言先知。△二、合先知有小
X30n0605_p0723c09║心著弊欲，樂於小法。
X30n0605_p0723c10║上言羸瘦憔悴，今言心著弊欲。△三合先知歎三
X30n0605_p0723c11║車。
X30n0605_p0723c12║便見縱捨，不為分別。汝等當有如來知見寶藏之分。
X30n0605_p0723c13║上言即脫瓔珞更著麤弊，今言便見縱捨，不為分
X30n0605_p0723c14║別寶藏之分。△四、合領付譬二：初、合領家業二：初、
X30n0605_p0723c15║合心相體信二：初、合體信。
X30n0605_p0723c16║世尊以方便力說如來智慧。
X30n0605_p0723c17║此合付家業譬。上有由有付，今合亦二。由為兩：一、
X30n0605_p0723c18║相信；二、委業。今合亦二：一、相信有二。以方便力說
X30n0605_p0723c19║如來智慧者，舊云如來智慧之因持作二乘之果，
X30n0605_p0723c20║今明帶三乘方便說大乘實相，故言以方便力於
X30n0605_p0723c21║我等前說大乘法，亦是合出入無難。以方便力出
X30n0605_p0723c22║辨二乘，以佛智力入明實相，若不體信，豈於我前
X30n0605_p0723c23║明佛慧耶？△二、合猶居本處。
X30n0605_p0723c24║我等從佛得涅槃一日之價以為大得於此大乘無
X30n0605_p0724a01║有志求。
X30n0605_p0724a02║我等從佛得涅槃一日之價下，此合猶在本處也。
X30n0605_p0724a03║△二、合命領家業二：初、合受命領業。
X30n0605_p0724a04║我等又因如來智慧，為諸菩薩開示演說。
X30n0605_p0724a05║此合領家業。上有命有受，今但合受。受有四：一、受
X30n0605_p0724a06║命領業；二、無希取；三、不捨下劣；四、心漸通泰。今但
X30n0605_p0724a07║合二：初、合受命領業。△二、合無希取二：初、正合。
X30n0605_p0724a08║而自於此，無有志願。
X30n0605_p0724a09║而自於此下，此合無希取而兼得其諸矣。無有志
X30n0605_p0724a10║願者，謂明佛加威力令如佛心而說也，故我不志
X30n0605_p0724a11║願。△二、釋意。
X30n0605_p0724a12║所以者何？佛知我等心樂小法，以方便力隨我等說，
X30n0605_p0724a13║而我等不知真是佛子。
X30n0605_p0724a14║所以者何下。釋無希取意。以方便力隨小乘心說
X30n0605_p0724a15║言無分，由此不知真是佛子，所以不取。佛以方便
X30n0605_p0724a16║力隨我等說者，當知佛帶方便力以實相法共二
X30n0605_p0724a17║乘說，我等不識不共之意，所以不知真是佛子也。
X30n0605_p0724a18║△二、合付家業二：初、合付業二：初、明佛於大法無
X30n0605_p0724a19║吝。
X30n0605_p0724a20║今我等方知世尊於佛智慧無所悋惜。
X30n0605_p0724a21║此合付家業。上有二，謂有付、有喜，今合亦二。然上
X30n0605_p0724a22║付業有四，今則總合付與。於中先付有二：一、明佛
X30n0605_p0724a23║本於大無悋。△二、釋無吝。
X30n0605_p0724a24║所以者何？我等昔來真是佛子，而但樂小法。若我等
X30n0605_p0724b01║有樂大之心，佛則為我說大乘法，於此經中唯說一
X30n0605_p0724b02║乘。而昔於菩薩前毀訾聲聞樂小法者，然佛實以大
X30n0605_p0724b03║乘教化。
X30n0605_p0724b04║二、釋無吝，正由樂小不早付大。此經中下，舉今證
X30n0605_p0724b05║昔。今理唯一，故知昔三非實，但為未堪，故於大前
X30n0605_p0724b06║毀訾小心，欲令捨偽取真，定知非悋，故云然佛實
X30n0605_p0724b07║以大乘而教化之。△二合歡喜。
X30n0605_p0724b08║是故我等說本無心有所希求，今法王大寶自然而
X30n0605_p0724b09║至，如佛子所應得者皆已得之。
X30n0605_p0724b10║此合歡喜，亦是上文於三不求之意。
X30n0605_p0724b11║爾時摩訶迦葉欲重宣此義，而說偈言：
X30n0605_p0724b12║△二、偈頌二：初、頌上法喻，二、歎佛恩深。初文又二：
X30n0605_p0724b13║初、頌法說。
X30n0605_p0724b14║我等今日，聞佛音教，歡喜踊躍，得未曾有。佛說聲聞，
X30n0605_p0724b15║當得作佛，無上寶聚，不求自得。
X30n0605_p0724b16║此兩行頌法說也。其間而不頌不求，但頌自得。△
X30n0605_p0724b17║二、譬說二：初、頌開譬，二、頌合譬。初文又四：初、頌父
X30n0605_p0724b18║子相失四：初、頌子背父去。
X30n0605_p0724b19║譬如童子，幼稚無識，捨父逃逝，遠到他土，周流諸國，
X30n0605_p0724b20║五十餘年。
X30n0605_p0724b21║此一行半，但頌子背父去，略不頌向國而還。然上
X30n0605_p0724b22║文火宅譬中，明長者所王國邑聚落，其語則寬。此
X30n0605_p0724b23║中明窮子輪迴，三界名諸國，六道名五十餘年。周
X30n0605_p0724b24║流諸國者，即是諸聲聞人，周遭流浪，輪迴五道，出
X30n0605_p0724c01║生入死，狀似漂萍斷梗，無所不至之謂。△二、頌父
X30n0605_p0724c02║求子中止二：初、頌求子不得。
X30n0605_p0724c03║其父憂念，四方推求。
X30n0605_p0724c04║此七行是頌父求子不得。上文有二，今頌亦二：初
X30n0605_p0724c05║半行是頌覓子不得；次從求之既疲下有六行半，
X30n0605_p0724c06║頌上不以失一子而廢家業事也。四方推求者，則
X30n0605_p0724c07║不同於上，上四方是約四諦推理，今四方是觀四
X30n0605_p0724c08║生中覓可度之機也。△二頌中止。
X30n0605_p0724c09║求之既疲，頓止一城，造立舍宅，五欲自娛。其家巨富，
X30n0605_p0724c10║多諸金銀，硨磲瑪瑙，真珠瑠璃，象馬牛羊，輦輿車乘，
X30n0605_p0724c11║田業僮僕，人民眾多。出入息利，乃徧他國，商估賈人，
X30n0605_p0724c12║無處不有。千萬億眾，圍繞恭敬，常為王者，之所愛念。
X30n0605_p0724c13║羣臣豪族，皆共宗重，以諸緣故，往來者眾。豪富如是，
X30n0605_p0724c14║有大力勢，
X30n0605_p0724c15║造立舍宅者，即有餘國中有餘涅槃也。起慈悲舍，
X30n0605_p0724c16║依性空之宅也。往來者眾者，即諸土菩薩來往聽
X30n0605_p0724c17║法也。記云頓止一城者，頓謂頓乏，乃示迹之相，義
X30n0605_p0724c18║同於乏。又頓止即不行也，祇於此中求覓子機。今
X30n0605_p0724c19║謂亦可頓即安也，止即住也，安住於彼而伺覓子
X30n0605_p0724c20║機耳。造立舍宅，當知有餘之土，非寂光自然現勝
X30n0605_p0724c21║應身，非法身本有，於彼更運依空慈悲，故云造立。
X30n0605_p0724c22║△三、超頌憂念轉深。
X30n0605_p0724c23║而年朽邁，益憂念子，夙夜惟念，死時將至。癡子捨我，
X30n0605_p0724c24║五十餘年，庫藏諸物，當如之何？
X30n0605_p0725a01║此兩行超頌憂念轉深也。益憂者，謂憂念彌深愈
X30n0605_p0725a02║甚之義。然上文有二意，今但頌先失子苦，無所委
X30n0605_p0725a03║付所以憂耳。記云：但頌子背父去，即是失子之苦
X30n0605_p0725a04║而無得子之樂，失苦得樂俱在父懷，是故失時己
X30n0605_p0725a05║懷於樂，必知後時還來故也。遠鑑機緣未若於佛
X30n0605_p0725a06║夙夜惟念者，有人云：自行為夜，利他為夙。此不應
X30n0605_p0725a07║爾。當知夙即是早，謂晨起也；夜即是暮，謂黃昏也。
X30n0605_p0725a08║夙即起化之初，夜即埀化之末，大化始末準說可
X30n0605_p0725a09║知。若丈六佛常說無常，化欲終時節節唱滅，若言
X30n0605_p0725a10║自行為夜，豈可自行亦云死時將至耶？△四、追頌
X30n0605_p0725a11║子遇到本二：初、頌求衣食。
X30n0605_p0725a12║爾時，窮子求索衣食，從邑至邑，從國至國，或有所得，
X30n0605_p0725a13║或無所得，飢餓羸瘦，體生瘡癬。
X30n0605_p0725a14║此兩行半頌上第三漸還向父也。上文有二，今頌
X30n0605_p0725a15║亦二：初二行頌近父之由，由求衣食也。從邑至邑
X30n0605_p0725a16║者，根塵相涉如邑，十八界如國，修有漏善如有所
X30n0605_p0725a17║得，修無漏善如無所得，不得大乘法食為饑餓，無
X30n0605_p0725a18║力用為羸，無大功德為瘦，有無善上起見思則如
X30n0605_p0725a19║瘡癬。△二頌到本城。
X30n0605_p0725a20║漸次經歷，到父住城。
X30n0605_p0725a21║次漸次經歷下半行頌，正近父城。△二、頌父子相
X30n0605_p0725a22║見譬二：初、頌子見父三：初、頌見父之由。
X30n0605_p0725a23║傭賃展轉，遂至父舍。
X30n0605_p0725a24║此六行半頌子見父。上文有四，今頌但三：初半行
X30n0605_p0725b01║頌見父之由，由傭賃所以遂至父舍耳。△二頌見
X30n0605_p0725b02║父之相。
X30n0605_p0725b03║爾時長者於其門內，施大寶帳處師子座，眷屬圍繞
X30n0605_p0725b04║諸人侍衛，或有計算金銀寶物，出內財產注記券疏。
X30n0605_p0725b05║次從爾時長者下，第二、二行半，頌上第三、見父之
X30n0605_p0725b06║相。然上明見父之處則處是門側，今言長者於其
X30n0605_p0725b07║門內者則兼得處矣。施大寶帳等是正見父相之
X30n0605_p0725b08║處，處師子座也。謂是國王法身，是師是王也。報應
X30n0605_p0725b09║是長者註記券疏，即是授記明修行也。章安云：以
X30n0605_p0725b10║廣顯略為註，授決為記，四弘誓為券，修行為疏。通
X30n0605_p0725b11║俗文云：記物曰註。文心雕龍云：券者束也，謂明白
X30n0605_p0725b12║約束以備情偽，所以字形從半從分，故周稱判書。
X30n0605_p0725b13║券亦契也，古有鐵券以堅信誓。又云：小券短書號
X30n0605_p0725b14║為疏也。△三、頌生畏避心。
X30n0605_p0725b15║窮子見父豪貴尊嚴，謂是國王，若國王等，驚怖自恠，
X30n0605_p0725b16║何故至此？覆自念言：我若久住，或見逼迫，強驅使作。
X30n0605_p0725b17║思惟是已，馳走而去，借問貧里，欲往傭作。
X30n0605_p0725b18║三、從窮子見父下有三行半，是頌上第四生畏避
X30n0605_p0725b19║之心。△二、頌父見子二：初、頌見子之處。
X30n0605_p0725b20║長者是時在師子座。
X30n0605_p0725b21║此一行頌父見子。上文有四：一、見處，二、見即識，三、
X30n0605_p0725b22║見歡喜，四者、適願。今但頌二，當知上半行是頌見
X30n0605_p0725b23║子之處。△二頌見子便識。
X30n0605_p0725b24║遙見其子，默而識之。
X30n0605_p0725c01║遙見下，第二、半行，頌上見子即識之意。△三、頌追
X30n0605_p0725c02║誘譬二：初、頌遣傍人追三：初、頌勸門無機。
X30n0605_p0725c03║即勑使者，追捉將來。窮子驚喚：
X30n0605_p0725c04║△二、頌誡門無機。
X30n0605_p0725c05║迷悶躃地。
X30n0605_p0725c06║△三頌息化。
X30n0605_p0725c07║是人執我必當見殺，何用衣食使我至此？長者知子
X30n0605_p0725c08║愚癡狹劣，不信我言，不信是父。
X30n0605_p0725c09║△二、頌遣二人誘二：初、頌雇人是齊教領二：初、頌
X30n0605_p0725c10║擬宜方便。
X30n0605_p0725c11║即以方便，更遣餘人，眇目矬陋，無威德者，汝可語之，
X30n0605_p0725c12║云當相雇，除諸糞穢，倍與汝價。
X30n0605_p0725c13║此三行頌雇作譬。上文有四意：一、設方便；二、求之
X30n0605_p0725c14║即得；三、陳雇作；四、取價除糞。今但頌二意，初二行
X30n0605_p0725c15║是頌上第一設方便。眇目矬陋者，眇目譬二乘偏
X30n0605_p0725c16║空之智。說文云：眇謂一目小也。矬者竪短，謂不窮
X30n0605_p0725c17║實相之源也。陋者橫狹，謂無摩訶衍眾善莊嚴也。
X30n0605_p0725c18║言無威德者，非四無畏名無威也，異常樂我淨名
X30n0605_p0725c19║無德耳。△二、頌適願。
X30n0605_p0725c20║窮子聞之，歡喜隨來，為除糞穢，淨諸房舍。
X30n0605_p0725c21║窮子聞之下一行，頌第四、取價也。淨諸房舍者，房
X30n0605_p0725c22║即六根之房，舍謂五陰之舍。△二、頌教作是探領
X30n0605_p0725c23║四：初、頌先欲擬宜。
X30n0605_p0725c24║長者於牖，常見其子。
X30n0605_p0726a01║此四行半頌上教作。上文有四，今頌亦四。初半行
X30n0605_p0726a02║頌上於牕牖中也。△二頌先知有小。
X30n0605_p0726a03║念子愚劣，樂為鄙事。
X30n0605_p0726a04║念子愚劣下，第二、半行，頌上見子羸瘦也。△三頌
X30n0605_p0726a05║脫妙著麤。
X30n0605_p0726a06║於是，長者著弊垢衣，執除糞器，往到子所。
X30n0605_p0726a07║於是長者著下，第三、一行頌脫妙著麤也。△四頌
X30n0605_p0726a08║教子作。
X30n0605_p0726a09║方便附近，語令勤作。既益汝價，并塗足油，飲食充足，
X30n0605_p0726a10║薦席厚煖。如是苦言，汝當勤作。又以軟語，若如我子，
X30n0605_p0726a11║第四、頌正教子作。上有七科：法門語者，即四念處；
X30n0605_p0726a12║令勤作者，即四正勤。次從既益汝價下一行，頌四
X30n0605_p0726a13║如意足。或云油塗足，能履深水，譬之神通；又油能
X30n0605_p0726a14║除風，譬之定也。飲食充足者，即頌上米麵也。薦席
X30n0605_p0726a15║厚煖，即是觀、練、熏、修四種禪定，修此定故，能除散
X30n0605_p0726a16║動也。如是苦言，汝當勤作者半行，總頌上第四、安
X30n0605_p0726a17║慰第五、無五過也。根力既成，乃堪苦言。又以輭語
X30n0605_p0726a18║半行，總頌上第六、作字，即八正道；第七、令常作，即
X30n0605_p0726a19║七覺支，並是子位。此三十七道品，常途論之，七覺
X30n0605_p0726a20║在八正前，今對位次，故八正在七覺前也。△四、頌
X30n0605_p0726a21║領付譬二：初、頌領家業二：初、頌心相體信。
X30n0605_p0726a22║長者有智，漸令入出。
X30n0605_p0726a23║此三行半頌領家業，中有兩意：初長者有智下半
X30n0605_p0726a24║行，即總頌心相，體信即入出也。△二、頌命領業三：
X30n0605_p0726b01║初、頌受命領知。
X30n0605_p0726b02║經二十年，執作家事，示其金、銀、真珠、玻瓈諸物，出入
X30n0605_p0726b03║皆使令知。
X30n0605_p0726b04║經二十年下，第二、三行，是頌委領家業。上文委業
X30n0605_p0726b05║有命有受，今但頌受命。上受命有四，今但頌三：初、
X30n0605_p0726b06║一行半，頌受命二十年，不得同上。謂上除見思名
X30n0605_p0726b07║二十年，今明執作家事。或言轉大乘教教諸菩薩，
X30n0605_p0726b08║斷大乘別惑見思名二十年。或言說般若時長凡
X30n0605_p0726b09║二十年，仁王般若云：二十八年說摩訶般若。△二
X30n0605_p0726b10║頌猶在本位。
X30n0605_p0726b11║猶處門外，止宿艸庵。自念貧事，我無此物。
X30n0605_p0726b12║猶處門下，第二、一行，頌上猶在本位未捨劣心也。
X30n0605_p0726b13║△三、頌父知子意。
X30n0605_p0726b14║父知子心，漸已廣大，
X30n0605_p0726b15║父知下，第三、半行，頌上通泰大志大乘機動也。△
X30n0605_p0726b16║二、頌付家業二：初、頌正付業三：初、頌命子聚眾。
X30n0605_p0726b17║欲與財物，即聚親族，國王大臣，剎利居士，
X30n0605_p0726b18║此四行半頌正付家業。上文有四，今唯頌三，但無
X30n0605_p0726b19║時節。初、欲與下一行，頌上第二、集會親族。△二、領
X30n0605_p0726b20║結會父子。
X30n0605_p0726b21║於此大眾，說是我子，捨我他行，經五十歲，自見子來，
X30n0605_p0726b22║已二十年。昔於某城，而失是子，周行求索，遂來至此。
X30n0605_p0726b23║於此下，第二、有二行半，頌上第三、定父子天性。△
X30n0605_p0726b24║三頌正付家業。
X30n0605_p0726c01║凡我所有舍宅人民，悉以付之，恣其所用。
X30n0605_p0726c02║凡我所有下，第三、一行，頌上第四、正付家業也。△
X30n0605_p0726c03║二、頌歡喜。
X30n0605_p0726c04║子念昔貧，志意下劣，今於父所，大獲珍寶，并及舍宅，
X30n0605_p0726c05║一切財物，甚大歡喜，得未曾有。
X30n0605_p0726c06║此兩行頌上，得付歡喜。△二、頌合譬四：初、頌合父
X30n0605_p0726c07║子相失。
X30n0605_p0726c08║佛亦如是。
X30n0605_p0726c09║佛亦如是，合第一父子相失也。△二、頌合父子相
X30n0605_p0726c10║見。
X30n0605_p0726c11║知我樂小。
X30n0605_p0726c12║知我樂小一句，此合父子相見譬也。記云：若單以
X30n0605_p0726c13║佛亦如是一句，合父子相失，意仍未顯；次知我樂
X30n0605_p0726c14║小一句，合父子相見，意亦未顯。何者？上句借下句
X30n0605_p0726c15║成，知樂小故，義當相失；次下句借上句成，佛知樂
X30n0605_p0726c16║小，故得相見。樂小由退大，所以相失；退大由樂小，
X30n0605_p0726c17║所以相見。△三、頌合追誘譬二：初、頌合傍人追。
X30n0605_p0726c18║未曾說言：汝等作佛。
X30n0605_p0726c19║此一行半合追誘譬，初兩句合上追喚譬，初頌再
X30n0605_p0726c20║喚不來，次頌放捨，今總頌其意。△二頌合二人誘。
X30n0605_p0726c21║而說我等，得諸無漏，成就小乘，聲聞弟子。
X30n0605_p0726c22║而說我等下一行，頌上合密遣二人誘引譬。上合
X30n0605_p0726c23║齊教、探教二章，今此一行但總頌其意。△四、頌合
X30n0605_p0726c24║領付二：初、頌合領家業二：初、長頌命領知。
X30n0605_p0727a01║佛勑我等，說最上道，修習此者，當得成佛。
X30n0605_p0727a02║此一行是長出頌，命領知上領所無，說最上道即
X30n0605_p0727a03║是空，般若更無過其上也。△二、正頌受命無希取
X30n0605_p0727a04║二：初、合正受命。
X30n0605_p0727a05║我承佛教，為大菩薩，以諸因緣，種種譬喻，若干言辭，
X30n0605_p0727a06║說無上道。諸佛子等，從我聞法，日夜思惟，精勤修習。
X30n0605_p0727a07║是時諸佛，即授其記：汝於來世，當得作佛。一切諸佛，
X30n0605_p0727a08║秘藏之法，但為菩薩，演其實事，而不為我，說斯真要。
X30n0605_p0727a09║此五行，頌正受命也。佛子聞法得記者，明轉教益
X30n0605_p0727a10║他也。爾時，謂轉教教化菩薩，不言為我也。△二、頌
X30n0605_p0727a11║合無希取二：初、疊譬帖合。
X30n0605_p0727a12║如彼窮子，得近其父，雖知諸物，心不希取。
X30n0605_p0727a13║疊前譬。帖，合也。疊即重累之義，再舉前譬來帖今
X30n0605_p0727a14║文，重明其喻耳。△二、正合無希取三：初、正頌無希
X30n0605_p0727a15║取之意。
X30n0605_p0727a16║我等雖說佛法寶藏，自無志願亦復如是。
X30n0605_p0727a17║此一行正頌無希取之意。△二、明具智斷故無希
X30n0605_p0727a18║取三：初、標二：初、標斷德。
X30n0605_p0727a19║我等內滅，自謂為足，唯了此事，更無餘事。
X30n0605_p0727a20║此兩行目為二意：初一行是標斷德具，故無希取。
X30n0605_p0727a21║記云：初一行標斷德者，由文中既云內滅，內即惑
X30n0605_p0727a22║體，三界惑盡，故云內滅，屬斷德也。△二、標智德。
X30n0605_p0727a23║我等若聞淨佛國土、教化眾生，都無欣樂。
X30n0605_p0727a24║次我等若聞下，第二、一行，標智德具，故無希取。記
X30n0605_p0727b01║云：次標智德者，由文中既云我等若聞者，當知聞
X30n0605_p0727b02║教屬智，故云智德也。以彼小智具故，不欣大智。△
X30n0605_p0727b03║二、釋。
X30n0605_p0727b04║所以者何？一切諸法皆悉空寂，無生無滅、無大無小、
X30n0605_p0727b05║無漏無為，如是思惟不生喜樂。我等長夜於佛智慧，
X30n0605_p0727b06║無貪無著無復志願，而自於法謂是究竟。我等長夜
X30n0605_p0727b07║修習空法，得脫三界苦惱之患，住最後身有餘涅槃，
X30n0605_p0727b08║佛所教化得道不虗，則為已得報佛之恩。
X30n0605_p0727b09║此六行雙釋智斷二章，初所以者何止不生喜樂
X30n0605_p0727b10║者，此兩行釋斷也。次我等長夜止謂是究竟者，釋
X30n0605_p0727b11║智也。三次我等長夜止有餘涅槃者，是重釋斷。四
X30n0605_p0727b12║佛所教化下一行，是重釋智。故知初二行明自住
X30n0605_p0727b13║小斷，次一行半是明失大智，其次一行半重釋小
X30n0605_p0727b14║斷，後一行是釋失大智。言諸法空寂等者，理性本
X30n0605_p0727b15║空常住平等清淨無作也。最後身者，阿羅漢也。有
X30n0605_p0727b16║餘涅槃者，子縛已盡果縛猶在也。佛所教化等者，
X30n0605_p0727b17║以得顯失也。以失大智故無志樂，若有大智則生
X30n0605_p0727b18║志樂，修之得道則為報佛恩也。△三、結。
X30n0605_p0727b19║我等雖為諸佛子等說菩薩法以求佛道，而於是法
X30n0605_p0727b20║永無願樂。
X30n0605_p0727b21║此一行半是結釋，自無希取意。△三、明佛見捨合
X30n0605_p0727b22║無希取。
X30n0605_p0727b23║導師見捨，觀我心故，初不勸進，說有實利。
X30n0605_p0727b24║此一行明佛見捨合無希取。△二、頌合付家業二：
X30n0605_p0727c01║初、頌合正付二：初、疊譬帖合。
X30n0605_p0727c02║如富長者知子志劣，以方便力柔伏其心，然後乃付
X30n0605_p0727c03║一切財物。
X30n0605_p0727c04║此三行正頌付家業。然上文總合正付，今亦總頌，
X30n0605_p0727c05║但初一行半疊譬帖合。△二、正頌付業。
X30n0605_p0727c06║佛亦如是，現希有事，知樂小者，以方便力調伏其心，
X30n0605_p0727c07║乃教大智。
X30n0605_p0727c08║知樂小者，以方便力調伏其心，則明施五時教，說
X30n0605_p0727c09║三乘法，彈偏斥小，歎大褒圓，俾小慕大，使轉教以
X30n0605_p0727c10║融通。機既純熟，方堪開顯，於是四大聲聞領昔調
X30n0605_p0727c11║伏之意云。△二、頌合歡喜。
X30n0605_p0727c12║我等今日，得未曾有，非先所望，而今自得，如彼窮子，
X30n0605_p0727c13║得無量寶。世尊我今，得道得果，於無漏法，得清淨眼。
X30n0605_p0727c14║我等長夜，持佛淨戒，始於今日，得其果報。法王法中，
X30n0605_p0727c15║久修梵行，今得無漏，無上大果。我等今者，真是聲聞，
X30n0605_p0727c16║以佛道聲，令一切聞。我等今者，真阿羅漢，於諸世間，
X30n0605_p0727c17║天人魔梵，普於其中，應受供養。
X30n0605_p0727c18║此七行頌上第二得付歡喜。言得道者，得實相道
X30n0605_p0727c19║也。得果者，分得大乘習果也。此二句明開佛知。於
X30n0605_p0727c20║無漏法得清淨眼者，此二句明開佛見，見實相理
X30n0605_p0727c21║也。昔日見無漏不落凡夫，今日見無漏不落二乘。
X30n0605_p0727c22║昔日慧眼見空，今淨眼見中。持戒報者，昔持戒梵
X30n0605_p0727c23║行共顯無漏，灰身滅智無人受此果報。今日梵行
X30n0605_p0727c24║能得無漏，即了因取果義。持戒即緣因義。得清淨
X30n0605_p0728a01║眼所見理，即正因義。我等真是聲聞者，即大乘真
X30n0605_p0728a02║位也。十信能以一音徧滿三千界，似道未真入十
X30n0605_p0728a03║住，即是真也。真阿羅漢有三義，此中但舉應供一
X30n0605_p0728a04║義。若不生變易殺通別惑，是不生殺賊義。堪為十
X30n0605_p0728a05║界福田，即應供義。△二、歎佛恩深
X30n0605_p0728a06║世尊大恩，以希有事，憐愍教化，利益我等，無量億劫，
X30n0605_p0728a07║誰能報者？手足供給，頭頂禮敬，一切供養，皆不能報。
X30n0605_p0728a08║若以頂戴，兩肩荷負，於恒沙劫，盡心恭敬。又以美饍，
X30n0605_p0728a09║無量寶衣，及諸臥具，種種湯藥，牛頭栴檀，及諸珍寶，
X30n0605_p0728a10║以起塔廟，寶衣布地，如斯等事，以用供養，於恒沙劫，
X30n0605_p0728a11║亦不能報。諸佛希有，無量無邊，不可思議，大神通力，
X30n0605_p0728a12║無漏無為，諸法之王，能為下劣，忍于斯事，取相凡夫，
X30n0605_p0728a13║隨宜為說。諸佛於法，得最自在，知諸眾生，種種欲樂，
X30n0605_p0728a14║及其志力，隨所堪任，以無量喻，而為說法。隨諸眾生，
X30n0605_p0728a15║宿世善根，又知成熟，未成熟者，種種籌量，分別知已，
X30n0605_p0728a16║於一乘道，隨宜說三。
X30n0605_p0728a17║此十三行，歎佛恩深難報。世尊大恩者，章安云：一
X30n0605_p0728a18║者、如來始建慈悲，拔六道苦，與四聖樂，普十法界，
X30n0605_p0728a19║入四弘中，此即如來室之恩也。二者、如來行菩薩
X30n0605_p0728a20║道，示教利喜，曾教大乘，雖復中忘，智願不失，葢如
X30n0605_p0728a21║來室清涼溫煖，大慈與樂之恩也。三者、眾生遭苦，
X30n0605_p0728a22║視父而已，佛伺其宜，如犢逐母，備行六度，以利眾
X30n0605_p0728a23║生，葢如來室遮寒障熱，即大悲拔苦之恩也。四者、
X30n0605_p0728a24║佛成道已，應受無為寂滅之樂，而隱其神德，用貧
X30n0605_p0728b01║所樂法，五戒十善，冷水灑面，令得醒悟，葢是佛衣，
X30n0605_p0728b02║即遮貪欲熱之恩也。五者、示老比丘像，方便附近，
X30n0605_p0728b03║與一日價，葢亦是佛衣，即除見寒愛熱之恩也。六
X30n0605_p0728b04║者、過是已後，心相體信，彈訶貶斥，恥小慕大，葢是
X30n0605_p0728b05║佛衣，即遮其醜陋之恩也。七者、命領家業，金銀庫
X30n0605_p0728b06║藏，皆悉令知，葢是佛衣，即與我莊嚴之恩也。八者、
X30n0605_p0728b07║會親族，定父子，付以家業，無上寶聚，不求自得，此
X30n0605_p0728b08║葢如來座之恩也。其次，九之與十，既坐座已，身意
X30n0605_p0728b09║泰然，快得安隱，以佛道聲，令一切聞，一切天人，普
X30n0605_p0728b10║於其中，應受供養，葢如來座令我具足，即自行化
X30n0605_p0728b11║他之恩也。世尊大恩，兩肩荷負，所不能報者，葢謂
X30n0605_p0728b12║此也。牛頭栴檀者，華嚴云：出離垢山，若用塗身，火
X30n0605_p0728b13║不能燒。又正法念經云：北洲有山，名曰高山，高山
X30n0605_p0728b14║之峰，多有牛頭栴檀。以此山峰，狀如牛頭，所以栴
X30n0605_p0728b15║檀，從茲得名。已上釋信解品竟。總上第二卷文畢。
X30n0605_p0728b16║
X30n0605_p0728b17║科註妙法蓮華經卷第四