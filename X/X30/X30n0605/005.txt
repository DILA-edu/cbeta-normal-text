X30n0605_p0728b18║
X30n0605_p0728b19║
X30n0605_p0728b20║科註妙法蓮華經卷第五
X30n0605_p0728b21║
X30n0605_p0728b22║宋　柯山金谿棲雲沙門　守倫　註
X30n0605_p0728b23║明　玉谿菩提菴沙門　法濟　參訂
X30n0605_p0728b24║　　吳興瓶城居士　閔夢得　較刻
X30n0605_p0728c01║△四、藥草喻品二：初、申品目。
X30n0605_p0728c02║妙法蓮華經藥艸喻品第五
X30n0605_p0728c03║此品明如來之述成。文中有具山川雲雨等喻，獨
X30n0605_p0728c04║以藥草標名者，何也？應知土地是能生，雲雨是能
X30n0605_p0728c05║潤，草木是所生所潤。其所生所潤通皆有用，而藥
X30n0605_p0728c06║草用強，因此標名也。然有漏諸善悉能除惡，而無
X30n0605_p0728c07║漏為最。於無漏眾中，四大弟子以譬領佛，譬深會
X30n0605_p0728c08║聖心，所以佛讚善哉甚為希有，述其得解以喻其
X30n0605_p0728c09║人，故稱藥草喻品。夫藥草叢育日久，一蒙雲雨，扶
X30n0605_p0728c10║蔬暐曄，牙莖豐蔚於外，力用充潤於內，譬諸無漏
X30n0605_p0728c11║住最後身有餘涅槃，更不願求無上佛道。今得聞
X30n0605_p0728c12║經，自乘佛乘，兼以運人。文云：我等今日真是聲聞。
X30n0605_p0728c13║以佛道聲令一切聞，內外自他具勝力用，故稱藥
X30n0605_p0728c14║草喻品。應知藥草能除四大風冷，補養五臟，還年
X30n0605_p0728c15║駐色。今蒙雲雨，忽成藥王，餌之徧治眾病，變體成
X30n0605_p0728c16║仙，譬諸無漏聞經，破無明惑，開佛知見。文云：我等
X30n0605_p0728c17║今日真是佛子。無上寶聚不求自得，如佛子所應
X30n0605_p0728c18║得者皆已得之，面於佛前得授記莂，嘉著稱微，故
X30n0605_p0728c19║言藥草喻品也。應知前一番是師弟領述世界悉
X30n0605_p0728c20║檀意，次一番生善是為人意，其次一番是對治第
X30n0605_p0728c21║一義兩悉檀意也，是名因緣釋品也。若約世典釋
X30n0605_p0728c22║藥草者，如神農經曰：上藥養命，謂五石鍊形，六芝
X30n0605_p0728c23║延年；中藥養性，謂合歡蠲忿，萓草忘憂；下藥治病，
X30n0605_p0728c24║謂大黃除實，當歸止痛也。草者，說文云：百卉之總
X30n0605_p0729a01║名。釋名曰：草，早也，謂望秋先凋。凡質幹不堅，無材
X30n0605_p0729a02║植之用，皆名草也。△二、釋經文，如來述成二：初、略
X30n0605_p0729a03║述成二：初、雙述。善哉！
X30n0605_p0729a04║爾時，世尊告摩訶迦葉及諸大弟子善哉善哉迦葉
X30n0605_p0729a05║善說如來真實功德誠如所言
X30n0605_p0729a06║善哉善哉者此雙述之意一善哉述其兩處領實
X30n0605_p0729a07║一善哉述其兩處領權迦葉善說如來真實功德
X30n0605_p0729a08║者辭致曲巧故言善說皆是佛法故言真實真實
X30n0605_p0729a09║述其實功德述其權誠如所言者印定之旨也。又
X30n0605_p0729a10║華嚴之擬宜，領實也。三藏之誘引，領權也。方等之
X30n0605_p0729a11║體信，般若之領教，俱領權實也。法華之付財，專論
X30n0605_p0729a12║實也。△二領所不及。
X30n0605_p0729a13║如來復有無量無邊阿僧祇功德，汝等若於無量億
X30n0605_p0729a14║劫說不能盡。
X30n0605_p0729a15║述其領所不及也。謂退進、橫豎、亦橫亦豎、非橫非
X30n0605_p0729a16║豎，皆不及也。所以者何？應知大雲普覆，徧荷清涼，
X30n0605_p0729a17║大雨俱霑，無不蒙澤，咸令世間皆得知見未曾有
X30n0605_p0729a18║法。那忽齊教止領二乘得益，不道人天小草，是為
X30n0605_p0729a19║退所不及。又菩薩名上草，亦名小樹、大樹，敷榮鬱
X30n0605_p0729a20║茂，自他饒益，而復不領，是為進所不及。又十法界
X30n0605_p0729a21║同成法界，那忽止領二乘，餘八法界都不涉言，是
X30n0605_p0729a22║為橫所不及。又七方便從淺至深，皆入真實，餘五
X30n0605_p0729a23║方便都不預語，是為豎所不及。又三世利益未曾
X30n0605_p0729a24║暫廢，是為亦橫亦豎所不及。夫山川谿谷，總言一
X30n0605_p0729b01║地，一地能生，未嘗揀擇，攘彼受此。然草木種子皆
X30n0605_p0729b02║依於地，更無餘依。一雲靉靆，無處不密，一雨一味，
X30n0605_p0729b03║不隔枯榮，普潤既同，普得增長。如來平等不可思
X30n0605_p0729b04║議，實不先頓後漸，初三末一，如龍興慶雲，普雨於
X30n0605_p0729b05║一切，身心不降雨，除熱得清涼，是為五乘七方便。
X30n0605_p0729b06║十方三世平等廣大，甚深博遠，不可思議，無有差
X30n0605_p0729b07║別，是為非橫非豎領所不及。然不及之旨，非都頓
X30n0605_p0729b08║奪，特以初心望後心，未窮極地，故云不盡。又初悟、
X30n0605_p0729b09║初阿，亦具後荼功德，但齊教之領，未暇進領橫豎
X30n0605_p0729b10║周徧耳。又權行大士宜應如此。△二、廣述成二：初、
X30n0605_p0729b11║長行，二、偈頌。初文又二：初、述成開三顯一，二、結歎。
X30n0605_p0729b12║初文又二：初、法說二：初、舉法王不虗勸信。
X30n0605_p0729b13║迦葉當知，如來是諸法之王，若有所說，皆不虗也。
X30n0605_p0729b14║此舉法王之勸信。夫世之人王，外無所畏，內不二
X30n0605_p0729b15║言。今出世法王，萬德融明，眾惡已盡，發言誠諦，故
X30n0605_p0729b16║云若有所說，皆不虗也。舊云述中根不虗，獎下根
X30n0605_p0729b17║信受。今言佛法雖多，不出權實，權實之外，更無別
X30n0605_p0729b18║法。而言無量者，此意難信，故舉法王勸信。又為下
X30n0605_p0729b19║大雲譬作本也。△二、正述開三顯一二：初、約教明
X30n0605_p0729b20║開權顯實二：初、約教述開權。
X30n0605_p0729b21║於一切法，以智方便，而演說之。
X30n0605_p0729b22║一切法者，謂七方便為橫，對一實為豎。若言不爾，
X30n0605_p0729b23║何故二萬億佛所，初發大心，中間取小，又流轉五
X30n0605_p0729b24║趣，又十法界？一人尚具，況七方便耶？此法雖多，以
X30n0605_p0729c01║方便波羅蜜照之，罄無不盡，以隨其類音說之，無
X30n0605_p0729c02║不逗會。如為人天說戒善，為二乘說諦緣，為三藏
X30n0605_p0729c03║說事度，為通教說無生，為別教說次第開如來藏，
X30n0605_p0729c04║是名約教述領開權也。△二、約教述顯實。
X30n0605_p0729c05║其所說法，皆悉到於一切智地。
X30n0605_p0729c06║是約教述顯實。皆悉到於一切智地。地者，實相也。
X30n0605_p0729c07║究竟非二，故名一也。其性廣博，故名切也。寂而常
X30n0605_p0729c08║照，故名智也。無住之本，立一切法，故名為地。此約
X30n0605_p0729c09║圓教實說也。凡有所說，皆令眾生到此智地。例如
X30n0605_p0729c10║大品，廣歷諸法，皆摩訶衍。衍即大乘，乘即實相，實
X30n0605_p0729c11║相即是一切智地。上文云唯此一事實，指此地也。
X30n0605_p0729c12║餘二則非真，指七方便也。此約頓漸二教，述其開
X30n0605_p0729c13║權顯實也。△二、約智述開權顯實二：初、約智述開
X30n0605_p0729c14║權。
X30n0605_p0729c15║如來觀知一切諸法之所歸趣，亦知一切眾生深心
X30n0605_p0729c16║所行，通達無礙。
X30n0605_p0729c17║觀一切法所歸趣者，是能照權也。究盡明了者，能
X30n0605_p0729c18║照實也。二智所照，偏圓兩境，通達無礙，故能說權
X30n0605_p0729c19║實二教。此舉智釋教也。知所歸趣是識藥，深心所
X30n0605_p0729c20║行是知病。病藥俱是權法，權法各有所趣。戒善等，
X30n0605_p0729c21║近趣人天。若作遠緣，低頭舉手，遠趣佛果。念處道
X30n0605_p0729c22║品等，近趣涅槃。若作福德莊嚴，汝等所行，是菩薩
X30n0605_p0729c23║道，遠趣寶所。乃至六度通別等法，近遠歸趣，途轍
X30n0605_p0729c24║不同。又戒善是人天藥，諦緣度是三乘人藥，乃至
X30n0605_p0730a01║通別等亦可解。深心所行有二種：一者深心著於
X30n0605_p0730a02║依正，二者著所執法。著依正者，起深重十惡，障人
X30n0605_p0730a03║天乘。著所執法者，起四倒、三道、六蔽、四住、五住等，
X30n0605_p0730a04║障四聖乘。當知深心病相不同，權智照之，通達無
X30n0605_p0730a05║礙。此約智述開權也。△二、約智述顯實。
X30n0605_p0730a06║又於諸法，究盡明了，示諸眾生，一切智慧。
X30n0605_p0730a07║是約智述顯實，實智所照也。一切權法無不入實，
X30n0605_p0730a08║故言究盡。佛眼所見，故言明。實智所知，故言了。若
X30n0605_p0730a09║此智照此藥、此病，不照彼藥、彼病，又彼智照彼不
X30n0605_p0730a10║能照，此種別不同者，權智照也。若一智徧照一切
X30n0605_p0730a11║藥、一切病者，實智照也。能示眾生如此圓融境智，
X30n0605_p0730a12║故言一切智慧也。又一切法者，謂十法界也。十界
X30n0605_p0730a13║各各相欲不同，各護果報歸趣亦異。知諸法盡者，
X30n0605_p0730a14║名知病。知一切深心所著者，名知藥。以其藥有深
X30n0605_p0730a15║淺耳。大品云：如實知貪欲心、瞋、癡心，以如實智知，
X30n0605_p0730a16║名知深心。如理通達，無有障礙。若戒、善、諦、緣、度等
X30n0605_p0730a17║一切法藥，悉用如實智知者，名通達無礙。又上權
X30n0605_p0730a18║智文中言通達無礙者，是約權論實。今實智又於
X30n0605_p0730a19║諸法者，是約實論權。二文互現者，此明實是權實，
X30n0605_p0730a20║權是實權，當知究竟非權非實，非差別非不差別。
X30n0605_p0730a21║以智方便，權有差別，悉到智地，則無差別。如地無
X30n0605_p0730a22║差別，草木若干、若干、無若干、無若干、若干。又約心
X30n0605_p0730a23║論法，約法論心，心有諸數，法無諸數，心不離法，法
X30n0605_p0730a24║不離心，無數而數，數而無數，權實亦爾。△二、譬說
X30n0605_p0730b01║二：初、譬說，二、復宗稱歎。初文又二：初、開譬二：初、差
X30n0605_p0730b02║別譬六：初、土地譬。
X30n0605_p0730b03║迦葉！譬如三千大千世界山川、谿谷、土地。
X30n0605_p0730b04║大千世界者，譬眾生世間也。山川、谿谷、土地者，譬
X30n0605_p0730b05║五陰世間也。世界無別法，為山川、谿谷、土地所成；
X30n0605_p0730b06║眾生無別法，為五陰所成。土地既通譬識陰，山川、
X30n0605_p0730b07║谿谷譬四陰，能依草木雖依土地等，土地等非即
X30n0605_p0730b08║草木，草木質幹但名草木，草木種子更無別名，但
X30n0605_p0730b09║取能生之功名種子，所生質幹名草木，皆植根於
X30n0605_p0730b10║地，地則本也。內合習因習果雖依五陰，五陰非即
X30n0605_p0730b11║因果，要依於陰得有習因，增長成辦名習果，因果
X30n0605_p0730b12║依陰而起，則山川、土地譬成，草木、種子受潤增長
X30n0605_p0730b13║譬悉成也。又更顯別譬者，山雖高峻亦有洿隆等
X30n0605_p0730b14║五相，乃至土地雖平亦有丘池等五相，即譬五乘
X30n0605_p0730b15║五陰，山高譬菩薩五陰，川譬支佛，谿譬聲聞，土地
X30n0605_p0730b16║譬天，谷下譬人。一一五陰皆有習因習果所依，猶
X30n0605_p0730b17║如山川、谿谷、土地皆為種子、質、幹等所依也。又用
X30n0605_p0730b18║三千大千世界譬正因之理，通為一切所依。山川、
X30n0605_p0730b19║谿谷、土地譬眾生陰、界、入果報色心也，草木、叢林
X30n0605_p0730b20║譬眾生習因也。此三法不相離，習依陰入，陰入不
X30n0605_p0730b21║出法性，如草木依山川，山川依世界。若約世典而
X30n0605_p0730b22║釋山川、谿谷、土地者，廣雅曰：山，產也，謂能產萬物
X30n0605_p0730b23║也。又說文云：山，宣也，謂宣氣而散生萬物也。川者，
X30n0605_p0730b24║蔡邕月令章句云：眾流注海曰川。釋名曰：川，穿也，
X30n0605_p0730c01║謂穿地而流也。谿者，爾雅云：水注川曰谿。谷者，釋
X30n0605_p0730c02║名曰：覆也，山嵒隱邃之處耳。土者，釋名曰：吐也，謂
X30n0605_p0730c03║吐生萬物也。地者，說文曰：元氣初分，輕清陽為天，
X30n0605_p0730c04║重濁陰為地。△二、草木譬
X30n0605_p0730c05║所生卉木叢林及諸藥艸，種類若干，名色各異。
X30n0605_p0730c06║所生卉木者，卉是草之都名，木是樹之總稱，眾草
X30n0605_p0730c07║成叢、眾樹成林，治病力用勝者稱為藥。如善法中
X30n0605_p0730c08║皆能治惡，而彼無漏善治惑義勝。下卉木中樹林
X30n0605_p0730c09║枝幹覆蔭廣、器用大，故喻二菩薩。種類若干者，五
X30n0605_p0730c10║乘七善因果種子不一，故言若干。如是種類各有
X30n0605_p0730c11║稱謂即是名，各有體相即是色，故言名色各異也。
X30n0605_p0730c12║又種類若干者，種謂種子，類謂流類。若干者，若如
X30n0605_p0730c13║也，干數也。△三密雲譬。
X30n0605_p0730c14║密雲彌布，徧覆三千，大千世界，
X30n0605_p0730c15║密雲彌布者，雲有形色覆蔭，下文有雷聲遠震。覆
X30n0605_p0730c16║蔭譬佛慈悲，形色譬佛應世，雷聲譬佛言教。密雲
X30n0605_p0730c17║即三密也：慈悲即意密，形色即身密，雷聲即口密。
X30n0605_p0730c18║彌布者，徧也。既密又徧，故言彌布。以慈悲熏，應身
X30n0605_p0730c19║說法，徧十方界，故言彌布也。經律異相云：雲有五
X30n0605_p0730c20║色：青者風多，赤火多，黃白地多，黑者水多。有四電
X30n0605_p0730c21║師：東身味，南百主，西阿竭羅，北阿祝藍。四電闘諍，
X30n0605_p0730c22║是故有雷。又地、水、火、風𨷖，故有雷。五事無雨：一、風
X30n0605_p0730c23║起吹，二、火起焦，三、阿修羅手接入海，四、雨師淫亂，
X30n0605_p0730c24║五、國王不理治。雨師瞋，故不雨。言密雲者，周易？小
X30n0605_p0731a01║畜卦云：密雲不雨，自我西郊。正義曰：陽之上昇，陰
X30n0605_p0731a02║能畜止，兩氣相薄，則為雨也。△四、澍雨譬
X30n0605_p0731a03║一時等澍。
X30n0605_p0731a04║一、時等澍者，譬口密八音四辯，宣澍法雨，利潤眾
X30n0605_p0731a05║生。八音者：一、極好；二、柔輭；三、和適；四、尊慧；五、不女；
X30n0605_p0731a06║六、不誤；七、深遠；八、不竭。四辯者：一、義無礙；二、法無
X30n0605_p0731a07║礙；三、辭無礙；四、樂說無礙。△五、受潤譬。
X30n0605_p0731a08║其澤普洽，卉木叢林，及諸藥艸，小根小莖，小枝小葉，
X30n0605_p0731a09║中根中莖，中枝中葉，大根大莖，大枝大葉。
X30n0605_p0731a10║此法雨普潤七種眾生心地所有習因種子，即生
X30n0605_p0731a11║聞慧，名為普洽。根莖枝葉者，信為根，戒為莖，定為
X30n0605_p0731a12║枝，慧為葉，其次第相資，故譬此四也。小根莖等，即
X30n0605_p0731a13║人天信戒；中根莖等，即二乘信戒定慧；大根莖等，
X30n0605_p0731a14║即菩薩信戒定慧也。△六、增長譬。
X30n0605_p0731a15║諸樹大小，隨上中下，各有所受。一雲所雨，稱其種性，
X30n0605_p0731a16║而得生長，華果敷實。
X30n0605_p0731a17║此更復略疊明草木隨分受潤習報兩因，善法既
X30n0605_p0731a18║蒙法雨，習報兩果各得增長。稱其種性者，明施權
X30n0605_p0731a19║稱機，小者不過分，大者不減少，即是七種習報兩
X30n0605_p0731a20║因也。華果敷實者，習報二果也。又云增長即三義，
X30n0605_p0731a21║稱其種性即是增長之由，由說教稱機也。各得增
X30n0605_p0731a22║長正明增長，華果敷榮者，即增長之相也。△二、無
X30n0605_p0731a23║差別譬。
X30n0605_p0731a24║雖一地所生，一雨所潤，而諸艸木各有差別。
X30n0605_p0731b01║此無差別譬顯於一實。此有三：一者、一地所生，道
X30n0605_p0731b02║前心地；所生終因，道後智地。二者、一雲所雨，一音
X30n0605_p0731b03║所宣，一乘法門開發道中五種善根，終是一音平
X30n0605_p0731b04║等之教。三者、三草二木稟益，不自覺知五種善根
X30n0605_p0731b05║蒙佛法雨隨分增長，亦不自知五種之因皆依一
X30n0605_p0731b06║佛性，亦不自知五乘之教皆是大乘，亦不自知同
X30n0605_p0731b07║歸佛慧，唯有如來乃能知之也。△二、合譬二：初、合
X30n0605_p0731b08║差別譬二：初、正合六：初、合第三密雲。
X30n0605_p0731b09║迦葉！當知如來亦復如是，出現於世如大雲起，以大
X30n0605_p0731b10║音聲普徧世界天、人、阿修羅，如彼大雲徧覆三千大
X30n0605_p0731b11║千國土。
X30n0605_p0731b12║合譬次第者，明如來應世則八音說法，說法即有
X30n0605_p0731b13║受化眾生，眾生聞法各霑道潤，得潤是同不無差
X30n0605_p0731b14║別。增長第一合密雲，先舉佛身密合雲有形，後舉
X30n0605_p0731b15║佛口密合雲有聲，如來亦復如是出現於世，即是
X30n0605_p0731b16║正合應身出世也。如大雲起，即舉譬帖合，明如來
X30n0605_p0731b17║大慈現身覆育一切。以大音聲者，即是舉佛口密
X30n0605_p0731b18║合雲有聲也。天人阿修羅者，別舉三善道稟口密
X30n0605_p0731b19║之益也，即是三乘根性三十子別稟聲益也。如彼
X30n0605_p0731b20║大雲，即舉譬帖合雲有聲。徧覆大千者，通舉一切
X30n0605_p0731b21║皆是佛子，俱蒙口密益也。或時但合五譬，將普徧
X30n0605_p0731b22║世界下，兼合世界土地也。世界即是國土世間，天
X30n0605_p0731b23║人修羅即是假名五陰世間，假名合上世界，五陰
X30n0605_p0731b24║合上山川谿谷也。△二、合第四、澍雨譬二：初、標章
X30n0605_p0731c01║門。
X30n0605_p0731c02║於大眾中而唱是言：我是如來、應供、正徧知、明行足、
X30n0605_p0731c03║善逝、世間解、無上士、調御丈夫、天人師、佛、世尊，未度
X30n0605_p0731c04║者令度，未解者令解，未安者令安，未涅槃者令得涅
X30n0605_p0731c05║槃，今世後世如實知之。我是一切知者、一切見者、知
X30n0605_p0731c06║道者、開道者、說道者。
X30n0605_p0731c07║此合上第四澍雨譬。於中先標章門，次勸聽受。章
X30n0605_p0731c08║門有六：一十號，謂如來應供等。二四弘，謂未度令
X30n0605_p0731c09║度等。三三達，謂今世後世等。四一心三智，謂我是
X30n0605_p0731c10║一切知者。五五眼，謂我是一切見者。六三業共智
X30n0605_p0731c11║慧行，知道謂意不護，開道謂身不護，說道謂口不
X30n0605_p0731c12║護，亦稱為導師，謂知道者等也。△二勸受。
X30n0605_p0731c13║汝等天、人、阿修羅眾皆應到此，為聽法故。
X30n0605_p0731c14║汝等天人下，勸物聽受。佛八音詮吐六種法門，從
X30n0605_p0731c15║多為論，勸三善道，宜應往聽法也。△三合第一土
X30n0605_p0731c16║地譬
X30n0605_p0731c17║爾時，無數千萬億種眾生來至佛所而聽法。
X30n0605_p0731c18║攬果報而有眾生，如依山川得有世界等。百千萬
X30n0605_p0731c19║億者，即是十法界眾生也。今正語七方便眾生差
X30n0605_p0731c20║別，配如上說。或從汝等天人者，皆合山川譬也。△
X30n0605_p0731c21║四、合第二草木譬
X30n0605_p0731c22║如來于時，觀是眾生，諸根利鈍，精進懈怠，
X30n0605_p0731c23║于時者，若論漸初，即是鹿苑初說三乘時；若約中
X30n0605_p0731c24║間，處處得論于時也。利鈍者，總判三塗因惡果苦
X30n0605_p0732a01║不能受道名為鈍，七種方便聞教得益名為利。別
X30n0605_p0732a02║判人天但受果報不肯受道名鈍，三乘根性斷惑
X30n0605_p0732a03║出界名為利。又聲聞觀生滅名為鈍，菩薩觀不生
X30n0605_p0732a04║滅名為利。通別圓三教迭論利鈍可知。精進懈怠
X30n0605_p0732a05║者，三途放逸名為怠，人天持五戒十善名為進；人
X30n0605_p0732a06║天不厭苦為怠，二乘怖畏無常為進；二乘貪證不
X30n0605_p0732a07║求作佛為怠，菩薩志求佛道為進。△五合第五受
X30n0605_p0732a08║潤譬。
X30n0605_p0732a09║隨其所堪而為說法，種種無量，皆令歡喜，快得善利。
X30n0605_p0732a10║隨其所堪，即是稱會機宜，無增減之失。歡喜快得
X30n0605_p0732a11║善利，即是各蒙法潤受益也。△六合第六增長。
X30n0605_p0732a12║是諸眾生聞是法已，現世安隱，後生善處，以道受樂，
X30n0605_p0732a13║亦得聞法；既聞法已，離諸鄣礙，於諸法中任力所能，
X30n0605_p0732a14║漸得入道。
X30n0605_p0732a15║現世安隱，後生善處者，即是報因感報果，合華敷
X30n0605_p0732a16║增長。亦得聞法，乃至入道者，即是習因牽習果，合
X30n0605_p0732a17║上果實增長。聞是法已，合上增長之由。現世安隱，
X30n0605_p0732a18║正合增長。後生善處，是合增長之相。佛如大雲，普
X30n0605_p0732a19║覆一切三塗，亦得霑潤增長。如說般若方等，明地
X30n0605_p0732a20║獄得益。又諸經中，亦說龍鳥鬼神等，聞法得道。若
X30n0605_p0732a21║火滅湯冷，即是現世安隱。或生天上人中，即是後
X30n0605_p0732a22║生善處。於天人中修道，即是以道受樂。若人天聞
X30n0605_p0732a23║法持戒，福德扶身，鬼龍不犯，即是現世安隱。或天
X30n0605_p0732a24║還生天，人還生人，或天人互生，即是後生善處。生
X30n0605_p0732b01║能解悟，即是以道受樂。二乘聞法，得有餘涅槃，是
X30n0605_p0732b02║現世安隱。如下文云，是人於所得功德，生滅度想，
X30n0605_p0732b03║我於餘國作佛，更有異名，此人於彼國，得聞是經，
X30n0605_p0732b04║此指方便。有餘之土，是善處。於彼聞經，是以道受
X30n0605_p0732b05║樂。若生身菩薩，聞盧舍那佛說法，得無生忍，即現
X30n0605_p0732b06║世安隱。後生淨滿界，為法身眷屬，即是善處以道
X30n0605_p0732b07║受樂。離諸障礙者，即是現世安隱。任力所能，漸得
X30n0605_p0732b08║入道，即是後世以道受樂也。△二提譬帖合
X30n0605_p0732b09║如彼大雲雨於一切卉木叢林及諸藥艸，如其種性
X30n0605_p0732b10║具足蒙潤各得生長。
X30n0605_p0732b11║此提譬帖合有六意：大雲帖，合形聲兩益。雨於一
X30n0605_p0732b12║切帖，合第二六章法門。卉木叢林帖，合第四受化
X30n0605_p0732b13║眾生。利鈍怠進，習因淺深，如其種性，具足蒙潤帖，
X30n0605_p0732b14║合第五受潤得法利。各得生長帖，合第六現世安
X30n0605_p0732b15║隱增長也。△二、合無差譬二：初、合無差。
X30n0605_p0732b16║如來說法一相一味，所謂解脫相、離相、滅相，究竟至
X30n0605_p0732b17║於一切種智。
X30n0605_p0732b18║一相者，眾生之心同一真如相，是一地也。一味者，
X30n0605_p0732b19║一乘之法同詮一理，是一雨也。昔於一實相方便
X30n0605_p0732b20║開為七相，於一乘法分別說有七教，佛知究竟終
X30n0605_p0732b21║歸一相一味。所謂下，雙釋一相一味。眾生心性即
X30n0605_p0732b22║是性德、解脫、遠離、寂滅三種之相，如來一音說此
X30n0605_p0732b23║三法即是三味，此三相則為境界緣生中道之行，
X30n0605_p0732b24║終則得為一切智果，故言究竟至於一切種智。復
X30n0605_p0732c01║次無差別者，謂一相一味，一相合上一地也。解脫
X30n0605_p0732c02║相者無生死相，離相者無涅槃相，滅相者無相亦
X30n0605_p0732c03║無相，唯有實相故名一相。一相即無住，本立一切
X30n0605_p0732c04║法，無住無相即無差別也。立一切法即有差別，差
X30n0605_p0732c05║別如卉木，無差別如一地，地雖無差別而能生桃
X30n0605_p0732c06║李卉木差別等異，桃李卉木雖差而同是一堅相。
X30n0605_p0732c07║若知地具桃李，即識實中有權，解無差別即是差
X30n0605_p0732c08║別。若知桃李堅相，即識權中有實，解差別即是無
X30n0605_p0732c09║差別。以是義故，以一相合上一地譬也。一味即是
X30n0605_p0732c10║實教，純一無雜，例一相可解。解脫相者，無分段變
X30n0605_p0732c11║易二邊業縛也。離相者，得中道智慧，此慧能遠離
X30n0605_p0732c12║二邊無所著。滅相者，二邊因滅得有餘涅槃，二邊
X30n0605_p0732c13║果滅得無餘涅槃故也。究竟至於一切種智者，若
X30n0605_p0732c14║得二邊滅相，即是通別二惑，盡入佛之知見，以一
X30n0605_p0732c15║切種智心中行般若，初發畢竟二不別，此即佛慧
X30n0605_p0732c16║也。△二、合差別五：初、眾生不知。
X30n0605_p0732c17║其有眾生聞如來法，若持、讀誦、如說修行，所得功德
X30n0605_p0732c18║不自覺知。
X30n0605_p0732c19║其有眾生者，舉不知之人。法，謂聞一音之法。持說
X30n0605_p0732c20║者，是正明不知持說不同、修行各異。人天作戒善
X30n0605_p0732c21║之解，三乘作諦緣度解，解既不同即是差別。所得
X30n0605_p0732c22║功德不自覺知者，此明五人雖各稟教，不知佛是
X30n0605_p0732c23║一味無差之教，亦不知七種方便各各作解，而各
X30n0605_p0732c24║執己解為實，此則不知於權亦不識實，即是差別
X30n0605_p0733a01║不自覺知也。△二、如來能知四：初、約四法知。
X30n0605_p0733a02║所以者何？唯有如來知此眾生種相體性。
X30n0605_p0733a03║約四法者，謂種、相、體、性。種者，三道是三德種。淨名
X30n0605_p0733a04║云：一切煩惱之儔為如來種。此明由煩惱道即有
X30n0605_p0733a05║般若。又云：五無間業皆生解脫相。此由不善即有
X30n0605_p0733a06║善法。解脫一切眾生即涅槃相不可復滅，此即生
X30n0605_p0733a07║死為法身。此就相對論種。若就類論種者，一切低
X30n0605_p0733a08║頭舉手悉是解脫種，一切世智三乘解心即般若
X30n0605_p0733a09║種，夫有心者皆當作佛即法身種。諸種差別如來
X30n0605_p0733a10║悉能知，一切種秖是一種即是無差別如來亦能
X30n0605_p0733a11║知，差別即無差別、無差別即差別如來亦能知。然
X30n0605_p0733a12║相、體、性三，約十界、十如中釋。若論差別者，即十界
X30n0605_p0733a13║相也；若論無差別者，即一佛界相也。差別、無差別，
X30n0605_p0733a14║如來能知；差即無差、無差即差，如來亦能知。體、性
X30n0605_p0733a15║例然，可解。△二、約三法知三：初、三慧境。
X30n0605_p0733a16║念何事？思何事？修何事？
X30n0605_p0733a17║三法者，即是聞、思、修三慧也。念何事者，是明三慧。
X30n0605_p0733a18║用念取於所念之事，即是三慧境。△二、三慧體。
X30n0605_p0733a19║云何念？云何思？云何脩？
X30n0605_p0733a20║云何念者？念是記錄所聞之法，正是念慧之體。△
X30n0605_p0733a21║三、三慧因緣。
X30n0605_p0733a22║以何法念？以何法思？以何法修？
X30n0605_p0733a23║以何法念下即是三慧，取境聞法是其因緣。又三
X30n0605_p0733a24║慧境智因緣合故得有三法，復名因緣也。如此三
X30n0605_p0733b01║乘三慧，昔謂境體因緣有異即是差別，若入圓妙
X30n0605_p0733b02║三慧即無差別，此有差別無差別如來能知。又差
X30n0605_p0733b03║即無差、無差即差，如來亦能知。△三、約二法知。
X30n0605_p0733b04║以何法得何法？
X30n0605_p0733b05║二法者，謂因果之二法。以何法即是因？得何法即
X30n0605_p0733b06║是果？五乘之因各得其果，即是差別。眾生如、佛如，
X30n0605_p0733b07║一如無二如，唯是一因一果，即無差別。差別無差
X30n0605_p0733b08║別，如來能知。差即無差，無差即差，如來亦能知。△
X30n0605_p0733b09║四、約一法知。
X30n0605_p0733b10║眾生住於種種之地，唯有如來如實見之，明了無礙。
X30n0605_p0733b11║七方便住於七位，故言種種之地，此即差別。如來
X30n0605_p0733b12║用如實佛眼見之，如眾流入海，失於本味，則無差
X30n0605_p0733b13║別。隨他意語，以智方便而演說之，則如來能知差
X30n0605_p0733b14║別。其所說法，皆悉到於一切智地，則如來能知無
X30n0605_p0733b15║差別也。△三、舉譬帖合。
X30n0605_p0733b16║如彼卉木叢林諸藥艸等，而不自知上中下性。
X30n0605_p0733b17║此舉譬帖合。眾生不知，喻彼七方便人各不自知
X30n0605_p0733b18║有上下，以其不知故，所以顯於如來唯能耳。△四、
X30n0605_p0733b19║疊前總結能知。
X30n0605_p0733b20║如來知是一相一味之法，所謂解脫相、離相、滅相、究
X30n0605_p0733b21║竟涅槃常寂滅相，終歸於空。
X30n0605_p0733b22║一相一味如前釋。一相一味解脫離滅等為緣分
X30n0605_p0733b23║別，即是一中無量。究竟涅槃終歸於空，即是無量
X30n0605_p0733b24║中一。此是疊前重釋無差別也。何者？一相一味解
X30n0605_p0733c01║脫離滅若是二乘法體，猶是差別言宣。今作大乘
X30n0605_p0733c02║究竟涅槃終歸於空，即通無差別。究竟涅槃結前
X30n0605_p0733c03║諸句，皆非二乘有餘無餘，乃是究竟之涅槃。常寂
X30n0605_p0733c04║滅相者，結前諸句非是小乘寂滅，乃是常住寂滅。
X30n0605_p0733c05║上文云諸法從本來常自寂滅相，即此義也。終歸
X30n0605_p0733c06║於空者，非是灰斷之空，乃是中道第一義空，葢鄭
X30n0605_p0733c07║重抵掌揀實異權耳。△五、釋疑。
X30n0605_p0733c08║佛知是已，觀眾生心欲而將護之，是故不即為說一
X30n0605_p0733c09║切種智。
X30n0605_p0733c10║此斷物疑。佛昔既知始末皆一，何不鹿苑即為說
X30n0605_p0733c11║實？釋云：觀眾生心，欲隨三悉檀而將護之，恐其誹
X30n0605_p0733c12║謗，故不即為說一切種智。△二、結歎。　二、復宗稱
X30n0605_p0733c13║歎二：初、述歎。
X30n0605_p0733c14║汝等迦葉甚為希有，能知如來隨宜說法，能信能受。
X30n0605_p0733c15║先歎希有者，凡夫有反復聞能得益，菩薩是已事
X30n0605_p0733c16║解不多奇，今二乘無為正位能捨證入實，甚為希
X30n0605_p0733c17║有。能知隨喜說法者，述其能領開三。次言能信受
X30n0605_p0733c18║者，即述其領顯一也。△二、釋歎。
X30n0605_p0733c19║所以者何？諸佛世尊隨宜說法，難解難知。
X30n0605_p0733c20║所以者何是釋述意，明佛於一道說三深玄難解，
X30n0605_p0733c21║而汝能信也。章安問：前文云如來復有無量功德，
X30n0605_p0733c22║汝等說不能盡，後文云汝等甚為希有，然佛恩普
X30n0605_p0733c23║被猶如雲雨靡不覆潤，佛恩普載猶如大地靡不
X30n0605_p0733c24║生成，豈為一機一方而已，故言汝等說不能盡。然
X30n0605_p0734a01║佛恩雖普，眾生日用不自覺知，如三草二木植根
X30n0605_p0734a02║乎地稟潤乎雨而不能知，汝等能知始終十恩甚
X30n0605_p0734a03║為希有。未度令度等，述知佛四弘誓恩也。現世安
X30n0605_p0734a04║隱後生善處以道受樂，述知大慈與樂恩也。既聞
X30n0605_p0734a05║法已離諸障礙，任力所能漸得入道，述知大悲拔
X30n0605_p0734a06║苦恩也。輪王釋梵是小藥草，述知勸善除熱惱恩
X30n0605_p0734a07║也。知無漏法能得涅槃及緣覺證是中藥草，述知
X30n0605_p0734a08║除諸熱見愛恩也。上草小樹是為恥小慕大，述知
X30n0605_p0734a09║遮醜恩也。大樹是述其莊嚴之恩，其最實事一地
X30n0605_p0734a10║一雨，述知付財坐座身心法財自在安樂恩也。葢
X30n0605_p0734a11║佛述其差別歎者，此歎十恩文盡此矣。若述無差
X30n0605_p0734a12║別歎者，即是一大恩也。
X30n0605_p0734a13║爾時，世尊欲重宣此義，而說偈言：
X30n0605_p0734a14║△二、偈頌二：初、頌法說二：初、頌先舉法王勸信。
X30n0605_p0734a15║破有法王，出現世間。
X30n0605_p0734a16║今初，二句頌法王勸信不虗。然破有之義者，如來
X30n0605_p0734a17║出興五濁，隨大小機興頓漸化，意令眾生破除二
X30n0605_p0734a18║十五有生死之業，亦破變易潤生之因，使證最上
X30n0605_p0734a19║之道。又有者，因果不亡為有，如來已破此有為法
X30n0605_p0734a20║中王，故云破有法王也。△二、頌開三顯一二：初、頌
X30n0605_p0734a21║約教開顯二：初、頌約教開權。
X30n0605_p0734a22║隨眾生欲種種說法
X30n0605_p0734a23║此一行半頌約教隨眾生欲種種說法者，所謂七
X30n0605_p0734a24║方便人各各性欲，不同如來善權智力，遂彼堪任
X30n0605_p0734b01║隨宜為說。此頌開權也。△二、頌約教顯實。
X30n0605_p0734b02║如來尊重智慧深遠久默斯要不務速說。
X30n0605_p0734b03║如來尊重智慧深遠者此頌顯實也久默斯要者
X30n0605_p0734b04║則四十餘年祕而不談。不務速說者，以機未堪，故
X30n0605_p0734b05║不應遽爾示之也。△二、頌約智開顯二：初、頌約智
X30n0605_p0734b06║開權。
X30n0605_p0734b07║有智若聞則能信解，無智疑悔則為永失。
X30n0605_p0734b08║此二行頌約智開顯也。初一行是頌釋權智。△二、
X30n0605_p0734b09║頌約智顯實。
X30n0605_p0734b10║是故，迦葉！隨力為說，以種種緣令得正見。
X30n0605_p0734b11║次一行，是頌釋實智。隨種種緣，說種種教，悉令得
X30n0605_p0734b12║其大乘正見。自此之前，皆名邪見。此頌是如來四
X30n0605_p0734b13║悉意。破有法王，即對治意。隨眾生欲，即世界意。智
X30n0605_p0734b14║聞信解，疑悔永失，是為人意。令得正見，即第一義
X30n0605_p0734b15║意。前三悉檀，即頌上以智方便而為演說。令得正
X30n0605_p0734b16║見，即頌上到一切智地也。△二、頌譬說二：初、頌開
X30n0605_p0734b17║譬，二、頌合譬。初文又二：初、頌差別譬六：初、頌第三
X30n0605_p0734b18║密雲。
X30n0605_p0734b19║迦葉當知，譬如大雲起於世間，徧覆一切，慧雲含潤，
X30n0605_p0734b20║電光晃曜，雷聲遠震，令眾悅豫，日光揜蔽，地上清涼，
X30n0605_p0734b21║靉靆垂布，如可承攬。
X30n0605_p0734b22║此九行半頌差別。譬慧雲含潤者，雲譬應身，應身
X30n0605_p0734b23║隨智慧行故言慧雲，能具十二部法故言含潤。若
X30n0605_p0734b24║應身不說法如須扇多多寶者，此雲不含潤也。身
X30n0605_p0734c01║放大光如雷耀，口震四辯如雷聲，使九十五種邪
X30n0605_p0734c02║光不現故言揜蔽，除九十八種惱熱如地上清涼。
X30n0605_p0734c03║如可承攬者，應身降世似同三有，有心往取實不
X30n0605_p0734c04║可得，承攬乃撮取之貌。△二頌第四澍雨。
X30n0605_p0734c05║其雨普等，四方俱下，流澍無量，率土充洽。
X30n0605_p0734c06║八音四辯，宣澍法雨，一時俱聞，故曰四方。等亦四
X30n0605_p0734c07║等，即是慈悲喜捨四無量心，為四方耳。凡有心者，
X30n0605_p0734c08║皆蒙利潤，故言率土充洽。此則成上又成下，山川
X30n0605_p0734c09║譬也。又率土者，詩云：溥天之下，莫非王土。率土之
X30n0605_p0734c10║濵，莫非王臣。註曰：溥，大。率，循也。濵，涯也。葢言王之
X30n0605_p0734c11║土地廣也。今法王統王大千，是亦廣也。△三頌第
X30n0605_p0734c12║一土地山川。
X30n0605_p0734c13║山川險谷
X30n0605_p0734c14║山川險谷者，頌上第一土地，即是七方便。眾生五
X30n0605_p0734c15║陰，今蒙法雨，身口柔輭，如土地得澤也。△四頌第
X30n0605_p0734c16║二草木。
X30n0605_p0734c17║幽邃所生，卉木藥艸。
X30n0605_p0734c18║幽䆳所生者，頌上第二眾生習因差別譬。眾生久
X30n0605_p0734c19║遠所植習因，隱在陰界入內故言幽邃，今蒙法雨
X30n0605_p0734c20║悉得開發故言所生。△五頌第五受潤。
X30n0605_p0734c21║大小諸樹，百穀苗稼，甘蔗蒲萄，雨之所潤，無不豐足。
X30n0605_p0734c22║乾地普洽，藥木並茂。其雲所出，一味之水，艸木叢林，
X30n0605_p0734c23║隨分受潤。
X30n0605_p0734c24║百糓語通，今取五糓譬五乘能生百善也。甘蔗蒲
X30n0605_p0735a01║蔔譬定慧，乾地普洽譬未信令信也。百糓苗稼者，
X30n0605_p0735a02║楊泉物理論云：糓氣勝元氣，其人肥而不壽，養生
X30n0605_p0735a03║之術常使糓氣少則病不生。五糓者，黍稷麻稻麥
X30n0605_p0735a04║也，糓實也，此五成於實故云也。又梁者黍稷之總
X30n0605_p0735a05║名，稻者粳糯之總名，菽者眾豆之總名，此三各有
X30n0605_p0735a06║二十為六十也。蔬菓之實助糓各有二十為四十，
X30n0605_p0735a07║仍前六十為百糓。苗稼者，說文云：草生於田者。蒼
X30n0605_p0735a08║頡篇云：禾之未秀者也。又種曰稼，斂曰穡。甘蔗蒲
X30n0605_p0735a09║萄者，記云：甘蔗質一以表定，蒲萄形多以對慧。博
X30n0605_p0735a10║物志云：張騫使西域還得蒲萄胡桃等。餘譬如文
X30n0605_p0735a11║可解。△六頌第六增長。
X30n0605_p0735a12║一切諸樹，上中下等，稱其大小，各得生長。根莖枝葉，
X30n0605_p0735a13║華果光色，一雨所及，皆得鮮澤。
X30n0605_p0735a14║△二、頌無差別。
X30n0605_p0735a15║如其體相，性分大小，所潤是一，而各滋茂。
X30n0605_p0735a16║此一行頌無差別譬。上文有三，此中略不頌一地，
X30n0605_p0735a17║而所生兼之。如其體相性分大小者，此頌所生所
X30n0605_p0735a18║潤也。所潤是一者，此頌能潤，則是頌無差別也。而
X30n0605_p0735a19║各滋茂者，此頌差別不自知也。△二、頌合譬二：初、
X30n0605_p0735a20║頌合差別譬，二、頌合無差譬。初文又六：初、頌合密
X30n0605_p0735a21║雲二：初、頌合密雲。
X30n0605_p0735a22║佛亦如是，出現於世。
X30n0605_p0735a23║此一行頌合密雲譬，上兩句以身合雲。△二頌舉
X30n0605_p0735a24║譬帖合。
X30n0605_p0735b01║譬如大雲，普覆一切。
X30n0605_p0735b02║下兩句舉譬帖合也。△二、頌合澍兩譬二：初、頌合
X30n0605_p0735b03║標章二：初、頌十號。
X30n0605_p0735b04║既出于世為諸眾生分別演說諸法之實大聖世尊
X30n0605_p0735b05║於諸天人一切眾中而宣是言我為如來兩足之尊
X30n0605_p0735b06║出于世間猶如大雲。
X30n0605_p0735b07║此八行半頌合澍雨譬先標章次勸聽受初三行
X30n0605_p0735b08║略頌十號文略而義含出世者即無上士及佛也
X30n0605_p0735b09║為諸眾生分別演說者即正徧知明行足也。世尊，
X30n0605_p0735b10║即第十號也。於天人中者，即調御丈夫及天人師
X30n0605_p0735b11║也。如來，即第一號也。來善去善而兼於善逝，又出
X30n0605_p0735b12║于世間者，即世間解也。△二頌四弘。
X30n0605_p0735b13║充潤一切，枯槁眾生，皆令離苦，得安隱樂。世間之樂，
X30n0605_p0735b14║及涅槃樂，
X30n0605_p0735b15║次從充潤一切下有一行半，是頌四弘充潤一切。
X30n0605_p0735b16║枯槁眾生者，即是眾生無邊誓願度也。皆令離苦
X30n0605_p0735b17║者，皆令離因果之苦，此即煩惱無數誓願斷也。得
X30n0605_p0735b18║安隱樂世間之樂者，即法門無量誓願學也。及涅
X30n0605_p0735b19║槃樂者，即佛道無上誓願成也。五乘咸有世間之
X30n0605_p0735b20║樂，皆令得於第一之樂也。△二、頌合勸聽受。
X30n0605_p0735b21║諸天人眾，一心善聽，皆應到此，覲無上尊。我為世尊，
X30n0605_p0735b22║無能及者，安隱眾生，故現於世。為大眾說，甘露淨法，
X30n0605_p0735b23║其法一味，解脫涅槃。以一妙音，演暢斯義，常為大乘，
X30n0605_p0735b24║而作因緣。
X30n0605_p0735c01║次勸聽受中自有二意：初兩行，先歎佛；次從為大
X30n0605_p0735c02║眾說者，顯能說人尊故所說法妙，七善無不歸於
X30n0605_p0735c03║一乘，故勸聽受也。此舉無差以釋差別。△三頌合
X30n0605_p0735c04║土地山川。
X30n0605_p0735c05║我觀一切，普皆平等，無有彼此，愛憎之心。我無貪著，
X30n0605_p0735c06║亦無限礙，恒為一切，平等說法。如為一人，眾多亦然，
X30n0605_p0735c07║常演說法，曾無他事。去來坐立，終不疲厭，充足世間，
X30n0605_p0735c08║如雨普潤。
X30n0605_p0735c09║此四行合上山川譬。山川譬七種五陰眾生，如雨
X30n0605_p0735c10║等澍不擇谿谷，佛平等說故無彼此，有機為此無
X30n0605_p0735c11║機為彼，植善為愛造逆為憎，佛事為自魔事為他，
X30n0605_p0735c12║應初為來應後為去，入實為坐出權為立。佛觀眾
X30n0605_p0735c13║生若此，即是等雨山川之意，頌上無數億種眾生
X30n0605_p0735c14║來至佛所而聽法也。△四頌合草木。
X30n0605_p0735c15║責賤上下，持戒毀戒，威儀具足，及不具足，正見邪見，
X30n0605_p0735c16║利根鈍根，等雨法雨，而無懈倦。
X30n0605_p0735c17║此二行頌上第四如來于時觀是眾生諸根利鈍，
X30n0605_p0735c18║以合第二所生草木叢林也。貴賤上下者，約七方
X30n0605_p0735c19║便人傳傳而作譬也。貴賤上下約位也，持戒毀戒
X30n0605_p0735c20║約行也，利根鈍根約習也，亦須具歷五乘七善展
X30n0605_p0735c21║轉說之。△五、頌合受潤三：初、總明受潤。
X30n0605_p0735c22║一切眾生，聞我法者，隨力所受，住於諸地。
X30n0605_p0735c23║此一行，總明受潤也。頌上種種無量，皆令歡喜之
X30n0605_p0735c24║意。△二、別明受潤五：初、小草。
X30n0605_p0736a01║或處人天，轉輪聖王，釋梵諸王，是小藥艸。
X30n0605_p0736a02║此七行，別明受潤也。初一行，明人天俱未斷惑，合
X30n0605_p0736a03║為小草。△二中草
X30n0605_p0736a04║知無漏法，能得涅槃。起六神通，及得三明。獨處山林，
X30n0605_p0736a05║常行禪定。得緣覺證，是中藥艸。
X30n0605_p0736a06║次知無漏法去，有兩行，明二乘俱有斷證，合為中
X30n0605_p0736a07║草。△三上草
X30n0605_p0736a08║求世尊處，我當作佛，行精進定，是上藥艸。
X30n0605_p0736a09║三、求世尊去，有一行明六度菩薩志求作佛，化他
X30n0605_p0736a10║勝二乘，獨為上草。△四小樹。
X30n0605_p0736a11║又，諸佛子！專心佛道，常行慈悲，自知作佛決定無疑，
X30n0605_p0736a12║是名：小樹。
X30n0605_p0736a13║四、又諸子去，有一行半，明通教。已斷通惑，誓扶餘
X30n0605_p0736a14║習，涉有化他，望下為優，比上為劣，故名小樹。△五
X30n0605_p0736a15║大樹。
X30n0605_p0736a16║安住神通轉不退輪，度無量億百千眾生，如是菩薩
X30n0605_p0736a17║名為大樹。
X30n0605_p0736a18║五、安住神通去，有一行半，明別教自行化他，高廣
X30n0605_p0736a19║為勝，故名大樹。約三菩薩各作三樹，六度約三僧
X30n0605_p0736a20║祇，通教約七、八、九地，別教約三十心也。△三、結所
X30n0605_p0736a21║潤能潤二：初、舉譬帖釋所潤。
X30n0605_p0736a22║佛平等說如一味雨，隨眾生性所受不同，如彼艸木
X30n0605_p0736a23║所稟各異。
X30n0605_p0736a24║此三行，結所潤能潤也。初一行半，舉譬帖釋所潤。
X30n0605_p0736b01║然所受潤雖明七種方便，而七種為少如海一渧。
X30n0605_p0736b02║△二明能潤。
X30n0605_p0736b03║佛以此喻方便開示，種種言辭演說一法，於佛智慧
X30n0605_p0736b04║如海一滴。
X30n0605_p0736b05║次從佛以此喻去一行半，明能潤佛智多如海也。
X30n0605_p0736b06║△六、頌合增長二：初、總頌增長二：初、總頌增長。
X30n0605_p0736b07║我雨法雨，充滿世間，一味之法，隨力修行。
X30n0605_p0736b08║此兩行總頌也。初一行是總頌增長。△二、舉譬帖
X30n0605_p0736b09║釋。
X30n0605_p0736b10║如彼叢林，藥艸諸樹，隨其大小，漸增茂好。
X30n0605_p0736b11║次一行是舉譬帖釋。△二、別明增長四：初、明人天
X30n0605_p0736b12║增長。
X30n0605_p0736b13║諸佛之法，常以一味，令諸世間，普得具足，漸次修行，
X30n0605_p0736b14║皆得道果。
X30n0605_p0736b15║此六行半是別明增長也。初一行半是明人天增
X30n0605_p0736b16║長，普得具足是頌現世安隱，漸次修行是頌後世
X30n0605_p0736b17║以道受樂也。△二、明二乘增長。
X30n0605_p0736b18║聲聞、緣覺處於山林，住最後身聞法得果，是名藥艸
X30n0605_p0736b19║各得增長。
X30n0605_p0736b20║次聲聞緣覺去有一行半，是頌二乘增長也。住最
X30n0605_p0736b21║後身，古云二乘得有餘涅槃住最後身，蒙佛五味
X30n0605_p0736b22║調熟得入法華，聞大乘得解，即是增長。△三、明通
X30n0605_p0736b23║教增長。
X30n0605_p0736b24║若諸菩薩智慧堅固，了達三界求最上乘，是名小樹
X30n0605_p0736c01║而得增長。
X30n0605_p0736c02║三、若諸菩薩智慧堅固，去有一行半是通教，增長
X30n0605_p0736c03║堅固是體法之慧，了達三界是斷惑盡也。△四、明
X30n0605_p0736c04║別教增長。
X30n0605_p0736c05║復有住禪，得神通力，聞諸法空，心大歡喜，放無數光，
X30n0605_p0736c06║度諸眾生，是名大樹，而得增長。
X30n0605_p0736c07║四、復有住禪去，有兩行，是別教增長。問：一雲一雨
X30n0605_p0736c08║與一音同異？答：下地以一音令他聞一法，佛以一
X30n0605_p0736c09║音隨類各解。今一雲一雨，正是隨類之一音也。大
X30n0605_p0736c10║論明一音報眾聲。毗婆沙言：佛以一音說四諦，五
X30n0605_p0736c11║人聞人語，八萬諸天聞天語，地獄、夜叉各聞，同其
X30n0605_p0736c12║語，唱告至梵天，是為梵音。亦是佛報得清淨，音聲
X30n0605_p0736c13║最妙，號為梵音。若報得梵音，則人所不聞，聞亦不
X30n0605_p0736c14║解。△二、頌合無差二：初、頌無差別之差別。
X30n0605_p0736c15║如是，迦葉，佛所說法，譬如大雲以一味雨潤於人華，
X30n0605_p0736c16║各得成實。
X30n0605_p0736c17║此五行頌合上無差別譬，前一行半頌無差別之
X30n0605_p0736c18║差別，後三行半頌差別之無差別。譬如大雲以一
X30n0605_p0736c19║味雨，即頌合上一味雨無差別也。潤於人華各得
X30n0605_p0736c20║成實，即頌上差別也。△二、頌差別之無差別。
X30n0605_p0736c21║迦葉當知，以諸因緣種種譬喻開示佛道，是我方便，
X30n0605_p0736c22║諸佛亦然。今為汝等說最實事，諸聲聞眾皆非滅度，
X30n0605_p0736c23║汝等所行是菩薩道，漸漸修學悉當成佛。
X30n0605_p0736c24║迦葉當知，以諸因緣等即是明權，權即差別，合上
X30n0605_p0737a01║所生也。今為汝等說最實事即是顯實，實即無差
X30n0605_p0737a02║別，合上一地也。皆非滅度者，未度變易也。獨語二
X30n0605_p0737a03║乘者，以其保證強也。人天不計果為涅槃，菩薩不
X30n0605_p0737a04║中間取證。汝等所行是菩薩道者，菩薩行道亦須
X30n0605_p0737a05║斷通惑，汝已斷盡即是菩薩道。法華論謂發心退
X30n0605_p0737a06║已，還發前所修善不滅，同後得果。二乘智斷是菩
X30n0605_p0737a07║薩道者，以二乘執其果故，故斥言是菩薩道，道即
X30n0605_p0737a08║是因也。問：菩薩亦有果否？信解云：得道得果。大品
X30n0605_p0737a09║云：有法是菩薩道，無法是菩薩果。答：此義亦應得。
X30n0605_p0737a10║今言若道若果皆是佛因，因即是道也。
X30n0605_p0737a11║△五、釋授記品二：初、申品目。
X30n0605_p0737a12║妙法蓮華經授記品第六
X30n0605_p0737a13║此品明授四大弟子記也。梵音和伽羅，此云授記。
X30n0605_p0737a14║淨名云：從如生得記，從如滅得記，如無生滅則知
X30n0605_p0737a15║無記。思益云：願不聞記名。大品云：授記是戲論。今
X30n0605_p0737a16║經云何明授記？答：若見有記記人，此見須破。菩薩
X30n0605_p0737a17║誓記，此記須與。世諦故記，第一義故無。四悉適時，
X30n0605_p0737a18║如下說。若通途記，如法師品初。若別與記，如三周
X30n0605_p0737a19║後記。若正因記，如常不輕。若緣因記，如法師品十
X30n0605_p0737a20║種供養。若了因記，如授三根人。若正因記則廣，若
X30n0605_p0737a21║緣了記則狹。或遲記，或速記，或佛記，如此文。或菩
X30n0605_p0737a22║薩記，如不輕，雖無劫國之定號，亦得是記。復懸記，
X30n0605_p0737a23║如化城品未來弟子是也。他經但記菩薩不記二
X30n0605_p0737a24║乘，但記善不記惡，但記男不記女，但記人天不記
X30n0605_p0737b01║畜，今經皆記。若首楞嚴有四種記，今經具之。未發
X30n0605_p0737b02║心與記，如常不輕品發心現前無生三周記是也。
X30n0605_p0737b03║瓔珞第九有八種受記，謂己知他不知、眾人盡知
X30n0605_p0737b04║已不知、己眾俱知己眾俱不知、近覺遠不覺、遠覺
X30n0605_p0737b05║近不覺、俱覺俱不覺。然己知他不知者，發心自誓
X30n0605_p0737b06║未廣及人，未得四無所畏，未得善權故。眾人盡知
X30n0605_p0737b07║己不知者，發心廣大得無畏善權故。皆知者，位在
X30n0605_p0737b08║七地無畏善權得空觀故。皆不知者，未入七地未
X30n0605_p0737b09║得無著行故。遠不覺者，彌勒是也。諸根具足不捨
X30n0605_p0737b10║如來無著之行故。近不覺者，此人未能演說賢聖
X30n0605_p0737b11║之行，師子膺是也。近遠俱覺者，諸根具足不捨無
X30n0605_p0737b12║著之行，柔順菩薩是也。遠近俱不覺者，未得善權
X30n0605_p0737b13║未能悉知，如來藏等行菩薩是也。餘經又云：近知
X30n0605_p0737b14║者，從現佛得記也，如彌勒等。遠知者，不從今佛從
X30n0605_p0737b15║當佛得記，如佛語弊魔：彌勒當與汝記。近遠俱知
X30n0605_p0737b16║者，今當佛俱與記也。近遠俱不知者，今當佛俱不
X30n0605_p0737b17║記也。元諸佛本為大事因緣出世，欲令眾生開示
X30n0605_p0737b18║悟入佛之知見，今大事已顯佛已說竟，眾生已入
X30n0605_p0737b19║暢佛本懷，眾生願滿法應與記，如父遇子豈不付
X30n0605_p0737b20║財？又行人無量世行願願在今佛，文云：其本願如
X30n0605_p0737b21║此故獲斯記。此兩緣是世界悉檀故記。又二乘聞
X30n0605_p0737b22║經改小入大，圓因已足因必招果，故佛與記。時眾
X30n0605_p0737b23║咸知發願，願為生身法身內外眷屬，或願但生彼
X30n0605_p0737b24║土饒益眾生，此兩是為人悉檀與記。又授二乘記
X30n0605_p0737c01║者，此破欲退入小菩薩也。何者？若定有二乘可退
X30n0605_p0737c02║為小，今無二乘何所可退？又破欲發二乘心者，彼
X30n0605_p0737c03║證自捨我何為取？又破未改小者則便改小，將證
X30n0605_p0737c04║小者則不取證，此四對治悉檀與記。又無生現前
X30n0605_p0737c05║必由實解，開佛知見不謬。又明了佛性故與授記，
X30n0605_p0737c06║小乘入實決定作佛，若爾一切眾生亦有佛性，何
X30n0605_p0737c07║不與記？然眾生但正無緣，今聞經信解緣正具足，
X30n0605_p0737c08║開佛知見知佛性，見佛法見佛性，此兩是第一義
X30n0605_p0737c09║悉檀與記。然此四記攝上諸受記盡，授記亦云受
X30n0605_p0737c10║記、受決、受莂。授是與義，受是得義，記是記事，決是
X30n0605_p0737c11║決定，莂是了莂。釋名曰：種穊移蒔之謂。中根人聞
X30n0605_p0737c12║法譬二周開三顯一，具足領解如來述成，雖自知
X30n0605_p0737c13║作佛而時事未審也。若蒙佛誠言授其當果，劫國
X30n0605_p0737c14║決定近遠了莂則大歡喜，今從佛授與得名，故言
X30n0605_p0737c15║授記品。此文是譬說第四段，上三段皆以譬喻說
X30n0605_p0737c16║之，此中授記亦用譬喻論記。問：何意無第五四眾
X30n0605_p0737c17║歡喜段耶？答：此有兩解：一云指上指下，略不論耳；
X30n0605_p0737c18║一云藥草喻中明一切受潤各得增長，審知四眾
X30n0605_p0737c19║皆獲利益，經家略不出耳。△二、解經文二：初、正與
X30n0605_p0737c20║中根授記，二、許為下根作宿世說。初文又二：初、授
X30n0605_p0737c21║迦葉記二：初、長行六：初、行因。
X30n0605_p0737c22║爾時，世尊說是偈已，告諸大眾唱如是言：我此弟子
X30n0605_p0737c23║摩訶迦葉，於未來世當得奉覲三百萬億諸佛世尊，
X30n0605_p0737c24║供養、恭敬、尊重、讚歎，廣宣諸佛無量大法。
X30n0605_p0738a01║此文具有六意：一、爾時，世尊止無量大法者，明行
X30n0605_p0738a02║因也。△二得果
X30n0605_p0738a03║於最後身得成為佛，名曰光明如來、應供、正徧知、明
X30n0605_p0738a04║行足、善逝、世間解、無上士、調御丈夫、天人師、佛、世尊。
X30n0605_p0738a05║次於最後身止佛世尊者，即得果也。△三劫國。
X30n0605_p0738a06║國名光德，劫名大莊嚴。
X30n0605_p0738a07║三國名止大莊嚴者，即劫國名字莊嚴也。△四壽
X30n0605_p0738a08║命。
X30n0605_p0738a09║佛壽十二小劫。
X30n0605_p0738a10║四、佛壽十二小劫者，即壽命也。△五正像
X30n0605_p0738a11║正法住世二十小劫，像法亦住二十小劫。
X30n0605_p0738a12║五、正法住世止，亦住二十小劫者，明正像教法住
X30n0605_p0738a13║世久近也。△六國淨。
X30n0605_p0738a14║國界嚴飾，無諸穢惡、瓦礫、荊棘、便利不淨。其土平正，
X30n0605_p0738a15║無有高下、坑坎、堆阜，瑠璃為地，寶樹行列，黃金為繩
X30n0605_p0738a16║以界道側，散諸寶華周徧清淨。其國菩薩無量千億，
X30n0605_p0738a17║諸聲聞眾亦復無數，無有魔事，雖有魔及魔民，皆護
X30n0605_p0738a18║佛法。
X30n0605_p0738a19║六國界嚴飾，止皆護佛法，盡文明國土之清淨。然
X30n0605_p0738a20║此經文科段煥然甚明，恐初機未委，所以節之。下
X30n0605_p0738a21║三準此。無諸穢惡者，謂無四趣之穢，無五濁之惡，
X30n0605_p0738a22║餘皆準此。瓦礫者，說文云：小石也。荊棘者，章懷太
X30n0605_p0738a23║子註後漢書云：荊棘榛楩也。或曰：無刺曰荊，有刺
X30n0605_p0738a24║曰棘。坑者，爾雅曰：𭏟也。郭璞云：壍也。坎者，釋名曰：
X30n0605_p0738b01║險也，陷也，其形似壺。堆者，聚土也。阜者，釋名曰：厚
X30n0605_p0738b02║也。廣雅云：山無石曰阜。寶樹行列，黃金為繩，以界
X30n0605_p0738b03║道側者，謂以金為繩而區分其方隅也。界猶分也。
X30n0605_p0738b04║然寶樹行列，金繩界道者，且舉淨土莊嚴之勝也。
X30n0605_p0738b05║爾時，世尊欲重宣此義，而說偈言：
X30n0605_p0738b06║△二、偈頌六：初、行因。
X30n0605_p0738b07║告諸比丘：我以佛眼見是迦葉，於未來世過無數劫
X30n0605_p0738b08║當得作佛，而於來世供養奉覲三百萬億諸佛世尊，
X30n0605_p0738b09║為佛智慧淨修梵行，供養最上二足尊已，修習一切
X30n0605_p0738b10║無上之慧。
X30n0605_p0738b11║此頌有十二行半，初告諸比丘止無上之慧者，此
X30n0605_p0738b12║四行頌行因也。△二、頌得果。
X30n0605_p0738b13║於最後身，得成為佛。
X30n0605_p0738b14║次於最後身得成為佛者兩句，頌得果也。△三頌
X30n0605_p0738b15║國淨。
X30n0605_p0738b16║其土清淨，瑠璃為地，多諸寶樹，行列道側，金繩界道，
X30n0605_p0738b17║見者歡喜。常出好香，散眾名華，種種奇妙，以為莊嚴。
X30n0605_p0738b18║其地平正，無有丘坑。諸菩薩眾，不可稱計，其心調柔，
X30n0605_p0738b19║逮大神通，奉持諸佛，大乘經典。諸聲聞眾，無漏後身，
X30n0605_p0738b20║法王之子，亦不可計，乃以天眼，不能數知。
X30n0605_p0738b21║三、其上清淨止不能數知者，此六行頌國淨也。△
X30n0605_p0738b22║四頌壽命。
X30n0605_p0738b23║其佛當壽十二小劫。
X30n0605_p0738b24║四、其佛當壽十二小劫，此兩句頌壽命也。△五頌
X30n0605_p0738c01║正像。
X30n0605_p0738c02║正法住世二十小劫，像法亦住二十小劫。
X30n0605_p0738c03║五、正法住世止二十小劫，此一行頌正像久近也。
X30n0605_p0738c04║△六、總結。
X30n0605_p0738c05║光明世尊，其事如是。
X30n0605_p0738c06║光明世尊，其事如是，此兩句即總結之辭。△二、授
X30n0605_p0738c07║三人記二：初、請記二：初、經家敘。
X30n0605_p0738c08║爾時大目犍連、須菩提、摩訶迦旃延等，皆悉悚慄一
X30n0605_p0738c09║心合掌，瞻仰尊顏目不暫捨，即其同聲而說偈言：
X30n0605_p0738c10║此即結集阿難尊者敘三大弟子肅儀修敬，對佛
X30n0605_p0738c11║請法之意。悚慄者，驚懾顫懼之謂。△二、偈請四：初、
X30n0605_p0738c12║正請。
X30n0605_p0738c13║大雄猛世尊，諸釋之法王，哀愍我等故，而賜佛音聲。
X30n0605_p0738c14║此七行偈具有四意：初、大雄猛世尊止而賜佛音
X30n0605_p0738c15║聲者，此一行是正請也。△二、開譬。
X30n0605_p0738c16║若知我深心，見為授記者，如以甘露灑，除熱得清涼。
X30n0605_p0738c17║如從饑國來，忽遇大王膳，心猶懷疑懼，未敢即便食，
X30n0605_p0738c18║若復得王教，然後乃敢食。
X30n0605_p0738c19║次若知我深心止然後乃敢食者，此兩行半是開
X30n0605_p0738c20║譬也。△三、合譬
X30n0605_p0738c21║我等亦如是，每惟小乘過，不知當云何，得佛無上慧？
X30n0605_p0738c22║雖聞佛音聲，言我等作佛，心尚懷憂懼，如未敢便食，
X30n0605_p0738c23║若蒙佛授記，爾乃快安樂。
X30n0605_p0738c24║三、我等亦如是止爾乃快安樂者，此兩行半是合
X30n0605_p0739a01║譬也。所言開譬者，即是開張闡演譬喻之謂。言合
X30n0605_p0739a02║譬者，即是提彼譬喻來合此法。喻必喻於法，以其
X30n0605_p0739a03║能所相齊宛如符契，故名合耳。上下諸文準此可
X30n0605_p0739a04║知。△四、結意。
X30n0605_p0739a05║大雄猛世尊，常欲安世間，願賜我等記，如饑須教食。
X30n0605_p0739a06║後一行即結意也。△二、與記三：初、須菩提，二、迦旃
X30n0605_p0739a07║延，三、目犍連。初文又二：初、長行七：初、經家敘。
X30n0605_p0739a08║爾時，世尊知諸大弟子心之所念。
X30n0605_p0739a09║此文具有七意：初爾時世尊止之所念者，即經家
X30n0605_p0739a10║敘也。△二行因
X30n0605_p0739a11║告諸比丘：是須菩提，於當來世，奉覲三百萬億那由
X30n0605_p0739a12║他佛，供養恭敬，尊重讚歎，常修梵行，具菩薩道。
X30n0605_p0739a13║次告諸比丘：止！菩薩道者，明行因也。△三得果
X30n0605_p0739a14║於最後身得成為佛，號曰名相如來、應供、正徧知、明
X30n0605_p0739a15║行足、善逝、世間解、無上士、調御丈夫、天人師、佛、世尊。
X30n0605_p0739a16║三、於最後止佛世尊者，明得果也。△四劫國。
X30n0605_p0739a17║劫名有寶，國名寶生。
X30n0605_p0739a18║四、劫名止寶生者，即劫國名號也。△五土淨。
X30n0605_p0739a19║其土平正，玻瓈為地，寶樹莊嚴，無諸丘坑、砂礫、荊棘、
X30n0605_p0739a20║便利之穢，寶華覆地周徧清淨。其土人民皆處寶臺、
X30n0605_p0739a21║珍妙樓閣，聲聞弟子無量無邊，筭數譬喻所不能知，
X30n0605_p0739a22║諸菩薩眾無數千萬億那由他。
X30n0605_p0739a23║五、其土止那由他者，即土淨也。△六壽命。
X30n0605_p0739a24║佛壽十二小劫。
X30n0605_p0739b01║六、佛壽十二小劫者，即壽命也。△七正像
X30n0605_p0739b02║正法住世二十小劫，像法亦住二十小劫。其佛常處
X30n0605_p0739b03║虗空為眾說法，度脫無量菩薩及聲聞眾。
X30n0605_p0739b04║七、正法止聲聞眾，盡文明正像住世久近也。
X30n0605_p0739b05║爾時，世尊欲重宣此義，而說偈言：
X30n0605_p0739b06║△二、偈頌六：初、誡聽。
X30n0605_p0739b07║諸比丘眾！今告汝等，皆當一心聽我所說。
X30n0605_p0739b08║此十二行偈，具有六意。初一行，誡敕時眾，肅心諦
X30n0605_p0739b09║聽也。△二、頌行因。
X30n0605_p0739b10║我大弟子須菩提者，當得作佛，號曰名相，當供無數
X30n0605_p0739b11║萬億諸佛，隨佛所行漸具大道。
X30n0605_p0739b12║次我大弟子止漸具大道者，此兩行頌行因也。△
X30n0605_p0739b13║三、頌得果。
X30n0605_p0739b14║最後身得三十二相，端正姝妙猶如寶山。
X30n0605_p0739b15║三、最後身得止猶如寶山者，此一行頌得果也。△
X30n0605_p0739b16║四、頌國淨。
X30n0605_p0739b17║其佛國土，嚴淨第一，眾生見者，無不愛樂，佛於其中，
X30n0605_p0739b18║度無量眾。其佛法中，多諸菩薩，皆悉利根，轉不退輪，
X30n0605_p0739b19║彼國常以，菩薩莊嚴。諸聲聞眾，不可稱數，皆得三明，
X30n0605_p0739b20║具六神通，住八解脫，有大威德。其佛說法，現於無量，
X30n0605_p0739b21║神通變化，不可思議。諸天人民，數如恒沙，皆共合掌，
X30n0605_p0739b22║聽受佛語。
X30n0605_p0739b23║四其佛國土止聽受佛語者，有六行半，頌國淨也。
X30n0605_p0739b24║住八解脫者，即八背捨也。然背捨之義，背是淨其
X30n0605_p0739c01║五欲，捨是棄彼著心，發真無漏斷三界結，方名解
X30n0605_p0739c02║脫。言八者，一內有色相外觀色、二內無色相外觀
X30n0605_p0739c03║色、三淨背捨身作證、四空處、五識處、六無所有處、
X30n0605_p0739c04║七非有想非無想、八滅受想。此八義若欲詳辨，委
X30n0605_p0739c05║如法界次第中說。三明六通者，前文已釋。△五頌
X30n0605_p0739c06║壽命。
X30n0605_p0739c07║其佛當壽十二小劫。
X30n0605_p0739c08║五、其佛當壽十二小劫者，此半行頌壽命也。△六
X30n0605_p0739c09║頌正像。
X30n0605_p0739c10║正法住世二十小劫，像法亦住二十小劫。
X30n0605_p0739c11║六、正法住世止二十小劫。此一行頌正像，於中闕
X30n0605_p0739c12║劫國名號。△二、記迦旃延二：初、長行五：初、行因。
X30n0605_p0739c13║爾時，世尊復告諸比丘眾：我今語汝，是大迦旃延，於
X30n0605_p0739c14║當來世，以諸供具，供養奉事八千億佛，恭敬尊重。諸
X30n0605_p0739c15║佛滅後，各起塔廟，高千由旬，縱廣正等五百由旬，以
X30n0605_p0739c16║金、銀、瑠璃、硨磲、碼碯、真珠、玫瑰，七寶合成，眾華、瓔珞、
X30n0605_p0739c17║塗香、末香、燒香、繒葢、幢幡，供養塔廟。過是已後，當復
X30n0605_p0739c18║供養二萬億佛，亦復如是。供養是諸佛已，具菩薩道。
X30n0605_p0739c19║此文具有五意：初爾時止具菩薩道者，明行因也。
X30n0605_p0739c20║塗香者，塗身之香也。大論云：天竺國熱，又以身臭，
X30n0605_p0739c21║故以香塗身，供養諸佛及僧。△二得果
X30n0605_p0739c22║當得作佛，號曰閻浮那提金光如來、應供、正徧知、明
X30n0605_p0739c23║行足、善逝、世間解、無上士、調御丈夫、天人師、佛、世尊。
X30n0605_p0739c24║次當得止佛世尊者，得果也。閻浮那提金光者，閻
X30n0605_p0740a01║浮亦云贍部，贍部樹名也，在南洲無熱惱池之北
X30n0605_p0740a02║岸，樹側有河，河水之下產紫磨金，其金之光映蔽
X30n0605_p0740a03║日月，樹高二十由旬，此金出彼樹下河底，故以名
X30n0605_p0740a04║焉。那提梵語，此云河，今佛之名恐取諸此。△三土
X30n0605_p0740a05║淨。
X30n0605_p0740a06║其土平正，玻瓈為地，寶樹莊嚴，黃金為繩以界道側，
X30n0605_p0740a07║妙華覆地周徧清淨，見者歡喜。無四惡道，地獄、餓鬼、
X30n0605_p0740a08║畜生、阿修羅道，多有天、人、諸聲聞眾及諸菩薩無量
X30n0605_p0740a09║萬億莊嚴其國。
X30n0605_p0740a10║三、其土止。莊嚴其國者，土，淨也。△四壽命。
X30n0605_p0740a11║佛壽十二小劫。
X30n0605_p0740a12║四、佛壽十二小劫者，壽命也。△五正像
X30n0605_p0740a13║正法住世二十小劫，像法亦住二十小劫。
X30n0605_p0740a14║五、正法止二十小劫，明正像時數也。
X30n0605_p0740a15║爾時，世尊欲重宣此義，而說偈言：
X30n0605_p0740a16║△二、偈頌四：初、誡聽。
X30n0605_p0740a17║諸比丘眾皆一心聽，如我所說，真實無異。
X30n0605_p0740a18║此七行，初一行誡聽。△二行因
X30n0605_p0740a19║是迦旃延，當以種種妙好供具供養諸佛，諸佛滅後
X30n0605_p0740a20║起七寶塔，亦以華香供養舍利。
X30n0605_p0740a21║次是迦旃延止供養舍利者，此兩行頌行因。△三
X30n0605_p0740a22║得果
X30n0605_p0740a23║其最後身，得佛智慧，成等正覺。
X30n0605_p0740a24║三、其最後身止成等覺者，此三句頌得果。△四國
X30n0605_p0740b01║淨。
X30n0605_p0740b02║國土清淨，度脫無量，萬億眾生，皆為十方，之所供養。
X30n0605_p0740b03║佛之光明，無能勝者，其佛號曰，閻浮金光。菩薩聲聞，
X30n0605_p0740b04║斷一切有，無量無數，莊嚴其國。
X30n0605_p0740b05║四、國土清淨止莊嚴其國者，有三行一句頌土淨，
X30n0605_p0740b06║於中闕佛壽、正像等。△三、記目犍連二：初、長行六：
X30n0605_p0740b07║初、行因。
X30n0605_p0740b08║爾時，世尊復告大眾：我今語汝，是大目犍連，當以種
X30n0605_p0740b09║種供具，供養八千諸佛，恭敬尊重。諸佛滅後，各起塔
X30n0605_p0740b10║廟，高千由旬，縱廣正等五百由旬，以金、銀、瑠璃、硨磲、
X30n0605_p0740b11║碼碯、真珠、玫瑰，七寶合成，眾華、瓔珞、塗香、末香、燒香、
X30n0605_p0740b12║繒葢、幢幡，以用供養。過是已後，當復供養二百萬億
X30n0605_p0740b13║諸佛，亦復如是。
X30n0605_p0740b14║此文具有六意：初復告止亦復如是者，行因也。△
X30n0605_p0740b15║二得果
X30n0605_p0740b16║當得成佛，號曰多摩羅䟦旃檀香如來、應供、正徧知、
X30n0605_p0740b17║明行足、善逝、世間解、無上士、調御丈夫、天人師、佛、世
X30n0605_p0740b18║尊。
X30n0605_p0740b19║次當得止佛世尊者，得果也。多摩羅䟦栴檀香者，
X30n0605_p0740b20║葢梵語之略，若具足應云多阿摩羅䟦陀羅，此云
X30n0605_p0740b21║性、無垢、賢。今略去阿陀羅三字，當知多翻性，阿摩
X30n0605_p0740b22║羅翻無垢，䟦陀羅翻賢，栴檀義翻與樂。△三劫國。
X30n0605_p0740b23║劫名喜滿，國名意樂。
X30n0605_p0740b24║三，劫名。喜滿，國名。意樂者，劫國名也。△四土淨。
X30n0605_p0740c01║其土平正，玻瓈為地，寶樹莊嚴，散真珠華周徧清淨，
X30n0605_p0740c02║見者歡喜。多諸天、人、菩薩、聲聞，其數無量。
X30n0605_p0740c03║四、其土止，其數無量者，土淨也。△五壽命。
X30n0605_p0740c04║佛壽二十四小劫。
X30n0605_p0740c05║五、佛壽二十四小劫者，即壽命也。△六正像
X30n0605_p0740c06║正法住世四十小劫，像法亦住四十小劫。
X30n0605_p0740c07║六、正法止四十小劫，明其正像之數也。
X30n0605_p0740c08║爾時，世尊欲重宣此義，而說偈言：
X30n0605_p0740c09║△二、偈頌五：初、頌行因。
X30n0605_p0740c10║我此弟子大目犍連，捨是身已，得見八千二百萬億
X30n0605_p0740c11║諸佛世尊，為佛道故供養恭敬，於諸佛所常修梵行，
X30n0605_p0740c12║於無量劫奉持佛法，諸佛滅後起七寶塔，長表金剎
X30n0605_p0740c13║華香伎樂，而以供養諸佛塔廟，漸漸具足菩薩道已。
X30n0605_p0740c14║此十行偈具有五意：初我此弟子止菩薩道已者，
X30n0605_p0740c15║五行頌行因也。金剎者，法苑云：阿育王取金幡金
X30n0605_p0740c16║華懸諸剎上，故曰金剎。具云剎摩，此云土田，此乃
X30n0605_p0740c17║通取國土名剎。又伽藍號梵剎者，西域以柱表剎
X30n0605_p0740c18║示所居處，即此方剎柱之類。△二、頌得果兼國名。
X30n0605_p0740c19║於意樂國，而得作佛，號多摩羅，旃檀之香。
X30n0605_p0740c20║次於意樂國止栴檀之香一行，頌得果兼國名也。
X30n0605_p0740c21║△三頌壽命。
X30n0605_p0740c22║其佛壽命二十四劫。
X30n0605_p0740c23║三、其佛壽命二十四劫者，半行頌壽命也。△四、頌
X30n0605_p0740c24║國淨。
X30n0605_p0741a01║常為天人，演說佛道。聲聞無量，如恒河沙，三明六通，
X30n0605_p0741a02║有大威德。菩薩無數，志固精進，於佛智慧，皆不退轉。
X30n0605_p0741a03║四、常為天人止皆不退轉者，兩行半頌國淨也。△
X30n0605_p0741a04║五頌正像。
X30n0605_p0741a05║佛滅度後，正法當住四十小劫，像法亦爾。
X30n0605_p0741a06║五、佛滅度後止，像法亦爾。一行頌正像也。△二、許
X30n0605_p0741a07║為下，根宿世說二：初、許與總說。
X30n0605_p0741a08║我諸弟子，威德具足，其數五百，皆當授記，於未來世，
X30n0605_p0741a09║咸得成佛。
X30n0605_p0741a10║此兩行半偈具有二意，初一行半許與總記。△二、
X30n0605_p0741a11║更說宿緣。
X30n0605_p0741a12║我及汝等宿世因緣，吾今當說，汝等善聽。
X30n0605_p0741a13║次一行更說宿緣，然下根人已聞法譬，復見上中
X30n0605_p0741a14║受記，而猶疑未了，深生愧恥，欲增進其道，故先許
X30n0605_p0741a15║總記，復更說因緣也。△六釋化城喻品二：初、申品
X30n0605_p0741a16║目。
X30n0605_p0741a17║玅法蓮華經化城喻品第七
X30n0605_p0741a18║此品明第三周宿世因緣說也。化城喻者，神力所
X30n0605_p0741a19║為也。以神力故則無而欻有名之為化，防非禦敵
X30n0605_p0741a20║稱之為城。若合法者，二乘涅槃權智所為也。以權
X30n0605_p0741a21║智力無而說有用教為化，防思禦見名為涅槃，蘇
X30n0605_p0741a22║息引入實未究竟而言滅度，權假施設故言化城。
X30n0605_p0741a23║喻義如前釋。此因緣釋，若約教者、若三藏義者，於
X30n0605_p0741a24║涅槃生安隱想、生滅度想。若通教，二乘與三藏同，
X30n0605_p0741b01║菩薩不爾。釋論云：如父過險，一脚入城一脚門外，
X30n0605_p0741b02║憶妻子故從城入險，誓願扶餘習入生死，而不以
X30n0605_p0741b03║空為證。別教不道城，如化用城防險，從城門徑過，
X30n0605_p0741b04║將城作方便斷見思惑，不道此為極。圓教知無賊
X30n0605_p0741b05║亦不須城，故言化城。今是圓教意，故題為化城品。
X30n0605_p0741b06║問：此品說因緣事，下根得悟，應名宿世品？答：品初
X30n0605_p0741b07║廣說因緣，末則結譬。化城若從前，應稱宿世；經家
X30n0605_p0741b08║從末，故言化城。又上根疑薄，但取道樹，三七日思
X30n0605_p0741b09║惟，以明機緣；中根疑濃，加以譬喻，探取二萬億佛
X30n0605_p0741b10║所教無上道，以為機緣；下根疑復厚，則明宿世久
X30n0605_p0741b11║遠機緣。若從宿世之始，明久遠因緣，語其中間，故
X30n0605_p0741b12║言化城；明其究竟，故言寶所。今經家處中標品，收
X30n0605_p0741b13║得初後，從茲義便，故言化城品。問：化城是權，寶所
X30n0605_p0741b14║是實，何意棄實從權？答：由知城是化，則知寶所是
X30n0605_p0741b15║實，故標化不失實也。此段三品經文，例前應有四
X30n0605_p0741b16║段，但領解、述成皆在授記段中。何者？若不領解，安
X30n0605_p0741b17║得授記、述成兼得二意？又領解、述成得記，或前後
X30n0605_p0741b18║不定。又領解或默念發言不同，其文既少，不足分
X30n0605_p0741b19║品，但附入他段文中。然此品正說因緣，後兩品授
X30n0605_p0741b20║記。△二、解經文二：初、明知見久遠二：初、長行三：初、
X30n0605_p0741b21║出所見事。
X30n0605_p0741b22║佛告諸比丘：乃往過去無量無邊不可思議阿僧祇
X30n0605_p0741b23║劫，爾時有佛，名大通智勝如來、應供、正徧知、明行足、
X30n0605_p0741b24║善逝、世間解、無上士、調御丈夫、天人師、佛、世尊，其國
X30n0605_p0741c01║名好成，劫名大相。諸比丘！彼佛滅度已來，甚大久遠。
X30n0605_p0741c02║此有三意：初，佛告諸比丘：止！甚大久遠者，出其所
X30n0605_p0741c03║見事也。△二、舉譬明久遠。
X30n0605_p0741c04║譬如三千大千世界所有地種，假使有人磨以為墨，
X30n0605_p0741c05║過於東方千國土，乃下一點大如微塵，又過千國土
X30n0605_p0741c06║復下一點，如是展轉盡地種墨。於汝等意云何？是諸
X30n0605_p0741c07║國土，若筭師、若筭師弟子，能得邊際知其數不？不也。
X30n0605_p0741c08║世尊！諸比丘！是人所經國土，若點不點盡抹為塵，一
X30n0605_p0741c09║塵一劫，彼佛滅度已來復過是數，無量無邊百千萬
X30n0605_p0741c10║億阿僧祇劫。
X30n0605_p0741c11║次譬如三千大千世界，止百千萬億阿僧祇劫者，
X30n0605_p0741c12║即舉譬明久遠也。所有地種者，即四大種也。婆沙
X30n0605_p0741c13║中問：云何名大種？答曰：大而是種，如云大地及大
X30n0605_p0741c14║王等，能減能增，能損能益，是為種義。體相形量，徧
X30n0605_p0741c15║諸方域，能　大事，是為大義。今之所謂，即地大之
X30n0605_p0741c16║種。△三、結見昔如今。
X30n0605_p0741c17║我以如來知見力故，觀彼久遠猶若今日。
X30n0605_p0741c18║三、我以如來知見力故，觀彼久遠猶若今日者，結
X30n0605_p0741c19║見昔如今也。
X30n0605_p0741c20║爾時，世尊欲重宣此義，而說偈言：
X30n0605_p0741c21║△二、偈頌三：初、頌出所見事。
X30n0605_p0741c22║我念過去世，無量無邊劫，有佛兩足尊，名大通智勝。
X30n0605_p0741c23║此七行頌前三義。初我念過去世止名大通智勝
X30n0605_p0741c24║者，初一行頌出所見事也。△二、頌舉譬明久遠。
X30n0605_p0742a01║如人以力磨，三千大千土，盡此諸地種，皆悉以為墨。
X30n0605_p0742a02║過於千國土，乃下一塵點，如是展轉點，盡此諸塵墨。
X30n0605_p0742a03║如是諸國土，點與不點等，復盡抹為塵，一塵為一劫。
X30n0605_p0742a04║此諸微塵數，其劫復過是，彼佛滅度來，如是無量劫。
X30n0605_p0742a05║次如人以力磨止如是無量劫者，四行頌舉譬明
X30n0605_p0742a06║久遠也。△三頌見昔如今。
X30n0605_p0742a07║如來無礙智，知彼佛滅度，及聲聞菩薩，如見今滅度。
X30n0605_p0742a08║諸比丘當知，佛智淨微妙，無漏無所礙，通達無量劫。
X30n0605_p0742a09║三、如來無礙智下，有兩行頌，結見昔如今也。△二、
X30n0605_p0742a10║明宿世結緣二：初、長行，二、偈頌。初文又二：初、明結
X30n0605_p0742a11║緣由，二、明正結緣。初文又二：初、明遠由，二、明近由。
X30n0605_p0742a12║初文又二：初、大通佛成道，二、十方梵請法。初文又
X30n0605_p0742a13║五：初、佛壽長遠。
X30n0605_p0742a14║佛告諸比丘：人通智勝佛壽五百四十萬億那由他
X30n0605_p0742a15║劫。
X30n0605_p0742a16║此明佛壽長遠也。△二、明成道前事二：初、坐道場
X30n0605_p0742a17║時節。
X30n0605_p0742a18║其佛本坐道場破魔軍已，垂得阿耨多羅三藐三菩
X30n0605_p0742a19║提，而諸佛法不現在前。如是一小劫乃至十小劫，結
X30n0605_p0742a20║跏趺坐身心不動，而諸佛法猶不在前。
X30n0605_p0742a21║此二意：初、其佛本坐道場止，猶不在前者，初、明坐
X30n0605_p0742a22║道場時節也。成道前事者，諸佛道同，為緣事異。釋
X30n0605_p0742a23║迦苦行六年，草生鑽䏶，至肘不覺，諸天哭喚，動地
X30n0605_p0742a24║不聞，移坐得道。彌勒即出家日，即時得道。大通十
X30n0605_p0742b01║劫，猶不現前者，非根有利鈍，道有難易，緣宜賖促，
X30n0605_p0742b02║應示長短耳。然大通十劫，佛法不現者，禪門自昔
X30n0605_p0742b03║有將此以為極則之談者，其故何哉？以彼不知此
X30n0605_p0742b04║是昔佛坐而伺機也。故下文云：佛知時未至，受請
X30n0605_p0742b05║默然坐。即是此意。當知由機未堪，所以大教寢而
X30n0605_p0742b06║未彰，故云不現。亦如今佛迹示六年苦行等也。又
X30n0605_p0742b07║有前云六年苦行草生等者，觀佛三昧經云：佛告
X30n0605_p0742b08║大王：如我去伽耶城不遠，詣阿輸陀樹，吉安天子
X30n0605_p0742b09║等百千天子皆作是念：菩薩若於此坐，必須坐具，
X30n0605_p0742b10║我今應當獻於天草。作是念已，即把天草，清淨柔
X30n0605_p0742b11║輭，名曰吉祥。菩薩受已，鋪地而坐。時有天子，名曰
X30n0605_p0742b12║悅意，見地生草，穿菩薩肉，上至於肘。天子讚言：奇
X30n0605_p0742b13║哉！男子！苦行乃爾。不食多時，喚聲不聞，草生不覺
X30n0605_p0742b14║等也。須知此是無緣慈力，示有辛勤，為彼物機，俯
X30n0605_p0742b15║同俗事，豈實爾耶？△二、諸天供養。
X30n0605_p0742b16║爾時，忉利諸天先為彼佛於菩提樹下敷師子座，高
X30n0605_p0742b17║一由旬，佛於此坐，當得阿耨多羅三藐三菩提。適坐
X30n0605_p0742b18║此座，時諸梵天王雨眾天華，面百由旬，香風時來，吹
X30n0605_p0742b19║去萎華，更雨新者，如是不絕，滿十小劫，供養於佛，乃
X30n0605_p0742b20║至滅度，常雨此華。四王諸天為供養佛，常擊天鼓，其
X30n0605_p0742b21║餘諸天作天伎樂，滿十小劫，至于滅度，亦復如是。
X30n0605_p0742b22║次，爾時，忉利諸天止亦復如是者，明諸天供養也。
X30n0605_p0742b23║△三、正明成道
X30n0605_p0742b24║諸比丘！大通智勝佛過十小劫，諸佛之法乃現在前，
X30n0605_p0742c01║成阿耨多羅三藐三菩提。
X30n0605_p0742c02║此三意，初諸比丘止三菩提者，正明成道。△四、明
X30n0605_p0742c03║成道後眷屬供養。
X30n0605_p0742c04║其佛未出家時，有十六子，其第一者，名曰智積。諸子
X30n0605_p0742c05║各有種種珍異玩好之具，聞父得成阿耨多羅三藐
X30n0605_p0742c06║三菩提，皆捨所珍，往詣佛所，諸母涕泣而隨送之。其
X30n0605_p0742c07║祖轉輪聖王，與一百大臣，及餘百千萬億人民，皆共
X30n0605_p0742c08║圍繞，隨至道場，咸欲親近大通智勝如來，供養恭敬，
X30n0605_p0742c09║尊重讚歎。到已，頭面禮足，繞佛畢已，一心合掌，瞻仰
X30n0605_p0742c10║世尊，以偈頌曰：
X30n0605_p0742c11║大威德世尊，為度眾生故，於無量億歲，爾乃得成佛，
X30n0605_p0742c12║諸願已具足，善哉吉無上。世尊甚希有，一坐十小劫，
X30n0605_p0742c13║身體及手足，靜然安不動，其心常憺怕，未曾有散亂，
X30n0605_p0742c14║究竟永寂滅，安住無漏法。今者見世尊，安隱成佛道，
X30n0605_p0742c15║我等得善利，稱慶大歡喜。眾生常苦惱，盲瞑無導師，
X30n0605_p0742c16║不識苦盡道，不知求解脫，長夜增惡趣，減損諸天眾，
X30n0605_p0742c17║從冥入於冥，永不聞佛名。今佛得最上，安隱無漏法，
X30n0605_p0742c18║我等及天人，為得最大利，是故咸稽首，歸命無上尊。
X30n0605_p0742c19║次其佛未出家，直止偈文歸命無上尊者，明成道
X30n0605_p0742c20║後眷屬供養也。諸母涕泣者，彼十六子各各有母，
X30n0605_p0742c21║其母不同故言諸母。其心常憺怕者，說文云：安靜
X30n0605_p0742c22║無為之謂。從冥入於冥者，謂眾生以惡業故不能
X30n0605_p0742c23║值佛，輪迴不休死此生彼，則是從冥入冥也。以彼
X30n0605_p0742c24║生死如夜冥然，昏黑闇昧無知，所以云也。我今稽
X30n0605_p0743a01║首禮者，如周禮有九拜之式：一曰稽首，二曰頓首，
X30n0605_p0743a02║三曰空首，四曰振動，五曰吉拜，六曰凶拜，七曰奇
X30n0605_p0743a03║拜，八曰褒拜，九曰肅拜。△五、明請轉法輪。
X30n0605_p0743a04║爾時十六王子偈讚佛已，勸請世尊轉於法輪，咸作
X30n0605_p0743a05║是言：世尊說法多所安隱，憐愍饒益諸天人民。重說
X30n0605_p0743a06║偈言：
X30n0605_p0743a07║世雄無等倫，百福自莊嚴，得無上智慧，願為世間說。
X30n0605_p0743a08║度脫於我等，及諸眾生類，為分別顯示，令得是智慧。
X30n0605_p0743a09║若我等得佛，眾生亦復然，世尊知眾生，深心之所念，
X30n0605_p0743a10║亦知所行道，又知智慧力，欲樂及修福，宿命所行業，
X30n0605_p0743a11║世尊悉知已，當轉無上輪。
X30n0605_p0743a12║三、爾時，十六王子偈讚佛已，止當轉無上輪者，明
X30n0605_p0743a13║請轉法輪也。△二、十方梵請二：初、威光照動。
X30n0605_p0743a14║佛告諸比丘：大通智勝佛得阿耨多羅三藐三菩提
X30n0605_p0743a15║時，十方各五百萬億諸佛世界六種震動。其國中間
X30n0605_p0743a16║幽冥之處，日月威光所不能照，而皆大明。其中眾生
X30n0605_p0743a17║各得相見，咸作是言：此中云何忽生眾生？又其國界
X30n0605_p0743a18║諸天宮殿乃至梵宮六種震動，大光普照，徧滿世界，
X30n0605_p0743a19║勝諸天光。
X30n0605_p0743a20║過法因果經云：薩婆悉達處胎之時，三千國土日
X30n0605_p0743a21║月所不照處，朗然大明。其中眾生，各得相見。至初
X30n0605_p0743a22║成道時，亦復如是。朝為色天說，中為欲天說，晡為
X30n0605_p0743a23║鬼神說，夜亦如是。若約觀解，忽生眾生者，心性本
X30n0605_p0743a24║淨，陰入界覆之則闇。若修觀慧，本性理顯。又兩山
X30n0605_p0743b01║是二諦，其中間是中道。日月光是二智，佛光是中
X30n0605_p0743b02║道。無分別智，光照本有，三諦洞明。△二、十方梵請
X30n0605_p0743b03║二：初、九方，二、上方。初文又四：初、東方七：初、覩瑞。
X30n0605_p0743b04║爾時，東方五百萬億諸國土中，梵天宮殿光明照耀
X30n0605_p0743b05║倍於常明。
X30n0605_p0743b06║此七意：一、爾時東方止倍於常明者，即覩瑞也。△
X30n0605_p0743b07║二驚駭。
X30n0605_p0743b08║諸梵天王各作是念：今者宮殿光明昔所未有，以何
X30n0605_p0743b09║因緣而現此相？
X30n0605_p0743b10║二、諸梵天王止而現此相者，即驚駭也。△三、遞相
X30n0605_p0743b11║問決。
X30n0605_p0743b12║是時，諸梵天王即各相詣，共議此事。時，彼眾中有一
X30n0605_p0743b13║大梵天王，名救一切，為諸梵眾而說偈言：
X30n0605_p0743b14║我等諸宮殿，光明昔未有，此是何因緣，宜各共求之。
X30n0605_p0743b15║為大德天生，為佛出世間，而此大光明，徧照於十方？
X30n0605_p0743b16║三、是時諸梵天止徧照十方者，即相問也。△四、尋
X30n0605_p0743b17║光見佛。
X30n0605_p0743b18║爾時，五百萬億國土諸梵天王與宮殿俱，各以衣裓
X30n0605_p0743b19║盛諸天華，共詣西方推尋是相。見大通智勝如來處
X30n0605_p0743b20║于道場菩提樹下坐師子座，諸天、龍王、乾闥婆、緊那
X30n0605_p0743b21║羅、摩睺羅伽、人非人等恭敬圍繞，及見十六王子請
X30n0605_p0743b22║佛輪、法輪。
X30n0605_p0743b23║四五百萬億止請轉法輪者，即尋光見佛也。△五、
X30n0605_p0743b24║三業供養。
X30n0605_p0743c01║即時諸梵天王頭面禮佛，繞百千帀，即以天華而散
X30n0605_p0743c02║佛上。其所散華如須彌山，并以供養佛菩提樹，其菩
X30n0605_p0743c03║提樹高十由旬。華供養已，各以宮殿奉上彼佛，而作
X30n0605_p0743c04║是言：唯見哀愍饒益我等，所獻宮殿願垂納處。時諸
X30n0605_p0743c05║梵天王即於佛前，一心同聲以偈頌曰：
X30n0605_p0743c06║世尊甚希有，難可得值遇，具無量功德，能救護一切。
X30n0605_p0743c07║天人之大師，哀愍於世間，十方諸眾生，普皆蒙饒益。
X30n0605_p0743c08║我等所從來，五百萬億國，捨深禪定樂，為供養佛故。
X30n0605_p0743c09║我等先世福，宮殿甚嚴飾，今以奉世尊，惟願哀納受。
X30n0605_p0743c10║五、即時諸梵天止惟願納受者，即三業供養也。言
X30n0605_p0743c11║三業者，頭面禮佛即身業也，一心同聲即意業也。
X30n0605_p0743c12║何則？心即意也，以偈讚頌即是口業。既運身口必
X30n0605_p0743c13║先發意，苟不發意身口何施？但舉身口意在其中，
X30n0605_p0743c14║自下諸文準此可知。△六請法。
X30n0605_p0743c15║爾時諸梵天王偈讚佛已，各作是言：惟願世尊轉於
X30n0605_p0743c16║法輪，度脫眾生開涅槃道。時諸梵天王一心同聲而
X30n0605_p0743c17║說偈言：
X30n0605_p0743c18║世雄兩足尊，惟願演說法，以大慈悲力，度苦惱眾生。
X30n0605_p0743c19║六、各作是言止度苦眾生者，即請法也。△七默許。
X30n0605_p0743c20║爾時，大通智勝如來默然許之。
X30n0605_p0743c21║七大通智勝默然者，即默許也。默然名許者，此如
X30n0605_p0743c22║律中，若佛默然即知受請，故名許也。又慈恩云：何
X30n0605_p0743c23║故涅槃默然而不許也？古有解者，以佛顏貌有舒
X30n0605_p0743c24║斂，用是請者知其可否。復次如來初成道時，自言
X30n0605_p0744a01║凡時默然則是許，唯涅槃默然則不許。△二、東南
X30n0605_p0744a02║方七：初、覩瑞。
X30n0605_p0744a03║又，諸比丘！東南方五百萬億國土諸大梵王，各自見
X30n0605_p0744a04║宮殿光明照耀，昔所未有。
X30n0605_p0744a05║此亦有七意：一、東南方止昔所未有者，即覩瑞也。
X30n0605_p0744a06║△二驚駭。
X30n0605_p0744a07║歡喜踊躍，生希有心。
X30n0605_p0744a08║二、歡喜踊躍，生希有心者，即驚駭也。△三、遞相問
X30n0605_p0744a09║決。
X30n0605_p0744a10║即各相詣共議此事。時彼眾中有一大梵天王，名曰
X30n0605_p0744a11║大悲，為諸梵眾而說偈言：
X30n0605_p0744a12║是事何因緣，而現如此相？我等諸宮殿，光明昔未有，
X30n0605_p0744a13║為大德天生？為佛出世間？未曾見此相。
X30n0605_p0744a14║三、即各相詣止。未曾見此者，即相問也。△四、尋光
X30n0605_p0744a15║見佛。
X30n0605_p0744a16║當共一心求，過千萬億土，尋光共推之，多是佛出世，
X30n0605_p0744a17║度脫苦眾生。
X30n0605_p0744a18║爾時，五百萬億諸梵天王與宮殿俱，各以衣裓盛諸
X30n0605_p0744a19║天華，共詣西北方推尋是相。見大通智勝如來處于
X30n0605_p0744a20║道場菩提樹下坐師子座，諸天、龍王、乾闥婆、緊那羅、
X30n0605_p0744a21║摩睺羅伽、人非人等恭敬圍繞，及見十六王子請佛
X30n0605_p0744a22║轉法輪。
X30n0605_p0744a23║四、當共一心止請轉法輪者，即尋光見佛也。△五、
X30n0605_p0744a24║三業供養。
X30n0605_p0744b01║時諸梵天王頭面禮佛，繞百千帀，即以天華而散佛
X30n0605_p0744b02║上，所散之華如須彌山，并以供養佛菩提樹。華供養
X30n0605_p0744b03║已，各以宮殿奉上彼佛，而作是言：惟見哀愍饒益我
X30n0605_p0744b04║等，所獻宮殿願垂納受。爾時，諸梵天王即於佛前，一
X30n0605_p0744b05║心同聲以偈頌曰：
X30n0605_p0744b06║聖主天中王，迦陵頻伽聲，哀愍眾生者，我等今敬禮。
X30n0605_p0744b07║世尊甚希有，久遠乃一現，一百八十劫，空過無有佛，
X30n0605_p0744b08║三惡道充滿，諸天眾減少。今佛出於世，為眾生作眼，
X30n0605_p0744b09║世間所歸趣，救護於一切。為眾生之父，哀愍饒益者，
X30n0605_p0744b10║我等宿福慶，今得值世尊。
X30n0605_p0744b11║五、時諸梵天止今值世尊者，即三業供養也。迦陵
X30n0605_p0744b12║頻伽者，此云妙聲鳥，亦云好聲。彼在㲉中，其音已
X30n0605_p0744b13║超眾鳥，故以名焉。正法念經云：有山名曠野，其中
X30n0605_p0744b14║多有迦陵頻伽出妙音聲。如是美音，若天若人乃
X30n0605_p0744b15║至緊那羅等無能及者，唯除如來音聲。故云也。然
X30n0605_p0744b16║佛音圓淨深遠無比，且以頻伽喻之。△六請法。
X30n0605_p0744b17║爾時諸梵天王偈讚佛已，各作是言：惟願世尊哀愍
X30n0605_p0744b18║一切，轉於法輪度脫眾生。時諸梵天王一心同聲而
X30n0605_p0744b19║說偈言：
X30n0605_p0744b20║大聖轉法輪，顯示諸法相，度苦惱眾生，令得大歡喜。
X30n0605_p0744b21║眾生聞此法，得道若生天，諸惡道減少，忍善者增益。
X30n0605_p0744b22║六、各作是言：止忍善增益者，即請法也。△七默許。
X30n0605_p0744b23║爾時，大通智勝如來默然許之。
X30n0605_p0744b24║七、大通智勝默然者，即默許也。△三、南方七：初、覩
X30n0605_p0744c01║瑞。
X30n0605_p0744c02║又，諸比丘！南方五百萬億國土諸大梵王，各自見宮
X30n0605_p0744c03║殿光明照耀，昔所未有。
X30n0605_p0744c04║此亦有七意：一、南方五百萬億止，昔所未有，即覩
X30n0605_p0744c05║瑞也。△二驚駭。
X30n0605_p0744c06║歡喜踊躍，生希有心。
X30n0605_p0744c07║次歡喜踊躍，止生希有心，即驚駭也。△三、遞相問
X30n0605_p0744c08║決。
X30n0605_p0744c09║即各相詣共議此事：以何因緣，我等宮殿有此光曜？
X30n0605_p0744c10║而彼眾中有一大梵天王，名曰玅法，為諸梵眾而說
X30n0605_p0744c11║偈言：
X30n0605_p0744c12║我等諸宮殿，光明甚威耀，此非無因緣，是相宜求之。
X30n0605_p0744c13║過於百千劫，未曾見是相，為大德天生？為佛出世間？
X30n0605_p0744c14║三、即各相詣止，為佛出世間，即相問也。△四、尋光
X30n0605_p0744c15║見佛。
X30n0605_p0744c16║爾時，五百萬億諸梵天王與宮殿俱，各以衣裓盛諸
X30n0605_p0744c17║天華，共詣北方推尋是相。見大通智勝如來處于道
X30n0605_p0744c18║場菩提樹下坐師子座，諸天、龍王、乾闥婆、緊那羅、摩
X30n0605_p0744c19║睺羅伽、人非人等恭敬圍繞，及見十六王子請佛轉
X30n0605_p0744c20║法輪。
X30n0605_p0744c21║四、爾時，五百萬億止請轉法輪，即尋光見佛也。△
X30n0605_p0744c22║五、三業供養。
X30n0605_p0744c23║時，諸梵天王頭面禮佛，繞百千帀，即以天華而散佛
X30n0605_p0744c24║上，所散之華如須彌山，并以供養佛菩提樹。華供養
X30n0605_p0745a01║已，各以宮殿奉上彼佛，而作是言：惟見哀愍饒益我
X30n0605_p0745a02║等，所獻宮殿願埀納受。爾時，諸梵天王即於佛前，一
X30n0605_p0745a03║心同聲以偈頌曰：
X30n0605_p0745a04║世尊甚難見，破諸煩惱者，過百三十劫，今乃得一見。
X30n0605_p0745a05║諸饑渴眾生，以法雨充滿，昔所未曾覩，無量智慧者，
X30n0605_p0745a06║如優曇鉢華，今日乃值遇。我等諸宮殿，蒙光故嚴飾，
X30n0605_p0745a07║世尊大慈愍，惟願垂納受。
X30n0605_p0745a08║五、時諸梵天王：止！惟願垂納受。即三業供養也。△
X30n0605_p0745a09║六請法。
X30n0605_p0745a10║爾時，諸梵天王偈讚佛已，各作是言：惟願世尊轉於
X30n0605_p0745a11║法輪，令一切世間諸天、魔、梵、沙門、婆羅門，皆獲安隱
X30n0605_p0745a12║而得度脫。時，諸梵天王一心同聲，以偈頌曰：
X30n0605_p0745a13║惟願天人尊，轉無上法輪，擊于大法鼓，而吹大法螺，
X30n0605_p0745a14║普雨大法雨，度無量眾生。我等咸歸請，當演深遠音，
X30n0605_p0745a15║六、爾時，諸梵天止當演深遠音，即請法也。△七默
X30n0605_p0745a16║許。
X30n0605_p0745a17║爾時，大通智勝如來默然許之。
X30n0605_p0745a18║七、大通智勝。默然，即默許也。△四、總明六方。
X30n0605_p0745a19║西南方乃至下方，亦復如是。
X30n0605_p0745a20║總明六方者，準上例下，其義一等。惟繁簡不一者，
X30n0605_p0745a21║葢譯人之巧也。△二、上方六：初、覩瑞。
X30n0605_p0745a22║爾時，上方五百萬億國土諸大梵王，皆悉自覩所止
X30n0605_p0745a23║宮殿，光明威曜昔所未有。
X30n0605_p0745a24║△二驚駭。
X30n0605_p0745b01║歡喜踊躍，生希有心。
X30n0605_p0745b02║△三、遞相問決。
X30n0605_p0745b03║即各相詣共議此事：以何因緣我等宮殿有斯光明？
X30n0605_p0745b04║時彼眾中有一大梵天王，名曰尸棄，為諸梵眾而說
X30n0605_p0745b05║偈言：
X30n0605_p0745b06║今以何因緣，我等諸宮殿，威德光明曜，嚴飾未曾有？
X30n0605_p0745b07║如是之妙相，昔所未聞見，為大德天生？為佛出世間？
X30n0605_p0745b08║△四、尋光見佛。
X30n0605_p0745b09║爾時，五百萬億諸梵天王與宮殿俱，各以衣裓盛諸
X30n0605_p0745b10║天華，共詣下方推尋是相。見大通智勝如來處于道
X30n0605_p0745b11║場菩提樹下坐師子座，諸天、龍王、乾闥婆、緊那羅、摩
X30n0605_p0745b12║睺羅伽、人非人等恭敬圍繞，及見十六王子請佛轉
X30n0605_p0745b13║法輪。
X30n0605_p0745b14║△五、三業供養。
X30n0605_p0745b15║時諸梵天王頭面禮佛，繞百千帀，即以天華而散佛
X30n0605_p0745b16║上，所散之華如須彌山，并以供養佛菩提樹。華供養
X30n0605_p0745b17║已，各以宮殿奉上彼佛，而作是言：惟見哀愍饒益我
X30n0605_p0745b18║等，所獻宮殿願垂納處。時諸梵天王即於佛前，一心
X30n0605_p0745b19║同聲以偈頌曰：
X30n0605_p0745b20║善哉見諸佛，救世之聖尊，能於三界獄，勉出諸眾生。
X30n0605_p0745b21║普智天人尊，哀愍羣萌類，能開甘露門，廣度於一切。
X30n0605_p0745b22║於昔無量劫，空過無有佛，世尊未出時，十方常暗瞑。
X30n0605_p0745b23║三惡道增長，阿修羅亦盛，諸天眾轉減，死多墮惡道。
X30n0605_p0745b24║不從佛聞法，常行不善事，色力及智慧，斯等皆減少。
X30n0605_p0745c01║罪業因緣故，失樂及樂想，住於邪見法，不識善儀則，
X30n0605_p0745c02║不蒙佛所化，常墮於惡道。佛為世間眼，久遠時乃出，
X30n0605_p0745c03║哀愍諸眾生，故現於世間。超出成正覺，我等甚欣慶，
X30n0605_p0745c04║及餘一切眾，喜歎未曾有。我等諸宮殿，蒙光故嚴飾，
X30n0605_p0745c05║今以奉世尊，惟垂哀納受。願以此功德，普及於一切，
X30n0605_p0745c06║我等與眾生，皆共成佛道。
X30n0605_p0745c07║勉出諸眾生者，即勸勉誘進之謂。國語云：父勉其
X30n0605_p0745c08║子，兄勉其弟。今勉義例然。葢如來上聖勉旃下凡，
X30n0605_p0745c09║俾離流轉也。哀愍羣萌類者，萌者，芽也。群生之機
X30n0605_p0745c10║處于生死，如草木萌產諸涸。故十方梵懇請如來
X30n0605_p0745c11║澍其法雨，灌溉令發，俾其秀實。△六請法。
X30n0605_p0745c12║爾時，五百萬億諸梵天王偈讚佛已，各白佛言：惟願
X30n0605_p0745c13║世尊轉於法輪，多所安隱，多所度脫。時，諸梵天王而
X30n0605_p0745c14║說偈言：
X30n0605_p0745c15║世尊轉法輪，擊甘露法鼓，度苦惱眾生，開示涅槃道。
X30n0605_p0745c16║惟願受我請，以大微妙音，哀愍而敷演，無量劫習法。
X30n0605_p0745c17║舊云東與東南方是請小，餘七方請大，上方請小
X30n0605_p0745c18║大。若據釋論，明梵本請大，佛雖說小，未遂所請。若
X30n0605_p0745c19║說般若，猶詶梵請。若依方便品文，梵王請大。然佛
X30n0605_p0745c20║法道同，不應偏請，但經論存略，諸師偏據耳。又如
X30n0605_p0745c21║今佛自始至終具轉五味法輪，一一皆詶梵請，彼
X30n0605_p0745c22║亦應然。且初十六王子請轉滿教者，如今佛說華
X30n0605_p0745c23║嚴；東與東南方請轉半教，如今佛說三藏；後七方
X30n0605_p0745c24║請轉對半明滿，如今佛說方等；上方梵請帶半明
X30n0605_p0746a01║滿，如今佛說般若；後十六子請廢半明滿，如今佛
X30n0605_p0746a02║說法華醍醐教也。今古節目文義相應可解。△二、
X30n0605_p0746a03║明近由二：初、先轉半字法輪三：初、受請。
X30n0605_p0746a04║爾時，大通智勝如來受十方諸梵天王及十六王子
X30n0605_p0746a05║請。
X30n0605_p0746a06║此中應說三乘，如序品文。今不爾者，正為下根論
X30n0605_p0746a07║結緣開顯等。△二正轉。
X30n0605_p0746a08║即時三轉十二行法輪，若沙門、婆羅門，若天、魔、梵及
X30n0605_p0746a09║餘世間所不能轉，謂是苦、是苦集、是苦滅、是苦滅道，
X30n0605_p0746a10║及廣說十二因緣法。無明緣行，行緣識，識緣名色，名
X30n0605_p0746a11║色緣六入，六入緣觸，觸緣受，受緣愛，愛緣取，取緣有，
X30n0605_p0746a12║有緣生，生緣老、死、憂、悲、苦、惱。無明滅則行滅，行滅則
X30n0605_p0746a13║識滅，識滅則名色滅，名色滅則六入滅，六入滅則觸
X30n0605_p0746a14║滅，觸滅則受滅，受滅則愛滅，愛滅則取滅，取滅則有
X30n0605_p0746a15║滅，有滅則生滅，生滅則老、死、憂、悲、苦、惱滅。
X30n0605_p0746a16║三轉者，謂示、勸、證三也。示者，謂此是苦，乃至此是
X30n0605_p0746a17║道。勸者，謂苦應知，集應斷，滅應證，道應修。證者，謂
X30n0605_p0746a18║苦我已知，不復更知，乃至道我已修，不復更修也。
X30n0605_p0746a19║示謂示其相狀，勸謂勸其令修，證謂引己證彼。廣
X30n0605_p0746a20║如大論、俱舍諸文委釋。亦將三轉對示、教、利、喜：示
X30n0605_p0746a21║即示轉，教即勸轉，利、喜即證轉也。亦對見、諦、思惟、
X30n0605_p0746a22║無學也。如云：為聲聞三轉，為緣覺再轉，為菩薩一
X30n0605_p0746a23║轉。問：何故爾耶？答：由根利、鈍，此一往說耳。通方例
X30n0605_p0746a24║皆三轉。何故三轉？諸佛語法，法至於三，為眾生有
X30n0605_p0746b01║三根故。大論及婆沙悉作此說。問：如來成道，初為
X30n0605_p0746b02║五人，云何作三根耶？復有八萬諸天，何故無三根？
X30n0605_p0746b03║答：為生三慧、三根、三道故也。十二行者，行以遷流、
X30n0605_p0746b04║造作為義，即是十二因緣，歷三世因果，或二世、一
X30n0605_p0746b05║世等，展轉相生，互相由藉，如輪旋轉，初無休息。一
X30n0605_p0746b06║切眾生長在三界，不能跳脫，葢為此也。故藏乘諸
X30n0605_p0746b07║文，或謂之十二荊棘林，或謂之牽連者，皆取窒礙、
X30n0605_p0746b08║拘繫為名。疏：約教、行兩義釋之：一、約四諦教，二、約
X30n0605_p0746b09║十六行。教十二者，即示、勸、證是也；行十二者，三轉
X30n0605_p0746b10║皆生眼、智、明、覺也。又教十二為能轉，行十二為所
X30n0605_p0746b11║轉。又十二行是輪，十二教非輪。若作二輪義，眼、智、
X30n0605_p0746b12║明、覺者，約四十八法開此四心，成十六心，謂以苦
X30n0605_p0746b13║法忍為眼，苦法智為智，比忍為明，比智為覺。餘三
X30n0605_p0746b14║諦亦爾，故成十六心。三根人各得十六心，故成四
X30n0605_p0746b15║十八行也。十二諦者，是教法輪也。十二行者，是行
X30n0605_p0746b16║法輪也。教輪則能轉，唯是一權智，所轉則有十二
X30n0605_p0746b17║教。若行法輪，能轉之教有十二，所轉之行亦十二，
X30n0605_p0746b18║或通三人，或約一人。今就見諦道三人利根，聞示
X30n0605_p0746b19║轉即生眼智明覺，三人合舉，故言十二行也。又若
X30n0605_p0746b20║沙門等所不能轉者，沙門不聞尚不知名，何況能
X30n0605_p0746b21║轉？支佛雖悟口不能說，婆羅門雖聞其名不解其
X30n0605_p0746b22║理，魔梵亦爾。夫轉者，轉此法度入他心，令彼得悟
X30n0605_p0746b23║破六十二見，乃名轉法輪。為無此義，魔梵等所不
X30n0605_p0746b24║能轉也。有解大乘四諦者，謂初轉二諦，次轉一諦，
X30n0605_p0746c01║其次轉無諦，皆是卷舒之意。然小乘四諦以生滅
X30n0605_p0746c02║為體，大乘以無生為體，十二因緣者還是別相細
X30n0605_p0746c03║觀四諦耳。約苦集即有無明老死生也，約道滅即
X30n0605_p0746c04║有無明老死滅也。又三乘人通觀十二緣，二乘觀
X30n0605_p0746c05║生滅十二緣，菩薩觀無生十二緣，無生十二緣本
X30n0605_p0746c06║既不生今亦不滅。又三乘人亦通論四諦，二乘是
X30n0605_p0746c07║有量四諦，為菩薩無量四諦。又六度亦通三乘人，
X30n0605_p0746c08║故大品？發趣品云：阿羅漢支佛因六波羅蜜至彼
X30n0605_p0746c09║岸。又攝大乘云：凡夫二乘皆有六度，但不同耳。若
X30n0605_p0746c10║爾，應俱名波羅蜜。然二乘行到涅槃彼岸亦稱波
X30n0605_p0746c11║羅蜜，但不能到佛道彼岸，比之菩薩為異耳。△三、
X30n0605_p0746c12║聞法得道。
X30n0605_p0746c13║佛於天人大眾之中說是法時，六百萬億那由他人，
X30n0605_p0746c14║以不受一切法故，而於諸漏心得解脫，皆得深妙禪
X30n0605_p0746c15║定、三明、六通，具八解脫。第二、第三、第四說法時，千萬
X30n0605_p0746c16║億恒河沙那由他等眾生，亦以不受一切法故，而於
X30n0605_p0746c17║諸漏心得解脫。從是已後，諸聲聞眾無量無邊不可
X30n0605_p0746c18║稱數。
X30n0605_p0746c19║聞法得悟者，初少中多。不受者，不受四見，悟初果
X30n0605_p0746c20║也。得解脫者，謂脫子果兩縛，得無學也。深妙定者，
X30n0605_p0746c21║即俱解脫也。△二、明請廢半轉滿字法輪七：初、王
X30n0605_p0746c22║子出家。
X30n0605_p0746c23║爾時，十六王子皆以童子出家而為沙彌，諸根通利，
X30n0605_p0746c24║智慧明了，已曾供養百千萬億諸佛，淨修梵行，求阿
X30n0605_p0747a01║耨多羅三藐三菩提。
X30n0605_p0747a02║皆以童子出家者，童子之義已如向釋。沙彌者，南
X30n0605_p0747a03║山云：此翻息慈，謂息世間染著之情，以慈悲而濟
X30n0605_p0747a04║度群品也。又云：初人佛法多存俗情，故須息惡行
X30n0605_p0747a05║慈也。諸根通利者，謂六根也。只是六根清淨故言
X30n0605_p0747a06║通利，又六根互用故言通，入佛境界故言利。智慧
X30n0605_p0747a07║明了者，開示悟入也。△二請修學法。
X30n0605_p0747a08║俱白佛言：世尊！是諸無量千萬億大德聲聞皆已成
X30n0605_p0747a09║就，世尊亦當為我等說阿耨多羅三藐三菩提法，我
X30n0605_p0747a10║等聞已皆共修學。世尊！我等志願如來知見，深心所
X30n0605_p0747a11║念佛自證知。
X30n0605_p0747a12║彼佛初說圓頓諸子大乘功德悉皆具足，復愍諸
X30n0605_p0747a13║方便未為究竟，故重請佛開權顯實也。大德聲聞
X30n0605_p0747a14║皆已成就者，明其障除機動，是故為請。我等志願
X30n0605_p0747a15║如來知見者，此法華經但明佛之知見，唯志於此，
X30n0605_p0747a16║即正請滿字廢半之文，明顯若此也。△三所將亦
X30n0605_p0747a17║出家。
X30n0605_p0747a18║爾時，轉輪聖王所將眾中八萬億人，見十六王子出
X30n0605_p0747a19║家，亦求出家，王即聽許。
X30n0605_p0747a20║△四、佛受請說。
X30n0605_p0747a21║爾時彼佛受沙彌請，過二萬劫已，乃於四眾之中說
X30n0605_p0747a22║是大乘經，名妙法蓮華教菩薩法佛所護念。說是經
X30n0605_p0747a23║已，十六沙彌為阿耨多羅三藐三菩提故，皆共受持
X30n0605_p0747a24║諷誦通利。
X30n0605_p0747b01║過二萬劫者，上開三既久，不容中間無事，望下文
X30n0605_p0747b02║意，二萬劫中必說方等般若，故文云說六波羅蜜
X30n0605_p0747b03║及諸神通事，當知般若是行、神通是事，如今諸方
X30n0605_p0747b04║等經多明不思議諸神通事，頌中又云分別真實
X30n0605_p0747b05║法，即是大品明實相般若意也。△五、時眾有解不
X30n0605_p0747b06║解。
X30n0605_p0747b07║說是經時，十六菩薩沙彌皆悉信受，聲聞眾中亦有
X30n0605_p0747b08║信解，其餘眾生千萬億種皆生疑惑。
X30n0605_p0747b09║十六沙彌皆悉信受，及彼三乘即信得解，其餘千
X30n0605_p0747b10║萬皆生疑惑者，此是不解之眾。此不解眾，即於十
X30n0605_p0747b11║六子聽覆講結法華之緣者也。△六、說經時節。
X30n0605_p0747b12║佛說是經，於八千劫未曾休廢。
X30n0605_p0747b13║△七、說已入定。
X30n0605_p0747b14║說此經已，即入靜室，住於禪定八萬四千劫。
X30n0605_p0747b15║說法已後即入定者，由佛入定諸子得說，正是結
X30n0605_p0747b16║緣之近由。由佛入定不出故，諸疑惑眾無所諮問，
X30n0605_p0747b17║故十六子於後為不解者覆講說經。覆者再也，謂
X30n0605_p0747b18║師講已後弟子重述再宣也。△二、正結緣二：初、法
X30n0605_p0747b19║說結緣，二、譬說結緣。初文又三：初、明昔日共結緣
X30n0605_p0747b20║四：初、知佛入定。
X30n0605_p0747b21║是時十六菩薩沙彌，知佛入室寂然禪定。
X30n0605_p0747b22║△二王子覆講。
X30n0605_p0747b23║各升法座，亦於八萬四千劫，為四部眾廣說分別妙
X30n0605_p0747b24║法華經。
X30n0605_p0747c01║佛知一化將畢，不復熟此段之人，故令王子共其
X30n0605_p0747c02║結緣。又知此等必由王子究竟得度，所以入定久
X30n0605_p0747c03║而不出也。△三、眾得利益。
X30n0605_p0747c04║一一皆度六百萬億那由他恒河沙等眾生，示教利
X30n0605_p0747c05║喜，令發阿耨多羅三藐三菩提心。
X30n0605_p0747c06║皆發菩提心，故云度。若初發心時，誓願當作佛，已
X30n0605_p0747c07║過於世間，即是度七方便彼岸義也。那由他眾生，
X30n0605_p0747c08║即上不解之眾也。△四、定起稱歎二：初、正稱歎菩
X30n0605_p0747c09║薩。
X30n0605_p0747c10║大通智勝佛過八萬四千劫已，從三昧起，往詣法座，
X30n0605_p0747c11║安詳而坐，普告大眾：是十六菩薩沙彌甚為希有，諸
X30n0605_p0747c12║根通利，智慧明了，已曾供養無量千萬億數諸佛，於
X30n0605_p0747c13║諸佛所常修梵行，受持佛智，開示眾生，令入其中。
X30n0605_p0747c14║佛從定起稱歎十六菩薩者，勸進其徒也。安詳者，
X30n0605_p0747c15║謂宴安詳雅也。甚為希有，此即正歎菩薩耳。△二、
X30n0605_p0747c16║勸物親近二：初、勸親近。
X30n0605_p0747c17║汝等皆當數數親近而供養之。
X30n0605_p0747c18║勸物親近者，物即機也，即是勸諸菩薩所化之機
X30n0605_p0747c19║也。皆當數數親近者，即初意也。△二、釋勸意。
X30n0605_p0747c20║所以者何？若聲聞、辟支佛及諸菩薩，能信是十六菩
X30n0605_p0747c21║薩所說經法，受持不毀者，是人皆當得阿耨多羅三
X30n0605_p0747c22║藐三菩提、如來之慧。
X30n0605_p0747c23║所以者何？即是徵起釋出勸意也。△二、明中間更
X30n0605_p0747c24║相值遇。
X30n0605_p0748a01║佛告諸比丘：是十六菩薩常樂說是妙法蓮華經，一
X30n0605_p0748a02║一菩薩所化六百萬億那由他恒河沙等眾生，世世
X30n0605_p0748a03║所生與菩薩俱，從其聞法悉皆信解。以此因緣，得值
X30n0605_p0748a04║四萬億諸佛世尊，于今不盡。
X30n0605_p0748a05║此明結緣已後，中間常相逢值。然逢值有三種：若
X30n0605_p0748a06║相逢遇，常受大乘，此輩中間皆已成就，不至於今
X30n0605_p0748a07║也；若相逢遇，遇其退大，仍接以小，此輩中間猶故
X30n0605_p0748a08║未盡，今得還聞大乘之教；三、但論遇小，不論遇大，
X30n0605_p0748a09║此輩則中間未度，于今亦不盡，方始受大，乃至滅
X30n0605_p0748a10║後得道者是也。問：如上塵數多許時節，今始得羅
X30n0605_p0748a11║漢，如此無生法忍，何易可階？答：一云：大聖善巧，依
X30n0605_p0748a12║四悉檀作如是說，或說佛道長遠，或說佛道易得，
X30n0605_p0748a13║以對治故。若厭道長者說短，於道生輕易想者說
X30n0605_p0748a14║長，或為發生宿善，或隨世間所欲，或為聞說長短，
X30n0605_p0748a15║即得入第一義。當知言如許劫方今得羅漢者，此
X30n0605_p0748a16║是權行四悉檀也。記云：第三、既云但論遇小者，中
X30n0605_p0748a17║間之言自望元初結小緣者耳。第三、類人未曾聞
X30n0605_p0748a18║大，便即流轉，此人即以初聞小時為初結緣，復於
X30n0605_p0748a19║中間唯習於小。今遇王子，初且聞小，人見釋迦一
X30n0605_p0748a20║代教中一分聲聞未發心者，即便判云永滅不發，
X30n0605_p0748a21║是不知如來長遠之化也。△三、明今日還為說法
X30n0605_p0748a22║華二：初、結會古今二：初、結師古今。
X30n0605_p0748a23║諸比丘！我今語汝，彼佛弟子十六沙彌，今皆得阿耨
X30n0605_p0748a24║多羅三藐三菩提，於十方國土現在說法，有無量百
X30n0605_p0748b01║千萬億菩薩、聲聞以為眷屬。其二沙彌東方作佛：一
X30n0605_p0748b02║名阿閦，在歡喜國；二名須彌頂。東南方二佛：一名師
X30n0605_p0748b03║子音；二名師子相。南方二佛：一名虗空住；二名常滅。
X30n0605_p0748b04║西南方二佛：一名帝相；二名梵相。西方二佛：一名阿
X30n0605_p0748b05║彌陀；二名度一切世間苦惱。西北方二佛：一名多摩
X30n0605_p0748b06║羅䟦旃檀香神通；二名須彌相。北方二佛：一名雲自
X30n0605_p0748b07║在；二名雲自在王。東北方佛名壞一切世間怖畏。第
X30n0605_p0748b08║十六、我釋迦牟尼佛，於娑婆國土成阿耨多羅三藐
X30n0605_p0748b09║三菩提。
X30n0605_p0748b10║應知十六沙彌是古，八方作佛是今。△二、會弟子
X30n0605_p0748b11║古今二：初、會現在四：初、不退住大。
X30n0605_p0748b12║諸比丘！我等為沙彌時，各各教化無量百千萬億恒
X30n0605_p0748b13║河沙等眾生，從我聞法，為阿耨多羅三藐三菩提。
X30n0605_p0748b14║△二、退住聲聞。
X30n0605_p0748b15║此諸眾生于今有住聲聞地者，我常教化阿耨多羅
X30n0605_p0748b16║三藐三菩提，是諸人等應以是法漸入佛道。
X30n0605_p0748b17║△三、釋退住意。
X30n0605_p0748b18║所以者何？如來智慧難信難解。
X30n0605_p0748b19║△四、正結古今。
X30n0605_p0748b20║爾時所化無量恒河沙等眾生者，汝等諸比丘！
X30n0605_p0748b21║△二、會未來二：初、正會。
X30n0605_p0748b22║及我滅度後，未來世中聲聞弟子是也。
X30n0605_p0748b23║△二、釋疑。
X30n0605_p0748b24║我滅度後，復有弟子不聞是經，不知不覺菩薩所行，
X30n0605_p0748c01║自於所得功德生滅度想，當入涅槃。我於餘國作佛，
X30n0605_p0748c02║更有異名，是人雖生滅度之想入於涅槃，而於彼土
X30n0605_p0748c03║求佛智慧得聞是經，唯以佛乘而得滅度，更無餘乘，
X30n0605_p0748c04║除諸如來方便說法。
X30n0605_p0748c05║疑云：若現在者得聞佛說法華得入一實道，可是
X30n0605_p0748c06║結緣之流；若未來者不聞法華而入滅度，此豈能
X30n0605_p0748c07║捨小得入一乘？釋云：雖滅度後終會得聞，我於餘
X30n0605_p0748c08║國作佛得聞是經。餘國者，三乘通教有餘國也。除
X30n0605_p0748c09║諸如來方便說者，斷疑也。三是方便說，其實無三
X30n0605_p0748c10║也。△二、明還說法華三：初、時眾清淨。
X30n0605_p0748c11║諸比丘！若如來自知涅槃時到，眾又清淨，信解堅固，
X30n0605_p0748c12║了達空法，深入禪定。
X30n0605_p0748c13║涅槃時到者，諸佛出世教道將畢之時即說此經，
X30n0605_p0748c14║如迦葉佛日月燈明等，說斯經竟即入涅槃，釋迦
X30n0605_p0748c15║說法華竟仍唱當滅。眾又清淨者，即斷德也。信解
X30n0605_p0748c16║堅固者，信即四不壞信也，解即四無漏正解。了達
X30n0605_p0748c17║真諦具諸禪定，此智斷立也。爾時堪教大道，聞必
X30n0605_p0748c18║信解也。復次眾又清淨者，得三藏教益而免難也。
X30n0605_p0748c19║信解堅固者，於方等教心相體信也。了達空法，聞
X30n0605_p0748c20║般若教說法，於空法中心得了達，即轉教意也。△
X30n0605_p0748c21║二、正說法華。
X30n0605_p0748c22║便集諸菩薩及聲聞眾，為說是經：世間無有二乘而
X30n0605_p0748c23║得滅度，唯一佛乘得滅度耳。
X30n0605_p0748c24║便集諸菩薩，即是聚會親族等，是說此經也。故上
X30n0605_p0749a01║釋親族是法身大士影響眾者，以此文驗之，其義
X30n0605_p0749a02║明也。集諸菩薩是會親族，及聲聞眾是命其子也。
X30n0605_p0749a03║△三、釋前開三意。
X30n0605_p0749a04║比丘當知，如來方便深入眾生之性，知其志樂小法，
X30n0605_p0749a05║深著五欲，為是等故說於涅槃，是人若聞則便信受。
X30n0605_p0749a06║若世無二乘得滅度者，何故如來前說權教？故釋
X30n0605_p0749a07║云：比丘當知，如來方便，深知眾生有小性欲，著於
X30n0605_p0749a08║五塵，弊於五濁，故先說三，令彼破蔽免難，然後說
X30n0605_p0749a09║一也。△二、譬說結緣二：初、開譬，二、合譬。初文又二：
X30n0605_p0749a10║初、導師譬五：初、五百由旬譬。
X30n0605_p0749a11║譬如五百由旬。
X30n0605_p0749a12║五百由旬者，由旬或云踰繕那，葢西域之數量如
X30n0605_p0749a13║此，方之驛程耳。然經論所出不同，或約八十里，或
X30n0605_p0749a14║六十，或四十，或十六，多以四十里為準。言五百者，
X30n0605_p0749a15║今依此經判之，則以三界果報處為三百，有餘國
X30n0605_p0749a16║處為四百，實報國處為五百也。故下文合譬云知
X30n0605_p0749a17║諸生死，生死即是處所明矣。但佛旨難知，更須廣
X30n0605_p0749a18║解。又以見惑為一百，五下分為二百，五上分為三
X30n0605_p0749a19║百，塵沙為四百，無明為五百，故下文合譬云煩惱
X30n0605_p0749a20║險難惡道，其義相扶也。復次入空觀能過三百，入
X30n0605_p0749a21║假觀能過四百，人中觀能過五百，故下文合譬云
X30n0605_p0749a22║善知險道通塞之相，即雙知因果二種五百，其義
X30n0605_p0749a23║相扶也。△二、險難惡道譬。
X30n0605_p0749a24║險難惡道，曠絕無人，怖畏之處，
X30n0605_p0749b01║險難惡道者，譬生死因果分段變易此果險難，見
X30n0605_p0749b02║思塵沙無明此因險難，由此因果故言惡道。道有
X30n0605_p0749b03║二：一有人可依、二無人可依。有者，譬生死中有涅
X30n0605_p0749b04║槃、煩惱中有菩提，此通指衍門三教。無者，生死煩
X30n0605_p0749b05║惱無涅槃菩提，此則曠絕無人可依。多是三藏二
X30n0605_p0749b06║乘，據理通於通教二乘也。△三、若有多眾譬。
X30n0605_p0749b07║若有多眾。
X30n0605_p0749b08║若有多眾者，此譬王子所化未度之眾也。△四、欲
X30n0605_p0749b09║至寶處譬。
X30n0605_p0749b10║欲過此道，至珍寶處。
X30n0605_p0749b11║欲過此險道，未至種覺，故言至珍寶處也。△五有
X30n0605_p0749b12║一導師譬。
X30n0605_p0749b13║有一導師，聰慧明達，善知險道通塞之相。
X30n0605_p0749b14║有一導師者，即第十六王子也。聰慧明達者，眼耳
X30n0605_p0749b15║清淨曰聰，意清淨曰達。總而言之，即六根清淨也。
X30n0605_p0749b16║智即一心三智，明即具足五眼。又三明為明，十力
X30n0605_p0749b17║為達。△二、將導譬三：初、所將人眾譬。
X30n0605_p0749b18║將導眾人，欲過此難。
X30n0605_p0749b19║△二、中路懈退譬二：初、退大三：初、中路懈退。
X30n0605_p0749b20║所將人眾，中路懈退。
X30n0605_p0749b21║言所將人眾者，通是結緣之眾。若別論者，昔得大
X30n0605_p0749b22║益被將已竟，未得大益正是所將。若約五百人，其
X30n0605_p0749b23║三十子中未得開悟之人也。此非是半途名中路，
X30n0605_p0749b24║但以初發心為始，至成佛為終，於此兩楹間而起
X30n0605_p0749c01║退意，故名中路。△二白導師言。
X30n0605_p0749c02║白導師言：我等疲極，而復怖畏，
X30n0605_p0749c03║白導師言者，自有通途慈悲名導師，如文云有一
X30n0605_p0749c04║導師將導眾人者是也。自有結緣導師，如文云所
X30n0605_p0749c05║將人眾白導師言者是也。自有權智導師，如文云
X30n0605_p0749c06║導師多諸方便者是也。自有實智導師，如文云導
X30n0605_p0749c07║師知此人眾者是也。今言白導師者，正是白結緣
X30n0605_p0749c08║之導師爾。以其退大則大滅，接小則小生，一生一
X30n0605_p0749c09║滅，感於法身，呼此為白。又王子知其退大，即是聞
X30n0605_p0749c10║其所白也。善根微弱，無明所翳，故言疲極。憚生死
X30n0605_p0749c11║苦，名為怖畏。△三不能復進。
X30n0605_p0749c12║不能復進。前路猶遠，今欲退還，
X30n0605_p0749c13║不能復進，前路猶遠者，見思塵沙無明，難可卒斷
X30n0605_p0749c14║也。然用小乘接之，不令頓還本處者，亦有進義也。
X30n0605_p0749c15║△二、接示四：初、多方便譬。
X30n0605_p0749c16║導師多諸方便。
X30n0605_p0749c17║此明接之以小。然上火宅方便開三乘法，其間皆
X30n0605_p0749c18║有四意，今此亦然。初多諸方便，此譬擬宜，即以小
X30n0605_p0749c19║接也。△二、傷其失寶譬。
X30n0605_p0749c20║而作是念：此等可愍，云何捨大珍寶而欲退還？
X30n0605_p0749c21║次而作是念下，第二、傷其失寶，譬知有小無大也。
X30n0605_p0749c22║△三、化作城譬二：初、作化。
X30n0605_p0749c23║作是念已，以方便力，於險道中過三百由旬，化作一
X30n0605_p0749c24║城。
X30n0605_p0750a01║此譬正用方便也。文有兩意：一、從作是念已去，是
X30n0605_p0750a02║正作化城譬也。上車譬云：吾為汝等造作此車。今
X30n0605_p0750a03║城是有，故須先作。△二、說化。
X30n0605_p0750a04║告眾人言：汝等勿怖莫得退還，今此大城可於中止
X30n0605_p0750a05║隨意所作，若入是城快得安隱，若能前至寶所亦可
X30n0605_p0750a06║得去。
X30n0605_p0750a07║次告眾人言去，是正說化城譬，此擬上文勸示證
X30n0605_p0750a08║也。何則？文云汝等勿怖莫得退還者，即勸轉，勸令
X30n0605_p0750a09║進入城也。今此大城乃至隨意所作者，是示轉，示
X30n0605_p0750a10║城可住也。若入是城快得安隱者，是證轉，謂讚城
X30n0605_p0750a11║安隱也。若能前至寶所亦可得去者，然三藏教中
X30n0605_p0750a12║未論前進，此取今日王城開顯已後作如此說，正
X30n0605_p0750a13║是述昔施權善巧之意也。△四、入城譬
X30n0605_p0750a14║是時，疲極之眾心大歡喜，歎未曾有：我等今者免斯
X30n0605_p0750a15║惡道，快得安隱。於是，眾人前入化城，生已度想，生安
X30n0605_p0750a16║隱想。
X30n0605_p0750a17║此譬三乘悟入也。心大歡喜者，即聞慧也。歎未曾
X30n0605_p0750a18║有者，即煖位也。免惡道者，即頂位也。快得安隱者，
X30n0605_p0750a19║即忍位也。前入城者，即見諦位也。生已度想者，即
X30n0605_p0750a20║無學位也。此與火宅適子所願勇銳推排出宅同
X30n0605_p0750a21║也。且生已度想，如得盡智。安隱想，如得無生智。又
X30n0605_p0750a22║具智德，如已度。證斷德，如安隱。△三、滅化城引至
X30n0605_p0750a23║寶所譬二：初、知息已。
X30n0605_p0750a24║爾時，導師知此人眾既得止息，無復疲倦。
X30n0605_p0750b01║此文有二意：一、既得止息無復疲倦者，譬上涅槃
X30n0605_p0750b02║時到，眾又清淨，免難大機發也。△二、引至寶所。
X30n0605_p0750b03║即滅化城，語眾人言：汝等去來寶處在近，向者大城
X30n0605_p0750b04║我所化作，為止息耳。
X30n0605_p0750b05║次即滅化城引向寶所者，譬上正說法華示真實
X30n0605_p0750b06║相也。然寶所有二義，若用究竟則以極果為寶所，
X30n0605_p0750b07║故上文云唯佛與佛乃能究盡諸法實相。若分入
X30n0605_p0750b08║即以初發心住為寶所，故上文云無上寶聚不求
X30n0605_p0750b09║自得，又云得佛法分如佛子，所應得者皆已得之，
X30n0605_p0750b10║正謂寶處在近。向者大城我所化作，即舉廢權譬
X30n0605_p0750b11║以帖顯實譬耳。故上文云如來智慧難信難解，是
X30n0605_p0750b12║諸人等應以是法漸入佛慧。此擬方便中云我令
X30n0605_p0750b13║脫苦縛逮得涅槃者，佛以方便力示以三乘教也。
X30n0605_p0750b14║又汝等去來者，去即行也，來助語辭，如云汝等行
X30n0605_p0750b15║矣寶處在近，其斯之謂乎。△二、合譬二：初、正合二：
X30n0605_p0750b16║初、合導師譬五：初、合導師。
X30n0605_p0750b17║諸比丘！如來亦復如是。
X30n0605_p0750b18║此正合，文有五意，但不次第。初如來亦復如是者，
X30n0605_p0750b19║合第五導師。△二、合多諸人眾。
X30n0605_p0750b20║今為汝等作大導師。
X30n0605_p0750b21║今為汝等者，合第三多諸人眾。△三、合險難惡道。
X30n0605_p0750b22║知諸生死煩惱惡道險難。
X30n0605_p0750b23║知諸生死煩惱者，合第二險離。△四合五百由旬。
X30n0605_p0750b24║長遠。
X30n0605_p0750c01║長遠兩字合第一，五百由旬。△五、合至珍寶處。
X30n0605_p0750c02║應去應度。
X30n0605_p0750c03║應去應度者，合第四至珍寶處。△二、合將導譬三：
X30n0605_p0750c04║初、合所將人眾。
X30n0605_p0750c05║若眾生。
X30n0605_p0750c06║若眾生者，合第一所將人眾也。△二、合退大接小
X30n0605_p0750c07║二：初、合退大三：初、合中路懈退。
X30n0605_p0750c08║但聞一佛乘者。
X30n0605_p0750c09║合第二退大接小譬。第二譬本有退大接小，今具
X30n0605_p0750c10║合之。上退有三意，但聞一佛乘者，合上中路懈退
X30n0605_p0750c11║無機意也。△二、合白。導師言：
X30n0605_p0750c12║則不欲見佛，不欲親近。
X30n0605_p0750c13║不欲見佛，不欲親近，合上白導師言：不受誡勸也。
X30n0605_p0750c14║△二合不能前進。
X30n0605_p0750c15║便作是念：佛道長遠，久受勤苦乃可得成。
X30n0605_p0750c16║便作是念：下合上不能前進息化之意也。△二、合
X30n0605_p0750c17║接小三：初、合多諸方便。
X30n0605_p0750c18║佛知是心。
X30n0605_p0750c19║此合接之以小，譬本有四，今合但三。佛知是心，合
X30n0605_p0750c20║上導師多諸方便擬宜意也。△二、合此等可愍。
X30n0605_p0750c21║怯弱下劣，以方便力，
X30n0605_p0750c22║怯弱下劣者，合上此等可愍，知有小機也。△三、合
X30n0605_p0750c23║現作化城。
X30n0605_p0750c24║而於中道為止息故說二涅槃。
X30n0605_p0751a01║而於中道為止息故下，合第三、現作化城眾人入
X30n0605_p0751a02║城譬也。而於中道說二涅槃者，三界見思惑盡、塵
X30n0605_p0751a03║沙無明未破，於此兩楹中間判有餘無餘涅槃也，
X30n0605_p0751a04║亦是聲聞緣覺兩涅槃。又分段已盡、變易未除，二
X30n0605_p0751a05║死中間判為有餘無餘，故言中道。△三、合滅化城
X30n0605_p0751a06║引至寶所二：初、合知息已。
X30n0605_p0751a07║若眾生住於二地。
X30n0605_p0751a08║合第三、滅化將至寶所譬也。上文有二，今合亦二。
X30n0605_p0751a09║若眾生住於二地者，此合知止息已也。△二、合引
X30n0605_p0751a10║向寶所。
X30n0605_p0751a11║如來爾時即便為說：汝等所作未辦，汝所住地近於
X30n0605_p0751a12║佛慧，當觀察籌量所得涅槃非真實也。但是如來方
X30n0605_p0751a13║便之力，於一佛乘分別說三。
X30n0605_p0751a14║如來爾時即便為說下，此合將向寶所也。△二、舉
X30n0605_p0751a15║譬帖合二：初、疊接退譬來合施三：
X30n0605_p0751a16║如彼導師，為止息故，化作大城，
X30n0605_p0751a17║如彼導師下，即是第二、疊譬帖合，牒接退譬，來合
X30n0605_p0751a18║施三。△二、疊滅化譬來合顯一。
X30n0605_p0751a19║既知息已，而告之言：寶處在近，此城非實，我化作耳。
X30n0605_p0751a20║既知息已者，是疊滅化譬來合顯一。
X30n0605_p0751a21║爾時，世尊欲重宣此義，而說偈言：
X30n0605_p0751a22║△二、偈頌二：初、頌結緣由二：初、頌遠由二：初、頌大
X30n0605_p0751a23║通成道三：初、頌成道前事。
X30n0605_p0751a24║大通智勝佛，十劫坐道場，佛法不現前，不得成佛道。
X30n0605_p0751b01║諸天神龍王，阿修羅眾等，常雨於天華，以供養彼佛。
X30n0605_p0751b02║諸天擊天鼓，并作眾伎樂，香風吹萎華，更雨新好者。
X30n0605_p0751b03║此六行頌大通成道。上文有五，今頌但三。今初，三
X30n0605_p0751b04║行頌上第二、將成道前事。△二頌正成道。
X30n0605_p0751b05║過十小劫已，乃得成佛道。諸天及世人，心皆懷踊躍，
X30n0605_p0751b06║次過十小劫已下，第二、一行頌，第三、正成道。△三
X30n0605_p0751b07║頌請轉法輪。
X30n0605_p0751b08║彼佛十六子，皆與其眷屬，千萬億圍繞，俱行至佛所，
X30n0605_p0751b09║頭面禮佛足，而請轉法輪：聖師子法雨，充我及一切。
X30n0605_p0751b10║三、彼佛十六子下，第三、兩行頌第五、十六王子請
X30n0605_p0751b11║轉法輪，兼頌第四、成道已眷屬申供養，略不頌第
X30n0605_p0751b12║一、佛壽長遠耳。△二、頌十方梵請二：初、頌威光動
X30n0605_p0751b13║耀。
X30n0605_p0751b14║世尊甚難值，久遠時一現，為覺悟群生，震動於一切。
X30n0605_p0751b15║△二、頌十方梵尋光而來二：初、別頌東方。
X30n0605_p0751b16║東方諸世界，五百萬億國，梵宮殿光曜，昔所未曾有。
X30n0605_p0751b17║諸梵見此相，尋來至佛所，散華以供養，并奉上宮殿。
X30n0605_p0751b18║請佛轉法輪，以偈而讚歎，佛知時未至，受請默然坐。
X30n0605_p0751b19║△二、總頌九方。
X30n0605_p0751b20║三方及四維，上下亦復爾，散華奉宮殿，請佛轉法輪。
X30n0605_p0751b21║世尊甚難值，願以本慈悲，廣開甘露門，轉無上法輪。
X30n0605_p0751b22║△二、頌近由二：初、頌請轉半字法輪三：初、頌受請。
X30n0605_p0751b23║無量慧世尊，受彼眾人請，
X30n0605_p0751b24║△二頌正轉。
X30n0605_p0751c01║為宣種種法，四諦十二緣，無明至老死，皆從生緣有，
X30n0605_p0751c02║如是眾過患，汝等應當知。
X30n0605_p0751c03║△三頌聞法得道。
X30n0605_p0751c04║宣暢是法時，六百萬億姟，得盡諸苦際，皆成阿羅漢。
X30n0605_p0751c05║第二說法時，千萬恒沙眾，於諸法不受，亦得阿羅漢。
X30n0605_p0751c06║從是後得道，其數無有量，萬億劫筭數，不能得其邊。
X30n0605_p0751c07║六萬億姟者，姟有作垓。風俗通云：十千為萬，十萬
X30n0605_p0751c08║為億，十億為兆，十兆為京，京生秭，秭生垓，垓生壤，
X30n0605_p0751c09║壤生溝，溝生澗，澗生正，正生載。載謂地所不能容
X30n0605_p0751c10║載者也。則是十億為兆，百億為京，千億為秭，萬億
X30n0605_p0751c11║為垓，即是長行中那由他耳，亦是俱舍五十二數
X30n0605_p0751c12║中第十數也。彼云：數始為一，十一為十，十十為百，
X30n0605_p0751c13║十百為千，十千為萬，十萬為洛叉，十洛叉為度洛
X30n0605_p0751c14║叉，十度洛叉為俱胝，十俱胝為末陀，十末陀為阿
X30n0605_p0751c15║庾多。阿庾多者，即是那由他也。葢新舊兩譯不同。
X30n0605_p0751c16║△二、頌請滿字五：初、頌王子出家。
X30n0605_p0751c17║時十六王子，出家作沙彌，
X30n0605_p0751c18║△二、頌請轉法輪。
X30n0605_p0751c19║皆共請彼佛，演說大乘法。我等及營從，皆當成佛道。
X30n0605_p0751c20║願得如世尊，慧眼第一淨。
X30n0605_p0751c21║△三、頌方等般若。
X30n0605_p0751c22║佛知童子心，宿世之所行，以無量因緣，種種諸譬喻，
X30n0605_p0751c23║說六波羅密，及諸神通事，分別真實法，菩薩所行道。
X30n0605_p0751c24║△四、頌說法華。
X30n0605_p0752a01║說是法華經，如恒河沙偈，
X30n0605_p0752a02║△五、頌說已入定。
X30n0605_p0752a03║彼佛說經已，靜室入禪定，一心一處坐，八萬四千劫。
X30n0605_p0752a04║頌第七說已入定，略不頌第三父王所將八萬求
X30n0605_p0752a05║出家，及第五聞經之眾有解不解，并第六說經時
X30n0605_p0752a06║節長遠也。△二、頌正結緣二：初、頌法說三：初、頌昔
X30n0605_p0752a07║日共結緣三：初、頌知佛入定。
X30n0605_p0752a08║是諸沙彌等，知佛禪未出，
X30n0605_p0752a09║△二頌王子覆講。
X30n0605_p0752a10║為無量億眾，說佛無上慧。各各坐法座，說是大乘經。
X30n0605_p0752a11║於佛宴寂後，宣揚助法化。
X30n0605_p0752a12║△三、頌眾得利益。
X30n0605_p0752a13║一一沙彌等，所度諸眾生，有六百萬億，恒河沙等眾。
X30n0605_p0752a14║略不頌第四佛從定起稱歎耳。△二頌中間更相
X30n0605_p0752a15║值遇。
X30n0605_p0752a16║彼佛滅度後，是諸聞法者，在在諸佛土，常與師俱生。
X30n0605_p0752a17║△三、頌今還說法華二：初、結會古今。
X30n0605_p0752a18║是十六沙彌，具足行佛道，今現在十方，各得成正覺。
X30n0605_p0752a19║爾時聞法者，各在諸佛所，其有住聲聞，漸教以佛道。
X30n0605_p0752a20║我在十六數，曾亦為汝說，是故以方便，引汝趣佛慧。
X30n0605_p0752a21║此三行頌結會古今也。然上文有現在未來兩意，
X30n0605_p0752a22║今初三行但頌結會現在師弟耳。△二、頌還說法
X30n0605_p0752a23║華二：初、頌時眾清淨。
X30n0605_p0752a24║以是本因緣。
X30n0605_p0752b01║此第二一行，頌還說法華。上文有三意，今初一句
X30n0605_p0752b02║則頌第一時眾清淨，以本昔因緣，所以今日時眾
X30n0605_p0752b03║免難機發也。△二、頌還說法華。
X30n0605_p0752b04║今說法華經，令汝入佛道，慎勿懷驚懼。
X30n0605_p0752b05║次今說法華下，第二、三句頌第二、為說是經，略不
X30n0605_p0752b06║頌第三、釋開權意耳。△二、頌譬說二：初、頌開譬二：
X30n0605_p0752b07║初、頌導師譬五：初、頌險難惡道。
X30n0605_p0752b08║譬如險惡道，逈絕多毒獸，又復無水艸，人所怖畏處。
X30n0605_p0752b09║△二、頌多諸人眾。
X30n0605_p0752b10║無數千萬眾，欲過此險道。
X30n0605_p0752b11║△三頌五百由旬。
X30n0605_p0752b12║其路甚曠遠，經五百由旬，
X30n0605_p0752b13║△四頌有一導師。
X30n0605_p0752b14║時有一導師。
X30n0605_p0752b15║△五頌聰慧明達。
X30n0605_p0752b16║強識有智慧，明了心決定，在險濟眾難，
X30n0605_p0752b17║△二、頌將導譬三：初、頌所將人眾。
X30n0605_p0752b18║眾人。
X30n0605_p0752b19║△二、頌中路懈退二：初、頌退大。
X30n0605_p0752b20║皆疲偈，而白導師言：我等今頓乏，於此欲退還。
X30n0605_p0752b21║△二、頌接退四：初、頌傷失大。
X30n0605_p0752b22║導師作是念：此輩甚可愍，如何欲退還，而失大珍寶？
X30n0605_p0752b23║△二頌作念。
X30n0605_p0752b24║尋時思方便，當設神通力。
X30n0605_p0752c01║△三、頌作化二：初、頌作化。
X30n0605_p0752c02║化作大城郭，莊嚴諸舍宅，周帀有園林，渠流及浴池，
X30n0605_p0752c03║重門高樓閣，男女皆充滿。
X30n0605_p0752c04║此兩行半有二意：初一行半頌正作化譬。諸舍宅
X30n0605_p0752c05║者，諸空觀境也。園林者，二乘總持無漏法林也。九
X30n0605_p0752c06║次第定為渠流，八解脫為浴池。重門者，是三空門，
X30n0605_p0752c07║又是重空三昧盡無生智為樓閣高出也。男女是
X30n0605_p0752c08║定慧觀心解者，智體周備如城隍，善法圓足如郭
X30n0605_p0752c09║之圍遶，以畢竟空為舍宅，真善能成自行如男能
X30n0605_p0752c10║幹家事，慈悲外化如女之外適耳。△二頌說化。
X30n0605_p0752c11║即作是化已，慰眾言：勿懼！汝等入此城，各可隨所樂。
X30n0605_p0752c12║次從即作是化已下，第二、一行，頌上說化也。△四
X30n0605_p0752c13║頌入城。
X30n0605_p0752c14║諸人既入城，心皆大歡喜，皆生安隱想，自謂已得度。
X30n0605_p0752c15║△三、頌滅化引至寶所二：初、頌知息已。
X30n0605_p0752c16║導師知息已。
X30n0605_p0752c17║△二、頌引向寶所。
X30n0605_p0752c18║集眾而告言：汝等當前進，此是化城耳。我見汝疲極，
X30n0605_p0752c19║中路欲退還，故以方便力，權化作此城。汝今勤精進，
X30n0605_p0752c20║當共至寶所。
X30n0605_p0752c21║△二、頌合譬二：初、頌正合二：初、頌合五百由旬。
X30n0605_p0752c22║我亦復如是，為一切導師，
X30n0605_p0752c23║△二、合將導譬二：初、頌合中路懈退二：初、合退大。
X30n0605_p0752c24║見諸求道者，中路而懈廢，不能度生死，煩惱諸險道。
X30n0605_p0753a01║△二合接退
X30n0605_p0753a02║故以方便力，為息說涅槃。言汝等苦滅，所作皆已辦，
X30n0605_p0753a03║△二、頌合滅化引向寶所二：初、頌合知息已。
X30n0605_p0753a04║既知到涅槃，皆得阿羅漢。
X30n0605_p0753a05║△二、頌合引向寶所。
X30n0605_p0753a06║爾乃集大眾，為說真實法。諸佛方便力，分別說三乘，
X30n0605_p0753a07║唯有一佛乘，息處故說二。今為汝說實，汝所得非滅，
X30n0605_p0753a08║為佛一切智，當發大精進。汝證一切智，十力等佛法，
X30n0605_p0753a09║具三十二相，乃是真實滅。
X30n0605_p0753a10║此文中有三德祕藏義。何則？汝證一切智，即般若
X30n0605_p0753a11║德；具三十二相，即法身德；乃是真實滅，即解脫德。
X30n0605_p0753a12║此三法不縱不橫，即見佛性也。△二頌舉譬貼合。
X30n0605_p0753a13║諸佛之導師，為息說涅槃，既知是息已，引入於佛慧。
X30n0605_p0753a14║此一行頌，貼合總上第三卷文畢。
X30n0605_p0753a15║
X30n0605_p0753a16║科註妙法蓮華經卷第五