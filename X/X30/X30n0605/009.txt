X30n0605_p0813a01║科註妙法蓮華經卷第九
X30n0605_p0813a02║宋　柯山金谿棲雲沙門　守倫　註
X30n0605_p0813a03║明　玉谿菩提菴沙門　法濟　參訂
X30n0605_p0813a04║　　吳興瓶城居士　閔夢得　較刻
X30n0605_p0813a05║△三、不輕品引信毀罪福證勸流通二：初、申品目。
X30n0605_p0813a06║玅法蓮華經常不輕菩薩品第二十
X30n0605_p0813a07║內懷不輕之解，外敬不輕之境，身立不輕之行，口
X30n0605_p0813a08║宣不輕之教，人作不輕之目。不輕之解者，法華論
X30n0605_p0813a09║云：此菩薩知眾生有佛性，不敢輕之。佛性有五，正
X30n0605_p0813a10║因佛性，通亘本當。緣了佛性，種子本有，非適今也。
X30n0605_p0813a11║果性果果性，定當得之，決不虗也。是名不輕之解。
X30n0605_p0813a12║將解以歷人，彼亦如此，是名敬不輕之境。敬此境
X30n0605_p0813a13║故，名不輕之行。宣此語故，名不輕之教。昔毀者以
X30n0605_p0813a14║此目人，今經家以此目品。見實三昧經云：佛為父
X30n0605_p0813a15║王說，一切皆是佛。王問：一切眾生即是佛不？佛答：
X30n0605_p0813a16║若如實見眾生，於其即是佛。私類此語，若不如實
X30n0605_p0813a17║見佛，於其則非聖。譬猶初學射的，多乖少當。若以
X30n0605_p0813a18║地為的，無往不著。若分別賢聖，孰是孰非，如實觀
X30n0605_p0813a19║之，即是佛也。初是因緣解，後是圓教解。此品引人
X30n0605_p0813a20║為證，證五品功德深，六根報重。我昔隨喜，獲現生
X30n0605_p0813a21║後報，以募流通也。△二、釋經文二：初、長行，二、偈頌。
X30n0605_p0813a22║初文又三：初、雙指前品罪福二：初、指罪。
X30n0605_p0813a23║爾時，佛告得大勢菩薩摩訶薩：汝今當知，若比丘、比
X30n0605_p0813a24║丘尼、優婆塞、優婆夷持法華經者，若有惡口罵詈誹
X30n0605_p0813b01║謗，獲大罪報如前所說。
X30n0605_p0813b02║如法師品說。△二指福
X30n0605_p0813b03║其所得功德，如向所說眼、耳、鼻、舌、身、意清淨。
X30n0605_p0813b04║如功德品說。△二、雙開今品信毀二：初、明事本七：
X30n0605_p0813b05║初、時節。
X30n0605_p0813b06║得大勢！乃往古昔，過無量無邊不可思議阿僧祇劫。
X30n0605_p0813b07║△二名號
X30n0605_p0813b08║有佛名威音王如來、應供、正徧知、明行足、善逝、世間
X30n0605_p0813b09║解、無上士、調御丈夫、天人師、佛、世尊。
X30n0605_p0813b10║△三劫國。
X30n0605_p0813b11║劫名離衰，國名大成。
X30n0605_p0813b12║△四說法。
X30n0605_p0813b13║其威音王佛，於彼世中為天、人、阿脩羅說法，為求聲
X30n0605_p0813b14║聞者說應四諦法，度生老病死究竟涅槃；為求辟支
X30n0605_p0813b15║佛者說應十二因緣法；為諸菩薩因阿耨多羅三藐
X30n0605_p0813b16║三菩提，說應六波羅蜜法究竟佛慧。
X30n0605_p0813b17║△五壽命。
X30n0605_p0813b18║得大勢！是威音王佛，壽四十萬億那由他恒河沙劫。
X30n0605_p0813b19║△六正像
X30n0605_p0813b20║正法住世劫數，如一閻浮提微塵；像法住世劫數，如
X30n0605_p0813b21║四天下微塵。其佛饒益眾生已，然後滅度。
X30n0605_p0813b22║△七、二萬億佛。
X30n0605_p0813b23║正法、像法滅盡之後，於此國土復有佛出，亦號威音
X30n0605_p0813b24║王如來、應供、正徧知、明行足、善逝、世間解、無上士、調
X30n0605_p0813c01║御丈夫、天人師、佛、世尊。如是次第有二萬億佛，皆同
X30n0605_p0813c02║一號。
X30n0605_p0813c03║△二、明本事三：初、總明時節。
X30n0605_p0813c04║最初威音王如來既已滅度，正法滅後。
X30n0605_p0813c05║△二雙標兩人名。
X30n0605_p0813c06║於像法中，增上慢比丘有大勢力。爾時，有一菩薩比
X30n0605_p0813c07║丘名常不輕。
X30n0605_p0813c08║毀者因時，名增上慢。信者因時，名常不輕。△三、雙
X30n0605_p0813c09║明得失二：初、就信者論得。
X30n0605_p0813c10║得大勢！以何因緣名常不輕？是比丘凡有所見，若比
X30n0605_p0813c11║丘、比丘尼、優婆塞、優婆夷，皆悉禮拜讚歎，而作是言：
X30n0605_p0813c12║我深敬汝等，不敢輕慢。所以者何？汝等皆行菩薩道，
X30n0605_p0813c13║當得作佛。而是比丘不專讀誦經典，但行禮拜，乃至
X30n0605_p0813c14║遠見四眾，亦復故往禮拜讚歎，而作是言：我不敢輕
X30n0605_p0813c15║於汝等，汝等皆當作佛。
X30n0605_p0813c16║得正說之宏宗，得流通之妙益，名常不輕，是人一；
X30n0605_p0813c17║凡有所見，是理一；皆悉禮拜，是行一；而作是言，是
X30n0605_p0813c18║教一。此是開權顯實之四一也。從乃至遠見下，是
X30n0605_p0813c19║本理一；故往禮拜，是本行一；而作是言，是本教一。
X30n0605_p0813c20║少人一，其義可解。此是開近顯遠之四一也。文云
X30n0605_p0813c21║不專讀誦經典，但行禮拜者，此是初隨喜人之位
X30n0605_p0813c22║也。隨喜一切法，悉有安樂性，皆一實相；隨喜一切
X30n0605_p0813c23║人，皆有三佛性。讀誦經典，即了因性；皆行菩薩道，
X30n0605_p0813c24║即緣因性；不敢輕慢，而復深敬者，即正因性；敬人
X30n0605_p0814a01║敬法，不起諍競，即隨喜意也。不輕深敬，是如來座；
X30n0605_p0814a02║忍於打罵，是如來衣；以慈悲心，常行不替，即如來
X30n0605_p0814a03║室也。又深敬是意業，不輕之說是口業，故往禮拜
X30n0605_p0814a04║是身業，此三與慈悲俱，即誓願安樂行也。如此三
X30n0605_p0814a05║四，非流通妙益，何耶？△二、明毀者之失
X30n0605_p0814a06║四眾之中，有生瞋恚心不淨者，惡口罵詈言：是無智
X30n0605_p0814a07║比丘從何所來？自言：我不輕汝，而與我等授記，當得
X30n0605_p0814a08║作佛。我等不用如是虗妄授記。如此經歷多年，常被
X30n0605_p0814a09║罵詈，不生瞋恚，常作是言：汝當作佛。說是語時，眾人
X30n0605_p0814a10║或以杖木瓦石而打擲之，避走遠住，猶高聲唱言：我
X30n0605_p0814a11║不敢輕於汝等，汝等皆當作佛。以其常作是語故，增
X30n0605_p0814a12║上慢比丘、比丘尼、優婆塞、優婆夷，號之為常不輕。
X30n0605_p0814a13║有生瞋恚心不淨者，不受四一也。罵詈無智者，由
X30n0605_p0814a14║智知於理。既言無智，則不受理一比丘，即不受人
X30n0605_p0814a15║一從何所來，不受行一虗妄授記，不受教一經歷
X30n0605_p0814a16║多年常被罵者，此結不受開權顯實之四一也。避
X30n0605_p0814a17║走遠住，高聲唱言，亦復不受，此不受開近顯遠本
X30n0605_p0814a18║地之四一也。常作是語，故結信者深信不休也。四
X30n0605_p0814a19║眾為作不輕名者，此結毀者訾毀不止也。問：釋迦
X30n0605_p0814a20║出世，踟蹰不說，常不輕一見，造次而言，何也？答：本
X30n0605_p0814a21║已有善，故釋迦以小而將護之；本未有善，不輕以
X30n0605_p0814a22║大而強毒之。根緣不同，故致爾耳。△三、雙勸後二
X30n0605_p0814a23║逆順亦名雙明信毀果報二：初、明信者果報二：初、
X30n0605_p0814a24║明果報。
X30n0605_p0814b01║是比丘臨欲終時，於虗空中具聞威音王佛先所說
X30n0605_p0814b02║法華經，二十千萬億偈悉能受持，即得如上眼根清
X30n0605_p0814b03║淨、耳鼻舌身意根清淨。得是六根清淨已，更增壽命
X30n0605_p0814b04║二百萬億那由他歲，廣為人說是法華經。於時增上
X30n0605_p0814b05║慢四眾，比丘、比丘尼、優婆塞、優婆夷，輕賤是人為作
X30n0605_p0814b06║不輕名者，見其得大神通力、樂說辨力、大善寂力，聞
X30n0605_p0814b07║其所說皆信伏隨從。是菩薩復化千萬億眾，令住阿
X30n0605_p0814b08║耨多羅三藐三菩提。命終之後得值二千億佛，皆號
X30n0605_p0814b09║日月燈明，於其法中說是法華經。以是因緣復值二
X30n0605_p0814b10║千億佛，同號雲自在燈王，於此諸佛法中受持讀誦。
X30n0605_p0814b11║為諸四眾說此經典故，得是常眼清淨、耳鼻舌身意
X30n0605_p0814b12║諸根清淨，於四眾中說法心無所畏。得大勢！是常不
X30n0605_p0814b13║輕菩薩摩訶薩，供養如是若干諸佛，恭敬尊重讚歎
X30n0605_p0814b14║種諸善根。於後復值千萬億佛，亦於諸佛法中說是
X30n0605_p0814b15║經典，功德成就當得作佛。
X30n0605_p0814b16║信者論三報，現得六根清淨，生值燈明佛，後值二
X30n0605_p0814b17║千億佛。神通力者是身業淨，樂說辯力是口業淨，
X30n0605_p0814b18║大善寂力是意業淨。△二、結會古今二：初、結會古今。
X30n0605_p0814b19║得大勢！於意云何？爾時常不輕菩薩豈異人乎？則我
X30n0605_p0814b20║身是。
X30n0605_p0814b21║昔之常不輕者，即世尊之因身，故云則我身是也。
X30n0605_p0814b22║△二、舉信勸順。
X30n0605_p0814b23║若我於宿世，不受持讀誦此經，為他人說者，不能疾
X30n0605_p0814b24║得阿耨多羅三藐三菩提。我於先佛所，受持讀誦此
X30n0605_p0814c01║經，為人說故，疾得阿耨多羅三藐三菩提。
X30n0605_p0814c02║△二、明毀者果報二：初、明得果。
X30n0605_p0814c03║得大勢！彼時四眾，比丘、比丘尼、優婆塞、優婆夷，以瞋
X30n0605_p0814c04║恚意輕賤我故，二百億劫常不值佛、不聞法、不見僧，
X30n0605_p0814c05║千劫於阿鼻地獄受大苦惱。畢是罪已，復遇常不輕
X30n0605_p0814c06║菩薩，教化阿耨多羅三藐三菩提。
X30n0605_p0814c07║毀者得善惡兩果，謗故墮惡，聞佛性名，毒鼓之力，
X30n0605_p0814c08║護善果報，此所謂謗亦成種也。譬猶人之倒地，還
X30n0605_p0814c09║依地起，然因謗毀，尚獲妙果，況復不生毀謗，而能
X30n0605_p0814c10║讚歎隨喜者耶？△二、結會古今二：初、正結會。
X30n0605_p0814c11║得大勢！於汝意云何？爾時四眾常輕是菩薩者，豈異
X30n0605_p0814c12║人乎？今此會中䟦陀婆羅等五百菩薩、師子月等五
X30n0605_p0814c13║百比丘、尼思佛等五百優婆塞，皆於阿耨多羅三藐
X30n0605_p0814c14║三菩提不退轉者是。
X30n0605_p0814c15║△二、舉逆以顯順，勸持以遮毀。
X30n0605_p0814c16║得大勢當知，是法華經大饒益諸菩薩摩訶薩，能令
X30n0605_p0814c17║至於阿耨多羅三藐三菩提。是故諸菩薩摩訶薩於
X30n0605_p0814c18║如來滅後，常應受持讀誦解說書寫是經。
X30n0605_p0814c19║經有大力，終感大果，務當勤習五種之行。
X30n0605_p0814c20║爾時，世尊欲重宣此義，而說偈言：
X30n0605_p0814c21║△二、偈頌二：初、但頌信毀因果二：初、總頌事本。
X30n0605_p0814c22║過去有佛，號威音王，神智無量，將導一切，天、人、龍神
X30n0605_p0814c23║所共供養。
X30n0605_p0814c24║△二、別頌本事三：初、頌雙標二人。
X30n0605_p0815a01║是佛滅後法欲盡時，有一菩薩名常不輕，時諸四眾
X30n0605_p0815a02║計著於法。
X30n0605_p0815a03║△二、頌雙明得失三：初、頌得。
X30n0605_p0815a04║不輕菩薩往到其所，而語之言：我不輕汝，汝等行道
X30n0605_p0815a05║皆當作佛。
X30n0605_p0815a06║△二、頌失。
X30n0605_p0815a07║諸人聞已，輕毀罵詈。
X30n0605_p0815a08║△三重明得
X30n0605_p0815a09║不輕菩薩能忍受之。
X30n0605_p0815a10║△三、頌果報及結會古今二：初、果報。
X30n0605_p0815a11║其罪畢已，臨命終時，得聞此經，六根清淨，神通力故，
X30n0605_p0815a12║增益壽命。復為諸人，廣說是經，諸著法眾，皆蒙菩薩，
X30n0605_p0815a13║教化成就，令住佛道。不輕命終，值無數佛，說是經故，
X30n0605_p0815a14║得無量福，漸具功德，疾成佛道。
X30n0605_p0815a15║其罪畢已，葢指常不輕也。皆由四眾毀訾菩薩，仍
X30n0605_p0815a16║以瓦石而打擲之，菩薩皆能安忍，所有生死罪業
X30n0605_p0815a17║由茲殞滅，故云畢已。如金剛般若云：若人受持此
X30n0605_p0815a18║經為人輕賤者，是人先世罪業應墮惡道，以今世
X30n0605_p0815a19║人輕賤故，先世罪業則為消滅。即其例也。△二、結會。
X30n0605_p0815a20║彼時不輕，則我身是。時四部眾，著法之者，聞不輕言，
X30n0605_p0815a21║汝當作佛，以是因緣，值無數佛。此會菩薩，五百之眾，
X30n0605_p0815a22║并及四部，清信士女，今於我前，聽法者是。我於前世，
X30n0605_p0815a23║勸是諸人，聽受斯經，第一之法，開示教人，令住涅槃，
X30n0605_p0815a24║世世受持，如是經典。
X30n0605_p0815b01║著法者，是法不可示。若定謂是有，即是著法。乃至
X30n0605_p0815b02║定謂是非有非無，亦名著法。故佛藏云：刀輪害閻
X30n0605_p0815b03║浮人，其失猶少。以有所得心說大乘者，其罪過彼。
X30n0605_p0815b04║大論云：執有與無諍，乃至執非有非無與有無諍，
X30n0605_p0815b05║如牛皮龍繩，俱不免患。中論云：諸佛說空法，本為
X30n0605_p0815b06║化於有。若有著空者，諸佛所不化。若定言諸法非
X30n0605_p0815b07║有非無者，是名愚癡論。若失四悉意，自行化他，皆
X30n0605_p0815b08║名著法。若得四悉意，自他俱無著也。△二、頌勸持。
X30n0605_p0815b09║億億萬劫，至不可議，時乃得聞，是法華經。億億萬劫，
X30n0605_p0815b10║至不可議，諸佛世尊，時說是經。是故行者，於佛滅後，
X30n0605_p0815b11║聞如是經，勿生疑惑。應當一心，廣說此經，世世值佛，
X30n0605_p0815b12║疾成佛道。
X30n0605_p0815b13║億生罕際，浩劫難聞。或能受持，決定成佛。金口委
X30n0605_p0815b14║喻，可不信順。然此一品，葢是如來，於過去塵沙劫
X30n0605_p0815b15║波，值佛出世，號威音王。而我世尊，於彼佛所，修菩
X30n0605_p0815b16║薩行，號常不輕。為諸四眾，下強毒種。而彼四眾，根
X30n0605_p0815b17║器眇劣，不堪大化。遂以瓦石，而打擲之。坐是罪咎，
X30n0605_p0815b18║沈墜泥犂。復於地獄，遽起三念。各相謂言，我等今
X30n0605_p0815b19║者，以何因緣，而墮此處。復各相謂，以由前世，愚無
X30n0605_p0815b20║所知。妄以惡語，詈及不輕。副以杖木，橫加楚毒。由
X30n0605_p0815b21║茲罪惡，所以沈淪。既而即便，興善革惡。不離三途，
X30n0605_p0815b22║即獲上果。譬猶槁木生春，寒灰再𦦨。
X30n0605_p0815b23║△二神力品下八品，明付囑流通三：初、神力、囑累
X30n0605_p0815b24║兩品，明付囑流通；二、藥王下五品，約化他勸流通；
X30n0605_p0815c01║三、普賢一品，約自行勸流通。初文又二：初、神力品，
X30n0605_p0815c02║明菩薩受命弘經；二、囑累品，明如來付囑。初文又
X30n0605_p0815c03║二：初、申品目；
X30n0605_p0815c04║玅法蓮華經如來神力品第二十一
X30n0605_p0815c05║如來者，如上已釋。神力者，神名不測，力名幹用。不
X30n0605_p0815c06║測則天然之體深，幹用則轉變之力大。此中為付
X30n0605_p0815c07║囑深法，現十種大力，故名神力品。△二、釋經文二：
X30n0605_p0815c08║初、長行，二、偈頌。初文又三頌：初、菩薩受命二：初、經
X30n0605_p0815c09║家敘敬儀。
X30n0605_p0815c10║爾時，千世界微塵等菩薩摩訶薩從地涌出者，皆於
X30n0605_p0815c11║佛前一心合掌瞻仰尊顏。
X30n0605_p0815c12║△二、發誓弘經三：初、時節。
X30n0605_p0815c13║而白佛言：世尊我等，於佛滅後，
X30n0605_p0815c14║△二處所。
X30n0605_p0815c15║世尊分身，所在國土，滅度之處，
X30n0605_p0815c16║△三誓願。
X30n0605_p0815c17║當廣說此經。所以者何？我等亦自欲得是真淨大法，
X30n0605_p0815c18║受持、讀誦、解說、書寫而供養之。
X30n0605_p0815c19║非但奉命益他，亦自願此真淨大法，兼濟俱美也。
X30n0605_p0815c20║△二、佛現神力二：初、所對之眾。
X30n0605_p0815c21║爾時世尊。於文殊師利等無量百千萬億舊住娑婆
X30n0605_p0815c22║世界菩薩摩訶薩。及諸比丘、比丘尼、優婆塞、優婆夷。
X30n0605_p0815c23║天、龍、夜叉、乾闥婆、阿脩羅、迦樓羅、緊那羅、摩睺羅伽、
X30n0605_p0815c24║人非人等一切眾前。
X30n0605_p0816a01║△二、正現神力十：初、吐舌相。
X30n0605_p0816a02║現大神力，出廣長舌，上至梵世，
X30n0605_p0816a03║今經所演，開三顯一，內秘外現，廢近顯遠，明三世
X30n0605_p0816a04║益物，皆誠諦不虗。福德人舌至鼻端，三藏佛至髮
X30n0605_p0816a05║際，今至梵天，出過凡聖之外，極於淨天之頂，相既
X30n0605_p0816a06║殊常，說彌可信。△二、通身放光
X30n0605_p0816a07║一切毛孔放於無量無數色光，皆悉徧照十方世界。
X30n0605_p0816a08║眾寶樹下、師子座上諸佛亦復如是，出廣長舌，放無
X30n0605_p0816a09║量光。釋迦牟尼佛及寶樹下諸佛現神力時，滿百千
X30n0605_p0816a10║歲。
X30n0605_p0816a11║通身毛孔，徧體放光，周照十方，無處不朗，此表智
X30n0605_p0816a12║境罄也。上白毫吐耀，始在東方，表七方便，初見一
X30n0605_p0816a13║理。今本門既竟，放一切光，照一切土，能令初因終
X30n0605_p0816a14║于等覺，究竟佛慧。分身諸佛，亦復如是。△三謦欬
X30n0605_p0816a15║然後還攝舌相，一時謦欬。
X30n0605_p0816a16║謦欬者，將語之狀也，亦是通暢之相。四十餘年隱
X30n0605_p0816a17║秘真實，今獲伸舒無有遺滯，是我出世大事通暢，
X30n0605_p0816a18║是故謦欬。欲以此法付諸菩薩，令於後世導利眾
X30n0605_p0816a19║生，將語斯事，是故謦咳。又謦欬具二義：一、謦欬事
X30n0605_p0816a20║了；二、謦欬付他也。△四彈指。
X30n0605_p0816a21║俱共彈指。
X30n0605_p0816a22║彈指者，隨喜也。隨喜七方便同入圓道，隨喜圓道
X30n0605_p0816a23║增智損生，隨喜諸菩薩持真淨大法，隨喜後世獲
X30n0605_p0816a24║無上寶。此一彈指，竪徹三世，橫亘十方。△五地六
X30n0605_p0816b01║種動。
X30n0605_p0816b02║是二音聲徧至十方諸佛世界，地皆六種震動。
X30n0605_p0816b03║地六種動者，表初心至後心六番動無明，今明復
X30n0605_p0816b04║動一切人六根，令得清淨也。△六、普見大會。
X30n0605_p0816b05║其中眾生，天、龍、夜叉、乾闥婆、阿脩羅、迦樓羅、緊那羅、
X30n0605_p0816b06║摩睺羅伽、人非人等，以佛神力故，皆見此娑婆世界
X30n0605_p0816b07║無量無邊百千萬億眾寶樹下師子座上諸佛，及見
X30n0605_p0816b08║釋迦牟尼佛共多寶如來在寶塔中坐師子座，又見
X30n0605_p0816b09║無量無邊百千萬億菩薩摩訶薩及諸四眾恭敬圍
X30n0605_p0816b10║繞釋迦牟尼佛。既見是已，皆大歡喜，得未曾有。
X30n0605_p0816b11║普見大會者，表諸佛道同，而今而後亦復如是。上
X30n0605_p0816b12║五千起去三變被移，既失本心不能現益，宜以非
X30n0605_p0816b13║滅現滅，從諸菩薩弘經得道入於佛慧，如今會無
X30n0605_p0816b14║異，亦表未來有機一也。△七空中唱聲。
X30n0605_p0816b15║即時，諸天於虗空中高聲唱言：過此無量無邊百千
X30n0605_p0816b16║萬億阿僧祇世界，有國名娑婆，是中有佛名釋迦牟
X30n0605_p0816b17║尼，今為諸菩薩摩訶薩說大乘經，名妙法蓮華，教菩
X30n0605_p0816b18║薩法，佛所護念。汝等當深心隨喜，亦當禮拜供養釋
X30n0605_p0816b19║迦牟尼佛。
X30n0605_p0816b20║此表未來有教一。△八咸皆歸命。
X30n0605_p0816b21║彼諸眾生聞虗空中聲已，合掌向娑婆世界，作如是
X30n0605_p0816b22║言：南無釋迦牟尼佛！南無釋迦牟尼佛！
X30n0605_p0816b23║此表未來有人一。南無者，梵語也。華言度我救我，
X30n0605_p0816b24║或歸敬等。天台云：南無大有，義葢謂此也。良以有
X30n0605_p0816c01║情墮在七趣，沈溺循環，未甞休止。譬猶稚子罹於
X30n0605_p0816c02║水火之中，疾呼父母，求其拯拔提擢也。命敬者，並
X30n0605_p0816c03║依扣之詞，為佛弟子，表於未來有人一也。△九遙
X30n0605_p0816c04║散諸物雲集而來。
X30n0605_p0816c05║以種種華香、瓔珞、幡葢及諸嚴身之具、珍寶妙物，皆
X30n0605_p0816c06║共遙散娑婆世界。所散諸物從十方來，譬如雲集變
X30n0605_p0816c07║成寶帳，徧覆此間諸佛之上。
X30n0605_p0816c08║此表未來有行一。△十、十方通同如一佛土
X30n0605_p0816c09║于時，十方世界通達無礙，如一佛土。
X30n0605_p0816c10║此表理一。問：何以知十相表現意，復表將來意？答：
X30n0605_p0816c11║文云：我以是神力，於無量劫為囑累故說此經，功
X30n0605_p0816c12║德猶不能盡。表現、表將，其義明矣。△三、結要勸持
X30n0605_p0816c13║四：初、稱歎付囑。
X30n0605_p0816c14║爾時，佛告上行等菩薩大眾：諸佛神力如是無量無
X30n0605_p0816c15║邊不可思議，若我以是神力，於無量無邊百千萬億
X30n0605_p0816c16║阿僧祇劫，為囑累故說此經功德，猶不能盡。
X30n0605_p0816c17║△二、結要付囑。
X30n0605_p0816c18║以要言之，如來一切所有之法，如來一切自在神力，
X30n0605_p0816c19║如來一切祕要之藏，如來一切甚深之事，皆於此經
X30n0605_p0816c20║宣示顯說。
X30n0605_p0816c21║一切法者，一切皆佛法也，此結一切皆玅名也。一
X30n0605_p0816c22║切力者，通達無礙，具八自在，此結妙用也。一切秘
X30n0605_p0816c23║藏者，徧一切處，皆是實相，此結妙體也。一切深事
X30n0605_p0816c24║者，因果是深事，此結妙宗也。皆於此經宣示顯說
X30n0605_p0817a01║者，總結一經唯四而已，撮其樞柄而授與之，令流
X30n0605_p0817a02║通也。△三、勸㢡付囑。
X30n0605_p0817a03║是故，汝等於如來滅後，應一心受持、讀誦、解說、書寫、
X30n0605_p0817a04║如說修行。所在國土，若有受持、讀誦、解說、書寫、如說
X30n0605_p0817a05║修行，若經卷所住之處，若於園中、若於林中、若於樹
X30n0605_p0817a06║下、若於僧坊、若白衣舍、若在殿堂、若山谷曠野，是中
X30n0605_p0817a07║皆應起塔供養。
X30n0605_p0817a08║勸獎者，勸謂勉旃，獎謂褒譽，使其四眾景慕此道，
X30n0605_p0817a09║在在處處勸讚流通，隨所至方皆當起塔而供養
X30n0605_p0817a10║之，誠由此經即是如來真身舍利也。△四、釋付囑
X30n0605_p0817a11║意。
X30n0605_p0817a12║所以者何？當知是處即是道場，諸佛於此得阿耨多
X30n0605_p0817a13║羅三藐三菩提，諸佛於此轉於法輪，諸佛於此而般
X30n0605_p0817a14║涅槃。
X30n0605_p0817a15║此釋出付囑意。上云：經卷所在之處，皆應起塔。然
X30n0605_p0817a16║經中要說，要在四事：道場釋上甚深之事，得菩提
X30n0605_p0817a17║釋上秘藏，轉法輪釋上一切法，入涅槃釋上神力。
X30n0605_p0817a18║此之四要，攝經文盡，故云皆應起塔也。所言要者，
X30n0605_p0817a19║得菩提是法身，轉法輪是般若，入涅槃是解脫。三
X30n0605_p0817a20║法成秘密藏，佛住其中，即是塔義。阿含云：佛出世，
X30n0605_p0817a21║唯四處起塔：生處、得道、轉法輪、入涅槃、坐道場，是
X30n0605_p0817a22║法身生處。
X30n0605_p0817a23║爾時，世尊欲重宣此義，而說偈言：
X30n0605_p0817a24║△二、偈頌二：初、頌十種神力。
X30n0605_p0817b01║諸佛救世者，住於大神通，為悅眾生故，現無量神力。
X30n0605_p0817b02║舌相至梵天，身放無數光，為求佛道者，現此希有事。
X30n0605_p0817b03║諸佛謦欬聲，及彈指之聲，周聞十方國，地皆六種動。
X30n0605_p0817b04║以佛滅度後，能持是經故，諸佛皆歡喜，現無量神力。
X30n0605_p0817b05║△二、頌結要囑累三：初、總頌四法。
X30n0605_p0817b06║囑累是經故，讚美受持者，於無量劫中，猶故不能盡。
X30n0605_p0817b07║是人之功德，無邊無有窮，如十方虗空，不可得邊際。
X30n0605_p0817b08║△二、別頌四法四：初、頌一切法。
X30n0605_p0817b09║能持是經者，則為已見我。亦見多寶佛，及諸分身者，
X30n0605_p0817b10║又見我今日，教化諸菩薩。
X30n0605_p0817b11║持法即持佛身。△二、頌自在神力。
X30n0605_p0817b12║能持是經者，令我及分身，滅度多寶佛，一切皆歡喜。
X30n0605_p0817b13║十方現在佛，并過去未來，亦見亦供養，亦令得歡喜。
X30n0605_p0817b14║神力勸佛令歡喜。△三頌秘要之藏
X30n0605_p0817b15║諸佛坐道場，所得祕要法，能持是經者，不久亦當得。
X30n0605_p0817b16║△四頌甚深之事。
X30n0605_p0817b17║能持是經者，於諸法之義，名字及言辭，樂說無窮盡，
X30n0605_p0817b18║如風於空中，一切無鄣礙。於如來滅後，知佛所說經，
X30n0605_p0817b19║因緣及次第，隨義如實說，如日月光明，能除諸幽冥。
X30n0605_p0817b20║斯人行世間，能滅眾生闇，教無量菩薩，畢竟住一乘。
X30n0605_p0817b21║△三、總頌結意。
X30n0605_p0817b22║是故有智者，聞此功德利，於我滅度後，應受持斯經，
X30n0605_p0817b23║是人於佛道，決定無有疑。
X30n0605_p0817b24║△二囑累品明如來摩頂付囑二：初、申品目。
X30n0605_p0817c01║玅法蓮華經囑累品第二十二
X30n0605_p0817c02║囑是佛所付囑，累是煩爾宣傳，此從聖旨得名，故
X30n0605_p0817c03║言囑累。又囑是頂受所囑，累是甘而弗勞，此從菩
X30n0605_p0817c04║薩敬順得名。又囑是如來金口所囑，累是菩薩丹
X30n0605_p0817c05║心頂荷，此從授受合論，故言囑累品也。是故如來
X30n0605_p0817c06║躬從座起，申手摩頂，授以難得之法，大眾曲躬合
X30n0605_p0817c07║掌，如世尊敕，當具奉行，殷勤授受，故名囑累品也。
X30n0605_p0817c08║△二、釋經文二：初、正明付囑三：初、如來付囑三：初、
X30n0605_p0817c09║正付。
X30n0605_p0817c10║爾時，釋迦牟尼佛從法座起，現大神力，以右手摩無
X30n0605_p0817c11║量菩薩摩訶薩頂，而作是言：我於無量百千萬億阿
X30n0605_p0817c12║僧祇劫，修習是難得阿耨多羅三藐三菩提法，今以
X30n0605_p0817c13║付囑汝等，汝等應當一心流布此法，廣令增益。如是，
X30n0605_p0817c14║三摩諸菩薩摩訶薩頂，而作是言：我於無量百千萬
X30n0605_p0817c15║億阿僧祇劫，修習是難得阿耨多羅三藐三菩提法，
X30n0605_p0817c16║今以付囑汝等，汝等當受持、讀誦、廣宣此法，令一切
X30n0605_p0817c17║眾生普得聞知。
X30n0605_p0817c18║正付者，佛以一權智善巧之手，摩三千三百那由
X30n0605_p0817c19║他國土，畟塞虗空諸菩薩實智之頂。如來授道化
X30n0605_p0817c20║地，故名權智手也。菩薩自行受道，故名實智頂也。
X30n0605_p0817c21║若伸手摩頂，即身付囑也。權智臨實智，即意付囑
X30n0605_p0817c22║也。而作是言者，即口付囑也。文有四悉檀意：我於
X30n0605_p0817c23║無量劫修習是難得之法者，此從前佛受學，今以
X30n0605_p0817c24║付爾，爾當授彼。三世繼嗣，即世界也。一心流布，即
X30n0605_p0818a01║為人也。廣令增者，即對治也。益者，即第一義也。△
X30n0605_p0818a02║二、釋付。
X30n0605_p0818a03║所以者何？如來有大慈悲，無諸慳吝亦無所畏，能與
X30n0605_p0818a04║眾生佛之智慧、如來智慧、自然智慧。如來是一切眾
X30n0605_p0818a05║生之大施主，汝等亦應隨學如來之法，勿生慳吝。
X30n0605_p0818a06║有大慈悲者，即如來室也。無慳吝者，如來衣也。亦
X30n0605_p0818a07║無所畏者，如來座也。佛之智慧者，一切智也。如來
X30n0605_p0818a08║智慧者，道種智也。自然智者，一切種智也。於如來
X30n0605_p0818a09║室中能施眾生三種智慧，乃至座中亦復如是。如
X30n0605_p0818a10║是施主故、無慳吝故、無所畏故，汝等當學如來此
X30n0605_p0818a11║法。是名釋出佛意而付囑之。△三誡付。
X30n0605_p0818a12║於未來世，若有善男子、善女人信如來智慧者，當為
X30n0605_p0818a13║演說此法華經使得聞知，為令其人得佛慧故。若有
X30n0605_p0818a14║眾生不信受者，當於如來餘深法中示教利喜。汝等
X30n0605_p0818a15║若能如是，則為已報諸佛之恩。
X30n0605_p0818a16║誡付者，若根深智利直說佛慧，若不堪者於餘深
X30n0605_p0818a17║法中示教利喜，當知佛慧是深而非餘，六方便是
X30n0605_p0818a18║餘而非深，別教次第是餘亦是深，汝能以餘深法
X30n0605_p0818a19║助申佛慧者，即善巧報佛之恩，是名誡付囑也。△
X30n0605_p0818a20║二、菩薩領受。
X30n0605_p0818a21║時，諸菩薩摩訶薩聞佛作是說已，皆大歡喜，徧滿其
X30n0605_p0818a22║身，益加恭敬，曲躬低頭，合掌向佛，俱發聲言：如世尊
X30n0605_p0818a23║勅，當具奉行。唯然，世尊！願不有慮。諸菩薩摩訶薩眾
X30n0605_p0818a24║如是三反，俱發聲言：如世尊勅，當具奉行。唯然，世尊！
X30n0605_p0818b01║願不有慮。
X30n0605_p0818b02║皆大歡喜，是意領受也。曲躬低頭，是身領受。俱發
X30n0605_p0818b03║聲言，是口領受。兼得意領受也。如世尊敕者，領受
X30n0605_p0818b04║大施主如來室意。當具奉行，領受無慳吝如來衣
X30n0605_p0818b05║意。願不有慮，領受無所畏如來座意。佛既三付，菩
X30n0605_p0818b06║薩三受，皆如文。△三事畢唱散。
X30n0605_p0818b07║爾時，釋迦牟尼佛令十方來諸分身佛各還本土，而
X30n0605_p0818b08║作是言：諸佛各隨所安，多寶佛塔還可如故。
X30n0605_p0818b09║多寶為證經故來，今本迹二門已訖，故須敬遣如
X30n0605_p0818b10║故。分身為開塔故集，開塔事了，故令分身還本。塔
X30n0605_p0818b11║不可重開，故分身去而不現。塔猶聽法，故閉而尚
X30n0605_p0818b12║在。問：塔若聽法，亦應不閉。答：證正已故閉，為聽流
X30n0605_p0818b13║通故在。△二、時眾歡喜。
X30n0605_p0818b14║說是語時，十方無量分身諸佛，坐寶樹下師子座上
X30n0605_p0818b15║者，及多寶佛，并上行等無邊阿僧祇菩薩大眾，舍利
X30n0605_p0818b16║弗等聲聞四眾，及一切世間天、人、阿脩羅等，聞佛所
X30n0605_p0818b17║說，皆大歡喜。
X30n0605_p0818b18║諸佛為化他事遂故喜，菩薩為自行得法故喜。又
X30n0605_p0818b19║說人清淨故喜，佛是也；聞清淨法故喜，妙經是也；
X30n0605_p0818b20║聞法獲證故喜，現在、未來得益者是也。三事具足，
X30n0605_p0818b21║故大歡喜。
X30n0605_p0818b22║△二藥王品下五品約化他勸流通五初藥王品
X30n0605_p0818b23║二妙音品三觀音品四陀羅尼五妙嚴品初文又
X30n0605_p0818b24║二初申品目。
X30n0605_p0818c01║玅法蓮華經藥王菩薩本事品第二十三
X30n0605_p0818c02║觀經云：昔名星光，從尊者日藏聞說佛慧，以雪山
X30n0605_p0818c03║上藥供養眾僧，願我未來能治眾生身心兩病，舉
X30n0605_p0818c04║世歡喜，號曰藥王。此文明一切眾生喜見，頓捨一
X30n0605_p0818c05║身，次燒兩臂，輕生重法，命殞道存，舉昔顯今，故言
X30n0605_p0818c06║本事品也。若推此義，星光應在喜見之後，從施捨
X30n0605_p0818c07║藥發誓已來，名藥王故。△二、釋經文四：初、菩薩請
X30n0605_p0818c08║問，二、如來決答，三、利益，四、多寶稱善。初文又三：初、
X30n0605_p0818c09║通問遊化。
X30n0605_p0818c10║爾時，宿王華菩薩白佛言：世尊！藥王菩薩云何遊於
X30n0605_p0818c11║娑婆世界？
X30n0605_p0818c12║△二、別問苦行。
X30n0605_p0818c13║世尊！是藥王菩薩有若干百千萬億那由他難行苦
X30n0605_p0818c14║行？
X30n0605_p0818c15║△三、請佛答釋。
X30n0605_p0818c16║善哉！世尊！願少解說。諸天、龍、神、夜叉、乾闥婆、阿脩羅、
X30n0605_p0818c17║迦樓羅、緊那羅、摩睺羅伽、人非人等，又他國土諸來
X30n0605_p0818c18║菩薩及此聲聞眾，聞皆歡喜。
X30n0605_p0818c19║△二、如來決答二：初、答苦行，二、歎經。初文又二：初、
X30n0605_p0818c20║明事本三：初、時節久遠。
X30n0605_p0818c21║爾時佛告宿王華菩薩：乃往過去無量恒河沙劫。
X30n0605_p0818c22║二、有佛聲聞等。
X30n0605_p0818c23║有佛號日月淨明德如來、應供、正徧知、明行足、善逝、
X30n0605_p0818c24║世間解、無上士、調御丈夫、天人師、佛、世尊。其佛有八
X30n0605_p0819a01║十億大菩薩摩訶薩，七十二恒河沙大聲聞眾。佛壽
X30n0605_p0819a02║四萬二千劫，菩薩壽命亦等。
X30n0605_p0819a03║△三、明國土莊嚴。
X30n0605_p0819a04║彼國無有女人、地獄、餓鬼、畜生、阿脩羅等及以諸難。
X30n0605_p0819a05║地平如掌，瑠璃所成，寶樹莊嚴，寶帳覆下，垂寶華幡，
X30n0605_p0819a06║寶瓶、香鑪周徧國界。七寶為臺，一樹一臺，其樹去臺
X30n0605_p0819a07║盡一箭道。此諸寶樹皆有菩薩、聲聞而坐其下。諸寶
X30n0605_p0819a08║臺上各有百億諸天作天伎樂，歌歎於佛，以為供養。
X30n0605_p0819a09║△二、明本事三：初、佛說法，二、修供養，三、結會。今初：
X30n0605_p0819a10║爾時，彼佛為一切眾生、喜見菩薩及眾菩薩、諸聲聞
X30n0605_p0819a11║眾說法華經。
X30n0605_p0819a12║然佛普為一切，何獨喜見？其是對揚，須付流通，如
X30n0605_p0819a13║今之身子，寄一而言諸耳。△二、修供養二：初、現在
X30n0605_p0819a14║二：初、修行得法。
X30n0605_p0819a15║是一切眾生喜見菩薩樂習苦行，於日月淨明德佛
X30n0605_p0819a16║法中精進經行，一心求佛滿萬二千歲已，得現一切
X30n0605_p0819a17║色身三昧。
X30n0605_p0819a18║得現一切色身三昧，即是普現色身三昧耳。此有
X30n0605_p0819a19║三義：一者內現，如經中說：身根清淨，十界依正於
X30n0605_p0819a20║身中現，如淨明鏡現諸色像。二者外現，如經中說：
X30n0605_p0819a21║普門示現，隨機不同，十界色異。三者內外俱現，如
X30n0605_p0819a22║大集經說：觀於己身、眾生身、諸佛身，悉於己身中
X30n0605_p0819a23║現。又見己身、眾生身現于佛身中，至若眾生身亦
X30n0605_p0819a24║如是，故名普現耳。△二、作念報恩二：初、以三昧力。
X30n0605_p0819b01║得此三昧已，心大歡喜，即作念言：我得現一切色身
X30n0605_p0819b02║三昧，皆是得聞法華經力。我今當供養日月淨明德
X30n0605_p0819b03║佛及法華經。即時入是三昧，於虗空中雨曼陀羅華、
X30n0605_p0819b04║摩訶曼陀羅華、細抹堅黑旃檀，滿虗空中如雲而下。
X30n0605_p0819b05║又雨海此岸旃檀之香，此香六銖，價直娑婆世界，以
X30n0605_p0819b06║供養佛。
X30n0605_p0819b07║又雨海此岸者，正法念經云：妙高山下海此岸。此
X30n0605_p0819b08║岸即南岸也。彼出此香，因得其名。六銖者，以二十
X30n0605_p0819b09║四銖為一兩。六銖者，是四分中之一耳。△二、正報
X30n0605_p0819b10║身力三：初、自燒身。
X30n0605_p0819b11║作是供養已，從三昧起，而自念言：我雖以神力供養
X30n0605_p0819b12║於佛，不如以身供養。即服諸香，旃檀、薰陸、兜樓婆、畢
X30n0605_p0819b13║力迦、沈水、膠香，又飲瞻蔔諸華香油。滿千二百歲已，
X30n0605_p0819b14║香油塗身，於日月淨明德佛前，以天寶衣而自纏身，
X30n0605_p0819b15║灌諸香油，以神通力願，而自然身光明徧照八十億
X30n0605_p0819b16║恒河沙世界。
X30n0605_p0819b17║△二、佛稱歎。
X30n0605_p0819b18║其中諸佛同時讚言：善哉，善哉！善男子！是真精進，是
X30n0605_p0819b19║名真法供養如來。若以華香、瓔珞、燒香、抹香、塗香、天
X30n0605_p0819b20║繒、幡葢及海此岸旃檀之香，如是等種種諸物供養
X30n0605_p0819b21║所不能及，假使國城、妻子布施亦所不及。善男子！是
X30n0605_p0819b22║名第一之施，於諸施中最尊最上，以法供養諸如來
X30n0605_p0819b23║故。作是語已而各默然。
X30n0605_p0819b24║真法供養者，當是內運智觀，觀煩惱因果，皆用空
X30n0605_p0819c01║慧蕩之，故言真法也。又觀若身若火，能供所供，皆
X30n0605_p0819c02║是實相，誰燒誰然，能供所供，皆不可得，故名真法
X30n0605_p0819c03║也。△三明時節久。
X30n0605_p0819c04║其身火然千二百歲，過是已後，其身乃盡。
X30n0605_p0819c05║△二、未來五：初、化生王家。
X30n0605_p0819c06║一切眾生喜見菩薩作如是法供養已，命終之後復
X30n0605_p0819c07║生日月淨明德佛國中，於淨德王家結跏趺坐，忽然
X30n0605_p0819c08║化生。
X30n0605_p0819c09║△二、自說本事。
X30n0605_p0819c10║即為其父而說偈言：
X30n0605_p0819c11║大王今當知，我經行彼處，即時得一切，現諸身三昧，
X30n0605_p0819c12║勤行大精進，捨所愛之身。
X30n0605_p0819c13║說是偈已，而白父言：日月淨明德佛今故現在。我先
X30n0605_p0819c14║供養佛已，得解一切眾生語言陀羅尼，復聞是法華
X30n0605_p0819c15║經八百千萬億那由他甄迦羅、頻婆羅、阿閦婆等偈。
X30n0605_p0819c16║大王！我今當還供養此佛。
X30n0605_p0819c17║得解一切眾生語言三昧者，大寶積經云：復有三
X30n0605_p0819c18║昧名解一切眾生語言，謂於一字中說一切字，了
X30n0605_p0819c19║一切字同於一字。甄迦羅者，俱舍論云：矜羯羅即
X30n0605_p0819c20║五十二數中第十六數，頻婆羅即第十八數，又云
X30n0605_p0819c21║頻䟦羅，阿閦婆即第二十數，又云阿芻婆。此新舊
X30n0605_p0819c22║兩譯之異。或云那由是百萬億，甄迦羅是千千萬
X30n0605_p0819c23║億，頻婆羅是百千千萬億，阿閦婆是萬千千萬億。
X30n0605_p0819c24║言八百千萬億者，應法師經音云：凡言億者，西國
X30n0605_p0820a01║有四等：一、以十萬為億；二、以百萬為億；三、以千萬
X30n0605_p0820a02║為億；四、以萬萬為億。今文恐是百萬為億之數。△
X30n0605_p0820a03║三、往到佛所
X30n0605_p0820a04║白已，即坐七寶之臺，上升虗空，高七多羅樹，往到佛
X30n0605_p0820a05║所，頭面禮足，合十指爪，以偈讚佛：
X30n0605_p0820a06║容顏甚奇妙，光明照十方，我適曾供養，今復還親覲。
X30n0605_p0820a07║爾時，一切眾生喜見菩薩說是偈已，而白佛言：世尊！
X30n0605_p0820a08║世尊猶故在世。
X30n0605_p0820a09║△四、如來付囑。
X30n0605_p0820a10║爾時，日月淨明德佛告一切眾生喜見菩薩：善男子！
X30n0605_p0820a11║我涅槃時到、滅盡時至，汝可安施床座，我於今夜當
X30n0605_p0820a12║般涅槃。又勑一切眾生喜見菩薩：善男子！我以佛法
X30n0605_p0820a13║囑累於汝及諸菩薩大弟子并阿耨多羅三藐三菩
X30n0605_p0820a14║提法，亦以三千大千七寶世界諸寶樹、寶臺及給侍
X30n0605_p0820a15║諸天悉付於汝，我滅度後所有舍利亦付囑汝，當令
X30n0605_p0820a16║流布廣設供養，應起若干千塔。如是，日月淨明德佛
X30n0605_p0820a17║勑一切眾生喜見菩薩已，於夜後分入於涅槃。
X30n0605_p0820a18║△五、奉命任持四：初、起塔。
X30n0605_p0820a19║爾時，一切眾生喜見菩薩見佛滅度，悲感懊惱，戀慕
X30n0605_p0820a20║於佛，即以海此岸栴檀為𧂐，供養佛身而以燒之。火
X30n0605_p0820a21║滅已後，收取舍利，作八萬四千寶瓶，以起八萬四千
X30n0605_p0820a22║塔，高三世界，表剎莊嚴，垂諸幡葢，懸眾寶鈴。
X30n0605_p0820a23║栴檀為𧂐者，字本秪作積。釋名曰：堆埵，積聚也。高
X30n0605_p0820a24║三世界者，或云：從欲界至色，究竟為一也，如是至
X30n0605_p0820b01║于三耳。有云：例如徧覆三千大千世界也。所以小
X30n0605_p0820b02║千至初禪，中千至二禪，大千至三禪。今云高三世
X30n0605_p0820b03║者，即至第四禪也。然此高廣，葢諸佛境界不思議
X30n0605_p0820b04║事，匪凡情可料，但當諦信，必蒙深益。△二燒臂
X30n0605_p0820b05║爾時，一切眾生喜見菩薩，復自念言：我雖作是供養，
X30n0605_p0820b06║心猶未足，我今當更供養舍利。便語諸菩薩大弟子，
X30n0605_p0820b07║及天、龍、夜叉等一切大眾：汝等當一心念，我今供養
X30n0605_p0820b08║日月淨明德佛舍利。作是語已，即於八萬四千塔前，
X30n0605_p0820b09║然百福莊嚴臂，七萬二千歲而以供養。
X30n0605_p0820b10║△三利益
X30n0605_p0820b11║令無數求聲聞眾、無量阿僧祇人，發阿耨多羅三藐
X30n0605_p0820b12║三菩提心，皆使得住現一切色身三昧。
X30n0605_p0820b13║△四現報。
X30n0605_p0820b14║爾時，諸菩薩、天、人、阿脩羅等，見其無臂，憂惱悲哀而
X30n0605_p0820b15║作是言：此一切眾生喜見菩薩，是我等師教化我者，
X30n0605_p0820b16║而今燒臂身不具足。于時一切眾生喜見菩薩，於大
X30n0605_p0820b17║眾中立此誓言：我捨兩臂，必當得佛金色之身。若實
X30n0605_p0820b18║不虗，令我兩臂還復如故。作是誓已自然還復，由斯
X30n0605_p0820b19║菩薩福德智慧淳厚所致。當爾之時，三千大千世界
X30n0605_p0820b20║六種震動，天雨寶華，一切天人得未曾有。
X30n0605_p0820b21║△三、結會二：初、結會。
X30n0605_p0820b22║佛告宿王華菩薩：於汝意云何？一切眾生喜見菩薩，
X30n0605_p0820b23║豈異人乎？今藥王菩薩是也。其所捨身布施，如是無
X30n0605_p0820b24║量百千萬億那由他數。
X30n0605_p0820c01║△二勸修。
X30n0605_p0820c02║宿王華！若有發心欲得阿耨多羅三藐三菩提者，能
X30n0605_p0820c03║然手指乃至足一指供養佛塔，勝以國城、妻子及三
X30n0605_p0820c04║千大千國土、山林、河池、諸珍寶物而供養者。
X30n0605_p0820c05║能然一指，勝捨外身，外輕內重，故功福有異文。妻
X30n0605_p0820c06║子者，外身也。國城等，外財也。△二、歎經三：初、歎能
X30n0605_p0820c07║持者。
X30n0605_p0820c08║若復有人以七寶滿三千大千世界，供養於佛及大
X30n0605_p0820c09║菩薩、辟支佛、阿羅漢，是人所得功德，不如受持此法
X30n0605_p0820c10║華經乃至一四句偈其福最多。
X30n0605_p0820c11║七寶奉四聖，不如持一偈。法是聖師，能生能養，能
X30n0605_p0820c12║成能榮，莫過於法，故人輕而法重也。經中以大千
X30n0605_p0820c13║世界滿中七寶，供佛、菩薩、支佛、羅漢，所獲功福，不
X30n0605_p0820c14║及持經一四句。偈者，以少況多也。四句者，葢於經
X30n0605_p0820c15║中舉隨持四句也。西域以四句為一偈，但不可以
X30n0605_p0820c16║經中揀擇偏指也。或若偏指，便有優劣，心生重輕。
X30n0605_p0820c17║何則？且一經顛末，皆本金口聖言，豈容選揀？如人
X30n0605_p0820c18║食蜜，中邊俱甜，亦如金籌，初後俱金。所謂截瓊瑤
X30n0605_p0820c19║而寸寸是寶，析栴檀而片片皆香，其斯之謂。非特
X30n0605_p0820c20║此經，諸經皆爾。△二、歎所持法二：初、歎法體。
X30n0605_p0820c21║宿王華！譬如一切川流江河諸水之中，海為第一；此
X30n0605_p0820c22║法華經亦復如是，於諸如來所說經中最為深大。又
X30n0605_p0820c23║如土山、黑山、小鐵圍山、大鐵圍山及十寶山眾山之
X30n0605_p0820c24║中，須彌山為第一；此法華經亦復如是，於諸經中最
X30n0605_p0821a01║為其上。又如眾星之中，月天子最為第一；此法華經
X30n0605_p0821a02║亦復如是，於千萬億種諸經法中最為照明。又如日
X30n0605_p0821a03║天子能除諸闇；此經亦復如是，能破一切不善之闇。
X30n0605_p0821a04║又如諸小王中，轉輪聖王最為第一；此經亦復如是，
X30n0605_p0821a05║於眾經中最為其尊。又如帝釋於三十三天中王；此
X30n0605_p0821a06║經亦復如是，諸經中王。又如大梵天王，一切眾生之
X30n0605_p0821a07║父；此經亦復如是，一切賢聖學無學及發菩薩心者
X30n0605_p0821a08║之父。又如一切凡夫人中，須陀洹、斯陀含、阿那含、阿
X30n0605_p0821a09║羅漢、辟支佛為第一；此經亦復如是，一切如來所說、
X30n0605_p0821a10║若菩薩所說、若聲聞所說，諸經法中最為第一。有能
X30n0605_p0821a11║受持是經典者亦復如是，於一切眾生中亦為第一。
X30n0605_p0821a12║一切聲聞、辟支佛中，菩薩為第一；此經亦復如是，於
X30n0605_p0821a13║一切諸經法中最為第一。如佛為諸法王；此經亦復
X30n0605_p0821a14║如是，諸經中王。
X30n0605_p0821a15║川流江河諸水之中海為第一者，無量義云：四水
X30n0605_p0821a16║譬教，藥草喻中，一雲能雨譬說。今更諸水總一切
X30n0605_p0821a17║教，別舉四者，譬乳酪生熟四味教耳。此法華教譬
X30n0605_p0821a18║醍醐海也。說窮本地為深，徧一切處為大，純明佛
X30n0605_p0821a19║法不說餘法為鹹，最為深大其義如是。十寶山名
X30n0605_p0821a20║出華嚴及眾經，土黑鐵圍故非是寶。十山雖寶，或
X30n0605_p0821a21║一或二神龍雜居，須彌四寶所成，純天所住，譬餘
X30n0605_p0821a22║教說能依十地。四十心或凡或賢或聖，說所依或
X30n0605_p0821a23║俗或真或中，是為卑下，此法華經所說諦理。常樂
X30n0605_p0821a24║我淨如四寶所成，開示悟入之所依也，是故此義
X30n0605_p0821b01║最為高上。星月同是陰精俱於夜現，星無虧盈不
X30n0605_p0821b02║及於月，諸經說權智不得自在，此經明權即實、實
X30n0605_p0821b03║即權，盈虧相指不二而二，如此說權智勝餘教也。
X30n0605_p0821b04║日是陽精獨能破闇，諸經明實智破惑，尚不及即
X30n0605_p0821b05║實而權，那得並即權而實？故知此經明實智最為
X30n0605_p0821b06║第一。輪王號令止在四域，釋齊三十三天，梵號令
X30n0605_p0821b07║總上冠下譬。餘經說三諦三昧各不相收不得自
X30n0605_p0821b08║在，此經所說以實相入真，決了聲聞法是諸經之
X30n0605_p0821b09║王；實相入俗，一切治生產業不相違背；實相入中，
X30n0605_p0821b10║諸法無非佛法。文云：一切學無學及發菩薩心者
X30n0605_p0821b11║之父。其義如是。一切凡夫四果、支佛第一者，此明
X30n0605_p0821b12║任運無功用也。餘經要因功用乃得入流，如四果
X30n0605_p0821b13║人因聞思修方乃得悟。此經明無作四諦不雜方
X30n0605_p0821b14║便，自然流入薩婆若海，如大白牛肥壯多力其疾
X30n0605_p0821b15║如風。聲聞支佛菩薩為第一者，此明因第一也。餘
X30n0605_p0821b16║經明因是七方便，今經明因出方便外，故因第一
X30n0605_p0821b17║也。如來第一者，此明果也。餘經明果近在寂場，此
X30n0605_p0821b18║經明果遠指本地，故最第一。△二、歎法用三：初、歎
X30n0605_p0821b19║拔苦用。
X30n0605_p0821b20║宿王華！此經能救一切眾生者，此經能令一切眾生
X30n0605_p0821b21║離諸苦惱。
X30n0605_p0821b22║△二歎與樂用。
X30n0605_p0821b23║此經能大饒益一切眾生，充滿其願，如清涼池能滿
X30n0605_p0821b24║一切諸渴乏者，如寒者得火，如裸者得衣，如商人得
X30n0605_p0821c01║主，如子得母，如渡得船，如病得醫，如闇得燈，如貧得
X30n0605_p0821c02║寶，如民得王，如賈客得海，如炬除闇。
X30n0605_p0821c03║△三、總結與拔。
X30n0605_p0821c04║此法華經亦復如是，能令眾生離一切苦、一切病痛，
X30n0605_p0821c05║能解一切生死之縛。
X30n0605_p0821c06║△三、明持經福深二：初、舉全聞經福。
X30n0605_p0821c07║若人得聞此法華經，若自書、若教人書，所得功德，以
X30n0605_p0821c08║佛智慧籌量多少，不得其邊。若書是經卷，華、香、瓔珞，
X30n0605_p0821c09║燒香、抹香、塗香，幡葢、衣服，種種之燈，蘇燈、油燈、諸香
X30n0605_p0821c10║油燈、瞻蔔油燈、須曼那油燈、波羅羅油燈、婆利師迦
X30n0605_p0821c11║油燈、那婆摩利油燈供養，所得功德，亦復無量。
X30n0605_p0821c12║△二、舉聞品福二：初、格量。
X30n0605_p0821c13║宿王華！若有人聞是藥王菩薩本事品者，亦得無量
X30n0605_p0821c14║無邊功德。若有女人聞是藥王菩薩本事品能受持
X30n0605_p0821c15║者，盡是女身後不復受。若如來滅後後五百歲中，若
X30n0605_p0821c16║有女人聞是經典如說修行，於此命終即往安樂世
X30n0605_p0821c17║界，阿彌陀佛大菩薩眾圍遶住處，生蓮華中寶座之
X30n0605_p0821c18║上，不復為貪欲所惱，亦復不為瞋恚、愚癡所惱，亦復
X30n0605_p0821c19║不為憍慢、嫉妬諸垢所惱，得菩薩神通無生法忍。得
X30n0605_p0821c20║是忍已眼根清淨，以是清淨眼根見七百萬二千億
X30n0605_p0821c21║那由他恒河沙等諸佛如來。是時諸佛遙共讚言：善
X30n0605_p0821c22║哉，善哉！善男子！汝能於釋迦牟尼佛法中受持、讀誦、
X30n0605_p0821c23║思惟是經、為他人說，所得福德無量無邊，火不能焚、
X30n0605_p0821c24║水不能漂。汝之功德千佛共說不能令盡，汝今已能
X30n0605_p0822a01║破諸魔賊、壞生死軍，諸餘怨敵皆悉摧滅。善男子！百
X30n0605_p0822a02║千諸佛以神通力共守護汝，於一切世間天人之中
X30n0605_p0822a03║無如汝者，唯除如來，其諸聲聞、辟支佛乃至菩薩智
X30n0605_p0822a04║慧禪定無有與汝等者。宿王華！此菩薩成就如是功
X30n0605_p0822a05║德智慧之力。若有人聞是藥王菩薩本事品能隨喜
X30n0605_p0822a06║讚善者，是人現世口中常出青蓮華香，身毛孔中常
X30n0605_p0822a07║出牛頭旃檀之香，所得功德如上所說。
X30n0605_p0822a08║口出香是現報，餘是後報。△二囑累
X30n0605_p0822a09║是故，宿王華！以此藥王菩薩本事品囑累於汝，我滅
X30n0605_p0822a10║度後後五百歲中，廣宣流布於閻浮提無令斷絕，惡
X30n0605_p0822a11║魔、魔民、諸天、龍、夜义、鳩槃荼等得其便也。宿王華！汝
X30n0605_p0822a12║當以神通之力守護是經。所以者何？此經則為閻浮
X30n0605_p0822a13║提人病之良藥，若人有病得聞是經，病即消滅不老
X30n0605_p0822a14║不死。宿王華！汝若見有受持是經者，應以青蓮華盛
X30n0605_p0822a15║滿抹香供散其上，散已作是念言：此人不久必當取
X30n0605_p0822a16║艸坐於道場破諸魔軍，當吹法螺擊大法鼓，度脫一
X30n0605_p0822a17║切眾生老病死海。是故，求佛道者見有受持是經典
X30n0605_p0822a18║人，應當如是生恭敬心。
X30n0605_p0822a19║得聞是經，不老不死者，此須觀解不老是樂，不死
X30n0605_p0822a20║是常。謂聞於此經，得常樂之解，坦然在懷，無所畏
X30n0605_p0822a21║忌。△三利益
X30n0605_p0822a22║說是藥王菩薩本事品時，八萬四千菩薩得解一切
X30n0605_p0822a23║眾生語言陀羅尼。
X30n0605_p0822a24║△四、多寶稱善。
X30n0605_p0822b01║多寶如來於寶塔中讚宿王華菩薩言：善哉，善哉！宿
X30n0605_p0822b02║王華！汝成就不可思議功德，乃能問釋迦牟尼佛如
X30n0605_p0822b03║此之事，利益無量一切眾生。
X30n0605_p0822b04║△二玅音品明受命弘經弟子二：初、申品目。
X30n0605_p0822b05║妙法蓮華經妙音菩薩品第二十四
X30n0605_p0822b06║文中自釋：昔奉雲雷音王佛十萬種伎樂，今遊化
X30n0605_p0822b07║億土音樂自隨；昔奉八萬四千寶鉢，今爾許道器
X30n0605_p0822b08║眷屬圍繞；昔得一切眾生語言陀羅尼，今以普現
X30n0605_p0822b09║色身以玅音聲徧吼十方弘宣此教，故名玅音品。
X30n0605_p0822b10║此品明菩薩以難思之力隨類通經，物覩其迹莫
X30n0605_p0822b11║測其本，但甘其味無擇其形，當卑其地自壅其流，
X30n0605_p0822b12║即是化他門中第二意也。△二、釋經文六：初、放光
X30n0605_p0822b13║東召，二、奉命西來，三、十方弘經，四、二土得益，五、還
X30n0605_p0822b14║本國，六、聞品進道。今初。
X30n0605_p0822b15║爾時，釋迦牟尼佛放大人相肉髻光明，及放眉間白
X30n0605_p0822b16║毫相光，徧照東方百八萬億那由他恒河沙等諸佛
X30n0605_p0822b17║世界。過是數已，有世界名淨光莊嚴，其國有佛，號淨
X30n0605_p0822b18║華宿王智如來、應供、正徧知、明行足、善逝、世間解、無
X30n0605_p0822b19║上士、調御丈夫、天人師、佛、世尊，為無量無邊菩薩大
X30n0605_p0822b20║眾恭敬圍繞而為說法。釋迦牟尼佛白毫光明徧照
X30n0605_p0822b21║其國。
X30n0605_p0822b22║大人相者，大相海也。徧體毛功德不及一好功德，
X30n0605_p0822b23║眾好功德不及一相功德，諸相從下向上，展轉相
X30n0605_p0822b24║勝，而不及白毫功德，白毫功德不及肉髻功德，故
X30n0605_p0822c01║名大人相也。此相業者，從孝順師長起，今放是光，
X30n0605_p0822c02║召本弟子，使弘中道之經，利大機者也。白毫從一
X30n0605_p0822c03║道清淨起，今放此光，令弘此法。問：佛一一相皆法
X30n0605_p0822c04║界海，何故勝負耶？答：他經所明，宜作此說。問：佛有
X30n0605_p0822c05║緣弟子布滿十方，何故召東說西，不論八方耶？答：
X30n0605_p0822c06║此有所表。淨名云：日月何意行閻浮提？欲以光明
X30n0605_p0822c07║除眾闇瞑。東是光始，西是其終，有始有終，其唯聖
X30n0605_p0822c08║人乎！未發心者，令其發心；未究竟者，令其究竟。一
X30n0605_p0822c09║菩薩既爾，諸眾亦然；一方既爾，諸方亦然。聖不繁
X30n0605_p0822c10║文，舉一蔽諸，故但言東西耳。△二、奉命西來二：初、
X30n0605_p0822c11║發來緣，二、正發來。初文又六：初、經家敘三：初、敘福
X30n0605_p0822c12║由，二、敘智慧（而悉），三、敘福德（得妙）。
X30n0605_p0822c13║爾時，一切淨光莊嚴國中，有一菩薩名曰妙音，久已
X30n0605_p0822c14║植眾德本，供養親近無量百千萬億諸佛，而悉成就
X30n0605_p0822c15║甚深智慧，得妙幢相三昧、法華三昧、淨德三昧、宿王
X30n0605_p0822c16║戲三昧、無緣三昧、智印三昧、解一切眾生語言三昧、
X30n0605_p0822c17║集一切功德三昧、清淨三昧、神通遊戲三昧、慧炬三
X30n0605_p0822c18║昧、莊嚴王三昧、淨光明三昧、淨藏三昧、不共三昧、日
X30n0605_p0822c19║旋三昧，得如是等百千萬億恒河沙等諸大三昧。
X30n0605_p0822c20║敘福之由，由值先佛多也。甚深智慧，即智慧莊嚴。
X30n0605_p0822c21║十六三昧，即福德莊嚴。記云：此十六並是法華三
X30n0605_p0822c22║昧之異名，隨義說之。今稱法華三昧之相。△二被
X30n0605_p0822c23║光照
X30n0605_p0822c24║釋迦牟尼佛光照其身。
X30n0605_p0823a01║△三、辭本佛。
X30n0605_p0823a02║即白淨華宿王智佛言：世尊！我當往詣娑婆世界，禮
X30n0605_p0823a03║拜、親近、供養釋迦牟尼佛，及見文殊師利法王子菩
X30n0605_p0823a04║薩、藥王菩薩、勇施菩薩、宿王華菩薩、上行意菩薩、莊
X30n0605_p0823a05║嚴王菩薩、藥上菩薩。
X30n0605_p0823a06║△四誡至誠。
X30n0605_p0823a07║爾時，淨華宿王智佛告妙音菩薩：汝莫輕彼國生下
X30n0605_p0823a08║劣想。善男子！彼娑婆世界高下不平，土石諸山穢惡
X30n0605_p0823a09║充滿，佛身卑小，諸菩薩眾其形亦小，而汝身四萬二
X30n0605_p0823a10║千由旬，我身六百八十萬由旬，汝身第一端正，百千
X30n0605_p0823a11║萬福光明殊妙，是故汝往莫輕彼國，若佛、菩薩及國
X30n0605_p0823a12║土生下劣想。
X30n0605_p0823a13║佛誡者，然妙音乃是法身大士，故不肅而成，所將
X30n0605_p0823a14║眷屬或未達者，故寄彼而規此耳。夫佛身與理相
X30n0605_p0823a15║稱，不可見卑小而忘其尊嚴，此約如來座為誡也。
X30n0605_p0823a16║夫師及弟子智斷具足，師既施權，弟子亦隱其實，
X30n0605_p0823a17║此約如來衣為誡也。夫依報國土皆正報所感，如
X30n0605_p0823a18║來以慈臨大千，宜須高須下，勿覩依報而忽正報
X30n0605_p0823a19║也，此約如來室為誡也。此佛弘經亦敕三意，彼尊
X30n0605_p0823a20║誡約諸佛道同。△五、受佛旨
X30n0605_p0823a21║妙音菩薩白其佛言：世尊！我今詣娑婆世界，皆是如
X30n0605_p0823a22║來之力、如來神通遊戲、如來功德智慧莊嚴。
X30n0605_p0823a23║如來力是座力，神通力是室力，莊嚴力是衣力。此
X30n0605_p0823a24║受弘經之大旨，利物之宗要，故能不動此會，遊化
X30n0605_p0823b01║十方。△六、現來相六：初、遣蓮華。
X30n0605_p0823b02║於是妙音菩薩不起于座，身不動搖而入三昧。以三
X30n0605_p0823b03║昧力，於耆闍崛山去法座不遠，化作八萬四千眾寶
X30n0605_p0823b04║蓮華，閻浮檀金為莖，白銀為葉，金剛為鬚，甄叔迦寶
X30n0605_p0823b05║以為其臺。
X30n0605_p0823b06║閻浮檀金者，西域有河，近閻浮樹，因樹名河，河出
X30n0605_p0823b07║此金，因河名金。甄叔迦者，此云赤色寶，本樹名，以
X30n0605_p0823b08║其樹華赤似此寶，故以名焉。△二、文殊問：
X30n0605_p0823b09║爾時，文殊師利法王子見是蓮華而白佛言：世尊！是
X30n0605_p0823b10║何因緣先現此瑞？有若干千萬蓮華，閻浮檀金為莖，
X30n0605_p0823b11║白銀為葉，金剛為鬚，甄叔迦寶以為其臺。
X30n0605_p0823b12║問：若文殊位下，辭不應求見；若文殊位高，相來那
X30n0605_p0823b13║忽不識？答：雖同一位，有始中終，止此一事不知，亦
X30n0605_p0823b14║無忝高位。又眾中見瑞不了，發起令知，故問佛耳。
X30n0605_p0823b15║△三、釋迦答。
X30n0605_p0823b16║爾時釋迦牟尼佛告文殊師利：是妙音菩薩摩訶薩，
X30n0605_p0823b17║欲從淨華宿王智佛國，與八萬四千菩薩圍繞，而來
X30n0605_p0823b18║至此娑婆世界，供養親近禮拜於我，亦欲供養聽法
X30n0605_p0823b19║華經。
X30n0605_p0823b20║△四請見相。
X30n0605_p0823b21║文殊師利白佛言：世尊！是菩薩種何善本、修何功德，
X30n0605_p0823b22║而能有是大神通力？行何三昧？願為我等說是三昧
X30n0605_p0823b23║名字，我等亦欲勤修行之。行此三昧，乃能見是菩薩
X30n0605_p0823b24║色相大小、威儀進止。惟願世尊！以神通力，彼菩薩來
X30n0605_p0823c01║令我得見。
X30n0605_p0823c02║△五推功
X30n0605_p0823c03║爾時，釋迦牟尼佛告文殊師利：此久滅度多寶如來，
X30n0605_p0823c04║當為汝等而現其相。
X30n0605_p0823c05║△六命來。
X30n0605_p0823c06║時，多寶佛告彼菩薩：善男子！來，文殊師利法王子欲
X30n0605_p0823c07║見汝身。
X30n0605_p0823c08║△二、正發來六：初、與眷屬經歷。
X30n0605_p0823c09║于時妙音菩薩於彼國沒，與八萬四千菩薩俱共發
X30n0605_p0823c10║來，所經諸國六種震動，皆悉雨於七寶蓮華，百千天
X30n0605_p0823c11║樂不鼓自鳴。
X30n0605_p0823c12║△二、敘相登臺。
X30n0605_p0823c13║是菩薩目如廣大青蓮華葉，正使和合百千萬月，其
X30n0605_p0823c14║面貌端正復過於此，身真金色，無量百千功德莊嚴，
X30n0605_p0823c15║威德熾盛，光明照曜，諸相具足，如那羅延堅固之身，
X30n0605_p0823c16║入七寶臺，上升虗空，去地七多羅樹，諸菩薩眾恭敬
X30n0605_p0823c17║圍繞，而來詣此娑婆世界耆闍崛山。
X30n0605_p0823c18║目如廣大青蓮華葉者，肇法師注淨名云：天竺有
X30n0605_p0823c19║青蓮華，其葉脩廣，青白分明，有大人眼目之相，故
X30n0605_p0823c20║以喻焉。那羅延，此云力士。△三問訊傳旨。
X30n0605_p0823c21║到已下七寶臺，以價直百千瓔珞，持至釋迦牟尼佛
X30n0605_p0823c22║所，頭面禮足奉上瓔珞，而白佛言：世尊！淨華宿王智
X30n0605_p0823c23║佛問訊世尊：少病少惱、起居輕利、安樂行不？四大調
X30n0605_p0823c24║和不？世事可忍不？眾生易度不？無多貪欲、瞋恚、愚癡、
X30n0605_p0824a01║嫉妬、慳慢不？無不孝父母、不敬沙門、邪見、不善心、不
X30n0605_p0824a02║攝五情不？世尊！眾生能降伏諸魔怨不？久滅度多寶
X30n0605_p0824a03║如來在七寶塔中來聽法不？又問訊多寶如來：安穩
X30n0605_p0824a04║少惱、堪忍久住不？
X30n0605_p0824a05║△四請見多寶。
X30n0605_p0824a06║世尊！我今欲見多寶佛身，惟願世尊示我令見。
X30n0605_p0824a07║△五、世尊為通。
X30n0605_p0824a08║爾時釋迦牟尼佛語多寶佛：是妙音菩薩欲得相見。
X30n0605_p0824a09║△六塔中稱善。
X30n0605_p0824a10║時多寶佛告妙音言：善哉，善哉！汝能為供養釋迦牟
X30n0605_p0824a11║尼佛，及聽法華經，并見文殊師利等，故來至此。
X30n0605_p0824a12║△三、十方弘經二：初、問答善根神力二：初、問二：初、
X30n0605_p0824a13║問種何善根。
X30n0605_p0824a14║爾時華德菩薩白佛言：世尊！是妙音菩薩種何善根？
X30n0605_p0824a15║是問昔也。△二、問有是神力。
X30n0605_p0824a16║修何功德，有是神力？
X30n0605_p0824a17║是問今也。△二、答二：初、答種善根。
X30n0605_p0824a18║佛告華德菩薩：過去有佛，名雲雷音王多陀阿伽度、
X30n0605_p0824a19║阿羅訶、三藐三佛陀，國名現一切世間，劫名喜見。妙
X30n0605_p0824a20║音菩薩於萬二千歲，以十萬種伎樂供養雲雷音王
X30n0605_p0824a21║佛，并奉上八萬四千七寶鉢。以是因緣果報，今生淨
X30n0605_p0824a22║華宿王智佛國，有是神力。華德！於汝意云何？爾時雲
X30n0605_p0824a23║雷音王佛所，妙音菩薩伎樂供養奉上寶器者，豈異
X30n0605_p0824a24║人乎？今此妙音菩薩摩訶薩是。華德！是妙音菩薩已
X30n0605_p0824b01║曾供養親近無量諸佛，久植德本，又值恒河沙等百
X30n0605_p0824b02║千萬億那由他佛。
X30n0605_p0824b03║此答種善根問也。昔獻樂奉器，仍結會古今，悉如
X30n0605_p0824b04║文。△二、答有是神力
X30n0605_p0824b05║華德！汝但見妙音菩薩其身在此，而是菩薩現種種
X30n0605_p0824b06║身，處處為諸眾生說是經典，或現梵王身、或現帝
X30n0605_p0824b07║釋身、或現自在天身、或現大自在天身、或現天大將
X30n0605_p0824b08║軍身、或現毗沙門天王身、或現轉輪聖王身、或現諸
X30n0605_p0824b09║小王身、或現長者身、或現居士身、或現宰官身、或現
X30n0605_p0824b10║婆羅門身、或現比丘比丘尼優婆塞優婆夷身、或現
X30n0605_p0824b11║長者居士婦女身、或現宰官婦女身、或現婆羅門婦
X30n0605_p0824b12║女身、或現童男童女身、或現天龍夜叉乾闥婆阿脩
X30n0605_p0824b13║羅迦樓羅緊那羅摩睺羅伽人非人等身而說是經，
X30n0605_p0824b14║諸有地獄餓鬼畜生及眾難處皆能救濟，乃至於王
X30n0605_p0824b15║後宮變為女身而說是經。華德！是妙音菩薩能救護
X30n0605_p0824b16║娑婆世界諸眾生者，是妙音菩薩如是種種變化，現
X30n0605_p0824b17║身在此娑婆國土，為諸眾生說是經典，於神通變化
X30n0605_p0824b18║智慧無所損減。是菩薩以若干智慧明照娑婆世界，
X30n0605_p0824b19║令一切眾生各得所知，於十方恒河沙世界中亦復
X30n0605_p0824b20║如是。若應以聲聞形得度者，現聲聞形而為說法；應
X30n0605_p0824b21║以辟支佛形得度者，現辟支佛形而為說法；應以菩
X30n0605_p0824b22║薩形得度者，現菩薩形而為說法；應以佛形得度者，
X30n0605_p0824b23║即現佛形而為說法。如是種種隨所應度而為現形，
X30n0605_p0824b24║乃至應以滅度而得度者示現滅度。華德！妙音菩薩
X30n0605_p0824c01║摩訶薩成就大神通智慧之力，其事如是。
X30n0605_p0824c02║此答神力之問，示三十四凡身，四聖人身，結成十
X30n0605_p0824c03║法界六道。△二、問答今住何定二：初、問。
X30n0605_p0824c04║爾時，華德菩薩白佛言：世尊！是妙音菩薩深種善根。
X30n0605_p0824c05║世尊！是菩薩住何三昧，而能如是在所變現度脫眾
X30n0605_p0824c06║生？
X30n0605_p0824c07║問：今住何定而能如此自在利益？△二答
X30n0605_p0824c08║佛告華德菩薩：善男子！其三昧名現一切色身，妙音
X30n0605_p0824c09║菩薩住是三昧中，能如是饒益無量眾生。
X30n0605_p0824c10║佛答如文。△四、二土得益
X30n0605_p0824c11║說是妙音菩薩品時，與妙音菩薩俱來者八萬四千
X30n0605_p0824c12║人，皆得現一切色身三昧。此娑婆世界無量菩薩，亦
X30n0605_p0824c13║得是三昧及陀羅尼。
X30n0605_p0824c14║三昧與陀羅尼者，其體一而用異。寂用為三昧，持
X30n0605_p0824c15║用名陀羅尼。又色身變現名三昧，音聲辯說名陀
X30n0605_p0824c16║羅尼。上品云：初得一切色身三昧，轉身得一切語
X30n0605_p0824c17║言陀羅尼。當知音聲猶是色法，故言體一用異。又
X30n0605_p0824c18║舌根清淨名陀羅尼，餘根清淨名三昧，都是六根
X30n0605_p0824c19║清淨法門耳。△五、還歸本國。
X30n0605_p0824c20║爾時，妙音菩薩摩訶薩供養釋迦牟尼佛及多寶佛
X30n0605_p0824c21║塔已，還歸本土。所經諸國六種震動，雨寶蓮華，作百
X30n0605_p0824c22║千萬億種種伎樂。既到本國，與八萬四千菩薩圍繞，
X30n0605_p0824c23║至淨華宿王智佛所，白佛言：世尊！我到娑婆世界饒
X30n0605_p0824c24║益眾生，見釋迦牟尼佛及見多寶佛塔，禮拜供養。又
X30n0605_p0825a01║見文殊師利法王子菩薩，及見藥王菩薩、得勤精進
X30n0605_p0825a02║力菩薩、勇施菩薩等，亦令是八萬四千菩薩得現一
X30n0605_p0825a03║切色身三昧。
X30n0605_p0825a04║動地雨華者，菩薩經歷尚能傍益，況佛前放光，傍
X30n0605_p0825a05║照東方百八萬億那由他土，亦傍論利益也。△六
X30n0605_p0825a06║聞品進道。
X30n0605_p0825a07║說是妙音菩薩來往品時，四萬二千天子得無生法
X30n0605_p0825a08║忍，華德菩薩得法華三昧。
X30n0605_p0825a09║已上第七卷文畢。
X30n0605_p0825a10║
X30n0605_p0825a11║科註妙法蓮華經卷第九