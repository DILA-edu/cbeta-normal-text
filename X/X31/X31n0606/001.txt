X31n0606_p0001a01║
X31n0606_p0001a02║No. 606-A
X31n0606_p0001a03║ 重刻法華科註序
X31n0606_p0001a04║
X31n0606_p0001a05║妙法者，是自心之別名。蓮華者，乃妙法之巧喻也。心
X31n0606_p0001a06║之於物，即事而真，猶如蓮之方華即實，處染而淨。經
X31n0606_p0001a07║者訓徑，宜達自心玅境之要路也。盖目諸佛出興，唯
X31n0606_p0001a08║為斯一事，欲令眾生開示佛知見，便得清淨。故正與
X31n0606_p0001a09║達磨直指人心，示其捷徑，全無貳致矣。智者手不執
X31n0606_p0001a10║卷，常讀是經，口無言音，徧誦眾典者，斯之謂乎。小子
X31n0606_p0001a11║存䇿效，重鍥於徐氏，擬予於柯山，重需讐校其書。倫
X31n0606_p0001a12║師雖祖述天台及玅樂，舊所刊行，不能無差訛，豈翅
X31n0606_p0001a13║分毫作亥豕而已。其義亦間燕說舉燭，今為是正，而
X31n0606_p0001a14║以便弘闡。所謂總持無文字，文字顯總持。茲知文持
X31n0606_p0001a15║持一佛乘，義持持弌大事，然則文辭義詮其舍諸。
X31n0606_p0001a16║元祿甲戌夏佛降誕日　釋（養存）謹題於讚陽龜山
X31n0606_p0001a17║
X31n0606_p0001a18║
X31n0606_p0001a19║
X31n0606_p0001a20║
X31n0606_p0001a21║
X31n0606_p0001a22║
X31n0606_p0001a23║
X31n0606_p0001a24║
X31n0606_p0001b01║
X31n0606_p0001b02║No. 606-B
X31n0606_p0001b03║ 依天台科釋註法華經序
X31n0606_p0001b04║
X31n0606_p0001b05║四明海慧教院住持傳教沙門平磵必昇述
X31n0606_p0001b06║靈山會上玅法華經，昔日世尊金口宣暢，阿難貝多
X31n0606_p0001b07║結集，羅什次翻此經。洎我天台玅談玄疏，章安纂集，
X31n0606_p0001b08║荊溪作記，良由如來教化之本原，祖師傳弘之命脈，
X31n0606_p0001b09║故歷劫而不泯，徧剎土以流行。名德碩師處處建立
X31n0606_p0001b10║法幢，長篇巨軸在在敷揚教義。有倫法師甞註此經，
X31n0606_p0001b11║今習善徐居士深信佛乘，好樂教法，慨茲印板湮沒，
X31n0606_p0001b12║悉取其經依科分註，起倫師已墜之書，開後學易入
X31n0606_p0001b13║之徑。雖曰柯山之述註，實皆天台之疏文，科標于上，
X31n0606_p0001b14║註顯于下，一覽周知，眾義悉現，𨤲為七帙，壽諸良梓。
X31n0606_p0001b15║又得諸山名德、里閈仁賢相與助成，必有寂光佛祖、
X31n0606_p0001b16║冥空天龍密宣願力。原夫
X31n0606_p0001b17║天台智者，初依大蘇，面承南嶽，用普賢觀為正行，誦
X31n0606_p0001b18║法華經為歷事，豁然大悟，獲旋總持，徹見靈山，儼然
X31n0606_p0001b19║大會，親聆妙法，轉示後人。今演此道，誠是先志，使後
X31n0606_p0001b20║之人，聞此生信，即一念信解；微有開發，即略解言趣；
X31n0606_p0001b21║復能潤物，即廣為他說；功倍理契，即深信觀成。現在
X31n0606_p0001b22║四信，滅後五品，兩得相符，不遠而復。其或知心道友，
X31n0606_p0001b23║同門信人，一言之下，心地開通；一句之中，義天明朗。
X31n0606_p0001b24║眾寶大車，皆本然之物；長者大宅，即固有之家。實相
X31n0606_p0001c01║體心曠神怡，珍寶所色盈目眩。服上玅珍御，飾頂髻
X31n0606_p0001c02║明珠。論壽命則限量墨塵，言聚會則影響等玅。供養
X31n0606_p0001c03║乃攪長河為酥酪，受用則變大地作黃金。功不浪施，
X31n0606_p0001c04║福不唐捐。閻浮提內，豈是虗行？龍華會中，宜應慶快。
X31n0606_p0001c05║必昇屬在校讐，辭不堪命，輙陳管見，贅云爾。元貞改
X31n0606_p0001c06║元乙未彌勒生辰書
X31n0606_p0001c07║
X31n0606_p0001c08║
X31n0606_p0001c09║
X31n0606_p0001c10║
X31n0606_p0001c11║
X31n0606_p0001c12║
X31n0606_p0001c13║
X31n0606_p0001c14║
X31n0606_p0001c15║
X31n0606_p0001c16║
X31n0606_p0001c17║
X31n0606_p0001c18║
X31n0606_p0001c19║
X31n0606_p0001c20║
X31n0606_p0001c21║
X31n0606_p0001c22║
X31n0606_p0001c23║
X31n0606_p0001c24║
X31n0606_p0002a01║法華經科註目次
X31n0606_p0002a02║
X31n0606_p0002a03║卷第一
X31n0606_p0002a04║序智顗述觀心誦經法
X31n0606_p0002a05║與咸錄釋經六意法華三分總別之圖
X31n0606_p0002a06║弘傳序註序品第一
X31n0606_p0002a07║方便品第二
X31n0606_p0002a08║卷第二
X31n0606_p0002a09║譬喻品第三信解品第四
X31n0606_p0002a10║卷第三
X31n0606_p0002a11║藥草喻品第五授記品第六
X31n0606_p0002a12║化城喻品第七
X31n0606_p0002a13║卷第四
X31n0606_p0002a14║五百弟子授記品第八授學無學人記品第九
X31n0606_p0002a15║法師品第十見寶塔品第十一
X31n0606_p0002a16║卷第五
X31n0606_p0002a17║提婆達多品第十二勸持品第十三
X31n0606_p0002a18║安樂行品第十四從地涌出品第十五
X31n0606_p0002a19║卷第六
X31n0606_p0002a20║如來壽量品第十六分別功德品第十七
X31n0606_p0002a21║隨喜功能品第十八法師功德品第十九
X31n0606_p0002a22║卷第七
X31n0606_p0002a23║常不輕菩薩品第二十如來神力品第二十一
X31n0606_p0002a24║囑累品第二十二
X31n0606_p0002b01║藥王菩薩本事品第二十三
X31n0606_p0002b02║妙音菩薩品第二十四
X31n0606_p0002b03║卷第八
X31n0606_p0002b04║觀世音菩薩普門品第二十五
X31n0606_p0002b05║陀羅尼第二十六
X31n0606_p0002b06║妙莊嚴王本事品第二十七
X31n0606_p0002b07║普賢菩薩勸發品第二十八
X31n0606_p0002b08║
X31n0606_p0002b09║法華經科註目次（終）
X31n0606_p0002b10║
X31n0606_p0002b11║
X31n0606_p0002b12║
X31n0606_p0002b13║
X31n0606_p0002b14║
X31n0606_p0002b15║
X31n0606_p0002b16║天台智者大師觀心誦經法
X31n0606_p0002b17║夫欲誦經滅罪，第一先須盥漱，整肅威儀，別座跏
X31n0606_p0002b18║趺而坐。第二入觀，觀所坐之座，高廣嚴好。次觀座
X31n0606_p0002b19║下，皆有天龍八部四眾，圍遶聽法。次須運心作觀，
X31n0606_p0002b20║觀我能為法師，傳佛正教，為四眾說。想所出聲，非
X31n0606_p0002b21║但此一席眾，乃至十方，皆得聽受，名為假觀。次觀
X31n0606_p0002b22║能說之人，所誦之經，何者是經？為經卷是？為紙墨
X31n0606_p0002b23║是？為標軸是？誦音為口出？為齦齶和合而出？為有
X31n0606_p0002b24║我身？為無我身？誰是誦者？為心是誦？為口是誦？為
X31n0606_p0002c01║和合出？觀此四眾，為是實有？為從想生？四眾非有，
X31n0606_p0002c02║無我能誦，是名空觀。雖無所誦之經，而有經卷紙
X31n0606_p0002c03║墨文字。雖無能誦之人，而有我身為四眾宣說。雖
X31n0606_p0002c04║非內外，不離內外。雖非經卷，不離經卷。雖非身口，
X31n0606_p0002c05║不出身口。從始至終，必無差謬，名不可思議。能作
X31n0606_p0002c06║此解，能作此觀，名為三觀。於一心中，得不前不後，
X31n0606_p0002c07║三觀宛然。雖無施者，而有法施。雖無受者，四眾炳
X31n0606_p0002c08║然。雖無法座，登座宣說。非一二三，而一二三，名為
X31n0606_p0002c09║法施。檀波羅蜜，專心誦持，無諸遮礙，名為持戒。忍
X31n0606_p0002c10║耐惡覺，名聞財利，皆不能惱，名之為忍。一心不息，
X31n0606_p0002c11║從始至終，無有懈怠，名為精進。專念此經，無有愛
X31n0606_p0002c12║味，名之為禪。分別無謬，序正流通，無不諦了，句文
X31n0606_p0002c13║分明，名為般若。是名六波羅蜜具足。自行此經，名
X31n0606_p0002c14║之為實。傳授外人，名之為權。若能一生以此成辦
X31n0606_p0002c15║功德，於無始心，名為正因。仍有觀心，名為了因。高
X31n0606_p0002c16║座為四眾說授，名為緣因。三觀具足，若觀未明，但
X31n0606_p0002c17║是性德，研之不已，觀心相應，名托聖胎。以胎業成
X31n0606_p0002c18║就，名為修德。中間四十一位，亦修亦性，至於極果，
X31n0606_p0002c19║名為種智。伊字三點，不縱不橫，名大涅槃。能到彼
X31n0606_p0002c20║岸，名第一義空。平等大慧，是名誦經正觀。三世諸
X31n0606_p0002c21║佛，無不從此而生。信者可施，無信莫說。第三言流
X31n0606_p0002c22║通者，若自調度，不名為慈。見苦不救，不名為悲。既
X31n0606_p0002c23║修正觀現前，復應莊嚴法界。所誦經竟，出觀之後，
X31n0606_p0002c24║以此運觀功德，已登正覺者，願廣度眾生。入位之
X31n0606_p0003a01║人，悉登上地。未入位者，即運慈悲二法，願未來世，
X31n0606_p0003a02║共成正覺。
X31n0606_p0003a03║
X31n0606_p0003a04║
X31n0606_p0003a05║
X31n0606_p0003a06║
X31n0606_p0003a07║
X31n0606_p0003a08║
X31n0606_p0003a09║先敘台宗釋經六意
X31n0606_p0003a10║丹丘凝翠蘭若澤山叟　與咸　錄
X31n0606_p0003a11║○一約五時判大化。一、華嚴時，佛初成道，於寂
X31n0606_p0003a12║滅場為大菩薩現舍那身，說圓滿教，即華嚴、梵網
X31n0606_p0003a13║等經最初頓說。二乘之人，如聾如啞。經云：我始坐
X31n0606_p0003a14║道場，觀樹亦經行，於三七日中，常思惟是事。又云：
X31n0606_p0003a15║大富長者踞師子牀，窮子驚走之時也。此如日出
X31n0606_p0003a16║先照高山時。此經初從佛出，如從牛出乳味也。
X31n0606_p0003a17║二、鹿苑時。佛之本意，皆欲諸眾生普入佛慧，奈何
X31n0606_p0003a18║機有未堪，聞必生謗，反增罪業。今經云：若但讚佛
X31n0606_p0003a19║乘，眾生沒在苦，尋以方便力，示以三乘教。於是脫
X31n0606_p0003a20║舍那珍服，著丈六弊衣，於鹿苑說小乘法，聞則易
X31n0606_p0003a21║解，即阿含、小乘等經。二乘悟解，證羅漢果。今經云：
X31n0606_p0003a22║密遣二人，形色憔悴，誘引窮子，二十年中常令除
X31n0606_p0003a23║糞，如日照幽谷，如轉乳成酪味也。三方等時，既
X31n0606_p0003a24║於鹿苑權用小乘，得此一流，方堪受化。既受化已，
X31n0606_p0003b01║將欲還令歸於大乘，故寄淨名彈訶殃掘，斥罵此
X31n0606_p0003b02║一類，方堪受得道果。聞罵不瞋，內懷慚愧，恣殃掘
X31n0606_p0003b03║之譏，任淨名之折，如彼窮子。過是已後，心相體信，
X31n0606_p0003b04║出入無難，見菩薩不思議事，心自恥之：云何如來
X31n0606_p0003b05║以小乘法而見化度？是我等咎，非世尊也。此類小
X31n0606_p0003b06║機，於方等中，能如此悔恨者，謂之迴心向大，是說
X31n0606_p0003b07║淨名殃掘思益楞伽諸方等經。此如日照平地時，
X31n0606_p0003b08║如從酪轉生酥味也。四、般若時，小乘之人心既
X31n0606_p0003b09║迴惑，大乘機發，於此時為說般若，融通淘汰，令彼
X31n0606_p0003b10║窮子得見寶藏，心生欣喜。此如日禺中時，如轉生
X31n0606_p0003b11║酥成熟酥味也。五、法華涅槃時，如來從彼鹿苑
X31n0606_p0003b12║調停攝化此諸機緣，今日淳熟，堪受大法，故說無
X31n0606_p0003b13║量義經。從一法出生諸法，欲令知此三乘諸法從
X31n0606_p0003b14║一法生，可以會彼三乘皆歸一乘。於是入無量義
X31n0606_p0003b15║處三昧，放光現瑞，駭動群機。假彌勒懷疑而發問，
X31n0606_p0003b16║寄文殊決答以引起，乃云：我見燈明佛，本光瑞如
X31n0606_p0003b17║此。以是知今佛，欲說法華經。故世尊從三昧起，稱
X31n0606_p0003b18║歎方便，三請四止，略開廣開，普令群機開佛知見，
X31n0606_p0003b19║皆成佛道，方暢如來出世大意。使諸漸來一類聲
X31n0606_p0003b20║聞，悟本見聞皆是佛法無上大寶，不求自得，客作
X31n0606_p0003b21║賤人，是長者子，授記聲聞，悉皆成佛。此如日輪當
X31n0606_p0003b22║午，時如醍醐上味，純一無雜。然後說涅槃經，捃拾
X31n0606_p0003b23║殘機，扶律談常，廣開佛性。大事已畢，一化已周，故
X31n0606_p0003b24║於雙林示入涅槃，機盡化息矣。五、時次第竟。如上
X31n0606_p0003c01║乃約如來出世已來化儀次第。
X31n0606_p0003c02║○二四，教釋群經。上來但約一代大化述其次
X31n0606_p0003c03║第，然於此五時所說諸經不一，其中說法大小不
X31n0606_p0003c04║同，故約四教而為判攝。四教有二：一者化儀四
X31n0606_p0003c05║教，二者化法四教。一、化儀四者：一、頓；二、漸；三、祕
X31n0606_p0003c06║密；四、不定。乃判教之大綱也。華嚴即頓教，鹿苑即
X31n0606_p0003c07║漸始，方等即漸中，般若即漸終，此三時皆漸教也。
X31n0606_p0003c08║祕密教者，如鹿苑本是說小乘阿含諸經，其中有
X31n0606_p0003c09║大乘機，密為說大，或正說大乘；有小乘機，即密為
X31n0606_p0003c10║說小，故名祕密也。不定教者，如說小時忽得大益，
X31n0606_p0003c11║說大時忽得小益，於頓解漸，於漸解頓，故為不定
X31n0606_p0003c12║也。此乃以化儀四判於五時，說法不同，有此儀式。
X31n0606_p0003c13║若法華者，是頓非漸，是顯露非祕密，是定非不定。
X31n0606_p0003c14║何也？以由昔日機緣未淳，設化不一，勞於如來不
X31n0606_p0003c15║思議化，或隱或顯，或頓或漸。若法華者，機已淳熟，
X31n0606_p0003c16║純一貞實，一統大化，無復異端，普令一切咸歸佛
X31n0606_p0003c17║乘，故非昔日二三之異也。二、化法四者：即於上
X31n0606_p0003c18║來五時之中，或頓、或漸、或祕密、或不定，說於諸經，
X31n0606_p0003c19║雖則為機，種種異說，統而攝之，不出四教。如華嚴
X31n0606_p0003c20║說別、圓二教，鹿苑唯三藏一教，方等諸經備說四
X31n0606_p0003c21║教，般若衍門唯說三教，法華一乘唯說圓教，涅槃
X31n0606_p0003c22║扶律則有追說、追泯兩種四教。如此五時，羣經無
X31n0606_p0003c23║量，括而統之，無出此四。故此四教，乃是釋經之網
X31n0606_p0003c24║目。故知法華五時中，乃純圓獨玅之經也。
X31n0606_p0004a01║○三三，觀論修證。教為能詮，教下則有理智、因
X31n0606_p0004a02║果、行位等法為所詮。如諸大士聞教修行，依教而
X31n0606_p0004a03║證，故約三觀為所修，三惑為所破，三諦為所證。約
X31n0606_p0004a04║此破惑證理之處，則有行位、淺深、高下所歷也。於
X31n0606_p0004a05║四教中，藏、通兩教同詮真理，則以空觀為所修，見
X31n0606_p0004a06║思為所破，真諦為所證。此之二教所修空觀亦有
X31n0606_p0004a07║巧拙不同，藏拙則修析法空觀，通巧則修體法空
X31n0606_p0004a08║觀，觀雖巧拙，破惑證理皆歸一真。別、圓兩教以三
X31n0606_p0004a09║觀為所修，三惑為所破，三諦為所證。此之二教所
X31n0606_p0004a10║修三觀亦有巧拙不同，別拙則修次第三觀，圓巧
X31n0606_p0004a11║則修一心三觀，圓破三惑，圓證三諦，圓成三德也。
X31n0606_p0004a12║故五時唯第五時所說法華純圓獨玅，無復次第，
X31n0606_p0004a13║於如來一代時教之中，乃究竟之極唱也。既知此
X31n0606_p0004a14║已，然後可以消釋經文。苟不如上判釋，何以知其
X31n0606_p0004a15║法華乃超群經之表？智者云：若釋餘經，可無約教；
X31n0606_p0004a16║若釋法華，不可不約時、約教以判也。
X31n0606_p0004a17║○四五章釋首題。天台凡釋經目，必用五章。此
X31n0606_p0004a18║經乃以法譬為名，實相為體，一乘因果為宗，斷疑
X31n0606_p0004a19║生信為用，無上醍醐為教相。然釋經題目，須此五
X31n0606_p0004a20║者，法理合爾。一代藏中，經經有名，名下必有所詮
X31n0606_p0004a21║之法為體，約何修行為宗，得何功力為用，然後區
X31n0606_p0004a22║判何時所說，何教所收，偏圓大小，若何攝屬，乃為
X31n0606_p0004a23║教相。故此五法，諸經題目，缺一不可。故體宗用，即
X31n0606_p0004a24║是三德。體即法身，宗即般若，用即解脫。又體即真
X31n0606_p0004b01║性軌，宗即觀照軌，用即資成軌。又體即境玅，宗即
X31n0606_p0004b02║智玅，用即行玅。釋名是總，總三法故。教相區判，判
X31n0606_p0004b03║三法故。此五章，乃一經之至要。天台一家，玅得佛
X31n0606_p0004b04║意，故用以釋經目。得茲旨趣，於大藏中，信手抽經，
X31n0606_p0004b05║可以判釋也。一、法譬為名者，玅法法也，蓮華譬
X31n0606_p0004b06║也。玅者，法上褒美之稱也，則有迹門十玅、本門十
X31n0606_p0004b07║玅（云云）。法者有三，所謂眾生法、佛法、心法。眾生法，
X31n0606_p0004b08║即十界、十如、權實之法也（云云）。佛法者，非別有法，
X31n0606_p0004b09║亦十界、十如、權實之法，悉能究竟照了無違也。心
X31n0606_p0004b10║法者，即於自心具十界、百界、千如之法，皆一念本
X31n0606_p0004b11║有也。此三種法，佛法太高，眾生法大廣，初學為難，
X31n0606_p0004b12║觀於心法，則易可了。學者現前，一念心起，或善或
X31n0606_p0004b13║惡，必屬一界，一必具十，十具百，即有百界、千如、權
X31n0606_p0004b14║實之法，一一皆不思議，故心法玅也。心法既爾，佛
X31n0606_p0004b15║法、眾生法亦然。華嚴云：心佛與眾生，是三無差別。
X31n0606_p0004b16║故約三法皆不思議為玅法也。此法難解，假喻易
X31n0606_p0004b17║知，故用蓮華以喻此法，蓮以喻實，華以喻權。蓮華
X31n0606_p0004b18║多奇，故有三喻：為蓮故華，喻為實施權；華開蓮現，
X31n0606_p0004b19║喻開權顯實；華落蓮成，喻廢權立實。此權實因果
X31n0606_p0004b20║皆不思議，故以蓮華為玅法之喻也。經者，訓法、訓
X31n0606_p0004b21║常，即教、行、理可軌之法，皆悉常故。梵語修多羅，此
X31n0606_p0004b22║翻契經。以何法為經？此方眾生用三塵為經：一、用
X31n0606_p0004b23║聲塵為經，如佛在世，金口演說，聲音詮辯，聽者得
X31n0606_p0004b24║道。大品云：從善知識處聞也。二、用色塵為經，今佛
X31n0606_p0004c01║去世，紙墨傳持。大品云：從經卷中聞也。三、用法塵
X31n0606_p0004c02║為經，內自思惟，心與法合，不由他教，亦非紙墨，但
X31n0606_p0004c03║心曉悟。故云：修我法者，證乃自知也。故智者云：手
X31n0606_p0004c04║不執卷，常讀是經；口無言音，徧誦眾典；佛不說法，
X31n0606_p0004c05║恒聞法音；心不思惟，普照法界。如此學問，豈不大
X31n0606_p0004c06║哉！誦經者，當以此時時照心，方契玅法。蓮華法，譬
X31n0606_p0004c07║之經也。二、實相為體者，體是一部之旨歸，眾義
X31n0606_p0004c08║之都會，乃真性軌一實相印，為經正體。故經云：唯
X31n0606_p0004c09║佛與佛，乃能究盡諸法實相。經體之旨，大有所涉，
X31n0606_p0004c10║非此可具。三、一乘因果為宗。宗者，修行之喉襟，
X31n0606_p0004c11║顯體之要蹊也。經體乃是非因非果，無修無證，真
X31n0606_p0004c12║常玅理也。迷失此理為凡夫，悟得此理為上聖，欲
X31n0606_p0004c13║修欲悟，須約宗論。修有進趣始終之漸，行始為因，
X31n0606_p0004c14║行終為果，故以因果為宗。迹門破廢方便，開顯真
X31n0606_p0004c15║實，亦明弟子實因實果，亦明師門權因權果，而成
X31n0606_p0004c16║弟子實因實果，因正果傍，故於前段明迹因迹果
X31n0606_p0004c17║也。本門發迹顯本，廢方便之近壽，明長遠之實果，
X31n0606_p0004c18║亦明弟子實因實果，亦明師門權因權果，而顯師
X31n0606_p0004c19║門實因實果，果正因傍，故於後段明本因本果，合
X31n0606_p0004c20║前因果，共為經宗。四、斷疑生信為用。用是如來
X31n0606_p0004c21║之玅能，此經之勝用。如來以權實二智為玅能，此
X31n0606_p0004c22║經以斷疑生信為勝用。迹門用佛菩薩二智，斷七
X31n0606_p0004c23║方便最大無明，同入圓因。本門破執近之情，生本
X31n0606_p0004c24║地深信，乃至等覺亦令斷疑生信。如是勝用，眾經
X31n0606_p0005a01║所無，故以斷疑生信為用。五、無上醍醐為教相。
X31n0606_p0005a02║諸經多是逗會他意，令他得益，不談佛意，意趣何
X31n0606_p0005a03║之？今經但論如來布教之元始，中間取與，漸頓適
X31n0606_p0005a04║時，大事因緣，究竟終訖，說教之綱格，大化之筌罤
X31n0606_p0005a05║（云云）。但此法華，開權顯本，前後二文，疑多請倍，不
X31n0606_p0005a06║比餘經。秖為深論佛教，玅說聖心，近會圓因，遠申
X31n0606_p0005a07║本果，所以疑請不已。若精知教相，則識佛權實二
X31n0606_p0005a08║智也。
X31n0606_p0005a09║○五、三分分起盡者，經前已作，圖經中逐段分科
X31n0606_p0005a10║自可見，故不重述。
X31n0606_p0005a11║○六、四釋消經文者，一、因緣，二、約教，三、本迹，四、觀
X31n0606_p0005a12║心。始從如是，終至而去，句句皆約四釋消文。因緣
X31n0606_p0005a13║者，亦名感應。眾生無機，雖近不見，慈善根力，遠而
X31n0606_p0005a14║自通，感應道交。故經云：諸佛皆以一大事因緣故，
X31n0606_p0005a15║出現於世。故用因緣釋也。十方機感，曠若虗空。此
X31n0606_p0005a16║方以音聲為佛事，則甘露門開。故經云：以種種法
X31n0606_p0005a17║門，宣示於佛道。當知種種聲教，若權若實，皆為佛
X31n0606_p0005a18║道而作筌罤。故用約教釋也。若應機設教，教有權
X31n0606_p0005a19║實淺深不同，須置指存月，亡迹尋本。非本無以垂
X31n0606_p0005a20║迹，非迹無以顯本。故經云：今天人皆謂我出釋氏
X31n0606_p0005a21║宮，去伽耶城不遠得菩提。然我實成佛，甚大久遠。
X31n0606_p0005a22║又云：內祕菩薩行，外現是聲聞。此師弟皆明本迹，
X31n0606_p0005a23║故用本迹釋也。若尋迹迹廣，徒自疲勞。若尋本本
X31n0606_p0005a24║高，高不可極，如人數他寶耳。但觀己心之高廣，扣
X31n0606_p0005b01║無窮之聖應，機成致感，逮得己利。故經云：若人信
X31n0606_p0005b02║汝所說，則為見我，亦見於汝，及比丘僧，并諸菩薩。
X31n0606_p0005b03║當知隨有所聞，諦心觀察，於信心中，得見三寶，聞
X31n0606_p0005b04║說是法，見我是佛，見汝等是僧。故約觀心釋也。既
X31n0606_p0005b05║文文之下，皆用四釋，則文文之下，皆可觀心。秖如
X31n0606_p0005b06║王城耆山，其實不離自心，即現前一念心中，心王
X31n0606_p0005b07║名王，五陰名舍，心王造此舍，觀此五陰，舍即法性，
X31n0606_p0005b08║法性即受想行識，一切眾生，即是涅槃，畢竟空寂。
X31n0606_p0005b09║又觀色陰無知如山，識陰如靈，三陰如鷲，觀此靈
X31n0606_p0005b10║鷲山，即是三法，名祕密藏。山城既爾，諸字例然。故
X31n0606_p0005b11║法華一部，全是自心法門，方免數寶之責。荊谿云：
X31n0606_p0005b12║一一句入心成觀，觀與經合，非數他寶。方知止觀
X31n0606_p0005b13║一部，是法華三昧之筌罤。若得此意，方合一部經
X31n0606_p0005b14║旨歸趣。○今錄如是一句：四、釋例因緣，及約三教
X31n0606_p0005b15║義廣。且說圓教經初如是者，佛明生死即涅槃，亦
X31n0606_p0005b16║即中道。況復涅槃，寧非中道？真如、法界、實性、實際，
X31n0606_p0005b17║徧一切處，無非佛法。阿難傳此，與佛說無異，故名
X31n0606_p0005b18║為如。如如不動，故名為是。此則圓經初如是也。若
X31n0606_p0005b19║動俗入如，三藏義耳。不動俗即是如，通教義耳。動
X31n0606_p0005b20║如入如，即別教義耳。不動如而是如，圓教義也。約
X31n0606_p0005b21║本迹釋者，三世十方，橫豎皆爾。過去遠遠，現在漫
X31n0606_p0005b22║漫，未來永永，皆悉如是。何處是本？何處是迹？且約
X31n0606_p0005b23║釋尊最初成道經初如是者，本也。中間作佛說經，
X31n0606_p0005b24║今日所說經初如是者，皆迹也。觀心釋者，觀前悉
X31n0606_p0005c01║檀教迹等諸如是義，悉是因緣生法，即通觀也。因
X31n0606_p0005c02║緣即空即假者，別觀也。二觀為方便道，即入中道
X31n0606_p0005c03║第一義，雙照二諦者，亦別觀也。上來悉是中道者，
X31n0606_p0005c04║非通非別觀也（云云）。
X31n0606_p0005c05║
X31n0606_p0005c06║
X31n0606_p0005c07║
X31n0606_p0005c08║
X31n0606_p0005c09║
X31n0606_p0005c10║
X31n0606_p0005c11║
X31n0606_p0005c12║
X31n0606_p0005c13║
X31n0606_p0005c14║
X31n0606_p0005c15║
X31n0606_p0005c16║
X31n0606_p0005c17║
X31n0606_p0005c18║
X31n0606_p0005c19║
X31n0606_p0005c20║
X31n0606_p0005c21║
X31n0606_p0005c22║
X31n0606_p0005c23║
X31n0606_p0005c24║
X31n0606_p0006a01║No. 606-C
X31n0606_p0006a02║ 法華三分總別之圖
X31n0606_p0006a03║【圖】
X31n0606_p0006a04║
X31n0606_p0006a05║
X31n0606_p0006a06║
X31n0606_p0006a07║
X31n0606_p0006a08║
X31n0606_p0006a09║
X31n0606_p0006a10║
X31n0606_p0006a11║
X31n0606_p0006a12║
X31n0606_p0006a13║
X31n0606_p0006a14║
X31n0606_p0006a15║
X31n0606_p0006a16║
X31n0606_p0006a17║
X31n0606_p0006a18║
X31n0606_p0006a19║
X31n0606_p0006a20║
X31n0606_p0006a21║
X31n0606_p0006a22║
X31n0606_p0006a23║
X31n0606_p0006a24║
X31n0606_p0007a01║【圖】
X31n0606_p0007a02║
X31n0606_p0007a03║
X31n0606_p0007a04║
X31n0606_p0007a05║
X31n0606_p0007a06║
X31n0606_p0007a07║
X31n0606_p0007a08║
X31n0606_p0007a09║
X31n0606_p0007a10║
X31n0606_p0007a11║
X31n0606_p0007a12║
X31n0606_p0007a13║
X31n0606_p0007a14║
X31n0606_p0007a15║
X31n0606_p0007a16║
X31n0606_p0007a17║
X31n0606_p0007a18║
X31n0606_p0007a19║
X31n0606_p0007a20║
X31n0606_p0007a21║
X31n0606_p0007a22║
X31n0606_p0007a23║
X31n0606_p0007a24║
X31n0606_p0008a01║
X31n0606_p0008a02║No. 606-D
X31n0606_p0008a03║
X31n0606_p0008a04║玅法蓮華經弘傳序
X31n0606_p0008a05║終南山　釋　道宣　述
X31n0606_p0008a06║△科文分三：初、翻譯元由五：初、標經意。
X31n0606_p0008a07║玅法蓮華經者，統諸佛降靈之本致也。
X31n0606_p0008a08║統該攝十方三世諸佛垂迹出現于世之意願也。
X31n0606_p0008a09║△二傳年數。
X31n0606_p0008a10║蘊結大廈。
X31n0606_p0008a11║蘊結，積集也。大廈，夏也，西國美號。
X31n0606_p0008a12║出彼千齡。
X31n0606_p0008a13║佛生周昭王之代，教來後漢明之朝，則千年也。
X31n0606_p0008a14║東傳震旦，三百餘載。
X31n0606_p0008a15║或云真丹，或作震旦。△三、諸譯名。
X31n0606_p0008a16║西晉慧帝永康年中，長安青門燉煌菩薩竺法護者，
X31n0606_p0008a17║初翻此經，名正法華。
X31n0606_p0008a18║初翻有十卷，題名無玅蓮。
X31n0606_p0008a19║東晉安帝隆安年中，後秦弘始丘慈沙門鳩摩羅什
X31n0606_p0008a20║次翻此經，名玅法蓮華。
X31n0606_p0008a21║次在西晉之後，翻加仍玅。蓮什法師事迹，見經首釋。
X31n0606_p0008a22║隨氏仁壽，大興善寺北天竺沙門闍那笈多後所翻
X31n0606_p0008a23║者，同名玅法。
X31n0606_p0008a24║闍那，具云闍那崛多。笈多，具云達磨笈多。二師同
X31n0606_p0008b01║譯添品法華。△四、判文所尚
X31n0606_p0008b02║三經重沓，文旨互陳，時所宗尚，皆弘秦本。
X31n0606_p0008b03║△五支品別偈。
X31n0606_p0008b04║自餘支品別偈。
X31n0606_p0008b05║支品，如添品、添藥艸喻品也。別偈者，如普門品，羅
X31n0606_p0008b06║什譯，無偈，笈多後加。
X31n0606_p0008b07║不無其流，具如序歷，故所非述。
X31n0606_p0008b08║△二、感應所以二：初、通明機應二：初、機應相由。
X31n0606_p0008b09║夫以靈嶽降靈，非大聖無由開化；適化所及，非昔緣
X31n0606_p0008b10║無以導心。
X31n0606_p0008b11║靈嶽降靈者，借用詩維嶽降靈，生申及甫。靈鷲垂
X31n0606_p0008b12║迹，適機開化，自非宿昔大通之緣，無由開導其心。
X31n0606_p0008b13║此言機稱於應。△二、初後示義。
X31n0606_p0008b14║所以仙苑告成，機分小大之別。
X31n0606_p0008b15║華嚴大機，鹿苑小機，此二句言應必被機。
X31n0606_p0008b16║金河顧命，道殊半滿之科。
X31n0606_p0008b17║金河，義詳名義諸水篇。顧命，出書顧命。涅槃追說
X31n0606_p0008b18║四教，藏為半字教，通別圓為滿字教，此二句言機
X31n0606_p0008b19║必稟教。
X31n0606_p0008b20║豈非教被乘時，無足覈其高會。
X31n0606_p0008b21║△二、別示今經三：初、揀眾得記。
X31n0606_p0008b22║是知五千退席，為進增慢之儔；五百授記，俱崇密化
X31n0606_p0008b23║之迹。
X31n0606_p0008b24║五千退席，佛云：退亦佳矣。雖曰斥他，意在䇿進，在
X31n0606_p0008c01║座上慢，不生退席之心也。五百授記，崇其密示，輔
X31n0606_p0008c02║佛行化之迹也。△二、明序判正
X31n0606_p0008c03║所以放光現瑞，開發請之教源。
X31n0606_p0008c04║彌勒疑念，文殊決答，引昔證今，開其教源。
X31n0606_p0008c05║出定揚德，暢佛慧之宏略。
X31n0606_p0008c06║從三昧起，廣略開顯權實之法。
X31n0606_p0008c07║朽宅通入大之文軌，化城引昔緣之不墜。繫珠明理
X31n0606_p0008c08║性之常在，鑿井顯示悟之多方。辭義宛然，諭陳唯遠。
X31n0606_p0008c09║舉經中四諭也。△三、總結歎。
X31n0606_p0008c10║自非大哀曠濟，拔滯溺之沈流。
X31n0606_p0008c11║視勞生皆為己子也。
X31n0606_p0008c12║一極悲心，拯昏迷之失性。
X31n0606_p0008c13║觀法界性以為機也。△三、時代流通三：初、判時盛弘。
X31n0606_p0008c14║自漢至唐，六百餘載，總歷羣籍，四千餘軸，受持盛者，
X31n0606_p0008c15║無出此經。
X31n0606_p0008c16║△二、明機比益。
X31n0606_p0008c17║將非機教相扣，竝智勝之遺塵。
X31n0606_p0008c18║皆大通佛所結緣之眾也。
X31n0606_p0008c19║聞而深敬，俱威王之餘勣。
X31n0606_p0008c20║深敬不怖，由威王佛所聞，常不輕所化也。△三、指
X31n0606_p0008c21║文用序三：初、標起。
X31n0606_p0008c22║輙於經首序而綜之。
X31n0606_p0008c23║△二弘願。
X31n0606_p0008c24║庶得早淨六根，仰慈尊之嘉會。速成四德，趣樂土之
X31n0606_p0009a01║玄猷。
X31n0606_p0009a02║△三謙贈。
X31n0606_p0009a03║弘贊莫窮，永貽諸後云爾。
X31n0606_p0009a04║
X31n0606_p0009a05║
X31n0606_p0009a06║
X31n0606_p0009a07║
X31n0606_p0009a08║No. 606
X31n0606_p0009a09║玅法蓮華經卷第一
X31n0606_p0009a10║
X31n0606_p0009a11║四明　信人習善　徐行善　（依科入註）
X31n0606_p0009a12║四明海慧教門住持　必昇　校證
X31n0606_p0009a13║姚秦三藏法師鳩摩羅什奉　詔譯
X31n0606_p0009a14║姚秦者，即後秦姚氏也。三藏，即經律論也。法師者，
X31n0606_p0009a15║傳譯弘通之人也。鳩摩羅什者，具云鳩摩羅耆婆。
X31n0606_p0009a16║父名鳩摩羅琰，母名耆婆，是丘慈王妹，什從父母
X31n0606_p0009a17║立名。此云童壽，以童子之年有壽者之智耳。自七
X31n0606_p0009a18║歲出家，日誦三萬二千言。九歲同母至罽賓國，彼
X31n0606_p0009a19║有法師盤頭達多者，三藏通曉，什依而師之。至十
X31n0606_p0009a20║二同母至月氏北山，有羅漢一見乃云：此小沙彌
X31n0606_p0009a21║將大弘佛法也。什公之母體道悟明，位證三果。尋
X31n0606_p0009a22║往天竺，臨行語什曰：方等諸經汝必大闡，震旦唯
X31n0606_p0009a23║汝自無少益耳。什言：若使大化流傳，雖泥犁苦何
X31n0606_p0009a24║憾。還彼丘慈悟大乘法要，其盤頭達多反師於什。
X31n0606_p0009b01║時前秦符堅僭號關中，謂呂光曰：朕聞有羅什者
X31n0606_p0009b02║深解佛乘，矧賢哲者國之大寶也。光克丘慈，因得
X31n0606_p0009b03║羅什。還至涼州，而符堅已為姚萇所害，光遂僭號
X31n0606_p0009b04║關外。光死，其子襲位，至于呂隆已經十八年矣。萇
X31n0606_p0009b05║復卒，其子興立。弘始三年，有連理枝生于廟庭，有
X31n0606_p0009b06║葱數畦悉變為茝（音止）香艸也。瑞異既作，秦主遂西
X31n0606_p0009b07║伐呂隆，方迎得什師入關，以其年十二月至長安
X31n0606_p0009b08║譯諸經論。續於偽秦弘始十一年八月入寂，垂終
X31n0606_p0009b09║誓曰：若平時翻宣無誤，俾火後舌不焦黑。至闍維
X31n0606_p0009b10║竟，其舌作紅蓮華色。什公位證三賢，譯經首從七
X31n0606_p0009b11║佛，其來尚矣。
X31n0606_p0009b12║玅法蓮華經序品第一
X31n0606_p0009b13║序有訓、義。訓者，庠序也。謂階位、賓主、問答，悉庠序
X31n0606_p0009b14║也。義者有三，謂次、由、述也。如是等五事，冠於經首。
X31n0606_p0009b15║次，序也。放光、六瑞，發起之端。由，序也。問答、決疑，正
X31n0606_p0009b16║說之弄。引，敘述也。具此三義，故稱為序。義類同者，
X31n0606_p0009b17║聚在一段，故名品也。
X31n0606_p0009b18║△大段分為三：初、序分，次、正宗分，三、流通分。初文
X31n0606_p0009b19║又二：通序，二、別序。初文又五：初、舉所聞法體。
X31n0606_p0009b20║如是！
X31n0606_p0009b21║所聞法體，亦指法之辭。三世佛經皆安如是，亦信
X31n0606_p0009b22║順之辭。信則所聞之理會，順則師資之道成。此下
X31n0606_p0009b23║言通序者，由諸經通有之，故言通也。△二舉能持
X31n0606_p0009b24║人。
X31n0606_p0009c01║我聞：
X31n0606_p0009c02║即阿難自稱也。大論云：耳根不壞，聲在可聞處，意
X31n0606_p0009c03║欲聞即聞。我是耳之主，舉我攝眾緣也。△三、聞持
X31n0606_p0009c04║和合非異時。
X31n0606_p0009c05║一時。
X31n0606_p0009c06║肇師云：法王啟運，嘉會之時。天台云：機應會在一
X31n0606_p0009c07║時也。△四、時從佛聞及聞持之處。
X31n0606_p0009c08║佛。
X31n0606_p0009c09║梵語佛陀，此云覺者。究竟覺了諸法，唯只是心。又
X31n0606_p0009c10║覺有三義：自覺、覺他、覺滿。天台云：佛名覺者、知者。
X31n0606_p0009c11║於道場樹下，知覺世間、出世間，總相、別相。覺世即
X31n0606_p0009c12║苦、集，覺出世即道、滅。亦能覺他，身長丈六，壽八十。
X31n0606_p0009c13║老比丘像，菩提樹下，生艸為座，三十四心，正習俱
X31n0606_p0009c14║盡，即三藏佛自覺覺他也。帶比丘像，現尊特身樹
X31n0606_p0009c15║下，一念相應，斷餘殘習，即通佛自覺覺他也。單現
X31n0606_p0009c16║尊特，坐蓮華臺，受佛職者，即別佛自覺覺他也。隱
X31n0606_p0009c17║前三相，唯示不可思議，如虗空相，即圓佛自覺覺
X31n0606_p0009c18║他也。今經教主，即圓教佛也。佛身本一，赴緣即三。
X31n0606_p0009c19║在昔雖三，於今即一。昔之三，若展拳為指；今之一，
X31n0606_p0009c20║若斂指為拳。體用似殊，其實則一。一則三，三則一，
X31n0606_p0009c21║非一非三，即三即一。記云：法華以前，三佛離明，隔
X31n0606_p0009c22║偏小故，來至今經。從劣辨勝，即三而一也。
X31n0606_p0009c23║住王舍城。
X31n0606_p0009c24║佛為能住王城？為所住王舍？梵云羅閱祇，城云伽
X31n0606_p0010a01║羅。其城東北十五里至鷲峯，是說法華處。記云：如
X31n0606_p0010a02║來本住王三昧三德之城，迹居忍土之王舍城耳。
X31n0606_p0010a03║耆闍崛山中。
X31n0606_p0010a04║此云靈鷲山，以山峯似鷲，故名其山。又云南有屍
X31n0606_p0010a05║陀林，鷲食屍已棲其上，時呼為鷲。又前佛今佛皆
X31n0606_p0010a06║居此山，佛滅後，羅漢支佛常居，為聖所居，故呼為
X31n0606_p0010a07║靈。中者，以此山居五山之中。天台云：佛好居中，所
X31n0606_p0010a08║以昇中天，降中國，中日生，中夜滅，居中山，說中道
X31n0606_p0010a09║也。△五、聞持之伴二：初、列眾，二、總結眾集。初文又
X31n0606_p0010a10║三：初、聲聞眾二：初、比丘眾二：初、多知識六：初、舉類。
X31n0606_p0010a11║與大比丘眾。
X31n0606_p0010a12║與，共也。有大道、大用、大知，故言大也。比丘有三義：
X31n0606_p0010a13║怖魔、破惡。乞士既出家，將離生死，乖於魔意，故魔
X31n0606_p0010a14║懼而名怖魔。又出家破身口七支之惡，故云破惡。
X31n0606_p0010a15║又佛不許如在家而營生業，唯乞食自資，身安道
X31n0606_p0010a16║存，福利檀越，故云乞士。眾者，梵云僧伽，此翻和合
X31n0606_p0010a17║眾。△二明數。
X31n0606_p0010a18║萬二千人俱。
X31n0606_p0010a19║此數眾本是菩薩迹，言比丘耳。△三明位
X31n0606_p0010a20║皆是阿羅漢。
X31n0606_p0010a21║阿颰經云應真，瑞應經云真人，悉約無生義釋。或
X31n0606_p0010a22║言無翻，名含三義：一、無明糠脫後有田中，不受生
X31n0606_p0010a23║死果報，名無生；二者、九十八使煩惱惑盡，名殺賊；
X31n0606_p0010a24║三者、具智斷兩德，堪為人天福田，名應供。此藏、通
X31n0606_p0010b01║意耳。若別、圓釋者，非但殺賊，亦殺不賊；非但無生，
X31n0606_p0010b02║無生亦無；非但應供，亦能供應。此歎別、圓地住功
X31n0606_p0010b03║德也。又觀解者，從假入空觀亦有三義，乃至中道
X31n0606_p0010b04║觀殺無明賊，不生三乘心，能供養此人，如供養世
X31n0606_p0010b05║尊也。△四歎德
X31n0606_p0010b06║諸漏已盡，無復煩惱，逮得己利，盡諸有結，心得自在。
X31n0606_p0010b07║漏者，三漏成。論云：失道故名漏。律云：癡人造業，開
X31n0606_p0010b08║諸漏門。毗曇云：漏落生死，亡法身慧命，皆是賊義。
X31n0606_p0010b09║此歎殺賊也。煩惱即是九十八使。逮得己利，歎應
X31n0606_p0010b10║供也。三界因果名為他，智斷兩德名己利，己利具
X31n0606_p0010b11║足故名應供。諸有即二十五有生處，結即二十五
X31n0606_p0010b12║有生因，因盡果亡，此歎無生也。定具足故心自在，
X31n0606_p0010b13║慧具足故名慧自在，今言心自在，即是定慧具足
X31n0606_p0010b14║俱解脫人。△五列名
X31n0606_p0010b15║其名曰阿若憍陳如。
X31n0606_p0010b16║阿若，是名翻，已知又無知，乃能知無也。憍陳如，是
X31n0606_p0010b17║姓翻，火器婆羅門種，其先事火，從此名族也。
X31n0606_p0010b18║摩訶迦葉！
X31n0606_p0010b19║此翻大龜氏，其先學道，靈龜負仙圖而應，以此命
X31n0606_p0010b20║族。又翻飲光，身光炎涌。
X31n0606_p0010b21║優樓頻螺迦葉。
X31n0606_p0010b22║螺亦作蠡，此翻木瓜林也。
X31n0606_p0010b23║伽耶迦葉！
X31n0606_p0010b24║迦耶，此云城。
X31n0606_p0010c01║那提迦葉！
X31n0606_p0010c02║那提，此云江，又云河也。
X31n0606_p0010c03║舍利弗！
X31n0606_p0010c04║此云身子，母好形身所生，故名身子。又云珠子，母
X31n0606_p0010c05║聦明相在，眼珠之所生故也。
X31n0606_p0010c06║大目犍連！
X31n0606_p0010c07║此云萊茯根，又翻胡豆，皆以古仙嗜此二物，因此
X31n0606_p0010c08║命族也。
X31n0606_p0010c09║摩訶迦旃延！
X31n0606_p0010c10║此云文飾，亦云好肩。
X31n0606_p0010c11║阿菟樓駄。
X31n0606_p0010c12║亦云阿那律，亦名阿泥盧豆，此翻無貧也。
X31n0606_p0010c13║劫賓那。
X31n0606_p0010c14║此云房宿，父禱房星得子，故名。
X31n0606_p0010c15║憍梵波提！
X31n0606_p0010c16║此云牛呞，宿習不忘，避世所笑，多居天上。
X31n0606_p0010c17║離婆多！
X31n0606_p0010c18║此云星宿，亦云假和合也。
X31n0606_p0010c19║畢陵伽婆蹉。
X31n0606_p0010c20║此云餘習樹下苦坐，不避風雨也。
X31n0606_p0010c21║薄拘羅。
X31n0606_p0010c22║此翻善容，端正無病，年一百六十歲。
X31n0606_p0010c23║摩訶拘絺羅！
X31n0606_p0010c24║此云大膝，舍利弗舅。
X31n0606_p0011a01║難陀！
X31n0606_p0011a02║亦云牧牛難陀，此云善歡喜。大論云：牧牛者，頻婆
X31n0606_p0011a03║娑王請佛及僧三月安居，令牧牛人近住送乳，因
X31n0606_p0011a04║得見佛出家成果也。
X31n0606_p0011a05║孫陀羅難陀。
X31n0606_p0011a06║此云端正，即佛之親弟也。其妻名孫陀利，因妻而
X31n0606_p0011a07║名，揀餘難陀名也。
X31n0606_p0011a08║富樓那彌多羅尼子。
X31n0606_p0011a09║上三字翻滿願，從父得名。下五字從母得名，諸梵
X31n0606_p0011a10║人呼為滿慈子。天竺男通稱那，女通稱尼，從父母
X31n0606_p0011a11║得名。
X31n0606_p0011a12║須菩提！
X31n0606_p0011a13║此云善吉，亦云空生。生之日，室皆空，父母驚異，問
X31n0606_p0011a14║相師，占云：此是吉相。因名善吉，又名空生。出家見
X31n0606_p0011a15║空得道，得無諍三昧等也。
X31n0606_p0011a16║阿難！
X31n0606_p0011a17║此翻歡喜，佛成道日生，舉國歡喜，因以名之。又名
X31n0606_p0011a18║慶喜，即佛叔父白飯王之子。
X31n0606_p0011a19║羅睺羅！
X31n0606_p0011a20║又云：羅云，此云覆障，是佛的子。佛為太子時，欲求
X31n0606_p0011a21║出家，父王不許，慇懃不已。王言：若汝有子，聽汝出
X31n0606_p0011a22║家。太子即指妃腹云：却後六年，汝當生男。在胎六
X31n0606_p0011a23║年，故言覆障。佛出家後，耶輸有孕，諸釋感嗔，欲治
X31n0606_p0011a24║欲殺。妃臨火坑誓曰：我若為非，母子俱滅；若其遺
X31n0606_p0011b01║體，天當為證。因抱子投坑，變為蓮池，蓮華捧體，王
X31n0606_p0011b02║及國人始復不疑。佛還國，耶輸、羅云奉佛歡喜丸。
X31n0606_p0011b03║羅云以幼稚，於大眾中徑持上佛，耶輸以此息謗，
X31n0606_p0011b04║國人歡喜。△六、結。
X31n0606_p0011b05║如是！
X31n0606_p0011b06║如上也。
X31n0606_p0011b07║眾所知識大阿羅漢等。
X31n0606_p0011b08║肇師云：大士處世，猶日月昇天，有目之徒，莫不知
X31n0606_p0011b09║識。△二少知識。
X31n0606_p0011b10║復有學、無學二千人。
X31n0606_p0011b11║三藏中十八種學人，九種無學。又通教九地皆名
X31n0606_p0011b12║學，十地為無學。別、圓約有功用、無功用，明有學、無
X31n0606_p0011b13║學。△二、比丘尼眾。
X31n0606_p0011b14║摩訶波闍波提比丘尼，與眷屬六千人俱。
X31n0606_p0011b15║此名大愛道，亦名憍曇彌，此翻眾主。尼者，出家女
X31n0606_p0011b16║也。
X31n0606_p0011b17║羅睺羅母耶輸陀羅比丘尼，亦與眷屬俱。
X31n0606_p0011b18║此云華色，亦云名聞，以子標母，故云羅睺羅母。在
X31n0606_p0011b19║家為菩薩之妻，天人知識，出家為尼眾主，位居無
X31n0606_p0011b20║學，即名聞也。△二、菩薩眾六：初、氣類。
X31n0606_p0011b21║菩薩摩訶薩。
X31n0606_p0011b22║具云菩提薩埵、摩訶薩埵，什師略去提埵二字。菩
X31n0606_p0011b23║提云道，薩埵云心，摩訶云大，此大道心氣類也。△
X31n0606_p0011b24║二大數。
X31n0606_p0011c01║八萬人。
X31n0606_p0011c02║餘經集眾甚多，此經少者，語其大數耳。觀心釋約
X31n0606_p0011c03║十法界性相，十善具萬法，約八正道，即八萬法門
X31n0606_p0011c04║也。△三階位
X31n0606_p0011c05║皆於阿耨多羅三，藐三菩提不退轉。
X31n0606_p0011c06║阿耨多羅，此云無上；三藐，此云正。又三云徧，菩提
X31n0606_p0011c07║云知，即無上正徧知。不退轉者，約位、行、念論之，應
X31n0606_p0011c08║歷四教，各有三。今略論圓教位、行、念，如初住得一
X31n0606_p0011c09║身、無量身，具三不退是也。然此不退轉者，意兼兩
X31n0606_p0011c10║向，今且從上釋，應以此句貫通十三句，下文釋之。
X31n0606_p0011c11║若成上，即顯階位；若向下，即成歎德。以對初歡喜
X31n0606_p0011c12║地，喜其不退，墮二邊，入于中道，三不退也。△四歎
X31n0606_p0011c13║德（一十二句）。
X31n0606_p0011c14║皆得陀羅尼。
X31n0606_p0011c15║此下十二句，連上不退轉一句，作橫豎二意釋。豎
X31n0606_p0011c16║約十地，橫約初住。上文不退轉一句，已對初歡喜
X31n0606_p0011c17║地釋矣。此皆得陀羅尼者，歎第二離垢地。此地亦
X31n0606_p0011c18║名離達，是遮離諸惡，達持眾善，即總持義。
X31n0606_p0011c19║樂說辨才。
X31n0606_p0011c20║歎第三、發光地。內智既明，外說則辨。
X31n0606_p0011c21║轉不退轉法輪。
X31n0606_p0011c22║歎第四炎慧地，以由炎能破暗，又能焦炷轉法輪。
X31n0606_p0011c23║自害己惑，如焦炷也。破他迷妄，如除暗也。
X31n0606_p0011c24║供養無量，百千諸佛。
X31n0606_p0012a01║歎第五難勝地，得深禪定，用神通力，難勝難及，於
X31n0606_p0012a02║一念頃，徧至十方，供養諸佛。
X31n0606_p0012a03║於諸佛所，植眾德本。
X31n0606_p0012a04║歎第六現前地，得深禪定，能供諸佛，福德所資，種
X31n0606_p0012a05║智現前。智是德本，如植種於地。
X31n0606_p0012a06║常為諸佛之所稱歎。
X31n0606_p0012a07║歎第七遠行地，二智方便，出過一切，廣修利益，稱
X31n0606_p0012a08║會佛心。
X31n0606_p0012a09║以慈修身。
X31n0606_p0012a10║歎第八不動地，正智不動不出三界，以慈薰身應
X31n0606_p0012a11║入五道，薰口為說諸法，薰心為設方便者也。
X31n0606_p0012a12║善入佛慧。
X31n0606_p0012a13║歎第九善慧地，深入實際，玅徹本源。
X31n0606_p0012a14║通達大智。
X31n0606_p0012a15║歎第十法雲地。法身如虗空，禪定如大雲，智慧如
X31n0606_p0012a16║大雨。
X31n0606_p0012a17║到於彼岸。
X31n0606_p0012a18║歎十地內德，到於三諦之彼岸。
X31n0606_p0012a19║名稱普聞，無量世界。
X31n0606_p0012a20║歎十地外德，由內德深廣，而聲名普聞。
X31n0606_p0012a21║能度無數，百千眾生。
X31n0606_p0012a22║餘地度人，或一界至九界，不名能度。十地勝前，故
X31n0606_p0012a23║能度也。諸地歎德，以豎義已釋，次約橫義歎。約初
X31n0606_p0012a24║住一位說之，餘住例然。所謂初發心住，一發一切
X31n0606_p0012b01║發，出過二邊，革凡超聖，入于中道，其心寂滅，是不
X31n0606_p0012b02║退轉也。初句既爾，餘十二句歎德例然。且初住歎
X31n0606_p0012b03║功德，更有不可思議。二住已去，乃至等覺，亦復如
X31n0606_p0012b04║是。△五列名
X31n0606_p0012b05║其名曰：文殊師利菩薩！
X31n0606_p0012b06║此云玅德。大經云：了了見佛性，猶如玅德等。在北
X31n0606_p0012b07║方常喜世界，號歡喜藏摩尼寶積如來，新譯云曼
X31n0606_p0012b08║殊室利，此翻云玅吉祥也。
X31n0606_p0012b09║觀世音菩薩。
X31n0606_p0012b10║天竺云婆樓吉泜稅。思益云：若眾生見者，必定得
X31n0606_p0012b11║菩提。稱名者，得脫眾苦。悲華云：若有眾生受苦，稱
X31n0606_p0012b12║我名，念我者，為我天眼天耳所見所聞，不得免苦，
X31n0606_p0012b13║不取正覺也。
X31n0606_p0012b14║得大勢菩薩。
X31n0606_p0012b15║思益云：我投足之處，震動三千大千世界及魔宮
X31n0606_p0012b16║殿。
X31n0606_p0012b17║常精進菩薩。
X31n0606_p0012b18║大寶積云：是菩薩為一切眾生，經無量劫隨逐不
X31n0606_p0012b19║捨，或不受化而無一念棄捨。
X31n0606_p0012b20║不休息菩薩。
X31n0606_p0012b21║思益云：恒河沙劫為一日一夜，是三十日為月，十
X31n0606_p0012b22║二月為年，過百千萬億劫得值一佛。如是值恒河
X31n0606_p0012b23║沙佛，行諸梵行，修習功德，然後受記，心不休息，故
X31n0606_p0012b24║名耳。
X31n0606_p0012c01║寶掌菩薩。
X31n0606_p0012c02║普超三昧經云：被上德鎧，乃至於佛無能沮敗，令
X31n0606_p0012c03║釋大乘。若於夢中不志二乘，常以實心、諸通慧心
X31n0606_p0012c04║為人講宣，於諸珍寶心無吝惜，故名寶掌耳。
X31n0606_p0012c05║藥王菩薩。
X31n0606_p0012c06║悲華云：願賢劫一千四佛初成道時，我皆供養；諸
X31n0606_p0012c07║佛入滅，我皆起塔；劫盡苦惱，我皆救護；刀兵疾疫，
X31n0606_p0012c08║作大醫王，然後作佛。寶藏佛言：字汝為火淨藥王，
X31n0606_p0012c09║在後作佛。即樓至如來也。
X31n0606_p0012c10║勇施菩薩。
X31n0606_p0012c11║世間內外財、出世無上法財，悉能徧施，勇敢無惜。
X31n0606_p0012c12║寶月菩薩。
X31n0606_p0012c13║尊貴如寶，種智圓明，清涼如月。
X31n0606_p0012c14║月光菩薩。
X31n0606_p0012c15║分證中道智光，能破昏暗，使之頓明。
X31n0606_p0012c16║滿月菩薩。
X31n0606_p0012c17║百福嚴備，玅相圓明，如月滿故。
X31n0606_p0012c18║大力菩薩。
X31n0606_p0012c19║境智冥合，拔苦與樂，勝諸偏小。
X31n0606_p0012c20║無量力菩薩。
X31n0606_p0012c21║本高迹下，力大用深，普救徧提。
X31n0606_p0012c22║越三界菩薩。
X31n0606_p0012c23║玅悟千如，洞遣百非。超世出世。
X31n0606_p0012c24║䟦陀婆羅菩薩。
X31n0606_p0013a01║此云善守，亦云賢守。思益云：若眾生聞名者，必定
X31n0606_p0013a02║得三菩提。
X31n0606_p0013a03║彌勒菩薩。
X31n0606_p0013a04║此云慈氏。思益云：若眾生見者，即得慈心三昧。是
X31n0606_p0013a05║菩薩現居知足內院，當來出興于堪忍補釋迦之
X31n0606_p0013a06║處，號彌勒世尊，於華林園內龍華樹下而成正覺。
X31n0606_p0013a07║寶積菩薩。
X31n0606_p0013a08║分證三德。尊貴如寶名寶，圓融微玅名積。
X31n0606_p0013a09║導師菩薩。
X31n0606_p0013a10║於墮邪道眾生，生大悲心，令入正道，不求恩報，故
X31n0606_p0013a11║名：△六、結。
X31n0606_p0013a12║如是等菩薩摩訶薩八萬人俱。
X31n0606_p0013a13║△三、雜眾八：初、欲界天。
X31n0606_p0013a14║爾時，釋提桓因與其眷屬二萬天子俱，復有名月天
X31n0606_p0013a15║子。
X31n0606_p0013a16║月天
X31n0606_p0013a17║普香天子。
X31n0606_p0013a18║星天
X31n0606_p0013a19║寶光天子！
X31n0606_p0013a20║日天子皆帝釋內臣。
X31n0606_p0013a21║四大天王，與其眷屬，萬天子俱。
X31n0606_p0013a22║即帝釋外臣，如武將護世。金光明四天王品。爾時，
X31n0606_p0013a23║提頭賴叱毗留勒叉毗留博叉毗沙門，始自東方，
X31n0606_p0013a24║終于北方。
X31n0606_p0013b01║自在天子。
X31n0606_p0013b02║化樂，天也。
X31n0606_p0013b03║大自在天子。
X31n0606_p0013b04║他化自在天，乃欲天主也。
X31n0606_p0013b05║與其眷屬三萬天子俱。
X31n0606_p0013b06║△二色界天
X31n0606_p0013b07║娑婆世界，主梵天王，尸棄大梵。
X31n0606_p0013b08║標梵王。又尸、棄似二人，今舉位顯名，目一人耳。初
X31n0606_p0013b09║禪有梵眾、梵輔、大梵，今舉王攝諸
X31n0606_p0013b10║光明大梵等，與其眷屬萬二千天子俱。
X31n0606_p0013b11║光明者，二禪也。此有少光、無量光、極光等者，三禪
X31n0606_p0013b12║三天、四禪九天，即是色界十八梵天也。△三龍王。
X31n0606_p0013b13║有八龍王：難陀龍王、䟦難陀龍王。
X31n0606_p0013b14║難陀，此云歡。喜䟦，此云善。即兄弟二龍護摩竭提，
X31n0606_p0013b15║雨澤以時，國無飢年，即目連所降者。
X31n0606_p0013b16║娑伽羅龍王。
X31n0606_p0013b17║此云鹹海，從居海受名。此如華嚴云：本住智度大
X31n0606_p0013b18║海，迹處滄溟。
X31n0606_p0013b19║和：修吉龍王。
X31n0606_p0013b20║此云多頭，亦云寶稱。
X31n0606_p0013b21║德叉迦龍王。
X31n0606_p0013b22║此云現毒，亦云多舌。
X31n0606_p0013b23║阿那婆達多龍王。
X31n0606_p0013b24║從池得名，此云無熱。阿含云：雪山有池，名阿耨達
X31n0606_p0013c01║池，其中有五柱堂，龍常居此。龍有三患：一、熱風，熱
X31n0606_p0013c02║沙著身，燒皮肉；二、惡風暴起，吹其宮殿，失寶飾等，
X31n0606_p0013c03║龍身自現，以為苦惱；三、諸龍娛樂時，金翅鳥王入
X31n0606_p0013c04║宮，搏撮始生龍子，諸龍恐怖。今此池無彼三患，若
X31n0606_p0013c05║鳥欲起心往，便即命終，故云無熱惱也。
X31n0606_p0013c06║摩那斯龍王。
X31n0606_p0013c07║此云大身，或大力大意，本住無邊身法門，迹為大
X31n0606_p0013c08║體。
X31n0606_p0013c09║優鉢羅龍王等，各與若干百千眷屬俱。
X31n0606_p0013c10║亦云漚鉢羅，此云黛色蓮華，龍依此住，從池得名。
X31n0606_p0013c11║△四緊那羅。
X31n0606_p0013c12║有四緊那羅王：法緊那羅王、玅法緊那羅王、大法緊
X31n0606_p0013c13║那羅王、持法緊那羅王，各與若干百千眷屬俱。
X31n0606_p0013c14║此云疑神，似人而有一角，故號人非人。天帝，法樂
X31n0606_p0013c15║神。四、緊奏四教法門之樂，讚佛也。△五乾闥婆。
X31n0606_p0013c16║有四乾闥婆王：樂乾闥婆王、樂音乾闥婆王、美乾闥
X31n0606_p0013c17║婆王、美音乾闥婆王，各與若干百千眷屬俱。
X31n0606_p0013c18║此云嗅香，以香為食。亦云香陰，其身出香。此天帝
X31n0606_p0013c19║俗樂之神也。△六、阿修羅。
X31n0606_p0013c20║有四阿修羅王：婆稚阿修羅王、佉羅騫駄阿修羅王、
X31n0606_p0013c21║毗摩質多羅阿修羅王、羅睺阿修羅王，各與若干百
X31n0606_p0013c22║千眷屬俱。
X31n0606_p0013c23║此云無酒，四天下採華釀于大海，魚龍業力其味
X31n0606_p0013c24║不變，嗔妬誓斷故云無酒。婆稚，此云被縛，五惡物
X31n0606_p0014a01║繫頭不解脫故，亦云為天帝所縛故。佉羅騫駄，此
X31n0606_p0014a02║云廣肩胛。毗摩質多羅，此云淨心。羅睺，此云障持，
X31n0606_p0014a03║即障持日月也。舉手障日，世謂日蝕，掩月亦爾。或
X31n0606_p0014a04║作大聲，世言天獸吼氣，呵日月失光，來訴於佛。佛
X31n0606_p0014a05║告羅睺：莫吞日月。羅睺顫動，身流白汗，即放日月，
X31n0606_p0014a06║佛力、眾生力不能為害。△七迦樓羅。
X31n0606_p0014a07║有四迦樓羅王：大威德迦樓羅王、大身迦樓羅王、大
X31n0606_p0014a08║滿迦樓羅王、如意迦樓羅王，各與若干百千眷屬俱。
X31n0606_p0014a09║迦樓羅，此云金翅，翮作金色，兩翅相去三百三十
X31n0606_p0014a10║六萬里，居瞻部大樹上，莊子呼為大鵬也。△八、人眾
X31n0606_p0014a11║韋提希子阿闍世王，與若干百千眷屬俱。
X31n0606_p0014a12║韋提希，此云思惟，即阿闍世之母也。阿闍世，亦云
X31n0606_p0014a13║未生怨，或呼為婆留支，此云無指，內人將護，呼為
X31n0606_p0014a14║善見。大經云：阿闍名不生，世名怨，以不見佛性故，
X31n0606_p0014a15║煩惱怨生。普超云：阿闍世從文殊懺悔，得柔順忍，
X31n0606_p0014a16║命終入賓吒羅地獄，即入即出，生上方國土，得無
X31n0606_p0014a17║生忍。彌勒出時復來，名不動菩薩，後當作佛，號淨
X31n0606_p0014a18║界如來。△二、總結眾集。
X31n0606_p0014a19║各禮佛足，退坐一面。
X31n0606_p0014a20║退坐一面，總結眾集作禮，退坐而聽法也。疏：問云：
X31n0606_p0014a21║佛在人中說法，今列人眾何少？答：文略不載，人實
X31n0606_p0014a22║不少，如下文云及諸小王、轉輪聖王等。△第二、別
X31n0606_p0014a23║序五：初、眾集序，二、現瑞序，三、疑念序，四、發問序，五、
X31n0606_p0014a24║答問序。初文又二：初、眾集威儀。
X31n0606_p0014b01║爾時，世尊四眾圍繞。
X31n0606_p0014b02║別序者，望通而得名也。爾時者，欲現六瑞之時也。
X31n0606_p0014b03║世尊者，福慧具足，世出世間，尊無過上。四眾者，舊
X31n0606_p0014b04║言在家、出家各二，合為四眾。今約一眾，更開為四，
X31n0606_p0014b05║謂發起、當機、影響、結緣也。權謀智鑒，知機知時，激
X31n0606_p0014b06║揚發動，成辦利益等者，名發起。夙植德本，緣合時
X31n0606_p0014b07║熟，如癰欲潰，不起于座，聞即得道，此名當機。往古
X31n0606_p0014b08║諸佛，隱其圓極，匡輔法王，如星遶月，雖無作為，而
X31n0606_p0014b09║有巨益，此名影響。力無引導激動之能，德非伏物
X31n0606_p0014b10║鎮嚴之用，而過去根淺，覆漏汙雜，三慧不生，雖現
X31n0606_p0014b11║世見佛聞法，而無四悉檀益，但作未來得度因緣，
X31n0606_p0014b12║此名結緣。比丘既爾，餘三眾亦然，是則合為一十
X31n0606_p0014b13║六眾矣。圍繞者，約因緣釋。佛初出世，人未知法，淨
X31n0606_p0014b14║居天下，化為人像，到已右旋，旋已敬禮，禮已却坐
X31n0606_p0014b15║聽法，因於天敬，而人用為式焉。約教者，行旋威儀，
X31n0606_p0014b16║表四門機動，俱見圓理，以圓對偏，例有四義。約觀
X31n0606_p0014b17║心者，佛身周帀，相好莊嚴，四旋瞻仰，增念佛定。約
X31n0606_p0014b18║本迹者，若觀色身，即見法身也。△二、眾集供養。
X31n0606_p0014b19║供養恭敬，尊重讚歎。
X31n0606_p0014b20║通語三業，皆是供養。別卑謹虔禮為恭敬，至心專
X31n0606_p0014b21║注為尊重，發言稱美為讚歎，施其依報為供養。△
X31n0606_p0014b22║二、現瑞序二：初、此土六瑞六：初、說法。
X31n0606_p0014b23║為諸菩薩說大乘經，名無量義教菩薩法佛所護念。
X31n0606_p0014b24║大乘者，善戒經有七大：一、法大，謂十二部；二、心大，
X31n0606_p0014c01║謂求菩提也；三、解大，謂解菩薩藏；四、淨大，謂見道
X31n0606_p0014c02║淨心；五、莊嚴大，謂福德智慧；六、時大，謂三阿僧祇
X31n0606_p0014c03║行行；七、具足大，謂相好自嚴得菩提也；六、因也；七、
X31n0606_p0014c04║果也。以大因大果合為大乘也。名無量義者，經云
X31n0606_p0014c05║從一法生，其一法者謂無相，無相不相名為實相，
X31n0606_p0014c06║從此實相生無量法，所謂二法、三道、四果。言無相
X31n0606_p0014c07║者，無生死相也。不相者，不涅槃相。即指中道為實
X31n0606_p0014c08║相也。二法者，頓漸二也。三道即三乘，四果即羅漢、
X31n0606_p0014c09║支佛、菩薩、佛也。此等諸法名為無量，即指實相為
X31n0606_p0014c10║義處耳。教菩薩法者，以此無量義處用教菩薩法，
X31n0606_p0014c11║義處即諦理也，文云盡教以佛道是也。佛所護念
X31n0606_p0014c12║者，以由無量義處是佛自證得，是故護念。雖欲開
X31n0606_p0014c13║示眾生根鈍，而久默斯要不務速說者，是名護念。
X31n0606_p0014c14║△二入定
X31n0606_p0014c15║佛說此經已，結跏趺坐，入於無量義處三昧，身心不
X31n0606_p0014c16║動。
X31n0606_p0014c17║入三昧者，慧定相成。非禪不智，須先入定；非智不
X31n0606_p0014c18║禪，故先說法。即智而定，即定而智，先後出入，無有
X31n0606_p0014c19║隔礙也。說經已，更入定者，是為法華作序耳。若不
X31n0606_p0014c20║先開，則後無所合。所以先入開定，為合定作序，名
X31n0606_p0014c21║為瑞相也。若作次第說者，先入無量義處三昧已，
X31n0606_p0014c22║應入法華三昧。若明言彰顯，時眾則知，何待彌勒
X31n0606_p0014c23║慇懃、文殊靳固？是知作序明矣。身心不動者，與所
X31n0606_p0014c24║緣處相應也。其身之本源，湛若虗空；心之理性，畢
X31n0606_p0015a01║竟常寂。所以稱無量義處者，此定寂而常照，故知
X31n0606_p0015a02║世出世間，從此一法出無量法也。△三雨華。
X31n0606_p0015a03║是時，天雨曼陀羅華、摩訶曼陀羅華、曼殊沙華、摩訶
X31n0606_p0015a04║曼殊沙華，而散佛上及諸大眾。
X31n0606_p0015a05║曼陀羅，此云適意，又云白華。曼殊沙，此云柔輭，又
X31n0606_p0015a06║云赤華。雨此四華者，表其當獲佛因。佛因者，住、行、
X31n0606_p0015a07║向、地、圓因也。小白表銅輪習種性，十住開佛知見。
X31n0606_p0015a08║大白表銀輪性種種，十行示佛知見。小赤表金輪
X31n0606_p0015a09║道種性，十迴向悟佛知見。大赤表瑠璃輪聖種性，
X31n0606_p0015a10║十地入佛知見也。此四輪之因，從中道生，所以從
X31n0606_p0015a11║天雨華而表之。以因有趣果之義，故云散佛上。如
X31n0606_p0015a12║此因果，誰當感尅？只是此會時眾，故言及諸大眾。
X31n0606_p0015a13║△四地動。
X31n0606_p0015a14║普佛世界，六種震動。
X31n0606_p0015a15║此表圓家六番破無明也。無明若轉，即變為明。故
X31n0606_p0015a16║普佛世界六種，震動六種，表住、行、向、地等玅六番
X31n0606_p0015a17║也。六種者，謂動、起、踊、震、吼、覺六也。一一有三，謂動
X31n0606_p0015a18║三者，動、徧動、等徧動也。起三者，謂起、徧起、等徧起
X31n0606_p0015a19║也。踊三者，踊、徧踊、等徧踊也。震三者，震、徧震、等徧
X31n0606_p0015a20║震也。吼三者，吼、徧吼、等徧吼也。覺三者，覺、徧覺、等
X31n0606_p0015a21║徧覺也。此十八種，表破十八界也。搖颺不安為動，
X31n0606_p0015a22║自下昇高為起，𡑝隴凹凸為踊，隱隱聲為震，聲大
X31n0606_p0015a23║名吼，悟物名覺也。△五、眾喜。
X31n0606_p0015a24║爾時，會中比丘、比丘尼、優婆塞、優婆夷，天、龍、夜叉、乾
X31n0606_p0015b01║闥婆、阿修羅、迦樓羅、緊那羅、摩睺羅伽、人非人，及諸
X31n0606_p0015b02║小王、轉輪聖王，是諸大眾得未曾有，歡喜合掌，一心
X31n0606_p0015b03║觀佛。
X31n0606_p0015b04║今但列四眾者，當機也。今略菩薩者，影響也。小王
X31n0606_p0015b05║者，即世主如輪王也。應知雨華地動，是外瑞也。大
X31n0606_p0015b06║眾心喜，是內瑞也。知甘露將降，是以欣躍內充，此
X31n0606_p0015b07║非常喜也。故能一心觀佛，安得非瑞？若喜動陰心
X31n0606_p0015b08║者，人天義也。喜動真諦無漏心者，藏通義也。喜動
X31n0606_p0015b09║即假心者，別義也。喜動實相心者，圓義也。比丘翻
X31n0606_p0015b10║除饉男，比丘尼翻除饉女，優婆塞翻清信男，優婆
X31n0606_p0015b11║夷翻清信女。△六放光
X31n0606_p0015b12║爾時，佛放眉間白毫相光，照東方萬八千世界，靡不
X31n0606_p0015b13║周徧。
X31n0606_p0015b14║放光，即表應機設教，破惑除疑也。白毫者，具種種
X31n0606_p0015b15║功德，其毫中表俱空，狀如白瑠璃筒，內外清淨。從
X31n0606_p0015b16║初發心行，行至涅槃，一切功德皆現毫中矣。毫在
X31n0606_p0015b17║二眉中間，表中道常。其相柔軟，表樂。卷舒自在，表
X31n0606_p0015b18║我。白即表淨也。放光破暗，表其中道生智慧光。照
X31n0606_p0015b19║此土他土者，表自覺覺他也。照東方者，東為方之
X31n0606_p0015b20║始，表十住是位之始也。是以迹門說法，生身菩薩
X31n0606_p0015b21║朗然見理，入於十住，開佛知見，舉初即知中後也。
X31n0606_p0015b22║故云靡不周徧耳。所言徧者，諸方亦然，諸位亦然。
X31n0606_p0015b23║若就本門說法，四方佛集，即表本門法身菩薩增
X31n0606_p0015b24║道損生，四位增長也。△二、他土六瑞六：初、見六趣。
X31n0606_p0015c01║下至阿鼻地獄，上至阿迦尼吒天，於此世界盡見彼
X31n0606_p0015c02║土六趣眾生。
X31n0606_p0015c03║阿鼻，此云無間，在地之下也。阿迦尼吒，此云質礙
X31n0606_p0015c04║究竟，即色究竟天。從地獄至有頂，即是六凡。又見
X31n0606_p0015c05║佛、菩薩、比丘等，則十法界具足矣。△二、見諸佛。
X31n0606_p0015c06║又見彼土，現在諸佛。
X31n0606_p0015c07║彼佛現在，此佛亦然，明彼此二土佛皆出世間。△
X31n0606_p0015c08║三、聞佛說法。
X31n0606_p0015c09║及聞諸佛，所說經法。
X31n0606_p0015c10║是現彼佛初從無相一法，非頓而頓，與此土初說
X31n0606_p0015c11║華嚴同。△四、見四眾得道。
X31n0606_p0015c12║并見彼諸比丘、比丘尼、優婆塞、優婆夷諸修行得道
X31n0606_p0015c13║者。
X31n0606_p0015c14║是現彼佛非漸而漸，與此土佛次說三藏意同。△
X31n0606_p0015c15║五、見菩薩行行。
X31n0606_p0015c16║復見諸菩薩摩訶薩種種因緣、種種信解、種種相貌
X31n0606_p0015c17║行菩薩道。
X31n0606_p0015c18║是現彼佛說三藏，後說方等般若諸經，與此土佛
X31n0606_p0015c19║三藏之後所說意同也。種種因緣者，昔善為因，今
X31n0606_p0015c20║教為緣。種種相貌者，共不共各四門，一一門復有
X31n0606_p0015c21║無量相貌。如五百比丘各說身因，即共義也。不共
X31n0606_p0015c22║四門亦如是。故知因緣相貌種別無量，皆是彼與
X31n0606_p0015c23║此同。△六、見佛涅槃。
X31n0606_p0015c24║復見諸佛般涅槃者；復見諸佛般涅槃後，以佛舍利
X31n0606_p0016a01║起七寶塔。
X31n0606_p0016a02║是現彼土開權顯實，收無量法，還歸一法，唱入涅
X31n0606_p0016a03║槃，息化起塔。當知此土從一出無量法，必當收無
X31n0606_p0016a04║量法，還入一法，開權顯實，息化歸真，與彼同也。△
X31n0606_p0016a05║三、疑念序二：初、彌勒疑念三：初、念六瑞。
X31n0606_p0016a06║爾時，彌勒菩薩作是念：今者世尊現神變相，以何因
X31n0606_p0016a07║緣而有此瑞？
X31n0606_p0016a08║神變者，神名天心，天然內慧；變名變動，即是六瑞
X31n0606_p0016a09║外彰。首楞嚴云：佛住不二法，能作於神通。法王法
X31n0606_p0016a10║力，超葢一切。彌勒不測神變，故興疑念。又彌勒值
X31n0606_p0016a11║佛，植善既多，何容不髣髴知？應須隱明，權言不知。
X31n0606_p0016a12║△二念。問：誰？
X31n0606_p0016a13║今佛世尊入于三昧，是不可思議現希有事，當以問
X31n0606_p0016a14║誰？誰能答者？
X31n0606_p0016a15║△三、念問文殊。
X31n0606_p0016a16║復作此念：是文殊師利法王之子，已曾親近供養過
X31n0606_p0016a17║去無量諸佛，必應見此希有之相，我今當問。
X31n0606_p0016a18║問：經稱文殊是法王子，此諸菩薩何人不是法王
X31n0606_p0016a19║之子？答：有二義故：一、於王子中德推文殊，二、諸經
X31n0606_p0016a20║中文殊竝為菩薩眾首。△二、大眾疑念二：初、念六瑞。
X31n0606_p0016a21║爾時，比丘、比丘尼、優婆塞、優婆夷，及諸天、龍、鬼神等，
X31n0606_p0016a22║咸作此念：是佛光明神通之相。
X31n0606_p0016a23║△二念。問：誰？
X31n0606_p0016a24║今當問誰？
X31n0606_p0016b01║問：文殊、彌勒德位相亞，何故一問一答耶？答：位雖
X31n0606_p0016b02║齊等，賓主異宜，聖人乘機，非問者不能答也。又法
X31n0606_p0016b03║門有權實，權者須問，實者須答。又迹有久近，近問
X31n0606_p0016b04║久答。又名有便易，彌勒名慈，慈為眾生，應須問。文
X31n0606_p0016b05║殊名妙德，德應須答。此即四種。消文記云：此諸大
X31n0606_p0016b06║眾徧歷多會，久知文殊神用莫測，眾亦精誠專注
X31n0606_p0016b07║妙德。△四、發問序二：初、長行二：初、經家述二：初、述
X31n0606_p0016b08║自疑。
X31n0606_p0016b09║爾時，彌勒菩薩欲自決疑：
X31n0606_p0016b10║△二、述他疑
X31n0606_p0016b11║又觀四眾比丘、比丘尼、優婆塞、優婆夷，及諸天、龍、鬼、
X31n0606_p0016b12║神等眾會之心。
X31n0606_p0016b13║△二、發問二：初、問此土。
X31n0606_p0016b14║而問文殊師利言：以何因緣而有此瑞，神通之相放
X31n0606_p0016b15║大光明？
X31n0606_p0016b16║△二、問他土。
X31n0606_p0016b17║照于東方，萬八千土，悉見彼佛，國界莊嚴。
X31n0606_p0016b18║△二、偈頌二：初、頌上問，二、請答。初文又二：初、問此
X31n0606_p0016b19║土六瑞。
X31n0606_p0016b20║於是彌勒菩薩欲重宣此義，以偈問曰：
X31n0606_p0016b21║長行之後復有偈頌者，龍樹毗婆娑云：一、隨其國
X31n0606_p0016b22║土，天竺有散華、貫華之說；二、隨其樂欲不同，有樂
X31n0606_p0016b23║散說，有樂章句；三、隨其生解不同，或散說得解，或
X31n0606_p0016b24║於章句得解；四、隨其利鈍不同，利者一聞即悟，鈍
X31n0606_p0016c01║者再說始明；五、表佛慇懃重說；乃至十、為眾集前
X31n0606_p0016c02║後故。具茲多義，故有偈也。
X31n0606_p0016c03║文殊師利！道師何故眉間白毫大光普照，雨曼陀羅、
X31n0606_p0016c04║曼殊沙華、栴檀香風悅可眾心？以是因緣地皆嚴淨，
X31n0606_p0016c05║而此世界六種震動，時四部眾咸皆歡喜，身意快然
X31n0606_p0016c06║得未曾有。
X31n0606_p0016c07║總問此土六瑞。此偈中長出香風地淨，而無說法
X31n0606_p0016c08║入定者，導師是也。良以說法入定，能導於人，即是
X31n0606_p0016c09║說法入定也。風本無香，而香為奇，以成瑞耳。天華
X31n0606_p0016c10║至妙，豈有色而無香？此表因運至果，如華有香風。
X31n0606_p0016c11║華既集地，地則嚴淨；因若趣果，果則嚴淨。光明云：
X31n0606_p0016c12║聚集功德，莊嚴佛身。故以二事，顯成四華也。△二、
X31n0606_p0016c13║問他土六瑞六：初、問六趣。
X31n0606_p0016c14║眉間光明照于東方萬八千土，皆如金色。從阿鼻獄
X31n0606_p0016c15║上至有頂諸世界中，六道眾生生死所趣、善惡業緣、
X31n0606_p0016c16║受報好醜，於此悉見。
X31n0606_p0016c17║眾生是能趣之人，生死是所趣之處，善惡業緣是
X31n0606_p0016c18║趣因，受報好醜是趣果也。△二、問見彼佛說法。
X31n0606_p0016c19║又覩諸佛，聖主師子，演說經典，微玅第一。其聲清淨，
X31n0606_p0016c20║出柔輭音，教諸菩薩，無數億萬。梵音深玅，令人樂聞，
X31n0606_p0016c21║各於世界，講說正法。種種因緣，以無量喻，照明佛法，
X31n0606_p0016c22║開悟眾生。
X31n0606_p0016c23║上直見佛，此廣明說法之相。謂說頓教，逗大根性，
X31n0606_p0016c24║聖主師子，如此土盧舍那像也。演說經典，微玅第
X31n0606_p0017a01║一，如此土日照高山，演華嚴也。教諸菩薩，如此土
X31n0606_p0017a02║七處八會，無聲聞人也。照明佛法，開悟眾生，如此
X31n0606_p0017a03║土始見佛身，入如來慧也。△三、問他土眾三：初、開
X31n0606_p0017a04║聲聞乘。
X31n0606_p0017a05║若人遭苦，厭老病死，為說涅槃，盡諸苦際。
X31n0606_p0017a06║若遭苦厭集，復厭依果，感佛說涅槃者，此人則能
X31n0606_p0017a07║盡諸苦際耳。△二、開中乘。
X31n0606_p0017a08║若人有福，曾供養佛，志求勝法，為說緣覺。
X31n0606_p0017a09║若供養佛多，雖遭苦而致福，故云聲聞三生種福，
X31n0606_p0017a10║支佛百劫種福，形彼聲聞故言有福。志求勝法者，
X31n0606_p0017a11║支佛求道故修行，深求緣起勝玅之理，即是他土
X31n0606_p0017a12║開中乘也。△三、開大乘。
X31n0606_p0017a13║若有佛子，修種種行，求無上慧，為說淨道。
X31n0606_p0017a14║運真慈悲能紹佛種，故言佛子；修於六度，故言種
X31n0606_p0017a15║種行；志求佛道，故言無上慧；於六度中無其六蔽，
X31n0606_p0017a16║如藥中無病，故言淨道，非畢竟淨也。△四、結前開後。
X31n0606_p0017a17║文殊師利！我住於此，見聞若斯及千億事，如是眾多
X31n0606_p0017a18║今當略說。
X31n0606_p0017a19║見聞若斯，即結前也。如是眾多，是開後也。△五、問
X31n0606_p0017a20║他土菩薩修行三：初、總問。
X31n0606_p0017a21║我見彼土，恒沙菩薩，種種因緣，而求佛道。
X31n0606_p0017a22║△二、次第問六：初、問檀三：初、問捨財。
X31n0606_p0017a23║或有行施金、銀、珊瑚、真珠、摩尼、硨磲、碼碯、金剛諸珍、
X31n0606_p0017a24║奴婢、車乘、寶飾輦輿，歡喜布施，迴向佛道：願得是乘，
X31n0606_p0017b01║三界第一，諸佛所歎。或有菩薩駟馬、寶車、欄楯、華葢、
X31n0606_p0017b02║軒飾布施。
X31n0606_p0017b03║珍寶奴婢為施者，貴賤共能也。若駟馬寶車者，則
X31n0606_p0017b04║王者所施，以此行檀，故云布施。△二、問捨身。
X31n0606_p0017b05║復見菩薩，身肉手足，及妻子施，求無上道。
X31n0606_p0017b06║身肉等內身，妻子等外身。△三、問捨命。
X31n0606_p0017b07║又見菩薩，頭目身體，欣樂施與，求佛智慧。
X31n0606_p0017b08║捨頭目，即捨命也。而不言法施者，讓後般若故也。
X31n0606_p0017b09║又約身命財，與生死後際等，得不壞常住，即是法
X31n0606_p0017b10║施。△二、問戒。
X31n0606_p0017b11║文殊師利！我見諸王往詣佛所問無上道，便捨樂土、
X31n0606_p0017b12║宮殿、臣妾，剃除鬚髮而被法服。
X31n0606_p0017b13║在家施易而戒難，出家戒易而施難，故約比丘明
X31n0606_p0017b14║戒。記云往詣者，表往非餘，故詣佛所。所問尊極，故
X31n0606_p0017b15║云無上道。所捨不輕，故云樂土。身心俱離，故云剃
X31n0606_p0017b16║除。如五王經云：昔有五王，互為親友。有一王名普
X31n0606_p0017b17║安，習菩薩行。餘四王邪見熾盛，普安愍之，呼來殿
X31n0606_p0017b18║上，七日娛樂，送之還國。大王自送，半途問之曰：卿
X31n0606_p0017b19║等各何所樂？四王各言世間之樂已，迴問王：何所
X31n0606_p0017b20║樂？王答曰：我所樂者，不生不滅，不苦不樂，存亡自
X31n0606_p0017b21║在。四王問曰：如此之樂，何所有耶？王曰：吾師號佛，
X31n0606_p0017b22║近在祇洹。諸王歡喜，俱詣佛所。佛說八苦，王及侍
X31n0606_p0017b23║從百千萬人，得須陀洹。捨國入道而被法服者，如
X31n0606_p0017b24║瓔珞經云：此袈裟衣，龍得一縷，則金翅不吞。明如
X31n0606_p0017c01║僧祇律。△三、問忍。
X31n0606_p0017c02║或見菩薩而作比丘，獨處閑靜樂誦經典。
X31n0606_p0017c03║忍有三種：而作比丘即苦行忍，獨處閑靜即生忍，
X31n0606_p0017c04║樂誦經典即第一義忍。△四問精進。
X31n0606_p0017c05║又見菩薩勇猛精進，入於深山思惟佛道。
X31n0606_p0017c06║夫深山可畏，非窳怯者所居，唯勇進者能安之。傍
X31n0606_p0017c07║若無物，思修實相，念念不休，進求佛道。△五、問禪
X31n0606_p0017c08║二：初、問修根本禪（藏通）。
X31n0606_p0017c09║又見離欲，常處空閑，深修禪定，得五神通。
X31n0606_p0017c10║通途皆有根本之修也。離欲得五通者，此通教定
X31n0606_p0017c11║也。別教兼離二乘欲，中道又離順道法愛欲。深修
X31n0606_p0017c12║者，初禪一品乃至九品，傳傳為深，轉變自在，能發
X31n0606_p0017c13║諸通。凡夫五通，二乘六通，別教菩薩讓佛分有無
X31n0606_p0017c14║漏，亦稱五通，圓教初後皆具六通。△二、問出世上
X31n0606_p0017c15║上禪（別、圓）。
X31n0606_p0017c16║又見菩薩安禪合掌，以千萬偈讚諸法王：
X31n0606_p0017c17║安禪偈讚者，是別圓上上禪寂散不相妨，所以不
X31n0606_p0017c18║起滅定現諸威儀，如修羅琴不拊而韻，無緣無念
X31n0606_p0017c19║有感則形。△六、問般若二：初、問自行。
X31n0606_p0017c20║復見菩薩，智深志固，能問諸佛，聞悉受持。
X31n0606_p0017c21║智深慧窮，理本也。志固者，誓願廣大也。即二種莊
X31n0606_p0017c22║嚴，能問能持也。△二、問化他。
X31n0606_p0017c23║又見佛子定慧具足，以無量喻為眾講法，欣樂說法
X31n0606_p0017c24║化諸菩薩，破魔兵眾而擊法鼓。
X31n0606_p0018a01║未到慧多，無色定多，四禪等。又背捨慧多，九定定
X31n0606_p0018a02║多，十一切處中等。又二乘定多，菩薩慧多，於佛則
X31n0606_p0018a03║等。破魔者，空觀破四魔，假觀次第破八魔，中觀圓
X31n0606_p0018a04║破八魔、十魔、一切魔。擊鼓者，初發心便成正覺，分
X31n0606_p0018a05║身百佛界作佛，圓擊梵輪法鼓。△三、不次第問七：
X31n0606_p0018a06║初、問禪二：一、問入捨禪。
X31n0606_p0018a07║又見菩薩寂然宴默，天龍恭敬不以為喜。
X31n0606_p0018a08║△二、問入悲禪。
X31n0606_p0018a09║又見菩薩處林放光，濟地獄苦，令入佛道。
X31n0606_p0018a10║次第問者，是漸一途；不次第問，不定一途。今初一
X31n0606_p0018a11║行問入捨禪，即是自行。記云：捨禪者，第四禪也。亦
X31n0606_p0018a12║可別圓忘懷之捨，忘彼禪故名捨。次一行入悲禪，
X31n0606_p0018a13║即是化他。然菩薩入定放光種種利益，具出華嚴
X31n0606_p0018a14║思益也。婆娑云：初禪修悲易，二禪修喜易，三禪修
X31n0606_p0018a15║慈易，四禪修捨易。此慈悲喜捨四禪，名為四無量
X31n0606_p0018a16║心，是菩薩行也。△二、問精進。
X31n0606_p0018a17║又見佛子未嘗睡眠，經行林中勤求佛道。
X31n0606_p0018a18║即是般舟念佛等法門耳。般舟翻佛立，此舉除睡
X31n0606_p0018a19║中最，以九十日常行故也。未嘗睡眠，精進可知。△
X31n0606_p0018a20║三問戒。
X31n0606_p0018a21║又見具戒，威儀無缺，淨如寶珠，以求佛道。
X31n0606_p0018a22║威儀無缺，即初不缺戒。淨如寶珠，即第十究竟戒。
X31n0606_p0018a23║此於十戒中，舉其初後十戒，名出大論大經。△四、
X31n0606_p0018a24║問忍。
X31n0606_p0018b01║又見佛子住忍辱力，增上慢人惡罵捶打，皆悉能忍
X31n0606_p0018b02║以求佛道。
X31n0606_p0018b03║問：生法二忍也。阿含云：力有六種：一、小兒啼為力，
X31n0606_p0018b04║二、女人瞋為力，三、國王憍為力，四、羅漢進為力，五、
X31n0606_p0018b05║諸佛悲為力，六、比丘忍為力也。△五更問禪。
X31n0606_p0018b06║又見菩薩離諸戲笑及癡眷屬，親近智者，一心除亂，
X31n0606_p0018b07║攝念山林億千萬歲以求佛道。
X31n0606_p0018b08║除五葢也。離戲笑是却掉悔葢，離癡眷屬是除瞋
X31n0606_p0018b09║葢，親近智者是除疑葢，一心除亂是除貪葢，攝念
X31n0606_p0018b10║山林是除眠葢。△六、問檀二：初、明四事施。
X31n0606_p0018b11║或見菩薩，肴膳飲食，百種湯藥，施佛及僧。名衣上服，
X31n0606_p0018b12║價直千萬，或無價衣，施佛及僧。千萬億種，旃檀寶舍，
X31n0606_p0018b13║眾玅臥具，施佛及僧。清淨園林，華果茂盛，流泉浴池，
X31n0606_p0018b14║施佛及僧。
X31n0606_p0018b15║△二、結成施。
X31n0606_p0018b16║如是等施，種種微玅，歡喜無厭，求無上道。
X31n0606_p0018b17║前三行，正明四事施，謂飲食、衣服、臥具、湯藥也。第
X31n0606_p0018b18║四行，施園林等。第五行，結成所施之意。名衣者，阿
X31n0606_p0018b19║含云：迦葉出家時，選擇家中最下衣裳，得一弊衣，
X31n0606_p0018b20║其價直十萬兩金，作僧伽梨衣。肴，𦵔也。膳，美食也。
X31n0606_p0018b21║△七、問般若三：初、不可說而說般若。
X31n0606_p0018b22║或有菩薩說寂滅法，種種教詔無數眾生。
X31n0606_p0018b23║△二、不可觀而觀般若。
X31n0606_p0018b24║或見菩薩，觀諸法性，無有二相，猶如虗空。
X31n0606_p0018c01║三，而說而觀論般若。
X31n0606_p0018c02║又見佛子，心無所著，以此玅慧，求無上道。
X31n0606_p0018c03║此三行，科文已明。第三一行，言語道斷，心行所滅，
X31n0606_p0018c04║即說不可說，觀不可觀，而論般若也。△六、問涅槃
X31n0606_p0018c05║六：初、總標起塔。
X31n0606_p0018c06║文殊師利！又見菩薩佛滅度後供養舍利。
X31n0606_p0018c07║△二塔數。
X31n0606_p0018c08║又見佛子，造諸塔廟，無數恒沙，嚴飾國界。
X31n0606_p0018c09║△三塔量
X31n0606_p0018c10║寶塔高玅五千由旬，縱廣正等二千由旬。
X31n0606_p0018c11║△四塔相
X31n0606_p0018c12║一一塔廟，各千幢幡，珠交露幔，寶鈴和鳴。
X31n0606_p0018c13║△五供養。
X31n0606_p0018c14║諸天龍神，人及非人，香華伎樂，常以供養。
X31n0606_p0018c15║△六、總結。
X31n0606_p0018c16║文殊師利，諸佛子等，為供舍利，嚴飾塔廟，國界自然，
X31n0606_p0018c17║殊特玅好，如天樹王，其華開敷。
X31n0606_p0018c18║今見他土佛般涅槃，佛子慕德，為樹塔廟，即表無
X31n0606_p0018c19║量悉歸一也。梵云塔婆，此云方墳。樹王者，即波利
X31n0606_p0018c20║質多，正供舍利，傍嚴佛國土。天龍伎樂等者，以塔
X31n0606_p0018c21║藏身界故。供養者，福大，不同殿堂形貌安處。長阿
X31n0606_p0018c22║含云：佛臨滅時，有梵摩比丘在佛前執扇扇佛，佛
X31n0606_p0018c23║却去之。阿難思念：此比丘常隨侍佛，今末後乃却
X31n0606_p0018c24║之者云何？佛告阿難：今俱尸城十二由旬天神畟
X31n0606_p0019a01║塞，諸天神等皆欲供養，而此比丘有大威德，光明
X31n0606_p0019a02║映蔽，使不近近，是故令却。阿難問：以何因緣故，有
X31n0606_p0019a03║是身光？佛言：昔於毗婆尸佛時，以歡喜心，手執火
X31n0606_p0019a04║炬，照彼佛塔，由是福，光明乃爾。火照既爾，餘皆準
X31n0606_p0019a05║知。△二、請答二：初、舉疑事述請三：初、舉見此土事。
X31n0606_p0019a06║佛放一光，我及眾會，見此國界，種種殊玅。
X31n0606_p0019a07║△二、舉見他土事。
X31n0606_p0019a08║諸佛神力，智慧希有，放一淨光，照無量國。
X31n0606_p0019a09║初、舉此土事，以白毫為本，故先舉及諸事，故言種
X31n0606_p0019a10║種。二、他土事，以諸佛為本，總攝餘五瑞。△三、請答
X31n0606_p0019a11║決眾疑。
X31n0606_p0019a12║我等見此，得未曾有。佛子文殊！願決眾疑。
X31n0606_p0019a13║△二、釋四伏難二：初、正釋。
X31n0606_p0019a14║四眾欣仰，瞻仁及我：世尊何故，放斯光明？
X31n0606_p0019a15║連下三行釋四伏難者，文殊內心構難，不肎時答，
X31n0606_p0019a16║其意有三：一、此瑞希奇，不可倉卒，輕爾有判；二、智
X31n0606_p0019a17║眾如海，謙光推高；三、靳固前却，生眾渴仰。故以伏
X31n0606_p0019a18║難潛而拒之。彌勒彰灼釋難，意亦有三：一、瑞大疑
X31n0606_p0019a19║大，若不為釋，憂兕在懷，妨聞正說；二、眾海乃多，機
X31n0606_p0019a20║在仁者；三、闔眾瞻仁。故知注誠殷重，所以彰言釋
X31n0606_p0019a21║難，請令時答。初伏難者，因正請生。請云：佛子文殊！
X31n0606_p0019a22║願決眾疑。文殊仍此起初伏難。汝云眾疑，眾未曾
X31n0606_p0019a23║疑。若疑，應問：眾既不疑，我何所決？彌勒即以第一
X31n0606_p0019a24║偈釋云：四眾欣仰，瞻仁及我，及我欲令我問，瞻仁
X31n0606_p0019b01║欲得仁答。
X31n0606_p0019b02║佛子時答，決疑令喜，何所饒益，演斯光明？
X31n0606_p0019b03║文殊因此又起第二難：眾同有疑，不易可答，待佛
X31n0606_p0019b04║出定，然後決疑。彌勒即以第二偈釋：若有疑在懷，
X31n0606_p0019b05║憂兕不泰，應以時答。復知如來何時定起？
X31n0606_p0019b06║佛坐道場所得玅法，為欲說此？為當授記？
X31n0606_p0019b07║文殊因此又起第三難：我與仁者同居學地，欲測
X31n0606_p0019b08║佛意，微共籌量，獨令我答，於理不可。彌勒即以第
X31n0606_p0019b09║三偈釋：我亦微心下思，踟蹰兩楹，為說玅法？為當
X31n0606_p0019b10║授記？故言佛坐道場（乃至）為當授記。
X31n0606_p0019b11║示諸佛土，眾寶嚴淨，及見諸佛，此非小緣。
X31n0606_p0019b12║文殊因此起第四難：若如汝說即是釋疑，何煩我
X31n0606_p0019b13║答？彌勒即以第四偈釋：安得以我猶豫之心而判
X31n0606_p0019b14║大事？故言示諸佛土此非小緣。文殊伏難既窮謙
X31n0606_p0019b15║光，亦止後一偈結請答也。此四伏難者，昔光宅受
X31n0606_p0019b16║於次師，次師受於江北釗（音昭）師，既是先賢文外巧
X31n0606_p0019b17║思，故今用之。下文文殊決答於偈，後分明判答處
X31n0606_p0019b18║即斷，此四伏疑其意例然。△二、結請。
X31n0606_p0019b19║文殊當知，四眾龍神瞻察仁者，為說何等？
X31n0606_p0019b20║△五、答問序二：初、長行，二、偈頌。初文又四：初、惟忖
X31n0606_p0019b21║答二：初、標章。
X31n0606_p0019b22║爾時，文殊師利語彌勒菩薩摩訶薩及諸大士：善男
X31n0606_p0019b23║子等！如我惟忖：
X31n0606_p0019b24║惟，思；忖，量也。惟今如昔，忖昔如今，然文殊古佛豈
X31n0606_p0019c01║應不知？迹示思惟也。△二正惟忖
X31n0606_p0019c02║今佛世尊欲說大法，雨大法雨，吹大法螺，擊大法鼓，
X31n0606_p0019c03║演大法義。
X31n0606_p0019c04║欲說大法者，答說法瑞；雨大法雨者，答雨華瑞；吹
X31n0606_p0019c05║大法螺者，答大眾心喜瑞；擊大法鼓者，答地動瑞；
X31n0606_p0019c06║演大法義者，答放光瑞。欲說大法者，惟昔諸佛說
X31n0606_p0019c07║無量義後，則開權顯實，收無量而歸于一忖；於今
X31n0606_p0019c08║佛既說法已，亦應開權顯實，會無量以歸一。一者，
X31n0606_p0019c09║即大法也。雨大法雨者，惟昔諸佛雨華之後，普入
X31n0606_p0019c10║圓因住、行、向、地忖；於今佛亦然。吹大法螺者，惟昔
X31n0606_p0019c11║四眾見瑞歡喜，得未曾有，鄣除機動，即改人行，教
X31n0606_p0019c12║理皆一忖；今眾喜亦然。擊大法鼓者，惟昔地動已
X31n0606_p0019c13║後，即有六番破無明賊忖；於今佛亦然，聲教極妙
X31n0606_p0019c14║故。演大法義者，惟昔諸佛放白毫光後，即說法華
X31n0606_p0019c15║忖；於今佛亦然，廣明五佛道同。既是佛道，故言演
X31n0606_p0019c16║大法義也。唯少入定一瑞，然而五瑞莫不皆由入
X31n0606_p0019c17║定，意則兼含矣。又別釋欲說大法是總，下四句是
X31n0606_p0019c18║別，雨、吹、擊、演、開、示、悟、入，以對住、行、向、地是也。初如
X31n0606_p0019c19║種子得雨萌開，開於十住佛知見；次如吹螺改號，
X31n0606_p0019c20║得十住聞法，改入十行，示佛知見；三如擊鼓戒兵，
X31n0606_p0019c21║從十行聞法，改入十向，悟佛知見也。演之言布，橫
X31n0606_p0019c22║竪廣深，乃展演之義，在十向聞法，入於十地，入佛
X31n0606_p0019c23║知見，窮源盡邊，深廣備足矣也。△二、略曾見答。
X31n0606_p0019c24║諸善男子！我於過去諸佛曾見此瑞，放斯光已，即說
X31n0606_p0020a01║大法。是故當知，今佛現光亦復如是，欲令眾生咸得
X31n0606_p0020a02║聞知一切世間難信之法，故現斯瑞。
X31n0606_p0020a03║初以己智惟忖，今以略曾見答他土問也。今見如
X31n0606_p0020a04║昔，昔秪如今，欲令眾生聞知者，即是聞思兩慧，亦
X31n0606_p0020a05║是信法兩行。△三、廣曾見答三：初、引一佛同三：初、
X31n0606_p0020a06║明時節。
X31n0606_p0020a07║諸善男子！如過去無量無邊不可思議阿僧祇劫。
X31n0606_p0020a08║彌勒因光橫見以問，文殊引昔竪見以答。如過去
X31n0606_p0020a09║劫既云無量無邊，是則不可思議矣。△二、標名。
X31n0606_p0020a10║爾時，有佛號日月燈明如來、應供、正徧知、明行足、善
X31n0606_p0020a11║逝、世間解、無上士、調御丈夫、天人師、佛、世尊。
X31n0606_p0020a12║標名同者，其通號同也。日是慧，月是定，定、慧是自
X31n0606_p0020a13║行德，燈、明是化他德。又日、月、燈是三智，今佛亦三
X31n0606_p0020a14║智，故言同耳。記云：通號者，應身皆具十號，故名為
X31n0606_p0020a15║通。法身望應，亦得義立。吾今此身即是法身，故應
X31n0606_p0020a16║號即法號也。然釋法號，須從法立。如止觀云：乘無
X31n0606_p0020a17║二智，來契正覺，即名如來。以無二理，徧入諸法，名
X31n0606_p0020a18║應供。了不二智，智體無偏，名正徧知。知無二法，互
X31n0606_p0020a19║通法界，雖無來往，徧入三世，名明行足。無二之法，
X31n0606_p0020a20║性冥三德，名善逝。理徧一切，具三世間，名世間解。
X31n0606_p0020a21║能解此理，無復有過上，名無上士。解此理故，能調
X31n0606_p0020a22║難調，調十法界，名調御。了法界法，名丈夫。契此理
X31n0606_p0020a23║故，一切宗仰，過於人天之上，名天人師。覺此理故，
X31n0606_p0020a24║名之為佛。達此理故，而為三世之所敬，故名世尊。
X31n0606_p0020b01║△三、說法三：初、始說頓教同。
X31n0606_p0020b02║演說正法，初善、中善、後善，其義深遠，其語巧玅，純一
X31n0606_p0020b03║無雜，具足清白梵行之相。
X31n0606_p0020b04║初開頓教大乘七善也。初中後善者，即是頓教序
X31n0606_p0020b05║正流通，名為時節善。其義深遠，則頓教了義之理，
X31n0606_p0020b06║此名為義善。其語巧玅，即頓教八音所吐也。會理
X31n0606_p0020b07║直說，悅菩薩心，此名為語善。純一無雜者，不與二
X31n0606_p0020b08║乘共，即是頓教獨一善。具足者，明界內外滿字法，
X31n0606_p0020b09║即頓教圓滿善。清白者，無二邊瑕穢，即頓教調柔
X31n0606_p0020b10║善。南岳云：是行善耳。梵行之相，即頓教無緣慈善。
X31n0606_p0020b11║△二、頓後開漸同。
X31n0606_p0020b12║為求聲聞者，說應四諦法，度生老病死，究究涅槃。為
X31n0606_p0020b13║求辟支佛者，說應十二因緣法。為諸菩薩，說應六波
X31n0606_p0020b14║羅蜜。
X31n0606_p0020b15║四諦法即是古佛於頓後開漸與今同，答上問為
X31n0606_p0020b16║說涅槃也。十二因緣者，答上問為說緣覺也。說六
X31n0606_p0020b17║波羅蜜者，答上問修種種行也。△三、開權顯實同。
X31n0606_p0020b18║令得阿耨多羅三藐三菩提，成一切種智。
X31n0606_p0020b19║此明古佛開頓漸後，即顯實之說也。始終究竟，此
X31n0606_p0020b20║答彌勒見他土佛般涅槃，涅槃後起塔之問也。△
X31n0606_p0020b21║二、引中二萬佛同。
X31n0606_p0020b22║次復有佛，亦名日月燈明；次復有佛，亦名日月燈明；
X31n0606_p0020b23║如是二萬佛皆同一字，號日月燈明；又同一姓，姓頗
X31n0606_p0020b24║羅墮。彌勒當知，初佛、後佛皆同一字，名日月燈明，十
X31n0606_p0020c01║號具足，所可說法初、中、後善。
X31n0606_p0020c02║初引一佛備舉頓漸說法同，中引二萬佛但舉說
X31n0606_p0020c03║頓同，故言初中後善。後引一佛但舉開漸同。所以
X31n0606_p0020c04║然者，互舉耳。指前可知。姓頗羅墮者，即婆羅門十
X31n0606_p0020c05║八姓中一姓也。本行集翻名重幢。△三、引最後一
X31n0606_p0020c06║佛同三：初、曾見事與今已同。
X31n0606_p0020c07║其最後佛未出家時，有八王子：一名、有意，二名、善意，
X31n0606_p0020c08║三名、無量意，四名、寶意，五名、增意，六名、除疑意，七名、
X31n0606_p0020c09║響意，八名、法意。是八王子威德自在，各領四天下。是
X31n0606_p0020c10║諸王子聞父出家得阿耨多羅三藐三菩提，悉捨王
X31n0606_p0020c11║位，亦隨出家，發大乘意，常修梵行，皆為法師，已於千
X31n0606_p0020c12║萬佛所植諸善本。
X31n0606_p0020c13║昔佛八子，今佛一子，數雖不等，並出同居之土。土
X31n0606_p0020c14║有見思，俱示有子，有子事同。一八赴緣，別有所表，
X31n0606_p0020c15║生一子表一道清淨，生八子表八正道，數異義同。
X31n0606_p0020c16║△二、曾見事與今今同二：初、現相同二：初、明此土
X31n0606_p0020c17║六瑞。
X31n0606_p0020c18║是時，日月燈明佛說大乘經，名無量義教菩薩法，佛
X31n0606_p0020c19║所護念（說法同）。說是經已，即於大眾中結跏趺坐，入於
X31n0606_p0020c20║無量義處三昧，身心不動（入定同）。是時，天雨曼陀羅華、
X31n0606_p0020c21║摩訶曼陀羅華、曼殊沙華、摩訶曼殊沙華，而散佛上
X31n0606_p0020c22║及諸大眾（雨華同），普佛世界六種震動（地動同）。爾時，會中
X31n0606_p0020c23║比丘、比丘尼、優婆塞、優婆夷，天、龍、夜叉、乾闥婆、阿修
X31n0606_p0020c24║羅、迦樓羅、緊那羅、摩睺羅伽、人、非人，及諸小王、轉輪
X31n0606_p0021a01║聖王等，是諸大眾得未曾有，歡喜合掌，一心觀佛（眾喜
X31n0606_p0021a02║同）。爾時，如來放眉間白毫相光，照東方萬八千佛土，
X31n0606_p0021a03║靡不周徧（放光同）。
X31n0606_p0021a04║△二、明他土六瑞
X31n0606_p0021a05║如今所見，是諸佛土。
X31n0606_p0021a06║總云如今所見，則知昔佛他土六瑞亦與今同。△
X31n0606_p0021a07║二、疑念同
X31n0606_p0021a08║彌勒當知，爾時會中有二十億菩薩樂欲聽法，是諸
X31n0606_p0021a09║菩薩見此光明普照佛上得未曾有，欲知此光所為
X31n0606_p0021a10║因緣。
X31n0606_p0021a11║爾時，會中菩薩疑念，即與今彌勒同。△二、曾見事
X31n0606_p0021a12║與今當同六：初、因人同。
X31n0606_p0021a13║時，有菩薩名曰玅光，有八百弟子。
X31n0606_p0021a14║昔佛定起因妙光菩薩說經，今佛定起因身子說
X31n0606_p0021a15║經，即是所因人同也。昔佛八子師於妙光，如來定
X31n0606_p0021a16║起對告妙光，又付託妙光。今佛子羅云亦師身子，
X31n0606_p0021a17║今佛從定起亦對告身子，至迹門竟又付託身子，
X31n0606_p0021a18║是則古今與同矣。疑者云：妙光是菩薩，身子是聲
X31n0606_p0021a19║聞，此云何同？須知昔事已彰稱為菩薩，今事未發
X31n0606_p0021a20║且言聲聞，比及發迹，身子是大菩薩，非同何謂？昔
X31n0606_p0021a21║妙光垂迹，何必不作聲聞？特是文殊巧說方便隱
X31n0606_p0021a22║顯耳。△二、說法名同。
X31n0606_p0021a23║是時，日月燈明佛從三昧起，因玅光菩薩說大乘經，
X31n0606_p0021a24║名玅法蓮華，教菩薩法，佛所護念。
X31n0606_p0021b01║說經名同，即妙法同耳也。△三時節同。
X31n0606_p0021b02║六十小劫不起于座。時會聽者亦坐一處。六十小劫
X31n0606_p0021b03║身心不動。聽佛所說謂如食頃。是時眾中無有一人。
X31n0606_p0021b04║若身若心而生懈倦。
X31n0606_p0021b05║△四、唱滅同。
X31n0606_p0021b06║日月燈明佛於六十小劫說是經已，即於梵、魔、沙門、
X31n0606_p0021b07║婆羅門，及天、人、阿修羅眾中，而宣此言：如來於今日
X31n0606_p0021b08║中夜，當入無餘涅槃。
X31n0606_p0021b09║昔佛說法華，即時唱入滅，亦如迦葉佛以土淨故，
X31n0606_p0021b10║於法華唱滅即入滅也。今佛說寶塔品中，明如來
X31n0606_p0021b11║不久當入涅槃，化導已畢，唱滅事齊也。△五、授記
X31n0606_p0021b12║同。
X31n0606_p0021b13║時有菩薩名曰德藏，日月燈明佛即授其記，告諸比
X31n0606_p0021b14║丘：是德藏菩薩次當作佛，號曰淨身多陀阿伽度、阿
X31n0606_p0021b15║羅訶、三藐三佛陀。
X31n0606_p0021b16║昔佛授德藏菩薩記，今佛授身子聲聞記，豈得是
X31n0606_p0021b17║同？昔事已成，故言菩薩記。正是會三歸一，聲聞得
X31n0606_p0021b18║記也。若說昔授聲聞記者，佛從定起，更何所論？此
X31n0606_p0021b19║葢文殊巧談，故不發迹耳。不發迹者，明所隱意，意
X31n0606_p0021b20║待定記耳。多陀阿伽度，此云如來。阿羅訶，此云應
X31n0606_p0021b21║供。三藐三佛陀，此云正徧知。此十號中，舉其三也。
X31n0606_p0021b22║淨名云：若我分別此三者，窮劫不盡。△六、滅後通
X31n0606_p0021b23║經同五：初、明時節。
X31n0606_p0021b24║佛授記已，便於中夜入無餘涅槃。
X31n0606_p0021c01║△二出其人
X31n0606_p0021c02║佛滅度後，玅光菩薩持玅法蓮華經。
X31n0606_p0021c03║△三明久近
X31n0606_p0021c04║滿八十小劫，為人演說。
X31n0606_p0021c05║△四、明所化眾二：初、明已成弟子。
X31n0606_p0021c06║日月燈明佛八子皆師玅光，玅光教化令其堅固阿
X31n0606_p0021c07║耨多羅三藐三菩提。是諸王子供養無量百千萬億
X31n0606_p0021c08║佛已，皆成佛道。其最後成佛者，名曰然燈。
X31n0606_p0021c09║已成即八子行，成久已得佛。△二、明當成弟子。
X31n0606_p0021c10║八百弟子中，有一人號曰求名，貪著利養，雖復讀誦
X31n0606_p0021c11║眾經，而不通利，多所忘失，故號求名。是人亦以種諸
X31n0606_p0021c12║善根因緣故，得值無量百千萬億諸佛，供養恭敬，尊
X31n0606_p0021c13║重讚歎。
X31n0606_p0021c14║引八子八百者，近則釋疑，密開壽量。釋疑者，或謂
X31n0606_p0021c15║彌勒是補處為大，文殊非補處為小，小不應答、大
X31n0606_p0021c16║不應問，故舉八百宜應有問也。玅光昔親對佛，先
X31n0606_p0021c17║又為師，所以釋疑非謬。密開壽量者，八子最小得
X31n0606_p0021c18║成佛，號曰然燈，即是定光。玅光即是文殊，是釋迦
X31n0606_p0021c19║九世祖師孫，今成佛祖為弟子，師弟無定，將密顯
X31n0606_p0021c20║生非生、滅非滅之意也。問：彌勒昔見諸佛曾聞法
X31n0606_p0021c21║華，今何疑問？答：時眾機宜應須扣發耳。玅樂云九
X31n0606_p0021c22║代祖師者，若據八子皆師玅光，得玅光居八代之
X31n0606_p0021c23║首，八子最後名然燈，然燈既為釋迦之師，是故玅
X31n0606_p0021c24║光為九代祖也。生非生等者，既師弟更互，當知師
X31n0606_p0022a01║弟之生實非生爾，前曾滅實非滅也，必久曾證非
X31n0606_p0022a02║生非滅常住之理，故今迹示生滅耳。又迹難測故
X31n0606_p0022a03║生非生，本理玅故滅非滅，本迹雖殊不思議一也。
X31n0606_p0022a04║△五、結會古今。
X31n0606_p0022a05║彌勒當知，爾時玅光菩薩豈異人乎？我身是也。求名
X31n0606_p0022a06║菩薩，汝身是也。
X31n0606_p0022a07║△四、分明判答
X31n0606_p0022a08║今見此瑞與本無異，是故惟忖：今日如來當說大乘
X31n0606_p0022a09║經，名玅法蓮華教菩薩法，佛所護念。
X31n0606_p0022a10║今昔六瑞既同，惟忖決定不謬，略曾、廣曾皆決定
X31n0606_p0022a11║也。當說大乘者，決定前云說法瑞也。名玅法蓮華
X31n0606_p0022a12║者，決定前云雨華瑞也。教菩薩法者，決定前云眾
X31n0606_p0022a13║喜瑞也。佛所護念者，決定前云地動瑞也。兼總入
X31n0606_p0022a14║定，悉在其中矣。△二、偈頌二：初、頌廣曾見答二：初、
X31n0606_p0022a15║頌最初一佛同。
X31n0606_p0022a16║爾時文殊師利於大眾中，欲重宣此義，而說偈言：
X31n0606_p0022a17║我念過去世，無量無數劫，有佛人中尊，號日月燈明。
X31n0606_p0022a18║世尊演說法，度無量眾生，無數億菩薩，令入佛智慧。
X31n0606_p0022a19║△二、頌最後佛三同三：初、頌曾見事與今已同。
X31n0606_p0022a20║佛未出家時，所生八王子，見大聖出家，亦隨修梵行。
X31n0606_p0022a21║△二、頌曾見事與今今同二：初、頌此彼六瑞同二：
X31n0606_p0022a22║初、此土六瑞。
X31n0606_p0022a23║時佛說大乘，經名無量義，於諸大眾中，而為廣分別。
X31n0606_p0022a24║佛說此經已，即於法座上，跏趺坐三昧，名無量義處。
X31n0606_p0022b01║天雨曼陀華，天鼓自然鳴，諸天龍鬼神，供養△中尊。
X31n0606_p0022b02║一切諸佛土，即時大震動，佛放眉間光，現諸希有事。
X31n0606_p0022b03║於中而長出，天鼓自然鳴者，表無問而自說也。現
X31n0606_p0022b04║諸希有事，即總頌諸瑞。△二、他土六瑞五：初、見六
X31n0606_p0022b05║趣同。
X31n0606_p0022b06║此光照東方，萬八千佛土，示一切眾生，生死業報處。
X31n0606_p0022b07║有見諸佛土，以眾寶莊嚴，瑠璃頗梨色，斯由佛光照。
X31n0606_p0022b08║及見諸天人，龍神夜叉眾，乾闥緊那羅，各供養其佛。
X31n0606_p0022b09║三行為四：初半行重頌總瑞；次一句正舉六趣，故
X31n0606_p0022b10║云一切；次一句總明生死因果及處，生死兩字總
X31n0606_p0022b11║標也，業因報果處即二十有；次一行明所依土，前
X31n0606_p0022b12║長行之文及問答中皆不云光色，乃至此方云者，
X31n0606_p0022b13║前豈應無？次一行明諸趣供養，意表機成，當知前
X31n0606_p0022b14║亦非無也。問：既云莊嚴即是淨土，那云道同耶？答：
X31n0606_p0022b15║淨由光照元具六道，淨土則無惡道之名，故知非
X31n0606_p0022b16║但色淨由光，亦乃眾寶具足，各供則指萬八千土。
X31n0606_p0022b17║△二、頌見佛同。
X31n0606_p0022b18║又見諸如來，自然成佛道，身色如金山，端嚴甚微玅，
X31n0606_p0022b19║如淨瑠璃中，內現真金像。
X31n0606_p0022b20║自然成佛道者，方便道則加心修習，發真道即是
X31n0606_p0022b21║自然，任運與理合也。又自然成佛道是報身，瑠璃
X31n0606_p0022b22║是法身本淨，金像是應物現形也。△三頌說頓同。
X31n0606_p0022b23║世尊在大眾，敷演深法義。
X31n0606_p0022b24║此則將法約人，法既深玄，當知必運大機而開頓
X31n0606_p0022c01║教。此頌上純一無雜也。△四、頌說三乘同。
X31n0606_p0022c02║一一諸佛土，聲聞眾無數，因佛光所照，悉見彼大眾。
X31n0606_p0022c03║或有諸比丘，在於山林中，精進持淨戒，猶如護明珠。
X31n0606_p0022c04║又見諸菩薩，行施忍辱等，其數如恒沙，斯由佛光昭。
X31n0606_p0022c05║此即將人約法，人既二乘，必知開三藏說也。是頌
X31n0606_p0022c06║上為求聲聞者說應四諦法，雖不頌出緣覺，兼攝
X31n0606_p0022c07║在中。次二行頌上六度大乘也。○行施、忍辱等，等
X31n0606_p0022c08║餘禪、慧二度耳。而以比丘為六度菩薩者，前發問
X31n0606_p0022c09║偈中既云又見菩薩而作比丘，於此比丘為菩薩
X31n0606_p0022c10║義，亦無妨也。△五、頌菩薩修行同。
X31n0606_p0022c11║又見諸菩薩，深入諸禪定，身心寂不動，以求無上道。
X31n0606_p0022c12║又見諸菩薩，知法寂滅相，各於其國土，說法求佛道。
X31n0606_p0022c13║△二、四眾疑念同。
X31n0606_p0022c14║爾時四部眾，見日月燈佛，現大神通力，其心皆歡喜，
X31n0606_p0022c15║各各自相問：是事何因緣？
X31n0606_p0022c16║頌昔佛四眾疑念，如文可解也。△三、頌曾見事與
X31n0606_p0022c17║今當同六：初、頌因人同。
X31n0606_p0022c18║天人所奉尊，適從三昧起。讚玅光菩薩，汝為世間眼。
X31n0606_p0022c19║一切所歸信，能奉持法藏。如我所說法，唯汝能證知。
X31n0606_p0022c20║世尊既讚歎，令玅光歡喜。
X31n0606_p0022c21║世間眼者，言菩薩為世間出世間之眼目，化導於
X31n0606_p0022c22║人也。△二、頌說法同。
X31n0606_p0022c23║說是法華經。
X31n0606_p0022c24║△三頌時節同。
X31n0606_p0023a01║滿六十小劫，不起於此座。所說上玅法，是玅光法師，
X31n0606_p0023a02║悉皆能受持。
X31n0606_p0023a03║此約難思延促劫智也。玅光皆悉受持昔佛法也。
X31n0606_p0023a04║此亦如身子受佛付囑也。△四、頌唱滅同四：初、唱滅。
X31n0606_p0023a05║佛說是法華，令眾歡喜已，尋即於是日，告於天人眾：
X31n0606_p0023a06║諸法實相義，已為汝等說，我今於中夜，當入於涅槃。
X31n0606_p0023a07║此是昔佛唱滅，與今佛同尋繼。△二囑累
X31n0606_p0023a08║汝一心精進，當離於放逸。諸佛甚難值，億劫時一遇。
X31n0606_p0023a09║此是昔佛囑累，亦與今佛同。如遺教經云：汝等比
X31n0606_p0023a10║丘，我滅度後，當珍敬波羅木叉，如暗遇明，如貧得
X31n0606_p0023a11║寶。當知此則是汝等大師。若我住世，無異此也。△
X31n0606_p0023a12║三悲泣
X31n0606_p0023a13║世尊諸子等，聞佛入涅槃，各各懷悲惱，佛滅一何速？
X31n0606_p0023a14║此時眾聞佛入滅而生悲泣，亦與今佛同。如大經
X31n0606_p0023a15║云：涕泣盈目，徧體血現，如波羅奢華。此即重法慕
X31n0606_p0023a16║人之志也。△四安慰
X31n0606_p0023a17║聖主法之王，安慰無量眾，我若滅度時，汝等勿憂怖。
X31n0606_p0023a18║此昔佛慰諭時眾，亦與今佛同。如遺教經云：汝等
X31n0606_p0023a19║比丘，勿懷悲惱。若我住世，一劫二劫，會亦應滅。會
X31n0606_p0023a20║而不離，終不可得。自利利人，法皆具足。若我久住，
X31n0606_p0023a21║更無所益。例如今佛付彌勒（其義見記）。△五頌授記同。
X31n0606_p0023a22║是德藏菩薩，於無漏實相，心已得通達，其次當作佛，
X31n0606_p0023a23║號曰為淨身，亦度無量眾。
X31n0606_p0023a24║無漏實相，謂圓玅三諦之法也。無漏者，收攝三諦
X31n0606_p0023b01║無漏失也。實相者，離虗妄分別之相，名為實相，即
X31n0606_p0023b02║無相之相也。△六、頌滅後通經同五：初、頌滅後時
X31n0606_p0023b03║節四眾得益。
X31n0606_p0023b04║佛此夜滅度，如薪盡火滅，分布諸舍利，而起無量塔。
X31n0606_p0023b05║比丘比丘尼，其數如恒沙，倍復加精進，以求無上道。
X31n0606_p0023b06║薪盡火滅者，大小乘中各自不同，小乘佛以果報
X31n0606_p0023b07║身為薪、智慧為火，慧依報身身滅智亡；大乘佛以
X31n0606_p0023b08║機為薪、逗應為火，眾生機盡應形亦亡。倍復加精
X31n0606_p0023b09║進者，應以滅度度者也。△二、頌能弘經人。
X31n0606_p0023b10║是玅光法師，奉持佛法藏。
X31n0606_p0023b11║△三頌弘經時節。
X31n0606_p0023b12║八十小劫中，廣宣法華經。
X31n0606_p0023b13║△四、頌所益弟子二：初、頌已成弟子。
X31n0606_p0023b14║是諸八王子，玅光所開化，堅固無上道，當見無數佛。
X31n0606_p0023b15║供養諸佛已，隨順行大道，相繼得成佛，轉次而授記。
X31n0606_p0023b16║最後天中天，號曰然燈佛，諸仙之導師，度脫無量眾。
X31n0606_p0023b17║△二頌當成弟子。
X31n0606_p0023b18║是玅光法師，時有一弟子，心常懷懈怠，貪著於名利。
X31n0606_p0023b19║求名利無厭，多遊族姓家，棄捨所習誦，廢忘不通利。
X31n0606_p0023b20║以是因緣故，號之為求名，亦行眾善業，得見無數佛。
X31n0606_p0023b21║供養於諸佛，隨順行大道，具六波羅蜜，今見釋師子。
X31n0606_p0023b22║其後當作佛，號名曰彌勒，廣度諸眾生，其數無有量。
X31n0606_p0023b23║△五、結會古今。
X31n0606_p0023b24║彼佛滅度後，懈怠者汝是，玅光法師者，今則我身是。
X31n0606_p0023c01║△三、頌分明判答三：初、頌說大乘經。
X31n0606_p0023c02║我見燈明佛，本光瑞如此，以是知今佛，欲說法華經。
X31n0606_p0023c03║此頌說經科文已見。又前彌勒釋四伏難，令文殊
X31n0606_p0023c04║決定有答，此中是文殊斷四伏疑，令彌勒莫復更
X31n0606_p0023c05║問。初第一疑，因文殊廣引先佛曾說法華，故彌勒
X31n0606_p0023c06║潛疑，欲問諸佛赴緣人時各異，古佛雖名法華，今
X31n0606_p0023c07║佛何必如此？文殊即以此第一偈斷云：我見燈明
X31n0606_p0023c08║佛，本光瑞如此，以是知今佛，欲說法華經。此斷其
X31n0606_p0023c09║疑名之問也。△二、頌教菩薩法。
X31n0606_p0023c10║今相如本瑞，是諸佛方便，今佛放光明，助發實相義。
X31n0606_p0023c11║彌勒因此又疑：自有名同義同，自有名同義異，此
X31n0606_p0023c12║名何所顯召？文殊即以第二偈斷云：今相如本瑞，
X31n0606_p0023c13║是諸佛方便，今佛放光明，助發實相義。此斷其疑
X31n0606_p0023c14║體之問也。
X31n0606_p0023c15║諸人今當知，合掌一心待，佛當雨法雨，充足求道者。
X31n0606_p0023c16║彌勒因而又疑實相無相，何人會之？故文殊以此
X31n0606_p0023c17║第三偈，斷其疑宗之問。△三、頌佛所護念。
X31n0606_p0023c18║諸求三乘人，若有疑悔者，佛當為除斷，令盡為有餘。
X31n0606_p0023c19║彌勒因而又疑佛雨法雨，止洽菩薩，亦潤二乘，文
X31n0606_p0023c20║殊即以第四偈斷其疑用之問也。彌勒聯翩構疑，
X31n0606_p0023c21║文殊頻煩為斷，既事窮理盡，即得之於懷，可謂善
X31n0606_p0023c22║於問答，具二莊嚴。光宅但知述於釗師釋四伏難，
X31n0606_p0023c23║使文殊必答，顯彌勒之美；不見文殊釋四伏疑，令
X31n0606_p0023c24║彌勒不問，抑於玅德之能。此義出天台，非傳他疏。
X31n0606_p0024a01║玅法蓮華經方便品第二
X31n0606_p0024a02║此品一經之正宗，萬法之都會，證信證此，發起發
X31n0606_p0024a03║此，譬喻譬此，乃至流通通此。釋此品題為二：先略，
X31n0606_p0024a04║次廣。略則三種方便，廣則十雙權實。三種方便，謂
X31n0606_p0024a05║法、用、能通、祕妙三也。言法用者，方即法，便即用也。
X31n0606_p0024a06║法有方圓，用有差會，三權是矩是方，一實是規是
X31n0606_p0024a07║圓。此義可釋他經，非今品意。言能通者，方便者門
X31n0606_p0024a08║也。門名能通，通於所通，方便權略，皆是弄引，為真
X31n0606_p0024a09║實作門，真實得顯，功由方便，此從能顯得名，故以
X31n0606_p0024a10║門釋方便。經云：開方便門，示真實相。此義可釋他
X31n0606_p0024a11║經，非今品意。言祕妙者，方者祕也，便者妙也，妙達
X31n0606_p0024a12║於方，即是真祕。點衣內之珠，與王頂之珠，無二無
X31n0606_p0024a13║別，指客作人，是長者子，亦無二無別，方法及門，即
X31n0606_p0024a14║是祕妙。經云：唯我知是相，十方佛亦然，止止不須
X31n0606_p0024a15║說，我法妙難思。故以祕妙釋方便，正是今品之意，
X31n0606_p0024a16║故言方便品也。言十雙權實者，一事理，二理教，三
X31n0606_p0024a17║教行，四縛脫，五因果，六體用，七漸頓，八開合，九通
X31n0606_p0024a18║別，十悉檀。於此十中，復約生起次第、權實本迹等
X31n0606_p0024a19║八意，詳而釋之，然亦不出自行因果、化他能所之
X31n0606_p0024a20║義。△二、就正說，分為兩：初、略開三顯一，二、廣開三
X31n0606_p0024a21║顯一。初文又二：初、開三顯一，二、勝疑致請。初文又
X31n0606_p0024a22║二：初、長行并十七行半偈歎二智，二、三行半偈正
X31n0606_p0024a23║略開顯動執生疑。初文又二：初、長行二十七行半
X31n0606_p0024a24║偈。初文又二：初、寄言歎二智，二、絕言歎二智。初文
X31n0606_p0024b01║又二：初、明諸佛權實，二、明釋迦權實。初文又三：初、
X31n0606_p0024b02║雙歎，二、雙釋，三、雙結。初文又二：初、經家提記。
X31n0606_p0024b03║爾時，世尊從三昧安詳而起，告舍利弗：
X31n0606_p0024b04║問：佛常在定，何故言起？答：此有所示，往古諸佛說
X31n0606_p0024b05║此經時，必先入無量義定，即入法華三昧。今佛亦
X31n0606_p0024b06║然，入定緣理安心實相，出定令他亦安心實相。告
X31n0606_p0024b07║舍利弗者，小乘中智慧第一，將欲因其破小智顯
X31n0606_p0024b08║大智，故先告之以動群輩。△二、正歎二智二：初、歎
X31n0606_p0024b09║實智。
X31n0606_p0024b10║諸佛智慧，甚深無量。
X31n0606_p0024b11║諸佛智慧即實智也，此智慧體即一心三智也。甚
X31n0606_p0024b12║深無量者，明佛實智竪徹如理之底故言甚深，橫
X31n0606_p0024b13║窮法界之邊故言無量。△二、歎權智。
X31n0606_p0024b14║其智慧門難解難入，一切聲聞、辟支佛所不能知。
X31n0606_p0024b15║智慧門，即權智也。葢是自行道前方便，有進趣之
X31n0606_p0024b16║力，故名為門。從門入道中，道中名實，道前名權也。
X31n0606_p0024b17║難解難入者，七種方便不能測度，十住始解，十地
X31n0606_p0024b18║為入，舉其初後中間，難示難悟可知矣。別舉小乘
X31n0606_p0024b19║不能知者，彼執重，故別破之。無機逃走，故言不知。
X31n0606_p0024b20║華嚴聾啞瞽聵，故言不知。方等彈斥，保住艸庵，故
X31n0606_p0024b21║言不知。般若轉教，心無希取，故言不知。今大機啟
X31n0606_p0024b22║發，放光動地，彼此今古諸佛道同，猶懷疑惑，故言
X31n0606_p0024b23║不知。利根菩薩節節能知，鈍同二乘，是亦不知也。
X31n0606_p0024b24║△二、雙釋二：初、釋實智。
X31n0606_p0024c01║所以者何？佛曾親近百千萬億無數諸佛，盡行諸佛
X31n0606_p0024c02║無量道法。
X31n0606_p0024c03║外值佛多稟承至要，所以實智甚深；內行純厚盡
X31n0606_p0024c04║行道法，所以實智無量。△二、釋權智。
X31n0606_p0024c05║勇猛精進，名稱普聞。
X31n0606_p0024c06║由於勇猛精進，所以能入難入之門。既入門已，澤
X31n0606_p0024c07║被無疆，物欽德化，所以名稱普聞。△三、雙結二：初、
X31n0606_p0024c08║結實智。
X31n0606_p0024c09║成就甚深未曾有法。
X31n0606_p0024c10║稱理究竟，故言成就。到彼岸底，故言甚深。△二、結
X31n0606_p0024c11║權智。
X31n0606_p0024c12║隨宜所說，意趣難解。
X31n0606_p0024c13║稱機適會，故言隨宜。非七方便人所知，故言難解。
X31n0606_p0024c14║△二、明釋迦權實三：初、雙歎二：初、歎智。
X31n0606_p0024c15║舍利弗！吾從成佛已來。
X31n0606_p0024c16║實智不圓，則佛道不成。既云成佛，一成一切成。△
X31n0606_p0024c17║二、歎權實。
X31n0606_p0024c18║種種因緣，種種譬喻，廣演言教，無數方便，引導眾生，
X31n0606_p0024c19║令離諸著。
X31n0606_p0024c20║四十餘年以三種化他權實逗會眾生，故言種種
X31n0606_p0024c21║因緣。譬喻者，小乘以芭蕉水沫為譬，大乘以乾城
X31n0606_p0024c22║鏡幻等為譬。廣演者，能於一法出無量義也。無數
X31n0606_p0024c23║方便者，即七方便也。引導離諸著者，說散十善離
X31n0606_p0024c24║三塗著，說靜十善離欲界著，說三藏法離見思著，
X31n0606_p0025a01║說菩薩法離涅槃著，說佛法則離順道法愛著。△
X31n0606_p0025a02║二、雙釋。
X31n0606_p0025a03║所以者何？如來方便知見波羅蜜皆已具足。
X31n0606_p0025a04║如來二字釋實智，良以從真如實相中來而成正
X31n0606_p0025a05║覺也。方便釋權智，知見波羅蜜者，雙舉權實之知
X31n0606_p0025a06║見也。然一切種智名實知，佛眼名實見，道種智名
X31n0606_p0025a07║權知，法眼名權見，以其俱到事理邊底，故名波羅
X31n0606_p0025a08║蜜。具足者，權實悉究竟也。△三、雙結二：初、結實智。
X31n0606_p0025a09║舍利弗！如來知見廣大深遠。
X31n0606_p0025a10║廣大明橫，深遠明豎，如此實智，非橫非竪。寄言往
X31n0606_p0025a11║歎，論其橫豎，照無限極，如函葢俱大也。△二、結權
X31n0606_p0025a12║智。
X31n0606_p0025a13║無量、無礙、力、無所畏、禪定、解脫、三昧，深入無際，成就
X31n0606_p0025a14║一切未曾有法。
X31n0606_p0025a15║無量者，即佛地四等也。無礙，即佛地四辨也。能於
X31n0606_p0025a16║一辭一義旋出無量，樂說不窮。力即十力，畏即四
X31n0606_p0025a17║無畏，禪盡禪之實相，定即首楞嚴定，三昧即王三
X31n0606_p0025a18║昧。深入無際，結成竪深也。成就下，結成橫廣也。△
X31n0606_p0025a19║二、絕言歎二智二：初、絕歎因由二：初、舉絕歎之由。
X31n0606_p0025a20║舍利弗！如來能種種分別巧說諸法，言辭柔軟悅可
X31n0606_p0025a21║眾心。
X31n0606_p0025a22║再舉權實為絕歎之由，表鄭重慇懃耳。能善分別
X31n0606_p0025a23║巧說諸法者，舉權智也。言辭悅可眾心者，舉實智
X31n0606_p0025a24║也。△二、指絕言之境。
X31n0606_p0025b01║舍利弗！取要言之，無量無邊未曾有法，佛悉成就。
X31n0606_p0025b02║舉要，創指之端也。無量無邊，指權。未曾有法，指實。
X31n0606_p0025b03║言此二法，佛悉成就，修道得故，此那可說。若單明
X31n0606_p0025b04║一事，不應言悉。既雙指權實，其意明矣。△二、正絕
X31n0606_p0025b05║言歎二：初、絕言歎。
X31n0606_p0025b06║止！舍利弗！不須復說。
X31n0606_p0025b07║印師云：欲令因止生其疑請之心也。觀師云：實法
X31n0606_p0025b08║難知，故先抑止，驚其常情。今明此法深寂，言語道
X31n0606_p0025b09║斷，體不可說，故止而歎之。設慈悲為說，聞不能解，
X31n0606_p0025b10║傷其善根，所以止之。△二、釋止歎意二：初、明佛是
X31n0606_p0025b11║最上人，修得最上法不可說二：初、明最上人權實
X31n0606_p0025b12║橫滿不可說。
X31n0606_p0025b13║所以者何？佛所成就第一希有難解之法。
X31n0606_p0025b14║△二、明最上人權實竪深不可說。
X31n0606_p0025b15║唯佛與佛，乃能究盡。
X31n0606_p0025b16║此釋止歎之意。成就對不成就，乃至難解對不難
X31n0606_p0025b17║解，此是橫明成就修道得，故不可說。唯佛與佛能
X31n0606_p0025b18║究盡邊底，如十五日之月，體無不圓，光無不徧，如
X31n0606_p0025b19║此豎深修道得故，故不可說。△二、明甚深境不可
X31n0606_p0025b20║思議故不可說二：初、略標權實章。
X31n0606_p0025b21║諸法實相。
X31n0606_p0025b22║諸法，權也；實相，實也。△二、廣釋權實相。
X31n0606_p0025b23║所謂諸法如是相、如是性、如是體、如是力、如是作、如
X31n0606_p0025b24║是因、如是緣、如是果、如是報、如是本末究竟等。
X31n0606_p0025c01║諸法實相者，略標甚深權實境也。諸法謂百界千
X31n0606_p0025c02║如，即實之權也。實相謂中道理體，即權之實也。○
X31n0606_p0025c03║所謂諸法等者，廣釋甚深權實境也。相以據外，覽
X31n0606_p0025c04║而可別。性以據內，自分不改。主質名為體，功能為
X31n0606_p0025c05║力，構造為作。習因為因，助因為緣。習果為果，報果
X31n0606_p0025c06║為報。初相為本，後報為末。所歸趣為究竟等。若作
X31n0606_p0025c07║如義，初後皆空為等。若作性相義，初後相在為等。
X31n0606_p0025c08║若作中義，初後皆實相為等。今不依此等三法具
X31n0606_p0025c09║足為究竟等。南嶽師讀此文，皆云如故，呼為十如
X31n0606_p0025c10║也。天台云：依義讀文，凡有三轉：一云是相如，乃至
X31n0606_p0025c11║是報如。二云如是相，乃至如是報。三云相如是，乃
X31n0606_p0025c12║至報如是。若皆稱為如者，如名不異，即空義也。若
X31n0606_p0025c13║作如是相等，點空相性，名字施設，即假義也。若作
X31n0606_p0025c14║相如是等，如中道實相之是，即中義也。分別令易
X31n0606_p0025c15║解故，明空假中。得意為言，空即假中。約如明空，一
X31n0606_p0025c16║空一切空。點相明相，一假一切假。就是論中，一中
X31n0606_p0025c17║一切中。非一二三，而一二三。不縱不橫，名為實相。
X31n0606_p0025c18║若依義便，便作三意分別。若依讀便，當依偈文云：
X31n0606_p0025c19║如是大果報，種種性相義。唯佛與佛，究竟此法。此
X31n0606_p0025c20║之十如，乃是十界上因果之法，是十法攝一切法。
X31n0606_p0025c21║又一法界具十如是，十法界具百如是。又一法界
X31n0606_p0025c22║具九法界，則有百法界、千如是。九界為權，佛界為
X31n0606_p0025c23║實。細論各具權實。（一界各具九故。）然此權實，不可思議，乃
X31n0606_p0025c24║是諸佛二智之境。以此為境，何法不收？此境發智，
X31n0606_p0026a01║何智不發？故荊溪云：指的妙境，出自法華。正指此
X31n0606_p0026a02║也。文句云：今作四番釋：一、約十法界，二、約佛法界，
X31n0606_p0026a03║三、約離合，四、約位。經云諸法，故用十法界釋；經云
X31n0606_p0026a04║佛所成就希有之法，故用佛法界釋；經云止止不
X31n0606_p0026a05║須說，我法玅難思，故用離合釋；經云唯佛與佛，乃
X31n0606_p0026a06║能究盡，故用位釋也。一、約十法界者，謂六凡四聖，
X31n0606_p0026a07║法雖無量，數不出十；一一界中，雖復多派，不出十
X31n0606_p0026a08║如。如地獄界，當分自具相性，乃至本末；亦具畜生
X31n0606_p0026a09║界相性本末，乃至具佛法界相性本末，無有缺減。
X31n0606_p0026a10║故阿毗曇婆沙云：地獄之道，成就他化天法。即是
X31n0606_p0026a11║其例。餘九法界亦如是。當知一一界，皆互具餘九
X31n0606_p0026a12║界十如。若照自位九界十如，皆名為權；照其自位
X31n0606_p0026a13║佛界十如，名之為實。一中具無量，無量中具一，所
X31n0606_p0026a14║以名為不可思議。凡夫雖具，絕理情迷；二乘雖具，
X31n0606_p0026a15║捨離求脫；菩薩雖具，照則不周，名不了了。如來洞
X31n0606_p0026a16║覽，橫豎具足，唯獨自明了，餘人所不見，不可宣示，
X31n0606_p0026a17║故止止絕言耳。玄義境妙中已說，今不具記。二、約
X31n0606_p0026a18║佛法界釋者，佛界非相非不相，而名如是相，指萬
X31n0606_p0026a19║善緣因，故下文云：眾寶莊校也。佛界非性非不性，
X31n0606_p0026a20║而名如是性，指智慧了因，故下文云有大白牛也
X31n0606_p0026a21║（云云）。佛界非本非末，非不本非不末，而言本末，本
X31n0606_p0026a22║即佛相，末即佛報，是自行權也。佛界非等非不等，
X31n0606_p0026a23║而言究竟等，指於實相，故標章云實相，是自行實
X31n0606_p0026a24║也。即實而權，故言本末，即權而實，故言為等，此是
X31n0606_p0026b01║如來自行權實，最為無上。無上相乃至無上果報，
X31n0606_p0026b02║橫廣豎深，而無有上，故標章云諸法實相。例亦應
X31n0606_p0026b03║言諸法實性實體，乃至實究竟等，但略舉一以蔽
X31n0606_p0026b04║諸耳。如來遍照，橫竪悉周，如觀掌果，祇為凡夫如
X31n0606_p0026b05║雙盲，二乘如眇目，菩薩夜視，矇朧不曉，不可得說，
X31n0606_p0026b06║故止止絕言也。三約離合釋者，若佛心中所觀十
X31n0606_p0026b07║界十如，皆無上相，乃至無上果報，惟是一佛法界，
X31n0606_p0026b08║如海總萬流，如千車共轍，此即自行權實。若隨他
X31n0606_p0026b09║意，則有九法界十如相性等，即是化他權實，即是
X31n0606_p0026b10║自行化他權實。隨他則開，隨自則合，橫豎周照，開
X31n0606_p0026b11║合自在，惟佛與佛，乃能究盡。凡夫則誹謗不信，二
X31n0606_p0026b12║乘則迷悶不受，菩薩則塵杌未明，為此義故，止止
X31n0606_p0026b13║絕言也。四約位釋者，如是相，謂一切眾生皆有實
X31n0606_p0026b14║相，本自有之，乃如來藏之相貌也。如是性，即是性
X31n0606_p0026b15║德智慧第一義空也。如是體，即是中道法性之理
X31n0606_p0026b16║也。是為三德，通十法界，位位皆有○故是不可思
X31n0606_p0026b17║議，不可得說，所以止。止，絕言也。妙樂云：所以四釋
X31n0606_p0026b18║者，明理攝遍故，約十界釋。明自證極故，約佛界釋。
X31n0606_p0026b19║明佛化用故，約離合釋。明三德遍故，約諸位釋。若
X31n0606_p0026b20║望止觀，互有寬狹。今具四釋，則此寬彼狹。此但正
X31n0606_p0026b21║報，不語三千，則此狹彼寬。名目雖然，理必齊等，因
X31n0606_p0026b22║必具果，正必有依。△二十七行半，偈頌長行二：初、
X31n0606_p0026b23║寄言歎二智二：初、合頌歎二佛二智二：初、頌歎諸
X31n0606_p0026b24║佛二智。
X31n0606_p0026c01║爾時，世尊欲重宣此義，而說偈言：
X31n0606_p0026c02║世雄不可量，諸天及世人，一切眾生類，無能知佛者。
X31n0606_p0026c03║世雄者，頌上諸佛智慧也。不可量，頌上甚深無量，
X31n0606_p0026c04║此頌諸佛實智也。次三句，即頌諸佛權智也。△二、
X31n0606_p0026c05║頌歎釋迦二智。
X31n0606_p0026c06║佛力無所畏，解脫諸三昧，及佛諸餘法，無能測量者。
X31n0606_p0026c07║佛者，頌吾從成佛也，正頌實智。力、無畏等，頌諸功
X31n0606_p0026c08║德，是頌權智。餘法者，即指化他之權，是實智之餘
X31n0606_p0026c09║助耳，正頌上種種因緣等也。△二、合頌二：佛釋歎、
X31n0606_p0026c10║結歎。
X31n0606_p0026c11║本從無數佛，具足行諸道，甚深微玅法，難見難可了。
X31n0606_p0026c12║初二句，此頌上諸佛，釋歎佛曾親近百千諸佛盡
X31n0606_p0026c13║行道法之文。甚深微玅法，頌上結歎實智成就甚
X31n0606_p0026c14║深未曾有法。難見難可了，頌上結歎權智意趣難
X31n0606_p0026c15║解也。
X31n0606_p0026c16║於無量億劫，行此諸道已，道場得成果，我已悉知見。
X31n0606_p0026c17║頌上釋迦知見波羅蜜，皆已得具足。行道已，舉因
X31n0606_p0026c18║具足成果。舉果具足，我已悉知見。頌知見廣大深
X31n0606_p0026c19║遠。△二、絕言歎二智五：初、頌不思議境。
X31n0606_p0026c20║如是大果報，種種性相義。
X31n0606_p0026c21║頌上不思議境，十如但舉初後，中間略可知。義之
X31n0606_p0026c22║一字，兼究竟等。△二、追頌絕言境。
X31n0606_p0026c23║我及十方佛，乃能知是事。
X31n0606_p0026c24║追頌取要言之，佛悉成就也。△三、追頌正絕言歎。
X31n0606_p0027a01║是法不可示，言辭相寂滅。
X31n0606_p0027a02║追頌止止不須說，實相非方所故不可示，言語道
X31n0606_p0027a03║斷故云相寂滅。△四、頌不知人八：初、總揀不入者。
X31n0606_p0027a04║諸餘眾生類，無有能得解。
X31n0606_p0027a05║即是七方便人也。△二、揀能入者
X31n0606_p0027a06║除諸菩薩眾，信力堅固者。
X31n0606_p0027a07║即圓教十信故。言信力堅固者，長行明究竟佛知，
X31n0606_p0027a08║今頌中明初信知，此乃互舉耳。△三、揀二乘不知。
X31n0606_p0027a09║諸佛弟子眾，曾供養諸佛，一切漏已盡，住是最後身。
X31n0606_p0027a10║如是諸人等，其力所不堪。
X31n0606_p0027a11║△四、舉身子不知。
X31n0606_p0027a12║假使滿世間，皆如舍利弗，盡思共度量，不能測佛智。
X31n0606_p0027a13║盡思度量，即極力竭思之謂。餘皆准此。△五舉諸
X31n0606_p0027a14║弟子不知。
X31n0606_p0027a15║正使滿十方，皆如舍利弗，及餘諸弟子，亦滿十方剎，
X31n0606_p0027a16║盡思共度量，亦復不能知。
X31n0606_p0027a17║△六、舉支佛不知。
X31n0606_p0027a18║辟支佛利智，無漏最後身，亦滿十方界，其數如竹林。
X31n0606_p0027a19║斯等共一心，於億無量劫，欲思佛實智，莫能知少分。
X31n0606_p0027a20║△七、舉發心菩薩不知。
X31n0606_p0027a21║新發意菩薩，供養無數佛，了達諸義趣，又能善說法。
X31n0606_p0027a22║如稻麻竹葦，充滿十方剎，一心以玅智，於恒河沙劫，
X31n0606_p0027a23║咸皆共思量，不能知佛智。
X31n0606_p0027a24║發心語通。或可六度菩薩，三僧祇未斷惑，名為發
X31n0606_p0027b01║心。或可指上諸天及世人等，自攝得六度，而發心
X31n0606_p0027b02║之語別。擬通別二教初心之人，皆名新發意菩薩
X31n0606_p0027b03║也。△八、揀不退菩薩不知。
X31n0606_p0027b04║不退諸菩薩，其數如恒沙，一心共思求，亦復不能知。
X31n0606_p0027b05║通教不退斷界內惑，所以不知別理。別教地前亦
X31n0606_p0027b06║有證行，位不退等亦所不知也。△五、頌難解法唯
X31n0606_p0027b07║佛能知實相境。
X31n0606_p0027b08║又告舍利弗：無漏不思議，甚深微玅法，我今已具得，
X31n0606_p0027b09║唯我知是相，十方佛亦然。
X31n0606_p0027b10║不思議者，頌所止之境。甚深妙法，頌第一希有難
X31n0606_p0027b11║解之法。我今下三句，頌唯佛與佛乃能究盡也。此
X31n0606_p0027b12║明諸佛道同俱皆究竟，故云唯我知是相，十方佛
X31n0606_p0027b13║亦然。△二、三行半正略開顯動執生疑二：初、諸佛
X31n0606_p0027b14║顯實三：初、明諸佛道同。
X31n0606_p0027b15║舍利弗當知，諸佛語無異。
X31n0606_p0027b16║此論諸佛化道是同。△二勸信。
X31n0606_p0027b17║於佛所說法，當生大信力。
X31n0606_p0027b18║△三、正顯實。
X31n0606_p0027b19║世尊法久後，要當說真實。
X31n0606_p0027b20║即是顯真，動昔之執，生今之疑。故下文云：將非魔
X31n0606_p0027b21║作佛，正由聞此語。佛既以如實語而勸信之，何事
X31n0606_p0027b22║翻疑？為防因疑起謗者，所以勸信開顯。△二、釋迦
X31n0606_p0027b23║開三三：初、正明開三。
X31n0606_p0027b24║告諸聲聞眾，及求緣覺乘，我令脫苦縛，逮得涅槃者。
X31n0606_p0027c01║將顯二乘昔證俱非，故云逮得涅槃者。又解：可擬
X31n0606_p0027c02║於六度菩薩乘。何以知之？修六度行即免四趣縛，
X31n0606_p0027c03║未能入滅度，三祇百劫乃得涅槃，逮之言遠乃及
X31n0606_p0027c04║耳。又六度行前是度他，故言我令脫苦縛；後取無
X31n0606_p0027c05║漏，故言逮得涅槃。此義推之，知是六度乘也。又下
X31n0606_p0027c06║句云：佛以方便力，示以三乘教。若不指此，將何為
X31n0606_p0027c07║三？不應重數二乘為三乘也。△二、正斥三乘
X31n0606_p0027c08║佛以方便力，示以三乘教。
X31n0606_p0027c09║皆是虗偽。△三、出立三之意
X31n0606_p0027c10║眾生處處著，引之令得出。
X31n0606_p0027c11║意是權引離諸苦，故非真實，但是方便門耳。△二、
X31n0606_p0027c12║騰疑致請二：初、敘疑二：初、經家敘二：初、千二百疑。
X31n0606_p0027c13║爾時，大眾中有諸聲聞、漏盡阿羅漢、阿若憍陳如等
X31n0606_p0027c14║千二百人。
X31n0606_p0027c15║△二、四眾疑。
X31n0606_p0027c16║及發聲聞、辟支佛心比丘、比丘尼、優婆塞、優婆夷。
X31n0606_p0027c17║上既斥三乘皆是方便，今此敘疑但在二乘者何？
X31n0606_p0027c18║以其執重疑深，所以偏舉耳。至下文陳疑中，即云
X31n0606_p0027c19║求佛諸菩薩，是知三乘俱疑矣。△二、正生疑二：初、
X31n0606_p0027c20║疑佛二智二：初、總疑二智。
X31n0606_p0027c21║各作是念：今者世尊何故慇懃稱歎方便？
X31n0606_p0027c22║△二、別疑二智二：初、疑實智。
X31n0606_p0027c23║而作是言：佛所得法，甚深難解。
X31n0606_p0027c24║△二、疑權智。
X31n0606_p0028a01║有所言說，意趣難知，一切聲聞、辟支佛所不能及。
X31n0606_p0028a02║此三段文，疑權實二智總別己分。葢由聞諸佛語
X31n0606_p0028a03║無異，要當說真實疑。何則？佛昔說三乘智慧同證
X31n0606_p0028a04║不差，但其餘習有盡不盡耳。今忽稱歎如來二智
X31n0606_p0028a05║非我所及，是故疑佛二智也。△二、疑己所得
X31n0606_p0028a06║佛說一解脫義，我等亦得此法到於涅槃，而今不知
X31n0606_p0028a07║是義所趣。
X31n0606_p0028a08║一解脫者，藏教三人同一解脫，此是自疑所得三
X31n0606_p0028a09║乘聖道是真出要，我修此理亦到涅槃。今者忽言
X31n0606_p0028a10║皆是方便，未審何法是其真實？故言不知是義所
X31n0606_p0028a11║趣。△二、正請決文有三請三止三：第一、請二：初、長
X31n0606_p0028a12║行二：初、陳疑。
X31n0606_p0028a13║爾時舍利弗知四眾心疑自亦未了，而白佛言：世尊！
X31n0606_p0028a14║何因何緣慇懃稱歎諸佛第一方便甚深微玅難解
X31n0606_p0028a15║之法？
X31n0606_p0028a16║△二陳請。
X31n0606_p0028a17║我自昔來未曾從佛聞如是說，今者四眾咸皆有疑，
X31n0606_p0028a18║唯願世尊敷演斯事。世尊何故慇懃稱歎甚深微玅
X31n0606_p0028a19║難解之法？
X31n0606_p0028a20║此正請文中有三請二止之文，兼前為三止也。瑤
X31n0606_p0028a21║龍二師云：初止為理深難解，初請為自他求決；次
X31n0606_p0028a22║止為驚疑不信，次請為久植必解；後止為必謗墮
X31n0606_p0028a23║苦，後請為利根得益。天台云：佛預知三周得益，前
X31n0606_p0028a24║後不俱，是故三抑，俟其三請也。△二、偈頌六：初、頌
X31n0606_p0028b01║疑實智。
X31n0606_p0028b02║爾時舍利弗欲重宣此義，而說偈言：
X31n0606_p0028b03║慧日大聖尊，久乃說是法。
X31n0606_p0028b04║△二、頌疑權智。
X31n0606_p0028b05║自說得如是，力無畏三昧，禪定解脫等，不可思議法。
X31n0606_p0028b06║道場所得法，無能發問者，我意難可測，亦無能問者。
X31n0606_p0028b07║無問而自說，稱歎所行道，智慧甚微妙，諸佛之所得。
X31n0606_p0028b08║△三、明三乘四眾疑。
X31n0606_p0028b09║無漏諸羅漢，及求涅槃者，今皆墮疑網，佛何故說是？
X31n0606_p0028b10║其求緣覺者，比丘比丘尼，諸天龍鬼神，及乾闥婆等，
X31n0606_p0028b11║相視懷猶豫，瞻仰兩足尊，是事為云何？願佛為解說。
X31n0606_p0028b12║初一句明聲聞，後二行明緣覺，中間及求涅槃者，
X31n0606_p0028b13║即明六度菩薩。何以得知？上云逮得涅槃者，此中
X31n0606_p0028b14║稱及。及者，此菩薩自求涅槃，又以及他故異二乘，
X31n0606_p0028b15║知是菩薩也。△四、明身子疑
X31n0606_p0028b16║於諸聲聞眾，佛說我第一。我今自於智，疑惑不能了，
X31n0606_p0028b17║為是究竟法？為是所行道？
X31n0606_p0028b18║身子今疑三乘依教修證，未嘗有謬。若云方便非
X31n0606_p0028b19║真實者，為是所證果非實耶？為是所行因非真耶？
X31n0606_p0028b20║○智，據正經屬身子爾。△五、明佛子疑
X31n0606_p0028b21║佛口所生子，合掌瞻仰待，願出微妙音，時為如實說。
X31n0606_p0028b22║△六、總明同疑請。
X31n0606_p0028b23║諸天龍神等，其數如恒沙，求佛諸菩薩，大數有八萬。
X31n0606_p0028b24║又諸萬億國，轉輪聖王至，合掌以敬心，欲聞具足道。
X31n0606_p0028c01║△第二止
X31n0606_p0028c02║爾時，佛告舍利弗：止！止！不須復說。若說是事，一切世
X31n0606_p0028c03║間諸天及人皆當驚疑。
X31n0606_p0028c04║止意者，恐懷疑故。△第二請。
X31n0606_p0028c05║舍利弗重白佛言：世尊！唯願說之！唯願說之！所以者
X31n0606_p0028c06║何？是會無數百千萬億阿僧祇眾生曾見諸佛，諸根
X31n0606_p0028c07║猛利智慧明了，聞佛所說則能敬信。爾時舍利弗欲
X31n0606_p0028c08║重宣此義，而說偈言：
X31n0606_p0028c09║法王無上尊，唯說願勿慮。是會無量眾，有能敬信者。
X31n0606_p0028c10║△第三止
X31n0606_p0028c11║佛復止舍利弗：若說是事，一切世間天、人、阿脩羅皆
X31n0606_p0028c12║當驚疑，增上慢比丘將墜於大坑。爾時世尊重說偈
X31n0606_p0028c13║言：
X31n0606_p0028c14║次佛止之，護上慢故。
X31n0606_p0028c15║止止不須說，我法妙難思，諸增上慢者，聞必不敬信。
X31n0606_p0028c16║△第三請。
X31n0606_p0028c17║爾時，舍利弗重白佛言：世尊！唯願說之！唯願說之！今
X31n0606_p0028c18║此會中如我等比百千萬億，世世已曾從佛受化，如
X31n0606_p0028c19║此人等必能敬信，長夜安隱多所饒益。
X31n0606_p0028c20║無明黑暗，名長夜。若能敬信，必出生死海，名安穩。
X31n0606_p0028c21║爾時舍利弗欲重宣此義，而說偈言：
X31n0606_p0028c22║無上兩足尊，願說第一法，我為佛長子，唯垂分別說。
X31n0606_p0028c23║是會無量眾，能敬信此法，佛已曾世世，教化如是等，
X31n0606_p0028c24║皆一心合掌，欲聽受佛語。我等千二百，及餘求佛者，
X31n0606_p0029a01║願為此眾故，唯垂分別說。是等聞此法，則生大歡喜。
X31n0606_p0029a02║△二、廣明開三顯一。七品半，文為三周三：初、為上
X31n0606_p0029a03║根人法說，二、為中根人譬說（入譬喻品中），三、為下根因
X31n0606_p0029a04║緣說（入化城品初）。初文又五：初、正法說，二、身子領解（起譬
X31n0606_p0029a05║喻品初），三、佛述成，四、與授記，五、四眾喜。初文又二：初、
X31n0606_p0029a06║長行，二、偈頌。初文又三：初、許說三：初、順許。
X31n0606_p0029a07║爾時，世尊告舍利弗：汝已慇懃三請，豈得不說？
X31n0606_p0029a08║初是順；豈下，許。△二、戒許。
X31n0606_p0029a09║汝今諦聽，善思念之，吾當為汝分別解說。
X31n0606_p0029a10║初是誠，吾下許。諦聽是聞慧，善思是思慧，念之是
X31n0606_p0029a11║修慧。△三揀許。
X31n0606_p0029a12║說此語時，會中有比丘、比丘尼、優婆塞、優婆夷五千
X31n0606_p0029a13║人等，即從座起，禮佛而退。所以者何？此輩罪根深重
X31n0606_p0029a14║及增上慢，未得謂得，未證謂證，有如此失，是以不住。
X31n0606_p0029a15║世尊默然而不制止。
X31n0606_p0029a16║說此語時是揀眾，許五千在座故如來三止，今將
X31n0606_p0029a17║許說威神遣去故名揀眾。五濁障多名罪重，執小
X31n0606_p0029a18║翳大名根深，未得謂得名增上慢，未得三果未證
X31n0606_p0029a19║無學。有如此失者，謂障執慢三種之失也。而不制
X31n0606_p0029a20║止者，上聞開三顯一，言略義隱猶未生謗，足作繫
X31n0606_p0029a21║珠因緣去則有益；若聞廣開三顯一，乖情起謗住
X31n0606_p0029a22║則有損，是不制止也。
X31n0606_p0029a23║爾時，佛告舍利弗：我今此眾無復枝葉，純有貞實。舍
X31n0606_p0029a24║利弗！如是增上慢人退亦住矣。汝今善聽，當為汝說。
X31n0606_p0029b01║枝葉細末不任器用，此等執方便之方便，於大非
X31n0606_p0029b02║器。大品云：攀附枝葉棄於根本，是人為不黠。即此
X31n0606_p0029b03║義也。退亦佳矣者，既以小自翳，復妨他大光，今退
X31n0606_p0029b04║無謗法之愆，復無障他之過，故言佳矣。上枝葉未
X31n0606_p0029b05║去，如來三止貞實願聞，故身子四請師弟鑒機，非
X31n0606_p0029b06║徒靳固也。汝下，即結許也。△二受旨
X31n0606_p0029b07║舍利弗言：唯然，世尊！願樂欲聞。
X31n0606_p0029b08║受旨者，即遵承稟命之謂。△三、正說二：初、明四佛
X31n0606_p0029b09║章，廣明上諸佛權實；二、釋迦章，廣明上釋迦權實。
X31n0606_p0029b10║初文又二：初、總明諸佛章，二、列三世佛章。初文又
X31n0606_p0029b11║四：初、歎法希有。
X31n0606_p0029b12║佛告舍利弗：如是妙法，諸佛如來時乃說之，如優曇
X31n0606_p0029b13║鉢華時一現耳。
X31n0606_p0029b14║法譬雙歎時乃說之者，諸佛同出五濁必前開三，
X31n0606_p0029b15║如今世尊四十餘年始顯真實久久稀疎，故言時
X31n0606_p0029b16║乃說之。久而不說者，為人未堪故、時未至故、五千
X31n0606_p0029b17║未退故，今人已堪時已至，五千已去決定說大乘
X31n0606_p0029b18║也。優曇華此云靈瑞，三千年一現，現則金輪王出，
X31n0606_p0029b19║此表三乘調熟已後方說妙法授法王記也。△二、
X31n0606_p0029b20║說無虗妄。
X31n0606_p0029b21║舍利弗！汝等當信佛之所說，言不虗妄。
X31n0606_p0029b22║汝等當信者，勸信無虗妄也。此理至深，理與昔異；
X31n0606_p0029b23║此言至妙，言與昔反；此行至普，行與昔乖；此人至
X31n0606_p0029b24║勝，勝於昔劣。還指客作四種之麤，而今皆妙，恐物
X31n0606_p0029c01║生謗，故勸信也。信無虗妄人，說無虗妄法也。△三、
X31n0606_p0029c02║開方便三：初、開。
X31n0606_p0029c03║舍利弗！諸佛隨宜說法，意趣難解。
X31n0606_p0029c04║諸佛隨三種機，以方便說，故云隨宜。佛意在實，物
X31n0606_p0029c05║莫能解，故云意趣難解。△二、釋。
X31n0606_p0029c06║所以者何？我以無數方便、種種因緣、譬喻言辭演說
X31n0606_p0029c07║諸法。
X31n0606_p0029c08║舉今佛之權能，以釋諸佛之方便耳。巧慧同故，借
X31n0606_p0029c09║此釋彼。如我以無數方便者，諸佛開權亦如我也。
X31n0606_p0029c10║△三、結。四、示真實五：初、標勝人法。
X31n0606_p0029c11║是法非思量分別之所能解，唯有諸佛乃能知之。
X31n0606_p0029c12║是法非思量等，此有兩義：或作結開權，或正作顯
X31n0606_p0029c13║實。結開權者，佛意難知，唯佛與佛能了稟教者，謂
X31n0606_p0029c14║三諸佛知一耳。作顯實者，即屬後文初標人法，舉
X31n0606_p0029c15║無分別法惟是佛所知，佛以無分別智解知無分
X31n0606_p0029c16║別法，即是顯實義也。△二、標出世意。
X31n0606_p0029c17║所以者何？諸佛世尊唯以一大事因緣故出現於世。
X31n0606_p0029c18║初總釋，次分字。總釋者，諸佛覺知如實之相，乘此
X31n0606_p0029c19║實道，出應於世，只令眾得此實道，唯為此事，曾無
X31n0606_p0029c20║他事，除諸法實相，餘皆名魔事。次分字釋者，一謂
X31n0606_p0029c21║一實相也，非三、五、七、九，故言一也。其性廣博，博三、
X31n0606_p0029c22║五、七、九，故名為大。是諸佛出世之儀式，故名為事。
X31n0606_p0029c23║眾生有機，能感於佛，故名為因。佛承機而應，故名
X31n0606_p0029c24║為緣。此為如來出世之本意也。△三重標。
X31n0606_p0030a01║舍利弗！云何名諸佛世尊唯以一大事因緣故出現
X31n0606_p0030a02║於世？
X31n0606_p0030a03║將欲分別，重更提起，以作解釋之端耳。△四、正釋
X31n0606_p0030a04║四：初、理一二：初、正釋。
X31n0606_p0030a05║諸佛世尊欲令眾生開佛知見使得清淨故，出現於
X31n0606_p0030a06║世；欲示眾生佛知見故，出現於世；欲令眾生悟佛知
X31n0606_p0030a07║見故，出現於世；欲令眾生入佛知見道故，出現於世。
X31n0606_p0030a08║此釋理一，復為四意：一、約四位；二、約四智；三、約四
X31n0606_p0030a09║門；四、約觀心。○一、約四位釋者，諦境不可知見，唯
X31n0606_p0030a10║佛智、佛眼乃能知見。若二智、四眼，則不能知見。今
X31n0606_p0030a11║取圓教住、行、向、地分，得佛眼、佛智，則能知見。故寄
X31n0606_p0030a12║此四位以釋理。一、即約位顯理也。開者，即是十住。
X31n0606_p0030a13║初破無明，開如來藏，見實相理，如日出暗滅，眼目
X31n0606_p0030a14║有用，故名為開。緣修破惑，故云使得清淨。示者，即
X31n0606_p0030a15║是十行。惑障既除，知見體顯，法界眾德，顯示分明，
X31n0606_p0030a16║故名為示。悟者，即是十向。障除體顯，法界行明，事
X31n0606_p0030a17║理融通，更無二趣，故名為悟。入者，即是十地。事理
X31n0606_p0030a18║既融，自在無礙，任運從阿到荼，入薩婆若海，故名
X31n0606_p0030a19║為入。○二、約四智釋者，一、道慧，見道實性，實性中
X31n0606_p0030a20║得開佛知見也。二、道種慧，知十法界諸道種別解
X31n0606_p0030a21║惑之相，一一皆示佛知見也。三、一切智，知一切法
X31n0606_p0030a22║一相寂滅，即悟佛知見也。四、一切種智，知一切法
X31n0606_p0030a23║一相寂滅相，種種行類相貌皆識，即入佛知見也。
X31n0606_p0030a24║○三、約圓教四門橫釋者，空門一，空一切空，即開
X31n0606_p0030b01║佛知見也。有門一，有一切有，即示佛知見也。亦空
X31n0606_p0030b02║亦有門，一切亦空亦有，即悟佛知見也。非空非有
X31n0606_p0030b03║門，一切非空非有，即入佛知見也。能通則四，所通
X31n0606_p0030b04║則一。開示悟入，是能通之門。所知所見，是所通之
X31n0606_p0030b05║理也。○四、約觀心釋者，觀於心性三諦之理，不可
X31n0606_p0030b06║思議，此觀門淨，名為開。雖不可思議，而能分別空、
X31n0606_p0030b07║假、中心，宛然無濫，名為示。空、假、中心，即三而一，即
X31n0606_p0030b08║一而三，名為悟。空、假、中心，非空、假、中，而齊照空、假、
X31n0606_p0030b09║中，名為入。是為一心三觀，而分開、示、悟、入之殊也。
X31n0606_p0030b10║所以約四種釋者，見理由位，位立由智，智發由門，
X31n0606_p0030b11║門通由觀。觀故則門通，門通故智成，智成故位立，
X31n0606_p0030b12║位立故見理，見理故名為理一也。△二、結成。
X31n0606_p0030b13║舍利弗！是為諸佛唯以一大事因緣故出現於世。
X31n0606_p0030b14║結成理一。昔方便教，亦得義論開示悟入，而非佛
X31n0606_p0030b15║知見，故是權。今明佛知見，故是實，實即理一也。△
X31n0606_p0030b16║二人一
X31n0606_p0030b17║佛告舍利弗：諸佛如來但教化菩薩。
X31n0606_p0030b18║若就昔方便謂教化三乘，理實而言即是化菩薩，
X31n0606_p0030b19║如彼窮子自謂客作賤人，長者所觀實為己子，此
X31n0606_p0030b20║即人一也。△三行一
X31n0606_p0030b21║諸有所作常為一事，唯以佛之知見示悟眾生。
X31n0606_p0030b22║三乘眾行，名之為諸，為圓故諸，即是一事。此行何
X31n0606_p0030b23║所至到，唯趣佛之知見，即行一意也。△四教一
X31n0606_p0030b24║舍利弗！如來但以一佛乘故為眾生說法，無有餘乘
X31n0606_p0030c01║若二、若三。
X31n0606_p0030c02║圓頓之教名一佛乘，故序品云說大乘經，即是教
X31n0606_p0030c03║義也。自別教已去皆名有餘，即不了義，非佛一乘。
X31n0606_p0030c04║今但以一佛乘者，純說佛法，圓教乘也。無餘乘者，
X31n0606_p0030c05║無別教帶方便有餘之說。無二者，無般若中之帶
X31n0606_p0030c06║二。無三者，無方等中所對之三也。如此二三皆無，
X31n0606_p0030c07║況三藏中三耶？△五、總結法同。
X31n0606_p0030c08║舍利弗！一切十方諸佛法亦如是。
X31n0606_p0030c09║△二、列三世佛章三：初、過去佛二：初、開權。
X31n0606_p0030c10║舍利弗！過去諸佛以無量無數方便、種種因緣、譬喻
X31n0606_p0030c11║言辭，而為眾生演說諸法。
X31n0606_p0030c12║△二、顯實。
X31n0606_p0030c13║是法皆為一佛乘故。是諸眾生從諸佛聞法，究竟皆
X31n0606_p0030c14║得一切種智。
X31n0606_p0030c15║皆為一，佛乘教一，從佛聞法，是誰聞法？被眾生兼
X31n0606_p0030c16║得人一，究竟皆得一切種智，種智所知即是理一，
X31n0606_p0030c17║能知即是行一，雖不次第，四一兼足。△二、未來佛
X31n0606_p0030c18║二：初、開權。
X31n0606_p0030c19║舍利弗！未來諸佛當出於世，亦以無量無數方便、種
X31n0606_p0030c20║種因緣、譬喻言辭，而為眾生演說諸法。
X31n0606_p0030c21║△二、顯實。
X31n0606_p0030c22║是法皆為，一佛乘故。是諸眾生，從佛聞法，究竟皆得，
X31n0606_p0030c23║一切種智。
X31n0606_p0030c24║△三、現在佛三：初、標出世意。
X31n0606_p0031a01║舍利弗！現在十方無量百千萬億佛土中，諸佛世尊
X31n0606_p0031a02║多所饒益安樂眾生。
X31n0606_p0031a03║如諸佛章中，唯以一大事因緣出現於世；此亦如
X31n0606_p0031a04║是，唯為饒益安樂眾生故而出於世也。△二開權。
X31n0606_p0031a05║是諸佛亦以無量無數方便、種種因緣、譬喻言辭，而
X31n0606_p0031a06║為眾生演說諸法。
X31n0606_p0031a07║△三、顯實二：初、別明現在教一行一。
X31n0606_p0031a08║是法皆為，一佛乘故。是諸眾生，從佛聞法，究竟皆得，
X31n0606_p0031a09║一切種智。
X31n0606_p0031a10║文具四一。△三、總明三世人一理一。
X31n0606_p0031a11║舍利弗！是諸佛但教化菩薩，欲以佛之知見示眾生
X31n0606_p0031a12║故，欲以佛之知見悟眾生故，欲令眾生入佛知見道
X31n0606_p0031a13║故。
X31n0606_p0031a14║但教化菩薩是人一，欲以下是理一。△二、釋迦章
X31n0606_p0031a15║五：初、開權。
X31n0606_p0031a16║舍利弗！我今亦復如是，知諸眾生有種種欲，深心所
X31n0606_p0031a17║著，隨其本性，以種種因緣、譬喻、言辭、方便力故，而為
X31n0606_p0031a18║說法。
X31n0606_p0031a19║我即現在釋迦佛也。先三後一，如四佛不異，故言
X31n0606_p0031a20║亦復如是。知諸眾生有種種欲者，即是五乘根性
X31n0606_p0031a21║欲也。過去名根，現在名欲，未來名性。深心所著者，
X31n0606_p0031a22║即是根也。方便者，即是隨宜開三乘權法也。△二、
X31n0606_p0031a23║顯實。
X31n0606_p0031a24║舍利弗！如此皆為得一佛乘、一切種智故。
X31n0606_p0031b01║如此等者，指權是實也。佛乘是教一，種智所知即
X31n0606_p0031b02║理一，能知即行一，能得佛乘能得種智即兼人一。
X31n0606_p0031b03║△三、舉五濁釋方便二：初、標意。
X31n0606_p0031b04║舍利弗！十方世界中尚無二乘，何況有三？
X31n0606_p0031b05║將舉五濁，先標其意。上已說諸佛開權顯實，未明
X31n0606_p0031b06║隱實施權。其法清淨，湛如一空。尚無帶二（般若），帶三
X31n0606_p0031b07║（方等）之權。況有單三（三乘），單五（加入天）之權。秪為五濁障
X31n0606_p0031b08║重，實不得宣。須施單三單五之權，亦施帶三帶二
X31n0606_p0031b09║之權。故言於一佛乘，分別說三。△二、舉五濁四：初、
X31n0606_p0031b10║唱數。
X31n0606_p0031b11║舍利弗！諸佛出於五濁惡世。
X31n0606_p0031b12║△二列名
X31n0606_p0031b13║所謂劫濁、煩惱濁、眾生濁、見濁、命濁。
X31n0606_p0031b14║△三體相。
X31n0606_p0031b15║如是！
X31n0606_p0031b16║劫濁無別體，劫是長時，剎那是短時，但約四濁立
X31n0606_p0031b17║此假名，名為劫濁。文云劫濁亂時，即其義也。眾生
X31n0606_p0031b18║濁者，只是攬彼見慢果報，立此假名，名眾生濁。煩
X31n0606_p0031b19║惱濁指五鈍使為體，見濁指五利使為體，命濁指
X31n0606_p0031b20║連持色心為體。五濁相者，四濁增劇，聚在此時，所
X31n0606_p0031b21║謂嗔恚增極刀兵起，貪欲增劇飢餓起，愚癡增極
X31n0606_p0031b22║疾疫起。三災起故，煩惱倍隆，諸見轉熾，麤弊色心，
X31n0606_p0031b23║惡名穢稱，摧年減壽，眾濁交煎，如水奔昏，風波鼓
X31n0606_p0031b24║怒，魚龍攪撓，無一憀賴，時使之然。亦如劫初光音
X31n0606_p0031c01║天墮地，地使有欲，如忉利諸天入麤澁園，園生鬬
X31n0606_p0031c02║心，是名劫濁相。貪海納流，未嘗滿足，嗔虺吸毒，擾
X31n0606_p0031c03║諸世間，癡暗頑嚚，過於漆黑，慢高凌下，凌忽無度，
X31n0606_p0031c04║疑網無信，不可告實，是為煩惱濁相。無人謂有人，
X31n0606_p0031c05║無我謂有我，十六知見、六十二等，猶如羅網，又似
X31n0606_p0031c06║稠林，纏縛屈曲，不能自出，是見濁相。攬於色心，立
X31n0606_p0031c07║一主宰，譬黐膠無物不著，流宕六道，處處受生，是
X31n0606_p0031c08║為眾生濁相。朝生暮殞，晝出夕亡，波轉煙回，瞬息
X31n0606_p0031c09║不住，此即命濁相。若約次第，以煩惱、見為根本，從
X31n0606_p0031c10║此二濁成於眾生也。從於眾生有連持命此四經
X31n0606_p0031c11║時，謂為劫濁。○如是者，明五濁體、相也。濁體及相，
X31n0606_p0031c12║不可具頒，但略云如是。經雖不具，疏文略述。△四、
X31n0606_p0031c13║釋結。
X31n0606_p0031c14║舍利弗！劫濁亂時，眾生垢重慳貪嫉妬，成就諸不善
X31n0606_p0031c15║根故，諸佛以方便力，於一佛乘分別說三。
X31n0606_p0031c16║劫濁亂時即劫濁，眾生垢重即眾生濁，慳貪是煩
X31n0606_p0031c17║惱濁，嫉妬是見濁，不善之言通煩惱濁、見濁，諸根
X31n0606_p0031c18║成就即命濁。祗由此土眾生五濁障重，能障大乘，
X31n0606_p0031c19║故如來於一佛乘分別說三。△四、揀偽敦信二：初、
X31n0606_p0031c20║揀真偽二：初、若不聞知，非真弟子。
X31n0606_p0031c21║舍利弗！若我弟子自謂阿羅漢、辟支佛者，不聞不知
X31n0606_p0031c22║諸佛如來但教化菩薩事，此非佛弟子、非阿羅漢、非
X31n0606_p0031c23║辟支佛。
X31n0606_p0031c24║若佛弟子自能信解，若不信解非真弟子亦非羅
X31n0606_p0032a01║漢，所以敦逼時眾令信受解。文分二意：初、揀真偽。
X31n0606_p0032a02║若不聞不知非真弟子，如世弟子隨順師法繼嗣
X31n0606_p0032a03║傳燈，若不聞不知則無法可順。何謂弟子？如來昔
X31n0606_p0032a04║說五濁開三，汝既隨順得涅槃，得聞得知名為弟
X31n0606_p0032a05║子。今五濁既除，為汝說一，何意不聞不知？不聞者
X31n0606_p0032a06║即不聞教一，不知者即不知行一，非真即非理一，
X31n0606_p0032a07║非弟子即非人一也。△二、聞不信受成增上慢。
X31n0606_p0032a08║又，舍利弗！是諸比丘、比丘尼，自謂已得阿羅漢，是最
X31n0606_p0032a09║後身究竟涅槃，便不復志求阿耨多羅三藐三菩提，
X31n0606_p0032a10║當知此輩皆是增上慢人。所以者何？若有比丘實得
X31n0606_p0032a11║阿羅漢，若不信此法，無有是處。
X31n0606_p0032a12║此第二、明不信成上慢，敦其使信。何者？汝自謂是
X31n0606_p0032a13║後身，身尚無量，實非後身；汝自謂究竟，實非究竟，
X31n0606_p0032a14║未得謂得，豈非增上慢耶？真羅漢者，濁除根利，知
X31n0606_p0032a15║非究竟；不起上慢，知非究竟。信於究竟，即信理一；
X31n0606_p0032a16║無增上慢，即成行一。信則信教，是為教一；是佛弟
X31n0606_p0032a17║子，則是人一也。△二、開除釋疑二：初、開除二：初、除
X31n0606_p0032a18║佛滅後。
X31n0606_p0032a19║除佛滅度後現前無佛。
X31n0606_p0032a20║若佛在世，正說此經，不信不受，非真羅漢，成增上
X31n0606_p0032a21║慢。若佛滅後，方得羅漢者，偏執權經，不信圓法聽
X31n0606_p0032a22║許，非增上慢。△二好人難得。
X31n0606_p0032a23║所以者何？佛滅度後，如是等經受持讀誦解其義者，
X31n0606_p0032a24║是人難得。
X31n0606_p0032b01║佛雖入滅，此經尚在，不信不受，應是上慢耶？即得
X31n0606_p0032b02║開除。佛滅度後，雖有此經，解其義者，此人難遇，致
X31n0606_p0032b03║令羅漢不信不解，亦聽許非增上慢。△二、釋疑。
X31n0606_p0032b04║若遇餘佛，於此法中便得決了。
X31n0606_p0032b05║若佛滅後，解經之人，難遇得羅漢者，永入涅槃耶？
X31n0606_p0032b06║即釋云：是人雖生滅度之想，捨命已後，便生界外
X31n0606_p0032b07║有餘之國，值遇餘佛，得聞此經，即便決了。南岳云：
X31n0606_p0032b08║餘佛者，四依也。羅漢遇之，聞經決了。又羅漢修念
X31n0606_p0032b09║佛定，見十方佛，為說此經，便得決了。又凡夫行人，
X31n0606_p0032b10║苦到懺悔，見十方佛，為說亦得決了。△五、明無虗
X31n0606_p0032b11║妄三：初、勸信釋迦。
X31n0606_p0032b12║舍利弗！汝等當一心信解受持佛語。
X31n0606_p0032b13║△二、勸信諸佛。
X31n0606_p0032b14║諸佛如來，言無虗妄。
X31n0606_p0032b15║諸佛道同，彌加信受。△三、結成不虗
X31n0606_p0032b16║無有餘乘，唯一佛乘。
X31n0606_p0032b17║△二、偈頌二：初、頌上許答二：初、頌揀許二：初、頌五
X31n0606_p0032b18║千退席。
X31n0606_p0032b19║爾時，世尊欲重宣此義，而說偈言：
X31n0606_p0032b20║比丘比丘尼，有懷增上慢；優婆塞我慢，優婆夷不信。
X31n0606_p0032b21║如是四眾等，其數有五千；不自見其過，於戒有缺漏。
X31n0606_p0032b22║護惜其瑕疵，是小智已出；眾中之糟糠，佛威德故去。
X31n0606_p0032b23║斯人尠福德，不堪受是法。
X31n0606_p0032b24║上慢、我慢，不信四眾通有，但出家二眾多修道得
X31n0606_p0032c01║禪，謬謂聖果偏起上慢，在俗矜高多起我慢，女人
X31n0606_p0032c02║智淺多生邪僻。不自見其過者，三失覆心藏玼揚
X31n0606_p0032c03║德，不能自省是無慚人也，若自見過是有羞僧也。
X31n0606_p0032c04║於戒有缺漏者，律儀有失名缺，定共道共有失名
X31n0606_p0032c05║漏，無道定等故內起惡覺如玉含瑕，無律儀故外
X31n0606_p0032c06║動身口如玉露玼，覆罪自得故名護惜。小智者，不
X31n0606_p0032c07║得學無學智而有世間小智，妄謂有漏以為無漏，
X31n0606_p0032c08║小中之小故言小智也。糟糠者，是五千等，但有世
X31n0606_p0032c09║間禪無無漏禪，定潤故如糟，但有文字解無理會
X31n0606_p0032c10║之實故如糠。又糟糠譬其無大機△二、頌眾已清
X31n0606_p0032c11║淨。
X31n0606_p0032c12║此眾無枝葉，唯有諸貞實。
X31n0606_p0032c13║枝葉譬非好器，悉不任用，故須遣之。△二頌誡許。
X31n0606_p0032c14║舍利弗！善聽。
X31n0606_p0032c15║誡令善聽。△二、頌正答二：初、頌四佛章，二、頌釋迦
X31n0606_p0032c16║章。初文又四：初、頌諸佛章，二、頌過去佛章，三、頌未
X31n0606_p0032c17║來佛章，四、頌現在佛章。初文又五：初、頌施權二：初、
X31n0606_p0032c18║頌正施權。
X31n0606_p0032c19║諸佛所得法，無量方便力，而為眾生說。眾生心所念，
X31n0606_p0032c20║種種所行道，若干諸欲性，先世善惡業。佛悉知是已，
X31n0606_p0032c21║以諸緣譬喻，言辭方便力，令一切歡喜。或說修多羅，
X31n0606_p0032c22║伽陀及本事，本生未曾有，亦說於因緣，譬喻并祇夜，
X31n0606_p0032c23║優波提舍經。
X31n0606_p0032c24║諸佛所得法者，修道得於諸權法也。無量方便力
X31n0606_p0033a01║下，頌上無數方便種種因緣演說諸法也。眾生心
X31n0606_p0033a02║所念者，頌上隨宜說法也。頌中廣出隨宜之相，即
X31n0606_p0033a03║是照九法界機說七方便，總言九七不可定判，故
X31n0606_p0033a04║言若干。過去所習名性，現在欣樂名欲。善惡業者，
X31n0606_p0033a05║七方便傳傳迭為善惡。佛悉知是己等者，佛以權
X31n0606_p0033a06║智照諸性欲，然後隨其所宜說九部經。修多羅，此
X31n0606_p0033a07║云契經，有通有別，通則聖教之都名，別則為十二
X31n0606_p0033a08║部中直說法相者名修多羅。伽陀，此云孤起，不重
X31n0606_p0033a09║頌者是也。本事者，說本昔世界等事也。本生者，說
X31n0606_p0033a10║本昔受生事也。未曾有者，佛現種種神力，眾生怪
X31n0606_p0033a11║未曾有也。因緣者，一切佛語緣起事神皆名因緣
X31n0606_p0033a12║也。譬喻者，如云月隱重山舉扇喻之，風息大虗動
X31n0606_p0033a13║樹訓之。祇夜，此云重頌，重頌上直說修多羅也。優
X31n0606_p0033a14║波提舍，此云論議。已上九部言昔施權，為七方便
X31n0606_p0033a15║人說也。若十二部更有方廣，無問自說授記。△二、
X31n0606_p0033a16║頌結施權意。
X31n0606_p0033a17║鈍根樂小法，貪著於生死，於諸無量佛，不行深玅道，
X31n0606_p0033a18║眾苦所惱亂，為是說涅槃。
X31n0606_p0033a19║前世根鈍，今世無機，不堪聞大，故云不行深妙道。
X31n0606_p0033a20║前世貪著鄣重，今世眾苦所惱，唯可聞小，故言為
X31n0606_p0033a21║是說涅槃。△二、頌顯實四：初、頌理一。
X31n0606_p0033a22║我設是方便，令得入佛慧，未曾說汝等，當得成佛道。
X31n0606_p0033a23║所以未曾說，說時未至故，今正是其時，決定說大乘。
X31n0606_p0033a24║我此九部法，隨順眾生說，入大乘為本，以故說是經。
X31n0606_p0033b01║令得入佛慧，頌上一大事因緣也。決定說大乘，總
X31n0606_p0033b02║頌開示悟入佛知見也。我此九部法，或云小乘法，
X31n0606_p0033b03║大乘則有十二部，小乘是灰斷教，無如意珠身故
X31n0606_p0033b04║無，方廣無天鼓自然鳴故無，無問而自說，雖有授
X31n0606_p0033b05║記以其少故故無授記，此且從別為說、通大為語，
X31n0606_p0033b06║大小俱有十二部，部者類也，亦謂十二分教，此九
X31n0606_p0033b07║部名在前已釋。△二頌人一。
X31n0606_p0033b08║有佛子心淨，柔軟亦利根，無量諸佛所，而行深妙道，
X31n0606_p0033b09║為此諸佛子，說是大乘經。我記如是人，來世成佛道，
X31n0606_p0033b10║以深心念佛，修持淨戒故。此等聞得佛，大喜充徧身，
X31n0606_p0033b11║佛知彼心行，故為說大乘。聲聞若菩薩，聞我所說法，
X31n0606_p0033b12║乃至於一偈，皆成佛無疑。
X31n0606_p0033b13║頌上諸佛如來但教菩薩以明人一，上直云云教
X31n0606_p0033b14║化菩薩，頌中廣出諸方便人皆成實人，有佛子心
X31n0606_p0033b15║淨即別教之人，為此佛子說大乘經得記心喜即
X31n0606_p0033b16║成圓教真實之人，聲聞若菩薩者聲聞兼得，緣覺
X31n0606_p0033b17║若菩薩兼收，六度及通教等菩薩皆成佛無疑，即
X31n0606_p0033b18║是七種方便無非佛子也。△三頌教一。
X31n0606_p0033b19║十方佛土中，唯有一乘法，無二亦無三。除佛方便說，
X31n0606_p0033b20║但以假名字，引導於眾生，說佛智慧故。
X31n0606_p0033b21║頌上如來但一佛乘，故為眾生說法，無有餘乘若
X31n0606_p0033b22║二若三。若十方佛唯說一法即是教，一假名引導
X31n0606_p0033b23║即方便教。牒假名三教，顯佛慧一教，其文分明。無
X31n0606_p0033b24║二者，無通中半滿相對之二也。無三者，無三藏中
X31n0606_p0033c01║之三也。此皆假名引導眾生，今唯一佛圓乘，故云
X31n0606_p0033c02║說佛智慧也。△四頌行一。
X31n0606_p0033c03║諸佛出於世，唯此一事實，餘二則非真，終不以小乘，
X31n0606_p0033c04║濟度於眾生。佛自住大乘，如其所得法，定慧力莊嚴，
X31n0606_p0033c05║以此度眾生，自證無上道，大乘平等法。若以小乘化，
X31n0606_p0033c06║乃至於一人，我則墮慳貪，此事為不可。
X31n0606_p0033c07║頌上諸有所作常為一事，事即是行。終不以小乘
X31n0606_p0033c08║等，即是頌上常為一事之意也。佛自住大乘等，頌
X31n0606_p0033c09║上唯以佛之知見示悟眾生，後一行釋不以小乘
X31n0606_p0033c10║度之意。△三、頌勸信二：初、舉果勸信二：初、舉內心。
X31n0606_p0033c11║若人信歸佛，如來不欺誑，亦無貪嫉意，斷諸法中惡，
X31n0606_p0033c12║故佛於十方，而獨無所畏。
X31n0606_p0033c13║此明佛心清淨，無明慳恡眾惡已斷，淨心中說，故
X31n0606_p0033c14║是可信。△二、舉外色。
X31n0606_p0033c15║我以相嚴身，光明照世間，無量眾所尊，為說實相印。
X31n0606_p0033c16║身相炳著，光色端嚴，內無惑暗，外有光明，口無欺
X31n0606_p0033c17║誑，為眾所尊，說大乘印，則可信受。△二、舉因勸信
X31n0606_p0033c18║二：初、舉昔誓願。
X31n0606_p0033c19║舍利弗當知，我本立誓願，欲令一切眾，如我等無異。
X31n0606_p0033c20║我昔誓願，非但自誓菩提，亦誓眾生同入佛慧。今
X31n0606_p0033c21║酬誓故說，是亦可信也。△二、明今願滿。
X31n0606_p0033c22║如我昔所願，今者已滿足，化一切眾生，皆令入佛道。
X31n0606_p0033c23║今菩提既滿，眾生亦入。汝既自證佛慧，亦驗我誓
X31n0606_p0033c24║不虗。問：本誓既普，今眾生尚多，願云何滿？答：佛三
X31n0606_p0034a01║世益物，今明現在，論願滿也。△四、舉五濁四：初、總
X31n0606_p0034a02║明五濁障大。
X31n0606_p0034a03║若我遇眾生，盡教以佛道，無智者錯亂，迷惑不受教。
X31n0606_p0034a04║眾生受苦，諸佛興悲，悲苦相對，故云相遇。遇則盡
X31n0606_p0034a05║令入於佛道，故五濁不能障大，無智不受，故云障
X31n0606_p0034a06║大也。△二、別明五濁障三五：初、眾生濁。
X31n0606_p0034a07║我知此眾生，未曾修善本，堅著於五欲，癡愛故生惱。
X31n0606_p0034a08║以諸欲因緣，墜墮三惡道，輪回六趣中，備受諸苦毒。
X31n0606_p0034a09║善本者，真如實相，由不能於此種善根，不感大也。
X31n0606_p0034a10║堅著於五欲，即諸惡之本。淨名云：由癡有愛，則我
X31n0606_p0034a11║病生。△二命濁。
X31n0606_p0034a12║受胎之微形，世世常增長，薄德少福人，眾苦所逼迫。
X31n0606_p0034a13║觀心釋者，一念心起即為未來作業，業即胎，胎業
X31n0606_p0034a14║無窮世世不斷即增長。形即五陰，陰亦名世，壽命
X31n0606_p0034a15║連持諸陰入世，初從薄酪已至老死，故名世世增
X31n0606_p0034a16║長。下二句明命濁相。△三見濁。
X31n0606_p0034a17║入邪見稠林，若有若無等，依止此諸見，具足六十二。
X31n0606_p0034a18║五見交加，如稠林密茂，若有是常見，若無是斷見，
X31n0606_p0034a19║因此二見生六十二。如外道計我有四句：色即是
X31n0606_p0034a20║我，離色是我，色大我小，我住色中，我大色小，色住
X31n0606_p0034a21║我中。四陰亦爾，是為二十。三世為六十，并根本斷
X31n0606_p0034a22║常二見為六十二也。△四、煩惱濁。
X31n0606_p0034a23║深著虗妄法，堅受不可捨。我慢自矜高，諂曲心不實。
X31n0606_p0034a24║△五劫濁。
X31n0606_p0034b01║於千萬億劫，不聞佛名字，亦不聞正法，如是人難度。
X31n0606_p0034b02║長時無佛法，即是劫濁。又上來四濁聚在時中故，
X31n0606_p0034b03║故名劫濁。如是人難度者，五濁障故，不信一乘，則
X31n0606_p0034b04║不可度也。△三、為五濁故說小。
X31n0606_p0034b05║是故舍利弗，我為設方便，說諸盡苦道，示之以涅槃。
X31n0606_p0034b06║為說三藏四諦也。苦即苦諦，苦必有因即集諦，道
X31n0606_p0034b07║即道諦，涅槃即滅諦。△四、為大說小。
X31n0606_p0034b08║我雖說涅槃，是亦非真滅，諸法從本來，常自寂滅相。
X31n0606_p0034b09║佛子行道已，來世得作佛。
X31n0606_p0034b10║折三界妄盡，滅色取空，則非真滅。若體達無明本
X31n0606_p0034b11║無常寂，即是真滅。本無雖寂，若不修道，無由契會。
X31n0606_p0034b12║故言：佛子行道已，來世得作佛。△五、頌不虗三：初、
X31n0606_p0034b13║明釋迦先開三。
X31n0606_p0034b14║我有方便力，開示三乘法。
X31n0606_p0034b15║△二、明諸佛後顯實。
X31n0606_p0034b16║一切諸世尊，皆說一乘道。
X31n0606_p0034b17║釋迦開三，諸佛顯實，此互現耳。△三、正明不虗
X31n0606_p0034b18║今此諸大眾，皆應除疑惑，諸佛語無異，唯一無二乘。
X31n0606_p0034b19║前權後實，誠言不虗，諸佛道同，勿生疑也。△二、過
X31n0606_p0034b20║去佛章二：初、頌開三：
X31n0606_p0034b21║過去無數劫，無量滅度佛，百千萬億種，其數不可量。
X31n0606_p0034b22║如是諸世尊，種種緣譬喻，無數方便力，演說諸法相。
X31n0606_p0034b23║△二、頌顯一二：初、略頌上三一。
X31n0606_p0034b24║是諸世尊等，皆說一乘法，化無量眾生，令入於佛道。
X31n0606_p0034c01║皆說一乘法，是頌教一。化無量眾生，是頌人一。令
X31n0606_p0034c02║入於佛道，是頌理一，兼得行一。△二、約五乘廣顯
X31n0606_p0034c03║一二：初、總約五乘顯一。
X31n0606_p0034c04║又諸大聖主，知一切世間，天人羣生類，深心之所欲，
X31n0606_p0034c05║更以異方便，助顯第一義。
X31n0606_p0034c06║天人群生類，此舉諸乘以明人一。更以異方便，是
X31n0606_p0034c07║舉諸行以顯行一，而兼得教一。第一義即是理一，
X31n0606_p0034c08║若用圓妙正觀，即是實相方便，此不名為異。若用
X31n0606_p0034c09║七方便觀助顯第一義者，名異方便。△二、別約五
X31n0606_p0034c10║乘顯一三：初、開菩薩乘。
X31n0606_p0034c11║若有眾生類，值諸過去佛，若聞法布施，或持戒忍辱，
X31n0606_p0034c12║精進禪智等，種種修福德，如是諸人等，皆已成佛道。
X31n0606_p0034c13║若作五乘釋，但是六度菩薩乘；若作七方便，則兼
X31n0606_p0034c14║得通、別菩薩乘。何者？三教大乘皆行六度，而運心
X31n0606_p0034c15║有異。相心行六度，即三藏菩薩；無相，則通教非相；
X31n0606_p0034c16║無相次第行六度，即別教菩薩。今但列六度，未知
X31n0606_p0034c17║定判屬誰。尋上文云更以異方便者，非獨六度菩
X31n0606_p0034c18║薩，即三教菩薩方便也。昔聞法，皆已成教一；昔六
X31n0606_p0034c19║度行，皆已成行一；如是諸人等，皆已成人一；皆已
X31n0606_p0034c20║成佛道，皆已成理一。△二、開二乘。
X31n0606_p0034c21║諸佛滅度已，若人善軟心，如是諸眾生，皆已成佛道。
X31n0606_p0034c22║此開聲聞、緣覺皆入一乘。何以得知？大品歎阿羅
X31n0606_p0034c23║漢心調柔輭。又淨名云：住調伏心是賢聖行。是以
X31n0606_p0034c24║知之，昔善輭心皆成行一，諸眾生是人一，成佛道
X31n0606_p0035a01║是理一。△三、開人天乘二：初、約天人小善成緣，因
X31n0606_p0035a02║種子顯實十：初、造塔明天乘。
X31n0606_p0035a03║諸佛滅度已，供養舍利者，起萬億種塔，金銀及頗梨，
X31n0606_p0035a04║硨磲與碼碯，玫瑰瑠璃珠，清淨廣嚴飾，莊校於諸塔。
X31n0606_p0035a05║或有起石廟，旃檀及沈水，木樒并餘材，甎瓦泥土等。
X31n0606_p0035a06║若於曠野中，積土成佛廟。
X31n0606_p0035a07║因時至心傾財捨寶，果時任運自然受樂，故是人
X31n0606_p0035a08║天乘也。木樒者，長安有木名樒，亦任造像。金光明
X31n0606_p0035a09║云：以佛舍利如芥粟許置小塔中，三十三天已有
X31n0606_p0035a10║自然果報。即其義也。△二、戲沙作塔明人乘。
X31n0606_p0035a11║乃至童子戲，聚沙為佛塔，如是諸人等，皆已成佛道。
X31n0606_p0035a12║童子戲沙作塔，即是人業。因時汎汎悠然作善，果
X31n0606_p0035a13║時作意勤求得樂，故是人業。△三、志心造像明天
X31n0606_p0035a14║業。
X31n0606_p0035a15║若人為佛故，建立諸形像，刻彫成眾相，皆已成佛道。
X31n0606_p0035a16║或以七寶成，鍮鉐赤白銅，白鑞及鈆鍚，鐵木及與泥，
X31n0606_p0035a17║或以膠膝布，嚴飾作佛像，如是諸人等，皆已成佛道。
X31n0606_p0035a18║彩𦘕作佛像，百福莊嚴相，自作若使人，皆已成佛道。
X31n0606_p0035a19║優婆塞戒經不許用膠，得失意罪。而此經用者，古
X31n0606_p0035a20║師云：外國用樹膠耳。妙樂云：造像功德經言：造像
X31n0606_p0035a21║功德有十一種：一、世世眼目清淨；二者、生處無惡；
X31n0606_p0035a22║三者、常生貴家；四者、身如紫磨金色；五者、珍玩豐
X31n0606_p0035a23║饒；六者、生賢善家；七者、生得為王；八者、作金輪王；
X31n0606_p0035a24║九者、生於梵天，壽命一劫；十者、不墮惡道；十一者、
X31n0606_p0035b01║後生還能敬重三寶。又云：若人臨命終時，發言造
X31n0606_p0035b02║像，乃至大如麥𪍿，能除三世八十億劫生死之罪。
X31n0606_p0035b03║△四戲畫佛明人業。
X31n0606_p0035b04║乃至童子戲，若艸木及筆，或以指爪甲，而畫作佛像。
X31n0606_p0035b05║△五、結成顯實。
X31n0606_p0035b06║如是諸人等，漸漸積功德，具足大悲心，皆已成佛道，
X31n0606_p0035b07║但化諸菩薩，度脫無量眾。
X31n0606_p0035b08║諸人等皆成人一。漸漸積功德，具足大悲心，即成
X31n0606_p0035b09║行一佛道，即成理一。既已成佛，復能化他，但化菩
X31n0606_p0035b10║薩，即是教一。△六、約諸塵供明天業。
X31n0606_p0035b11║若人於塔廟，寶像及𦘕像，以華香幡葢，敬心而供養。
X31n0606_p0035b12║若使人作樂，繫鼓吹角貝，簫笛琴箜篌，琵琶鐃銅鈸，
X31n0606_p0035b13║如是眾妙音，盡持以供養。或以歡喜心，歌唄頌佛德，
X31n0606_p0035b14║乃至一小音，皆已成佛道。
X31n0606_p0035b15║貝，大螺也。唄者，或云唄匿，此云讚頌。△七、約散心
X31n0606_p0035b16║用塵供明人業。
X31n0606_p0035b17║若人散亂心，乃至以一華，供養於𦘕像，漸見無數佛。
X31n0606_p0035b18║賢愚經：有長者生一男，天雨眾華，名天華。由前世
X31n0606_p0035b19║以艸華散僧，故出家證羅漢果。△八、約身業供明
X31n0606_p0035b20║天人業。
X31n0606_p0035b21║或有人禮拜，或復但合掌，乃至舉一手，或復小低頭。
X31n0606_p0035b22║五體投地是上禮，即天業。合掌低頭是中禮，是人
X31n0606_p0035b23║業。△九、結成供養者顯實。
X31n0606_p0035b24║以此供養像，漸見無量佛，自成無上道，廣度無數眾，
X31n0606_p0035c01║入無餘涅槃，如薪盡火滅。
X31n0606_p0035c02║非但自入佛道，亦能化度眾生入涅槃。子果縛盡，
X31n0606_p0035c03║名曰無餘。機薪既盡，應火云亡，故云薪盡火滅也。
X31n0606_p0035c04║△十、約口業供明人業。
X31n0606_p0035c05║若人散亂心，入於塔廟中，一稱南無佛，皆已成佛道。
X31n0606_p0035c06║南無，或云那謨，或云南摩，此翻歸命，或翻度我。大
X31n0606_p0035c07║品云：佛言：若有一人稱南無佛，乃至畢苦，其福不
X31n0606_p0035c08║盡。△二、約了因種子明顯實。
X31n0606_p0035c09║於諸過去佛，現在或滅後，若有聞是法，皆已成佛道。
X31n0606_p0035c10║例上皆具相無相、非相無相、至心、散心等五乘種
X31n0606_p0035c11║子，今皆開入一實。至心聞一句是天業，散心聞一
X31n0606_p0035c12║句是人業。問：何意約過去佛門，廣明五乘皆入實
X31n0606_p0035c13║耶？答：三世佛皆有開權，但未來未起，現在始行，於
X31n0606_p0035c14║證義弱。過去開權已久，受化之人皆成四一，並於
X31n0606_p0035c15║十方施權顯實，證義事強。構之虗言，不如驗之以
X31n0606_p0035c16║實，故於過去佛廣說五乘也。△三、頌未來佛章二：
X31n0606_p0035c17║初、頌開三：
X31n0606_p0035c18║未來諸世尊，其數無有量，是諸如來等，亦方便說法。
X31n0606_p0035c19║一切諸如來，以無量方便。
X31n0606_p0035c20║△二、頌顯一四：初、頌人一。
X31n0606_p0035c21║度脫諸眾生，入佛無漏智，若有聞法者，無一不成佛。
X31n0606_p0035c22║△二頌行一。
X31n0606_p0035c23║諸佛本誓願，我所行佛道，普欲令眾生，亦同得此道。
X31n0606_p0035c24║△三頌教一。
X31n0606_p0036a01║未來世諸佛，雖說百千億，無數諸法門，其實為一乘。
X31n0606_p0036a02║諸佛兩足尊，知法常無性，佛種從緣起，是故說一乘。
X31n0606_p0036a03║知法常無性者，謂實相常住無自性，乃至無因性
X31n0606_p0036a04║無性亦無性，是名無性。佛種從緣起者，中道無性
X31n0606_p0036a05║即是佛種。迷此理者，由無明為緣則有眾生起；解
X31n0606_p0036a06║此理者，由教行為緣則有正覺起。欲起佛種須一
X31n0606_p0036a07║乘教，此為頌教一也。△四頌理一。
X31n0606_p0036a08║是法住法位，世間相常住，於道場知已，導師方便說。
X31n0606_p0036a09║是法住法位者，眾生正覺一如無二，悉不出如，皆
X31n0606_p0036a10║如法為位。世間相常住者，出世正覺以如為位，亦
X31n0606_p0036a11║以如為相，眾生亦然。世間相既常住，豈非理一？又
X31n0606_p0036a12║釋世間者，即是陰、界、入也。常住者，即是正因也。然
X31n0606_p0036a13║此正因不即六法，緣了不離六法，正因常故，緣了
X31n0606_p0036a14║亦常，故言世間相常住也。於道場知已者，此舉果
X31n0606_p0036a15║而釋成，開顯道場朗然，其理久暢，物情鄣重，方便
X31n0606_p0036a16║施三。△四、頌現在佛章三：初、標施化意。
X31n0606_p0036a17║天人所供養，現在十方佛。其數如恒沙，出現於世間，
X31n0606_p0036a18║安穩眾生故，亦說如是法。
X31n0606_p0036a19║即是施化之意，正為安穩眾生也。△二頌顯實。
X31n0606_p0036a20║知第一寂滅，以方便力故，雖示種種道，其實為佛乘。
X31n0606_p0036a21║第一寂滅，即頌理一。實為佛乘，或頌教一，或頌行
X31n0606_p0036a22║一。△三頌開權。
X31n0606_p0036a23║知眾生諸行，深心之所念，過去所習業，欲性精進力，
X31n0606_p0036a24║及諸根利鈍，以種種因緣，譬喻亦言辭，隨應方便說。
X31n0606_p0036b01║△二、頌釋迦章二：初、略頌上權實。為下，總譬作本
X31n0606_p0036b02║二：初、頌顯實。
X31n0606_p0036b03║今我亦如是，安穩眾生故，以種種法門，宣示於佛道。
X31n0606_p0036b04║今我亦如是者，我即釋迦一化之主，同以一實教
X31n0606_p0036b05║化眾生，故言如是。為下，長者譬為本。安穩者，即大
X31n0606_p0036b06║涅槃常樂住處，此處寂靜，無五濁障，故名安穩。安
X31n0606_p0036b07║對不安，謂三界有五濁障，名不安穩。即為下，火宅
X31n0606_p0036b08║譬作本。眾生，即是五道受化之徒。為下，五百人譬
X31n0606_p0036b09║作本。種種法門，即對不種種。為下，唯有一門譬作
X31n0606_p0036b10║本。△二頌開權。
X31n0606_p0036b11║我以智慧力，知眾生性欲，方便說諸法，皆令得歡喜。
X31n0606_p0036b12║智慧力者，即權智力也。知眾生性欲者，即是五道
X31n0606_p0036b13║根性。有三乘差別，為下三十子譬作本。諸法即三
X31n0606_p0036b14║乘法也。知者，鑑小機也。方便說者，正施權也。皆令
X31n0606_p0036b15║得歡喜者，隨宜稱機也。二偈雖略，收佛一化開權
X31n0606_p0036b16║顯實，原始要終罄無不盡，故稱略頌。為下總譬本
X31n0606_p0036b17║也。△二、廣頌上六義，為下別譬作本六：初、頌上五
X31n0606_p0036b18║濁，二、頌施化方便，三、頌顯實，四、頌歎法希有，五、頌
X31n0606_p0036b19║上不虗，六、頌上敦信。初文又三：初、明佛能見眼。
X31n0606_p0036b20║舍利弗當知，我以佛眼觀。
X31n0606_p0036b21║佛眼觀見，為下長者能見譬作本。明佛在法身地，
X31n0606_p0036b22║以常寂佛眼鑑羣機。若根利濁輕，則以盧舍那像
X31n0606_p0036b23║說一乘法；若根鈍濁重，則脫瓔珞以老比丘像驚
X31n0606_p0036b24║入火宅。方便開三，祗是于時鑑機，故言我以佛眼
X31n0606_p0036c01║觀見。△二、明所見五濁五：初、眾生濁。
X31n0606_p0036c02║見六道眾生，貧窮無福慧。
X31n0606_p0036c03║妙樂云：貧故由無福，癡故由無慧，貧癡眾生聚在
X31n0606_p0036c04║一處，故名眾生濁。△二命濁。
X31n0606_p0036c05║入生死險道，相續苦不斷。
X31n0606_p0036c06║玅樂云：於生死中又加險道，險道之中命易斷故，
X31n0606_p0036c07║即短壽處而猶相續，為命濁也。△三、煩惱濁。
X31n0606_p0036c08║深著於五欲，如𤛆牛愛尾，以貪愛自蔽，盲瞑無所見。
X31n0606_p0036c09║𤛆牛者，獸如牛而尾長，牛愛其尾，就身護尾，人貪
X31n0606_p0036c10║其尾，殺為旌旄。譬人貪五欲而害其身，亦若是也。
X31n0606_p0036c11║△四頌劫濁。
X31n0606_p0036c12║不求大勢佛，及與斷苦法。
X31n0606_p0036c13║玅樂云：劫中無佛，故名為濁。四濁生此，亦無所求。
X31n0606_p0036c14║劫若有佛，雖濁能破。故經云：唯我一人，能為救護。
X31n0606_p0036c15║△五頌見濁。
X31n0606_p0036c16║深入諸邪見，以苦欲捨苦。
X31n0606_p0036c17║諸見是受，受即是苦，行此苦因欲望捨苦，豈可得
X31n0606_p0036c18║耶？妙樂云：六十二多故名為諸。由此見故則有三
X31n0606_p0036c19║受，故云見即是受。三受皆苦，以此苦受欲捨苦者，
X31n0606_p0036c20║無有此處。△三、明起大悲應赴。
X31n0606_p0036c21║為是眾生故，而起大悲心。
X31n0606_p0036c22║前舉能見，次明所見，今明大悲熏心應入三界，施
X31n0606_p0036c23║設方便引趣佛慧故也。△二、頌施化方便二：初、念
X31n0606_p0036c24║用大乘擬宜不得三：初、明用大擬宜。
X31n0606_p0037a01║我始坐道場，觀樹亦經行，於三七日中，思惟如是事。
X31n0606_p0037a02║我所得智慧，微玅最第一。
X31n0606_p0037a03║始坐道場者，至理無時，假時化物為化之初，故言
X31n0606_p0037a04║始也。約事釋者，初在此處修治得道，故云道場；坐
X31n0606_p0037a05║此樹下得三菩提，故名道樹。觀心釋者，樹即十二
X31n0606_p0037a06║因緣大樹，深觀緣起自成菩提，欲以無漏法林樹
X31n0606_p0037a07║蔭葢眾生，故言觀樹。經行者，大乘三十七品是行
X31n0606_p0037a08║道法，自以道品履一切地得成佛道，欲以此法化
X31n0606_p0037a09║度眾生，是故起行也。三七日者，過去因果經云：佛
X31n0606_p0037a10║成道，初一七思惟我法微妙無能受者，二七思惟
X31n0606_p0037a11║眾生上中下根，三七思惟誰應先聞，即趣波羅柰
X31n0606_p0037a12║為五人說四諦等。且以三乘而為三根，此就小乘
X31n0606_p0037a13║釋也。今明佛在法身之地寂而常照，恒以佛眼洞
X31n0606_p0037a14║覽無遺，豈始至道場淹留三七方思此事？言三七
X31n0606_p0037a15║者，明有所表也。若通途約大乘釋者，初七思惟欲
X31n0606_p0037a16║說圓教，次七思惟欲說別教，後七思惟欲說通教，
X31n0606_p0037a17║皆無機不得，是故息大說三藏三乘為方便之化
X31n0606_p0037a18║也。△二、明眾生無機三：初、明障重。
X31n0606_p0037a19║眾生諸根鈍，著樂癡所盲。
X31n0606_p0037a20║△二、明不堪聞。
X31n0606_p0037a21║如斯之等類，云何而可度？
X31n0606_p0037a22║△三、明諸天請。
X31n0606_p0037a23║爾時諸梵王，及諸天帝釋，護世四天王，及大自在天，
X31n0606_p0037a24║并餘諸天眾，眷屬百千萬，恭敬合掌禮，請我轉法
X31n0606_p0037b01║輪。
X31n0606_p0037b02║諸梵雖請說大，佛知無機，所以不說。妙樂云：問：何
X31n0606_p0037b03║得知梵王請大？答：據佛酬云，若但讚佛乘等，故知
X31n0606_p0037b04║是請大也。若據一四天下，只一梵王為三界天主。
X31n0606_p0037b05║今云諸梵王者，如來統御大千世界，有百億四天
X31n0606_p0037b06║下，則有百億梵王。又禪禪各一梵王，故云諸也。若
X31n0606_p0037b07║論請法，正在初禪三界天主也。△三、明念欲息化
X31n0606_p0037b08║二：初、無機。
X31n0606_p0037b09║我即自思惟：若但讚佛乘，眾生沒在苦，不能信是法，
X31n0606_p0037b10║破法不信故，墜於三惡道。
X31n0606_p0037b11║明無機強說，聞則有損。△二息化
X31n0606_p0037b12║我寧不說法，疾入於涅槃。
X31n0606_p0037b13║說則有損，滅但無益。故此思惟，為下施權之張本
X31n0606_p0037b14║也。△二、念同諸佛，用三乘化稱宜二：初、正明化得
X31n0606_p0037b15║四：初、明三乘機宜。
X31n0606_p0037b16║尋念過去佛，所行方便力，我今所得道，亦應說三乘。
X31n0606_p0037b17║尋念者，仍念彼雖無大機不容永捨，要以方便而
X31n0606_p0037b18║誘濟之，非都不知開三欲引同諸佛，故云尋念。△
X31n0606_p0037b19║二、明有小機二：初、明諸佛歎五：初、釋迦自敘諸佛
X31n0606_p0037b20║現。
X31n0606_p0037b21║作是思惟時，十方佛皆現，梵音慰喻我。
X31n0606_p0037b22║佛現者，由念佛方便力故現現，由擬法、會機二義
X31n0606_p0037b23║故佛現也。△二、諸佛正歎釋迦能隱實現權。
X31n0606_p0037b24║善哉釋迦文！第一之導師，得是無上法，隨諸一切佛，
X31n0606_p0037c01║而用方便力。
X31n0606_p0037c02║上欲大化於彼無機故諸佛不歎，今欲說小曲會
X31n0606_p0037c03║根緣則始終得度，所以佛歎善哉，為一施三引入
X31n0606_p0037c04║佛慧，即是第一導師。得是無上法者，即是得實智
X31n0606_p0037c05║微妙第一也。而用方便力者，隨諸一切佛隱實用
X31n0606_p0037c06║權也。△三、明諸佛亦隱實用權。
X31n0606_p0037c07║我等亦皆得，最妙第一法，為諸眾生類，分別說三乘。
X31n0606_p0037c08║△四、雙釋二義。
X31n0606_p0037c09║少智樂小法，不自信作佛，是故以方便，分別說諸果。
X31n0606_p0037c10║為眾生少智，不堪聞大，所以隱實；而復樂小，所以
X31n0606_p0037c11║施權。△五、雙結二我。
X31n0606_p0037c12║雖復說三乘，但為教菩薩。
X31n0606_p0037c13║雖復說三，但為顯實。△二、明釋迦酬順二：初、發言
X31n0606_p0037c14║酬順。
X31n0606_p0037c15║舍利弗當知，我聞聖師子，深淨微妙音，喜稱南無佛。
X31n0606_p0037c16║既聞諸佛稱歎，即對曰：南無！南無！此云敬從。若翻
X31n0606_p0037c17║度我等，非此意也。二、念順物機。
X31n0606_p0037c18║復作如是念：我出濁惡世，如諸佛所說，我亦隨順行。
X31n0606_p0037c19║△三、明施化小
X31n0606_p0037c20║思惟是事已，即趣波羅奈。諸法寂滅相，不可以言宣，
X31n0606_p0037c21║以方便力故，為五比丘說。
X31n0606_p0037c22║諸法寂滅相，不可以言宣，即是前說中道無性佛
X31n0606_p0037c23║種之理。此理非數，又不可說，今以方便作三乘說。
X31n0606_p0037c24║又非生非滅，而以方便作生滅說。又偏真之理，亦
X31n0606_p0038a01║不可說，以方便作四門說。初為五人說，無常有門
X31n0606_p0038a02║也。△四、明受行悟入
X31n0606_p0038a03║是名轉法輪，便有涅槃音，及以阿羅漢，法僧差別名。
X31n0606_p0038a04║轉佛心中化他之法，度入他心，名轉法輪。陳如初
X31n0606_p0038a05║得見諦，即斷見惑，分證滅諦，亦是分得有餘涅槃。
X31n0606_p0038a06║涅槃之音，起自於此，由此得成無學，便有羅漢之
X31n0606_p0038a07║名。能說三乘者名佛，所說三乘即法，見諦羅漢等
X31n0606_p0038a08║名僧，三寶於是現世間。△二、釋疑念。
X31n0606_p0038a09║從久遠劫來，讚示涅槃法，生死苦永盡，我常如是說。
X31n0606_p0038a10║恐疑師云：佛初末能鑑機，尋念諸佛始知根性。即
X31n0606_p0038a11║釋云：非我不知用於方便，特欲引同故念諸佛，非
X31n0606_p0038a12║始念方知。從久遠劫來見其樂小，已為讚示令盡
X31n0606_p0038a13║眾苦，所以聞小即得解脫也。恐疑弟子云：云何眾
X31n0606_p0038a14║生一世暫聞即證羅漢？即釋云：從久遠劫來為其
X31n0606_p0038a15║讚示，稱於本習故速得道。△三、頌顯實四：初、頌人
X31n0606_p0038a16║一。
X31n0606_p0038a17║舍利弗當知，我見佛子等，志求佛道者，無量千萬億，
X31n0606_p0038a18║咸以恭敬心，皆來至佛所，曾從諸佛聞，方便所說法。
X31n0606_p0038a19║此二行頌人，一、三乘行人皆是佛子故也。又此二
X31n0606_p0038a20║行亦名大乘機發，亦云索果，明由機發故索果。志
X31n0606_p0038a21║求佛道者，即是索大，非求小果。索有三意：一、大機
X31n0606_p0038a22║有感果之義，機中論索；二、情中密求，為得為不得，
X31n0606_p0038a23║即此意也；三、發言索，即是殷勤三請也。咸以二句
X31n0606_p0038a24║大機感佛，各到佛所。曾從二句，此中初味調伏，受
X31n0606_p0038b01║行三藏、六度、通、別等三教方便，由此調熟，故使障
X31n0606_p0038b02║除機發而求大也。△二頌理一。
X31n0606_p0038b03║我即作是念：如來所以出，為說佛慧故，今正是其時。
X31n0606_p0038b04║此一行頌理一，故云為說佛慧，即上種智佛知見
X31n0606_p0038b05║也。又從此至下今我喜無畏二行一句，亦名佛歡
X31n0606_p0038b06║喜。眾生得大乘益故，佛為佛慧故出，昔障重無機
X31n0606_p0038b07║不得說佛慧，今機發正是說時，故云今正是其時。
X31n0606_p0038b08║今聞說必信解，不畏謗大墮惡，故云喜無畏也。△
X31n0606_p0038b09║三教一
X31n0606_p0038b10║舍利弗當知，鈍根小智人，著相憍慢者，不能信是法。
X31n0606_p0038b11║今我喜無畏，於諸菩薩中，正直捨方便，但說無上道。
X31n0606_p0038b12║此二行頌教一，故云但說無上道。於下三句亦名
X31n0606_p0038b13║正，顯實也。五乘是曲而非直，通別偏傍而非正，今
X31n0606_p0038b14║皆捨彼偏曲，但說正直一道也。△四行一
X31n0606_p0038b15║菩薩聞是法，疑網皆已除，千二百羅漢，悉亦當作佛。
X31n0606_p0038b16║此一行頌行一，故云悉亦當作佛。又此一行亦名
X31n0606_p0038b17║受行，悟入六度通教二菩薩，初聞略說動舊執致
X31n0606_p0038b18║新疑，今悉已除非獨菩薩，二乘亦爾。而云聲聞皆
X31n0606_p0038b19║當作佛者，昔教不說二乘作佛，今與授記，授記豈
X31n0606_p0038b20║獨二乘？除疑豈獨菩薩？互存則兩備。△四、頌歎法
X31n0606_p0038b21║希有二：初、頌上如是妙法。
X31n0606_p0038b22║如三世諸佛，說法之儀式，我今亦如是，說無分別法。
X31n0606_p0038b23║如三世者，引同諸佛用權也。良以權是引物之儀
X31n0606_p0038b24║式也。說無分別法者，引同諸佛顯實也。實則言語
X31n0606_p0038c01║道斷，豈存儀式？又權實本無分別，為鈍根小智分
X31n0606_p0038c02║別權實，今還悟入一三不二，知佛說三一無分別
X31n0606_p0038c03║也。諸佛皆爾，何獨或耶？△二、頌上時乃說之五：初、
X31n0606_p0038c04║舉人難遇。
X31n0606_p0038c05║諸佛興出世，懸遠值遇難。
X31n0606_p0038c06║久久懸遠，時有佛出，此舉人難。△二、舉法難說。
X31n0606_p0038c07║正使出于世，說是法復難。
X31n0606_p0038c08║如今佛出世四十餘年，始顯真實也。△三、舉聞法
X31n0606_p0038c09║難。
X31n0606_p0038c10║無量無數劫，聞是法亦難。
X31n0606_p0038c11║如五千之流，梵音盈耳，起席而去，聞豈不難乎？△
X31n0606_p0038c12║四、舉信受難。
X31n0606_p0038c13║能聽是法者，斯人亦復難。
X31n0606_p0038c14║眾中唯身子前達中下之機，雖聽猶未能了。△五、
X31n0606_p0038c15║舉華譬四難。
X31n0606_p0038c16║譬如優曇華，一切皆愛樂，天人所希有，時時乃一出。
X31n0606_p0038c17║聞法歡喜讚，乃至發一言，則為已供養，一切三世佛。
X31n0606_p0038c18║是人甚希有，過於優曇華。
X31n0606_p0038c19║曇華一喻，譬上四難，今但合聞者難，餘例可解。△
X31n0606_p0038c20║五、頌上不虗二：初、勿於可信人生疑。
X31n0606_p0038c21║汝等勿有疑，我為諸法王，普告諸大眾，但以一乘道，
X31n0606_p0038c22║教化諸菩薩，無聲聞弟子。
X31n0606_p0038c23║法王者，夫為人王，言則不二；佛為法王，豈容虗說？
X31n0606_p0038c24║夫方便可是權假，真實寧應是妄？聞法王說法，勿
X31n0606_p0039a01║生疑也。△二、勿於可信法起疑
X31n0606_p0039a02║汝等舍利弗，聲聞及菩薩，當知是妙法，諸佛之祕要。
X31n0606_p0039a03║四十餘年蘊在佛心，他無知者，名為秘。一乘直道，
X31n0606_p0039a04║總攝萬途，故言要也。△六、頌上揀眾敦信二：初、頌
X31n0606_p0039a05║揀眾三：初、揀非弟子。
X31n0606_p0039a06║以五濁惡世，但樂著諸欲，如是等眾生，終不求佛道。
X31n0606_p0039a07║若樂諸欲是行魔業，故須揀之。上文著涅槃尚非
X31n0606_p0039a08║佛弟子，此文著生死那是佛弟子？互揀非耳。終不
X31n0606_p0039a09║求佛道者，頌上揀增上慢，上慢者未得上法謂得
X31n0606_p0039a10║上法，是故其人不求佛道也。△二、佛滅後解義者
X31n0606_p0039a11║難得。
X31n0606_p0039a12║當來世惡人，聞佛說一乘，迷惑不信受，破法墮惡道。
X31n0606_p0039a13║當來世惡人者，頌佛滅後解義，其人難得。△三、若
X31n0606_p0039a14║遇餘佛決了。
X31n0606_p0039a15║有慚愧清淨，志求佛道者，當為如是等，廣讚一乘道。
X31n0606_p0039a16║△二、頌敦信二：初、敦信權。
X31n0606_p0039a17║舍利弗當知，諸佛法如是，以萬億方便，隨宜而說法。
X31n0606_p0039a18║其不習學者，不能曉了此。
X31n0606_p0039a19║△二敦信實。
X31n0606_p0039a20║汝等既已知，諸佛世之師，隨宜方便事，無復諸疑惑，
X31n0606_p0039a21║心生大歡喜，自知當作佛。
X31n0606_p0039a22║方便施權，正為於實，權實無疑，自知作佛。
X31n0606_p0039a23║
X31n0606_p0039a24║法華經科註卷第一