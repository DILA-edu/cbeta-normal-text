X31n0606_p0069c07║
X31n0606_p0069c08║
X31n0606_p0069c09║
X31n0606_p0069c10║玅法蓮華經科註卷第三
X31n0606_p0069c11║
X31n0606_p0069c12║△三、藥艸品二：初、題目。
X31n0606_p0069c13║玅法蓮華經藥艸喻品第五（正法華稱藥艸品，法華論號雲雨品）
X31n0606_p0069c14║此品文具山川雲雨，獨標藥艸者何？土地是能生，
X31n0606_p0069c15║雲雨是能潤，艸木是所生所潤。所生所潤通皆有
X31n0606_p0069c16║用，而藥艸用強；有漏諸善悉能除惡，而最無漏。無
X31n0606_p0069c17║漏眾中四大弟子，以窮子譬、領火宅喻，深會聖心。
X31n0606_p0069c18║所以如來述其得解，以喻其人，故稱藥艸喻品（世界）。
X31n0606_p0069c19║夫藥艸叢育日久，一蒙雲雨，扶疏暐曄，芽莖豐蔚
X31n0606_p0069c20║於外，力用充潤於內，譬諸無漏住最後身。今得聞
X31n0606_p0069c21║經，自乘佛乘，兼以運人。文云：我等今者真是聲聞。
X31n0606_p0069c22║以佛道聲令一切聞，內外自他具勝力用，故稱藥
X31n0606_p0069c23║艸喻品（為人）。△二、釋文（當品如來述成）二：初、略述成二：初、雙
X31n0606_p0069c24║述。善哉！
X31n0606_p0070a01║爾時，世尊告摩訶迦葉及諸大弟子：善哉！善哉！迦葉！
X31n0606_p0070a02║善說如來真實功德，誠如所言。
X31n0606_p0070a03║兩稱善哉，雙述意也。一述兩處領實，一述兩處領
X31n0606_p0070a04║權。善說真實等者，辭致曲巧故言善說，皆是佛法
X31n0606_p0070a05║故言真實。真實是述其領實，功德是述其領權。誠
X31n0606_p0070a06║如所言者，印定之旨也。玅樂云：兩處者，謂方便、火
X31n0606_p0070a07║宅，即法、譬二周也。△二領所不及。
X31n0606_p0070a08║如來復有無量無邊阿僧祇功德，汝等若於無量億
X31n0606_p0070a09║劫說不能盡。
X31n0606_p0070a10║二乘齊教，止領二乘得益，不道人天（退不及）及藏通
X31n0606_p0070a11║別菩薩（進不及）得益，是為領所不及也。△二、廣述成
X31n0606_p0070a12║二：初、長行，二、偈頌。初文又二：初、法說二：初、舉法王
X31n0606_p0070a13║不虗。
X31n0606_p0070a14║迦葉當知，如來是諸法之王，若有所說，皆不虗也。
X31n0606_p0070a15║佛法雖多不出權實，權實之外更無別法，而向言
X31n0606_p0070a16║無量者，此意難信，故舉法王發言誠諦以勸信也。
X31n0606_p0070a17║又為大雲譬作本也。△二、述開三顯一二：初、約教
X31n0606_p0070a18║明開權顯實二：初、約教述開權。
X31n0606_p0070a19║於一切法，以智方便，而演說之。
X31n0606_p0070a20║一切法者，謂七方便法也。此法雖多，以方便波羅
X31n0606_p0070a21║蜜，隨其類音說之，無不逗會。為人天說戒善，為二
X31n0606_p0070a22║乘說諦緣，為三藏（菩薩）說事度，為通教說無生，為別
X31n0606_p0070a23║教說次第開如來藏。是名述其領開三也。△二、約
X31n0606_p0070a24║教述顯實。
X31n0606_p0070b01║其所說法，皆悉到於一切智地。
X31n0606_p0070b02║地者，實相究竟非二。其性廣愽，故名為切；寂而常
X31n0606_p0070b03║照，故名為智；無住之本，立一切法，故名為地。玅樂
X31n0606_p0070b04║云：究竟等者，此明諸權皆歸實相，是故三教教智
X31n0606_p0070b05║未會，不名為一。智所依地，能生諸智，故名智地也。
X31n0606_p0070b06║△二、約智明開權顯實二：初、約智述開權。
X31n0606_p0070b07║如來觀知一切諸法之所歸趣，亦知一切眾生深心
X31n0606_p0070b08║所行，通達無礙。
X31n0606_p0070b09║觀一切歸趣是權智能照權，知所歸趣是能識藥，
X31n0606_p0070b10║知深心所行是能知病，俱是權法。權法各有所趣，
X31n0606_p0070b11║戒善等近趣人天，若作遠緣低頭舉手遠趣佛果，
X31n0606_p0070b12║念處道品等近趣涅槃，若作福德莊嚴汝等所行
X31n0606_p0070b13║是菩薩道遠趣寶所，乃至六度通別等法近遠歸
X31n0606_p0070b14║趣途轍不同可解。深心所行有二種：若深心著於
X31n0606_p0070b15║依正者，起深重十惡障人天乘；若著所執法者，起
X31n0606_p0070b16║四倒、三道、六蔽、四住、五住障四聖乘。當知深心病
X31n0606_p0070b17║相不同，如來以權智照之通達無礙也。△二、約智
X31n0606_p0070b18║述顯實。
X31n0606_p0070b19║又於諸法，究盡明了，示諸眾生，一切智慧。
X31n0606_p0070b20║諸法明了者，實智所照也。一切權法無不入實，故
X31n0606_p0070b21║言究盡。佛眼所見，實智所知，故言明了。若此智照，
X31n0606_p0070b22║種別不同，權智照也。一智徧照一切藥、一切病，實
X31n0606_p0070b23║智照也。又上權智文言通達無礙者，是約權論實。
X31n0606_p0070b24║今實智文言又於諸法者，是約實論權。二文互現，
X31n0606_p0070c01║正明實是權實，權是實權。當知究竟非權非實，非
X31n0606_p0070c02║差不差。以智方便，權有差別，悉到智地，則無差別
X31n0606_p0070c03║也。△二、譬說二：初、正明二：初、開譬二：初、有差別譬。
X31n0606_p0070c04║譬述權教智六：初、土地譬。
X31n0606_p0070c05║迦葉！譬如三千大千世界山川、谿谷、土地。
X31n0606_p0070c06║大千世界譬眾生世間，山川谿谷譬五陰世間；世
X31n0606_p0070c07║界無別法為土地所成，眾生無別法為五陰所成；
X31n0606_p0070c08║土地既通譬識陰，則山川谿谷譬餘四陰。○要解
X31n0606_p0070c09║云：大千同為一地，而有山川谿谷之高下，譬一真
X31n0606_p0070c10║境而有三界諸趣之別也。△二、卉木譬
X31n0606_p0070c11║所生卉木叢林及諸藥艸，種類若干，名色各異。
X31n0606_p0070c12║卉艸都名，木樹總稱，眾艸成叢，眾樹成林，治病力
X31n0606_p0070c13║用，勝稱為藥。如善法皆能治惡，而無漏善治惑義
X31n0606_p0070c14║勝，故譬藥艸。樹林枝幹，蔭廣用大，喻二菩薩。五乘
X31n0606_p0070c15║七善，因果不一，故言若干。如是種類，各有稱謂，各
X31n0606_p0070c16║有體相，即是名色，故言各異。△三密雲譬。
X31n0606_p0070c17║密雲彌布，徧覆三千，大千世界。
X31n0606_p0070c18║密雲者，譬佛三密也。雲有形色，譬佛應世，即身密。
X31n0606_p0070c19║雲能覆蔭，譬佛慈悲，即意密。下文雷聲遠震，譬佛
X31n0606_p0070c20║說教，即口密。以慈悲熏，應身說法，徧十法界，故言
X31n0606_p0070c21║彌布。△四、注雨譬
X31n0606_p0070c22║一時等澍。
X31n0606_p0070c23║譬佛用口密八音四辯，宣注法雨，利潤眾生。△五、
X31n0606_p0070c24║受潤譬。
X31n0606_p0071a01║其澤普洽，卉木叢林，及諸藥艸，小根小莖，小枝小葉，
X31n0606_p0071a02║中根中莖，中枝中葉，大根大莖，大枝大葉。
X31n0606_p0071a03║法雨普潤七種眾生心地所有習因種子，即生聞
X31n0606_p0071a04║慧名為普洽。根莖枝葉者，信為根戒為莖，定為枝
X31n0606_p0071a05║慧為葉，次第相資故譬此四也。小根莖等即人天
X31n0606_p0071a06║信戒，中根莖等即二乘信戒定慧，大根莖等即菩
X31n0606_p0071a07║薩信戒定慧也。△六、增長譬。
X31n0606_p0071a08║諸樹大小，隨上中下，各有所受。一雲所雨，稱其種性，
X31n0606_p0071a09║而得生長，華果敷實。
X31n0606_p0071a10║此明艸木隨分受潤，七種眾生習報兩因，善法既
X31n0606_p0071a11║蒙法雨，習報兩果各得增長。稱其種性者，明施權
X31n0606_p0071a12║稱機，小者不過分，大者不減少，即是七種習報兩
X31n0606_p0071a13║因也。華果敷實者，即是七種習報二果也。△二、無
X31n0606_p0071a14║差別譬，譬述實教智三：初、一地所生譬。
X31n0606_p0071a15║雖一地所生。
X31n0606_p0071a16║道前心地所生，終因道後智地。△二一雲所雨譬。
X31n0606_p0071a17║一雨所潤。
X31n0606_p0071a18║一音所宣一乘法門，開發五種善根，終是一音平
X31n0606_p0071a19║等之教。△三、三艸二木譬
X31n0606_p0071a20║而諸艸木，各有差別。
X31n0606_p0071a21║三艸二木稟益，不自覺知五種善根蒙佛法雨隨
X31n0606_p0071a22║分增長，而不自知五種之因皆依一佛性，亦不自
X31n0606_p0071a23║知五乘之教皆是大乘，亦不自知同歸佛慧，唯有
X31n0606_p0071a24║如來乃能知之。△二、合譬二：初、合差別譬二：初、正
X31n0606_p0071b01║合六：初、合密雲。
X31n0606_p0071b02║迦葉！當知如來亦復如是，出現於世如大雲起，以大
X31n0606_p0071b03║音聲普徧世界天、人、阿修羅，如彼大雲徧覆三千大
X31n0606_p0071b04║千國土。
X31n0606_p0071b05║先舉佛身密合雲有形，出現於世正合應身出世，
X31n0606_p0071b06║如大雲起即舉譬帖合，明如來大慈現身覆育一
X31n0606_p0071b07║切也。以大音聲者，即是舉佛口密合雲有聲也。天
X31n0606_p0071b08║人阿修羅者，別舉三善道稟口密之益，即是三乘
X31n0606_p0071b09║根性別稟聲益也。如彼大雲，即是舉譬帖合雲有
X31n0606_p0071b10║聲也。徧覆大千者，通舉一切皆是佛子，俱蒙口密
X31n0606_p0071b11║之益也。△二、合注雨二：初、標章門六：初、首唱十號。
X31n0606_p0071b12║於大眾中而唱是言：我是如來、應供、正徧知、明行足、
X31n0606_p0071b13║善逝、世間解、無上士、調御丈夫、天人師、佛、世尊。
X31n0606_p0071b14║△二唱四弘誓
X31n0606_p0071b15║未度者令度，未解者令解，未安者令安，未涅槃者令
X31n0606_p0071b16║得涅槃。
X31n0606_p0071b17║別行玄云：弘誓本成慈悲，慈悲既緣苦樂，弘誓亦
X31n0606_p0071b18║約四諦。若見苦諦，逼迫楚毒，緣此起誓，故云未度
X31n0606_p0071b19║令度。若見集諦，顛倒流轉，生死浩然，而無涯畔，甚
X31n0606_p0071b20║可哀傷，約此起誓，故云未解令解。清淨之道，眾生
X31n0606_p0071b21║不識，行此道者，能出生死，至安樂地，欲示眾生立
X31n0606_p0071b22║於此道，故云未安令安。滅煩惱處，名為涅槃，子果
X31n0606_p0071b23║縛斷，獲二涅槃，約此起誓，故云未得令得。△三唱
X31n0606_p0071b24║三達知。
X31n0606_p0071c01║今世後世，如實知之。
X31n0606_p0071c02║箋難云：宿命達過去，天眼達未來，漏盡達現生，此
X31n0606_p0071c03║即三達，亦曰三明。△四、一心三智
X31n0606_p0071c04║我是一切知者。
X31n0606_p0071c05║一切知者，即具足三智也。△五唱具五眼
X31n0606_p0071c06║一切見者。
X31n0606_p0071c07║一切見者，具足五眼也。△六、三業智俱。
X31n0606_p0071c08║知道者，開道者，說道者。
X31n0606_p0071c09║知道謂意不護，開道謂身不護，說道謂口不護。如
X31n0606_p0071c10║來三業常與智俱，則無有失，故不須護，名三不護。
X31n0606_p0071c11║△二、勸聽受。
X31n0606_p0071c12║汝等天、人、阿修羅眾皆應到此，為聽法故。
X31n0606_p0071c13║從多為論，勸三善道，宜應往聽法也。△三合土地
X31n0606_p0071c14║爾時，無數千萬億種眾生來至佛所而聽法。
X31n0606_p0071c15║攬果報而有眾生，如依山川（即是土地）得有世界百千
X31n0606_p0071c16║萬億者，即是十法界眾生也。今正語七方便眾生
X31n0606_p0071c17║差別耳。△四合卉木
X31n0606_p0071c18║如來于時，觀是眾生，諸根利鈍，精進懈怠。
X31n0606_p0071c19║上譬中有卉木差別，大小不同。今合中明根有利
X31n0606_p0071c20║鈍，行有進退，正是習因淺深，與卉木義同。非長出
X31n0606_p0071c21║于時者，若論漸初，即是鹿苑說三乘時；若論中間，
X31n0606_p0071c22║處處得論于時。利鈍者，若總判者，三途因惡果苦，
X31n0606_p0071c23║不能受道，名為鈍；七種方便聞教得益，名為利。若
X31n0606_p0071c24║別判者，人天但受果報，不肯受道，名為鈍；三乘根
X31n0606_p0072a01║性斷惑出界，名為利。又聲聞觀生滅，名為鈍；菩薩
X31n0606_p0072a02║觀不生滅，名為利。通、別、圓三教迭論利鈍，可知。精
X31n0606_p0072a03║進懈怠者，三途放逸，名為怠；人天持戒善，名為進。
X31n0606_p0072a04║人天不厭苦，為怠；二乘怖畏無常，為進。二乘貪證，
X31n0606_p0072a05║不求作佛，為怠；菩薩志求佛道，為進。△五合受潤。
X31n0606_p0072a06║隨其所堪而為說法，種種無量，皆令歡喜，快得善利。
X31n0606_p0072a07║隨其所堪，即是稱會機宜，無增減之失。歡喜得善
X31n0606_p0072a08║利，即是各蒙法潤受益。△六合增長。
X31n0606_p0072a09║是諸眾生聞是法已，現世安穩，後生善處，以道受樂，
X31n0606_p0072a10║亦得聞法；既聞法已，離諸障礙，於諸法中任力所能，
X31n0606_p0072a11║漸得入道。
X31n0606_p0072a12║現世安穩，後生善處者，即是報因感，報果合。華敷
X31n0606_p0072a13║增長，亦得聞法。乃至入道者，即是習因牽，習果合。
X31n0606_p0072a14║佛如大雲，普覆一切三途，亦得沾潤增長。如說般
X31n0606_p0072a15║若方等，亦明地獄得益。若火滅湯冷，即是現世安
X31n0606_p0072a16║穩。或生天上人中，即是後生善處。於天人中修道，
X31n0606_p0072a17║即是以道受樂。若人天聞法持戒，福德扶身，即是
X31n0606_p0072a18║現世安穩。或天還生天，人還生人，或天人互生，即
X31n0606_p0072a19║是後生善處。生能悟解，即是以道受樂。二乘聞法，
X31n0606_p0072a20║得有餘涅槃，是現世安穩。生方便土，是後生善處。
X31n0606_p0072a21║於彼聞經，是以道受樂。若生身菩薩，聞盧舍那佛
X31n0606_p0072a22║說法，得無生忍，即是現世安穩。生實報土，是後生
X31n0606_p0072a23║善處。以道受樂，離諸障礙者，即是現世安穩。任力
X31n0606_p0072a24║入道，即後世以道受樂也。△二帖合
X31n0606_p0072b01║如彼大雲雨於一切卉木叢林及諸藥艸，如其種性
X31n0606_p0072b02║具足蒙潤各得生長。
X31n0606_p0072b03║大雲帖，合第一形聲兩益。雨於一切帖，合第二六
X31n0606_p0072b04║章法門。卉木叢林帖，合第四受化眾生，利鈍怠進，
X31n0606_p0072b05║習因深淺，如其種性。具足蒙潤帖，合第五受潤得
X31n0606_p0072b06║益。各得生長帖，合第六現世安穩增長。△二、合無
X31n0606_p0072b07║差別二：初、合一地一雨。
X31n0606_p0072b08║如來說法一相一味，所謂解脫相、離相、滅相，究竟至
X31n0606_p0072b09║於一切種智。
X31n0606_p0072b10║一相者，眾生之心同一真如相，是一地也。一味者，
X31n0606_p0072b11║一乘之法同詮一理，是一雨也。昔於一實相方便
X31n0606_p0072b12║開為七相，於一乘法分別說有七教，佛知究竟終
X31n0606_p0072b13║歸一相一味也。所謂下。雙釋一相一味。眾生心性
X31n0606_p0072b14║即是性德、解脫、遠離、寂滅三種之相。所謂解脫相
X31n0606_p0072b15║者，無生死相；離相者，無涅槃相；滅相者，無相亦無
X31n0606_p0072b16║相，唯有實相，故名一相。此一相中三相也。如來一
X31n0606_p0072b17║音說此三相，即是一味中三味。此三相則以為境
X31n0606_p0072b18║界緣生中道之行，終則得為一切智果，故言究竟
X31n0606_p0072b19║至一切種智也。又轉釋一相即無住本，立一切法
X31n0606_p0072b20║無住；無相即無差別，立一切法即有差別。差別如
X31n0606_p0072b21║卉木，無差別如一地。一味即是實教，純一無雜，例
X31n0606_p0072b22║一相可解。△二、差別意，合上艸木差別五：初、眾生
X31n0606_p0072b23║不知。
X31n0606_p0072b24║其有眾生聞如來法，若持、讀誦、如說修行，所得功德
X31n0606_p0072c01║不自覺知。
X31n0606_p0072c02║其有眾生者，舉不知之人法，謂聞一音之法。若持
X31n0606_p0072c03║說者，正明不知持說不同修行亦異，人天作戒善
X31n0606_p0072c04║之解，三乘作諦緣度解，解既不同即是差別。所得
X31n0606_p0072c05║不知者，明五人雖各稟教，不知佛是一味無差別
X31n0606_p0072c06║教，是不識實，亦不知七種方便差別之教，而各執
X31n0606_p0072c07║已解為實，是不知權，故云不自覺知也。△二、如來
X31n0606_p0072c08║能知四：初、約四法知。
X31n0606_p0072c09║所以者何？唯有如來知此眾生種相體性。
X31n0606_p0072c10║種者，三道是三德種。淨名云：一切煩惱之儔為如
X31n0606_p0072c11║來種。此明由煩惱道即有般若。又云：五無間皆生
X31n0606_p0072c12║解脫相。此由不善即有善法解脫也。一切眾生即
X31n0606_p0072c13║涅槃相不可復滅，此即生死為法身也。此就相對
X31n0606_p0072c14║論種。若就類論種，一切低頭舉手悉是解脫種，一
X31n0606_p0072c15║切世智三乘解心即般若種，夫有心者皆當作佛
X31n0606_p0072c16║即法身種。諸種差別，差即無差，無差即差。如來能
X31n0606_p0072c17║知相體性，約十界十如中釋。若論差別即十界相，
X31n0606_p0072c18║若論無差即一佛界相，差即無差，無差即差。如來
X31n0606_p0072c19║亦能知體性，例然可解。△二、約三法知三：初、明三
X31n0606_p0072c20║慧境。
X31n0606_p0072c21║念何事？思何事？修何事？
X31n0606_p0072c22║三法即是聞思修三慧也。事是三慧之境，即所聞
X31n0606_p0072c23║所思所修，如向教下所詮種相體性之法也。皆言
X31n0606_p0072c24║何者，指所取境，隨教則有思修不同。△二、明三慧
X31n0606_p0073a01║體。
X31n0606_p0073a02║云何念？云何思？云何修？
X31n0606_p0073a03║云何念者？念是記錄所聞之法，正是念慧之體也。
X31n0606_p0073a04║△三、三慧因緣。
X31n0606_p0073a05║以何法念？以何法思？以何法修？
X31n0606_p0073a06║此是三慧，取境聞法，是其因緣。如此三乘三慧，昔
X31n0606_p0073a07║謂境體因緣有異，即是差別。若入圓玅三慧，即無
X31n0606_p0073a08║差別。此差無差，如來能知。△三、約二法知。
X31n0606_p0073a09║以何法得何法？
X31n0606_p0073a10║以何法即是因？得何法即是果？五乘之因各得其
X31n0606_p0073a11║果，即是差別。眾生諸佛一如無二，即無差別。差無
X31n0606_p0073a12║差，如來能知；差即無差，無差即差，如來亦能知。△
X31n0606_p0073a13║四、約一法知。
X31n0606_p0073a14║眾生住於種種之地，唯有如來如實見之，明了無礙。
X31n0606_p0073a15║七方便住七位，故言種種之地，此即差別。如來用
X31n0606_p0073a16║如實佛眼見之，如眾流入海，失於本味，則無差別。
X31n0606_p0073a17║隨他意語，以智方便而演說之，則如來能知差別。
X31n0606_p0073a18║其所說法，皆悉到於一切智地，則如來能知無差
X31n0606_p0073a19║別也。△三帖合不知
X31n0606_p0073a20║如彼卉木叢林諸藥艸等，而不自知上中下性。
X31n0606_p0073a21║喻彼七方便，人各不自知。以其不知，所以顯於如
X31n0606_p0073a22║來唯能知耳。△四、牒前釋能知。
X31n0606_p0073a23║如來知是一相一味之法，所謂解脫相、離相、滅相、究
X31n0606_p0073a24║竟涅槃常寂滅相，終歸於空。
X31n0606_p0073b01║一相一味如前已釋。相味解脫離滅等為緣分別，
X31n0606_p0073b02║即是一中無量。究竟涅槃終歸於空，即是無量中
X31n0606_p0073b03║一。此是牒前重釋無差別也。何者？一相一味解脫
X31n0606_p0073b04║離滅，若是二乘法體，猶是差別言宣。今作大乘究
X31n0606_p0073b05║竟涅槃終歸於空，即通無差別。究竟涅槃結上諸
X31n0606_p0073b06║句，皆非二乘有餘無餘，乃是究竟涅槃也。常寂滅
X31n0606_p0073b07║相結上諸句，非是小乘寂滅，乃是常住寂滅。上文
X31n0606_p0073b08║云諸法從來常自寂滅相，即此義也。終歸於空者，
X31n0606_p0073b09║非是灰斷之空，乃是中道第一義空也。△五、釋其
X31n0606_p0073b10║眾疑。
X31n0606_p0073b11║佛知是已，觀眾生心欲而將護之，是故不即為說一
X31n0606_p0073b12║切種智。
X31n0606_p0073b13║此釋物疑。佛昔既知始末皆一，何不鹿苑即為說
X31n0606_p0073b14║實？釋云：觀眾生心，欲隨三悉檀而將護之，恐其誹
X31n0606_p0073b15║謗，故不即說也。△二、復宗稱歎，亦名結歎二：初、述
X31n0606_p0073b16║歎。
X31n0606_p0073b17║汝等迦葉甚為希有，能知如來隨宜說法，能信能受。
X31n0606_p0073b18║復宗稱述，欲釋疑也。疑者聞佛無量功德，謂四弟
X31n0606_p0073b19║子，齊教領解，何必是實？故佛稱述，雖未及佛地，齊
X31n0606_p0073b20║教不虗也。亦是引發下根，令同得悟。先歎希有者，
X31n0606_p0073b21║凡夫有反復，聞能得益；菩薩是己事，解不多奇。無
X31n0606_p0073b22║為正位，能捨證入實，甚為希有。能知隨喜說法者，
X31n0606_p0073b23║述其能領開三。次言能信能受者，即述其領顯一。
X31n0606_p0073b24║△二、釋歎。
X31n0606_p0073c01║所以者何？諸佛世尊隨宜說法，難解難知。
X31n0606_p0073c02║此明佛於一道說三深玄難解，而汝能信受，故歎
X31n0606_p0073c03║希有也。△二、偈頌二：初、頌法說二：初、頌法王不虗。
X31n0606_p0073c04║爾時，世尊欲重宣此義，而說偈言：
X31n0606_p0073c05║破有法王，出現世間。
X31n0606_p0073c06║二十五王三昧破二十五有，如來已破此有為法
X31n0606_p0073c07║中王，故云破有法王，即對治意也。△二、頌開三顯
X31n0606_p0073c08║一二：初、頌二教二：初、頌權教。
X31n0606_p0073c09║隨眾生欲，種種說法。
X31n0606_p0073c10║隨其樂欲，方便說三，即世界意。△二、頌實教。
X31n0606_p0073c11║如來尊重，智慧深遠，久默斯要，不務速說。
X31n0606_p0073c12║不輕所說，故云尊重。深鑑小機，知其未堪，是故四
X31n0606_p0073c13║十餘年默而不說。今大機既發，方為說也。△二、頌
X31n0606_p0073c14║二智二：初、頌釋權智。
X31n0606_p0073c15║有智若聞則能信解，無智疑悔則為永失。
X31n0606_p0073c16║問：既云有智，若聞此必屬機，云何屬佛權智？答：若
X31n0606_p0073c17║非有智人說，云何能令有智人信？故屬佛也。是為
X31n0606_p0073c18║人意。已上三悉檀，是頌上以智方便而演說之。△
X31n0606_p0073c19║二、頌釋實智。
X31n0606_p0073c20║是故，迦葉！隨力為說，以種種緣令得正見。
X31n0606_p0073c21║此頌上到一切智地，隨種種緣說種種教，悉為令
X31n0606_p0073c22║得大乘正見，自此之前皆名邪見，即第一義悉檀
X31n0606_p0073c23║意也。△二、頌譬說二：初、頌開譬二：初、頌差別六：初、
X31n0606_p0073c24║頌密雲。
X31n0606_p0074a01║迦葉當知，譬如大雲起於世間，徧覆一切，慧雲含潤，
X31n0606_p0074a02║電光晃曜，雷聲遠震，令眾悅豫，日光掩蔽，地上清涼，
X31n0606_p0074a03║靉靆垂布，如可承攬。
X31n0606_p0074a04║雲譬應身，應身隨智慧行，故云慧雲。能具十二部
X31n0606_p0074a05║經之法，故言含潤。若應身不說法，如須扇多多寶
X31n0606_p0074a06║者，此雲不含潤也。身放大光如電曜，口震四辯如
X31n0606_p0074a07║雷聲，聞法歡喜，故言悅豫。九十五種邪光不現，故
X31n0606_p0074a08║言掩蔽。除九十八種見思熱惱，如地上清涼。應身
X31n0606_p0074a09║降世，似同三有，有心往取，實不可得，故云如可承
X31n0606_p0074a10║攬。△二頌注雨。
X31n0606_p0074a11║其雨普等，四方俱下，流澍無量，率土充洽。
X31n0606_p0074a12║八音四辯，宣注法雨，一時俱聞，故曰四方俱下。凡
X31n0606_p0074a13║有心者，皆蒙利潤，故言率土充洽。此則成上又成
X31n0606_p0074a14║下。山川，譬也。△三頌土地。
X31n0606_p0074a15║山川險谷
X31n0606_p0074a16║頌上土地，即是七方便。眾生五陰，今蒙法雨，身口
X31n0606_p0074a17║柔輭，如地得澤也。△四頌卉木。
X31n0606_p0074a18║幽邃所生，卉木藥艸。
X31n0606_p0074a19║幽邃所生者，頌上眾生習因差別譬。眾生久遠所
X31n0606_p0074a20║植習因，隱在陰界入內，故言幽邃。今蒙法雨悉得
X31n0606_p0074a21║開發，故言所生。△五頌受潤。
X31n0606_p0074a22║大小諸樹，百穀苗稼，甘蔗蒲萄，雨之所潤，無不豐足。
X31n0606_p0074a23║乾地普洽，藥木並茂。其雲所出，一味之水，艸木叢林，
X31n0606_p0074a24║隨分受潤。
X31n0606_p0074b01║百穀，語通取五穀，譬五乘能生百善也。甘蔗、蒲桃，
X31n0606_p0074b02║譬定慧。乾地普洽，譬未信者令信也。餘譬如文。△
X31n0606_p0074b03║六頌增長。
X31n0606_p0074b04║一切諸樹，上中下等，稱其大小，各得生長。根莖枝葉，
X31n0606_p0074b05║華果光色，一雨所及，皆得鮮澤。
X31n0606_p0074b06║△二、頌無差二：初、正頌無差。
X31n0606_p0074b07║如其體相，性分大小，所潤是一。
X31n0606_p0074b08║初二句頌所生所潤，次一句頌能潤，則是頌無差
X31n0606_p0074b09║別。△二頌差別不知。
X31n0606_p0074b10║而各滋茂。
X31n0606_p0074b11║△二、頌合譬二：初、頌合差別六：初、頌合密雲二：初、
X31n0606_p0074b12║正合。
X31n0606_p0074b13║佛亦如是，出現於世。
X31n0606_p0074b14║△二帖合
X31n0606_p0074b15║譬如大雲，普覆一切。
X31n0606_p0074b16║△二、頌合注雨二：初、標章門二：初、頌十號。
X31n0606_p0074b17║既出於世，為諸眾生，分別演說，諸法之實。大聖世尊，
X31n0606_p0074b18║於諸天人，一切眾中，而宣是言：我為如來，兩足之尊，
X31n0606_p0074b19║出於世間，猶如大雲。
X31n0606_p0074b20║此頌十號，文略義含。出世，即無上士及佛。為說，即
X31n0606_p0074b21║正徧知、明行足。世尊，即第十號。於天人中，即調御
X31n0606_p0074b22║丈夫及天人師。如來，即第一號。來善去善，兼於善
X31n0606_p0074b23║逝。出於世間，即世間解。△二頌四弘。
X31n0606_p0074b24║充潤一切，枯槁眾生，皆令離苦，得安穩樂。世間之樂，
X31n0606_p0074c01║及涅槃樂。
X31n0606_p0074c02║充潤一切，即眾生誓願度。皆令離苦，皆令離於因
X31n0606_p0074c03║果之苦，即煩惱誓願斷。得安穩樂，即法門誓願學。
X31n0606_p0074c04║及涅槃樂，即佛道誓願成。五乘咸有世間樂，皆令
X31n0606_p0074c05║得涅槃第一之樂也。△二、勸聽受。
X31n0606_p0074c06║諸天人眾，一心善聽，皆應到此，覲無上尊。我為世尊，
X31n0606_p0074c07║無能及者，安穩眾生，故現於世。為大眾說，甘露淨法，
X31n0606_p0074c08║其法一味，解脫涅槃。以一玅音，演暢斯義，常為大乘，
X31n0606_p0074c09║而作因緣。
X31n0606_p0074c10║勸聽受中文二：初二行，先歎佛，次為大下歎其說。
X31n0606_p0074c11║能說人尊故所說法玅，甘露是藥，今聞玅法慧命
X31n0606_p0074c12║不夭，故云甘露。淨法七善無不皆歸一乘（一味），故勸
X31n0606_p0074c13║聽受。△三頌合山川。
X31n0606_p0074c14║我觀一切，普皆平等，無有彼此，愛憎之心。我無貪著，
X31n0606_p0074c15║亦無限礙，恒為一切，平等說法。
X31n0606_p0074c16║山川譬七種五陰，眾生如雨注，不擇谿谷，佛平等
X31n0606_p0074c17║說，故無彼此。有機為此，無機為彼，植善為愛，造惡
X31n0606_p0074c18║為憎，不於佛機愛，餘機者憎，故無貪著限礙也。
X31n0606_p0074c19║如為一人，眾多亦然，常演說法，曾無他事，去來坐立，
X31n0606_p0074c20║終不疲厭，充足世間，如雨普潤。
X31n0606_p0074c21║佛事為自，魔事為他。應初為來，應後為去。入實為
X31n0606_p0074c22║坐，出權為立。佛觀眾生如此平等，即是等雨山川
X31n0606_p0074c23║之意。此頌上無數億眾生也。△四頌合卉木。
X31n0606_p0074c24║貴賤上下，持戒毀戒，威儀具足，及不具足，正見邪見，
X31n0606_p0075a01║利根鈍根，等雨法雨，而無懈倦。
X31n0606_p0075a02║貴賤約位，持毀約行，利鈍約習。貴賤至利鈍，亦須
X31n0606_p0075a03║具歷五乘七善，展轉說之也。△五、頌合受潤三：初、
X31n0606_p0075a04║總明受潤。
X31n0606_p0075a05║一切眾生，聞我法者，隨力所受，住於諸地。
X31n0606_p0075a06║△二、別明受潤五：初、小艸人天。
X31n0606_p0075a07║或處人天，轉輪聖王，釋梵諸王，是小藥艸。
X31n0606_p0075a08║人天俱未斷，惑合為小艸。△二、中艸二乘。
X31n0606_p0075a09║知無漏法，能得涅槃。起六神通，及得三明。獨處山林，
X31n0606_p0075a10║常行禪定。得緣覺證，是中藥艸。
X31n0606_p0075a11║二乘俱有智，斷合為中艸，六通三明釋，見譬品。△
X31n0606_p0075a12║三、上艸三藏菩薩。
X31n0606_p0075a13║求世尊處，我當作佛，行精進定，是上藥艸。
X31n0606_p0075a14║六度菩薩志求作佛，化他勝二乘，故獨為上艸。△
X31n0606_p0075a15║四、小樹通教菩薩。
X31n0606_p0075a16║又，諸佛子！專心佛道，常行慈悲，自知作佛決定無疑，
X31n0606_p0075a17║是名：小樹。
X31n0606_p0075a18║通教菩薩已斷通惑，誓扶餘習，涉有化他，望下為
X31n0606_p0075a19║優，比上為劣，故名小樹。△五、大樹別教菩薩。
X31n0606_p0075a20║安住神通轉不退輪，度無量億百千眾生，如是菩薩
X31n0606_p0075a21║名為大樹。
X31n0606_p0075a22║別教菩薩自行化他，高廣為勝，故名大樹。玅樂云：
X31n0606_p0075a23║大樹中既云轉不退輪，別人初地能轉法輪，是念
X31n0606_p0075a24║不退也。藏、通至果方轉法輪，豈得名為如是菩薩？
X31n0606_p0075b01║故知在別。△三、結所潤能潤二：初、帖釋所潤。
X31n0606_p0075b02║佛平等說如一味雨，隨眾生性所受不同，如彼艸木
X31n0606_p0075b03║所稟各異。
X31n0606_p0075b04║△二明能潤。
X31n0606_p0075b05║佛以此喻方便開示，種種言辭演說一法，於佛智慧
X31n0606_p0075b06║如海一滴。
X31n0606_p0075b07║能潤佛智多故。如海，如上所潤七種眾生，為少如
X31n0606_p0075b08║海一滴也。△六、頌合增長二：初、總頌增長二：初、正
X31n0606_p0075b09║頌增長。
X31n0606_p0075b10║我雨法雨，充滿世間，一味之法，隨力修行。
X31n0606_p0075b11║世間者，十法界、三十種世間也。法本一味，修之不
X31n0606_p0075b12║同，故云隨力修行。△二、舉譬疊釋。
X31n0606_p0075b13║如彼叢林，藥艸諸樹，隨其大小，漸增茂好。
X31n0606_p0075b14║△二、別頌增長四：初、明人天增長。
X31n0606_p0075b15║諸佛之法，常以一味，令諸世間，普得具足，漸次修行，
X31n0606_p0075b16║皆得道果。
X31n0606_p0075b17║普得具足，是頌現世安穩。漸次修行，是頌後世以
X31n0606_p0075b18║道受樂。△二、明二乘增長。
X31n0606_p0075b19║聲聞、緣覺處於山林，住最後身聞法得果，是名藥艸
X31n0606_p0075b20║各得增長。
X31n0606_p0075b21║住最後身有二解：一云二乘此身若不值佛，此身
X31n0606_p0075b22║未必無後，由見佛故成最後身，即是增長義。二云
X31n0606_p0075b23║二乘得有餘涅槃住最後身，蒙佛五味調熟乃至
X31n0606_p0075b24║法華，聞大乘教得入一實，方名增長義。△三、明通
X31n0606_p0075c01║教菩薩。
X31n0606_p0075c02║若諸菩薩智慧堅固，了達三界求最上乘，是名小樹
X31n0606_p0075c03║而得增長。
X31n0606_p0075c04║堅固是體法之智，了達三界是斷惑盡。△四、明別
X31n0606_p0075c05║教菩薩。
X31n0606_p0075c06║復有住禪，得神通力，聞諸法空，心大歡喜，放無數光，
X31n0606_p0075c07║度諸眾生，是名大樹，而得增長。
X31n0606_p0075c08║聞諸法空，十住修空也。放光度生，十行修假也。△
X31n0606_p0075c09║二、頌合無差二：初、頌無差之差。
X31n0606_p0075c10║如是，迦葉，佛所說法，譬如大雲以一味雨潤於人華，
X31n0606_p0075c11║各得成實。
X31n0606_p0075c12║大雲一味，頌上無差別。人華成實，頌上差別也。以
X31n0606_p0075c13║華喻人，故云人華，從因為喻耳。△二頌差之無差。
X31n0606_p0075c14║迦葉當知，以諸因緣種種譬喻開示佛道，是我方便，
X31n0606_p0075c15║諸佛亦然。今為汝等說最實事，諸聲聞眾皆非滅度，
X31n0606_p0075c16║汝等所行是菩薩道，漸漸修學悉當成佛。
X31n0606_p0075c17║以諸因緣下，即是明權，權即差別，合上所生也。今
X31n0606_p0075c18║為汝等說最實事，即是顯實，實即無差別，合上一
X31n0606_p0075c19║地也。非滅度者，未度變易生死也。獨言二乘者，為
X31n0606_p0075c20║其保證真空，執小之心強也。人天不計果為涅槃，
X31n0606_p0075c21║菩薩不於中間取證，故但言二乘耳。汝等所行是
X31n0606_p0075c22║菩薩道者，菩薩行道亦須斷通惑，今二乘已斷此
X31n0606_p0075c23║惑盡，即是菩薩道，道即因也。蓋言二乘智斷既是
X31n0606_p0075c24║菩薩之因，二乘豈宜執此智斷為果？故斥言是菩
X31n0606_p0076a01║薩道，更令修習破無明惑方得成佛，故云漸漸修
X31n0606_p0076a02║學悉當成佛。△玅樂云：隋朝笈多所譯，名添品法
X31n0606_p0076a03║華者。自餘諸文，全依玅本。彼見正本偈後，更有一
X31n0606_p0076a04║長行偈頌，乃重譯之。添此文後，其所添者，如長行
X31n0606_p0076a05║中先以日月譬用歎佛智，又明五趣中有三乘等。
X31n0606_p0076a06║因與前文已重，故什公不譯。
X31n0606_p0076a07║△四、授記品授與決二：初、品目。
X31n0606_p0076a08║玅法蓮華經授記品第六（正經云授聲聞決品）
X31n0606_p0076a09║梵和伽羅，此云授記，亦云受記、受決、受莂。授是與
X31n0606_p0076a10║義，受是得義，記是記事，決是決定，莂是了莂。四大
X31n0606_p0076a11║弟子聞法譬二周，開三顯一，具足領解。如來述成，
X31n0606_p0076a12║雖自知作佛，而時事未審。若蒙佛誠言，授其當果，
X31n0606_p0076a13║劫國決定，近遠了莂，則大歡喜。今從佛授與得名，
X31n0606_p0076a14║故言授記品。然記有多種。若通記，如法師品初云：
X31n0606_p0076a15║聞法華經一句一偈，乃至一念隨喜者，我皆與授
X31n0606_p0076a16║記，當得阿耨菩提。若別記，如三周中，法說後記舍
X31n0606_p0076a17║利弗，譬說後記四大弟子，周緣後記五百弟子等。
X31n0606_p0076a18║若正因記，如常不輕云：我不敢輕於汝等，汝等皆
X31n0606_p0076a19║當作佛。若緣因記，如法師品：以華香等十種供養，
X31n0606_p0076a20║當知此人是大菩薩，成就阿耨菩提。若了因記，如
X31n0606_p0076a21║三周授三根人。若正因記則廣，若緣了記則狹。或
X31n0606_p0076a22║遲記如聲聞，或速記如龍女，或佛記如此文，或菩
X31n0606_p0076a23║薩記如不輕品，雖無劫國之定，亦得是記。又懸記，
X31n0606_p0076a24║如化城品：為現在弟子，則曰是諸人等應以是法
X31n0606_p0076b01║漸入佛道；為未來弟子，則曰而於彼土求佛智慧
X31n0606_p0076b02║等。他經但記菩薩，不記二乘；但記善，不記惡；但記
X31n0606_p0076b03║男，不記女；但記人天，不記畜。今經皆記也。原諸佛
X31n0606_p0076b04║本為大事因緣故，出現於世，意令眾生開示悟入
X31n0606_p0076b05║佛之知見。今大事已彰，佛已說竟，眾生已入，暢佛
X31n0606_p0076b06║本懷，眾生願滿，法應與記。如父遇子，豈不付財乎？
X31n0606_p0076b07║△二、經文二：初、正與中根授記，二、許與下根說緣。
X31n0606_p0076b08║初文又二：初、授迦葉記二：初、長行六：初、行因。
X31n0606_p0076b09║爾時，世尊說是偈已，告諸大眾唱如是言：我此弟子
X31n0606_p0076b10║摩訶迦葉，於未來世當得奉覲三百萬億諸佛世尊，
X31n0606_p0076b11║供養、恭敬、尊重、讚歎，廣宣諸佛無量大法。
X31n0606_p0076b12║△二得果
X31n0606_p0076b13║於最後身得成為佛，名曰光明如來、應供、正徧知、明
X31n0606_p0076b14║行足、善逝、世間解、無上士、調御丈夫、天人師、佛、世尊。
X31n0606_p0076b15║增治云：最後身者，遠即等覺後心方名最後，近則
X31n0606_p0076b16║且據今記相似位後入初住時也。△三劫國。
X31n0606_p0076b17║國名光德，劫名大莊嚴。
X31n0606_p0076b18║△四壽命。
X31n0606_p0076b19║佛壽十二小劫。
X31n0606_p0076b20║△五正像
X31n0606_p0076b21║正法住世二十小劫，像法亦住二十小劫。
X31n0606_p0076b22║△六國淨。
X31n0606_p0076b23║國界嚴飾，無諸穢惡、瓦礫、荊棘、便利不淨。其土平正，
X31n0606_p0076b24║無有高下、坑坎、堆阜，瑠璃為地，寶樹行列，黃金為繩
X31n0606_p0076c01║以界道側，散諸寶華周徧清淨。其國菩薩無量千億，
X31n0606_p0076c02║諸聲聞眾亦復無數，無有魔事，雖有魔及魔民，皆護
X31n0606_p0076c03║佛法。
X31n0606_p0076c04║魔及魔民護佛法者，寶積經云：阿閦佛剎，波旬魔
X31n0606_p0076c05║王不能障礙菩薩、聲聞，而皆信樂不動佛法，咸自
X31n0606_p0076c06║悔責為魔波旬。今迦葉成佛，亦例彼佛國土也。△
X31n0606_p0076c07║二、偈頌六：初、頌行因。
X31n0606_p0076c08║爾時，世尊欲重宣此義，而說偈言：
X31n0606_p0076c09║告諸比丘：我以佛眼見此迦葉，於未來世過無數劫
X31n0606_p0076c10║當得作佛，而於來世供養奉覲三百萬億諸佛世尊，
X31n0606_p0076c11║為佛智慧淨修梵行，供養最上二足尊已，修習一切
X31n0606_p0076c12║無上之慧。
X31n0606_p0076c13║△二、頌得果。
X31n0606_p0076c14║於最後身，得成為佛。
X31n0606_p0076c15║△三頌國淨。
X31n0606_p0076c16║其土清淨，瑠璃為地，多諸寶樹，行列道側，金繩界道，
X31n0606_p0076c17║見者歡喜。常出好香，散眾名華，種種奇妙，以為莊嚴。
X31n0606_p0076c18║其地平正，無有丘坑。諸菩薩眾，不可稱計，其心調柔，
X31n0606_p0076c19║逮大神通，奉持諸佛，大乘經典。諸聲聞眾，無漏後身，
X31n0606_p0076c20║法王之子，亦不可計，乃以天眼，不能數知。
X31n0606_p0076c21║△四頌壽命。
X31n0606_p0076c22║其佛當壽十二小劫。
X31n0606_p0076c23║△五頌正像。
X31n0606_p0076c24║正法住世二十小劫，像法亦住二十小劫。
X31n0606_p0077a01║△六、總結成。
X31n0606_p0077a02║光明世，其事如是。
X31n0606_p0077a03║△二、授三人記二：初、請記四：初、正請。
X31n0606_p0077a04║爾時大目犍連、須菩提、摩訶迦旃延等，皆悉悚慄一
X31n0606_p0077a05║心合掌，瞻仰尊顏目不暫捨，即共同聲而說偈言：
X31n0606_p0077a06║大雄猛世尊，諸釋之法王，哀愍我等故，而賜佛音聲。
X31n0606_p0077a07║三人記中，各有行因得果，劫國壽命，法住數量，悉
X31n0606_p0077a08║如文。△二、開譬。
X31n0606_p0077a09║若知我深心，見為授記者，如以甘露灑，除熱得清涼。
X31n0606_p0077a10║如從饑國來，忽遇大王膳，心猶懷疑懼，未敢即便食，
X31n0606_p0077a11║若復得王教，然後乃敢食。
X31n0606_p0077a12║△三、合譬
X31n0606_p0077a13║我等亦如是，每惟小乘過，不知當云何，得佛無上慧？
X31n0606_p0077a14║雖聞佛音聲，言我等作佛，心尚懷憂懼，如未敢便食，
X31n0606_p0077a15║若蒙佛授記，爾乃快安樂。
X31n0606_p0077a16║△四、結。
X31n0606_p0077a17║大雄猛世尊，常欲安世間，願賜我等記，如饑須教食。
X31n0606_p0077a18║△二、與記三：初、與須菩提記二：初、長行五：初、行因。
X31n0606_p0077a19║爾時，世尊知諸大弟子心之所念，告諸比丘：是須菩
X31n0606_p0077a20║提，於當來世，奉覲三百萬億那由他佛，供養恭敬，尊
X31n0606_p0077a21║重讚歎，常修梵行，具菩薩道。
X31n0606_p0077a22║△二得果
X31n0606_p0077a23║於最後身得成為佛，號曰名相如來、應供、正徧知、明
X31n0606_p0077a24║行足、善逝、世間解、無上士、調御丈夫、天人師、佛、世尊。
X31n0606_p0077b01║△三劫國。
X31n0606_p0077b02║劫名有寶，國名寶生。其土平正，頗棃為地，寶樹莊嚴，
X31n0606_p0077b03║無諸丘坑、砂礫、荊棘、便利之穢，寶華覆地周徧清淨。
X31n0606_p0077b04║其土人民皆處寶臺、珍妙樓閣，聲聞弟子無量無邊，
X31n0606_p0077b05║算數譬喻所不能知，諸菩薩眾無數千萬億那由他。
X31n0606_p0077b06║△四壽命。
X31n0606_p0077b07║佛壽十二小劫。
X31n0606_p0077b08║△五法住
X31n0606_p0077b09║正法住世二十小劫，像法亦住二十小劫。其佛常處
X31n0606_p0077b10║虗空為眾說法，度脫無量菩薩及聲聞眾。
X31n0606_p0077b11║△二、偈頌六：初、誡誠聽。
X31n0606_p0077b12║爾時，世尊欲重宣此義，而說偈言：
X31n0606_p0077b13║諸比丘眾！今告汝等，皆當一心聽我所說。
X31n0606_p0077b14║△二、頌行因。
X31n0606_p0077b15║我大弟子須菩提者，當得作佛，號曰名相，當供無數
X31n0606_p0077b16║萬億諸佛，隨佛所行漸具大道。
X31n0606_p0077b17║△三、頌得果。
X31n0606_p0077b18║最從身得，三十二相，端正姝妙，猶如寶山。
X31n0606_p0077b19║△四、頌國淨。
X31n0606_p0077b20║其佛國土，嚴淨第一，眾生見者，無不愛樂，佛於其中，
X31n0606_p0077b21║度無量眾。其佛法中，多諸菩薩，皆悉利根，轉不退輪，
X31n0606_p0077b22║彼國常以，菩薩莊嚴。諸聲聞眾，不可稱數，皆得三明，
X31n0606_p0077b23║具六神通，住八解脫，有大威德。其佛說法，現於無量，
X31n0606_p0077b24║神通變化，不可思議。諸天人民，數如恒沙，皆共合掌，
X31n0606_p0077c01║聽受佛語。
X31n0606_p0077c02║八解脫，即八背捨之果。智度論云：背是淨潔五欲，
X31n0606_p0077c03║捨是著心，故名背捨。若發真無漏，斷三界結業盡，
X31n0606_p0077c04║即名解脫也。言八背捨者：一、內有色相，外觀色。內
X31n0606_p0077c05║有色相者，不壞內色（內不淨色），不滅內色相，以是不淨
X31n0606_p0077c06║心觀外色（白骨觀等）。此初背捨，位在初禪，能捨自地及
X31n0606_p0077c07║下地，故名背捨。二、內無色相，外觀色。內無色相者，
X31n0606_p0077c08║壞內色，滅內色相也。外觀色者，不壞滅外色相。所
X31n0606_p0077c09║以然者，行者為入二禪內淨故，壞滅內骨人，欲界
X31n0606_p0077c10║結使難斷故，猶觀外不淨相也。三、淨背捨，身作證。
X31n0606_p0077c11║行者除外不淨相，但於定中鍊八色光明，清淨皎
X31n0606_p0077c12║潔，猶如妙寶之色，故名淨。以無著心而受三禪中
X31n0606_p0077c13║徧身樂，故名身作證。四、虗空處背捨。若滅根本四
X31n0606_p0077c14║禪色，一心緣無邊虗空入定，而不受著也。五、識處
X31n0606_p0077c15║背捨。若捨虗空，一心緣識入定，而不受著也。六、無
X31n0606_p0077c16║所有處背捨。若捨識，一心緣無所有入定，而不受
X31n0606_p0077c17║著也。七、非有想非無想背捨。若捨無所有處，一心
X31n0606_p0077c18║緣非有想非無想入定，而不受著也。八、滅受想背
X31n0606_p0077c19║捨。背滅受想諸心心數法，是為滅受想背捨。△五
X31n0606_p0077c20║頌壽命。
X31n0606_p0077c21║其佛當壽十二小劫。
X31n0606_p0077c22║△六、頌法住。
X31n0606_p0077c23║正法住世二十小劫，像法亦住二十小劫。
X31n0606_p0077c24║△二、與迦旃延記二：初、長行五：初、行因。
X31n0606_p0078a01║爾時，世尊復告諸比丘眾：我今語汝，是大迦旃延，於
X31n0606_p0078a02║當來世，以諸供具，供養奉事八千億佛，恭敬尊重。諸
X31n0606_p0078a03║佛滅後，各起塔廟，高千由旬，縱廣正等五百由旬，以
X31n0606_p0078a04║金、銀、瑠璃、硨磲、碼碯、真珠、玫瑰，七寶合成，眾華、瓔珞、
X31n0606_p0078a05║塗香、抹香、燒香、繒葢、幢幡，供養塔廟。過是已後，當復
X31n0606_p0078a06║供養二萬億佛，亦復如是。供養是諸佛已，具菩薩道。
X31n0606_p0078a07║由旬，此云限量。大論云：由旬三別：大八十里，中六
X31n0606_p0078a08║十里，下十里也。△二得果
X31n0606_p0078a09║當得作佛，號曰閻浮那提金光如來、應供、正徧知、明
X31n0606_p0078a10║行足、善逝、世間解、無上士、調御丈夫、天人師、佛、世尊。
X31n0606_p0078a11║閻浮，樹名。那提，河名。此樹在南洲無熱惱池北岸，
X31n0606_p0078a12║樹側有河，河水之下產紫磨金，其金之光映蔽日
X31n0606_p0078a13║月，為萬國之所重，今佛之名恐取諸此矣。△三國
X31n0606_p0078a14║淨。
X31n0606_p0078a15║其土平正，玻瓈為地，寶樹莊嚴，黃金為繩以界道側，
X31n0606_p0078a16║妙華覆地周徧清淨，見者歡喜。無四惡道，地獄、餓鬼、
X31n0606_p0078a17║畜生、阿修羅道，多有天、人、諸聲聞眾及諸菩薩無量
X31n0606_p0078a18║萬億莊嚴其國。
X31n0606_p0078a19║△四壽命。
X31n0606_p0078a20║佛壽十二小劫。
X31n0606_p0078a21║△五法住
X31n0606_p0078a22║正法住世二十小劫，像法亦住二十小劫。
X31n0606_p0078a23║△二、偈頌四：初、頌誠聽。
X31n0606_p0078a24║爾時，世尊欲重宣此義，而說偈言：
X31n0606_p0078b01║諸比丘眾皆一心聽，如我所說，真實無異。
X31n0606_p0078b02║△二、頌行因。
X31n0606_p0078b03║是迦旃延，當以種種妙好供具供養諸佛，諸佛滅後
X31n0606_p0078b04║起七寶塔，亦以華香供養舍利。
X31n0606_p0078b05║△三、頌得果。
X31n0606_p0078b06║其最後身，得佛智慧，成等正覺。
X31n0606_p0078b07║△四、頌國淨。
X31n0606_p0078b08║國土清淨，度脫無量，萬億眾生，皆為十方，之所供養。
X31n0606_p0078b09║佛之光明，無能勝者，其佛號曰，閻浮金光。菩薩聲聞，
X31n0606_p0078b10║斷一切有，無量無數，莊嚴其國。
X31n0606_p0078b11║一切有，即二十五有也。△三、與目連記二：初、長行
X31n0606_p0078b12║五：初、行因。
X31n0606_p0078b13║爾時，世尊復告大眾：我今語汝，是大目犍連，當以種
X31n0606_p0078b14║種供具，供養八千諸佛，恭敬尊重。諸佛滅後，各起塔
X31n0606_p0078b15║廟，高千由旬，縱廣正等五百由旬，以金、銀、瑠璃、硨磲、
X31n0606_p0078b16║碼碯、真珠、玫瑰，七寶合成，眾華、瓔珞、塗香、抹香、燒香、
X31n0606_p0078b17║繒蓋、幢幡，以用供養。過是已後，當復供養二百萬億
X31n0606_p0078b18║諸佛，亦復如是。
X31n0606_p0078b19║△二得果
X31n0606_p0078b20║當得成佛，號曰多摩羅䟦旃檀香如來、應供、正徧知、
X31n0606_p0078b21║明行足、善逝、世間解、無上士、調御丈夫、天人師、佛、世
X31n0606_p0078b22║尊。
X31n0606_p0078b23║△三劫國。
X31n0606_p0078b24║劫名喜滿，國名意樂。其土平正，玻瓈為地，寶樹莊嚴，
X31n0606_p0078c01║散真珠華周徧清淨，見者歡喜。多諸天、人、菩薩、聲聞，
X31n0606_p0078c02║其數無量。
X31n0606_p0078c03║△四壽命。
X31n0606_p0078c04║佛壽二十四小劫。
X31n0606_p0078c05║△五法住
X31n0606_p0078c06║正法住世四十小劫，像法亦住四十小劫。
X31n0606_p0078c07║△二、偈頌五：初、頌行因。
X31n0606_p0078c08║爾時，世尊欲重宣此義，而說偈言：
X31n0606_p0078c09║我此弟子，大目犍連，捨是身已，得見八千，二百萬億，
X31n0606_p0078c10║諸佛世尊，為佛道故，供養恭敬。於諸佛所，常修梵行，
X31n0606_p0078c11║於無量劫，奉持佛法。諸佛滅後，起七寶塔，長表金剎，
X31n0606_p0078c12║華香伎樂，而以供養，諸佛塔廟。
X31n0606_p0078c13║金剎者，法苑云：阿育王取金幡金華懸諸剎上，故
X31n0606_p0078c14║曰金剎。具云剎摩，此云土田，此乃通取國土名剎。
X31n0606_p0078c15║又伽藍號梵剎者，西域以柱表剎示所居處也。△
X31n0606_p0078c16║二、頌得果及國名。
X31n0606_p0078c17║漸漸具足菩薩道已，於意樂國而得作佛，號多摩羅
X31n0606_p0078c18║旃檀之香。
X31n0606_p0078c19║△三頌壽命。
X31n0606_p0078c20║其佛壽命二十四劫。
X31n0606_p0078c21║△四、頌國淨。
X31n0606_p0078c22║常為天人，演說佛道。聲聞無量，如恒河沙，三明六通，
X31n0606_p0078c23║有大威德。菩薩無數，志固精進，於佛智慧，皆不退轉。
X31n0606_p0078c24║△五、頌法住。
X31n0606_p0079a01║佛滅度後，正法當住四十小劫，像法亦爾。
X31n0606_p0079a02║△二、許與下，根更說緣二：初、許與總記。
X31n0606_p0079a03║我諸弟子，威德具足，其數五百，皆當授記，於未來世，
X31n0606_p0079a04║咸得成佛。
X31n0606_p0079a05║△二、更說宿緣。
X31n0606_p0079a06║我及汝等宿世因緣，吾今當說，汝等善聽。
X31n0606_p0079a07║下根之人已聞法譬二周開三顯一，復見上中二
X31n0606_p0079a08║根授記，而猶疑不了深生愧恥，今欲增進其道，先
X31n0606_p0079a09║許總記更說宿緣也。
X31n0606_p0079a10║△三、三品為下根人因緣說二：初、化城品正說，二、
X31n0606_p0079a11║後兩品授記。初文又二：初品目。
X31n0606_p0079a12║玅法蓮華經化城喻品第七（正經名往古品）
X31n0606_p0079a13║化者神力所為，以神力故無而欻有名之為化，防
X31n0606_p0079a14║非禦敵稱之為城。若合法者，二乘涅槃權智所為，
X31n0606_p0079a15║以權智力無而說有用教為化，防思禦見名為涅
X31n0606_p0079a16║槃，穌息引入實未究竟而言滅度，權假施設故言
X31n0606_p0079a17║化城，喻如前說（因緣）。三藏二乘於涅槃生安穩想、生
X31n0606_p0079a18║滅度想，通教二乘亦爾。菩薩不然，誓扶餘習入於
X31n0606_p0079a19║生死，而不以空為證。別教不道城，如化用城防險
X31n0606_p0079a20║（生死），從城門徑過，不道此為極。圓教知無賊亦不須
X31n0606_p0079a21║城，故言化城。今是圓教意，故題為化城喻品也（約教）。
X31n0606_p0079a22║本迹觀心不記。問：此品說因緣事，下根得悟，應名
X31n0606_p0079a23║宿世品。答：品初廣說因緣，末則結譬化城。若從前
X31n0606_p0079a24║應稱宿世，今從末故言化城。問：化城是權、寶所是
X31n0606_p0079b01║實，何意棄實從權？答：由知城是化，則知寶所是實，
X31n0606_p0079b02║故標化則不失實。△二、經文二：初、先明知見久遠
X31n0606_p0079b03║二：初、長行三：初、明出所見事。
X31n0606_p0079b04║佛告諸比丘：乃往過去無量無邊不可思議阿僧祇
X31n0606_p0079b05║劫，爾時有佛，名大通智勝如來、應供、正徧知、明行足、
X31n0606_p0079b06║善逝、世間解、無上士、調御丈夫、天人師、佛、世尊，其國
X31n0606_p0079b07║名好城，劫名大相。諸比丘！彼佛滅度已來，甚大久遠。
X31n0606_p0079b08║欲說宿世因緣故，先舉過去佛以為結緣之所也。
X31n0606_p0079b09║△二、舉譬明久遠。
X31n0606_p0079b10║譬如三千大千世界所有地種，假使有人磨以為墨，
X31n0606_p0079b11║過於東方千國土，乃下一點大如微塵，又過千國土
X31n0606_p0079b12║復下一點，如是展轉盡地種墨。於汝等意云何？是諸
X31n0606_p0079b13║國土，若算師、若算師弟子，能得邊際知其數不？不也。
X31n0606_p0079b14║世尊！諸比丘！是人所經國土，若點不點盡抹為塵，一
X31n0606_p0079b15║塵一劫，彼佛滅度已來復過是數，無量無邊百千萬
X31n0606_p0079b16║億阿僧祇劫。
X31n0606_p0079b17║地種者，即地大種也。俱舍界品頌曰：大種謂四界，
X31n0606_p0079b18║即地水火風。三義釋大：一、體寬廣故，謂四大種遍
X31n0606_p0079b19║所造色，其體寬廣。二、增盛聚中形相大故，謂大地、
X31n0606_p0079b20║大山、地增盛等。三、能起種種大事用故，如地能持
X31n0606_p0079b21║世界等。大則是種，故名大種。今之所謂，即地大一
X31n0606_p0079b22║也。△三、結見昔如今。
X31n0606_p0079b23║我以如來知見力故，觀彼久遠猶如今日。
X31n0606_p0079b24║△二、偈頌三：初、頌出所見事。
X31n0606_p0079c01║爾時，世尊欲重宣此義，而說偈言：
X31n0606_p0079c02║我念過去世，無量無邊劫，有佛兩足尊，名大通智勝。
X31n0606_p0079c03║△二、頌舉譬明久。
X31n0606_p0079c04║如人以力磨，三千大千土，盡此諸地種，皆悉以為墨。
X31n0606_p0079c05║過於千國土，乃下一塵點，如是展轉點，盡此諸塵墨。
X31n0606_p0079c06║如是諸國土，點與不點等，復盡抹為塵，一塵為一劫。
X31n0606_p0079c07║此諸微塵數，其劫復過是，彼佛滅度來，如是無量劫。
X31n0606_p0079c08║△三頌見昔如今。
X31n0606_p0079c09║如來無礙智，知彼佛滅度，及聲聞菩薩，如見今滅度。
X31n0606_p0079c10║諸比丘當知，佛智淨微妙，無漏無所礙，通達無量劫。
X31n0606_p0079c11║無漏者，於三諦法無漏失也。△二、正明宿世因二：
X31n0606_p0079c12║初、長行，二、偈頌。初文又二：初、明結緣由，二、明正結
X31n0606_p0079c13║緣。初文又二：初、遠由，二、近由。初文又二：初、大通佛
X31n0606_p0079c14║成道，二、十方梵請。初文又五：初、佛壽長遠。
X31n0606_p0079c15║佛告諸比丘：大通智勝佛壽五百四十萬億那由他
X31n0606_p0079c16║劫。
X31n0606_p0079c17║那由他是百萬億也。△二、成道前事二：初、佛坐道
X31n0606_p0079c18║場所經時節。
X31n0606_p0079c19║其佛本坐道場破魔軍已，垂得阿耨多羅三藐三菩
X31n0606_p0079c20║提，而諸佛法不現在前。如是一小劫乃至十小劫，結
X31n0606_p0079c21║跏趺坐身心不動，而諸佛法猶不在前。
X31n0606_p0079c22║成道前事。諸佛道同，為緣事異。釋迦苦行六年，艸
X31n0606_p0079c23║生鑽䯗至肘，不覺諸天哭喚，動地不聞，移坐得道。
X31n0606_p0079c24║彌勒即出家日，得道大通，十劫猶不現前者，非根
X31n0606_p0080a01║有利鈍，道有難易，緣宜賖促，應示短長耳。△二、諸
X31n0606_p0080a02║天供養。
X31n0606_p0080a03║爾時，忉利諸天先為彼佛於菩提樹下敷師子座，高
X31n0606_p0080a04║一由旬，佛於此坐，當得阿耨多羅三藐三菩提。適坐
X31n0606_p0080a05║此座，時諸梵天王雨眾天華，面百由旬，香風時來，吹
X31n0606_p0080a06║去萎華，更雨新者，如是不絕，滿十小劫，供養於佛，乃
X31n0606_p0080a07║至滅度，常雨此華。四王諸天為供養佛，常擊天鼓，其
X31n0606_p0080a08║餘諸天作天伎樂，滿十小劫，至于滅度，亦復如是。
X31n0606_p0080a09║面百由旬者，四面各百由旬也。△三、正明成道
X31n0606_p0080a10║諸比丘！大通智勝佛過十小劫，諸佛之法乃現在前，
X31n0606_p0080a11║成阿耨多羅三藐三菩提。
X31n0606_p0080a12║△四、眷屬供養。
X31n0606_p0080a13║其佛未出家時，有十六子，其第一者，名曰智積。諸子
X31n0606_p0080a14║各有種種珍異玩好之具，聞父得成阿耨多羅三藐
X31n0606_p0080a15║三菩提，皆捨所珍，往詣佛所，諸母涕泣而隨送之。其
X31n0606_p0080a16║祖轉輪聖王，與一百大臣，及餘百千萬億人民，皆共
X31n0606_p0080a17║圍繞，隨至道場，咸欲親近大通智勝如來，供養恭敬，
X31n0606_p0080a18║尊重讚歎。到已，頭面禮足，繞佛畢已，一心合掌，瞻仰
X31n0606_p0080a19║世尊，以偈頌曰：
X31n0606_p0080a20║頭面禮足（身業），一心合掌（意業），以偈頌曰（口業），為之三業
X31n0606_p0080a21║供養：
X31n0606_p0080a22║大威德世尊，為度眾生故，於無量億歲，爾乃得成佛，
X31n0606_p0080a23║諸願已具足，善哉吉無上。世尊甚希有，一坐十小劫，
X31n0606_p0080a24║身體及手足，靜然安不動，其心常憺怕，未曾有散亂，
X31n0606_p0080b01║究竟永寂滅，安住無漏法。今者見世尊，安穩成佛道，
X31n0606_p0080b02║我等得善利，稱慶大歡喜。眾生常苦惱，盲瞑無導師，
X31n0606_p0080b03║不識苦盡道，不知求解脫，長夜增惡趣，減損諸天眾，
X31n0606_p0080b04║從冥入於冥，永不聞佛名。今佛得最上，安穩無漏法，
X31n0606_p0080b05║我等及天人，為得最大利，是故咸稽首，歸命無上尊。
X31n0606_p0080b06║智積成佛，即今東方阿閦佛也。盲瞑等者，悲昔不
X31n0606_p0080b07║見佛、不聞佛名，義同盲瞑。眾生闇昧，輪迴不休，死
X31n0606_p0080b08║此生彼，即是從冥入冥也。喜今得見佛、得聞，是故
X31n0606_p0080b09║稽首歸命耳。△五、請轉法輪。
X31n0606_p0080b10║爾時十六王子偈讚佛已，勸請世尊轉於法輪，咸作
X31n0606_p0080b11║是言：世尊說法多所安穩，憐愍饒益諸天人民。重說
X31n0606_p0080b12║偈言：
X31n0606_p0080b13║世雄無等倫，百福自莊嚴，得無上智慧，願為世間說。
X31n0606_p0080b14║度脫於我等，及諸眾生類，為分別顯示，令得是智慧。
X31n0606_p0080b15║若我等得佛，眾生亦復然，世尊知眾生，深心之所念，
X31n0606_p0080b16║亦知所行道，又知智慧力，欲樂及修福，宿命所行業，
X31n0606_p0080b17║世尊悉知已，當轉無上輪。
X31n0606_p0080b18║既云無上輪，即十六子請轉滿字教，如今佛說華
X31n0606_p0080b19║嚴也。△二、十方現瑞二：初、威光照動。
X31n0606_p0080b20║佛告諸比丘：大通智勝佛得阿耨多羅三藐三菩提
X31n0606_p0080b21║時，十方各五百萬億諸佛世界六種震動。其國中間
X31n0606_p0080b22║幽冥之處，日月威光所不能照，而皆大明。其中眾生
X31n0606_p0080b23║各得相見，咸作是言：此中云何忽生眾生？又其國界
X31n0606_p0080b24║諸天宮殿乃至梵宮六種震動，大光普照，徧滿世界，
X31n0606_p0080c01║勝諸天光。
X31n0606_p0080c02║過去因果經云：薩婆悉達處胎時，三千國土朗然
X31n0606_p0080c03║大光，日月所不照處而皆大明，其中眾生各得相
X31n0606_p0080c04║見。初成道時亦如是，朝為色天，中為欲天，晡為鬼
X31n0606_p0080c05║神，三時說法，夜亦如是。引今證昔，其相即同。觀解
X31n0606_p0080c06║忽生眾生者，心性本淨，陰入界覆之則闇。若修觀
X31n0606_p0080c07║慧，本性理顯，震動前釋。△二、十方梵請二：初、九方，
X31n0606_p0080c08║二、上方。初文又二：初、東方七：初、覩其瑞相。
X31n0606_p0080c09║爾時，東方五百萬億諸國土中，梵天宮殿光明照耀
X31n0606_p0080c10║倍於常明。
X31n0606_p0080c11║△二、各各驚駭。
X31n0606_p0080c12║諸梵天王各作是念：今者宮殿光明昔所未有，以何
X31n0606_p0080c13║因緣而現此相？
X31n0606_p0080c14║△三、遞相問決。
X31n0606_p0080c15║是時，諸梵天王即各相詣，共議此事。時，彼眾中有一
X31n0606_p0080c16║大梵天王，名救一切，為諸梵眾而說偈言：
X31n0606_p0080c17║我等諸宮殿，光明昔未有，此是何因緣，宜各共求之。
X31n0606_p0080c18║為大德天生，為佛出世間，而此大光明，徧照於十方？
X31n0606_p0080c19║△四、尋光見佛。
X31n0606_p0080c20║爾時，五百萬億國土諸梵天王與宮殿俱，各以衣裓
X31n0606_p0080c21║盛諸天華，共詣西方推尋是相。見大通智勝如來處
X31n0606_p0080c22║于道場菩提樹下坐師子座，諸天、龍王、乾闥婆、緊那
X31n0606_p0080c23║羅、摩睺羅伽、人非人等恭敬圍繞，及見十六王子請
X31n0606_p0080c24║佛轉法輪。
X31n0606_p0081a01║△五、三業供養。
X31n0606_p0081a02║即時諸梵天王頭面禮佛，繞百千帀，即以天華而散
X31n0606_p0081a03║佛上。其所散華如須彌山，并以供養佛菩提樹，其菩
X31n0606_p0081a04║提樹高十由旬。華供養已，各以宮殿奉上彼佛，而作
X31n0606_p0081a05║是言：唯見哀愍饒益我等，所獻宮殿願垂納處。時諸
X31n0606_p0081a06║梵天王即於佛前，一心同聲以偈頌曰：
X31n0606_p0081a07║世尊甚希有，難可得值遇，具無量功德，能救護一切。
X31n0606_p0081a08║天人之大師，哀愍於世間，十方諸眾生，普皆蒙饒益。
X31n0606_p0081a09║我等所從來，五百萬億國，捨深禪定樂，為供養佛故。
X31n0606_p0081a10║我等先世福，宮殿甚嚴飾，今以奉世尊，唯願哀納受。
X31n0606_p0081a11║三業供養，已見次上禮佛。身業一心，意業偈讚。口
X31n0606_p0081a12║業既運，身口意有，其中下文準知。△六、請佛說法。
X31n0606_p0081a13║爾時諸梵天王偈讚佛已，各作是言：唯願世尊轉於
X31n0606_p0081a14║法輪，度脫眾生開涅槃道。時諸梵天王一心同聲而
X31n0606_p0081a15║說偈言：
X31n0606_p0081a16║世雄兩足尊，唯願演說法，以大慈悲力，度苦惱眾生。
X31n0606_p0081a17║兩足尊者，具足定慧二嚴也。既云度苦惱，即是請
X31n0606_p0081a18║轉半字教，如今佛於鹿苑中說三藏教，度五濁八
X31n0606_p0081a19║苦眾生也。△七、佛默然許。
X31n0606_p0081a20║爾時，大通智勝如來默然許之。
X31n0606_p0081a21║△二、東南方七：初、覩其瑞相。
X31n0606_p0081a22║又，諸比丘！東南方五百萬億國土諸大梵王，各自見
X31n0606_p0081a23║宮殿光明照耀。
X31n0606_p0081a24║△二、各各驚駭。
X31n0606_p0081b01║昔所未有。歡喜踊躍，生希有心。
X31n0606_p0081b02║△三、遞相問決。
X31n0606_p0081b03║即各相詣共議此事。時彼眾中有一大梵天王，名曰
X31n0606_p0081b04║大悲，為諸梵眾而說偈言：
X31n0606_p0081b05║是事何因緣，而現如此相？我等諸宮殿，光相昔未有。
X31n0606_p0081b06║為大德天生？為佛出世間？未曾見此相，當共一心求。
X31n0606_p0081b07║過千萬億土，尋光共推之，多是佛出世，度脫苦眾生。
X31n0606_p0081b08║△四、尋光見佛。
X31n0606_p0081b09║爾時，五百萬億諸梵天王與宮殿俱，各以衣裓盛諸
X31n0606_p0081b10║天華，共詣西北方推尋是相。見大通智勝如來處于
X31n0606_p0081b11║道場菩提樹下坐師子座，諸天、龍王、乾闥婆、緊那羅、
X31n0606_p0081b12║摩睺羅伽、人非人等恭敬圍繞，及見十六王子請佛
X31n0606_p0081b13║轉法輪。
X31n0606_p0081b14║△五、三業供養。
X31n0606_p0081b15║時諸梵天王頭面禮佛，繞百千帀，即以天華而散佛
X31n0606_p0081b16║上，所散之華如須彌山，并以供養佛菩提樹。華供養
X31n0606_p0081b17║已，各以宮殿奉上彼佛，而作是言：唯見哀愍饒益我
X31n0606_p0081b18║等，所獻宮殿願垂納受。爾時，諸梵天王即於佛前，一
X31n0606_p0081b19║心同聲以偈頌曰：
X31n0606_p0081b20║聖主天中天，迦陵頻伽聲，哀愍眾生者，我等今敬禮。
X31n0606_p0081b21║世尊甚希有，久遠乃一現，一百八十劫，空過無有佛。
X31n0606_p0081b22║三惡道充滿，諸天眾減少，今佛出於世，為眾生作眼。
X31n0606_p0081b23║世間所歸趣，救護於一切，為眾生之父，哀愍饒益者。
X31n0606_p0081b24║我等宿福慶，今得值世尊。
X31n0606_p0081c01║迦陵頻伽，此云妙聲鳥。大論云：如迦陵頻伽鳥，在
X31n0606_p0081c02║㲉中未出，發聲微妙，勝於餘鳥。正法念經云：山名
X31n0606_p0081c03║曠野，其中多有迦陵頻伽出妙音聲。如此美音，若
X31n0606_p0081c04║天、若人、緊那羅等，無能及者，唯除如來音聲，故云
X31n0606_p0081c05║迦陵頻伽聲也。眾生盲瞑失正見，不知出要，佛為
X31n0606_p0081c06║指示，引之令出，故云為眾生作眼也。△六、請佛說
X31n0606_p0081c07║法。
X31n0606_p0081c08║爾時諸梵天王偈讚佛已，各作是言：唯願世尊哀愍
X31n0606_p0081c09║一切，轉於法輪度脫眾生。時諸梵天王一心同聲而
X31n0606_p0081c10║說偈言：
X31n0606_p0081c11║大聖轉法輪，顯示諸法相，度苦惱眾生，令得大歡喜。
X31n0606_p0081c12║眾生聞此法，得道若生天，諸惡道減少，忍善者增益。
X31n0606_p0081c13║既云顯示法相，度苦眾生，即與上東方請轉半字
X31n0606_p0081c14║同。△七、佛默然許。
X31n0606_p0081c15║爾時，大通智勝如來默然許之。
X31n0606_p0081c16║△三、南方七：初、覩其瑞相。
X31n0606_p0081c17║又，諸比丘！南方五百萬億國土諸大梵王，各自見宮
X31n0606_p0081c18║殿光明照耀。
X31n0606_p0081c19║△二、各各驚駭。
X31n0606_p0081c20║昔所未有。歡喜踊躍，生希有心。
X31n0606_p0081c21║△三、遞相問決。
X31n0606_p0081c22║即各相詣共議此事：以何因緣，我等宮殿有此光曜？
X31n0606_p0081c23║而彼眾中有一大梵天王，名曰玅法，為諸梵眾而說
X31n0606_p0081c24║偈言：
X31n0606_p0082a01║我等諸宮殿，光明甚威耀，此非無因緣，是相宜求之。
X31n0606_p0082a02║過於百千劫，未曾見是相，為大德天生？為佛出世間？
X31n0606_p0082a03║△四、尋光見佛。
X31n0606_p0082a04║爾時，五百萬億諸梵天王與宮殿俱，各以衣裓盛諸
X31n0606_p0082a05║天華，共詣北方推尋是相。見大通智勝如來處于道
X31n0606_p0082a06║場菩提樹下坐師子座，諸天、龍王、乾闥婆、緊那羅、摩
X31n0606_p0082a07║睺羅伽、人非人等恭敬圍繞，及見十六王子請佛轉
X31n0606_p0082a08║法輪。
X31n0606_p0082a09║△五、三業供養。
X31n0606_p0082a10║時諸梵天王頭面禮佛，繞百千帀，即以天華而散佛
X31n0606_p0082a11║上，所散之華如須彌山，并以供養佛菩提樹。華供養
X31n0606_p0082a12║已，各以宮殿奉上彼佛，而作是言：唯見哀愍饒益我
X31n0606_p0082a13║等，所獻宮殿願埀納處。爾時，諸梵天王即於佛前，一
X31n0606_p0082a14║心同聲以偈頌曰：
X31n0606_p0082a15║世尊甚難見，破諸煩惱者，過百三十劫，今乃得一見。
X31n0606_p0082a16║諸飢渴眾生，以法雨充滿，昔所未曾覩，無量智慧者，
X31n0606_p0082a17║如優曇婆羅，今日乃值遇。我等諸宮殿，蒙光故嚴飾，
X31n0606_p0082a18║世尊大慈悲，唯願埀納受。
X31n0606_p0082a19║△六、請佛說法。
X31n0606_p0082a20║爾時，諸梵天王偈讚佛已，各作是言：唯願世尊轉於
X31n0606_p0082a21║法輪，令一切世間諸天、魔、梵、沙門、婆羅門，皆獲安穩
X31n0606_p0082a22║而得度脫。時，諸梵天王一心同聲，以偈頌曰：
X31n0606_p0082a23║唯願天人尊，轉無上法輪，擊于大法鼓，而吹大法螺，
X31n0606_p0082a24║普雨大法雨，度無量眾生。我等咸歸請，當演深遠音。
X31n0606_p0082b01║既云轉無上輪，即諸梵請轉，對半明滿，如今佛說
X31n0606_p0082b02║方等也。△七默許。
X31n0606_p0082b03║爾時，大通智勝如來默然許之。
X31n0606_p0082b04║△四、總明六方。
X31n0606_p0082b05║西南方乃至下方，亦復如是。
X31n0606_p0082b06║此西南方并西方、西北方、北方、東北方、下方總六
X31n0606_p0082b07║方，既云亦復如是，則與上南方請轉對半明滿是
X31n0606_p0082b08║同也。△二、上方六：初、覩其瑞相。
X31n0606_p0082b09║爾時，上方五百萬億國土諸大梵王，皆悉自覩所止
X31n0606_p0082b10║宮殿光明威曜。
X31n0606_p0082b11║△二、各各驚駭。
X31n0606_p0082b12║昔所未有。歡喜踊躍，生希有心。
X31n0606_p0082b13║△三、遞相問決。
X31n0606_p0082b14║即各相詣共議此事：以何因緣，我等宮殿有斯光明？
X31n0606_p0082b15║而彼眾中有一大梵天王，名曰尸棄，為諸梵眾而說
X31n0606_p0082b16║偈言：
X31n0606_p0082b17║今以何因緣，我等諸宮殿，威德光明曜，嚴飾未曾有？
X31n0606_p0082b18║如是之妙相，昔所未聞見，為大德天生？為佛出世間？
X31n0606_p0082b19║△四、尋光見佛。
X31n0606_p0082b20║爾時，五百萬億諸梵天王與宮殿俱，各以衣裓盛諸
X31n0606_p0082b21║天華，共詣下方推尋是相。見大通智勝如來處于道
X31n0606_p0082b22║場菩提樹下坐師子座，諸天、龍王、乾闥婆、緊那羅、摩
X31n0606_p0082b23║睺羅伽、人非人等恭敬圍繞，及見十六王子請佛轉
X31n0606_p0082b24║法輪。
X31n0606_p0082c01║△五、三業供養。
X31n0606_p0082c02║時諸梵天王頭面禮佛，繞百千帀，即以天華而散佛
X31n0606_p0082c03║上，所散之華如須彌山，并以供養佛菩提樹。華供養
X31n0606_p0082c04║已，各以宮殿奉上彼佛，而作是言：唯見哀愍饒益我
X31n0606_p0082c05║等，所獻宮殿願埀納處。時諸梵天王即於佛前，一心
X31n0606_p0082c06║同聲以偈頌曰：
X31n0606_p0082c07║善哉見諸佛，救世之聖尊，能於三界獄，勉出諸眾生。
X31n0606_p0082c08║普智天人尊，愍哀羣萌類，能開甘露門，廣度於一切。
X31n0606_p0082c09║於昔無量劫，空過無有佛，世尊未出時，十方常暗瞑。
X31n0606_p0082c10║三惡道增長，阿修羅亦盛，諸天眾轉減，死多墮惡道。
X31n0606_p0082c11║不從佛聞法，常行不善事，色力及智慧，斯等皆減少。
X31n0606_p0082c12║罪業因緣故，失樂及樂想，住於邪見法，不識善儀則，
X31n0606_p0082c13║不蒙佛所化，常墮於惡道。佛為世間眼，久遠時乃出，
X31n0606_p0082c14║哀愍諸眾生，故現於世間。超出成正覺，我等甚欣慶，
X31n0606_p0082c15║及餘一切眾，喜歎未曾有。我等諸宮殿，蒙光故嚴飾，
X31n0606_p0082c16║今以奉世尊，唯垂哀納受。願以此功德，普及於一切，
X31n0606_p0082c17║我等與眾生，皆共成佛道。
X31n0606_p0082c18║△六、請佛說法。
X31n0606_p0082c19║爾時，五百萬億諸梵天王偈讚佛已，各白佛言：唯願
X31n0606_p0082c20║世尊轉於法輪，多所安穩，多所度脫。時，諸梵天王而
X31n0606_p0082c21║說偈言：
X31n0606_p0082c22║世尊轉法輪，擊甘露法鼓，度苦惱眾生，開示涅槃道。
X31n0606_p0082c23║唯願受我請，以大微妙音，哀愍而敷演，無量劫習法。
X31n0606_p0082c24║既云擊甘露法鼓，復云度苦惱眾生，即諸梵請轉，
X31n0606_p0083a01║帶半明滿，如今佛說般若也。△二、近由二：初、先轉
X31n0606_p0083a02║半字法輪三：初、受請。
X31n0606_p0083a03║爾時，大通智勝如來受十方諸梵天王及十六王子
X31n0606_p0083a04║請。
X31n0606_p0083a05║此結緣近由也。由佛受請說法故，十六王子後得
X31n0606_p0083a06║覆講，正作結緣。△二正轉。
X31n0606_p0083a07║即時三轉十二行法輪。
X31n0606_p0083a08║三轉者，謂示、勸、證也。示轉者，謂此是苦乃至此是
X31n0606_p0083a09║道。勸轉者，謂苦應知、集應斷、滅應證、道應修。證轉
X31n0606_p0083a10║者，謂苦我已知不復更知，乃至道我已修不復更
X31n0606_p0083a11║修。示謂示其相狀，勸謂勸其令修，證謂引己證彼。
X31n0606_p0083a12║聲聞根鈍為其三轉，緣覺次之為其再轉，菩薩根
X31n0606_p0083a13║利為其一轉。此且一往說耳，通方例皆三轉。諸佛
X31n0606_p0083a14║語法，法至於三，為眾生有三根，故大論及婆沙悉
X31n0606_p0083a15║作此說。十二行者，一、約教，謂四諦各有示、勸、證，即
X31n0606_p0083a16║十二教法輪也。二、約行，謂四諦三轉皆生眼、智、明、
X31n0606_p0083a17║覺，即十二行法輪也。或通三人，或約一人。今就見、
X31n0606_p0083a18║諦、道三人，利根聞、示轉，其次聞、勸轉，其次聞、證轉，
X31n0606_p0083a19║各生眼、智、明、覺，三人合舉，故言十二行也。教行相
X31n0606_p0083a20║循，共能摧惑，名之為輪也。
X31n0606_p0083a21║若沙門、婆羅門，若天、魔、梵及餘世間所不能轉。
X31n0606_p0083a22║所不能轉者，沙門不聞，尚不知名，何況能轉？支佛
X31n0606_p0083a23║雖悟，口不能說；婆羅門雖聞其名，不解其理。魔王、
X31n0606_p0083a24║梵王亦爾。夫轉者，轉此法度入佗心，令彼得悟，破
X31n0606_p0083b01║六十二見，乃名轉法輪。為無此義，魔、梵等所以不
X31n0606_p0083b02║能轉也。
X31n0606_p0083b03║謂是苦、是苦集、是苦滅、是苦滅道。
X31n0606_p0083b04║此為聲聞人先轉生滅四諦法輪也。謂是苦者，苦
X31n0606_p0083b05║以逼惱為義，一切有為心行為無常累，三界六道
X31n0606_p0083b06║生死是其苦也。集以招集為義，即見思惑，惑與業
X31n0606_p0083b07║俱能招生死，故名為集。集為因，苦為果，果必有因，
X31n0606_p0083b08║故云是苦集。此世間因果也。滅以滅無為義，惑業
X31n0606_p0083b09║既盡則無生死之累，故云是苦滅也。滅諦之體是
X31n0606_p0083b10║二涅槃，若子縛已盡名有餘涅槃，若灰身滅智名
X31n0606_p0083b11║無餘涅槃。道以能通為義，正道及助道是二相扶，
X31n0606_p0083b12║能通至涅槃故名為道。道能滅苦，故云是苦滅道。
X31n0606_p0083b13║略則戒定慧，廣則三十七道品。道為因，滅為果，此
X31n0606_p0083b14║出世因果也。
X31n0606_p0083b15║及廣說十二因緣法：無明緣行，行緣識，識緣名色，名
X31n0606_p0083b16║色緣六入，六入緣觸，觸緣受，受緣愛，愛緣取，取緣有，
X31n0606_p0083b17║有緣生，生緣老、死、憂、悲、苦、惱。
X31n0606_p0083b18║此為支佛轉十二因緣法輪也。展轉感果為因，互
X31n0606_p0083b19║相由藉為緣。無明者，過去一切煩惱皆是無明，體
X31n0606_p0083b20║即是癡，迷暗為性，無所明了，故曰無明即是惑也。
X31n0606_p0083b21║行者，於過去世造作諸業，名之為行。由惑造業，故
X31n0606_p0083b22║云無明緣行。此二屬過去因。識者，有了別義，名之
X31n0606_p0083b23║為識。以業成故，牽生三界，意識妄念，投託母胎，故
X31n0606_p0083b24║云行緣識。既託母胎，即有緣息識三事，七日一轉
X31n0606_p0083c01║而成心色，名是心，色是質，故云識緣名色。六入者，
X31n0606_p0083c02║六根成此胎中，以根有入塵之義，名之為入。既有
X31n0606_p0083c03║心色，即成就六根，故云名色緣六入。觸者，出胎已
X31n0606_p0083c04║後至三四歲，由根對塵而未能了知，是名為觸，故
X31n0606_p0083c05║云六入緣觸。受者，領納名受。從五六歲至十二三，
X31n0606_p0083c06║因六塵觸六根，即領納前境好惡等事，雖能了別，
X31n0606_p0083c07║然未能起貪愛之心，故云觸緣受。此五屬現在果。
X31n0606_p0083c08║愛者，從十四五歲至十八九，貪於種種勝妙資具
X31n0606_p0083c09║及色欲等境，然猶未能廣徧追求，由領納故，即起
X31n0606_p0083c10║貪愛，故云受緣愛。取者，從二十歲後，凡見一切境，
X31n0606_p0083c11║皆生取著心，由愛生著，故云愛緣取。此之愛取，又
X31n0606_p0083c12║為未來生死之因，屬煩惱。與過去無明同有者，既
X31n0606_p0083c13║著諸境，起善惡業，積集牽引，當生三有，故云取緣
X31n0606_p0083c14║有。亦為未來生死之因，屬業。與過去行同生者，謂
X31n0606_p0083c15║六道中受生也，從有還受後世之生，故云有緣生。
X31n0606_p0083c16║老死者，受生之身熟壞名老死，故云生緣老死。此
X31n0606_p0083c17║二屬未來果也。文末而云憂悲苦惱者，如妙玄云：
X31n0606_p0083c18║老死必憂悲也。
X31n0606_p0083c19║無明滅則行滅，行滅則識滅，識滅則名色滅，名色滅
X31n0606_p0083c20║則六入滅，六入滅則觸滅，觸滅則受滅，受滅則愛滅，
X31n0606_p0083c21║愛滅則取滅，取滅則有滅，有滅則生滅，生滅則老、死、
X31n0606_p0083c22║憂、悲、苦、惱滅。
X31n0606_p0083c23║十二因緣還是別相，細觀四諦耳。約苦集即有無
X31n0606_p0083c24║明乃至老死，約道滅即有無明滅乃至老死滅也。
X31n0606_p0084a01║逆順觀察，並由無明為本，故無明滅則行滅，乃至
X31n0606_p0084a02║生滅則老死滅也。△三、聞法得道。
X31n0606_p0084a03║佛於天人大眾之中說是法時，六百萬億那由佗人，
X31n0606_p0084a04║以不受一切法故，而於諸漏心得解脫，皆得深妙禪
X31n0606_p0084a05║定、三明、六通，具八解脫。第二、第三、第四說法時，千萬
X31n0606_p0084a06║億恒河沙那由佗等眾生，亦以不受一切法故，而於
X31n0606_p0084a07║諸漏心得解脫。從是已後，諸聲聞眾無量無邊不可
X31n0606_p0084a08║稱數。
X31n0606_p0084a09║不受一切法者，不受諸見，悟初果也。得解脫者，脫
X31n0606_p0084a10║子果兩縛，得無學也。深妙定者，即俱解脫人，具足
X31n0606_p0084a11║觀練熏修事定，名深妙耳。三明等，如前釋。初說四
X31n0606_p0084a12║諦、十二因緣時，六百萬億那由佗人得道。第二、三、
X31n0606_p0084a13║四說法時，得悟之人轉多於前，故不可稱數。△二、
X31n0606_p0084a14║轉滿字法輪七：初、王子出家。
X31n0606_p0084a15║爾時，十六王子皆以童子出家而為沙彌，諸根通利，
X31n0606_p0084a16║智慧明了，已曾供養百千萬億諸佛，淨修梵行，求阿
X31n0606_p0084a17║耨多羅三藐三菩提。
X31n0606_p0084a18║諸根者，六根也。六根清淨，故言通利。又六根互用，
X31n0606_p0084a19║故言通。入佛境界，故言利。智慧明了者，開示悟入
X31n0606_p0084a20║也。△二請修學法。
X31n0606_p0084a21║俱白佛言：世尊！是諸無量千萬億大德聲聞皆已成
X31n0606_p0084a22║就，世尊亦當為我等說阿耨多羅三藐三菩提法，我
X31n0606_p0084a23║等聞已皆共修學。世尊！我等志願如來知見，深心所
X31n0606_p0084a24║念佛自證知。
X31n0606_p0084b01║十六子再請廢半明滿，如今佛說法華也。彼佛初
X31n0606_p0084b02║說圓頓諸子大乘功德悉皆具足，復愍諸方便未
X31n0606_p0084b03║為究竟，故重請佛開權顯實也。聲聞皆已成就者，
X31n0606_p0084b04║明其障除大乘機動，是故為請。我等志願如來知
X31n0606_p0084b05║見者，此法華經但明佛之知見唯志於此，即正請
X31n0606_p0084b06║滿字廢半之文，明顯為若此也。△三所將出家。
X31n0606_p0084b07║爾時，轉輪聖王所將眾中八萬億人，見十六王子出
X31n0606_p0084b08║家，亦求出家，王即聽許。
X31n0606_p0084b09║△四、受請說法。
X31n0606_p0084b10║爾時彼佛受沙彌請，過二萬劫已，乃於四眾之中說
X31n0606_p0084b11║是大乘經，名妙法蓮華教菩薩法佛所護念。說是經
X31n0606_p0084b12║已，十六沙彌為阿耨多羅三藐三菩提故，皆共受持
X31n0606_p0084b13║諷誦通利。
X31n0606_p0084b14║過二萬劫者，上既為三乘說諦緣等教，後受諸子
X31n0606_p0084b15║請又說法華，故知不容中間默然無說。二萬劫中
X31n0606_p0084b16║必說方等般若，故下偈文云說六波羅蜜及諸神
X31n0606_p0084b17║通事，般若是行、神通是事，如今諸方等經多明不
X31n0606_p0084b18║思議諸神通事，故知是彼佛說方等也。又偈云分
X31n0606_p0084b19║別真實法，即是大品明實相般若意，故知是彼佛
X31n0606_p0084b20║說般若也。△五、眾解不解。
X31n0606_p0084b21║說是經時，十六菩薩沙彌皆悉信受，聲聞眾中亦有
X31n0606_p0084b22║信解，其餘眾生千萬億種皆生疑惑。
X31n0606_p0084b23║十六沙彌及二乘，即信解眾。其餘千萬皆生疑惑，
X31n0606_p0084b24║是不解眾。此不解眾，即於十六子聽覆講結法華
X31n0606_p0084c01║之緣者也。△六、說經時節。
X31n0606_p0084c02║佛說是經，於八千劫未曾休廢。
X31n0606_p0084c03║△七、說已入定。
X31n0606_p0084c04║說此經已，即入靜室，住於禪定八萬四千劫。
X31n0606_p0084c05║彼佛說法華後入定，正是結緣之近由。由佛入定
X31n0606_p0084c06║不出，千萬億種諸疑惑者無所諮問，故十六沙彌
X31n0606_p0084c07║為其覆講說法華經也。△二、正結緣二：初、法說結
X31n0606_p0084c08║緣，二、譬說結緣。初文又三：初、明昔共結緣四：初、知
X31n0606_p0084c09║佛入定。
X31n0606_p0084c10║是時十六菩薩沙彌，知佛入室寂然禪定。
X31n0606_p0084c11║△二王子覆講。
X31n0606_p0084c12║各升法座，亦於八萬四千劫，為四部眾廣說分別妙
X31n0606_p0084c13║法華經。
X31n0606_p0084c14║由佛入定，所以得說。佛知一化將畢，不復熟此一
X31n0606_p0084c15║段之人，故令王子共其結緣。又知此等必由王子
X31n0606_p0084c16║究竟得度，所以入定久而不出也。△三、眾得利益。
X31n0606_p0084c17║一一皆度六百萬億那由他恒河沙等眾生，示教利
X31n0606_p0084c18║喜，令發阿耨多羅三藐三菩提心。
X31n0606_p0084c19║皆發菩提心，故云度。若初發心時，誓願當作佛，已
X31n0606_p0084c20║過於世間，即是度七方便彼岸義也。那由他眾生，
X31n0606_p0084c21║即上不解之眾也。示教利喜者，指示為示，教詔為
X31n0606_p0084c22║教，令彼得益為利，使彼心喜為喜。△四、定起稱歎
X31n0606_p0084c23║二：初、稱歎菩薩。
X31n0606_p0084c24║大通智勝佛過八萬四千劫已，從三昧起，往詣法座，
X31n0606_p0085a01║安詳而坐，普告大眾：是十六菩薩沙彌甚為希有，諸
X31n0606_p0085a02║根通利，智慧明了，已曾供養無量千萬億數諸佛，於
X31n0606_p0085a03║諸佛所常修梵行，受持佛智，開示眾生，令入其中。
X31n0606_p0085a04║佛從定起歎菩薩者，以為勸進其徒而已。安詳者，
X31n0606_p0085a05║謂宴安詳雅也。甚為希有，此即正歎菩薩耳。△二、
X31n0606_p0085a06║勸物親近二：初、勸親近。
X31n0606_p0085a07║汝等皆當數數親近而供養之。
X31n0606_p0085a08║即是勸於菩薩所化。△二、釋勸意。
X31n0606_p0085a09║所以者何？若聲聞、辟支佛及諸菩薩，能信是十六菩
X31n0606_p0085a10║薩所說經法，受持不毀者，是人皆當得阿耨多羅三
X31n0606_p0085a11║藐三菩提、如來之慧。
X31n0606_p0085a12║△二明中間值遇。
X31n0606_p0085a13║佛告諸比丘：是十六菩薩常樂說是妙法蓮華經，一
X31n0606_p0085a14║一菩薩所化六百萬億那由他恒河沙等眾生，世世
X31n0606_p0085a15║所生與菩薩俱，從其聞法悉皆信解。以此因緣，得值
X31n0606_p0085a16║四萬億諸佛世尊，于今不盡。
X31n0606_p0085a17║此明結緣已後，中間常相逢值。逢值三種：一、若相
X31n0606_p0085a18║逢遇，常受大乘，此輩中間皆已成就，不至於今；二、
X31n0606_p0085a19║若相逢遇，遇其退大，仍接以小，此輩中間猶故未
X31n0606_p0085a20║盡，今得還聞大乘之教；三、但論遇小，不論遇大，則
X31n0606_p0085a21║中間未度，于今亦不盡，今方始受大，乃至滅後得
X31n0606_p0085a22║道者是也。問：如上塵數多許時節，今始得羅漢，如
X31n0606_p0085a23║此則無生法忍，何易可階？答：大聖善巧，依四悉檀
X31n0606_p0085a24║作如是說：或為厭佛道長遠者說短，於佛道生輕
X31n0606_p0085b01║易想者說長，此對治悉檀也；或為發生宿善作長
X31n0606_p0085b02║短說，此為人悉檀也；或隨世間所欲作長短說，此
X31n0606_p0085b03║世界悉檀也；或為聞說長短即得入理，此第一義
X31n0606_p0085b04║悉檀也。當知言如許劫方今得羅漢者，此是權行
X31n0606_p0085b05║四悉檀，引諸實行令入道耳。△三、明今還說法華
X31n0606_p0085b06║經二：初、結會古今二：初、結師古今。
X31n0606_p0085b07║諸比丘！我今語汝，彼佛弟子十六沙彌，今皆得阿耨
X31n0606_p0085b08║多羅三藐三菩提，於十方國土現在說法，有無量百
X31n0606_p0085b09║千萬億菩薩、聲聞以為眷屬。其二沙彌東方作佛：一
X31n0606_p0085b10║名阿閦，在歡喜國；二名須彌頂。東南方二佛：一名師
X31n0606_p0085b11║子音；二名師子相。南方二佛：一名虗空住；二名常滅。
X31n0606_p0085b12║西南方二佛：一名帝相；二名梵相。西方二佛：一名阿
X31n0606_p0085b13║彌陀；二名度一切世間苦惱。西北方二佛：一名多摩
X31n0606_p0085b14║羅䟦旃檀香神通；二名須彌相。北方二佛：一名雲自
X31n0606_p0085b15║在；二名雲自在王。東北方佛名壞一切世間怖畏。第
X31n0606_p0085b16║十六、我釋迦牟尼佛，於娑婆國土成阿耨多羅三藐
X31n0606_p0085b17║三菩提。
X31n0606_p0085b18║阿閦淨名經云：有國名妙喜，佛號無動。疏云：阿之
X31n0606_p0085b19║言無，閦之言動。阿彌陀清淨平等覺經翻無量清
X31n0606_p0085b20║淨，無量壽經翻無量壽，釋迦翻能仁是姓，牟尼翻
X31n0606_p0085b21║寂默是字。能仁則慈悲利物，寂默則智慧冥理。以
X31n0606_p0085b22║利物故不住涅槃，以冥理故不住生死。餘佛名未
X31n0606_p0085b23║見所出，不敢妄解。娑婆亦曰索訶，此云堪忍，乃三
X31n0606_p0085b24║千大千世界為一佛化境也。悲華經云：何名娑婆？
X31n0606_p0085c01║是諸眾生忍受三毒及諸煩惱，能忍斯惡故名忍
X31n0606_p0085c02║土也。△二、會徒古今二：初、會現在徒四：初、不退住
X31n0606_p0085c03║大。
X31n0606_p0085c04║諸比丘！我等為沙彌時，各各教化無量百千萬億恒
X31n0606_p0085c05║河沙等眾生，從我聞法，為阿耨多羅三藐三菩提。
X31n0606_p0085c06║此言下大種之後，中間不退住無上道。△二、退住
X31n0606_p0085c07║聲聞。
X31n0606_p0085c08║此諸眾生于今有住聲聞地者，我常教化阿耨多羅
X31n0606_p0085c09║三藐三菩提，是諸人等應以是法漸入佛道。
X31n0606_p0085c10║此言下種之後，中間退大向小，住聲聞位。佛以大
X31n0606_p0085c11║乘教化，于今漸入佛道。△三、釋退住意。
X31n0606_p0085c12║所以者何？如來智慧難信難解。
X31n0606_p0085c13║此釋退住之意。雖下大種，蓋緣佛之智慧難以信
X31n0606_p0085c14║解，所以退大向小。△四、正結古今。
X31n0606_p0085c15║爾時所化無量恒河沙等眾生者，汝等諸比丘！
X31n0606_p0085c16║爾時者，指大通佛所為其下種時也。△二、會未來
X31n0606_p0085c17║徒二：初、正會。
X31n0606_p0085c18║及我滅度後，未來世中聲聞弟子是也。
X31n0606_p0085c19║△二、釋疑。
X31n0606_p0085c20║我滅度後，復有弟子不聞是經，不知不覺菩薩所行，
X31n0606_p0085c21║自於所得功德生滅度想，當入涅槃。我於餘國作佛，
X31n0606_p0085c22║更有異名，是人雖生滅度之想入於涅槃，而於彼土
X31n0606_p0085c23║求佛智慧得聞是經，唯以佛乘而得滅度，更無餘乘，
X31n0606_p0085c24║除諸如來方便說法。
X31n0606_p0086a01║疑者云：現在者得聞佛說法華得入一道，可是結
X31n0606_p0086a02║緣之流；若未來者不聞法華而入滅度，此等豈能
X31n0606_p0086a03║捨小得入一乘？釋云：雖滅度之，我於餘國作佛，終
X31n0606_p0086a04║當得聞是經。餘國者，三乘通教有餘國也。除諸如
X31n0606_p0086a05║來方便說者，斷疑也。三乘是方便說，其實無三也。
X31n0606_p0086a06║△二、明說法華三：初、時眾清淨。
X31n0606_p0086a07║諸比丘！若如來自知涅槃時到，眾又清淨，信解堅固，
X31n0606_p0086a08║了達空法，深入禪定。
X31n0606_p0086a09║涅槃時到者，諸佛出世化道將畢之時即說法華，
X31n0606_p0086a10║如迦葉佛、日月燈明佛等出於淨土，說法華竟即
X31n0606_p0086a11║入涅槃。釋迦出於穢土，說法華竟仍唱當滅，更說
X31n0606_p0086a12║涅槃。眾又清淨者，既得三藏教益，免於五濁八苦
X31n0606_p0086a13║之難也。信解堅固者，於方等教心相體信也。了達
X31n0606_p0086a14║空法者，聞般若說法，於空法中心得了達，即是轉
X31n0606_p0086a15║教意也。△二、正說法華。
X31n0606_p0086a16║便集諸菩薩及聲聞眾，為說是經：世間無有二乘而
X31n0606_p0086a17║得滅度，唯一佛乘得滅度耳。
X31n0606_p0086a18║集諸菩薩是聚會親族，及聲聞眾是命其子。上釋
X31n0606_p0086a19║親族法身大士為影響眾，以此文驗之，其義明也。
X31n0606_p0086a20║世間無有二乘等者，準理，世無一人合永入滅，會
X31n0606_p0086a21║必歸大。△三、釋前開三意。
X31n0606_p0086a22║比丘當知，如來方便深入眾生之性，知其志樂小法，
X31n0606_p0086a23║深著五欲，為是等故說於涅槃，是人若聞則便信受。
X31n0606_p0086a24║此承上文意，若世無二乘得滅度者，如來何故施
X31n0606_p0086b01║三？釋云：比丘當知，如來以方便權智，深知眾生有
X31n0606_p0086b02║小性欲，著於五塵，弊於五濁，故先說三乘涅槃，令
X31n0606_p0086b03║破弊免難，後說一也。△二、譬說結緣二：初、開譬，二、
X31n0606_p0086b04║合譬。初文又二：初、導師譬五：初、五百由旬譬。
X31n0606_p0086b05║譬如五百由旬。
X31n0606_p0086b06║五百由旬，譬上未度眾樂著諸有輪迴處所，即擬
X31n0606_p0086b07║火宅中其家廣大三界無安，方便品安穩對不安
X31n0606_p0086b08║穩處之意也。約土言之，三界同居土為三百，方便
X31n0606_p0086b09║有餘土為四百，實報土為五百，下文合譬云知諸
X31n0606_p0086b10║生死，生死即是處所明矣。約惑言之，見惑為一百
X31n0606_p0086b11║五，下分惑為二百五，上分惑為三百，塵沙惑為四
X31n0606_p0086b12║百，無明惑為五百，下文合譬云煩惱惡道險難義
X31n0606_p0086b13║相扶也。約觀言之，入空觀能過三百，入假觀能過
X31n0606_p0086b14║四百，入中觀能過五百，下文合譬云善知險道通
X31n0606_p0086b15║塞之相，即雙知因果二種五百義相扶也。由旬如
X31n0606_p0086b16║前釋。△二險難惡道。
X31n0606_p0086b17║險難惡道，曠絕無人，怖畏之處。
X31n0606_p0086b18║險難惡道，譬上未度之眾。煩惱垢重，即擬火宅中
X31n0606_p0086b19║火起方便品，安穩對不安穩之法也。分段變易二
X31n0606_p0086b20║種生死，此即果險難也。見思塵沙無明，此即因險
X31n0606_p0086b21║難也。由此因果，故言惡道也。無人者，道有二種：一
X31n0606_p0086b22║曠絕有人可依，二曠絕無人可依。有人可依者，譬
X31n0606_p0086b23║生死中有涅槃，煩惱中有菩提，雖復曠絕，則有人
X31n0606_p0086b24║可依，此通指衍門三教也。若生死煩惱無涅槃菩
X31n0606_p0086c01║提，如藥中無病，病中無藥，此則曠絕無人可依，多
X31n0606_p0086c02║是三藏二乘，據理通於通教二乘也。△三、若有多
X31n0606_p0086c03║眾譬。
X31n0606_p0086c04║若有多眾。
X31n0606_p0086c05║譬上王子所化百千萬億種，皆生疑惑不解之眾
X31n0606_p0086c06║生也。即擬火宅中三十子五百人，方便品中知眾
X31n0606_p0086c07║生性欲意。△四、欲至寶處譬。
X31n0606_p0086c08║欲過此道，至珍寶處。
X31n0606_p0086c09║二乘斷見思出三界，故言欲過此道。更斷塵沙無
X31n0606_p0086c10║明，求至無上種覺，故言至珍寶處。△五有一導師譬。
X31n0606_p0086c11║有一導師，聰慧明達，善知險道通塞之相。
X31n0606_p0086c12║有一導師者，即第十六王子也。眼耳清淨曰聰，意
X31n0606_p0086c13║根清淨曰達。總而言之，即六根清淨也。慧即一心
X31n0606_p0086c14║三智，明即具足五眼。又三明為明，十力為達。△二、
X31n0606_p0086c15║將導譬三：初、所將人眾譬。
X31n0606_p0086c16║將導眾人，欲過此難。
X31n0606_p0086c17║譬本結緣未得度者，本緣不失而為導師所將。△
X31n0606_p0086c18║二、中路懈退譬二：初、退大三：初、中路懈退。
X31n0606_p0086c19║所將人眾，中路懈退。
X31n0606_p0086c20║所將人眾者，正譬中間相值，退大取小之人也。中
X31n0606_p0086c21║路者，非是半途名中路，但以發心為始，至佛為終，
X31n0606_p0086c22║此兩楹之間而起退大之意，故名中路也。△二白
X31n0606_p0086c23║導師言。
X31n0606_p0086c24║白導師言：我等疲極，而復怖畏。
X31n0606_p0087a01║言導師者，自有通途慈悲導師，如文云有一導師
X31n0606_p0087a02║將導眾人者是也。自有結緣導師，如文云所將人
X31n0606_p0087a03║眾白導師言是也。自有權智導師，如文云導師多
X31n0606_p0087a04║諸方便者是也。自有實智導師，如文云導師知此
X31n0606_p0087a05║人眾是也。今言白導師者，正白結緣之導師也。以
X31n0606_p0087a06║其退大則大滅，接小則小生，一生一滅，感於法身，
X31n0606_p0087a07║呼此為白王子。知其退大，即是聞其所白，善根微
X31n0606_p0087a08║弱，無明所翳，故言疲極。憚生死，名為怖畏。△三不
X31n0606_p0087a09║能復進。
X31n0606_p0087a10║不能復進。前路猶遠，今欲退還。
X31n0606_p0087a11║不能復進，前路猶遠者，見思塵沙無明，難可卒斷
X31n0606_p0087a12║也。用小乘接之，不令頓還本處，亦有進義。△二、接
X31n0606_p0087a13║小四：初、多方便。
X31n0606_p0087a14║導師多諸方便。
X31n0606_p0087a15║此譬擬宜即以小接也。△二、傷失寶。
X31n0606_p0087a16║而作是念：此等可愍，云何捨大珍寶而欲退還？
X31n0606_p0087a17║傷其失寶，譬知有小無大也。△三、化作城二：初、作
X31n0606_p0087a18║化。
X31n0606_p0087a19║作是念已，以方便力，於險道中過三百由旬，化作一
X31n0606_p0087a20║城。
X31n0606_p0087a21║此正用方便之教，教化二乘，斷見思惑，出三界苦，
X31n0606_p0087a22║故云過三百由旬。令其權證真空涅槃，故云化作
X31n0606_p0087a23║一城。△二、說化。
X31n0606_p0087a24║告眾人言：汝等勿怖，莫得退還。今此大城，可於中止，
X31n0606_p0087b01║隨意所作。若入是城，快得安穩。若能前至寶所，亦可
X31n0606_p0087b02║得去。
X31n0606_p0087b03║此譬擬上勸、示、證三轉也。汝等勿怖，莫得退還，是
X31n0606_p0087b04║勸轉，勸令進入城也。今此大城等，是示轉，示城可
X31n0606_p0087b05║住也。若入是城，快得安穩，是證轉，證城安穩也。前
X31n0606_p0087b06║至寶所，亦可得去者，三藏教中，未論前進，義在衍
X31n0606_p0087b07║門。約共菩薩寶所有二義：若用究竟，則以極果為
X31n0606_p0087b08║寶所，故上文云：唯佛與佛，乃能究盡諸法實相。若
X31n0606_p0087b09║分入，即以初發心住為寶所，故上文云：無上寶聚，
X31n0606_p0087b10║不求自得。又云：得佛法分，佛子所應得者，皆已得
X31n0606_p0087b11║之。△四、入城譬
X31n0606_p0087b12║是時，疲極之眾心大歡喜，歎未曾有：我等今者免斯
X31n0606_p0087b13║惡道，快得安穩。於是，眾人前入化城，生已度想，生安
X31n0606_p0087b14║穩想。
X31n0606_p0087b15║大歡喜，即聞慧。未曾有，即煖位。免惡道，即頂位。快
X31n0606_p0087b16║安穩，即忍位。前入城，即見諦位。已度想，即無學位。
X31n0606_p0087b17║此與火宅適子願故，勇銳推排出宅同也。生已度
X31n0606_p0087b18║想，如得盡智。安穩想，如得無生智。又具智德，如已
X31n0606_p0087b19║度。證斷德，如安穩也。△三、引至寶所二：初、知息已。
X31n0606_p0087b20║爾時，導師知此人眾既得止息，無復疲倦。
X31n0606_p0087b21║既得止息無復疲倦者，譬上涅槃時到，眾又清淨
X31n0606_p0087b22║而得免難，大機當發也。△二向寶所。
X31n0606_p0087b23║即滅化城，語眾人言：汝等去來寶處在近，向者大城
X31n0606_p0087b24║我所化作，為止息耳。
X31n0606_p0087c01║即滅化城，引向寶所譬。上正說法華示真實相，寶
X31n0606_p0087c02║處在近尚者，大城我所化作，即舉廢權譬以帖顯
X31n0606_p0087c03║實譬也。上云是諸人等應以是法漸入佛慧，所以
X31n0606_p0087c04║者何？如來智慧難信難解，擬方便中云我令脫苦
X31n0606_p0087c05║縛逮得涅槃者，佛以方便力示以三乘教也。問：凡
X31n0606_p0087c06║五處開三顯一，為有何異？答：通論無異，別論有差。
X31n0606_p0087c07║方便品約教開三顯一，文云如來但以一佛乘故
X31n0606_p0087c08║為眾生說法，無二亦無三也。火宅約行開三顯一，
X31n0606_p0087c09║車是運義，運則譬行，文云各乘大車遊於四方嬉
X31n0606_p0087c10║戲快樂也。信解品中約人開三顯一，結會傭作之
X31n0606_p0087c11║人即是長者之兒，文云我等昔來真是佛子也。藥
X31n0606_p0087c12║艸喻中約差別無差別明權實，不的去取但明眾
X31n0606_p0087c13║生不知佛令其知，若七種差別即知權，同依一理
X31n0606_p0087c14║無差別即知實，差別無差別，無差別而差別，令知
X31n0606_p0087c15║此意耳。終不說言無一有一，此約自行權實二知
X31n0606_p0087c16║隨自意語，故佛能知眾生不知，亦具通前通後知
X31n0606_p0087c17║不知明權實也。今化城正約理開三顯一，寶所化
X31n0606_p0087c18║城皆是大小兩理，破除二乘化理，顯於寶所化實
X31n0606_p0087c19║一理也。下去五百領解，舉繫珠為喻，亦是約理也。
X31n0606_p0087c20║△二、合譬二：初、正合二：初、合導師譬五：初、正合上
X31n0606_p0087c21║導師。
X31n0606_p0087c22║諸比丘！如來亦復如是。
X31n0606_p0087c23║△二、合多諸人眾。
X31n0606_p0087c24║今為汝等作大導師。
X31n0606_p0088a01║此以能將顯於所將。△三、合險難惡道。
X31n0606_p0088a02║知諸生死煩惱惡道險難。
X31n0606_p0088a03║△四合五百由旬
X31n0606_p0088a04║長遠。
X31n0606_p0088a05║△五、合聰慧明達，亦合至珍寶處。
X31n0606_p0088a06║應去應度。
X31n0606_p0088a07║合上聰慧明達，善知險道通塞之相。亦是合上欲
X31n0606_p0088a08║過險道，至珍寶處。△二、合將導譬三：初、合所將人
X31n0606_p0088a09║眾。
X31n0606_p0088a10║若眾生。
X31n0606_p0088a11║△二、合退大接小二：初、合退大三：初、合中路懈退。
X31n0606_p0088a12║但聞一佛乘者。
X31n0606_p0088a13║合上中路懈退，無大機意也。△二、合白。導師言：
X31n0606_p0088a14║則不欲見佛，不欲親近。
X31n0606_p0088a15║合上白導師，不受勸誡也。△三合不能前進。
X31n0606_p0088a16║便作是念：佛道長遠，久受勤苦乃可得成。
X31n0606_p0088a17║合上不能前進，息化意也。△二、合接小三：初、合導
X31n0606_p0088a18║師方便。
X31n0606_p0088a19║佛知是心。
X31n0606_p0088a20║合上中間退大，復以小接之意。譬本有四，合但有
X31n0606_p0088a21║三，今正合上導師多方便擬宜之意。△二、合此等
X31n0606_p0088a22║可愍。
X31n0606_p0088a23║怯弱下劣，以方便力。
X31n0606_p0088a24║合上此等可愍，知有小機也。△三、合現作化城。
X31n0606_p0088b01║而於中道，為止息故，說二涅槃。
X31n0606_p0088b02║合上現作化城譬也。而於中道說二涅槃者，三界
X31n0606_p0088b03║惑盡，塵沙無明未破，於此兩楹判有餘無餘涅槃，
X31n0606_p0088b04║亦是聲聞緣覺涅槃。又分段已盡，變易未除，二死
X31n0606_p0088b05║之間判為有餘無餘，故言中道。△三、合將至寶所
X31n0606_p0088b06║二：初、合知息已。
X31n0606_p0088b07║若眾生住於二地。
X31n0606_p0088b08║△二、合向寶所。
X31n0606_p0088b09║如來爾時即便為說：汝等所作未辦，汝所住地近於
X31n0606_p0088b10║佛慧，當觀察籌量所得涅槃非真實也。但是如來方
X31n0606_p0088b11║便之力，於一佛乘分別說三。
X31n0606_p0088b12║△二、舉譬帖合二：初、牒接退譬來合施三：
X31n0606_p0088b13║如彼導師，為止息故，化作大城。
X31n0606_p0088b14║△二、牒滅化譬來合顯一。
X31n0606_p0088b15║既知息已，而告之言：寶處在近，此城非實，我化作耳。
X31n0606_p0088b16║△二、偈頌二：初、頌結緣由，二、頌正結緣。初文又二：
X31n0606_p0088b17║初、頌遠由二：初、頌大通成道三：初、頌成道前事。
X31n0606_p0088b18║爾時，世尊欲重宣此義，而說偈言：
X31n0606_p0088b19║大通智勝佛，十劫坐道場，佛法不現前，不得成佛道。
X31n0606_p0088b20║諸天神龍王，阿修羅眾等，常雨於天華，以供養彼佛。
X31n0606_p0088b21║諸天擊天鼓，并作眾伎樂，香風吹萎華，更雨新好者。
X31n0606_p0088b22║△二頌正成道。
X31n0606_p0088b23║過十小劫已，乃得成佛道。諸天及世人，心皆懷踊躍。
X31n0606_p0088b24║△三、請法兼供養。
X31n0606_p0088c01║彼佛十六子，皆與其眷屬，千萬億圍繞，俱行至佛所，
X31n0606_p0088c02║頭面禮佛足，而請轉法輪：聖師子法雨，充我及一切。
X31n0606_p0088c03║頌，上請轉法輪。兼頌成道已，眷屬申供養。△二、頌
X31n0606_p0088c04║十方請二：初、頌威光動曜。
X31n0606_p0088c05║世尊甚難值，久遠時一現，為覺悟群生，震動於一切。
X31n0606_p0088c06║△二、頌尋光而來二：初、別頌東方。
X31n0606_p0088c07║東方諸世界，五百萬億國，梵宮殿光曜，昔所未曾有。
X31n0606_p0088c08║諸梵見此相，尋來至佛所，散華以供養，并奉上宮殿。
X31n0606_p0088c09║請佛轉法輪，以偈而讚歎，佛知時未至，受請默然坐。
X31n0606_p0088c10║△二、總頌九方。
X31n0606_p0088c11║三方及四維，上下亦復爾，散華奉宮殿，請佛轉法輪。
X31n0606_p0088c12║世尊甚難值，願以大慈悲，廣開甘露門，轉無上法輪。
X31n0606_p0088c13║△二、頌近由二：初、頌轉小乘法輪三：初、頌佛受請。
X31n0606_p0088c14║無量慧世尊，受彼眾人請。
X31n0606_p0088c15║△二、正頌轉法輪。
X31n0606_p0088c16║為宣種種法，四諦十二緣，無明至老死，皆從生緣有，
X31n0606_p0088c17║如是眾過患，汝等應當知。
X31n0606_p0088c18║△三、時眾聞法得道。
X31n0606_p0088c19║宣暢是法時，六百萬億姟，得盡諸苦際，皆成阿羅漢。
X31n0606_p0088c20║第二說法時，千萬恒沙眾，於諸法不受，亦得阿羅漢。
X31n0606_p0088c21║從是後得道，其數無有量，萬億劫算數，不能得其邊。
X31n0606_p0088c22║十萬為億，十億為兆，百億為京，千億為秭，萬億為
X31n0606_p0088c23║姟。諸法不受者，謂能伏斷見思也。△二、頌轉大乘
X31n0606_p0088c24║法輪五：初、頌王子出家。
X31n0606_p0089a01║時十六王子，出家作沙彌。
X31n0606_p0089a02║△二、頌請轉大乘。
X31n0606_p0089a03║皆共請彼佛，演說大乘法。我等及營從，皆當成佛道。
X31n0606_p0089a04║願得如世尊，慧眼第一淨。
X31n0606_p0089a05║△三、頌方等般若。
X31n0606_p0089a06║佛知童子心，宿世之所行，以無量因緣，種種諸譬喻，
X31n0606_p0089a07║說六波羅蜜，及諸神通事，分別真實法，菩薩所行道。
X31n0606_p0089a08║六波羅蜜釋見序品。△四、頌說法華經。
X31n0606_p0089a09║說是法華經，如恒沙偈：
X31n0606_p0089a10║△五、頌說已入定。
X31n0606_p0089a11║彼佛說經已，靜室入禪定，一心一處坐，八萬四千劫。
X31n0606_p0089a12║△二、正頌結緣二：初、頌法說三：初、頌昔結緣三：初、
X31n0606_p0089a13║頌佛入定。
X31n0606_p0089a14║是諸沙彌等，知佛禪未出。
X31n0606_p0089a15║△二頌正覆講。
X31n0606_p0089a16║為無量億眾，說佛無上慧。各各坐法座，說是大乘經。
X31n0606_p0089a17║於佛宴寂後，宣揚助法化。
X31n0606_p0089a18║△三、頌聞法益。
X31n0606_p0089a19║一一沙彌等，所度諸眾生，有六百萬億，恒河沙等眾。
X31n0606_p0089a20║△二頌中間相值。
X31n0606_p0089a21║彼佛滅度後，是諸聞法者，在在諸佛土，常與師俱生。
X31n0606_p0089a22║△三、頌今還說法華二：初、結會師弟。
X31n0606_p0089a23║是十六沙彌，具足行佛道，今現在十方，各得成正覺。
X31n0606_p0089a24║爾時聞法者，各在諸佛所，其有住聲聞，漸教以佛道。
X31n0606_p0089b01║我在十六數，曾亦為汝說，是故以方便，引汝趣佛慧。
X31n0606_p0089b02║△二、頌還說法華二：初、頌時眾清淨。
X31n0606_p0089b03║以是本因緣。
X31n0606_p0089b04║以本昔因緣，所以今日時眾免難機發也。△二頌
X31n0606_p0089b05║為說是經。
X31n0606_p0089b06║今說法華經，令汝入佛道，慎勿懷驚懼。
X31n0606_p0089b07║△二、頌譬說二：初、頌開譬，二、頌合譬。初文又二：初、
X31n0606_p0089b08║頌導師譬五：初、頌險難惡道。
X31n0606_p0089b09║譬如險惡道，逈絕多毒獸，又復無水艸，人所怖畏處。
X31n0606_p0089b10║毒獸，譬惑。無水艸者，喻不修習菩提之道。水澄渟，
X31n0606_p0089b11║表定。艸差別，表慧。△二、頌多諸人眾。
X31n0606_p0089b12║無數千萬眾，欲過此險道。
X31n0606_p0089b13║第四、欲至寶所，譬在此欲過此險道句中。△三頌
X31n0606_p0089b14║五百由旬。
X31n0606_p0089b15║其路甚曠遠，經五百由旬。
X31n0606_p0089b16║△四頌有一導師。
X31n0606_p0089b17║時有一導師。
X31n0606_p0089b18║△五頌聰慧明達。
X31n0606_p0089b19║強識有智慧，明了心決定，在險濟眾難。
X31n0606_p0089b20║△二、頌將導譬三：初、正頌將導。
X31n0606_p0089b21║眾人。
X31n0606_p0089b22║△二、懈怠作化二：初、正頌懈怠。
X31n0606_p0089b23║皆疲倦，而白導師言：我等今頓乏，於此欲退還。
X31n0606_p0089b24║△二、頌作化接退四：初、傷失大。
X31n0606_p0089c01║導師作是念：此輩甚可愍，如何欲退還，而失大珍寶？
X31n0606_p0089c02║△二頌作念。
X31n0606_p0089c03║尋時思方便，當設神通力。
X31n0606_p0089c04║△三、頌作化二：初、頌作化。
X31n0606_p0089c05║化作大城郭，莊嚴諸舍宅，周帀有園林，渠流及浴池，
X31n0606_p0089c06║重門高樓閣，男女皆充滿。
X31n0606_p0089c07║諸舍宅者，諸空觀境也。園林者，二乘總持無漏法
X31n0606_p0089c08║林也。九次第定為渠流，八解脫為浴池，重門是三
X31n0606_p0089c09║空門，又是重空三昧盡無生智為樓閣高出也，男
X31n0606_p0089c10║女是定慧也。觀心解者，智體周備如城隍，善法圓
X31n0606_p0089c11║足如郭之圍繞，畢竟空為舍宅，真善能成自行如
X31n0606_p0089c12║男幹家事，慈悲外化如女之外適。△二頌說化。
X31n0606_p0089c13║即作是化已，慰眾言：勿懼！汝等入此城，各可隨所樂。
X31n0606_p0089c14║△四頌入城。
X31n0606_p0089c15║諸人既入城，心皆大歡喜，皆生安穩想，自謂已得度。
X31n0606_p0089c16║△三、頌滅化向寶所二。△初、頌知息已。
X31n0606_p0089c17║導師知息已。
X31n0606_p0089c18║△二、頌滅化引至寶處。
X31n0606_p0089c19║集眾而告言：汝等當前進，此是化城耳。我見汝疲極，
X31n0606_p0089c20║中路欲退還，故以方便力，權化作此城。汝今勤精進，
X31n0606_p0089c21║當共至寶所。
X31n0606_p0089c22║△二、頌合譬二：初、正合二：初、合五百由旬。
X31n0606_p0089c23║我亦復如是，為一切導師。
X31n0606_p0089c24║△二、合將導譬二：初、合懈退二：初、合中路退。
X31n0606_p0090a01║見諸求道者，中路而懈廢，不能度生死，煩惱諸險道。
X31n0606_p0090a02║△二、合接退作化
X31n0606_p0090a03║故以方便力，為息說涅槃。言汝等苦滅，所作皆已辦。
X31n0606_p0090a04║△二、合滅化至寶處二：初、合知息已。
X31n0606_p0090a05║既知到涅槃，皆得阿羅漢。
X31n0606_p0090a06║△二、合滅化引向寶處。
X31n0606_p0090a07║爾乃集大眾，為說真實法。諸佛方便力，分別說三乘，
X31n0606_p0090a08║唯有一佛乘，息處故說二。今為汝說實，汝所得非滅，
X31n0606_p0090a09║為佛一切智，當發大精進。汝證一切智，十力等佛法，
X31n0606_p0090a10║具三十二相，乃是真實滅。
X31n0606_p0090a11║此偈文即有三德祕密藏義，汝證一切智即是般
X31n0606_p0090a12║若，具三十二相即是法身，乃是真實滅即是解脫，
X31n0606_p0090a13║三法不縱不橫即是見佛性也。△二頌舉譬帖合。
X31n0606_p0090a14║諸佛之導師，為息說涅槃，既知是息已，引入於佛慧。
X31n0606_p0090a15║
X31n0606_p0090a16║法華經科註卷第三