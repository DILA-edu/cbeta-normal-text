X31n0606_p0090a17║
X31n0606_p0090a18║
X31n0606_p0090a19║
X31n0606_p0090a20║玅法蓮華經科註卷第四
X31n0606_p0090a21║
X31n0606_p0090a22║△二後兩品授記二初五百弟子受記品授千二
X31n0606_p0090a23║百記；二、授學、無學人記品，授二千人記。初文又二：
X31n0606_p0090a24║初、品目。
X31n0606_p0090b01║玅法蓮華經五百弟子受記品第八
X31n0606_p0090b02║此品具記千二百聲聞，品題但標五百者，葢五百
X31n0606_p0090b03║得記，名同五百，口陳領解，故以標品耳。△二、經文
X31n0606_p0090b04║二：初、授滿願記，二、授千二百記。初文又二：初、敘默
X31n0606_p0090b05║領解，二、如來述記。初文又二：初、敘得解歡喜二：初、
X31n0606_p0090b06║敘得解之由四：初、聞法譬，二、周開顯。
X31n0606_p0090b07║爾時，富樓那彌多羅尼子，從佛聞是智慧方便隨宜
X31n0606_p0090b08║說法。
X31n0606_p0090b09║聞是智慧，即領方便火宅中兩處顯實；方便隨宜
X31n0606_p0090b10║說法，即領兩處開權也。△二聞授五大弟子記。
X31n0606_p0090b11║又聞授諸大弟子阿耨多羅三藐三菩提記。
X31n0606_p0090b12║諸大弟子，指身子及四大弟子，領開權。授菩提記，
X31n0606_p0090b13║即領顯實也。△三、聞宿世因緣之事。
X31n0606_p0090b14║復聞宿世因緣之事。
X31n0606_p0090b15║聞化城品宿世因緣，即領顯實也。△四、聞佛力觀
X31n0606_p0090b16║久若今。
X31n0606_p0090b17║復聞諸佛，有大自在，神通之力。
X31n0606_p0090b18║如來三達無礙，觀彼久遠，猶若今日，即是大自在
X31n0606_p0090b19║神通之力。斥異二乘，止齊八萬，即領開權也。△二、
X31n0606_p0090b20║敘得解歡喜二：初、明內解歡喜。
X31n0606_p0090b21║得未曾有，心淨踊躍。
X31n0606_p0090b22║由昔未聞開權顯實，而今得聞，故言得未曾有。除
X31n0606_p0090b23║保證涅槃之愛，斷破塵沙無明別惑，故言心淨。開
X31n0606_p0090b24║佛知見，是故踊躍。△二、明外形恭敬
X31n0606_p0090c01║即從座起，到於佛前，頭面禮足，却住一面，瞻仰尊顏，
X31n0606_p0090c02║目不暫捨。
X31n0606_p0090c03║得解由佛，故起恭敬也。△二、敘默念領解二：初、正
X31n0606_p0090c04║明默念領解。
X31n0606_p0090c05║而作是念：世尊甚奇特，所為希有！隨順世間若干種
X31n0606_p0090c06║性，以方便知見而為說法，拔出眾生處處貪著。我等
X31n0606_p0090c07║於佛功德，言不能宣。
X31n0606_p0090c08║上二周身子等得悟，皆發言領解，此何默念？葢身
X31n0606_p0090c09║子等為下根未悟，事須彰言勸動。今下根已悟，無
X31n0606_p0090c10║所勸動，故默念不言。世尊甚奇特，所為希有者，即
X31n0606_p0090c11║是領實智。隨順七種方便根性而為說法，即是領
X31n0606_p0090c12║權智，乃領方便品中開權顯實也。拔出眾生處處
X31n0606_p0090c13║貪著，乃領火宅中開權顯實也。我等於佛功德言
X31n0606_p0090c14║不能宣，乃領藥艸喻中如來有無量功德，迦葉等
X31n0606_p0090c15║四大弟子說不能盡，即是領所不及。今富樓那意
X31n0606_p0090c16║謂四大弟子聞火宅譬，具領如來五時施化及法
X31n0606_p0090c17║身地鑑機等事，如來猶斥其領所不及。我今聞此，
X31n0606_p0090c18║雖欲領會，豈能逾於四大弟子？當知所領之外不
X31n0606_p0090c19║及處多，是故亦云言不能宣。既云言不能宣，亦是
X31n0606_p0090c20║念所不及也。△二、默求發迹請記。
X31n0606_p0090c21║唯佛世尊，能知我等，深心本願。
X31n0606_p0090c22║我等者，通念請發諸人迹也。深心是本，今現作是
X31n0606_p0090c23║迹。本願者，大慈誓願也。大慈下化故我為誓，上求
X31n0606_p0090c24║作佛故我有願。請上求即是求記，請說下化即求
X31n0606_p0091a01║發迹。又從深心故明其三世助佛宣化，從本願故
X31n0606_p0091a02║即與授記。△二、如來述記二：初、長行，二、偈頌。初文
X31n0606_p0091a03║又二：初、述本迹三：初、就釋迦世行因發迹三：初、舉
X31n0606_p0091a04║示其人。
X31n0606_p0091a05║爾時，佛告諸比丘：汝等見是富樓那彌多羅尼子不？
X31n0606_p0091a06║汝等見否有二意：一見其迹為小否，二見其本功
X31n0606_p0091a07║德否。眾人但見迹為聲聞，而不能知本是菩薩，故
X31n0606_p0091a08║云見否。△二、總標本迹二：初、標其迹。
X31n0606_p0091a09║我常稱其於說法人中最為第一。
X31n0606_p0091a10║標其迹為說法人中最為第一，若非法身妙本，無
X31n0606_p0091a11║以垂於第一勝迹。昔來但言於迹中說法第一，今
X31n0606_p0091a12║則不爾，於無上法久得第一。此舉迹以顯本也。△
X31n0606_p0091a13║二、標其本。
X31n0606_p0091a14║亦常歎其種種功德。
X31n0606_p0091a15║標其本地福慧萬行法門，故云種種。本地既有種
X31n0606_p0091a16║種法門，迹中何但為二乘耶？此舉本以明迹也。△
X31n0606_p0091a17║三、別釋本迹二：初、迹中助宣半滿之法。
X31n0606_p0091a18║精勤護持，助宣我法，能於四眾，示教利喜，具足解釋，
X31n0606_p0091a19║佛之正法，而大饒益，同梵行者。
X31n0606_p0091a20║助宣我法者，即是迹中助宣半滿之法也。在鹿苑
X31n0606_p0091a21║迹為下根聲聞，即是護持助宣三藏半字之法。迹
X31n0606_p0091a22║在方等示受彈呵，即是護持助宣對半明滿之法。
X31n0606_p0091a23║迹領般若，即是護持助宣帶半明滿之法。迹在法
X31n0606_p0091a24║華得悟，即是護持助宣廢半明滿之法。上文云我
X31n0606_p0091b01║常稱歎種種功德者，即此意也。本具權實功德，而
X31n0606_p0091b02║迹於五味助佛調熟實行眾生，豈非精勤助宣之
X31n0606_p0091b03║意也。能於四眾示教利喜者，分別半字教也。具足
X31n0606_p0091b04║解釋者，助宣般若滿字教也。而大饒益者，助佛饒
X31n0606_p0091b05║益半滿之眾生也。同梵行者，是迹中所化半滿之
X31n0606_p0091b06║弟子也。△二、別述本地功德莫測。
X31n0606_p0091b07║自捨如來，無能盡其言論之辨。
X31n0606_p0091b08║降佛已還，七方便人不能知其本地之辨。△二、約
X31n0606_p0091b09║過去世顯其本行。
X31n0606_p0091b10║汝等勿謂富樓那但能護持助宣我法，亦於過去九
X31n0606_p0091b11║十億諸佛所，護持助宣佛之正法，於彼說法人中亦
X31n0606_p0091b12║最第一。又於諸佛所說空法，明了通達得四無礙智，
X31n0606_p0091b13║常能審諦清淨說法無有疑惑，具足菩薩神通之力，
X31n0606_p0091b14║隨其壽命常修梵行，彼佛世人咸皆謂之實是聲聞。
X31n0606_p0091b15║而富樓那以斯方便，饒益無量百千眾生，又化無量
X31n0606_p0091b16║阿僧祇人，令立阿耨多羅三藐三菩提，為淨佛土故，
X31n0606_p0091b17║常作佛事教化眾生。
X31n0606_p0091b18║言：富樓那！非直止於我所助宣半滿之法，而於久
X31n0606_p0091b19║遠佛所，亦後助宣半滿之法。取今日助宣為發迹，
X31n0606_p0091b20║取過去助宣為顯本。顯本有二：一遠本，二近本。遠
X31n0606_p0091b21║本冥邈，為信良難，故今但舉九十億近本言之。有
X31n0606_p0091b22║宿命智，能知近本，故舉近以證遠，令其生信。護持
X31n0606_p0091b23║助宣，即擬助宣半字之法。佛之正法，即擬助宣對
X31n0606_p0091b24║半明滿之法。明六波羅蜜，互相收攝，旋轉無礙。又
X31n0606_p0091c01║於空法，明了通達，即擬助宣帶半明滿之法。四無
X31n0606_p0091c02║礙智，即四無礙辨，以智在說故。一義無礙智，知諸
X31n0606_p0091c03║法義，了了無滯。二法無礙智，為知一切義故，智慧
X31n0606_p0091c04║通達，諸法無滯。三辭無礙智，所謂一切眾生，殊方
X31n0606_p0091c05║異語，男女語，能令各各得解，辯說無礙。一切聞者，
X31n0606_p0091c06║悉解其言說。四樂說無礙智，菩薩於一字中，能說
X31n0606_p0091c07║一切字，一語中，能說一切語，一法中，能說一切法。
X31n0606_p0091c08║於所說法，皆是真實，皆隨可度者，而有所益。所謂
X31n0606_p0091c09║十二部經，八萬四千法藏，隨一切眾生根性所樂
X31n0606_p0091c10║聞法，而為說之，聞者無厭。由具神通之力，故能隨
X31n0606_p0091c11║佛壽命，修清淨行。於彼佛世，既未發迹，人皆謂之
X31n0606_p0091c12║實是聲聞，不言是大菩薩也。化無量眾生，令立三
X31n0606_p0091c13║菩提者，即是助宣廢半明滿之法。如是助宣佛法
X31n0606_p0091c14║者，葢與物結淨土緣耳。若不與物結緣，則菩薩成
X31n0606_p0091c15║佛時，土穢無機可化也。△三、約三世佛所修因行。
X31n0606_p0091c16║諸比丘！富樓那亦於七佛說法人中而得第一，今於
X31n0606_p0091c17║我所說法人中亦為第一，於賢劫中當來諸佛說法
X31n0606_p0091c18║人中亦復第一，而皆護持助宣佛法。亦於未來護持
X31n0606_p0091c19║助宣無量無邊諸佛之法，教化饒益無量眾生，令立
X31n0606_p0091c20║阿耨多羅三藐三菩提。為淨佛土故，常勤精進教化
X31n0606_p0091c21║眾生。
X31n0606_p0091c22║此亦例前助宣半滿之法，利益大小機也。七佛者，
X31n0606_p0091c23║若依諸文所出：一、毗婆尸佛；二、尸棄佛；三、毗舍浮
X31n0606_p0091c24║佛；四、俱留孫佛；五、拘那含牟尼佛；六、迦葉佛；七、釋
X31n0606_p0092a01║迦牟尼佛。此則以莊嚴劫千佛中後之三佛、賢劫
X31n0606_p0092a02║千佛中初之四佛為七佛也。若據今經，釋迦自云：
X31n0606_p0092a03║今於我所說法人中亦為第一。則是以七佛為過
X31n0606_p0092a04║去，釋迦為現在，彌勒等佛為當來，應指莊嚴劫中
X31n0606_p0092a05║後之四佛、賢劫中初之三佛為過去七佛。而諸文
X31n0606_p0092a06║中或以釋迦共前六佛為過去七佛者，意恐劫章
X31n0606_p0092a07║經在釋迦滅後結集，亦以釋迦為過去佛耳。△二、
X31n0606_p0092a08║與授記七：初、明因圓。
X31n0606_p0092a09║漸漸具足，菩薩之道。
X31n0606_p0092a10║△二、明果滿。
X31n0606_p0092a11║過無量阿僧祇劫，當於此土得阿耨多羅三藐三菩
X31n0606_p0092a12║提，號曰法明如來、應供、正徧知、明行足、善逝、世間解、
X31n0606_p0092a13║無上士、調御丈夫、天人師、佛、世尊。
X31n0606_p0092a14║△三、明國淨五：初、明國大嚴淨。
X31n0606_p0092a15║其佛以恒河沙等三千大千世界為一佛土，七寶為
X31n0606_p0092a16║地，地平如掌，無有山陵、谿澗、溝壑，七寶臺觀充滿其
X31n0606_p0092a17║中，諸天宮殿近處虗空，人天交接兩得相見。
X31n0606_p0092a18║地平如掌者，經直云如掌，不言手掌，手掌不平則
X31n0606_p0092a19║非所引。海底有石名掌，此石無有一微塵許不平，
X31n0606_p0092a20║當是類如海掌耳。又賢劫經正明如佛手掌，非引
X31n0606_p0092a21║同人掌也。△二、明純是善道
X31n0606_p0092a22║無諸惡道亦無女人，一切眾生皆以化生，無有婬欲。
X31n0606_p0092a23║無諸惡道者，於中亦有差別不同。若無女人，必無
X31n0606_p0092a24║惡道；或有女人，亦無惡道者。如阿閦佛國，雖有女
X31n0606_p0092b01║人而無女事；無量壽佛國，二種俱無。△三、明福慧
X31n0606_p0092b02║具足。
X31n0606_p0092b03║得大神通，身出光明，飛行自在，志念堅固，精進智慧，
X31n0606_p0092b04║普皆金色，三十二相而自莊嚴。其國眾生常以二食：
X31n0606_p0092b05║一者、法喜食，二者、禪悅食。
X31n0606_p0092b06║月藏經第九明法食喜食禪食。經文總言法喜禪
X31n0606_p0092b07║悅，別分應有三種差別。△四、明弟子眾多。
X31n0606_p0092b08║有無量阿僧祇千萬億那由他諸菩薩眾，得大神通、
X31n0606_p0092b09║四無礙智，善能教化眾生之類；其聲聞眾，算數校計
X31n0606_p0092b10║所不能知，皆得具足六通、三明及八解脫。
X31n0606_p0092b11║△五、結功德成就。
X31n0606_p0092b12║其佛國土有如是等無量功德莊嚴成就。
X31n0606_p0092b13║月藏經第五明十善各十功德：一、不殺得十功德
X31n0606_p0092b14║者：一、於一切眾生得無所畏；二、於眾生得大慈心；
X31n0606_p0092b15║三、斷惡習業；四、無病；五、長命；六、非人所護；七、無惡
X31n0606_p0092b16║夢；八、無怨；九、不畏惡道；十、命終生善道，後作佛時，
X31n0606_p0092b17║國無害杖之具，國人長壽。乃至第十、不邪見得十
X31n0606_p0092b18║功德：一、心性柔善。乃至第十、死生善道，作佛時，國
X31n0606_p0092b19║人正信。是為無量功德莊嚴也。△四劫國名。
X31n0606_p0092b20║劫名寶明，國名善淨。
X31n0606_p0092b21║△五、佛壽量。
X31n0606_p0092b22║其佛壽命無量阿僧祇劫。
X31n0606_p0092b23║△六、法住久
X31n0606_p0092b24║法住甚久。
X31n0606_p0092c01║△七、供舍利
X31n0606_p0092c02║佛滅度後，起七寶塔，徧滿其國。
X31n0606_p0092c03║△二、偈頌二：初、頌發迹二：初、總發諸聲聞迹五：初、
X31n0606_p0092c04║明難思之法。
X31n0606_p0092c05║爾時，世尊欲重宣此義，而說偈言：
X31n0606_p0092c06║諸比丘諦聽，佛子所行道，善學方便故，不可得思議。
X31n0606_p0092c07║此標弟子為行難思，已得垂迹之法。△二、明垂迹
X31n0606_p0092c08║之由
X31n0606_p0092c09║知眾樂小法，而畏於大智，是故諸菩薩，作聲聞緣覺。
X31n0606_p0092c10║△三、明垂迹利益
X31n0606_p0092c11║以無數方便，化諸眾生類，自說是聲聞，去佛道甚遠。
X31n0606_p0092c12║度脫無量眾，皆悉得成就，雖少欲懈怠，漸當令作佛。
X31n0606_p0092c13║少欲者，示求小乘。懈怠者，示退大乘。以權行引實
X31n0606_p0092c14║行，化諸眾生，漸令作佛也。△四、明內祕外現。
X31n0606_p0092c15║內祕菩薩行，外現是聲聞，少欲厭生死，實自淨佛土。
X31n0606_p0092c16║示眾有三毒，又現邪見相，我弟子如是，方便度眾生。
X31n0606_p0092c17║非但示為聲聞，亦示作外道及三毒凡夫。如身子
X31n0606_p0092c18║示瞋，難陀示貪，調達示癡，皆其類也。△五、明指略
X31n0606_p0092c19║抑廣。
X31n0606_p0092c20║若我具足說，種種現化事，眾生聞是者，心則懷疑惑。
X31n0606_p0092c21║△二、別發滿願迹本二：初、頌顯過去本。
X31n0606_p0092c22║今此富樓那，於昔千億佛，勤修所行道，宣護諸佛法。
X31n0606_p0092c23║為求無上慧，而於諸佛所，現居弟子上，多聞有智慧。
X31n0606_p0092c24║所說無所畏，能令眾歡喜，未曾有疲倦，而以助佛事。
X31n0606_p0093a01║已度大神通，具四無礙智，知諸根利鈍，常說清淨法。
X31n0606_p0093a02║演暢如是義，教諸千億眾，令住大乘法，而自淨佛土。
X31n0606_p0093a03║△二、頌三世行因。
X31n0606_p0093a04║未來亦供養，無量無數佛，護助宣正法，亦自淨佛土。
X31n0606_p0093a05║常以諸方便，說法無所畏，度不可許眾，成就一切智。
X31n0606_p0093a06║△二、頌授記四：初、頌因圓。
X31n0606_p0093a07║供養諸如來，護持法寶藏。
X31n0606_p0093a08║△二、頌果滿。
X31n0606_p0093a09║其後得成佛，號名曰法明。
X31n0606_p0093a10║△三劫國名。
X31n0606_p0093a11║其國名善淨，七寶所合成，劫名為寶明。
X31n0606_p0093a12║△四、頌國淨。
X31n0606_p0093a13║菩薩眾甚多，其數無量億，皆度大神通，威德力具足，
X31n0606_p0093a14║充滿其國土。聲聞亦無數，三明八解脫，得四無礙智，
X31n0606_p0093a15║以是等為僧。其國諸眾生，婬欲皆已斷，純一變化生，
X31n0606_p0093a16║具相莊嚴身。法喜禪悅食，更無餘食想，無有諸女人，
X31n0606_p0093a17║亦無諸惡道。富樓那比丘，功德悉成滿，當得斯淨土，
X31n0606_p0093a18║賢聖眾甚多。如是無量事，我今但略說。
X31n0606_p0093a19║△二、授千二百記三：初、念請。
X31n0606_p0093a20║爾時，千二百阿羅漢心自在者，作是念：我等歡喜得
X31n0606_p0093a21║未曾有，若世尊各見授記如餘大弟子者，不亦快乎！
X31n0606_p0093a22║千二百人皆已得小乘果，不為見思所惱，故心自
X31n0606_p0093a23║在。既聞三周說法，又見記富樓那，是故歡喜，念欲
X31n0606_p0093a24║請記。△二、與記二：初、長行三：初、總記千二百。
X31n0606_p0093b01║佛知此等心之所念，告摩訶迦葉：是千二百阿羅漢，
X31n0606_p0093b02║我今當現前次第與授阿耨多羅三藐三菩提記。
X31n0606_p0093b03║△二、別授憍陳如。
X31n0606_p0093b04║於此眾中，我大弟子憍陳如比丘，當供養六萬二千
X31n0606_p0093b05║億佛，然後得成為佛，號曰普明如來、應供、正徧知、明
X31n0606_p0093b06║行足、善逝、世間解、無上士、調御丈夫、天人師、佛、世尊。
X31n0606_p0093b07║陳如最初悟道，居于座首，故別與記。△三別授五
X31n0606_p0093b08║百人。
X31n0606_p0093b09║其五百阿羅漢，優樓頻螺迦葉、伽耶迦葉、那提迦葉、
X31n0606_p0093b10║迦留陀夷、優陀夷、阿㝹樓䭾、離婆多、劫賓那、薄拘羅、
X31n0606_p0093b11║周陀、莎伽陀等，皆當得阿耨多羅三藐三菩提，盡同
X31n0606_p0093b12║一號，名曰普明。
X31n0606_p0093b13║迦留陀夷，此云黑光，亦云麤黑，顏色黑而光故。周
X31n0606_p0093b14║陀，或云周利，此云大路邊生。佛本行經云：其母隨
X31n0606_p0093b15║夫往他國，久而有孕，垂產思歸，行至中路，即誕其
X31n0606_p0093b16║子，如是二度，凡生二子，乃以大小別之，大即周陀，
X31n0606_p0093b17║小即莎伽陀，亦云般陀伽，亦云槃特，此云小路邊
X31n0606_p0093b18║生。問：佛許千二百，次第與記，今何但記五百，不見
X31n0606_p0093b19║千二百得記？答：此五百即千二百數，頌中末後迦
X31n0606_p0093b20║葉汝已知等一行半，總授七百，故是千二百也。△
X31n0606_p0093b21║二、偈頌二：初、記陳如及與五百。
X31n0606_p0093b22║爾時，世尊欲重宣此義，而說偈言：
X31n0606_p0093b23║憍陳如比丘，當見無量佛，過阿僧祇劫，乃成等正覺。
X31n0606_p0093b24║常放大光明，具足諸神通，名聞徧十方，一切之所敬，
X31n0606_p0093c01║常說無上道，故號為普明。其國土清淨，菩薩皆勇猛，
X31n0606_p0093c02║咸升妙樓閣，遊諸十方國，以無上供具，奉獻於諸佛。
X31n0606_p0093c03║作是供養已，心懷大歡喜，須臾還本國，有如是神力。
X31n0606_p0093c04║佛壽六萬劫，正法住倍壽，像法復倍是，法滅天人憂。
X31n0606_p0093c05║其五百比丘，次第當作佛，同號曰普明，轉次而授記：
X31n0606_p0093c06║我滅度之後，某甲當作佛，其所化世間，亦如我今日。
X31n0606_p0093c07║國土之嚴淨，及諸神通力，菩薩聲聞眾，正法及像法，
X31n0606_p0093c08║壽命劫多少，皆如上所說。
X31n0606_p0093c09║△二、總授一切聲聞記。
X31n0606_p0093c10║迦葉汝已知，五百自在者，餘諸聲聞眾，亦當復如是，
X31n0606_p0093c11║其不在此會，汝當為宣說。
X31n0606_p0093c12║上二句結前五百已得記者，次二句即頌七百，故
X31n0606_p0093c13║云餘諸聲聞眾亦當復如是。又次二句為不在此
X31n0606_p0093c14║會者，令迦葉代為宣說，故云其不在此會汝當為
X31n0606_p0093c15║宣說。後持品中云我先總說一切聲聞皆已授記，
X31n0606_p0093c16║正指今一行半偈，非是止授七百聲聞也。△三、領
X31n0606_p0093c17║解二：初、長行二：初、經家敘喜二：初、慶。今得解故歡
X31n0606_p0093c18║喜二：初、明內心慶喜。
X31n0606_p0093c19║爾時，五百阿羅漢於佛前得受記已，歡喜踊躍。
X31n0606_p0093c20║△二、明外形恭敬
X31n0606_p0093c21║即從座起，到於佛前，頭面禮足。
X31n0606_p0093c22║△二、愧昔不解故自責。
X31n0606_p0093c23║悔過自責。
X31n0606_p0093c24║△二、自陳領解二：初、法說二：初、悔得少為足。
X31n0606_p0094a01║世尊，我等常作是念，自謂已得究竟滅度。
X31n0606_p0094a02║此是悔責昔迷，得小為足，不知求大。△二、責根鈍
X31n0606_p0094a03║難知。
X31n0606_p0094a04║今乃知之。
X31n0606_p0094a05║此責根鈍始悟，不早知之。今知小非究竟，大為真
X31n0606_p0094a06║實也。△二、譬說二：初、略譬二：初、略舉譬況。
X31n0606_p0094a07║如無智者。
X31n0606_p0094a08║△二、釋無智意。
X31n0606_p0094a09║所以者何？我等應得如來智慧，而便自以小智為足。
X31n0606_p0094a10║△二、正譬二：初、開譬二：初、貧人醉酒譬二：初、親友
X31n0606_p0094a11║繫珠譬。
X31n0606_p0094a12║世尊！譬如有人至親友家醉酒而臥，是時親友官事
X31n0606_p0094a13║當行，以無價寶珠繫其衣裏與之而去。
X31n0606_p0094a14║繫珠譬，領上王子結緣也。譬如有人者，即二乘之
X31n0606_p0094a15║機也。親友者，昔日第十六王子也。家即大乘教為
X31n0606_p0094a16║家也。醉酒而臥者，當時大機暫發、無明暫伏，以得
X31n0606_p0094a17║聞經內心微解，如至親友家。以無明重故還復迷
X31n0606_p0094a18║失，如醉酒而臥。醉有二義：一、重醉，都不覺知；二、輕
X31n0606_p0094a19║醉，微覺尋忘亦名不覺。雖有二義終成繫珠，如毒
X31n0606_p0094a20║鼓耳。官事當行者，明王子餘處機興逗緣往應，故
X31n0606_p0094a21║云當行。弘法化他此非私務，故云官事。無價寶珠
X31n0606_p0094a22║者，一乘實相真如智寶也。繫其衣裏者，慚愧忍辱
X31n0606_p0094a23║能遮醜恚及防外惡，即是外衣。信樂之心內裹善
X31n0606_p0094a24║根，即是內衣。于時聞法微信樂欲，即了因智願種
X31n0606_p0094b01║子也。△二、醉臥不覺譬。
X31n0606_p0094b02║其人醉臥，都不覺知。
X31n0606_p0094b03║此領中間懈退，不受大法也。醉臥不覺知者，無明
X31n0606_p0094b04║心重，尋復不憶也。△三、起已遊行譬。
X31n0606_p0094b05║起已遊行到於他國，為衣食故勤力求索甚大艱難，
X31n0606_p0094b06║若少有所得便以為足。
X31n0606_p0094b07║此領上中間，接之以小，受三乘化也。善根欲發，厭
X31n0606_p0094b08║苦求樂，故云起已遊行。無明覆解，不知向本求大
X31n0606_p0094b09║乘衣食，故言向他國求於小乘衣食。若魔佛相望
X31n0606_p0094b10║生死，魔界為他國，佛法大小皆為本國。就大小相
X31n0606_p0094b11║望，小乘未免生死，猶是他國；大乘永免生死，乃為
X31n0606_p0094b12║本國，究竟還源也。明背大乘國，往小乘土，不知從
X31n0606_p0094b13║珠取給，而傭作自資，獲一日價，得少為足。△二、親
X31n0606_p0094b14║友覺悟譬三：初、呵責。
X31n0606_p0094b15║於後親友會遇見之，而作是言：咄哉丈夫！何為衣食
X31n0606_p0094b16║乃至如是？
X31n0606_p0094b17║呵責，譬上動執生疑。△二示珠
X31n0606_p0094b18║我昔欲令汝得安樂，五欲自恣，於某年日月，以無價
X31n0606_p0094b19║寶珠繫汝衣裏，今故現在。而汝不知，勤苦憂惱以求
X31n0606_p0094b20║自活，甚為癡也。
X31n0606_p0094b21║此示珠指今故現在，下偈所謂示以所繫珠合譬，
X31n0606_p0094b22║即今授記事是也。某日月者，指大通佛所也。△三
X31n0606_p0094b23║勸貿。
X31n0606_p0094b24║汝今可以此寶貿易所須，常可如意，無所乏短。
X31n0606_p0094c01║此勸貿者，譬得記作佛也。△二、合譬二：初、合貧人
X31n0606_p0094c02║醉酒譬三：初、合親友繫珠譬。
X31n0606_p0094c03║佛亦如是，為菩薩時，教化我等令發一切智心。
X31n0606_p0094c04║△二、合醉不覺知譬。
X31n0606_p0094c05║而尋廢忘，不知不覺。
X31n0606_p0094c06║△三、合起已遊行譬。
X31n0606_p0094c07║既得阿羅漢道，自謂滅度，資生艱難，得少為足。
X31n0606_p0094c08║△二、合親友覺悟譬三：初、合呵責。
X31n0606_p0094c09║一切智願猶在不失。今者世尊覺悟我等，作如是言：
X31n0606_p0094c10║諸比丘！汝等所得非究竟滅。
X31n0606_p0094c11║△二、合示珠
X31n0606_p0094c12║我久令汝等種佛善根，以方便故示涅槃相，而汝謂
X31n0606_p0094c13║為實得滅度。
X31n0606_p0094c14║△三、合勸貿。
X31n0606_p0094c15║世尊！我今乃知實是菩薩，得受阿耨多羅三藐三菩
X31n0606_p0094c16║提記。以是因緣，甚大歡喜，得未曾有。
X31n0606_p0094c17║△二、偈頌二：初、頌內心得解二：初、頌慶喜。
X31n0606_p0094c18║爾時，阿若憍陳如等欲重宣此義，而說偈言：
X31n0606_p0094c19║我等聞無上，安穩授記聲，歡喜未曾有，禮無量智佛。
X31n0606_p0094c20║△二、頌悔責。
X31n0606_p0094c21║今於世尊前，自悔諸過咎。
X31n0606_p0094c22║△二、頌自陳領解二：初、頌法說。
X31n0606_p0094c23║於無量佛寶，得少涅槃分。
X31n0606_p0094c24║頌上得少為足。△二、頌譬說二：初、頌略譬說二：初、
X31n0606_p0095a01║頌略舉譬況。
X31n0606_p0095a02║如無智愚人。
X31n0606_p0095a03║△二、頌釋無智意。
X31n0606_p0095a04║便自以為足。
X31n0606_p0095a05║△二、頌正舉譬二：初、頌開譬二：初、頌捨寶不知。
X31n0606_p0095a06║譬如貧窮人，往至親友家，其家甚大富，具設諸餚膳。
X31n0606_p0095a07║以無價寶珠，繫著內衣裏，默與而捨去，時臥不覺知。
X31n0606_p0095a08║是人既已起，遊行詣他國，求衣食自濟，資生甚艱難。
X31n0606_p0095a09║得少便為足，更不願好者，不覺內衣裏，有無價寶珠。
X31n0606_p0095a10║餚饍，譬大通佛所，先聞方便（三教助道）。繫珠，譬王子覆
X31n0606_p0095a11║講，後結大緣也。△二、頌親友覺悟。
X31n0606_p0095a12║與珠之親友，後見此貧人，苦切責之已，示以所繫珠。
X31n0606_p0095a13║貧人見此珠，其心大歡喜，富有諸財物，五欲而自恣。
X31n0606_p0095a14║△二、頌合譬。
X31n0606_p0095a15║我等亦如是，世尊於長夜，常愍見教化，令種無上願。
X31n0606_p0095a16║我等無智故，不覺亦不知，得少涅槃分，自足不求餘。
X31n0606_p0095a17║今佛覺悟我，言非實滅度，得佛無上慧，爾乃為真滅。
X31n0606_p0095a18║我今從佛聞，授記莊嚴事，及轉次受決，身心徧歡喜。
X31n0606_p0095a19║初一行，頌上合譬。貧人醉酒中，初、繫珠譬；我等無
X31n0606_p0095a20║智下二句，頌上合譬中第二、醉不覺知；得少涅槃
X31n0606_p0095a21║下二句，頌上合譬中第三、起已遊行；今佛覺悟下
X31n0606_p0095a22║二句，頌上合譬。親友覺悟中，初、呵責；得佛無上下
X31n0606_p0095a23║二句，頌上合譬中示珠；我今從佛下一行，頌上合
X31n0606_p0095a24║譬中勸貿得記作佛，是故歡喜也。
X31n0606_p0095b01║△二授學無學人記品授二千人記二：初、品目。
X31n0606_p0095b02║玅法蓮華經授學無學人記品第九（正經云授阿難羅云決品）
X31n0606_p0095b03║研真斷惑，慕求勝見，名之為學，即三果四向真無
X31n0606_p0095b04║漏慧也。真窮惑盡，勝見已極，無所復學，名為無學，
X31n0606_p0095b05║即阿羅漢果。約教者，折法研真名學，惑盡真窮名
X31n0606_p0095b06║無學，三藏意也。體法研真名學，無真無惑名無學，
X31n0606_p0095b07║通意也。自淺之深名學，通別惑盡，權實理窮名無
X31n0606_p0095b08║學，別意也。研如來藏，有學無學，法性實相，非學非
X31n0606_p0095b09║無學，而學而無學，圓意也。是二千人，或是學，或是
X31n0606_p0095b10║無學，同是一流，一時受記，同一名號，故別為一品。
X31n0606_p0095b11║本迹者，阿難迹為學人，羅睺羅迹為無學，而本地
X31n0606_p0095b12║不可思議，以例餘二千人，亦應各有本迹。此品是
X31n0606_p0095b13║授記中第二段也。△二、經文二：初、請記二：初、二人
X31n0606_p0095b14║請二：初、默念得記。
X31n0606_p0095b15║爾時，阿難、羅睺羅而作是念：我等每自思惟，設得授
X31n0606_p0095b16║記，不亦快乎？
X31n0606_p0095b17║△二、發言請記二：初、引例。
X31n0606_p0095b18║即從座起到於佛前，頭面禮足俱白佛言：世尊！我等
X31n0606_p0095b19║於此亦應有分，唯有如來我等所歸。
X31n0606_p0095b20║△二引望
X31n0606_p0095b21║又我等為一切世間天、人、阿修羅所見知識；阿難常
X31n0606_p0095b22║為侍者，護持法藏；羅睺羅是佛之子。若佛見授阿耨
X31n0606_p0095b23║多羅三藐三菩提記者，我願既滿，眾望亦足。
X31n0606_p0095b24║二人於佛最親，時眾所望。羅雲是佛子，俗中親重；
X31n0606_p0095c01║阿難持佛法藏，道中親勝。勝、重兩人，不蒙別記，則
X31n0606_p0095c02║眾望不足也。問：若重、若勝，應同上流。又如列眾，二
X31n0606_p0095c03║人在多知識中獲記，何意居下？答：總與千二百記。
X31n0606_p0095c04║二人已同上流，今更索別記。又阿難是學人，羅云
X31n0606_p0095c05║弟子位，故入學、無學章耳。△二二千請。
X31n0606_p0095c06║爾時，學、無學聲聞弟子二千人，皆從座起，偏袒右肩，
X31n0606_p0095c07║到於佛前，一心合掌，瞻仰世尊，如阿難、羅睺羅所願，
X31n0606_p0095c08║住立一面。
X31n0606_p0095c09║二千請記但有默念，引例二意同於二人，故言如
X31n0606_p0095c10║阿難等願耳。不發言請者，非如二人親重親勝故
X31n0606_p0095c11║也。△二、授記二：初、記二人，二、授二千。初文又二：初、
X31n0606_p0095c12║記阿難五：初、長行明修因得果。
X31n0606_p0095c13║爾時，佛告阿難：汝於來世當得作佛，號山海慧自在
X31n0606_p0095c14║通王如來、應供、正徧知、明行足、善逝、世間解、無上士、
X31n0606_p0095c15║調御丈夫、天人師、佛、世尊。當供養六十二億諸佛，護
X31n0606_p0095c16║持法藏，然後得阿耨多羅三藐三菩提；教化二十千
X31n0606_p0095c17║萬億恒河沙諸菩薩等，令成阿耨多羅三藐三菩提。
X31n0606_p0095c18║國名常立勝幡，其土清淨，瑠璃為地，劫名妙音徧滿。
X31n0606_p0095c19║其佛壽命無量千萬億阿僧祇劫，若人於千萬億無
X31n0606_p0095c20║量阿僧祇劫中算數校計，不能得知正法住世倍於
X31n0606_p0095c21║壽命，像法住世復倍正法。阿難！是山海慧自在通王
X31n0606_p0095c22║佛，為十方無量千萬億恒河沙等諸佛如來所共讚
X31n0606_p0095c23║歎，稱其功德。
X31n0606_p0095c24║阿難為今佛侍者，護持法藏，於六十二億佛所亦
X31n0606_p0096a01║護法藏，如今不異，爾後方得菩提，此自行修因得
X31n0606_p0096a02║果也。教化二十千萬億菩薩等，即果後化他，令他
X31n0606_p0096a03║修因得果也。△二、偈頌明修因得果。
X31n0606_p0096a04║爾時，世尊欲重宣此義，而說偈言：
X31n0606_p0096a05║我今僧中說，阿難持法者，當供養諸佛，然後成正覺。
X31n0606_p0096a06║號曰山海慧，自在通王佛，其國土清淨，名常立勝幡。
X31n0606_p0096a07║教化諸菩薩，其數如恒沙，佛有大威德，名聞滿十方。
X31n0606_p0096a08║壽命無有量，以愍眾生故，正法倍壽命，像法復倍是。
X31n0606_p0096a09║如恒河沙等，無數諸眾生，於此佛法中，種佛道因緣。
X31n0606_p0096a10║△三、八千菩薩等生疑。
X31n0606_p0096a11║爾時，會中新發意菩薩八千人咸作是念：我等尚不
X31n0606_p0096a12║聞諸大菩薩得如是記，有何因緣而諸聲聞得如是
X31n0606_p0096a13║決？
X31n0606_p0096a14║八千菩薩疑者，通疑聲聞今日發心即蒙佛記。國
X31n0606_p0096a15║淨若此，何故昔於方等記諸菩薩無量劫行乃得
X31n0606_p0096a16║佛說？△四、如來為發迹釋疑。
X31n0606_p0096a17║爾時，世尊知諸菩薩心之所念，而告之曰：諸善男子！
X31n0606_p0096a18║我與阿難等，於空王佛所，同時發阿耨多羅三藐三
X31n0606_p0096a19║菩提心。阿難常樂多聞，我常勤精進，是故我已得成
X31n0606_p0096a20║阿耨多羅三藐三菩提。而阿難護持我法，亦護將來
X31n0606_p0096a21║諸佛法藏，教化成就諸菩薩眾。其本願如是，故獲斯記。
X31n0606_p0096a22║佛因眾疑，即為發迹釋疑：阿難昔日與我同發大
X31n0606_p0096a23║心，即是同學。由我精進，前超得佛；由我多聞，猶故
X31n0606_p0096a24║持經迹為侍者。本地如此，今授妙記，何足可疑？△
X31n0606_p0096b01║五、明阿難顯本述歎二：初、長行。
X31n0606_p0096b02║阿難面於佛前，自聞授記及國土莊嚴，所願具足，心
X31n0606_p0096b03║大歡喜，得未曾有。即時憶念過去無量千萬億諸佛
X31n0606_p0096b04║法藏，通達無礙，如今所聞，亦識本願。爾時，阿難而說
X31n0606_p0096b05║偈言：
X31n0606_p0096b06║△二、偈頌。
X31n0606_p0096b07║世尊甚希有，令我念過去，無量諸佛法，如今日所聞。
X31n0606_p0096b08║我今無復疑，安住於佛道，方便為侍者，護持諸佛法。
X31n0606_p0096b09║△二、記羅云二：初、長行。
X31n0606_p0096b10║爾時，佛告羅睺羅：汝於來世當得作佛，號蹈七寶華
X31n0606_p0096b11║如來、應供、正徧知、明行足、善逝、世間解、無上士、調御
X31n0606_p0096b12║丈夫、天人師、佛、世尊，當供養十世界微塵等數諸佛
X31n0606_p0096b13║如來，常為諸佛而作長子，猶如今也。是蹈七寶華佛
X31n0606_p0096b14║國土莊嚴、壽命劫數、所化弟子、正法、像法，亦如山海
X31n0606_p0096b15║慧自在通王如來無異，亦為此佛而作長子，過是已
X31n0606_p0096b16║後，當得阿耨多羅三藐三菩提。
X31n0606_p0096b17║△二、偈頌。
X31n0606_p0096b18║爾時，世尊欲重宣此義，而說偈言：
X31n0606_p0096b19║我為太子時，羅睺為長子，我今成佛道，受法為法子。
X31n0606_p0096b20║於未來世中，見無量億佛，皆為其長子，一心求佛道。
X31n0606_p0096b21║羅睺羅密行，唯我能知之，現為我長子，以示諸眾生。
X31n0606_p0096b22║無量億千萬，功德不可數，安住於佛法，以求無上道。
X31n0606_p0096b23║本是菩薩，迹為小乘，以迹覆本，名為密行。△二、授
X31n0606_p0096b24║二千三：初、長行。
X31n0606_p0096c01║爾時，世尊見學、無學二千人，其意柔輭，寂然清淨，一
X31n0606_p0096c02║心觀佛。佛告阿難：汝見是學、無學二千人不？唯然，已
X31n0606_p0096c03║見。阿難，是諸人等，當供養五十世界微塵數諸佛如
X31n0606_p0096c04║來，恭敬、尊重、護持法藏，末後同時於十方國各得成
X31n0606_p0096c05║佛，皆同一號，名曰寶相如來、應供、正徧知、明行足、善
X31n0606_p0096c06║逝、世間解、無上士、調御丈夫、天人師、佛、世尊，壽命一
X31n0606_p0096c07║劫，國土莊嚴，聲聞、菩薩、正法、像法皆悉同等。
X31n0606_p0096c08║△二、偈頌。
X31n0606_p0096c09║爾時，世尊欲重宣此義，而說偈言：
X31n0606_p0096c10║是二千聲聞，今於我前住，悉皆與授記，未來當成佛。
X31n0606_p0096c11║所供養諸佛，如上說塵數，護持其法藏，後當成正覺。
X31n0606_p0096c12║各於十方國，悉同一名號，俱時坐道場，以證無上慧。
X31n0606_p0096c13║皆名為寶相，國土及弟子，正法與像法，悉等無有異。
X31n0606_p0096c14║咸以諸神通，度十方眾生，名聞普周徧，漸入於涅槃。
X31n0606_p0096c15║△三喜記。
X31n0606_p0096c16║爾時，學、無學二千人，聞佛授記，歡喜踊躍，而說偈言：
X31n0606_p0096c17║世尊慧燈明，我聞授記音，心歡喜充滿，如甘露見灌。
X31n0606_p0096c18║中道種智之慧，照徹三諦源底，復能破諸眾生煩
X31n0606_p0096c19║惱惑暗，故云慧燈明也。
X31n0606_p0096c20║△三、五品迹門流通四：初、法師、寶塔兩品，明弘經
X31n0606_p0096c21║功深福重，流通未聞益大。二、提婆達多品，引往弘
X31n0606_p0096c22║經，彼我得益，以證功德深重。三、持品，明忍力成者，
X31n0606_p0096c23║此土弘經；新得記者，他土弘經。四、安樂行品，為外
X31n0606_p0096c24║凡力弱者說，依之弘法，不慮危害。初文又二：初、法
X31n0606_p0097a01║師品，二、寶塔品。初文又二：初、品目。
X31n0606_p0097a02║玅法蓮華經法師品第十
X31n0606_p0097a03║此品明五種法師：一受持，二讀，三誦，四解說，五書
X31n0606_p0097a04║寫。大論明六種法師：一信力故受，二念力故持，三
X31n0606_p0097a05║看文為讀，四不忘為誦，五宣傳為說，六聖人經書
X31n0606_p0097a06║難解須解釋。今經合受持為一，合解說為一，開讀
X31n0606_p0097a07║誦為二，足書寫為五。若別論，則四是自行，解說一
X31n0606_p0097a08║種是化他。若通論，則自軌五法，名自行法師；教他
X31n0606_p0097a09║五法，名化他法師。何以言之？法者，軌則也；師者，訓
X31n0606_p0097a10║匠也。法雖可軌，體不自弘，通之在人。五種通經，皆
X31n0606_p0097a11║得稱師。舉法成其自行，皆以妙法為師。師於妙法，
X31n0606_p0097a12║自行成就，故名法師。又五種人，能以妙法訓匠於
X31n0606_p0097a13║他，故舉法目師，名為法師。若自軌法，若法匠他，俱
X31n0606_p0097a14║得稱法師品也。△二、經文二：初、歎五種法師持法
X31n0606_p0097a15║人，二、歎所持法及示通經力。初文又二：初、稟道弟
X31n0606_p0097a16║子功深福重二：初、佛世弟子二：初、揀出其人類。
X31n0606_p0097a17║爾時，世尊因藥王菩薩告八萬大士：藥王！汝見是大
X31n0606_p0097a18║眾中，無量諸天、龍王、夜叉、乾闥婆、阿修羅、迦樓羅、緊
X31n0606_p0097a19║那羅、摩睺羅伽、人與非人，及比丘、比丘尼、優婆塞、優
X31n0606_p0097a20║婆夷，求聲聞者、求辟支佛者、求佛道者。
X31n0606_p0097a21║初因藥王告八萬者，因者，憑寄也。欲以妙法憑寄
X31n0606_p0097a22║藥王，使其領受告語，八萬皆流通也。汝見是大眾
X31n0606_p0097a23║等者，的示持經得福之人也。△二、揀出得記緣。
X31n0606_p0097a24║如是等類，咸於佛前聞妙法華經一偈一句，乃至一
X31n0606_p0097b01║念隨喜者，我皆與授記，當得阿耨多羅三藐三菩提。
X31n0606_p0097b02║若於佛前當機妙悟者，是多聞深解，五百及二千
X31n0606_p0097b03║是也。此等皆已現前與總別記竟。今所揀者，乃是
X31n0606_p0097b04║八部四眾三乘之類，故言如來等類。咸於佛前者，
X31n0606_p0097b05║明其時節值佛在座也。一句一偈者，聞法極少也。
X31n0606_p0097b06║乃至一念者，時節最促也。隨喜者，自未有行，但隨
X31n0606_p0097b07║喜其法及隨喜其人也。皆與記當得菩提者，明其
X31n0606_p0097b08║聞極少時極促，隨喜之功遂得佛果，何況具足得
X31n0606_p0097b09║聞盡形受持，五種流通三業供養。聞少解淺者尚
X31n0606_p0097b10║記，況復多深？以少況多普廣若此，下周既爾中上
X31n0606_p0097b11║亦然，可以意知不俟更說。△二、滅後弟子二：初、出
X31n0606_p0097b12║弟子類。
X31n0606_p0097b13║佛告藥王：又如來滅度之後，若有人聞妙法華經，乃
X31n0606_p0097b14║至一偈一句一念隨喜者。
X31n0606_p0097b15║△二、亦與授記。
X31n0606_p0097b16║我亦與授阿耨多羅三藐三菩提記。
X31n0606_p0097b17║聞極少法，亦與授記，功報如前解也。△二、明授道
X31n0606_p0097b18║師門功深福重二：初、長行，二、偈頌。初文又二：初、別
X31n0606_p0097b19║二：初、明現世二：初、明下品師二：初、明師相。
X31n0606_p0097b20║若復有人受持、讀誦、解說、書寫妙法華經乃至一偈，
X31n0606_p0097b21║於此經卷敬視如佛，種種供養華香、瓔珞、末香、塗香、
X31n0606_p0097b22║燒香、繒葢、幢幡、衣服、伎樂，乃至合掌恭敬。
X31n0606_p0097b23║上明稟道弟子，此下明授道師門。今明現在下品
X31n0606_p0097b24║師相，即是五種法師，十種供養也。△二明功報。
X31n0606_p0097c01║藥王當知！是諸人等已曾供養十萬億佛，於諸佛所
X31n0606_p0097c02║成就大願，愍眾生故生此人間。藥王！若有人問：何等
X31n0606_p0097c03║眾生於未來世當得作佛？應示是諸人等於未來世
X31n0606_p0097c04║必得作佛。何以故？若善男子、善女人於法華經乃至
X31n0606_p0097c05║一句，受持、讀誦、解說、書寫，種種供養經卷，華、香、瓔珞、
X31n0606_p0097c06║末香、塗香、燒香、繒葢、幢幡、衣服、伎樂，合掌恭敬，是人
X31n0606_p0097c07║一切世間所應瞻奉，應以如來供養而供養之。當知
X31n0606_p0097c08║此人是大菩薩，成就阿耨多羅三藐三菩提，哀愍眾
X31n0606_p0097c09║生願生此間，廣演分別妙法華經。
X31n0606_p0097c10║曾供養者，明先世因深也。愍眾生故生此人間，明
X31n0606_p0097c11║現世功大也。若有人問下，明未來報重也。何以故
X31n0606_p0097c12║下，釋出報重之相也。△二、明上品師二：初、況出上
X31n0606_p0097c13║品相。
X31n0606_p0097c14║何況盡能受持種種供養者！
X31n0606_p0097c15║△二明上品功報。
X31n0606_p0097c16║藥王當知，是人自捨清淨業報，於我滅度後，愍生眾
X31n0606_p0097c17║故，生於惡世，廣演此經。
X31n0606_p0097c18║是人自捨清淨報者，大悲願牽，捨於清淨之土，而
X31n0606_p0097c19║生濁惡世中，仍是業生，未有通應，願兼於業故生
X31n0606_p0097c20║也。如妙玄眷屬，妙中明業生，願生眷屬是也。△二、
X31n0606_p0097c21║明來世二：初、明下品師二：初、明師相。
X31n0606_p0097c22║若是善男子、善女人，我滅度後，能竊為一人說法華
X31n0606_p0097c23║經，乃至一句。
X31n0606_p0097c24║竊為一人說一句者，雖得一句之解，既不廣聞多
X31n0606_p0098a01║學異義，不可眾中而說，一切問難有所不通，便令
X31n0606_p0098a02║正理不得宣弘。若欲申此一句正言，且當竊說耳。
X31n0606_p0098a03║如釋論明有慧無聞，譬如小雨無雷。△二明功報。
X31n0606_p0098a04║當知是人則如來使，如來所遣，行如來事。
X31n0606_p0098a05║經是如智所說說於如理，今日行人秉此如教宣
X31n0606_p0098a06║於如理，即是如來使也。行如來事者，如來以如智
X31n0606_p0098a07║照如理為事，今日行人依如教行如理，即是行如
X31n0606_p0098a08║來事也（約自行釋）。又如來以一如智一如理化眾生為
X31n0606_p0098a09║事，今日行人能有大悲，以此經中真如之理為眾
X31n0606_p0098a10║生說令得利益，亦名行如來事也（約化他釋）。△二、明上
X31n0606_p0098a11║品師。
X31n0606_p0098a12║何況於大眾中廣為人說？
X31n0606_p0098a13║略不格量上品功報者，以前下品望今上品，此意
X31n0606_p0098a14║可知也。△二、總二：初、明逆者得罪。
X31n0606_p0098a15║藥王！若有惡人，以不善心，於一劫中，現於佛前，常毀
X31n0606_p0098a16║罵佛，其罪尚輕；若人以一惡言，毀訾在家出家讀誦
X31n0606_p0098a17║法華經者，其罪甚重。
X31n0606_p0098a18║此中罪福，不論福田濃瘠，但約初後心，明其輕重。
X31n0606_p0098a19║初心學人，讀誦經者，既具煩惱，若加毀訾障礙，則
X31n0606_p0098a20║能令其所學事廢，故獲罪多。佛既惑盡，冤親平等，
X31n0606_p0098a21║惡不干偪，豈能障礙？故言罪輕。供養亦爾，此人有
X31n0606_p0098a22║待，若得供養，所修事成，故施之福勝。佛則無待，眾
X31n0606_p0098a23║事滿足，雖復供獻，於佛無益，故言報劣。△二、明順
X31n0606_p0098a24║者得福。
X31n0606_p0098b01║藥王！其有讀誦法華經者，當知是人以佛莊嚴而自
X31n0606_p0098b02║莊嚴。
X31n0606_p0098b03║佛以定慧莊嚴而說此經，若人讀誦此經者，則是
X31n0606_p0098b04║能修佛之定慧，故云以佛莊嚴而自莊嚴也。
X31n0606_p0098b05║則為如來，肩所荷擔。
X31n0606_p0098b06║在背為荷，在肩為擔。若人讀誦是經，則能得佛非
X31n0606_p0098b07║權非實法身之體，即是為如來背之所荷；亦能得
X31n0606_p0098b08║佛能權能實二智之用，則是為如來兩肩所擔。
X31n0606_p0098b09║其所至方，應隨向禮，一心合掌，恭敬供養，尊重讚嘆，
X31n0606_p0098b10║華香、瓔珞、末香、塗香、燒香、繒蓋、幢幡、衣服、肴饌，作諸
X31n0606_p0098b11║伎樂，人中上供而供養之，應持天寶而以散之，天上
X31n0606_p0098b12║寶聚應以奉獻。所以者何？是人歡喜說法，須臾聞之，
X31n0606_p0098b13║即得究竟阿耨多羅三藐三菩提故。
X31n0606_p0098b14║隨所向方應向禮者，上明以法為師，今明堪為物
X31n0606_p0098b15║師，此人有所趣向，悉與實相相應皆可敬順，順即
X31n0606_p0098b16║是向、敬即是禮，敬而順之及興供養等。所以者
X31n0606_p0098b17║何下，釋上應供之意也。△二、偈頌三：初、勸自行利
X31n0606_p0098b18║他。
X31n0606_p0098b19║爾時，世尊欲重宣此義，而說偈言：
X31n0606_p0098b20║若欲住佛道，成就自然智，常當勤供養，受持法華者。
X31n0606_p0098b21║其有欲疾得，一切種智慧，當受持是經，并供養持者。
X31n0606_p0098b22║△二、頌師門別總二：初、頌別二：初、頌現世二：初、頌
X31n0606_p0098b23║下品師二：初、明師相。
X31n0606_p0098b24║若有能受持，妙法華經者。
X31n0606_p0098c01║△二明功德
X31n0606_p0098c02║當知佛所使，愍念諸眾生。
X31n0606_p0098c03║△二、頌上品師二：初、明師相。
X31n0606_p0098c04║諸有能受持，妙法華經者。
X31n0606_p0098c05║△二明功報。
X31n0606_p0098c06║捨於清淨土，愍眾故生此。當知如是人，自在所欲生，
X31n0606_p0098c07║能於此惡世，廣說無上法。應以天華香，及天寶衣服，
X31n0606_p0098c08║天上妙寶聚，供養說法者。
X31n0606_p0098c09║△二、頌來世二：初、超頌上品師二：初、頌師相。
X31n0606_p0098c10║吾滅後惡世，能持是經者。
X31n0606_p0098c11║△二頌功報。
X31n0606_p0098c12║當合掌禮敬，如供養世尊。上饌眾甘美，及種種衣服，
X31n0606_p0098c13║供養是佛子，冀得須臾聞。
X31n0606_p0098c14║長行中本缺功報，今偈則有：△二、追頌下品師二：
X31n0606_p0098c15║初、頌出人。
X31n0606_p0098c16║若能於後世，受持是經者。
X31n0606_p0098c17║△二頌功報。
X31n0606_p0098c18║我遣在人中，行於如來事。
X31n0606_p0098c19║△二、頌總二：初、頌逆者得罪。
X31n0606_p0098c20║若於一劫中，當懷不善心，作色而罵佛，獲无量重罪。
X31n0606_p0098c21║其有讀誦持，是法華經者，須臾加惡言，其罪復過彼。
X31n0606_p0098c22║△二、頌順者得福。
X31n0606_p0098c23║有人求佛道，而於一劫中，合掌在我前，以無數偈讚。
X31n0606_p0098c24║由是讚佛故，得無量功德，嘆美持經者，其福復過彼。
X31n0606_p0099a01║於八十億劫，以最妙色聲，及與香味觸，供養持經者。
X31n0606_p0099a02║如是供養已，若得須臾聞，則應自欣慶，我今獲大利。
X31n0606_p0099a03║△三、頌歎經尊妙。
X31n0606_p0099a04║藥王今告汝，我所說諸經，而於此經中，法華最第一。
X31n0606_p0099a05║△二、長行、偈頌歎美所持法，示弘經方軌二：初、長
X31n0606_p0099a06║行，二、偈頌。初文又二：初、歎經法五：初、約法歎。
X31n0606_p0099a07║爾時，佛復告藥王菩薩摩訶薩：我所說經典無量千
X31n0606_p0099a08║萬億，已說、今說、當說，而於其中，此法華經最為難信
X31n0606_p0099a09║難解。
X31n0606_p0099a10║已今當說，此經為最。此約法歎也。已者，大品已上
X31n0606_p0099a11║漸頓諸說也。今者，同一座席，謂無量義經也。當者，
X31n0606_p0099a12║謂涅槃也。大品等漸頓諸說，皆帶方便，取信為易；
X31n0606_p0099a13║無量義一生無量，無量未還一，是亦易信。今法華
X31n0606_p0099a14║論法，則一切差別融通歸一；論人，則師弟本迹俱
X31n0606_p0099a15║皆久遠。人法悉與昔異，故難信解。當鋒難事，法華
X31n0606_p0099a16║已說，涅槃在後，則可信也。
X31n0606_p0099a17║藥王！此經是諸佛秘要之藏，不可分布，妄授與人。
X31n0606_p0099a18║秘要之藏者，隱而不說為秘，總一切法為要，真如
X31n0606_p0099a19║實相包蘊為藏。不可分布者，法妙難信，深智可授，
X31n0606_p0099a20║無智不信，謗乃獲罪，故不可妄說也。
X31n0606_p0099a21║諸佛世尊之所守護，從昔已來未曾顯說。
X31n0606_p0099a22║從昔已來未曾顯說者，於三藏中不說二乘作佛，
X31n0606_p0099a23║亦不明師弟本迹。方等、般若雖說實相之藏，亦未
X31n0606_p0099a24║說五乘作佛，亦未發迹顯本。頓漸諸經皆未融會，
X31n0606_p0099b01║故名為祕。此法華經具說昔所秘法，即是開秘密
X31n0606_p0099b02║藏，亦即是秘密藏。如是秘藏從昔守護，今方顯說
X31n0606_p0099b03║也。
X31n0606_p0099b04║而此經者，如來現在猶多怨嫉，況滅度後？
X31n0606_p0099b05║如來在世，猶多怨嫉者，四十餘年不得即說。今雖
X31n0606_p0099b06║欲說，而五千尋即退座。佛世尚爾，何況未來？理在
X31n0606_p0099b07║難化也。△二、約人歎。
X31n0606_p0099b08║藥王當知，如來滅後，其能書持、讀誦、供養、為他人說
X31n0606_p0099b09║者，如來則為以衣覆之，又為他方現在諸佛之所護
X31n0606_p0099b10║念。是人有大信力及志願力、諸善根力，當知是人與
X31n0606_p0099b11║如來共宿，則為如來手摩其頭。
X31n0606_p0099b12║此約人歎也。此法在人則人尊貴。如來衣覆者，言
X31n0606_p0099b13║若能持說此經，即是修學大忍，是為如來衣覆，即
X31n0606_p0099b14║上文云如來莊嚴也。佛護念者，實相為佛、實智為
X31n0606_p0099b15║子，尊崇實相、發生實智，即為諸佛所護念也。四信
X31n0606_p0099b16║為信力（三寶及戒），四弘為願力，大智為善根力。信則信
X31n0606_p0099b17║理，理即法身；志願是立行，行即解脫；善根根固難
X31n0606_p0099b18║動，此即般若。當知三力即是三德秘密之藏，初心
X31n0606_p0099b19║栖此與佛不殊，故名與如來共宿也。手摩頭者，此
X31n0606_p0099b20║人以願力善力自行權實以為機感，機感名頭；如
X31n0606_p0099b21║來以化他權實二智名手，開發前人自行權實之
X31n0606_p0099b22║頭，感應道交故言摩頭，摩頭即授記也。△三、約處
X31n0606_p0099b23║歎。
X31n0606_p0099b24║藥王！在在處處，若說、若讀、若誦、若書、若經卷，所住處
X31n0606_p0099c01║皆應起七寶塔，極令高廣嚴飾，不須復安舍利。所以
X31n0606_p0099c02║者何？此中已有如來全身。此塔應以一切華香、瓔珞、
X31n0606_p0099c03║繒蓋、幢幡、伎樂、歌頌，供養、恭敬、尊重、讚嘆。若有人得
X31n0606_p0099c04║見此塔，禮拜、供養，當知是等皆近阿耨多羅三藐三
X31n0606_p0099c05║菩提。
X31n0606_p0099c06║此約處歎也。此法在處，即處貴。夫佛生處，得道、轉
X31n0606_p0099c07║法輪、入涅槃等處，法王所遊，皆應起塔。此經是法
X31n0606_p0099c08║身生處，得道之場，法輪正體，大涅槃窟。此經所在，
X31n0606_p0099c09║須塔供養。不須復安舍利者，釋論云：碎骨是生身
X31n0606_p0099c10║舍利，經卷是法身舍利。此經是法身舍利，不須更
X31n0606_p0099c11║安生身舍利。生、法二身，各有全碎，皆可解（云云）。△
X31n0606_p0099c12║四、約因歎。
X31n0606_p0099c13║藥王！多有人在家、出家行菩薩道，若不能得見聞、讀
X31n0606_p0099c14║誦、書持、供養是法華經者，當知是人未善行菩薩道；
X31n0606_p0099c15║若有得聞是經典者，乃能善行菩薩之道。
X31n0606_p0099c16║此約因歎也。若未善行菩薩道者，稟前三教未能
X31n0606_p0099c17║巧度，若聞是經即入圓教名為巧度，巧度為善行
X31n0606_p0099c18║也。△五、約果嘆五：初、明近。
X31n0606_p0099c19║其有眾生求佛道者，若見若聞是法華經，聞已信解
X31n0606_p0099c20║受持者，當知是人得近阿耨多羅三藐三菩提。
X31n0606_p0099c21║當知必得近三菩提果者，安樂行中名為近處。此
X31n0606_p0099c22║菩提果者，佛眼佛智知見處為體，則有二種：一者、
X31n0606_p0099c23║初心菩提，即初住；二者、後心菩提，即妙覺。今言近
X31n0606_p0099c24║者，正近初住菩提也。△二、開譬。
X31n0606_p0100a01║藥王！譬如有人渴乏須水，於彼高原穿鑿求之，猶見
X31n0606_p0100a02║乾土知水尚遠，施功不已轉見濕土遂漸至泥，其心
X31n0606_p0100a03║決定知水必近。
X31n0606_p0100a04║此有二釋：一、約觀門；二、約教門。觀門者，眾生之心
X31n0606_p0100a05║具諸煩惱名高原，修習觀智名穿掘，方證理味，如
X31n0606_p0100a06║得清水。若依通觀，乾慧地如乾土，性地為濕土，泥
X31n0606_p0100a07║知水必近見諦，為得清水。若依別觀，初從假入空，
X31n0606_p0100a08║但見空，不見不空，斷四住惑，如鑿乾土，去水尚遠。
X31n0606_p0100a09║次從空出假，先知非假，今知非空，因茲二觀得入
X31n0606_p0100a10║中道，能伏無明，轉見濕土，去水則近初地，為得清
X31n0606_p0100a11║水也。若依圓觀，中道非空非假而照空假，如漸至
X31n0606_p0100a12║濕泥，四住已盡，無明已伏，已得中道相似圓解，故
X31n0606_p0100a13║言如泥。若入初住，發真中解，即破無明，如泥澄清，
X31n0606_p0100a14║得見中道，如見清水。次約教門者，土譬經教，水喻
X31n0606_p0100a15║中道。教詮中道，如土含水；三藏教未詮中道，猶如
X31n0606_p0100a16║乾土；方等、般若帶於方便，說中道義，如見濕土；法
X31n0606_p0100a17║華教正直顯露，說無上道，如見泥；因法華教生聞、
X31n0606_p0100a18║思、修，即悟中道，如獲清水。△三、合譬
X31n0606_p0100a19║菩薩亦復如是，若未聞、未解、未能修習是法華經，當
X31n0606_p0100a20║知是人去阿耨多羅三藐三菩提尚遠；若得聞、解、思
X31n0606_p0100a21║惟、修習，必知得近阿耨多羅三藐三菩提。
X31n0606_p0100a22║於法華中獲聞思修，即是圓觀三慧方能近果，非
X31n0606_p0100a23║三藏、方等、般若教中聞思修也。△四、釋近。
X31n0606_p0100a24║所以者何？一切菩薩阿耨多羅三藐三菩提皆屬此
X31n0606_p0100b01║經，此經開方便門，示真實相。是法華經藏深固幽遠，
X31n0606_p0100b02║無人能到，今佛教化成就菩薩而為開示。
X31n0606_p0100b03║此釋得近之意。一切菩薩者，明諸教中權因也。三
X31n0606_p0100b04║菩提者，明一切菩薩所得權果也。此權因權果皆
X31n0606_p0100b05║攝屬此經，如乾濕等土悉依於水，故言攝屬也。開
X31n0606_p0100b06║方便門者，在昔為實施權，不知權是方便，故方便
X31n0606_p0100b07║門閉；今皆開之即是實相，故方便門開。昔說一切
X31n0606_p0100b08║世間治生產業，何曾是於方便？今皆開之即是實
X31n0606_p0100b09║相，不相違背。昔說小乘方便及小乘果，小乘果尚
X31n0606_p0100b10║非實相門，況小乘方便而當是門？今皆開之即是
X31n0606_p0100b11║實相。汝等所行是菩薩道，決了聲聞法是諸經之
X31n0606_p0100b12║王，咸令眾生開示悟入佛之知見，一色一香無非
X31n0606_p0100b13║佛法，若不開者則深固幽遠無人能到，而今開之
X31n0606_p0100b14║即得見水無乾土也。△五、揀非。
X31n0606_p0100b15║藥王！若有菩薩聞是法華經驚疑怖畏，當如是為新
X31n0606_p0100b16║發意菩薩。若聲聞人聞是經驚疑怖畏，當知是為增
X31n0606_p0100b17║上慢者。
X31n0606_p0100b18║若菩薩、聲聞聞此說而驚疑者，悉是乾土尚非濕
X31n0606_p0100b19║土，況見水耶？△二、示方軌二：初、示方法三：初、標
X31n0606_p0100b20║章。
X31n0606_p0100b21║藥王！若有善男子、善女人，如來滅後欲為四眾說是
X31n0606_p0100b22║法華經者，云何應說？是善男子、善女人，入如來室、著
X31n0606_p0100b23║如來衣、坐如來座，爾乃應為四眾廣說斯經。
X31n0606_p0100b24║室、衣、座三，名為三軌。末世弘經，必藉此三，自軌軌
X31n0606_p0100c01║他，方獲大利。修無緣慈，是入如來室；修寂滅忍，是
X31n0606_p0100c02║著如來衣；修於中空，是坐如來座也。△二、解釋。
X31n0606_p0100c03║如來室者，一切眾生中大慈悲心是。如來衣者，柔和
X31n0606_p0100c04║忍辱心是。如來座者，一切法空是。
X31n0606_p0100c05║△三勸修。
X31n0606_p0100c06║安住是中，然後以不懈怠心，為諸菩薩及四眾，廣說
X31n0606_p0100c07║是法華經。
X31n0606_p0100c08║五種法師用此三法自軌，故云安住是中；用此化
X31n0606_p0100c09║他，故云然後以不懈怠心等。此勸修也。修如來室
X31n0606_p0100c10║是大慈悲，若就同體，即法身也；若被眾生，即是解
X31n0606_p0100c11║脫；能令眾生會於同體，即是般若。修如來衣者，若
X31n0606_p0100c12║就所覆，即法身也；若就能覆嚴身，即寂滅忍，是般
X31n0606_p0100c13║若也；若就和光利物，即解脫也。修如來座者，若就
X31n0606_p0100c14║能坐，即般若也；若就所坐，即法身也；身座冥稱，即
X31n0606_p0100c15║解脫也。△二、明利益五：初、遣化人。
X31n0606_p0100c16║藥王！我於餘國遣化人，為其集聽法眾。
X31n0606_p0100c17║正經曰：若復處他方世界，化作化人及與眷屬，比
X31n0606_p0100c18║丘、比丘尼、清信士、清信女，頒宣此法，設使有聞而
X31n0606_p0100c19║不樂者，吾起令樂，必使愛憘。○斯文意謂，我度他
X31n0606_p0100c20║方化作，遣於化人及與眷屬，為令宣說斯經。化眾
X31n0606_p0100c21║示信順，而勾引彼聽法眾，即是佛力變化，宣揚大
X31n0606_p0100c22║事也。△二、隨遣化四眾。
X31n0606_p0100c23║亦遣化比丘、比丘尼、優婆塞、優婆夷，聽其說法。是諸
X31n0606_p0100c24║化人，聞法信受，隨順不逆。
X31n0606_p0101a01║△三遣八部
X31n0606_p0101a02║若說法者在空閒處，我時廣遣天、龍、鬼、神、乾闥婆、阿
X31n0606_p0101a03║修羅等聽其說法。
X31n0606_p0101a04║△四、見佛身。
X31n0606_p0101a05║我雖在異國，時時令說法者得見我身。
X31n0606_p0101a06║△五、與總持。
X31n0606_p0101a07║若於此經忘失句逗，我還為說，今得具足。
X31n0606_p0101a08║△二、偈頌三：初、總勸。
X31n0606_p0101a09║爾時，世尊欲重宣此義，而說偈言：
X31n0606_p0101a10║欲捨諸懈怠，應當聽此經。是經難得聞，信受者亦難。
X31n0606_p0101a11║△二、正頌二：初、頌歎經法二：初、頌開譬。
X31n0606_p0101a12║如人渴須水，穿鑿於高原。猶見乾燥土，知去水尚遠。
X31n0606_p0101a13║漸見濕土泥，決定知近水。
X31n0606_p0101a14║△二、頌合譬。
X31n0606_p0101a15║藥王汝當知，如是諸人等，不聞法華經，去佛智甚遠。
X31n0606_p0101a16║若聞是深經，決了聲聞法，是諸經之王，聞已諦思惟，
X31n0606_p0101a17║當知此人等，近於佛智慧。
X31n0606_p0101a18║△二、頌示方軌二：初、頌方軌三：初、頌標章。
X31n0606_p0101a19║若人說此經，應入如來室，著於如來衣，而坐如來座，
X31n0606_p0101a20║處眾無所畏，廣為分別說。
X31n0606_p0101a21║△二頌解釋。
X31n0606_p0101a22║大慈悲為室，柔和忍辱衣，諸法空為座，處此為說法。
X31n0606_p0101a23║△三頌勸修。
X31n0606_p0101a24║若說此經時，有人惡口罵，加刀杖瓦石，念佛故應忍。
X31n0606_p0101b01║△二、頌利益六：初、明五益意。
X31n0606_p0101b02║我千萬億土，現淨堅固身，於無量億劫，為眾生說法。
X31n0606_p0101b03║此總明如來以五事利益之意也。正由應身徧滿
X31n0606_p0101b04║十方，能為五事守護行人。五事者，如前第一遣化
X31n0606_p0101b05║人，乃至第五與總持是也。△二、頌遣四眾。
X31n0606_p0101b06║若我滅度後，能說此經者，我遣化四眾，比丘比丘尼，
X31n0606_p0101b07║及清信士女，供養於法師。
X31n0606_p0101b08║△三頌遣化人。
X31n0606_p0101b09║引導諸眾生，集之令聽法。若人欲加惡，刀杖及瓦石，
X31n0606_p0101b10║則遣變化人，為之作衛護。
X31n0606_p0101b11║△四、頌與總持。
X31n0606_p0101b12║若說法之人，獨在空閑處，寂寞無人聲，讀誦此經典，
X31n0606_p0101b13║我爾時為現，清淨光明身。若忘失章句，為說令通利。
X31n0606_p0101b14║△五、頌見佛身。
X31n0606_p0101b15║若人具是德，或為四眾說，空處讀誦經，皆得見我身。
X31n0606_p0101b16║△六頌遣八部。
X31n0606_p0101b17║若人在空閑，我遣天龍王，夜叉鬼神等，為作聽法眾。
X31n0606_p0101b18║是人樂說法，分別無罣礙，諸佛護念故，能令大眾喜。
X31n0606_p0101b19║△三、結勸。
X31n0606_p0101b20║若親近法師，速得菩薩道，隨順是師學，得見恒沙佛。
X31n0606_p0101b21║△二、寶塔品二：初、品目。
X31n0606_p0101b22║玅法蓮華經見寶塔品第十一
X31n0606_p0101b23║塔，具云塔婆，或云偷婆，或云窣堵波，此云大聚，亦
X31n0606_p0101b24║云方墳，亦翻靈廟。或曰有舍利名塔，無舍利名支
X31n0606_p0101c01║提。支提又名脂帝浮圖，新云制底，此翻聚相，謂疊
X31n0606_p0101c02║石等高以為相也。舍利復論全碎者，如釋迦碎身
X31n0606_p0101c03║為八斛四斗，阿育王後造八萬四千寶塔以供養
X31n0606_p0101c04║之，遍布閻浮提勝地。今多寶佛全身舍利不散，故
X31n0606_p0101c05║唯一塔。又阿育王經四處起塔，謂佛降生處、得道
X31n0606_p0101c06║處、轉法輪處、入涅槃處。今法華實相，諸佛三身皆
X31n0606_p0101c07║從此生，諸佛於此而坐道場，諸佛於此而轉法輪，
X31n0606_p0101c08║諸佛於此而般涅槃。祗此法華即是三世佛之四
X31n0606_p0101c09║塔，先佛已居，今佛並坐，當佛亦然。此塔出來明顯
X31n0606_p0101c10║此事，四眾皆覩，故言見寶塔品（世界）。觀心釋者，依經
X31n0606_p0101c11║修觀與法身相應，境智必會，如塔來證經。境智既
X31n0606_p0101c12║會則大報圓滿，如釋迦與多寶同坐一座。大報圓
X31n0606_p0101c13║故則隨機出應，如分身皆集。由多寶出故三佛得
X31n0606_p0101c14║顯，由持經故即具三身。普賢觀云：佛三種身從方
X31n0606_p0101c15║等生。即此義也。△二、經文二：初、長行，二、偈頌。初文
X31n0606_p0101c16║又三：初、明多寶湧現六：初、塔現之相。
X31n0606_p0101c17║爾時，佛前有七寶塔，高五百由旬，縱廣二百五十由
X31n0606_p0101c18║旬，從地涌出住在空中，種種寶物而莊校之。
X31n0606_p0101c19║七寶為塔者，性德、七覺支、七聖財為塔（四教各論七覺、七財，
X31n0606_p0101c20║今唯在圓，既是佛塔，又證實經故也）。塔者，實相之境，法身所依之處也。
X31n0606_p0101c21║高五百由旬者，是二萬里，葢用竪表因中萬行、果
X31n0606_p0101c22║中萬德，以因望果，即高義也。縱廣二百五十由旬
X31n0606_p0101c23║者，即是一萬里，橫表萬善莊嚴，當位具足，即是廣
X31n0606_p0101c24║義也。地者，無明心地。空者，第一義空也。以無所破，
X31n0606_p0102a01║破無明地；以無所住，住第一義空。故言從地涌出，
X31n0606_p0102a02║住在空中，此亦證前起後。七方便人，藏理未開，無
X31n0606_p0102a03║明所隱，如塔在地。今聞三周開、三顯實，開佛知見，
X31n0606_p0102a04║顯出法身，如塔湧空，此即證前。修得法身，久已明
X31n0606_p0102a05║著，如塔在空，無能開者，表本地久成，眾所不識。若
X31n0606_p0102a06║發迹顯本，了達無疑，此則起後。若塔從地出，表法
X31n0606_p0102a07║身顯，與餘經亦同亦異。菩薩顯法身則同，二乘顯
X31n0606_p0102a08║法身則異。若塔在空，開門見佛，表發迹顯本，與餘
X31n0606_p0102a09║經永異。若塔來證前，事已彰灼，葢不須疑。塔來起
X31n0606_p0102a10║後，密有其意，眾所未知。種種寶物者，眾多定慧而
X31n0606_p0102a11║莊校（定慧無多，對暗散說。又定慧徧攝，故亦云多）。
X31n0606_p0102a12║五千欄楯，龕室千萬，無數幢幡以為嚴飾，垂寶瓔珞，
X31n0606_p0102a13║寶鈴萬億而懸其上，四面皆出多摩羅䟦栴檀之香，
X31n0606_p0102a14║充徧世界。其諸幡葢，以金、銀、瑠璃、硨磲、瑪瑙、真珠、玫
X31n0606_p0102a15║瑰七寶合成，高至四天王宮。
X31n0606_p0102a16║欄楯是總持龕室。千萬者，無量慈悲之室，亦是無
X31n0606_p0102a17║量空舍。幢幡是神通勝相。垂寶瓔珞者，四十地戒定
X31n0606_p0102a18║慧陀羅尼德，上嚴法身下被眾生也。（垂寶等者，從因至果德皆
X31n0606_p0102a19║藉因中萬行，由莊嚴故即能下化，如嚴復垂。）寶鈴萬億，即八音四辯。四
X31n0606_p0102a20║面出香者，四諦道風吹四德香也。高至四天王宮
X31n0606_p0102a21║者，窮四諦理也。△二、諸天供養。
X31n0606_p0102a22║三十三天雨天曼陀羅華供養寶塔，餘諸天、龍、夜叉、
X31n0606_p0102a23║乾闥婆、阿修羅、迦樓羅、緊那羅、摩睺羅伽、人非人等
X31n0606_p0102a24║千萬億眾，以一切華香、瓔珞、幡葢、伎樂供養寶塔，恭
X31n0606_p0102b01║敬、尊重、讚歎。
X31n0606_p0102b02║諸天供養，事解可知。更復約理釋之，住行向三十
X31n0606_p0102b03║心為三十，十地為一，等覺為一，妙覺為一，合為三
X31n0606_p0102b04║十三，同依一實相境，如三十三天同居須彌頂也。
X31n0606_p0102b05║雨天曼陀羅者，必雨四華，表初心具四十二地功
X31n0606_p0102b06║德，後心亦爾，皆以四十地所有因華歸向法身，如
X31n0606_p0102b07║三十三天雨華供養寶塔也。餘諸天龍等供養寶
X31n0606_p0102b08║塔，即是內凡外凡等，亦依實相向果行因也。△三、
X31n0606_p0102b09║多寶稱歎。
X31n0606_p0102b10║爾時寶塔中出大音聲歎言：善哉，善哉！釋迦牟尼世
X31n0606_p0102b11║尊！能以平等大慧教菩薩法，佛所護念妙法華經為
X31n0606_p0102b12║大眾說。如是，如是！釋迦牟尼世尊！如所說者皆是真
X31n0606_p0102b13║實。
X31n0606_p0102b14║此多寶稱歎釋迦，正是證前開權顯實不虗也。平
X31n0606_p0102b15║等大慧，即是諸佛智慧也。平等有二：一、法平等，即
X31n0606_p0102b16║大慧所觀中道理也；二、眾生平等，謂一切眾生皆
X31n0606_p0102b17║用因理以至於果，同得佛慧也。若所觀理與眾生
X31n0606_p0102b18║異，不名大慧。大者，如前高廣義。約觀心者，空觀竪
X31n0606_p0102b19║等，假觀橫等，中觀橫竪平等，平等雙照，即是平等
X31n0606_p0102b20║大慧也。如是如是者，一、如法相，是歎佛所說，稱於
X31n0606_p0102b21║實故；二、如根性，是歎佛至第五時方說法華，不差
X31n0606_p0102b22║機故。皆是真實者，如法相說，故言真實也。△四、時
X31n0606_p0102b23║眾驚疑二：初、得法喜。
X31n0606_p0102b24║爾時，四眾見大寶塔住在空中，又聞塔中所出音聲，
X31n0606_p0102c01║皆得法喜。
X31n0606_p0102c02║△二、眾疑怪。
X31n0606_p0102c03║怪未曾有，從座而起，恭敬合掌，却住一面。
X31n0606_p0102c04║△五、大樂說問三：初、問何因有此實塔。
X31n0606_p0102c05║爾時，有菩薩摩訶薩名大樂說，知一切世間天、人、阿
X31n0606_p0102c06║修羅等心之所疑，而白佛言：世尊！以何因緣有此寶
X31n0606_p0102c07║塔？
X31n0606_p0102c08║△二、問：何故塔從地出？
X31n0606_p0102c09║從地涌出。
X31n0606_p0102c10║△三、問：何故發是音聲？
X31n0606_p0102c11║又於其中發是音聲。
X31n0606_p0102c12║△六、如來答釋三：初、答第二問。
X31n0606_p0102c13║爾時，佛告大樂說菩薩：此寶塔中有如來全身，乃往
X31n0606_p0102c14║過去東方無量千萬億阿僧祇世界，國名寶淨，彼中
X31n0606_p0102c15║有佛，號曰多寶。其佛本行菩薩道時，作大誓願：若我
X31n0606_p0102c16║成佛滅度之後，於十方國土有說法華經處，我之塔
X31n0606_p0102c17║廟為聽是經故，涌現其前為作證明。讚言：善哉！善哉！
X31n0606_p0102c18║上問：何故從地涌出佛？今答云：此佛有願，為證法
X31n0606_p0102c19║華故，從地涌出也。△二追答第一問。
X31n0606_p0102c20║彼佛成道已，臨滅度時，於天人大眾中，告諸比丘：我
X31n0606_p0102c21║滅度後，欲供養我全身者，應起一大塔。
X31n0606_p0102c22║上問：以何因緣有此寶塔？今答云：由彼臨滅有命，
X31n0606_p0102c23║令造此塔也。△三答第三問。
X31n0606_p0102c24║其佛以神通願力，十方世界在在處處，若有說法華
X31n0606_p0103a01║經者，彼之寶塔皆涌出其前，全身在於塔中，讚言：善
X31n0606_p0103a02║哉，善哉！大樂說！今多寶如來塔，聞說法華經故，從地
X31n0606_p0103a03║涌出，讚言：善哉，善哉！
X31n0606_p0103a04║上問：何故發是音聲？佛今答云：彼佛為作證明故，
X31n0606_p0103a05║發是音聲也。釋論明多寶佛不得說法而取滅度。
X31n0606_p0103a06║何謂不說？當是多寶亦得開三，但不得至法華顯
X31n0606_p0103a07║實，故釋論云不說法耳。以是義故，雖復滅度，在在
X31n0606_p0103a08║處處凡有說法華經，便隨喜作證也。△二、明分身
X31n0606_p0103a09║遠集七：初、請見多寶。
X31n0606_p0103a10║是時，大樂說菩薩以如來神力故，白佛言：世尊！我等
X31n0606_p0103a11║願欲見此佛身。
X31n0606_p0103a12║承佛神力者，欲開塔須集分身佛，佛集即付囑，付
X31n0606_p0103a13║囑即召下方，下方弟子涌出，即應開近顯遠，此是
X31n0606_p0103a14║大事之由，豈非佛神力令問也？△二、應集分身。
X31n0606_p0103a15║佛告大樂說菩薩摩訶薩：是多寶佛有深重願：若我
X31n0606_p0103a16║寶塔為聽法華經故，出於諸佛前時，其有欲以我身
X31n0606_p0103a17║示四眾者，彼佛分身諸佛在於十方世界說法，盡還
X31n0606_p0103a18║集一處，然後我身乃出現耳。大樂說！我分身諸佛在
X31n0606_p0103a19║於十方世界說法者，今應當集。
X31n0606_p0103a20║△三、樂說請集。
X31n0606_p0103a21║大樂說白佛言：世尊！我等亦願欲見世尊分身諸佛
X31n0606_p0103a22║禮拜供養。
X31n0606_p0103a23║△四、放光遠召。
X31n0606_p0103a24║爾時，佛放白毫一光，即見東方五百萬億那由佗恒
X31n0606_p0103b01║河沙等國土諸佛。彼諸國土皆以玻瓈為地，寶樹、寶
X31n0606_p0103b02║衣以為莊嚴，無數千萬億菩薩充滿其中，徧張寶幔、
X31n0606_p0103b03║寶網羅上。彼國諸佛以大妙音而說諸法，及見無量
X31n0606_p0103b04║千萬億菩薩徧滿諸國為眾說法。南、西、北方，四維、上、
X31n0606_p0103b05║下，白毫相光所照之處，亦復如是。
X31n0606_p0103b06║△五、諸佛同來。
X31n0606_p0103b07║爾時，十方諸佛各告眾菩薩言：善男子！我今應往娑
X31n0606_p0103b08║婆世界釋迦牟尼佛所，并供養多寶如來寶塔。
X31n0606_p0103b09║△六、嚴淨國界三：初、變娑婆。
X31n0606_p0103b10║時，娑婆世界即變清淨，瑠璃為地，寶樹莊嚴，黃金為
X31n0606_p0103b11║繩，以界八道，無諸聚落、村營、城邑、大海、江河、山川、林
X31n0606_p0103b12║藪，燒大寶香，曼陀羅華徧布其地，以寶網幔羅覆其
X31n0606_p0103b13║上，懸諸寶鈴，唯留此會眾，移諸天人置於他土。是時，
X31n0606_p0103b14║諸佛各將一大菩薩以為侍者，至娑婆世界，各到寶
X31n0606_p0103b15║樹下。一一寶樹高五百由旬，枝、葉、華、果次第莊嚴。諸
X31n0606_p0103b16║寶樹下皆有師子之座，高五由旬，亦以大寶而校飾
X31n0606_p0103b17║之。爾時，諸佛各於此座結跏趺坐，如是展轉徧滿三
X31n0606_p0103b18║千大千世界，而於釋迦牟尼佛一方所分之身猶故
X31n0606_p0103b19║未盡。
X31n0606_p0103b20║此以八背捨三昧之力，能變娑婆之穢土，而成清
X31n0606_p0103b21║淨之土，表淨除見思惑也。八背捨，釋見化城喻品
X31n0606_p0103b22║中。△二變八方。
X31n0606_p0103b23║時釋迦牟尼佛欲容受所分身諸佛故，八方各更變
X31n0606_p0103b24║二百萬億那由佗國，皆令清淨，無有地獄、餓鬼、畜生
X31n0606_p0103c01║及阿修羅，又移諸天人置於他土。所化之國亦以瑠
X31n0606_p0103c02║璃為地，寶樹莊嚴，樹高五百由旬，枝葉華果次第嚴
X31n0606_p0103c03║飾。樹下皆有寶師子座，高五由旬，種種諸寶以為莊
X31n0606_p0103c04║校。亦無大海、江河及目真鄰陀山、摩訶目真鄰陀山、
X31n0606_p0103c05║鐵圍山、大鐵圍山、須彌山等諸山王，通為一佛國土。
X31n0606_p0103c06║寶地平正，寶交露幔徧覆其上，懸諸幡葢，燒大寶香，
X31n0606_p0103c07║諸天寶華徧布其地。
X31n0606_p0103c08║此以八勝處三昧轉變自在之力，第二變二百萬
X31n0606_p0103c09║億那由他國皆令清淨，表淨除塵沙惑也。八勝處
X31n0606_p0103c10║者：一、內有色相外觀色少，觀道未增故須觀少。二、
X31n0606_p0103c11║內有色相外觀色多，觀心既調觀多無妨故言多。
X31n0606_p0103c12║三、內無色相外觀色少。四、內無色相外觀色多。準
X31n0606_p0103c13║上可解。五、青勝處，若觀青色轉變自在，少能多、多
X31n0606_p0103c14║能少，勝於背捨所見，名青勝處。六、黃勝處。七、赤勝
X31n0606_p0103c15║處。八、白勝處。俱類青勝處中分別。今用四色為勝
X31n0606_p0103c16║處，依大智論也。若瓔珞經則以四大為四勝處。△
X31n0606_p0103c17║三重更變。
X31n0606_p0103c18║釋迦牟尼佛為諸佛當來坐故，復於八方各更變二
X31n0606_p0103c19║百萬億那由佗國，皆令清淨，無有地獄、餓鬼、畜生及
X31n0606_p0103c20║阿修羅，又移諸天人置於他土。所化之國亦以瑠璃
X31n0606_p0103c21║為地，寶樹莊嚴，樹高五百由旬，枝葉華果次第莊嚴。
X31n0606_p0103c22║樹下皆有寶師子座，高五由旬，亦以大寶而校飾之。
X31n0606_p0103c23║亦無大海、江河及目真鄰陀山、摩訶目真鄰陀山、鐵
X31n0606_p0103c24║圍山、大鐵圍山、須彌山等諸山王，通為一佛國土。寶
X31n0606_p0104a01║地平正，寶交露幔徧覆其上，懸諸幡葢，燒大寶香，諸
X31n0606_p0104a02║天寶華徧布其地。爾時，東方釋迦牟尼所分之身，百
X31n0606_p0104a03║千萬億那由佗恒河沙等國土中諸佛，各各說法來
X31n0606_p0104a04║集於此。如是次第十方諸佛，皆悉來集坐於八方。爾
X31n0606_p0104a05║時，一一方四百萬億那由佗國土，諸佛如來徧滿其
X31n0606_p0104a06║中。
X31n0606_p0104a07║此以十一切處三昧於境無閡所觀普徧之力，第
X31n0606_p0104a08║三變二百萬億那由佗國皆令清淨，表淨除無明
X31n0606_p0104a09║惑也。十一切處者，一青一切處，還取前背捨勝處
X31n0606_p0104a10║中少青色，使徧一切處皆青也。二黃一切處，三赤
X31n0606_p0104a11║一切處，四白一切處，五地一切處，還取前背捨勝
X31n0606_p0104a12║處中少地色，使一切處皆地也。六水一切處，七火
X31n0606_p0104a13║一切處，八風一切處，九空一切處，還入前空背捨
X31n0606_p0104a14║定，使一切處皆空也。十識一切處，還入前識處背
X31n0606_p0104a15║捨，使一切處皆有識也。△七、與欲開塔五：初、諸佛
X31n0606_p0104a16║問訊說欲。
X31n0606_p0104a17║是時，諸佛各在寶樹下坐師子座，皆遣侍者問訊釋
X31n0606_p0104a18║迦牟尼佛，各齎寶華滿掬而告之言：善男子！汝往詣
X31n0606_p0104a19║耆闍崛山釋迦牟尼佛所，如我辭曰：少病、少惱、氣力
X31n0606_p0104a20║安樂，及菩薩、聲聞眾悉安穩不？以此寶華散佛供養，
X31n0606_p0104a21║而作是言：彼某甲佛與欲開此寶塔。諸佛遣使亦復
X31n0606_p0104a22║如是。
X31n0606_p0104a23║諸佛同與欲開塔，如僧中作法與欲意也。大集經
X31n0606_p0104a24║明若干佛與欲，華嚴經亦說十方若干佛同說華
X31n0606_p0104b01║嚴，大品經亦云千佛同說般若，皆不云是釋迦分
X31n0606_p0104b02║身。準今經者應是分身，彼大集等猶帶方便，故時
X31n0606_p0104b03║中不顯說是分身耳。今經非但數多，亦復直說是
X31n0606_p0104b04║我分身，咸來與欲開塔也。△二、釋迦指開塔戶。
X31n0606_p0104b05║爾時，釋迦牟尼佛見所分身佛悉已來集，各各坐於
X31n0606_p0104b06║師子之座，皆聞諸佛與欲同開寶塔，即從座起住虗
X31n0606_p0104b07║空中，一切四眾起立合掌一心觀佛。於是，釋迦牟尼
X31n0606_p0104b08║佛以右指開七寶塔戶，出大音聲如却關鑰開大城
X31n0606_p0104b09║門。
X31n0606_p0104b10║開塔表開權，見佛表顯實，亦是證前復將開後也。
X31n0606_p0104b11║如却關鑰者，即猶除也。關是橫木持其門者，鑰即
X31n0606_p0104b12║鏁也。表執迹之障除，顯本之機動也。△三、四眾皆
X31n0606_p0104b13║同見聞。
X31n0606_p0104b14║即時，一切眾會皆見多寶如來於寶塔中坐師子座，
X31n0606_p0104b15║全身不散如入禪定。又聞其言：善哉，善哉！釋迦牟尼
X31n0606_p0104b16║佛！快說是法華經，我為聽是經故而來至此。爾時，四
X31n0606_p0104b17║眾等見過去無量千萬億劫滅度佛說如是言，歎未
X31n0606_p0104b18║曾有，以天寶華聚散多寶佛及釋迦牟尼佛上。
X31n0606_p0104b19║△四、二佛分座而坐
X31n0606_p0104b20║爾時，多寶佛於寶塔中，分半座與釋迦牟尼佛，而作
X31n0606_p0104b21║是言：釋迦牟尼佛！可就此座。即時，釋迦牟尼佛入其
X31n0606_p0104b22║塔中，坐其半座，結跏趺坐。
X31n0606_p0104b23║古佛塔現，示滅而不滅；釋迦入塔，示生而不生。不
X31n0606_p0104b24║生不滅，故竝坐表之。又多寶久滅，今出證經，生不
X31n0606_p0104c01║生也。往昔滅度，猶現全身，滅非滅也。既非生滅，常
X31n0606_p0104c02║住不移，可表法身。釋迦入塔，二身相稱，如智稱境，
X31n0606_p0104c03║故可表報。分身表應，文理自成，如境智相冥，故能
X31n0606_p0104c04║起應，可表應身。△五、四眾念請加被。
X31n0606_p0104c05║爾時，大眾見二如來在七寶塔中師子座上結跏趺
X31n0606_p0104c06║坐，各作是念：佛坐高遠，惟願如來以神通力，令我等
X31n0606_p0104c07║輩俱處虗空。即時，釋迦牟尼佛以神通力，接諸大眾
X31n0606_p0104c08║皆在虗空。
X31n0606_p0104c09║△三、明釋迦唱募三：初、明大聲唱募。
X31n0606_p0104c10║以大音聲普告四眾：誰能於此娑婆國土廣說妙法
X31n0606_p0104c11║華經？今正是時。
X31n0606_p0104c12║△二、明付囑時至。
X31n0606_p0104c13║如來不久當入涅槃。
X31n0606_p0104c14║△三、明付囑有在
X31n0606_p0104c15║佛欲以此，妙法華經，付囑有在。
X31n0606_p0104c16║有在者，若佛在世，隨機利物，自說正法，無待他人。
X31n0606_p0104c17║今佛化緣既盡，欲令此法利益無窮，故須付囑流
X31n0606_p0104c18║通也。付囑有在者，此有二意：一、近令有在，付八萬、
X31n0606_p0104c19║二萬舊住菩薩，此土弘宣；二、遠令有在，付本弟子
X31n0606_p0104c20║下方千界微塵數菩薩，令觸處流通。△二、偈頌三：
X31n0606_p0104c21║初、頌多寶滅度。
X31n0606_p0104c22║爾時，世尊欲重宣此義，而說偈言：
X31n0606_p0104c23║聖主世尊雖久滅度，在寶塔中尚為法來，諸人云何
X31n0606_p0104c24║不勤為法？此佛滅度無央數劫，處處聽法以難遇故。
X31n0606_p0105a01║彼佛本願：我滅度後，在在所往常為聽法。
X31n0606_p0105a02║△二頌分身遠集。
X31n0606_p0105a03║又我分身，無量諸佛，如恒沙等，來欲聽法。及見滅度，
X31n0606_p0105a04║多寶如來，各捨妙土，及弟子眾，天人龍神，諸供養事，
X31n0606_p0105a05║令法久住，故來至此。為坐諸佛，以神通力，移無量眾，
X31n0606_p0105a06║令國清淨。諸佛各各，詣寶樹下，如清淨池，蓮華莊嚴。
X31n0606_p0105a07║其寶樹下，諸師子座，佛坐其上，光明嚴飾。如夜闇中，
X31n0606_p0105a08║然大炬火，身出妙香，徧十方國。眾生蒙熏，喜不自勝，
X31n0606_p0105a09║譬如大風，吹小樹枝。以是方便，令法久住。
X31n0606_p0105a10║此八行半頌分身佛集。上文有七，今文甚略，仍不
X31n0606_p0105a11║次第。初三行頌第二應集，義兼大樂說、欲見及以
X31n0606_p0105a12║請集。次一行頌土淨。次四行半頌諸佛同來。△三、
X31n0606_p0105a13║頌釋迦付囑二：初、舉三佛以勸流通三：初、募覔其
X31n0606_p0105a14║人。
X31n0606_p0105a15║告諸大眾：我滅度後，誰能護持讀說斯經？今於佛前
X31n0606_p0105a16║自說誓言：
X31n0606_p0105a17║自制其心，名之曰誓。必須弘經，約心不退。△二、舉
X31n0606_p0105a18║勸流通。
X31n0606_p0105a19║其多寶佛，雖久滅度，以大誓願，而師子吼。多寶如來，
X31n0606_p0105a20║及與我身，所集化佛，當知此意。諸佛子等，誰能護法？
X31n0606_p0105a21║當發大願，令得久住。
X31n0606_p0105a22║△三、釋勸之意。
X31n0606_p0105a23║其有能護，此經法者，則為供養，我及多寶。此多寶佛，
X31n0606_p0105a24║處於寶塔，常遊十方，為是經故，亦復供養，諸來化佛。
X31n0606_p0105b01║莊嚴光飾，諸世界者，若說此經，則為見我，多寶如來，
X31n0606_p0105b02║及諸化佛。
X31n0606_p0105b03║能持此經，即是供養三佛及見三佛，以釋勸意也。
X31n0606_p0105b04║△二、舉難持法勸流通三：初、正舉勸三：初、誡勸發
X31n0606_p0105b05║願。
X31n0606_p0105b06║諸善男子！各諦思惟，此為難事，宜發大願。
X31n0606_p0105b07║△二、舉難持勸。
X31n0606_p0105b08║諸餘經典，數如恒沙，雖說此等，未足為難。若接須彌，
X31n0606_p0105b09║擲置佗方，無數佛土，亦未為難。若以足指，動大千界，
X31n0606_p0105b10║遠擲佗國，亦未為難。若立有頂，為眾演說，無量餘經，
X31n0606_p0105b11║亦未為難。若佛滅後，於惡世中，能說此經，是則為難。
X31n0606_p0105b12║假使有人，手把虗空，而以遊行，亦未為難。於我滅度，
X31n0606_p0105b13║若自書持，若使人書，是則為難。若以大地，置足甲上，
X31n0606_p0105b14║升於梵天，亦未為難。佛滅度後，於惡世中，暫讀此經，
X31n0606_p0105b15║是則為難。假使劫燒，擔負乾艸，入中不燒，亦未為難。
X31n0606_p0105b16║我滅度後，若持此經，為一人說，是則為難。若持八萬，
X31n0606_p0105b17║四千法藏，十二部經，為人演說，令諸聽者，得六神通，
X31n0606_p0105b18║雖能如是，亦未為難。於我滅度，聽受此經，問其義趣，
X31n0606_p0105b19║是則為難。若人說法，令千萬億，無量無數，恒沙眾生，
X31n0606_p0105b20║得阿羅漢，具六神通，雖有是益，亦未為難。於我滅後，
X31n0606_p0105b21║若能奉持，如斯經典，是則為難。
X31n0606_p0105b22║八萬四千及十二部，皆通大小。若通於小，但令聽
X31n0606_p0105b23║者得小乘神通，亦未為難。若立有頂，此約不得通
X31n0606_p0105b24║者為況。故知圓經暫讀暫說，誠為不易。△三、釋難
X31n0606_p0105c01║持意。
X31n0606_p0105c02║我為佛道，於無量土，從始至今，廣說諸經。而於其中，
X31n0606_p0105c03║此經第一，若有能持，則持佛身。
X31n0606_p0105c04║若有能持則持佛身，此意豈易？則持佛身者，經有
X31n0606_p0105c05║體宗用三，衣座室三即三身故，體室（約同體故）即法身
X31n0606_p0105c06║（中理），宗座即報身（空智），用衣（約和光利物故）即應身（假）也。△二、
X31n0606_p0105c07║釋勸意三：初、重募持經之人。
X31n0606_p0105c08║諸善男子！於我滅後，誰能受持、讀誦此經？今於佛前
X31n0606_p0105c09║自說誓言：
X31n0606_p0105c10║△二、能持難持佛喜。
X31n0606_p0105c11║此經難持，若暫持者，我則歡喜，諸佛亦然。如是之人，
X31n0606_p0105c12║諸佛所歎。
X31n0606_p0105c13║△三、能持則成勝行。
X31n0606_p0105c14║是則勇猛，是則精進，是名持戒，行頭陀者。則為疾得，
X31n0606_p0105c15║無上佛道，能於來世，讀持此經。是真佛子，住淳善地，
X31n0606_p0105c16║佛滅度後，能解其義。是諸天人，世間之眼，於恐畏世，
X31n0606_p0105c17║能須臾說。一切天人，皆應供養。
X31n0606_p0105c18║恐畏世者，梵云颰陀，此云賢（劫有千佛故）；梵云沙悖，此
X31n0606_p0105c19║云恐畏（而又具五濁八苦故），劫之異名耳。卷第四