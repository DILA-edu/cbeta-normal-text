X31n0606_p0106a01║妙法蓮華經科註卷第五
X31n0606_p0106a02║
X31n0606_p0106a03║△二提婆品引往弘經，彼我得益，以證功德深重
X31n0606_p0106a04║二：初、品目。
X31n0606_p0106a05║妙法蓮華經提婆達多品第十二（正經曰梵士品）
X31n0606_p0106a06║提婆達多，亦言提婆達兜，亦言調婆達，亦言調達，
X31n0606_p0106a07║此云天熱。以其應行三逆，所以生時人天心熱，因
X31n0606_p0106a08║此立名，即因緣釋也。問：惡人出世，何名感應？答：令
X31n0606_p0106a09║無量人不敢造惡，亦具四悉，見者喜。己身不作即
X31n0606_p0106a10║世界，不作善生即為人，不作惡邊即對治，無障果
X31n0606_p0106a11║事即第一義。前三教逆只是逆，今即逆而順，是圓
X31n0606_p0106a12║教意。本迹者，本地清凉，眾生煩惱，故菩薩示熱，同
X31n0606_p0106a13║其病行而度脫之。大經云：提婆達多必不破僧。報
X31n0606_p0106a14║恩經云：若有人言：提婆達多實是惡人，入阿鼻獄。
X31n0606_p0106a15║者，無有是處。大雲經云：提婆達多不可思議，所修
X31n0606_p0106a16║行業同於如來。○鳩摩羅什譯此經竟，命僧睿講
X31n0606_p0106a17║之。睿開為九轍，又有二十八品生起，則元有二十
X31n0606_p0106a18║八品。後因長安宮人請此品，淹留在內。江東所傳，
X31n0606_p0106a19║止得二十七品。梁有滿法師，講經一百遍，於長沙
X31n0606_p0106a20║郡燒身，仍以此品安持品之前。然以彼自私，安未
X31n0606_p0106a21║聞天下。陳有南嶽大師，次此品在寶塔之後。晚以
X31n0606_p0106a22║正法華勘之，甚相應。今四瀆混和，見長安舊本，故
X31n0606_p0106a23║知二師安次，深得經意。△二、經文二：初、明昔日達
X31n0606_p0106a24║多通經，釋迦成道；二、明今日文殊通經，龍女成佛。
X31n0606_p0106b01║初文又三：初、昔師弟持經相，二、結會古今，三、斷疑
X31n0606_p0106b02║勸信。初文又二：初、長行，二、偈頌。初文又四：初、求法
X31n0606_p0106b03║時節。
X31n0606_p0106b04║爾時，佛告諸菩薩及天人四眾：吾於過去無量劫中，
X31n0606_p0106b05║求法華經無有懈倦。
X31n0606_p0106b06║△二、正明求法二：初、明發願。
X31n0606_p0106b07║於多劫中常作國王，發願求於無上菩提心不退轉。
X31n0606_p0106b08║△二、明修行二：初、明欲滿檀那勤行布施。
X31n0606_p0106b09║為欲滿足六波羅蜜，勤行布施，心無恡惜象馬七珍、
X31n0606_p0106b10║國土妻子、奴婢僕從、頭目髓腦、身肉手足，不惜軀命。
X31n0606_p0106b11║為欲滿足六波羅蜜者，然菩薩之道願行相扶，既
X31n0606_p0106b12║發大願必須修行。言六波羅蜜者，即是菩薩正行
X31n0606_p0106b13║之本也。故上文云：為求菩薩者說應六波羅蜜。勤
X31n0606_p0106b14║行布施即是檀那，此翻布施者，內有信心、外有福
X31n0606_p0106b15║田、中有財物，三者和合而運捨心，能破慳貪是名
X31n0606_p0106b16║為檀。然施有二種：一財、二法。財施，謂飲食衣服田
X31n0606_p0106b17║宅六畜奴婢珍寶，一切己所有資身之具，及以妻
X31n0606_p0106b18║子乃至身命皆屬財施，故云捨身猶屬財施，隨有
X31n0606_p0106b19║須者悉能施與，皆名檀也。法施者，若從諸佛及善
X31n0606_p0106b20║知識聞說世出世間善法，若從經論中自以觀行
X31n0606_p0106b21║力而能諦了，以清淨心為人演說，皆名法施。若菩
X31n0606_p0106b22║薩以質直心行此二種，皆名檀也。波羅蜜梵語，然
X31n0606_p0106b23║諸經論所譯不同，今略約三種：一云事究竟、二名
X31n0606_p0106b24║到彼岸、三曰度無極。謂菩薩修此六法，能究竟成
X31n0606_p0106c01║就通別二種因果，一切自行化他之事，故云事究
X31n0606_p0106c02║竟也。乘此六法，能從二種生死此岸，到二種涅槃
X31n0606_p0106c03║彼岸，故名到彼岸。又因此六法，能度通別二種事
X31n0606_p0106c04║理諸法之曠遠，故云度無極也。菩薩於檀中，能具
X31n0606_p0106c05║修五種心者，是時布施，名波羅蜜。何等為五？一知
X31n0606_p0106c06║施實相，二起慈悲心，三發願，四迴向，五具足方便。
X31n0606_p0106c07║知施實相者，謂能施所受中間財物，三者皆空也。
X31n0606_p0106c08║起慈悲心者，須知布施三法俱空，名實相施。而常
X31n0606_p0106c09║運慈悲心，欲因此施，拔一切苦，與一切樂也。發願
X31n0606_p0106c10║者，冀因此施，得成無上佛果，不求人天二乘果報
X31n0606_p0106c11║也。迴向者，於所施時，迴此功德，向薩婆若海，普及
X31n0606_p0106c12║一切羣生也。具足方便者，能於布施一法，旋轉通
X31n0606_p0106c13║達一切佛法，徧修諸行也。菩薩若能運此五心，隨
X31n0606_p0106c14║有皆施，因中說果，亦名事究竟到彼岸而度無極。
X31n0606_p0106c15║△二、明為滿般若推求妙法。
X31n0606_p0106c16║時，世人民壽命無量，為於法故，捐捨國位，委政太子，
X31n0606_p0106c17║擊鼓宣令：四方求法，誰能為我說大乘者，吾當終身
X31n0606_p0106c18║供給走使。
X31n0606_p0106c19║梵云般若，此翻智慧，謂照了一切諸法皆不可得，
X31n0606_p0106c20║而能通達一切無礙也。然智慧有三種：一聲聞，二
X31n0606_p0106c21║支佛，三如來。於聲聞中自有三種，謂學及無學、非
X31n0606_p0106c22║學非無學等，乃至辟支佛智等。如來智慧者，菩薩
X31n0606_p0106c23║從初發心已來，行六波羅蜜，破魔軍眾及諸煩惱，
X31n0606_p0106c24║得一切智以成佛道，乃至入無餘涅槃，隨本願力，
X31n0606_p0107a01║從是中間所有智慧，總相別相一切盡知，是名佛
X31n0606_p0107a02║智。若菩薩以質直清淨心，修此三種智慧者，是名
X31n0606_p0107a03║般若波羅蜜。仍於其中具五種心：一者了智慧實
X31n0606_p0107a04║相，非境非智，心無所得，而能徧學三乘智慧，及一
X31n0606_p0107a05║切世間智見等。餘四準上檀中記也。△三、求得法
X31n0606_p0107a06║師。
X31n0606_p0107a07║時有仙人來白王言：我有大乘，名玅法蓮華經，若不
X31n0606_p0107a08║違我，當為宣說。
X31n0606_p0107a09║△四、受法奉行
X31n0606_p0107a10║王聞仙言，歡喜踊躍，即隨仙人，供給所須，採果汲水，
X31n0606_p0107a11║拾薪設食，乃至以身而為牀座，身心無倦。于時奉事，
X31n0606_p0107a12║經於千歲，為於法故，精勤給侍，令無所乏。
X31n0606_p0107a13║上文既云時世人民壽命無量，此則如來往昔因
X31n0606_p0107a14║中修菩薩行，動經無量劫。至若投身飼虎，割肉濟
X31n0606_p0107a15║鷹，身為橋梁，肉充魚米，四攝同事，靡所不為。作雪
X31n0606_p0107a16║山童子，以半偈而棄捨全身；為世國君，求妙法執
X31n0606_p0107a17║勞千歲。輕生重法，報德詶恩，自非均高下，齊聖凡，
X31n0606_p0107a18║一賢愚，泯彼此，其孰能至此？故今道成覺滿，彌歷
X31n0606_p0107a19║劫，塵復露，始因難行之行，將欲規誘後進。覩此異
X31n0606_p0107a20║迹，拊臆捫心，先聖尚爾，我何人哉？見賢思齊，良有
X31n0606_p0107a21║故也。△二、偈頌五：初、頌求法時節。
X31n0606_p0107a22║爾時，世尊欲重宣此義，而說偈言：
X31n0606_p0107a23║我念過去劫，為求大法故。
X31n0606_p0107a24║△二、頌正明求法。
X31n0606_p0107b01║難作世國王，不貪五欲樂，椎鐘告四方：誰有大法者？
X31n0606_p0107b02║若為我解說，身當為奴僕。
X31n0606_p0107b03║△三頌得說法師。
X31n0606_p0107b04║時有阿私仙，來白於大王：我有微妙法，世間所希有，
X31n0606_p0107b05║若能修行者，吾當為汝說。
X31n0606_p0107b06║阿私，此云無比，又云端正，即達多往世名。△四頌
X31n0606_p0107b07║受法奉行。
X31n0606_p0107b08║時王聞仙言，心生大喜悅，即便隨仙人，供給於所須，
X31n0606_p0107b09║採薪及果蓏，隨時恭敬與。情存妙法故，身心無懈倦，
X31n0606_p0107b10║普為諸眾生，勤求於大法。
X31n0606_p0107b11║木實曰果，草實曰蓏。△五、明結證勸信。
X31n0606_p0107b12║亦不為己身，及以五欲樂。故為大國王，勤求獲此法，
X31n0606_p0107b13║遂致得成佛，今故為汝說。
X31n0606_p0107b14║△二、結會古今二：初、正結會古今。
X31n0606_p0107b15║佛告諸比丘：爾時王者，則我身是。時仙人者，今提婆
X31n0606_p0107b16║達多是。
X31n0606_p0107b17║△二、明師弟功滿二：初、明弟子因報已滿三：初、明
X31n0606_p0107b18║因滿。
X31n0606_p0107b19║由提婆達多善知識故，令我具足六波羅蜜：慈、悲、喜、
X31n0606_p0107b20║捨。
X31n0606_p0107b21║善知識有三：一外護，二同行，三教授。止觀云：夫外
X31n0606_p0107b22║護者，不揀黑白，但能營理所須，莫見過，莫觸惱，莫
X31n0606_p0107b23║帆舉而致損壞，如母養兒，如虎啣子，調理得所，舊
X31n0606_p0107b24║行道人乃能為耳，是名外護善知識。二同行者，更
X31n0606_p0107c01║相䇿發，不昏不散，日有其新，切磋琢磨，同心齊志，
X31n0606_p0107c02║如乘一船，互相敬重，如視世尊，是名同行善知識。
X31n0606_p0107c03║三教授者，內外方便，通塞妨障，皆能決了，善巧說
X31n0606_p0107c04║法，示教利喜，轉破人心，是名教授善知識。具足波
X31n0606_p0107c05║羅蜜者，度義甚多，如大論說：捨依正名檀，防止七
X31n0606_p0107c06║支名戒，打罵不報名忍，為事始終名精進，四禪八
X31n0606_p0107c07║定名禪，分地息諍名般若。此就三藏明六度義。又
X31n0606_p0107c08║引月藏經，就第一義圓明六度，其略云：若行若坐，
X31n0606_p0107c09║捨攀緣想是檀，捨攀緣不息是尸，於境界不生瘡
X31n0606_p0107c10║疣是羼，不捨於離是精，通於事心不放逸是禪，於
X31n0606_p0107c11║諸法體性無生是般若等。此舉初後大槩而已。又
X31n0606_p0107c12║於法界次第，略引餘之四度陳之，使披閱者知其
X31n0606_p0107c13║大綱。二尸波羅蜜，此云好善，謂好行善道，不自放
X31n0606_p0107c14║逸者也。或受戒行善，或不受戒行善，皆名尸羅也。
X31n0606_p0107c15║略說有二種：一者在家，二者出家。在家尸羅，謂三
X31n0606_p0107c16║歸、五戒、八戒是也。出家尸羅，謂沙彌、沙彌尼十戒，
X31n0606_p0107c17║式叉摩那尼六法戒，比丘、比丘尼具足戒，乃至三
X31n0606_p0107c18║千威儀、八萬律行也。至若菩薩十重、四十八輕，則
X31n0606_p0107c19║通在家、出家，此名共戒也。若菩薩以質直清淨心，
X31n0606_p0107c20║住此二種尸羅中，兼能具五種心而修習之，此尸
X31n0606_p0107c21║羅名波羅蜜。五者：一、知尸羅實相，雖罪不可得，而
X31n0606_p0107c22║好行善道，不自放逸。三、羼提波羅蜜，此云忍辱，謂
X31n0606_p0107c23║內心能忍，外所忍境，故以名焉。忍有二種：一、生忍，
X31n0606_p0107c24║二、法忍。於生忍中仍有二種：一、於恭敬供養中能
X31n0606_p0108a01║忍受，心不生著，不起憍逸；二、於瞋罵陵害中不生
X31n0606_p0108a02║嫌恨怨惱，故總名生忍也。法忍亦二種：一者、非心
X31n0606_p0108a03║法，謂寒熱風雨、饑渴交煎、老病死等；二者、生法，謂
X31n0606_p0108a04║瞋恚、憂愁、疑悔、淫欲、驕慢、諸邪見等。菩薩於此二
X31n0606_p0108a05║法安然不動，是名法忍。四者、毗梨耶，此云精進，謂
X31n0606_p0108a06║勤修善法，不自放逸，故得名也。亦有二種：一、身，二、
X31n0606_p0108a07║心。身者，勤修善法，行道禮誦，講說勸導，開蒙革頑，
X31n0606_p0108a08║名身精進；心者，勤運善念，心心相次，令不斷絕，名
X31n0606_p0108a09║心精進。復次，勤修施、戒善法，名身精進；勤修忍辱、
X31n0606_p0108a10║禪定、智慧，名心精進。五者、禪波羅蜜，此云思惟修，
X31n0606_p0108a11║謂一切攝心繫念，學諸三昧，皆名思惟修。亦有二
X31n0606_p0108a12║種：一、世間，二、出世間。一、世禪，謂根本四禪、四無量
X31n0606_p0108a13║心、四無色定等，此是凡夫所行禪也。二出世禪，仍
X31n0606_p0108a14║有兩種：一出世禪，二出世上上禪。出世者，謂六妙
X31n0606_p0108a15║門、十六特勝通明、九想、八念、十想、八背捨、八勝處、
X31n0606_p0108a16║十一切處練禪、十四變化願智頂禪、無諍三昧王
X31n0606_p0108a17║三昧、師子奮迅超越三昧，乃至三明六通，如是等
X31n0606_p0108a18║類皆名出世禪，亦名二乘共禪。二出世上上禪者，
X31n0606_p0108a19║謂自性等九種大禪、首楞嚴等百八三昧、諸佛不
X31n0606_p0108a20║動等一百二十三昧，皆名出世上上禪，亦名不共
X31n0606_p0108a21║禪，謂不與凡夫二乘共也。慈悲喜捨者，此四皆名
X31n0606_p0108a22║無量心者，從境得名，以所緣眾生無量故，能緣之
X31n0606_p0108a23║心亦隨境無量故，四皆受無量心名：一慈者能與
X31n0606_p0108a24║他樂之心，二悲者能拔他苦之心，三喜者慶他得
X31n0606_p0108b01║樂生歡悅之心，四捨者緣他無憎愛之心。此等四
X31n0606_p0108b02║心無有瞋恨怨惱，廣大無量遍滿十方，名四無量
X31n0606_p0108b03║心，亦曰四無量定。此四各有生緣、法緣、無緣三種
X31n0606_p0108b04║不同。三藏生緣，二乘但為自調止可攝入定學，菩
X31n0606_p0108b05║薩為度一切別修四無量心，若至果成得名大慈
X31n0606_p0108b06║大悲大喜大捨。通教法緣，三乘同修而亦自他利
X31n0606_p0108b07║別，別教次第修三，圓教一心圓具，迹四本一也。△
X31n0606_p0108b08║二、明果圓。
X31n0606_p0108b09║三十二相、八十種好，紫磨金色；十力、四無所畏、四攝
X31n0606_p0108b10║法、十八不共神通道力，成等正覺，廣度眾生。
X31n0606_p0108b11║三十二相、八十種好、十八不共、十力、四無所畏，諸
X31n0606_p0108b12║經論乃廣說，故今不煩舉。四攝法者，一、布施攝，菩
X31n0606_p0108b13║薩以無所捨心，行於財法二種布施，若為樂財眾
X31n0606_p0108b14║生，即以財施而攝取之，若為樂法眾生，即以法施
X31n0606_p0108b15║而攝取之。二、愛語攝，菩薩若以善輭之言，隨順一
X31n0606_p0108b16║切眾生，安慰開喻，則一切眾生之所樂聞，因是生
X31n0606_p0108b17║親愛心，依附受道。三、利行攝，菩薩隨起身口意行，
X31n0606_p0108b18║能令一切眾生各沾利益。四、同事攝，菩薩用法眼
X31n0606_p0108b19║明見眾生根緣，隨有同欣之者，即分形散影，普和
X31n0606_p0108b20║其光，同彼事業，各使沾益。此四通稱攝者，眾生情
X31n0606_p0108b21║所愛者，即是此之四法，若用此四法同情接引，則
X31n0606_p0108b22║眾生方乃依附，然後導以大乘正道而度脫之，故
X31n0606_p0108b23║云先以欲鈎牽，後令入佛道。正覺者，離邪曰正，背
X31n0606_p0108b24║妄曰覺。△三、結由益。
X31n0606_p0108c01║皆因提婆達多善知識故。
X31n0606_p0108c02║△二、明法師妙果當成三：初、明果成。
X31n0606_p0108c03║告諸四眾：提婆達多却後過無量劫，當得成佛，號曰
X31n0606_p0108c04║天王如來、應供、正徧知、明行足、善逝、世間解、無上士、
X31n0606_p0108c05║調御丈夫、天人師、佛、世尊，世界名天道。
X31n0606_p0108c06║△二明化度
X31n0606_p0108c07║時天王佛住世二十中劫，廣為眾生說於妙法，恒河
X31n0606_p0108c08║沙眾生得阿羅漢果，無量眾生發緣覺心，恒河沙眾
X31n0606_p0108c09║生發無上道心，得無生忍至不退轉。
X31n0606_p0108c10║△三滅後益。
X31n0606_p0108c11║時天王佛般涅槃後，正法住世二十中劫，全身舍利
X31n0606_p0108c12║起七寶塔，高六十由旬，縱廣四十由旬，諸天人民悉
X31n0606_p0108c13║以雜華、末香、燒香、塗香、衣服、瓔珞、幢幡、寶葢、伎樂、歌
X31n0606_p0108c14║頌，禮拜供養七寶妙塔，無量眾生得阿羅漢果，無量
X31n0606_p0108c15║眾生悟辟支佛，不可思議眾生發菩提心至不退轉。
X31n0606_p0108c16║△三、斷疑勸信。
X31n0606_p0108c17║佛告諸比丘：未來世中，若有善男子、善女人，聞妙法
X31n0606_p0108c18║華經提婆達多品，淨心信敬，不生疑惑者，不墮地獄、
X31n0606_p0108c19║餓鬼、畜生，生十方佛前。所生之處，常聞此經。若生人
X31n0606_p0108c20║天中，受勝妙樂。若在佛前，蓮華化生。
X31n0606_p0108c21║蓮華化生者，胎經云：蓮華生者，非胎卵濕化之化
X31n0606_p0108c22║生也，非化而言化耳。請觀音經云：蓮華化生為父
X31n0606_p0108c23║母。無量壽觀經云：華臺久者為胎生。實非胎也。例
X31n0606_p0108c24║如蓮華生者，亦稱濕卵而非濕卵。非胎卵濕化之
X31n0606_p0109a01║化生者，不同界內四生中之化生，如諸天化生仍
X31n0606_p0109a02║在父膝等生，況同四趣中耶？今言化生者，忽然而
X31n0606_p0109a03║有，如藥王中云：於淨德王家忽然化生。亦稱濕卵
X31n0606_p0109a04║等者，但以蓮華生濕未剖，如濕如卵含在華內，義
X31n0606_p0109a05║之如胎也。△二、明今日文殊通經，龍女成佛二：初、
X31n0606_p0109a06║明文殊通經五：初、智積請退。
X31n0606_p0109a07║於時，下方多寶世尊所從菩薩名曰智積，白多寶佛：
X31n0606_p0109a08║當還本土。
X31n0606_p0109a09║智積謂多寶為證經故出，勸物流通既訖，是故請
X31n0606_p0109a10║還。△二、釋尊止之。
X31n0606_p0109a11║釋迦牟尼佛告智積曰：善男子！且待須臾。此有菩薩
X31n0606_p0109a12║名文殊師利，可與相見，論說妙法，可還本土。
X31n0606_p0109a13║釋尊止之者，雖迹門事訖本門未彰，故託在文殊
X31n0606_p0109a14║以留多寶，佛之密意非菩薩所知。△三、文殊尋來。
X31n0606_p0109a15║爾時，文殊師利坐千葉蓮華大如車輪，俱來菩薩亦
X31n0606_p0109a16║坐寶蓮華，從於大海娑竭羅龍宮自然涌出，住虗空
X31n0606_p0109a17║中詣靈鷲山，從蓮華下至於佛所，頭面敬禮二世尊
X31n0606_p0109a18║足，修敬已畢往智積所，共相慰問却坐一面。
X31n0606_p0109a19║問：文殊序中在座，今云何自海而來？今為答之，豈
X31n0606_p0109a20║以凡情而度聖境？不起此會，於海化物，義亦何辜？
X31n0606_p0109a21║亦可在序一期益訖，去時豈要白知？來時大利方
X31n0606_p0109a22║生，與眾自海而至。或當彼有廣文，具有出會之語，
X31n0606_p0109a23║而傳至此者略耳。問：三千世界之外，各四百萬億，
X31n0606_p0109a24║無復大海，文殊何故仍云從海涌出？答：事釋未爽，
X31n0606_p0109b01║況不思議？今以三義通之：一者、既移天人及變大
X31n0606_p0109b02║海，若從所移處來，應無遠弊。二者、海眾縱移，而龍
X31n0606_p0109b03║宮不動，龍謂不動，而所居已變，從變而不變處來，
X31n0606_p0109b04║有何不可？三者、無緣者被移，有緣者今來，此不思
X31n0606_p0109b05║議山海，宛然令眾不見，但是變見，非謂改體。文殊
X31n0606_p0109b06║既不起而往，其土亦即穢而淨，故淨名云：移置佗
X31n0606_p0109b07║土，都不使人有往來想。此中乃使有往來想，而本
X31n0606_p0109b08║不移。故知有其機者，則土變眾移而尚來；無其緣
X31n0606_p0109b09║者，土復眾來而不至。所以理雖無動，化事成規，故
X31n0606_p0109b10║使所見不同，來往時異。菩薩化儀尚爾，豈佛設變
X31n0606_p0109b11║同凡？△四、智積問化。
X31n0606_p0109b12║智積菩薩問文殊師利：仁往龍宮所化眾生，其數幾
X31n0606_p0109b13║何？
X31n0606_p0109b14║△五、文殊決答七：初、答利益甚眾。
X31n0606_p0109b15║文殊師利言：其數無量不可稱計，非口所宣非心所
X31n0606_p0109b16║測，且待須臾自當證知。
X31n0606_p0109b17║△二、蒙益者集證。
X31n0606_p0109b18║所言未竟，無數菩薩坐寶蓮華，從海涌出，詣靈鷲山，
X31n0606_p0109b19║住在虗空。
X31n0606_p0109b20║△三、皆是文殊化
X31n0606_p0109b21║此諸菩薩皆是文殊師利之所化度，具菩薩行，皆共
X31n0606_p0109b22║論說六波羅蜜。
X31n0606_p0109b23║△四、聲聞先稟小。
X31n0606_p0109b24║本聲聞人，在虗空中，說聲聞行。
X31n0606_p0109c01║先稟權教，住二乘道，但說斷生死。△五、今聞實住
X31n0606_p0109c02║大。
X31n0606_p0109c03║今皆修行大乘空義。
X31n0606_p0109c04║今聞實教，悉住大乘法也。△六、文殊結利益。
X31n0606_p0109c05║文殊師利謂智積曰：於海教化，其事如是。
X31n0606_p0109c06║△七，智積偈讚歎。
X31n0606_p0109c07║爾時智積菩薩以偈讚曰：
X31n0606_p0109c08║大智德勇健，化度無量眾，今此諸大會，及我皆已見。
X31n0606_p0109c09║演暢實相義，開闡一乘法，廣導諸眾生，令速成菩提。
X31n0606_p0109c10║△二、明龍女利益九：初、明文殊自敘。
X31n0606_p0109c11║文殊師利言：我於海中，唯常宣說妙法華經。
X31n0606_p0109c12║△二、明智積致問。
X31n0606_p0109c13║智積問文殊師利言：此經甚深微妙，諸經中寶，世所
X31n0606_p0109c14║希有。頗有眾生勤加精進修行此經，速得佛不？
X31n0606_p0109c15║△三、明文殊實答。
X31n0606_p0109c16║文殊師利言：有娑竭羅龍王女，年始八歲，智慧利根，
X31n0606_p0109c17║善知眾生諸根行業，得陀羅尼，諸佛所說甚深秘藏
X31n0606_p0109c18║悉能受持，深入禪定，了達諸法，於剎那頃發菩提心，
X31n0606_p0109c19║得不退轉，辯才無礙，慈念眾生猶如赤子，功德具足，
X31n0606_p0109c20║心念口演，微妙廣大，慈悲仁讓，志意和雅，能至菩提。
X31n0606_p0109c21║△四、智積執別難。
X31n0606_p0109c22║智積菩薩言：我見釋迦如來，於無量劫難行苦行積
X31n0606_p0109c23║功累德，求菩提道未曾止息，觀三千大千世界，乃至
X31n0606_p0109c24║無有如芥子許非是菩薩捨身命處，為眾生故然後
X31n0606_p0110a01║乃得成菩提道，不信此女於須臾頃便成正覺。
X31n0606_p0110a02║無量劫行，行是別教，法智積難。今龍女須臾成佛，
X31n0606_p0110a03║乃是報別疑圓，是故不信也。△五、龍女以圓釋二：
X31n0606_p0110a04║初、經家敘。
X31n0606_p0110a05║言論未訖，時龍王女忽現於前，頭面禮敬却住一面，
X31n0606_p0110a06║以偈讚曰：
X31n0606_p0110a07║△二、偈頌讚三：初、明持經得解。
X31n0606_p0110a08║深達罪福相，徧照於十方。
X31n0606_p0110a09║罪福相者，約七方便，迭論罪福。今既開權，無罪無
X31n0606_p0110a10║福，唯一實相，名為深達。十方即十法界，同以實慧
X31n0606_p0110a11║明之，故言徧照。△二、明成就二身
X31n0606_p0110a12║微妙淨法身，具相三十二，以八十種好，用莊嚴法身。
X31n0606_p0110a13║天人所戴仰，龍神咸恭敬，一切眾生類，無不宗奉者。
X31n0606_p0110a14║具三十二相者，深得法身之理，即備相好。如大品
X31n0606_p0110a15║明欲得一切法，當學般若，如得如意珠也。二乘但
X31n0606_p0110a16║得空，空無相好也。以彼大品般若平等大慧，即今
X31n0606_p0110a17║經一實相理，故引證焉。△三、明引佛為證。
X31n0606_p0110a18║又聞成菩提，唯佛當證知，我開大乘教，度脫苦眾生。
X31n0606_p0110a19║△六、身子挾藏難二：初、總難信。
X31n0606_p0110a20║時舍利弗語龍女言：汝謂不久得無上道，是事難信。
X31n0606_p0110a21║所以者何？女身垢穢非是法器，云何能得無上菩提？
X31n0606_p0110a22║佛道懸曠經無量劫，勤苦積行具修諸度然後乃成。
X31n0606_p0110a23║△二、出五礙
X31n0606_p0110a24║又女人身猶有五障：一者、不得作梵天王，二者、帝釋，
X31n0606_p0110b01║三者、魔王，四者、轉輪聖王，五者、佛身。云何速得成佛？
X31n0606_p0110b02║五礙即五障女身，由此致有留礙障難。梵王即初
X31n0606_p0110b03║禪天主，釋稱梵王，道謂玉帝，其實一人兩號，各從
X31n0606_p0110b04║其教。彼宗所譚，止齊九天，九天以外，了無所聞。葢
X31n0606_p0110b05║彼天有語言覺觀，能施號令，所以諸佛說法，得梵
X31n0606_p0110b06║王前導，天帝後隨。帝釋即忉利天主，住善見宮，統
X31n0606_p0110b07║王三十三天者也。魔王即無想天主，或別有所化
X31n0606_p0110b08║徒黨，為彼眾所君。淨名云：有力大魔，皆地住菩薩，
X31n0606_p0110b09║證不思議解脫法門，示邪顯正，匡持佛運。輪王有
X31n0606_p0110b10║四，不能盡舉，且以金輪王王四天下為號耳。佛身
X31n0606_p0110b11║則分果具該也。△七、龍女以實釋二：初、獻珠表得
X31n0606_p0110b12║圓解。
X31n0606_p0110b13║爾時龍女有一寶珠，價直三千大千世界，持以上佛，
X31n0606_p0110b14║佛即受之。龍女謂智積菩薩、尊者舍利弗言：我獻寶
X31n0606_p0110b15║珠，世尊納受，是事疾不？答言：甚疾。女言：以汝神力觀
X31n0606_p0110b16║我成佛，復速於此。
X31n0606_p0110b17║圓珠，表其修得圓。因奉佛，是將因剋果。佛受疾者，
X31n0606_p0110b18║表龍女獲果速也。此即一念坐道場，成佛不虗也。
X31n0606_p0110b19║△二、正示因圓果滿。
X31n0606_p0110b20║當時，眾會皆見龍女忽然之間變成男子，具菩薩行，
X31n0606_p0110b21║即往南方無垢世界，坐寶蓮華成等正覺，三十二相、
X31n0606_p0110b22║八十種好，普為十方一切眾生演說妙法。
X31n0606_p0110b23║胎經云：魔梵釋女皆不捨身、不受身，悉於現身得
X31n0606_p0110b24║成佛故。彼經偈曰：法性如大海，不說有是非。凡夫
X31n0606_p0110c01║賢聖人，平等無高下。唯在心垢滅，取證如反掌。△
X31n0606_p0110c02║八、時眾聞見得益二：初、正明見聞。
X31n0606_p0110c03║爾時，娑婆世界菩薩、聲聞、天龍八部、人與非人，皆遙
X31n0606_p0110c04║見彼龍女成佛，普為時會人天說法。
X31n0606_p0110c05║△二、人天歡喜。
X31n0606_p0110c06║心大歡喜悉遙敬禮，無量眾生聞法解悟得不退轉，
X31n0606_p0110c07║無量眾生得受道記，無垢世界六變震動，娑婆世界
X31n0606_p0110c08║三千眾生住不退地，三千眾生發菩提心而得受記。
X31n0606_p0110c09║無量眾生等，彼土蒙益也。娑婆世界等，此土蒙益
X31n0606_p0110c10║也。南方緣熟，宜以八相成道。此土緣薄，祗以龍女
X31n0606_p0110c11║教化。此是權巧之力，得一身一切身，普現色身三
X31n0606_p0110c12║昧。△九智積身子默受。
X31n0606_p0110c13║智積菩薩及舍利弗，一切眾會默然信受。
X31n0606_p0110c14║聞見既資於目擊，信敬即獲於除疑。喜兼天人，益
X31n0606_p0110c15║均彼此。
X31n0606_p0110c16║△三持品明忍力成者此土弘經，新得記者他土
X31n0606_p0110c17║弘經二：初、品目。
X31n0606_p0110c18║妙法蓮華經持品第十三（正經名勸說品）
X31n0606_p0110c19║二萬菩薩奉命弘經，故名持品。重勸八十萬億那
X31n0606_p0110c20║由佗菩薩弘經，故名勸持品。問：何故爾？二萬是法
X31n0606_p0110c21║師品初別命之數，故奉旨受持。八十萬億那由佗
X31n0606_p0110c22║等，前無別命，止是通覔，故今以佛眼視，令其發誓
X31n0606_p0110c23║此土通經。通經證驗深重，佛意殷勤，是故蒙勸而
X31n0606_p0110c24║弘，故有二意也。△二、經文二：初、明受持三：初、二萬
X31n0606_p0111a01║菩薩奉命此土弘經。
X31n0606_p0111a02║爾時，藥王菩薩摩訶薩及大樂說菩薩摩訶薩，與二
X31n0606_p0111a03║萬菩薩眷屬俱，皆於佛前作是誓言：惟願世尊不以
X31n0606_p0111a04║為慮，我等於佛滅後，當奉持讀誦說此經典。後惡世
X31n0606_p0111a05║眾生善根轉少，多增上慢貪利供養，增不善根遠離
X31n0606_p0111a06║解脫，雖難可教化，我等當起大忍力，讀誦此經持說
X31n0606_p0111a07║書寫，種種供養不惜身命。
X31n0606_p0111a08║眾生善少，眾生濁也；多增上慢，見濁也；貪利供養，
X31n0606_p0111a09║煩惱濁也；增不善根，命濁也；遠離解脫，劫濁也。若
X31n0606_p0111a10║非深位菩薩忍力成就，安能於此五濁惡世弘通
X31n0606_p0111a11║此經耶？△二、諸大聲聞發誓他國流通。
X31n0606_p0111a12║爾時，眾中五百阿羅漢得受記者，白佛言：世尊！我等
X31n0606_p0111a13║亦自誓願，於異國土廣說此經。復有學、無學八千人
X31n0606_p0111a14║得受記者，從座而起，合掌向佛，作是誓言：世尊！我等
X31n0606_p0111a15║亦當於佗國土廣說此經。所以者何？是娑婆國中，人
X31n0606_p0111a16║多弊惡，懷增上慢，功德淺薄，瞋濁諂曲，心不實故。
X31n0606_p0111a17║問：此諸聲聞既得授記，已登初住破無明惑，得無
X31n0606_p0111a18║生忍成大菩薩，何故不能於此惡世通經？答：為引
X31n0606_p0111a19║初心始行菩薩未能惡世苦行通經，復欲發起如
X31n0606_p0111a20║來開於安樂行品也。△三、諸比丘尼請菩提記四：
X31n0606_p0111a21║初、姨母請記二：初、請。
X31n0606_p0111a22║爾時，佛姨母摩訶波闍波提比丘尼，與學、無學比丘
X31n0606_p0111a23║尼六千人俱，從座而起，一心合掌，瞻仰尊顏，目不暫
X31n0606_p0111a24║捨。
X31n0606_p0111b01║姨母者，本行集云：釋種善覺生於八女，時淨飯王
X31n0606_p0111b02║兄弟四人各納二女。淨飯王妃即摩耶愛道。摩耶
X31n0606_p0111b03║生菩薩已，七日命終生忉利天。愛道是姨，故云姨
X31n0606_p0111b04║母。△二記。
X31n0606_p0111b05║於時，世尊告憍曇彌：何故憂色而視如來？汝心將無
X31n0606_p0111b06║謂我不說汝名，授阿耨多羅三藐三菩提記耶？憍曇
X31n0606_p0111b07║彌！我先總說一切聲聞皆已授記，今汝欲知記者，將
X31n0606_p0111b08║來之世當於六萬八千億諸佛法中為大法師，及六
X31n0606_p0111b09║千學、無學比丘尼俱為法師。汝如是漸漸具菩薩道，
X31n0606_p0111b10║當得作佛，號一切眾生憙見如來、應供、正徧知、明行
X31n0606_p0111b11║足、善逝、世間解、無上士、調御丈夫、天人師、佛、世尊。憍
X31n0606_p0111b12║曇彌！是一切眾生憙見佛及六千菩薩轉次授記，得
X31n0606_p0111b13║阿耨多羅三藐三菩提。
X31n0606_p0111b14║我先總說一切聲聞皆已授記者，即指五百弟子
X31n0606_p0111b15║品偈云迦葉汝已知等一行半偈也。△二、耶輸請
X31n0606_p0111b16║記二：初、請。
X31n0606_p0111b17║爾時，羅睺羅母耶輸陀羅比丘尼作是念：世尊於授
X31n0606_p0111b18║記中獨不說我名。
X31n0606_p0111b19║△二記。
X31n0606_p0111b20║佛告耶輸陀羅：汝於來世百千萬億諸佛法中，修菩
X31n0606_p0111b21║薩行，為大法師，漸具佛道，於善國中當得作佛，號具
X31n0606_p0111b22║足千萬光相如來、應供、正徧知、明行足、善逝、世間解、
X31n0606_p0111b23║無上士、調御丈夫、天人師、佛、世尊，佛壽無量阿僧祇
X31n0606_p0111b24║劫。
X31n0606_p0111c01║△三、諸尼領解。
X31n0606_p0111c02║爾時摩訶波闍波提比丘尼，及耶輸陀羅比丘尼并
X31n0606_p0111c03║其眷屬，皆大歡喜得未曾有，即於佛前而說偈言：
X31n0606_p0111c04║世尊導師，安穩天人，我等聞記，心安具足。
X31n0606_p0111c05║△四、諸尼發願。
X31n0606_p0111c06║諸比丘尼說是偈已，白佛言：世尊！我等亦能於他方
X31n0606_p0111c07║國廣宣此經。
X31n0606_p0111c08║△二、明勸持二：初、長行五：初、明佛眼視。
X31n0606_p0111c09║爾時，世尊視八十萬億那由佗諸菩薩摩訶薩。
X31n0606_p0111c10║眼視默勸，而不告言者，上來雖不別命諸菩薩，而
X31n0606_p0111c11║如來已舉持經功德深厚，引證分明。又多寶分身，
X31n0606_p0111c12║遠來勸發，此之殷勤，事義已足。有欲應命，宜即發
X31n0606_p0111c13║誓，無煩復言。又將護聲聞佗方弘經之願，故不稱
X31n0606_p0111c14║揚此土弘經之事也。△二、菩薩請告。
X31n0606_p0111c15║是諸菩薩皆是阿惟越致，轉不退法輪得諸陀羅尼，
X31n0606_p0111c16║即從座起至於佛前，一心合掌而作是念：若世尊告
X31n0606_p0111c17║勅我等持說此經者，當如佛教廣宣斯法。
X31n0606_p0111c18║△三、明佛默然
X31n0606_p0111c19║復作是念：佛今默然不見告勅，我當云何？
X31n0606_p0111c20║△四、菩薩知意。
X31n0606_p0111c21║時，諸菩薩敬順佛意，并欲自滿本願。
X31n0606_p0111c22║△五發誓通經。
X31n0606_p0111c23║便於佛前作師子吼而發誓言：世尊！我等於如來滅
X31n0606_p0111c24║後，周旋往返十方世界，能令眾生書寫此經，受持、讀
X31n0606_p0112a01║誦、解說其義、如法修行、正憶念，皆是佛之威力。惟願
X31n0606_p0112a02║世尊在於他方遙見守護。
X31n0606_p0112a03║△二、偈頌四：初、披衣弘經三：初、總論時節以明著
X31n0606_p0112a04║衣。
X31n0606_p0112a05║即時諸菩薩俱同發聲，而說偈言：
X31n0606_p0112a06║惟願不為慮，於佛滅度後，恐怖惡世中，我等當廣說。
X31n0606_p0112a07║△二、別明所忍之境三：初、通明邪見之人。
X31n0606_p0112a08║有諸無智人，惡口罵詈等，及加刀杖者，我等皆當忍。
X31n0606_p0112a09║此下九行別明所忍之境，今一行通明邪見之人，
X31n0606_p0112a10║即俗眾也。△二、道門增上慢者。
X31n0606_p0112a11║惡世中比丘，邪智心諂曲，未得謂為得，我慢心充滿。
X31n0606_p0112a12║△三、僭聖增上慢者。
X31n0606_p0112a13║或有阿練若，納衣在空閑，自謂行真道，輕賤人間者。
X31n0606_p0112a14║貪著利養故，與白衣說法，為世所恭敬，如六通羅漢。
X31n0606_p0112a15║是人懷惡心，常念世俗事，假名阿練若，好出我等過。
X31n0606_p0112a16║而作如是言：此諸比丘等，為貪利養故，說外道論義。
X31n0606_p0112a17║自作此經典，誑惑世間人，為求名聞故，分別於是經。
X31n0606_p0112a18║常在大眾中，欲毀我等故，向國王大臣，婆羅門居士，
X31n0606_p0112a19║及餘比丘眾，誹謗說我惡，謂是邪見人，說外道論義。
X31n0606_p0112a20║阿練若，或曰阿蘭若。中含翻無事，大論翻遠離處，
X31n0606_p0112a21║薩婆多論翻閑靜處，或翻無諍。坐禪三昧經云：無
X31n0606_p0112a22║諍者，將護眾生，不令起諍也。寶雲經云：阿蘭若者，
X31n0606_p0112a23║不與世諍，不近不遠，便於乞食。有樹陰，多華果，足
X31n0606_p0112a24║淨水，無難事，不險阻，易登陟，獨無侶誦所聞。有王、
X31n0606_p0112b01║大臣、長者等來，尋詣之，作是言：善來！善來！若至住
X31n0606_p0112b02║處，應喚令坐，勿獨自坐。若不就鄙座，應種種安慰，
X31n0606_p0112b03║為其說法。若不樂廣說，應為略說等云云。若不爾
X31n0606_p0112b04║者，非蘭若行。凡居蘭若，為調煩惱，自舉蔑他，非無
X31n0606_p0112b05║諍行。未知端拱，意在何之？輕倨師友，傲慢王臣。况
X31n0606_p0112b06║令無識者謂聖，使有眼者寒心。羅云之行永乖，空
X31n0606_p0112b07║生之德安在？但由心無內實，專以身營外虗。篤論
X31n0606_p0112b08║其道，諸無所云。審如賓頭盧知王七年失國，及稠
X31n0606_p0112b09║禪師進否為王，故起居適時，安得一向假名阿練
X31n0606_p0112b10║若？此舉其身業不善也。好出我等過，此舉其意業
X31n0606_p0112b11║不善也。而作如是言等，此舉其口業不善也。△三、
X31n0606_p0112b12║明總著衣之意。
X31n0606_p0112b13║我等敬佛故，悉忍是諸惡。為斯所輕言，汝等皆是佛，
X31n0606_p0112b14║如此輕慢言，皆當忍受之。
X31n0606_p0112b15║敬佛忍惡，此與常不輕意同。箋難云：為斯所輕，言
X31n0606_p0112b16║汝等皆是佛者，罵法有二，謂善、惡也。罵人為佛，輕
X31n0606_p0112b17║之甚矣。
X31n0606_p0112b18║濁劫惡世中，多有諸恐怖，惡鬼入其身，罵詈毀辱我。
X31n0606_p0112b19║我等敬信佛，當著忍辱鎧，為說是經故，忍此諸難事。
X31n0606_p0112b20║我不愛身命，但惜無上道，我等於來世，護持佛所囑。
X31n0606_p0112b21║世尊自當知，濁世惡比丘，不知佛方便，隨宜所說法，
X31n0606_p0112b22║惡口而顰蹙，數數見擯出，遠離於塔寺。如是等眾惡，
X31n0606_p0112b23║念佛告敕故，皆當忍是事。
X31n0606_p0112b24║△二、入室弘經。
X31n0606_p0112c01║諸聚落城邑，其有求法者，我皆到其所，說佛所囑法。
X31n0606_p0112c02║△三、坐座弘經。
X31n0606_p0112c03║我是世尊使，處眾無所畏，我當善說法，願佛安穩住。
X31n0606_p0112c04║△四、總結請知。
X31n0606_p0112c05║我於世尊前，諸來十方佛，發如是誓言，佛自知我心。
X31n0606_p0112c06║△四安樂行品為外凡力弱者說，依之法弘，不慮
X31n0606_p0112c07║危苦二：初、品目。
X31n0606_p0112c08║妙法蓮華經安樂行品第十四
X31n0606_p0112c09║釋文三：一、依事，二、附文，三、法門。依事者，身無危險
X31n0606_p0112c10║故安，心無憂惱故樂，身心安樂則能進行也。行即
X31n0606_p0112c11║涅槃道，從因得名；安樂即大涅槃，從果得名。因果
X31n0606_p0112c12║苦樂有四句：有因果皆苦，如常見外道行於苦行
X31n0606_p0112c13║還得苦報；有因樂果苦，如斷見外道恣情取樂後
X31n0606_p0112c14║得苦報；有因苦果樂，如折法三乘無常拙度加功
X31n0606_p0112c15║苦至方入涅槃。若因果但樂，今安樂行即是大品
X31n0606_p0112c16║如實巧度，餘皆非安樂行，獨此妙因妙果稱安樂
X31n0606_p0112c17║行也。附文者，著如來衣住忍辱地故法身安，入如
X31n0606_p0112c18║來室而不卒暴故解脫心樂，坐如來座觀諸法實
X31n0606_p0112c19║相故般若前導，其行進矣。總此三德為行之境。大
X31n0606_p0112c20║論云：菩薩從初發心常觀涅槃行道因時，用此三
X31n0606_p0112c21║法導三業為行，三業淨即淨六根，六根淨發相似
X31n0606_p0112c22║解得入真因，乃至即絕待名安樂行也。法門者，安
X31n0606_p0112c23║名不動，樂名不受，行名無行。不動者，不為生死涅
X31n0606_p0112c24║槃二邊所動，即安住不動也。不受者，不受三昧廣
X31n0606_p0113a01║大之用，凡聖五受皆所不受，有受則有苦，無受則
X31n0606_p0113a02║無苦，無苦無樂乃名大樂。行名無行者，若有所受
X31n0606_p0113a03║則有所行，不行凡夫行，不行聖賢行，故無行而行
X31n0606_p0113a04║中道也。△二、經文二：初、問二：初、歎深行菩薩能如
X31n0606_p0113a05║此弘經。
X31n0606_p0113a06║爾時文殊師利法王子菩薩摩訶薩白佛言：世尊！是
X31n0606_p0113a07║諸菩薩甚為難有，敬順佛故發大誓願，於後惡世護
X31n0606_p0113a08║持讀誦說是法華經。
X31n0606_p0113a09║此歎前品深行菩薩，於濁惡世，能奉命弘經也。△
X31n0606_p0113a10║二、問：淺行菩薩云何說是經？
X31n0606_p0113a11║世尊！菩薩摩訶薩於後惡世，云何能說是經？
X31n0606_p0113a12║此問淺行菩薩云何惡世弘經。△二、答三：初、總標
X31n0606_p0113a13║四行章門，二、解釋修行方法，三、總明行成之相。今
X31n0606_p0113a14║初。
X31n0606_p0113a15║佛告文殊師利：若菩薩摩訶薩於後惡世欲說是經，
X31n0606_p0113a16║當安住四法。
X31n0606_p0113a17║四法者，總標身口意誓願四安樂行也。△二、解釋
X31n0606_p0113a18║修行方法四：初、身安樂行，二、口安樂行，三、意安樂
X31n0606_p0113a19║行，四、誓安樂行。初文又二：初、長行，二、偈頌。初文又
X31n0606_p0113a20║二：初、標行近。
X31n0606_p0113a21║一者、安住菩薩行處、親近處，能為眾生演說是經。
X31n0606_p0113a22║行名進趣，近名修習。又行處是忍辱衣，近處是法
X31n0606_p0113a23║空座。忍辱必內懷至理，歷緣耐事，名之為行。法空
X31n0606_p0113a24║必體達外緣，棲息真境，目之為近也。△二、釋行近
X31n0606_p0113b01║二：初、釋行處。
X31n0606_p0113b02║文殊師利！云何名菩薩摩訶薩行處？若菩薩摩訶薩
X31n0606_p0113b03║住忍辱地，柔和善順而不卒暴心亦不驚，又復於法
X31n0606_p0113b04║無所行，而觀諸法如實相，亦不行不分別，是名菩薩
X31n0606_p0113b05║摩訶薩行處。
X31n0606_p0113b06║釋此為三：初約一法，謂一實諦；次約二法，謂生法
X31n0606_p0113b07║二忍；三約三法，謂不思議三諦也。初一實諦者，為
X31n0606_p0113b08║一切所歸，為一切作本，而徧無分別。為一切所歸，
X31n0606_p0113b09║故云住忍辱地。諸法歸之，故名為地。眾行休息，故
X31n0606_p0113b10║名忍辱。此即行不行之行，如來衣也。為一切作本，
X31n0606_p0113b11║故云柔和善順等。眾行得理而成，譬如萬物得地
X31n0606_p0113b12║而生。若得理本，在剛能柔，在逆能順，在暴能治，在
X31n0606_p0113b13║驚能安。無量功德從中道一實地生，地無所生而
X31n0606_p0113b14║生功德，此即不行行之行，如來室也。徧無分別，故
X31n0606_p0113b15║云又復於法等。謂了知行與不行性相無二，見諸
X31n0606_p0113b16║法實，名不分別，亦無不分別相可得，名為亦不行
X31n0606_p0113b17║不分別，即是非行非不行之行，如來座也。無三行
X31n0606_p0113b18║而三行，故名為行。同一實諦，故名為處。次生法二
X31n0606_p0113b19║忍者，即生法二空也。此與二乘不同，二乘生空但
X31n0606_p0113b20║破界內我執，二乘法空但破界內邪因緣、無因緣
X31n0606_p0113b21║法執。今明圓教二空，約十界假名即中道故，無復
X31n0606_p0113b22║十界假名可得，故名生空；約十界實法即中道故，
X31n0606_p0113b23║無復十界實法可得，故名法空。若更開者，即為四
X31n0606_p0113b24║忍，謂伏忍、順忍、無生忍、寂滅忍也（五忍、六忍及四十二忍略）。又
X31n0606_p0113c01║復於法無所行，而觀諸法如實相，即無生忍；亦不
X31n0606_p0113c02║行不分別，即寂滅忍。前二名生忍，後二名法忍。從
X31n0606_p0113c03║始至終，以二空理忍諸法，是著如來衣；安住二空
X31n0606_p0113c04║理，是坐如來座；愍諸眾生，是入如來室。二空四忍
X31n0606_p0113c05║名為行，理即是處，故云是菩薩行處也。三、約不思
X31n0606_p0113c06║議三諦者，住忍辱地，總論三諦，如有地可據，方能
X31n0606_p0113c07║忍辱也。柔和善順者，善順真諦，能忍界內界外虗
X31n0606_p0113c08║妄見愛寒熱等也。而不卒暴，心亦不驚者，安於俗
X31n0606_p0113c09║諦，忍眾根緣，稱適機宜，故不卒暴；體忍違從，故心
X31n0606_p0113c10║不驚也。於法無所行等者，即安中諦，能忍二邊，故
X31n0606_p0113c11║云無所行；正住中道，故云觀如實相；亦不得中實，
X31n0606_p0113c12║故云亦不行不分別。此則據三諦之地名為處，忍
X31n0606_p0113c13║五住之辱名為行。行亦為三，謂止行，即行而不行，
X31n0606_p0113c14║著如來衣；觀行，即非行非不行，坐如來座；慈悲行，
X31n0606_p0113c15║即不行而行，入如來室。是謂約三法釋菩薩行處，
X31n0606_p0113c16║明弘經方軌也。△二、釋近處三：初、即遠而論近十：
X31n0606_p0113c17║初、遠其豪勢（即是憍慢之緣）。
X31n0606_p0113c18║云何名菩薩摩訶薩親近處？菩薩摩訶薩不親近國
X31n0606_p0113c19║王、王子、大臣、官長。
X31n0606_p0113c20║此下釋近處，明遠十惱亂，乃即遠而論近也。亦是
X31n0606_p0113c21║附戒門助觀也。上直緣理住忍辱地，今戒門廣出
X31n0606_p0113c22║眾辱之緣，應修遠離，不同凡夫刀杖自防，亦非二
X31n0606_p0113c23║乘棄捨不觀，但以正慧而遠離之，即遠論近，故云
X31n0606_p0113c24║親近處也。△二、遠邪人法（是邪見之緣）。
X31n0606_p0114a01║不親近諸外道、梵志、尼犍子等，及造世俗文筆，讚詠
X31n0606_p0114a02║外書，及路伽耶陀、逆路伽耶陀者。
X31n0606_p0114a03║此第二、遠邪人法也。人染邪法迷於正理，正觀未
X31n0606_p0114a04║成切須防斷，不稟內教故名外道。梵志即婆羅門，
X31n0606_p0114a05║此云淨行，又翻淨裔。其人種類自謂從梵天口生，
X31n0606_p0114a06║在家事梵天名為梵志，出家外道通名尼犍，尼犍
X31n0606_p0114a07║此云離繫。文筆者，文謂歌詩之流，筆謂銘賦之類。
X31n0606_p0114a08║讚詠者，顯德謂之類，寄情謂之詠。路伽耶，此云惡
X31n0606_p0114a09║論，亦云破論。逆路者，逆君父之論。又路伽耶名善
X31n0606_p0114a10║論，亦名師破弟子；逆路伽耶名惡論，亦名弟子破
X31n0606_p0114a11║師。△三、遠兇險戲（是散亂緣）。
X31n0606_p0114a12║亦不親近諸有兇戲、相扠、相撲及那羅等種種變現
X31n0606_p0114a13║之戲。
X31n0606_p0114a14║此第三，遠兇戲也。相扠相撲，即兇戲也。那羅，此云
X31n0606_p0114a15║力，即是角力戲，亦是設筋力戲也。疏云：那羅延者，
X31n0606_p0114a16║上伎戲，亦云綵畫其身，作變異之相，又云緣橦倒
X31n0606_p0114a17║擲之類。△四、遠旃陀羅（是惡業緣）。
X31n0606_p0114a18║又不親近旃陀羅及畜猪、羊、雞、狗、畋獵、漁捕諸惡律
X31n0606_p0114a19║儀，如是人等或時來者，則為說法無所希望。
X31n0606_p0114a20║此第四，遠旃陀羅也。旃陀羅此云屠者，又云嚴熾，
X31n0606_p0114a21║謂以熾然惡業而自嚴飾也。若親近之者令人無
X31n0606_p0114a22║慈，畜養猪羊雞狗畋獵漁捕者，此等皆有殺害之
X31n0606_p0114a23║心，名惡律儀。如是人來當為善巧說法，迴其殺害
X31n0606_p0114a24║之心，不可有於希望之意也。△五、遠二乘眾（是小涅槃緣）。
X31n0606_p0114b01║又不親近求聲聞比丘、比丘尼、優婆塞、優婆夷，亦不
X31n0606_p0114b02║問訊。若於房中、若經行處、若在講堂中，不共住止。或
X31n0606_p0114b03║時來者，隨宜說法，無所希求。
X31n0606_p0114b04║此第五，遠二乘眾也。二乘之人沈滯空寂，不能發
X31n0606_p0114b05║菩提心，故須遠離也。△六、遠欲想相。
X31n0606_p0114b06║文殊師利！又菩薩摩訶薩不應於女人身取能生欲
X31n0606_p0114b07║想相而為說法，亦不樂見若入佗家，不與小女、處女、
X31n0606_p0114b08║寡女等共語。
X31n0606_p0114b09║此第六，遠欲想也。欲想能殺害菩提心故，或有染
X31n0606_p0114b10║其形容姿態，語笑威儀，折旋俯仰，皆能生於欲想，
X31n0606_p0114b11║須以九想觀治之。處女者，居處在家未嫁之女也。
X31n0606_p0114b12║寡女，即無夫者也。△七、遠不男人（無志操之緣）。
X31n0606_p0114b13║亦復不近五種不男之人以為親厚。
X31n0606_p0114b14║此第七，遠不男也，不男壞亂菩提志故。五不男者，
X31n0606_p0114b15║生、劇、妬、變、半也。生謂從生以來便無男根，劇謂以
X31n0606_p0114b16║刀去勢，妬謂因見他婬方有妬心婬欲即起，變謂
X31n0606_p0114b17║今生變作，半謂半月能男半月不能男也。△八遠
X31n0606_p0114b18║其危害。
X31n0606_p0114b19║不獨入佗家。若有因緣須獨入時但一心念佛。
X31n0606_p0114b20║此第八，遠危害也。危害難處，不合入故。△九、遠譏
X31n0606_p0114b21║嫌事（能生他愛緣）。
X31n0606_p0114b22║若為女人說法，不露齒笑、不現胷臆，乃至為法猶不
X31n0606_p0114b23║親厚，況復餘事？
X31n0606_p0114b24║此第九，遠譏嫌也。露齒笑，現𮌎臆，增佗不善之心，
X31n0606_p0114c01║為女說法，當避譏嫌，尚不宜親厚，況復餘之事乎？
X31n0606_p0114c02║△十、遠樂畜養（能生自愛緣）。
X31n0606_p0114c03║不樂畜年少弟子、沙彌、小兒，亦不樂與同師。
X31n0606_p0114c04║此第十，遠畜養也。蓋畜養小兒妨修正業，故須遠
X31n0606_p0114c05║也。自初遠豪勢至此遠畜養，十種惱亂分為二邊：
X31n0606_p0114c06║九是生死，一是涅槃，二俱遠離，即寂滅之異名耳。
X31n0606_p0114c07║如此十法諸教皆然，但不近二乘與諸教小異。蓋
X31n0606_p0114c08║今是圓教行者，弘通大乘獨妙之經，故須遠離聲
X31n0606_p0114c09║聞緣覺小乘之人也。△二、即近論近處。
X31n0606_p0114c10║常好坐禪，在於閑處修攝其心。文殊師利！是名初親
X31n0606_p0114c11║近處。
X31n0606_p0114c12║今修攝其心，乃即近而論近，亦是附定門助觀也。
X31n0606_p0114c13║前遠離十種惱亂，即是修戒。今常好坐禪，即是修
X31n0606_p0114c14║定。次文觀一切法空，即是修慧。今修定中有三意，
X31n0606_p0114c15║謂定心、定處、定門也。心謂能期之心，期於破障顯
X31n0606_p0114c16║理，即修攝其心也。處謂五緣中閒居靜處，即今在
X31n0606_p0114c17║於閒處也。門謂修定要門，乃五事中調心，不沈不
X31n0606_p0114c18║浮，即今常好坐禪也。△三、非遠近論近三：初、總標
X31n0606_p0114c19║境智。
X31n0606_p0114c20║復次，菩薩摩訶薩觀一切法空。
X31n0606_p0114c21║此觀一切法空，即非遠非近而論近，亦是附慧門
X31n0606_p0114c22║助觀也。初觀字標智，即中道能觀之觀智也。中間
X31n0606_p0114c23║一切法三字標境，即十法界所觀之境也。後空字
X31n0606_p0114c24║但是結成智境，能觀之智，所觀之境，皆不可得，即
X31n0606_p0115a01║境智皆空。△二、別釋境智。
X31n0606_p0115a02║如實相不顛倒，不動不退不轉，如虗空無所有性，一
X31n0606_p0115a03║切語言道斷，不生不出不起，無名無相，實無所有，無
X31n0606_p0115a04║量無邊，無礙無障。
X31n0606_p0115a05║如實相三字，別釋境也。空假二邊，對乎中道，非一
X31n0606_p0115a06║異名如，非七方便之權名實，以實為相，故言如實
X31n0606_p0115a07║相。不顛等諸句，別釋觀也。不顛等者，凡夫依正二
X31n0606_p0115a08║報之法，本是無常，反執為常，本是苦，反執為樂，本
X31n0606_p0115a09║無我，反執為我，本不淨，反執為淨，此凡夫四倒也。
X31n0606_p0115a10║二乘於常樂我淨四德，反執為苦無常無我不淨，
X31n0606_p0115a11║此二乘四倒也。菩薩無此八倒，故云不顛倒也。不
X31n0606_p0115a12║動者，不為分段變易二種生死所動也。不退者，契
X31n0606_p0115a13║寂滅理，心心寂滅，入薩婆若海也。不轉者，不如凡
X31n0606_p0115a14║夫流轉生死，不如二乘轉凡成聖也。如虗空者，虗
X31n0606_p0115a15║空但有名字，名字求不可得，中道觀智，亦但有名
X31n0606_p0115a16║字，亦求不可得。無所有性者，了一切法，無自他共，
X31n0606_p0115a17║離四性之執，此出性空之相也。一切語言道斷者，
X31n0606_p0115a18║即絕言思，為相空之相也。不生者，所破之惑，能破
X31n0606_p0115a19║之智，悉皆稱理，故不生也。不出者，如來所治，全體
X31n0606_p0115a20║即是，故無可出。不起者，以入理故，方便理教，一切
X31n0606_p0115a21║皆寂也。此實相之理，名不能名故性空，相不能相
X31n0606_p0115a22║故相空，故云無名無相。此重牒前無所有等也。無
X31n0606_p0115a23║所有者，重歎中道觀智之體，無二邊之有也。無量
X31n0606_p0115a24║者，非陰界入諸數法故。無邊者，非如偏小有分限
X31n0606_p0115b01║法故。無礙者，徧入諸法故。無障者，無能遮止故。雖
X31n0606_p0115b02║復多句，祇是能觀無相無作，與境合耳。亦只是對
X31n0606_p0115b03║一切法，名一切空。△三、結成境智。
X31n0606_p0115b04║但以因緣有，從顛倒生故，說常樂觀如是法相。是名
X31n0606_p0115b05║菩薩摩訶薩第二親近處。
X31n0606_p0115b06║上直明中道觀慧非解非惑絕二邊之相，今明雙
X31n0606_p0115b07║照二邊，從惑因緣生生死，從解因緣生涅槃。又因
X31n0606_p0115b08║緣生有於涅槃，從顛倒生者生於生死，此則雙照
X31n0606_p0115b09║意顯也。常樂觀如是法者，即三諦等法也。又但因
X31n0606_p0115b10║緣有從顛倒生者，結不思議三諦境也。故說者，不
X31n0606_p0115b11║思議教也。常樂觀者，結不思議三觀也。△二、偈頌
X31n0606_p0115b12║三：初、頌標章。
X31n0606_p0115b13║爾時，世尊欲重宣此義，而說偈言：
X31n0606_p0115b14║若有菩薩，於後惡世，無怖畏心，欲說是經。
X31n0606_p0115b15║頌上欲說是經當安住四法，由住忍地心不驚怖，
X31n0606_p0115b16║故云無怖畏心。△二、頌修行二：初、頌事遠近。
X31n0606_p0115b17║應入行處及親近處。常離國王及國王子。大臣官長
X31n0606_p0115b18║兇險戲者。及旃陀羅外道梵志。亦不親近增上慢人。
X31n0606_p0115b19║貪著小乘三藏學者。
X31n0606_p0115b20║自應入行處下十四行，頌上離十惱事，約遠論近
X31n0606_p0115b21║也。
X31n0606_p0115b22║破戒比丘，名字羅漢，及比丘尼，好戲笑者，深著五欲，
X31n0606_p0115b23║求現滅度，諸優婆夷，皆勿親近。
X31n0606_p0115b24║名字羅漢者，謂假名阿羅漢，非實證得也。求現滅
X31n0606_p0115c01║度，幾近小乘？非大法器。故弘大乘經者，即不得親
X31n0606_p0115c02║近也。
X31n0606_p0115c03║若是人等，以好心來，到菩薩所，為聞佛道。菩薩則以，
X31n0606_p0115c04║無所畏心，不壞希望，而為說法。寡女處女，及諸不男，
X31n0606_p0115c05║皆勿親近，以為親厚。
X31n0606_p0115c06║不希望者，如左溪尊者未甞為利說一句法，未甞
X31n0606_p0115c07║因法受一毫財，如是存心方可謂之無希望也。
X31n0606_p0115c08║亦莫親近，屠兒魁膾，畋獵漁捕，為利殺害，販肉自活，
X31n0606_p0115c09║衒賣女色，如是之人，皆勿親近。
X31n0606_p0115c10║屠，殺也，亦分割其肉曰屠。膾，細切肉也。販者，買賤
X31n0606_p0115c11║而賣貴也。衒，自媒也。此等皆非清淨之行，故宜遠
X31n0606_p0115c12║之。
X31n0606_p0115c13║兇險相撲種種嬉戲。諸婬女等盡勿親近。莫獨屏處
X31n0606_p0115c14║為女說法。若說法時無得戲笑。入里乞食將一比丘。
X31n0606_p0115c15║若無比丘一心念佛。是則名為行處近處。以此二處
X31n0606_p0115c16║能安樂說。
X31n0606_p0115c17║入里乞食者，雜阿含經云：有一羊往糞聚飽食，還
X31n0606_p0115c18║羣貢高：我得好食。比丘亦如是，得四事供養已，起
X31n0606_p0115c19║染著想，不知出要，向諸比丘貢高，毀蔑他人：我得
X31n0606_p0115c20║彼不能得。是為羊比丘乞食。若師子王遇大獸即
X31n0606_p0115c21║噉，不味不著；得小獸即噉，不鄙不薄。比丘亦爾，得
X31n0606_p0115c22║四事供養已，不起染著想，自知出要，無增減心。是
X31n0606_p0115c23║為師子王比丘乞食。又比丘乞食，未得食前，應念：
X31n0606_p0115c24║為修道故補飢瘡，須行乞食。既得食已，為報施恩，
X31n0606_p0116a01║念道不輟。△二頌非遠近。
X31n0606_p0116a02║又復不行上中下法、有為無為、實不實法，亦不分別
X31n0606_p0116a03║是男是女，不得諸法不知不見，是則名為菩薩行處。
X31n0606_p0116a04║上、中、下法者，約教，則以別教為上，通教為中，藏教
X31n0606_p0116a05║為下；約人，或指三乘，或三教菩薩。今約廢權說，故
X31n0606_p0116a06║云不行等。有為等者，有為是世間法，故不實；無為
X31n0606_p0116a07║是出世間法，故實。亦不分別等者，觀音義疏以男、
X31n0606_p0116a08║女表對定、慧，慧表男，定表女，正引此二句以明定、
X31n0606_p0116a09║慧之法性本絕。言不可分別，故下即云不得諸法
X31n0606_p0116a10║等。
X31n0606_p0116a11║一切諸法，空無所有，無有常住，亦無起滅，是名智者，
X31n0606_p0116a12║所親近處。顛倒分別，諸法有無，是實非實，是生非生，
X31n0606_p0116a13║在於閒處，修攝其心，安住不動，如須彌山，觀一切法，
X31n0606_p0116a14║皆無所有，猶如虗空，無有堅固，不生不出，不動不退，
X31n0606_p0116a15║常住一相，是名近處。
X31n0606_p0116a16║此頌上常好坐禪，及觀一切法空等文，可見也。△
X31n0606_p0116a17║三、頌行成三：初、標。
X31n0606_p0116a18║若有比丘於我滅後，入是行處及親近處，說斯經時
X31n0606_p0116a19║無有怯弱。
X31n0606_p0116a20║此標行成。事成則外儀無失，理成則內心無滯，故
X31n0606_p0116a21║說經時無怯弱也。△二、釋。
X31n0606_p0116a22║菩薩有時入於靜室，以正憶念隨義觀法，從禪定起，
X31n0606_p0116a23║為諸國王、王子、臣民、婆羅門等，開化演暢說斯經典，
X31n0606_p0116a24║其心安隱無有怯弱。
X31n0606_p0116b01║此釋安樂之因。因入靜室修禪定故，止於過惡，得
X31n0606_p0116b02║人無我，外則不損。因正憶念修智慧故，離諸取著，
X31n0606_p0116b03║得法無我，內無顛倒。是則心不怯弱，不怯弱名安
X31n0606_p0116b04║樂也。△三、結。
X31n0606_p0116b05║文殊師利！是名菩薩安住初法能於後世說法華經。
X31n0606_p0116b06║此頌長行，總結初法，即指身安樂行也。△二、口安
X31n0606_p0116b07║樂行二：初、長行二：初、標章。
X31n0606_p0116b08║又，文殊師利！如來滅後，於末法中欲說是經，應住安
X31n0606_p0116b09║樂行。
X31n0606_p0116b10║△二、行法二：初、止行四：初、不說過。
X31n0606_p0116b11║若口宣說，若讀經時，不樂說人，及經典過。
X31n0606_p0116b12║此釋口安樂之行。法有止行、觀行。今止行中，初不
X31n0606_p0116b13║樂說能聽人及所聽經典過者，法華已前七方便
X31n0606_p0116b14║之權法，乃是佛為他機，隨他意語，名不了義。人若
X31n0606_p0116b15║聽受，容有樂偏小之過。法是隨機之說，則有何過？
X31n0606_p0116b16║若言法有過，則是惱亂其聽受之人，非口安樂行
X31n0606_p0116b17║之相也。△二不輕慢。
X31n0606_p0116b18║亦不輕慢諸餘法師。
X31n0606_p0116b19║此言弘經者，不可倚恃所弘法華之圓，而輕蔑偏
X31n0606_p0116b20║權小教之法師也。佛在世時，尚以異方便，及餘深
X31n0606_p0116b21║法，用助圓實之正道。後學順教，豈可固違。須順佛
X31n0606_p0116b22║意，將護物機。△三、不歎毀。
X31n0606_p0116b23║不說他人好惡長短，於聲聞人亦不稱名說其過惡，
X31n0606_p0116b24║亦不稱名讚歎其美。
X31n0606_p0116c01║初不說一切人，次別舉聲聞。不說他人長短者，夫
X31n0606_p0116c02║人惡聞其失故不談人短，好譽者必善毀故不稱
X31n0606_p0116c03║人長。故日藏經云：初中後夜減省睡眠，精進坐禪
X31n0606_p0116c04║誦經修道，背捨生死向涅槃路，不稱他短不說己
X31n0606_p0116c05║長。△四不怨嫌
X31n0606_p0116c06║又亦不生怨嫌之心。
X31n0606_p0116c07║怨，去聲。損己則怨，違情曰嫌。若謂其所承之人，及
X31n0606_p0116c08║所稟之法，妨害我道，即是怨心。若謂其人法鄙劣，
X31n0606_p0116c09║即是嫌心。心機一動，聲說即發，杜說過之源，故不
X31n0606_p0116c10║生怨嫌也。安樂行者，尚去順己之喜，況構無怨之
X31n0606_p0116c11║恨。△二觀行。
X31n0606_p0116c12║善修如是安樂心故，諸有聽者不逆其意，有所難問
X31n0606_p0116c13║不以小乘法答，但以大乘而為解說，令得一切種智。
X31n0606_p0116c14║上既觀諸法空，心已住於畢竟空理，無所取著，必
X31n0606_p0116c15║不執大而輕於小，但隨順物情，復不違於大乘法
X31n0606_p0116c16║相。或有難問，則不說小乘法答，但以大乘答者，有
X31n0606_p0116c17║二意：若見其無大機而為說小，但令得方便小益；
X31n0606_p0116c18║若不見其無大機而為說小，則妨其大緣。是故但
X31n0606_p0116c19║為說大，則無二者之咎。△二、偈頌三：初、頌標章。
X31n0606_p0116c20║爾時，世尊欲重宣此義，而說偈言：
X31n0606_p0116c21║菩薩常樂安穩說法，於清淨地而施牀座，以油塗身
X31n0606_p0116c22║澡浴塵穢，著新淨衣內外俱淨。
X31n0606_p0116c23║此二行頌上口安樂行中初標章也。上總稱應住，
X31n0606_p0116c24║今頌中別出行相。行相有三：初半行欲令現前人
X31n0606_p0117a01║得安隱道及果，即入如來室義；次半行即坐如來
X31n0606_p0117a02║座義；後一行即著如來衣義。以此三法導口業，名
X31n0606_p0117a03║安樂行也。△二、頌行法二：初、頌止行四：初、頌不輕
X31n0606_p0117a04║慢。
X31n0606_p0117a05║安處法座，隨問為說。
X31n0606_p0117a06║今半行頌不輕慢，若輕慢者，則不隨問為說也。△
X31n0606_p0117a07║二不說長短。
X31n0606_p0117a08║若有比丘，及比丘尼，諸優婆塞，及優婆夷，國王王子，
X31n0606_p0117a09║羣臣士民，以微妙義，和顏為說，若有難問，隨義而答。
X31n0606_p0117a10║△三、不說人過。
X31n0606_p0117a11║因緣譬喻，敷演分別，以是方便，皆使發心，漸漸增益，
X31n0606_p0117a12║入於佛道。
X31n0606_p0117a13║若說人過，生人毒念；今不說其過，故使發心入佛
X31n0606_p0117a14║道，佛道從喜生故也。△四、頌無怨嫌。
X31n0606_p0117a15║除懶惰意及懈怠想，離諸憂惱，慈心說法。
X31n0606_p0117a16║怨嫌心起，則懈懶憂惱。今以慈心說法，頌無怨嫌
X31n0606_p0117a17║者，精進無憂故也。上長行皆約止善，說頌中皆約
X31n0606_p0117a18║行善也。△二、頌觀行。
X31n0606_p0117a19║晝夜常說，無上道教，以諸因緣，無量譬喻，開示眾生，
X31n0606_p0117a20║咸令歡喜，衣服臥具，飲食醫藥，而於其中，無所希望，
X31n0606_p0117a21║但一心念，說法因緣，願成佛道，令眾亦爾，是則大利，
X31n0606_p0117a22║安樂供養。
X31n0606_p0117a23║上長行中云但以大乘答，今頌云說無上道；上云
X31n0606_p0117a24║令得一切種智，今頌云願成佛道。令眾亦爾者，令
X31n0606_p0117b01║佗亦成佛道也。△三、頌行成四：初、頌標行成。
X31n0606_p0117b02║我滅度後，若有比丘，能演說斯，妙法華經。
X31n0606_p0117b03║此一行，標口安樂行成也。△二、無過難除。
X31n0606_p0117b04║心無嫉恚諸惱障礙，亦無憂愁及罵詈者，又無怖畏
X31n0606_p0117b05║加刀杖等，亦無擯出安住忍故。
X31n0606_p0117b06║此二行明內無過，則外難不生，如無臭物，蠅則不
X31n0606_p0117b07║來。△三、有善行成
X31n0606_p0117b08║智者如是，善修其心，能住安樂，如我上說。
X31n0606_p0117b09║△四、格量功德
X31n0606_p0117b10║其人功德，千萬億劫算數譬喻說不能盡。
X31n0606_p0117b11║△三、意安樂行二：初、長行三：初、標章。
X31n0606_p0117b12║又，文殊師利！菩薩摩訶薩於後末世法欲滅時，受持
X31n0606_p0117b13║讀誦斯經典者。
X31n0606_p0117b14║△二、行法四：初、止行四：初、不嫉諂。
X31n0606_p0117b15║無懷嫉妬諂誑之心。
X31n0606_p0117b16║夫二乘欲出生死故，先除貪欲；菩薩欲化佗故，先
X31n0606_p0117b17║除瞋見。嫉是瞋垢，諂是見垢。嫉妬違慈悲之心，非
X31n0606_p0117b18║化他之法；諂誑乖智慧之道，非自行之法。若智慧
X31n0606_p0117b19║被障，將何上求佛道？若慈悲有妨，將何下化眾生？
X31n0606_p0117b20║是故菩薩之人，欲修意安樂行，最須棄之。△二不
X31n0606_p0117b21║輕罵。
X31n0606_p0117b22║亦勿輕罵，學佛道者，求其長短。
X31n0606_p0117b23║亦勿輕罵等者。此戒菩薩之人，不應自倚圓行，而
X31n0606_p0117b24║呵責別教行人。學佛道者，亦不自倚圓教之長，求
X31n0606_p0117c01║其權教之短。知機呵責，不知勿罵。若其責罵，容有
X31n0606_p0117c02║退彼善根之義。故云亦勿等也。△三不惱亂。
X31n0606_p0117c03║若比丘、比丘尼、優婆塞、優婆夷，求聲聞者、求辟支佛
X31n0606_p0117c04║者、求菩薩道者，無得惱之令其疑悔，語其人言：汝等
X31n0606_p0117c05║去道甚遠，終不能得一切種智。所以者何？汝是放逸
X31n0606_p0117c06║之人，於道懈怠故。
X31n0606_p0117c07║比丘等四眾皆有三乘之機，故云求聲聞等。此戒
X31n0606_p0117c08║不應以圓呵通教三乘者，其本無大機，強以圓呵，
X31n0606_p0117c09║乖心成惱。通既被呵，圓復未解，前疑後悔，大小俱
X31n0606_p0117c10║失，以去佛道迂迴名甚遠，此惱別教行人。今文雖
X31n0606_p0117c11║曰呵通，以通教中復有別機故也。若忩忩取證，沈
X31n0606_p0117c12║空滯寂，不能得一切種智，此惱通教行人。厭生死，
X31n0606_p0117c13║懶化導，名懈怠。悲華經明小乘者為懈怠。△四、不
X31n0606_p0117c14║諍競。
X31n0606_p0117c15║又亦不應戲論諸法有所諍競。
X31n0606_p0117c16║△二、觀行四：初、起大悲心違於嫉諂。
X31n0606_p0117c17║當於一切眾生起大悲想。
X31n0606_p0117c18║此下四科，明觀行也。即約前四惡，起於行善也。△
X31n0606_p0117c19║二、起慈父心違於輕罵。
X31n0606_p0117c20║於諸如來，起慈父想。
X31n0606_p0117c21║凡求佛道，即是學人，敬學如佛，不得輕罵。△三、起
X31n0606_p0117c22║大師想違於惱亂。
X31n0606_p0117c23║於諸菩薩起大師想，於十方諸大菩薩常應深心恭
X31n0606_p0117c24║敬禮拜。
X31n0606_p0118a01║以理論之，三乘皆是菩薩，有化訓之德，皆是眾生
X31n0606_p0118a02║之師，應起師想，勿言其短。△四、平等說法違於諍
X31n0606_p0118a03║論。
X31n0606_p0118a04║於一切眾生平等說法，以順法故不多不少，乃至深
X31n0606_p0118a05║愛法者亦不為多說。
X31n0606_p0118a06║平等，破偏執之諍。法本平等，故云以順法也。不多
X31n0606_p0118a07║不少者，量其機器之利鈍也。△三、結成二：初、由止
X31n0606_p0118a08║惡，惡不能加。
X31n0606_p0118a09║文殊師利！是菩薩摩訶薩於後末世法欲滅時，有成
X31n0606_p0118a10║就是第三安樂行者，說是法時無能惱亂。
X31n0606_p0118a11║△二、由觀行勝人來集。
X31n0606_p0118a12║得好同學共讀誦是經。亦得大眾而來聽受。聽已能
X31n0606_p0118a13║持。持已能誦。誦已能說。說已能書。若使人書。供養經
X31n0606_p0118a14║卷。恭敬尊重讚歎。
X31n0606_p0118a15║由觀行故，勝人來集，得好同學也。△二、偈頌二：初、
X31n0606_p0118a16║頌行法二：初、頌止行四：初、頌不嫉諂。
X31n0606_p0118a17║爾時，世尊欲重宣此義，而說偈言：
X31n0606_p0118a18║若欲說是經，當捨嫉恚慢，諂誑邪偽心，常修質直行。
X31n0606_p0118a19║△二、頌不輕罵。
X31n0606_p0118a20║不輕蔑於人。
X31n0606_p0118a21║△三、頌不諍競。
X31n0606_p0118a22║亦不戲論法。
X31n0606_p0118a23║△四、頌不惱亂。
X31n0606_p0118a24║不令佗疑悔，云汝不得佛。
X31n0606_p0118b01║△二、頌觀行四：初、頌於一切起大悲心。
X31n0606_p0118b02║是佛子說法，常柔和能忍，慈悲於一切，不生懈怠心。
X31n0606_p0118b03║△二、頌於菩薩起大師想。
X31n0606_p0118b04║十方大菩薩，愍眾故行道，應生恭敬心，是則我大師。
X31n0606_p0118b05║△三、頌於如來起慈父想。
X31n0606_p0118b06║於諸佛世尊，生無上父想。
X31n0606_p0118b07║△四、頌平等說法息諍論。
X31n0606_p0118b08║破於憍慢心，說法無障礙。
X31n0606_p0118b09║△三頌行成。
X31n0606_p0118b10║第三法如是，智者應守護，一心安樂行，無量眾所敬。
X31n0606_p0118b11║△四、誓願安樂行二：初、長行二：初、明行法三：初、標
X31n0606_p0118b12║章。
X31n0606_p0118b13║又，文殊師利！菩薩摩訶薩於後末世法欲滅時，有持
X31n0606_p0118b14║是法華經者。
X31n0606_p0118b15║以身口意與慈悲俱，即誓願安樂行，發願流通此
X31n0606_p0118b16║經故也。△二、行法二：初、標誓願境二：初、慈誓境。
X31n0606_p0118b17║於在家出家人中，生大慈心。
X31n0606_p0118b18║通取曾發方便心而未出三界者，名在家。斷見思
X31n0606_p0118b19║惑盡出三界者，名出家。此攝得兩教二乘，三教菩
X31n0606_p0118b20║薩。此輩既皆具無明，有苦可拔，亦應是大悲境。但
X31n0606_p0118b21║其皆曾發偏小之心，與慈誓相應，須與其圓道圓
X31n0606_p0118b22║果之樂，故言生大慈心，以慈能與樂故也。△二悲
X31n0606_p0118b23║誓境
X31n0606_p0118b24║於非菩薩人，中生大悲心。
X31n0606_p0118c01║通取未曾發方便心者，名非菩薩。此攝得三界內
X31n0606_p0118c02║者，既全不曾發小乘方便之心，況復能發大乘真
X31n0606_p0118c03║實之心，則知此等皆是界內流轉生死之徒，亦須
X31n0606_p0118c04║與樂。但其流轉無際，正與悲誓相應，宜拔其苦因
X31n0606_p0118c05║苦果，故言生大悲心，以悲能拔苦故也。△二、起誓
X31n0606_p0118c06║願由二：初、起慈誓之由。
X31n0606_p0118c07║應作是念：如是之人則為大失如來方便隨宜說法。
X31n0606_p0118c08║此即起慈之由也。如是之人，指上曾發方便心者。
X31n0606_p0118c09║由樂小故，執佛方便以為真實，不會圓道，故言大
X31n0606_p0118c10║失。大失是慈誓之由也。△二、起悲誓之由
X31n0606_p0118c11║不聞不知，不覺不問，不信不解。
X31n0606_p0118c12║指上未曾發偏圓心者，由未發偏圓之心，不聞偏
X31n0606_p0118c13║圓二道，故以不聞偏道為無聞慧，不知偏道為無
X31n0606_p0118c14║思慧，不覺偏道為無修慧。又無圓三慧，何者？不問
X31n0606_p0118c15║圓道故不聞，不信圓道故不思，不解圓道故不修。
X31n0606_p0118c16║偏圓三慧，權實皆無，甚可憐愍，即起悲之由也。問：
X31n0606_p0118c17║云何得知前三是權，後三是實？答：準正發誓文，但
X31n0606_p0118c18║牒後三而為是經，故云其人雖不問、不信、不解是
X31n0606_p0118c19║經。△三、正立誓願。
X31n0606_p0118c20║其人雖不問、不信、不解是經，我得阿耨多羅三藐三
X31n0606_p0118c21║菩提時，隨在何地，以神通力、智慧力引之，令得住是
X31n0606_p0118c22║法中。
X31n0606_p0118c23║此正發誓願也。彼人雖不問不信偏圓二道，菩薩
X31n0606_p0118c24║不約偏道發誓，但欲與其圓道三慧，故言雖不問
X31n0606_p0119a01║不信不解此經，我得三菩提，引令得入也。△三、結
X31n0606_p0119a02║成三：初、總結無過失。
X31n0606_p0119a03║文殊師利！是菩薩摩訶薩於如來滅後，有成就此第
X31n0606_p0119a04║四法者，說是法時無有過失。
X31n0606_p0119a05║今總結無過失，既無過失則是行成。行云何成？以
X31n0606_p0119a06║其立大誓願故即入如來室行成，以其知四眾失
X31n0606_p0119a07║圓道故即坐如來座行成，以其誓制其心不懈怠
X31n0606_p0119a08║故即著如來衣行成，三行具立故言行成。無過失
X31n0606_p0119a09║者，慈悲成故無瞋垢失，如來衣成故無懈怠失，如
X31n0606_p0119a10║來座成故無諂曲失，以由此第四誓願行成故無
X31n0606_p0119a11║諸失也。△二、別結慈悲成。
X31n0606_p0119a12║常為比丘、比丘尼、優婆塞、優婆夷、國王、王子、大臣、人
X31n0606_p0119a13║民、婆羅門、居士等，供養、恭敬、尊重、讚歎。虗空諸天為
X31n0606_p0119a14║聽法故，亦常隨侍。若在聚落、城邑、空閑林中，有人來
X31n0606_p0119a15║欲難問者，諸天晝夜常為法故而衛護之，能令聽者
X31n0606_p0119a16║皆得歡喜。
X31n0606_p0119a17║此別結慈悲行成也。以慈成故，攝得四眾人天供
X31n0606_p0119a18║養聽法；誓願成故，感佛神通諸天衛護；如來座成，
X31n0606_p0119a19║不著於法，故聽者歡喜也。△三、釋誓願行成。
X31n0606_p0119a20║所以者何？此經是一切過去、未來、現在諸佛神力所
X31n0606_p0119a21║護故。
X31n0606_p0119a22║此釋誓願行成，三世諸佛尚皆守護，況諸天耶？△
X31n0606_p0119a23║二、歎經妙二：初、法說二：初、昔未顯說。
X31n0606_p0119a24║文殊師利！是法華經於無量國中，乃至名字不可得
X31n0606_p0119b01║聞。
X31n0606_p0119b02║此昔未曾顯說，故昔不得也。△二、今日乃得
X31n0606_p0119b03║何況得見，受持讀誦。
X31n0606_p0119b04║△二、譬說二：初、不與珠譬，昔未曾顯說二：初、開譬
X31n0606_p0119b05║六：初、威伏諸國。
X31n0606_p0119b06║文殊師利！譬如強力轉輪聖王，欲以威勢降伏諸國。
X31n0606_p0119b07║今以輪王譬如來化世，降伏諸國譬降伏五陰、十
X31n0606_p0119b08║二入、十八界諸境。△二小王不順。
X31n0606_p0119b09║而諸小王不順其命。
X31n0606_p0119b10║小王！譬諸煩惱未得無漏智慧調伏，名不順其命
X31n0606_p0119b11║也。△三、起兵往伐
X31n0606_p0119b12║時，轉輪王起種種兵而往討伐。
X31n0606_p0119b13║起種種兵，譬七賢中所修方法為前軍，須陀洹、斯
X31n0606_p0119b14║陀含中所修方法為次軍，阿那含、阿羅漢中所修
X31n0606_p0119b15║方法為後軍。所破者，是三毒等分八萬四千之寇
X31n0606_p0119b16║盜；能破者，是八萬四千法門之官兵。△四、有功歡
X31n0606_p0119b17║喜。
X31n0606_p0119b18║王見兵眾，戰有功者，即大歡喜。
X31n0606_p0119b19║△五隨功賞賜。
X31n0606_p0119b20║隨功賞賜，或與田宅、聚落、城邑，或與衣服、嚴身之具，
X31n0606_p0119b21║或與種種珍寶、金銀、琉璃、硨磲、碼碯、珊瑚、琥珀、象馬、
X31n0606_p0119b22║車乘、奴婢、人民。
X31n0606_p0119b23║田即三昧，宅即智慧，聚落即初果二果，邑即三果，
X31n0606_p0119b24║城即四果，涅槃衣服即慚忍善法，嚴身之具即助
X31n0606_p0119c01║道善法也，種種七寶即七覺支等，象馬車乘即二
X31n0606_p0119c02║乘盡智無生智也，奴婢即神通得有漏善法，如入
X31n0606_p0119c03║民即七賢位也。隨功賞賜者，隨其精進功能，故佛
X31n0606_p0119c04║輪王見小乘眾破見思賊有微功者，賜事禪定無
X31n0606_p0119c05║漏田宅，若見大士應破大惑獲大功勳，即賜以髻
X31n0606_p0119c06║中明珠也。△六而不與珠。
X31n0606_p0119c07║唯髻中明珠不以與之。所以者何？獨王頂上有此一
X31n0606_p0119c08║珠，若以與之，王諸眷屬必大驚怪。
X31n0606_p0119c09║髻喻權，珠喻實，言髻中明珠者，實為權所隱也。在
X31n0606_p0119c10║頂上者，譬極果所宗，有出分段生死之機為小功
X31n0606_p0119c11║勳，有出變易生死之機為大功勳。驚怪者，未有大
X31n0606_p0119c12║功忽賜髻珠，諸臣皆疑怪，譬眾生大機未動忽說
X31n0606_p0119c13║此經，二乘疑惑菩薩驚怪。△二、合譬六：初、合威伏
X31n0606_p0119c14║諸國。
X31n0606_p0119c15║文殊師利！如來亦復如是，以禪定、智慧力，得法國土，
X31n0606_p0119c16║王於三界。
X31n0606_p0119c17║此下六科，合上譬也。△二、合小王不順。
X31n0606_p0119c18║而諸魔王不肯順伏。
X31n0606_p0119c19║△三合起兵往伐
X31n0606_p0119c20║如來賢聖，諸將與之共戰。
X31n0606_p0119c21║△四合有功歡喜。
X31n0606_p0119c22║其有功者，心亦歡喜。
X31n0606_p0119c23║△五合隨功賞賜。
X31n0606_p0119c24║於四眾中為說諸經，令其心悅，賜以禪定、解脫、無漏
X31n0606_p0120a01║根、力諸法之財，又復賜與涅槃之城，言得滅度，引導
X31n0606_p0120a02║其心令皆歡喜。
X31n0606_p0120a03║根力者，即三十七道品中五根五力也。修此根力，
X31n0606_p0120a04║即不漏落六道生死，故名無漏根力也。涅槃，此云
X31n0606_p0120a05║滅度，今即小乘真空涅槃也。此真空涅槃，能防見
X31n0606_p0120a06║思之非，禦生死之敵，故名涅槃城。△六合而不與
X31n0606_p0120a07║珠。
X31n0606_p0120a08║而不為說，是法華經。
X31n0606_p0120a09║△二、與珠譬今得聞二：初、開譬二：初、有勳。
X31n0606_p0120a10║文殊師利！如轉輪王見諸兵眾有大功者，心甚歡喜。
X31n0606_p0120a11║△二與珠。
X31n0606_p0120a12║以此難信之珠，久在髻中，不妄與人，而今與之。
X31n0606_p0120a13║珠在髻中者，實為權所覆也。解髻即開權，與珠即
X31n0606_p0120a14║顯實，用譬法華開權顯實也。四十餘年祕而不譚，
X31n0606_p0120a15║故云不妄與人。△二、合譬二：初、合有勳。
X31n0606_p0120a16║如來亦復如是，於三界中為大法王，以法教化一切
X31n0606_p0120a17║眾生，見賢聖軍與五陰魔、煩惱魔、死魔共戰，有大功
X31n0606_p0120a18║勳，滅三毒、出三界、破魔網，爾時如來亦大歡喜。
X31n0606_p0120a19║△二、合與珠。
X31n0606_p0120a20║此法華經能令眾生至一切智，一切世間多怨難信，
X31n0606_p0120a21║先所未說而今說之。文殊師利！此法華經是諸如來
X31n0606_p0120a22║第一之說，於諸說中最為甚深，末後賜與，如彼強力
X31n0606_p0120a23║之王久護明珠，今乃與之。文殊師利！此法華經諸佛
X31n0606_p0120a24║如來祕密之藏，於諸經中最在其上，長夜守護不妄
X31n0606_p0120b01║宣說，始於今日乃與汝等而敷演之。
X31n0606_p0120b02║一切智者，謂一切內法內名能知能解，一切外法
X31n0606_p0120b03║外名亦能知能解，但不能以一切道起一切種，故
X31n0606_p0120b04║名一切智。內法內名者，謂理內所詮法相及能詮
X31n0606_p0120b05║名字。外法外名者，即理外所詮法相及能詮名字。
X31n0606_p0120b06║空觀若成，於此名相悉能體達。多怨者，如五千退
X31n0606_p0120b07║席等，如云如來現在猶多怨嫉是也。雖信者，如中
X31n0606_p0120b08║下根譬喻因緣二周之後方能信解是也。於諸說
X31n0606_p0120b09║中等者，此經於已今當說最為第一故也。明珠者，
X31n0606_p0120b10║明譬中道，智珠喻圓實之理，能令至一切智。智即
X31n0606_p0120b11║果名，行始為因、行終為果，是行一；第一之說，是教
X31n0606_p0120b12║一；祕密之藏，是理一；安置諸子祕密藏中，我亦不
X31n0606_p0120b13║久自住其中，即兼人一。△二、偈頌二：初、頌行法二：
X31n0606_p0120b14║初、超頌行成。
X31n0606_p0120b15║爾時，世尊欲重宣此義，而說偈言：
X31n0606_p0120b16║常行忍辱，哀愍一切，乃能演說，佛所讚經。
X31n0606_p0120b17║上長行中總明行成，今偈頌中別顯也。常行忍辱，
X31n0606_p0120b18║頌著忍辱衣行成。哀愍一切，頌入慈悲室行成。乃
X31n0606_p0120b19║能演說，頌坐法空座行成。△二、追頌行法三：初、頌
X31n0606_p0120b20║誓願境。
X31n0606_p0120b21║後末世時持此經者，於家、出家及非菩薩應生慈悲。
X31n0606_p0120b22║△二、頌誓願由。
X31n0606_p0120b23║斯等不聞不信是經，則為大失。
X31n0606_p0120b24║△三、正立誓願。
X31n0606_p0120c01║我得佛道，以諸方便為說此法，令住其中。
X31n0606_p0120c02║△二、頌歎經二：初、頌開譬二：初、頌不與珠譬。
X31n0606_p0120c03║譬如強力轉輪之王，兵戰有功，賞賜諸物，象、馬、車乘、
X31n0606_p0120c04║嚴身之具，及諸田宅、聚落、城邑，或與衣服、種種珍寶、
X31n0606_p0120c05║奴婢、財物，歡喜賜與。
X31n0606_p0120c06║△二、頌與髻珠譬。
X31n0606_p0120c07║如有勇健，能為難事，王解髻中明珠賜之。
X31n0606_p0120c08║△二、頌合譬二：初、頌合不與珠。
X31n0606_p0120c09║如來亦爾，為諸法王，忍辱大力，智慧寶藏，以大慈悲，
X31n0606_p0120c10║如法化世，見一切人，受諸苦惱，欲求解脫，與諸魔戰，
X31n0606_p0120c11║為是眾生，說種種法，以大方便，說此諸經。
X31n0606_p0120c12║△二、頌合與珠譬。
X31n0606_p0120c13║既知眾生，得其力已，末後乃為，說是法華。如王解髻，
X31n0606_p0120c14║明珠與之，此經為尊，眾經中上。我常守護，不妄開示，
X31n0606_p0120c15║今正是時，為汝等說。
X31n0606_p0120c16║△三、總結行成之相三：初、結勸四行。
X31n0606_p0120c17║我滅度後求佛道者，欲得安穩演說斯經，應當親近
X31n0606_p0120c18║如是四法。
X31n0606_p0120c19║此下二十三行是第三，總結行成感徵之相以勸
X31n0606_p0120c20║修行，今結勸身口意誓願四行也。△二、三障清淨
X31n0606_p0120c21║三：初、報障轉轉現報。
X31n0606_p0120c22║讀是經者，常無憂惱，又無病痛，顏色鮮白。
X31n0606_p0120c23║滅現世憂惱，即除苦受之報，此轉現報之心也。無
X31n0606_p0120c24║病痛，顏色鮮白，即轉現報之色也。△二、業障轉轉
X31n0606_p0121a01║生報。
X31n0606_p0121a02║不生貧窮、卑賤、醜陋。
X31n0606_p0121a03║此轉惡業也。惡業之因，應感惡果，由持經力，轉惡
X31n0606_p0121a04║因而得好果，即轉生報也。不生即無惡生業，現在
X31n0606_p0121a05║持經，不作貧窮之業，來世不生卑賤也。△三、煩惱
X31n0606_p0121a06║障轉，轉後報二：初、別明三煩惱障轉三：初、別明貪
X31n0606_p0121a07║障轉。
X31n0606_p0121a08║眾生樂見，如慕賢聖，天諸童子，以為給使。
X31n0606_p0121a09║多貪欲者，為人忽慢，又障生梵天。今貪欲障轉故，
X31n0606_p0121a10║眾生樂見，人不忽慢，天童給使，不障生梵天。△二、
X31n0606_p0121a11║別明瞋障轉。
X31n0606_p0121a12║刀杖不加，毒不能害。若人惡罵，口則閉塞。遊行無畏，
X31n0606_p0121a13║如師子王。
X31n0606_p0121a14║捨瞋則除內刀箭，入陣則外刃不傷，故云刀杖不
X31n0606_p0121a15║加。△三、別明癡障轉。
X31n0606_p0121a16║智慧光明，如日之照。
X31n0606_p0121a17║△二、總明一切障轉六：初、夢入十信二：初、正明慈
X31n0606_p0121a18║悲報。
X31n0606_p0121a19║若於夢中但見妙事，見諸如來坐師子座，諸比丘眾
X31n0606_p0121a20║圍繞說法，又見龍、神、阿修羅等數如恒沙，恭敬合掌。
X31n0606_p0121a21║△二、正見無癡報。
X31n0606_p0121a22║自見其身，而為說法。
X31n0606_p0121a23║從若於夢中至此，總是夢入圓教十信位。△二、夢
X31n0606_p0121a24║入十住。
X31n0606_p0121b01║又見諸佛，身相金色，放無量光，照於一切，以梵音聲，
X31n0606_p0121b02║演說諸法。佛為四眾，說無上法，見身處中，合掌讚佛，
X31n0606_p0121b03║聞法歡喜，而為供養，得陀羅尼，證不退智。佛知其心，
X31n0606_p0121b04║深入佛道，即為授記，成最正覺。汝善男子，當於來世，
X31n0606_p0121b05║得無量智，佛之大道，國土嚴淨，廣大無比，亦有四眾，
X31n0606_p0121b06║合掌聽法。
X31n0606_p0121b07║既云證不退智即為授記者，當知得入初住無生
X31n0606_p0121b08║得記之位也。△三夢修十行。
X31n0606_p0121b09║又見自身，在山林中，修習善法。
X31n0606_p0121b10║夢入十住之後，既云又見自身在山林等，知是十
X31n0606_p0121b11║行修習善法也。修習云行者，前非無行，不別而別，
X31n0606_p0121b12║至此最得行名故也。△四夢悟十向。
X31n0606_p0121b13║證諸實相。
X31n0606_p0121b14║既云證諸實相，知是十迴向正觀中道位也。證諸
X31n0606_p0121b15║者，諸言正，表斷三十品無明也。△五夢入十地。
X31n0606_p0121b16║深入禪定，見十方佛。
X31n0606_p0121b17║深入禪定，即第十地中無垢三昧，入金剛定，諸佛
X31n0606_p0121b18║皆現，摩頂受職也。△六、夢入妙覺。
X31n0606_p0121b19║諸佛身金色，百福相莊嚴，聞法為人說，常有是好夢。
X31n0606_p0121b20║又夢作國王，捨宮殿眷屬，及上妙五欲，行詣於道場。
X31n0606_p0121b21║在菩提樹下，而處師子座，求道過七日，得諸佛之智。
X31n0606_p0121b22║成無上道已，起而轉法輪，為四眾說法，經千萬億劫。
X31n0606_p0121b23║△三、總結行成。
X31n0606_p0121b24║說無漏妙法，度無量眾生，後當入涅槃，如煙盡燈滅。
X31n0606_p0121c01║若後惡世中，說是第一法，是人得大利，如上諸功德。
X31n0606_p0121c02║△大段第二、本門開近顯遠。亦名開師門之近迹，
X31n0606_p0121c03║顯佛地之遠本三：初、序段（下至汝等自當因是得聞），二、正說段
X31n0606_p0121c04║（爾時釋迦至分別功德品彌勒說十九行偈竟），三、流通段（分別功德品爾時佛告彌勒菩
X31n0606_p0121c05║薩至經終）。初文又二：初、品目。
X31n0606_p0121c06║玅法蓮華經從地涌出品第十五（正本品目同今）
X31n0606_p0121c07║師嚴道尊，鞠躬祗奉。如來一命，四方奔踊。故言從
X31n0606_p0121c08║地涌出（世界）。三世化物，惠利無疆。一月萬影，孰能思
X31n0606_p0121c09║量？召過以示現，弘經以益當。故言從地涌出品（為人）。
X31n0606_p0121c10║虗空湛然，無早無晚。惑者執迹，而闇其本。召昔示
X31n0606_p0121c11║今，破近執而顯遠事（對治）。寂場少父，久服種智還年
X31n0606_p0121c12║之藥，故老而若少。寂光老兒，亦久稟常住不死之
X31n0606_p0121c13║方，故少而若老。示其藥力，咸令得知。故言從地涌
X31n0606_p0121c14║出品（第一義悉）。文云：是從何所來？以何因緣集？當知四
X31n0606_p0121c15║悉檀因緣，故涌出也。○大段第二、本門開近顯遠，
X31n0606_p0121c16║亦名開師門之近迹，顯佛地之遠本三：初、序段，從
X31n0606_p0121c17║此下至汝等自當因是得聞；二、正說段，從爾時釋
X31n0606_p0121c18║迦告彌勒下至分別功德品彌勒說十九行偈；三、
X31n0606_p0121c19║流通段，從偈後下十一品半經文也。△二、經文二：
X31n0606_p0121c20║初、涌出，二、疑問。初文又三：初、他方請弘。
X31n0606_p0121c21║爾時，他方國土諸來菩薩摩訶薩，過八恒河沙數，於
X31n0606_p0121c22║大眾中起，合掌作禮而白佛言：世尊！若聽我等於佛
X31n0606_p0121c23║滅後，在此娑婆世界勤加精進，護持、讀誦、書寫、供養
X31n0606_p0121c24║是經典者，當於此土而廣說之。
X31n0606_p0122a01║他方菩薩既聞迹門流通弘經福大，咸欲發願住
X31n0606_p0122a02║此弘宣，是故請也。△二、如來不許。
X31n0606_p0122a03║爾時，佛告諸菩薩摩訶薩眾：止，善男子！不須汝等護
X31n0606_p0122a04║持此經。所以者何？我娑婆世界自有六萬恒河沙等
X31n0606_p0122a05║菩薩摩訶薩，一一菩薩各有六萬恒河沙眷屬，是諸
X31n0606_p0122a06║人等能於我滅後護持、讀誦、廣說此經。
X31n0606_p0122a07║如來止之凡有三義：一者、他方菩薩各各自有己
X31n0606_p0122a08║任，若住此土廢彼利益；二者、他方菩薩於此土結
X31n0606_p0122a09║緣事淺，雖欲宣授必無巨益；三者、若復許之則不
X31n0606_p0122a10║得召下方菩薩，下方菩薩若不來此，近迹不得破、
X31n0606_p0122a11║遠本不得顯。為此三義故如來止之也。召下方來
X31n0606_p0122a12║亦有三義：一者、是我弟子應弘我法；二者、以緣深
X31n0606_p0122a13║廣能徧此土益、徧他方土益；三者、得開近顯遠也。
X31n0606_p0122a14║△三、下方涌出二：初、經家敘相五：初、涌出。
X31n0606_p0122a15║佛說是時，娑婆世界三千大千國土地皆震裂，而於
X31n0606_p0122a16║其中有無量千萬億菩薩摩訶薩同時涌出。
X31n0606_p0122a17║地裂者，地覆本眷屬，如迹隱本。今開迹顯本，故裂
X31n0606_p0122a18║地以表之。△二身相
X31n0606_p0122a19║是諸菩薩身皆金色，三十二相無量光明。
X31n0606_p0122a20║△三、住處。
X31n0606_p0122a21║先盡在此娑婆世界之下，此界虗空中住。
X31n0606_p0122a22║住處者，常、寂、光也。常即常德，寂即樂德，光即淨、我
X31n0606_p0122a23║二德。此四德，祕密之藏，是其住處。以不住法，住秘
X31n0606_p0122a24║藏中。下方者，法性之淵底，玄宗之極地，故言下方。
X31n0606_p0122b01║在下不屬此，空中不屬彼，非彼非此，即中道也。又
X31n0606_p0122b02║出此不在上，亦不在此下，不上不下，住在空中，亦
X31n0606_p0122b03║是中道。△四聞命。
X31n0606_p0122b04║是諸菩薩聞釋迦牟尼佛所說音聲，從下發來。
X31n0606_p0122b05║來之由者，聞命故來（世界）、弘法故來（為人）、破執故來（對治）、
X31n0606_p0122b06║顯本故來（第一義），皆如上說。△五眷屬。
X31n0606_p0122b07║一一菩薩皆是大眾唱導之首，各將六萬恒河沙眷
X31n0606_p0122b08║屬，況將五萬、四萬、三萬、二萬、一萬恒河沙等眷屬者，
X31n0606_p0122b09║況復乃至一恒河沙、半恒河沙四分之一，乃至千萬
X31n0606_p0122b10║億那由他分之一，況復千萬億那由他眷屬，況復億
X31n0606_p0122b11║萬眷屬，況復千萬、百萬乃至一萬，況復一千、一百乃
X31n0606_p0122b12║至一十，況復將五、四、三、二、一弟子者，況復單己樂遠
X31n0606_p0122b13║離行，如是等比無量無邊，算數譬喻所不能知。
X31n0606_p0122b14║所將眷屬者，若人情往望，謂領六萬五萬恒沙者
X31n0606_p0122b15║為多，領三二一者為少，單己者隻獨。若依文往尋，
X31n0606_p0122b16║六萬五萬者為少，單己者為多。故下偈文云：單己
X31n0606_p0122b17║獨處者，其數轉過上。若依法門者，一一皆是導師，
X31n0606_p0122b18║能引眾人至於寶所。當知一己非獨，六萬非多。一
X31n0606_p0122b19║即一道清淨，二即定慧，三即戒定慧，四即四諦，五
X31n0606_p0122b20║即五眼，六即六度。一一度具十法界，界界互具，成
X31n0606_p0122b21║百法界。界界十如，即具千如。如如十善，即成萬善。
X31n0606_p0122b22║一度具萬六度，即六萬法門。多不為多，一不為少，
X31n0606_p0122b23║非多非少，而多而少也。△二、大眾問訊五：初、三業
X31n0606_p0122b24║供養。
X31n0606_p0122c01║是諸菩薩從地出已，各詣虗空七實玅塔多寶如來、
X31n0606_p0122c02║釋迦牟尼佛所。到已，向二世尊頭面禮足，及至諸寶
X31n0606_p0122c03║樹下師子座上佛所，亦皆作禮，右遶三匝，合掌恭敬，
X31n0606_p0122c04║以諸菩薩種種讚法而以讚歎，住在一面，欣樂瞻仰
X31n0606_p0122c05║於二世尊。
X31n0606_p0122c06║樹下之座，即分身諸佛所坐者也。拜遶是身，讚法
X31n0606_p0122c07║是口，瞻仰是意也。
X31n0606_p0122c08║是諸菩薩摩訶薩從初涌出，以諸菩薩種種讚法而
X31n0606_p0122c09║讚於佛，如是時間經五十小劫。是時，釋迦牟尼佛默
X31n0606_p0122c10║然而坐，及諸四眾亦皆默然五十小劫。佛神力故，令
X31n0606_p0122c11║諸大眾謂如半日。
X31n0606_p0122c12║五十小劫，謂如半日，四眾徧見。此乃隱長而現短，
X31n0606_p0122c13║借（猶與也）其神力，令狹而見廣，俱是不可思議也。五
X31n0606_p0122c14║十小劫與半日者，此是時節不可思議。如來所見
X31n0606_p0122c15║不以二相，下方菩薩常面稱揚，如來默然常受其
X31n0606_p0122c16║讚。解者即短而長，謂五十小劫；惑者即長而短，謂
X31n0606_p0122c17║如半日。斯為本迹而作弄引。如來未說，則暗本而
X31n0606_p0122c18║執迹；佛若開顯，則悟近而達遠。亦知不思議一也。
X31n0606_p0122c19║爾時，四眾亦以佛神力故，見諸菩薩徧滿無量百千
X31n0606_p0122c20║萬億國土虗空。
X31n0606_p0122c21║四眾徧見菩薩者，此是如來借其神力，令即狹而
X31n0606_p0122c22║見廣，亦是不思議也。夫肉眼天眼所見不遠，而今
X31n0606_p0122c23║所覩充滿虗空，見雨猛知龍大，見華盛知池深，既
X31n0606_p0122c24║知菩薩應相既多，必竝證得彌法界之真理也。△
X31n0606_p0123a01║二、陳問訊詞二：初、標四導師。
X31n0606_p0123a02║是菩薩眾中有四導師：一名、上行；二名、無邊行；三名、
X31n0606_p0123a03║淨行；四名、安立行。是四菩薩於其眾中最為上首唱
X31n0606_p0123a04║導之師。
X31n0606_p0123a05║但舉四人者，欲擬開示悟入四十位耳。如華嚴但
X31n0606_p0123a06║舉法慧功德林金剛幢金剛藏說四十位也。△二、
X31n0606_p0123a07║正陳問詞二：初、長行二：初、問如來安樂。
X31n0606_p0123a08║在大眾前各共合掌，觀釋迦牟尼佛而問訊言：世尊！
X31n0606_p0123a09║少病、少惱，安樂行不？
X31n0606_p0123a10║△二、問眾生易度。
X31n0606_p0123a11║所應度者受教易不？不令世尊生疲勞耶？
X31n0606_p0123a12║△二、偈頌二：初、頌問如來安樂。
X31n0606_p0123a13║爾時四大菩薩而說偈言：
X31n0606_p0123a14║世尊安樂，少病少惱，教化眾生，得無疲倦。
X31n0606_p0123a15║世尊已離世間有漏五陰，豈有病惱？葢欲示同人
X31n0606_p0123a16║法，順土常儀，故須問云病惱耳。△二、頌問眾生易
X31n0606_p0123a17║度。
X31n0606_p0123a18║又諸眾生受化易不？不令世尊生疲勞耶？
X31n0606_p0123a19║△三、佛答安樂二：初、答安樂。
X31n0606_p0123a20║爾時，世尊於諸菩薩大眾中而作是言：如是，如是！諸
X31n0606_p0123a21║善男子！如來安樂，少病、少惱。
X31n0606_p0123a22║△二、答易度二：初、根利德厚
X31n0606_p0123a23║諸眾生等易可化度，無有疲勞。所以者何？是諸眾生
X31n0606_p0123a24║世世已來常受我化，亦於過去諸佛恭敬尊重，種諸
X31n0606_p0123b01║善根。此諸眾生始見我身，聞我所說，即皆信受，入如
X31n0606_p0123b02║來慧。
X31n0606_p0123b03║根利德厚者，世世已來，常受大化，始見我身，即稟
X31n0606_p0123b04║華嚴，入如來慧。果熟易零，此一類眾生，則易度也。
X31n0606_p0123b05║△二、根鈍德薄
X31n0606_p0123b06║除先修習學小乘者，如是之人，我今亦令得聞是經
X31n0606_p0123b07║入於佛慧。
X31n0606_p0123b08║根鈍德薄者，世世已來不受大化。為此等人故，須
X31n0606_p0123b09║開頓說漸三藏方等般若而調伏之，亦令此人今
X31n0606_p0123b10║聞法華入於佛慧。比前雖難，於佛甚易。根雖利鈍，
X31n0606_p0123b11║所入是同。略舉十意釋之：第一始見今見（初成道時名始
X31n0606_p0123b12║見，法華座席久後真實名今見），第二開合不開合（日照高山即說於頓，不開不合
X31n0606_p0123b13║為不入者，開頓說漸三昧調伏，令漸歸頓為開合也），第三竪廣橫略橫竪俱
X31n0606_p0123b14║廣（頓直竪入於法界故言竪廣，不歷方便故言橫略。今歷五味即是橫廣，得入佛慧亦是竪廣），
X31n0606_p0123b15║第四本一迹多迹共本獨（一臺故本一，千華故迹多。迹與眾經同故言共，
X31n0606_p0123b16║本與眾經異故言獨），第五加說不加說（加四菩薩說四十位故曰加說，自說開示
X31n0606_p0123b17║悟入不加於佗故曰不加），第六變土不變土（華王世界故言不變，三變土田故言
X31n0606_p0123b18║變土），第七多處不多處（七處八會是為多處，耆闍崛山遠處虛空故不多處），第
X31n0606_p0123b19║八斥奪不斥奪（滅化城改客作故言斥奪，無如此事故不斥奪），第九直顯
X31n0606_p0123b20║實開權顯實（行大直道名直顯實，決了聲聞法名開權顯實），第十利根初
X31n0606_p0123b21║熟鈍根後熟（利根初熟始入佛慧，鈍根後熟今入佛慧）。緣宜不同，略為
X31n0606_p0123b22║十異。種智法界等無差別，故今經云：始見我身聞
X31n0606_p0123b23║我所說，即皆信受入如來慧。除先修習學小乘者，
X31n0606_p0123b24║今聞此經入於佛慧，明文在茲不須疑也。△四、偈
X31n0606_p0123c01║頌隨喜。
X31n0606_p0123c02║爾時諸大菩薩而說偈言：
X31n0606_p0123c03║善哉，善哉！大雄世尊！諸眾生等易可化度，能問諸佛
X31n0606_p0123c04║甚深智慧，聞已信行我等隨喜。
X31n0606_p0123c05║能問者，即是華嚴中四大士，法華中身子三請，俱
X31n0606_p0123c06║是能問也。所問者，即是問佛智慧也。△五、如來述
X31n0606_p0123c07║歎。
X31n0606_p0123c08║於時，世尊讚歎上首諸大菩薩：善哉，善哉！善男子！汝
X31n0606_p0123c09║等能於如來發隨喜心。
X31n0606_p0123c10║如來述歎與上大異。何者？上文隨喜能問之人，皆
X31n0606_p0123c11║是菩薩及所化之人，聞已信行，即是於菩薩等發
X31n0606_p0123c12║隨喜心也。今如來述歎，何故却云汝等能於如來
X31n0606_p0123c13║發隨喜心？葢能問者皆是古佛，汝能隨喜即是隨
X31n0606_p0123c14║喜如來，是則菩薩隨喜其迹，如來述歎其本。此亦
X31n0606_p0123c15║密表壽量。何者？今歎菩薩尚是古佛，密表今佛非
X31n0606_p0123c16║今成也。既非今成，必有遠本未得彰灼，故是密表。
X31n0606_p0123c17║△二、疑問二：初、此土菩薩疑念二：初、長行疑念。
X31n0606_p0123c18║爾時彌勒菩薩及八千恒河沙諸菩薩眾，皆作是念：
X31n0606_p0123c19║我等從昔已來，不見不聞如是大菩薩摩訶薩眾，從
X31n0606_p0123c20║地涌出住世尊前，合掌供養問訊如來。時彌勒菩薩
X31n0606_p0123c21║摩訶薩，知八千恒河沙諸菩薩等心之所念，并欲自
X31n0606_p0123c22║決所疑。
X31n0606_p0123c23║此下是第二、疑問序。彌勒及諸菩薩咸疑念者，凡
X31n0606_p0123c24║有四意：一者、自寂場以後、今座以前，十方大士來
X31n0606_p0124a01║會不絕雖不可限，我以補處智力悉見悉知，何於
X31n0606_p0124a02║此眾不識一人？又我遊化十方奉覲諸佛，一切海
X31n0606_p0124a03║會咸所諳知，就履歷處亦所不識，若來若去推求
X31n0606_p0124a04║不識，不識則無世界益，故須疑問。二者、彼諸大士
X31n0606_p0124a05║是前進先達，彌勒是後番末學，後不知前，例如文
X31n0606_p0124a06║殊不知入定女人境界，女人不知棄諸葢菩薩境
X31n0606_p0124a07║界，以不識故不知彼之內善，自善不生無為人益，
X31n0606_p0124a08║故須疑問。三者、彼等大士本達實相底，應現十方
X31n0606_p0124a09║別頭教化，所有真應皆非彌勒境界，既不識彼利
X31n0606_p0124a10║物之道，即不識病無對治益，故須疑問。四者、佛託
X31n0606_p0124a11║弘經召諸大士，大士奉師嚴命故來密開壽量，非
X31n0606_p0124a12║時眾之所知，既不識如來密旨，則無第一義益，故
X31n0606_p0124a13║須疑問也。然彌勒迹居補處本亦應深，何當如此
X31n0606_p0124a14║不識？凡有二義：若約實論則近成補處不知久本，
X31n0606_p0124a15║若約權論則本高迹下為物騰疑也。△二、偈頌正
X31n0606_p0124a16║問五：初、問何處來。
X31n0606_p0124a17║合掌向佛，以偈問曰：
X31n0606_p0124a18║無量千萬億，大眾諸菩薩，昔所未曾見，願兩足尊說，
X31n0606_p0124a19║是從何所來？
X31n0606_p0124a20║△二、問何緣來。
X31n0606_p0124a21║以何因緣集，巨身大神通，智慧叵思議，其志念堅固，
X31n0606_p0124a22║有大忍辱力，眾生所樂見？為從何所來？
X31n0606_p0124a23║△三、敘其數量。
X31n0606_p0124a24║一一諸菩薩，所將諸眷屬，其數無有量，如恒河沙等。
X31n0606_p0124b01║或有大菩薩，將六萬恒沙，如是諸大眾，一心求佛道。
X31n0606_p0124b02║是諸大師等，六萬恒河沙，俱來供養佛，及護持是經。
X31n0606_p0124b03║將五萬恒沙，其數過於是，四萬及三萬，二萬至一萬，
X31n0606_p0124b04║一千一百等，乃至一恒沙，半及三四分，億萬分之一，
X31n0606_p0124b05║千萬那由他，萬億諸弟子，乃至於半億，其數復過上。
X31n0606_p0124b06║百萬至一萬，一千及一百，五十與一十，乃至三二一，
X31n0606_p0124b07║單己無眷屬，樂於獨處者，俱來至佛所，其數轉過上。
X31n0606_p0124b08║如是諸大眾，若人行籌數，過於恒沙劫，猶不能盡知。
X31n0606_p0124b09║△四、問其師誰？
X31n0606_p0124b10║是諸大威德，精進菩薩眾，誰為其說法，教化而成就？
X31n0606_p0124b11║從誰初發心，稱揚何佛法？受持行誰經？修習何佛道？
X31n0606_p0124b12║△五、彌勒結請五：初、結歎神力。
X31n0606_p0124b13║如是諸菩薩，神通大智力。
X31n0606_p0124b14║△二、請答來處。
X31n0606_p0124b15║四方地振裂，皆從中涌出。世尊我昔來，未曾見是事，
X31n0606_p0124b16║願說其所從，國土之名號。我常遊諸國，未曾見是眾。
X31n0606_p0124b17║△三、請答來緣。
X31n0606_p0124b18║我於此眾中，乃不識一人，忽然從地出，願說其因緣。
X31n0606_p0124b19║△四大會同請。
X31n0606_p0124b20║今此之大會，無量百千億是諸菩薩等皆欲知此事。
X31n0606_p0124b21║是諸菩薩眾，本末之因緣。
X31n0606_p0124b22║△五、請答師主。
X31n0606_p0124b23║無量德世尊，惟願決眾疑。
X31n0606_p0124b24║△二、佗土菩薩疑。
X31n0606_p0124c01║爾時，釋迦牟尼佛分身諸佛，從無量千萬億他方國
X31n0606_p0124c02║土來者，在於八方諸寶樹下師子座上結跏趺坐。其
X31n0606_p0124c03║佛侍者各各見是菩薩大眾，於三千大千世界四方
X31n0606_p0124c04║從地涌出住於虗空，各白其佛言：世尊！此諸無量無
X31n0606_p0124c05║邊阿僧祇菩薩大眾從何所來？爾時，諸佛各告侍者：
X31n0606_p0124c06║諸善男子！且待須臾。有菩薩摩訶薩名曰彌勒，釋迦
X31n0606_p0124c07║牟尼佛之所授記，次後作佛已問斯事。佛今答之，汝
X31n0606_p0124c08║等自當因是得聞。
X31n0606_p0124c09║其佛侍者即他方菩薩，是分身眷屬橫在十方，與
X31n0606_p0124c10║彌勒同疑，俱不知如來本地成佛甚久，於是各各
X31n0606_p0124c11║以疑陳於己佛，佛皆抑待彌勒，故云彌勒已問斯
X31n0606_p0124c12║事，汝等自當因是得聞。謂分身諸佛自謂答問之
X31n0606_p0124c13║益不在於我，故不為答，抑待釋迦答彌勒問，故云
X31n0606_p0124c14║待彌勒耳。何者？彌勒所問事迹不輕，釋尊一代未
X31n0606_p0124c15║曾顯說，因茲答問廣顯長壽，此一代玄祕在佛自
X31n0606_p0124c16║開，汝自當聞我不應答。△二、此半品下，至分別功
X31n0606_p0124c17║德品彌勒說偈盡，本門正說段二：初、誡許，二、正說。
X31n0606_p0124c18║初文又二：初、長行二：初、誡二：初、述讚。
X31n0606_p0124c19║爾時，釋迦牟尼佛告彌勒菩薩：善哉，善哉！阿逸多！乃
X31n0606_p0124c20║能問佛如是大事。
X31n0606_p0124c21║△二正誡。
X31n0606_p0124c22║汝等當共一心，被精進鎧，發堅固意。
X31n0606_p0124c23║一心誡勿亂，被鎧誡勿怠，堅固誡勿退也。△二、許
X31n0606_p0124c24║二：初、標示果智慧。
X31n0606_p0125a01║如來今欲，顯發宣示，諸佛智慧。
X31n0606_p0125a02║△二、三世開化教
X31n0606_p0125a03║諸佛自在神通之力。諸佛師子奮迅之力。諸佛威猛
X31n0606_p0125a04║大勢之力。
X31n0606_p0125a05║科云：開化教者，宣示也。自在神力者，過去益物也。
X31n0606_p0125a06║師子奮迅者，十方分身所被之處，現在益物也。大
X31n0606_p0125a07║勢威猛者，未來益物也。章安私謂：如來自在者，我
X31n0606_p0125a08║德也。神通者，樂德也。師子奮迅者，奮迅除垢，淨德
X31n0606_p0125a09║也。大勢威猛，未來益物，常德也。△二、偈頌二：初、頌
X31n0606_p0125a10║誡。
X31n0606_p0125a11║爾時，世尊欲重宣此義，而說偈言：
X31n0606_p0125a12║當精進一心，我欲說此事，勿得有疑悔。
X31n0606_p0125a13║△二、頌許二：初、頌智慧果。
X31n0606_p0125a14║佛智叵思議。
X31n0606_p0125a15║△二、頌三世化。
X31n0606_p0125a16║汝今出信力，住於忍善中，昔所未聞法，今皆當得聞。
X31n0606_p0125a17║我今安慰汝，勿得懷疑懼，佛無不實語，智慧不可量。
X31n0606_p0125a18║所得第一法，甚深叵分別，如是今當說，汝等一心聽。
X31n0606_p0125a19║科頌三世者，前師子等以明三世，文中亦無三世
X31n0606_p0125a20║之語，但以義勢同三世耳。今頌亦爾，直以佛無不
X31n0606_p0125a21║實語等半行偈文而用通之。語既不虗，則知三世
X31n0606_p0125a22║益亦真實矣。△二、正說二：初、一品半正開近顯遠；
X31n0606_p0125a23║二、分別功德品，初、記領。初文又二：初、此品未略開
X31n0606_p0125a24║近顯遠，動執生疑；二、壽量品廣開近顯遠，斷疑生
X31n0606_p0125b01║信。初文又二：初、略開近顯遠二：初、長行二：初、雙答
X31n0606_p0125b02║二：初、答師弟。
X31n0606_p0125b03║爾時，世尊說此偈已，告彌勒菩薩：我今於此大眾宣
X31n0606_p0125b04║告汝等。阿逸多！是諸大菩薩摩訶薩，無量無數阿僧
X31n0606_p0125b05║祇從地涌出，汝等昔所未見者。我於是娑婆世界，得
X31n0606_p0125b06║阿耨多羅三藐三菩提已，教化示導是諸菩薩，調伏
X31n0606_p0125b07║其心令發道意。
X31n0606_p0125b08║△二、答處所。
X31n0606_p0125b09║此諸菩薩皆於是娑婆世界之下，此界虗空中住。
X31n0606_p0125b10║下方空中住者，釋論明有底散三昧（底者下也，散者空也，此但
X31n0606_p0125b11║消名，若出體狀下釋者是），應作四說。有者三有也，底者非想非
X31n0606_p0125b12║非想也（是有漏底），以深勝故為底（藏教）。又有者名相也，底
X31n0606_p0125b13║者空也（是真諦底），以空寂故為底（通教）。又有者二邊俗也，
X31n0606_p0125b14║底者邊際智滿（是俗諦底），故為底（別教）。今經以下方空為
X31n0606_p0125b15║底，不是上界不是下界，表中道為底（圓教）。於四釋中
X31n0606_p0125b16║但云有底不云散者，底即散故。△二、雙釋二：初、釋
X31n0606_p0125b17║師弟二：初、雙修智斷。
X31n0606_p0125b18║於諸經典讀誦、通利、思惟、分別、正憶念。
X31n0606_p0125b19║師知弟子修智、斷二德，於經分別是修智，正憶念
X31n0606_p0125b20║是修斷。△二、雙證智斷。
X31n0606_p0125b21║阿逸多！是諸善男子等，不樂在眾多有所說，常樂靜
X31n0606_p0125b22║處，勤行精進，未曾休息。
X31n0606_p0125b23║不樂在眾，是證斷德；勤行精進，是證智德。△二、釋
X31n0606_p0125b24║處所。
X31n0606_p0125c01║亦不依止人天而住。常樂深智無有障礙。亦常樂於
X31n0606_p0125c02║諸佛之法。一心精進求無上慧。
X31n0606_p0125c03║不依止人天而住，是釋處也。人天是二邊。不住者，
X31n0606_p0125c04║不著也。深智無礙者，依不思議智也。樂於佛法者，
X31n0606_p0125c05║樂不思議境也。境智甚深微，即非淺行菩薩也。△
X31n0606_p0125c06║二、偈頌二：初、頌雙答二：初、答師弟。
X31n0606_p0125c07║爾時，世尊欲重宣此義，而說偈言：
X31n0606_p0125c08║阿逸汝當知，是諸大菩薩，從無數劫來，修習佛智慧，
X31n0606_p0125c09║悉是我所化，令發大道心。此等是我子，依止是世界，
X31n0606_p0125c10║常行頭陀事，志樂於靜處，捨大眾憒閙，不樂多所說。
X31n0606_p0125c11║如是諸子等，學習我道法，晝夜常精進，為求佛道故。
X31n0606_p0125c12║△二、答處所二：初、正答處所。
X31n0606_p0125c13║在娑婆世界，下方空中住。
X31n0606_p0125c14║△二、歎菩薩德。
X31n0606_p0125c15║志念力堅固，常勤求智慧，說種種玅法，其心無所畏。
X31n0606_p0125c16║△二、頌雙釋二：初、釋師弟。
X31n0606_p0125c17║我於伽耶城，菩提樹下坐，得成最正覺，轉無上法輪。
X31n0606_p0125c18║爾乃教化之，令初發道心，今皆住不退，悉當得成佛。
X31n0606_p0125c19║我今說實語，汝等一心信。
X31n0606_p0125c20║△二、釋處所。
X31n0606_p0125c21║我從久遠來，教化是等眾。
X31n0606_p0125c22║△二、因疑更請二：初、長行二：初、疑（動執生疑）。
X31n0606_p0125c23║爾時，彌勒菩薩摩訶薩及無數諸菩薩等，心生疑惑，
X31n0606_p0125c24║怪未曾有，而作是念：云何世尊於少時間，教化如是
X31n0606_p0126a01║無量無邊阿僧祇諸大菩薩，令住阿耨多羅三藐三
X31n0606_p0126a02║菩提？
X31n0606_p0126a03║彌勒等既聞上菩提樹下乃教化之，今皆住不退，
X31n0606_p0126a04║又聞我從久遠來教化是等眾，由聞此二說動執
X31n0606_p0126a05║生疑。△二、請二（騰疑致請）：初、法說三：初、執近疑遠。
X31n0606_p0126a06║即白佛言：世尊！如來為太子時出於釋宮，去伽耶城
X31n0606_p0126a07║不遠坐於道場，得成阿耨多羅三藐三菩提，從是已
X31n0606_p0126a08║來始過四十餘年。世尊！云何於此少時大作佛事，以
X31n0606_p0126a09║佛勢力、以佛功德，教化如是無量大菩薩眾，當成阿
X31n0606_p0126a10║耨多羅三藐三菩提？
X31n0606_p0126a11║此疑成道近，所化甚多，執近而疑遠也。伽耶，此云
X31n0606_p0126a12║山城，去菩提道場約二十里，故曰不遠。△二、執遠
X31n0606_p0126a13║疑近。
X31n0606_p0126a14║世尊！此大菩薩眾，假使有人於千萬億劫數不能盡、
X31n0606_p0126a15║不得其邊，斯等久遠已來，於無量無邊諸佛所植諸
X31n0606_p0126a16║善根，成就菩薩道，常修梵行。
X31n0606_p0126a17║△三、難信結請。
X31n0606_p0126a18║世尊！如此之事，世所難信。
X31n0606_p0126a19║△二、譬說二：初、開譬三：初、譬成道近意。
X31n0606_p0126a20║譬如有人，色美髮黑，年二十五。
X31n0606_p0126a21║△二、譬所化多意。
X31n0606_p0126a22║指百歲人，言是我子。其百歲人，亦指年少，言是我父，
X31n0606_p0126a23║生育我等。
X31n0606_p0126a24║△三、總結譬難信。
X31n0606_p0126b01║是事難信。
X31n0606_p0126b02║△二、合譬三：初、合近譬。
X31n0606_p0126b03║佛亦如是，得道已來，其實未久。
X31n0606_p0126b04║△二、合遠譬。
X31n0606_p0126b05║而此大眾諸菩薩等，已於無量千萬億劫，為佛道故
X31n0606_p0126b06║勤行精進，善入出住無量百千萬億三昧，得大神通
X31n0606_p0126b07║久修梵行，善能次第習諸善法，巧於問答人中之寶，
X31n0606_p0126b08║一切世間甚為希有。
X31n0606_p0126b09║此菩薩久種善根，非止伽耶發心。善入出住者，九
X31n0606_p0126b10║次第定是善入，師子奮迅三昧是善出，超越三昧
X31n0606_p0126b11║是善住（藏通）。從初地至十地名善入，十地入重玄門，
X31n0606_p0126b12║再修凡夫事名善出，玅覺徧滿名善住（別教）。畢法性
X31n0606_p0126b13║三昧名善入，首楞嚴三昧名善出，王三昧名善住
X31n0606_p0126b14║（圓教）。次第習諸善法者，據因為善習，就果為善入。善
X31n0606_p0126b15║答難問者，具福慧二種莊嚴也。七方便之尊，故云
X31n0606_p0126b16║人中寶也。△三、合請答三：初、舉佛語。
X31n0606_p0126b17║今日世尊方云：得佛道時，初令發心，教化示導，令向
X31n0606_p0126b18║阿耨多羅三藐三菩提。世尊得佛未久，乃能作此大
X31n0606_p0126b19║功德事。
X31n0606_p0126b20║△二、明請意二：初、為現在。
X31n0606_p0126b21║我等雖復信佛隨宜所說，佛所出言未曾虗妄，佛所
X31n0606_p0126b22║知者皆悉通達。
X31n0606_p0126b23║彌勒自謂現在見聞，我雖未達，信而已矣。△二為
X31n0606_p0126b24║未來。
X31n0606_p0126c01║然諸新發意菩薩，於佛滅後，若聞是語，或不信受，而
X31n0606_p0126c02║起破法罪業因緣。
X31n0606_p0126c03║今所請者，正為未來淺行新發意者，喜生誹謗，謗
X31n0606_p0126c04║則墮於惡道。不退者，雖能信而不謗，不能增道。若
X31n0606_p0126c05║為分別而說，令謗者則生信，信者則增道。△三、正
X31n0606_p0126c06║請答二：初、除我等疑。
X31n0606_p0126c07║唯然，世尊！願為解說，除我等疑。
X31n0606_p0126c08║△二、除未來疑。
X31n0606_p0126c09║及未來世諸善男子，聞此事已亦不生疑。
X31n0606_p0126c10║△二、偈頌二：初、頌法說三：初、頌執近。
X31n0606_p0126c11║爾時彌勒菩薩欲重宣此義，而說偈言：
X31n0606_p0126c12║佛昔從釋種，出家近伽耶，坐於菩提樹，爾來尚未久。
X31n0606_p0126c13║△二頌疑遠。
X31n0606_p0126c14║此諸佛子等，其數不可量，久已行佛道，住於神通力。
X31n0606_p0126c15║善學菩薩道，不染世間法，如蓮華在水，從地而涌出。
X31n0606_p0126c16║皆起恭敬心，住於世尊前，是事難思議。
X31n0606_p0126c17║△三、頌結請。
X31n0606_p0126c18║云何而可信？佛得道甚近，所成就甚多，願為除眾疑，
X31n0606_p0126c19║如實分別說。
X31n0606_p0126c20║△二、頌譬說二：初、頌開譬。
X31n0606_p0126c21║譬如少壯人，年始二十五，示人百歲子，髮白而面皺。
X31n0606_p0126c22║是等我所生，子亦說是父，父少而子老，舉世所不信。
X31n0606_p0126c23║△二、頌合譬三：初、頌合近。
X31n0606_p0126c24║世尊亦如是，得道來甚近。
X31n0606_p0127a01║△二頌合遠。
X31n0606_p0127a02║是諸菩薩等，志固無怯弱，從無量劫來，而行菩薩道。
X31n0606_p0127a03║巧於難問答，其心無所畏，忍辱心決定，端正有威德。
X31n0606_p0127a04║十方佛所讚，善能分別說，不樂在人眾，常好在禪定。
X31n0606_p0127a05║為求佛道故，於下空中住。
X31n0606_p0127a06║△三、頌合請（請於佛答）。
X31n0606_p0127a07║我等從佛聞，於此事無疑，願佛為未來，演說令開解。
X31n0606_p0127a08║若有於此經，生疑不信者，即當墮惡道，願今為解說。
X31n0606_p0127a09║是無量菩薩，云何於少時，教化令發心，而住不退地？
X31n0606_p0127a10║
X31n0606_p0127a11║法華經科註卷第五