X31n0606_p0127a12║
X31n0606_p0127a13║
X31n0606_p0127a14║
X31n0606_p0127a15║妙法蓮華經科註卷第六
X31n0606_p0127a16║
X31n0606_p0127a17║△二、壽量品廣開近顯遠斷疑生信二：初、品目。
X31n0606_p0127a18║妙法蓮華經如來壽量品第十六（正經云如來現壽品）
X31n0606_p0127a19║如來者，十方三世諸佛、二佛、三佛、本佛、迹佛通號
X31n0606_p0127a20║也。壽量者，詮量佛之功德也。今正詮量本地三佛
X31n0606_p0127a21║功德，故言如來。壽量品如來之義甚多，且明二、三
X31n0606_p0127a22║如來。成論云：乘如實道，來成正覺，故名如來。乘是
X31n0606_p0127a23║法如如智，實是法如如境，境智和合，則有因果。照
X31n0606_p0127a24║境未窮名為因，盡源為果，因圓果滿，即是乘如實
X31n0606_p0127b01║道，來成正覺，此真身也。以如實智，乘如實道，來生
X31n0606_p0127b02║三有，示成正覺，此應身也。即真、應二身之義。三、如
X31n0606_p0127b03║來者，大論云：如法相解，如法相說，故名如來。如者，
X31n0606_p0127b04║法如如境，非因非果，有佛無佛，性相常然，徧一切
X31n0606_p0127b05║處而無有異為如，不動而至為來，此法身如來。法
X31n0606_p0127b06║如如智，乘如如真實之道，來成正覺，智稱如理，從
X31n0606_p0127b07║理為如，從智為來，即報身如來也。故論云：如法相
X31n0606_p0127b08║解，故名如來。以如如境智合故，即能處處示成正
X31n0606_p0127b09║覺，如水銀和真金，能塗諸色像，功德和法身，處處
X31n0606_p0127b10║應現往八相，成道轉法輪，即應身如來也。故論云：
X31n0606_p0127b11║如法相說，故名如來。然法身如來名毗盧遮那，此
X31n0606_p0127b12║翻徧一切處；報身如來名盧舍那，此翻淨滿；應身
X31n0606_p0127b13║如來名釋迦文，翻度沃蕉。是三身，若單取則不可。
X31n0606_p0127b14║大經云：法身亦非，般若亦非，解脫亦非，三法具足，
X31n0606_p0127b15║稱祕密藏，名大涅槃。不可一異，縱橫並別，圓覽三
X31n0606_p0127b16║法，稱假名如來也。問：此品無三佛名，那作此釋？答：
X31n0606_p0127b17║雖不標名，而具其義。文云：非如非異，不如三界，見
X31n0606_p0127b18║於三界。此非偏如，顯此圓如，即法身如來義也。又
X31n0606_p0127b19║云：如來如實知見三界之相，即是如如智，稱如如
X31n0606_p0127b20║境。此報身如來義也。又云：或示己身己事，或示他
X31n0606_p0127b21║身他事。即應身如來義也。若但性德三如來者是
X31n0606_p0127b22║橫，但修德三如來是縱。先法、後報、次應，亦是縱。今
X31n0606_p0127b23║經圓說三如來，是不縱不橫三如來也。論云：示現
X31n0606_p0127b24║三種菩提：一、應化菩提，二、報佛菩提，三、法佛菩提。
X31n0606_p0127c01║故經具其義，論出其名，不作上釋，寧會經論耶？壽
X31n0606_p0127c02║量者，壽是受義，真如不隔諸法，故名受。又境智相
X31n0606_p0127c03║應，故名受。又一期報得，百年不斷，故名受。量者，詮
X31n0606_p0127c04║量也。詮量法如來，以如理為命，有佛無佛，性相常
X31n0606_p0127c05║然，不論相應與不相續，亦無有量及無量。文云：非
X31n0606_p0127c06║如非異，非實非虗。是也。詮量報如來，以如如智契
X31n0606_p0127c07║如如境，境發智為報，智冥境為受。境既無量無邊，
X31n0606_p0127c08║常住不滅，智亦如是。函大蓋大經云：我智力如是，
X31n0606_p0127c09║慧光照無量，壽命無數劫，久修業所得。是也。詮量
X31n0606_p0127c10║應身同緣者，緣長同長，緣促同促。文云：數數現生，
X31n0606_p0127c11║數數現滅云云。自彼於我無為，或復自說名字不
X31n0606_p0127c12║同，年紀大小是也。法身非量非無量，報身金剛前
X31n0606_p0127c13║有量，金剛後無量，應身隨緣則有量，應用不斷則
X31n0606_p0127c14║無量。更作常等四句料簡，先別次通。別者，非常非
X31n0606_p0127c15║無常，即法身也。常者，報身亦非常非無常也。亦常
X31n0606_p0127c16║亦無常，應身也。應用無盡為亦常，數唱涅槃名亦
X31n0606_p0127c17║無常。通途圓說者，一一如來悉備四句。法身四者，
X31n0606_p0127c18║非常非無常者，雙破凡聖八倒故。常者，如虗空常
X31n0606_p0127c19║故。無常者，無凡夫生滅倒故。亦常亦無常者，寂而
X31n0606_p0127c20║雙照故。報身四者，非常非無常，境智冥故。常者，出
X31n0606_p0127c21║過二乘故。無常者，無生滅倒故。亦常亦無常，能雙
X31n0606_p0127c22║照故。應身四者，非常非無常者，非報非生死故。常
X31n0606_p0127c23║者，常應同故。無常者，同無常故。亦常亦無常者，兩
X31n0606_p0127c24║存故。此品通明詮量三身，若從別意，正在報身。何
X31n0606_p0128a01║以故？義便文會。義便者，報身智慧上冥下契，三身
X31n0606_p0128a02║宛足故也。文會者，我成佛已來甚大久遠，故能三
X31n0606_p0128a03║世利益眾生。所成者即法身，能成者即報身，法報
X31n0606_p0128a04║合即應身益物故也。以此推之，正意是論報佛功
X31n0606_p0128a05║德也。△二、經文二：初、誡信四：初、三誡。
X31n0606_p0128a06║爾時，佛告諸菩薩及一切大眾：諸善男子！汝等當信
X31n0606_p0128a07║解如來誠諦之語。復告大眾：汝等當信解如來誠諦
X31n0606_p0128a08║之語。又復告諸大眾：汝等當信解如來誠諦之語。
X31n0606_p0128a09║上迹門有三請一誡，今文有四請四誡，前後合有
X31n0606_p0128a10║五誡七請。奇特大事，殷勤鄭重也。誠是忠誠，諦是
X31n0606_p0128a11║審實，不欺於物，言則詣真。昔為七方便人，凡有所
X31n0606_p0128a12║說，皆是隨他意語，非告誠實。今法華純圓開顯之
X31n0606_p0128a13║教，即是隨自意語，示之以要，故言誠諦。△二三請。
X31n0606_p0128a14║是時菩薩大眾，彌勒為首，合掌白佛言：世尊！惟願說
X31n0606_p0128a15║之，我等當信受佛語。如是三白已。
X31n0606_p0128a16║△三重請。
X31n0606_p0128a17║復言：惟願說之，我等當信受佛語。
X31n0606_p0128a18║△四重誡。
X31n0606_p0128a19║爾時，世尊知諸菩薩三請不止，而告之言：汝等諦聽！
X31n0606_p0128a20║△二、正答二：初、長行，二、偈頌。初文又二：初、法說，二、
X31n0606_p0128a21║譬說。初文又二：初、三世益物，二、總結不虗。初文又
X31n0606_p0128a22║二：初、過去益物二：初、出執近情三：初、出所迷法。
X31n0606_p0128a23║如來秘密，神通之力。
X31n0606_p0128a24║△二、出能迷眾。
X31n0606_p0128b01║一切世間天，人及阿修羅。
X31n0606_p0128b02║△三、出迷遠。謂：
X31n0606_p0128b03║皆謂今釋迦牟尼佛出釋氏宮，去伽耶城不遠，坐於
X31n0606_p0128b04║道場，得阿耨多羅三藐三菩提。
X31n0606_p0128b05║前二科文於此併釋。祕密者，一身即三身名為祕，
X31n0606_p0128b06║三身即一身名為密。又昔所不說名為祕，唯佛自
X31n0606_p0128b07║知名為密。神通之力者，三身之用也。神是天然不
X31n0606_p0128b08║動之理，即法性身也；通是無壅不思議慧，即報身
X31n0606_p0128b09║也；力是幹用自在，即應身也。佛於三世等有三身，
X31n0606_p0128b10║於諸教中祕之不傳，故一切世間天、人、修羅皆謂
X31n0606_p0128b11║今佛始於道樹得此三身，故執近以疑遠。此本門
X31n0606_p0128b12║法說中不復言及二乘，但對菩薩，菩薩攝在天、人、
X31n0606_p0128b13║修羅三善道內，餘三惡趣罪重根鈍少智不知。△
X31n0606_p0128b14║二、破近顯遠二：初、法譬顯遠二：初、法說顯遠。
X31n0606_p0128b15║然，善男子！我實成佛已來，無量無邊百千萬億那由
X31n0606_p0128b16║他劫。
X31n0606_p0128b17║此下明破執遣迷以顯久遠之本，上文誠諦之誡
X31n0606_p0128b18║即是此也。今正明顯遠，如來既說成佛甚大久遠，
X31n0606_p0128b19║則謂伽耶近成之執即破。破近顯遠略有十意，如
X31n0606_p0128b20║法華玄義第九具出此文，正用破近顯遠、廢近顯
X31n0606_p0128b21║遠二意，破近謂之執情，廢今日之近教也。△二、舉
X31n0606_p0128b22║譬格量三：初、舉譬。問：
X31n0606_p0128b23║譬如五百千萬億那由他阿僧祇三千大千世界，假
X31n0606_p0128b24║使有人抹為微塵，過於東方五百千萬億那由他阿
X31n0606_p0128c01║僧祇國乃下一塵，如是東行盡是微塵。諸善男子！於
X31n0606_p0128c02║意云何？是諸世界可得思惟校計知其數不？
X31n0606_p0128c03║△二、答不知
X31n0606_p0128c04║彌勒菩薩等俱白佛言：世尊！是諸世界無量無邊，非
X31n0606_p0128c05║算數所知，亦非心力所及。一切聲聞、辟支佛以無漏
X31n0606_p0128c06║知，不能思惟知其限數。我等住阿惟越致地，於是事
X31n0606_p0128c07║中亦所不達。世尊！如是諸世界無量無邊。
X31n0606_p0128c08║△三、合顯遠。
X31n0606_p0128c09║爾時，佛告大菩薩眾：諸善男子！今當分明宣語汝等：
X31n0606_p0128c10║是諸世界，若著微塵及不著者，盡以為塵。一塵一劫，
X31n0606_p0128c11║我成佛已來，復過於此百千萬億那由他阿僧祇劫。
X31n0606_p0128c12║△二、益物所宜三：初、益物之處。
X31n0606_p0128c13║自從是來，我常在此娑婆世界說法教化，亦於餘處
X31n0606_p0128c14║百千萬億那由他阿僧祇國導利眾生。
X31n0606_p0128c15║此過去益物所宜須顯處者，上引譬中既言成佛
X31n0606_p0128c16║甚久，未審久居何處？故云常在此土及餘他國而
X31n0606_p0128c17║作佛事。△二、拂迹上疑
X31n0606_p0128c18║諸善男子！於是中間，我說然燈佛等，又復言其入於
X31n0606_p0128c19║涅槃，如是皆以方便分別。
X31n0606_p0128c20║昔見諸教所說，處處行因不同，即是疑因。又見處
X31n0606_p0128c21║處得記不同，即是疑果。如此行因得記之說，皆不
X31n0606_p0128c22║知是果後方便，故生於疑也。今拂除此疑，故指然
X31n0606_p0128c23║燈佛時行因，即拂因疑。又指然燈佛時得記，及入
X31n0606_p0128c24║涅槃，即拂果疑。如此因果，非復一條，皆成方便，非
X31n0606_p0129a01║實說也，故名拂疑。又復言其者，即是中間施化之
X31n0606_p0129a02║其耳。葢佛昔於然燈佛世為菩薩之時，自入涅槃，
X31n0606_p0129a03║不得云是然燈涅槃也。△三、正明益宜二：初、感應。
X31n0606_p0129a04║諸善男子！若有眾生來至我所，我以佛眼觀其信等
X31n0606_p0129a05║諸根利鈍，隨所應度。
X31n0606_p0129a06║至我所者，即是過去眾生漸頓兩機冥扣法身也。
X31n0606_p0129a07║佛眼觀者，即是久已成佛，用佛眼鑑照無有遺差，
X31n0606_p0129a08║將欲起於勝劣兩應而利益之。善機凡有二力：一、
X31n0606_p0129a09║感人天華報；二、感佛道果報。若以法眼觀知眾生
X31n0606_p0129a10║萬善，緣其重輕各得華報，不能究竟知其終得種
X31n0606_p0129a11║智果報；若以佛眼圓照眾生萬善，即能知其始因
X31n0606_p0129a12║末果。此經一向明佛眼觀知眾生萬善，究竟得佛
X31n0606_p0129a13║一大事出世之正意也。信等諸根者，即信、進、念、定、
X31n0606_p0129a14║慧五根也。慧根即了因，餘根即緣因，此二善根各
X31n0606_p0129a15║有利鈍，通攝頓漸機緣。頓機利鈍即是圓別二教
X31n0606_p0129a16║之人，漸機利鈍即是藏通二教之人。又小乘根名
X31n0606_p0129a17║鈍，大乘根名利；又小乘根名利，人天根名鈍。十法
X31n0606_p0129a18║界眾生所有善根利鈍皆用為機，不用惡法，惡法
X31n0606_p0129a19║非緣了二因故也。如來悉照十界善機，隨所應度
X31n0606_p0129a20║而現形聲饒益也。△二、施化二：初、形聲兩益二：初、
X31n0606_p0129a21║形益二：初、非生現生。
X31n0606_p0129a22║處處自說名字不同，年紀大小。
X31n0606_p0129a23║處處者，豎論即過去之處處行因國土也，橫論即
X31n0606_p0129a24║昔日十方國土也。名字不同者，形即現矣，則有名
X31n0606_p0129b01║字，因名召體，機有大小，形有勝劣。劣是劣應，即三
X31n0606_p0129b02║十二相之身，被藏、通二教之機；勝是勝應，即八萬
X31n0606_p0129b03║四千相好之身，被別、圓二教之機。此約示現佛法
X31n0606_p0129b04║界身名字不同。若現九法界身，名字不同，無量無
X31n0606_p0129b05║邊，可以意得。年紀大小者，此明壽命長短，大即勝
X31n0606_p0129b06║應，小即劣應，劣應現壽有量，勝應現壽無量，此皆
X31n0606_p0129b07║隨所應度，為其現身及命長短耳。△二、非滅現滅。
X31n0606_p0129b08║亦復現言：當入涅槃。
X31n0606_p0129b09║應以滅度而得度者，即現滅度令其戀仰而得解
X31n0606_p0129b10║脫也。此義現下譬說中。△二聲益。
X31n0606_p0129b11║又以種種方便說微玅法。
X31n0606_p0129b12║小身短壽，即是說於漸教，故言種種方便。大身長
X31n0606_p0129b13║壽，即是說於頓教，故言說微妙法。△二、得益歡喜。
X31n0606_p0129b14║能令眾生，發歡喜心。
X31n0606_p0129b15║雖初用漸，終令入大，故言能令歡喜。仍此歡喜，即
X31n0606_p0129b16║是施化得益。佛依四悉檀，施形聲兩益，眾生獲於
X31n0606_p0129b17║四利，稱機則喜，乖機則惱。今既稱機得益，故歡喜
X31n0606_p0129b18║也。△二、現在益物三：初、明機感。
X31n0606_p0129b19║諸善男子！如來見諸眾生樂於小法，德薄垢重者。
X31n0606_p0129b20║如來見者，即佛眼照也。諸眾生樂小法者，即所見
X31n0606_p0129b21║之機也。南岳師云：樂小者，非小乘人也，乃是樂近
X31n0606_p0129b22║說者為小耳。今當通說之。所謂貪愛二十五有，即
X31n0606_p0129b23║人天之機；貪著涅槃求自解脫，即二乘之機；樂於
X31n0606_p0129b24║漸次迂迴佛道，即三教菩薩之機。此等眾機來至
X31n0606_p0129c01║我所，皆名樂小法也。德薄者，緣了二善功用微劣
X31n0606_p0129c02║也。垢重者，見思二惑未除也。此約迹門名樂小法。
X31n0606_p0129c03║若約本門說者，樂聞出釋氏宮近成之小，不欲樂
X31n0606_p0129c04║聞長遠久成之大，故言樂小。此等小心非始今日，
X31n0606_p0129c05║若先樂大佛即不說始成，說始成者皆為樂小法
X31n0606_p0129c06║者耳。△二、明應化二：初、非生現生二：初、正明二：初、
X31n0606_p0129c07║現生。
X31n0606_p0129c08║為是人說：我少出家，得阿耨多羅三藐三菩提。
X31n0606_p0129c09║此文科云現生者，迹現於生也。前明利鈍兩機來
X31n0606_p0129c10║感法身，今即現勝劣兩應，劣應應鈍根，勝應應利
X31n0606_p0129c11║根，此兩應竝有生法二身生。劣應生身生者，以正
X31n0606_p0129c12║慧託胎出生行七步，乃至六年苦行已還是也。劣
X31n0606_p0129c13║應法身生者，即三十四心斷結習盡，所得五分法
X31n0606_p0129c14║身是也。勝應生身生者，如華嚴等經說，與諸菩薩
X31n0606_p0129c15║處摩耶胎，常說大乘之法，出生十方各行七步是
X31n0606_p0129c16║也。勝應法身生者，於寂滅道場金剛後心，斷無明
X31n0606_p0129c17║惑盡，得玅覺相應慧，窮照法性，萬德種智圓明普
X31n0606_p0129c18║備是也。出家者，劣應出分段生死家，勝應出分段
X31n0606_p0129c19║變易二種生死家也。得菩提者，劣應得有作四諦
X31n0606_p0129c20║所發無漏盡無生智名為菩提，勝應即照三諦一
X31n0606_p0129c21║實之道一切種智為菩提也。△二非生
X31n0606_p0129c22║然我實成佛已來久遠若斯，但以方便教化眾生令
X31n0606_p0129c23║入佛道，作如是說。
X31n0606_p0129c24║然我實成下，正明本實不生，但天人修羅見此二
X31n0606_p0130a01║種生法二身，謂言始生，此則不然，然我久已得此
X31n0606_p0130a02║生法二身，今日之生非實生也，故云久遠若斯。若
X31n0606_p0130a03║斯者，如上譬之長久也。但以方便下，明既非實生，
X31n0606_p0130a04║何故現生？但為利益樂小法人德薄垢重者使得
X31n0606_p0130a05║佛道，故言但以方便教化眾生等，非生而現生，故
X31n0606_p0130a06║云作如是說。△二、利益二：初、形聲益。
X31n0606_p0130a07║諸善男子！如來所演經典，皆為度脫眾生，或說己身，
X31n0606_p0130a08║或說他身，或示己身，或示他身，或示己事，或示他事。
X31n0606_p0130a09║此明現生形聲益物也。說即是聲教，示即是形規。
X31n0606_p0130a10║形聲不出自他。若說法身，是說己身。若說應身，是
X31n0606_p0130a11║說他身。言值然燈佛，即是說己身。然燈佛是我師，
X31n0606_p0130a12║即是說他身。隨自意語，是說己身。隨他意語，是說
X31n0606_p0130a13║他身。示現正報，是示己事。示現依報，是示他事。△
X31n0606_p0130a14║二、明不虗二：初、標不虗。
X31n0606_p0130a15║諸所言說，皆實不虗。
X31n0606_p0130a16║言說不虗，雖徧據聲益，聲必兼形，故須雙釋。言不
X31n0606_p0130a17║虗者，漸頓二機，稟此勝劣二應，形聲之益不虗也。
X31n0606_p0130a18║若約迹本二門論虗實者，有二：若對漸眾生者，昔
X31n0606_p0130a19║方便行，未得實道之益，即是因虗；執於近迹，未得
X31n0606_p0130a20║本地真實之益，即是果虗。今聞迹門之說，同入實
X31n0606_p0130a21║相，即得因中實益；聞本門之說，即除執近之情，得
X31n0606_p0130a22║於長遠果地之實益。今得二實，對昔二虗，故言皆
X31n0606_p0130a23║實不虗。△二、釋不虗二：初、照理不虗形益。
X31n0606_p0130a24║所以者何？如來如實知見三界之相。
X31n0606_p0130b01║此下總釋益物不虗。今先釋形益不虗。此中六句
X31n0606_p0130b02║顯於應身不離法身，法身無形亦無起滅，眾生有
X31n0606_p0130b03║起滅之機感於法身，如來願力應同起滅，起滅之
X31n0606_p0130b04║見出自眾生，故約三界以明諸句。言如實知見者，
X31n0606_p0130b05║即是實智如理而照三界之實，實則無三界之因
X31n0606_p0130b06║相也。
X31n0606_p0130b07║無有生死。
X31n0606_p0130b08║無有分段變易二種生死之苦果也。
X31n0606_p0130b09║若退若出。
X31n0606_p0130b10║有五住集名退，有二死果名出，結上無二死家之
X31n0606_p0130b11║因果也。
X31n0606_p0130b12║亦無在世及滅度者。
X31n0606_p0130b13║亦無在生死之世及入涅槃之滅，此二俱滅，故云
X31n0606_p0130b14║亦無等。
X31n0606_p0130b15║非實非虗。
X31n0606_p0130b16║非於滅度之實，非於生死之虗也。
X31n0606_p0130b17║非如非異。
X31n0606_p0130b18║非於世間之隔異，非於出世之真如。如上四句，是
X31n0606_p0130b19║明中道。
X31n0606_p0130b20║不如三界見於三界。
X31n0606_p0130b21║不如二種三界眾生所見三界之相。
X31n0606_p0130b22║如斯之事，如來明見，無有錯謬。
X31n0606_p0130b23║唯佛內具實智之用，故如實窮照三界之實，亦是
X31n0606_p0130b24║隨自意語，亦是或說己身之事。故大品云：第一義
X31n0606_p0130c01║中無所分別也。如來實智雖無分別，不妨以權智
X31n0606_p0130c02║如量知見三界之相，即同三界眾生之見。雖無二
X31n0606_p0130c03║死，而隨他意示二死身，說有二死；雖無退無出，而
X31n0606_p0130c04║隨他意說有退出；雖亦無在世及滅度者，而隨他
X31n0606_p0130c05║意示生世間、示入涅槃，說有在世、有得滅者；雖無
X31n0606_p0130c06║實，而說涅槃之實；雖無虗，而說三界之虗；雖無三
X31n0606_p0130c07║世之異，而說有異；雖無真諦如，而說有如。同於三
X31n0606_p0130c08║界、見於三界，皆是隨他意語，名為說他身事、示他
X31n0606_p0130c09║身事。如來二智明審二諦，所以形聲兩益皆實不
X31n0606_p0130c10║虗也。△二、稱機不虗二：初、機感。
X31n0606_p0130c11║以諸眾生有種種性、種種欲、種種行、種種憶想分別故。
X31n0606_p0130c12║以諸眾生根機利鈍漸頓不同，性欲行智種種差
X31n0606_p0130c13║別，欲令增諸善根，故說己他之教，不虗因緣譬喻
X31n0606_p0130c14║也。性者，漸頓根性各有種種，故須用為人悉檀，生
X31n0606_p0130c15║諸善根，善根猶是性。欲者，漸頓二機若種種欲樂
X31n0606_p0130c16║不同，此須用世界悉檀，隨其樂欲皆令歡喜。行者
X31n0606_p0130c17║隨其樂欲而修諸行，此須用為人悉檀，生其宿善。
X31n0606_p0130c18║若行中好多愛著致有妨障，此須用對治悉檀，破
X31n0606_p0130c19║其現惡。憶想是智慧，即相似解。漸頓二機居內外
X31n0606_p0130c20║凡位，有諸善根故欲樂，欲樂故修行，修行故得相
X31n0606_p0130c21║似解，此須用第一義悉檀，隨其所得憶想之解，更
X31n0606_p0130c22║為說法令得入理。乃至初地欲樂修行二地之時，
X31n0606_p0130c23║亦憶想二地之境，即是念想。若發生二地真解，即
X31n0606_p0130c24║是念想觀除、言語法滅，乃至玅覺果佛方得究竟
X31n0606_p0131a01║離於憶想，獲常寂照耳。△二施化
X31n0606_p0131a02║欲令生諸善根，以若干因緣、譬喻、言辭種種說法，所
X31n0606_p0131a03║作佛事未曾暫廢。
X31n0606_p0131a04║此正對機施己他形聲益，欲令漸頓之機生種種
X31n0606_p0131a05║善根，故現若干己他身事，若干己他聲教，若干因
X31n0606_p0131a06║緣譬喻也。若對漸機，以三藏四門若干因緣譬喻，
X31n0606_p0131a07║於一一門中復有若干，通教四門亦如是。若對頓
X31n0606_p0131a08║機，如別圓亦各四門若干種種，如淨名三十二菩
X31n0606_p0131a09║薩各說入不二法門，華嚴中種種行類相貌，皆為
X31n0606_p0131a10║別圓根機施若干譬喻言辭說法也。所作佛事未
X31n0606_p0131a11║曾暫廢者，總結不虗也。如上若干己他形聲，皆令
X31n0606_p0131a12║眾生入佛知見，不為人天三乘小事，故云佛事。若
X31n0606_p0131a13║一人獨得滅度，餘人不得者，所作佛事即為有廢，
X31n0606_p0131a14║廢即眾生不得實益，豈得云皆實不虗？今七方便
X31n0606_p0131a15║咸人一實，所以得云皆實不虗，佛事無廢。△二、非
X31n0606_p0131a16║滅現滅二：初、正明二：初、明本實不滅二：初、明果位
X31n0606_p0131a17║常。
X31n0606_p0131a18║如是我成佛已來甚大久遠，壽命無量阿僧祇劫常
X31n0606_p0131a19║住不滅。
X31n0606_p0131a20║成佛是果甚大，久遠等是常，常故不滅，既其不滅，
X31n0606_p0131a21║益至未來，故寄此四字，明未來大勢威猛，常住益
X31n0606_p0131a22║物也。△二、舉因況果。
X31n0606_p0131a23║諸善男子！我本行菩薩道所成壽命，今猶未盡復倍
X31n0606_p0131a24║上數。
X31n0606_p0131b01║此舉因況果，以明常住也。葢佛修圓因，登初住時，
X31n0606_p0131b02║已得常壽，常壽叵盡，已倍上無量阿僧祇劫之數，
X31n0606_p0131b03║況果壽耶？譬如太子時，祿已不可盡，況登尊極，祿
X31n0606_p0131b04║用寧可盡乎？△二、明迹中唱滅。
X31n0606_p0131b05║然今非實滅度，而便唱言：當取滅度。
X31n0606_p0131b06║迹中，三身竝有非滅唱滅之義。現在眾生見佛聞
X31n0606_p0131b07║法，或始見我身聞我所說，即皆信受入如來慧。或
X31n0606_p0131b08║先修習學小乘者，我今亦令得聞是經入於佛慧。
X31n0606_p0131b09║既入佛慧，即知如來常住不滅，不為此人而唱滅
X31n0606_p0131b10║也。其有悠悠結緣之眾，乃至五千退席之流，移置
X31n0606_p0131b11║他方之類，現在未得種熟脫者，此等眾生緣在未
X31n0606_p0131b12║來，故以唱滅方便而教化之。當知三身竝有非滅
X31n0606_p0131b13║唱滅之義。法身非滅唱滅者，如淨名云：法本不生，
X31n0606_p0131b14║今則不滅。即是法身非滅。又云：是寂滅義。即是法
X31n0606_p0131b15║身唱滅。何者？若已了達不唱寂滅，為未了者唱滅
X31n0606_p0131b16║耳。又若言照寂即是唱滅，若言寂照即是唱生。夫
X31n0606_p0131b17║法身者，雖非生非滅，而亦有生滅。若迷心執著，即
X31n0606_p0131b18║煩惱生而智慧滅；若解心無染，即智慧生而煩惱
X31n0606_p0131b19║滅。滅惑生解，此是無常滅；若解生惑滅，即是寂滅。
X31n0606_p0131b20║此之生滅，悉約法性而辨。若無迷解二緣，則不唱
X31n0606_p0131b21║有此生滅也。報身非滅唱滅者，誰有智慧？誰有煩
X31n0606_p0131b22║惱？而言智慧能破煩惱，此即明闇不相除，是報身
X31n0606_p0131b23║不滅義。眾生未了聞此，便謂即佛而生憍恣，不復
X31n0606_p0131b24║修道，故復唱言道能滅惑。有煩惱時則無智慧，有
X31n0606_p0131c01║智慧時則無煩惱，豈非智慧能滅煩惱耶？應身非
X31n0606_p0131c02║滅唱滅者，應是法報之用，體既無滅，用豈有窮？即
X31n0606_p0131c03║是應身不滅。但為眾生若常見佛，則生憍恣，故唱
X31n0606_p0131c04║我於今夜當取滅度也。又法身當體不生不滅，報
X31n0606_p0131c05║身了達無能生滅，應身相續不生不滅，是故三身
X31n0606_p0131c06║竝皆非滅。今為方便教化眾生，應身唱滅，事同二
X31n0606_p0131c07║身，皆唱滅也。△二、利益二：初、不滅眾生有損二：初、
X31n0606_p0131c08║不滅有損。
X31n0606_p0131c09║如來以是方便教化眾生。所以者何？若佛久住於世，
X31n0606_p0131c10║薄德之人不種善根，貧窮下賤貪著五欲，入於憶想
X31n0606_p0131c11║妄見網中。
X31n0606_p0131c12║此科云不滅有損者，如前樂小法人，見佛常在，不
X31n0606_p0131c13║種善根，貧窮下賤，不生真、中二善，故無益；不斷見、
X31n0606_p0131c14║思、無明二惡，則有損。五欲即思惑，憶想即見惑。由
X31n0606_p0131c15║此眾生垢重，故須唱滅。不唱滅，則二惡生而不滅，
X31n0606_p0131c16║二善損而不生也。△二、廣釋不滅。
X31n0606_p0131c17║若見如來常在不滅，便起憍恣而懷厭怠，不能生難
X31n0606_p0131c18║遭之想、恭敬之心。
X31n0606_p0131c19║若見佛常在世，便起憍怠故有損，不能生恭敬故
X31n0606_p0131c20║無益。憍恣即增見惑，厭怠即生思惑。不生難遭想
X31n0606_p0131c21║即不能生見，諦解故不能斷見。不恭敬即不能生
X31n0606_p0131c22║思，惟道故不能斷思。為是義故，宜應現滅也。又若
X31n0606_p0131c23║聞三佛不滅，悉有憍恣義。聞法身不滅者，便謂眾
X31n0606_p0131c24║生如、彌勒如，一如無二如。由是生於憍心上慢，謂
X31n0606_p0132a01║一切煩惱本自不生，今云無滅，何須修道？即便恣
X31n0606_p0132a02║情放逸。為是唱言：法身是寂滅義。聞報身不滅者，
X31n0606_p0132a03║便謂一切眾生即菩提相，菩提相即煩惱相，明暗
X31n0606_p0132a04║不相除，顯出佛菩提。由是便起慢恣，不復修善，懈
X31n0606_p0132a05║怠放逸。為是唱言：報身智慧能滅煩惱，無明力大，
X31n0606_p0132a06║佛菩提智之所能滅。應身非滅，現滅易解。眾生由
X31n0606_p0132a07║聞此唱滅，便於三佛生難遭想，恭起敬心也。△二、
X31n0606_p0132a08║唱滅於物有益二：初、歎佛難值。
X31n0606_p0132a09║是故如來以方便說。比丘當知，諸佛出世難可值遇。
X31n0606_p0132a10║△二、釋難值意。
X31n0606_p0132a11║所以者何？諸薄德人過無量百千萬億劫，或有見佛、
X31n0606_p0132a12║或不見者，以此事故，我作是言：諸比丘！如來難可得
X31n0606_p0132a13║見。斯眾生等聞如是語，必當生於難遭之想，心懷戀
X31n0606_p0132a14║慕，渴仰於佛，便種善根。是故，如來雖不實滅，而言滅
X31n0606_p0132a15║度。
X31n0606_p0132a16║若見三佛，其人多善少惡，不為斯人唱滅，是人見
X31n0606_p0132a17║佛常在靈山也。或不見佛，其人障重善輕，為說三
X31n0606_p0132a18║佛難會，眾生聞之便作是念：三佛雖復非生非滅，
X31n0606_p0132a19║必須生善滅惑乃得證見，此事不易故云難遭也。
X31n0606_p0132a20║心懷戀慕等者，此明現滅無損，滅於見思名無損，
X31n0606_p0132a21║種善根名有益也。△二、總結不虗三：初、明先近後
X31n0606_p0132a22║遠。
X31n0606_p0132a23║又，善男子！諸佛如來法皆如是。
X31n0606_p0132a24║△二、明為化眾生。
X31n0606_p0132b01║為度眾生。
X31n0606_p0132b02║△三、明皆非虗妄
X31n0606_p0132b03║皆實不虗。
X31n0606_p0132b04║△二、譬說二：初、開譬，二、合譬。初文又二：初、良醫治
X31n0606_p0132b05║子譬，譬上三世應化所宜；二、治子實益譬。初文又
X31n0606_p0132b06║三：初、醫師遠行譬，譬過去益物二：初、譬應化二：初、
X31n0606_p0132b07║超譬應化。
X31n0606_p0132b08║譬如良醫，智慧聰達，明鍊方藥，善治眾病。
X31n0606_p0132b09║此超譬上我以佛眼觀有能應之智也。良醫者，良，
X31n0606_p0132b10║善也。喻佛內有三達五眼，即是八術妙得藥性，外
X31n0606_p0132b11║識一切眾生起病之根源也。智慧者，權實二智深
X31n0606_p0132b12║知二諦也。聰達者，五眼鑑機，頓漸不差也。十二部
X31n0606_p0132b13║教文理甚深，如明鍊方藥，依四悉檀徧知頓漸眾
X31n0606_p0132b14║生煩惱之病，如善治眾病也。醫有十種：一者、治病
X31n0606_p0132b15║病增無損，或時致死，譬空見外道恣意行惡，教人
X31n0606_p0132b16║起邪見，斷善根，法身既亡，慧命亦死。二者、治病不
X31n0606_p0132b17║增不損，譬有見苦行外道投巖赴火，苦行行善，不
X31n0606_p0132b18║得禪定，不能斷諸結使，即是不損，亦不能斷善，即
X31n0606_p0132b19║是不增也。三者、治病損而無增，但世醫所治差已
X31n0606_p0132b20║還復發，即是修世禪斷結使之外道也。四者、治病
X31n0606_p0132b21║能令差已不復發，而所治不徧，即二乘人止治一
X31n0606_p0132b22║兩種有緣者，不能徧治一切也。五者、雖能兼徧，而
X31n0606_p0132b23║無巧術用治苦痛，釋論呼為拙度，即是藏教六度
X31n0606_p0132b24║菩薩慈悲廣治也。六者、治病玅術治無痛惱，而不
X31n0606_p0132c01║能治必死之人，譬通教菩薩用體法空，但治有反
X31n0606_p0132c02║復凡夫，不治焦種二乘也。七者、雖治難愈之病，而
X31n0606_p0132c03║不能一時治一切病，即是別教地前菩薩也。八者、
X31n0606_p0132c04║能一時治一切病，而不能令平復如本，即是圓教
X31n0606_p0132c05║初心十信也。九者、能徧治一切，亦能令其平復如
X31n0606_p0132c06║本，而不能令過本，即是圓教初住乃至金剛心也。
X31n0606_p0132c07║十者、一時治一切病，即能令其平復，又使過本，即
X31n0606_p0132c08║是如來。前三種是舊醫，後七竝客醫。前之三種亦
X31n0606_p0132c09║稱醫者，佛未出時，一切外道皆自謂出家，各自領
X31n0606_p0132c10║眾故也。涅槃經中唯以如來對彼外道，稱為新醫。
X31n0606_p0132c11║又佛未出世之先，輪王以十善治世，亦稱舊醫。先
X31n0606_p0132c12║舊為主，後來稱客，故名客醫。無量義經云：醫王、大
X31n0606_p0132c13║醫王者，第八、九醫通得名王，唯第十醫獨名大王。
X31n0606_p0132c14║△二、追譬機感。
X31n0606_p0132c15║其人多諸子息，若十、二十乃至百數。
X31n0606_p0132c16║其人喻佛也。多諸子息等者，若十是聲聞，二十是
X31n0606_p0132c17║支佛，百數是菩薩，且置二乘別明菩薩之子。百子
X31n0606_p0132c18║之義此約十信，一信起時即具餘九，還有百信名
X31n0606_p0132c19║百子也。△二、譬現滅。
X31n0606_p0132c20║以有事緣，遠至餘國。
X31n0606_p0132c21║此譬過去應化中現滅也，所謂亦復現言當入涅
X31n0606_p0132c22║槃也。△二、還已復去，譬，譬現在應化二：初、譬機感。
X31n0606_p0132c23║諸子於後飲他毒藥，藥發悶亂，宛轉於地。
X31n0606_p0132c24║見諸德薄垢重眾生，於佛滅後，樂著三界邪師之
X31n0606_p0133a01║法，故云飲佗毒藥。不知出世之要道，故云悶亂。輪
X31n0606_p0133a02║轉諸趣，墮在三界，故云踠轉於地。望出世法，故且
X31n0606_p0133a03║云地也。△二、譬應化二：初、非生現生二：初、譬形聲
X31n0606_p0133a04║二益二：初、譬形益。
X31n0606_p0133a05║是時，其父還來歸家，諸子飲毒，或失本心，或不失者，
X31n0606_p0133a06║遙見其父，皆大歡喜，拜跪問訊：善安隱歸！我等愚癡，
X31n0606_p0133a07║誤服毒藥，願見救療，更賜壽命。
X31n0606_p0133a08║父歸家者，譬佛復應生此土也。信受邪師之法，名
X31n0606_p0133a09║為飲毒。失心者，貪著三界五欲，失先所種三乘善
X31n0606_p0133a10║根，不成大小機感，佛為是人故，非滅唱滅也。不失
X31n0606_p0133a11║心者，有雖著五欲，而不失三乘善根，有大小機感，
X31n0606_p0133a12║佛為是人故，非生現生也。遙見者，明佛出世時，眾
X31n0606_p0133a13║生亦見佛色身，但為見思障五分，不得親奉法身，
X31n0606_p0133a14║故云遙也。見聞佛出，皆有喜敬之事，故云皆大歡
X31n0606_p0133a15║喜等。經文梵王請等，例是求救之辭也。△二、譬聲
X31n0606_p0133a16║益二：初、譬佛受請轉二諦法輪。
X31n0606_p0133a17║父見子等苦惱如是，依諸經方求好藥艸，色香美味
X31n0606_p0133a18║皆悉具足，擣篩和合與子令服。
X31n0606_p0133a19║科云：轉二諦法輪，應云三諦。二諦名通，三諦則別。
X31n0606_p0133a20║今捨別從通，即頓、中二諦也。諸經方者，即十二部
X31n0606_p0133a21║教也。藥艸，即教中所詮八萬法門也。從佛出十二
X31n0606_p0133a22║部經，此出頓藥艸也；從佛出九部修多羅，此出漸
X31n0606_p0133a23║藥艸也。色者，譬戒，戒防身口，事相彰顯，故如色。香
X31n0606_p0133a24║者，譬定，功德玅香熏一切也。味者，譬慧，能得理味
X31n0606_p0133b01║也。此戒、定、慧即八正道，修八正道能見佛性。又色
X31n0606_p0133b02║是般若，照了法性之色，分明無礙也；香是解脫，斷
X31n0606_p0133b03║德離臭也；味是法身，理味也。三法不縱不橫，名秘
X31n0606_p0133b04║密藏，依教修行，得入此藏也。漸、頓、通皆具戒、定、慧，
X31n0606_p0133b05║今文從別，且屬圓頓。若漸教說三乘，空三昧力如
X31n0606_p0133b06║擣，無相三昧如篩，無作三昧如合，一一三昧具戒、
X31n0606_p0133b07║定、慧。又空觀如擣，假觀如篩，中觀如合，此三觀各
X31n0606_p0133b08║不離戒、定、慧，將此法與漸、頓眾生修行，故名令服
X31n0606_p0133b09║也。△二、譬佛將此誡勸兩門化二：初、勸門。
X31n0606_p0133b10║而作是言：此大良藥，色香美味皆悉具足，汝等可服。
X31n0606_p0133b11║△二誡門。
X31n0606_p0133b12║速除苦惱，無復眾患。
X31n0606_p0133b13║△二、譬利益不虗
X31n0606_p0133b14║其諸子中不失心者，見此良藥色香俱好，即便服之，
X31n0606_p0133b15║病盡除愈。
X31n0606_p0133b16║△二、非滅現滅二：初、不久應死譬二：初、唱死之由
X31n0606_p0133b17║譬。
X31n0606_p0133b18║餘失心者見其父來，雖亦歡喜問訊求索治病，然與
X31n0606_p0133b19║其藥而不肯服。所以者何？毒氣深入失本心故，於此
X31n0606_p0133b20║好色香藥而謂不美。父作是念：此子可愍，為毒所中
X31n0606_p0133b21║心皆顛倒，雖見我喜求索救療，如是好藥而不肯服。
X31n0606_p0133b22║此譬現滅之由，正由眾生薄德，見佛常在，但增憍
X31n0606_p0133b23║恣而不修行，即是不肯服藥也。△二、正唱應死譬
X31n0606_p0133b24║二：初、擬去住譬。
X31n0606_p0133c01║我今當設方便，令服此藥。
X31n0606_p0133c02║譬上住世有損，現滅有益，當設方便，當即擬也。△
X31n0606_p0133c03║二、唱應死譬。
X31n0606_p0133c04║即作是言：汝等當知，我今衰老，死時已至，是好良藥，
X31n0606_p0133c05║今留在此，汝可取服，勿憂不差。作是教已，復至他國，
X31n0606_p0133c06║遣使還告：汝父已死。
X31n0606_p0133c07║正譬現滅，化期將竟故云衰老。死時已至者，當入
X31n0606_p0133c08║涅槃也。佛雖滅度留經教在世，故云是好良藥。今
X31n0606_p0133c09║留在此復至佗國者，即是此方現滅他方現生也。
X31n0606_p0133c10║上文云願在他方遙見守護，即其義也。遣使等者，
X31n0606_p0133c11║四依菩薩語眾生云：佛已滅度但留此法，我今宣
X31n0606_p0133c12║弘汝當受行也。後時眾生若無四依傳述經法，豈
X31n0606_p0133c13║能自知佛已滅度？故用四依是使人也。△二、諸子
X31n0606_p0133c14║醒悟譬二：初、現滅利益。
X31n0606_p0133c15║是時，諸子聞父背喪，心大憂惱而作是念：若父在者，
X31n0606_p0133c16║慈愍我等能見救護，今者捨我遠喪他國。
X31n0606_p0133c17║△二、未來機感。
X31n0606_p0133c18║自惟孤露，無復恃怙，常懷悲感，心遂醒悟。乃知此藥
X31n0606_p0133c19║色香味美，即取服之，毒病皆愈。
X31n0606_p0133c20║良由如來滅後，眾生醒悟，服藥修行，以作因緣，能
X31n0606_p0133c21║感未來應化。如遺教經云：其未度者，皆悉已作得
X31n0606_p0133c22║度因緣。亦有現得感見，非獨釋迦。如普賢觀經云：
X31n0606_p0133c23║精進苦到，得見釋迦分身多寶、東方善德等，及七
X31n0606_p0133c24║佛世尊。△三、尋後來歸譬譬未來應化。
X31n0606_p0134a01║其父聞子悉已得差，尋便來歸，咸使見之。
X31n0606_p0134a02║父聞子差，即成能感之機。得差之言，不全惑斷，但
X31n0606_p0134a03║有三乘機及堪會者，不論斷與不斷，皆名得差。咸
X31n0606_p0134a04║使見之，是起未來之應，方將形聲兩益也。△二、治
X31n0606_p0134a05║子實益譬。譬上三世，益物不虗。
X31n0606_p0134a06║諸善男子，於意云何？頗有人能說此良醫虗妄罪不？
X31n0606_p0134a07║不也，世尊。
X31n0606_p0134a08║△二、合譬三：初、合過去益物。
X31n0606_p0134a09║佛言：我亦如是，成佛已來無量無邊百千萬億那由
X31n0606_p0134a10║他阿僧祇劫，為眾生故。
X31n0606_p0134a11║△二、合現在益物。
X31n0606_p0134a12║以方便力，言當滅度。
X31n0606_p0134a13║△三、合益物不虗
X31n0606_p0134a14║亦無有能，如法說我，虗妄過者。
X31n0606_p0134a15║△二、偈頌二：初、頌法說，二、頌譬說。初文又二：初、頌
X31n0606_p0134a16║三世益物三：初、頌過去三：初、頌成道已久。
X31n0606_p0134a17║爾時，世尊欲重宣此義，而說偈言：
X31n0606_p0134a18║自我得佛來，所經諸劫數，無量百千萬，億載阿僧祇。
X31n0606_p0134a19║常說法教化，無數億眾生，令入於佛道，爾來無量劫。
X31n0606_p0134a20║△二頌中間益物。三，頌常住此處。
X31n0606_p0134a21║為度眾生故，方便現涅槃，而實不滅度，常住此說法。
X31n0606_p0134a22║我常住於此，以諸神通力，令顛例眾生，雖近而不見。
X31n0606_p0134a23║△二、頌現在二：初、頌非生現生。
X31n0606_p0134a24║眾見我滅度，廣供養舍利，咸皆懷戀慕，而生渴仰心。
X31n0606_p0134b01║眾生既信伏，質直意柔輭，一心欲見佛，不自惜身命。
X31n0606_p0134b02║時我及眾僧，俱出靈鷲山。
X31n0606_p0134b03║△二、頌非滅現滅。
X31n0606_p0134b04║我時語眾生，常在此不滅，以方便力故，現有滅不滅。
X31n0606_p0134b05║餘國有眾生，恭敬信樂者，我復於彼中，為說無上法，
X31n0606_p0134b06║汝等不聞此，但謂我滅度。
X31n0606_p0134b07║△三、頌未來四：初、頌未來機感。
X31n0606_p0134b08║我見諸眾生，沒在於苦惱，故不為現身，令其生渴仰，
X31n0606_p0134b09║因其心戀慕，乃出為說法。
X31n0606_p0134b10║上長行以未來益物，但寄常住不滅四字，今偈頌
X31n0606_p0134b11║則廣文為四。△二、頌常住不滅。
X31n0606_p0134b12║神通力如是，於阿僧祇劫，常在靈鷲山，及餘諸住處。
X31n0606_p0134b13║眾生見劫盡，大火所燒時，我此土安隱，天人常充滿。
X31n0606_p0134b14║園林諸堂閣，種種寶莊嚴，寶樹多華果，眾生所遊樂。
X31n0606_p0134b15║諸天擊天鼓，常作眾伎樂，雨曼陀羅華，散佛及大眾。
X31n0606_p0134b16║常在靈鷲山，此謂實報土也。及餘諸住處者，謂方
X31n0606_p0134b17║便有餘土，即上餘國義也。天人充滿者，住行向三
X31n0606_p0134b18║十心是人，十地是天。擊天鼓者，表佛無問自說也。
X31n0606_p0134b19║雨曼陀羅華者，表說賢聖位次也。△三、明不見因
X31n0606_p0134b20║緣。
X31n0606_p0134b21║我淨土不毀，而眾見燒盡，憂怖諸苦惱，如是悉充滿。
X31n0606_p0134b22║是諸罪眾生，以惡業因緣，過阿僧祇劫，不聞三寶名。
X31n0606_p0134b23║△四、明得見因緣。
X31n0606_p0134b24║諸有修功德，柔和質直者，則皆見我身，在此而說法。
X31n0606_p0134c01║或時為此眾，說佛壽無量，久乃見佛者，為說佛難值。
X31n0606_p0134c02║我智力如是，慧光照無量，壽命無數劫，久修業所得。
X31n0606_p0134c03║△二頌皆實不虗
X31n0606_p0134c04║汝等有智者，勿於此生疑，當斷令永盡，佛語實不虗。
X31n0606_p0134c05║△二、頌譬說二：初、頌開譬三：初、頌過去。
X31n0606_p0134c06║如醫善方便。
X31n0606_p0134c07║方便實通三世，今且讓為治狂子，為現在故，為過
X31n0606_p0134c08║去也。△二頌現在。
X31n0606_p0134c09║為治狂子故，實在而言死。
X31n0606_p0134c10║△三頌不虗
X31n0606_p0134c11║無能說虗妄。
X31n0606_p0134c12║△二、頌合譬三：初、頌合過去。
X31n0606_p0134c13║我亦為世父，救諸苦患者。
X31n0606_p0134c14║△二、頌合現在。
X31n0606_p0134c15║為凡夫顛倒，實在而言滅。以常見我故，而生憍恣心，
X31n0606_p0134c16║放逸著五欲，墮於惡道中。我常知眾生，行道不行道，
X31n0606_p0134c17║隨所應可度，為說種種法。
X31n0606_p0134c18║△三、頌合不虗
X31n0606_p0134c19║每自作是意：以何令眾生，得入無上慧，速成就佛身？
X31n0606_p0134c20║開三顯一，開近顯遠，欲令眾生速得佛道，此事必
X31n0606_p0134c21║得不虗也。
X31n0606_p0134c22║△二分別功德品初記領二初品目。
X31n0606_p0134c23║妙法蓮華經分別功德品第十七（正經曰例福事品）
X31n0606_p0134c24║佛說壽量時，地涌過去弟子靈山，現在弟子得種
X31n0606_p0135a01║種益，故言功德。淺深不同，故言分別品也。此文是
X31n0606_p0135a02║本門第二授記段。若據聞經功德，但屬餘殘。今準
X31n0606_p0135a03║當得菩提之言，復同授記法華論分。此文有法力、
X31n0606_p0135a04║修行力。法力者，由法而成，故名為力。有五：一者證，
X31n0606_p0135a05║謂六百八十萬億得無生忍，乃至一生得菩提。二
X31n0606_p0135a06║者信，謂八世界微塵數菩薩發菩提心。三者供養，
X31n0606_p0135a07║謂說是菩薩得大法利時，於虗空中雨天華等。此
X31n0606_p0135a08║三如今品。四者聞法，如隨喜品。五者讀誦持說。讀
X31n0606_p0135a09║誦，如法師功德品。持者，追指法師安樂行、勸持三
X31n0606_p0135a10║品。說者，如神力、囑累二品。修行力者，苦行力，如藥
X31n0606_p0135a11║王品。教化，如妙音品。護難，如觀音、陀羅尼二品。示
X31n0606_p0135a12║功德，如妙莊王嚴品。護法，如普賢品。△二、經文二：
X31n0606_p0135a13║初、總授法身記三：初、經家總序。
X31n0606_p0135a14║爾時，大會聞佛說壽命劫數長遠如是，無量無邊阿
X31n0606_p0135a15║僧祇眾生得大饒益。
X31n0606_p0135a16║△二、如來分別。
X31n0606_p0135a17║於時世尊告彌勒菩薩摩訶薩：阿逸多！我說是如來
X31n0606_p0135a18║壽命長遠時，六百八十萬億那由他恒河沙眾生得
X31n0606_p0135a19║無生法忍。
X31n0606_p0135a20║入十住位
X31n0606_p0135a21║復有千倍菩薩摩訶薩得聞持陀羅尼門。
X31n0606_p0135a22║入十行位
X31n0606_p0135a23║復有一世界微塵數菩薩摩訶薩，得樂說無礙辯才。
X31n0606_p0135a24║入十向位
X31n0606_p0135b01║復有一世界微塵數菩薩摩訶薩，得百千萬億無量
X31n0606_p0135b02║旋陀羅尼。
X31n0606_p0135b03║入初地也。
X31n0606_p0135b04║復有三千大千世界微塵數菩薩摩訶薩，能轉不退
X31n0606_p0135b05║法輪。
X31n0606_p0135b06║入第二地。
X31n0606_p0135b07║復有二千中國土微塵數菩薩摩訶薩，能轉清淨法
X31n0606_p0135b08║輪。
X31n0606_p0135b09║入第三地。
X31n0606_p0135b10║復有小千國土微塵數菩薩摩訶薩，八生當得阿耨
X31n0606_p0135b11║多羅三藐三菩提。
X31n0606_p0135b12║入第四地也。七生入五地，六生入六地，五生入七
X31n0606_p0135b13║地。
X31n0606_p0135b14║復有四四天下微塵數菩薩摩訶薩，四生當得阿耨
X31n0606_p0135b15║多羅三藐三菩提。
X31n0606_p0135b16║入第八地。
X31n0606_p0135b17║復有三四天下微塵數菩薩摩訶薩，三生當得阿耨
X31n0606_p0135b18║多羅三藐三菩提。
X31n0606_p0135b19║入第九地。
X31n0606_p0135b20║復有二四天下微塵數菩薩摩訶薩，二生當得阿耨
X31n0606_p0135b21║多羅三藐三菩提。
X31n0606_p0135b22║入第十地。
X31n0606_p0135b23║復有一四天下微塵數菩薩摩訶薩，一生當得阿耨
X31n0606_p0135b24║多羅三藐三菩提。
X31n0606_p0135c01║入等覺金剛心。
X31n0606_p0135c02║復有八世界微塵數眾生，皆發阿耨多羅三藐三菩
X31n0606_p0135c03║提心。
X31n0606_p0135c04║如來分別者，佛語圓妙不可用權位釋經，故上文
X31n0606_p0135c05║開示悟入佛之知見，今本門增道損生皆約圓位
X31n0606_p0135c06║解釋。下八世界發心者，六根清淨人初入十信位
X31n0606_p0135c07║也。故仁王經云：十善菩薩發大心，長別三界苦輪
X31n0606_p0135c08║海。即此義也。若論位位增道損生，皆約智德論增、
X31n0606_p0135c09║斷德論損，增即法身生，損即無明滅也。例如大經
X31n0606_p0135c10║月喻，從初一至十五日光色漸增，從十六至三十
X31n0606_p0135c11║日光色漸減，約一月而論增減，約法身而論智斷
X31n0606_p0135c12║耳。△三、時眾供養。
X31n0606_p0135c13║佛說是諸菩薩摩訶薩得大法利時，於虗空中雨曼
X31n0606_p0135c14║陀羅華、摩訶曼陀羅華，以散無量百千萬億寶樹下
X31n0606_p0135c15║師子座上諸佛，并散七寶塔中師子座上釋迦牟尼
X31n0606_p0135c16║佛及久滅度多寶如來，亦散一切諸大菩薩及四部
X31n0606_p0135c17║眾。又雨細末栴檀、沉水香等，於虗空中天鼓自鳴妙
X31n0606_p0135c18║聲深遠。又雨千種天衣垂諸瓔珞，真珠瓔珞、摩尼珠
X31n0606_p0135c19║瓔珞、如意珠瓔珞徧於九方，眾寶香鑪燒無價香，自
X31n0606_p0135c20║然周至供養大會。一一佛上有諸菩薩執持幡葢，次
X31n0606_p0135c21║第而上至於梵天，是諸菩薩以妙音聲歌無量頌讚
X31n0606_p0135c22║歎諸佛。
X31n0606_p0135c23║時眾聞深遠法，得大饒益，欲報佛恩，而設供養，亦
X31n0606_p0135c24║是寄事以表領解。上迹門開權顯實，菩薩亦悟，而
X31n0606_p0136a01║大事未畢，所以不陳供養，而表領解。今本門開近
X31n0606_p0136a02║顯遠既竟，彌勒總申領解，故以供養表之。諸菩薩
X31n0606_p0136a03║執持旛葢，次第而上，至於梵天者，旛者轉義，葢者
X31n0606_p0136a04║覆義，地者始義，梵者淨義。智斷番番轉，慈悲番番
X31n0606_p0136a05║覆，高下深淺，不失次第，際於梵天，表諸菩薩增道
X31n0606_p0136a06║損生，鄰於妙覺，極於極淨。△二、彌勒申領解三：初、
X31n0606_p0136a07║頌時眾領解。
X31n0606_p0136a08║爾時，彌勒菩薩從座而起，偏袒右肩，合掌向佛，而說
X31n0606_p0136a09║偈言：
X31n0606_p0136a10║佛說希有法，昔所未曾聞，世尊有大力，壽命不可量。
X31n0606_p0136a11║無數諸佛子，聞世尊分別，說得法利者，歡喜充徧身。
X31n0606_p0136a12║△二、頌如來分別。
X31n0606_p0136a13║或住不退地，或得陀羅尼，或無礙樂說，萬億旋總持。
X31n0606_p0136a14║或有大千界，微塵數菩薩，各各皆能轉，不退之法輪。
X31n0606_p0136a15║復有中千界，微塵數菩薩，各各皆能轉，清淨之法輪。
X31n0606_p0136a16║復有小千界，微塵數菩薩，餘各八生在，當得成佛道。
X31n0606_p0136a17║復有四三二，如此四天下，微塵諸菩薩，隨數生成佛。
X31n0606_p0136a18║或一四天下，微塵數菩薩，餘有一生在，當成一切智。
X31n0606_p0136a19║如是等眾生，聞佛壽長遠，得無量無漏，清淨之果報。
X31n0606_p0136a20║復有八世界，微塵數眾生，聞佛說壽命，皆發無上心。
X31n0606_p0136a21║世尊說無量，不可思議法，多有所饒益，如虗空無邊。
X31n0606_p0136a22║得無量無漏清淨之果報者，揀異二乘有量故言
X31n0606_p0136a23║無量，妙因所感故言清淨，無障礙土故言果報，揀
X31n0606_p0136a24║異二乘無報也。△三、頌時眾供養。
X31n0606_p0136b01║雨天曼陀羅，摩訶曼陀羅，釋梵如恒沙，無數佛土來。
X31n0606_p0136b02║雨栴檀沉水，繽紛而亂墜，如鳥飛空下，供散於諸佛。
X31n0606_p0136b03║天鼓虗空中，自然出妙聲，天衣千萬種，旋轉而來下。
X31n0606_p0136b04║眾寶妙香鑪，燒無價之香，自然悉周徧，供養諸世尊。
X31n0606_p0136b05║其大菩薩眾，執七寶旛葢，高妙萬億種，次第至梵天。
X31n0606_p0136b06║一一諸佛前，寶幢懸勝旛，亦以千萬偈，歌詠諸如來。
X31n0606_p0136b07║如是種種事，昔所未曾有，聞佛壽無量，一切皆歡喜。
X31n0606_p0136b08║佛名聞十方，廣饒益眾生，一切具善根，以助無上心。
X31n0606_p0136b09║△三、流通段二：初、下三品半，明弘經功深勸流通；
X31n0606_p0136b10║二、從神力品下八品，明付囑流通。初文又三：初、此
X31n0606_p0136b11║下至隨喜品終，明初品因功德勸流通；二、法師功
X31n0606_p0136b12║德品，明初品果功德勸流通；三、常不輕品，引信毀
X31n0606_p0136b13║罪福者，證勸流通。初文又二：初、現在四信，二、滅後
X31n0606_p0136b14║五品。初文又四：初、一念信解，二、略解言趣，三、廣為
X31n0606_p0136b15║他說，四、深信觀成。初文又二：初、長行三：初、舉示其
X31n0606_p0136b16║人。
X31n0606_p0136b17║爾時，佛告彌勒菩薩摩訶薩：阿逸多！其有眾生聞佛
X31n0606_p0136b18║壽命長遠如是，乃至能生一念信解。
X31n0606_p0136b19║此去至當知是為深信解相。明現在四信。言一念
X31n0606_p0136b20║信解者，謂隨所聞處豁爾開明，隨語而入無有罣
X31n0606_p0136b21║礙，信一切法皆是佛法，又信佛法不隔一切法，不
X31n0606_p0136b22║得佛法不得一切法，而見一切法亦見佛法，即一
X31n0606_p0136b23║而三即三而一，亦是行於非道通達佛道，行於佛
X31n0606_p0136b24║道通達一切道，不得佛道一切道，而通達佛道一
X31n0606_p0136c01║切道，無所有而有而有無所有，非所有非無所有，
X31n0606_p0136c02║如門前路通達一切，東西南北無有壅礙，眼耳鼻
X31n0606_p0136c03║舌身意凡有所對悉亦如是。無礙曰信，明了曰解，
X31n0606_p0136c04║是為一念信解心也。如是信解名鐵輪位。又一說，
X31n0606_p0136c05║未是具足鐵輪，乃是十信之初心，其人未得六根
X31n0606_p0136c06║清淨，故非鐵輪正位也。△二、明其功德二：初、總論
X31n0606_p0136c07║無量。
X31n0606_p0136c08║所得功德，無有限量。
X31n0606_p0136c09║△二、格量多少二：初、舉五度為格量本。
X31n0606_p0136c10║若有善男子、善女人為阿耨多羅三藐三菩提故，於
X31n0606_p0136c11║八十萬億那由佗劫行五波羅蜜：檀波羅蜜、尸羅波
X31n0606_p0136c12║羅蜜、羼提波羅蜜、毗棃耶波羅蜜、禪波羅蜜，除般若
X31n0606_p0136c13║波羅蜜。
X31n0606_p0136c14║般若即是今校量五度之正慧，故言除般若也。△
X31n0606_p0136c15║二、正格量多少不及
X31n0606_p0136c16║以是功德比前功德，百分、千分、百千萬億分不及其
X31n0606_p0136c17║一，乃至算數譬喻所不能知。
X31n0606_p0136c18║△三位行不退
X31n0606_p0136c19║若善男子、善女人有如是功德，於阿耨多羅三藐三
X31n0606_p0136c20║菩提退者，無有是處。
X31n0606_p0136c21║圓教十信，初心聞壽量功德自外而資，圓順信解
X31n0606_p0136c22║自內而熏，所以不退。科位行不退者，文判四信得
X31n0606_p0136c23║為十信，故初信至七信為位不退，八信已去為行
X31n0606_p0136c24║不退。大品明有菩薩退有不退、有魔無魔，圓教初
X31n0606_p0137a01║心魔不得便，況不退位？△二、偈頌三：初、格量多少。
X31n0606_p0137a02║爾時，世尊欲重宣此義，而說偈言：
X31n0606_p0137a03║苦人求佛慧，於八十萬億，那由他劫數，行五波羅蜜，
X31n0606_p0137a04║於是諸劫中，布施供養佛，及緣覺弟子，并諸菩薩眾，
X31n0606_p0137a05║珍異之飲食，上服與臥具，栴檀立精舍，以園林莊嚴，
X31n0606_p0137a06║如是等布施，種種皆微妙，盡此諸劫數，以迴向佛道，
X31n0606_p0137a07║若復持禁戒，清淨無缺漏，求於無上道，諸佛之所歎，
X31n0606_p0137a08║若復行忍辱，住於調柔地，設眾惡來加，其心不傾動，
X31n0606_p0137a09║諸有得法者，懷於增上慢，為斯所輕惱，如是亦能忍，
X31n0606_p0137a10║若復勤精進，志念常堅固，於無量億劫，一心不懈息，
X31n0606_p0137a11║又於無數劫，住於空閒地，若坐若經行，除睡常攝心，
X31n0606_p0137a12║以是因緣故，能生諸禪定，八十億萬劫，安住心不亂，
X31n0606_p0137a13║持此一心福，願求無上道，我得一切智，盡諸禪定際，
X31n0606_p0137a14║是人於百千，萬億劫數中，行此諸功德，如上之所說。
X31n0606_p0137a15║△二、追頌人相。
X31n0606_p0137a16║有善男女等，聞我說壽命，乃至一念信，其福過於彼。
X31n0606_p0137a17║若人悉無有，一切諸疑悔，深心須臾信，其福為如此。
X31n0606_p0137a18║△三行位不退
X31n0606_p0137a19║其有諸菩薩，無量劫行道，聞我說壽命，是則能信受。
X31n0606_p0137a20║如是諸人等，頂受此經典，願我於未來，長壽度眾生。
X31n0606_p0137a21║如今日世尊，諸釋中之王，道場師子吼，說法無所畏。
X31n0606_p0137a22║我等未來世，一切所尊敬，坐於道場時，說壽亦如是。
X31n0606_p0137a23║若有深心者，清淨而質直，多聞能總持，隨義解佛語，
X31n0606_p0137a24║如是之人等，於此無有疑。
X31n0606_p0137b01║無量劫行道者，久修諸度也。願我於未來等者，起
X31n0606_p0137b02║慈悲願也。既聞長壽，願當同之。今始聞此經，一念
X31n0606_p0137b03║信解，功等久行，亦乃過之。說壽亦如是者，謂說常
X31n0606_p0137b04║壽。若得常壽，盡未來世，必當過此。何但如是，今如
X31n0606_p0137b05║來壽，從實成說，故且爾許耳。深心等者，深謂窮理
X31n0606_p0137b06║不二，直謂始終一揆。於此無有疑者，此於本地圓
X31n0606_p0137b07║門，仍具五法，方乃斷疑。△二、略解言趣二：初、標人
X31n0606_p0137b08║相。
X31n0606_p0137b09║又，阿逸多！若有聞佛壽命長遠，解其言趣。
X31n0606_p0137b10║△二正格量
X31n0606_p0137b11║是人所得功德無有限量，能起如來無上之慧。
X31n0606_p0137b12║此是第二、信略解言趣。前但信解未能敷說，說涉
X31n0606_p0137b13║名數須善方言，今此具足故言解。其言趣即是為
X31n0606_p0137b14║他說，以說力故能起自他無上之慧也。△三、廣為
X31n0606_p0137b15║他說二：初、標人相。
X31n0606_p0137b16║何況廣聞是經，若教人聞，若自持，若教人持，若自書，
X31n0606_p0137b17║若教人書，若以華香、瓔珞、幢幡、繒葢、香油、酥燈供養
X31n0606_p0137b18║經卷。
X31n0606_p0137b19║△二正格量
X31n0606_p0137b20║是人功德無量無邊，能生一切種智。
X31n0606_p0137b21║此是第三信廣為他說，謂廣聞、廣解、廣為他說、廣
X31n0606_p0137b22║修供養，供養外資令內智疾入，能生一切種智也。
X31n0606_p0137b23║△四、深信觀成。
X31n0606_p0137b24║阿逸多！若善男子、善女人，聞我說壽命長遠，深心信
X31n0606_p0137c01║解，則為見佛常在耆闍崛山，共大菩薩、諸聲聞眾圍
X31n0606_p0137c02║遶說法。又見此娑婆世界，其地琉璃，坦然平正，閻浮
X31n0606_p0137c03║檀金以界八道，寶樹行列，諸臺樓觀皆悉寶成，其菩
X31n0606_p0137c04║薩眾咸處其中。若有能如是觀者，當知是為深信解
X31n0606_p0137c05║相。
X31n0606_p0137c06║此是第四信深信觀成，謂具上三信加修觀行，入
X31n0606_p0137c07║禪用慧想成相起，能見有餘實報兩土相貌，見佛
X31n0606_p0137c08║共比丘僧常在耆山者，方便有餘土相也。又見娑
X31n0606_p0137c09║婆純諸菩薩者，實報土相也。初二信是聞慧位，廣
X31n0606_p0137c10║聞廣說是思慧位，觀行想成是修慧位，自淺之深
X31n0606_p0137c11║成六根清淨十信位也。△二、滅後五品二：初、列五
X31n0606_p0137c12║品格量四品功德，二、隨喜品格量初品功德。初文
X31n0606_p0137c13║又二：初、長行五：初、直起隨喜之心。
X31n0606_p0137c14║又復如來滅後，若聞是經而不毀訾起隨喜心，當知
X31n0606_p0137c15║已為深信解相。
X31n0606_p0137c16║科五品者：一、直起隨喜心；二、加自受持、讀誦；三、加
X31n0606_p0137c17║勸他受持、讀誦；四、加兼行六度；五、加正行六度。此
X31n0606_p0137c18║五人者，通論皆自行、化他，故下隨喜品云五十人
X31n0606_p0137c19║展轉相教也。既皆有自行，故通稱弟子；皆有化他，
X31n0606_p0137c20║故通稱法師也。若別論者，前二人但自行，後三人
X31n0606_p0137c21║俱化他。若作法師，名之在三不在五。自行既通，所
X31n0606_p0137c22║以皆稱弟子也。今文是初隨喜品但標人相而已，
X31n0606_p0137c23║至下隨喜功德品方校量功德。問：何故爾？答：後四
X31n0606_p0137c24║品於此粗格量，初品於彼廣格量。廣格量已，況出
X31n0606_p0138a01║勝者？意謂初品功德尚爾，況後之四品耶？佛不煩
X31n0606_p0138a02║文，巧說若此。△二、加自受持讀誦二：初、標人相。
X31n0606_p0138a03║何況讀誦受持之者。
X31n0606_p0138a04║以初品但直隨喜，況出能受持讀誦者，是為第二
X31n0606_p0138a05║讀誦品。△二正格量
X31n0606_p0138a06║斯人則為頂戴如來。阿逸多！是善男子、善女人，不須
X31n0606_p0138a07║為我復起塔寺及作僧坊，以四事供養眾僧。所以者
X31n0606_p0138a08║何？是善男子、善女人，受持讀誦是經典者，為已起塔
X31n0606_p0138a09║造立僧坊供養眾僧，則為以佛舍利起七寶塔，高廣
X31n0606_p0138a10║漸小至于梵天，懸諸幡葢及眾寶鈴，華香瓔珞末香
X31n0606_p0138a11║塗香燒香，眾鼓伎樂簫笛箜篌種種舞戲，以妙音聲
X31n0606_p0138a12║歌唄讚頌，則為於無量千萬億劫作是供養已。
X31n0606_p0138a13║此格量第二品功德也。慮恐初心之人，世緣紛動，
X31n0606_p0138a14║妨修正業，但專誦持此經，則為頂戴如來，乃至供
X31n0606_p0138a15║養眾僧。何者？葢此經是如來法身，若專讀誦，則為
X31n0606_p0138a16║頂戴。經文是能詮，如塔能盛，故不須起事。塔實相
X31n0606_p0138a17║是所詮，即法身舍利，故不須安生身舍利。經文能
X31n0606_p0138a18║容第一義僧，故不須供養相從僧也。△三、勸他受
X31n0606_p0138a19║持讀誦二：初、標人相。
X31n0606_p0138a20║阿逸多！若我滅後，聞是經典有能受持，若自書、若教
X31n0606_p0138a21║人書。
X31n0606_p0138a22║上但自誦持，今復能教他，是為第三品。△二正格
X31n0606_p0138a23║量
X31n0606_p0138a24║則為起立僧坊，以赤旃檀作諸殿堂三十有二，高八
X31n0606_p0138b01║多羅樹，高廣嚴好，百千比丘於其中止，園林、浴池、經
X31n0606_p0138b02║行、禪窟，衣服、飲食、牀褥、湯藥，一切樂具充滿其中。如
X31n0606_p0138b03║是僧坊堂閣若干百千萬億，其數無量，以此現前供
X31n0606_p0138b04║養於我及比丘僧。是故我說：如來滅後，若有受持、讀
X31n0606_p0138b05║誦、為他人說，若自書、若教人書，供養經卷，不須復起
X31n0606_p0138b06║塔寺及造僧坊供養眾僧。
X31n0606_p0138b07║△四、加其兼行六度二：初、標人相。
X31n0606_p0138b08║況復有人能持是經，兼行布施、持戒、忍辱、精進、一心、
X31n0606_p0138b09║智慧？
X31n0606_p0138b10║初品至此，理觀若熟，涉外不妨內，事資於道。如油
X31n0606_p0138b11║多火猛，順流揚帆，又加功力，其勢轉疾。△二正格
X31n0606_p0138b12║量
X31n0606_p0138b13║其德最勝無量無邊。譬如虗空，東西南北四維上下
X31n0606_p0138b14║無量無邊，是人功德亦復如是無量無邊，疾至一切
X31n0606_p0138b15║種智。
X31n0606_p0138b16║△五、加其正行六度二：初、標人相。
X31n0606_p0138b17║若人讀誦受持是經，為他人說，若自書，若教人書；復
X31n0606_p0138b18║能起塔及造僧坊，供養讚歎聲聞眾僧；亦以百千萬
X31n0606_p0138b19║億讚歎之法，讚歎菩薩功德；又為他人種種因緣，隨
X31n0606_p0138b20║義解說此法華經；復能清淨持戒，與柔和者而共同
X31n0606_p0138b21║止，忍辱無瞋，志念堅固，常貴坐禪，得諸深定，精進勇
X31n0606_p0138b22║猛，攝諸善法，利根智慧，善答問難。
X31n0606_p0138b23║約位結五品者，前三品是聞慧位，兼行六度是思
X31n0606_p0138b24║慧位，正行六度是修慧位，都是十信前耳。或云：初
X31n0606_p0138c01║隨喜品是入信心，分一品為兩心，五品即十信心，
X31n0606_p0138c02║即是鐵輪六根清淨位。△二正格量
X31n0606_p0138c03║阿逸多！若我滅後，諸善男子、善女人，受持讀誦是經
X31n0606_p0138c04║典者，復有如是諸善功德，當知是人已趣道場，近阿
X31n0606_p0138c05║耨多羅三藐三菩提，坐道樹下。阿逸多！是善男子、善
X31n0606_p0138c06║女人，若坐、若立、若經行處，此中便應起塔，一切天人
X31n0606_p0138c07║皆應供養如佛之塔。
X31n0606_p0138c08║△二、偈頌四：初、頌第二品。
X31n0606_p0138c09║爾時，世尊欲重宣此義，而說偈言：
X31n0606_p0138c10║若我滅度後，能奉持此經，斯人福無量，如上之所說，
X31n0606_p0138c11║是則為具足，一切諸供養。以舍利起塔，七寶而莊嚴，
X31n0606_p0138c12║表剎甚高廣，漸小至梵天，寶鈴千萬億，風動出妙音。
X31n0606_p0138c13║又於無量劫，而供養此塔，華香諸瓔珞，天衣眾伎樂，
X31n0606_p0138c14║然香油酥燈，周帀常照明。惡世法末時，能持是經者，
X31n0606_p0138c15║則為已如上，具足諸供養。
X31n0606_p0138c16║△二頌第三品。
X31n0606_p0138c17║若能持此經，則如佛現在，以牛頭旃檀，起僧坊供養。
X31n0606_p0138c18║堂有三十二，高八多羅樹，上饌妙衣服，牀臥皆具足。
X31n0606_p0138c19║百千眾住處，園林諸浴池，經行及禪窟，種種皆嚴好。
X31n0606_p0138c20║△三頌第四品。
X31n0606_p0138c21║若有信解心，受持讀誦書，若復教人書，及供養經卷，
X31n0606_p0138c22║散華香抹香，以須曼薝蔔，阿提目多伽，熏油常然之，
X31n0606_p0138c23║如是供養者，得無量功德，如虗空無邊，其福亦如是。
X31n0606_p0138c24║況復持此經，兼布施持戒，忍辱樂禪定，不瞋不惡口。
X31n0606_p0139a01║△四頌第五品。
X31n0606_p0139a02║恭敬於塔廟，謙下諸比丘，遠離自高心，常思惟智慧。
X31n0606_p0139a03║有問難不瞋，隨順為解說，若能行是行，功德不可量。
X31n0606_p0139a04║若見此法師，成就如是德，應以天華散，天衣覆其身，
X31n0606_p0139a05║頭面接足禮，生心如佛想。又應作是念：不久詣道樹，
X31n0606_p0139a06║得無漏無為，廣利諸人天。其所住止處，經行若坐臥，
X31n0606_p0139a07║乃至說一偈，是中應起塔，莊嚴令妙好，種種以供養。
X31n0606_p0139a08║佛子住此地，則是佛受用，常在於其中，經行及坐臥。
X31n0606_p0139a09║生心如佛想者，此第五品初依之人，即號如來故
X31n0606_p0139a10║也。不久詣道樹者，此第五品人，其位已在十信鐵
X31n0606_p0139a11║輪，不久得入初住銅輪，能八相作佛也。此第五品
X31n0606_p0139a12║與第四信齊，同是修慧位。若論入位，同六根清淨
X31n0606_p0139a13║位也，而有現未佛世滅後之異耳。
X31n0606_p0139a14║△二、隨喜品格量初品功德二：初、品目。
X31n0606_p0139a15║玅法蓮華經隨喜功德品第十八（正經曰勸助品）
X31n0606_p0139a16║隨，隨順事理，無二無別。喜是慶己慶人，聞深奧法。
X31n0606_p0139a17║順理有實功德，順事有權功德，慶己有智慧，慶人
X31n0606_p0139a18║有慈悲，權實智斷，合而說之，故言隨喜功德品。又
X31n0606_p0139a19║順理者，聞佛本地深遠，信順不逆，而無一毫疑滯。
X31n0606_p0139a20║順事者，聞佛三世益物，橫竪該亘，徧一切處，亦無
X31n0606_p0139a21║一毫疑滯。即廣事而達深理，即深理而達廣事，不
X31n0606_p0139a22║二而二，不別而別，雖二雖別，無二無別，如此信解，
X31n0606_p0139a23║名之為隨。如來出世，四十餘年，不顯真實，於七方
X31n0606_p0139a24║便，不語誠諦。今經開顯，慶我及人，以凡夫心，等佛
X31n0606_p0139b01║所知，用所生眼，同如來見，如此知見，究竟法界，更
X31n0606_p0139b02║無過上，是名為喜。佛今說此，我得聞此，故名隨喜
X31n0606_p0139b03║功德品第五十。人是五品位中，初隨喜品之初心，
X31n0606_p0139b04║但有一念理解，但有一念慶己慶他，未有事行恩
X31n0606_p0139b05║不及人，所獲功德如來巧喻功葢無學，況復最初
X31n0606_p0139b06║於會中聞者，況復二三四五品者。如來說此深妙
X31n0606_p0139b07║功德，令人景慕。上法師品及持品、分別功德品中，
X31n0606_p0139b08║四信五品稱美持經功德時，眾不測初心功德之
X31n0606_p0139b09║大，咸謂已入真因之位乃致斯德，於初心之初起
X31n0606_p0139b10║輕弱想，忽聞好堅處地芽已百圍，頻伽在㲉聲勝
X31n0606_p0139b11║眾鳥，故今示彼行淺功深，以顯經力希有奇特，輕
X31n0606_p0139b12║疑釋然。外道得五通者，能移山竭海而不伏見愛，
X31n0606_p0139b13║不及煗法人。二乘無學子果俱脫，猶被涅槃縛，不
X31n0606_p0139b14║知其因果俱權。通教人修因雖巧，發心不識五百
X31n0606_p0139b15║由旬，得果止除四住。別人雖勝二乘，修因則偏，其
X31n0606_p0139b16║門又拙，非佛所讚，皆不及初隨喜人。△二、經文二：
X31n0606_p0139b17║初、問。
X31n0606_p0139b18║爾時彌勒菩薩摩訶薩白佛言：世尊！若有善男子、善
X31n0606_p0139b19║女人，聞是法華經隨喜者，得幾所福？而說偈言：
X31n0606_p0139b20║世尊滅度後，其有聞是經，若能隨喜者，為得幾所福？
X31n0606_p0139b21║△二、答二：初、長行，二、偈頌。初文又二：初、答內心隨
X31n0606_p0139b22║喜人五：初、展轉教。
X31n0606_p0139b23║爾時佛告彌勒菩薩摩訶薩：阿逸多！如來滅後，若比
X31n0606_p0139b24║丘、比丘尼、優婆塞、優婆夷及餘智者，若長若幼聞是
X31n0606_p0139c01║經隨喜已，從法會出至於餘處，若在僧坊、若空閑地、
X31n0606_p0139c02║若城邑巷陌聚落田里，如其所聞，為父母宗親善友
X31n0606_p0139c03║知識隨力演說。是諸人等聞已隨喜復行轉教，餘人
X31n0606_p0139c04║聞已亦隨喜轉教，如是展轉至第五十。
X31n0606_p0139c05║南北二家解五十人，不會經旨。今解為二：一、橫約
X31n0606_p0139c06║諸教者，如三藏有四門，一一門有比丘等四眾，更
X31n0606_p0139c07║開沙彌、沙彌尼合六人，四門則二十四人，更約信
X31n0606_p0139c08║行、法行則四十八人，最初最後合五十人。通別二
X31n0606_p0139c09║教四門亦如是。二、直就圓門數者，數法有小七、大
X31n0606_p0139c10║七，大七有七七四十九，皆是師弟展轉相教，皆具
X31n0606_p0139c11║自行化他之德，唯最後一人但是自解無教他德，
X31n0606_p0139c12║故格下以顯上耳。△二格量本
X31n0606_p0139c13║阿逸多！其第五十善男子、善女人隨喜功德，我今說
X31n0606_p0139c14║之，汝當善聽。若四百萬億阿僧祇世界六趣四生眾
X31n0606_p0139c15║生，卵生、胎生、濕生、化生，若有形、無形，有想、無想，非有
X31n0606_p0139c16║想、非無想，無足、二足、四足、多足，如是等在眾生數者，
X31n0606_p0139c17║有人求福，隨其所欲娛樂之具皆給與之，一一眾生
X31n0606_p0139c18║與滿閻浮提金、銀、瑠璃、硨磲、碼碯、珊瑚、琥珀諸妙珍
X31n0606_p0139c19║寶，及象、馬、車乘、七寶所成宮殿、樓閣等。是大施主如
X31n0606_p0139c20║是布施滿八十年已，而作是念：我已施眾生娛樂之
X31n0606_p0139c21║具，隨意所欲，然此眾生皆已衰老，年過八十，髮白面
X31n0606_p0139c22║皺，將死不久，我當以佛法而訓導之。即集此眾生，宣
X31n0606_p0139c23║布法化，示教利喜，一時皆得須陀洹道、斯陀含道、阿
X31n0606_p0139c24║那含道、阿羅漢道，盡諸有漏，於深禪定皆得自在，具
X31n0606_p0140a01║八解脫。
X31n0606_p0140a02║△三、舉意。問：
X31n0606_p0140a03║於汝意云何？是大施主所得功德寧為多不？
X31n0606_p0140a04║△四、誠實答。
X31n0606_p0140a05║彌勒白佛言：世尊！是人功德甚多，無量無邊。若是施
X31n0606_p0140a06║主，但施眾生一切樂具，功德無量，何況令得阿羅漢
X31n0606_p0140a07║果？
X31n0606_p0140a08║△五正格量
X31n0606_p0140a09║佛告彌勒：我今分別語汝，是人以一切樂具施於四
X31n0606_p0140a10║百萬億阿僧祇世界六趣眾生，又令得阿羅漢果，所
X31n0606_p0140a11║得功德不如是第五十人聞法華經一偈隨喜功德，
X31n0606_p0140a12║百分、千分、百千萬億分不及其一，乃至算數譬喻所
X31n0606_p0140a13║不能知。阿逸多！如是第五十人展轉聞法華經隨喜
X31n0606_p0140a14║功德，尚無量無邊阿僧祇，何況最初於會中聞而隨
X31n0606_p0140a15║喜者，其福復勝無量無邊阿僧祇不可得比。
X31n0606_p0140a16║格量中，先與世樂拔果苦，後與涅槃拔生死苦，此
X31n0606_p0140a17║是略舉梵福而為挍量。若更廣說，滿閻浮提人福
X31n0606_p0140a18║不及西瞿耶尼一人福，滿西瞿耶尼人福不及東
X31n0606_p0140a19║弗婆提一人福，滿三天下人福不及北鬱單越一
X31n0606_p0140a20║人福，滿四天下人福不及一四天王，四天王不及
X31n0606_p0140a21║一帝釋，乃至第六天不及一梵天福，滿梵天福不
X31n0606_p0140a22║及藏教三乘聖福，藏不及通，通不及別，別不及圓
X31n0606_p0140a23║人聞法華經初隨喜品福。何以故？彼前三故，是三
X31n0606_p0140a24║乘法非佛法故，是權非實故，是偏非圓故，雖住後
X31n0606_p0140b01║果不及我初心，其義如是。△二、直明外聽法人四：
X31n0606_p0140b02║初、自往聽。
X31n0606_p0140b03║又，阿逸多！若人為是經故，往詣僧坊，若坐若立，須臾
X31n0606_p0140b04║聽受，緣是功德，轉身所生，得好上妙象馬車乘、珍寶
X31n0606_p0140b05║輦輿，及乘天宮。
X31n0606_p0140b06║△二、分座坐
X31n0606_p0140b07║若復有人於講法處坐，更有人來勸令坐聽，若分座
X31n0606_p0140b08║令坐，是人功德轉身得帝釋坐處、若梵天王坐處、若
X31n0606_p0140b09║轉輪王所坐之處。
X31n0606_p0140b10║△三、勸他聽。
X31n0606_p0140b11║阿逸多！若復有人語餘人言：有經名法華，可共往聽。
X31n0606_p0140b12║即受其教，乃至須臾間聞是人功德，轉身得與陀羅
X31n0606_p0140b13║尼菩薩共生一處，利根智慧，百千萬世終不瘖啞，口
X31n0606_p0140b14║氣不臭，舌常無病，口亦無病，齒不垢黑，不黃不疎，亦
X31n0606_p0140b15║不缺落，不差不曲，脣不下垂，亦不褰縮，不麤澀，不瘡
X31n0606_p0140b16║胗，亦不缺壞，亦不咼斜，不厚不大，亦不黧黑，無諸可
X31n0606_p0140b17║惡，鼻不匾𠥶，亦不曲戾，面色不黑，亦不狹長，亦不窟
X31n0606_p0140b18║曲，無有一切不可喜相，唇舌牙齒悉皆嚴好，鼻修高
X31n0606_p0140b19║直，面貌圓滿，眉高而長，額廣平正，人相具足，世世所
X31n0606_p0140b20║生，見佛聞法，信受教誨。
X31n0606_p0140b21║章安云：此文亦有六根功德，利根智慧是意功德，
X31n0606_p0140b22║不瘖啞是舌功德，鼻修高直是鼻功德，見佛是眼
X31n0606_p0140b23║功德，聞法是耳功德，餘是身功德。前是相似位功
X31n0606_p0140b24║德，今是相似位前功德耳。△四、具聽修。
X31n0606_p0140c01║阿逸多！汝且觀是勸於一人令往聽法功德如此，何
X31n0606_p0140c02║況一心聽說、讀誦，而於大眾為人分別、如說修行？
X31n0606_p0140c03║△二、偈頌二：初、頌內隨喜人三：初、頌五十人。
X31n0606_p0140c04║爾時，世尊欲重宣此義，而說偈言：
X31n0606_p0140c05║若人於法會，得聞是經典，乃至於一偈，隨喜為他說，
X31n0606_p0140c06║如是展轉教，至於第五十。
X31n0606_p0140c07║△二頌格量本。
X31n0606_p0140c08║最後人獲福，今當分別之。如有大施主，供給無量眾，
X31n0606_p0140c09║具滿八十歲，隨意之所欲。見彼衰老相，髮白而面皺，
X31n0606_p0140c10║齒疎形枯竭，念其死不久。我今應當教，令得於道果，
X31n0606_p0140c11║即為方便說，涅槃真實法。世皆不牢固，如水沫泡燄，
X31n0606_p0140c12║汝等咸應當，疾生厭離心。諸人聞是法，皆得阿羅漢，
X31n0606_p0140c13║具足六神通，三明八解脫。
X31n0606_p0140c14║△三、正頌格量。
X31n0606_p0140c15║最後第五十，聞一偈隨喜，是人福勝彼，不可為譬喻。
X31n0606_p0140c16║如是展轉聞，其福尚無量，何況於法會，初聞隨喜者。
X31n0606_p0140c17║△二、頌外聽法人四：初、超頌勸聽。
X31n0606_p0140c18║若有勸一人，將引聽法華，言此經深妙，千萬劫難遇。
X31n0606_p0140c19║即受教往聽，乃至須臾聞，斯人之福報，今當分別說。
X31n0606_p0140c20║世世無口患，齒不疎黃黑，脣不厚褰缺，無有可惡相。
X31n0606_p0140c21║舌不乾黑短，鼻高脩且直，額廣而平正，面目悉端嚴。
X31n0606_p0140c22║為人所喜見，口氣無臭穢，優盋華之香，常從其口出。
X31n0606_p0140c23║△二、追頌自往。
X31n0606_p0140c24║若故詣僧坊，欲聽法華經，須㬰聞歡喜，今當說其福。
X31n0606_p0141a01║後生天人中，得妙象馬車，珍寶之輦輿，及乘天宮殿。
X31n0606_p0141a02║△三、頌分座坐。
X31n0606_p0141a03║若於講法處，勸人坐聽經，是福因緣得，釋梵轉輪座。
X31n0606_p0141a04║△四、正頌聽修。
X31n0606_p0141a05║何況一心聽，解說其義趣，如說而修行，其福不可限。
X31n0606_p0141a06║△三、法師功德品明初品果功德勸流通二：初、品
X31n0606_p0141a07║目。
X31n0606_p0141a08║玅法蓮華經法師功德品第十九（正經云歎法師品）
X31n0606_p0141a09║法師義，如法師品中說。功德者，前品隨喜功德，謂
X31n0606_p0141a10║五品中初品之初功德，在相似位前也。今品法師
X31n0606_p0141a11║功德，謂五品之上六根清淨之功德，即十信相似
X31n0606_p0141a12║位也。以此功德內外莊嚴，五根清淨名外莊嚴，意
X31n0606_p0141a13║根清淨名內莊嚴。又從地獄已上至佛，一切色像
X31n0606_p0141a14║悉於身中現者，名內莊嚴。從地獄至佛，一切色像
X31n0606_p0141a15║以普現三昧而外化者，名外莊嚴。身根既爾，餘五
X31n0606_p0141a16║根亦然。讀誦獲六根清淨既爾，受持解說書寫亦
X31n0606_p0141a17║然。五品中初品六根清淨既爾，後之四品加然。相
X31n0606_p0141a18║似六根清淨既爾，分真倍然（世界）。行者聞說此功德
X31n0606_p0141a19║利，喜不自勝，勤求無厭，信進倍增（為人）。明識大乘有
X31n0606_p0141a20║大勢力，決無疑網（對治）。似解之初初，過二乘之極，極
X31n0606_p0141a21║百千萬倍，指始顯終，懸解究竟第一義諦不可思
X31n0606_p0141a22║議（第一義）。此品所明備斯四意，是法師之功德，故言
X31n0606_p0141a23║法師功德品也。△二、經文二：初、總列六根功德盈
X31n0606_p0141a24║縮。
X31n0606_p0141b01║爾時，佛告常精進菩薩摩訶薩：若善男子、善女人受
X31n0606_p0141b02║持是法華經，若讀、若誦、若解說、若書寫，是人當得八
X31n0606_p0141b03║百眼功德、千二百耳功德、八百鼻功德、千二百舌功
X31n0606_p0141b04║德、八百身功德、千二百意功德，以是功德莊嚴六根
X31n0606_p0141b05║皆令清淨。
X31n0606_p0141b06║大品云：色淨故般若淨，般若淨故色淨，色淨故五
X31n0606_p0141b07║根淨，般若淨故意根淨。正法華整足具六千功德。
X31n0606_p0141b08║論云：凡人以經力故得勝根用，雖未入初地，以父
X31n0606_p0141b09║母所生肉眼見大千內外也。大經云：如來一根則
X31n0606_p0141b10║能見色、聞聲、齅香、別味、覺觸、知法。今經六根清淨
X31n0606_p0141b11║與大品同，以是功德莊嚴六根與正法華仝，鼻見
X31n0606_p0141b12║色、聞聲、覺知與涅槃仝，肉眼有天眼、慧法、佛眼等
X31n0606_p0141b13║用與論仝。若明六千功德數者，按三業安樂行即
X31n0606_p0141b14║有十善，一善有十即百善，百善中一一有十如即
X31n0606_p0141b15║千善，就自行化他為二千，約如來室、如來衣、如來
X31n0606_p0141b16║座即成六千，五種法師悉具六根清淨，一一根皆
X31n0606_p0141b17║有一千功德也。復次一心中具十法界，一一界皆
X31n0606_p0141b18║有十如即成一百，一根通取六塵即有六百，約定
X31n0606_p0141b19║慧二莊嚴即成一千二百，根根悉具定慧莊嚴等
X31n0606_p0141b20║有千二百也。若論六根清淨，清淨則不言功德若
X31n0606_p0141b21║多若少，若言莊嚴能盈能縮復能平等，平等莊嚴
X31n0606_p0141b22║者根根六千，若言千二百顯其能盈，若言八百顯
X31n0606_p0141b23║其能縮，若言清淨無盈無縮無等，六根互用根自
X31n0606_p0141b24║在故、不可思議故，若偏判者則失旨也。△二、別作
X31n0606_p0141c01║六章當分解釋六：初、眼根二：初、長行。
X31n0606_p0141c02║是善男子、善女人，父母所生清淨肉眼，見於三千大
X31n0606_p0141c03║千世界內外所有山林河海，下至阿鼻地獄，上至有
X31n0606_p0141c04║頂，亦見其中一切眾生，及業因緣果報生處，悉見悉
X31n0606_p0141c05║知。
X31n0606_p0141c06║△二、偈頌。
X31n0606_p0141c07║爾時，世尊欲重宣此義，而說偈言：
X31n0606_p0141c08║若於大眾中，以無所畏心，說是法華經，汝聽其功德。
X31n0606_p0141c09║是人得八百，功德殊勝眼，以是莊嚴故，其目甚清淨。
X31n0606_p0141c10║父母所生眼，悉見三千界，內外彌樓山，須彌及鐵圍，
X31n0606_p0141c11║并諸餘山林，大海江河水，下至阿鼻獄，上至有頂處，
X31n0606_p0141c12║其中諸眾生，一切皆悉見。雖未得天眼，肉眼力如是。
X31n0606_p0141c13║父母所生名肉眼，而能見大千世界內外，則是所
X31n0606_p0141c14║見過於天眼。梵王報得天眼，在己界徧見大千，大
X31n0606_p0141c15║千外有風輪，與眼作障，不能見外。若在他界，則不
X31n0606_p0141c16║徧見大千，非自所統。故小羅漢見小千，大羅漢見
X31n0606_p0141c17║大千，辟支佛見百佛世界，不以風輪為礙，亦無己
X31n0606_p0141c18║他界隔。今經論眼能見大千內外，應是天眼。猶名
X31n0606_p0141c19║肉眼者，圓教相似位中，因經之力，有勝眼用。既未
X31n0606_p0141c20║發真，不得稱天眼。雖稱肉眼，具五眼用：見大千內
X31n0606_p0141c21║外，天眼用；見一切眾生及業因緣，法眼用；其目甚
X31n0606_p0141c22║清淨，慧眼用；一時悉見大千內外，見業見淨，又圓
X31n0606_p0141c23║伏障中道無明之惑，佛眼用。大經云：雖有肉眼，名
X31n0606_p0141c24║為佛眼。佛眼故名清淨，具五眼故，故言莊嚴。能盈
X31n0606_p0142a01║能縮，名勝根用，名根自在。豈可祗作八百、千二百
X31n0606_p0142a02║解耶？△二、耳根二：初、長行。
X31n0606_p0142a03║復次，常精進！若善男子、善女人，受持此經，若讀、若誦、
X31n0606_p0142a04║若解說、若書寫，得千二百耳功德。以是清淨耳，聞三
X31n0606_p0142a05║千大千世界，下至阿鼻地獄，上至有頂，其中內外種
X31n0606_p0142a06║語、種言音聲，象聲、馬聲、牛聲、車聲，啼哭聲、愁嘆聲，螺
X31n0606_p0142a07║聲、鼓聲、鐘聲、鈴聲，笑聲、語聲，男聲、女聲、童子聲、童女
X31n0606_p0142a08║聲，法聲、非法聲，苦聲、樂聲，凡夫聲、聖人聲，喜聲、不喜
X31n0606_p0142a09║聲，天聲、龍聲、夜叉聲、乾闥婆聲、阿修羅聲、迦樓羅聲、
X31n0606_p0142a10║緊那羅聲、摩睺羅伽聲，火聲、水聲、風聲，地獄聲、畜生
X31n0606_p0142a11║聲、餓鬼聲，比丘聲、比丘尼聲，聲聞聲、辟支佛聲、菩薩
X31n0606_p0142a12║聲、佛聲。以要言之，三千大千世界中，一切內外所有
X31n0606_p0142a13║諸聲，雖未得天耳，以父母所生清淨常耳，皆悉聞知。
X31n0606_p0142a14║如是分別種種音聲，而不壞耳根。
X31n0606_p0142a15║△二、偈頌。
X31n0606_p0142a16║爾時，世尊欲重宣此義，而說偈言：
X31n0606_p0142a17║父母所生耳，清淨無濁穢，以此常耳聞，三千世界聲，
X31n0606_p0142a18║象馬車牛聲，鐘鈴螺鼓聲，琴瑟箜篌聲，簫笛之音聲，
X31n0606_p0142a19║清淨好歌聲，聽之而不著，無數種人聲，聞悉能解了。
X31n0606_p0142a20║又聞諸天聲，微妙之歌音，及聞男女聲，童子童女聲，
X31n0606_p0142a21║山川險谷中，迦陵頻伽聲，命命等諸鳥，悉聞其音聲。
X31n0606_p0142a22║地獄眾苦痛，種種楚毒聲，餓鬼饑渴逼，求索飲食聲，
X31n0606_p0142a23║諸阿修羅等，居在大海邊，自共言語時，出於大音聲，
X31n0606_p0142a24║如是說法者，安住於此間，遙聞是眾聲，而不壞耳根。
X31n0606_p0142b01║十方世界中，禽獸鳴相呼，其說法之人，於此悉聞之。
X31n0606_p0142b02║其諸梵天上，光音及徧淨，乃至有頂天，言語之音聲，
X31n0606_p0142b03║法師住於此，悉皆得聞之。一切比丘眾，及諸比丘尼，
X31n0606_p0142b04║若讀誦經典，若為他人說，法師住於此，悉皆得聞之。
X31n0606_p0142b05║復有諸菩薩，讀誦於經法，若為他人說，撰集解其義，
X31n0606_p0142b06║如是諸音聲，悉皆得聞之。諸佛大聖尊，教化眾生者，
X31n0606_p0142b07║於諸大會中，演說微妙法，持此法華者，悉皆得聞之。
X31n0606_p0142b08║三千大千界，內外諸音聲，下至阿鼻獄，上至有頂天，
X31n0606_p0142b09║皆聞其音聲，而不壞耳根，其耳聰利故，悉能分別知。
X31n0606_p0142b10║持是法華者，雖未得天耳，但用所生耳，功德已如是。
X31n0606_p0142b11║耳根亦具五耳之用，故能徧聞大千內外十法界
X31n0606_p0142b12║音聲也。聞六道聲即肉、天二耳，聞二乘聲即慧耳，
X31n0606_p0142b13║聞菩薩聲即法耳，聞佛聲即佛耳。又父母所生即
X31n0606_p0142b14║肉耳，能聞內外即天耳，聽之不著即慧耳，悉能分
X31n0606_p0142b15║別即法耳，一時互聞即佛耳。以耳例眼，眼亦如是。
X31n0606_p0142b16║見人天是肉、天二眼，見二乘是慧眼，見菩薩是法
X31n0606_p0142b17║眼，見佛是佛眼也。△三、鼻根二：初、長行。
X31n0606_p0142b18║復次，常精進！若善男子、善女人受持是經，若讀、若誦、
X31n0606_p0142b19║若解說、若書寫，成就八百鼻功德。以是清淨鼻根，聞
X31n0606_p0142b20║於三千大千世界上下內外種種諸香，須曼那華香、
X31n0606_p0142b21║闍提華香、末利華香、薝蔔華香、波羅羅華香、赤蓮華
X31n0606_p0142b22║香、青蓮華香、白蓮華香、華樹香、果樹香、栴檀香、沈水
X31n0606_p0142b23║香、多摩羅䟦香、多伽羅香，及千萬種和香，若末、若丸、
X31n0606_p0142b24║若塗香，持是經者於此間住，悉能分別。又復別知眾
X31n0606_p0142c01║生之香，象香、馬香、牛羊等香，男香、女香、童子香、童女
X31n0606_p0142c02║香，及艸木叢林香，若近、若遠所有諸香，悉皆得聞，分
X31n0606_p0142c03║別不錯。持是經者雖住於此，亦聞天上諸天之香，波
X31n0606_p0142c04║利質多羅、拘鞞陀羅樹香，及曼陀羅華香、摩訶曼陀
X31n0606_p0142c05║羅華香、曼殊沙華香、摩訶曼殊沙華香，栴檀、沈水種
X31n0606_p0142c06║種末香，諸雜華香，如是等天香和合所出之香，無不
X31n0606_p0142c07║聞知。又聞諸天身香，釋提桓因在勝殿上五欲娛樂
X31n0606_p0142c08║嬉戲時香，若在妙法堂上為忉利諸天說法時香，若
X31n0606_p0142c09║於諸園遊戲時香，及餘天等男女身香，皆悉遙聞。如
X31n0606_p0142c10║是展轉乃至梵世，上至有頂諸天身香，亦皆聞之。并
X31n0606_p0142c11║聞諸天所燒之香，及聲聞香、辟支佛香、菩薩香、諸佛
X31n0606_p0142c12║身香，亦皆遙聞，知其所在。雖聞此香，然於鼻根不壞、
X31n0606_p0142c13║不錯。若欲分別為他人說，憶念不謬。
X31n0606_p0142c14║△二、偈頌。
X31n0606_p0142c15║爾時，世尊欲重宣此義，而說偈言：
X31n0606_p0142c16║是人鼻清淨，於此世界中，若香若臭物，種種悉聞知。
X31n0606_p0142c17║須曼那闍提，多摩羅栴檀，沈水及桂香，種種華果香，
X31n0606_p0142c18║及知眾生香，男子女人香，說法者遠住，聞香知所在。
X31n0606_p0142c19║大勢轉輪王，小轉輪及子，群臣諸宮人，聞香知所在。
X31n0606_p0142c20║身所著珍寶，及地中寶藏，轉輪王寶女，聞香知所在。
X31n0606_p0142c21║諸人嚴身具，衣服及瓔珞，種種所塗香，聞香知其身。
X31n0606_p0142c22║諸天若行坐，遊戲及神變，持是法華者，聞香悉能知。
X31n0606_p0142c23║諸樹華果實，及酥油香氣，持經者住此，悉知其所在。
X31n0606_p0142c24║諸山深險處，旃檀樹華敷，眾生在中者，聞香悉能知。
X31n0606_p0143a01║鐵圍山大海，地中諸眾生，持經者聞香，悉知其所在。
X31n0606_p0143a02║阿修羅男女，及其諸眷屬，鬪諍遊戲時，聞香皆能知。
X31n0606_p0143a03║曠野險隘處，師子象虎狼，野牛水牛等，聞香知所在。
X31n0606_p0143a04║若有懷姙者，未辨其男女，無根及非人，聞香悉能知。
X31n0606_p0143a05║以聞香力故，知其初懷姙，成就不成就，安樂產福子。
X31n0606_p0143a06║以聞香力故，知男女所念，染欲癡恚心，亦知修善者。
X31n0606_p0143a07║地中眾伏藏，金銀諸珍寶，銅器之所盛，聞香悉能知。
X31n0606_p0143a08║種種諸瓔珞，無能識其價，聞香知貴賤，出處及所在。
X31n0606_p0143a09║天上諸華等，曼陀曼殊沙，波利質多樹，聞香悉能知。
X31n0606_p0143a10║天上諸宮殿，上中下差別，眾寶華莊嚴，聞香悉能知。
X31n0606_p0143a11║天園林勝殿，諸觀妙法堂，在中而娛樂，聞香悉能知。
X31n0606_p0143a12║諸天若聽法，或受五欲時，來往行坐臥，聞香悉能知。
X31n0606_p0143a13║天女所著衣，好華香莊嚴，周旋遊戲時，聞香悉能知。
X31n0606_p0143a14║如是展轉上，乃至於梵世，入禪出禪者，聞香悉能知。
X31n0606_p0143a15║光音徧淨天，乃至于有頂，初生及退沒，聞香悉能知。
X31n0606_p0143a16║諸比丘眾等，於法常精進，若坐若經行，及讀誦經典，
X31n0606_p0143a17║或在林樹下，專精而坐禪，持經者聞香，悉知其所在。
X31n0606_p0143a18║菩薩志堅固，坐禪若讀誦，或為人說法，聞香悉能知。
X31n0606_p0143a19║在在方世尊，一切所恭敬，愍眾而說法，聞香悉能知。
X31n0606_p0143a20║眾生在佛前，聞經皆歡喜，如法而修行，聞香悉能知。
X31n0606_p0143a21║雖未得菩薩，無漏法生鼻，而是持經者，先得此鼻相。
X31n0606_p0143a22║鼻根亦具五鼻之用：父母所生即肉鼻，聞大千內
X31n0606_p0143a23║外諸香即天鼻，不染不著即慧鼻，分別不謬即法
X31n0606_p0143a24║鼻，一時互用即佛鼻。鼻根互用者，鼻知好惡別貴
X31n0606_p0143b01║賤，覩天宮莊嚴等，則鼻有眼用；讀經說法聞香能
X31n0606_p0143b02║知，則鼻有耳用；知諸華果實及蘇油香氣，則鼻有
X31n0606_p0143b03║舌用；入禪出禪禪有八觸，五欲嬉戲亦是觸法，聞
X31n0606_p0143b04║香能知，則鼻有身用；知染欲癡恚心亦知修善等，
X31n0606_p0143b05║則鼻有意用。鼻根自在勝用若茲，例五根亦如是。
X31n0606_p0143b06║△四、舌根二：初、長行。
X31n0606_p0143b07║復次，常精進！若善男子、善女人受持是經，若讀、若誦、
X31n0606_p0143b08║若解說、若書寫，得千二百舌功德，若好、若醜，若美、不
X31n0606_p0143b09║美，及諸苦澀物在其舌根，皆變成上味，如天甘露，無
X31n0606_p0143b10║不美者。若以舌根於大眾中有所演說，出深妙聲，能
X31n0606_p0143b11║入其心，皆令歡喜快樂。又諸天子、天女、釋梵諸天，聞
X31n0606_p0143b12║是深玅音聲，有所演說，言論次第，皆悉來聽。及諸龍、
X31n0606_p0143b13║龍女，夜叉、夜叉女，乾闥婆、乾闥婆女，阿修羅、阿修羅
X31n0606_p0143b14║女，迦樓羅、迦樓羅女，緊那羅、緊那羅女，摩睺羅伽、摩
X31n0606_p0143b15║睺羅伽女，為聽法故，皆來親近、恭敬、供養。及比丘、比
X31n0606_p0143b16║丘尼、優婆塞、優婆夷，國王、王子、羣臣、眷屬，小轉輪王、
X31n0606_p0143b17║大轉輪王，七寶千子、內外眷屬，乘其宮殿，俱來聽法。
X31n0606_p0143b18║以是菩薩善說法故，婆羅門、居士、國內人民，盡其形
X31n0606_p0143b19║壽隨侍供養。又諸聲聞、辟支佛、菩薩、諸佛，常樂見之。
X31n0606_p0143b20║是人所在方面，諸佛皆向其處說法，悉能受持一切
X31n0606_p0143b21║佛法，又能出於深妙法音。
X31n0606_p0143b22║舌根亦具五舌之用，能作六道語，即肉天三舌；能
X31n0606_p0143b23║作二乘語，即慧舌；能作菩薩語，即法舌；一時互用，
X31n0606_p0143b24║即佛舌。△二、偈頌。
X31n0606_p0143c01║爾時，世尊欲重宣此義，而說偈言：
X31n0606_p0143c02║是人舌根淨，終不受惡味，其有所食噉，悉皆成甘露。
X31n0606_p0143c03║以深淨妙聲，於大眾說法，以諸因緣喻，引導眾生心，
X31n0606_p0143c04║聞者皆歡喜，設諸上供養。諸天龍夜叉，及阿修羅等，
X31n0606_p0143c05║皆以恭敬心，而共來聽法。是說法之人，若欲以妙音，
X31n0606_p0143c06║徧滿三千界，隨意即能至。大小轉輪王，及千子眷屬，
X31n0606_p0143c07║合掌恭敬心，常來聽受法。諸天龍夜叉，羅剎毗舍闍，
X31n0606_p0143c08║亦以歡喜心，常樂來供養。梵天王魔王，自在大自在，
X31n0606_p0143c09║如是諸天眾，常來至其所。諸佛及弟子，聞其說法音，
X31n0606_p0143c10║常念而守護，或時為現身。
X31n0606_p0143c11║△五、身根二：初、長行。
X31n0606_p0143c12║復次，常精進！若善男子、善女人受持是經，若讀、若誦、
X31n0606_p0143c13║若解說、若書寫，得八百身功德，得清淨身，如淨瑠璃，
X31n0606_p0143c14║眾生喜見。其身淨故，三千大千世界眾生，生時、死時，
X31n0606_p0143c15║上、下、好、醜，生善處、惡處，悉於中現；及鐵圍山、大鐵圍
X31n0606_p0143c16║山、彌樓山、摩訶彌樓山等諸山，及其中眾生，悉於中
X31n0606_p0143c17║現；下至阿鼻地獄，上至有頂，所有及眾生，悉於中現；
X31n0606_p0143c18║若聲聞、辟支佛、菩薩、諸佛說法，皆於身中現其色像。
X31n0606_p0143c19║身根具五身之用，世界所有，皆於身中現肉身用
X31n0606_p0143c20║也；上至有頂，於身中現天身用也；二乘於身中現
X31n0606_p0143c21║慧身用也；菩薩於身中現法身用也；佛於身中現
X31n0606_p0143c22║佛身用也。一時圓現，一時互用，一時無謬，一時無
X31n0606_p0143c23║著。△二、偈頌。
X31n0606_p0143c24║爾時，世尊欲重宣此義，而說偈言：
X31n0606_p0144a01║若持法華者，其身甚清淨，如彼淨瑠璃，眾生皆喜見。
X31n0606_p0144a02║又如淨明鏡，悉見諸色像，菩薩於淨身，皆見世所有，
X31n0606_p0144a03║唯獨自明了，餘人所不見。三千世界中，一切諸群萌，
X31n0606_p0144a04║天人阿修羅，地獄鬼畜生，如是諸色像，皆於身中現。
X31n0606_p0144a05║諸天等宮殿，乃至於有頂，鐵圍及彌樓，摩訶彌樓山，
X31n0606_p0144a06║諸大海水等，皆於身中現。諸佛及聲聞，佛子菩薩等，
X31n0606_p0144a07║若獨若在眾，說法悉皆現。雖未得無漏，法性之妙身，
X31n0606_p0144a08║以清淨常體，一切於中現。
X31n0606_p0144a09║△六、意根二：初、長行。
X31n0606_p0144a10║復次，常精進！若善男子、善女人，如來滅後受持是經，
X31n0606_p0144a11║若讀、若誦、若解說、若書寫，得千二百意功德。以是清
X31n0606_p0144a12║淨意根，乃至聞一偈一句，通達無量無邊之義。解是
X31n0606_p0144a13║義已，能演說一句一偈，至於一月、四月乃至一歲，諸
X31n0606_p0144a14║所說法隨其義趣，皆與實相不相違背。若說俗間經
X31n0606_p0144a15║書、治世語言、資生業等，皆順正法。三千大千世界六
X31n0606_p0144a16║趣眾生，心之所行、心所動作、心所戲論，皆悉知之。雖
X31n0606_p0144a17║未得無漏智慧，而其意根清淨如此。是人有所思惟、
X31n0606_p0144a18║籌量、言說，皆是佛法，無不真實，亦是先佛經中所說。
X31n0606_p0144a19║意根亦具五意之用：世間治生產業，皆順正法，即
X31n0606_p0144a20║人意淨；天心所行，天所動作，即天意淨；四月即四
X31n0606_p0144a21║諦，一歲是十二月，即十二因緣，與實相不相違背，
X31n0606_p0144a22║即慧意淨；一月即一乘，即菩薩意淨；有所等量，皆
X31n0606_p0144a23║是先佛經中所說，即佛意淨。一時圓明，一時圓互，
X31n0606_p0144a24║一時無染，一時無謬，根用自在，能盈能縮，能等能
X31n0606_p0144b01║淨。△二、偈頌。
X31n0606_p0144b02║爾時，世尊欲重宣此義，而說偈言：
X31n0606_p0144b03║是人意清淨，明利無濁穢，以此妙意根，知上中下法，
X31n0606_p0144b04║乃至聞一偈，通達無量義，次第如法說，月四月至歲。
X31n0606_p0144b05║是世界內外，一切諸眾生，若天龍及人，夜叉鬼神等，
X31n0606_p0144b06║其在六趣中，所念若干種，持法華之報，一時皆悉知。
X31n0606_p0144b07║十方無數佛，百福莊嚴相，為眾生說法，悉聞能受持。
X31n0606_p0144b08║思惟無量義，說法亦無量，終始不忘錯，以持法華故。
X31n0606_p0144b09║悉知諸法相，隨義識次第，達名字語言，如所知演說。
X31n0606_p0144b10║此人有所說，皆是先佛法，以演此法故，於眾無所畏。
X31n0606_p0144b11║持法華經者，意根淨若斯，雖未得無漏，先有如是相。
X31n0606_p0144b12║是人持是經，安住希有地，為一切眾生，歡喜而愛敬。
X31n0606_p0144b13║能以千萬種，善巧之語言，分別而說法，持法華經
X31n0606_p0144b14║故。
X31n0606_p0144b15║
X31n0606_p0144b16║法華經科註卷第六