X31n0606_p0144b17║
X31n0606_p0144b18║
X31n0606_p0144b19║
X31n0606_p0144b20║妙法蓮華經科註卷第七
X31n0606_p0144b21║
X31n0606_p0144b22║△三、常不輕品引信毀罪福者勸流通二：初、品目。
X31n0606_p0144b23║妙法蓮華經常不輕菩薩品第二十（正本名常被輕慢品）
X31n0606_p0144b24║順勸流通，雖是未見逆化流通，故佛引昔為證，內
X31n0606_p0144c01║懷不輕之解，外敬不輕之境，由身口意合於解行
X31n0606_p0144c02║而起教化。法華論云：以眾生有佛性，不敢輕之。佛
X31n0606_p0144c03║性有五種，正因佛性通亘本當，緣了佛性種子本
X31n0606_p0144c04║有，非適今也。若果性果，果性定當得之，決不虗也。
X31n0606_p0144c05║雖為罵辱，徹見此理而不輕之。今證佛果，號釋迦
X31n0606_p0144c06║文，本迹難思，逆順安測？故以目品。△二、經文二：初、
X31n0606_p0144c07║長行，二、偈頌。初文又三：初、雙指前品罪福二：初、指
X31n0606_p0144c08║罪。
X31n0606_p0144c09║爾時，佛告得大勢菩薩摩訶薩：汝今當知，若比丘、比
X31n0606_p0144c10║丘尼、優婆塞、優婆夷持法華經者，若有惡口罵詈誹
X31n0606_p0144c11║謗，獲大罪報如前所說。
X31n0606_p0144c12║△二指福
X31n0606_p0144c13║其所得功德，如向所說眼、耳、鼻、舌、身、意清淨。
X31n0606_p0144c14║△二、雙開今品信毀二：初、明事本七：初、時節。
X31n0606_p0144c15║得大勢！乃往古昔，過無量無邊不可思議阿僧祇劫。
X31n0606_p0144c16║△二名號
X31n0606_p0144c17║有佛名威音王如來、應供、正徧知、明行足、善逝、世間
X31n0606_p0144c18║解、無上士、調御丈夫、天人師、佛、世尊。
X31n0606_p0144c19║△三劫國。
X31n0606_p0144c20║劫名離衰，國名大成。
X31n0606_p0144c21║△四說法。
X31n0606_p0144c22║其威音王佛，於彼世中為天、人、阿脩羅說法，為求聲
X31n0606_p0144c23║聞者說應四諦法，度生老病死究竟涅槃；為求辟支
X31n0606_p0144c24║佛者說應十二因緣法；為諸菩薩因阿耨多羅三藐
X31n0606_p0145a01║三菩提，說應六波羅蜜法究竟佛慧。
X31n0606_p0145a02║△五壽命。
X31n0606_p0145a03║得大勢！是威音王佛，壽四十萬億那由他恒河沙劫。
X31n0606_p0145a04║△六正像
X31n0606_p0145a05║正法住世劫數，如一閻浮提微塵；像法住世劫數，如
X31n0606_p0145a06║四天下微塵。其佛饒益眾生已，然後滅度。
X31n0606_p0145a07║△七後佛。
X31n0606_p0145a08║正法、像法滅盡之後，於此國土復有佛出，亦號威音
X31n0606_p0145a09║王如來、應供、正徧知、明行足、善逝、世間解、無上士、調
X31n0606_p0145a10║御丈夫、天人師、佛、世尊。如是次第有二萬億佛，皆同
X31n0606_p0145a11║一號。
X31n0606_p0145a12║△二、明本事三：初、總指時節。
X31n0606_p0145a13║最初威音王如來既已滅度，正法滅後。
X31n0606_p0145a14║△二雙標人名。
X31n0606_p0145a15║於像法中，增上慢比丘有大勢力。爾時，有一菩薩比
X31n0606_p0145a16║丘名常不輕。
X31n0606_p0145a17║△三、雙明得失二：初、論信者得。
X31n0606_p0145a18║得大勢！以何因緣名常不輕？是比丘凡有所見，若比
X31n0606_p0145a19║丘、比丘尼、優婆塞、優婆夷，皆悉禮拜讚歎，而作是言：
X31n0606_p0145a20║我深敬汝等，不敢輕慢。所以者何？汝等皆行菩薩道，
X31n0606_p0145a21║當得作佛。而是比丘不專讀誦經典，但行禮拜，乃至
X31n0606_p0145a22║遠見四眾，亦復故往禮拜讚歎，而作是言：我不敢輕
X31n0606_p0145a23║於汝等，汝等皆當作佛故。
X31n0606_p0145a24║就信者論得，謂得正說之宏宗，流通之妙益者也。
X31n0606_p0145b01║名常不輕是人一，凡有所見是理一，皆悉禮拜是
X31n0606_p0145b02║行一，而作是言是教一，此是迹門開權顯實之四
X31n0606_p0145b03║一。乃至遠見四眾是本理一，故往禮拜是本行一，
X31n0606_p0145b04║而作是言是本教一，少人一其義可解，此是本門
X31n0606_p0145b05║開近顯遠之四一也。不專讀誦但行禮拜者，是初
X31n0606_p0145b06║隨喜人之位也。隨喜一切法悉有安樂性，皆是一
X31n0606_p0145b07║實相，隨喜一切人皆有三佛性，讀誦經典是了因
X31n0606_p0145b08║性，皆行菩薩道即緣因性，不敢輕慢而復深敬即
X31n0606_p0145b09║正因性，敬人敬法不起諍競即隨喜意。深敬是如
X31n0606_p0145b10║來座也，忍於打罵是著如來衣也，以慈悲常行不
X31n0606_p0145b11║替即如來室也。又深敬是意業，不輕之說是口業，
X31n0606_p0145b12║故往禮拜是身業，此三與慈悲俱即誓願安樂行
X31n0606_p0145b13║也。如此三四，非流通妙益而何耶？△二、明毀者失。
X31n0606_p0145b14║四眾之中，有生瞋恚心不淨者，惡口罵詈言：是無智
X31n0606_p0145b15║比丘從何所來？自言：我不輕汝，而與我等授記，當得
X31n0606_p0145b16║作佛。我等不用如是虗妄授記。如此經歷多年，常被
X31n0606_p0145b17║罵詈，不生瞋恚，常作是言：汝當作佛。說是語時，眾人
X31n0606_p0145b18║或以杖木瓦石而打擲之，避走遠住，猶高聲唱言：我
X31n0606_p0145b19║不敢輕於汝等，汝等皆當作佛。以其常作是語故，增
X31n0606_p0145b20║上慢比丘、比丘尼、優婆塞、優婆夷，號之為常不輕。
X31n0606_p0145b21║心不淨者，不受四一也。詈言無智，智知於理，既言
X31n0606_p0145b22║無智，不受理一也。比丘即不受人一也。從何所來，
X31n0606_p0145b23║不受行一也。虗妄授記，不受教一也。歷多年常被
X31n0606_p0145b24║罵詈，結不受開權顯實迹中之四一也。避走遠住
X31n0606_p0145c01║下，不受開近顯遠本地之四一也。常作是語故，此
X31n0606_p0145c02║結深信不休也。四眾為作不輕名者，此結訾毀不
X31n0606_p0145c03║住也。問：釋迦出世踟蹰不說，不輕一見造次而言，
X31n0606_p0145c04║何也？答：本已有善，釋迦以小而將護之；本未有善，
X31n0606_p0145c05║不輕以大而強毒之。△三、雙勸後二逆順亦名雙
X31n0606_p0145c06║明信毀報二：初、明信者報二：初、明得果報。
X31n0606_p0145c07║是比丘臨欲終時，於虗空中具聞威音王佛先所說
X31n0606_p0145c08║法華經，二十千萬億偈悉能受持，即得如上眼根清
X31n0606_p0145c09║淨、耳鼻舌身意根清淨。得是六根清淨已，更增壽命
X31n0606_p0145c10║二百萬億那由他歲，廣為人說是法華經。於時增上
X31n0606_p0145c11║慢四眾，比丘、比丘尼、優婆塞、優婆夷，輕賤是人為作
X31n0606_p0145c12║不輕名者，見其得大神通力、樂說辨力、大善寂力，聞
X31n0606_p0145c13║其所說皆信伏隨從。是菩薩復化千萬億眾，令住阿
X31n0606_p0145c14║耨多羅三藐三菩提。命終之後得值二千億佛，皆號
X31n0606_p0145c15║日月燈明，於其法中說是法華經。以是因緣復值二
X31n0606_p0145c16║千億佛，同號雲自在燈王，於此諸佛法中受持讀誦。
X31n0606_p0145c17║為諸四眾說此經典故，得是常眼清淨、耳鼻舌身意
X31n0606_p0145c18║諸根清淨，於四眾中說法心無所畏。得大勢！是常不
X31n0606_p0145c19║輕菩薩摩訶薩，供養如是若干諸佛，恭敬尊重讚歎
X31n0606_p0145c20║種諸善根。於後復值千萬億佛，亦於諸佛法中說是
X31n0606_p0145c21║經典，功德成就當得作佛。
X31n0606_p0145c22║現報得六根淨。生報值燈明佛。後報值雲自在燈
X31n0606_p0145c23║佛。神通力身業淨。說辯力口業淨。善寂力意業淨。
X31n0606_p0145c24║△二、結會古今二：初、正結會。
X31n0606_p0146a01║得大勢！於意云何？爾時常不輕菩薩豈異人乎？則我
X31n0606_p0146a02║身是。
X31n0606_p0146a03║△二、舉信勸順。
X31n0606_p0146a04║若我於宿世，不受持讀誦此經，為他人說者，不能疾
X31n0606_p0146a05║得阿耨多羅三藐三菩提。我於先佛所，受持讀誦此
X31n0606_p0146a06║經，為人說故，疾得阿耨多羅三藐三菩提。
X31n0606_p0146a07║△二、明毀者果報二：初、明得果。
X31n0606_p0146a08║得大勢！彼時四眾，比丘、比丘尼、優婆塞、優婆夷，以瞋
X31n0606_p0146a09║恚意輕賤我故，二百億劫常不值佛、不聞法、不見僧，
X31n0606_p0146a10║千劫於阿鼻地獄受大苦惱。畢是罪已，復遇常不輕
X31n0606_p0146a11║菩薩，教化阿耨多羅三藐三菩提。
X31n0606_p0146a12║此明毀者，得善惡兩果。謗故墮惡，聞佛性名，毒鼓
X31n0606_p0146a13║之力，獲善果報，此所謂謗亦成種也。譬如人之倒
X31n0606_p0146a14║地，還依地起矣。然因謗毀，尚獲妙果，況復不生毀
X31n0606_p0146a15║謗，而能讚歎隨喜者耶？△二、結古今二：初、正結會。
X31n0606_p0146a16║得大勢！於汝意云何？爾時四眾常輕是菩薩者，豈異
X31n0606_p0146a17║人乎？今此會中䟦陀婆羅等五百菩薩、師子月等五
X31n0606_p0146a18║百比丘、尼思佛等五百優婆塞，皆於阿耨多羅三藐
X31n0606_p0146a19║三菩提不退轉者是。
X31n0606_p0146a20║△二、舉逆勸。
X31n0606_p0146a21║得大勢當知，是法華經大饒益諸菩薩摩訶薩，能令
X31n0606_p0146a22║至於阿耨多羅三藐三菩提。是故諸菩薩摩訶薩於
X31n0606_p0146a23║如來滅後，常應受持讀誦解說書寫是經。
X31n0606_p0146a24║經有大力，終感大果，務當勤習五種之行。△二、偈
X31n0606_p0146b01║頌二：初、但頌信毀因果二：初、總頌本事。
X31n0606_p0146b02║爾時，世尊欲重宣此義，而說偈言：
X31n0606_p0146b03║過去有佛，號威音王，神智無量，將導一切，天、人、龍神
X31n0606_p0146b04║所共供養。
X31n0606_p0146b05║△二、頌本事三：初、頌雙標二人。
X31n0606_p0146b06║是佛滅後法欲盡時，有一菩薩名常不輕，時諸四眾
X31n0606_p0146b07║計著於法。
X31n0606_p0146b08║言著法者，是法不可示。若定謂是有，即是著法；定
X31n0606_p0146b09║謂非有非無，亦名著法。故佛藏云：刀輪害閻浮提
X31n0606_p0146b10║人，其失猶少；以有所得心說大乘者，其罪過彼也。
X31n0606_p0146b11║大論云：執有與無諍，乃至執非有非無與有無諍，
X31n0606_p0146b12║如牛皮龍繩，俱不免患。中論云：諸佛說空法，本為
X31n0606_p0146b13║化於有，若有著空者，諸佛所不化。若定言諸法非
X31n0606_p0146b14║有非無者，是名愚癡論。若得四悉檀意，自行化他，
X31n0606_p0146b15║俱無著也。△二、頌雙明得失三：初、頌得。
X31n0606_p0146b16║不輕菩薩往到其所，而語之言：我不輕汝，汝等行道
X31n0606_p0146b17║皆當作佛。
X31n0606_p0146b18║△二、頌失。
X31n0606_p0146b19║諸人聞已，輕毀罵詈。
X31n0606_p0146b20║△三重明得
X31n0606_p0146b21║不輕菩薩能忍受之。
X31n0606_p0146b22║△三、舉信毀果及結會古今二：初、果報。
X31n0606_p0146b23║其罪畢已，臨命終時，得聞此經，六根清淨，神通力故，
X31n0606_p0146b24║增益壽命。復為諸人，廣說是經，諸著法眾，皆蒙菩薩，
X31n0606_p0146c01║教化成就，令住佛道。不輕命終，值無數佛，說是經故，
X31n0606_p0146c02║得無量福，漸具功德，疾成佛道。
X31n0606_p0146c03║△二、結會。
X31n0606_p0146c04║彼時不輕，則我身是。時四部眾，著法之者，聞不輕言，
X31n0606_p0146c05║汝當作佛，以是因緣，值無數佛。此會菩薩，五百之眾，
X31n0606_p0146c06║并及四部，清信士女，今於我前，聽法者是。我於前世，
X31n0606_p0146c07║勸是諸人，聽受斯經，第一之法，開示教人，令住涅槃，
X31n0606_p0146c08║世世受持，如是經典。
X31n0606_p0146c09║△二、頌勸受持果報。
X31n0606_p0146c10║億億萬劫，至不可議，時乃得聞，是法華經。億億萬劫，
X31n0606_p0146c11║至不可議，諸佛世尊，時說是經。是故行者，於佛滅後，
X31n0606_p0146c12║聞如是經，勿生疑惑。應當一心，廣說此經，世世值佛，
X31n0606_p0146c13║疾成佛道。
X31n0606_p0146c14║所謂億生罕際，浩劫難聞，或能受持，決定成佛。金
X31n0606_p0146c15║口委喻，可不信順而勉之哉！此品葢是如來於過
X31n0606_p0146c16║去劫中值佛出世，號威音王，於彼佛所修菩薩行，
X31n0606_p0146c17║號常不輕，為諸四眾下強毒種。而彼四眾根器眇
X31n0606_p0146c18║劣，不堪大化，遂以瓦石而打擲之，坐乘罪咎，沈墜
X31n0606_p0146c19║泥犁。復於地獄起三念，各相謂言：我等今者何因
X31n0606_p0146c20║緣故而墜此處？復各相謂：以由前世愚無所知，詈
X31n0606_p0146c21║及不輕，復以杖木楚毒，由茲罪惡，所以沈淪。既而
X31n0606_p0146c22║興善革惡，永離三途，即獲勝果。譬槁木生春，寒灰
X31n0606_p0146c23║再焰。此經勝妙力用，其若是也。
X31n0606_p0146c24║大意云：夫踊出開士，仰尊顏而發願；舊住賢哲，覽
X31n0606_p0147a01║神力而增悅。靈山法主，覆長舌於梵世；樹下諸佛，
X31n0606_p0147a02║放毛光於法界。謦欬之聲，遍至十方；彈指之響，地
X31n0606_p0147a03║振六種。是以十方之眾生，見娑婆法會；無邊之羣
X31n0606_p0147a04║生，聞虗空妙聲。人人加念佛，而散諸寶物；國國融
X31n0606_p0147a05║鐵圍，而同一佛土（云云）。
X31n0606_p0147a06║△二神力品下，八品明囑累流通三：初、神力、囑累
X31n0606_p0147a07║二品明付囑流通，二、藥王下，五品約化他流通，三、
X31n0606_p0147a08║普賢一品約自行勸流通。初文又二：初、神力品明
X31n0606_p0147a09║菩薩受命弘經，二、囑累品明如來付囑。初文又二：
X31n0606_p0147a10║初、品目。
X31n0606_p0147a11║玅法蓮華經如來神力品第二十一
X31n0606_p0147a12║如來如上已釋。神力者，神名不測，力名斡用。不測
X31n0606_p0147a13║則天然之體深，幹用則轉變之力大。此中為付囑
X31n0606_p0147a14║深法，現十種大神力，故名如來神力品也。△二、經
X31n0606_p0147a15║文二：初、長行，二、偈頌。初文又二：初、菩薩受命二：初、
X31n0606_p0147a16║經家敘儀。
X31n0606_p0147a17║爾時，千世界微塵等菩薩摩訶薩從地涌出者，皆於
X31n0606_p0147a18║佛前一心合掌瞻仰尊顏。
X31n0606_p0147a19║△二、發誓弘經三：初、時節。
X31n0606_p0147a20║而白佛言：世尊我等，於佛滅後。
X31n0606_p0147a21║△二處所。
X31n0606_p0147a22║世尊分身，所在國土，滅度之處。
X31n0606_p0147a23║△三誓願。
X31n0606_p0147a24║當廣說此經。所以者何？我等亦自欲得是真淨大法，
X31n0606_p0147b01║受持、讀誦、解說、書寫而供養之。
X31n0606_p0147b02║△二、佛現神力二：初、所對之眾。
X31n0606_p0147b03║爾時世尊。於文殊師利等無量百千萬億舊住娑婆
X31n0606_p0147b04║世界菩薩摩訶薩。及諸比丘、比丘尼、優婆塞、優婆夷。
X31n0606_p0147b05║天、龍、夜叉、乾闥婆、阿脩羅、迦樓羅、緊那羅、摩睺羅伽、
X31n0606_p0147b06║人非人等一切眾前。
X31n0606_p0147b07║△二、正現神力十：初、吐舌相。
X31n0606_p0147b08║現大神力，出廣長舌，上至梵世。
X31n0606_p0147b09║今經所演，開三顯一，內祕外現，廢近顯遠，明三世
X31n0606_p0147b10║益物，誠諦不虗。福德人舌至鼻端，三藏佛至髮際。
X31n0606_p0147b11║今至梵天者，出過凡聖之外，極於淨天之頂也。△
X31n0606_p0147b12║二、通身放光
X31n0606_p0147b13║一切毛孔放於無量無數色光，皆悉徧照十方世界。
X31n0606_p0147b14║眾寶樹下、師子座上諸佛亦復如是，出廣長舌，放無
X31n0606_p0147b15║量光。釋迦牟尼佛及寶樹下諸佛現神力時，滿百千
X31n0606_p0147b16║歲。
X31n0606_p0147b17║通身毛孔，徧體放光，周徧十方，無處不明，表智境
X31n0606_p0147b18║罄也。上迹門白毫吐耀，始在東方，表七方便，初見
X31n0606_p0147b19║一理。今本門既竟，放一切光，照一切土，能令初因
X31n0606_p0147b20║終于等覺，究竟佛慧。分身諸佛，亦復如是。△三謦
X31n0606_p0147b21║欬之聲。
X31n0606_p0147b22║然後還攝舌相，一時謦欬。
X31n0606_p0147b23║謦欬者，將語之狀，亦是通暢之相也。四十餘年隱
X31n0606_p0147b24║祕真實，今獲伸舒無有遺滯，是我出世大事通暢，
X31n0606_p0147c01║是故謦欬。欲以此法付諸菩薩，令於後世導利眾
X31n0606_p0147c02║生，將語斯事，是故謦欬。又謦欬二義：一、謦欬其事
X31n0606_p0147c03║了，二、謦欬付他也。△四彈指之聲。
X31n0606_p0147c04║俱共彈指。
X31n0606_p0147c05║彈指者，即隨喜七方便人同入圓道，隨喜圓道增
X31n0606_p0147c06║智損生，隨喜諸菩薩持真淨大法，隨喜後世獲無
X31n0606_p0147c07║上寶，此一彈指竪徹三世橫亘十方者也。△五地
X31n0606_p0147c08║六種動。
X31n0606_p0147c09║是二音聲徧至十方諸佛世界，地皆六種震動。
X31n0606_p0147c10║地六種動者，表初心至後心六番動，無明惑也。△
X31n0606_p0147c11║六、普見大會。
X31n0606_p0147c12║其中眾生，天、龍、夜叉、乾闥婆、阿脩羅、迦樓羅、緊那羅、
X31n0606_p0147c13║摩睺羅伽、人非人等，以佛神力故，皆見此娑婆世界
X31n0606_p0147c14║無量無邊百千萬億眾寶樹下師子座上諸佛，及見
X31n0606_p0147c15║釋迦牟尼佛共多寶如來在寶塔中坐師子座，又見
X31n0606_p0147c16║無量無邊百千萬億菩薩摩訶薩及諸四眾恭敬圍
X31n0606_p0147c17║繞釋迦牟尼佛。既見是已，皆大歡喜，得未曾有。
X31n0606_p0147c18║此表諸佛道同也。而今而後亦復如是，五千起去
X31n0606_p0147c19║三變被移，既失本心不能現益，宜以非滅現滅，從
X31n0606_p0147c20║諸菩薩弘經得道入於佛慧，如今會無異，亦表未
X31n0606_p0147c21║來有機一也。△七空中唱聲。
X31n0606_p0147c22║即時，諸天於虗空中高聲唱言：過此無量無邊百千
X31n0606_p0147c23║萬億阿僧祇世界，有國名娑婆，是中有佛名釋迦牟
X31n0606_p0147c24║尼，今為諸菩薩摩訶薩說大乘經，名妙法蓮華，教菩
X31n0606_p0148a01║薩法，佛所護念。汝等當深心隨喜，亦當體拜供養釋
X31n0606_p0148a02║迦牟尼佛。
X31n0606_p0148a03║此表未來有教，一也。△八咸皆歸命。
X31n0606_p0148a04║彼諸眾生聞虗空中聲已，合掌向娑婆世界，作如是
X31n0606_p0148a05║言：南無釋迦牟尼佛！南無釋迦牟尼佛！
X31n0606_p0148a06║表未來有人一。△九遙散諸物。
X31n0606_p0148a07║以種種華香、瓔珞、幡葢及諸嚴身之具、珍寶妙物，皆
X31n0606_p0148a08║共遙散娑婆世界。所散諸物從十方來，譬如雲集變
X31n0606_p0148a09║成寶帳，徧覆此間諸佛之上。
X31n0606_p0148a10║此表未來有行，一也。△十、同一佛土
X31n0606_p0148a11║于時，十方世界通達無礙，如一佛土。
X31n0606_p0148a12║此表理一也。問：何以知十相表現在四一，復表將
X31n0606_p0148a13║來四一？答：下文云：若我以是神力，於無量劫，為囑
X31n0606_p0148a14║累故，說此經功德，猶不能盡。表現、表將，其義明矣。
X31n0606_p0148a15║△三、結要勸持四：初、稱歎付囑。
X31n0606_p0148a16║爾時，佛告上行等菩薩大眾：諸佛神力如是無量無
X31n0606_p0148a17║邊不可思議，若我以是神力，於無量無邊百千萬億
X31n0606_p0148a18║阿僧祇劫，為囑累故說此經功德，猶不能盡。
X31n0606_p0148a19║△二、結要付囑。
X31n0606_p0148a20║以要言之，如來一切，所有之法。
X31n0606_p0148a21║一切皆佛法也。此結一切皆妙名也。
X31n0606_p0148a22║如來一切自在神力。
X31n0606_p0148a23║通達無礙，具八自在，此結妙用也。
X31n0606_p0148a24║如來一切祕要之藏。
X31n0606_p0148b01║徧一切處皆是實相，此結妙體也。
X31n0606_p0148b02║如來一切甚深之事。
X31n0606_p0148b03║是一乘因果，此結妙宗也。
X31n0606_p0148b04║皆於此經宣示顯說。
X31n0606_p0148b05║總結一經，唯四而已。撮其樞柄，而授與之。△三、勸
X31n0606_p0148b06║㢡付囑。
X31n0606_p0148b07║是故，汝等於如來滅後，應當一心受持、讀誦、解說、書
X31n0606_p0148b08║寫、如說修行。所在國土，若有受持、讀誦、解說、書寫、如
X31n0606_p0148b09║說修行，若經卷所住之處，若於園中、若於林中、若於
X31n0606_p0148b10║樹下、若於僧坊、若白衣舍、若在殿堂、若山谷曠野，是
X31n0606_p0148b11║中皆應起塔供養。
X31n0606_p0148b12║勉諭四眾，在處流通，隨所在處，皆當起塔者，以此
X31n0606_p0148b13║經即是如來真身舍利。△四、釋付囑意。
X31n0606_p0148b14║所以者何？當知是處即是道場。
X31n0606_p0148b15║釋甚深之事也。
X31n0606_p0148b16║諸佛於此得阿耨，多羅三藐三菩提。
X31n0606_p0148b17║此是法身，即釋祕要之藏也。
X31n0606_p0148b18║諸佛於此，轉於法輪。
X31n0606_p0148b19║此即般若釋一切法也。
X31n0606_p0148b20║諸佛於此而般涅槃。
X31n0606_p0148b21║此即解脫釋自在神力也。△二、偈頌二：初、頌十神
X31n0606_p0148b22║力。
X31n0606_p0148b23║爾時，世尊欲重宣此義，而說偈言：
X31n0606_p0148b24║諸佛救世者，住於大神通，為悅眾生故，現無量神力。
X31n0606_p0148c01║舌相至梵天，身放無數光，為求佛道者，現此希有事。
X31n0606_p0148c02║諸佛謦欬聲，及彈指之聲，周聞十方國，地皆六種動。
X31n0606_p0148c03║以佛滅度後，能持是經故，諸佛皆歡喜，現無量神力。
X31n0606_p0148c04║△二、頌結要囑累三：初、總頌四法。
X31n0606_p0148c05║囑累是經故，讚美受持者，於無量劫中，猶故不能盡。
X31n0606_p0148c06║是人之功德，無邊無有窮，如十方虗空，不可得邊際。
X31n0606_p0148c07║△二、別頌四法四：初、頌一切之法。
X31n0606_p0148c08║能持是經者，則為己見我。亦見多寶佛，及諸分身者，
X31n0606_p0148c09║又見我今日，教化諸菩薩。
X31n0606_p0148c10║△二、頌自在神力。
X31n0606_p0148c11║能持是經者，令我及分身，滅度多寶佛，一切皆歡喜。
X31n0606_p0148c12║十方現在佛，并過去未來，亦見亦供養，亦令得歡喜。
X31n0606_p0148c13║△三頌祕要之藏。
X31n0606_p0148c14║諸佛坐道場，所得祕要法，能持是經者，不久亦當得。
X31n0606_p0148c15║△四頌甚深之事。
X31n0606_p0148c16║能持是經者，於諸法之義，名字及言辭，樂說無窮盡，
X31n0606_p0148c17║如風於空中，一切無鄣礙。於如來滅後，知佛所說經，
X31n0606_p0148c18║因緣及次第，隨義如實說，如日月光明，能除諸幽冥。
X31n0606_p0148c19║斯人行世間，能滅眾生闇，教無量菩薩，畢竟住一乘。
X31n0606_p0148c20║△三、總頌結意。
X31n0606_p0148c21║是故有智者，聞此功德利，於我滅度後，應受持斯經，
X31n0606_p0148c22║是人於佛道，決定無有礙。
X31n0606_p0148c23║△二囑累品明如來摩頂付囑二：初、品目。
X31n0606_p0148c24║玅法蓮華經囑累品第二十二
X31n0606_p0149a01║囑是佛所付囑，累是煩爾宣傳，此從佛旨得名。囑
X31n0606_p0149a02║是頂受所囑，累是甘而弗勞，此從菩薩敬順得名。
X31n0606_p0149a03║囑是如來金口所囑，累是菩薩丹心頂荷，此從授
X31n0606_p0149a04║受合論，故言囑累。又如來躬從座起，摩頂授之大
X31n0606_p0149a05║眾，如世尊勅，當奉行殷勤授受，故言囑累品也。△
X31n0606_p0149a06║二、經文二：初、正明付囑三：初、如來付囑三：初、正付。
X31n0606_p0149a07║爾時，釋迦牟尼佛從法座起，現大神力，以右手摩無
X31n0606_p0149a08║量菩薩摩訶薩頂，而作是言：我於無量百千萬億阿
X31n0606_p0149a09║僧祇劫，修習是難得阿耨多羅三藐三菩提法，今以
X31n0606_p0149a10║付囑汝等，汝等應當一心流布此法，廣令增益。如是，
X31n0606_p0149a11║三摩諸菩薩摩訶薩頂，而作是言：我於無量百千萬
X31n0606_p0149a12║億阿僧祇劫，修習是難得阿耨多羅三藐三菩提法，
X31n0606_p0149a13║今以付囑汝等，汝等當受持、讀誦、廣宣此法，令一切
X31n0606_p0149a14║眾生普得聞知。
X31n0606_p0149a15║佛以權智善巧之手，摩三千三百那由他國土，畟
X31n0606_p0149a16║塞虗空諸菩薩實智之頂。如來授道化他，故名權
X31n0606_p0149a17║智手。菩薩自行受道，故名實智頂。申手摩頂，即身
X31n0606_p0149a18║付囑。權智臨實智，即意付囑。而作是言，即口付囑
X31n0606_p0149a19║也。文有四悉檀意：我於無量劫修難得法，此從前
X31n0606_p0149a20║佛受學，今以付爾，爾當授彼。三世繼嗣，即世界悉
X31n0606_p0149a21║檀。一心流布，即為人。廣令增益，即對治也。益者，即
X31n0606_p0149a22║第一義也。△二、釋付。
X31n0606_p0149a23║所以者何？如來有大慈悲，無諸慳悋亦無所畏，能與
X31n0606_p0149a24║眾生佛之智慧、如來智慧、自然智慧。如來是一切眾
X31n0606_p0149b01║生之大施主，汝等亦應隨學如來之法，勿生慳悋。
X31n0606_p0149b02║大慈悲！如來室無諸慳悋即如來衣，無所畏即如
X31n0606_p0149b03║來座，佛智即一切智，如來智即道種智，自然智即
X31n0606_p0149b04║一切種智。於如來室中能施眾生三種智慧，乃至
X31n0606_p0149b05║座中亦復如是。如是施主故、無慳悋故、無所畏故，
X31n0606_p0149b06║汝等當學如來此法。是名釋出佛意而付囑之。△
X31n0606_p0149b07║三誡付。
X31n0606_p0149b08║於未來世，若有善男子、善女人信如來智慧者，當為
X31n0606_p0149b09║演說此法華經使得聞知，為令其人得佛慧故。若有
X31n0606_p0149b10║眾生不信受者，當於如來餘深法中示教利喜。汝等
X31n0606_p0149b11║若能如是，則為已報諸佛之恩。
X31n0606_p0149b12║若根深智利，直說佛慧；若不堪者，於餘深法中示
X31n0606_p0149b13║教利喜。佛慧是深而非餘，六方便是餘而非深，別
X31n0606_p0149b14║教次第是餘亦是深。汝能以餘深之法助申佛慧，
X31n0606_p0149b15║即善巧報佛恩，是名誡付囑也。△二、菩薩領受。
X31n0606_p0149b16║時，諸菩薩摩訶薩聞佛作是說已，皆大歡喜，徧滿其
X31n0606_p0149b17║身，益加恭敬，曲躬低頭，合掌向佛，俱發聲言：如世尊
X31n0606_p0149b18║勅，當具奉行。唯然，世尊！願不有慮。諸菩薩摩訶薩眾
X31n0606_p0149b19║如是三反，俱發聲言：如世尊勅，當具奉行。唯然，世尊！
X31n0606_p0149b20║願不有慮。
X31n0606_p0149b21║皆大歡喜，是意領受；曲躬低頭，是身領受；俱發聲
X31n0606_p0149b22║言，是口領受；如世尊勅，領受如來。是大施主，入如
X31n0606_p0149b23║來室意；當具奉行，領受無諸慳吝。著如來衣意；願
X31n0606_p0149b24║不有慮，領受無所畏。坐如來座意。△三事畢唱散。
X31n0606_p0149c01║爾時，釋迦牟尼佛令十方來諸分身佛各還本土，而
X31n0606_p0149c02║作是言：諸佛各隨所安，多寶佛塔還可如故。
X31n0606_p0149c03║多寶為證經故來，今迹本二門已訖，故須敬遣，復
X31n0606_p0149c04║閉如故。分身為開塔故集，開塔事了，故令分身各
X31n0606_p0149c05║還本土。塔不可重開，故分身去而不現。塔猶聽法，
X31n0606_p0149c06║故閉而猶在。問：塔若聽法，亦應不閉。答：證正已故
X31n0606_p0149c07║閉，聽流通故在。△二、時眾歡喜。
X31n0606_p0149c08║說是語時，十方無量分身諸佛，坐寶樹下師子座上
X31n0606_p0149c09║者，及多寶佛，并上行等無邊阿僧祇菩薩大眾，舍利
X31n0606_p0149c10║弗等聲聞四眾，及一切世間天、人、阿脩羅等，聞佛所
X31n0606_p0149c11║說，皆大歡喜。
X31n0606_p0149c12║諸佛為化他事遂故喜，菩薩為自行得法故喜。又
X31n0606_p0149c13║能說之人清淨故喜，佛是也。又聞清淨法故喜，妙
X31n0606_p0149c14║經是也。又聞法獲證故喜，現在未來得益者是也。
X31n0606_p0149c15║三事具足，故大歡喜也。
X31n0606_p0149c16║○二、藥王下五品，約化他勸流，通四：初、藥王菩薩
X31n0606_p0149c17║品，明勗化他之師。唯願大法大得弘宣，大願眾生
X31n0606_p0149c18║獲大饒益，所以竭其神力，盡其形命，殷殷虔虔，志
X31n0606_p0149c19║猶未已，庶令弟子宗法如師，我傳爾明，爾復傳明，
X31n0606_p0149c20║明明無己師之志也。故知此品勗弘法之師也。○
X31n0606_p0149c21║次妙音觀音兩品，明他方大士，奉命弘經，普現色
X31n0606_p0149c22║身，形無定準，不可以牛羊眼看，不可以凡愚識度，
X31n0606_p0149c23║於所聞處，勿生輕想，輕想則法不染心，故知二品
X31n0606_p0149c24║勗受法弟子也。○三陀羅尼品，明惡世弘經，喜多
X31n0606_p0150a01║惱難，以呪護之，使道流通也。○四、妙莊嚴王品明
X31n0606_p0150a02║人護。前品說呪護，今品說人護。人護尚爾，呪護彌
X31n0606_p0150a03║良，普勸流通也。
X31n0606_p0150a04║△今品二初品目。
X31n0606_p0150a05║玅法蓮華藥王菩薩本事品第二十三
X31n0606_p0150a06║觀經曰：昔名星光，從尊者日藏聞說佛慧，以雪山
X31n0606_p0150a07║上藥供養眾僧：願我未來能治眾生身心兩病。舉
X31n0606_p0150a08║世歡喜，號曰藥王。此文明一切眾生喜見，頓捨一
X31n0606_p0150a09║身，復燒兩臂，輕生重法，命殞道存。舉昔事以顯今，
X31n0606_p0150a10║故目之為本事品也。△二、經文四：初、菩薩請問，二、
X31n0606_p0150a11║如來決答，三、利益，四、多寶稱善。初文又三：初、通問
X31n0606_p0150a12║遊化。
X31n0606_p0150a13║爾時，宿王華菩薩白佛言：世尊！藥王菩薩云何遊於
X31n0606_p0150a14║娑婆世界？
X31n0606_p0150a15║△二、別問苦行。
X31n0606_p0150a16║世尊！是藥王菩薩有若干百千萬億那由他難行苦
X31n0606_p0150a17║行？
X31n0606_p0150a18║△三、請佛答釋。
X31n0606_p0150a19║善哉！世尊！願少解說。諸天、龍、神、夜叉、乾闥婆、阿脩羅、
X31n0606_p0150a20║迦樓羅、緊那羅、摩睺羅伽、人非人等，又他國土諸來
X31n0606_p0150a21║菩薩及此聲聞眾，聞皆歡喜。
X31n0606_p0150a22║△二、如來決答二：初、答苦行，二、歎經。初文又二：初、
X31n0606_p0150a23║明事本三：初、時節久遠。
X31n0606_p0150a24║爾時佛告宿王華菩薩：乃往過去無量恒河沙劫。
X31n0606_p0150b01║△二、有佛聲聞等。
X31n0606_p0150b02║有佛號日月淨明德如來、應供、正徧知、明行足、善逝、
X31n0606_p0150b03║世間解、無上士、調御丈夫、天人師、佛、世尊。其佛有八
X31n0606_p0150b04║十億大菩薩摩訶薩，七十二恒河沙大聲聞眾。佛壽
X31n0606_p0150b05║四萬二千劫，菩薩壽命亦等。
X31n0606_p0150b06║△三、明國土莊嚴。
X31n0606_p0150b07║彼國無有女人、地獄、餓鬼、畜生、阿脩羅等及以諸難。
X31n0606_p0150b08║地平如掌，瑠璃所成，寶樹莊嚴，寶帳覆上，垂寶華幡，
X31n0606_p0150b09║寶瓶、香鑪周徧國界。七寶為臺，一樹一臺，其樹去臺
X31n0606_p0150b10║盡一箭道。此諸寶樹皆有菩薩、聲聞而坐其下。諸寶
X31n0606_p0150b11║臺上各有百億諸天作天伎樂，歌歎於佛，以為供養。
X31n0606_p0150b12║△二、明本事三：初、佛說法。
X31n0606_p0150b13║爾時，彼佛為一切眾生、憙見菩薩及眾菩薩、諸聲聞
X31n0606_p0150b14║眾說法華經。
X31n0606_p0150b15║佛普為一切，而獨為憙見一人者，以其是對揚，須
X31n0606_p0150b16║付囑流通，如今身子寄一而言諸耳。△二、修供養
X31n0606_p0150b17║二：初、現在二：初、修行得法。
X31n0606_p0150b18║是一切眾生憙見菩薩樂習苦行，於日月淨明德佛
X31n0606_p0150b19║法中精進經行，一心求佛滿萬二千歲已，得現一切
X31n0606_p0150b20║色身三昧。
X31n0606_p0150b21║得現一切色身三昧者，即普現色身三昧也。此有
X31n0606_p0150b22║三義：一者內現，如今經說身根清淨，十法界依正
X31n0606_p0150b23║於身中現，如淨明鏡現諸色像。二者外現，如妙音
X31n0606_p0150b24║觀音隨機示現十界色身。三者內外現，如大集經
X31n0606_p0150c01║觀於己身、眾生身、諸佛身，悉於己身中現。又見己
X31n0606_p0150c02║身、眾生身現佛身中，至若眾生身亦復如是，故名
X31n0606_p0150c03║普現耳。△二、作念報恩二：初、以三昧力。
X31n0606_p0150c04║得此三昧已，心大歡喜，即作念言：我得現一切色身
X31n0606_p0150c05║三昧，皆是得聞法華經力。我今當供養日月淨明德
X31n0606_p0150c06║佛及法華經。即時入是三昧，於虗空中雨曼陀羅華、
X31n0606_p0150c07║摩訶曼陀羅華、細抹堅黑栴檀，滿虗空中如雲而下。
X31n0606_p0150c08║又雨海此岸栴檀之香，此香六銖，價直娑婆世界，以
X31n0606_p0150c09║供養佛。
X31n0606_p0150c10║△二、正報身力三：初、自燒身。
X31n0606_p0150c11║作是供養已，從三昧起，而自念言：我雖以神力供養
X31n0606_p0150c12║於佛，不如以身供養。即服諸香，栴檀、薰陸、兜樓婆、畢
X31n0606_p0150c13║力迦、沈水、膠香，又飲瞻蔔諸華香油。滿千二百歲已，
X31n0606_p0150c14║香油塗身，於日月淨明德佛前，以天寶衣而自纏身
X31n0606_p0150c15║已，灌諸香油，以神通力願而自燃身，光明徧照八十
X31n0606_p0150c16║億恒河沙世界。
X31n0606_p0150c17║△二、佛稱歎。
X31n0606_p0150c18║其中諸佛同時讚言：善哉，善哉！善男子！是真精進，是
X31n0606_p0150c19║名真法供養如來。若以華香、瓔珞、燒香、抹香、塗香、天
X31n0606_p0150c20║繒、幡葢及海此岸旃檀之香，如是等種種諸物供養
X31n0606_p0150c21║所不能及，假使國城、妻子布施亦所不及。善男子！是
X31n0606_p0150c22║名第一之施，於諸施中最尊最上，以法供養諸如來
X31n0606_p0150c23║故。作是語已而各默然。
X31n0606_p0150c24║真法供養者，當是內運智觀，觀煩惱因果，皆用空
X31n0606_p0151a01║慧蕩之，故言真法。又觀若身若火，能供所供，皆是
X31n0606_p0151a02║實相，誰燒誰燃，能所皆不可得，故名真法也。○天
X31n0606_p0151a03║台智者大禪師。諱智顗，荊州華容人，姓陳氏。母徐
X31n0606_p0151a04║氏，娠師之日，夢五色雲紆懷。生之日，祥光燭室。七
X31n0606_p0151a05║歲至果願寺，聞僧誦普門品，隨誦之。自憶七卷之
X31n0606_p0151a06║文，了無差誤。十八親沒，至果願寺為僧。二十進受
X31n0606_p0151a07║具足，依曠律師，通於律藏。聞光州大蘇山慧思禪
X31n0606_p0151a08║師遙飡風德，涉險而去。思初見笑曰：昔共靈山聽
X31n0606_p0151a09║法華經，宿緣所追，今復來矣。即示普賢道場，行法
X31n0606_p0151a10║華三昧經。二七日行道，誦經至此品，諸佛同讚藥
X31n0606_p0151a11║王言：是真精進，是名真法供養。豁然大悟，照了法
X31n0606_p0151a12║華。將證白師，師曰：非爾弗證，非我莫識。所證者，法
X31n0606_p0151a13║華三昧前方便旋陀羅尼。縱文字法師千萬眾，莫
X31n0606_p0151a14║能窮汝之辯也。△三時節久。
X31n0606_p0151a15║其身火燃千二百歲，過是已後其身乃盡。
X31n0606_p0151a16║△二、未來五：初、化生王家。
X31n0606_p0151a17║一切眾生憙見菩薩作如是法供養已，命終之後復
X31n0606_p0151a18║生日月淨明德佛國中，於淨德王家結跏趺坐，忽然
X31n0606_p0151a19║化生。
X31n0606_p0151a20║△二、自說本事。
X31n0606_p0151a21║即為其父而說偈言：
X31n0606_p0151a22║大王今當知，我經行彼處，即時得一切，現諸身三昧，
X31n0606_p0151a23║勤行大精進，捨所愛之身。
X31n0606_p0151a24║說是偈已，而白父言：日月淨明德佛今故現在。我先
X31n0606_p0151b01║供養佛已，得解一切眾生語言陀羅尼，復聞是法華
X31n0606_p0151b02║經八百千萬億那由他甄迦羅、頻婆羅、阿閦婆等偈。
X31n0606_p0151b03║大王！我今當還供養此佛。
X31n0606_p0151b04║△三、往到佛所
X31n0606_p0151b05║白已，即坐七寶之臺，上升虗空，高七多羅樹，往到佛
X31n0606_p0151b06║所，頭面禮足，合十指爪，以偈讚佛：
X31n0606_p0151b07║容顏甚奇妙，光明照十方，我適曾供養，今復還親近。
X31n0606_p0151b08║爾時，一切眾生憙見菩薩說是偈已，而白佛言：世尊！
X31n0606_p0151b09║世尊猶故在世。
X31n0606_p0151b10║△四、如來付囑。
X31n0606_p0151b11║爾時，日月淨明德佛告一切眾生憙見菩薩：善男子！
X31n0606_p0151b12║我涅槃時到、滅盡時至，汝可安施床座，我於今夜當
X31n0606_p0151b13║般涅槃。又勅一切眾生憙見菩薩：善男子！我以佛法
X31n0606_p0151b14║囑累於汝及諸菩薩大弟子并阿耨多羅三藐三菩
X31n0606_p0151b15║提法，亦以三千大千七寶世界諸寶樹、寶臺及給侍
X31n0606_p0151b16║諸天悉付於汝，我滅度後所有舍利亦付囑汝，當令
X31n0606_p0151b17║流布廣設供養，應起若干千塔。如是，日月淨明德佛
X31n0606_p0151b18║勅一切眾生憙見菩薩已，於夜後分入於涅槃。
X31n0606_p0151b19║△五、奉命任持五初起塔
X31n0606_p0151b20║爾時，一切眾生憙見菩薩見佛滅度，悲感懊惱，戀慕
X31n0606_p0151b21║於佛，即以海此岸栴檀為𧂐，供養佛身而以燒之。火
X31n0606_p0151b22║滅已後，收取舍利，作八萬四千寶瓶，以起八萬四千
X31n0606_p0151b23║塔，高三世界，表剎莊嚴，垂諸幡葢，懸眾寶鈴。
X31n0606_p0151b24║例如徧覆三千大千世界，小千至初禪，中千至二
X31n0606_p0151c01║禪，大千至三禪。云高三者，即至第四禪。△二燒臂
X31n0606_p0151c02║爾時，一切眾生憙見菩薩，復自念言：我雖作是供養，
X31n0606_p0151c03║心猶未足，我今當更供養舍利。便語諸菩薩大弟子，
X31n0606_p0151c04║及天、龍、夜叉等一切大眾：汝等當一心念，我今供養
X31n0606_p0151c05║日月淨明德佛舍利。作是語已，即於八萬四千塔前，
X31n0606_p0151c06║燃百福莊嚴臂，七萬二千歲而以供養。
X31n0606_p0151c07║△三利益
X31n0606_p0151c08║令無數求聲聞眾、無量阿僧祇人，發阿耨多羅三藐
X31n0606_p0151c09║三菩提心，皆使得住現一切色身三昧。
X31n0606_p0151c10║△四現報。
X31n0606_p0151c11║爾時，諸菩薩、天、人、阿脩羅等，見其無臂，憂惱悲哀而
X31n0606_p0151c12║作是言：此一切眾生憙見菩薩，是我等師教化我者，
X31n0606_p0151c13║而今燒臂身不具足。于時一切眾生憙見菩薩，於大
X31n0606_p0151c14║眾中立此誓言：我捨兩臂，必當得佛金色之身。若實
X31n0606_p0151c15║不虗，令我兩臂還復如故。作是誓已自然還復，由斯
X31n0606_p0151c16║菩薩福德智慧淳厚所致。當爾之時，三千大千世界
X31n0606_p0151c17║六種震動，天雨寶華，一切天人得未曾有。
X31n0606_p0151c18║△三、總結會二：初、結會。
X31n0606_p0151c19║佛告宿王華菩薩：於汝意云何？一切眾生憙見菩薩，
X31n0606_p0151c20║豈異人乎？今藥王菩薩是也。其所捨身布施，如是無
X31n0606_p0151c21║量百千萬億那由他數。
X31n0606_p0151c22║△二勸修。
X31n0606_p0151c23║宿王華，若有發心欲得阿耨多羅三藐三菩提者，能
X31n0606_p0151c24║燃手指乃至足一指供養佛塔，勝以國城、妻子及三
X31n0606_p0152a01║千大千國土、山林、河池、諸珍寶物而供養者。
X31n0606_p0152a02║能然一指，勝捨外身，外輕內重，故功德有異。妻子
X31n0606_p0152a03║者，外身也。國城等，外財也。△二、歎經妙三：初、歎能
X31n0606_p0152a04║持者。
X31n0606_p0152a05║若復有人以七寶滿三千大千世界，供養於佛及大
X31n0606_p0152a06║菩薩、辟支佛、阿羅漢，是人所得功德，不如受持此法
X31n0606_p0152a07║華經乃至一四句偈其福最多。
X31n0606_p0152a08║△二、歎所持法二：初、歎法體。
X31n0606_p0152a09║宿王華！譬如一切川流江河諸水之中，海為第一。此
X31n0606_p0152a10║法華經亦復如是，於諸如來所說經中最為深大。
X31n0606_p0152a11║此法華教譬醍醐海也。說窮本地為深，徧一切處
X31n0606_p0152a12║為大。
X31n0606_p0152a13║又如土山、黑山、小鐵圍山、大鐵圍山及十寶山，眾山
X31n0606_p0152a14║之中，須彌山為第一。此法華經亦復如是，於諸經中
X31n0606_p0152a15║最為其上。
X31n0606_p0152a16║十寶，山名，出華嚴及眾經。土黑鐵圍，故非是寶。十
X31n0606_p0152a17║山雖寶，或一或二，神龍雜居，須彌四寶所成，純天
X31n0606_p0152a18║所住，此法華經所說諦理。常樂我淨，如四寶所成，
X31n0606_p0152a19║開示悟入者之所依也。
X31n0606_p0152a20║又如眾星之中，月天子最為第一；此法華經亦復如
X31n0606_p0152a21║是，於千萬億種諸經法中最為照明。
X31n0606_p0152a22║星月同是陰精，同於夜現，星無虧盈，明不及月。諸
X31n0606_p0152a23║經說權智不得自在，此經明權智，權即實，實即權，
X31n0606_p0152a24║盈虧相指，不二而二，如此權智勝餘教也。
X31n0606_p0152b01║又如日天子能除諸闇；此經亦復如是，能破一切不
X31n0606_p0152b02║善之闇。
X31n0606_p0152b03║日是陽精，獨能破暗。諸經明實智破惑，尚不及即
X31n0606_p0152b04║實而權，那得並即權而實。故知此經明實智，最為
X31n0606_p0152b05║第一。
X31n0606_p0152b06║又如諸小王中，轉輪聖王最為第一；此經亦復如是，
X31n0606_p0152b07║於眾經中最為其尊。又如帝釋於三十三天中王；此
X31n0606_p0152b08║經亦復如是，諸經中王。
X31n0606_p0152b09║輪王號令止在四域，帝釋齊三十三天。
X31n0606_p0152b10║又如大梵天王，一切眾生之父；此經亦復如是，一切
X31n0606_p0152b11║賢聖、學、無學及發菩薩心者之父。
X31n0606_p0152b12║梵號令總，上冠下譬。餘經說三諦三昧各不相收，
X31n0606_p0152b13║不得自在。此經所說，以實相入真，決了聲聞法是
X31n0606_p0152b14║諸經之王；實相入俗，一切治生產業不相違背；實
X31n0606_p0152b15║相入中，諸法無非佛法。文云一切學無學及發菩
X31n0606_p0152b16║薩心者之父是也。
X31n0606_p0152b17║又如一切凡夫人中，須陀洹、斯陀含、阿那含、阿羅漢、
X31n0606_p0152b18║辟支佛為第一；此經亦復如是，一切如來所說、若菩
X31n0606_p0152b19║薩所說、若聲聞所說，諸經法中最為第一。
X31n0606_p0152b20║凡夫四果，支佛第一者，此明任運無功用也。餘經
X31n0606_p0152b21║要因功用，乃得入流。如四果人，因聞思修，方得悟
X31n0606_p0152b22║入。此經明無作四諦，不雜方便，自然流入薩婆若
X31n0606_p0152b23║海。如大白牛，肥壯多力，行步平正，其疾如風。
X31n0606_p0152b24║有能受持是經典者，亦復如是，於一切眾生中亦為
X31n0606_p0152c01║第一。一切聲聞、辟支佛中，菩薩為第一；此經亦復如
X31n0606_p0152c02║是，於一切諸經法中最為第一。如佛為諸法王，此經
X31n0606_p0152c03║亦復如是，諸經中王。
X31n0606_p0152c04║二乘中菩薩第一者明因，如來第一者明果也。餘
X31n0606_p0152c05║經明果近在寂場，此經明果遠指本地，故最第一。
X31n0606_p0152c06║△二、歎法用三：初、歎拔苦用。
X31n0606_p0152c07║宿王華！此經能救一切眾生者，此經能令一切眾生
X31n0606_p0152c08║離諸苦惱。
X31n0606_p0152c09║△二歎與樂用。
X31n0606_p0152c10║此經能大饒益一切眾生，充滿其願，如清涼池能滿
X31n0606_p0152c11║一切諸渴乏者，如寒者得火，如裸者得衣，如商人得
X31n0606_p0152c12║主，如子得母，如渡得船，如病得醫，如暗得燈，如貧得
X31n0606_p0152c13║寶，如民得王，如賈客得海，如炬除暗。
X31n0606_p0152c14║△三、總結與拔。
X31n0606_p0152c15║此法華經亦復如是，能令眾生離一切苦、一切病痛，
X31n0606_p0152c16║能解一切生死之縛。
X31n0606_p0152c17║△三、明持經福二：初、全聞經福。
X31n0606_p0152c18║若人得聞此法華經，若自書、若教人書，所得功德，以
X31n0606_p0152c19║佛智慧籌量多少，不得其邊。若書是經卷，華、香、瓔珞，
X31n0606_p0152c20║燒香、抹香、塗香，幡葢、衣服，種種之燈，蘇燈、油燈、諸香
X31n0606_p0152c21║油燈、瞻蔔油燈、須曼那油燈、波羅羅油燈、婆利師迦
X31n0606_p0152c22║油燈、那婆摩利油燈供養，所得功德，亦復無量。
X31n0606_p0152c23║△二、聞品福二：初、格量。
X31n0606_p0152c24║宿王華！若有人聞是藥王菩薩本事品者，亦得無量
X31n0606_p0153a01║無邊功德。若有女人聞是藥王菩薩本事品能受持
X31n0606_p0153a02║者，盡是女身後不復受。若如來滅後後五百歲中，若
X31n0606_p0153a03║有女人聞是經典如說修行，於此命終即往安樂世
X31n0606_p0153a04║界，阿彌陀佛大菩薩眾圍繞住處，生蓮華中寶座之
X31n0606_p0153a05║上，不復為貪欲所惱，亦復不為瞋恚、愚癡所惱，亦復
X31n0606_p0153a06║不為憍慢、嫉妬諸垢所惱，得菩薩神通無生法忍。得
X31n0606_p0153a07║是忍已眼根清淨，以是清淨眼根見七百萬二千億
X31n0606_p0153a08║那由他恒河沙等諸佛如來。是時諸佛遙共讚言：善
X31n0606_p0153a09║哉，善哉！善男子！汝能於釋迦牟尼佛法中受持、讀誦、
X31n0606_p0153a10║思惟是經、為他人說，所得福德無量無邊，火不能燒、
X31n0606_p0153a11║水不能漂。汝之功德千佛共說不能令盡，汝今已能
X31n0606_p0153a12║破諸魔賊、壞生死軍，諸餘怨敵皆悉摧滅。善男子！百
X31n0606_p0153a13║千諸佛以神通力共守護汝，於一切世間天人之中
X31n0606_p0153a14║無如汝者，唯除如來，其諸聲聞、辟支佛乃至菩薩智
X31n0606_p0153a15║慧禪定無有與汝等者。宿王華！此菩薩成就如是功
X31n0606_p0153a16║德智慧之力。若有人聞是藥王菩薩本事品能隨喜
X31n0606_p0153a17║讚善者，是人現世口中常出青蓮華香，身毛孔中常
X31n0606_p0153a18║出牛頭旃檀之香，所得功德如上所說。
X31n0606_p0153a19║口出香是現報，餘是後報。△二囑累
X31n0606_p0153a20║是故，宿王華！以此藥王菩薩本事品囑累於汝，我滅
X31n0606_p0153a21║度後後五百歲中，廣宣流布於閻浮提無令斷絕，惡
X31n0606_p0153a22║魔、魔民、諸天、龍、夜叉、鳩槃茶等得其便也。宿王華！汝
X31n0606_p0153a23║當以神通之力守護是經。所以者何？此經則為閻浮
X31n0606_p0153a24║提人病之良藥，若人有病得聞是經，病即消滅不老
X31n0606_p0153b01║不死。宿王華！汝若見有受持是經者，應以青蓮華盛
X31n0606_p0153b02║滿抹香供散其上，散已作是念言：此人不久必當取
X31n0606_p0153b03║艸坐於道場破諸魔軍，當吹法螺擊大法鼓，度脫一
X31n0606_p0153b04║切眾生老病死海。是故，求佛道者見有受持是經典
X31n0606_p0153b05║人，應當如是生恭敬心。
X31n0606_p0153b06║不老不死者，此須觀解。不老是樂，不死是常。謂聞
X31n0606_p0153b07║此經，得常樂之解，坦然在懷，無所畏忌。又不老不
X31n0606_p0153b08║死，就所證法身說耳，非謂四大假合幻化妄業之
X31n0606_p0153b09║身。△二、明得利益
X31n0606_p0153b10║說是藥王菩薩本事品時，八萬四千菩薩得解一切
X31n0606_p0153b11║眾生語言陀羅尼。
X31n0606_p0153b12║此結聞品之益。△四、多寶稱善。
X31n0606_p0153b13║多寶如來在寶塔中，讚宿王華菩薩言：善哉，善哉！宿
X31n0606_p0153b14║王華！汝成就不可思議功德，乃能問釋迦牟尼佛如
X31n0606_p0153b15║此之事，利益無量一切眾生。
X31n0606_p0153b16║△二妙音觀音兩品明他方大士奉命弘經弟子
X31n0606_p0153b17║二：初、妙音品，二、觀音品。初文又二：初、品目。
X31n0606_p0153b18║玅法蓮華經玅音菩薩品第二十四
X31n0606_p0153b19║文中自釋：昔奉雲雷音王佛十萬種伎樂，今遊化
X31n0606_p0153b20║他方音樂自隨；昔奉八萬四千寶鉢，今爾許道器
X31n0606_p0153b21║眷屬圍繞；昔得一切眾生語言陀羅尼，今以普現
X31n0606_p0153b22║色身及妙音聲徧吼十方弘宣此教，故名妙音品。
X31n0606_p0153b23║此品明菩薩以難思之力隨類通經，物覩其迹莫
X31n0606_p0153b24║測其本，但甘其味無擇其形，當卑其地自壅其流，
X31n0606_p0153c01║即是化他門中第二意也。△二、經文六：初、放光東
X31n0606_p0153c02║召，二、奉命西來，三、十方弘經，四、二土得益，五、還本
X31n0606_p0153c03║國，六、聞品進道。今初。
X31n0606_p0153c04║爾時，釋迦牟尼佛放大人相肉髻光明，及放眉間白
X31n0606_p0153c05║毫相光，徧照東方百八萬億那由他恒河沙等諸佛
X31n0606_p0153c06║世界。過是數已，有世界名淨光莊嚴，其國有佛，號淨
X31n0606_p0153c07║華宿王智如來、應供、正徧知、明行足、善逝、世間解、無
X31n0606_p0153c08║上士、調御丈夫、天人師、佛、世尊，為無量無邊菩薩大
X31n0606_p0153c09║眾恭敬圍繞而為說法。釋迦牟尼佛白毫光明徧照
X31n0606_p0153c10║其國。
X31n0606_p0153c11║大人相者，大相海也。徧體毛功德不及一好功德，
X31n0606_p0153c12║眾好功德不及一相功德，諸相從下向上，展轉相
X31n0606_p0153c13║勝，不及白毫功德，白毫功德不及肉髻功德，故名
X31n0606_p0153c14║大人相也。此相業者，從孝順師長起，今放是光，召
X31n0606_p0153c15║本弟子，使弘中道之經，利益大機者也。白毫從一
X31n0606_p0153c16║道清淨起，今放此光，令弘此法也。問：佛一一相皆
X31n0606_p0153c17║法界海，何故勝負？答：他經所明，宜作此說耳。問：佛
X31n0606_p0153c18║有緣，弟子滿十方，何故召東說西，不論八方耶？答：
X31n0606_p0153c19║此有所表。淨名云：日月何意行閻浮提？欲以光明
X31n0606_p0153c20║除眾幽暗。東是光始，西是光終，有始有終，其唯聖
X31n0606_p0153c21║人乎！未發心者，令其發心；未究竟者，令其究竟。一
X31n0606_p0153c22║菩薩既爾，諸眾亦然；一方既爾，諸方亦然。△二、奉
X31n0606_p0153c23║命西來二：初、發來緣，二、正發來。初文又六：初、經家
X31n0606_p0153c24║敘三：初、敘福田。
X31n0606_p0154a01║爾時，一切淨光莊嚴國中，有一菩薩名曰妙音，久已
X31n0606_p0154a02║植眾德本，供養親近無量百千萬億諸佛。
X31n0606_p0154a03║△二、敘智慧。
X31n0606_p0154a04║而悉成就，甚深智慧。
X31n0606_p0154a05║即智慧莊嚴也。△三、敘福德。
X31n0606_p0154a06║得妙幢相三昧、法華三昧、淨德三昧、宿王戲三昧、無
X31n0606_p0154a07║緣三昧、智印三昧、解一切眾生語言三昧、集一切功
X31n0606_p0154a08║德三昧、清淨三昧、神通遊戲三昧、慧炬三昧、莊嚴王
X31n0606_p0154a09║三昧、淨光明三昧、淨藏三昧、不共三昧、日旋三昧，得
X31n0606_p0154a10║如是等百千萬億恒河沙等諸大三昧。
X31n0606_p0154a11║十六三昧，即福德莊嚴，皆是法華三昧異名，隨義
X31n0606_p0154a12║說之耳。△二被光照
X31n0606_p0154a13║釋迦牟尼佛光照其身。
X31n0606_p0154a14║△三、辭本佛。
X31n0606_p0154a15║即白淨華宿王智佛言：世尊！我當往詣娑婆世界，禮
X31n0606_p0154a16║拜、親近、供養釋迦牟尼佛，及見文殊師利法王子菩
X31n0606_p0154a17║薩、藥王菩薩、勇施菩薩、宿王華菩薩、上行意菩薩、莊
X31n0606_p0154a18║嚴王菩薩、藥上菩薩。
X31n0606_p0154a19║△四誡至誠。
X31n0606_p0154a20║爾時，淨華宿王智佛告妙音菩薩：汝莫輕彼國生下
X31n0606_p0154a21║劣想。善男子！彼娑婆世界高下不平，土石諸山穢惡
X31n0606_p0154a22║充滿，佛身卑小，諸菩薩眾其形亦小，而汝身四萬二
X31n0606_p0154a23║千由旬，我身六百八十萬由旬，汝身第一端正，百千
X31n0606_p0154a24║萬福光明殊妙，是故汝往莫輕彼國，若佛、菩薩及國
X31n0606_p0154b01║土生下劣想。
X31n0606_p0154b02║然法身大士固不肅而成，所將眷屬或未達者，故
X31n0606_p0154b03║寄彼而規此耳。夫佛身與理相應，不可見卑小而
X31n0606_p0154b04║忘其尊嚴，此約如來座為誡也。且師及弟子智斷
X31n0606_p0154b05║具足，師既施權，弟子亦隱其實，此約如來衣為誡
X31n0606_p0154b06║也。其依報國土皆正報所感，如來以慈臨大千，宜
X31n0606_p0154b07║須高須下，勿覩依報而忽正報也，此約如來室為
X31n0606_p0154b08║誡也。此佛弘經亦敕三意，彼尊誡約諸佛道同也。
X31n0606_p0154b09║△五、受佛旨
X31n0606_p0154b10║妙音菩薩白其佛言：世尊！我今詣娑婆世界，皆是如
X31n0606_p0154b11║來之力、如來神通遊戲、如來功德智慧莊嚴。
X31n0606_p0154b12║如來力是座力，神通力是室力，莊嚴力是衣力。此
X31n0606_p0154b13║受弘經之大旨，利物之宗要，故能不動此會，而遊
X31n0606_p0154b14║化十方也。△六、現來相六：初、遣蓮華。
X31n0606_p0154b15║於是妙音菩薩不起于座，身不動搖而入三昧。以三
X31n0606_p0154b16║昧力，於耆闍崛山去法座不遠，化作八萬四千眾寶
X31n0606_p0154b17║蓮華，閻浮檀金為莖，白銀為葉，金剛為鬚，甄叔迦寶
X31n0606_p0154b18║以為其臺。
X31n0606_p0154b19║△二、文殊問：
X31n0606_p0154b20║爾時，文殊師利法王子見是蓮華而白佛言：世尊！是
X31n0606_p0154b21║何因緣先現此瑞？有若干千萬蓮華，閻浮檀金為莖，
X31n0606_p0154b22║白銀為葉，金剛為鬚，甄叔迦寶以為其臺。
X31n0606_p0154b23║△三、釋迦答。
X31n0606_p0154b24║爾時釋迦牟尼佛告文殊師利：是妙音菩薩摩訶薩，
X31n0606_p0154c01║欲從淨華宿王智佛國，與八萬四千菩薩圍繞，而來
X31n0606_p0154c02║至此娑婆世界，供養親近禮拜於我，亦欲供養聽法
X31n0606_p0154c03║華經。
X31n0606_p0154c04║△四請見相。
X31n0606_p0154c05║文殊師利白佛言：世尊！是菩薩種何善本、修何功德，
X31n0606_p0154c06║而能有是大神通力？行何三昧？願為我等說是三昧
X31n0606_p0154c07║名字，我等亦欲勤修行之。行此三昧，乃能見是菩薩
X31n0606_p0154c08║色相大小、威儀進止。唯願世尊！以神通力，彼菩薩來
X31n0606_p0154c09║令我得見。
X31n0606_p0154c10║問：若文殊位下，辭不應求見；若文殊位高，相來那
X31n0606_p0154c11║忽不識？答：雖同一位，有始中終，止此一事不知，亦
X31n0606_p0154c12║無忝高位。又眾中見瑞不了，所以發起令知，故設
X31n0606_p0154c13║問。△五明推功
X31n0606_p0154c14║爾時，釋迦牟尼佛告文殊師利：此久滅度多寶如來，
X31n0606_p0154c15║當為汝等而現其相。
X31n0606_p0154c16║△六命來。
X31n0606_p0154c17║時，多寶佛告彼菩薩：善男子！來，文殊師利法王子欲
X31n0606_p0154c18║見汝身。
X31n0606_p0154c19║△二、正發來六：初、眷屬經歷。
X31n0606_p0154c20║于時妙音菩薩於彼國沒，與八萬四千菩薩俱共發
X31n0606_p0154c21║來，所經諸國六種震動，皆悉雨於七寶蓮華，百千天
X31n0606_p0154c22║樂不鼓自鳴。
X31n0606_p0154c23║△二、敘相登臺。
X31n0606_p0154c24║是菩薩目如廣大青蓮華葉，正使和合百千萬月，其
X31n0606_p0155a01║面貌端正復過於此，身真金色，無量百千功德莊嚴，
X31n0606_p0155a02║威德熾盛，光明照曜，諸相具足，如那羅延堅固之身，
X31n0606_p0155a03║入七寶臺，上升虗空，去地七多羅樹，諸菩薩眾恭敬
X31n0606_p0155a04║圍繞，而來詣此娑婆世界耆闍崛山。
X31n0606_p0155a05║△三問訊傳旨。
X31n0606_p0155a06║到已下七寶臺，以價直百千瓔珞，持至釋迦牟尼佛
X31n0606_p0155a07║所，頭面禮足奉上瓔珞，而白佛言：世尊！淨華宿王智
X31n0606_p0155a08║佛問訊世尊：少病少惱、起居輕利、安樂行不？四大調
X31n0606_p0155a09║和不？世事可忍不？眾生易度不？無多貪欲、瞋恚、愚癡、
X31n0606_p0155a10║嫉妬、慳慢不？無不孝父母、不敬沙門、邪見、不善心、不
X31n0606_p0155a11║攝五情不？世尊！眾生能降伏諸魔怨不？久滅度多寶
X31n0606_p0155a12║如來在七寶塔中來聽法不？又問訊多寶如來：安穩
X31n0606_p0155a13║少惱、堪忍久住不？
X31n0606_p0155a14║△四請見多寶。
X31n0606_p0155a15║世尊！我今欲見多寶佛身，唯願世尊示我令見。
X31n0606_p0155a16║分身既散，塔閉如故。多寶居於塔內，故願示之令
X31n0606_p0155a17║見。△五、世尊為通。
X31n0606_p0155a18║爾時釋迦牟尼佛語多寶佛：是妙音菩薩欲得相見。
X31n0606_p0155a19║△六塔中稱善。
X31n0606_p0155a20║時多寶佛告妙音言：善哉，善哉！汝能為供養釋迦牟
X31n0606_p0155a21║尼佛，及聽法華經，并見文殊師利等，故來至此。
X31n0606_p0155a22║△三、十方弘經二：初、問答善根神力二：初、問二：初、
X31n0606_p0155a23║問種何善根。
X31n0606_p0155a24║爾時華德菩薩白佛言：世尊！是妙音菩薩種何善根？
X31n0606_p0155b01║是問昔也。△二、問有是神力。
X31n0606_p0155b02║修何功德，有是神力？
X31n0606_p0155b03║是問今也。△二、答二：初、答種善根。
X31n0606_p0155b04║佛告華德菩薩：過去有佛，名雲雷音王多陀阿伽度、
X31n0606_p0155b05║阿羅訶、三藐三佛陀，國名現一切世間，劫名喜見。妙
X31n0606_p0155b06║音菩薩於萬二千歲，以十萬種伎樂供養雲雷音王
X31n0606_p0155b07║佛，并奉上八萬四千七寶鉢。以是因緣果報，今生淨
X31n0606_p0155b08║華宿王智佛國，有是神力。華德！於汝意云何？爾時雲
X31n0606_p0155b09║雷音王佛所，妙音菩薩伎樂供養奉上寶器者，豈異
X31n0606_p0155b10║人乎？今此妙音菩薩摩訶薩是。華德！是妙音菩薩已
X31n0606_p0155b11║曾供養親近無量諸佛，久植德本，又值恒河沙等百
X31n0606_p0155b12║千萬億那由他佛。
X31n0606_p0155b13║△二、答其神力
X31n0606_p0155b14║華德！汝但見妙音菩薩其身在此，而是菩薩現種種
X31n0606_p0155b15║身，處處為諸眾生說是經典，或現梵王身、或現帝釋
X31n0606_p0155b16║身、或現自在天身、或現大自在天身、或現天大將軍
X31n0606_p0155b17║身、或現毗沙門天王身、或現轉輪聖王身、或現諸小
X31n0606_p0155b18║王身、或現長者身、或現居士身、或現宰官身、或現婆
X31n0606_p0155b19║羅門身、或現比丘比丘尼優婆塞優婆夷身、或現長
X31n0606_p0155b20║者居士婦女身、或現宰官婦女身、或現婆羅門婦女
X31n0606_p0155b21║身、或現童男童女身、或現天龍夜叉乾闥婆阿脩羅
X31n0606_p0155b22║迦樓羅緊那羅摩睺羅伽人非人等身而說是經，諸
X31n0606_p0155b23║有地獄餓鬼畜生及眾難處皆能救濟，乃至於王後
X31n0606_p0155b24║宮變為女身而說是經。華德！是妙音菩薩能救護娑
X31n0606_p0155c01║婆世界諸眾生者，是妙音菩薩如是種種變化，現身
X31n0606_p0155c02║在此娑婆國土，為諸眾生說是經典，於神通變化智
X31n0606_p0155c03║慧無所損減。是菩薩以若干智慧明照娑婆世界，令
X31n0606_p0155c04║一切眾生各得所知，於十方恒河沙世界中亦復如
X31n0606_p0155c05║是。若應以聲聞形得度者，現聲聞形而為說法；應以
X31n0606_p0155c06║辟支佛形得度者，現辟支佛形而為說法；應以菩薩
X31n0606_p0155c07║形得度者，現菩薩形而為說法；應以佛形得度者，即
X31n0606_p0155c08║現佛形而為說法。如是種種隨所應度者而為現形，
X31n0606_p0155c09║乃至應以滅度而得度者示現滅度。華德！妙音菩薩
X31n0606_p0155c10║摩訶薩成就大神通智慧之力，其事如是。
X31n0606_p0155c11║此答神力之問，示三十四凡身，四聖人身，結成十
X31n0606_p0155c12║法界六道也。△二、問答今住何定二：初、問。
X31n0606_p0155c13║爾時，華德菩薩白佛言：世尊！是妙音菩薩深種善根。
X31n0606_p0155c14║世尊！是菩薩住何三昧，而能如是在所變現度脫眾
X31n0606_p0155c15║生？
X31n0606_p0155c16║問：今住何定，而能如此自在利益也？△二答
X31n0606_p0155c17║佛告華德菩薩：善男子！其三昧名現一切色身，妙音
X31n0606_p0155c18║菩薩住是三昧中，能如是饒益無量眾生。
X31n0606_p0155c19║佛答如文。△四、二土得益
X31n0606_p0155c20║說是妙音菩薩品時，與妙音菩薩俱來者八萬四千
X31n0606_p0155c21║人，皆得現一切色身三昧。此娑婆世界無量菩薩，亦
X31n0606_p0155c22║得是三昧及陀羅尼。
X31n0606_p0155c23║△五、還歸本國。
X31n0606_p0155c24║爾時，妙音菩薩摩訶薩供養釋迦牟尼佛及多寶佛
X31n0606_p0156a01║塔已，還歸本土。所經諸國六種震動，雨寶蓮華，作百
X31n0606_p0156a02║千萬億種種伎樂。既到本國，與八萬四千菩薩圍繞，
X31n0606_p0156a03║至淨華宿王智佛所，白佛言：世尊！我到娑婆世界饒
X31n0606_p0156a04║益眾生，見釋迦牟尼佛及見多寶佛塔，禮拜供養。又
X31n0606_p0156a05║見文殊師利法王子菩薩，及見藥王菩薩、得勤精進
X31n0606_p0156a06║力菩薩、勇施菩薩等，亦令是八萬四千菩薩得現一
X31n0606_p0156a07║切色身三昧。
X31n0606_p0156a08║△六聞品進道。
X31n0606_p0156a09║說是妙音菩薩來往品時，四萬二千天子得無生法
X31n0606_p0156a10║忍，華德菩薩得法華三昧。
X31n0606_p0156a11║
X31n0606_p0156a12║法華經科註卷第七