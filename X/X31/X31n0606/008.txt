X31n0606_p0156a13║
X31n0606_p0156a14║
X31n0606_p0156a15║
X31n0606_p0156a16║妙法蓮華經科註卷第八
X31n0606_p0156a17║
X31n0606_p0156a18║△二觀世音普門品二初品目。
X31n0606_p0156a19║妙法蓮華經觀世音菩薩普門品第二十五
X31n0606_p0156a20║依天台釋，此品別有玄疏。撮彼釋品，有通有別。通
X31n0606_p0156a21║則十雙也，別有五隻。十雙者：一、人、法，乃至第十、智
X31n0606_p0156a22║斷。此品以人、法合題：觀世音，人也；普門，法也。問答
X31n0606_p0156a23║有二番：觀世音者，以大悲拔苦，依前問答，百千苦
X31n0606_p0156a24║惱皆得解脫；普門者，大慈與樂，依後問答，應以得
X31n0606_p0156b01║度而為說法也。五隻者：一、觀：觀有多種，謂折空、體
X31n0606_p0156b02║空、次第三觀、圓融三觀等（云云）。今簡前三，唯圓觀
X31n0606_p0156b03║也。二、世：世亦多種，謂有為世、無為世、二邊世、不思
X31n0606_p0156b04║議世。今取不思議世。三、音：音者，機也。機亦多種，有
X31n0606_p0156b05║人天機、二乘機、菩薩機、佛機。今唯取佛機而設應
X31n0606_p0156b06║也。四、普：普者，周徧也。諸法無量，若不得普者，則是
X31n0606_p0156b07║偏法也；若得普者，即圓法也。約十法名普（云云）。五
X31n0606_p0156b08║門者：空門、假門、中門。今正通實相，雙照二諦，故名
X31n0606_p0156b09║普；能通，故名門。普門，即圓通門也。故此品題，乃是
X31n0606_p0156b10║菩薩以圓融妙觀，觀不思議世界佛機之音聲，普
X31n0606_p0156b11║令入圓通之門也。故名觀世音菩薩普門品也。△
X31n0606_p0156b12║二、經文二：初、兩番問答，二、聞品得益。初文又二：初、
X31n0606_p0156b13║長行，二、偈頌。初文又二：初、一番問答，二、次番問答。
X31n0606_p0156b14║初文又二：初、問二：初、經家敘。
X31n0606_p0156b15║爾時，無盡意菩薩即從座起，偏袒右肩，合掌向佛而
X31n0606_p0156b16║作是言：
X31n0606_p0156b17║無盡意者，非盡非無盡，為對小乘明盡也。小乘明
X31n0606_p0156b18║盡者，為對無生智滅色取空故也。無盡義多，虗空
X31n0606_p0156b19║不可盡，一切法不可盡，空假中俱不可極。大品云：
X31n0606_p0156b20║即色是空，非色滅空，空故無盡也。△二、正興。問：
X31n0606_p0156b21║世尊！觀世音菩薩以何因緣名觀世音？
X31n0606_p0156b22║有兩番問答，今初問觀音人，後問普門法，此中即
X31n0606_p0156b23║初番問也。大經云：汝具二莊嚴故能問，我具二莊
X31n0606_p0156b24║嚴故能答爾。釋論云：問有多種，有不解故問，有試
X31n0606_p0156c01║問，有赴機問。今即赴機問也。以何因緣者，其義甚
X31n0606_p0156c02║眾，今略言境智，則以眾生善惡兩機為因，菩薩靈
X31n0606_p0156c03║智慈悲為緣，以是因緣名觀世音。△二、答三：初、總
X31n0606_p0156c04║答機應四：初、標人數。
X31n0606_p0156c05║佛告無盡意菩薩：善男子！若有無量百千萬億眾生。
X31n0606_p0156c06║十法界機，其數無量百千萬億者，葢通途就同業
X31n0606_p0156c07║者語也。舉多種以明種種業，遭苦者稱名，一時有
X31n0606_p0156c08║機，一時能應耳。△二、明遭苦
X31n0606_p0156c09║受諸苦惱。
X31n0606_p0156c10║百千業同，故云諸苦惱也。此由結業果多而因亦
X31n0606_p0156c11║多，即總答文略而意廣。△三、聞名稱號。
X31n0606_p0156c12║聞是觀世音菩薩，一心稱名。
X31n0606_p0156c13║此明生善，善惡合為機。若能通達而聞，即是聞慧。
X31n0606_p0156c14║心無住著，即是思慧。一心稱名，即是修慧。一心有
X31n0606_p0156c15║事有理，念念相續，及數息繫念，一心不亂，皆事一
X31n0606_p0156c16║心也。若能達此心性，自他共無因，皆不可得，無心
X31n0606_p0156c17║無念，空慧相應，此乃無一，亦無心也。知聲相皆空，
X31n0606_p0156c18║呼響不實，能稱所稱，皆不可得，是名無稱，即理一
X31n0606_p0156c19║心也。△四、得解脫。
X31n0606_p0156c20║觀世音菩薩即時觀其音聲，皆得解脫。
X31n0606_p0156c21║上受苦即稱名，是機速也。今稱即應，是應機赴感
X31n0606_p0156c22║之速也。故皆得解脫也。△二、別答三業三：初、口機
X31n0606_p0156c23║應二：初、明七難七：初、火難四：初、持名者。
X31n0606_p0156c24║若有持是觀世音菩薩名者。
X31n0606_p0157a01║行人須憶持名字，是謂持名也。△二遭苦
X31n0606_p0157a02║設入大火。
X31n0606_p0157a03║△三冥應。
X31n0606_p0157a04║火不能燒。
X31n0606_p0157a05║△四、結成。
X31n0606_p0157a06║由是菩薩威神力故。
X31n0606_p0157a07║事跡。晉人謝敷，篤信大法，平居寫華嚴經，撰觀音
X31n0606_p0157a08║傳。竺長舒，晉元康中為延火所及，一心稱名，風回
X31n0606_p0157a09║火轉，將鄰所居，其火滅。約觀解火，有果報火、業火、
X31n0606_p0157a10║煩惱火。若果報火至初禪天，業火通三界，煩惱火
X31n0606_p0157a11║通三乘人。故果報火劫盡，自初禪以降，無能免者。
X31n0606_p0157a12║業火者，五戒十善，為三毒火燒諸善根。煩惱火者，
X31n0606_p0157a13║若聲聞人厭惡生死，見三界猶如火宅，勤求方便，
X31n0606_p0157a14║爭出火宅，即得解脫。支佛六度通別圓教，變易土
X31n0606_p0157a15║行人修道，為五住煩惱惑火所燒，方便未成，火難
X31n0606_p0157a16║恒逼，稱名便得解脫。菩薩法門無量，不出別圓兩
X31n0606_p0157a17║觀，本起慈悲，故能徧應。△二水難。
X31n0606_p0157a18║若為大水所漂，稱其名號，即得淺處。
X31n0606_p0157a19║事跡應驗傳云：有海鹽人溺水，稱菩薩名，遇石得
X31n0606_p0157a20║免。又劉澄赴廣州牧，遇風波，其母及兩尼稱菩薩
X31n0606_p0157a21║名，得免難。約觀解，有果報水，至二禪天，下至地獄，
X31n0606_p0157a22║皆不免難。惡業水，通三界，漂壞善根。煩惱水，通三
X31n0606_p0157a23║乘人。經云：煩惱大河，能漂香象。愛欲水，增長邪見，
X31n0606_p0157a24║沒溺生死，難登涅槃彼岸。二乘截生死河前，路遠
X31n0606_p0157b01║稱名，發真見諦，名淺處，至無學彼岸也。支佛六度
X31n0606_p0157b02║等，次第皆然也。△三、羅剎難。
X31n0606_p0157b03║若有百千萬億眾生，為求金、銀、瑠璃、硨磲、碼碯、珊瑚、
X31n0606_p0157b04║琥珀、真珠等寶入於大海，假使黑風吹其船舫飄墮
X31n0606_p0157b05║羅剎鬼國，其中若有乃至一人稱觀世音菩薩名者，
X31n0606_p0157b06║是諸人等皆得解脫羅剎之難，以是因緣名觀世音。
X31n0606_p0157b07║阿含云：風加以黑，怖之甚也。羅剎是食人鬼也。約
X31n0606_p0157b08║觀釋，不但世間風，但黑業名風。華嚴云：嫌恨猛風
X31n0606_p0157b09║吹罪，心火常熾然，吹諸行商人墮于惡趣，失人道
X31n0606_p0157b10║善寶及無漏法財。復次，始從地獄上至三禪，皆有
X31n0606_p0157b11║果報風難。地獄疾風猛浪，餓鬼道中寒風裂骨，畜
X31n0606_p0157b12║生傾巢覆卵，修羅亦有風難。至若劫盡，風災起時，
X31n0606_p0157b13║諸山搏擊，上至三禪，宮殿碎為微塵。當此之時，一
X31n0606_p0157b14║心稱念觀音。爾時，菩薩以王三昧力，或以手鄣，或
X31n0606_p0157b15║以口吸，無量方便，令得解脫。又黑業惡風，吹壞五
X31n0606_p0157b16║戒、十善，吹船舫墮三途、四趣鬼國及愛、見境中。二
X31n0606_p0157b17║乘採聖財寶，為煩惱風吹慈行船，墮見、愛境，為見、
X31n0606_p0157b18║愛羅利所害，稱名得脫。見、愛二輪，永免二十五有
X31n0606_p0157b19║黑業也。支佛及六度行，通、別、圓、變易等，入煩惱海，
X31n0606_p0157b20║採一切智寶。八倒暴風飄諸行船，墮二邊鬼國。用
X31n0606_p0157b21║正觀心，體達諸法不生不滅，入實際中，即得解脫。
X31n0606_p0157b22║○事跡應驗傳云：外國百餘人，自師子國汎海，遇
X31n0606_p0157b23║惡風，墮鬼國。時羅剎欲食，舉舶俱稱觀音名。中有
X31n0606_p0157b24║一小乘沙門，不信觀音，不肯稱名。鬼索此沙門，沙
X31n0606_p0157c01║門狼狽學稱，亦得解脫。△四王難。
X31n0606_p0157c02║若復有人臨當被害，稱觀世音菩薩名者，彼所執刀
X31n0606_p0157c03║杖尋段段壞而得解脫。
X31n0606_p0157c04║約觀釋惡業，亦能傷善身命。六塵三毒，皆名刀箭。
X31n0606_p0157c05║破壞善心，割斷戒皮定肉，萬劫不復起怖畏心，稱
X31n0606_p0157c06║觀世音，即蒙救護。三毒無傷，清升受樂，即菩薩力
X31n0606_p0157c07║也。又聲聞厭患生死，觀三界見思，劇於刀箭。支佛
X31n0606_p0157c08║及六度行，通別圓變易等五住刀箭，傷法身，損慧
X31n0606_p0157c09║命。若能稱名，即蒙聖應，免離通別刀杖二種生死。
X31n0606_p0157c10║○事跡應驗。傳云：晉太元中，彭城人遭賊被杻。斯
X31n0606_p0157c11║人常供觀音金像，帶在髻中，刀下但聞金聲，刀三
X31n0606_p0157c12║斫而頸無傷。及解髻看像，像有三痕，因是獲放免
X31n0606_p0157c13║難。△五鬼難。
X31n0606_p0157c14║若三千大千國土滿中夜叉、羅剎欲來惱人，聞其稱
X31n0606_p0157c15║觀世音菩薩名者，是諸惡鬼尚不能以惡眼視之，況
X31n0606_p0157c16║復加害？
X31n0606_p0157c17║滿中者，鬼之心識相延，故滿其中也。聞其人稱名，
X31n0606_p0157c18║不能加惡者，若非畏威，即是懷恩故也。約觀釋，以
X31n0606_p0157c19║果報論鬼難，地獄亦有大力鬼，惱於罪人畜生中。
X31n0606_p0157c20║鬼噉畜生，人中可知。諸天既領鬼，何容為惱？阿含
X31n0606_p0157c21║云：有大力鬼，忽坐帝釋床。帝釋起嗔，鬼光明愈熾。
X31n0606_p0157c22║帝釋發慈心，鬼光明即滅，尋便離去。天主尚為惱，
X31n0606_p0157c23║況四王修羅耶？如是等處鬼難，稱觀音名，不能加
X31n0606_p0157c24║害也。復次，修因者，自有惡業，名為鬼。阿含云：淫鬼
X31n0606_p0158a01║入人心，使人淫佚無度，或使瞋癡等。然三毒當體
X31n0606_p0158a02║是鬼，且如淫破梵行，瞋破慈悲戒，貪鬼惱不盜戒，
X31n0606_p0158a03║嗜鬼惱不飲戒，乃至十善諸禪，亦復如是。皆為惡
X31n0606_p0158a04║業鬼，毀損人天動不動業。若能稱名，即不加害。復
X31n0606_p0158a05║次，煩惱鬼者，見心為男鬼，愛心為女鬼。見使歷三
X31n0606_p0158a06║界有八十八，愛歷三界有九十八，豈不徧滿來惱
X31n0606_p0158a07║二乘人，乃至六度通別圓等行人也？大經云：唯願
X31n0606_p0158a08║世尊，善良咒師，當為我等，除無明鬼。又云：愚癡羅
X31n0606_p0158a09║剎，止住其中。豈非煩惱鬼耶？若稱名誦念，觀智成
X31n0606_p0158a10║就，能令見愛塵勞，隨意所轉（去聲），不能為害也。△六
X31n0606_p0158a11║枷鏁難。
X31n0606_p0158a12║設復有人，若有罪、若無罪，杻械枷鏁檢繫其身，稱觀
X31n0606_p0158a13║世音菩薩名者，皆悉斷壞，即得解脫。
X31n0606_p0158a14║事路應驗。傳云：葢護，山陽人，繫獄當死，於三日三
X31n0606_p0158a15║夜稱名不歇，即蒙觀音放光照燭，鎻脫門開，尋光
X31n0606_p0158a16║而行二十里，其光乃息。約觀釋，地獄體是囹圄，鬼
X31n0606_p0158a17║畜亦有籠繫，修羅亦被五縛。然北洲及天上自在，
X31n0606_p0158a18║應無此難。降斯以還，無免幽厄。若能稱名，皆悉斷
X31n0606_p0158a19║壞也。復次，修因者，惡業即是枷鏁耳。然業雖有力，
X31n0606_p0158a20║隨作不作。若有造因，果終不失。故云：不失法如券。
X31n0606_p0158a21║若人修習諸善，被惡業遮，如彼大山映覆於心，使
X31n0606_p0158a22║善敗壞，更增惡業，即招果縛，無由可解。若欲脫者，
X31n0606_p0158a23║應稱觀音，令惡業壞。故經云：妻子為鏁械，錢財為
X31n0606_p0158a24║牢獄，王法為獄籍。遮礙行人，不得修道。現在是報
X31n0606_p0158b01║縛，望過去即業△七怨賊難。
X31n0606_p0158b02║若三千大千國土滿中怨賊，有一商主將諸商人，齎
X31n0606_p0158b03║持重寶經過險路，其中一人作是唱言：諸善男子！勿
X31n0606_p0158b04║得恐怖，汝等應當一心稱觀世音菩薩名號，是菩薩
X31n0606_p0158b05║能以無畏施於眾生。汝等若稱名者，於此怨賊當得
X31n0606_p0158b06║解脫。眾商人聞，俱發聲言：南無觀世音菩薩！稱其名
X31n0606_p0158b07║故，即得解脫。
X31n0606_p0158b08║滿中之言，假設也。怨賊，是重難也。賊本求財，怨本
X31n0606_p0158b09║奪命，今稱怨賊，是財命兩圖也。事跡應驗傳云：釋
X31n0606_p0158b10║慧達，晉隆安二年，於北隴上荷鋤采藥。時羌餓，皆
X31n0606_p0158b11║捕人食之。達為羌所得，收閉在一柵中，擇肥者先
X31n0606_p0158b12║食。達於是極誠稱名誦經，羌食餘人既盡，唯達及
X31n0606_p0158b13║小兒存焉。竟夜懇切，猶冀感格。向曉，羌欲取，忽見
X31n0606_p0158b14║一虎從草邊出，咆哮，諸羌迸散，虎因齧柵作一穴
X31n0606_p0158b15║而去。達將小兒走叛，得免難。約觀釋果報怨賊，從
X31n0606_p0158b16║地獄至第六天，皆有鬬諍。如此怨會，稱名得脫。復
X31n0606_p0158b17║次，修善之時，惡覺既多，是名為怨。若能稱名，惡退
X31n0606_p0158b18║善增，暗滅明生。復次，一切煩惱是出世法怨賊，商
X31n0606_p0158b19║主是三師，羯磨受戒是商人，無作戒是重寶，五塵
X31n0606_p0158b20║是怨賊；或可法師是商主，徒眾是商人，理教是重
X31n0606_p0158b21║寶，二邊魔事是怨賊；或可心王是商主，心數是商
X31n0606_p0158b22║人，正觀之智是重寶，覺觀為怨賊；或可般若是商
X31n0606_p0158b23║主，五度萬行是商人，法性實相是重寶，六蔽是怨
X31n0606_p0158b24║賊。以茲多意，歷諸教悉成，稱名即得解脫也。△二、
X31n0606_p0158c01║結。
X31n0606_p0158c02║無盡意！觀世音菩薩摩訶薩，威神之力巍巍如是。
X31n0606_p0158c03║巍巍，即是穹崇高出之詞，以喻觀音之力出於二
X31n0606_p0158c04║土之外竪經者也。△二、意機應二：初、明三毒。
X31n0606_p0158c05║若有眾生多於淫欲，常念恭敬觀世音菩薩，便得離
X31n0606_p0158c06║欲；若多瞋恚，常念恭敬觀世音菩薩，便得離瞋；若多
X31n0606_p0158c07║愚癡，常念恭敬觀世音菩薩，便得離癡。
X31n0606_p0158c08║以三毒侵陵行人也。多於者，多尚得離，少可知矣。
X31n0606_p0158c09║大論云：女人違戒垢，謗法墮餘殃。不擇禽獸，不避
X31n0606_p0158c10║高墻，破家滅國，禍延其身。大經云：若習近貪欲，是
X31n0606_p0158c11║報熟時。此多欲相也。瞋恚多者，令人不喜見。遺教
X31n0606_p0158c12║云：劫功德賊，無過瞋恚。華嚴云：一念瞋起，鄣百法
X31n0606_p0158c13║明門。愚癡多者，邪畫諸見，撥無因果，毀謗大乘。應
X31n0606_p0158c14║一心存想觀音，即得免離。常念即正念，體達煩惱，
X31n0606_p0158c15║性無所有。住貪瞋際，即實際。亡能所了，念性本淨，
X31n0606_p0158c16║即定慧也。△二、結饒益。
X31n0606_p0158c17║無盡意！觀世音菩薩有如是等大威神力，多所饒益，
X31n0606_p0158c18║是故眾生常應心念。
X31n0606_p0158c19║△三、身機應二：初、明二求二：初、求男三：初、立願。
X31n0606_p0158c20║若有女人，設欲求男。
X31n0606_p0158c21║人願莫重於嗣續，故得男續莫大焉。女人從夫，必
X31n0606_p0158c22║求生男。△二修行
X31n0606_p0158c23║禮拜供養觀世音菩薩。
X31n0606_p0158c24║△三生男德
X31n0606_p0159a01║便生福德，智慧之男。
X31n0606_p0159a02║福則勢位高外，慧則名聞博達，若愚癡不善，又何
X31n0606_p0159a03║益？△二、求女二：初、立願。
X31n0606_p0159a04║設欲求女。
X31n0606_p0159a05║△二德業。
X31n0606_p0159a06║便生端正有相之女，宿植德本，眾人愛敬。
X31n0606_p0159a07║端正有相者，即是有端正之相，而無惡邪之相，此
X31n0606_p0159a08║則婦人之德早著也，故人愛而敬之。由宿世植德
X31n0606_p0159a09║本，故。△二、結不虗
X31n0606_p0159a10║無盡意！觀世音菩薩有如是力，若有眾生恭敬禮拜
X31n0606_p0159a11║觀世音菩薩，福不唐捐。
X31n0606_p0159a12║菩薩如是神力，若敬禮者，皆獲福，不至於虗棄也。
X31n0606_p0159a13║△三、勸持名答三：初、勸持。
X31n0606_p0159a14║是故眾生皆應受持觀世音菩薩名號。
X31n0606_p0159a15║△二格量
X31n0606_p0159a16║無盡意！若有人受持六十二億恒河沙菩薩名字，復
X31n0606_p0159a17║盡形供養飲食、衣服、臥具、醫藥。於汝意云何？是善男
X31n0606_p0159a18║子、善女人功德多不？無盡意言：甚多，世尊！佛言：若復
X31n0606_p0159a19║有人受持觀世音菩薩名號，乃至一時禮拜、供養，是
X31n0606_p0159a20║二人福正等無異，於百千萬億劫不可窮盡。
X31n0606_p0159a21║持名號多，福田多，時節多，四事供多。以格持一名
X31n0606_p0159a22║號少，一時禮拜少，與種子福田皆少，而二人福正
X31n0606_p0159a23║等。以佛眼稱量，不增不減。△三、結歎。
X31n0606_p0159a24║無盡意！受持觀世音菩薩名號，得如是無量無邊福
X31n0606_p0159b01║德之利。
X31n0606_p0159b02║一時稱名，福不可盡。大品云：一華散空，乃至畢苦，
X31n0606_p0159b03║其福不盡。△第二番問答二：初、問三：初、問身。
X31n0606_p0159b04║無盡意菩薩白佛言：世尊！觀世音菩薩云何遊此娑
X31n0606_p0159b05║婆世界？
X31n0606_p0159b06║前已問：菩薩緣何得名？佛答：謂眾生三業顯機為
X31n0606_p0159b07║境，菩薩法身靈智冥然為應，以慈悲境智因緣和
X31n0606_p0159b08║合名觀世音。今問：云何遊此世界？佛答：以普門示
X31n0606_p0159b09║現三業，應彼眾生冥機等十義。初問：遊此世界即
X31n0606_p0159b10║是身業應？△二問口。
X31n0606_p0159b11║云何而為眾生說法？
X31n0606_p0159b12║次問說法，即口業應也。△三問意。
X31n0606_p0159b13║方便之力，其事云何？
X31n0606_p0159b14║三問方便，即意業應也。此聖人之三業，無謀而化，
X31n0606_p0159b15║應一切也。亦名三不失，謂三輪不思議也。亦名三
X31n0606_p0159b16║不護，此明觀音住不思議圓音法門，實不作意籌
X31n0606_p0159b17║量，如明鏡隨對而現，一時普應，故言三業不護也。
X31n0606_p0159b18║三不失者，眾生根機有深淺，觀音雖不作意逗機，
X31n0606_p0159b19║而事理冥會，高下宛符，故言不失也。三輪不思議
X31n0606_p0159b20║化至如現為佛身。即示佛之心口，乃至現執金剛
X31n0606_p0159b21║神。亦示執金剛神心口普現色身，而於法身智慧
X31n0606_p0159b22║無所損減。淨名云：善能分別諸法相，於第一義而
X31n0606_p0159b23║不動。此不思議化也。△二、答三：初、別答八：初、聖身
X31n0606_p0159b24║三：初、佛身。
X31n0606_p0159c01║佛告無盡意菩薩：善男子！若有國土眾生應以佛身
X31n0606_p0159c02║得度者，觀世音菩薩即現佛身而為說法。
X31n0606_p0159c03║應以者，答方便之力也。當知意地觀機，見其所宣，
X31n0606_p0159c04║宜示何身？為說何法？隨以化之，此答意業也。現身
X31n0606_p0159c05║答身業，說法答口業，例下皆同。然別答中凡三十
X31n0606_p0159c06║三身、十九說法，束為十法界身，而文中缺二界，何
X31n0606_p0159c07║也？或曰：觀音即菩薩身，何須更現？又無地獄界者，
X31n0606_p0159c08║別釋雖無，總答中則有。文云：以種種形遊諸國土，
X31n0606_p0159c09║何得言無？又請：觀音云：或遊戲地獄。釋論云：菩薩
X31n0606_p0159c10║化地獄，多現佛身。以此推之，則十法界身具矣。問：
X31n0606_p0159c11║現佛身者，是應？是化？答：無而倐有者名化，應同終
X31n0606_p0159c12║始者名應。若法身是真佛，非應化說法人也。△二、
X31n0606_p0159c13║緣覺身。
X31n0606_p0159c14║應以辟支佛身得度者，即現辟支佛身而為說法。
X31n0606_p0159c15║此如文殊二萬億，劫作支佛化眾生。△三、聲聞身。
X31n0606_p0159c16║應以聲聞身得度者，即現聲聞身而為說法。
X31n0606_p0159c17║或藏通兩教，或隨五味轉，內祕外現，莊嚴四枯四
X31n0606_p0159c18║榮，引導眾生。△二、天身六：初、梵王身。
X31n0606_p0159c19║應以梵王身得度者，即現梵王身而為說法。
X31n0606_p0159c20║即色界天主，名尸棄瓔珞，明四禪皆有王。此梵王
X31n0606_p0159c21║應是初禪，猶有覺觀語言，得為千界之主也。觀音
X31n0606_p0159c22║修白色三昧，不取故，不隨禪生；不捨故，應為梵王
X31n0606_p0159c23║現身，以權引實。△二、帝釋身。
X31n0606_p0159c24║應以帝釋身得度者，即現帝釋身而為說法。
X31n0606_p0160a01║地居，天主也。具云釋迦提桓因陀羅，此云能天帝，
X31n0606_p0160a02║謂能與諸天作主者也。觀音修難伏三昧，現身以
X31n0606_p0160a03║權引實。△三自在天身
X31n0606_p0160a04║應以自在天身得度者，即現自在天身而為說法。
X31n0606_p0160a05║是欲界頂名他化自在天，假他所作以成己樂，魔
X31n0606_p0160a06║王也。觀音住赤色三昧，應為魔王，令魔界即佛界。
X31n0606_p0160a07║△四大自在天身
X31n0606_p0160a08║應以大自在天身得度者，即現大自在天身而為說
X31n0606_p0160a09║法。
X31n0606_p0160a10║即色界頂摩醯首羅也。樓炭稱阿迦尼吒天，華嚴
X31n0606_p0160a11║云色究竟，釋論云騎白牛而有八臂三目，是諸天
X31n0606_p0160a12║之將。△五天大將軍身。
X31n0606_p0160a13║應以天大將軍身得度者，即現天大將軍身而為說
X31n0606_p0160a14║法。
X31n0606_p0160a15║光明中即以散脂為大將。大經云：八健是天中力
X31n0606_p0160a16║士也。釋論云：鳩摩伽，此云童子，擎雞持鐸捉赤幡。
X31n0606_p0160a17║△六、毗沙門身。
X31n0606_p0160a18║應以毗沙門身得度者，即現毗沙門身而為說法。
X31n0606_p0160a19║此云多聞，居須彌北面，即護世四天王之一。△三、
X31n0606_p0160a20║人身五：初、小王身。
X31n0606_p0160a21║應以小王身得度者，即現小王身而為說法。
X31n0606_p0160a22║或云：天王為大，人王為小。或云：國有小大，或是王
X31n0606_p0160a23║子。△二長者身。
X31n0606_p0160a24║應以長者身得度者，即現長者身而為說法。
X31n0606_p0160b01║長者有長人之德，十譬喻品已列其文。△三居士
X31n0606_p0160b02║身
X31n0606_p0160b03║應以居士身得度者，即現居士身而為說法。
X31n0606_p0160b04║謂多財居業者也。或曰居道、居山、居財之士。△四
X31n0606_p0160b05║宰官身
X31n0606_p0160b06║應以宰官身得度者，即現宰官身而為說法。
X31n0606_p0160b07║宰，主也，官管也。以主宰管領為義，有勳業輔相王
X31n0606_p0160b08║者是也。又郡邑長官皆稱宰官。△五婆羅門身。
X31n0606_p0160b09║應以婆羅門身得度者，即現婆羅門身而為說法。
X31n0606_p0160b10║此名淨行，劫初種族，即西域四姓之一。林野自閑，
X31n0606_p0160b11║隱逸肥遁，竺乾仙人通稱也。△四、四眾身四。
X31n0606_p0160b12║應以比丘、比丘尼、優婆塞、優婆夷身得度者，即現比
X31n0606_p0160b13║丘、比丘尼、優婆塞、優婆夷身而為說法。
X31n0606_p0160b14║比丘之義，序品列眾已釋。比丘尼，即出家女也。優
X31n0606_p0160b15║婆塞，即近事男。優婆夷，即近事女。謂受歸戒，堪任
X31n0606_p0160b16║親近奉事出家二眾故也。或翻清信男女等。△五、
X31n0606_p0160b17║婦女身四。
X31n0606_p0160b18║應以長者、居士、宰官、婆羅門婦女身得度者，即現婦
X31n0606_p0160b19║女身而為說法。
X31n0606_p0160b20║如上妙音品云：於王後宮變為女身說法是也。△
X31n0606_p0160b21║六童男女身二
X31n0606_p0160b22║應以童男、童女身得度者，即現童男、童女身而為說
X31n0606_p0160b23║法。
X31n0606_p0160b24║應法師云：七八歲已上，俱可名童子。△七、八部身
X31n0606_p0160c01║八
X31n0606_p0160c02║應以天、龍、夜叉、乾闥婆、阿修羅、迦樓羅、緊那羅、摩睺
X31n0606_p0160c03║羅伽、人非人等身得度者，即皆現之而為說法。
X31n0606_p0160c04║上已釋大威德天竟，今更舉者，或是星宿掌人間
X31n0606_p0160c05║者也。龍者，是鱗蟲之長，有四種：一者守天宮殿；二
X31n0606_p0160c06║者興雷致雨；三者地龍，開決江河者也；四者伏藏
X31n0606_p0160c07║龍，守護輪王寶藏者也。夜叉，此云捷疾鬼，居海島
X31n0606_p0160c08║空中天上三處，傳傳相持不得食人。佛初成道及
X31n0606_p0160c09║轉法輪，傳唱上至梵天，即此鬼也。乾闥婆者，此云
X31n0606_p0160c10║香陰（去聲），帝釋樂神也，居須彌南面金剛窟中。阿修
X31n0606_p0160c11║羅者，或有千頭二千手、或萬頭二萬手、或三頭六
X31n0606_p0160c12║手，此云無酒神，昔持不飲戒男醜女，端在眾相山
X31n0606_p0160c13║中住，或云在海底風輪，持水如雲彼居其下。迦樓
X31n0606_p0160c14║羅，此云金翅鳥王，如上已釋。緊那羅者，天帝絲竹
X31n0606_p0160c15║樂神，委如上釋。摩睺羅伽者，什法師云是地龍，肇
X31n0606_p0160c16║法師云是腹行大蟒，人非人非向之緊那羅，乃總
X31n0606_p0160c17║結八部各有所將之眾耳。△八、執金剛身。
X31n0606_p0160c18║應以執金剛神得度者，即現執金剛神而為說法。
X31n0606_p0160c19║此金剛非八部數，但手執此寶而護法也。或言在
X31n0606_p0160c20║欲色天上教化諸天，即大權神也。△二、總答。
X31n0606_p0160c21║無盡意！是觀世音菩薩成就如是功德，以種種形遊
X31n0606_p0160c22║諸國土度脫眾生。
X31n0606_p0160c23║橫徧十方，豎通三土。隨機應化，非止三十三身。△
X31n0606_p0160c24║三、勸供養二：初、勸供。
X31n0606_p0161a01║是故，汝等應當一心供養觀世音菩薩。是觀世音菩
X31n0606_p0161a02║薩摩訶薩於怖畏急難之中能施無畏，是故此娑婆
X31n0606_p0161a03║世界皆號之為施無畏者。
X31n0606_p0161a04║佛答前問，是前總後別。後勸持名，以眾生仰荷冥
X31n0606_p0161a05║益，但可持名字而已。佛答後問，是前別後總。後勸
X31n0606_p0161a06║供養，以眾生仰荷顯益，見色聞聲，故勸供養也。菩
X31n0606_p0161a07║薩能施與眾生無畏，眾生於畏得脫，為作此字也。
X31n0606_p0161a08║△二、受旨六：初、奉命。
X31n0606_p0161a09║無盡意菩薩白佛言：世尊！我今當供養觀世音菩薩。
X31n0606_p0161a10║即解頸眾寶珠瓔珞價直百千兩金而以與之，作是
X31n0606_p0161a11║言：仁者！受此法施珍寶瓔珞。
X31n0606_p0161a12║瓔珞經云：初住是銅瓔珞，乃至等覺是摩尼珠瓔
X31n0606_p0161a13║珞。無盡意其位高，而言價直百千兩金者，語略也。
X31n0606_p0161a14║約觀釋頸，表中道一實之理，以眾無著法門莊嚴
X31n0606_p0161a15║也。解者，表常捨行，以願行功德至菩提，不住不著
X31n0606_p0161a16║不依倚，故言解也。大集云：戒定慧陀羅尼以為瓔
X31n0606_p0161a17║珞，莊嚴法身。百千是十萬，表一地萬功德為十地
X31n0606_p0161a18║也。法施，以財通法也。△二不受
X31n0606_p0161a19║時觀世音菩薩不肯受之。
X31n0606_p0161a20║不受三昧廣大之用，故無所受也。△三重奉
X31n0606_p0161a21║無盡意復白觀世音菩薩言：仁者！愍我等故受此瓔
X31n0606_p0161a22║珞。
X31n0606_p0161a23║我為四眾故施仁愍，四眾應受，以無所受而受之
X31n0606_p0161a24║也。△四、佛勸。
X31n0606_p0161b01║爾時，佛告觀世音菩薩：當愍此無盡意菩薩及四眾、
X31n0606_p0161b02║天、龍、夜叉、乾闥婆、阿修羅、迦樓羅、緊那羅、摩睺羅伽、
X31n0606_p0161b03║人非人等故，受是瓔珞。
X31n0606_p0161b04║佛意云：菩薩為物故應受施也。△五即受
X31n0606_p0161b05║即時，觀世音菩薩愍諸四眾及於天、龍、人非人等，受
X31n0606_p0161b06║其瓔珞，分作二分：一分奉釋迦牟尼佛，一分奉多寶
X31n0606_p0161b07║佛塔。
X31n0606_p0161b08║奉二分，表事理二因也。奉二佛，表二因趣二果也。
X31n0606_p0161b09║當知理圓即法佛，事圓即報佛也。△六、結。
X31n0606_p0161b10║無盡意！觀世音菩薩有如是自在神力，遊於娑婆世
X31n0606_p0161b11║界。
X31n0606_p0161b12║△偈頌三：初、雙頌。二、問二：初、歎德。
X31n0606_p0161b13║爾時，無盡意菩薩以偈問曰：
X31n0606_p0161b14║此偈是闍那崛多譯。智者出時，此偈未行，故無所
X31n0606_p0161b15║解。荊溪輔行中引，還著於本人之文。故慈雲分節
X31n0606_p0161b16║其文，對於長行兩種問答，宛如符契。今依彼科消
X31n0606_p0161b17║文。
X31n0606_p0161b18║世尊妙相具。
X31n0606_p0161b19║歎佛相德也。△二、雙問二：初、含上二問。
X31n0606_p0161b20║我今重問彼。
X31n0606_p0161b21║長行先問得名因緣，次問三業遊化之相，今重頌
X31n0606_p0161b22║此一句，含兩意也。△二、別頌。初、問：
X31n0606_p0161b23║佛子何因緣，名為觀世音？
X31n0606_p0161b24║△二、雙頌二答二：初、經家敘。
X31n0606_p0161c01║具足妙相尊，偈答無盡意：
X31n0606_p0161c02║此經家緝綴之語也。△二、頌佛答二：初、總頌行願。
X31n0606_p0161c03║汝聽觀音行，善應諸方所，弘誓深如海，歷劫不思議，
X31n0606_p0161c04║侍多千億佛，發大清淨願。
X31n0606_p0161c05║觀音行，即一心三觀智行，令眾生得解脫也。諸方
X31n0606_p0161c06║所，即微塵剎土也。弘誓，即四弘願行，行經劫時，長
X31n0606_p0161c07║值多佛發淨願。△二、別頌二答二：初、頌總答。觀音
X31n0606_p0161c08║得名二：初、頌總答。
X31n0606_p0161c09║我為汝略說，聞名及見身，心念不空過，能滅諸有苦。
X31n0606_p0161c10║說即口業，見身即身業，心念即意業，淨三業故，能
X31n0606_p0161c11║滅諸有之苦。△二、頌別答二：初、頌七難十二：初、火難。
X31n0606_p0161c12║假使興害意，推落大火坑，念彼觀音力，火坑變成池。
X31n0606_p0161c13║△二水難。
X31n0606_p0161c14║或漂流巨海，龍魚諸鬼難，念彼觀音力，波浪不能沒。
X31n0606_p0161c15║△三、加頌墮須彌難。
X31n0606_p0161c16║或在須彌峰，為人所推墮，念彼觀音力，如日虗空住。
X31n0606_p0161c17║△四、加頌墮金剛難。
X31n0606_p0161c18║或被惡人逐，墮落金剛山，念彼觀音力，不能損一毛。
X31n0606_p0161c19║△五、超頌賊難。
X31n0606_p0161c20║或值怨賊繞，各執刀加害，念彼觀音力，咸即起慈心。
X31n0606_p0161c21║△六、追頌刀杖難。
X31n0606_p0161c22║或遭王難苦，臨刑欲壽終，念彼觀音力，刀尋段段壞。
X31n0606_p0161c23║△七、追頌枷鏁難。
X31n0606_p0161c24║或囚禁枷鏁，手足被杻械，念彼觀音力，釋然得解脫。
X31n0606_p0162a01║△八、追頌呪毒難。
X31n0606_p0162a02║呪詛諸毒藥，所欲害身者，念彼觀音力，還著於本人。
X31n0606_p0162a03║△九、追頌羅剎難。
X31n0606_p0162a04║或遇惡羅剎，毒龍諸鬼等，念彼觀音力，時悉不敢害。
X31n0606_p0162a05║△十、加頌惡獸難。
X31n0606_p0162a06║若惡獸圍繞，利牙爪可怖，念彼觀音力，疾走無邊方。
X31n0606_p0162a07║△十一、加頌毒蛇難。
X31n0606_p0162a08║蚖蛇及蝮蝎，氣毒煙火然，念彼觀音力，尋聲自迴去。
X31n0606_p0162a09║△十二、加頌雷難。
X31n0606_p0162a10║雲雷鼓掣電，降雹澍大雨，念彼觀音力，應時得消散。
X31n0606_p0162a11║△二、頌三毒二求。
X31n0606_p0162a12║眾生被困厄，無量苦逼身，觀音妙智力，能救世間苦。
X31n0606_p0162a13║眾生多於界內貪瞋邪見，及界外三毒，外無報得
X31n0606_p0162a14║男女，內乏定慧法財，致招二種生死，故云無量苦
X31n0606_p0162a15║逼身也。若能正助為機，即感真身之應，救於二種
X31n0606_p0162a16║世間之苦也。△二、頌次答普門示現二：初、正頌示
X31n0606_p0162a17║現二：初、超頌總答。
X31n0606_p0162a18║具足神通力，廣修智方便，十方諸國土，無剎不現身。
X31n0606_p0162a19║此頌種種形遊諸國土也。△二、追頌別答三：初、身
X31n0606_p0162a20║業普應。
X31n0606_p0162a21║種種諸惡趣，地獄鬼畜生，生老病死苦，以漸悉令滅。
X31n0606_p0162a22║種種惡趣，通於九界，望佛皆名惡。舉惡趣併及之，
X31n0606_p0162a23║令滅苦得道耳。△二、意業普觀二：初、本觀慈悲。
X31n0606_p0162a24║真觀清淨觀，廣大智慧觀，悲觀及慈觀，常願常瞻仰。
X31n0606_p0162b01║此五觀字皆去呼，具明三觀及慈悲二觀。真者，空
X31n0606_p0162b02║觀也。清淨，假觀也。假從空得，無見思染，即清淨也。
X31n0606_p0162b03║廣大智慧，中觀也。雙遮雙照，絕待絕對，平等大慧
X31n0606_p0162b04║也。三觀皆慈悲，是觀如四無量心、四禪，禪即是觀。
X31n0606_p0162b05║觀音以無緣慈悲觀眾生，名慈悲觀也。用三觀以
X31n0606_p0162b06║拔苦，名悲觀。用三觀以與樂，名慈觀。須常修常仰
X31n0606_p0162b07║斯觀也。△二、智光徧照。
X31n0606_p0162b08║無垢清淨光，慧日破諸闇，能伏災風火，普明照世間。
X31n0606_p0162b09║智光徧照，果上益物也。無垢淨光，照窮正理，察彼
X31n0606_p0162b10║本源。若其不破三毒諸暗、二死火風，何能普益二
X31n0606_p0162b11║種世間之機耶？△三、口業普說二：初、頌二輪為化
X31n0606_p0162b12║之本。
X31n0606_p0162b13║悲體戒雷震，慈意妙大雲。
X31n0606_p0162b14║法身為悲體，先用戒德以警人，如天震雷物無不
X31n0606_p0162b15║肅。慈意大雲者，以慈為雲，無緣而被物無不覆，如
X31n0606_p0162b16║彼大雲二輪既施，如可授法而澍甘露，即口轉說
X31n0606_p0162b17║法也。△二、頌口輪說法。
X31n0606_p0162b18║澍甘露法雨，滅除煩惱焰。
X31n0606_p0162b19║甘露者，天台云：諸天不死之神藥，所宣至理，解必
X31n0606_p0162b20║無生，無生即不死，故澍法雨甘露。羣生受苦，三惑
X31n0606_p0162b21║焰消，以茲三普為入道門，故當別頌普門也。△二、
X31n0606_p0162b22║加頌顯機。
X31n0606_p0162b23║諍訟經官處，怖畏軍陣中，念彼觀音力，眾怨悉退散。
X31n0606_p0162b24║昔沙門道𭯺為賊圍，𭯺與弟子共稱名，俄頃黑雲
X31n0606_p0162c01║中有金甲神，於是賊走免害。△三、雙頌二勸二：初、
X31n0606_p0162c02║勸受持二：初、明智境勸常念。
X31n0606_p0162c03║妙音觀世音，梵音海潮音，勝彼世間音，是故須常念。
X31n0606_p0162c04║眾生稱唱之音，菩薩妙智觀故皆成妙境，三智照
X31n0606_p0162c05║故音成三境。雙遮空有即成妙音，雙照空有即成
X31n0606_p0162c06║二世間音，此二音中智境也。梵音者，是慈悲喜捨
X31n0606_p0162c07║四觀照之即成俗諦。海潮音者，稱俗照機若熟若
X31n0606_p0162c08║脫時節不差，此二音假智境也。勝彼世間音者，畢
X31n0606_p0162c09║竟空智出九界情，照眾生音超二世間，此一音即
X31n0606_p0162c10║空智境也。言雖次第觀在一心，智外無音音外無
X31n0606_p0162c11║智，境智冥一思慮頓忘，是故須常念，即勸持義也。
X31n0606_p0162c12║此音聲雖是眾生口業所稱，以彼聖人三智照我
X31n0606_p0162c13║三諦，即是三身也。故勸進行者念此三身，言常念
X31n0606_p0162c14║即正念也。△二、明感應勸勿疑。
X31n0606_p0162c15║念念勿生疑，觀世音淨聖，於苦惱死厄，能為作依怙。
X31n0606_p0162c16║此明感應難測，以止疑也。上文先舉境智，次勸常
X31n0606_p0162c17║念。今先勸勿疑，次陳感應。葢互顯念念相續之謂
X31n0606_p0162c18║也。念彼觀音，深妙智境也。雖達常住，未免遷流。即
X31n0606_p0162c19║於遷流，照常境智，是念念不離觀音。此如天台示
X31n0606_p0162c20║眾云：實心契實境，實緣次第生。實實迭相注，自然
X31n0606_p0162c21║入實理。然實緣者，剎那念也。次第而起，一一皆是
X31n0606_p0162c22║實觀之緣。如是念，唯恐生疑。疑兕生，則理境鄣縱，
X31n0606_p0162c23║求之未應。須信淨聖冥資，功不虗棄，如父母可依
X31n0606_p0162c24║怙。念念受持，必彰感應耳。△二、頌勸供養。
X31n0606_p0163a01║具一切功德，慈眼視眾生，福聚海無量，是故應頂禮。
X31n0606_p0163a02║△二、聞品功德二：初、持地歎功德。
X31n0606_p0163a03║爾時，持地菩薩即從座起，前白佛言：世尊！若有眾生
X31n0606_p0163a04║聞是觀世音菩薩品自在之業，普門示現神通力者，
X31n0606_p0163a05║當知是人功德不少。
X31n0606_p0163a06║△二、聞品獲益。
X31n0606_p0163a07║佛說是普門品時，眾中八萬四千眾生，皆發無等等
X31n0606_p0163a08║阿耨多羅三藐三菩提心。
X31n0606_p0163a09║荊溪云：以八教判方應今經也。聞是觀世音者，是
X31n0606_p0163a10║聞向來冥益一段問也。普門品是聞顯益一段答
X31n0606_p0163a11║也。自在業者，若凡夫之業為愛所潤，有漏因緣不
X31n0606_p0163a12║得自在，觀音為調十法界示此三業，慈悲力潤隨
X31n0606_p0163a13║感受生，不為煩惱之所惑累，故言自在業也。聞者
X31n0606_p0163a14║能得觀行真似微妙功德，故云不少也。八萬四千
X31n0606_p0163a15║眾生發無等等心者，約心中八萬四千塵勞門為
X31n0606_p0163a16║如來種，發實相心等於八萬四千法門也。無等等
X31n0606_p0163a17║者，二乘雖出三界猶有上法非無等，佛是極地以
X31n0606_p0163a18║發求佛心，故無等等則等於佛也。經云：發心畢竟
X31n0606_p0163a19║二不別，如是二心前心難，今發初心等後心。故言
X31n0606_p0163a20║無等等於後心名無等等，即四悉檀意明發心也。
X31n0606_p0163a21║當知發心有三：一名字發，即五品弟子；二相似發，
X31n0606_p0163a22║即六根清淨；三分真發，即初住以上名真發心者
X31n0606_p0163a23║也。○私謂此一品正文，純是慈悲拔苦與樂，至受
X31n0606_p0163a24║供養分奉釋迦多寶方顯。在法華流通段，一切菩
X31n0606_p0163b01║薩皆慈悲，而觀音普門示現神通自在，能以無畏
X31n0606_p0163b02║施眾生者，稱名感應慈悲，尤為顯著。世人靡不先
X31n0606_p0163b03║讀此品，而後讀法華全部，故特分印廣行。
X31n0606_p0163b04║△三、陀羅尼品明惡世弘經呪護二：初、品目。
X31n0606_p0163b05║妙法蓮華經陀羅尼品第二十六（正經曰總持品）
X31n0606_p0163b06║陀羅尼，此翻總持，總持惡不起、善不失（世界）。又翻能
X31n0606_p0163b07║遮、能持，能持善遮惡故也（為人對治）。又遮二邊之惡，持
X31n0606_p0163b08║中道之善（第一義）。眾經開遮，所用不同：或專用治病，
X31n0606_p0163b09║如那達居士；或專護法，如此文；或專用滅罪，如方
X31n0606_p0163b10║等陀羅尼；或通用治病、滅罪、護經，如請觀音消伏
X31n0606_p0163b11║毒害陀羅尼；或大明呪、無上明呪、無等等明呪，則
X31n0606_p0163b12║非治病、非滅罪、非護經。若通方者，亦應兼之；若別
X31n0606_p0163b13║論者，幸須依經，勿乖教也。△二、經文四：初、問持經
X31n0606_p0163b14║功德。
X31n0606_p0163b15║爾時，藥王菩薩即從座起，偏袒右肩，合掌向佛，而白
X31n0606_p0163b16║佛言：世尊！若善男子、善女人，有能受持法華經者，若
X31n0606_p0163b17║讀誦通利，若書寫經卷，得幾所福？
X31n0606_p0163b18║△二、答功德甚多四：初、立格量本。
X31n0606_p0163b19║佛告藥王：若有善男子、善女人，供養八百萬億那由
X31n0606_p0163b20║他恒河沙等諸佛。
X31n0606_p0163b21║△二舉問多否。
X31n0606_p0163b22║於汝意云何？其所得福寧為多不？
X31n0606_p0163b23║△三、實答甚多。
X31n0606_p0163b24║甚多，世尊！
X31n0606_p0163c01║△四格出功德
X31n0606_p0163c02║佛言：若善男子、善女人，能於是經，乃至受持一四句
X31n0606_p0163c03║偈，讀誦解義，如說修行，功德甚多。
X31n0606_p0163c04║△三、請以呪守護五：初、藥王四：初、請。
X31n0606_p0163c05║爾時，藥王菩薩白佛言：世尊！我今當與說法者陀羅
X31n0606_p0163c06║尼呪以守護之。
X31n0606_p0163c07║△二說。
X31n0606_p0163c08║即說呪曰：
X31n0606_p0163c09║安爾（一）曼爾（二）摩禰（三）摩摩禰（四）旨隷（五）遮棃弟（六）
X31n0606_p0163c10║賖咩（彌夜切）（七）賖履（罔雉切）多瑋（八）羶（輸千切）帝（九）目帝（十）目
X31n0606_p0163c11║多履（十一）娑履（十二）阿瑋娑履（十三）桑履（十四）娑履（十五）叉裔（十六）
X31n0606_p0163c12║（音曳）阿叉裔（十七）阿耆膩（十八）羶帝（十九）賖履（二十）陀羅尼（二十一）
X31n0606_p0163c13║阿盧伽婆娑（蘇奈切）簱蔗毗叉膩（二十二）禰毗剃（二十三）阿
X31n0606_p0163c14║便哆（都餓切）邏（郎佐切）禰履剃（二十四）阿亶（多罕切）哆波隷輸
X31n0606_p0163c15║地（途賣切）（二十五）歐究隷（二十六）牟究隷（二十七）阿羅隷（二十八）波
X31n0606_p0163c16║羅隷（二十九）首迦差（初几切）（三十）阿三磨三履（三十一）佛陀毗
X31n0606_p0163c17║吉利袠（音姪）帝（三十二）達磨波利差（猜離切）帝（三十三）僧伽涅
X31n0606_p0163c18║瞿沙禰（三十四）婆舍婆舍輸地（三十五）曼哆邏（三十六）曼哆
X31n0606_p0163c19║邏叉夜多（三十七）郵樓哆（三十八）郵樓多憍舍略（力者來加二切）
X31n0606_p0163c20║（三十九）惡叉邏（四十）惡叉冶多冶（四十一）阿婆盧（四十二）阿摩
X31n0606_p0163c21║若（荏蔗切）那多夜（四十三）
X31n0606_p0163c22║△三歎
X31n0606_p0163c23║世尊！是陀羅尼神呪，六十二億恒河沙等諸佛所說，
X31n0606_p0163c24║若有侵毀此法師者，則為侵毀是諸佛已。
X31n0606_p0164a01║△四印
X31n0606_p0164a02║時釋迦牟尼佛讚藥王菩薩言：善哉，善哉！藥王！汝愍
X31n0606_p0164a03║念擁護此法師故，說是陀羅尼，於諸眾生多所饒
X31n0606_p0164a04║益。
X31n0606_p0164a05║△二、勇施三：初、請。
X31n0606_p0164a06║爾時勇施菩薩白佛言：世尊！我亦為擁護讀誦受持
X31n0606_p0164a07║法華經者說陀羅尼。若此法師得是陀羅尼，若夜叉、
X31n0606_p0164a08║若羅剎、若富單那、若吉蔗、若鳩槃荼、若餓鬼等，伺求
X31n0606_p0164a09║其短無能得便。
X31n0606_p0164a10║富單那，此云臭餓鬼，主熱病鬼也。吉蔗，或名吉遮，
X31n0606_p0164a11║此云所作，即起尸鬼也。若人、若夜叉，俱有此鬼，鳩
X31n0606_p0164a12║槃荼亦俱。槃荼，此云甕形，舊云冬瓜，此鬼陰如冬
X31n0606_p0164a13║瓜，行置肩上，坐便踞之，即是魘魅鬼也。△二說。
X31n0606_p0164a14║即於佛前而說呪曰：
X31n0606_p0164a15║痤（誓螺切）隷（一）摩訶痤隷（二）郁枳（音紙）（三）目枳（四）阿隷（五）
X31n0606_p0164a16║阿羅婆弟（六）涅隷弟（七）涅隷多婆弟（八）伊緻（猪里切）柅
X31n0606_p0164a17║（女紙切）（九）韋緻柅（十）於緻柅（十一）涅隷墀柅（十二）涅犁墀婆底
X31n0606_p0164a18║（十三）
X31n0606_p0164a19║△三歎
X31n0606_p0164a20║世尊！是陀羅尼神呪，恒河沙等諸佛所說亦皆隨喜。
X31n0606_p0164a21║若有侵毀此法師者，則為侵毀是諸佛已。
X31n0606_p0164a22║△三、多聞三：初、請。
X31n0606_p0164a23║爾時，毗沙門天王護世者白佛言：世尊，我亦為愍念
X31n0606_p0164a24║眾生擁護此法師故，說是陀羅尼。
X31n0606_p0164b01║大論云：毗沙門，此云多聞，福德之名，聞四方故。居
X31n0606_p0164b02║半須彌北，水精埵主，夜叉羅剎。△二說。
X31n0606_p0164b03║即說呪曰：
X31n0606_p0164b04║阿棃（一）那棃（二）免那棃（三）阿那盧（四）那履（五）拘那履
X31n0606_p0164b05║（六）
X31n0606_p0164b06║△三歎
X31n0606_p0164b07║世尊！以是神呪擁護法師，我亦自當擁護持是經者，
X31n0606_p0164b08║令百由旬內無諸衰患。
X31n0606_p0164b09║△四、持國三：初、請。
X31n0606_p0164b10║爾時，持國天王在此會中，與千萬億那由他乾闥婆
X31n0606_p0164b11║眾恭敬圍繞，前詣佛所，合掌白佛言：世尊！我亦以陀
X31n0606_p0164b12║羅尼神呪擁護持法華經者。
X31n0606_p0164b13║梵語提頭賴吒，亦云提多羅吒，此云持國，又翻安
X31n0606_p0164b14║民，以能護持國土等故。△二說。
X31n0606_p0164b15║即說呪曰：
X31n0606_p0164b16║阿伽禰（一）伽禰（二）瞿利（三）乾（音虔）陀利（四）旃陀利（五）摩
X31n0606_p0164b17║蹬（音鄧）耆（六）常求利（七）浮樓莎柅（八）頞（音暹）底（九）
X31n0606_p0164b18║△三歎
X31n0606_p0164b19║世尊！是陀羅尼神呪，四十二億諸佛所說，若有侵毀
X31n0606_p0164b20║此法師者，則為侵毀是諸佛已。
X31n0606_p0164b21║五十、女五：初、列名。
X31n0606_p0164b22║爾時，有羅剎女等，一名、藍婆，二名、毗藍婆，三名、曲齒，
X31n0606_p0164b23║四名、華齒，五名、黑齒，六名、多髮，七名、無厭足，八名、持
X31n0606_p0164b24║瓔珞，九名、皐帝，十名、奪一切眾生精氣。是十羅剎女，
X31n0606_p0164c01║與鬼子母并其子及眷屬，俱詣佛所。
X31n0606_p0164c02║△二、請說。
X31n0606_p0164c03║同聲白佛言：世尊！我等亦欲擁護讀誦受持法華經
X31n0606_p0164c04║者，除其衰患。若有伺求法師短者，令不得便。即於佛
X31n0606_p0164c05║前而說呪曰：
X31n0606_p0164c06║伊提履（一）伊提泯（二）伊提履（三）阿提履（四）伊提履（五）
X31n0606_p0164c07║泥履（六）泥履（七）泥履（八）泥履（九）泥覆（十）樓醯（呼難切）（十一）
X31n0606_p0164c08║樓醯（十二）樓醯（十三）樓醯（十四）多醯（十五）多醯（十六）多醯（十七）兜醯
X31n0606_p0164c09║（十八）免醯（十九）
X31n0606_p0164c10║△三歎功
X31n0606_p0164c11║寧上我頭上，莫惱於法師。若夜叉、若羅剎、若餓鬼、若
X31n0606_p0164c12║富單那、若吉蔗、若毗陀羅、若犍駄、若烏摩勒伽、若阿
X31n0606_p0164c13║䟦摩羅、若夜叉吉蔗、若人吉蔗、若熱病、若一日、若二
X31n0606_p0164c14║日、若三日、若四日、若至七日、若常熱病、若男形、若女
X31n0606_p0164c15║形、若童男形、若童女形，乃至夢中亦復莫惱。即於佛
X31n0606_p0164c16║前而說偈言：
X31n0606_p0164c17║若不順我呪，惱亂說法者，頭破作七分，如阿棃樹杖。
X31n0606_p0164c18║如殺父母罪，亦如壓油殃，斗秤欺誑人，調達破僧罪。
X31n0606_p0164c19║犯此法師者，當獲如是殃。
X31n0606_p0164c20║△四誓護。
X31n0606_p0164c21║諸羅剎女說此偈已，白佛言：世尊！我等亦當身自擁
X31n0606_p0164c22║護，受持、讀誦、修行是經者，令得安穩，離諸衰患，消眾
X31n0606_p0164c23║毒藥。
X31n0606_p0164c24║△五印可
X31n0606_p0165a01║佛告諸羅剎女：善哉，善哉！汝等但能擁護受持法華
X31n0606_p0165a02║名者，福不可量，何況擁護具足受持供養經卷、華香、
X31n0606_p0165a03║瓔珞、抹香、塗香、燒香、幡葢、伎樂，然種種燈，酥燈、油燈、
X31n0606_p0165a04║諸香油燈、蘇摩那華油燈、薝蔔華油燈、婆師迦華油
X31n0606_p0165a05║燈、優鉢羅華油燈，如是等百千種供養者。皐帝！汝等
X31n0606_p0165a06║及眷屬，應當擁護如是法師。
X31n0606_p0165a07║△四、聞品獲利益。
X31n0606_p0165a08║說是陀羅尼品時，六萬八千人得無生法忍。
X31n0606_p0165a09║△四、妙莊嚴王本事品明以人護二：初、品目。
X31n0606_p0165a10║妙法蓮華經妙莊嚴王本事品第二十七（正經曰往世淨復淨
X31n0606_p0165a11║王品）
X31n0606_p0165a12║此因緣出他經。昔佛末法有四比丘，於法華經極
X31n0606_p0165a13║生殷重，雖卷舒祕教，甘露未沾，日夜翹誠，晷刻無
X31n0606_p0165a14║忘。歎云：苟非其人乎？地非其處乎？世間紛愀，靜散
X31n0606_p0165a15║相乖，直爾求閑，尚須厭棄，況崇道乎？於是結契山
X31n0606_p0165a16║林，志欣佛慧，幽居日積，衣粮單罄，有待多煩，無時
X31n0606_p0165a17║不乏。一䬸喀喀，廢萬里之行；十旬九飯，屈雲霄之
X31n0606_p0165a18║志。可得言哉！其一人云：吾等四窮，尚不存身，法當
X31n0606_p0165a19║安寄？君三人者，但以命奉道，莫慮朝中。我一人者，
X31n0606_p0165a20║捨此身力，誓給所須。於是振錫門閭，以求供繼，自
X31n0606_p0165a21║春至冬，周而復始，如僕奉大家，甘苦無喜慍。三人
X31n0606_p0165a22║得展其誠，功圓事辦，一世之益，當無量生。其一人
X31n0606_p0165a23║者，數涉人間，屢逢聲色，坏器未火，難可護持。偶逢
X31n0606_p0165a24║王出，車馬駢闐，旌旗噏赫，生心動念，愛彼光榮，功
X31n0606_p0165b01║德熏修，隨念受報，人中天上，常得為王，福雖不貲，
X31n0606_p0165b02║亦有限也。三人得道，會而議云：我免籠樊，功由此
X31n0606_p0165b03║王。其耽果報，增長有為。從此死已，不復為王。方沈
X31n0606_p0165b04║火坑，良難可救。幸其未苦，正可開化。其一人云：此
X31n0606_p0165b05║王著欲，而復邪見。若非愛鈎，無由可拔。一人可為
X31n0606_p0165b06║端正婦，二作聰明兒。兒婦之言，必當從順。如宜設
X31n0606_p0165b07║化，果獲改邪。昔時婦者，今光照莊嚴相菩薩是，即
X31n0606_p0165b08║妙音也。昔二子者，今藥王、藥上二菩薩是。昔時王
X31n0606_p0165b09║者，今華德菩薩是。所以白毫東召，升紫臺而西引。
X31n0606_p0165b10║神呪護經，使流通而大益。說四聖之前緣，故名妙
X31n0606_p0165b11║莊嚴王。本事品（世界）。又妙莊嚴者，妙法功德莊嚴諸
X31n0606_p0165b12║根也（為人）。此王往日，於妙法有緣，道薰時熟，諸相應
X31n0606_p0165b13║淨（對治）。生雖未獲，其理必臻。靈瑞感通，嘉名早立。例
X31n0606_p0165b14║如善吉，雖未無諍，已號空生。故下文云：得清淨功
X31n0606_p0165b15║德莊嚴三昧。以是義故，名妙莊嚴王也（第一義）。前品
X31n0606_p0165b16║說呪護，今品說人護。人護尚爾，況護彌良，普勸流
X31n0606_p0165b17║通也。△二、經文六：初、總明事本。
X31n0606_p0165b18║爾時，佛告諸大眾：乃往古世，過無量無邊不可思議
X31n0606_p0165b19║阿僧祇劫，有佛名雲雷音宿王華智多陀阿伽度、阿
X31n0606_p0165b20║羅訶、三藐三佛陀，國名光明莊嚴，劫名喜見。
X31n0606_p0165b21║△二、雙標能所。
X31n0606_p0165b22║彼佛法中有王名妙莊嚴，其王夫人名曰淨德，有二
X31n0606_p0165b23║子：一名淨藏，二名淨眼。是二子有大神力福德智慧，
X31n0606_p0165b24║久修菩薩所行之道，所謂檀波羅蜜、尸羅波羅蜜、羼
X31n0606_p0165c01║提波羅蜜、毗離耶波羅蜜、禪波羅蜜、般若波羅蜜、方
X31n0606_p0165c02║便波羅蜜，慈悲喜捨乃至三十七品助道法，皆悉明
X31n0606_p0165c03║了通達。又得菩薩淨三昧、日星宿三昧、淨光三昧、淨
X31n0606_p0165c04║色三昧、淨照明三昧、長莊嚴三昧、大威德藏三昧，於
X31n0606_p0165c05║此三昧亦悉通達。
X31n0606_p0165c06║科為標能所者，一人是所化，三人是能化，俱出其
X31n0606_p0165c07║名，別顯二子福慧、六度、四等。餘經指此為十波羅
X31n0606_p0165c08║蜜，橫法門也；三十七助道，竪法門也。餘經以三十
X31n0606_p0165c09║七道品為正道，九想、十想、不淨觀等行行為助道。
X31n0606_p0165c10║今經指十度為正道，呼三十七品是助道也。禪度
X31n0606_p0165c11║中具有三昧，道品中唯四念處屬慧，四正勤屬精
X31n0606_p0165c12║進，餘五科內皆有定名，定即三昧也。更標七種三
X31n0606_p0165c13║昧者，當知隨用立名，其理不異耳。△三、能化方便
X31n0606_p0165c14║三：初、時至。
X31n0606_p0165c15║爾時，彼佛欲引導妙莊嚴王及愍念眾生故，說是法
X31n0606_p0165c16║華經。
X31n0606_p0165c17║彼佛出世常宣正法，於王緣弱則非其時，若說法
X31n0606_p0165c18║華則其時矣，故云引導等也。△二、論議四：初、二子
X31n0606_p0165c19║白母時至。
X31n0606_p0165c20║時淨藏、淨眼二子到其母所，合十指爪掌白言：願母
X31n0606_p0165c21║往詣雲雷音宿王華智佛所，我等亦當侍從親近供
X31n0606_p0165c22║養禮拜。所以者何？此佛於一切天人眾中說法華經，
X31n0606_p0165c23║宜應聽受。
X31n0606_p0165c24║先白母者，父邪母正，故先白母，共設化方。若據其
X31n0606_p0166a01║本，母子元知；今約化儀，機熟應發，鎚碪相扣，物器
X31n0606_p0166a02║方成，是故云白。若附世情，則母慈先白；若就法釋，
X31n0606_p0166a03║利佗之本，慈復居先，是故白母。△二母讓令其化
X31n0606_p0166a04║父。
X31n0606_p0166a05║母告子言：汝父信受外道，深著婆羅門法，汝等應往
X31n0606_p0166a06║白父，與共俱去。
X31n0606_p0166a07║△三子怨生邪見家。
X31n0606_p0166a08║淨藏淨眼合十指爪掌白母：我等是法王子，而生此
X31n0606_p0166a09║邪見家。
X31n0606_p0166a10║△四、母責令憂念父。
X31n0606_p0166a11║母告子言：汝等當憂念汝父為現神變，若得見者心
X31n0606_p0166a12║必清淨，或聽我等往至佛所。
X31n0606_p0166a13║△三、現化。
X31n0606_p0166a14║於是二子念其父故，踴在虗空高七多羅樹，現種種
X31n0606_p0166a15║神變，於虗空中行住坐臥，身上出水身下出火，身下
X31n0606_p0166a16║出水身上出火，或現大身滿虗空中，而復現小小復
X31n0606_p0166a17║現大，於空中滅忽然在地，入地如水履水如地。現如
X31n0606_p0166a18║此等種種神變，令其父王心淨信解。
X31n0606_p0166a19║現化應十八變：一、右脇出水，二、左脇出火，三、左出
X31n0606_p0166a20║水，四、右出火。身上下各出水火為四，并前為八。九、
X31n0606_p0166a21║履水如地，十、履地如水，十一、從空中沒而復在地，
X31n0606_p0166a22║十二、從地沒而復升空。又於空中行住坐臥為四，
X31n0606_p0166a23║兼上十二，成十六。現大身滿虗空，成十七。大復現
X31n0606_p0166a24║小，成十八變也。△四、所化得益十：初、信子伏師。
X31n0606_p0166b01║時父見子神力如是，心大歡喜得未曾有，合掌向子
X31n0606_p0166b02║言：汝等師為是誰？誰之弟子？二子白言：大王！彼雲雷
X31n0606_p0166b03║音宿王華智佛，今在七寶菩提樹下法座上坐，於一
X31n0606_p0166b04║切世間天人眾中廣說法華經，是我等師，我是弟子。
X31n0606_p0166b05║父語子言：我今亦欲見汝等師，可共俱往。
X31n0606_p0166b06║△二、父信白母
X31n0606_p0166b07║於是二子從空中下，到其母所，合掌白母：父王今已
X31n0606_p0166b08║信解，堪任發阿耨多羅三藐三菩提心，我等為父已
X31n0606_p0166b09║作佛事，願母見聽，於彼佛所出家修道。
X31n0606_p0166b10║爾時，二子欲重宣其意，以偈白母：
X31n0606_p0166b11║願母放我等，出家作沙門，諸佛甚難值，我等隨佛學。
X31n0606_p0166b12║如優曇鉢華，值佛復難是，脫諸難亦難，願聽我出家。
X31n0606_p0166b13║母即告言：聽汝出家。所以者何？佛難值故。
X31n0606_p0166b14║此父已信宮中八萬四千，又熟白毋稱慶，願放出
X31n0606_p0166b15║家，母亦聽之矣。△三、言佛難值。
X31n0606_p0166b16║於是二子白父母言：善哉父母！願時往詣雲雷音宿
X31n0606_p0166b17║王華智佛所，親近供養。所以者何？佛難得值如優曇
X31n0606_p0166b18║鉢羅華，又如一眼之龜值浮木孔。而我等宿福深厚
X31n0606_p0166b19║生值佛法，是故父母當聽我等令得出家。所以者何？
X31n0606_p0166b20║諸佛難值時亦難遇。
X31n0606_p0166b21║此重催父母，今正是時，佛難遇故。一眼龜者，約事
X31n0606_p0166b22║是祗譬難值耳。若作所表，凡龜魚之眼兩向看之，
X31n0606_p0166b23║既云一眼所見非正，在生死海而又邪見，何可值
X31n0606_p0166b24║於佛法浮木實諦之孔？△四化功已著
X31n0606_p0166c01║彼時妙莊嚴王後宮八萬四千人，皆悉堪任受持是
X31n0606_p0166c02║法華經。淨眼菩薩於法華三昧久已通達。淨藏菩薩
X31n0606_p0166c03║已於無量百千萬億劫通達離諸惡趣三昧，欲令一
X31n0606_p0166c04║切眾生離諸惡趣故。其王夫人得諸佛集三昧，能知
X31n0606_p0166c05║諸佛祕密之藏。二子如是以方便力善化其父，令心
X31n0606_p0166c06║信解好樂佛法。
X31n0606_p0166c07║此化功已著，佛歎功德也。法華三昧者，攝一切法
X31n0606_p0166c08║歸一實相，如前說。離惡趣者，一往以三途為惡趣，
X31n0606_p0166c09║具論二十五有，皆乖真起妄悉是惡趣，今皆離之，
X31n0606_p0166c10║即二十五三昧破二十五有也。佛集三昧者，即三
X31n0606_p0166c11║德祕密之藏，佛集其中，唯佛行處非餘人也。△五、
X31n0606_p0166c12║俱詣佛所
X31n0606_p0166c13║於是，妙莊嚴王與群臣眷屬俱，淨德夫人與後宮采
X31n0606_p0166c14║女眷屬俱，其王二子與四萬二千人俱，一時共詣佛
X31n0606_p0166c15║所。到已，頭面禮足，繞佛三帀，却住一面。爾時，彼佛為
X31n0606_p0166c16║王說法，示教利喜，王大歡悅。爾時，妙莊嚴王及其夫
X31n0606_p0166c17║人，解頸真珠、瓔珞，價直百千，以散佛上。於虗空中化
X31n0606_p0166c18║成四柱寶臺，臺中有大寶牀，敷百千萬天衣。其上有
X31n0606_p0166c19║佛，結跏趺坐，放大光明。爾時，妙莊嚴王作是念：佛身
X31n0606_p0166c20║希有，端嚴殊特，成就第一微妙之色。
X31n0606_p0166c21║△六、佛與受記。
X31n0606_p0166c22║時雲雷音宿王華智佛告四眾言：汝等見是妙莊嚴
X31n0606_p0166c23║王於我前合掌立不？此王於我法中作比丘，精勤修
X31n0606_p0166c24║習助佛道法，當得作佛，號娑羅樹王，國名大光，劫名
X31n0606_p0167a01║大高王。其娑羅樹王佛，有無量菩薩眾及無量聲聞，
X31n0606_p0167a02║其國平正功德如是。
X31n0606_p0167a03║△七、出家修行
X31n0606_p0167a04║其王即時以國付弟，與夫人、二子并諸眷屬，於佛法
X31n0606_p0167a05║中出家修道。王出家已，於八萬四千歲常勤精進，修
X31n0606_p0167a06║行妙法華經。過是已後，得一切淨功德莊嚴三昧。
X31n0606_p0167a07║△八、稱歎二子。
X31n0606_p0167a08║即升虗空高七多羅樹，而白佛言：世尊！此我二子已
X31n0606_p0167a09║作佛事，以神通變化轉我邪心，令得安住於佛法中
X31n0606_p0167a10║得見世尊。此二子者是我善知識，為欲發起宿世善
X31n0606_p0167a11║根，饒益我故來生我家。
X31n0606_p0167a12║△九、佛述行高
X31n0606_p0167a13║爾時，雲雷音宿王華智佛告妙莊嚴王言：如是，如是！
X31n0606_p0167a14║如汝所言。若善男子、善女人種善根故，世世得善知
X31n0606_p0167a15║識，其善知識能作佛事，示教利喜，令入阿耨多羅三
X31n0606_p0167a16║藐三菩提。大王當知！善知識者是大因緣，所謂化導
X31n0606_p0167a17║令得見佛，發阿耨多羅三藐三菩提心。大王！汝見此
X31n0606_p0167a18║二子不？此二子已曾供養六十五百千萬億那由他
X31n0606_p0167a19║恒河沙諸佛，親近恭敬，於諸佛所受持法華經，愍念
X31n0606_p0167a20║邪見眾生令住正見。
X31n0606_p0167a21║佛讚善知識大有義，能作佛事，此則外護善知識；
X31n0606_p0167a22║示教利喜，此則教授善知識；化導令見佛，此則同
X31n0606_p0167a23║行善知識；令入菩提，此則實際、實相善知識。外護、
X31n0606_p0167a24║教授、同行，此三種已見達多品。△十、歎佛自誓。
X31n0606_p0167b01║妙莊嚴王即從虗空中下，而白佛言：世尊，如來甚希
X31n0606_p0167b02║有！以功德智慧故，頂上肉髻光明顯照，其眼長廣而
X31n0606_p0167b03║紺青色，眉間毫相白如珂月，齒白齊密常有光明，唇
X31n0606_p0167b04║色赤好如頻婆果。爾時，妙莊嚴王讚歎佛如是等無
X31n0606_p0167b05║量百千萬億功德已，於如來前一心合掌，復白佛言：
X31n0606_p0167b06║世尊，未曾有也！如來之法具足成就不可思議微妙
X31n0606_p0167b07║功德，教戒所行安穩快善。我從今日不復自隨心行，
X31n0606_p0167b08║不生邪見、憍慢、瞋恚諸惡之心。說是語已，禮佛而出。
X31n0606_p0167b09║△五、結會古今二：初、結會。
X31n0606_p0167b10║佛告大眾：於意云何？妙莊嚴王豈異人乎？今華德菩
X31n0606_p0167b11║薩是。其淨德夫人，今佛前光照莊嚴相菩薩是。哀愍
X31n0606_p0167b12║妙莊嚴王及諸眷屬故，於彼中生。其二子者，今藥王
X31n0606_p0167b13║菩薩、藥上菩薩是。
X31n0606_p0167b14║△二、結歎。
X31n0606_p0167b15║是藥王！藥上菩薩成就如此諸大功德，已於無量百
X31n0606_p0167b16║千萬億諸佛所植眾德本，成就不可思議諸善功德。
X31n0606_p0167b17║若有人識是二菩薩名字者，一切世間諸天人民亦
X31n0606_p0167b18║應禮拜。
X31n0606_p0167b19║△六、聞品悟道。
X31n0606_p0167b20║佛說是妙莊嚴王本事品時，八萬四千人遠塵離垢，
X31n0606_p0167b21║於諸法中得法眼淨。
X31n0606_p0167b22║聞品益中法眼淨者，有云初果也。王及夫人與八
X31n0606_p0167b23║萬等，皆持此經皆當作佛，而聞品者豈得小果耶？
X31n0606_p0167b24║名同義殊善須斟酌。註者亦云所見清淨，不云小
X31n0606_p0167c01║乘初果位也。私謂雖云法眼名同體異，定非初果，
X31n0606_p0167c02║須判為六根清淨法眼位耳，即七信已上也。
X31n0606_p0167c03║△三、普賢勸發品約自行勸流通二。此品舉普賢
X31n0606_p0167c04║誓願力大以勸流通也。初品目。
X31n0606_p0167c05║玅法蓮華經普賢菩薩勸發品第二十八（正經曰樂普賢品）
X31n0606_p0167c06║大論及觀經皆名徧吉，此經稱普賢，皆漢語，梵音
X31n0606_p0167c07║邲輸颰陀。悲華經云：我誓於穢惡世界行菩薩道，
X31n0606_p0167c08║使得嚴淨，我行要當勝諸菩薩。寶藏佛言：以是因
X31n0606_p0167c09║緣，今改汝字，名為普賢。今論等覺之位，居於眾伏
X31n0606_p0167c10║之頂，伏道周徧，故名為普。斷道纔盡，所較無幾，隣
X31n0606_p0167c11║終際極，故名為賢。勸發者，戀法之辭也。遙在彼國，
X31n0606_p0167c12║具聞此經，始末既周，欲令自行化他，永永無已，故
X31n0606_p0167c13║自東自西而來勸發，具四悉檀意。文云：我為供養
X31n0606_p0167c14║法華經故，自現其身，若見我身，甚大歡喜（世界）。以見
X31n0606_p0167c15║我故，轉復精進，即得三昧及陀羅尼（為人）。得此陀羅
X31n0606_p0167c16║尼故，無有非人能破壞者，亦復不為女人之所惑
X31n0606_p0167c17║亂（對治）。三千世界微塵菩薩具普賢道（第一義）。如此明
X31n0606_p0167c18║文，即四悉檀而來勸發也。△二、經文四：初、經家敘
X31n0606_p0167c19║三：初、上供。
X31n0606_p0167c20║爾時，普賢菩薩以自在神通力、威德、名聞，與大菩薩
X31n0606_p0167c21║無量無邊不可稱數從東方來，所經諸國普皆震動，
X31n0606_p0167c22║雨寶蓮華，作無量百千萬億種種伎樂。
X31n0606_p0167c23║自在者，理一也；神通者，行一也；威德者，人一也；名
X31n0606_p0167c24║聞者，教一也。又自在者，常也；神通者，樂也；威德者，
X31n0606_p0168a01║我也；名聞者，淨也。言說如此，即一而四，德無不備，
X31n0606_p0168a02║自在義焉。淨力故雨華，樂力故奏伎，神通力故動
X31n0606_p0168a03║地，自在力故隨意而雨，隨去隨雨，隨動隨奏。譬如
X31n0606_p0168a04║大龍，飛行不息，身邊雲雨，流起無窮。普賢及眷屬，
X31n0606_p0168a05║以菩薩身，用四德力，來勸四一，所經歷處，自行上
X31n0606_p0168a06║供，其事如此。△二下化
X31n0606_p0168a07║又與無數諸天、龍、夜叉、乾闥婆、阿修羅、迦樓羅、緊那
X31n0606_p0168a08║羅、摩睺羅伽、人非人等大眾圍繞，各現威德神通之
X31n0606_p0168a09║力。
X31n0606_p0168a10║所經歷處下化利益，隨他所宜現八部像，略用二
X31n0606_p0168a11║力隨所堪忍，其事如此。上文自在等四以表四德，
X31n0606_p0168a12║今略無自在及以名聞，但二兼二故也。經文既云
X31n0606_p0168a13║與無數等各現二力者，當知所隨皆法身也。主伴
X31n0606_p0168a14║竝具四德，故云各也。△三修敬
X31n0606_p0168a15║到娑婆世界耆闍崛山中，頭面禮釋迦牟尼佛，右繞
X31n0606_p0168a16║七匝。
X31n0606_p0168a17║△二、明勸發二：初、請問勸發二：初、請問。
X31n0606_p0168a18║白佛言：世尊！我於寶威德上王佛國，遙聞此娑婆世
X31n0606_p0168a19║界說法華經，與無量無邊百千萬億諸菩薩眾共來
X31n0606_p0168a20║聽受，惟願世尊當為說之。若善男子、善女人，於如來
X31n0606_p0168a21║滅後，云何能得是法華經？
X31n0606_p0168a22║此請問勸發中，有問有答者。普賢既於彼國遙聞
X31n0606_p0168a23║經竟，戀法無已，遠來之志，志在勸發。共來聽受等，
X31n0606_p0168a24║是更請正說，勸發自行。若善男子等，是更請流通，
X31n0606_p0168b01║勸發化他。如來若許二途（正宗、流通），再演光光無極，是
X31n0606_p0168b02║故雙請也。△二、佛答三：初、總。
X31n0606_p0168b03║佛告普賢菩薩：若善男子、善女人成就四法，於如來
X31n0606_p0168b04║滅後當得是法華經。
X31n0606_p0168b05║△二別。
X31n0606_p0168b06║一者、為諸佛護念，二者、植眾德本，三者、入正定聚，四
X31n0606_p0168b07║者、發救一切眾生之心。
X31n0606_p0168b08║普賢既雙請，如來巧答，略舉四以蔽諸。何者？四法
X31n0606_p0168b09║之要，該括正通。何者？佛雖無偏，若能遠惡從善，反
X31n0606_p0168b10║迷還正，開權知見，顯佛知見者，則稱可聖心，諸佛
X31n0606_p0168b11║護念。若佛知見開，則般若照明，是植眾德本，亦是
X31n0606_p0168b12║入正定聚。不亂不味，不取不捨，亦是發救眾生。當
X31n0606_p0168b13║知此四，與開權顯實，名異體同，無二無別。又佛護
X31n0606_p0168b14║念者，是開佛知見。植眾德本，是示佛知見。發救眾
X31n0606_p0168b15║生，是悟佛知見。入正定聚，是入佛知見。迹門之要，
X31n0606_p0168b16║此四收矣。又迹則有本，從本開示悟入，故有迹中
X31n0606_p0168b17║開示悟入。今開迹即顯本，本迹無二無別。以四法
X31n0606_p0168b18║答其請正，於義明矣。以四法答，謂流通。流通之方，
X31n0606_p0168b19║唯三唯四。唯三者，發救眾生，是入如來室，入正定
X31n0606_p0168b20║聚。佛所護念，是著如來衣。植眾德本，是坐如來座。
X31n0606_p0168b21║是弘宣之要，即四而三。唯四者，發救眾生，是誓願
X31n0606_p0168b22║安樂行。入正定聚，是意安樂行。植眾德本，是口安
X31n0606_p0168b23║樂行。護念，是身安樂行。當知後四，即前四也。一答
X31n0606_p0168b24║詶其兩請，舉四冠罩一經。法華之重演（正宗），斯經之
X31n0606_p0168c01║再宣（流通），遠來之勸發，其義如此。△三、結。
X31n0606_p0168c02║善男子、善女人如是成就四法，於如來滅後必得是
X31n0606_p0168c03║經。
X31n0606_p0168c04║於如來滅後，必得是經。舊云：能行四法，於未來世，
X31n0606_p0168c05║當手得是經。今謂不爾。上文云：諸法實相義，已為
X31n0606_p0168c06║汝等說。又云：咸令眾生開示悟入佛之知見。葢法
X31n0606_p0168c07║華之正體，能行四法，必得此解，名解為經。此結其
X31n0606_p0168c08║請正之問。若能運此解行，傳與他人，他人得斯信
X31n0606_p0168c09║解，成初依人；能得真解，成第二、第三、第四依人。此
X31n0606_p0168c10║結其請流通之問。此意不見，浪作餘說耶？△二、誓
X31n0606_p0168c11║願勸發二：初、護人六：初、攘其外難二：初、總攘其難。
X31n0606_p0168c12║爾時，普賢菩薩白佛言：世尊！於後五百歲濁惡世中，
X31n0606_p0168c13║其有受持是經典者，我當守護，除其哀患，令得安隱，
X31n0606_p0168c14║使無伺求得其便者。
X31n0606_p0168c15║△二別攘其難。
X31n0606_p0168c16║若魔、若魔子、若魔女、若魔民、若為魔所著者，若夜叉、
X31n0606_p0168c17║若羅剎、若鳩槃荼、若毗舍遮、若吉蔗、若富單那、若韋
X31n0606_p0168c18║陀羅等諸惱人者，皆不得便。
X31n0606_p0168c19║△二、教其內法三：初、行立讀誦此經。
X31n0606_p0168c20║是人若行若立讀誦此經，我爾時乘六牙白象王，與
X31n0606_p0168c21║大菩薩眾俱詣其所，而自現身供養守護安慰其心，
X31n0606_p0168c22║亦為供養法華經故。
X31n0606_p0168c23║△二、坐則思惟其義。
X31n0606_p0168c24║是人若坐思惟此經，爾時我復乘白象王現其人前，
X31n0606_p0169a01║其人若於法華經有所忘失一句一偈，我當教之與
X31n0606_p0169a02║共讀誦還令通利。爾時受持讀誦法華經者，得見我
X31n0606_p0169a03║身甚大歡喜轉復精進，以見我故即得三昧及陀羅
X31n0606_p0169a04║尼，名為旋陀羅尼、百千萬億旋陀羅尼、法音方便陀
X31n0606_p0169a05║羅尼，得如是等陀羅尼。
X31n0606_p0169a06║旋陀羅尼者，旋假入空也。百千旋者，旋空出假也。
X31n0606_p0169a07║方便者，二為方便道，得入中道第一義諦也。△三
X31n0606_p0169a08║三七。一心精進
X31n0606_p0169a09║世尊！若後世後五百歲濁惡世中，比丘、比丘尼、優婆
X31n0606_p0169a10║塞、優婆夷，求索者、受持者、讀誦者、書寫者，欲修習是
X31n0606_p0169a11║法華經，於三七日中應一心精進。滿三七日已，我當
X31n0606_p0169a12║乘六牙白象，與無量菩薩而自圍繞，以一切眾生所
X31n0606_p0169a13║喜見身現其人前，而為說法示教利喜，亦復與其陀
X31n0606_p0169a14║羅尼呪。得是陀羅尼故，無有非人能破壞者，亦不為
X31n0606_p0169a15║女人之所惑亂，我身亦自常護是人。惟願世尊聽我
X31n0606_p0169a16║說此陀羅尼呪。即於佛前而說呪曰：
X31n0606_p0169a17║阿檀地（途賣切）（一）檀陀婆地（二）檀陀婆帝（三）檀陀鳩舍
X31n0606_p0169a18║隷（四）檀陀修陀隷（五）修陀隷（六）修陀羅婆底（七）佛陀
X31n0606_p0169a19║波羶禰（八）薩婆陀羅尼阿婆多尼（九）薩婆婆沙阿婆
X31n0606_p0169a20║多尼（十）修阿婆多尼（十一）僧伽婆履叉尼（十二）僧伽涅伽
X31n0606_p0169a21║陀尼（十三）阿僧祇（十四）僧伽婆伽地（十五）帝𨽻阿惰僧伽兜
X31n0606_p0169a22║略（盧遮切）阿羅帝波羅帝（十六）薩婆僧伽三摩地伽蘭地
X31n0606_p0169a23║（十七）薩婆達磨修波利剎帝（十八）薩婆薩埵樓䭾憍舍略
X31n0606_p0169a24║阿㝹伽地（十九）辛阿毗吉利地帝（二十）
X31n0606_p0169b01║△三、覆以神力
X31n0606_p0169b02║世尊！若有菩薩得聞是陀羅尼者，當知普賢神通之
X31n0606_p0169b03║力。若法華經行閻浮提有受持者，應作此念：皆是普
X31n0606_p0169b04║賢威神之力。
X31n0606_p0169b05║△四、示其勝因。
X31n0606_p0169b06║若有受持、讀誦、正憶念、解其義趣、如說修行，當知是
X31n0606_p0169b07║人行普賢行，於無量無邊諸佛所深種善根，為諸如
X31n0606_p0169b08║來手摩其頭。
X31n0606_p0169b09║若能為五種法師流通法華，即是於三世佛所為
X31n0606_p0169b10║種、為熟、為脫。此人同未來諸佛得脫，故言同普賢
X31n0606_p0169b11║行；此人已於先佛植善，故言深種善根；此人為現
X31n0606_p0169b12║佛所熟，故言手摩其頭。△五、示其近果
X31n0606_p0169b13║若但書寫，是人命終當生忉利天上，是時八萬四千
X31n0606_p0169b14║天女作眾伎樂而來迎之，其人即著七寶冠，於采女
X31n0606_p0169b15║中娛樂快樂，何況受持、讀誦、正憶念、解其義趣、如說
X31n0606_p0169b16║修行！若有人受持、讀誦、解其義趣，是人命終為千佛
X31n0606_p0169b17║授手，令不恐怖、不墮惡趣，即往兜率天上彌勒菩薩
X31n0606_p0169b18║所。彌勒菩薩有三十二相大菩薩眾所共圍繞，有百
X31n0606_p0169b19║千萬億天女眷屬而於中生，有如是等功德利益。
X31n0606_p0169b20║但能書寫。近在忉利。具五法師。次在兜率。△六、總
X31n0606_p0169b21║結功德。
X31n0606_p0169b22║是故，智者應當一心自書、若使人書，受持、讀誦、正憶
X31n0606_p0169b23║念、如說修行。
X31n0606_p0169b24║△二護法。
X31n0606_p0169c01║世尊，我今以神通力故守護是經，於如來滅後閻浮
X31n0606_p0169c02║提內，廣令流布使不斷絕。
X31n0606_p0169c03║△三、明述發二：初、超述護法。
X31n0606_p0169c04║爾時，釋迦牟尼佛讚言：善哉，善哉！普賢！汝能護助是
X31n0606_p0169c05║經，令多所眾生安樂利益。汝已成就不可思議功德，
X31n0606_p0169c06║深大慈悲，從久遠來發阿耨多羅三藐三菩提意，而
X31n0606_p0169c07║能作是神通之願，守護是經。我當以神通力，守護能
X31n0606_p0169c08║受持普賢菩薩名者。
X31n0606_p0169c09║如來舉勝述成其劣，增進行者勇銳弘宣。今先述
X31n0606_p0169c10║護法云：汝能如是外多利益、內積慈悲，又久劫已
X31n0606_p0169c11║來作如此護，我亦以佛之神力守護是法，況復汝
X31n0606_p0169c12║耶？△二、追述護人五：初、述示身教法。
X31n0606_p0169c13║普賢！若有受持、讀誦、正憶念、修習、書寫是法華經者，
X31n0606_p0169c14║當知是人則見釋迦牟尼佛，如從佛口聞此經典；當
X31n0606_p0169c15║知是人供養釋迦牟尼佛；當知是人佛讚善哉；當知
X31n0606_p0169c16║是人為釋迦牟尼佛手摩其頭；當知是人為釋迦牟
X31n0606_p0169c17║尼佛衣之所覆。
X31n0606_p0169c18║當知是人見釋迦牟尼佛者，述其示身教法也。其
X31n0606_p0169c19║尚見我萬德果身，況汝因中六牙白象？其尚從佛
X31n0606_p0169c20║口具足聞經，況汝所教忘失章句？其尚為佛口讚
X31n0606_p0169c21║手摩佛衣所覆，況汝因人陀羅尼覆耶？△二、超述
X31n0606_p0169c22║舉勝因。
X31n0606_p0169c23║如是之人，不復貪著世樂，不好外道經書手筆，亦復
X31n0606_p0169c24║不喜親近其人及諸惡者，若屠兒、若畜猪羊鷄狗、若
X31n0606_p0170a01║獵師、若衒賣女色。是人心意質直，有正憶念，有福德
X31n0606_p0170a02║力。是人不為三毒所惱，亦不為嫉妬、我慢、邪慢、增上
X31n0606_p0170a03║慢所惱。是人少欲知足，能修普賢之行。
X31n0606_p0170a04║廣舉因中無諸過惡，少欲知足，修普賢行，述勝因
X31n0606_p0170a05║也。△三、超述示近果
X31n0606_p0170a06║普賢！若如來滅後後五百歲，若有人見受持讀誦法
X31n0606_p0170a07║華經者，應作是念：此人不久當詣道場破諸魔眾，得
X31n0606_p0170a08║阿耨多羅三藐三菩提，轉法輪、擊法鼓、吹法螺、雨法
X31n0606_p0170a09║雨，當坐天人大眾中師子法座上。普賢！若於後世受
X31n0606_p0170a10║持讀誦是經典者，是人不復貪著衣服、臥具、飲食、資
X31n0606_p0170a11║生之物，所願不虗，亦於現世得其福報。
X31n0606_p0170a12║其人當詣道場，必成遠果，況近果耶？亦於現世得
X31n0606_p0170a13║其近果，不但生天也。△四、追述攘外難。
X31n0606_p0170a14║若有人輕毀之言：汝狂人耳！空作是行，終無所獲。如
X31n0606_p0170a15║是罪報，當世世無眼。若有供養讚歎之者，當於今世
X31n0606_p0170a16║得現果報。若復見受持是經者，出其過惡，若實、若不
X31n0606_p0170a17║實，此人現世得白癩病。若輕笑之者，當世世牙齒疎
X31n0606_p0170a18║缺、醜脣平鼻、手脚繚戾、眼目角睞、身體臭穢、惡瘡膿
X31n0606_p0170a19║血、水腹短氣、諸惡重病。
X31n0606_p0170a20║佛廣示毀者之罪，令知過必改，不相惱亂。非但持
X31n0606_p0170a21║經者難滅，亦乃欲毀者福生。無毀無難，彼此安樂，
X31n0606_p0170a22║曠濟無偏，慈之至也。切惟上聖預彰鑑戒，猶為燈
X31n0606_p0170a23║峨而施籠罩，其仁育之，何以加夫？何群生業深，遽
X31n0606_p0170a24║難剪拂？見有留情此道者，則百端求瑕，戮力譏毀
X31n0606_p0170b01║而沮壞之。此惟快利於一時，必貽禍於浩劫矣。悲
X31n0606_p0170b02║夫！△五、述信者功德
X31n0606_p0170b03║是故，普賢！若見受持是經典者，當起遠迎，當如敬佛。
X31n0606_p0170b04║△四、明發益二：初、聞品得道。
X31n0606_p0170b05║說是普賢勸發品時，恒河沙等無量無邊菩薩得百
X31n0606_p0170b06║千萬億旋陀羅尼，三千大千世界微塵等諸菩薩具
X31n0606_p0170b07║普賢道。
X31n0606_p0170b08║百千萬億旋陀羅尼，是初地位。具普賢道，是十地
X31n0606_p0170b09║位。△二、聞經利益。
X31n0606_p0170b10║佛說是經時，普賢等諸菩薩，舍利弗等諸聲聞，及諸
X31n0606_p0170b11║天、龍、人非人等，一切大會皆大歡喜，受持佛語，作禮
X31n0606_p0170b12║而去。
X31n0606_p0170b13║大眾歡喜，是聞經得益也。此中猶稱聲聞者，乃是
X31n0606_p0170b14║結集經家存其本位耳。又經家稱其是大乘聲聞，
X31n0606_p0170b15║以佛道聲令一切聞，斯義彌顯也。
X31n0606_p0170b16║
X31n0606_p0170b17║法華經科註卷第八（終）