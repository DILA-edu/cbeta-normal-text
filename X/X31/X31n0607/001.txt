X31n0607_p0171a01║
X31n0607_p0171a02║No. 607-A
X31n0607_p0171a03║ 玅法蓮華經新註敘
X31n0607_p0171a04║
X31n0607_p0171a05║法華之王諸經也，孩提之童亦能言之，至於說其所
X31n0607_p0171a06║以為王，則雖大才宏智亦弗能也。其故何也？盖法華
X31n0607_p0171a07║者，佛乘也；佛乘者，佛知見也；佛知見者，佛境界也。以
X31n0607_p0171a08║凡智說佛境界，宜乎弗能也。震旦諸師釋之者數十
X31n0607_p0171a09║家，惟天台大師為得其說。大師者，靈山同聞眾，而所
X31n0607_p0171a10║謂降德為如來所使者也。夫得其說，不亦宜乎？大師
X31n0607_p0171a11║之後，採摘其疏者亦多，惟若一如新註，則略而取之，
X31n0607_p0171a12║引而伸之，於其折中頗得宜當矣。一如號一庵，明永
X31n0607_p0171a13║樂中為僧錄司，住上天竺，甞奉勅探討大藏，撰三藏
X31n0607_p0171a14║法數。我應、永之間，奉使來于本朝，時與津絕海遊，和
X31n0607_p0171a15║應制三山詩，其人品可知耳。余甞得新註一本，把玩
X31n0607_p0171a16║不已，自惜不與人俱，遂弗顧固陋，竊訓其傍授剞劂
X31n0607_p0171a17║氏。夫一心之妙，散而為語言，結而為文字，語言及文
X31n0607_p0171a18║字，祗是一心之玅焉耳矣。上機乃神而解之，下根乃
X31n0607_p0171a19║信而入之，但如中智與愚者，則覺知而分別之。若夫
X31n0607_p0171a20║神解與信入者，不取語言文字之相，直聞經文，亦可
X31n0607_p0171a21║領焉。至乎覺知分別者，非疏愈惑，非訓難導，倘或尋
X31n0607_p0171a22║之文義，偶發一句解，生一念信，而染其神，則其利益
X31n0607_p0171a23║不可量，是吾流通之志也。
X31n0607_p0171a24║旹
X31n0607_p0171b01║寬文丁未季秋之穀僧不可思議書於霞谷蘭若之
X31n0607_p0171b02║西庵
X31n0607_p0171b03║
X31n0607_p0171b04║
X31n0607_p0171b05║
X31n0607_p0171b06║
X31n0607_p0171b07║No. 607-B
X31n0607_p0171b08║ 重刻法華經科註序
X31n0607_p0171b09║
X31n0607_p0171b10║夫鈆錐鑿井，井在高原，非唯理水而艱得現前，即至
X31n0607_p0171b11║濕泥而尚復懸遠，何如利钁斵地，直透金剛，磐石無
X31n0607_p0171b12║前，而法泉溢湧。昔在耆闍，說經八載，結集西竺，八里
X31n0607_p0171b13║連綿，傳來震旦，而譯為七卷，則真實理味，隱在重山。
X31n0607_p0171b14║而六朝諸師，竟為註疏，屈指可數七十餘家。求其理
X31n0607_p0171b15║詣辭長，則光宅為最，豈高原鑿井乎？鈆錐弗銛乎？迨
X31n0607_p0171b16║乎智者一出，玄義敷𫾻，先破光宅雲公，餘者望風而
X31n0607_p0171b17║退，其利钁斵地乎？法泉溢湧乎？然而世人徒知乎流
X31n0607_p0171b18║長末茂，而未原乎源遠根深。蓋我智者，昔在靈山，預
X31n0607_p0171b19║會親聞，思大同聽，的承印記，大蘇道場，圓證三昧，縱
X31n0607_p0171b20║無礙辯，稱性宣𫾻。矧復章安結集，非撰述之足擬；荊
X31n0607_p0171b21║溪記釋，有文獻之可徵。然則先賢既爾服從，後學何
X31n0607_p0171b22║煩措意？不猶爝火之爭光二曜，蹄涔之擬酌四溟，多
X31n0607_p0171b23║見其不知量也。須知智者法華之妙，在於玄義，文句
X31n0607_p0171b24║次之。若夫今之科註，又其次也。學者或先科註而後
X31n0607_p0171c01║文句，文句而後玄義，其猶觀水於河、於江、於海，不免
X31n0607_p0171c02║望洋向若而歎。若先玄義而後文句，文句而後科註，
X31n0607_p0171c03║其猶伐木于根、于莖、于枝，可謂拔茅連茹而征。上天
X31n0607_p0171c04║竺一庵如法師，國朝洪武時人也。是板刻於留都，年
X31n0607_p0171c05║久板廢。余先得梵夾印本于四明，復廉覔之，得翻刻
X31n0607_p0171c06║之板于閩之壽寧。後因學者求之不便，乃命四明會
X31n0607_p0171c07║首寶峯高公而募刻之，今存武林龍樹庵者是也。邇
X31n0607_p0171c08║日東甌玄孫靈（操榮）慮梵夾賷持，不便細書，老眼難觀，
X31n0607_p0171c09║改為方冊，稍大書之，募資剞劂，以廣流通。為法䖍虔，
X31n0607_p0171c10║可謂勤矣。復命刻余所述玄義輯略于前，庶令學者
X31n0607_p0171c11║雖未能廣目義海，亦先使其染指知味。事竣，問言于
X31n0607_p0171c12║余，故不辭蕪穢，勉為之序云。旹
X31n0607_p0171c13║皇明天啟七年歲在疆圉單閼坐夏之七旬五日傳
X31n0607_p0171c14║天台教觀七十四老僧傳燈書於楞嚴壇之東方不
X31n0607_p0171c15║瞬堂
X31n0607_p0171c16║
X31n0607_p0171c17║
X31n0607_p0171c18║
X31n0607_p0171c19║
X31n0607_p0171c20║No. 607-C
X31n0607_p0171c21║ 法華經科註疏序
X31n0607_p0171c22║
X31n0607_p0171c23║如來說法四十九年，雖五時四教，而意極於圓。故華
X31n0607_p0171c24║嚴屬兼，般若猶帶。惟至法華，直捨方便，單說無上。是
X31n0607_p0172a01║以殷勤稱嘆，為經中王，良以此也。教流東夏，弘華嚴
X31n0607_p0172a02║若賢首，弘般若如禪宗者，猶如恒沙。而弘法華者，止
X31n0607_p0172a03║天台十餘代耳。此其故何哉？蓋偏權易受，圓實難肩。
X31n0607_p0172a04║彼無情之旨，性惡之談，雖迦葉尊者，猶疑魔說。況金
X31n0607_p0172a05║容掩色，欲舉當時天人所驚疑者而直領之，豈不如
X31n0607_p0172a06║鳳毛麟趾之希遘哉？余於是益信弘法華難也。諸佛
X31n0607_p0172a07║出世，不值大根，有不說法華而入涅槃者，則機器之
X31n0607_p0172a08║難遇也。光宅首唱河北，繼者數十家，權實本迹之義，
X31n0607_p0172a09║至智者始定，則四依之難逢也。自台嶺集成，至五季
X31n0607_p0172a10║四百餘年耳，中國已無有能舉其義者，求於高句麗
X31n0607_p0172a11║而始得之，則傳習之難繼也。宋朝迄明，妙旨再絕。隆
X31n0607_p0172a12║萬間，妙峯法師振起之，一傳無盡燈公，再傳幻由路
X31n0607_p0172a13║公，圓乘獨𢰾。彼狹小偏秘之流，怨嫉載道，則特立之
X31n0607_p0172a14║難堅也。由此觀之，則手把虗空，足躡須彌，猶為易事。
X31n0607_p0172a15║而單提圓上，不墮通別，而其難為更陪也。路公之孫
X31n0607_p0172a16║操師、榮師者，慨佛種之難純，於是舉科註而更定之。
X31n0607_p0172a17║與同志明宇王君、葵赤張君、振揚陳君、知默鄧君、季
X31n0607_p0172a18║黃馬君、禎甫姜君、迎華陳君、仰峯林君、道如蓋君、國
X31n0607_p0172a19║進龔君、應華高君、汝化葉君等，謀壽諸梓。夫法華以
X31n0607_p0172a20║文句為入門，玄義為堂宇，摩訶止觀為奧室。科註者，
X31n0607_p0172a21║文句之略也。不知科註而弘法華，即溫陵要解，猶然
X31n0607_p0172a22║兼帶，而況妄解經文，單伸臆說，其為法華也，猶北轍
X31n0607_p0172a23║矣。　　師精玄義、止觀，豈不能創為新異？而謹守妄
X31n0607_p0172a24║傳者，正以自智者之外，皆雜通別。但攬轡白牛於羊
X31n0607_p0172b01║鹿交馳之世，已自橫絕，何必強作解事，而蒙不知之
X31n0607_p0172b02║誚哉？此又雪竹師之難也。余於是風告諸方，因科註
X31n0607_p0172b03║而玄義，因玄義而止觀。至法華藏，深固幽遠者，可以
X31n0607_p0172b04║徑造，慎毋墮落通別，而夾雜圓種也，則如來為其厚
X31n0607_p0172b05║幸矣。是為敘。
X31n0607_p0172b06║賜進士第
X31n0607_p0172b07║欽差行人司行人永嘉邵建䇿薰沐合十書
X31n0607_p0172b08║
X31n0607_p0172b09║
X31n0607_p0172b10║
X31n0607_p0172b11║
X31n0607_p0172b12║No. 607-D
X31n0607_p0172b13║ 新註法華經序
X31n0607_p0172b14║
X31n0607_p0172b15║經云：法華經藏，深固幽遠，無人能到。若然，豈言說可
X31n0607_p0172b16║能跂及者哉？此即
X31n0607_p0172b17║釋迦世尊於三七日中所說華嚴法界，無二無別，雖
X31n0607_p0172b18║智如鶖子，未免驚疑，況餘眾乎？此實難信難解，不可
X31n0607_p0172b19║思議大解脫法門也。陳隋間，天台
X31n0607_p0172b20║智者大師顗公靈山，親承大蘇妙悟，證法華三昧，獲
X31n0607_p0172b21║旋陀羅尼。既而居江陵，為章安等弟子，開玄義十卷，
X31n0607_p0172b22║惟釋經題，所謂九旬談妙者也。後居瓦官寺，復為章
X31n0607_p0172b23║安等以權實本迹開顯之旨，別釋經文，名曰文句，亦
X31n0607_p0172b24║十卷。先是光宅所註，其中不免訛謬，大師悉去之，以
X31n0607_p0172c01║正其說。至唐荊溪尊者，又推廣大師之說，撰釋籤十
X31n0607_p0172c02║卷釋玄義，妙樂十卷釋文句，則一經之妙，大備而無
X31n0607_p0172c03║餘蘊矣。然而文辭浩博，義理深玄，自非老於座主之
X31n0607_p0172c04║學者，弗能入也。於是元之慧愚谷者，一以大師成言
X31n0607_p0172c05║註於句下，以使初學啟發蒙昧，惜乎歲久，板刻不存。
X31n0607_p0172c06║前住上天竺一菴如法師，乃前高僧具菴法師之弟
X31n0607_p0172c07║子也，得其正傳，博通教義，講說熟閑，於今兩測，一人
X31n0607_p0172c08║而已。間居南京大報恩寺，念祖道之荒涼，大教之將
X31n0607_p0172c09║墜，於是亦一以大師成言註述斯經，不敢妄加己見，
X31n0607_p0172c10║混餚其說，疑誤後學，比慧愚谷者加詳，編為七卷。吳
X31n0607_p0172c11║中顧道珍繕寫，極為嚴整。道珍與同學佛人管叔純、
X31n0607_p0172c12║馮覺成、顧道昇、顧禧然、姜孟圭等，共募眾緣，為之刊
X31n0607_p0172c13║梓流通。一日，叔純等懷香過予，徵予序引。予時年八
X31n0607_p0172c14║十四歲，抱病在家，焉能措筆？然覩茲盛德之事，亦當
X31n0607_p0172c15║為之助喜。若以法華經藏深固幽遠，無人能到，豈可
X31n0607_p0172c16║以言說跂及者哉？姑摭一二為序，以弁其端。當知此
X31n0607_p0172c17║經不可思議，果報亦不可思議，上足以答君親之厚
X31n0607_p0172c18║恩，下足以濟飛潛之幽趣，如太虗空，豈有量哉？故為
X31n0607_p0172c19║序。後之覽者，當求言外之意云。
X31n0607_p0172c20║永樂十六年正月十五日資善大夫
X31n0607_p0172c21║太子少師吳郡姚廣孝序
X31n0607_p0172c22║
X31n0607_p0172c23║
X31n0607_p0172c24║
X31n0607_p0173a01║
X31n0607_p0173a02║No. 607
X31n0607_p0173a03║妙法蓮華經科註卷第一
X31n0607_p0173a04║
X31n0607_p0173a05║上天竺講寺住山比丘　一如　集註
X31n0607_p0173a06║妙法蓮華經者，本地甚深之奧藏也。乃一化之根
X31n0607_p0173a07║源，五時之極唱。如來出世，意欲即說此經，開示眾
X31n0607_p0173a08║生本源覺藏，究竟直指見性成佛。故經曰：諸佛惟
X31n0607_p0173a09║為一大事因緣故，出現於世。所謂開示悟入佛之
X31n0607_p0173a10║知見是也。其奈小機未堪此聞，聞則生謗墮苦。故
X31n0607_p0173a11║經曰：若但讚佛乘，眾生沒在苦。謗法不信故，墜於
X31n0607_p0173a12║三惡道。如來不得已，而為實施權。先以華嚴大教，
X31n0607_p0173a13║擬宜小乘之人。既不能信受，是以不動寂場，遊化
X31n0607_p0173a14║鹿苑，為其說三藏教。而又保證真空，故須方等彈
X31n0607_p0173a15║斥，令其耻小慕大。雖復慕大，而執真之情未忘。乃
X31n0607_p0173a16║寄空生身子為之轉教，廣譚空慧之法而淘汰之。
X31n0607_p0173a17║執情破已，然猶以實覆權，權掩於實。未開二乘根
X31n0607_p0173a18║敗作佛，未顯如來成佛久本。於是高會鷲峯，劇談
X31n0607_p0173a19║秘要。開方便之權門，示真實之妙理。發眾聖之權
X31n0607_p0173a20║巧，顯本地之幽微。故經曰：正直捨方便，但說無上
X31n0607_p0173a21║道。其為教也，三乘咸會一乘，九界同歸佛界。長遠
X31n0607_p0173a22║壽量，至此方彰。出世本懷，於今始暢。夫是之謂妙
X31n0607_p0173a23║法蓮華經也。○此經凡二十八品，所談妙法，不出
X31n0607_p0173a24║權實本迹。權謂九界三乘，實謂佛界圓乘，本謂久
X31n0607_p0173b01║遠成佛，迹謂果後施化。前十四品是迹門開權顯
X31n0607_p0173b02║實，後十四品是本門開迹顯本。然迹本二門開顯，
X31n0607_p0173b03║由機分利鈍，故有三周七喻不同。三周者：初、法說
X31n0607_p0173b04║周，為上根人作三乘，一乘說舍利弗一人得悟，即
X31n0607_p0173b05║方便品中所談是也。二、譬說周，為中根人作三車，
X31n0607_p0173b06║一車說迦葉等四大弟子領解，即譬諭品中所說
X31n0607_p0173b07║是也。三、因緣周，為下根人作宿世因緣，說千二百
X31n0607_p0173b08║聲聞得記，即化城喻品中所明是也。迹門施化，終
X31n0607_p0173b09║於三周。周者，終也。終必對始，故上根始於鹿苑稟
X31n0607_p0173b10║小，終於法華得記。中根例知。下根始於大通下種，
X31n0607_p0173b11║終於因緣開會。故云三周也。七喻者：一、火宅喻，喻
X31n0607_p0173b12║三界不安隱，如譬喻品中所明是也。二、窮子喻，喻
X31n0607_p0173b13║小乘無大乘功德法財，如信解品中所明是也。三、
X31n0607_p0173b14║藥草喻，喻有漏諸善皆能除惡，而無漏之善為最，
X31n0607_p0173b15║如藥草喻品中所明是也。四、化城喻，喻二乘真空
X31n0607_p0173b16║涅槃，能防見思之非，禦生死之敵，如化城喻品中
X31n0607_p0173b17║所明是也。五、衣珠喻，喻王子結緣下一乘智寶之
X31n0607_p0173b18║種，即了因種，如五百弟子受記品中所明是也。六、
X31n0607_p0173b19║髻珠喻，喻中道實相，極果所宗，如安樂行品中所
X31n0607_p0173b20║明是也。已上六喻，皆喻迹門開權顯實也。七、醫子
X31n0607_p0173b21║喻，喻佛如大醫王，徧療一切眾生之病，如壽量品
X31n0607_p0173b22║中所明。此一喻，喻本門開迹顯本也。
X31n0607_p0173b23║○初釋首題，明五重玄義。一法喻為名，二實相為
X31n0607_p0173b24║體，三一乘因果為宗，四斷疑生信為用，五無上醍
X31n0607_p0173c01║醐為教相。法喻為名者，法即妙法，喻謂蓮華。所言
X31n0607_p0173c02║妙者，妙名不可思議，乃褒美之辭也。所言法者，十
X31n0607_p0173c03║界十如權實本迹之法也。良以妙法難解，假喻易
X31n0607_p0173c04║彰。蓮華則華果同時，妙法則權實一體。故有迹門
X31n0607_p0173c05║三喻，本門三喻。迹門三喻者，一為蓮故華喻，為實
X31n0607_p0173c06║施權。二華開蓮現喻，開權顯實。三華落蓮成喻，廢
X31n0607_p0173c07║權立實。本門三喻者，一為蓮故華喻，從本垂迹。二
X31n0607_p0173c08║華開蓮現喻，開迹顯本。三華落蓮成喻，廢迹立本。
X31n0607_p0173c09║此首題中蓮華一喻，乃總喻也。若經文中火宅等
X31n0607_p0173c10║七喻，是別喻也。故妙玄云：七譬是別，蓮華是總。舉
X31n0607_p0173c11║總攝別，故冠篇首。總別雖殊，莫非為顯權實本迹
X31n0607_p0173c12║之法耳。經者，法也，常也。十界同軌之為法，三世不
X31n0607_p0173c13║易謂之常。故以法喻為此經之名也。實相為體者，
X31n0607_p0173c14║謂十界十如之法，一一離虗妄相，名為實相。故龍
X31n0607_p0173c15║樹云：除諸法實相，餘皆魔事。然此妙體，在迹門謂
X31n0607_p0173c16║之諸法實相，在本門謂之非如非異。本迹雖殊，妙
X31n0607_p0173c17║體是一，故以實相為此經之體也。一乘因果為宗
X31n0607_p0173c18║者，宗即要義，所謂佛自行因果為宗也。云何為要？
X31n0607_p0173c19║無量眾善，言因則攝；無量證得，言果則攝。故以一
X31n0607_p0173c20║乘因果為此經之宗也。斷疑生信為用者，用即力
X31n0607_p0173c21║用也。迹門開顯，斷權疑，生實信；本門開顯，斷近疑，
X31n0607_p0173c22║生遠信。故以斷疑生信為此經之用也。無上醍醐
X31n0607_p0173c23║為教相者，教者，聖人被下之言也；相者，分別同異
X31n0607_p0173c24║也。此經純圓，異乎偏少之教，喻如醍醐上味，不同
X31n0607_p0174a01║乳酪生熟酥味，故以無上醍醐為此經之教相也。
X31n0607_p0174a02║然此五重玄義，皆是經中所詮之旨。祖師預取解
X31n0607_p0174a03║釋首題者，欲令受持讀誦之人，即於首題能了一
X31n0607_p0174a04║經之大旨故也。
X31n0607_p0174a05║妙法蓮華經弘傳序
X31n0607_p0174a06║經題五字如前釋。弘傳序者，弘，廣也，大也。傳，轉也，
X31n0607_p0174a07║亦流傳也。序即次序。爾雅云：東西墻謂之序。註云：
X31n0607_p0174a08║所以別內外也。謂見墻別宅舍之內外，觀序知一
X31n0607_p0174a09║經之由致也。律師序述此經之大猷，葢欲廣傳後
X31n0607_p0174a10║代，展轉流通而不絕也。
X31n0607_p0174a11║終南山釋道宣述
X31n0607_p0174a12║終南，山名。距長安八十里，在扶風武功縣。東接驪
X31n0607_p0174a13║山、太華，西連太白、隴山。其山北來，勢終於南，故云
X31n0607_p0174a14║終南。關中記云：終南，一名中南。在天之中，居都之
X31n0607_p0174a15║南，故曰中南。釋者，梵語具云釋迦，此云能仁，佛之
X31n0607_p0174a16║姓也。故凡投佛出家者，皆以釋為姓。阿含經云：四
X31n0607_p0174a17║河入海，同一鹹味。四姓出家，皆名為釋。是也。律師
X31n0607_p0174a18║諱道宣，生京兆錢氏。父吏部尚書。母夢月輪貫懷
X31n0607_p0174a19║而孕，又夢梵僧語之曰：所孕者，梁之祐律師也。及
X31n0607_p0174a20║長，師日嚴頵（於倫切）。公出家落𩬊，年二十，依首師進
X31n0607_p0174a21║具，又從學律。唐高祖武德七年甲申，徙居終南紵
X31n0607_p0174a22║麻蘭若，製行事鈔。甞行般舟三昧，前後總二十會，
X31n0607_p0174a23║常感天人送饌侍衛。後在西明寺行道，中夜臨砌，
X31n0607_p0174a24║足蹶且仆，有少年介冑擁衛之。律師問：汝為誰？曰：
X31n0607_p0174b01║弟子博叉天王子張瓊也。以師戒德，故來給衛耳。
X31n0607_p0174b02║因以佛牙授師，夜捧行道，晝藏地穴。唯弟子文綱
X31n0607_p0174b03║知之，又授以餌藥修合之方，即今天王補心丸是
X31n0607_p0174b04║也。師問以世尊在世及滅後時事，瓊一一為言，隨
X31n0607_p0174b05║問隨錄，集為感天侍應傳一卷。高宗乾封二年丁
X31n0607_p0174b06║卯冬十月三日入滅，眾聞天人同聲請師歸彌勒
X31n0607_p0174b07║內院。穆宗讚曰：代有覺人，為如來使。龍鬼歸降，天
X31n0607_p0174b08║人奉侍。聲飛五天，辭驚萬里。金烏西墜，佛日東舉。
X31n0607_p0174b09║稽首皈依，肇律宗主。懿宗朝諡澄照。述者，著述也。
X31n0607_p0174b10║述者之謂賢，作者之謂聖。儒典云：述而不作。律師
X31n0607_p0174b11║自謙，故云述也。
X31n0607_p0174b12║妙法蓮華經者，統諸佛降靈之本致也。
X31n0607_p0174b13║統（他綜切），總也。降靈，猶降神也。致，趣也。諸佛皆從兜
X31n0607_p0174b14║率降神，出現於世，其本懷之致趣，莫不為令眾生
X31n0607_p0174b15║開示悟入佛之知見，授記作佛而後已。今經開顯，
X31n0607_p0174b16║既開眾生佛之知見，授記作佛，則總紀諸佛出世
X31n0607_p0174b17║之意，故云統諸佛降靈之本致也。
X31n0607_p0174b18║蘊結大夏，出彼千齡。東傳震旦，三百餘載。
X31n0607_p0174b19║蘊，積也。蘊結，即結集也。大夏，即竺國之美稱。如來
X31n0607_p0174b20║生於周昭王二十四年甲寅，入滅於周穆王五十
X31n0607_p0174b21║二年壬申二月十五日。既入滅，弟子阿難輩於是
X31n0607_p0174b22║始結集大小經律論藏，至東漢明帝永平七年，計
X31n0607_p0174b23║一千餘年，故曰出彼千齡。齡，即年也。是年，帝夢金
X31n0607_p0174b24║人長大，項有日光，飛至殿庭。旦問羣臣，太學聞人
X31n0607_p0174c01║傅毅奏曰：周昭王時，西域有佛出世，其形長一丈
X31n0607_p0174c02║六尺，而黃金色。陛下所夢，將非是乎？博士王遵推
X31n0607_p0174c03║周書異記佐之。帝遂遣中郎將蔡愔、博士秦景等
X31n0607_p0174c04║一十八人，使西域求佛法。蔡愔等至天竺隣境月
X31n0607_p0174c05║氏國，遇梵僧摩騰、法蘭二人，奉佛經像來震旦，遂
X31n0607_p0174c06║同東還。永平十年，入闕獻經像，帝大悅。帝於雍門
X31n0607_p0174c07║外立寺，騰、蘭居之，以白馬䭾經而來，遂名白馬寺。
X31n0607_p0174c08║永平十四年，五嶽道士費叔才、褚善信等忌之，斥
X31n0607_p0174c09║言虗偽。騰蘭白於帝曰：吾佛出世法，水火不能壞，
X31n0607_p0174c10║請與方士驗之。帝敕叔才等盡出所有奇經秘訣，
X31n0607_p0174c11║與騰蘭所持來經像就焚之。正月十五日火作，而
X31n0607_p0174c12║騰蘭諸經完然不燼。方士稽首欽服，帝益異之。由
X31n0607_p0174c13║是騰蘭習漢言。久之，譯四十二章經、十地斷結、佛
X31n0607_p0174c14║本生、法海藏、佛本行等五經。佛法自此始流東土，
X31n0607_p0174c15║故曰東傳。震旦震旦，或曰真丹琳法師云：東方屬
X31n0607_p0174c16║震，是日出之方，故云震旦。華嚴音義翻為漢地。樓
X31n0607_p0174c17║炭經云：葱河以東，名為震旦。以初日出，耀於東隅，
X31n0607_p0174c18║故得名也。據此，則震旦非梵語矣。自漢永平七年
X31n0607_p0174c19║至獻帝，合一百五十五年，歸魏。魏五主，合四十五
X31n0607_p0174c20║年，歸西晉。西晉四主，合五十二年，至東晉安帝義
X31n0607_p0174c21║熈二年，羅什譯此經時，合八十九年。總計三百四
X31n0607_p0174c22║十一年，故曰三百餘載。載，年也。爾雅云：唐虞曰載。
X31n0607_p0174c23║取物終更始也。
X31n0607_p0174c24║西晉惠帝永康年中，長安青門燉煌菩薩竺法護者，
X31n0607_p0175a01║初翻此經，名正法華。
X31n0607_p0175a02║西晉武皇帝司馬氏，諱炎，字安世，文帝昭之子也。
X31n0607_p0175a03║受魏禪，即帝位，乙酉改元泰始，國號晉，都洛陽，故
X31n0607_p0175a04║曰西晉。始自武帝，次惠帝，次懷帝，終於愍帝。惠帝
X31n0607_p0175a05║諱衷，字正度，武帝第二子。庚戌四月即位，改元永
X31n0607_p0175a06║熈，繼改元康，庚申又改永康，止一年。長安古稱咸
X31n0607_p0175a07║陽，漢高祖改名長安。青門在長安城東，即邵平種
X31n0607_p0175a08║瓜處也。燉煌即今甘肅沙州路，古流沙地，禹貢雍
X31n0607_p0175a09║州之域也。漢為燉煌郡，陽關、玉門關洼水在焉。竺
X31n0607_p0175a10║曇摩羅剎，此云法護，月氏國人，究三十六國道術，
X31n0607_p0175a11║兼通其語。泰始二年丙戌，自天竺達於玉門，因居
X31n0607_p0175a12║燉煌，世號燉煌菩薩。後入長安，居青門。大周目錄
X31n0607_p0175a13║云：太康七年，譯正法華。今謂太康乃武帝年號，序
X31n0607_p0175a14║既云惠帝，當以永康為正也。
X31n0607_p0175a15║東晉安帝隆安年中，後秦弘始丘慈沙門鳩摩羅什
X31n0607_p0175a16║次翻此經，名妙法蓮華。
X31n0607_p0175a17║東晉司馬氏都建康，始於元帝，終於恭帝，禪於宋，
X31n0607_p0175a18║凡十一主，合一百三年。元帝諱睿，瑯琊王覲之子，
X31n0607_p0175a19║宣帝曾孫也。年十五，嗣封瑯琊王，後為安東將軍，
X31n0607_p0175a20║鎮建康。西晉愍帝建興四年丙子，詔王攝萬幾。明
X31n0607_p0175a21║年，即王位，改元建武。又明年戊寅，始即帝位，改元
X31n0607_p0175a22║大興。鳩摩羅什譯經於後秦境內，序必先書東晉
X31n0607_p0175a23║者，存正統也。第十主安帝，諱德宗，孝武太子。丙申，
X31n0607_p0175a24║繼孝武即帝位。次年丁酉，改元隆安，凡五年。又改
X31n0607_p0175b01║元興，凡三年。又改義熈，凡十四年。後秦姓姚，名萇，
X31n0607_p0175b02║字景茂，赤亭羗人。當晉孝武皇帝太元八年癸未，
X31n0607_p0175b03║前秦符堅攻晉，以兗州刺史姚萇為龍驤將軍，後
X31n0607_p0175b04║又以為司馬，討慕容泓等。萇軍大敗，懼奔。時渭北
X31n0607_p0175b05║馬牧等紏扇羗豪，率其戶口歸萇者五萬餘家，推
X31n0607_p0175b06║萇為盟主。晉太元丙戌四月，萇自陝西等路入長
X31n0607_p0175b07║安，即帝位，改年建初，國號大秦，史以後秦別之。萇
X31n0607_p0175b08║遣將吳忠執堅於五將。堅子丕立，為馮該所害。南
X31n0607_p0175b09║安王符登立。晉太元十八年癸巳十二月，萇卒，子
X31n0607_p0175b10║興立，率眾伐前秦，秦主登大敗。次年甲午，興即帝
X31n0607_p0175b11║位，改年皇初，凡五年。又改弘始，當晉隆安三年己
X31n0607_p0175b12║亥也。丘慈，與龜茲同國名，在焉耆西南。沙門，此云
X31n0607_p0175b13║勤息，謂勤脩眾善，止息諸惡也。鳩摩羅什，此云童
X31n0607_p0175b14║壽，龜茲國人。前秦符堅遣驍騎將軍呂光等率兵
X31n0607_p0175b15║七萬伐龜茲國，取什，當晉太元七年壬午歲。光與
X31n0607_p0175b16║什俱還至涼州，聞堅已歿，光遂據涼州，即三河王
X31n0607_p0175b17║位，國號大涼，改年太安，當晉太元十一年也。及光
X31n0607_p0175b18║卒，子紹立，為太原公呂纂所害。纂立，又為呂超所
X31n0607_p0175b19║廢，立呂隆。後秦姚興弘始三年，遣師伐隆，隆上表
X31n0607_p0175b20║隆，興遂迎什至長安，當晉隆安五年辛丑也。弘始
X31n0607_p0175b21║八年，什於草堂寺譯出今經為七卷，當晉義熈二
X31n0607_p0175b22║年丙午也。序文律師言隆安年中者，乃是什始至
X31n0607_p0175b23║長安之年，非什譯此經之年也。法華文句云：鳩摩
X31n0607_p0175b24║羅什以偽秦弘始五年四月二十三日於長安逍
X31n0607_p0175c01║遙園譯大品經竟，至八年夏於草堂寺譯此妙法
X31n0607_p0175c02║蓮華經。什少時日誦三萬二千言，隨母出家，遍遊
X31n0607_p0175c03║西域，淹貫羣籍，尤善大乘。在龜茲日，諸王會同，每
X31n0607_p0175c04║請師說法，必跪伏而聽。後居秦國，大闡經論，所譯
X31n0607_p0175c05║出者三百八十卷。秦主以師禮事之，優寵特甚。弘
X31n0607_p0175c06║始十五年四月十三日入滅，壽七十歲，當晉義熈
X31n0607_p0175c07║九年癸丑也。
X31n0607_p0175c08║隋氏仁壽大興善寺，北天竺沙門闍那笈多後所翻
X31n0607_p0175c09║者，同名妙法。
X31n0607_p0175c10║隋高祖文皇帝，姓楊名堅，弘農華陰人，漢太尉震
X31n0607_p0175c11║十四代孫。初，宇文秦仕魏，封周公。至子覺，受魏禪，
X31n0607_p0175c12║國號周。堅父忠，甞事周有功，官至太傅、隋國公，堅
X31n0607_p0175c13║襲封焉。陳大建十三年辛丑，堅受周禪，都長安，國
X31n0607_p0175c14║號隋。自文帝至恭帝三主，合三十七年。今以國稱，
X31n0607_p0175c15║故云隋氏。仁壽，文帝年號也。名義云：天竺之稱，異
X31n0607_p0175c16║議紏紛。舊云身毒，或曰賢豆。今從正音，宜云印度，
X31n0607_p0175c17║此云月。葢以其土賢聖繼軌，導凡御物，如月照臨
X31n0607_p0175c18║故也。五印度之境，周九萬餘里。今云北天竺者，即
X31n0607_p0175c19║五天竺國之一也。闍那、笈多二法師名。闍那，具云
X31n0607_p0175c20║闍那；崛多，此云志德，北天竺人，剎帝利種，遊涉行
X31n0607_p0175c21║化，來達此境。笈多，具云達摩；笈多，此云法密，南天
X31n0607_p0175c22║竺人。序不云者，缺也。按添品經序云：大隋仁壽元
X31n0607_p0175c23║年辛酉，普曜寺沙門上行，請闍那崛多、達摩笈多
X31n0607_p0175c24║二法師，於大興善寺重譯此經，為八卷，名曰添品
X31n0607_p0176a01║妙法蓮華。故知闍那、笈多是二人也。昇師目錄云：
X31n0607_p0176a02║言添品者，謂於晉、秦兩譯經內，添合改移有五：一、
X31n0607_p0176a03║於晉、秦譯本，添普門品後偈頌；二、於秦譯藥王品
X31n0607_p0176a04║後，補日光喻之全文；三、合天授品於寶塔品內；四、
X31n0607_p0176a05║移囑累品於普賢品後；五、回陀羅尼品於神力品
X31n0607_p0176a06║後。又唐不空譯法華軌儀，全與添品法華改易是
X31n0607_p0176a07║同，甚違什師按品次第
X31n0607_p0176a08║三經重沓，文旨互陳，時所宗尚，皆弘秦本。
X31n0607_p0176a09║一經三譯，故云重沓。文詞旨趣，交互陳述。如十如
X31n0607_p0176a10║是，晉譯則無，秦譯則有。又藥草喻後半品之文，晉
X31n0607_p0176a11║隋兩譯則有，秦譯則無。又囑累品，秦譯置二十二，
X31n0607_p0176a12║隋譯則置之卷末。故云文旨互陳也。宗，尊也。尚，高
X31n0607_p0176a13║也。此經雖更三譯，然古今所尊尚者，唯傳弘什師
X31n0607_p0176a14║所譯之本。
X31n0607_p0176a15║自餘支品別偈，不無其流，具如序曆，故所非述。
X31n0607_p0176a16║三譯之外，如名義云：達摩摩提，於齊武永平年中，
X31n0607_p0176a17║譯出提婆達多品經一卷。又東晉祗密帝，譯出普
X31n0607_p0176a18║門品經一卷。此師名義不載，支分各異，故曰支品。
X31n0607_p0176a19║又闍那崛多，於西川益州龍淵寺，譯出普門品重
X31n0607_p0176a20║頌偈一卷，故曰別偈。如是品偈，雖支別不同，莫不
X31n0607_p0176a21║各有源流，具如彼經本序，紀其所自，故今所不述
X31n0607_p0176a22║也。又流即流類，如云品類相從，目之為品是也。曆，
X31n0607_p0176a23║象也，又通作歷。又一解，餘饒也，饒即多之義也。葢
X31n0607_p0176a24║言秦本之內，自多支品別偈，其品偈之源流流類，
X31n0607_p0176b01║備如各品各偈之中，已自序曆可見，故今所以不
X31n0607_p0176b02║陳述也。私謂前解，獨指普門品重頌為別偈者固
X31n0607_p0176b03║是，若細詳之文意，似不特言別譯達多普門二品
X31n0607_p0176b04║為支品，葢言一經之內，諸品為支品也。且律師作
X31n0607_p0176b05║序，正為序於秦本，安得濫及別譯之品哉？讀者審
X31n0607_p0176b06║之。
X31n0607_p0176b07║夫以靈嶽降靈，非大聖無由開化；適化所及，非昔緣
X31n0607_p0176b08║無以導心。
X31n0607_p0176b09║靈嶽降靈者，此借用儒典維嶽降靈，生申及甫之
X31n0607_p0176b10║意。蓋言靈山所化之機，皆蘊英靈之秀而降生者。
X31n0607_p0176b11║自非吾佛大聖，神通駭動，智辨宣揚，則何由開導
X31n0607_p0176b12║而化度之？此言應稱於機也。適化所及者，適，當也，
X31n0607_p0176b13║亦稱適也。謂佛雖大聖，不能化無緣之人。如靈山
X31n0607_p0176b14║所化之機，昔皆於大通佛世，聽王子覆講法華之
X31n0607_p0176b15║時，已下一乘之種，中間退大，漸次調停，以至於今，
X31n0607_p0176b16║方得妙悟。自非宿昔有緣種者，則無因開導其心。
X31n0607_p0176b17║此言機稱於應也。
X31n0607_p0176b18║所以仙苑告成，機分大小之別；金河顧命，道殊半滿
X31n0607_p0176b19║之科。豈非教被乘時，無足覈其高會。
X31n0607_p0176b20║梵語婆羅痆（女𭶑切）斯，舊曰波羅柰，或翻江繞城，或
X31n0607_p0176b21║以羣鹿所居亦名鹿苑，以古仙所居亦名仙苑。告
X31n0607_p0176b22║成者，如來六年苦行之後，於菩提樹下而成正覺
X31n0607_p0176b23║也。佛既成道必說法被機，機有利鈍則大小不同，
X31n0607_p0176b24║如初華嚴大隔於小，鹿苑小隔於大，方等大小同
X31n0607_p0176c01║聞是也。此二句言應必被機也。梵語㕧剌拏伐底
X31n0607_p0176c02║河，此云有金河，是產閻浮金處，河畔有娑羅林在
X31n0607_p0176c03║拘尸城外。顧命者，儒典尚書有顧命篇，鄭玄註云：
X31n0607_p0176c04║臨終出命故謂之顧，顧將去意也。佛將入滅而垂
X31n0607_p0176c05║言教說涅槃之經，如成王將終作顧命之書也。涅
X31n0607_p0176c06║槃追說四教事同，方等藏為半字教，通別圓為滿
X31n0607_p0176c07║字教，故曰道殊半滿之科科等也。此二句言機必
X31n0607_p0176c08║稟教也。初言仙苑後言金河者，葢舉一化之初後，
X31n0607_p0176c09║以攝中間方等般若之二時，故總結云教被乘時
X31n0607_p0176c10║等。如華嚴被大機乘時為說圓滿脩多羅教，鹿苑
X31n0607_p0176c11║被小機乘時為說藏教，方等被大小機乘時為說
X31n0607_p0176c12║藏通別圓之四教，乃至涅槃亦復如是。上之四時
X31n0607_p0176c13║設教雖則被機乘時，約部言之皆屬於權，並不足
X31n0607_p0176c14║以考覈其實，如法華之高會唯譚一實也。法華功
X31n0607_p0176c15║高一化理冠羣經，已今當說最為第一，律師之言
X31n0607_p0176c16║足可徵矣。
X31n0607_p0176c17║是知五千退席，為進增慢之儔；五百授記，俱崇密化
X31n0607_p0176c18║之迹。
X31n0607_p0176c19║方便品初，如來既歎諸佛權實二智甚深無量難
X31n0607_p0176c20║解難入，舍利弗即騰疑致請，及如來誡許為說，五
X31n0607_p0176c21║千人等便乃越席而去，如來即斥言此輩罪根深
X31n0607_p0176c22║重及增上慢，又云退亦佳矣。雖曰斥他，意在䇿進，
X31n0607_p0176c23║在座有增上慢者，不生退席之心也。富樓那等五
X31n0607_p0176c24║百弟子本是深位菩薩，今內秘外現迹示聲聞，至
X31n0607_p0177a01║法華會上復授與成佛之記者，蓋崇其密示輔佛
X31n0607_p0177a02║行化之迹也。崇，高也，猶迹高本下之義也。
X31n0607_p0177a03║所以放光現瑞，開發請之教源。
X31n0607_p0177a04║序品中言，如來說無量義經已，入定放白毫光，具
X31n0607_p0177a05║現六瑞。故使彌勒懷疑，以請文殊決答。是知放光
X31n0607_p0177a06║現瑞，乃開發起啟請說教之本源也。
X31n0607_p0177a07║出定揚德，暢佛慧之宏略。
X31n0607_p0177a08║方便品。如來從三昧安詳而起，讚揚諸佛權實二
X31n0607_p0177a09║智之德意，令眾生開示悟入佛之知見，則佛慧之
X31n0607_p0177a10║宏遠方略，方乃通暢也。二智佛之知見，皆佛慧之
X31n0607_p0177a11║異名耳。
X31n0607_p0177a12║朽宅，通入大之文軌。
X31n0607_p0177a13║譬喻品初以三車誘引諸子及出火宅，後乃等賜
X31n0607_p0177a14║大車，以喻鹿苑初為聲聞等權說諦緣度三乘之
X31n0607_p0177a15║法，令其脩習出於三界，逗至法華開權顯實，唯談
X31n0607_p0177a16║一乘圓實之法，咸令開示悟入佛之知見，故經云
X31n0607_p0177a17║如來初以三乘引導眾生，然後但以大乘而度脫
X31n0607_p0177a18║之，譬天下大治之時。書同文，車同軌，約法則同圓
X31n0607_p0177a19║教一實之文，約喻則同大車一乘之軌，豈非朽故？
X31n0607_p0177a20║火宅之喻乃是引小向大之說，故云通入大之文
X31n0607_p0177a21║軌。
X31n0607_p0177a22║化城引昔，緣之不墜。
X31n0607_p0177a23║化城者，無而倐有名化，防非禦敵曰城，以喻小乘
X31n0607_p0177a24║真空涅槃，防見思之非，禦生死之歒也。化城喻品，
X31n0607_p0177b01║初為疲極之眾，化作一城，以為止息，然後令至寶
X31n0607_p0177b02║所。以譬如來昔為王子之時，為其下大乘之種，中
X31n0607_p0177b03║間退大向小，如止化城。今至法華，復為說大授記
X31n0607_p0177b04║作佛，豈非化城之喻？是導引宿昔之緣之不墜失
X31n0607_p0177b05║也。
X31n0607_p0177b06║繫珠，明理性之常在。
X31n0607_p0177b07║五百弟子授記品。陳如等得記之後，悔過自責，乃
X31n0607_p0177b08║以繫珠為喻，以陳領解。珠譬實相之理，乃大乘緣
X31n0607_p0177b09║種也。葢佛昔於大通佛世，嘗以大法教令發心，為
X31n0607_p0177b10║下一乘之種，多劫廢忘，不知不覺。今得授記，方知
X31n0607_p0177b11║緣種不失，理性常在。譬人至親友家，親友以珠繫
X31n0607_p0177b12║其衣內，其人醉臥不覺，及後親友復為示之，即知
X31n0607_p0177b13║衣內之珠不失，以喻理性之常在也。
X31n0607_p0177b14║鑿井顯示，悟之多方。
X31n0607_p0177b15║法師品佛說：譬如有人，渴乏須水，穿鑿高原，猶見
X31n0607_p0177b16║乾土，知水尚遠；施功不已，轉見濕土，其心決定，知
X31n0607_p0177b17║水必近。以喻在家出家之人，若未聞解思惟脩習
X31n0607_p0177b18║此經，是人去阿耨菩提尚遠；若得聞解思惟脩習
X31n0607_p0177b19║此經，必知是人得近阿耨菩提。佛以種種方便教
X31n0607_p0177b20║化，方乃悟入，故云示悟之多方。
X31n0607_p0177b21║詞義宛然。喻陳惟遠。
X31n0607_p0177b22║文詞義理，宛然符合。加以如上種種，比喻敷陳，則
X31n0607_p0177b23║一經之旨，獨惟幽遠也。
X31n0607_p0177b24║自非大哀曠濟，拔滯溺之沉流；一極悲心，拯昏迷之
X31n0607_p0177c01║失性。
X31n0607_p0177c02║眾生滯著諸有，沒溺愛河，此等之流，自非如來興
X31n0607_p0177c03║大哀憐，廣為津濟，安能拔其生死之苦，令得涅槃
X31n0607_p0177c04║之樂？又眾生為無明所覆，昏惑迷倒，自非如來等
X31n0607_p0177c05║一至極悲愍之心，安能拯其昏迷之暗，令復本性
X31n0607_p0177c06║之明也？
X31n0607_p0177c07║自漢至唐，六百餘載，總歷羣籍，四千餘軸，受持盛者，
X31n0607_p0177c08║無出此經。
X31n0607_p0177c09║自漢永平十年佛教始流東土，至東晉合三百五
X31n0607_p0177c10║十二年，又宋五十九年，又齊二十三年，又梁五十
X31n0607_p0177c11║五年，又陳三十三年，又隋三十七年，又唐高祖至
X31n0607_p0177c12║高宗乾封二年律師入滅，合五十年，總計六百九
X31n0607_p0177c13║年，故云六百餘載，但莫考律師於唐代何年作此
X31n0607_p0177c14║序耳。六百餘載之內總經譯出。諸經卷目，雖有四
X31n0607_p0177c15║千餘軸之多，今昔受持之盛者，莫出什師所譯之
X31n0607_p0177c16║法華也。
X31n0607_p0177c17║將非機教相扣，並智勝之遺塵；聞而深敬，俱威王之
X31n0607_p0177c18║餘勣。
X31n0607_p0177c19║機教相扣者，機即所化之機，教即能被之教。扣，擊
X31n0607_p0177c20║也。謂機必稟教，教必被機，機教互相擊動也。且稟
X31n0607_p0177c21║教之機，竝昔從大通智勝佛所同下一乘種子，其
X31n0607_p0177c22║上根利智者，於初中間已得道竟；其鈍根者，中間
X31n0607_p0177c23║退大以來，佛為節節調停，至今王城亦得道竟。後
X31n0607_p0177c24║之受持此經者，將非昔同下種最鈍之人乎？望前
X31n0607_p0178a01║之多，比今之少，有若遺塵，故云智勝之遺塵。又若
X31n0607_p0178a02║聞此經，信敬不疑謗者，乃是威音王佛所不輕為
X31n0607_p0178a03║下大乘緣種之餘功故也。
X31n0607_p0178a04║輙於經首序而綜之。
X31n0607_p0178a05║輙，專也。綜，即機縷之持絲制經者。律師專於此經
X31n0607_p0178a06║之首，述為序文，綜括一經之大旨，庶使誦持者，知
X31n0607_p0178a07║義意之有歸，法喻之相顯，譬若機縷之持絲制經，
X31n0607_p0178a08║令其條然有緒，而不紊亂也。
X31n0607_p0178a09║庶得早淨六根，仰慈尊之嘉會。速成四德，趣樂土之
X31n0607_p0178a10║玄猷。
X31n0607_p0178a11║此謂誦持之人，苟知一經之大旨，念念從聞思脩，
X31n0607_p0178a12║依解立行，自然獲得六根清淨，則能見佛常在耆
X31n0607_p0178a13║山。如隋智者大師，行法華三昧，誦經至藥王品，是
X31n0607_p0178a14║真精進，是名真法供養如來，即豁然大悟，見靈山
X31n0607_p0178a15║一會，儼然未散。故經云：若有深心信解，則為見佛
X31n0607_p0178a16║常在耆山等。或云：慈尊，指彌勒也。普賢勸發品云：
X31n0607_p0178a17║若有受持讀誦，解其義趣。乃至云：即往兜率天上
X31n0607_p0178a18║彌勒菩薩所。二說俱通，速成四德者，謂常、樂、我、淨
X31n0607_p0178a19║也。不遷不變謂之常，離二死苦謂之樂，八大自在
X31n0607_p0178a20║謂之我，三惑淨盡謂之淨。既成就四德，必得往生
X31n0607_p0178a21║極樂國土。故經云：如說脩行，於此命終，即往安樂
X31n0607_p0178a22║世界，阿彌陀佛大菩薩眾圍繞住處。趣，向也。猷，道
X31n0607_p0178a23║也。道即能通之義，謂因此玄玅之道，即能通至淨
X31n0607_p0178a24║邦也。
X31n0607_p0178b01║弘贊莫窮，永貽諸後云爾。
X31n0607_p0178b02║贊，助也。貽，遺也。律師作序之意，葢欲贊助此經，永
X31n0607_p0178b03║遺後代，冀展轉流通，無窮無盡也。或問：法華本迹
X31n0607_p0178b04║二門，律師何但序迹而不言本？今為答曰：若知從
X31n0607_p0178b05║本垂迹，即知因迹顯本。故荊溪尊者云：若解迹妙，
X31n0607_p0178b06║本妙非遙。本迹雖殊，不思議一。
X31n0607_p0178b07║妙法蓮華經弘傳序（終）
X31n0607_p0178b08║
X31n0607_p0178b09║
X31n0607_p0178b10║妙法蓮華經卷第一
X31n0607_p0178b11║姚秦三藏法師　鳩摩羅什奉　詔譯
X31n0607_p0178b12║妙法蓮華經序品第一
X31n0607_p0178b13║序義有三：謂次也、由也、述也。如是等五事冠於經
X31n0607_p0178b14║首，次序也；放光六瑞起發之端，由序也；問答、釋疑、
X31n0607_p0178b15║正說、弄引，序述也。具此三義故稱為序。品者，梵語
X31n0607_p0178b16║䟦渠，此翻為品。義類同者，聚在一段故名品也。唯
X31n0607_p0178b17║藥王菩薩本事品是佛親唱，餘或結集者所置，或
X31n0607_p0178b18║譯人添足諸品之始，故言第一。然有通序、別序。從
X31n0607_p0178b19║如是去至却坐一面是通序，以諸經初同有如是
X31n0607_p0178b20║等五事故。從爾時世尊去至品盡是別序，以別序
X31n0607_p0178b21║一經故。△次、釋經文二：初、迹，次、本法華文句。章安
X31n0607_p0178b22║祖師云：天台智者大師分文為三：初品為序；方便
X31n0607_p0178b23║品訖分別功德十九行偈，凡十五品半，名正；從偈
X31n0607_p0178b24║後盡經，凡十一品半，名流通。又一時分為二：從序
X31n0607_p0178c01║至安樂行十四品，約迹開權顯實；從涌出訖經十
X31n0607_p0178c02║四品，約本開權顯實。本迹各序、正、流通：初品為序；
X31n0607_p0178c03║方便訖授學、無學人記品為正；法師訖安樂行為
X31n0607_p0178c04║流通；涌出訖彌勒已問斯事，佛今答之半品名序；
X31n0607_p0178c05║從佛告阿逸多下，訖分別功德品十九行偈，名正；
X31n0607_p0178c06║此後盡經為流通。今記從前三消文也。初、迹門三：
X31n0607_p0178c07║初、一品序分二：初、通序六：初、所聞法體。
X31n0607_p0178c08║如是！
X31n0607_p0178c09║如是者，舉所聞之法體也。不異名如，無非曰是。如
X31n0607_p0178c10║於三諦之是，故曰如是。若約教釋者，諸經不同，如
X31n0607_p0178c11║是亦異。若佛明俗諦有文字，真諦無文字。阿難傳
X31n0607_p0178c12║佛俗諦文字，與佛說不異，故名如。因此俗文，會真
X31n0607_p0178c13║諦理，故名是。此則三藏經初如是也。佛明即色是
X31n0607_p0178c14║空，空即是色，色空空色，無二無別，空色不異為如，
X31n0607_p0178c15║即事而真為是。阿難傳佛能詮之文不異為如，能
X31n0607_p0178c16║詮即所詮為是。此則通教經初如是也。佛明生死
X31n0607_p0178c17║是有，涅槃是無，出生死有，入涅槃無，出涅槃無，入
X31n0607_p0178c18║於中道。阿難傳此出有入無，出無入中，與佛說不
X31n0607_p0178c19║異為如，從淺至深，無非曰是。此則別教經初如是
X31n0607_p0178c20║也。佛明生死即涅槃，亦即中道，真如法界，實性實
X31n0607_p0178c21║際，徧一切處，無非佛法。阿難傳此與佛說無異，故
X31n0607_p0178c22║名如。如如不動，故名是。文如理是，究竟成就。此則
X31n0607_p0178c23║圓教經初如是，即今經之如是也。大論云：佛將涅
X31n0607_p0178c24║槃，阿難問佛：一切經首，當作何語？佛言：應云如是
X31n0607_p0179a01║我聞，一時佛在某方某國，與某大眾俱。此即通序，
X31n0607_p0179a02║亦名破邪序，對破外道阿漚故。亦名證信序，為令
X31n0607_p0179a03║聞者不疑故。△二、能持之人
X31n0607_p0179a04║我聞：
X31n0607_p0179a05║我聞者，謂如是之法，阿難從佛而聞也。大論云：阿
X31n0607_p0179a06║難與聽眾述佛遺旨，親承不謬，故曰我聞。△三、聞
X31n0607_p0179a07║持和合。
X31n0607_p0179a08║一時。
X31n0607_p0179a09║一時者，聞持和合，非異時也。又感應因緣合一之
X31n0607_p0179a10║時也。△四時從佛聞。
X31n0607_p0179a11║佛。
X31n0607_p0179a12║梵語佛陀，此云知者，知過去、現在、未來，眾生、非眾
X31n0607_p0179a13║生數，常、無常等一切諸法，故名佛陀。又云覺者，覺
X31n0607_p0179a14║有三義：一者自覺，悟性真常，了惑虗妄；二者覺他，
X31n0607_p0179a15║運無緣慈，度有情界；三者覺行圓滿，即名妙覺。故
X31n0607_p0179a16║華嚴經云：一切諸法性，無生亦無滅，奇哉大導師，
X31n0607_p0179a17║自覺能覺他。若約教釋者，於道場樹下，知覺世間、
X31n0607_p0179a18║出世間，覺世即苦、集，覺出世即道、滅。亦能覺他三
X31n0607_p0179a19║十四心，正習俱盡，現丈六身，為三乘人說諦緣度
X31n0607_p0179a20║法，即三藏教佛也；現帶劣勝應身，樹下一念相應，
X31n0607_p0179a21║斷餘殘習者，即通教佛也；單現尊特相，坐蓮華臺
X31n0607_p0179a22║受佛職者，即別教佛也；隱前三相，惟示不可思議
X31n0607_p0179a23║如虗空相，即圓教佛也。今經正彰開顯，開前三教
X31n0607_p0179a24║果頭之佛，即是圓教法身之佛。如云：垢衣內身，實
X31n0607_p0179b01║是瓔珞長者。故三十二相，相相無邊，即是尊特，亦
X31n0607_p0179b02║即法身。所以龍女讚云：微妙淨法身，具相三十二。
X31n0607_p0179b03║淨名疏云：四處現尊特，唯法華最勝。△五聞持之
X31n0607_p0179b04║所。
X31n0607_p0179b05║住王舍城耆闍崛山中。
X31n0607_p0179b06║住者，能住、住、所住。能住即是首楞嚴三昧，所住即
X31n0607_p0179b07║是忍土。王城王舍城者，駁足王與千王共立舍城，
X31n0607_p0179b08║都五山中為大國，故云王舍城。因緣出大論。耆闍
X31n0607_p0179b09║崛，此云靈鷲，亦云鷲頭，山峯似鷲故名，亦云狼跡。
X31n0607_p0179b10║前佛今佛皆居此山，若佛滅後羅漢住，法滅後支
X31n0607_p0179b11║佛鬼神住，既是聖靈所居，因呼為靈鷲山。佛說此
X31n0607_p0179b12║經凡三會，中會在多寶塔內，前後二會皆在此山
X31n0607_p0179b13║中者，佛居中道，今處山中說中道也。△六、聞持之
X31n0607_p0179b14║伴二：初、列眾三：初、聲聞眾二：初、比丘眾二：初、多知
X31n0607_p0179b15║識六：初、舉類。
X31n0607_p0179b16║與大比丘眾。
X31n0607_p0179b17║與者，共義。大者，器量尊重，為天王等大人所敬，有
X31n0607_p0179b18║大道故，有大用故，有大知故，故言大。比丘者，淨名
X31n0607_p0179b19║疏云：或言有翻，或言無翻。有翻者，翻云除饉。眾生
X31n0607_p0179b20║薄福，在因無法，自資得報，多所饉乏。出家戒行，是
X31n0607_p0179b21║良福田，能生物善，除因果之饉乏，故言除饉。言無
X31n0607_p0179b22║翻者，名含三義：一、破惡，二、怖魔，三、乞士。戒防形非，
X31n0607_p0179b23║定除心亂，慧悟想虗，能破見思之惡，故名破惡。既
X31n0607_p0179b24║能破惡，摩羅念言：其既出界，復化餘人，俱出三界，
X31n0607_p0179c01║乖於魔意，魔乃愁懼，故名怖魔。夫在家人，三種如
X31n0607_p0179c02║法：一、田，二、商，三、仕，用養身命。出家之人，佛不許此，
X31n0607_p0179c03║惟乞食自濟，身安道存，福利檀越，故名乞士。眾者，
X31n0607_p0179c04║梵語僧伽，此云和合。眾事和無別，眾法和無別，理
X31n0607_p0179c05║也。△二明數。
X31n0607_p0179c06║萬二千人俱。
X31n0607_p0179c07║△三明位
X31n0607_p0179c08║皆是阿羅漢。
X31n0607_p0179c09║梵語阿羅漢，舊翻無著。不生應供，或言無翻，名含
X31n0607_p0179c10║三義：無明糠脫後世田中，不受生死果報，故云不
X31n0607_p0179c11║生；斷九十八使煩惱盡，故名殺賊；具智斷功德，堪
X31n0607_p0179c12║為人天福田，故云應供。△四歎德
X31n0607_p0179c13║諸漏已盡，無復煩惱，逮得己利，盡諸有結，心得自在。
X31n0607_p0179c14║諸漏已盡，無復煩惱，此兩句歎上殺賊。漏者，三漏
X31n0607_p0179c15║也：一、欲漏，謂欲界一切煩惱，除無明；二、有漏，謂上
X31n0607_p0179c16║二界一切煩惱，除無明；三、無明漏，謂三界無明，無
X31n0607_p0179c17║明即癡也。成論云：失道故名漏。律云：癡人造業，開
X31n0607_p0179c18║諸漏門。毗曇云：漏落生死。成論義通因果，律專在
X31n0607_p0179c19║因，毗曇唯果，由惑造業，致生死苦，亡法身，失慧命，
X31n0607_p0179c20║喪重寶，皆是賊義。煩惱者，昏煩之法，惱亂心神，即
X31n0607_p0179c21║九十八使也。煩惱是能潤，漏業是所潤，能所既盡，
X31n0607_p0179c22║是殺賊義。逮得己利一句，是歎應供。三界因果，皆
X31n0607_p0179c23║名為他，智斷功德，皆名己利，己利具足，故成應供。
X31n0607_p0179c24║盡諸有結，心得自在，此兩句是歎不生。諸有即二
X31n0607_p0180a01║十五有生處也，結即二十五有生因也，因果不亡，
X31n0607_p0180a02║故名為有，因盡果亡，即是不生。心得自在者，定具
X31n0607_p0180a03║足名心自在，慧具足名慧自在，慧自在未必心自
X31n0607_p0180a04║在，心自在必慧自在，今言心自在，即是定慧具足
X31n0607_p0180a05║也。△五列名
X31n0607_p0180a06║其名曰阿若憍陳如。
X31n0607_p0180a07║阿若者，名也，此翻無知。無知者，非無所知，乃知無
X31n0607_p0180a08║耳。若依二諦，即是知真，以無生智為名也。憍陳如，
X31n0607_p0180a09║姓也，此翻火器。婆羅門種，其先事火，從此命族。火
X31n0607_p0180a10║有二義：照也、燒也。照則暗不生，燒則物不生，故以
X31n0607_p0180a11║不生為姓也。或稱之為釋摩男者，以其聞法得道，
X31n0607_p0180a12║最在一切人、天、羅漢之前，如云佛最長子，即陳如
X31n0607_p0180a13║也。
X31n0607_p0180a14║摩訶迦葉！
X31n0607_p0180a15║此翻大龜氏，其先代學道，靈龜負仙圖而應，從德
X31n0607_p0180a16║命族，故名大龜氏。時人多以姓召之，其名畢鉢羅，
X31n0607_p0180a17║父母禱樹神而生故。亦云飲光，以其身光能暎餘
X31n0607_p0180a18║光使不現故。亦云光波，以其身光炎涌故。佛弟子
X31n0607_p0180a19║中多名迦葉，如十力三迦葉等，於同姓中最長，故
X31n0607_p0180a20║曰摩訶迦葉。梵語摩訶，含大、多、勝三義，即五種不
X31n0607_p0180a21║翻中多含不翻也。如來滅後，以法付之，令法久住，
X31n0607_p0180a22║乃傳金縷大僧伽黎住鷄足山，至未來彌勒出世，
X31n0607_p0180a23║付法授衣竟，然後入滅。
X31n0607_p0180a24║優樓頻螺迦葉、伽耶迦葉、那提迦葉。
X31n0607_p0180b01║迦葉，如前釋。優樓頻羅，此云木瓜林。伽耶，此云城。
X31n0607_p0180b02║那提，此云河。此三人，昔於毗婆尸佛時，共樹剎柱，
X31n0607_p0180b03║以是因緣，報為兄弟。兄為瓶沙王師，有五百弟子，
X31n0607_p0180b04║兩弟亦各有二百五十，皆行兄法，不肯歸佛。佛因
X31n0607_p0180b05║作十種神變，謂龍毒不中，龍火不燒，恒水不溺等。
X31n0607_p0180b06║兄及二弟，師徒皆伏，投佛出家。具出瑞應經。
X31n0607_p0180b07║舍利弗！
X31n0607_p0180b08║舍利，此云鶖（七由切）。鷺，水鳥也。弗，此云子。大論云：婆
X31n0607_p0180b09║陀羅王婦生一女，眼似舍利鳥眼，即名此女為舍
X31n0607_p0180b10║利。以其是舍利所生，故名舍利弗。又翻身子，此女
X31n0607_p0180b11║好形身，身之所生，故言身子。增一阿含經云：我佛
X31n0607_p0180b12║法中，智慧無窮，決了諸疑者，舍利弗第一。
X31n0607_p0180b13║大目犍連！
X31n0607_p0180b14║目犍連，婆羅門姓也。此云讚誦，名拘律陀。拘律陀，
X31n0607_p0180b15║樹名，禱此樹神而生故。文殊問經翻萊茯根。真諦
X31n0607_p0180b16║云：勿伽羅，翻胡豆。二物皆古仙嗜食，因以命族。正
X31n0607_p0180b17║云摩訶沒特伽羅，此云采菽氏，菽亦豆也。增一阿
X31n0607_p0180b18║含經云：我弟子中，神通輕舉，飛到十方者，大目連
X31n0607_p0180b19║第一。
X31n0607_p0180b20║摩訶迦旃延！
X31n0607_p0180b21║迦旃延，婆羅門姓也，此云文飾，善論義故。阿含經
X31n0607_p0180b22║云：善分別義敷演道教者，迦旃延第一。
X31n0607_p0180b23║阿㝹樓䭾。
X31n0607_p0180b24║或云阿那律陀，此云無貧。或云阿泥盧豆，此云如
X31n0607_p0180c01║意，即名也。昔於飢世，以稗飯施辟支佛，獲九十一
X31n0607_p0180c02║劫天人之中，受如意樂，故名如意。爾來無所乏少，
X31n0607_p0180c03║故名無貧。及稟佛出家，由精進故，七日七夜，眼睫
X31n0607_p0180c04║不交，遂喪精失肉眼已。佛令求天眼，繫念在緣，四
X31n0607_p0180c05║大淨色，半頭而發，內外通徹，明暗悉睹，見大千世
X31n0607_p0180c06║界，如觀掌果。增一阿含經云：我佛法中，天眼徹視
X31n0607_p0180c07║者，阿那律比丘第一。
X31n0607_p0180c08║劫賓那。
X31n0607_p0180c09║此云房宿，以因父母禱房星而生，故以名之。又初
X31n0607_p0180c10║出家時，因往見佛，夜值雨，寄宿淘師房，以草為座。
X31n0607_p0180c11║後一比丘亦來寄宿，劫賓那即推草與之。至中夜，
X31n0607_p0180c12║後來比丘問：何所往？答曰：我欲見佛。後比丘遂為
X31n0607_p0180c13║說法，豁然得道。後比丘即佛也。以共佛宿淘師房，
X31n0607_p0180c14║從得道處為名，故言房宿。又善占星宿，明識圖像，
X31n0607_p0180c15║從解得名。阿含經云：我佛法中，善知星宿日月者，
X31n0607_p0180c16║劫賓那比丘第一。
X31n0607_p0180c17║憍梵波提！
X31n0607_p0180c18║此云牛呞，亦曰牛跡。昔五百世曾為牛王，牛若食
X31n0607_p0180c19║後，恒事虗哨，餘報未除，唼唼常嚼，故時人稱為牛
X31n0607_p0180c20║呞。避人笑故，恒居天上，不知佛滅。迦葉集千羅漢，
X31n0607_p0180c21║遣下座僧，使追憍梵。憍梵問佛，使答云：佛已入滅。
X31n0607_p0180c22║即言：佛出我出，佛住我住，佛滅我滅。遂入滅。阿含
X31n0607_p0180c23║經云：樂在天上，不樂人間，牛跡比丘第一。
X31n0607_p0180c24║離婆多！
X31n0607_p0181a01║亦云離越，此翻星宿。父母從星辰乞子，因星作名，
X31n0607_p0181a02║雖得出家，猶隨本字。阿含經云：坐禪入定，心不倒
X31n0607_p0181a03║亂，離越比丘第一。
X31n0607_p0181a04║畢陵伽婆蹉（七何切）。
X31n0607_p0181a05║此云餘習。五百世為婆羅門，餘氣猶貢，高過恒水。
X31n0607_p0181a06║叱河神云：小婢駐流。河神分為兩派，其神被叱，遂
X31n0607_p0181a07║往訴佛。佛令懺謝，即合掌言：小婢莫嗔。大眾笑之。
X31n0607_p0181a08║河神云：懺而更罵。佛言：本習如此，實無高心。
X31n0607_p0181a09║薄拘羅。
X31n0607_p0181a10║此云善容。容貌端正故，年一百六十歲，無病無夭。
X31n0607_p0181a11║由昔持不殺戒故，九十一劫，命不中夭。昔施僧一
X31n0607_p0181a12║訶梨勒果故，身常無病。增一阿含曰：壽命極長，終
X31n0607_p0181a13║不中夭，常樂閑居，不處眾中。薄拘羅第一。
X31n0607_p0181a14║摩訶拘絺羅！
X31n0607_p0181a15║此云大膝，膝骨麤大故，乃舍利弗舅與姊舍利論
X31n0607_p0181a16║議不如。拘絺羅思惟念言：非姊力也，必懷智人寄
X31n0607_p0181a17║言母口。未生乃爾，及生長大，當如之何？即棄家往
X31n0607_p0181a18║南天竺讀十八經。時人笑之：累世難通，一生非冀。
X31n0607_p0181a19║乃歎曰：在家為姊所勝，在外為他所輕。誓讀不休，
X31n0607_p0181a20║無暇剪爪，時人呼為長爪梵志。後投佛出家，得法
X31n0607_p0181a21║眼淨。
X31n0607_p0181a22║難陀！
X31n0607_p0181a23║亦云放牛難陀，此云善歡喜。妙樂云：從初慕道為
X31n0607_p0181a24║名，歡喜中勝，故云善也。
X31n0607_p0181b01║孫陀羅難陀。
X31n0607_p0181b02║孫陀羅，此名好愛，妻名也。難陀，此云歡喜，己號也。
X31n0607_p0181b03║揀異放牛難陀，故標妻名也。
X31n0607_p0181b04║富樓那彌多羅尼子。
X31n0607_p0181b05║富樓那，翻滿願，是父名。彌多羅，翻慈，是母名。尼者，
X31n0607_p0181b06║天竺女人通名也。從父母得名，故名滿慈子。阿含
X31n0607_p0181b07║經云：我父名滿，我母名慈，諸梵行人遂呼我為滿
X31n0607_p0181b08║慈子。
X31n0607_p0181b09║須菩提！
X31n0607_p0181b10║此云空生，亦云善吉，亦云善業。其生之日，家中庫
X31n0607_p0181b11║藏一切皆空，故字空生。庫藏空故，父母驚異，以問
X31n0607_p0181b12║占者，占者言吉，因名善吉。及其出家，見空得道，兼
X31n0607_p0181b13║修慈心，得無諍三昧，是以常能將護物心，故名善
X31n0607_p0181b14║業。佛從忉利天下，率土輻凑，爭先頂禮，惟須菩提
X31n0607_p0181b15║端坐石室，念諸法空，豁然悟道，故為解空第一。
X31n0607_p0181b16║阿難！
X31n0607_p0181b17║此云歡喜，或云慶喜，或云無染。佛成道日生，舉國
X31n0607_p0181b18║欣慶，故名歡喜，亦名慶喜。阿難隨佛入天人龍宮，
X31n0607_p0181b19║見天人龍女，心無染著，故名無染。佛滅度後，迦葉
X31n0607_p0181b20║大眾讚曰：面如淨滿月，目若青蓮華，佛法大海水，
X31n0607_p0181b21║流入阿難心。其入滅時，於恒河中入風奮迅三昧，
X31n0607_p0181b22║分身為四分：一與天上，一與龍宮，一毗舍離國，一
X31n0607_p0181b23║阿闍世王。增一阿含經云：知時明物，所至無疑，所
X31n0607_p0181b24║憶不忘，多聞廣達，堪任奉持，阿難第一。
X31n0607_p0181c01║羅睺羅！
X31n0607_p0181c02║此云覆障，是佛親子。往昔因塞鼠穴，又不看婆羅
X31n0607_p0181c03║門六日，故處胎六年，因名覆障。初佛為太子時，求
X31n0607_p0181c04║出家，父王不許，乃曰：汝若有子，聽汝出家。太子即
X31n0607_p0181c05║以指指妃腹曰：却後六年，汝當生男。太子既出家
X31n0607_p0181c06║已，耶輸有娠，諸釋咸瞋，疑其非正。耶輸遂設火坑，
X31n0607_p0181c07║誓曰：我若為非，子母俱滅；若真遺體，天當為證。因
X31n0607_p0181c08║抱子投坑，坑變為池，蓮華捧體，王及國人始復不
X31n0607_p0181c09║疑。於是父王喜曰：雖失其子，而獲其孫，孫為金輪，
X31n0607_p0181c10║吾亦何恨？後佛索令出家，父王不許。耶輸將上高
X31n0607_p0181c11║樓，目連飛空取之，佛度出家，為舍利弗弟子，密行
X31n0607_p0181c12║第一。△六、結句。
X31n0607_p0181c13║如是眾所知識大阿羅漢等。
X31n0607_p0181c14║此結多知識眾也。言知識者，聞名為知，見形為識；
X31n0607_p0181c15║或見形為知，見心為識。知識者多，故曰眾所知識。
X31n0607_p0181c16║△二少知識。
X31n0607_p0181c17║復有學、無學二千人。
X31n0607_p0181c18║學無學者，前之三果研真斷惑名為學，第四阿羅
X31n0607_p0181c19║漢果真窮惑盡名曰無學，此但舉位明數而不歎
X31n0607_p0181c20║德，故名為少知識眾耳。聖與凡絕交，亦不分別多
X31n0607_p0181c21║識少識，特以希高慕遠者以多識引之，藏名隱德
X31n0607_p0181c22║退讓者以少識引之，然不可以多少之迹失其本
X31n0607_p0181c23║也。△二比丘尼
X31n0607_p0181c24║摩訶波闍波提比丘尼，與眷屬六千人俱。
X31n0607_p0182a01║摩訶波闍波提，此云大愛道，亦云憍曇彌，此云眾
X31n0607_p0182a02║主。以有智故，方能愛道，故名大愛道。為尼眾之主，
X31n0607_p0182a03║故名眾主。乃佛之姨母也。會正記云：佛成道後十
X31n0607_p0182a04║四年，姨母求出家，佛不許。阿難為陳三請，佛令阿
X31n0607_p0182a05║難傳八敬法，若能行者，聽汝出家。彼云能行，遂度
X31n0607_p0182a06║出家。八敬者：一、百歲比丘尼見初受戒比丘，當迎
X31n0607_p0182a07║拜請坐；二、不得罵謗比丘；三、不得舉比丘過失，比
X31n0607_p0182a08║丘得說尼過；四、於僧中求受大戒；五、若犯僧殘罪，
X31n0607_p0182a09║應半月向僧中行摩那埵；六、當於僧中求教授人；
X31n0607_p0182a10║七、不應在無比丘處夏安居；八、夏訖詣僧中求自
X31n0607_p0182a11║恣人。
X31n0607_p0182a12║羅睺羅母耶輸陀羅比丘尼，亦與眷屬俱。
X31n0607_p0182a13║耶輸陀羅，此云華色，亦曰名聞。然在家為菩薩之
X31n0607_p0182a14║妻，天人知識，出家為尼眾之主，位居無學，即名聞
X31n0607_p0182a15║也。十二遊經出三夫人：一瞿夷，二耶輸，三鹿野。未
X31n0607_p0182a16║曾有及瑞應經皆云羅睺是瞿夷子，涅槃及法華
X31n0607_p0182a17║皆云是耶輸子，二義云何通？或可彼經舉大母，此
X31n0607_p0182a18║經舉所生。釋論云：瞿毗陀是寶女，不孕即是瞿夷，
X31n0607_p0182a19║翻明女故，知是耶輸子也。△二、菩薩眾六：初、氣類。
X31n0607_p0182a20║菩薩摩訶薩。
X31n0607_p0182a21║具足，應云菩提薩埵摩訶薩埵。今略提埵二字：菩
X31n0607_p0182a22║提此云道，薩埵此云心。大論釋：菩提名佛道，薩埵
X31n0607_p0182a23║名成眾生。用諸佛道成就眾生，故名菩提薩埵。又
X31n0607_p0182a24║菩提是自行，薩埵是化他，自修佛道又化他故。△
X31n0607_p0182b01║二大數。
X31n0607_p0182b02║八萬人。
X31n0607_p0182b03║餘經集眾菩薩甚多，此經何少？或是語其大數，或
X31n0607_p0182b04║譬王論密事，不可率土同謀，且言八萬耳。△三階
X31n0607_p0182b05║位
X31n0607_p0182b06║皆於阿耨多羅三，藐三菩提不退轉。
X31n0607_p0182b07║阿耨多羅三藐三菩提，此云無上正徧知。道莫之
X31n0607_p0182b08║大，無上也；其道真正，無法不知，正徧知也。苑師云：
X31n0607_p0182b09║阿翻無，耨多羅翻上，三藐翻正也、等也、徧也，菩提
X31n0607_p0182b10║翻覺。梵語阿鞞䟦致地，此云不退轉。不退有三：一、
X31n0607_p0182b11║位不退，二、行不退，三、念不退。華嚴明初住得如來
X31n0607_p0182b12║一身、無量身，具三不退。若以不次寄次第說者，則
X31n0607_p0182b13║七信名位不退，八信已去名行不退，初住已去名
X31n0607_p0182b14║念不退。又入空名位不退，入假名行不退，入中名
X31n0607_p0182b15║念不退。今言初住分具三德，名三不退：般若是位
X31n0607_p0182b16║不退，離二死故；解脫是行不退，諸行具故；法身是
X31n0607_p0182b17║念不退，證實境故。此不退轉一句，即具兩意：成上
X31n0607_p0182b18║即是明位，起後即是歎德。今以不退轉至下能度
X31n0607_p0182b19║百千眾生，凡十三句，作橫竪消文：一、竪約十地義
X31n0607_p0182b20║便，二、橫約初住義便。不退轉者，竪論即是歎初歡
X31n0607_p0182b21║喜地，喜其不退墮二邊，入於中道，獲三不退，故知
X31n0607_p0182b22║歎初地也。橫論即是歎初發心住，一發一切發，出
X31n0607_p0182b23║過二邊，革凡超聖，住於中道，其心念念寂滅，故言
X31n0607_p0182b24║得不退轉。△四歎德
X31n0607_p0182c01║皆得陀羅尼。
X31n0607_p0182c02║陀羅尼，此云總持，又云遮持。竪論即是歎第二地，
X31n0607_p0182c03║此地名離垢，亦名離達，離遮諸惡，達持眾善，即陀
X31n0607_p0182c04║羅義，故知歡第二地也。橫論即是歎初住，遮離取
X31n0607_p0182c05║相無知無明等障，持達般若解脫法身等德，故言
X31n0607_p0182c06║得陀羅尼。
X31n0607_p0182c07║樂說辯才。
X31n0607_p0182c08║樂說辯才，即四無礙辯之一也。竪論即是歎第三
X31n0607_p0182c09║發光地，亦名明地。內智明，外說辯，欲知智在說故，
X31n0607_p0182c10║說有種種，樂說最勝，故知歎第三地也。橫論即是
X31n0607_p0182c11║歎初住十信似解，尚能以一妙音徧滿三千界，何
X31n0607_p0182c12║況初住真解口密功德，故言樂說辯才。
X31n0607_p0182c13║轉不退轉法輪。
X31n0607_p0182c14║不退轉，如向釋輪有轉義、摧碾義，葢轉法輪即能
X31n0607_p0182c15║摧破眾生惑業故也。竪論即是歎第四𦦨慧地，𦦨
X31n0607_p0182c16║能破暗，又能焦炷轉法輪，自害己惑如焦炷，破他
X31n0607_p0182c17║迷如除暗，故知歎第四地也。橫論即是歎初住能
X31n0607_p0182c18║分身百世界作佛，以能說法教化，故言能轉不退
X31n0607_p0182c19║法輪。
X31n0607_p0182c20║供養無量，百千諸佛。
X31n0607_p0182c21║竪論即是歎第五難勝地，此地得深禪定，用神通
X31n0607_p0182c22║力難勝難及，於一念頃徧至十方供養諸佛，故知
X31n0607_p0182c23║歎第五地也。橫論即是歎初住得不思議神力，徧
X31n0607_p0182c24║能承事法界諸佛，故言供養無量百千諸佛也。
X31n0607_p0183a01║於諸佛所，植眾德本。
X31n0607_p0183a02║竪論即是歎第六現前地，由得禪定能供養諸佛
X31n0607_p0183a03║福資種智，種智現前智是德本，如種植於地，故知
X31n0607_p0183a04║歎第六地也。橫論即是歎初住得實相本能植眾
X31n0607_p0183a05║德也。
X31n0607_p0183a06║常為諸佛之所稱歎。
X31n0607_p0183a07║竪論即是歎第七遠行地，二智方便出過一切，廣
X31n0607_p0183a08║修利益稱會佛心，故知歎第七地也。橫論即是歎
X31n0607_p0183a09║初住開佛知見，知見己法與諸佛同，故為諸佛之
X31n0607_p0183a10║所稱歎。
X31n0607_p0183a11║以慈脩身。
X31n0607_p0183a12║竪論即是歎第八不動地，正智不動不出三界，但
X31n0607_p0183a13║以慈熏身應入五道，熏口為說法，熏心為設方便，
X31n0607_p0183a14║正法華具熏三業，故知歎第八地也。橫論即是歎
X31n0607_p0183a15║初住，以無緣慈普現色身徧應法界，故言以慈脩
X31n0607_p0183a16║身。
X31n0607_p0183a17║善入佛慧。
X31n0607_p0183a18║竪論即是歎第九善慧地，深入實際，妙徹本源，此
X31n0607_p0183a19║名義最合，故知歎第九地也。橫論即是歎初住入
X31n0607_p0183a20║秘密藏，故言善入佛慧。
X31n0607_p0183a21║通達大智。
X31n0607_p0183a22║竪論即是歎第十法雲地。法身如虗空，禪定如大
X31n0607_p0183a23║雲，智慧如大雨。善入佛法名慧，巧用佛法名智，故
X31n0607_p0183a24║知歎第十地也。橫論即是歎初住。一心三智，無能
X31n0607_p0183b01║障礙，故云通達大智。
X31n0607_p0183b02║到於彼岸。
X31n0607_p0183b03║竪論即是歎第十地內德，到三諦之彼岸，因中說
X31n0607_p0183b04║果，又到在不久也。橫論即是歎初住事，理分究竟，
X31n0607_p0183b05║故言到於彼岸。
X31n0607_p0183b06║名稱普聞，無量世界。
X31n0607_p0183b07║竪論即是歎第十地外德，由內德深廣致令聲名
X31n0607_p0183b08║普聞內外相稱也。十地後若開等覺位者，以上到
X31n0607_p0183b09║於彼岸及今名稱普聞無量世界二句擬之。橫論
X31n0607_p0183b10║即是歎初住圓德真實與名相稱，故言名稱普聞
X31n0607_p0183b11║無量世界。
X31n0607_p0183b12║能度無數，百千眾生。
X31n0607_p0183b13║竪論即是歎第十地，餘地度人或一界至九界不
X31n0607_p0183b14║名能度，此第十地勝前故稱能度，須知諸地悉具
X31n0607_p0183b15║如上功德。而今出沒釋者，為人情好異故依十地
X31n0607_p0183b16║名便，又竪義易解故作此一途。消文橫論即是歎
X31n0607_p0183b17║初住，能為十法界而作依止安立救護，故言能度
X31n0607_p0183b18║百千眾生。圓歎初住何德不攝？略言十三句耳。初
X31n0607_p0183b19║住尚爾，況後位耶？眾生者，劫初男女眾共生，世又
X31n0607_p0183b20║五陰眾共而生，又處處受生故名眾生。△五列名
X31n0607_p0183b21║其名曰：文殊師利菩薩！
X31n0607_p0183b22║文殊師利，此云妙德。大經云：了了見佛性，猶如妙
X31n0607_p0183b23║德等。思益經云：雖說諸法，而不起法相，不起非法
X31n0607_p0183b24║相，故名妙德。西域記云：曼殊室利，此云妙吉祥。首
X31n0607_p0183c01║楞嚴經云：過去無量阿僧祇劫作佛，號龍種上尊
X31n0607_p0183c02║王佛。央掘經云：現在北方歡喜世界作佛，號歡喜
X31n0607_p0183c03║藏牟尼寶積佛。慈恩上生經云：未來成佛，名曰普
X31n0607_p0183c04║現。
X31n0607_p0183c05║觀世音菩薩。
X31n0607_p0183c06║梵語婆婁吉低稅，此云觀世音。能所圓融，有無兼
X31n0607_p0183c07║暢，照窮正性，察其本末，故稱觀也。世音者，是所觀
X31n0607_p0183c08║之境也。萬像流動，隔別不同，類音殊唱，俱蒙離苦。
X31n0607_p0183c09║菩薩弘慈，一時普救，皆令解脫，故曰觀世音。悲華
X31n0607_p0183c10║經云：若有眾生受苦，稱我名，念我者，為我天耳、天
X31n0607_p0183c11║眼所見聞，不得免苦，不取正覺。爾時寶藏佛云：汝
X31n0607_p0183c12║觀一切眾生，生大悲心，今當字汝為觀世音。至本
X31n0607_p0183c13║品詳釋。
X31n0607_p0183c14║得大勢菩薩。
X31n0607_p0183c15║梵語摩訶那鉢，此云大勢至。思益經云：我投足之
X31n0607_p0183c16║處，震動三千大千世界及魔宮殿，故名大勢至。寶
X31n0607_p0183c17║藏佛言：由汝願取大千世界，今當字汝為大勢至。
X31n0607_p0183c18║常精進菩薩。
X31n0607_p0183c19║寶積經云：是菩薩為一眾生，經無量劫，隨逐不捨，
X31n0607_p0183c20║猶不受化，無一念棄捨。以身心精進，故名常精進。
X31n0607_p0183c21║不休息菩薩。
X31n0607_p0183c22║思益經云：恒河沙劫為一日夜，三十日為月，十二
X31n0607_p0183c23║月為歲，過百千萬億劫得值一佛。如是值恒河沙
X31n0607_p0183c24║佛，行諸梵行，修習功德，然後受記，心不休息，故名
X31n0607_p0184a01║不休息。
X31n0607_p0184a02║寶掌菩薩。
X31n0607_p0184a03║寶積經云：以何義故名為寶掌？謂彼菩薩於諸佛
X31n0607_p0184a04║土化眾生時，欲以右手徧捫若干諸佛世界，即隨
X31n0607_p0184a05║所欲而能成辦，從其手出佛法僧聲，乃至慈悲喜
X31n0607_p0184a06║捨之聲。又大論云：寶掌，菩薩七寶從其手出，給施
X31n0607_p0184a07║一切眾生，又令歡喜得至涅槃，故名寶掌。
X31n0607_p0184a08║藥王菩薩。
X31n0607_p0184a09║觀經云：昔名星光，從尊者日藏聞說佛慧，以雪山
X31n0607_p0184a10║上藥供養眾僧，願於未來能治眾生身心二病，舉
X31n0607_p0184a11║世歡喜，號為藥王。後當作佛，名曰樓至如來。
X31n0607_p0184a12║勇施菩薩（至）越三界菩薩。
X31n0607_p0184a13║此七菩薩，疏文欠釋。補註略出其義云：出世法寶，
X31n0607_p0184a14║徧施眾生，而無疲厭，故名勇施。所證三諦，可尊如
X31n0607_p0184a15║寶；能證三智，圓照如月，故名寶月。圓妙三智，能除
X31n0607_p0184a16║昏煩熱惱，猶如月光，清涼破暗，故名月光。三智圓
X31n0607_p0184a17║明，無有缺減，猶如滿月，故名滿月。境智冥合，有大
X31n0607_p0184a18║力用，故名大力。以大力用，徧應眾緣，徧拔眾苦，故
X31n0607_p0184a19║名無量力。超越分段、變易二種生死，故名越三界
X31n0607_p0184a20║也。
X31n0607_p0184a21║䟦陀婆羅菩薩。
X31n0607_p0184a22║䟦陀婆羅，此云善守。思益經云：若眾生聞名者，畢
X31n0607_p0184a23║定得三菩提。故名善守。或云賢首，以位居等覺，為
X31n0607_p0184a24║眾賢之首故也。
X31n0607_p0184b01║彌勒菩薩。
X31n0607_p0184b02║西域記云：梅哩麗耶，此云慈氏，姓也。過去為王，名
X31n0607_p0184b03║曇摩流支，慈育國人。自爾至今，常名慈氏。思益經
X31n0607_p0184b04║云：若眾生見者，即得慈心三昧。故名慈氏。又名阿
X31n0607_p0184b05║逸多，此云無能勝。
X31n0607_p0184b06║寶積菩薩。
X31n0607_p0184b07║什師註淨名經云：積聚智慧寶，故名寶積也。
X31n0607_p0184b08║導師菩薩。
X31n0607_p0184b09║思益經云：於墮邪道眾生，生大悲心，令入正道，不
X31n0607_p0184b10║求恩報，故名導師。△六、結句。
X31n0607_p0184b11║如是等菩薩摩訶薩八萬人俱。
X31n0607_p0184b12║△三、八部眾八：初、欲界天眾。
X31n0607_p0184b13║爾時，釋提桓因與其眷屬二萬天子俱。
X31n0607_p0184b14║釋提桓因因陀羅，此云能作，能作忉利天主故也。
X31n0607_p0184b15║瓔珞經云：過賢劫二千二十四劫作佛，號無著世
X31n0607_p0184b16║尊。
X31n0607_p0184b17║復有名月天子、普香天子、寶光天子。
X31n0607_p0184b18║此三天子是帝釋內臣如卿相，即三光天子也。名
X31n0607_p0184b19║月是寶吉祥月天子，普香是明星天子，寶光是寶
X31n0607_p0184b20║意日天子。
X31n0607_p0184b21║四大天王，與其眷屬，萬天子俱。
X31n0607_p0184b22║四大天王是帝釋外臣，如武將，居須彌山腹四面。
X31n0607_p0184b23║東提頭賴吒，此云持國，護持國土故，亦云安民，居
X31n0607_p0184b24║黃金埵，領乾闥婆、富單那。南毗留勒叉，此云增長，
X31n0607_p0184c01║令他善根增長故，居琉璃埵，領薜茘多、鳩槃茶。西
X31n0607_p0184c02║毗留愽叉，此云廣目，亦云雜語，能作種種語言故，
X31n0607_p0184c03║居白銀埵，領毒龍、毗舍闍。北毗沙門，此云多聞，福
X31n0607_p0184c04║德之名聞四方故，居水精埵，領羅剎、夜叉。此四天
X31n0607_p0184c05║王各領二鬼，不令惱人，故稱護世。次此上有忉利、
X31n0607_p0184c06║夜摩、兜率三天，而不列者，文略耳。
X31n0607_p0184c07║自在天子、大自在天子，與其眷屬三萬天子俱。
X31n0607_p0184c08║自在即第五化樂天，於五欲境變化自娛樂故。大
X31n0607_p0184c09║自在即第六他化自在天，欲得五欲境時餘天為
X31n0607_p0184c10║化，假他所作以成己樂故，即魔王也。△二、色界天
X31n0607_p0184c11║眾。
X31n0607_p0184c12║娑婆世界主梵天王（至）與其眷屬萬二千天子俱。
X31n0607_p0184c13║娑婆。正云索訶，此翻忍。其土眾生安於十惡，不肯
X31n0607_p0184c14║出離，從人名土，故稱為忍。悲華經云：云何名娑婆？
X31n0607_p0184c15║是諸眾生忍受三毒及諸煩惱，故名忍土。淨名疏
X31n0607_p0184c16║云：梵是西音，此翻離欲。除下地繫，上升色界，故名
X31n0607_p0184c17║離欲。尸棄。此翻頂髻。經標梵王，後舉尸棄，似如兩
X31n0607_p0184c18║人。依釋論，正以尸棄為王。梵王是舉位，尸棄是顯
X31n0607_p0184c19║名，恐目一人耳。此天居於初禪中間，內有覺觀，外
X31n0607_p0184c20║有言說，故得主領為王。毗曇論云：二禪已上，無言
X31n0607_p0184c21║語法，不得為王。若涅槃疏言摩醯首羅居色界，頂
X31n0607_p0184c22║主大千者，乃取尊極為王。若曰有言語號令，能統
X31n0607_p0184c23║上冠下，只是尸棄為王。光明即二禪天，等即等於
X31n0607_p0184c24║三禪、四禪天也。△三龍王等眾。
X31n0607_p0185a01║有八龍王：難陀龍王、䟦難陀龍王。
X31n0607_p0185a02║難陀，此云歡；喜䟦，此云善。此兄弟二龍，常護摩竭
X31n0607_p0185a03║提國，雨澤以時，國無飢年。瓶沙王年為一會，以報
X31n0607_p0185a04║百姓，聞皆歡喜，從此得名，即目連所降者也。
X31n0607_p0185a05║娑伽羅龍王。
X31n0607_p0185a06║娑伽羅，此云醎海，從居海受名。
X31n0607_p0185a07║和：脩吉龍王。
X31n0607_p0185a08║和脩吉，此云多頭，亦云寶稱。
X31n0607_p0185a09║德叉迦龍王。
X31n0607_p0185a10║德叉迦，此云現毒，亦云多舌。
X31n0607_p0185a11║阿那婆達多龍王。
X31n0607_p0185a12║亦云阿耨達，此翻無惱。阿含經云：雪山有池，名阿
X31n0607_p0185a13║耨達池，中有五柱堂，龍常處。此從池得名。
X31n0607_p0185a14║摩那斯龍王。
X31n0607_p0185a15║摩那斯，此云大身，亦云大力脩羅，排海水淹善見
X31n0607_p0185a16║城，此龍縈身以遏海水。
X31n0607_p0185a17║優鉢羅龍王。
X31n0607_p0185a18║亦云漚鉢羅，此翻黛色蓮華，龍依此住，從池得名。
X31n0607_p0185a19║等各與若干，百千眷屬俱。
X31n0607_p0185a20║△四、緊那羅眾。
X31n0607_p0185a21║有四緊那羅王（至）各與若干百千眷屬俱。
X31n0607_p0185a22║緊那羅。此云疑神。似人而有一角，故號人非人，乃
X31n0607_p0185a23║天帝法樂之神也。居十寶山，若身有異相，即上奏
X31n0607_p0185a24║樂。佛說法時，諸天弦歌而頌法門，即此神也。舊云：
X31n0607_p0185b01║法緊奏四諦，妙緊奏十二因緣，大緊奏六度，持緊
X31n0607_p0185b02║總奏前三。今言奏四教法門也。本住不可思議，迹
X31n0607_p0185b03║寄弦管，歌詠十力也。△五、乾闥婆眾。
X31n0607_p0185b04║有四乾闥婆王（至）各與若干百千眷屬俱。
X31n0607_p0185b05║乾闥婆，此云嗅香，以香為食，亦云香陰，其身出香，
X31n0607_p0185b06║乃天帝俗樂之神也。樂者，緣幢倒擲之伎也。樂音
X31n0607_p0185b07║者，鼓節弦管也。美者，幢倒中之勝者也。美音者，絃
X31n0607_p0185b08║管中之勝者也。△六、阿脩羅眾。
X31n0607_p0185b09║有四阿修羅王（至）各與若干百千眷屬俱。
X31n0607_p0185b10║正云阿素洛，此云無端正，男醜女端正故。又云非
X31n0607_p0185b11║天，淨名疏云：此神果報隣次諸天而非天故。又云
X31n0607_p0185b12║無酒，四天下採華醞於大海，魚龍業力其味不變，
X31n0607_p0185b13║瞋妬誓斷故言無酒。有二種：鬼道攝者居大海邊，
X31n0607_p0185b14║畜生道攝者居大海底。婆稚，正云䟦稚迦，此翻團
X31n0607_p0185b15║圓，與天帝戰時被縛，因誓得脫故以名焉。佉羅騫
X31n0607_p0185b16║䭾，此云廣肩胛，亦云惡陰，即湧海水者。毗摩質多
X31n0607_p0185b17║羅，此云淨心，亦名種種，疑即舍脂父也。羅睺羅，此
X31n0607_p0185b18║云障持，障持日月者也。以日光照眼不能見，遂舉
X31n0607_p0185b19║手障日，世人因言日蝕，月亦如是。△七、迦樓羅眾。
X31n0607_p0185b20║有四迦樓羅王（至）各與若干百千眷屬俱。
X31n0607_p0185b21║迦樓羅，此云金翅，其翅金色，兩翅相去三百三十
X31n0607_p0185b22║六萬里，頸有如意珠，以龍為食。大威德者，威勝羣
X31n0607_p0185b23║輩，又威攝諸龍故。大身者，身大羣輩故。大滿者，所
X31n0607_p0185b24║噉之龍恒充足己意故。如意者，頸有此珠故。△八、
X31n0607_p0185c01║人王民眾
X31n0607_p0185c02║韋提希子阿闍世王，與若干百千眷屬俱。
X31n0607_p0185c03║韋提希，此云思惟，闍王母也。阿闍世，此云未生怨。
X31n0607_p0185c04║十六觀經疏云：未生之日，相師占之，此兒生已，定
X31n0607_p0185c05║當害父，故名未生怨。妙樂云：母懷之日，已有惡心
X31n0607_p0185c06║於瓶沙王，未生已惡，故名未生怨。或呼婆羅留支，
X31n0607_p0185c07║此云無指。妙樂云：初生相者云凶，王令升樓，撲之
X31n0607_p0185c08║不死，但損一指，故為名也。內人將護，呼為善見。普
X31n0607_p0185c09║超經云：阿闍世從文殊懺悔，得柔順忍，命終入賓
X31n0607_p0185c10║叱羅地獄，即入即出，生上方佛土，得無生忍。彌勒
X31n0607_p0185c11║出時，復來此界，名不動菩薩，後當作佛，號淨界如
X31n0607_p0185c12║來。△二、總結。
X31n0607_p0185c13║各禮佛足，退坐一面。
X31n0607_p0185c14║△二、別序五：初、眾集序二：初、眾集威儀。
X31n0607_p0185c15║爾時，世尊四眾圍繞。
X31n0607_p0185c16║爾時者，欲現六瑞之時也。梵語路迦那他，此翻世
X31n0607_p0185c17║尊。成論云：具上九號為物欽重，天上人間所共尊
X31n0607_p0185c18║仰，故曰世尊。四眾者，舊謂出家、在家各二，合為四
X31n0607_p0185c19║眾。此名局意狹，今約一眾更開為四，謂發起、當機、
X31n0607_p0185c20║影響、結緣。發起者，權謀智鑑知機知時，擊揚發動
X31n0607_p0185c21║成辦利益，名發起眾。當機者，宿植德本緣合時熟，
X31n0607_p0185c22║聞即得道，名當機眾。影響者，古往諸佛法身菩薩，
X31n0607_p0185c23║隱其圓極匡輔法王，如形之有影、谷之有響，雖無
X31n0607_p0185c24║為作而有巨益，名影響眾。結緣者，結謂結搆立機
X31n0607_p0186a01║之始，緣即緣助能成其終，既無擊動之能，亦無鎮
X31n0607_p0186a02║嚴之用，而過去根淺三慧不生，現世雖見佛聞法
X31n0607_p0186a03║無四悉檀益，但作未來得度因緣，名結緣眾。比丘
X31n0607_p0186a04║眾既爾，餘三眾亦然，合十六眾。圍繞者，行旋威儀
X31n0607_p0186a05║也。△二、眾集供養。
X31n0607_p0186a06║供養恭敬，尊重讚歎。
X31n0607_p0186a07║供養者，通論三業皆是供養，別論施其依報名供
X31n0607_p0186a08║養，卑謹虔禮名恭敬，至念專注名尊重，發言稱美
X31n0607_p0186a09║名讚歎。△二、現瑞序二：初、此土六瑞六：初、說法。
X31n0607_p0186a10║為諸菩薩說大乘經，名無量義教菩薩法佛所護念。
X31n0607_p0186a11║說大乘經者，善戒經有七大：一、法大，謂十二部毗
X31n0607_p0186a12║佛略也；二、心大，謂求菩提；三、解大，謂解菩薩藏；四、
X31n0607_p0186a13║淨大，謂見道淨心；五、莊嚴大，謂福德智慧；六、時大，
X31n0607_p0186a14║謂三僧祇行行；七、具足大，謂以相好自嚴得菩提
X31n0607_p0186a15║也。前六是因大，第七是果大，大因大果合為大乘
X31n0607_p0186a16║經。乘以運載為義，運歸三德秘藏故也。無量義者，
X31n0607_p0186a17║從一法生。其一法者，所謂無相，無相不相名為實
X31n0607_p0186a18║相。從此實相生無量法，所謂二法、三道、四果，此等
X31n0607_p0186a19║諸法名為無量。實相為義處，從一義處出無量法，
X31n0607_p0186a20║得為無量法入一義處作序。譬如算師從一算下，
X31n0607_p0186a21║諸算除，諸算歸一算，由下故除，下為除本。從一派
X31n0607_p0186a22║諸，收諸歸一，開為合序亦復如是。故無量義經謂
X31n0607_p0186a23║之從一出多，今經謂之收多歸一，是以無量義經
X31n0607_p0186a24║為法華之序也。教菩薩法者，無量義處用教菩薩，
X31n0607_p0186b01║義處即諦理也。佛所護念者，無量義處是佛自所
X31n0607_p0186b02║證得，是故如來之所護念，經云佛自住大乘是也。
X31n0607_p0186b03║妙樂云：無生死相故言無相，涅槃亦無故言不相。
X31n0607_p0186b04║二法即頓漸，三道即三乘，四果即羅漢、支佛、菩薩、
X31n0607_p0186b05║佛。△二入定
X31n0607_p0186b06║佛說此經已（至）身心不動。
X31n0607_p0186b07║結加趺坐者，禪門云：若半加，以左壓右；若全加，更
X31n0607_p0186b08║䟤右以壓左，如龍蟠結。古往諸佛及弟子眾盡行
X31n0607_p0186b09║此法。又加趺起惡覺，尚生他敬心，況入深境界而
X31n0607_p0186b10║不適悅天人耶？又非世受用法，不與外道共，能破
X31n0607_p0186b11║魔軍煩惱故。三昧，此云調直定，又云正定，亦云正
X31n0607_p0186b12║受。佛說無量義經已，復入無量義處三昧者，慧定
X31n0607_p0186b13║相成，非禪不智，須先入定；非智不禪，故先說法。說
X31n0607_p0186b14║此無量義經竟而更入者，是為法華作序耳。身心
X31n0607_p0186b15║不動者，三昧之法持於身心，故不動也。△三雨華。
X31n0607_p0186b16║是時天雨曼陀羅華（至）而散佛上及諸大眾。
X31n0607_p0186b17║曼陀羅，此云適意，又云白華。曼殊沙，此云柔輭，又
X31n0607_p0186b18║云赤華。雨此四華者，表其當獲佛因。佛因者，住、行、
X31n0607_p0186b19║向、地、圓因也。小白表習種性，十住開佛知見也。大
X31n0607_p0186b20║白表性種性，十行示佛知見也。小赤表道種性，十
X31n0607_p0186b21║回向悟佛知見也。大赤表聖種性，十地入佛知見
X31n0607_p0186b22║也。因有趣果之義，故云而散佛上。△四地動。
X31n0607_p0186b23║普佛世界，六種震動。
X31n0607_p0186b24║光明記云：六種者，動、起、踊三種是形，震、吼、擊三種
X31n0607_p0186c01║是聲。妙樂云：此六種者，若約事釋，新舊不同。新云
X31n0607_p0186c02║動、涌、震、擊、吼、𪹼，今且用舊。搖颺不安名動，自下升
X31n0607_p0186c03║高名起，𡑝壠凹凸名涌，隱隱有聲名震，砰（披耕切）磕
X31n0607_p0186c04║（克合切）發響名吼，令物覺悟名覺。經論略標，多云震
X31n0607_p0186c05║動，即於形聲各標一也。於六種中，又各有三，謂動、
X31n0607_p0186c06║徧動、等徧動。直動為動，四天下動為徧動，大千動
X31n0607_p0186c07║為等徧動，餘五亦如是，合十八種動。若約法者，表
X31n0607_p0186c08║淨十八界也。今經言六種動，即表住、行、向、地等妙。
X31n0607_p0186c09║六番破無明，無明盤礴，未曾侵毀，方將破壞，故動
X31n0607_p0186c10║地以表之。無明若轉，即變為明，故普佛世界六種
X31n0607_p0186c11║震動也。六種中，光記云擊，今疏云覺。擊，打搏也。爆，
X31n0607_p0186c12║火聲也。△五、眾喜。
X31n0607_p0186c13║爾時會中比丘（至）歡喜合掌一心觀佛。
X31n0607_p0186c14║比丘、比丘尼，出家二眾也。優婆塞、優婆夷，在家二
X31n0607_p0186c15║眾也。優婆塞，正云鄔婆索迦，此翻近事男。優婆夷，
X31n0607_p0186c16║正云鄔婆斯迦，此翻近事女。言近事者，親承近事
X31n0607_p0186c17║諸佛法故。梵語提婆，此云天。天然自然，樂勝身勝，
X31n0607_p0186c18║故名天，即欲界等諸天也。梵語那伽，此云龍。龍有
X31n0607_p0186c19║四種：一、守天宮殿，持令不落者；二、興雲致雨，益人
X31n0607_p0186c20║間者；三、地龍，決江開瀆者；四、伏藏，守轉輪王大福
X31n0607_p0186c21║人藏者。夜叉，正音藥叉，此云捷疾，亦云勇揵，亦云
X31n0607_p0186c22║暴惡。乾闥婆等，如前釋。摩睺羅伽，亦云摩呼羅伽，
X31n0607_p0186c23║此云大腹行。什曰：是地龍而腹行也。人非人者，八
X31n0607_p0186c24║部中有人鬼畜故，以人非人等總結也。龍鬼等得
X31n0607_p0187a01║預法會者，以其乘急戒緩故。由乘急得聞法，由戒
X31n0607_p0187a02║緩墮龍鬼也。輪王者，阿含經云：人壽增至二萬歲
X31n0607_p0187a03║時，銕輪王出，獨治南洲。增至四萬歲時，銅輪王出，
X31n0607_p0187a04║治東南二洲。增至六萬歲時，銀輪王出，治東西南
X31n0607_p0187a05║三洲。增至八萬歲時，金輪王出，治四天下。有金輪
X31n0607_p0187a06║寶忽現在前，王曰：可向東方，如法而轉。輪即東轉。
X31n0607_p0187a07║王將四兵，隨其後往，巡行諸國。南西北方，亦復如
X31n0607_p0187a08║是。故曰轉輪聖王。眾見雨華地動，瑞相非常，知甘
X31n0607_p0187a09║露將降，欣躍內充，表大機當發，感於勝應，是故歡
X31n0607_p0187a10║喜合掌，一心觀佛也。△六放光
X31n0607_p0187a11║爾時佛放眉間白毫相光（至）靡不周徧。
X31n0607_p0187a12║白毫者，觀佛海三昧經云：佛初生時牽長五尺，苦
X31n0607_p0187a13║行時長一丈四尺，得佛時長一丈五尺。其毫中表
X31n0607_p0187a14║俱空，如白琉璃筒，內外清淨。從初疑心中間行行
X31n0607_p0187a15║種種相貌，乃至入涅槃，一切功德皆現毫中。毫在
X31n0607_p0187a16║二眉之間，即表中道常德也。其相柔軟表樂德，卷
X31n0607_p0187a17║舒自在表我德，白表淨德，光照此土他土表自覺
X31n0607_p0187a18║覺他。照東方者，東是四方之初，表十住是諸位之
X31n0607_p0187a19║始也。萬八千者，約十八界論百法界、千性相，即有
X31n0607_p0187a20║一萬八千。此等境界佛慧未開，今應當開，故以數
X31n0607_p0187a21║表之耳。迹門說法，生身菩薩朗然見理，入於十住
X31n0607_p0187a22║乃至十地。本門說法，法身菩薩增道損生，亦四位
X31n0607_p0187a23║增長，故云靡不周徧。△二、他土六瑞六：初、見六趣
X31n0607_p0187a24║眾生。
X31n0607_p0187b01║下至阿鼻地獄（至）盡見彼土六趣眾生。
X31n0607_p0187b02║阿鼻，此云無間。成論明趣果受苦時，命及形五，皆
X31n0607_p0187b03║無間也。地獄者，輔行云：從義立名，謂地下之獄，名
X31n0607_p0187b04║為地獄。故婆沙論云：贍部洲下，過五百踰繕那，乃
X31n0607_p0187b05║有其獄。阿迦尼吒，此云質礙究竟，即色究竟天也。
X31n0607_p0187b06║六趣者，天、人、脩羅、地獄、鬼、畜也。趣是向義，謂隨所
X31n0607_p0187b07║作業，向六道受生也。△二、見彼土諸佛。
X31n0607_p0187b08║又見彼土，現在諸佛。
X31n0607_p0187b09║是現彼佛為五濁故出現於世，與此土佛出世意
X31n0607_p0187b10║同也。△三、聞諸佛說法。
X31n0607_p0187b11║及聞諸佛，所說經法。
X31n0607_p0187b12║是現彼佛初從無相一法，非頓而頓，與此土佛初
X31n0607_p0187b13║說華嚴意同也。△四、見四眾得道。
X31n0607_p0187b14║并見彼諸比丘、比丘尼（至）諸脩行得道者。
X31n0607_p0187b15║是現彼佛非漸而漸，與此土佛次說三藏意同也。
X31n0607_p0187b16║諸脩行者，三乘修諦緣度之行也。得道者，得見道
X31n0607_p0187b17║脩道也。△五、見菩薩行行。
X31n0607_p0187b18║復見諸菩薩摩訶薩（至）種種相貌行菩薩道。
X31n0607_p0187b19║是現彼佛說方等般若眾經，與此土佛三藏之後
X31n0607_p0187b20║所說意同也。種種因緣者，昔種善為因，今稟教為
X31n0607_p0187b21║緣，菩薩通乎四教，故云種種因緣。四教各有四門，
X31n0607_p0187b22║即種種相貌，故知因緣相貌種別無量，皆是彼與
X31n0607_p0187b23║此同。妙樂云：因緣謂感應差別，信解謂能感不同，
X31n0607_p0187b24║相貌謂信後行異。有此不同故云種種，雖復殊途
X31n0607_p0187c01║不逾二味。△六、見諸佛涅槃。
X31n0607_p0187c02║復見諸佛般涅槃者（至）以佛舍利起七寶塔。
X31n0607_p0187c03║是現彼佛般若之後，開權顯實，收無量法，還入一
X31n0607_p0187c04║法，唱入涅槃，息化起塔，與此土佛說法華涅槃意
X31n0607_p0187c05║同也。般涅槃者，梵音略也。具足應云摩訶般涅槃
X31n0607_p0187c06║那，此云大滅度。大即法身，滅即解脫，度即般若，即
X31n0607_p0187c07║三德秘藏也。舍利，或云室利羅，亦云設利羅他，翻
X31n0607_p0187c08║靈骨，或翻骨身。梵語塔婆，或云窣堵波，此翻方墳，
X31n0607_p0187c09║或翻圓塚，亦翻高顯，謂安置身骨處也。起塔之相，
X31n0607_p0187c10║雖表二經，法華之相仍隱。若於所見中，亦見授記
X31n0607_p0187c11║聲聞，及說壽長遠，已泄正宗之意，則不成序。今雖
X31n0607_p0187c12║見涅槃一相，乃含於法華，故疏云開權等也。△三、
X31n0607_p0187c13║疑念序二：初、彌勒疑念三：初、正念六瑞。
X31n0607_p0187c14║爾時彌勒菩薩作是念（至）以何因緣而有此瑞。
X31n0607_p0187c15║神變者，神名天心，即是天然內慧；變名變動，即是
X31n0607_p0187c16║六瑞外彰。法王法力超益一切，彌勒不測外變，亦
X31n0607_p0187c17║不知內慧，故興疑念。又彌勒值佛，植善既多，何容
X31n0607_p0187c18║不髣髴知？應須隱明示暗，權言不知耳。△二、念問
X31n0607_p0187c19║誰答。
X31n0607_p0187c20║今佛世尊入於三昧（至）當以問誰，誰能答者。
X31n0607_p0187c21║△三、念問文殊。
X31n0607_p0187c22║復作此念（至）必應見此希有之相。我今當問。
X31n0607_p0187c23║△二、大眾疑念二：初、念六瑞。
X31n0607_p0187c24║爾時比丘比丘尼（至）是佛光明神通之相。
X31n0607_p0188a01║神名天心，通名慧性。天然之慧，徹照無礙，故曰神
X31n0607_p0188a02║通。△二、念問誰答。
X31n0607_p0188a03║今當問誰？
X31n0607_p0188a04║△四、發問序二：初、長行二：初、經家述二：初、述自疑。
X31n0607_p0188a05║爾時，彌勒菩薩欲自決疑：
X31n0607_p0188a06║△二、述他疑
X31n0607_p0188a07║又觀四眾比丘、比丘尼（至）眾會之心。
X31n0607_p0188a08║△二、正發問二：初、問此土。
X31n0607_p0188a09║而問文殊師利言（至）放大光明。
X31n0607_p0188a10║△二、問他土。
X31n0607_p0188a11║照於東方萬八千土，悉見彼佛國界莊嚴。
X31n0607_p0188a12║△二、偈頌二：初、頌上問二：初、頌問此土六瑞。
X31n0607_p0188a13║於是彌勒菩薩欲重宣此義，以偈問曰：
X31n0607_p0188a14║西域記云：舊曰偈，梵本略也。或曰偈他，梵音訛也。
X31n0607_p0188a15║今從正音，宜云伽陀，此翻頌。長行之後，復有偈頌
X31n0607_p0188a16║者，龍樹毗婆沙云：一、隨國土，天竺有散華、貫華之
X31n0607_p0188a17║說，如此土序後銘也。二、隨樂欲不同，有樂散說，或
X31n0607_p0188a18║樂章句。三、隨生解不同，或於散說得解，或於章句
X31n0607_p0188a19║得解。四、隨利鈍不同，利者一聞即悟，鈍者再說方
X31n0607_p0188a20║悟。又表佛殷勤重說，又為眾集前後，故有偈也。
X31n0607_p0188a21║文殊師利導師何故（至）身意快然得未曾有。
X31n0607_p0188a22║初一行頌放光瑞，導師謂佛也，良以說法入定能
X31n0607_p0188a23║導於人故稱導師。次一行半頌雨華瑞，梵語旃檀，
X31n0607_p0188a24║或曰此方無故不翻，或云義翻與藥能除病故。旃
X31n0607_p0188b01║檀香風者，風本無香而香為奇特，香本屬華華香
X31n0607_p0188b02║如檀，故曰旃檀香風。夫天華至妙豈有色而無香？
X31n0607_p0188b03║此表因運至果如華之有香風，華既集地地則嚴
X31n0607_p0188b04║淨，此表因若趣果果則嚴淨也。次半行頌地動瑞，
X31n0607_p0188b05║次一行頌眾喜瑞也。△二、頌問他土六瑞六：初、問
X31n0607_p0188b06║六趣眾生。
X31n0607_p0188b07║眉間光明照於東方（至）受報好醜於此悉見。
X31n0607_p0188b08║眾生是能趣之人，生死是所趣之處，善惡業緣是
X31n0607_p0188b09║能趣之因，受報或好或醜是所趣之果也。△二、頌
X31n0607_p0188b10║彼佛說法。
X31n0607_p0188b11║又覩諸佛聖主師子（至）照明佛法開悟眾生。
X31n0607_p0188b12║此四行偈，謂彼佛說頓教，逗大根性也。聖主者，聖
X31n0607_p0188b13║即是主，主謂主伴，是諸菩薩伴中之主，故云聖主。
X31n0607_p0188b14║梵語鄔波僧訶，此云師子，又云狻猊。大經云：師子
X31n0607_p0188b15║發聲震吼，為壞詐師子，為欲試自力等。喻佛能摧
X31n0607_p0188b16║伏魔軍，示眾十力等，故云聖主師子。又師子吼者，
X31n0607_p0188b17║名決定說。前兩教主，非師子吼，說非決定，不談真
X31n0607_p0188b18║實第一義故。演說經法，微妙第一者，即如此土，先
X31n0607_p0188b19║照高山，說華嚴教也。雖云兼別，最初純大，故云第
X31n0607_p0188b20║一。前之兩教，猶雜煩惱，故非清淨。赴機未徧，不名
X31n0607_p0188b21║柔輭。以彼說別圓二教，故名清淨柔輭也。教諸菩
X31n0607_p0188b22║薩者，即如此土，七處等會，無聲聞也。別圓並詮中
X31n0607_p0188b23║道，故云梵音深妙。稱理當機，故云令人樂聞。各於
X31n0607_p0188b24║世界者，一者以萬八千為各，二者主伴不同為各。
X31n0607_p0188c01║別圓二教，各有四門，名為種種等。照明佛法，開悟
X31n0607_p0188c02║眾生者，即如此土，始見我身，入如來慧也。妙樂云：
X31n0607_p0188c03║無三乘事，故言佛法。△三、問他土四眾三：初、開聲
X31n0607_p0188c04║聞、小乘。
X31n0607_p0188c05║若人遭苦，厭老病死，為說涅槃，盡諸苦際。
X31n0607_p0188c06║此頌具明四諦。若人遭苦，苦含因果，即苦集二諦。
X31n0607_p0188c07║厭老病死，即道諦。為說涅槃，即滅諦。若人遭苦而
X31n0607_p0188c08║造惡業，苦不得盡。若人遭苦而造善業，苦亦不盡。
X31n0607_p0188c09║若人遭苦，於外道法中而求解脫，但增見長，非苦
X31n0607_p0188c10║亦不盡。若人遭苦，厭苦復厭集，感佛說涅槃者，此
X31n0607_p0188c11║人則能盡諸苦際也。涅槃者，肇法師涅槃論曰：此
X31n0607_p0188c12║云滅度，言其大患永滅，超度四流，斯乃小乘真空
X31n0607_p0188c13║涅槃也。△二、開緣覺中乘。
X31n0607_p0188c14║若人有福，曾供養佛，志求勝法，為說緣覺。
X31n0607_p0188c15║若人有福者，聲聞三生種福，支佛百劫種福，形彼
X31n0607_p0188c16║聲聞故言有福，此是脩福多也。曾供養佛，是供佛
X31n0607_p0188c17║多也。志求勝法者，謂深求緣起勝妙之理，是聞法
X31n0607_p0188c18║多也。梵語辟支迦羅，此云緣覺，因觀十二因緣覺
X31n0607_p0188c19║真諦理，故言緣覺。別行記云：支佛脩行不立分果，
X31n0607_p0188c20║深觀緣起久種三多，福慧既隆預侵二習，故居聲
X31n0607_p0188c21║聞上。△三開六度大乘
X31n0607_p0188c22║若有佛子，脩種種行，求無上慧，為說淨道。
X31n0607_p0188c23║以真慈悲能紹佛種，故言佛子。脩於六度，故言種
X31n0607_p0188c24║種行。志求佛道，故言無上慧。六度中無六蔽，如藥
X31n0607_p0189a01║中無病，故言淨道，非畢竟淨也。妙樂云：脩種種行
X31n0607_p0189a02║及無上慧，諸教共有，今形凡小亦得種種。及無上
X31n0607_p0189a03║名非畢竟者，且約三藏六度言之，藥中無病名為
X31n0607_p0189a04║淨耳。△四、結前并開後
X31n0607_p0189a05║文殊師利！我住於此（至）如是眾多，今當略說。
X31n0607_p0189a06║見聞若斯者，又見佛子等，即見也。演說經典及為
X31n0607_p0189a07║說等，即聞也。大綱略足，故云若斯。此是結前也。及
X31n0607_p0189a08║千億事等，即是開後也。開後者，續後而說，故云今
X31n0607_p0189a09║當略說。△五、問脩菩薩行三：初、總略問。
X31n0607_p0189a10║我見彼土，恒沙菩薩，種種因緣，而求佛道。
X31n0607_p0189a11║妙樂云：恒沙者，恒即恒河，亦云殑伽河。阿耨達池
X31n0607_p0189a12║四面各出一河，東銀牛口出殑伽河，南金象口出
X31n0607_p0189a13║信度河，西琉璃馬口出縛芻河，北頗胝迦師子口
X31n0607_p0189a14║出徙多河，各繞池一匝流入四海。惟殑伽沙細而
X31n0607_p0189a15║多，外人所計以為福河入洗滅罪，佛亦順俗故常
X31n0607_p0189a16║指之。又佛說法多近此河，故以為喻。△二、次第問
X31n0607_p0189a17║六：初、問檀那三：初、問捨財。
X31n0607_p0189a18║或有行施金銀珊瑚（至）欄楯華葢軒飾布施。
X31n0607_p0189a19║軒，大夫以上車也。以物飾軒，故曰軒飾。△二、問捨
X31n0607_p0189a20║身。
X31n0607_p0189a21║復見菩薩，身肉手足，及妻子施，求無上道。
X31n0607_p0189a22║身肉等是內身，妻子等是外身。△三、問捨命。
X31n0607_p0189a23║又見菩薩，頭目身體，欣樂施與，求佛智慧。
X31n0607_p0189a24║捨頭目即捨命，而不言法者，讓後般若也。△二、問
X31n0607_p0189b01║尸羅。
X31n0607_p0189b02║文殊師利我見諸王（至）剃除鬚𩬊而被法服。
X31n0607_p0189b03║諸王剃除鬚𩬊，而科云問戒者，正約比丘論持戒
X31n0607_p0189b04║也。在家施易戒難，出家施難戒易，故約比丘明戒
X31n0607_p0189b05║也。妙樂云往詣等者，表往非餘，故指佛所；所問尊
X31n0607_p0189b06║極，云無上道；所棄不輕，故云樂土；身心俱離，故云
X31n0607_p0189b07║剃除。法服者，即袈裟也。瓔珞經云：若天龍八部鬬
X31n0607_p0189b08║諍，念此袈裟，生慈悲心，意令比丘安可不忍？又龍
X31n0607_p0189b09║得一縷金翅，不吞具明，如僧祇律。△三、問忍辱。
X31n0607_p0189b10║或見菩薩而作比丘，獨處閑靜樂誦經典。
X31n0607_p0189b11║忍有三種：閑林、邃谷、惡人、惡獸。忍耐無瞋即生忍，
X31n0607_p0189b12║自節守志即苦行忍，為求佛道即第一義忍。又而
X31n0607_p0189b13║作比丘即苦行忍，獨處閑靜即生忍，樂誦經典即
X31n0607_p0189b14║第一義忍也。△四問精進。
X31n0607_p0189b15║又見菩薩勇猛精進，入於深山思惟佛道。
X31n0607_p0189b16║夫深山可畏，非窳怯者所居，唯勇進者能安之。傍
X31n0607_p0189b17║若無物，思脩實相，念念不休，進求佛道也。△五、問
X31n0607_p0189b18║禪定二：初、問根本禪。
X31n0607_p0189b19║又見離欲，常處空閑，深修禪定，得五神通。
X31n0607_p0189b20║離欲者，藏通二教修根本背捨，亦修不淨等觀離
X31n0607_p0189b21║欲界欲，別教兼離二乘欲，圓教又離順道法愛欲。
X31n0607_p0189b22║深修禪定者，發初禪一品此定未深，乃至九品傳
X31n0607_p0189b23║傳為深，此定轉變自在能發諸通。凡夫但五通，二
X31n0607_p0189b24║乘具六，別教菩薩讓佛分有無漏，亦但稱五通也。
X31n0607_p0189c01║圓教約理初後皆具六通，若從實說，初住已去亦
X31n0607_p0189c02║但分得無漏通耳。六通者，一天眼、二天耳、三他心、
X31n0607_p0189c03║四宿命、五身如意、六漏盡。今言得五神通者，未得
X31n0607_p0189c04║究竟漏盡通也。二乘斷見思盡雖云具六，若望菩
X31n0607_p0189c05║薩亦但五也。別圓無明未盡分證無漏，故亦但稱
X31n0607_p0189c06║五也。△二、問出世禪。
X31n0607_p0189c07║又見菩薩安禪合掌，以千萬偈讚諸法王：
X31n0607_p0189c08║此是別圓之禪，靜散不相妨，不起滅定，現諸威儀，
X31n0607_p0189c09║如修羅琴，不拊而韻，無緣無念，有感則形，故能安
X31n0607_p0189c10║禪讚佛也。△六、問般若二：初、問自行。
X31n0607_p0189c11║復見菩薩，智深志固，能問諸佛，聞悉受持。
X31n0607_p0189c12║智深者，慧窮理本也。志固者，誓願廣大也。此即二
X31n0607_p0189c13║種莊嚴，能問能持也。△二、問化他。
X31n0607_p0189c14║又見佛子定慧具足（至）破魔兵眾而擊法鼓。
X31n0607_p0189c15║定慧具足者，別圓地住方乃具足。無量喻者，即是
X31n0607_p0189c16║種種方便，諸教之中引無量譬類助顯第一義也。
X31n0607_p0189c17║破魔兵眾者，空觀破四魔，假觀次第破八魔，中觀
X31n0607_p0189c18║圓破八魔。梵語魔羅，此云能奪命，死魔實能奪命，
X31n0607_p0189c19║餘煩惱魔、五陰魔、天主魔能作奪命因緣，又能奪
X31n0607_p0189c20║智慧命，故四魔皆云能奪命也。又翻為障，能為修
X31n0607_p0189c21║道者作障礙故。前三魔可知。天主魔者，垂裕記云：
X31n0607_p0189c22║第六天上別有魔羅所居，他化天攝。既破魔已應
X31n0607_p0189c23║轉法輪，而云擊法鼓者，初發心住便成正覺，百佛
X31n0607_p0189c24║世界作佛，以真妙梵音警悟眾生，即是圓擊梵輪
X31n0607_p0190a01║法鼓。輔行云：八魔者，謂陰等四及無常等四。古譯
X31n0607_p0190a02║經論魔字從石，自梁武來，謂魔能惱人，字宜從鬼。
X31n0607_p0190a03║△三、不次問七：初、問禪定二：初、問入捨禪。
X31n0607_p0190a04║又見菩薩寂然宴默，天龍恭敬不以為喜。
X31n0607_p0190a05║不以為喜即捨禪。妙樂云：捨禪者，第四禪也。亦可
X31n0607_p0190a06║別圓忘懷之捨，忘彼禪故，名之為捨。△二、問入悲
X31n0607_p0190a07║禪。
X31n0607_p0190a08║又見菩薩處林放光，濟地獄苦，令入佛道。
X31n0607_p0190a09║婆沙論云：初禪脩悲易，二禪脩喜易，三禪脩慈易，
X31n0607_p0190a10║四禪脩捨易。此中悲禪既云化他，豈獨初禪？故知
X31n0607_p0190a11║一一禪皆應云慈乃至喜捨。△三問精進。
X31n0607_p0190a12║又見佛子未甞睡眠，經行林中勤求佛道。
X31n0607_p0190a13║未甞睡眠，即是般舟念佛等法門也。睡眠者，止觀
X31n0607_p0190a14║云：心神昏昏為睡，六識暗塞四大倚放為眠。△三、
X31n0607_p0190a15║問尸羅。
X31n0607_p0190a16║又見具戒，威儀無缺，淨如寶珠，以求佛道。
X31n0607_p0190a17║威儀無缺，即是初不缺戒。淨如寶珠，即是第十究
X31n0607_p0190a18║竟戒。但舉初、後、中間，可解。大論明十戒：一、不缺，二、
X31n0607_p0190a19║不破，三、不穿，四、不雜，五、隨道，六、無著，七、智所讚，八、
X31n0607_p0190a20║自在，九、隨定，十、具足，即究竟也。今十始終悉是菩
X31n0607_p0190a21║薩，故皆求佛道。△四問忍辱。
X31n0607_p0190a22║又見佛子住忍辱力（至）皆悉能忍以求佛道。
X31n0607_p0190a23║忍辱者，法界次第云：內心能安，忍外所辱，故名忍。
X31n0607_p0190a24║辱有二種：一者、生忍；二者、法忍。生忍有二：一、於恭
X31n0607_p0190b01║敬供養中能忍不著，則不生憍逸；二、於瞋罵打害
X31n0607_p0190b02║及蚊蚋等能忍，則不生瞋惱。是為生忍。法忍亦二：
X31n0607_p0190b03║一者、非心法，謂寒熱、風雨、飢渴、老病等；二者、心法，
X31n0607_p0190b04║謂瞋憂、欲慢、諸邪見等。於此二法能忍不動，是名
X31n0607_p0190b05║法忍。力者，阿含經云：力有六種：小兒啼為力，女人
X31n0607_p0190b06║瞋為力，國王憍為力，羅漢進為力，諸佛悲為力，比
X31n0607_p0190b07║丘忍為力。遺教經云：若不能忍受惡罵之毒，如飲
X31n0607_p0190b08║甘露者，不名入道智慧人也。妙樂云：初半行能忍
X31n0607_p0190b09║人，次半行所忍境，下半行用忍意。△五更問禪。
X31n0607_p0190b10║又見菩薩離諸戲笑（至）億千萬歲以求佛道。
X31n0607_p0190b11║離戲笑，是却掉悔葢。離痴眷屬，是除瞋葢。親近智
X31n0607_p0190b12║者，是除疑葢。一心除亂，是却貪葢。攝念山林，是除
X31n0607_p0190b13║睡葢。妙樂云：初一行半明所離，次半行明離意。以
X31n0607_p0190b14║諸教禪皆離五葢，意在佛道。如寶積經中迦葉云：
X31n0607_p0190b15║有四法急走，捨離百由旬外：一利養，二惡友，三惡
X31n0607_p0190b16║眾，四同住。多戲笑或瞋鬬等。△六、問檀那二：初、四
X31n0607_p0190b17║事施。
X31n0607_p0190b18║或見菩薩肴膳飲食（至）流泉浴池施佛及僧。
X31n0607_p0190b19║妙樂云：初一行二事，謂飲食、湯藥；次一行衣服；次
X31n0607_p0190b20║二行臥具、房舍等。肴，𦵔也。膳，美食也。△二、結成施。
X31n0607_p0190b21║如是等施，種種微妙，歡喜無厭，求無上道。
X31n0607_p0190b22║△七、問般若三：初、不可說而說般若。
X31n0607_p0190b23║或有菩薩說寂滅法，種種教詔無數眾生。
X31n0607_p0190b24║至理寂滅本不可說，有因緣故亦可得說。詔爾雅
X31n0607_p0190c01║訓導：△二、不可觀而觀般若。
X31n0607_p0190c02║或見菩薩，觀諸法性，無有二相，猶如虗空。
X31n0607_p0190c03║諸法性空，本不可觀，順性而脩，故可觀也。△三、而
X31n0607_p0190c04║說而觀論般若。
X31n0607_p0190c05║又見佛子，心無所著，以此妙慧，求無上道。
X31n0607_p0190c06║心無所著，即是心行處滅。心不著故，必離言說，即
X31n0607_p0190c07║是言語道斷。言語道斷，泯前初行，不可說而說。心
X31n0607_p0190c08║行處滅，泯前次行，不可觀而觀。雖復雙泯，而說而
X31n0607_p0190c09║照。△六、問佛般涅槃六：初、標佛滅起塔。
X31n0607_p0190c10║文殊師利！又有菩薩，佛滅度後供養舍利。
X31n0607_p0190c11║△二、問塔數多少。
X31n0607_p0190c12║又見佛子，造諸塔廟，無數恒沙，嚴飾國界。
X31n0607_p0190c13║△三、明塔量縱廣。
X31n0607_p0190c14║寶塔高妙五千由旬，縱廣正等二千由旬。
X31n0607_p0190c15║△四、明塔相莊嚴。
X31n0607_p0190c16║一一塔廟，各千幢幡，珠交露幔，寶鈴和鳴。
X31n0607_p0190c17║幔（莫羊切），幕也。交謂交結，露謂顯露。△五、明供養眾
X31n0607_p0190c18║具。
X31n0607_p0190c19║諸天龍神，人及非人，香華伎樂，常以供養。
X31n0607_p0190c20║△六、結供養塔廟。
X31n0607_p0190c21║文殊師利諸佛子等（至）如天樹王其華開敷。
X31n0607_p0190c22║天樹王者，即忉利天波利質多羅樹，此云圓生。大
X31n0607_p0190c23║經云：樹高百由旬，根深五由旬，枝葉布五十由旬，
X31n0607_p0190c24║其華香徧五十由旬，光照八十由旬。△二、頌請答
X31n0607_p0191a01║二：初、舉疑述請三：初、舉見此土事。
X31n0607_p0191a02║佛放一光，我及眾會，見此國界，種種殊妙。
X31n0607_p0191a03║△二、舉見他土事。
X31n0607_p0191a04║諸佛神力，智慧希有，放一淨光，照無量國。
X31n0607_p0191a05║初二句歎光本，本即神力智慧。言諸佛者，舉諸顯
X31n0607_p0191a06║一，正指釋迦。希有者，正歎爾前不然，故云希有。第
X31n0607_p0191a07║三句歎光體，由二事故其光乃淨。第四句歎光用，
X31n0607_p0191a08║即所照國也。過萬八千方云無量，故前立數且從
X31n0607_p0191a09║所表。△三、請答決眾疑。
X31n0607_p0191a10║我等見此，得未曾有。佛子文殊！願決眾疑。
X31n0607_p0191a11║見此者，見二土瑞也。與一化異，故云未曾。諸佛子
X31n0607_p0191a12║等，疑事不輕故重啟之，非專為己故云眾也。△二、
X31n0607_p0191a13║釋四伏難二：初、正釋。
X31n0607_p0191a14║四眾欣仰瞻仁及我（至）及見諸佛此非小緣。
X31n0607_p0191a15║此四行偈釋伏難也。言伏難者，文殊內心搆難，不
X31n0607_p0191a16║肯時答，其意有三：一、此瑞希奇，不可倉卒，輕爾有
X31n0607_p0191a17║判；二、智眾如海，謙光推高；三、靳固前却，生眾渴仰。
X31n0607_p0191a18║故以伏難潛而拒之。彌勒彰灼釋難，意亦有三：一、
X31n0607_p0191a19║瑞大疑大，若不為釋，憂兕在懷，妨聞正說；二、眾海
X31n0607_p0191a20║乃多，機在仁者；三、闔眾瞻仁。故知注誠殷重，所以
X31n0607_p0191a21║彰言釋難，請令時答。初伏難者，因正請生。請云：佛
X31n0607_p0191a22║子文殊！願決眾疑。文殊仍此起初伏難。汝云眾疑，
X31n0607_p0191a23║眾未曾疑。若疑，應問：眾既不疑，我何所決？彌勒即
X31n0607_p0191a24║以第一偈釋云：四眾欣仰，瞻仁及我。及我欲令我
X31n0607_p0191b01║問，瞻仁欲得仁答。文殊因此起第二難。眾同有疑，
X31n0607_p0191b02║不易可答，待佛出定，然後決疑。彌勒即用第二偈
X31n0607_p0191b03║釋：若有疑在懷，憂兕不泰，應以時答。復知如來何
X31n0607_p0191b04║時定起？故言佛子時答，決疑令喜。文殊因此起第
X31n0607_p0191b05║三難。我與仁者同居學地，欲測佛意，微共籌量，獨
X31n0607_p0191b06║令我答，於理不可。彌勒即以第三偈釋。我亦微心
X31n0607_p0191b07║下思，踟蹰兩楹，為說妙法？為當授記？故言佛坐道
X31n0607_p0191b08║場，所得妙法，為欲說此？為當授記？文殊因此起第
X31n0607_p0191b09║四難。若如汝說，即是釋疑，何煩我答？彌勒即以第
X31n0607_p0191b10║四偈釋。安得以我猶豫之心而判大事？故言示諸
X31n0607_p0191b11║佛土，此非小緣。文殊伏難既窮，謙光亦止。此發問
X31n0607_p0191b12║序中文殊伏乎四難，則是潛也；彌勒釋之四偈，則
X31n0607_p0191b13║是顯也。文殊為賓，彌勒為主，此四伏難，光宅受於
X31n0607_p0191b14║次師，次師受於江北釗師，既是先賢，文外巧思，天
X31n0607_p0191b15║台承用。若下答問序中彌勒伏乎四疑，則是潛也；
X31n0607_p0191b16║文殊釋之四偈，則是顯也。彌勒為賓，文殊為主，此
X31n0607_p0191b17║亦文外巧思，出自天台，非傳他疏也。△二、結請。
X31n0607_p0191b18║文殊當知，四眾龍神瞻察仁者，為說何等？
X31n0607_p0191b19║△五、答問序二：初、長行四：初、自惟忖答二：初、標章。
X31n0607_p0191b20║爾時，文殊師利語彌勒菩薩摩訶薩（至）如我惟忖。
X31n0607_p0191b21║惟者，思惟。忖者，籌量。惟今如昔，忖昔如今。然文殊
X31n0607_p0191b22║古佛豈應不知？迹示思惟也。△二正惟忖
X31n0607_p0191b23║今佛世尊欲說大法（至）擊大法鼓演大法義。
X31n0607_p0191b24║欲說大法者，惟昔諸佛說無量義經後，則開權顯
X31n0607_p0191c01║實，收無量以歸一；忖於今佛既說無量義已，亦應
X31n0607_p0191c02║開權顯實，會無量以歸一。一者，即大法也。雨大法
X31n0607_p0191c03║雨者，惟昔諸佛天雨四華之後，一雨所潤，普入圓
X31n0607_p0191c04║因，住、行、向、地；忖於今佛雨華之後，亦應一雨所潤，
X31n0607_p0191c05║皆成佛因，住、行、向、地，故言雨大法雨也。吹大法螺
X31n0607_p0191c06║者，吹螺改號，惟昔四眾見瑞歡喜，障除機動，即改
X31n0607_p0191c07║人、教、行、理皆一；忖今眾喜，亦應障除機動，改人、教、
X31n0607_p0191c08║行、理皆一，所改既深，故言吹大法螺也。擊大法鼓
X31n0607_p0191c09║者，嚴鼓誡兵，譬破無明，惟昔地動已後，即有六番
X31n0607_p0191c10║破無明賊；忖於今佛地動已後，亦應六番破無明
X31n0607_p0191c11║賊，聲教極妙，故言擊大法鼓也。演大法義者，惟昔
X31n0607_p0191c12║諸佛放白毫光後，即說法華；忖於今佛放光已後，
X31n0607_p0191c13║亦應即說法華，故言演大法義也。如是五句，悉是
X31n0607_p0191c14║惟昔判今，忖今類昔也。△二、略曾見答。
X31n0607_p0191c15║諸善男子！我於過去諸佛（至）故現斯瑞。
X31n0607_p0191c16║初以己智惟忖，今以略曾見答。欲令眾生咸得聞
X31n0607_p0191c17║知者，聞即聞慧，知即思慧，收無量歸一，改三乘教
X31n0607_p0191c18║理，六番破無明等，開示悟入佛之知見，故言一切
X31n0607_p0191c19║世間難信之法也。△三、廣曾見答三：初、引最初一
X31n0607_p0191c20║佛同三：初、時節。
X31n0607_p0191c21║諸善男子！如過去無量無邊不可思議阿僧祇劫。
X31n0607_p0191c22║梵語阿僧祇劫，此云無數時。△二、標名。
X31n0607_p0191c23║爾時有佛，號日月燈明（至）天人師、佛、世尊。
X31n0607_p0191c24║日月燈明是別號，如來等是通號，佛佛應身皆具
X31n0607_p0192a01║此十，故名通號。此十號義，若總略釋者，無虗妄名
X31n0607_p0192a02║如來，良福田名應供，知法界名正徧知，具三明名
X31n0607_p0192a03║明行足，不還來名善逝，知眾生國土名世間解，無
X31n0607_p0192a04║與等名無上士，調他心名調御丈夫，為眾生眼名
X31n0607_p0192a05║天人師，知三聚名佛，具茲十德名世間尊。此十號
X31n0607_p0192a06║名，經論開合不同。大經釋為十一句，大論第三合
X31n0607_p0192a07║無上士、調御丈夫為一句，世尊為第十句。瓔珞經
X31n0607_p0192a08║云：一者如來，乃至十者佛陀，具足十號，名世中尊。
X31n0607_p0192a09║△三、說法三：初、明初說頓教同。
X31n0607_p0192a10║演說正法初善中善後善（至）具足清白梵行之相。
X31n0607_p0192a11║初、中、後三善者，即是頓教序、正、流通三段，名為時
X31n0607_p0192a12║節善。其義深遠，即是頓教了義之理，二乘不測其
X31n0607_p0192a13║邊底，故言深遠，名為義善。其語巧妙，即是頓教之
X31n0607_p0192a14║文，八音所吐，會理直說，悅菩薩心，名為語善。純一
X31n0607_p0192a15║無雜，不與二乘共，即是頓教獨一善。具足者，具明
X31n0607_p0192a16║界內、界外滿字之法，即是頓教圓滿善。清白無二
X31n0607_p0192a17║邊瑕穢，即是頓教調柔善。梵行之相者，即是頓教
X31n0607_p0192a18║無緣慈善。此文殊引古佛頓教七善，與今佛頓說
X31n0607_p0192a19║七善同也。△二、頓後開漸教同。
X31n0607_p0192a20║為求聲聞者（至）為諸菩薩說應六波羅蜜。
X31n0607_p0192a21║聞佛聲教，故曰聲聞。苦集滅道四，皆審實不虗，故
X31n0607_p0192a22║名四諦。止觀云：苦則三相遷移（生異滅），集則四心流
X31n0607_p0192a23║動（貪嗔痴等分），道則對治易奪（菩提煩惱更互相傾），滅則滅有還
X31n0607_p0192a24║無（滅二十五有，還無餘涅槃）。涅槃者，即小乘真空涅槃也。上問
X31n0607_p0192b01║若人遭苦，為說涅槃。今文殊引古佛次頓之後，亦
X31n0607_p0192b02║開此聲聞乘，以答斯問也。梵語辟支迦羅，此云緣
X31n0607_p0192b03║覺。因觀十二因緣，覺真諦理，故名緣覺。十二因緣
X31n0607_p0192b04║者：一、無明（無所明了，故曰無明，即過去一切煩惱），二、行（造作名行，即過去業也），
X31n0607_p0192b05║三、識（既有惑業，意識妄念，投托母胎，名之為識），四、名色（名是心，色是質），五、六入
X31n0607_p0192b06║（六根成此胎中，根有入塵之義，故名為入），六、觸（出胎已後，由根對塵，是名為觸），七、受（因六
X31n0607_p0192b07║塵觸六根，即領納前境，名之為受），八、愛（貪于五欲，名之為愛），九、取（於五塵境，生取著心，
X31n0607_p0192b08║名之為取），十、有（體即是業，如過去行，由善惡業，當生三有，故名為有），十一、生（從有還受
X31n0607_p0192b09║後世五眾之身，是名為生），十二、老死（從生五眾之身熟壞，是名為死）。無明行等，
X31n0607_p0192b10║展轉感果為因，互相由藉為緣，故名十二因緣也。
X31n0607_p0192b11║上問若人有福，志求勝法，今文殊引古佛次頓之
X31n0607_p0192b12║後，亦開此中乘，以答斯問也。六波羅蜜者，布施、持
X31n0607_p0192b13║戒、忍辱、精進、禪定、智慧，是為六波羅蜜。此云到彼
X31n0607_p0192b14║岸，生死為此岸，涅槃為彼岸，由脩此六度，能到涅
X31n0607_p0192b15║槃故也。亦云事究竟，菩薩為眾生徧修一切事行
X31n0607_p0192b16║滿足故也。上問佛子脩種種行，今文殊引古佛次
X31n0607_p0192b17║頓之後，亦開六度菩薩乘，以答斯問也。如上三乘，
X31n0607_p0192b18║皆明古佛頓後說漸，與今佛說漸同也。△三、頓漸
X31n0607_p0192b19║後顯實同。
X31n0607_p0192b20║令得阿耨多羅三藐三菩提，成一切種智。
X31n0607_p0192b21║一切種智者，觀音玄義云：能於一種智知一切道，
X31n0607_p0192b22║知一切種一相寂滅相，種種行類能知能解，名一
X31n0607_p0192b23║切種智，即佛智也。△二、引中二萬佛同。
X31n0607_p0192b24║次復有佛亦名日月燈明（至）所可說法初中後善。
X31n0607_p0192c01║初引一佛，備舉頓漸說法與今佛同；中引二萬佛，
X31n0607_p0192c02║但舉說頓與今佛同，故言所可說法初中後善；後
X31n0607_p0192c03║引一佛，但舉開漸與今佛同，故言說大乘經名無
X31n0607_p0192c04║量義等。所以然者，文殊見時皆具五味，但文殊巧
X31n0607_p0192c05║說為避繁文，指初一佛可知，故中後引同但互舉
X31n0607_p0192c06║耳。頗羅墮，此云捷疾，亦云利根。△三、引最後一佛
X31n0607_p0192c07║同三：初、曾見事與今已同。
X31n0607_p0192c08║其最後佛未出家時（至）已於千萬佛所植諸善本。
X31n0607_p0192c09║昔佛八子、今佛一子，數雖不等，竝出同居之土，俱
X31n0607_p0192c10║示有子。一八赴緣別有所表，生一子表一道清淨，
X31n0607_p0192c11║生八子表八正道，其數雖異，今取有子事同也。言
X31n0607_p0192c12║發大乘意者，秪是四弘誓也。梵行者，慈悲喜捨因
X31n0607_p0192c13║中化他之行也。△二、曾見事與今今同二：初、現相
X31n0607_p0192c14║同二：初、明此土六瑞。
X31n0607_p0192c15║是時日月燈明佛（至）照東方萬八千佛土靡不周徧。
X31n0607_p0192c16║此明昔佛自土六瑞悉與今同：初、至佛所護念，是
X31n0607_p0192c17║說法同；二、從說是經已至身心不動，是入定同；三、
X31n0607_p0192c18║從是時至及諸大眾，是雨華同；四、普佛世界六種
X31n0607_p0192c19║震動，是地動同；五、從爾時，會中至一心觀佛，是眾
X31n0607_p0192c20║喜同；六、從爾時，如來至靡不周徧，是放光同。△二、
X31n0607_p0192c21║明他土六瑞
X31n0607_p0192c22║如今所見，是諸佛土。
X31n0607_p0192c23║總云如今所見，則知昔佛他土六瑞亦與今同。△
X31n0607_p0192c24║二、疑念同
X31n0607_p0193a01║彌勒當知爾時會中（至）欲知此光所為因緣。
X31n0607_p0193a02║昔佛會中疑念，與今彌勒疑念是同也。△二、曾見
X31n0607_p0193a03║事與今當同六：初、因人同。
X31n0607_p0193a04║時，有菩薩名曰妙光，有八百弟子。
X31n0607_p0193a05║昔佛定起因妙光說經，今佛定起因身子說經，正
X31n0607_p0193a06║是所因人同。昔佛八子師於妙光，如來定起對告
X31n0607_p0193a07║妙光，又付託妙光。今佛子羅雲亦師身子，佛定起
X31n0607_p0193a08║亦對告身子，迹門竟又付託身子，是故同也。疑者
X31n0607_p0193a09║云：妙光是菩薩，身子是聲聞，云何是同？昔事已彰
X31n0607_p0193a10║稱為菩薩，今事未發且言聲聞，比及發迹身子是
X31n0607_p0193a11║大菩薩，非同何謂？昔妙光垂迹何必不作聲聞？特
X31n0607_p0193a12║是文殊巧說方便隱顯耳。弟子者，淨名疏云：夫師
X31n0607_p0193a13║有匠成之能，學者有資稟之德，資則捨父從師敬
X31n0607_p0193a14║師如父，師之謙讓處之如弟。△二、說法同。
X31n0607_p0193a15║是時日月燈明佛（至）教菩薩法佛所護念。
X31n0607_p0193a16║△三時節同。
X31n0607_p0193a17║六十小劫不起于座（至）若身若心而生懈倦。
X31n0607_p0193a18║昔佛說經六十小劫，不起于座。今佛說經五十小
X31n0607_p0193a19║劫，謂如半日，即是時節同也。妙樂云：六十與五十，
X31n0607_p0193a20║食頃與半日，數似小異，皆即長而短，故云同也。須
X31n0607_p0193a21║信六十小劫，經文非虗。聞法之志，加以佛威，一坐
X31n0607_p0193a22║經時，忘其久耳。梵語劫簸，此云分別時節。以劫初
X31n0607_p0193a23║人壽十歲時，子年倍父年，如是增至八萬四千歲。
X31n0607_p0193a24║後百年減一歲，如是減至十歲。此一增一減，為一
X31n0607_p0193b01║小劫。如是二十番增減，為一中劫。成住壞空，各二
X31n0607_p0193b02║十番增減，為一大劫。空劫亦言二十番增減者，且
X31n0607_p0193b03║約住劫數量言之。今釋迦出現於世，正當二十小
X31n0607_p0193b04║劫中第九減劫也。△三、唱滅同。
X31n0607_p0193b05║日月燈明佛於六十小劫（至）當入無餘涅槃。
X31n0607_p0193b06║昔佛說法華即唱入滅，亦如迦葉佛以土淨故，於
X31n0607_p0193b07║法華唱滅即入滅也。今佛說寶塔品中，明如來不
X31n0607_p0193b08║久當入涅槃，化道已足唱滅事齊也。梵魔等者，梵
X31n0607_p0193b09║即色界主亦三界主，魔為欲界主。沙門此云勤息，
X31n0607_p0193b10║勤行眾善止息諸惡故。婆羅門者此云淨行，外道
X31n0607_p0193b11║中出家云淨行種也。△五、授記同。
X31n0607_p0193b12║時有菩薩名曰德藏（至）阿羅訶三藐三佛陀。
X31n0607_p0193b13║授記者，聖言說與曰授，果與心期曰記。昔佛授德
X31n0607_p0193b14║藏菩薩記，今經授聲聞記，豈得是同？昔化事已成，
X31n0607_p0193b15║故言授菩薩記。正是會三歸一，聲聞得記也。若說
X31n0607_p0193b16║昔授聲聞記者，佛從定起，更何所論？文殊巧談，故
X31n0607_p0193b17║不說授聲聞記耳。多陀阿伽度，此云如來。阿羅訶，
X31n0607_p0193b18║此云應供。三藐三佛陀，此云正徧知。十號中略舉
X31n0607_p0193b19║三號也。△六、滅後通經同五：初、明時節。
X31n0607_p0193b20║佛授記已，便於中夜入無餘涅槃。
X31n0607_p0193b21║同緣出世，薪盡火滅，乃究竟涅槃也。△二出其人
X31n0607_p0193b22║佛滅度後，妙光菩薩持妙法蓮華經。
X31n0607_p0193b23║△三明久遠。
X31n0607_p0193b24║滿八十小劫，為人演說。
X31n0607_p0193c01║△四、明所化二：初、正明八子行成，久已得佛。
X31n0607_p0193c02║日月燈明佛八子（至）其最後成佛者名曰然燈。
X31n0607_p0193c03║所以引此八子八百者，近則釋疑密開壽量。釋疑
X31n0607_p0193c04║者，或謂彌勒補處為大，文殊非補處為小，小不應
X31n0607_p0193c05║答、大不應問，故舉彌勒是昔八百之一。八百既是
X31n0607_p0193c06║妙光弟子，宜應有問，妙光昔親對佛先復為師，故
X31n0607_p0193c07║應釋今彌勒六瑞之疑。密開壽量者，妙光是釋迦
X31n0607_p0193c08║九世祖師孫，今成佛祖師為弟子，師弟無定，將密
X31n0607_p0193c09║顯生非生滅非滅之意也。妙樂云：若論八子皆師
X31n0607_p0193c10║妙光，則八子皆以妙光而為父師。既云八子展轉
X31n0607_p0193c11║授記，雖同師妙光，應先記長子，餘者次第展轉為
X31n0607_p0193c12║師，故得妙光居八代之首，八子最後名曰然燈。然
X31n0607_p0193c13║燈既為釋迦之師，是故妙光為釋迦九代祖也。生
X31n0607_p0193c14║非生等者，既師弟更互，當知師弟生實非生，爾前
X31n0607_p0193c15║曾滅滅亦非滅。然燈者，大論云：太子生時一切身
X31n0607_p0193c16║邊光如燈故。故云然燈，以至成佛亦名然燈。釋尊
X31n0607_p0193c17║修行名儒童時，二僧祇滿遇然燈佛得受記莂。△
X31n0607_p0193c18║二八百之一方成今住補處。
X31n0607_p0193c19║八百弟子中有一人（至）供養恭敬尊重讚歎。
X31n0607_p0193c20║△五會古今。
X31n0607_p0193c21║彌勒當知爾時妙光（至）求名菩薩。汝身是也。
X31n0607_p0193c22║△四、分明判答
X31n0607_p0193c23║今見此瑞與本無異（至）教菩薩法佛所護念。
X31n0607_p0193c24║△二、偈頌三：初、頌廣曾見等同。
X31n0607_p0194a01║爾時文殊師利於大眾中，欲重宣此義，而說偈言：
X31n0607_p0194a02║我念過去世無量無數劫（至）令入佛智慧。
X31n0607_p0194a03║△二、頌最後佛三同三：初、頌曾與己同。
X31n0607_p0194a04║佛未出家時，所生八王子，見大聖出家，亦隨脩梵行。
X31n0607_p0194a05║△二、頌曾與今同二：初、頌此彼六瑞同二：初、頌此
X31n0607_p0194a06║土六瑞。
X31n0607_p0194a07║時佛說大乘經名無量義（至）現諸希有事。
X31n0607_p0194a08║初一行頌說法，次一行頌入定，次二句頌雨華。長
X31n0607_p0194a09║出天鼓自鳴，表無問自說也。次半行頌眾喜，次半
X31n0607_p0194a10║行頌地動，次一句頌放光。現諸希有事者，即總頌
X31n0607_p0194a11║諸瑞也。△二、頌他土六瑞五：初、頌見六趣眾生同。
X31n0607_p0194a12║此光照東方萬八千佛土（至）各供養其佛。
X31n0607_p0194a13║初半行重明總瑞。次一句正舉六趣，故云一切。次
X31n0607_p0194a14║一句中總明生死因果及處，生死兩字總標也。業
X31n0607_p0194a15║明生死之因，報明生死之果，處即二十五有。次一
X31n0607_p0194a16║行明所依土，前長行文及問答中皆不云光色，至
X31n0607_p0194a17║此方云者，前豈應無？玻瓈，或云塞頗胝迦，此云水
X31n0607_p0194a18║玉。琉璃，具云吠琉璃，此云青色寶，亦翻不遠，謂西
X31n0607_p0194a19║域有山，去波羅奈城不遠，山出此寶，因以名焉。次
X31n0607_p0194a20║一行明諸趣供養，雖云供養，意表機成，當知前亦
X31n0607_p0194a21║非無也。△二、頌見彼土諸佛同。
X31n0607_p0194a22║又見諸如來自然成佛道（至）內現真金像。
X31n0607_p0194a23║自然成佛道者，方便道則加心修習，發真道即是
X31n0607_p0194a24║自然，任運與理合也。自然成佛道是報身，琉璃是
X31n0607_p0194b01║法身本淨，金像是應物現形。△三、頌聞佛說頓教
X31n0607_p0194b02║同。
X31n0607_p0194b03║世尊在大眾，敷演深法義。
X31n0607_p0194b04║此則將法約人，法既深玄，當知必逗大機，開頓教
X31n0607_p0194b05║也。此頌上純一無雜七善之文。妙樂云：言將法約
X31n0607_p0194b06║人者，但云深法，不語菩薩，約法須之。△四、頌見聲
X31n0607_p0194b07║聞等三乘，即是昔佛開漸教法同。
X31n0607_p0194b08║一一諸佛土，聲聞眾無數（至）斯由佛光照。
X31n0607_p0194b09║此即將人約法，人既二乘，必知開三藏說也。初一
X31n0607_p0194b10║行，頌上為聲聞人說應四諦等也。雖不頌出緣覺，
X31n0607_p0194b11║兼攝在中。次二行，頌上六度大乘也。行施忍辱等，
X31n0607_p0194b12║等餘禪慧二度耳。而以比丘為六度菩薩者，前發
X31n0607_p0194b13║問偈中既云又見菩薩而作比丘，於此名比丘為
X31n0607_p0194b14║菩薩，義亦無妨。妙樂云：言將人約法者，但云聲聞，
X31n0607_p0194b15║不云四諦，約人須之亦可。從或有諸比丘去，至說
X31n0607_p0194b16║法求佛道四行，總頌菩薩即六度義足，以第三行
X31n0607_p0194b17║是禪，第四行是智。△五、頌見菩薩種種因緣，即是
X31n0607_p0194b18║開方等般若教同。
X31n0607_p0194b19║又見諸菩薩深入諸禪定（至）說法求佛道。
X31n0607_p0194b20║△二、頌四眾疑念同。
X31n0607_p0194b21║爾時四部眾見日月燈佛（至）是事何因緣。
X31n0607_p0194b22║△三、頌曾與當同六：初、頌因人同。
X31n0607_p0194b23║天人所奉尊。適從三昧起（至）令妙光歡喜。
X31n0607_p0194b24║世間者，隔別名世，間差名間。世間眼者，言菩薩為
X31n0607_p0194c01║世間出世間之眼目，化導於人也。△二、頌說法同。
X31n0607_p0194c02║說是法華經。
X31n0607_p0194c03║△三頌時節同。
X31n0607_p0194c04║滿六十小劫不起於此座（至）悉皆能受持。
X31n0607_p0194c05║妙光奉持昔佛之法，亦如身子受今佛付囑也。△
X31n0607_p0194c06║四、頌唱滅同。
X31n0607_p0194c07║佛說是法華令眾歡喜已（至）當入於涅槃。
X31n0607_p0194c08║此是昔佛唱滅，與今佛同尋繼也。
X31n0607_p0194c09║汝一心精進，當離於放逸。諸佛甚難值，億劫時一遇。
X31n0607_p0194c10║此是昔佛囑累，亦與今佛同。如遺教經云：汝等比
X31n0607_p0194c11║丘，我滅度後，當珍敬波羅提木叉，如暗遇明，如貧
X31n0607_p0194c12║得寶等。
X31n0607_p0194c13║世尊諸子等，聞佛入涅槃，各各懷悲惱，佛滅一何速？
X31n0607_p0194c14║此時眾聞佛入滅而生悲泣，亦與今佛同。如大經
X31n0607_p0194c15║云：涕泣盈目，徧體血現，如波羅奢華。此即重法慕
X31n0607_p0194c16║人之志也。
X31n0607_p0194c17║聖主法之王，安慰無量眾，我若滅度時，汝等勿憂怖。
X31n0607_p0194c18║此昔佛慰諭時眾，亦與今佛同。如遺教經云：汝等
X31n0607_p0194c19║比丘，勿懷悲惱。若我住世，一劫二劫，會亦應滅。會
X31n0607_p0194c20║而不離，終不可得。自利利人，法皆具足。若我久住，
X31n0607_p0194c21║更無所益。△五頌授記同。
X31n0607_p0194c22║是德藏菩薩於無漏實相（至）亦度無量眾。
X31n0607_p0194c23║無漏實相，謂圓妙三諦之法也。無漏者，收攝三諦
X31n0607_p0194c24║無漏失也。實相者，離虗妄分別之相，名為實相，即
X31n0607_p0195a01║無相之相也。△六、頌滅後通經同五：初、頌滅後時
X31n0607_p0195a02║節眾益。
X31n0607_p0195a03║佛此夜滅度如薪盡火滅（至）以求無上道。
X31n0607_p0195a04║如薪盡火滅者，小乘佛以果報身為薪、智慧為火，
X31n0607_p0195a05║慧依報身身滅智亡，故云薪盡火滅。大乘以機為
X31n0607_p0195a06║薪、逗應為火，眾生機盡應形亦滅，故云薪盡火滅。
X31n0607_p0195a07║△二頌能弘經人名號。
X31n0607_p0195a08║是妙光法師，奉持佛法藏。
X31n0607_p0195a09║△三頌行經時節久近。
X31n0607_p0195a10║八十小劫中，廣宣法華經。
X31n0607_p0195a11║△四、頌所益弟子果滿二：初、頌已成弟子。
X31n0607_p0195a12║是諸八王子妙光所開化（至）度脫無量眾。
X31n0607_p0195a13║天中天者，涅槃經明四種天：一者、世間天，如諸國
X31n0607_p0195a14║王；二者、生天，從四天王至非非想天；三者、淨天，謂
X31n0607_p0195a15║四果支佛；四者、義天，謂十住菩薩。以見一切法是
X31n0607_p0195a16║空義故，今佛超出四天，名天中天。△二頌當成弟
X31n0607_p0195a17║子。
X31n0607_p0195a18║是妙光法師時有一弟子（至）其數無有量。
X31n0607_p0195a19║釋師子者，華嚴經云：譬如大師子吼，小師子聞悉
X31n0607_p0195a20║皆勇徤，一切禽獸遠避竄伏。佛師子吼，諸菩薩等
X31n0607_p0195a21║若聞讚歎菩提心聲長養法身，妄見眾生慚伏退
X31n0607_p0195a22║散。今以師子喻釋迦佛，故云釋師子也。△五、結會
X31n0607_p0195a23║古今。
X31n0607_p0195a24║彼佛滅度後，懈怠者汝是，妙光法師者，今則我身是。
X31n0607_p0195b01║△三、頌分明判答三：初、頌說大乘經。
X31n0607_p0195b02║我見燈明佛，本光瑞如此，以是知今佛，欲說法華經。
X31n0607_p0195b03║△二、頌教菩薩法。
X31n0607_p0195b04║今相如本瑞是諸佛方便（至）充足求道者。
X31n0607_p0195b05║上之六句，但明欲說之由，誡眾令生渴慕耳。下二
X31n0607_p0195b06║句，正頌上教菩薩法。△三、頌佛所護念。
X31n0607_p0195b07║諸求三乘人，若有疑悔者，佛當為除斷，令盡無有餘。
X31n0607_p0195b08║是佛所護故。為斷疑故，此一行是頌佛所護念。又
X31n0607_p0195b09║從我見燈明佛至此凡四行，即是約行五章，但缺
X31n0607_p0195b10║教相。初一偈是妙法為名，第二偈是實相為體，第
X31n0607_p0195b11║三偈是一乘因果為宗，第四偈是斷疑生信為用。
X31n0607_p0195b12║天台大師約五義申釋首題，葢本於此。前彌勒釋
X31n0607_p0195b13║四伏難，令文殊必定有答。此中是文殊斷四伏疑，
X31n0607_p0195b14║使彌勒莫復更問。初第一疑，因文殊廣引先佛曾
X31n0607_p0195b15║說法華，故彌勒潛疑，欲問諸佛赴緣，人時各異，古
X31n0607_p0195b16║佛雖名法華，今佛何必如此。文殊即以第一偈斷
X31n0607_p0195b17║云：我見燈明佛，本光瑞如此，以是知今佛，欲說法
X31n0607_p0195b18║華經。此斷其疑名之問也。彌勒因此又疑：自有名
X31n0607_p0195b19║同義同，自有名同義異，此名何所顯召？文殊即以
X31n0607_p0195b20║第二偈斷云：今相如本瑞，是諸佛方便，今佛放光
X31n0607_p0195b21║明，助發實相義。此斷其疑體之問也。彌勒因此又
X31n0607_p0195b22║疑：實相無相，何人會之？文殊即以第三偈斷云：諸
X31n0607_p0195b23║人今當知，合掌一心待，佛當雨法雨，充足求道者。
X31n0607_p0195b24║此斷其疑宗之問也。彌勒因此又疑：佛雨法雨，止
X31n0607_p0195c01║洽菩薩，亦潤二乘。文殊即以第四偈斷云：諸求三
X31n0607_p0195c02║乘人，若有疑悔者，佛當為除斷，令盡無有餘。此即
X31n0607_p0195c03║斷其疑用之問也。彌勒聯翩構疑，文殊頻煩為斷，
X31n0607_p0195c04║既事窮理盡，即得之於懷，可謂善於問答，具二莊
X31n0607_p0195c05║嚴。光宅但知述於釗師釋四種伏難，使文殊必答，
X31n0607_p0195c06║顯彌勒之美；不見文殊釋四伏疑，令彌勒不問，抑
X31n0607_p0195c07║妙德之能。此義出自天台，非傳他疏。
X31n0607_p0195c08║妙法蓮華經方便品第二
X31n0607_p0195c09║方便有三：一、方者，法也。便者，用也。善用偏法，逗會
X31n0607_p0195c10║眾生，即前三教方便也。此義可釋他經，非今品意。
X31n0607_p0195c11║二、方便者，門也。門名能通，通於所通。方便權略，皆
X31n0607_p0195c12║為真實作門。真實得顯，功由方便。從能顯得名，故
X31n0607_p0195c13║以門釋方便。如經云：開方便門，示真實相。此義可
X31n0607_p0195c14║釋他經，非今品意。三、方者，祕也。便者，妙也。妙達於
X31n0607_p0195c15║方，即是真祕。點內衣裏無價之珠，與王頂上唯有
X31n0607_p0195c16║一珠，無二無別。指客作人，是長者子，亦無二無別。
X31n0607_p0195c17║如斯之言，是祕是妙。如經云：惟我知是相，十方佛
X31n0607_p0195c18║亦然。止止不須說，我法妙難思。故以祕釋方，以妙
X31n0607_p0195c19║釋便，正是今品之意，故言方便品也。△二、八品正
X31n0607_p0195c20║說。文句云：從此品訖分別功德品十九行偈，或至
X31n0607_p0195c21║偈後現在四信弟子，文盡名為正說分。若作兩正
X31n0607_p0195c22║說，從此下訖授學無學人記品，是迹門正說。今且
X31n0607_p0195c23║逐近就迹門正說，更為兩：初、方便品。初、略開三顯
X31n0607_p0195c24║一二：初、開三顯一二：初、長行并十七行半偈歎二
X31n0607_p0196a01║智二：初、長行二：初、寄言歎二智二：初、明諸佛權實
X31n0607_p0196a02║三：初、雙歎二：初、經家提起。
X31n0607_p0196a03║爾時，世尊從三昧安詳而起，告舍利弗：
X31n0607_p0196a04║爾時者，即指文殊答問竟時也。佛常在定，何故言
X31n0607_p0196a05║起？此有所示，往古諸佛說此經時，必前入無量義
X31n0607_p0196a06║定，今佛亦爾，入定緣理安心實相，出定令他亦安
X31n0607_p0196a07║心實相，內安實相方起化他，故言安詳而起也。告
X31n0607_p0196a08║舍利弗者，其小乘中智慧第一，將欲因其破小智
X31n0607_p0196a09║顯大智，故先告之以動羣輩耳。△二、歎智二：初、歎
X31n0607_p0196a10║實智。
X31n0607_p0196a11║諸佛智慧，甚深無量。
X31n0607_p0196a12║非三教化他權實，故言諸佛。顯自行之實，故言智
X31n0607_p0196a13║慧。此智慧體，即一心三智。甚深無量者，即稱歎之
X31n0607_p0196a14║辭也。明佛實智，竪徹如理之底，故言甚深。橫窮法
X31n0607_p0196a15║界之邊，故言無量。無量甚深，竪高橫廣，譬如根深
X31n0607_p0196a16║則條茂，源遠則流長。實智既然，權智例爾。△二、歎
X31n0607_p0196a17║權智。
X31n0607_p0196a18║其智慧門難解難入，一切聲聞、辟支佛所不能知。
X31n0607_p0196a19║道前方便有進趣之力，故名為門。從門入到道中，
X31n0607_p0196a20║道中稱實，道前為權也。難解難入者，歎權智之辭
X31n0607_p0196a21║也。不謀而了無方大用，七種方便不能測度，十住
X31n0607_p0196a22║始解，解即開也。十地為入舉初與後，中間難示難
X31n0607_p0196a23║悟可知，而別舉聲聞緣覺所不能知者，執重故別
X31n0607_p0196a24║破之耳。華嚴頓照聾啞瞽聵，故云不知。方等彈斥
X31n0607_p0196b01║保住草菴，故言不知。般若轉教無心希取一飡之
X31n0607_p0196b02║意，故言不知。今大機啟發放光動地，彼此今古諸
X31n0607_p0196b03║佛道同，由懷疑惑故言不知。利根菩薩節節能知，
X31n0607_p0196b04║鈍同二乘是亦不知也。又智慧門者，自有方便智
X31n0607_p0196b05║慧為門得入佛智慧，如瓔珞經云二觀為方便道，
X31n0607_p0196b06║得入中道第一義諦是也。自有佛智慧為門得入
X31n0607_p0196b07║佛智慧，即是今經所歎其智慧門是也。妙樂云：此
X31n0607_p0196b08║中須以十地為道前，妙覺為道中，證後為道後。故
X31n0607_p0196b09║知文意在因之位，除真如外凡有脩入皆屬於權，
X31n0607_p0196b10║惟以果位真如究滿為清涼池。此約自行因果相
X31n0607_p0196b11║望以釋，若通約事理等釋之，此則不然。豈以道前
X31n0607_p0196b12║而無實？豈以道後而無權耶？故難解難入略歎道
X31n0607_p0196b13║前因位始末耳。△二、雙釋二：初、釋實智。
X31n0607_p0196b14║所以者何佛曾親近（至）盡行諸佛無量道法。
X31n0607_p0196b15║所以者何者，雙冠二智。何故實智甚深？良由外值
X31n0607_p0196b16║佛多稟承至要故實智甚深，復由內行純厚盡行
X31n0607_p0196b17║道法故實智無量。無量則釋橫廣，甚深則釋竪高。
X31n0607_p0196b18║△二、釋權智。
X31n0607_p0196b19║勇猛精進，名稱普聞。
X31n0607_p0196b20║其智慧門，難解難入。良由勇猛精進，能入難入之
X31n0607_p0196b21║門。既入門已，澤被無疆，物欽勝德，故名稱普聞。亦
X31n0607_p0196b22║可勇猛精進，能入法門，即釋權智深。名稱普聞，即
X31n0607_p0196b23║釋權智廣。觀上歎權智文，無深廣之語。例實智，此
X31n0607_p0196b24║義則成。△三、雙結二：初、結實智。
X31n0607_p0196c01║成就甚深未曾有法。
X31n0607_p0196c02║稱理究竟，故言成就。到彼岸底，故言甚深。昔所未
X31n0607_p0196c03║說，故未曾有。此結成實智也。△二、結權智。
X31n0607_p0196c04║隨宜所說，意趣難解。
X31n0607_p0196c05║稱機適會，故言隨宜。非七方便所知，故言難解。此
X31n0607_p0196c06║結成權智也。△二、明釋迦權實三：初、雙歎二：初、歎
X31n0607_p0196c07║實智。
X31n0607_p0196c08║舍利弗！吾從成佛以來。
X31n0607_p0196c09║若實智不圓，佛道不成。既云成佛，一成一切成，此
X31n0607_p0196c10║歎實智也。△二、歎權智。
X31n0607_p0196c11║種種因緣、種種譬喻（至）引導眾生令離諸著。
X31n0607_p0196c12║四十餘年以三種化他權實逗會眾生，故言種種
X31n0607_p0196c13║因緣也。譬喻者，小乘中以芭蕉水沫為譬，大乘中
X31n0607_p0196c14║以乾城鏡幻等為譬。廣演者，能於一法出無量義
X31n0607_p0196c15║也。無數方便者，即七種方便也。引導眾生令離諸
X31n0607_p0196c16║著者，說散十善離三途著，說靜十善離欲界著，說
X31n0607_p0196c17║三藏離見思著，說菩薩法離涅槃著，說佛法離順
X31n0607_p0196c18║道法愛著。△二、雙釋。
X31n0607_p0196c19║所以者何？如來方便知見波羅蜜皆已具足。
X31n0607_p0196c20║如來即是釋實智，從真如實相中來而得成佛道，
X31n0607_p0196c21║故名如來。方便即是釋權智，由於方便善巧故，能
X31n0607_p0196c22║種種因緣說也。知見波羅蜜者，即是雙舉權實知
X31n0607_p0196c23║見也。一切種智名實知，佛眼名實見；道種智名權
X31n0607_p0196c24║知，法眼名權見。悉到事理邊底故，悉名波羅蜜。言
X31n0607_p0197a01║皆已具足者，權實悉究竟也。△三、雙結二：初、結實
X31n0607_p0197a02║智。
X31n0607_p0197a03║舍利弗！如來知見廣大深遠。
X31n0607_p0197a04║如來知見如前說，廣大明橫、深遠明竪，如此實智
X31n0607_p0197a05║非橫非竪，寄言往歎論其橫竪，照無限極如函大
X31n0607_p0197a06║葢大也。妙樂云：無限故非橫，無極故非竪。如函大
X31n0607_p0197a07║等者，用不二智稱不二理也。△二、結權智。
X31n0607_p0197a08║無量無礙力無所畏（至）成就一切未曾有法。
X31n0607_p0197a09║無量即佛地四無量心也，無礙即佛地四無礙辯
X31n0607_p0197a10║也。力即十力。十力者：一、是處非處力，佛知一切因
X31n0607_p0197a11║緣果報定相，從是因緣生如是果報，從是因緣不
X31n0607_p0197a12║生如是果報，如是種種是處不是處佛悉徧知，無
X31n0607_p0197a13║能壞無能勝，故名力也。二、業智力，佛知一切眾生
X31n0607_p0197a14║過去未來現在諸業諸受。三、定力，佛知一切諸禪
X31n0607_p0197a15║三昧。四、根力，佛知他眾生諸根上下。五、欲力，佛知
X31n0607_p0197a16║他眾生種種欲樂。六、性力，佛知世間種種無數性。
X31n0607_p0197a17║七、至處道力，佛知一切道至處相。八、宿命力，佛知
X31n0607_p0197a18║種種宿命，一世二世乃至百千世中，如是姓名苦
X31n0607_p0197a19║樂壽命長短等。九、天眼力，佛見眾生死時生時端
X31n0607_p0197a20║正醜陋，若墮惡道若生善道。十、漏盡力，佛諸漏盡
X31n0607_p0197a21║故，自知我生已盡不作後有。無所畏即四無所畏
X31n0607_p0197a22║也：一、一切智無所畏，二、漏盡無所畏，三、說障道無
X31n0607_p0197a23║所畏，四、說盡苦道無所畏。此四通名無所畏者，於
X31n0607_p0197a24║八眾中廣說自他智斷，既決無失則無微致恐懼
X31n0607_p0197b01║之相，故稱無所畏。禪即實相之禪，定即首楞嚴定。
X31n0607_p0197b02║解脫者，亦窮八脫之源。三昧者，禪定解脫至初住
X31n0607_p0197b03║時破二十五有，即王三昧也。深入無際者，結成竪
X31n0607_p0197b04║深。成就一切未曾有法者，結成橫廣也。妙樂云：問：
X31n0607_p0197b05║實相之禪與楞嚴定何別？答：不同。何者？於根本禪
X31n0607_p0197b06║達即實相名為達禪，首楞嚴定本性徤相故。△二、
X31n0607_p0197b07║絕言歎二智二：初、舉絕歎由二：初、舉絕歎之由。
X31n0607_p0197b08║舍利弗如來能種種分別（至）悅可眾心。
X31n0607_p0197b09║種種分別巧說諸法者，舉權智也。言辭柔輭悅可
X31n0607_p0197b10║眾心者，舉實智也。前寄言歎，從實舒權，故前實後
X31n0607_p0197b11║權。今絕言歎，卷權歸實，故前權後實。妙樂云：既言
X31n0607_p0197b12║悅可眾心，赴物應是舉權，那云舉實等眾心？乃以
X31n0607_p0197b13║得實為悅故也。△二、指絕言之境。
X31n0607_p0197b14║舍利弗！取要言之，無量無邊未曾有法，佛悉成就。
X31n0607_p0197b15║取要言之，是指實境；無量無邊未曾有法，是指權
X31n0607_p0197b16║境。又舉要是創指之端，無量無邊是指權，未曾有
X31n0607_p0197b17║法是指實。言此二法，佛悉成就，脩道得故，此那可
X31n0607_p0197b18║說？△二、正絕言歎二：初、正絕言歎。
X31n0607_p0197b19║止！舍利弗！不須復說。
X31n0607_p0197b20║此法深寂，言語道斷，體不可說，故止而歎之。設慈
X31n0607_p0197b21║悲為說，聞不能解，傷其善根，是故止之也。△二、釋
X31n0607_p0197b22║止歎意二：初、佛最上人成就修得最上法故不可
X31n0607_p0197b23║說二：初、明最上人權實橫滿不可說。
X31n0607_p0197b24║所以者何？佛所成就第一希有難解之法。
X31n0607_p0197c01║成就對不成就，第一對不第一，希有對不希有，難
X31n0607_p0197c02║解對不難解，即是橫明成就等，脩道得故，故不可
X31n0607_p0197c03║說。妙樂云：成就對不成就者，以果對因，因即因人，
X31n0607_p0197c04║自他相對，即是橫也。第一對不第一，希有對不希
X31n0607_p0197c05║有者，圓中極果，方云第一希有，降此之外，皆非第
X31n0607_p0197c06║一希有，難解不難解可知。△二、明最上人權實竪
X31n0607_p0197c07║深不可說。
X31n0607_p0197c08║唯佛與佛，乃能究盡。
X31n0607_p0197c09║惟釋迦與十方諸佛究竟實相邊底，如十五日之
X31n0607_p0197c10║月，體無不圓，光無不徧。如此竪深，脩道得故，故不
X31n0607_p0197c11║可說。妙樂云：前句既以成就等言對他為橫，今有
X31n0607_p0197c12║究盡之言，故對因明竪。△二、明權寔法甚深境不
X31n0607_p0197c13║可思議故不可說二：初、略標權實章。
X31n0607_p0197c14║諸法實相。
X31n0607_p0197c15║諸法，權也；實相，實也。即實而權，權外無實；即權而
X31n0607_p0197c16║實，實外無權，斯謂同體。妙權妙實，法華開顯，如點
X31n0607_p0197c17║銕成金，妙在此也。妙樂云：此是法華之理本，諸教
X31n0607_p0197c18║之端首，釋義之關鍵，眾生之依止，發心之凭杖，權
X31n0607_p0197c19║謀之用體，迷悟之根源，果德之理本，一化之周窮，
X31n0607_p0197c20║五時之終卒。得此十義，以消諸異，坦然無誤。所以
X31n0607_p0197c21║先歎能依之智，即五佛之權實。權實何依？所謂妙
X31n0607_p0197c22║境。△二、廣釋權實相。
X31n0607_p0197c23║所謂諸法如是相（至）如是本末究竟等。
X31n0607_p0197c24║相以據外，覽而可別，名為相；性以據內，自分不改，
X31n0607_p0198a01║名為性。主質名為體，功能為力，搆造為作，習因為
X31n0607_p0198a02║因，助因為緣，習果為果，報果為報，初相為本，後報
X31n0607_p0198a03║為末，所歸趣為究竟等。南岳大師讀此文，皆云如，
X31n0607_p0198a04║故呼為十如也。天台云：依義讀文，凡有三轉：一云
X31n0607_p0198a05║是相如，是性如，乃至是報如；二云如是相，如是性，
X31n0607_p0198a06║乃至如是報；三云相如是，性如是，乃至報如是。若
X31n0607_p0198a07║皆稱為如者，如名不異，即空義也。若作如是相等，
X31n0607_p0198a08║點空相性，名字施設，即假義也。若作相如是等，如
X31n0607_p0198a09║於中道，實相之是，即中義也。分別令易解，故明空
X31n0607_p0198a10║假中。得意為言，空即假中。約如明空，一空一切空；
X31n0607_p0198a11║點如明相，一假一切假。就是論中，一中一切中，非
X31n0607_p0198a12║一二三，而一二三，不縱不橫，名為實相。此之十如，
X31n0607_p0198a13║乃十界上因果之法。一法界具十如是，十法界具
X31n0607_p0198a14║百如是，又一法界具九法界，則有百法界、千如是。
X31n0607_p0198a15║九界為權，佛界為實，細論各具權實。然此權實不
X31n0607_p0198a16║可思議，乃是三世諸佛二智之境。以此為境，何法
X31n0607_p0198a17║不收？此境發智，何智不發？故荊溪云：指的妙境，出
X31n0607_p0198a18║自法華。正指此也。△二十七行半，偈頌長行二：初、
X31n0607_p0198a19║頌寄言歎二智二：初、合頌歎二佛二智二：初、頌歎
X31n0607_p0198a20║諸佛二智。
X31n0607_p0198a21║爾時，世尊欲重宣此義，而說偈言：
X31n0607_p0198a22║世雄不可量，諸天及世人，一切眾生類，無能知佛者。
X31n0607_p0198a23║世即三世，世必有方，言三世十方諸佛智慧雄猛，
X31n0607_p0198a24║故云世雄，頌上諸佛智慧也。不可量者，頌上甚深
X31n0607_p0198b01║無量，此頌諸佛實智也。次三句，頌上諸佛權智。△
X31n0607_p0198b02║二、頌歎釋迦二智。
X31n0607_p0198b03║佛力無所畏，解脫諸三昧，及佛諸餘法，無能測量者。
X31n0607_p0198b04║佛者，頌吾成佛也，正頌實智。力、無畏等，頌諸功德，
X31n0607_p0198b05║是頌權智。餘法者，即指化他之權，是實智之餘助
X31n0607_p0198b06║耳，正頌上種種因緣等也。妙樂云：前行但云世雄，
X31n0607_p0198b07║世必有方，故知是頌諸佛。今直云佛力，以前文中
X31n0607_p0198b08║釋迦權智具有力、無畏等，知是頌釋迦也。△二、合
X31n0607_p0198b09║頌二：佛釋歎、結歎。
X31n0607_p0198b10║本從無數佛，具足行諸道（至）我已悉知見。
X31n0607_p0198b11║本從無數佛，具足行諸道，頌上佛曾親近百千諸
X31n0607_p0198b12║佛，盡行道法也。甚深微妙法，頌上成就甚深未曾
X31n0607_p0198b13║有法也。難見難可了，頌上意趣難解也。於無量億
X31n0607_p0198b14║劫，行此諸道已，頌上知見波羅蜜皆已具足。此二
X31n0607_p0198b15║句，舉因具足。道場得成果，舉果具足。我已悉知見
X31n0607_p0198b16║一句，頌上如來知見廣大深遠也。△二、頌絕言歎
X31n0607_p0198b17║二智五：初、頌不思議境。
X31n0607_p0198b18║如是大果報，種種性相義。
X31n0607_p0198b19║頌上十如是。大即妙也。十界不同，故云種種。但舉
X31n0607_p0198b20║初、後、中間，可知。義字兼頌究竟等也。義謂義理，一
X31n0607_p0198b21║究竟之言，有空、假、中義理故也。△二、追頌絕言境。
X31n0607_p0198b22║我及十方佛，乃能知是事。
X31n0607_p0198b23║頌上取要言之，佛悉成就也。△三、追頌絕言歎。
X31n0607_p0198b24║是法不可示，言辭相寂滅。
X31n0607_p0198c01║頌上止止，不須說也。實相非方所，故不可示；非言
X31n0607_p0198c02║語道，故言辭相寂滅。△四、頌舉不知人八：初、總揀
X31n0607_p0198c03║不入者。
X31n0607_p0198c04║諸餘眾生類，無有能得解。
X31n0607_p0198c05║即七方便人也。△二、揀能入者
X31n0607_p0198c06║除諸菩薩眾，信力堅固者。
X31n0607_p0198c07║即圓教十信，故言信力堅固者也。長行明究竟佛
X31n0607_p0198c08║知，今頌中明初信知，互舉耳。△三、揀二乘不知。
X31n0607_p0198c09║諸佛弟子眾曾供養諸佛（至）其力所不堪。
X31n0607_p0198c10║一切漏，三界見思也。最後身，二乘極果也。△四、舉
X31n0607_p0198c11║身子不知。
X31n0607_p0198c12║假使滿世間，皆如舍利弗，盡思共度量，不能測佛智。
X31n0607_p0198c13║△五舉諸弟子不知。
X31n0607_p0198c14║正使滿十方，皆如舍利弗（至）亦復不能知。
X31n0607_p0198c15║△六、舉支佛不知。
X31n0607_p0198c16║辟支佛利智無漏最後身（至）莫能知少分。
X31n0607_p0198c17║△七、舉發心菩薩不知。
X31n0607_p0198c18║新發意菩薩供養無數佛（至）不能知佛智。
X31n0607_p0198c19║新發意者，發心語通。或可六度菩薩，三僧祇未斷
X31n0607_p0198c20║惑，名為發心。或可指上諸天及世人等，自攝得六
X31n0607_p0198c21║度，而發心之語別。擬通別二教初心之人，皆名新
X31n0607_p0198c22║發意菩薩也。△八、揀不退菩薩不知。
X31n0607_p0198c23║不退諸菩薩，其數如恒沙，一心共思求，亦復不能知。
X31n0607_p0198c24║通教三八人地，至第七已辦地，斷界內惑，名位不
X31n0607_p0199a01║退。別教初住至七住，亦斷界內惑，亦名位不退。八
X31n0607_p0199a02║住至十向，名行不退等，亦所不知也。△五、頌唯佛
X31n0607_p0199a03║能知實相境。
X31n0607_p0199a04║又告舍利弗：無漏不思議（至）十方佛亦然。
X31n0607_p0199a05║無漏不思議者，頌上結要，舉權實二智所止之境
X31n0607_p0199a06║也。無漏名同，應思義別，收三諦無漏失，權實智無
X31n0607_p0199a07║漏失，故名無漏。即權而實，即實而權，故不可思議
X31n0607_p0199a08║也。甚深微妙法一句，頌上第一希有難解之法。我
X31n0607_p0199a09║今已具得等三句，頌上唯佛與佛乃能究竟也。明
X31n0607_p0199a10║諸佛道同，同皆究竟，故云唯我知是相，十方佛亦
X31n0607_p0199a11║然。△二、三行半正略開顯動執生疑二：初、諸佛顯
X31n0607_p0199a12║實三：初、諸佛道同。
X31n0607_p0199a13║舍利弗當知，諸佛語無異。
X31n0607_p0199a14║△二、勸令生信。
X31n0607_p0199a15║於佛所說法，當生大信力。
X31n0607_p0199a16║△三、正顯真實。
X31n0607_p0199a17║世尊法久後，要當說真實。
X31n0607_p0199a18║△二、釋迦開三三：初、正明開三。
X31n0607_p0199a19║告諸聲聞眾，及求緣覺乘，我令脫苦縛，逮得涅槃者。
X31n0607_p0199a20║上明諸佛顯實，今明釋迦開三，顯實必開三，開三
X31n0607_p0199a21║必顯實，互明一邊以顯佛佛道同也。將明二乘之
X31n0607_p0199a22║非故言逮得涅槃者，又解我令解苦縛逮得涅槃，
X31n0607_p0199a23║即擬六度菩薩乘，謂六度行前度他故，故言我令
X31n0607_p0199a24║脫苦縛，後取無漏故言逮得涅槃，此義推之知是
X31n0607_p0199b01║六度乘也。△二、正斥三乘
X31n0607_p0199b02║佛以方便力，示以三乘教。
X31n0607_p0199b03║△三、出立三之意
X31n0607_p0199b04║眾生處處著，引之令得出。
X31n0607_p0199b05║立三之意，意是權引，離諸苦故，非為真實，但是方
X31n0607_p0199b06║便門耳。△二、騰疑致請二：初、敘疑二：初、經家敘二：
X31n0607_p0199b07║初、敘千二百疑。
X31n0607_p0199b08║爾時大眾中（至）阿若憍陳如等千二百人。
X31n0607_p0199b09║△二、敘四眾等疑。
X31n0607_p0199b10║及發聲聞、辟支佛心比丘、比丘尼、優婆塞、優婆夷。
X31n0607_p0199b11║上斥三乘皆是方便，故執動疑生。今敘疑但言二
X31n0607_p0199b12║乘者，以其執重疑深，故偏舉耳。若至下陳疑中，即
X31n0607_p0199b13║云求佛諸菩薩，大數有八萬，亦皆有疑，故知三乘
X31n0607_p0199b14║僉疑，偏舉二乘耳。△二、正生疑二：初、疑佛二智二：
X31n0607_p0199b15║初、總疑二智。
X31n0607_p0199b16║各作是念：今者世尊何故殷勤稱歎方便？
X31n0607_p0199b17║△二、別疑二智二：初、疑實智。
X31n0607_p0199b18║而作是言：佛所得法，甚深難解。
X31n0607_p0199b19║△二、疑權智。
X31n0607_p0199b20║有所言說，意趣難知，一切聲聞、辟支佛所不能及。
X31n0607_p0199b21║因聞諸佛語無異，要當說真實，從此生疑。何者？佛
X31n0607_p0199b22║昔說三乘智慧同證不差，但餘習有盡不盡耳。今
X31n0607_p0199b23║忽稱歎如來二智非我所及，是故疑佛二智也。△
X31n0607_p0199b24║二、疑己所得
X31n0607_p0199c01║佛說一解脫義（至）而今不知是義所趣。
X31n0607_p0199c02║一解脫者，藏教三人同一解脫也。此是自疑所得
X31n0607_p0199c03║三乘聖道是真出要，我脩此理亦到涅槃，而今忽
X31n0607_p0199c04║言皆是方便，未知何者真實，故言不知是義所趣。
X31n0607_p0199c05║此從上斥三為偽而生是疑。△二、正請決，文有三
X31n0607_p0199c06║請二止。第一、請二：初、長行二：初、陳疑。
X31n0607_p0199c07║爾時舍利弗知四眾心疑（至）甚深微妙難解之法。
X31n0607_p0199c08║此下有三請二止，就前為三止，葢佛預知三周得
X31n0607_p0199c09║益前後不俱，故三抑俟其三請也。今先陳二疑：第
X31n0607_p0199c10║一下疑權智，甚深下疑實智也。△二陳請。
X31n0607_p0199c11║我自昔來（至）殷勤稱歎甚深微妙難解之法。
X31n0607_p0199c12║我自昔下，陳已請。今者四眾下，陳眾請也。△二、偈
X31n0607_p0199c13║頌六：初、頌疑實智。
X31n0607_p0199c14║爾時舍利弗欲重宣此義，而說偈言：
X31n0607_p0199c15║慧日大聖尊，久乃說是法。
X31n0607_p0199c16║三智圓明，能破癡暗，故云慧日。△二、頌疑權智。
X31n0607_p0199c17║自說得如是力無畏三昧（至）諸佛之所得。
X31n0607_p0199c18║△三、明三乘疑
X31n0607_p0199c19║無漏諸羅漢及求涅槃者（至）願佛為解說。
X31n0607_p0199c20║初句明聲聞，次句明六度。菩薩何以得知？止云逮
X31n0607_p0199c21║得涅槃者，此中稱及。及者，此菩薩自求涅槃，又以
X31n0607_p0199c22║及他故異二乘，知是菩薩也。後二行明緣覺。兩足
X31n0607_p0199c23║尊者，謂福慧二種莊嚴悉皆滿足，為世間尊也。△
X31n0607_p0199c24║四、明身子疑
X31n0607_p0200a01║於諸聲聞眾，佛說我第一（至）為是所行道。
X31n0607_p0200a02║身子智慧第一，不了佛之權實二智，定是果上究
X31n0607_p0200a03║竟之法，定是因中所行之道。△五、明佛子疑
X31n0607_p0200a04║佛口所生子，合掌瞻仰待，願出微妙音，時為如實說。
X31n0607_p0200a05║聞佛說法，法身得生，故言佛口所生子。△六、總明
X31n0607_p0200a06║同疑請。
X31n0607_p0200a07║諸天龍神等，其數如恒沙（至）欲聞具足道。
X31n0607_p0200a08║△第二止。第一止，指上文止舍利弗，不須復說。
X31n0607_p0200a09║爾時佛告舍利弗（至）皆當驚疑。
X31n0607_p0200a10║△第二請。
X31n0607_p0200a11║舍利弗重白佛言（至）聞佛所說則能敬信。
X31n0607_p0200a12║爾時舍利弗欲重宣此義，而說偈言：
X31n0607_p0200a13║法王無上尊，惟說願勿慮。是會無量眾，有能敬信者。
X31n0607_p0200a14║△第三止
X31n0607_p0200a15║佛復止舍利弗若說是事（至）將墮於大坑。
X31n0607_p0200a16║爾時，世尊重說偈言：
X31n0607_p0200a17║止止不須說，我法妙難思，諸增上慢者，聞必不敬信。
X31n0607_p0200a18║△第三請。
X31n0607_p0200a19║爾時舍利弗重白佛言（至）多所饒益。
X31n0607_p0200a20║爾時舍利弗欲重宣此義，而說偈言：
X31n0607_p0200a21║無上兩足尊，願說第一法（至）則生大歡喜。
X31n0607_p0200a22║願說第一法者，融師云：由前斥三乘是偽，又聞諸
X31n0607_p0200a23║佛法久後要當說真實在二乘邊，未知法華是實，
X31n0607_p0200a24║但據斥三非真，三外必更有法，故云願說第一法。
X31n0607_p0200b01║△二、后七品半廣明開三顯一三：初、兩品半為上
X31n0607_p0200b02║根人法說五：初、正明法說二：初、長行三：初、許說三：
X31n0607_p0200b03║初、順許。
X31n0607_p0200b04║爾時，世尊告舍利弗：汝已殷勤三請，豈得不說？
X31n0607_p0200b05║初是順，豈得下，許也。△二、誡許。
X31n0607_p0200b06║汝今諦聽，善思念之，吾當為汝分別解說。
X31n0607_p0200b07║初是誡，吾當下許也。諦聽是聞慧，善思是思慧，念
X31n0607_p0200b08║之是修慧。△三揀許。
X31n0607_p0200b09║說此語時，會中有比丘（至）即從座起，禮佛而退。
X31n0607_p0200b10║初是揀；汝今下，許也。初五千在座，故如來三止；今
X31n0607_p0200b11║將許說威神遣去，故禮佛而退。
X31n0607_p0200b12║所以者何？此輩罪根深重（至）有如此失，是以不住。
X31n0607_p0200b13║五濁障多名罪重，執小翳大名根深，未得三果謂
X31n0607_p0200b14║得三果，未證無學謂證無學，名增上慢。有如此失
X31n0607_p0200b15║者，謂障執慢三種之失也。
X31n0607_p0200b16║世尊默然而不制止。
X31n0607_p0200b17║上聞開三顯一，言略義隱，猶未生謗，足作繫珠因
X31n0607_p0200b18║緣，去則有益。若聞廣開三顯一，乖情起謗，住則有
X31n0607_p0200b19║損，是故不制止也。
X31n0607_p0200b20║爾時，佛告舍利弗：我今此眾無復枝葉，純有貞實。
X31n0607_p0200b21║無復枝葉者，枝葉細末，不任器用。此等執方便者，
X31n0607_p0200b22║於大非器。大品云：攀附枝葉，棄於根本，是人為不
X31n0607_p0200b23║黠。即是此義也。
X31n0607_p0200b24║舍利弗！如是增上慢人（至）汝今善聽，當為汝說。
X31n0607_p0200c01║應知上慢不全無法，但以淺位自謂增上而慢他
X31n0607_p0200c02║人，名增上慢。退亦佳矣者，既以小自翳，復妨他大
X31n0607_p0200c03║光，今退無謗法之𠍴，復無障他之過，故云佳矣。上
X31n0607_p0200c04║枝葉未去，故如來三止。貞實願聞，故身子四請。師
X31n0607_p0200c05║弟鑑機，非徒靳固也。汝今善聽，即結許也。△二受
X31n0607_p0200c06║旨
X31n0607_p0200c07║舍利弗言：唯然，世尊！願樂欲聞。
X31n0607_p0200c08║唯（愈水切），諾也。又應聲。唯之聲速而質，諾之辭緩而
X31n0607_p0200c09║文。△三、正說二：初、明四佛章廣上諸佛權實二：初、
X31n0607_p0200c10║總明諸佛章四：初、歎法希有。
X31n0607_p0200c11║佛告舍利弗如是妙法（至）如優曇鉢華時一現耳。
X31n0607_p0200c12║時乃說之者，諸佛同出五濁必前開三，如今世尊
X31n0607_p0200c13║四十餘年始顯真實久久稀疎，故云時乃說之。久
X31n0607_p0200c14║不說者，為人不堪故、時未至故、五千未遣故，今人
X31n0607_p0200c15║已堪時已至，五千已去決定說大乘，故云時乃說
X31n0607_p0200c16║之。優曇華者，此云靈瑞亦云瑞應，三千年一現，現
X31n0607_p0200c17║則金輪王出，表三乘調熟已後方說妙法授法王
X31n0607_p0200c18║記。般泥洹經云：閻浮提內有尊樹王名優曇鉢，有
X31n0607_p0200c19║實無華，若金華生者世乃有佛。施設論云：繞贍部
X31n0607_p0200c20║洲有輪王路廣一踰繕那，無輪王時海水所覆無
X31n0607_p0200c21║能見者，若輪王出海水減少，金輪路現此華乃生，
X31n0607_p0200c22║作金輪王之先兆也。△二、說無虗妄。
X31n0607_p0200c23║舍利弗！汝等當信佛之所說，言不虗妄。
X31n0607_p0200c24║汝等當信者，勸信無虗妄也。此理至深，理與昔異；
X31n0607_p0201a01║此言至妙，言與昔反；此行至普，行與昔乖；此人至
X31n0607_p0201a02║勝，勝於昔劣。還指客作四種之麤，而今皆妙，恐物
X31n0607_p0201a03║生謗，故勸信也。妙樂云：理教行人皆云至者，實之
X31n0607_p0201a04║極也。若至今經，無過上故，故皆云至。△三、開其方
X31n0607_p0201a05║便三：初、開。
X31n0607_p0201a06║舍利弗！諸佛隨宜說法，意趣難解。
X31n0607_p0201a07║佛隨三種機宜，說方便教，故言諸佛隨宜說法。而
X31n0607_p0201a08║佛意在實，物莫能解，故云意趣難解。△二、釋。
X31n0607_p0201a09║所以者何？我以無數方便（至）演說諸法。
X31n0607_p0201a10║舉今佛之權能，釋諸佛之方便，巧慧同故，借此釋
X31n0607_p0201a11║彼。如我以無數方便者，諸佛開權亦如我也。△三、
X31n0607_p0201a12║結。四、示其真實五：初、標勝人法。
X31n0607_p0201a13║是法非思量分別之所能解，唯有諸佛乃能知之。
X31n0607_p0201a14║是法非思量等者，此有兩義：或作結開權，或正作
X31n0607_p0201a15║顯實。結開權者，佛意難知，唯佛與佛能了。稟教者，
X31n0607_p0201a16║謂三諸佛知一耳。作顯實者，即屬後文初標人法，
X31n0607_p0201a17║舉無分別法惟是佛所知，佛以無分別智解知無
X31n0607_p0201a18║分別法，即是顯實義也。△二、標出世意。
X31n0607_p0201a19║所以者何？諸佛世尊唯以一大事因緣故出現於世。
X31n0607_p0201a20║初總釋，次分字釋。總釋者，諸佛覺知如實之相，乘
X31n0607_p0201a21║此實道出應於世，秪令眾生得此實相，唯為此事，
X31n0607_p0201a22║曾無他事。次分字釋者，一則一實相也，非五、非三、
X31n0607_p0201a23║非七、非九，故言一也。其性廣博，博五、三、七、九，故名
X31n0607_p0201a24║為大。諸佛出世之儀式，故名為事。眾生有此機感
X31n0607_p0201b01║佛，故名為因。佛乘機而應，故名為緣。是為出世之
X31n0607_p0201b02║本意，而今開三者，為一弄引耳。雖說種種道，其實
X31n0607_p0201b03║為一乘，即此義也。妙樂云非五、七、九等者，以三、五
X31n0607_p0201b04║等皆是方便，故皆云非三藏三乘。加人天，五也；加
X31n0607_p0201b05║通教二乘，七也；加通別菩薩，九也。△三、重示出意
X31n0607_p0201b06║舍利弗！云何名諸佛世尊（至）出現於世。
X31n0607_p0201b07║將欲分別，更重提起，為解釋之端耳。△四、正釋真
X31n0607_p0201b08║實四：初、理一二：初、正釋。
X31n0607_p0201b09║諸佛世尊欲令眾生開佛知見（至）出現於世。
X31n0607_p0201b10║此釋理一，復為四意：一、約四位；二、約四智；三、約四
X31n0607_p0201b11║門；四、約觀心。○一、約四位釋者，諦境不可知見，唯
X31n0607_p0201b12║佛智、佛眼乃能知見。若二智、四眼，則不能知見。今
X31n0607_p0201b13║取圓教住、行、向、地分，得佛眼、佛智，則能知見。故寄
X31n0607_p0201b14║此四位以釋理。一、即約位顯理也。開者，即是十住。
X31n0607_p0201b15║初破無明，開如來藏，見實相理，如日出暗滅，眼目
X31n0607_p0201b16║有用，故名為開。緣脩破惑，故云使得清淨。示者，即
X31n0607_p0201b17║是十行。惑障既除，知見體顯，法界眾德，顯示分明，
X31n0607_p0201b18║故名為示。悟者，即是十向。障除體顯，法界行明，事
X31n0607_p0201b19║理融通，更無二趣，故名為悟。入者，即是十地。事理
X31n0607_p0201b20║既融，自在無礙，任運從阿到茶，入薩婆若海，故名
X31n0607_p0201b21║為入。○二、約四智釋者，一、道慧，見道實性，實性中
X31n0607_p0201b22║得開佛知見也。二、道種慧，知十法界諸道種別解
X31n0607_p0201b23║惑之相，一一皆示佛知見也。三、一切智，知一切法
X31n0607_p0201b24║一相寂滅，即悟佛知見也。四、一切種智，知一切法
X31n0607_p0201c01║一相寂滅相，種種行類相貌皆識，即入佛知見也。
X31n0607_p0201c02║○三、約圓教四門釋者，空門一，空一切空，即開佛
X31n0607_p0201c03║知見也。有門一，有一切有，即示佛知見也。亦空亦
X31n0607_p0201c04║有門，一切亦空亦有，即悟佛知見也。非空非有門，
X31n0607_p0201c05║一切非空非有，即入佛知見也。能通則四，所通則
X31n0607_p0201c06║一。開示悟入，是能通之門。所知所見，是所通之理
X31n0607_p0201c07║也。○四、約觀心釋者，觀於心性三諦之理，不可思
X31n0607_p0201c08║議，此觀明淨，名為開。雖不可思議，而能分別空、假、
X31n0607_p0201c09║中心，宛然無濫，名為示。空、假、中心，即三而一，即一
X31n0607_p0201c10║而三，名為悟。空、假、中心，非空、假、中，而齊照空、假、中，
X31n0607_p0201c11║名為入。是為一心三觀，而分開、示、悟、入之殊也。所
X31n0607_p0201c12║以約四種釋者，見理由位，位立由智，智發由門，門
X31n0607_p0201c13║通由觀。觀故則門通，門通故智成，智成故位立，位
X31n0607_p0201c14║立故見理，見理故名為理一也。△二、結成。
X31n0607_p0201c15║舍利弗！是為諸佛以一大事因緣故出現於世。
X31n0607_p0201c16║結成理一也。昔方便教亦得義論開示悟入，而非
X31n0607_p0201c17║佛知見故是權，今明佛知見故是實，實即理一也。
X31n0607_p0201c18║△二人一
X31n0607_p0201c19║佛告舍利弗：諸佛如來但教化菩薩。
X31n0607_p0201c20║就昔方便謂教化三乘，理實而言但化菩薩，如彼
X31n0607_p0201c21║窮子自謂客作賤人，長者所觀實為己子，即是人
X31n0607_p0201c22║一也。△三行一
X31n0607_p0201c23║諸有所作常為一事，唯以佛之知見示悟眾生。
X31n0607_p0201c24║三乘眾行，名之為諸，為圓故諸，即是一事。此行何
X31n0607_p0202a01║所至到，唯趣佛之知見，即是行一意也。△四教一
X31n0607_p0202a02║舍利弗！如來但以一佛乘故（至）無有餘乘若二若三。
X31n0607_p0202a03║圓頓之教名一佛乘，自別教已去皆名有餘之說，
X31n0607_p0202a04║即不了義非佛一乘。今言但以一佛乘者，純說佛
X31n0607_p0202a05║法圓教乘也。無餘乘者，無別教帶方便有餘之說。
X31n0607_p0202a06║無二者，無般若中所帶之義。無三者，無方等中所
X31n0607_p0202a07║對之三也。△五、總結法同。
X31n0607_p0202a08║舍利弗！一切十方諸佛法亦如是。
X31n0607_p0202a09║△二、列三世佛章三：初、過去佛二：初、開權。
X31n0607_p0202a10║舍利弗過去諸佛（至）而為眾生演說諸法。
X31n0607_p0202a11║△二、顯實。
X31n0607_p0202a12║是法皆為一佛乘故（至）究竟皆得一切種智。
X31n0607_p0202a13║一、佛乘是教一，是諸眾生下即行一。妙樂云是法
X31n0607_p0202a14║及釋迦章，如此兩字並指權是實，故名顯實。故知
X31n0607_p0202a15║述其施權，意在開也。△二、未來佛二：初、開權。
X31n0607_p0202a16║舍利弗！未來諸佛當出於世（至）而為眾生演說諸法。
X31n0607_p0202a17║△二、顯實。
X31n0607_p0202a18║是法皆為一佛乘故（至）究竟皆得一切種智。
X31n0607_p0202a19║△三、現在佛三：初、標出世意。
X31n0607_p0202a20║舍利弗！現在十方無量百千（至）多所饒益安樂眾生。
X31n0607_p0202a21║如諸佛章中，唯以大事因緣出現於世；此亦如是，
X31n0607_p0202a22║唯以饒益安樂眾生而出於世也。△二開權。
X31n0607_p0202a23║是諸佛亦以無量無數方便（至）而為眾生演說諸法。
X31n0607_p0202a24║△三、顯實二：初、別明現在教一行一。
X31n0607_p0202b01║是法皆為一佛乘故（至）究竟皆得一切種智。
X31n0607_p0202b02║△二、總明三世人一理一。
X31n0607_p0202b03║舍利弗是諸佛（至）欲令眾生入佛之知見故。
X31n0607_p0202b04║但教化菩薩是人一，欲以下是理一。△二、釋迦章。
X31n0607_p0202b05║廣明上釋迦權實五：初、開方便權。
X31n0607_p0202b06║舍利弗！我今亦復如是（至）而為說法。
X31n0607_p0202b07║我即現在釋迦佛也。先三後一，如四佛不異，故言
X31n0607_p0202b08║亦復如是。知諸眾生有種種欲者，即是五乘根性
X31n0607_p0202b09║欲也。過去名根，現在名欲，未來名性。深心所著者，
X31n0607_p0202b10║即是根也。方便者，即是隨宜開三乘權法也。妙樂
X31n0607_p0202b11║云：知諸眾生去，感也。種種因緣去，應也。△二顯四
X31n0607_p0202b12║真實。
X31n0607_p0202b13║舍利弗！如此皆為得一佛乘、一切種智故。
X31n0607_p0202b14║如此等者，指權是實也。佛乘是教一，一切種智所
X31n0607_p0202b15║知即理一，能知即行一，能得佛乘能得種智即兼
X31n0607_p0202b16║人一也。△三、舉濁釋權二：初、標其意。
X31n0607_p0202b17║舍利弗！十方世界中尚無二乘，何況有三？
X31n0607_p0202b18║將舉五濁，先標其意。上已說諸佛開權顯實，未明
X31n0607_p0202b19║隱實施權。其法清淨，湛如一空。尚無帶二（般若），帶三
X31n0607_p0202b20║（方等）之權。況有單三（三乘），單五（加人天）之權。秪為五濁障
X31n0607_p0202b21║重，實不得宣。須施單三單五之權，亦施帶三帶二
X31n0607_p0202b22║之權。故言於一佛乘，分別說三。分別說於若帶二
X31n0607_p0202b23║帶三之三，若單五單三之三也。△二、舉五濁四：初、
X31n0607_p0202b24║唱數。
X31n0607_p0202c01║舍利弗！諸佛出於五濁惡世。
X31n0607_p0202c02║△二列名
X31n0607_p0202c03║所謂劫濁、煩惱濁、眾生濁、見濁、命濁。
X31n0607_p0202c04║劫濁無別體，劫是長時，剎那是短時，但約四濁立
X31n0607_p0202c05║此假名，名為劫濁。眾生濁亦無別體，攬見、慢、果報
X31n0607_p0202c06║三濁立此假名，名眾生濁。煩惱濁指五鈍使為體，
X31n0607_p0202c07║見濁指五利使為體，命濁指連持色心為體。若論
X31n0607_p0202c08║五濁相者，四濁增劇：聚在此時，劫濁也；瞋恚增劇
X31n0607_p0202c09║刀兵起，貪欲增劇饑饉起，愚痴增劇疾疫起。三災
X31n0607_p0202c10║起故，煩惱倍隆，煩惱濁也；諸見轉熾，見濁也；麤獘
X31n0607_p0202c11║色心，惡名穢稱，眾生濁也；摧年減壽，命濁也。妙樂
X31n0607_p0202c12║云：空、成、壞三，而無劫濁。於住劫中，準悲華經，八萬
X31n0607_p0202c13║至三萬亦未有濁，至二萬歲為五濁始。四濁增聚，
X31n0607_p0202c14║故小劫名濁。△三體相。
X31n0607_p0202c15║如是！
X31n0607_p0202c16║如是者，明五濁體相也。濁體及相不可具說，但略
X31n0607_p0202c17║云如是也。△四、結釋。
X31n0607_p0202c18║舍利弗劫濁亂時（至）於一佛乘分別說三。
X31n0607_p0202c19║劫濁亂時即劫濁，眾生垢重即眾生濁，慳貪是煩
X31n0607_p0202c20║惱濁，嫉妬是見濁，成就不善根不善之言通於煩
X31n0607_p0202c21║惱濁見濁，諸根成就即連持為命即命濁。秖由此
X31n0607_p0202c22║土眾生五濁障重能障大乘，故如來於一佛乘分
X31n0607_p0202c23║別說三。△四、揀偽敦信二：初、正揀真偽二：初、若不
X31n0607_p0202c24║聞不知，非真弟子。
X31n0607_p0203a01║舍利弗若我弟子（至）非阿羅漢非辟支佛。
X31n0607_p0203a02║如世弟子隨順師法繼嗣傳燈，若不聞不知則無
X31n0607_p0203a03║法可順。何謂弟子？如來昔說五濁開三，汝隨順得
X31n0607_p0203a04║涅槃，得聞得知名為弟子。今五濁既除，為汝說一，
X31n0607_p0203a05║何意不聞不知？不聞者即不聞教一，不知者即不
X31n0607_p0203a06║知行一，非真即非理一，非弟子即非人一。△二、聞
X31n0607_p0203a07║不信受成增上慢人。
X31n0607_p0203a08║又，舍利弗！是諸比丘（至）若不信此法，無有是處。
X31n0607_p0203a09║此敦其使信也。何者？汝自謂再不受身，是最後身。
X31n0607_p0203a10║汝雖出分段，尚有變易土生，身尚無量，實非後身。
X31n0607_p0203a11║汝自謂究竟應變易土生死盡，若未盡者，實非究
X31n0607_p0203a12║竟，未得謂得，豈非增上慢耶？若實得者，不起上慢，
X31n0607_p0203a13║知非究竟，信於究竟。故云：若不信此法，無有是處。
X31n0607_p0203a14║△二、開除釋疑二：初、開除二：初、揀除。佛滅度後者，
X31n0607_p0203a15║則不成增上慢人。
X31n0607_p0203a16║除佛滅度後現前無佛。
X31n0607_p0203a17║若佛在世，正說此經，不信不受，非真羅漢，成增上
X31n0607_p0203a18║慢。若佛滅後，方得羅漢者，偏執權經，不信圓法聽
X31n0607_p0203a19║許，非增上慢。△二、好人難得，深經難解，亦不成增
X31n0607_p0203a20║上慢。
X31n0607_p0203a21║所以者何佛滅度後（至）是人難得。
X31n0607_p0203a22║佛雖入滅，此經尚在，不信不受，應是上慢耶？即得
X31n0607_p0203a23║開除。佛滅度後，雖有此經解其文義者，此人難遇，
X31n0607_p0203a24║致令羅漢不信不解，亦聽許非增上慢。△二、釋疑。
X31n0607_p0203b01║若遇餘佛，於此法中便得決了。
X31n0607_p0203b02║恐疑云：若佛滅後，解經人難遇得羅漢者，即永入
X31n0607_p0203b03║涅槃耶？即釋云：是人雖生滅度之想，捨命已後，便
X31n0607_p0203b04║生界外有餘之國，值遇餘佛，得聞此經，即便決了。
X31n0607_p0203b05║妙樂云：方便有餘土佛，名為餘佛。南岳云：餘佛者，
X31n0607_p0203b06║四依也。羅漢遇之，聞經決了。又羅漢修念佛定，見
X31n0607_p0203b07║十方佛，為說此經，便得決了。又凡夫行人，苦到懺
X31n0607_p0203b08║悔，見十方佛，為說亦得決了。△五、明無虗妄三：初、
X31n0607_p0203b09║勸信釋迦實說。
X31n0607_p0203b10║舍利弗！汝等當一心信解受持佛語。
X31n0607_p0203b11║△二、勸信諸佛無虗。
X31n0607_p0203b12║諸佛如來，言無虗妄。
X31n0607_p0203b13║諸佛道同，彌加信受。△二、結成不虗之意
X31n0607_p0203b14║無有餘乘，唯一佛乘。
X31n0607_p0203b15║△二、偈頌二：初、頌上許答二：初、頌揀許二：初、頌五
X31n0607_p0203b16║千退席。
X31n0607_p0203b17║爾斷。世尊欲重宣此義，而說偈言：
X31n0607_p0203b18║比丘比丘尼有懷增上慢（至）不堪受是法。
X31n0607_p0203b19║上慢、我慢，不信四眾通有，但出家二眾多脩道得
X31n0607_p0203b20║禪，謬謂聖果偏起上慢，在俗矜高多起我慢，女人
X31n0607_p0203b21║智淺多邪辟不信。不自見其過者，三失覆心藏玼
X31n0607_p0203b22║揚德，不能自省是無慚人也，若自見過是有羞僧
X31n0607_p0203b23║也。於戒有缺漏者，律儀有失名缺，定共道共有失
X31n0607_p0203b24║名漏，無道定等故內起惡覺如玉含瑕，無律儀故
X31n0607_p0203c01║外動身口如玉露玼，覆罪自得故名護惜。小智者，
X31n0607_p0203c02║不得學無學智而有世間小智，妄謂有漏以為無
X31n0607_p0203c03║漏，故言小智也。糟糠者，是五千等但有世間禪無
X31n0607_p0203c04║無漏，禪定潤故如糟，但有文字解無理慧之實故
X31n0607_p0203c05║如糠。又糟糠無酒米譬其無大機，下文枝葉譬其
X31n0607_p0203c06║非好器，悉不任用故須遣之。妙樂云：糟糠者，若依
X31n0607_p0203c07║世禪以得無漏如糟出酒，從文入理如糠出米，既
X31n0607_p0203c08║無無漏反計世禪如棄酒存糟，不得真理反封文
X31n0607_p0203c09║字如棄米存糠。△二、頌眾已清淨。
X31n0607_p0203c10║此眾無枝葉，惟有諸貞實。
X31n0607_p0203c11║△二頌誡許。
X31n0607_p0203c12║舍利弗！善聽。
X31n0607_p0203c13║△二、頌上正答二：初、頌四佛章四：初、總頌諸佛章
X31n0607_p0203c14║五：初、頌施權二：初、頌正施權法。
X31n0607_p0203c15║諸佛所得法無量方便力（至）優波提舍經。
X31n0607_p0203c16║諸佛所得法者，脩道得於諸權法也。正當自行體
X31n0607_p0203c17║內之權，即此法體亦不可說，以方便故為眾生說
X31n0607_p0203c18║成化他權，故云無量方便力而為眾生說。眾生心
X31n0607_p0203c19║念等者，頌上隨宜說法也。現起希望名念，法門不
X31n0607_p0203c20║同名種種隨宜之相，即是照九法界機說七方便
X31n0607_p0203c21║法，總言九七不可定判，故言若干。過去所習名性，
X31n0607_p0203c22║現在欣樂名欲。善惡業者，七方便傳傳迭論善惡。
X31n0607_p0203c23║佛悉知是己等者，佛以權智照諸方便性欲，然後
X31n0607_p0203c24║以諸因緣譬喻，隨其所宜說九部經。修多羅，此云
X31n0607_p0204a01║契經，有通有別，通則聖教之都名，別則為十二部
X31n0607_p0204a02║中直說法相者名修多羅。伽陀，此云孤起，不重頌
X31n0607_p0204a03║者是也。本事者，說本昔世界事也。本生，說本昔受
X31n0607_p0204a04║生事也。未曾有者，佛現種種神力，眾生怪未曾有
X31n0607_p0204a05║也。因緣者，一切佛語緣起事皆名因緣也。譬喻者，
X31n0607_p0204a06║如云月隱重山舉扇喻之，風息太虗動樹訓之。祗
X31n0607_p0204a07║夜，此云重頌，重頌上直說修多羅也。優波提舍，此
X31n0607_p0204a08║云論議。已上九部言昔施權，為七方便人說也。若
X31n0607_p0204a09║十二部更有方廣，無問自說授記。△二、頌結施權
X31n0607_p0204a10║意。
X31n0607_p0204a11║鈍根樂小法，貪著於生死（至）為是說涅槃。
X31n0607_p0204a12║前世根鈍，今世無機，不堪聞大，故言不行深妙道。
X31n0607_p0204a13║前世貪著障重，今世眾苦所惱，唯可聞小，故言為
X31n0607_p0204a14║是說涅槃也。△二、頌顯實四：初、頌理一。
X31n0607_p0204a15║我設是方便，令得入佛慧（至）以故說是經。
X31n0607_p0204a16║令得入佛慧，頌上一大事因緣也。決定說大乘，總
X31n0607_p0204a17║頌上開示悟佛知見也。入大乘為本，頌上入佛知
X31n0607_p0204a18║見也。△二頌人一。
X31n0607_p0204a19║有佛子心淨柔輭亦利根（至）皆成佛無疑。
X31n0607_p0204a20║頌上諸佛如來但教化菩薩也。上直云教化菩薩，
X31n0607_p0204a21║頌中廣出諸方便人皆成實人。有佛子心淨，即別
X31n0607_p0204a22║教之人。為此佛子說大乘經得記心喜，即成圓教
X31n0607_p0204a23║真實之人。聲聞若菩薩者，聲聞兼得緣覺，若菩薩
X31n0607_p0204a24║兼得六度。通教等諸菩薩皆成佛無疑者，即是七
X31n0607_p0204b01║種方便無非佛子也。△三頌教一。
X31n0607_p0204b02║十方佛土中唯有一乘法（至）說佛智慧故。
X31n0607_p0204b03║頌上如來但以一佛乘為眾生說法，無有餘乘若
X31n0607_p0204b04║二若三也。無二者，無通教中半滿相對之二也。無
X31n0607_p0204b05║三者，無三藏中之三乘也。如此等二三皆是假名
X31n0607_p0204b06║引導眾生，即方便教也。今但一佛圓乘，故云說佛
X31n0607_p0204b07║智慧也。△四頌行一。
X31n0607_p0204b08║諸佛出於世唯此一事實（至）此事為不可。
X31n0607_p0204b09║頌上諸有所作，常為一事也。終不以小乘，濟度於
X31n0607_p0204b10║眾生。頌上常為一事之意也。佛自住大乘，以此度
X31n0607_p0204b11║眾生。頌上唯以佛之知見，示悟眾生也。後一行，釋
X31n0607_p0204b12║不以小乘度之意。△三、頌勸信二：初、舉果勸信二：
X31n0607_p0204b13║初、舉內心。
X31n0607_p0204b14║若人信歸佛，如來不欺誑（至）而獨無所畏。
X31n0607_p0204b15║如來不欺誑者，明佛心清淨，無明慳垢眾惡已斷，
X31n0607_p0204b16║淨心中說，故是可信。△二、明外色
X31n0607_p0204b17║我已相嚴身，光明照世間，無量眾所尊，為說實相印。
X31n0607_p0204b18║身相炳著，光色端嚴，內無暗惑，外有光明，則口無
X31n0607_p0204b19║欺誑，為眾所尊。說大乘印，則可信受。釋論云：諸小
X31n0607_p0204b20║乘經，若有無常、無我、涅槃三印印之，即是佛說，脩
X31n0607_p0204b21║之得道。無三法印，即是魔說。大乘經但有一法印，
X31n0607_p0204b22║謂諸法實相，名了義經，能得大道。若無實相印，是
X31n0607_p0204b23║魔所說。故身子云：世尊說實道，波旬無此事。△二、
X31n0607_p0204b24║舉因勸信二：初、舉昔誓。
X31n0607_p0204c01║舍利弗當知，我本立誓願，欲令一切眾，如我等無異。
X31n0607_p0204c02║我昔誓願，非但自誓菩提，亦誓眾生同入佛慧。今
X31n0607_p0204c03║酬誓故說，是亦可信。△二、明願滿。
X31n0607_p0204c04║如我昔所願，今者已滿足，化一切眾生，皆令入佛道。
X31n0607_p0204c05║今菩提既滿，眾生亦入。汝既自證佛慧，亦驗我誓
X31n0607_p0204c06║不虗。妙樂云：問：佛初立誓，誓度一切。今眾生尚多，
X31n0607_p0204c07║願云何滿？答：且從一期。總而言之，但令眾生得入
X31n0607_p0204c08║佛乘，即名願滿。是故經云：如我無異。△四、舉五濁
X31n0607_p0204c09║四：初、總明五濁障重，令大不生。
X31n0607_p0204c10║若我遇眾生，盡教以佛道，無智者錯亂，迷惑不受教。
X31n0607_p0204c11║眾生受苦，諸佛興悲，悲苦相對，故云相遇。遇則盡
X31n0607_p0204c12║令入於佛道，故五濁不能障大，無智不受，故云障
X31n0607_p0204c13║大也。△二、別廣明五濁障過患之相五：初、眾生濁。
X31n0607_p0204c14║我知此眾生未曾修善本（至）備受諸苦毒。
X31n0607_p0204c15║善本者，真如實相也。不依此種善根，故不感大也。
X31n0607_p0204c16║五欲者，謂色、聲、香、味、觸，並能生於行者須欲之心，
X31n0607_p0204c17║故名五欲，即諸惡之本也。癡即無明，愛即貪愛，從
X31n0607_p0204c18║癡有愛，故現生苦惱，後墮地獄、餓鬼、畜生也。止觀
X31n0607_p0204c19║明五欲過患者，色如熱金丸，執之則燒；聲如塗毒
X31n0607_p0204c20║鼓，聞之必死；香如憋龍氣，嗅之則病；味如沸蜜，湯
X31n0607_p0204c21║舌則爛；如蜜塗刀，舐之則傷；觸如臥獅子，近之必
X31n0607_p0204c22║囓。△二命濁相。
X31n0607_p0204c23║受胎之微形，世世常增長，薄德少福人，眾苦所逼迫。
X31n0607_p0204c24║形即五陰，陰亦名世，壽命連持諸陰入世，初從薄
X31n0607_p0205a01║酪已至老死，故名世世。增長下二句，明命濁相也。
X31n0607_p0205a02║翻譯名義明胎中五位：初七日名歌羅邏，此云凝
X31n0607_p0205a03║滑，狀如凝酥。二七日名頞部曇，此云疱，狀如瘡疱。
X31n0607_p0205a04║三七日名蔽尸，此云凝結，狀如就血。四七日名徤
X31n0607_p0205a05║男，此云凝厚，漸堅硬故。五七日名鉢羅奢佉，此云
X31n0607_p0205a06║形位，具諸形故。△三、見濁相。
X31n0607_p0205a07║入邪見稠林，若有若無等，依止此諸見，具足六十二。
X31n0607_p0205a08║五見交加，如稠林密茂，若有是常見，若無是斷見，
X31n0607_p0205a09║因此二見生六十二。如外道計我有四句：色即是
X31n0607_p0205a10║我，離色是我，色大我小，我住色中，我大色小，色住
X31n0607_p0205a11║我中；四陰亦爾，是為二十。三世為六十，并根本斷、
X31n0607_p0205a12║常二見為六十二。△四、頌惱濁。
X31n0607_p0205a13║深著虗妄法，堅受不可捨。我慢自矜高，諂曲心不實。
X31n0607_p0205a14║△五劫濁相。
X31n0607_p0205a15║於千萬億劫，不聞佛名字，亦不聞正法，如是人難度。
X31n0607_p0205a16║長時無佛法，即是劫濁。又上來四濁集在時中，故
X31n0607_p0205a17║名劫濁。如是人難度者，五濁障故，不信一乘，則不
X31n0607_p0205a18║可度也。△三、明為治五濁障，故先說小。
X31n0607_p0205a19║是故舍利弗，我為設方便，說諸盡苦道，示之以涅槃。
X31n0607_p0205a20║此說三藏四諦也。苦即苦諦，苦必有因即集諦，道
X31n0607_p0205a21║即道諦，涅槃即滅諦。△四明為大說。小小治，濁大
X31n0607_p0205a22║興。
X31n0607_p0205a23║我雖說涅槃是亦非真滅（至）來世得作佛。
X31n0607_p0205a24║析三界妄盡，滅色取空，則非真滅。若體達無明本
X31n0607_p0205b01║無常寂，即是真滅。雖本無常寂，若不修道，無由契
X31n0607_p0205b02║會。故言佛子行道已，來世得作佛也。△五、頌不虗
X31n0607_p0205b03║三：初、明釋迦先開三。
X31n0607_p0205b04║我有方便力，開示三乘法。
X31n0607_p0205b05║△二、明諸佛後顯實。
X31n0607_p0205b06║一切諸世尊，皆說一乘道。
X31n0607_p0205b07║△三、正明不虗除疑
X31n0607_p0205b08║今此諸大眾，皆應除疑惑，諸佛語無異，唯一無二乘。
X31n0607_p0205b09║前權後實，誠言不虗，勿生疑也。△二、頌過去佛章
X31n0607_p0205b10║二：初、頌開三：
X31n0607_p0205b11║過去無數劫無量滅度佛（至）演說諸法相。
X31n0607_p0205b12║△二、頌顯一二：初、略頌上三一。
X31n0607_p0205b13║是諸世尊等，皆說一乘法，化無量眾生，令入於佛道。
X31n0607_p0205b14║皆說一乘法，是頌教一。化無量眾生，是頌人一。令
X31n0607_p0205b15║入於佛道，是頌理一，兼得行一也。△二、約五乘廣
X31n0607_p0205b16║頌顯一二：初、總約五乘顯一實。
X31n0607_p0205b17║又諸大聖主知一切世間（至）助顯第一義。
X31n0607_p0205b18║天人羣生類，是舉諸乘以明人一。更以異方便，是
X31n0607_p0205b19║舉諸行以顯行一，兼得教一。第一義即是理一，若
X31n0607_p0205b20║用圓妙正觀，此即實相方便，不名為異。若用七方
X31n0607_p0205b21║便觀助顯第一義者，名異方便。△二、別約五乘以
X31n0607_p0205b22║顯一三：初、開菩薩乘。
X31n0607_p0205b23║若有眾生類值諸過去佛（至）皆已成佛道。
X31n0607_p0205b24║若作五乘釋者，但是六度菩薩乘；若作七方便釋
X31n0607_p0205c01║者，兼得通別菩薩乘。何者？三教大乘皆行六度而
X31n0607_p0205c02║運心有異，相心行六度即三藏菩薩，無相即通教
X31n0607_p0205c03║菩薩，非相無相次第行六度即別教菩薩。今但列
X31n0607_p0205c04║六度，未知定判屬誰。尋上文云更以異方便者，非
X31n0607_p0205c05║獨六度菩薩，即三教菩薩方便也。六度中前五是
X31n0607_p0205c06║福、後一是慧，故云種種福慧。昔聞法皆已成教一，
X31n0607_p0205c07║昔六度行皆已成行一，如是諸人等皆已成人一，
X31n0607_p0205c08║皆已成佛道皆已成理一。△二、開二乘乘。
X31n0607_p0205c09║諸佛滅度後，若人善輭心，如是諸眾生，皆已成佛道。
X31n0607_p0205c10║此開聲聞、緣覺皆入一乘。何以得知？大品歎阿羅
X31n0607_p0205c11║漢心調柔輭。又淨名云：住調伏心是賢聖行。是以
X31n0607_p0205c12║知之，昔善輭心皆成行一，諸眾生是人一，成佛道
X31n0607_p0205c13║是理一。妙樂云：二乘文中有人理行，不云兼教者，
X31n0607_p0205c14║秪是文略。△三、開天人乘二：初、約天人小善成緣，
X31n0607_p0205c15║因種子以顯實十：初、捨財造塔明天乘。
X31n0607_p0205c16║諸佛滅度已（至）若於曠野中積土成佛廟。
X31n0607_p0205c17║因時至心，傾財捨寶；果時任運，自然受樂。故是天
X31n0607_p0205c18║乘也。木樒者，長安有木名樒，亦任造像。金光明云：
X31n0607_p0205c19║以佛舍利如芥粟許，置小塔中，三十三天已有自
X31n0607_p0205c20║然果報。即其義也。△二、戲沙作塔明人業。
X31n0607_p0205c21║乃至童子戲，聚沙為佛塔，如是諸人等，皆已成佛道。
X31n0607_p0205c22║因時泛泛悠然作善，果時作意勤求得樂，故是人
X31n0607_p0205c23║業也。△三、志心建像明天業。
X31n0607_p0205c24║若人為佛故，建立諸形像（至）皆已成佛道。
X31n0607_p0206a01║優婆塞戒經不許用膠，得失意罪。而此經用者，古
X31n0607_p0206a02║師云：外國用樹膠耳。妙樂云：造像功德經有十一
X31n0607_p0206a03║種功德：一者、世世眼目清潔；二者、生處無惡；三者、
X31n0607_p0206a04║常生貴家；四者、身如紫磨金色；五者、豐饒珍玩；六
X31n0607_p0206a05║者、生賢善家；七者、生得為王；八者、作金輪王；九者、
X31n0607_p0206a06║生梵天，壽命一劫；十者、不墮惡道；十一者、後生還
X31n0607_p0206a07║能敬重三寶。又云：若人臨終發言造像，乃至如麥
X31n0607_p0206a08║𪍿，能除三世八十億劫生死之罪。△四戲畫作佛
X31n0607_p0206a09║明人業。
X31n0607_p0206a10║乃至童子戲，若草木及筆，或以指爪甲，而畫作佛像。
X31n0607_p0206a11║△五、結成建像者顯實。
X31n0607_p0206a12║如是諸人等，漸漸積功德（至）度脫無量眾。
X31n0607_p0206a13║諸人皆成人一；漸漸積功德，具足大悲心，即成行
X31n0607_p0206a14║一；佛道即成理一；既已成佛，復能化他，但化菩薩，
X31n0607_p0206a15║即是教一。△六、諸塵供養明天業。
X31n0607_p0206a16║若人於塔廟寶像及畫像（至）皆已成佛道。
X31n0607_p0206a17║唄者，或云唄匿，此云讚頌。貝，大螺也。△七、散心塵
X31n0607_p0206a18║供明人業。
X31n0607_p0206a19║若人散亂心，乃至以一華，供養於𦘕像，漸見無數佛。
X31n0607_p0206a20║△八、身業供養明天人業。
X31n0607_p0206a21║或有人禮拜，或復但合掌，乃至舉一手，或復小低頭。
X31n0607_p0206a22║五體著地是上禮，即天業。合掌低頭是中禮，即人
X31n0607_p0206a23║業。△九、結成供養者顯實。
X31n0607_p0206a24║以此供養像，漸見無量佛（至）如薪盡火滅。
X31n0607_p0206b01║非但自入佛道，亦能化度眾生入於涅槃。子果縛
X31n0607_p0206b02║盡名曰無餘，機薪既盡應火云亡，故云薪盡火滅
X31n0607_p0206b03║也。△十、口業供養明人業。
X31n0607_p0206b04║若人散亂心，入於塔廟中，一稱南無佛，皆已成佛道。
X31n0607_p0206b05║南無，或云那謨，或云南摩，此翻歸命，或翻度我。大
X31n0607_p0206b06║品云：佛言：若有一人稱南無佛，乃至畢苦，其福不
X31n0607_p0206b07║盡。△二、約聞法則成了因種子以明顯實。
X31n0607_p0206b08║於諸過去佛，在世或滅後，若有聞是法，皆已成佛道。
X31n0607_p0206b09║例上皆具相、無相、非相、無相、至心、散心等五乘種
X31n0607_p0206b10║子，今皆開入一實。至心聞一句是天業，散心聞一
X31n0607_p0206b11║句是人業。△三、頌未來佛章二：初、頌開三：
X31n0607_p0206b12║未來諸世尊其數無有量（至）以無量方便。
X31n0607_p0206b13║△二、頌顯一四：初、頌人一。
X31n0607_p0206b14║度脫諸眾生，入佛無漏智，若有聞法者，無一不成佛。
X31n0607_p0206b15║△二頌行一。
X31n0607_p0206b16║諸佛本誓願，我所行佛道，普欲令眾生，亦同得此道。
X31n0607_p0206b17║△三頌教一。
X31n0607_p0206b18║未來世諸佛雖說百千億（至）是故說一乘。
X31n0607_p0206b19║知法常無性者，實相常住無自性，乃至無無因性，
X31n0607_p0206b20║無性亦無性，是名無性。佛種從緣起者，中道無性
X31n0607_p0206b21║即是佛種。迷此理者，由無明為緣則有眾生起；解
X31n0607_p0206b22║此理者，由教行為緣則有正覺起。欲起佛種須一
X31n0607_p0206b23║乘教，是為頌教一也。△四頌理一。
X31n0607_p0206b24║是法住法位，世間相常住，於道場知已，導師方便說。
X31n0607_p0206c01║是法住法位者，眾生正覺一如無二悉不出如，故
X31n0607_p0206c02║皆以如法為位也。分局定限故名為位。世間相常
X31n0607_p0206c03║住者，十界依正生住異滅之相名世間相，以即理
X31n0607_p0206c04║故皆常住也。故法智尊者云：生法即性故常住，異
X31n0607_p0206c05║滅即性故常，即性之常非常無常，言偏意圓斯之
X31n0607_p0206c06║謂歟。又世間相常住者，出世正覺以如為位亦以
X31n0607_p0206c07║如為相，位相常住，世間眾生亦以如為位亦以如
X31n0607_p0206c08║為相，豈不常住？世間相既常住，豈非理一？於道場
X31n0607_p0206c09║知已者，此舉果釋成開權顯實，道場朗然斯理久
X31n0607_p0206c10║暢，物情障重方便施三，故云導師方便說。妙樂云：
X31n0607_p0206c11║染淨之法皆名是法，染謂眾生淨即正覺，一一皆
X31n0607_p0206c12║住真如法位，故云是法住法位。△四、頌現在佛章
X31n0607_p0206c13║三：初、頌化意。
X31n0607_p0206c14║天人所供養，現在十方佛（至）亦說如是法。
X31n0607_p0206c15║△二頌顯實。
X31n0607_p0206c16║知第一寂滅，以方便力故，雖示種種道，其實為佛乘。
X31n0607_p0206c17║知第一寂滅，即頌理一。其實為佛乘，或頌教一，或
X31n0607_p0206c18║頌行一。△三頌開權。
X31n0607_p0206c19║知眾生諸行深心之所念（至）隨應方便說。
X31n0607_p0206c20║△二、頌釋迦章二：初、略頌上權實。為下，總譬作本
X31n0607_p0206c21║二：初、頌顯實。
X31n0607_p0206c22║今我亦如是，安隱眾生故，以種種法門，宣示於佛道。
X31n0607_p0206c23║今我亦如是者，我即釋迦一化之主，同以一實教
X31n0607_p0206c24║化眾生，故言如是，為下有大長者譬作本也。安隱
X31n0607_p0207a01║者，即大涅槃常樂住處，此處寂靜無五濁障，故名
X31n0607_p0207a02║安隱。安隱即對不安隱，謂三界有五濁障名不安
X31n0607_p0207a03║隱，即為下火宅譬作本。眾生即是五道受化之徒，
X31n0607_p0207a04║為下五百人譬作本。種種法門即對不種種，為下
X31n0607_p0207a05║唯有一門譬作本。妙樂云：如來本以一門利物，事
X31n0607_p0207a06║不獲已施種種門，施權之意本在顯實，故云宣示
X31n0607_p0207a07║於佛道。△二頌開權。
X31n0607_p0207a08║我以智慧力，知眾生性欲，方便說諸法，皆令得歡喜。
X31n0607_p0207a09║智慧力者，即權智力也。知眾生性欲者，即是五道
X31n0607_p0207a10║根性，有三乘差別。為下三十子譬作本，諸法即三
X31n0607_p0207a11║乘法也。又云知眾生性欲者，鑑小機也。方便說諸
X31n0607_p0207a12║法者，正施權也。皆令得歡喜者，隨宜稱機也。二偈
X31n0607_p0207a13║雖略，收佛一化開權顯實，原始要終罄無不盡，故
X31n0607_p0207a14║稱略頌。為下總譬本也。△二、廣頌上六義，為下別
X31n0607_p0207a15║譬作本六：初、頌上五濁三：初、明佛有能見之眼。
X31n0607_p0207a16║舍利弗當知，我以佛眼觀。
X31n0607_p0207a17║佛眼觀見，為下長者能見譬作本，明佛在法身地
X31n0607_p0207a18║上，以常寂佛眼圓照羣機。若根利濁輕，則以盧舍
X31n0607_p0207a19║那像說一乘法；若根鈍濁重，則脫瓔珞，以老比丘
X31n0607_p0207a20║像驚入火宅。方便開三，秪是于時鑑機，故言我以
X31n0607_p0207a21║佛眼觀見也。若觀色法，應用天眼；若分別根機，應
X31n0607_p0207a22║用法眼。云何言以佛眼見耶？佛眼圓通，舉勝兼劣。
X31n0607_p0207a23║又四眼入佛眼，皆名為佛眼故也。△二、頌上明所
X31n0607_p0207a24║見五濁五：初、眾生濁。
X31n0607_p0207b01║見六道眾生，貧窮無福慧。
X31n0607_p0207b02║妙樂云：貧窮等為眾生濁者，貧故由無福，痴故由
X31n0607_p0207b03║無慧，痴貧眾生聚在一處，故名眾生濁也。△二頌
X31n0607_p0207b04║命濁。
X31n0607_p0207b05║入生死險道，相續苦不斷。
X31n0607_p0207b06║妙樂云：入生死為命濁者，於生死中又加險道，險
X31n0607_p0207b07║道之中命易斷故，即短壽處而猶相續為命濁也。
X31n0607_p0207b08║△三、頌煩惱濁。
X31n0607_p0207b09║深著於五欲，如𤛆牛愛尾，以貪愛自蔽，盲瞑無所見。
X31n0607_p0207b10║𤛆牛者，獸如牛而尾長。說文云：西南夷長髦牛也。
X31n0607_p0207b11║牛愛其尾，就身護尾；人愛其尾，故殺其身。譬人貪
X31n0607_p0207b12║五欲而害其身，亦若是也。△四頌劫濁。
X31n0607_p0207b13║不求大勢佛，及與斷苦法。
X31n0607_p0207b14║妙樂云：劫中無佛，故名為濁。四濁生此，亦無所求。
X31n0607_p0207b15║劫若有佛，雖濁能破。故經云：唯我一人，能為救護。
X31n0607_p0207b16║△五頌見濁。
X31n0607_p0207b17║深入諸邪見，以苦欲捨苦。
X31n0607_p0207b18║或云：外道五熱炙身，欲望捨苦，反得苦報。或云：諸
X31n0607_p0207b19║見即是受，受即是苦，行此苦因，望欲捨苦，豈可得
X31n0607_p0207b20║耶？妙樂云：六十二多，故名為諸。由此見故，則有三
X31n0607_p0207b21║受，見家之受，故云見即是受。三受皆苦，以此苦受，
X31n0607_p0207b22║欲捨苦者，無有是處。△三、明起大悲應赴機。
X31n0607_p0207b23║為是眾生故，而起大悲心。
X31n0607_p0207b24║為五濁眾生故，大悲熏心，應入三界，施設方便，引
X31n0607_p0207c01║趣佛慧。△三、頌施化宜不得三：初、明用大擬宜。
X31n0607_p0207c02║我始坐道場觀樹亦經行（至）微妙最第一。
X31n0607_p0207c03║始坐道場者，至理無時，假時化物為化之初，故言
X31n0607_p0207c04║始也。事釋者，道場在摩竭提國西南，去尼連河不
X31n0607_p0207c05║遠，佛初在此處脩治得道，故言道場。坐此樹下得
X31n0607_p0207c06║三菩提，故名道樹。感樹恩故觀察，念地德故經行，
X31n0607_p0207c07║道成賽澤之時，欲以大法擬宜眾生也。樹地無有
X31n0607_p0207c08║分別，豈須報恩？未曾有經云：秪以通化傳法名報
X31n0607_p0207c09║耳。三七日者，過去因果經云：佛成道初，一七日思
X31n0607_p0207c10║惟我法妙無能受者，二七日思惟眾生上中下根，
X31n0607_p0207c11║三七日思惟誰應先聞法，即至波羅奈為五人說
X31n0607_p0207c12║四諦等。且以三乘而為三根，此就小乘釋也。今明
X31n0607_p0207c13║佛在法身之地寂而常照，恒以佛眼洞覽無遺，豈
X31n0607_p0207c14║始至道場淹留三七方思此事？言三七者，明有所
X31n0607_p0207c15║表也。表佛初欲三周說法，故假言三七耳。初七思
X31n0607_p0207c16║法說，次七思譬說，後七思因緣說，皆無機不得，是
X31n0607_p0207c17║故息大施小也。此偏就圓教大乘為釋耳。若通途
X31n0607_p0207c18║約大乘釋者，初七思惟欲說圓教，次七思惟欲說
X31n0607_p0207c19║別教，後七思惟欲說通教，皆無機不得，是故息大
X31n0607_p0207c20║說三藏三乘為方便之化也。△二、明眾生無機三：
X31n0607_p0207c21║初、明障重故。
X31n0607_p0207c22║眾生諸根鈍，著樂癡所盲。
X31n0607_p0207c23║△二、明不堪聞。
X31n0607_p0207c24║如斯之等類，云何而可度？
X31n0607_p0208a01║△三、明諸梵請。
X31n0607_p0208a02║爾時諸梵王及諸天帝釋（至）請我轉法輪。
X31n0607_p0208a03║諸梵雖請說大，佛知無機，所以不說。妙樂云：問：如
X31n0607_p0208a04║何得知梵王請大？答：據佛酬云若但讚佛乘等，故
X31n0607_p0208a05║知是請大也。若據一四天下，只一梵王為三界天
X31n0607_p0208a06║主。今云諸梵王者，如來統御大千世界，有百億四
X31n0607_p0208a07║天下，則有百億梵王。又禪禪各一梵王，故云諸也。
X31n0607_p0208a08║若論請法，正在初禪三界天主也。△三、明念欲息
X31n0607_p0208a09║化二：初、無機。
X31n0607_p0208a10║我即自思惟，若但讚佛乘（至）墜於三惡道。
X31n0607_p0208a11║明無機強說，聞則有損。△二息化
X31n0607_p0208a12║我寧不說法，疾入於涅槃。
X31n0607_p0208a13║說則有損，滅但無益。故此思惟，為下施權之張本
X31n0607_p0208a14║也。寧（平聲），願詞也。如人言寧可如此，是願如此也。
X31n0607_p0208a15║△二、念同諸佛，用權稱宜二：初、明化得四：初、三乘
X31n0607_p0208a16║疑宜。
X31n0607_p0208a17║尋念過去佛，所行方便力，我今所得道，亦應說三乘。
X31n0607_p0208a18║尋念者，仍念彼雖無大機不容永捨，要以方便而
X31n0607_p0208a19║誘濟之，非都不知開三，欲引同諸佛故云尋念也。
X31n0607_p0208a20║△二、明有小機二：初、明諸佛稱歎五：初、釋迦自敘
X31n0607_p0208a21║諸佛現。
X31n0607_p0208a22║作是思惟時，十方佛皆現，梵音慰喻我。
X31n0607_p0208a23║佛現者，由念佛方便力故現現，由擬法、會機二義
X31n0607_p0208a24║故佛現也。△二、佛歎釋迦隱實設權。
X31n0607_p0208b01║善哉釋迦文第一之導師（至）而用方便力。
X31n0607_p0208b02║上欲大化，於彼無機，故諸佛不歎。今欲說小，曲會
X31n0607_p0208b03║根緣，則始終得度，所以佛歎善哉也。為一施三，引
X31n0607_p0208b04║入佛慧，即是第一導師。得是無上法者，即是得實
X31n0607_p0208b05║智微妙第一也。而用方便力者，隨諸一切佛，隱實
X31n0607_p0208b06║用權也。釋迦是姓，此云能仁。淨名疏云：天竺語釋
X31n0607_p0208b07║迦為能文，文為儒義，即名能儒。大論亦云：釋迦文
X31n0607_p0208b08║佛。△二、明諸佛亦隱實用權。
X31n0607_p0208b09║我等亦皆得，最妙第一法，為諸眾生類，分別說三乘。
X31n0607_p0208b10║△四、雙釋隱實設權二義。
X31n0607_p0208b11║少智樂小法，不自信作佛，是故以方便，分別說諸果。
X31n0607_p0208b12║為眾生少智，不堪聞大，所以隱實；而復樂小，所以
X31n0607_p0208b13║施權。△五、雙結隱實設權二義。
X31n0607_p0208b14║雖復說三乘，但為教菩薩。
X31n0607_p0208b15║雖復說三，終為顯實也。△二、明釋迦酬順二：初、發
X31n0607_p0208b16║言酬順。
X31n0607_p0208b17║舍利弗當知，我聞聖師子深淨微妙音稱。南無諸佛。
X31n0607_p0208b18║既聞諸佛稱歎，即對曰：南無諸佛。南無此云敬從，
X31n0607_p0208b19║若翻度我等，非此意也。妙樂云：今釋迦因聞十方
X31n0607_p0208b20║諸佛慰喻，乃稱南無答於諸佛，故知釋迦不請諸
X31n0607_p0208b21║佛度也。△二、念順物機。
X31n0607_p0208b22║復作如是念：我出濁惡世，如諸佛所說，我亦隨順行。
X31n0607_p0208b23║△三、明施化小
X31n0607_p0208b24║思惟是事已，即趣波羅奈（至）為五比丘說。
X31n0607_p0208c01║波羅奈，正音婆羅痆（女熙切）。中印度境婆沙云：有河
X31n0607_p0208c02║名波羅奈，去其不遠造立王城，或翻江繞城，亦云
X31n0607_p0208c03║鹿苑。諸法寂滅相不可以言宣下，即是前說中道
X31n0607_p0208c04║無性佛種之理。此理非數又不可說，今以方便作
X31n0607_p0208c05║三乘說。又非生非滅，而以方便作生滅說。又偏真
X31n0607_p0208c06║之理亦不可說，以方便故作四門說。初為五人說
X31n0607_p0208c07║無常有門也。佛念五人當往先度，故至波羅奈一
X31n0607_p0208c08║夏調根。初為陳如說四諦得道，次為頞鞞䟦提說
X31n0607_p0208c09║布施生天，福樂二人同時證果。三為迦葉、拘利二
X31n0607_p0208c10║人亦如前說，皆得聖果。是為三番度五比丘也。△
X31n0607_p0208c11║四、受行悟入
X31n0607_p0208c12║是名轉法輪，便有涅槃音，及以阿羅漢，法僧差別名。
X31n0607_p0208c13║轉佛心中化他之法，度入他心，名轉法輪。陳如初
X31n0607_p0208c14║得初果，即斷見惑，分證滅諦，亦是分得有餘涅槃。
X31n0607_p0208c15║涅槃之音，起自於此，由此得成無學，便有羅漢之
X31n0607_p0208c16║名。能說三乘者名佛，所說三乘即法，初果與羅漢
X31n0607_p0208c17║名僧，三寶於是現世間也。妙樂云：涅槃音者，由弟
X31n0607_p0208c18║子受行，煩惱斷處，涅槃名生，故名為音。眾教之始，
X31n0607_p0208c19║故言起自於此。三寶現世間者，亦約漸始，且在小
X31n0607_p0208c20║乘，未論一體。△二、釋疑念。
X31n0607_p0208c21║從久遠劫來，讚示涅槃法，生死苦永盡，我常如是說。
X31n0607_p0208c22║恐疑師云：佛初未能鑑機，尋念諸佛始知根性。即
X31n0607_p0208c23║釋云：非我不知用於方便，特欲引同故念諸佛，非
X31n0607_p0208c24║始念方知。從久遠劫來見其樂小，已為讚示令盡
X31n0607_p0209a01║眾苦，所以聞小即得解脫也。恐疑弟子云：云何眾
X31n0607_p0209a02║生一世暫聞即證羅漢？即釋云：從久遠劫來為其
X31n0607_p0209a03║讚示，稱於本習故速得道。故以一偈釋二疑也。△
X31n0607_p0209a04║三、頌顯真實四：初、頌人一。
X31n0607_p0209a05║舍利弗當知（至）曾從諸佛聞方便所說法。
X31n0607_p0209a06║此二行頌人，一、三乘行人皆是佛子故也。又此二
X31n0607_p0209a07║行亦名大乘機發，亦云索果，明由機發故索果，索
X31n0607_p0209a08║果由於機發。此應有四句：自有障除機未發，如諸
X31n0607_p0209a09║羅漢在三藏時，以樂小故濁障雖除，大根鈍故妙
X31n0607_p0209a10║機未發；自有大機發障未除，如法華中諸凡夫人
X31n0607_p0209a11║等雖未斷結，以大根利故機發；自有障即除機即
X31n0607_p0209a12║發，如說無量義經時證二乘果，即於此座大機即
X31n0607_p0209a13║發；自有障未除機未發，即五千等是也。志求佛道
X31n0607_p0209a14║者，即是索大，非求小果也。咸以恭敬心，皆來至佛
X31n0607_p0209a15║所者，一云耻小慕大，大機感佛，故云至佛所。今明
X31n0607_p0209a16║非但機至佛所，亦乃身到，如無量義中四眾圍繞
X31n0607_p0209a17║合掌敬心，欲聞具足道也。曾從諸佛聞，方便所說
X31n0607_p0209a18║法者，此中初味調伏，受行三藏六度通別等三教
X31n0607_p0209a19║方便，由此調熱故，使障除機發而求大也。△二頌
X31n0607_p0209a20║理一。
X31n0607_p0209a21║我即作是念：如來所以出，為說佛慧故，今正是其時。
X31n0607_p0209a22║此一行頌理一，故云為說佛慧，即上種智佛知見
X31n0607_p0209a23║也。又從此至下今我喜無畏二行一句，亦名佛歡
X31n0607_p0209a24║喜。佛為佛慧故出，昔障重無機不得即說，佛慧中
X31n0607_p0209b01║間雖障除又未得說，今機發正是說時，故云今正
X31n0607_p0209b02║是其時。又昔眾生機鈍智小，恐其謗法墮惡故未
X31n0607_p0209b03║是說時，今機利智大聞必信解，故佛歡喜。無畏者，
X31n0607_p0209b04║不畏執小謗大起罪墮惡，故言無畏也。△三頌教
X31n0607_p0209b05║一。
X31n0607_p0209b06║舍利弗當知，鈍根小智人（至）但說無上道。
X31n0607_p0209b07║此二行頌教一，故云但說無上道。又從於諸菩薩
X31n0607_p0209b08║眾至但說無上道三句，亦名正顯實也。五乘是曲
X31n0607_p0209b09║而非直，通別偏傍而非正，今皆捨彼偏曲，但說正
X31n0607_p0209b10║直一道也。△四頌行一。
X31n0607_p0209b11║菩薩聞是法，疑網皆已除，千二百羅漢，悉亦當作佛。
X31n0607_p0209b12║此一行頌行一，故云悉亦當作佛。又此一行亦名
X31n0607_p0209b13║信行，悟入六度通教二菩薩，初聞略說動舊執致
X31n0607_p0209b14║新疑，今悉已除非獨菩薩，二乘亦爾。而云聲聞皆
X31n0607_p0209b15║當作佛者，昔教不說二乘作佛，今與授記，授記豈
X31n0607_p0209b16║獨二乘？除疑豈獨菩薩？互存則兩備。○舍利弗當
X31n0607_p0209b17║知下，亦名大乘機動。我即作是念下，亦名佛歡喜。
X31n0607_p0209b18║於諸菩薩中下，亦名正顯實。菩薩聞是法下，亦名
X31n0607_p0209b19║受行悟入。△四、歎法希有二：初、頌上如是妙法。
X31n0607_p0209b20║如三世諸佛，說法之儀式，我今亦如是，說無分別法。
X31n0607_p0209b21║如三世者，引同諸佛用權，權是引物之儀式也。說
X31n0607_p0209b22║無分別法，引同諸佛顯實，實則言語道斷，豈存儀
X31n0607_p0209b23║式？又權實無分別，為鈍根小智分別權實，今還悟
X31n0607_p0209b24║入一三不二，即知佛說三一無分別也。諸佛皆爾，
X31n0607_p0209c01║何獨我耶？△二、頌上時乃說之五：初、舉人難遇。
X31n0607_p0209c02║諸佛興出世，懸遠值遇難。
X31n0607_p0209c03║久久懸遠，時有佛出，此舉人難。△二、舉法難說。
X31n0607_p0209c04║正使出于世，說是法復難。
X31n0607_p0209c05║如今佛出世四十餘年，始顯真實。△三、舉聞法難。
X31n0607_p0209c06║無量無數劫，聞是法亦難。
X31n0607_p0209c07║如五千之流，梵音盈耳，越席而去，聞豈不難乎？△
X31n0607_p0209c08║四、舉信受難。
X31n0607_p0209c09║能聽是法者，斯人亦復難。
X31n0607_p0209c10║眾中唯身子前達中下之機，雖聽猶未能了。△五、
X31n0607_p0209c11║舉華譬四難。
X31n0607_p0209c12║譬如優曇華（至）是人甚希有，過於優曇華。
X31n0607_p0209c13║此華非其時不現，現則維其時，故云時時乃一出。
X31n0607_p0209c14║但合聞者難，餘例可解。△五、頌上不虗二：初、勿於
X31n0607_p0209c15║可信人生疑。
X31n0607_p0209c16║汝等勿有疑，我為諸法王（至）無聲聞弟子。
X31n0607_p0209c17║法王者，夫為人王，言則不二；佛為法王，豈容虗說？
X31n0607_p0209c18║夫方便可是權假，真實寧應是妄？聞法王說法，勿
X31n0607_p0209c19║生疑也。△二、勿於可信法起疑
X31n0607_p0209c20║汝等舍利弗，聲聞及菩薩，當知是妙法，諸佛之秘要。
X31n0607_p0209c21║四十餘年蘊在佛心，他無知者，名為秘。一乘直道，
X31n0607_p0209c22║總攝萬途，故言要也。△六、揀眾敦信二：初、頌揀眾
X31n0607_p0209c23║三：初、頌揀增上慢非佛弟子。
X31n0607_p0209c24║以五濁惡世，但樂著諸欲，如是等眾生，終不求佛道。
X31n0607_p0210a01║若樂諸欲是行魔業，故須揀之。上文著涅槃尚非
X31n0607_p0210a02║佛弟子，此文著生死那是佛弟子？互揀非耳。終不
X31n0607_p0210a03║求佛道者，頌上揀增上慢，上慢者未得上法謂得
X31n0607_p0210a04║上法，是故其人不求佛道也。△二、頌佛滅後解義
X31n0607_p0210a05║者難得。
X31n0607_p0210a06║當來世惡人，聞佛說一乘，迷惑不信受，破法墮惡道。
X31n0607_p0210a07║此明不善人勿為說也。△三頌若遇餘佛便得決
X31n0607_p0210a08║了。
X31n0607_p0210a09║有慚愧清淨，志求佛道者，當為如是等，廣讚一乘道。
X31n0607_p0210a10║此明善人當為說也。△二、頌敦信二：初、敦信於權。
X31n0607_p0210a11║舍利弗當知，諸佛法如是（至）不能曉了此。
X31n0607_p0210a12║初一行結秘要，明此法如是，先以萬億方便，然後
X31n0607_p0210a13║乃示真實。其不習學，不能曉了，此正結不善者勿
X31n0607_p0210a14║為說也。兼對習學者，則能曉了，此乃可為說也。△
X31n0607_p0210a15║二、敦信於實。
X31n0607_p0210a16║汝等既已知，諸佛世之師（至）自知當作佛。
X31n0607_p0210a17║方便施權，正為於實，權實無疑，自知作佛。
X31n0607_p0210a18║
X31n0607_p0210a19║妙法蓮華經科註卷第一