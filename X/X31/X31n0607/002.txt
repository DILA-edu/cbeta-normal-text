X31n0607_p0210b01║妙法蓮華經科註卷第二
X31n0607_p0210b02║姚秦三藏法師　鳩摩羅什奉　詔譯
X31n0607_p0210b03║上天竺講寺住山比丘　一如　集註
X31n0607_p0210b04║妙法蓮華經譬喻品第三
X31n0607_p0210b05║譬者，比況也。喻者，曉訓也。託此況彼，寄淺訓深，前
X31n0607_p0210b06║法說周作三乘，一乘說廣明五佛，開三顯一，上根
X31n0607_p0210b07║利智，圓聞獲悟，中下之流，抱迷未受，動執生疑，踟
X31n0607_p0210b08║蹰岐道，是故更約三車一車譬喻而說，使其悟解，
X31n0607_p0210b09║故言譬喻品。○以類比況謂之譬。開曉令悟謂之
X31n0607_p0210b10║喻。△二、身子領解二：初、經家敘起二：初、敘內解。
X31n0607_p0210b11║爾時，舍利弗踊躍歡喜。
X31n0607_p0210b12║內解在心名喜，喜動於形名踴躍，從妙人聞妙法
X31n0607_p0210b13║得妙解，故踊躍歡喜也。初住名歡喜住，初行亦名
X31n0607_p0210b14║歡喜行，初地亦名歡喜地。身子既是上根利智，必
X31n0607_p0210b15║是超入之歡喜，設不超入，亦是初住之歡喜也。妙
X31n0607_p0210b16║樂云：初住名歡喜者，三法開發同初地故。△二、敘
X31n0607_p0210b17║外儀。
X31n0607_p0210b18║即起合掌，瞻仰尊顏。
X31n0607_p0210b19║即起合掌，表昔權實為二如掌不合，今解權即實
X31n0607_p0210b20║如二掌合，故云合掌。向佛者，昔權非佛因、實非佛
X31n0607_p0210b21║果，今解權即實成大圓因，因必趨果故云向佛。瞻
X31n0607_p0210b22║仰尊顏者，表其解實，實即佛境非方便法，瞻仰尊
X31n0607_p0210b23║顏無餘思念，表開佛知見也。△二、身子自陳二：初、
X31n0607_p0210b24║長行三：初、標，三、喜。
X31n0607_p0210c01║而白佛言：今從世尊聞此法音，心懷踴躍得未曾有。
X31n0607_p0210c02║今從世尊標我身，見佛身故名身喜；聞此法音依
X31n0607_p0210c03║於佛口，聞而歡喜故名口喜；得未曾有是我意，解佛
X31n0607_p0210c04║意故名意喜。△二、釋失三：初、明昔不見佛為身失。
X31n0607_p0210c05║所以者何（至）甚自感傷失於如來無量知見。
X31n0607_p0210c06║昔佛為菩薩受記，我不預斯事，見佛義遠，既不見
X31n0607_p0210c07║佛故無身喜。聞如是法者，若日照高山時密有聞
X31n0607_p0210c08║義，顯如聾啞，不得言聞如是法也。秖是方等教中
X31n0607_p0210c09║聞大乘實慧與今不殊，故言聞如是法也。受記者，
X31n0607_p0210c10║亦是方等中與菩薩記，二乘不預。甚自感傷者，思
X31n0607_p0210c11║益淨名中聞褒大折小，內疑而外鄙，名為感傷。失
X31n0607_p0210c12║如來知見者，失佛眼之見、失佛智之知也。△二、明
X31n0607_p0210c13║昔不聞法為口失。
X31n0607_p0210c14║世尊！我常獨處山林樹下（至）是我等咎，非世尊也。
X31n0607_p0210c15║以身處山林，心執小道，則不聞法，故無口喜。同入
X31n0607_p0210c16║法性者，謂與菩薩同入，正出其執小之過，以由不
X31n0607_p0210c17║知小乘法性之外別有妙理，菩薩得之故也。既執
X31n0607_p0210c18║所入之一理，疑於三教能入之門，見佛授菩薩記，
X31n0607_p0210c19║則疑佛有偏，所以成過。是我等咎者，由我迷權，何
X31n0607_p0210c20║關理教？由我惑實，何關佛偏？追述昔非，仰謝如來，
X31n0607_p0210c21║是為引過自歸也。妙樂云：三教者，三乘之教也。△
X31n0607_p0210c22║三、明昔意不解為意失。
X31n0607_p0210c23║所以者何？若我等待說所因（至）終日竟夜每自剋責。
X31n0607_p0210c24║以不待說所因則無實解，又不識方便故無權解，
X31n0607_p0211a01║解無故故無意喜。待說所因有二義：一不受待對
X31n0607_p0211a02║於前，二不停待於後。初華嚴明三諦之慧是得佛
X31n0607_p0211a03║之因，以此待對於我而我不受，是失之於前。諸佛
X31n0607_p0211a04║法久後要當說真實，我不停待怱怱取小，是失之
X31n0607_p0211a05║於後。若待此前後，必得大乘度脫也。不解方便等
X31n0607_p0211a06║者，不知三乘是方便之權，輙便信受取證小果，對
X31n0607_p0211a07║佛陳過，故云世尊我從昔來等。不待說所因者，自
X31n0607_p0211a08║責不解實也。不解方便者，自責不解權也。△三、結
X31n0607_p0211a09║成二：初、結。
X31n0607_p0211a10║而今從佛聞所未聞（至）身意泰然快得安隱。
X31n0607_p0211a11║從佛是結身喜，聞法是結口喜，斷諸疑悔是結意
X31n0607_p0211a12║喜。△二成
X31n0607_p0211a13║今日乃知真是佛子，從佛口生，從法化生，得佛法分。
X31n0607_p0211a14║乃知真是佛子。近佛義成，結身成也。從佛口生，結
X31n0607_p0211a15║口成也。從法化生，結意成也。△二、偈頌三：初、頌標
X31n0607_p0211a16║喜。
X31n0607_p0211a17║爾時舍利弗欲重宣此義，而說偈言：
X31n0607_p0211a18║我聞是法音，得所未曾有，心懷大歡喜，疑網皆已除。
X31n0607_p0211a19║△二、頌釋喜三：初、頌見佛喜。
X31n0607_p0211a20║昔來蒙佛教，不失於大乘（至）聞亦除憂惱。
X31n0607_p0211a21║長行明失知見，頌中明不失大乘。長行論失論遠，
X31n0607_p0211a22║頌論近論得，文互現耳。△二、頌不聞法二：初、頌上
X31n0607_p0211a23║身遠故不聞。
X31n0607_p0211a24║我處於山谷或在林樹下（至）金色三十二。
X31n0607_p0211b01║一、足下安平如奩底，二、足下千輻輪相，三、手足指
X31n0607_p0211b02║長，四、手足柔軟，五、手足指合縵網，六、足跟滿足，七、
X31n0607_p0211b03║足趺高好，八、伊尼延鹿王腨（音善，膓也），九、立手摩膝，十、
X31n0607_p0211b04║陰藏相如馬王，十一、身縱廣等，十二、諸毛孔上生
X31n0607_p0211b05║青色柔軟，十三、毛上向右旋，十四、金色光，十五、身
X31n0607_p0211b06║光面各一丈，十六、皮膚細滑不受塵水、不停蚊蚋，
X31n0607_p0211b07║十七、兩足下、兩手、兩肩、項中七處皆滿，十八、兩腋
X31n0607_p0211b08║下滿，十九、身如師子，二十、身端直，二十一、肩圓好，
X31n0607_p0211b09║二十二、四十齒具足，二十三、齒白淨齊密根深，二
X31n0607_p0211b10║十四、四牙白而大，二十五、頰車如師子，二十六、咽
X31n0607_p0211b11║中津液得味中上味，二十七、舌大薄覆面至髮際，
X31n0607_p0211b12║二十八、梵音深遠如迦陵頻伽聲，二十九、眼色如
X31n0607_p0211b13║金精，三十、眼𥇒如牛王，三十一、眉間白毫相如兜
X31n0607_p0211b14║羅綿，三十二、頂肉髻成
X31n0607_p0211b15║十力諸解脫，同共一法中，而不得此事，八十種妙好。
X31n0607_p0211b16║一、無見頂相，二、鼻高好孔不現，三、眉如初月，四、耳
X31n0607_p0211b17║輪輻相，五、身堅實，六、骨際如鈎鎖，七、身一時迴如
X31n0607_p0211b18║象王，八、行時足去地四寸而印文現，九、爪如赤銅
X31n0607_p0211b19║色，十、膝骨堅著圓好，十一、身清潔，十二、身柔軟，十
X31n0607_p0211b20║三、身不曲，十四、指長纖圓，十五、指文藏覆，十六、脉
X31n0607_p0211b21║深不現，十七、踝不現，十八、身潤澤，十九、身自持不
X31n0607_p0211b22║逶迤，二十、身滿足，二十一、容儀備足，二十二、容儀
X31n0607_p0211b23║滿足，二十三、住處安無能動者，二十四、威振一切，
X31n0607_p0211b24║二十五、一切樂觀，二十六、面不長大，二十七、正容
X31n0607_p0211c01║貌不撓色，二十八、面具滿足，二十九、唇如頻婆果
X31n0607_p0211c02║色，三十、言音深遠，三十一、臍深圓好，三十二、毛右
X31n0607_p0211c03║旋，三十三、手足滿，三十四、手足如意，三十五、手文
X31n0607_p0211c04║明直，三十六、手文長，三十七、手文不斷，三十八、一
X31n0607_p0211c05║切惡心眾生見者和悅，三十九、面廣姝好，四十、面
X31n0607_p0211c06║淨滿如月，四十一、隨眾生意和悅與語；四十二、毛
X31n0607_p0211c07║孔出香氣；四十三、口出無上香；四十四、容儀如師
X31n0607_p0211c08║子；四十五、進止如象王；四十六、行法如鵞王；四十
X31n0607_p0211c09║七、頭如摩陀那果；四十八、一切聲分具足；四十九、
X31n0607_p0211c10║四牙白利；五十、舌赤色；五十一、舌薄；五十二、毛紅
X31n0607_p0211c11║色；五十三、毛軟淨；五十四、眼廣長；五十五、孔門相
X31n0607_p0211c12║具；五十六、手足赤白如蓮華色；五十七、臍不出；五
X31n0607_p0211c13║十八、腹不現；五十九、細腹；六十、身不傾動；六十一、
X31n0607_p0211c14║身持重；六十二、其身大；六十三、身長；六十四、手足
X31n0607_p0211c15║軟滑；六十五、四邊光各一丈；六十六、光照身而行；
X31n0607_p0211c16║六十七、等視眾生；六十八、不輕眾生；六十九、隨眾
X31n0607_p0211c17║生音聲不增不減；七十、說法不著；七十一、隨眾生
X31n0607_p0211c18║語言說法；七十二、發音報眾聲；七十三、次第有因
X31n0607_p0211c19║緣說法；七十四、一切眾生不能盡觀相；七十五、觀
X31n0607_p0211c20║無厭足；七十六、髮長好；七十七、髮不亂；七十八、髮
X31n0607_p0211c21║旋好；七十九、髮色青珠；八十、手足有德相。
X31n0607_p0211c22║十八，不共法。
X31n0607_p0211c23║一、身無失，二、口無失，三、念無失，四、無異想，五、無不
X31n0607_p0211c24║定心，六、無不知已捨（佛於一切法悉皆照知方捨，無有一法不經心知而捨者），
X31n0607_p0212a01║七、欲無減（欲度一切心無厭足故），八、精進無減，九、念無減，十、
X31n0607_p0212a02║慧無減，十一、解脫無減（佛具二種解脫：一、有為解脫，謂無漏智慧相應解脫
X31n0607_p0212a03║也；二、無為解脫，謂一切煩惱都盡無餘也），十二、解脫知見無減，十三、一
X31n0607_p0212a04║切身業隨智慧行，十四、一切口業隨智慧行，十五、
X31n0607_p0212a05║一切意業隨智慧行，十六、智慧知過去世無礙，十
X31n0607_p0212a06║七、智慧知未來世無礙，十八、智慧知現在世無礙。
X31n0607_p0212a07║如是等功德，而我皆已失（至）令眾至道場。
X31n0607_p0212a08║我常於日夜者，生死為夜、涅槃為日，為生死中有
X31n0607_p0212a09║涅槃、為生死外有涅槃？若得悟時二疑雙遣。妙樂
X31n0607_p0212a10║云：若生死中有涅槃即大乘意，若生死中無涅槃
X31n0607_p0212a11║即小乘意。昔於機中有此疑故，於今日有此疑事，
X31n0607_p0212a12║所以思惟欲問也。△二、頌入法性故不聞。
X31n0607_p0212a13║我本著邪見（至）爾時心自謂得至於滅度。
X31n0607_p0212a14║邪見是凡夫著，入法性是二乘著。凡夫初著邪見，
X31n0607_p0212a15║世尊為說真空之法，拔其邪見。二乘既證真空，當
X31n0607_p0212a16║爾之時，莫不自謂已得究竟涅槃。故凡夫二乘，俱
X31n0607_p0212a17║不聞大乘法也。梵志即婆羅門，其人種類，自云從
X31n0607_p0212a18║梵天口生，唯五天竺有，餘國即無也。△三、頌心得
X31n0607_p0212a19║解。
X31n0607_p0212a20║而今乃自覺，非是實滅度（至）永盡滅無餘。
X31n0607_p0212a21║涅槃亦翻滅度，昔所證涅槃，非大涅槃。若得作佛，
X31n0607_p0212a22║惑盡果亡，方名大乘涅槃也。
X31n0607_p0212a23║佛於大眾中，說我當作佛。
X31n0607_p0212a24║△三、頌結成。
X31n0607_p0212b01║聞如是法音，疑悔悉已除（至）我聞疑網斷。
X31n0607_p0212b02║說我當作佛者，方便品云我記如是人來世成佛
X31n0607_p0212b03║道是也。聞佛所說等者，初聞略開三顯一，動執生
X31n0607_p0212b04║疑疑佛為魔，今知佛昔因緣譬說皆是為實施權，
X31n0607_p0212b05║權既即實故心安疑斷也。
X31n0607_p0212b06║佛說過去世無量滅度佛（至）謂是魔所為。
X31n0607_p0212b07║身子既聞五佛開權顯實，方知世尊今日所說是
X31n0607_p0212b08║真實道，非魔作佛惱亂我心。波旬正音波卑夜，此
X31n0607_p0212b09║云惡，常有惡意成惡法故。上長行中明不待所因
X31n0607_p0212b10║不解方便，今頌中聞當作佛是得所因，聞五佛道
X31n0607_p0212b11║同解魔非魔是解方便，互顯一邊耳。
X31n0607_p0212b12║聞佛柔軟音，深遠甚微妙（至）教化諸菩薩。
X31n0607_p0212b13║初一行半，頌結。前三句，結口喜。後三句，結意喜。次
X31n0607_p0212b14║一行，頌成。△三、如來述成三：初、昔曾教大。
X31n0607_p0212b15║爾時佛告舍利弗（至）我以方便引導汝故生我法中。
X31n0607_p0212b16║無上道者，十住婆沙論云：身無上謂相好，受持無
X31n0607_p0212b17║上謂自利利他，具足無上謂到彼岸，智慧無上謂
X31n0607_p0212b18║四無礙，不思議無上謂六波羅蜜，解脫無上謂大
X31n0607_p0212b19║涅槃，行無上謂聖行梵行。瓔珞經十三云：道當清
X31n0607_p0212b20║淨，穢濁非道；道當一心，多想非道；道當知足，多欲
X31n0607_p0212b21║非道；道當恭敬，憍慢非道；道當檢意，放逸非道；道
X31n0607_p0212b22║當顯耀，自隱非道；道當連屬，無行非道；道當覺悟，
X31n0607_p0212b23║愚惑非道；道當教化，矜悋非道；道近善友，習惡非
X31n0607_p0212b24║道。如是等種種明無上道。今經以圓道為無上道，
X31n0607_p0212c01║若偏若次皆他經所論。長夜隨我受學者，昔雖大
X31n0607_p0212c02║化，未破界內無明惑暗，心中隨佛受學，故云長夜
X31n0607_p0212c03║等。縱若未破見思，所聞一句成了因種，納種在識
X31n0607_p0212c04║永劫不失，以暗望明暗尚非謬，況今真悟寧是虗
X31n0607_p0212c05║耶？故舉昔曾教大述見佛不謬也。我以方便引導
X31n0607_p0212c06║汝故生我法中者，此義兩向，若昔以大化今生大
X31n0607_p0212c07║解，故云引導生我法中，此屬初曾教大意。若令免
X31n0607_p0212c08║惡道權以小引，故云引導生我法中，此屬第二中
X31n0607_p0212c09║忘取小意。△二中忘取小
X31n0607_p0212c10║舍利弗！我昔教汝志願佛道（至）而便自謂已得滅度。
X31n0607_p0212c11║汝今悉忘者，自有中途。廢大習小，名中途悉忘。若
X31n0607_p0212c12║而今自謂已得滅度，即是而今悉忘。由忘大習小，
X31n0607_p0212c13║致有憂悔，而得聞法不虗也。△三、還為說大。
X31n0607_p0212c14║我今還欲令汝憶念（至）教菩薩法佛所護念。
X31n0607_p0212c15║我今還欲令汝憶念本願，即是述其得解不虗，先
X31n0607_p0212c16║施權教，成其中途小善，後顯真實，遂其本願大心
X31n0607_p0212c17║也。△四、佛與授記二：初、長行十：初、劫數。
X31n0607_p0212c18║舍利弗！汝於未來世，過無量無邊，不可思議劫。
X31n0607_p0212c19║此下是授記段。若得大解自知得佛，何俟須記？記
X31n0607_p0212c20║有四意：一、昔未記二乘而今須記，二、中下未悟以
X31n0607_p0212c21║記勉勵之，三、令聞者結緣，四、滿其本願，是故記也。
X31n0607_p0212c22║妙樂云：問：既得記已，何故更經若干劫耶？答：若記
X31n0607_p0212c23║菩薩，但通途云得無生等；今記聲聞，須約劫國應
X31n0607_p0212c24║佛成處須有機緣。此諸聲聞昔未曾有淨土之行，
X31n0607_p0213a01║蒙記已後與物結緣，物機不同致劫多少。又諸聲
X31n0607_p0213a02║聞時不同者，為逗物宜隨機長短，機緣不等初住
X31n0607_p0213a03║何殊？△二行因
X31n0607_p0213a04║供養若干千萬億佛，奉持正法，具足菩薩所行之道。
X31n0607_p0213a05║△三得果
X31n0607_p0213a06║當得作佛號曰華光（至）天人師、佛、世尊。
X31n0607_p0213a07║△四國土。
X31n0607_p0213a08║國名離垢（至）其傍各有七寶行樹，常有華果。
X31n0607_p0213a09║△五說法。
X31n0607_p0213a10║華光如來亦以三乘（至）以本願故說三乘法。
X31n0607_p0213a11║準今釋迦，故云亦以。舍利下。明說三意。土淨唯一，
X31n0607_p0213a12║酧願說三，即施即廢。問：何處願說？準大悲空藏經
X31n0607_p0213a13║云：身子於六十劫行菩薩道，因婆羅門乞眼唾而
X31n0607_p0213a14║踐之，身子瞋退作凡夫願，成佛日開三乘法。故云
X31n0607_p0213a15║以本願等也。△六劫名
X31n0607_p0213a16║其劫名大寶莊嚴（至）其國中以菩薩為大寶故。
X31n0607_p0213a17║△七、眾數。
X31n0607_p0213a18║彼諸菩薩無量無邊（至）如是菩薩充滿其國。
X31n0607_p0213a19║△八壽量。
X31n0607_p0213a20║舍利弗！華光佛壽十二小劫（至）其國人民壽八小劫。
X31n0607_p0213a21║△九、補處。
X31n0607_p0213a22║華光如來過十二小劫（至）其佛國土亦復如是。
X31n0607_p0213a23║△十正像
X31n0607_p0213a24║舍利弗！是華光佛滅度之後（至）亦三十二小劫。
X31n0607_p0213b01║大論四十八云：舍利弗！正法三十二小劫者，三災
X31n0607_p0213b02║饑病刀滅眾生者名小劫。又直是時節名小劫，如
X31n0607_p0213b03║說法華經六十小劫，亦是時節數耳，非三災滅外
X31n0607_p0213b04║物為小劫也。△二、偈頌二：初、頌長行九：初、超頌得
X31n0607_p0213b05║果。
X31n0607_p0213b06║爾時，世尊欲重宣此義，而說偈言：
X31n0607_p0213b07║舍利弗來世，成佛普智尊，號名曰華光，當度無量眾。
X31n0607_p0213b08║△二、追頌行因。
X31n0607_p0213b09║供養無數佛，具足菩薩行，十力等功德，證於無上道。
X31n0607_p0213b10║十力等者，即指佛果方名為力，初住分得名為功
X31n0607_p0213b11║德。所言等者，非唯供養佛兼淨土行，或由分得十
X31n0607_p0213b12║力功德成初住記。△三、超頌劫名。
X31n0607_p0213b13║過無量劫已，劫名大寶嚴。
X31n0607_p0213b14║△四、頌國土淨。
X31n0607_p0213b15║世界名離垢清淨無瑕穢（至）常有華果實。
X31n0607_p0213b16║△五、超頌眾數。
X31n0607_p0213b17║彼國諸菩薩志念常堅固（至）善學菩薩道。
X31n0607_p0213b18║神通波羅蜜，謂六神通、六波羅蜜也。△六、追頌說
X31n0607_p0213b19║法。
X31n0607_p0213b20║如是等大士，華光佛所化。
X31n0607_p0213b21║△七、超頌壽量。
X31n0607_p0213b22║佛為王子時棄國捨世榮（至）壽命八小劫。
X31n0607_p0213b23║△八、法住久近
X31n0607_p0213b24║佛滅度之後正法住於世（至）像法三十二。
X31n0607_p0213c01║△九、供養舍利。
X31n0607_p0213c02║舍利廣流布，天人普供養。
X31n0607_p0213c03║△二、總結歎。
X31n0607_p0213c04║華光佛所為，其事皆如是（至）宜應自欣慶。
X31n0607_p0213c05║宜應自欣慶者，成初入歡喜位之解也。初住能百
X31n0607_p0213c06║佛世界作佛行地倍是。△五、四眾領解二：初、長行
X31n0607_p0213c07║三：初、經家敘眾喜。
X31n0607_p0213c08║爾時，四部眾比丘、比丘尼（至）心大歡喜，踊躍無量。
X31n0607_p0213c09║△二陳供養。
X31n0607_p0213c10║各各脫身所著上衣（至）一時俱作雨眾天華。
X31n0607_p0213c11║各各脫衣等者，此中通語四眾八部出家二眾。言
X31n0607_p0213c12║上衣者，即大衣也。而自迴轉者，表聞身子得記法
X31n0607_p0213c13║性自然而轉，因果依正自他悉轉也。△三、正領解
X31n0607_p0213c14║二：初、領開權。
X31n0607_p0213c15║而作是言：佛昔於波羅奈，初轉法輪。
X31n0607_p0213c16║△二領顯實。
X31n0607_p0213c17║今乃復轉無，上最大法輪。
X31n0607_p0213c18║最大法輪者，最是今經圓中圓也，大是人理教行
X31n0607_p0213c19║四種妙也。或境智等十妙，或心佛眾生三妙，妙法
X31n0607_p0213c20║之輪名妙法輪。△二、偈頌二：初、頌上開權顯實。
X31n0607_p0213c21║爾時諸天子欲重宣此義，而說偈言：
X31n0607_p0213c22║昔於波羅奈（至）是法甚深奧，少有能信者。
X31n0607_p0213c23║四諦如前釋。五眾者，五陰也。言昔於波羅奈等即
X31n0607_p0213c24║是說藏教，今復轉最妙等即是說圓教，法華開顯
X31n0607_p0214a01║藏圓相對，故不述中間方等般若也。△二、述得解
X31n0607_p0214a02║隨喜回向。
X31n0607_p0214a03║我等從昔來，數聞世尊說（至）盡回向佛道。
X31n0607_p0214a04║初一行自述，次二行半隨喜，後一行回向。我等亦
X31n0607_p0214a05║如是者，如身子之領解，如身子被佛述成，如身子
X31n0607_p0214a06║之得記也。△二、三品半為中根人譬說四：初、半品
X31n0607_p0214a07║正譬喻開顯二：初、請三：初、述自無疑。
X31n0607_p0214a08║爾時舍利弗白佛言（至）三藐三菩提記。
X31n0607_p0214a09║此去為中根作譬喻說，凡有四品，今品正是譬喻
X31n0607_p0214a10║開三顯一，信解品明中根得解，藥草品明如來述
X31n0607_p0214a11║成，授記品明授記，此四番皆約譬說，是為譬喻周
X31n0607_p0214a12║也。△二、述他有惑
X31n0607_p0214a13║是諸千二百心自在者（至）聞所未聞皆墮疑惑。
X31n0607_p0214a14║佛常教化下，執昔三乘之教也。我見者，無明不了，
X31n0607_p0214a15║於名色陰入界等法中，妄計有我我所之實有。無
X31n0607_p0214a16║見者，有即常見，無即斷見，等即等於亦有亦無非
X31n0607_p0214a17║有非無諸見。而今於世尊下，執昔一理也。昔說三
X31n0607_p0214a18║是究竟，今又說一為真實，昔三今一同異不分，故
X31n0607_p0214a19║言皆墮疑惑。妙樂云：聞所未聞者，聞法說中身子
X31n0607_p0214a20║四段昔教所無。△三、普為四眾。
X31n0607_p0214a21║善哉！世尊！願為四眾說其因緣，令離疑悔。
X31n0607_p0214a22║因緣者，前三後一之因緣也。妙樂云：問：前法說中
X31n0607_p0214a23║示前三後一，聞既不悟，今還請於前三後一，與前
X31n0607_p0214a24║何別？答：言因緣者，即是前三後一始末根由，故云
X31n0607_p0214b01║因緣。前四佛章略，釋迦章稍廣，雖以五濁用釋於
X31n0607_p0214b02║權，始末未明，故使中根於茲不曉。譬說委明輪迴
X31n0607_p0214b03║之相，具列三車出宅之由，兼示索三與一之意，廣
X31n0607_p0214b04║敘等賜、等子、等心，此乃方酧因緣之請也。△二、答
X31n0607_p0214b05║二：初、發起二：初、抑令憤勇。
X31n0607_p0214b06║爾時佛告舍利弗（至）是諸所說皆為化菩薩故。
X31n0607_p0214b07║我先不言下，指上開權皆為阿耨菩提，指上顯實
X31n0607_p0214b08║皆為化菩薩者，若權若實皆入佛道，上已明言，云
X31n0607_p0214b09║何執教迷暗不解？如此責之，乃是抑令憤勇也。△
X31n0607_p0214b10║二、引令速進。
X31n0607_p0214b11║然，舍利弗！今當復以（至）諸有智者以譬喻得解。
X31n0607_p0214b12║此引接安慰也。前斥責既切，恐鄙懟自沉，今許其
X31n0607_p0214b13║譬喻，更明此義。若能解者，猶稱智也。△二、譬喻二：
X31n0607_p0214b14║初、長行二：初、開譬二：初、總譬六：初、長者譬三：初、名
X31n0607_p0214b15║行。
X31n0607_p0214b16║舍利弗！若國邑聚落。
X31n0607_p0214b17║名如賓，行如主，行有親疎，名有遠近，故舉處所以
X31n0607_p0214b18║顯名行也。封疆為國最遠，宰治為邑居中，聚落是
X31n0607_p0214b19║隣閭最近，長者名行徧此三處。近不見其細陋，遠
X31n0607_p0214b20║但挹其高風，口無擇言，身無擇行，意無擇法，名行
X31n0607_p0214b21║相稱真實大人。今譬實報土為國，方便土為邑，同
X31n0607_p0214b22║居土為聚落，內合如來三業，隨智慧行，於此三土
X31n0607_p0214b23║稱機施化，名稱普聞，德周法界也。△二位號。
X31n0607_p0214b24║有大長者。
X31n0607_p0214c01║長者！譬如來世間長者備十德：一、姓貴，二、位高，三、
X31n0607_p0214c02║大富，四、威猛，五、智深，六、年耆，七、行淨，八、禮備，九、上
X31n0607_p0214c03║敬，十、下歸。姓則三皇五帝之裔，左貂右插之家；位
X31n0607_p0214c04║則輔弼丞相，鹽梅阿衡；富則銅陵金谷，豐饒侈靡；
X31n0607_p0214c05║威則嚴霜隆重，不肅而成；智則胸如武庫，權奇超
X31n0607_p0214c06║拔；年則蒼蒼稜稜，物儀所伏；行則白圭無玷，所行
X31n0607_p0214c07║如言；禮則節度庠序，世所式瞻。上則一人所敬，下
X31n0607_p0214c08║則四海所歸，十德具焉，名大長者。出世長者即是
X31n0607_p0214c09║如來，姓則從三世真如實際中生；位則功成道著，
X31n0607_p0214c10║十號無極；富則法財萬德，悉皆具滿；威則十力雄
X31n0607_p0214c11║猛，降伏魔外；智則一心三智，無不通達；年則早成
X31n0607_p0214c12║正覺，久遠若斯；行則三業隨智，運動無失；禮則具
X31n0607_p0214c13║佛威儀，心大如海；上則十方種覺所共稱譽，下則
X31n0607_p0214c14║七方便人而來依止，是名出世佛。大長者即釋迦
X31n0607_p0214c15║一化之主也。△三德業。
X31n0607_p0214c16║其年衰邁，財富無量，多有田宅及諸僮僕。
X31n0607_p0214c17║年高則愽達今古，譬佛智德。衰邁則根志純熟，譬
X31n0607_p0214c18║佛斷德。財富無量，總譬萬德也。田宅，別譬也。田能
X31n0607_p0214c19║養命，譬禪定資般若。宅可棲身，譬實境為實智所
X31n0607_p0214c20║託。若論福德，無行而不脩。若論智慧，無境而不照。
X31n0607_p0214c21║故曰多有田宅也。僮僕者，給侍使人，譬方便知見
X31n0607_p0214c22║皆已具足，和光六道，曲順萬機，即實智之僮僕也。
X31n0607_p0214c23║△二、舍宅譬
X31n0607_p0214c24║其家廣大。
X31n0607_p0215a01║家宅譬上，安隱對不安隱，不安隱譬三界也。眾生
X31n0607_p0215a02║冗冗，皆宅三界，如來應化，統而家之，故言廣大也。
X31n0607_p0215a03║△三一門譬。
X31n0607_p0215a04║唯有一門。
X31n0607_p0215a05║一門者，譬上宣示佛道門也。佛道理一，理為教所
X31n0607_p0215a06║詮，故名為門。文云以佛教門出三界苦，得涅槃證
X31n0607_p0215a07║是也。門有二：宅門、車門。宅者，生死也；門者，出要路
X31n0607_p0215a08║也，此方便教之詮也。車者，大乘法也；門者，圓教之
X31n0607_p0215a09║詮也。大小雖同有能所，須辨權寶二能。若識二能，
X31n0607_p0215a10║則二所有在；若識實所，權之能所俱成實能。且以
X31n0607_p0215a11║今昔言之，宅是所出，車是所入；宅門是所出之路，
X31n0607_p0215a12║車門是所入之路。既二路不同，出入各異，故宅門
X31n0607_p0215a13║非車門也。若今開之，宅與車一，二門何殊？是故三
X31n0607_p0215a14║乘俱有二義。△四五百人
X31n0607_p0215a15║多諸人眾，一百、二百乃至五百人止住其中。
X31n0607_p0215a16║五百人，譬上五道眾生也。△五、火起譬二：初、出所
X31n0607_p0215a17║燒宅相，譬六道果報。
X31n0607_p0215a18║堂閣朽故，墻壁隤落，柱根腐敗，梁棟傾危。
X31n0607_p0215a19║堂譬欲界，閣譬色無色界，三界皆無常，故云朽。墻
X31n0607_p0215a20║壁譬地水火風四大，頹落譬減損，柱根譬命，腐敗
X31n0607_p0215a21║譬危殆不久，梁棟譬意識，傾危譬遷變不停。此釋
X31n0607_p0215a22║通於三界己他。若就己身作觀釋者，堂譬身之下
X31n0607_p0215a23║分，閣譬頭等上分，墻壁譬皮肉，頹落譬老朽，柱根
X31n0607_p0215a24║譬兩足，腐敗譬無常，梁棟譬脊骨，傾危譬命終。△
X31n0607_p0215b01║二、明能燒之火譬八苦五濁。
X31n0607_p0215b02║周帀俱時，歘然火起，焚燒舍宅。
X31n0607_p0215b03║八苦徧在四大四生，故言周帀。竝皆無常，故云俱
X31n0607_p0215b04║時。歘然，譬本無今有。本無此苦，無明故有。△六、三
X31n0607_p0215b05║十子
X31n0607_p0215b06║長者諸子，若十二十，或至三十，在此宅中。
X31n0607_p0215b07║譬上知眾生性欲、天性相關，則子義成。性欲不同，
X31n0607_p0215b08║故有三十。若十是菩薩子，二十、三十是二乘子，此
X31n0607_p0215b09║機俱得出宅，故名為子。皆言十者，悉有十智之性，
X31n0607_p0215b10║故云內有智性，但無如實智性耳。十智者，世智、他
X31n0607_p0215b11║心智、苦集滅道智、法智、比智、盡智、無生智。△二、別
X31n0607_p0215b12║譬四：初、長者見火譬四：初、明能見。
X31n0607_p0215b13║長者見。
X31n0607_p0215b14║標出能見，譬上我以佛眼觀見也。△二明所見。
X31n0607_p0215b15║是大火從四面起。
X31n0607_p0215b16║標出所見，譬上所見六道眾生也。大火，譬三界五
X31n0607_p0215b17║濁八苦也。四面，譬身受心法也。身受心法，即宅之
X31n0607_p0215b18║四面。於身起淨倒，於受起樂倒，於心起常倒，於法
X31n0607_p0215b19║起我倒。起此四倒，故有生老病死，愛別離，怨憎會，
X31n0607_p0215b20║求不得，五陰盛苦，譬如大火從四面起也。若知身
X31n0607_p0215b21║不淨，受是苦，心無常，法無我，即煩惱火滅。又依下
X31n0607_p0215b22║文，以生老病死為四面也。△三、明驚怖。
X31n0607_p0215b23║即大驚怖而作是念（至）安隱得出。
X31n0607_p0215b24║譬上為眾生故而起大悲心也。即大驚怖者，念其
X31n0607_p0215c01║退大善故驚，憂其將起重惡故怖。驚即對慈念其
X31n0607_p0215c02║無樂，怖即對悲憂其有苦。我雖能於此所燒之門
X31n0607_p0215c03║安隱得出者，即是釋成慈悲驚怖之義。雖是未盡
X31n0607_p0215c04║之辭，明佛以智慧力能尋正教見所詮諦，不為五
X31n0607_p0215c05║濁八苦所危故名安，不為四倒暴風所動故名隱，
X31n0607_p0215c06║蕭然累外故名出。眾生不爾為火所燒，如來慈悲
X31n0607_p0215c07║猶為憂火所熾，故言我雖等也。△四、廣前所見。
X31n0607_p0215c08║而諸子等於火宅內（至）心不厭患無求出意。
X31n0607_p0215c09║著見名嬉，著愛名戲。又著見故，耽湎四見名嬉，唐
X31n0607_p0215c10║喪其功名戲。又著愛故，躭湎五塵名嬉，空無所獲
X31n0607_p0215c11║名戲。由見愛故，空生徒死而無厭離，如彼兒戲。不
X31n0607_p0215c12║覺不知者，都不言有火，名不覺。不解火是熱法，名
X31n0607_p0215c13║不知。不畏火能傷身，名不驚。不慮火能斷命，故不
X31n0607_p0215c14║怖。以譬眾生全不覺五陰八苦，不知四倒三毒。既
X31n0607_p0215c15║不識惑，云何憂慮？惑侵法身，傷於慧命。如是不覺
X31n0607_p0215c16║於苦，不知於集，不驚失道，不怖失滅。逼身者，五識
X31n0607_p0215c17║也。身為八苦所逼。逼，近也。濁在五識，名之為近。以
X31n0607_p0215c18║切己故，名為逼。以一一苦皆由五識以對於境故
X31n0607_p0215c19║也。身心不厭患者，心即意識心王也。不厭無常之
X31n0607_p0215c20║苦，不患煩惱之集也。無求出意者，不脩道求滅也。
X31n0607_p0215c21║今謂火宅本譬五濁，嬉譬見濁，戲譬煩煩濁。不覺
X31n0607_p0215c22║不知，不驚不怖，譬眾生濁。火來逼身，苦痛切己，譬
X31n0607_p0215c23║命濁。心不厭患，無求出意，譬劫濁。△二、捨几用車
X31n0607_p0215c24║譬二：初、捨几譬二：初、勸門擬宜三：初、擬宜。
X31n0607_p0216a01║舍利弗！是長者作是思惟（至）若以几案從舍出之。
X31n0607_p0216a02║譬上念用大化三七日思惟也。身手有力者，身譬
X31n0607_p0216a03║神通荷負，手譬智慧提拔。依三昧斷德則有神通，
X31n0607_p0216a04║依智慧智德則有說法。衣裓几案者，三藏法師云：
X31n0607_p0216a05║衣裓是外國盛華之器。今取合譬，文云：若我但以
X31n0607_p0216a06║神力及智慧力讚如來知見力、無所畏者，眾生不
X31n0607_p0216a07║能以是得度。神力即是身，慧力即是手，如上說。知
X31n0607_p0216a08║見譬衣裓，無畏譬几，十力譬案。如來以神通發動
X31n0607_p0216a09║此三法，以智慧宣說此三法，無機息化。當知知見
X31n0607_p0216a10║譬衣裓，名略義玄；四無畏譬几，於法小廣；十力譬
X31n0607_p0216a11║案，於法則廣。佛於三七思惟，欲作如是廣略說之，
X31n0607_p0216a12║而眾生不堪，故言衣裓几案也。△二不受
X31n0607_p0216a13║復更思惟是舍唯有一門（至）未有所識戀著戲處。
X31n0607_p0216a14║譬上眾生諸根鈍，云何而可度也。唯有一門與上
X31n0607_p0216a15║車門義同，此中亦是宣一佛乘之車門也。今更明
X31n0607_p0216a16║通別。別者，一謂一理一道清淨，門謂正教通於所
X31n0607_p0216a17║通，教理寬愽則非狹小，斷常及七方便眾生不能
X31n0607_p0216a18║以此理教自通，將談無機故言狹小耳。通者，理純
X31n0607_p0216a19║無雜故言一，即理能通故言門，微妙難知故言狹
X31n0607_p0216a20║小。幼稚等者，二萬佛所教無上道，大乘善根微弱
X31n0607_p0216a21║名幼稚，若聞大乘能生謗毀名未有所識。戀著戲
X31n0607_p0216a22║處者，前明善弱，此明惡強，即是因時深著見愛，果
X31n0607_p0216a23║時深著依正，欲界著六塵，色界著禪味，無色界著
X31n0607_p0216a24║定，故上文云眾生諸根鈍，著樂癡所盲，不堪聞大
X31n0607_p0216b01║乘也。△三、放捨。
X31n0607_p0216b02║或當墮落，為火所燒。
X31n0607_p0216b03║此是放捨善誘，譬上無機息化，我寧不說法，疾入
X31n0607_p0216b04║於涅槃也。墮落有二：一者、幼稚憶本戲處故墮落。
X31n0607_p0216b05║又善弱惡強二俱無識，執物不堅故墮落，譬著五
X31n0607_p0216b06║欲墮在三途也。二者、善弱無識，謗毀大乘墮落三
X31n0607_p0216b07║途也。△二、誡門擬宜三：初、擬宜。
X31n0607_p0216b08║我當為說怖畏之事（至）具告諸子汝等速出。
X31n0607_p0216b09║既著戲處故說怖事，令得免五濁火燒五陰舍，宜
X31n0607_p0216b10║應捨離，故云宜時疾出。若久住著必斷善根，故云
X31n0607_p0216b11║無令為火之所燒害。△二不受
X31n0607_p0216b12║父雖憐愍善誘喻（至）何者為舍，云何為失。
X31n0607_p0216b13║不驚不畏者，不驚故不生聞慧，不畏故不生思慧。
X31n0607_p0216b14║不識八苦五濁能燒善根，如不知火。不識陰界入
X31n0607_p0216b15║法是諸苦器，如不識舍。不知喪失法身之由，如不
X31n0607_p0216b16║知何者為失。△三、放捨。
X31n0607_p0216b17║但東西走戲，視父而已。
X31n0607_p0216b18║背明向暗如東西，生死往還速疾如馳走，於中起
X31n0607_p0216b19║見愛如戲也。雖用大擬，不從大教，故言視父而已。
X31n0607_p0216b20║妙樂云：若明見苦集，東西向明，以不知苦故，而起
X31n0607_p0216b21║於集，如日東而西走。不識集故，而招於苦，如日西
X31n0607_p0216b22║而東馳。死如往，生如還，生死不絕如馳走。機扣於
X31n0607_p0216b23║應，故名為視。機生不受，故云而已。已者，息也。△二、
X31n0607_p0216b24║用車譬四：初、擬宜，三、車譬。
X31n0607_p0216c01║爾時長者即作是念（至）令諸子等得免斯害。
X31n0607_p0216c02║譬上尋念過去佛亦作三乘化也。前言苦痛切己
X31n0607_p0216c03║猶是未死，今云必為所焚即有死義也。上文於所
X31n0607_p0216c04║燒之門安隱得出，今云若不時出必為所焚，此義
X31n0607_p0216c05║云何？須知前得出者即是法身出，今言若不時出
X31n0607_p0216c06║等者即是應身，示同眾生有疾。若眾生有善成機
X31n0607_p0216c07║受化，則與應身時出；若眾生善斷無機不受化，即
X31n0607_p0216c08║不與應身時出，即是俱為所焚也。我今當設方便
X31n0607_p0216c09║者，欲設三乘之權也。妙樂云：法身出者，且約小乘
X31n0607_p0216c10║五分法身也。受化則機應俱濟，故云時出；不受化
X31n0607_p0216c11║則機息應謝，灰斷入滅義當俱焚。△二、先心所好
X31n0607_p0216c12║譬
X31n0607_p0216c13║父知諸子先心各有所好（至）情必樂著。
X31n0607_p0216c14║譬上作是思惟時，十方佛皆現等，明有小乘得度
X31n0607_p0216c15║之機也。其昔曾習小，是知先心性欲不同，是知各
X31n0607_p0216c16║有所好。既知習小，故以小接。既知性欲不同，故開
X31n0607_p0216c17║一為三。又知本曾習大，名知先心中厭老死，名各
X31n0607_p0216c18║有所好。△三、三車希有譬三：初、勸轉。
X31n0607_p0216c19║而告之言：汝等所可玩好（至）汝若不取，後必憂悔。
X31n0607_p0216c20║此歎三車希有譬，譬上正施三乘，思惟是事已，即
X31n0607_p0216c21║趣波羅奈也。△二、示轉。
X31n0607_p0216c22║如此種種羊車、鹿車、牛車，今在門外，可以遊戲。
X31n0607_p0216c23║羊車譬聲聞乘，鹿車譬緣覺乘，牛車譬菩薩乘，如
X31n0607_p0216c24║下文釋。今在門外者，今許在門外斷見思，出三界
X31n0607_p0217a01║外方得故也。△三、證轉。
X31n0607_p0217a02║汝等於此火宅，宜速出來，隨汝所欲，皆當與汝。
X31n0607_p0217a03║△四、適子所願譬。
X31n0607_p0217a04║爾時諸子聞父所說珍玩之物（至）爭出火宅。
X31n0607_p0217a05║譬上受行悟入，是名轉法輪也。前偈本略，今譬事
X31n0607_p0217a06║廣，廣明脩因至果。適願者，機教相稱，即聞慧也。心
X31n0607_p0217a07║勇銳者，思心動慮，即思慧也。互相推排者，推四真
X31n0607_p0217a08║諦理，排伏見惑，邪正未決，名為互相。此入脩慧，屬
X31n0607_p0217a09║煖、頂位也。競者，競取勝理，初則徧觀上下八諦，歷
X31n0607_p0217a10║十六行相，競趣真道；後則縮觀至欲界苦諦，下趣
X31n0607_p0217a11║苦法忍，此是忍法位也。共者，是世第一位，同觀欲
X31n0607_p0217a12║界苦諦，與忍位不別，故云共也。馳走者，入見道十
X31n0607_p0217a13║五心，速疾見理，故云馳走。既斷見惑，分得涅槃，譬
X31n0607_p0217a14║上便有涅槃音也。爭出者，即脩道位也。爭出三界，
X31n0607_p0217a15║成無學果，斷思惑盡，方出火宅，即譬上及以阿羅
X31n0607_p0217a16║漢、法、僧差別名也。△三、等賜大車譬四：初、見子免
X31n0607_p0217a17║難歡喜譬。
X31n0607_p0217a18║是時，長者見諸子等安隱得出（至）歡喜踊躍。
X31n0607_p0217a19║譬上我即作是念至今我喜無畏，兩行一句偈也。
X31n0607_p0217a20║若子未免難，父則憂念；若得離火，心即泰然。以子
X31n0607_p0217a21║歡喜，其父亦喜也。四衢者，譬四諦也。以四諦觀異，
X31n0607_p0217a22║名為四衢。見惑雖除，思惑猶在，不名露地。三界思
X31n0607_p0217a23║盡，名為露地。住果不進，故云而坐。見思惑盡，真諦
X31n0607_p0217a24║理顯，故云無復障礙。不為見思所局，故云泰然。生
X31n0607_p0217b01║滅度安隱想，故言歡喜也。△二、諸子向父索車譬。
X31n0607_p0217b02║時諸子等各白父言（至）羊車、鹿車、牛車願時賜與。
X31n0607_p0217b03║譬上大乘機發，我見佛子等，志求佛道者，咸以恭
X31n0607_p0217b04║敬心，皆來至佛所兩行偈也。就此明索車，文無索
X31n0607_p0217b05║字，依此請辭，明索車耳。索有三意：一、機索者，鹿苑
X31n0607_p0217b06║證小之後，至方等中，冥有大益，被斥不謗，理在有
X31n0607_p0217b07║求大乘之意，名為機索。二、情索者，至般若會，領知
X31n0607_p0217b08║大法，樂大心起，縱不彰言，索義漸切，名為情索。三、
X31n0607_p0217b09║口索者，來至法華？因方便品初，聞佛略說，皆指為
X31n0607_p0217b10║方便，動宿疑情，是故發言三請，名為口索。△三、等
X31n0607_p0217b11║賜諸子大車譬三：初、總標兩章二：初、子等。
X31n0607_p0217b12║舍利弗！爾時長者各賜諸子。
X31n0607_p0217b13║此下譬上於諸菩薩中正直捨方便但說無上道
X31n0607_p0217b14║也。此明子等者，譬一切眾生等有佛性，佛性同故
X31n0607_p0217b15║等是子也。△二車等。
X31n0607_p0217b16║等一大車。
X31n0607_p0217b17║此明車等者，以法等故無非佛法，譬一切法皆摩
X31n0607_p0217b18║訶衍。等是大車而言各賜者，各隨本習四諦六度
X31n0607_p0217b19║無量諸法，開示真實舊習不同，故言各皆摩訶衍，
X31n0607_p0217b20║故言大車。△二、廣明車等二：初、廣敘車體三：初、敘
X31n0607_p0217b21║高廣。
X31n0607_p0217b22║其車高廣，眾寶莊校，（至）重敷婉筵，安置丹枕。
X31n0607_p0217b23║假名車有高廣相，譬如來知見深遠，橫周法界之
X31n0607_p0217b24║邊際，竪徹三諦之源底，故言高廣也。眾寶莊校者，
X31n0607_p0217c01║譬萬行脩飾也。周帀欄楯者，譬總持持萬善遮眾
X31n0607_p0217c02║惡也。四面懸鈴者，譬四無礙辯下化眾生也。張設
X31n0607_p0217c03║幰葢者，譬四無量眾德之中慈悲最高普覆一切
X31n0607_p0217c04║也。珍奇雜寶而嚴飾者，真實萬善嚴此慈悲。大經
X31n0607_p0217c05║云：慈若具足十力無畏，名如來慈。寶繩交絡者，譬
X31n0607_p0217c06║四弘誓堅固大慈心也。垂諸華纓者，譬四攝神通
X31n0607_p0217c07║等悅動眾生也。重敷婉筵者，譬觀練熏脩一切諸
X31n0607_p0217c08║禪重沓柔軟也。安置丹枕者，枕有內外。若車外枕
X31n0607_p0217c09║者，車若駕運，隨所到處須此支昂，譬即動而靜，即
X31n0607_p0217c10║靜而動，動靜即十乘中通塞義也。若車內枕者，休
X31n0607_p0217c11║息身首，譬一行三昧息一切智一切行也。丹即赤
X31n0607_p0217c12║色，譬無分別法也。妙樂云：法界三諦並非橫竪，雖
X31n0607_p0217c13║無橫竪，法界從徧。言橫則便三諦名異，言竪則便
X31n0607_p0217c14║△二明白牛
X31n0607_p0217c15║駕以白牛，膚色充潔，（至）行步平正，其疾如風。
X31n0607_p0217c16║駕以白牛者，譬無漏般若能導三教諦緣，度一切
X31n0607_p0217c17║萬行到薩婆若也。白是色本，即與本淨無漏相應，
X31n0607_p0217c18║體具萬德如膚充，煩惱不染如色潔。又四念處為
X31n0607_p0217c19║白牛，四正勤中二世善滿如膚充，二世惡盡如色
X31n0607_p0217c20║潔。四如意足稱行者心，如形體姝好。筋譬五根住
X31n0607_p0217c21║立，能生義也。力譬五力摧伏，幹用義也。行步平正
X31n0607_p0217c22║譬定慧均等，又譬七覺調平。其疾如風，譬八正道
X31n0607_p0217c23║中行速疾到薩婆若也。△三明僕從。
X31n0607_p0217c24║又多僕從而侍衛之。
X31n0607_p0218a01║僕從者，譬方便波羅蜜，能屈曲隨人給侍使令，即
X31n0607_p0218a02║眾魔外道二乘小行，皆隨方便智用。故淨名云：皆
X31n0607_p0218a03║吾侍也。又果地神通運役隨意，即僕從也。妙樂云：
X31n0607_p0218a04║此中僕從與偈中儐從言異意同。儐者，進也、導也。
X31n0607_p0218a05║侍衛者，供左右也。△二、釋有車由。
X31n0607_p0218a06║所以者何？是大長者財富無量，種種諸藏悉皆充溢。
X31n0607_p0218a07║財富藏溢，譬果地福慧圓滿也。藏有行藏、理藏。一
X31n0607_p0218a08║切法趣檀、尸、忍等，是趣不過者，是約行為如來藏。
X31n0607_p0218a09║一切法趣陰、入、界、根、塵等，是趣不過者，是約理明
X31n0607_p0218a10║如來藏。自行此行理名充，以此化他名溢。妙樂云：
X31n0607_p0218a11║福慧圓滿者，行理窮也。福成行也，慧趣理也。徧一
X31n0607_p0218a12║切法，故財無量。皆具二德，故云種種。△三、廣明心
X31n0607_p0218a13║等二：初、廣心等。
X31n0607_p0218a14║而作是念我財物無極（至）各各與之不宜差別。
X31n0607_p0218a15║此明心等也。由財物無極是子無偏，是故心等。若
X31n0607_p0218a16║富而非子是子而貧，則心不得等也。七寶大車其
X31n0607_p0218a17║數無量者，譬今經開顯若教若行皆摩訶衍，又方
X31n0607_p0218a18║等般若念處正勤根力覺道種種異名，皆開示實
X31n0607_p0218a19║相，歷一切法亦復如是，故言無量也。各各與之不
X31n0607_p0218a20║宜差別者，不移本習而示真實，如身子於智慧開
X31n0607_p0218a21║佛知見具一切佛法，目連於禪定開佛知見具一
X31n0607_p0218a22║切佛法，餘人亦爾，以心等故不宜差別也。△二、釋
X31n0607_p0218a23║心等。
X31n0607_p0218a24║所以者何？以我此物周給一國，猶尚不匱，何況諸子！
X31n0607_p0218b01║初釋財多尚周一國，況復諸子？譬大圓因徧該善
X31n0607_p0218b02║惡，況佛知見耶？次釋子等者，非子尚充，況是子耶？
X31n0607_p0218b03║譬佛無緣者尚度，況有緣子耶？妙樂云非子者，且
X31n0607_p0218b04║貶正因不同緣了故。抑言非尚度者，緣了之子是
X31n0607_p0218b05║先結緣者而熟脫之，正因之子未結緣者為其下
X31n0607_p0218b06║種，故云尚度，故以種者況先結緣。△四、諸子得車
X31n0607_p0218b07║歡喜譬。
X31n0607_p0218b08║是時，諸子各乘大車，得未曾有，非本所望。
X31n0607_p0218b09║譬上菩薩聞是法，疑網皆已除也。三乘之人，本求
X31n0607_p0218b10║羊鹿水牛之車，期出分段，今得白牛大車，盡於變
X31n0607_p0218b11║易，過本所望，豈不歡喜？△四、長者無虗譬三：初、問起。
X31n0607_p0218b12║舍利弗！於汝意云何（至）寧有虗妄不。
X31n0607_p0218b13║初佛問者，本但許三，而今與一，非虗妄。不欲令身
X31n0607_p0218b14║子領實，故以虗妄問之。△二、答釋二：初、免難不虗，
X31n0607_p0218b15║亦名以重奪輕不虗三：初、標章。
X31n0607_p0218b16║舍利弗言：不也。世尊（至）全其軀命非為虗妄。
X31n0607_p0218b17║△二、解釋。
X31n0607_p0218b18║何以故？若全身命，便為已得玩好之具。
X31n0607_p0218b19║全身免火，已得大寶，濟子重命，豈應有虗？妙樂云：
X31n0607_p0218b20║全於小乘五分法身，入空慧命，則為已得。昔來所
X31n0607_p0218b21║玩疏文，乃以小乘五分為身用，況大乘實慧為命
X31n0607_p0218b22║也。△三、結況。
X31n0607_p0218b23║況復方便於彼火宅而拔濟之？
X31n0607_p0218b24║免八苦之火，全五分之身，已是大寶。況二萬佛所，
X31n0607_p0218c01║大乘慧命，圓因成就，佛知見開，寧是虗妄？妙樂云：
X31n0607_p0218c02║初用小濟，存五分身，已得珍玩。況常於火宅，方便
X31n0607_p0218c03║教小，本在於大，而今獲大，豈虗妄耶？△二、不乖本
X31n0607_p0218c04║心不虗，亦名過本望不虗三：初、標章。
X31n0607_p0218c05║世尊，若是長者，乃至不與最小一車，猶不虗妄。
X31n0607_p0218c06║此述長者本意，若小若大俱有本心，大本為本、小
X31n0607_p0218c07║本非本，許小不與尚無所乖，況更與大寧乖本意？
X31n0607_p0218c08║但小非究竟不須更與，故云不與耳。△二、解釋。
X31n0607_p0218c09║何以故是長者先作是意（至）以是因緣無虗妄也。
X31n0607_p0218c10║本知無小而許小者，意令方便得出火宅。既昔方
X31n0607_p0218c11║便非佛本意，不與小車不乖本意，豈虗妄耶？△三、
X31n0607_p0218c12║結況。
X31n0607_p0218c13║何況長者自知財富無量，欲饒益諸子，等與大車。
X31n0607_p0218c14║與一大車，過本所望，是故不虗。△三、述歎
X31n0607_p0218c15║佛告舍利弗：善哉，善哉！如汝所言。
X31n0607_p0218c16║二善哉者，述其免難，不乖二不虗也。問：佛何不自
X31n0607_p0218c17║說不虗？答：佛許三與一，自說為難。身子說不虗，取
X31n0607_p0218c18║信為易。△二、合譬二：初、合總譬六：初、合上長者三：
X31n0607_p0218c19║初、合位號。
X31n0607_p0218c20║舍利弗！如來亦復如是。
X31n0607_p0218c21║如來無量德號，略舉十義，如上說。△二合名行
X31n0607_p0218c22║則為一切，世間之父。
X31n0607_p0218c23║一切世間，將處所以定名行也。上云國邑聚落，今
X31n0607_p0218c24║合譬直云一切世間者，通指同居、方便、實報三土，
X31n0607_p0219a01║皆是妙色妙心果報之處。如來徧應三處，即一切
X31n0607_p0219a02║世間之父也。妙樂云皆是妙色妙心果報處者，既
X31n0607_p0219a03║云一切世間之父，故此三土皆是如來證道色心
X31n0607_p0219a04║果報之處。寂光既徧，遮那亦等，諸身既與法身量
X31n0607_p0219a05║同，諸土亦與寂光不異，故曰妙色妙心也。△三、合
X31n0607_p0219a06║德業。
X31n0607_p0219a07║於諸怖畏衰惱憂患（至）具足方便智慧波羅蜜。
X31n0607_p0219a08║於諸怖畏無明永盡，合上衰邁顯斷德也。成就無
X31n0607_p0219a09║量知見，合上年高顯智德也。力無畏等，合上外德
X31n0607_p0219a10║財富無量也。神力者，深脩禪定能得神通，合上田
X31n0607_p0219a11║也。智慧力者，智必照境如身之託處，合上宅也。具
X31n0607_p0219a12║足方便波羅蜜，合上諸僕從也。△二合五百人
X31n0607_p0219a13║大慈大悲，常無懈倦，恒求善事，利益一切。
X31n0607_p0219a14║慈悲是施化之本，一切是五道眾生，恒為慈悲所
X31n0607_p0219a15║被，合上五百人也。△三、合舍宅譬
X31n0607_p0219a16║而生三界，朽故火宅。
X31n0607_p0219a17║△四合三十子
X31n0607_p0219a18║為度眾生。
X31n0607_p0219a19║眾生有緣親者，前度合上三十子也。△五合上火
X31n0607_p0219a20║起
X31n0607_p0219a21║生老病死，憂悲苦惱，愚癡暗蔽，三毒之火。
X31n0607_p0219a22║合上歘然火起譬也。總有八苦，今略言四：一、生苦，
X31n0607_p0219a23║有五種：初、受胎，二、至終，三、增長，四、出胎，五、種類。二、
X31n0607_p0219a24║老苦，有二種：一、念念，二、至終。又有二種：增長、滅壞。
X31n0607_p0219b01║三、病苦，四大不調，即有二種：一、身病，二、心病。四、死
X31n0607_p0219b02║苦，有三種：一、業報，二、惡對，三、時節代謝。又有二種：
X31n0607_p0219b03║一、病死，二、外緣。三毒者，一、貪毒，若以迷心對一切
X31n0607_p0219b04║順情之境，引取無厭，名為貪毒。二、瞋毒，若以迷心
X31n0607_p0219b05║對一切違情之境，便起忿怒，即是瞋毒。三、癡毒，若
X31n0607_p0219b06║一切事理之法，無明不了，起諸邪行，即是癡毒。毒
X31n0607_p0219b07║以沉毒為義，惱壞之甚，故云沉毒。以其能壞出世
X31n0607_p0219b08║善心，故名為毒也。△六合上一門。
X31n0607_p0219b09║教化令得阿耨多羅三藐三菩提。
X31n0607_p0219b10║教能詮理，尋理起行，即得菩提。故知教理共用，合
X31n0607_p0219b11║上唯有一門譬也。△二、合別譬四：初、合見火譬四：
X31n0607_p0219b12║初、合能見眼。
X31n0607_p0219b13║見。
X31n0607_p0219b14║合上能見之眼，即是如來寂照智眼能見也。△二
X31n0607_p0219b15║合所見火。
X31n0607_p0219b16║諸眾生為生老病死（至）如是等種種諸苦。
X31n0607_p0219b17║合上所見之火，從四面起也。此中明八苦為火，四
X31n0607_p0219b18║苦如前釋。貪著追求，是求不得苦。後受地獄、天上、
X31n0607_p0219b19║人間，是五陰苦。愛別離苦者，捨所愛故，即是壞苦。
X31n0607_p0219b20║怨憎會苦者，即是苦苦，苦心領於苦境故也。此之
X31n0607_p0219b21║八苦，從四倒起，故上文云從四面起也。△三、合廣
X31n0607_p0219b22║前所見。
X31n0607_p0219b23║眾生沒在其中歡喜遊戲（至）雖遭大苦不以為患。
X31n0607_p0219b24║合上所見火，譬諸子不覺不知等也。不觀苦集故
X31n0607_p0219c01║不生厭，不觀道滅故不求解脫，雖遭大苦不以為
X31n0607_p0219c02║患。合上心不厭患，無求出意也。△四、合起怖畏。
X31n0607_p0219c03║舍利弗！佛見此已，便作是念（至）令其遊戲。
X31n0607_p0219c04║合上我雖能於此所燒之門安隱得出意也。應拔
X31n0607_p0219c05║其苦難者，即大悲之力拔五濁之苦也。與無量樂
X31n0607_p0219c06║者，即大慈之力與其大樂也。△二、合捨几用車二：
X31n0607_p0219c07║初、合捨几三：初、合擬宜。
X31n0607_p0219c08║舍利弗！如來復作是念（至）眾生不能以是得度。
X31n0607_p0219c09║上譬有勸誡，今但合勸不合誡，勸脩為正、誡惡是
X31n0607_p0219c10║傍故也。今擬宜中但以神力者合上身力，智慧力
X31n0607_p0219c11║者合上手力，讚如來知見合衣裓力，無畏合几案。
X31n0607_p0219c12║若佛初出即用此擬宜，眾生不能以此得度也。△
X31n0607_p0219c13║二、合無機。
X31n0607_p0219c14║所以者何是諸眾生（至）何由能解佛之智慧。
X31n0607_p0219c15║釋不得度，合上子不受勸譬也。正由五濁障重，未
X31n0607_p0219c16║免生死等火，大乘微妙不能得入，故言何由能解
X31n0607_p0219c17║佛之智慧。此一句合上唯有一門而復狹小，小故
X31n0607_p0219c18║不能解佛智慧也。△三、合息化二：初、牒前三譬三：
X31n0607_p0219c19║初、身手救不得譬。
X31n0607_p0219c20║舍利弗！如彼長者，雖復身手有力而不用之。
X31n0607_p0219c21║合上放捨善誘，無機息化也。此文雖無放捨語，息
X31n0607_p0219c22║化意甚分明也。△二、牒施三車譬。
X31n0607_p0219c23║但以殷勤方便，勉濟諸子火宅之難。
X31n0607_p0219c24║△三、牒等賜大車譬。
X31n0607_p0220a01║然後各與珍寶大車。
X31n0607_p0220a02║△二、正合息化
X31n0607_p0220a03║如來亦復如是，雖有力、無所畏而不用之。
X31n0607_p0220a04║△二、合用車四：初、合擬宜三車。
X31n0607_p0220a05║但以智慧方便，於三界火宅拔濟眾生。
X31n0607_p0220a06║△二、合知子先心
X31n0607_p0220a07║為說三乘：聲聞、辟支佛、佛乘。
X31n0607_p0220a08║三乘者，乘以運載為義，聲聞以四諦為乘，緣覺以
X31n0607_p0220a09║十二因緣為乘，菩薩以六度為乘，運出三界歸於
X31n0607_p0220a10║涅槃也。六度菩薩於當教內亦稱大乘。今名佛乘
X31n0607_p0220a11║者，菩薩三十四心頓斷見思習氣而得成佛，故名
X31n0607_p0220a12║佛乘。△三、合歎車希有三：初、合示轉。
X31n0607_p0220a13║而作是言汝等莫得（至）聲聞、辟支佛、佛乘。
X31n0607_p0220a14║三界，是示苦諦。勿貪麤弊，乃至生愛，是示集諦。色
X31n0607_p0220a15║謂男女形貌，及世間玄黃赤白等。聲謂絲竹環珮
X31n0607_p0220a16║之聲，及男女歌詠之聲等。香謂男女身香，及世間
X31n0607_p0220a17║飲食香等。味謂種種飲食肴饍美味等。觸謂男女
X31n0607_p0220a18║身分柔軟細滑等。此名五塵，亦名五欲。速出三界，
X31n0607_p0220a19║是示滅道二諦。滅道即是示其三界，外有智斷三
X31n0607_p0220a20║乘之果，故令速出三界，當得三乘。三乘正取道滅
X31n0607_p0220a21║為體，合上三車，今在門外，可以遊戲也。△二、合證
X31n0607_p0220a22║轉。
X31n0607_p0220a23║我今為汝保任此事（至）以是方便誘進眾生。
X31n0607_p0220a24║合上隨汝所欲，皆當與汝也。△三、合勸轉。
X31n0607_p0220b01║復作是言汝等當知（至）便得無量安隱快樂。
X31n0607_p0220b02║合上歎希有也。如此三乘，是諸佛方便引物儀式，
X31n0607_p0220b03║故眾聖所稱。得無生智為自在，得盡智為無繫。我
X31n0607_p0220b04║生已盡，不受後有，名無所依。所作已辦，梵行已立，
X31n0607_p0220b05║名無所求。以無漏等勤脩道品也。根即五根，力即
X31n0607_p0220b06║五力，覺即七覺支，道即八正道。禪定等，如前釋。住
X31n0607_p0220b07║於真空涅槃，故云安隱快樂也。△四、合適子所願
X31n0607_p0220b08║三：初、合羊車。
X31n0607_p0220b09║舍利弗！若有眾生內有智性（至）為求羊車出於火宅。
X31n0607_p0220b10║內有智性者，宿習三乘樂欲成三乘智性，故佛施
X31n0607_p0220b11║三乘之教也。內有智性乃至從佛聞法信受，合上
X31n0607_p0220b12║聞父所說珍玩之物，適其願故聞慧也。殷勤，合上
X31n0607_p0220b13║心各勇銳思慧也。精進，合上推排，推是推理、排是
X31n0607_p0220b14║排惡，惡去故精、理明故進脩慧也。欲速出下，合上
X31n0607_p0220b15║競共馳走。是名聲聞乘，合上爭出火宅。聲聞者，聞
X31n0607_p0220b16║佛聲教故曰聲聞，聲聞不能化他，如羊不顧後羣，
X31n0607_p0220b17║故以羊車譬聲聞乘也。△二合鹿車。
X31n0607_p0220b18║若有眾生從佛世尊（至）為求鹿車出於火宅。
X31n0607_p0220b19║梵語辟支迦羅，此云緣覺。言求自然慧者，從十二
X31n0607_p0220b20║因緣門入，此門本自有之，非佛天人所作，名自然
X31n0607_p0220b21║慧。不從他聞，復名自然慧也。大論云：有道人問佛：
X31n0607_p0220b22║大德！十二因緣，佛作耶？佛言：我不作。又問：餘人作
X31n0607_p0220b23║耶？佛言：亦非餘人作，有佛無佛，本性有之。深知諸
X31n0607_p0220b24║法因緣者，支佛逆順兩緣，百千萬世觀因緣等，故
X31n0607_p0220c01║云深知也。支佛是法行人，從他聞法少，自推義多，
X31n0607_p0220c02║故取譬於鹿，鹿不依人故也。別行疏云：支佛譬鹿，
X31n0607_p0220c03║猶有迴願之慈也。△三合牛車。
X31n0607_p0220c04║若有眾生從佛世尊（至）為求牛車出於火宅。
X31n0607_p0220c05║菩薩稱一切智者，不同二乘，乃是佛智。菩薩望此
X31n0607_p0220c06║脩因，即是不乘兼運之意也。菩薩慈悲化物，如牛
X31n0607_p0220c07║之安忍運載，故以牛車譬菩薩乘也。然牛車有水
X31n0607_p0220c08║牛、白牛之異，水牛車喻六度菩薩乘也，大白牛車
X31n0607_p0220c09║喻圓教一佛乘也。私謂一切智既不同二乘，自然
X31n0607_p0220c10║智、無師智即不同緣覺。△三、合等賜大車二：初、雙
X31n0607_p0220c11║牒二譬二：初、牒免難。
X31n0607_p0220c12║舍利弗如彼長者（至）安隱得出火宅到無畏處。
X31n0607_p0220c13║上譬有四，今但合二，合免難義兼索車，合等賜義
X31n0607_p0220c14║兼歡喜。△二牒等賜。
X31n0607_p0220c15║自惟財富無量等，以大車而賜諸子。
X31n0607_p0220c16║△二、雙合二譬二：初、合免難。
X31n0607_p0220c17║如來亦復如是（至）出三界苦怖畏險道得涅槃樂。
X31n0607_p0220c18║門有三義：入義、出義、別義。若三界為宅、五陰為舍，
X31n0607_p0220c19║由迷一色心而入一色心，即是入宅生死之門。若
X31n0607_p0220c20║作出義者，是乘從三界出，即是稟藏通二教教下
X31n0607_p0220c21║所詮之理為門。若別義者，即是稟別教下所詮之
X31n0607_p0220c22║理為門也。今言佛教門者，正是藏通二教教下之
X31n0607_p0220c23║理共為門，得出三界而免難也。妙樂云三義皆以
X31n0607_p0220c24║所詮之理為門者，意顯獨教門義不成。經雖云教
X31n0607_p0221a01║必須對理，故知別教雖詮別理亦非車門，但對藏
X31n0607_p0221a02║通而立別名，由緣別理故名為別。別教十住與藏
X31n0607_p0221a03║通人咸出火宅，據出火宅同仍可名通，十住所證
X31n0607_p0221a04║又同兩教涅槃，故亦可云得涅槃樂。△二、合等賜
X31n0607_p0221a05║五：初、合有車之由。
X31n0607_p0221a06║如來爾時便作是念（至）力無畏等諸佛法藏。
X31n0607_p0221a07║無量智慧者，合上財富無量，庫藏充溢也。△二、合
X31n0607_p0221a08║廣其心等。
X31n0607_p0221a09║是諸眾生皆是我子（至）皆以如來滅度而滅度之。
X31n0607_p0221a10║合上我財物無量，不應以下劣小車與諸子也。如
X31n0607_p0221a11║來滅度者，即大乘三德涅槃也。△三合等心章門。
X31n0607_p0221a12║是諸眾生，脫三界者。
X31n0607_p0221a13║合上各賜諸子等也。△四合等車章門。
X31n0607_p0221a14║悉與諸佛禪定、解脫等娛樂之具。
X31n0607_p0221a15║△五合正廣大車。
X31n0607_p0221a16║皆是一相一種聖所稱歎，能生淨妙第一之樂。
X31n0607_p0221a17║合上高廣，乃至僕從等大車譬也。一相是實相，即
X31n0607_p0221a18║法身。一種是種智，即般若。能生淨妙之樂，樂即無
X31n0607_p0221a19║苦，名為解脫。三德高廣，具足莊嚴，收羅眾德，名摩
X31n0607_p0221a20║訶衍。△四、合無虗妄譬二：初、牒許小與大。
X31n0607_p0221a21║舍利弗如彼長者（至）然彼長者無虗妄之咎。
X31n0607_p0221a22║三車誘引，本為除其五濁，五濁既除，大善自全，故
X31n0607_p0221a23║但與大車也。△二、合不乖本心二：初、合解釋。
X31n0607_p0221a24║如來亦復如是，無有虗妄（至）但以大乘而度脫之。
X31n0607_p0221b01║合上，我以方便，令子得出也。△二、合結況。
X31n0607_p0221b02║何以故如來有無量智慧（至）於一佛乘分別說三。
X31n0607_p0221b03║合上何況長者自知財富無量，欲饒益諸子，故許
X31n0607_p0221b04║三與一，非是虗也。此釋小異於前。前意為令諸子
X31n0607_p0221b05║得出，意不在三，既出不與，亦非虗妄。今明如來出
X31n0607_p0221b06║世，本欲說大，但為小智樂著三界，故以方便誘引。
X31n0607_p0221b07║既已得出，還與大乘，即稱本心，故言能與眾生大
X31n0607_p0221b08║乘之法，但不能盡受也。若華嚴中，能受即為與大，
X31n0607_p0221b09║不俟開一為三。不能受者，以方便力，於一佛乘分
X31n0607_p0221b10║別說三，三由眾生，非佛本意。故用此釋成，不乖本
X31n0607_p0221b11║心，不虗也。妙樂云小異於前者，前云意不在三，今
X31n0607_p0221b12║云本欲與大，雖復小殊，名異義同也。△二、偈頌二：
X31n0607_p0221b13║初、百行偈頌。重頌上長行二：初、頌開譬二：初、頌總
X31n0607_p0221b14║譬四：初、頌長者。
X31n0607_p0221b15║佛欲重宣此義，而說偈言：
X31n0607_p0221b16║譬如，長者！
X31n0607_p0221b17║頌上位號，即兼得名行德業。既有長人之德，即知
X31n0607_p0221b18║名行徧為國邑所崇，亦知內外年德俱高，喻佛具
X31n0607_p0221b19║足智斷慈悲萬德也。△二、頌舍宅二：初、頌宅廣大。
X31n0607_p0221b20║有一大宅。
X31n0607_p0221b21║△二、廣出宅體。
X31n0607_p0221b22║其宅久故，而復頓弊。
X31n0607_p0221b23║三界無始為久，非今所造，為故無常，卑鄙為頓弊。
X31n0607_p0221b24║妙樂云三界無始為久者，問：若從因說，或當無始；
X31n0607_p0221c01║若從依報，初禪已下，賢劫近成，云何無始？答：眾生
X31n0607_p0221c02║無始，具三界因，惑種不忘，故云無始。故依報處，壞
X31n0607_p0221c03║而復成。第四禪去，及無色界，雖無災壞，因果相成，
X31n0607_p0221c04║皆是無始無常故也。然終不如約正報釋，其義自
X31n0607_p0221c05║便。此下三行，廣出宅體，明所燒之相。
X31n0607_p0221c06║堂舍高危。
X31n0607_p0221c07║一云：頭為殿，腹為堂，背為舍，念念相續無常為高
X31n0607_p0221c08║危。一云：色界為堂，欲界為舍，不免墮落，名為高危。
X31n0607_p0221c09║妙樂云：念念等者，相續故高，無常故危。如云頭殿
X31n0607_p0221c10║腹堂，即觀心一釋也。如云色堂欲舍等，即因緣一
X31n0607_p0221c11║釋也。
X31n0607_p0221c12║柱根摧朽，梁揀傾斜，基陛隤毀。
X31n0607_p0221c13║命根支持如柱，亦云兩足為柱，根生異滅，三相所
X31n0607_p0221c14║遷，名摧朽也。意識綱維以為梁棟，諸苦所壞如傾
X31n0607_p0221c15║斜，過去行業為基陛，衰老之時為頹毀。妙樂云：意
X31n0607_p0221c16║識綱維者，統御一身，其猶梁揀樹立一屋。
X31n0607_p0221c17║墻壁圮坼，泥塗阤落。覆苫亂墜，椽梠差脫。
X31n0607_p0221c18║墻壁者，一云四大為墻壁，皮膚為泥塗，四威儀不
X31n0607_p0221c19║正為亂墜，五識不聰不相主境為差脫。亦云墻壁
X31n0607_p0221c20║圮坼如皮膚皴朽，壯色鮮淨如初泥塗，老死枯朽
X31n0607_p0221c21║如後阤落，𩬊鬚朽老則皆脫落如覆苫亂墜，筋骨
X31n0607_p0221c22║老弱支節不援如椽梠差脫。
X31n0607_p0221c23║周障屈曲，雜穢充徧。
X31n0607_p0221c24║周障是六識，屈曲是六根。六識緣六根，取境難關，
X31n0607_p0222a01║故言屈曲。六塵徧染六根，故言雜穢充徧。△三頌
X31n0607_p0222a02║五百人。
X31n0607_p0222a03║有五百人，止住其中。
X31n0607_p0222a04║三乘根性為五道所攝，兼得三十子譬也。△四、頌
X31n0607_p0222a05║火起四：初、明地上事譬。欲界火起四：初、明所燒之
X31n0607_p0222a06║類譬。眾生十使二：初、正明所燒二：初、明禽獸被燒
X31n0607_p0222a07║譬。五、鈍使二：初、譬五：初、譬慢使。
X31n0607_p0222a08║鴟梟鵰鷲，烏鵲鳩鴿。
X31n0607_p0222a09║慢使眾生自舉輕他，如鳥為性，陵高下視，故以八
X31n0607_p0222a10║鳥譬八慢也。陵他為慢，自貴為憍。文殊問經明八
X31n0607_p0222a11║憍，今用譬八鳥：壯盛憍如鴟，性憍如梟，富憍如鵰，
X31n0607_p0222a12║自在憍如鷲，壽命憍如烏，聰明憍如鵲，行善憍如
X31n0607_p0222a13║鳩，色憍如鴿。△二、譬瞋使
X31n0607_p0222a14║蚖蛇蝮蠍，蜈蚣蚰蜒。
X31n0607_p0222a15║此譬瞋使。瞋有三種：一、非理瞋，謂不問可否，歘起
X31n0607_p0222a16║瞋心；二、順理瞋，謂人實惱我；三、諍論瞋，謂著己所
X31n0607_p0222a17║解為是，謂他說行為非。蚖蛇毒盛，不觸而吸，譬非
X31n0607_p0222a18║理生瞋；蝮蠍若觸則螫，譬執理瞋；蜈蚣、蚰蜒，譬戲
X31n0607_p0222a19║論瞋。世人云：赤頸者是蜈蚣，不赤者是蚰蜒。○蚖
X31n0607_p0222a20║（音元，又吾官切，即蜥蜴，又毒蛇也。）蝮（芳六切，一曰𮓸，鼻上有針，大者長七八尺。）蠍（許蝎切，一
X31n0607_p0222a21║名蠍虎，毒虫也。）蚰蜒（亦毒虫虫。）△三、譬癡使。
X31n0607_p0222a22║守宮百足，鼬貍鼷鼠（至）𧏙蜋諸蟲而集其上。
X31n0607_p0222a23║此譬癡使。於境不了曰癡，即無明也。無明有二：一、
X31n0607_p0222a24║獨頭；二、相應。守宮、百足等兀然，譬獨頭無明。鼬貍、
X31n0607_p0222b01║鼷鼠，譬相應無明。諸惡虫輩者，從癡根本備起諸
X31n0607_p0222b02║結使也。交橫馳走者，明諸使相緣，或緣三界如交
X31n0607_p0222b03║橫，起之速疾如馳走。屎尿下，明癡心所著之境，皆
X31n0607_p0222b04║無常、苦、無我、不淨，故云屎尿臭處不淨流溢。由痴
X31n0607_p0222b05║不了，於中計常、樂、我、淨而生染著，故云𧏙蜋諸虫
X31n0607_p0222b06║而集其上。○守宮，（即蝘蜒。博物志云：以器養之，食以丹砂，乃可防閑淫逸，故謂之
X31n0607_p0222b07║守宮。）百足者，（十誦律云：蛣𧏙也。）鼬，（舍救切，野鼠，赤黃色，食鼠。）鼷，（音奚，小鼠也。）𧏙
X31n0607_p0222b08║蜋。（亦名蛣蜋，烏甲虫丸糞土者。）△四、譬貪使。
X31n0607_p0222b09║狐狼野干，咀嚼踐蹋（至）飢羸慞惶，處處求食。
X31n0607_p0222b10║此譬貪使。貪有二種：一、有力，二、無力。有力者，以威
X31n0607_p0222b11║勢取，如狼狐等。無力者，但能從他乞索麤弊，如野
X31n0607_p0222b12║干等。咀（在呂切，含味也）嚼下，明貪取境。引物向己如咀嚼，
X31n0607_p0222b13║不以道理如踐踏。又貪心取境，有用不用。有用而
X31n0607_p0222b14║取如咀嚼，不用而取如踐踏。貪心取境，或取一物，
X31n0607_p0222b15║或取多物，其有齊畔，如嚌嚙也。骨肉狼藉者，積聚
X31n0607_p0222b16║五塵，不知止足也。羣狗競來搏（伯各切，手擊也）撮者，此有
X31n0607_p0222b17║力貪，搏撮無力之者。饑羸慞惶者，貪不知足如饑，
X31n0607_p0222b18║求不能得如羸，種種營覓如慞惶。多欲之人，雖富
X31n0607_p0222b19║而貪。處處求食者，馳逐五塵之境也。○野干，似狐
X31n0607_p0222b20║而小，形色青黃，尾大嚌（狙詣切）。嚙者，或云沒齒咬也。
X31n0607_p0222b21║撮者，蹙聚而捎取之也。慞惶者，恐懼也。△五、譬疑
X31n0607_p0222b22║使
X31n0607_p0222b23║鬬諍摣掣，啀喍嘷吠。
X31n0607_p0222b24║此譬疑使。猶豫二邊名疑，未決是非名鬬諍，意謂
X31n0607_p0222c01║為是名掣，復謂為非名摣（側加也）。啀喍嘷吠者，發言
X31n0607_p0222c02║論決是非之理也。妙樂云：摣者，釋名云：叉也，謂五
X31n0607_p0222c03║指俱取也。掣，牽也。亦云：向前曰摣，向後曰掣。啀喍
X31n0607_p0222c04║者，聚唇露齒也。嘷吠者，出聲大吼也。止觀云：狐疑
X31n0607_p0222c05║未決為啀喍，陵恐於他為嘷吠，如守家狗令他畏
X31n0607_p0222c06║故而吠也。△二、結。
X31n0607_p0222c07║其舍恐怖變狀如是。
X31n0607_p0222c08║結上五鈍使也。△二、明鬼神被燒譬五利使二：初、
X31n0607_p0222c09║總明。
X31n0607_p0222c10║處處皆有，魑魅魍魎。
X31n0607_p0222c11║此總譬五利使。身見等五，觸處生著，造次恒有，故
X31n0607_p0222c12║名利使。徧緣四諦五陰下，故言處處皆有。夫鬼神
X31n0607_p0222c13║有智，禽獸則無，故以利使譬鬼神，鈍使喻禽獸。妙
X31n0607_p0222c14║樂云：魑魅者，物之精也。俗書云：山澤之怪謂之魑。
X31n0607_p0222c15║西京賦云：山神虎形曰魑，宅神猪頭人形曰魅。魍
X31n0607_p0222c16║魎者，木石變怪也。玉篇云：水神也。△二、別明五：初、
X31n0607_p0222c17║譬邪見。
X31n0607_p0222c18║夜叉惡鬼食噉人肉（至）鬬諍之聲甚可怖畏。
X31n0607_p0222c19║此譬邪見，由計斷常，不信因果，故名邪見。夜叉亦
X31n0607_p0222c20║云藥叉，是捷疾鬼，譬邪見撥無因果。人是善報，譬
X31n0607_p0222c21║出世因果不雜煩惱，邪見之心撥無此理，如食人
X31n0607_p0222c22║肉也。毒虫之屬是惡報，譬世間因果雜諸煩惱，邪
X31n0607_p0222c23║見之心撥無此理，如噉毒虫之屬也。孚乳產生者，
X31n0607_p0222c24║世間之法，從自類因，生自類果也。各自藏護者，因
X31n0607_p0223a01║能有果名藏，必得不失名護。又人肉是善，毒虫是
X31n0607_p0223a02║惡，邪見之心撥無善惡因果之事，如夜叉噉食人
X31n0607_p0223a03║肉毒虫也。孚乳產生者，總說善惡並有因果相生
X31n0607_p0223a04║之用也。食之既飽者，邪見之心成就也。惡心轉熾
X31n0607_p0223a05║者，邪見之心增廣也。鬬諍之聲者，內心成就，外彰
X31n0607_p0223a06║言教，宣於無因無果之法，能令聞者墮落三途，故
X31n0607_p0223a07║言甚可怖畏也。孚乳者，妙樂引玉篇云：伏卵曰孚。
X31n0607_p0223a08║通俗文云：卵化曰孚。廣雅云：孚亦生也。乳者，養也。
X31n0607_p0223a09║故鳥生曰孚，獸生曰乳。自類等者，即同類因，得等
X31n0607_p0223a10║流果，以子似父，故以喻之。△二、譬戒取
X31n0607_p0223a11║鳩槃茶鬼蹲踞土埵（至）往返遊行，縱逸嬉戲。
X31n0607_p0223a12║此譬戒取。執邪為道，名非因。計因及鷄狗等戒，名
X31n0607_p0223a13║戒取。鳩槃茶，此云甕形，以其形似甕故。即魔鬼，乃
X31n0607_p0223a14║鬼之勝者，譬脩有漏善，能勝諸虫也。蹲踞土埵者，
X31n0607_p0223a15║外道脩十善戒，能生六欲天，六天是欲界高處，如
X31n0607_p0223a16║土埵也。又外道持戒，能脩禪定，初得欲界定，或得
X31n0607_p0223a17║未來定，未來定未脫欲界，欲界之頂，如土埵也。或
X31n0607_p0223a18║離一尺二尺者，得色界定如一尺，得無色定如二
X31n0607_p0223a19║尺，得升上界為往，退墮為返，起戒取之見，如縱逸
X31n0607_p0223a20║嬉戲。妙樂云：鳩槃茶者，可畏鬼也。蹲，虗坐也。踞，實
X31n0607_p0223a21║坐也。
X31n0607_p0223a22║捉狗兩足，撲令失聲，以脚加頸，怖狗自樂。
X31n0607_p0223a23║狗足如因，捉之如謗，故謗無苦因，如捉狗足。謗無
X31n0607_p0223a24║苦因之上，復謗無苦果，如脚加頸。苦因本得苦果，
X31n0607_p0223b01║如狗之有聲。邪見之人，撥言苦因，無得苦果之理，
X31n0607_p0223b02║如撲（普木切，小擊也）令失聲。既謗無苦因苦果，如怖狗自
X31n0607_p0223b03║樂也。妙樂云：謗無苦因者，只指非因計因，即是謗
X31n0607_p0223b04║也。本是世因，謂是出世，即是謗無兩因，故譬捉狗
X31n0607_p0223b05║兩足也。△三、譬身見。
X31n0607_p0223b06║復有諸鬼其身長大（至）發大惡聲呌呼求食。
X31n0607_p0223b07║此譬身見。於陰入界中，妄計為身，名身見。竪入三
X31n0607_p0223b08║世，計我名長。橫徧五陰，計我名大。計我自在，不修
X31n0607_p0223b09║善法，即無慚愧，故言躶形。以惡莊嚴，故言黑。無功
X31n0607_p0223b10║德資，故言瘦。計我者，不出三界，故言常住其中。計
X31n0607_p0223b11║我在心，發言宣說，有我之相，故言發大惡聲。冀因
X31n0607_p0223b12║此說，望得道果，故言呌求食也。○躶（郎果切。本作裸。赤體
X31n0607_p0223b13║也。又袒也。）△四、譬見取。
X31n0607_p0223b14║復有諸鬼，其咽如針。
X31n0607_p0223b15║此譬見取，謂因此見通至非想，名見取。非想無常
X31n0607_p0223b16║而計涅槃，如咽細命危而保其壽，故言其咽如針。
X31n0607_p0223b17║妙樂云：見取者，非果計果，非想非是涅槃之果，計
X31n0607_p0223b18║之為常。無色唯心名為咽細，三界壽極名為命危，
X31n0607_p0223b19║計之為常名為保壽，保壽正當計果義也。△五、譬
X31n0607_p0223b20║邊見。
X31n0607_p0223b21║復有諸鬼，首如牛頭（至）饑渴所逼，呌喚馳走。
X31n0607_p0223b22║此譬邊見。於身見上，計我計斷常，執常非斷，執斷
X31n0607_p0223b23║非常，隨執一邊，名邊見。斷常二邊，如牛頭二角。為
X31n0607_p0223b24║身是我，為我是身，依我見起邊見，如頭兩角也。計
X31n0607_p0223c01║斷常之過，能斷出世善根，如食人肉。能斷世善根，
X31n0607_p0223c02║如或復噉狗。或時計常，或時計斷，前後迴轉，如頭
X31n0607_p0223c03║𩬊髼亂。計常即破斷，計斷即破常，如殘害兇險。無
X31n0607_p0223c04║有智定，食飲自資，如饑渴所逼。各陳二見，如呌喚
X31n0607_p0223c05║馳走。妙樂云：若計常者，身非是我，身斷我常。若計
X31n0607_p0223c06║斷者，身斷我斷，或俱常斷。具如止觀第五記。△二、
X31n0607_p0223c07║總結利鈍。
X31n0607_p0223c08║夜叉、餓鬼、諸惡鳥獸（至）如是諸難恐畏無量。
X31n0607_p0223c09║初二句總結欲界煩惱之相，亦是結利鈍眾生之
X31n0607_p0223c10║相。上句利，下句鈍。次二句通約利鈍二使，竝是有
X31n0607_p0223c11║漏之心，無道味之食，故云饑。由饑故，生死速疾，故
X31n0607_p0223c12║云急。四向者，見惑雖多，不出四句。窺看窻牖者，窺，
X31n0607_p0223c13║私竊也。明其邪觀空理，慕仰道味，雖復觀察，而滯
X31n0607_p0223c14║著心多，不會正理，如窺窻見空，不得無礙也。後二
X31n0607_p0223c15║句收廣結非也。妙樂云：由隔窻牖故，見空而偏。空
X31n0607_p0223c16║無偏正，由從窻窺，理無是非。計者成過，由過墮惡，
X31n0607_p0223c17║故恐畏無量也。△二、明火起之由譬五濁所由。
X31n0607_p0223c18║是朽故宅，屬於一人。其人近出，未久之間。
X31n0607_p0223c19║三界是佛化應之處，發心已來誓願度脫，故云屬
X31n0607_p0223c20║於一人。長者在宅能令慎火，由出去後諸子無知，
X31n0607_p0223c21║故令火起。內合正由如來大通佛時，常教是等令
X31n0607_p0223c22║伏五濁，如令慎火。但眾生感既盡，如來應亦捨，此
X31n0607_p0223c23║等於後便起五濁，如令火起。佛於他土赴緣，非是
X31n0607_p0223c24║永去，故言近出。△三、明火起之勢譬正起五濁。
X31n0607_p0224a01║於後宅舍忽然火起（至）摧折墮落，墻壁崩倒。
X31n0607_p0224a02║三界為宅，五陰為舍，四面是處所，即身受心法也。
X31n0607_p0224a03║於身受心法起四倒五濁八苦，故云一時。相續漸
X31n0607_p0224a04║增，故云俱熾。命根斷為𪹼，風刀解體為裂。又受苦
X31n0607_p0224a05║呻吟悲痛之聲名為𪹼，諸根破壞為裂，氣斷骨離
X31n0607_p0224a06║筋絕為摧折墮落，四大解散為墻壁崩倒也。△四、
X31n0607_p0224a07║明被燒之相譬八苦五濁。
X31n0607_p0224a08║諸鬼神等揚聲大呌（至）周慞惶怖，不能自出。
X31n0607_p0224a09║例上鬼神，譬利使之人。若計常者，謂法定常，已有
X31n0607_p0224a10║還無，無即常故。計斷者，謂法定斷，唯此一死，更無
X31n0607_p0224a11║復續。皆唱言定說，其事已顯，故言揚聲大呌也。鵰
X31n0607_p0224a12║鷲諸鳥，譬鈍使。鳩槃茶等，譬利使中戒取。鈍使及
X31n0607_p0224a13║戒取，本不計斷，今見無常，但生疑怖，不知出離之
X31n0607_p0224a14║方，故言慞惶不能自出。妙樂云：初二句屬見惑，次
X31n0607_p0224a15║一句屬思惑，後三句明不出所以。專由於見，故重
X31n0607_p0224a16║云鳩槃茶等。○周慞（補註云：楚辞：聯翱翔兮周章。王逸註云：周，流也。經或作慞，
X31n0607_p0224a17║訓懼，正作章。）△二、明穴中事，譬色界火起四：初、所燒之
X31n0607_p0224a18║類。
X31n0607_p0224a19║惡獸毒蟲藏竄孔穴，毗舍闍鬼亦住其中。
X31n0607_p0224a20║四禪之定如孔穴，雖復不及門外敞豁，猶得免於
X31n0607_p0224a21║猛焰。譬入四禪定中，雖未出界外，猶得免於欲界
X31n0607_p0224a22║麤惡也。利使眾生亦得禪定，如毗舍闍，鬼亦住其
X31n0607_p0224a23║中。翻譯名義云：毗舍闍，此云噉精氣，噉人及五穀
X31n0607_p0224a24║精氣。妙樂云：初二句鈍使，次二句利使。△二、火起
X31n0607_p0224b01║之由
X31n0607_p0224b02║薄福德故。
X31n0607_p0224b03║由少福故，近惡遇苦。△三火起之勢。
X31n0607_p0224b04║為火所逼。
X31n0607_p0224b05║孔穴之中，雖無猛焰，猶有熱惱。譬四禪雖無欲界
X31n0607_p0224b06║惡，亦有喜樂愛味細苦，故言為火所逼。△四、被燒
X31n0607_p0224b07║之相。
X31n0607_p0224b08║共相殘害，飲血噉肉（至）臭煙蓬㶿，四面充塞。
X31n0607_p0224b09║利鈍，諸使眾生得禪是同，所計各異，互相是非，如
X31n0607_p0224b10║相殘害也。既於禪中起諸見，則不能生無漏定慧，
X31n0607_p0224b11║但著禪味如飲血，又著覺觀等五支如噉肉野干，
X31n0607_p0224b12║是譬欲界貪。於欲界脩未來定，已斷此貪，故言並
X31n0607_p0224b13║已前死，亦名食噉。禪定之貪如大惡獸，能吞欲界
X31n0607_p0224b14║之貪，故云競來食噉。欲界四倒八苦如猛焰，色界
X31n0607_p0224b15║四倒八苦如臭煙，以煙過焰，故以煙譬色界。色界
X31n0607_p0224b16║亦通身受心法及以四大，如四面咸苦，故云充塞。
X31n0607_p0224b17║△三、明空中事，譬無色火起二：初、所燒之類。
X31n0607_p0224b18║蜈蚣、蚰蜒、毒蛇之類，為火所燒，爭走出穴。
X31n0607_p0224b19║前欲界中以蜈蚣譬瞋，今無色界中亦以蜈蚣譬
X31n0607_p0224b20║瞋。色界中雖不言蜈蚣，而云毒虫，即兼蜈蚣，故知
X31n0607_p0224b21║瞋通三界也。毒蛇等者，厭色界定，出向無色，厭色
X31n0607_p0224b22║麤境，觀無色法，如毒蛇類，火燒出穴。妙樂云：前云
X31n0607_p0224b23║藏穴，以譬色界，今乃出穴，故譬無色。色界如穴，厭
X31n0607_p0224b24║下如燒，欣上如出穴。△二、所燒之相。
X31n0607_p0224c01║鳩槃茶鬼隨取而食（至）飢渴熱惱周慞悶走。
X31n0607_p0224c02║若得無色定，必滅下界緣，故云隨取而食。非想居
X31n0607_p0224c03║於最頂，猶尚不免顛倒諸苦，如頭上火然也。非想
X31n0607_p0224c04║亦有八苦之火：心生異念，名生苦；念念不住，名老
X31n0607_p0224c05║苦；行心擾擾妨定，名病苦；退定，是死苦；求定不得，
X31n0607_p0224c06║是求不得苦；求定不得，必有於障，即怨憎會苦；失
X31n0607_p0224c07║定時苦，名愛別離苦；四陰心，即五盛陰苦。無無漏
X31n0607_p0224c08║飲食所資，故飢渴所惱，猶是輪迴，故周慞悶走也。
X31n0607_p0224c09║△四、總結成三界眾難非一。
X31n0607_p0224c10║其宅如是，甚可怖畏，毒害火災，眾難非一。
X31n0607_p0224c11║頌總譬竟。△二、頌別譬三：初、頌長者見火譬三：初、
X31n0607_p0224c12║頌能見。
X31n0607_p0224c13║是時，宅主在門外立，聞有人言：
X31n0607_p0224c14║宅主即長者，是能見之人。門外立者，正頌上我雖
X31n0607_p0224c15║能於所燒之門安隱得出也。立者，如來在法身地，
X31n0607_p0224c16║常懷大悲欲救眾生，不處第一義空之座，故云立
X31n0607_p0224c17║也。聞有人言者，上云見，今云聞，以聞代見，聞必從
X31n0607_p0224c18║他。法是佛師，謂三昧法也。此法為師，即他人也。若
X31n0607_p0224c19║入三昧即能見機，三昧令佛見，故云有人言也。又
X31n0607_p0224c20║云大悲是他人也。△二頌所見。
X31n0607_p0224c21║汝諸子等，先因遊戲，來入此宅，稚小無知，歡娛樂著。
X31n0607_p0224c22║問：子本未出，云何因遊戲來入？答：或在大通佛時
X31n0607_p0224c23║曾發大心名出，三界而復退還名之為入。如人舉
X31n0607_p0224c24║足欲出至門側而返，亦名為出亦名還入也。又理
X31n0607_p0225a01║性本淨非三界法名出，因無明故而起戲論便有
X31n0607_p0225a02║生死名入，故云先因遊戲來入也。昔結緣淺大善
X31n0607_p0225a03║未著名為稚小，退大已後流轉三界無明所覆名
X31n0607_p0225a04║為無知。妙樂云：約事解中即退大後以著五欲而
X31n0607_p0225a05║為遊戲，約理解中即以戲論而為遊戲。言戲論者
X31n0607_p0225a06║即三界見思，見思即理故出，理即見思故入。△三
X31n0607_p0225a07║頌驚怖。
X31n0607_p0225a08║長者聞已，驚入火宅。
X31n0607_p0225a09║△二、頌捨几用車譬二：初、頌捨几譬三：初、須擬宜。
X31n0607_p0225a10║方宜救濟令無燒害（至）此苦難處況復大火。
X31n0607_p0225a11║方宜者，以大教擬宜也。告喻者，即是說眾患難誡
X31n0607_p0225a12║教之義也。妙樂云：初一行正明擬宜，次一行初句
X31n0607_p0225a13║總立所燒，即是見、思，次一句總明燒勢，次兩句略
X31n0607_p0225a14║明燒相也。又次一行半廣明所燒，文中雜列見、思
X31n0607_p0225a15║二類，不復次第。又次一行況結，於中初二句舉所
X31n0607_p0225a16║況，次二句正況。由無定慧，是故飢渴已可怖畏，況
X31n0607_p0225a17║復更為濁火所燒？如得上界有漏定時，無無漏定
X31n0607_p0225a18║已為小火所燒，梵況墜下欲界大火所燒，即指饑
X31n0607_p0225a19║渴以為此苦也。△二、頌不受。
X31n0607_p0225a20║諸子無知，雖聞父誨，猶故樂著。
X31n0607_p0225a21║頌上諸子不肯信受妙樂，云不受即是無機，亦是
X31n0607_p0225a22║稚小無知故也。文中略故，但云無知。猶故樂著者，
X31n0607_p0225a23║既無大志復不習小，已無大小復著三界也。△三
X31n0607_p0225a24║頌息化。
X31n0607_p0225b01║嬉戲不已。
X31n0607_p0225b02║頌上視父而已。嬉戲即見思也。妙樂云：見思不已
X31n0607_p0225b03║故息大化，若見思不已尚有大機，如來於時亦不
X31n0607_p0225b04║吝大，但緣大小俱失唯有見思，故且令出濁先施
X31n0607_p0225b05║小耳。△二、頌用車譬三：初、頌擬宜三車。
X31n0607_p0225b06║是時，長者而作是念（至）即便思惟設諸方便。
X31n0607_p0225b07║初一行明擬宜意。次一行用小之由，由著見思故
X31n0607_p0225b08║唯施小。次半行用小之意，若不用小則大小竝亡，
X31n0607_p0225b09║故云將為火害，害故喪身，喪身故失命。次半行正
X31n0607_p0225b10║思用小，施三乘教也。○躭（都含切。樂之甚也。）湎（彌兗切。溺也。）△
X31n0607_p0225b11║二、頌歎車希有四：初、頌勸轉。
X31n0607_p0225b12║告諸子等：我有種種珍玩之具、妙寶好車。
X31n0607_p0225b13║妙寶者，仍屬方便，即方便教中之妙寶也。若妙寶
X31n0607_p0225b14║是大，何故皆詣父所索車？△二頌示轉。
X31n0607_p0225b15║羊車、鹿車、大牛之車，今在門外。
X31n0607_p0225b16║在門外者，如示四諦，令知出世也。△三重勸轉。
X31n0607_p0225b17║汝等出來！
X31n0607_p0225b18║△四、頌證轉。
X31n0607_p0225b19║吾為汝等造作此車，隨意所樂，可以遊戲。
X31n0607_p0225b20║經文意者，吾善造車以給一切，驗知自必不乏於
X31n0607_p0225b21║車，引自無謬，證賜不虗也。△三頌適子所願。
X31n0607_p0225b22║諸子聞說如此諸車（至）到於空地離諸苦難。
X31n0607_p0225b23║馳走頌上見諦，空地頌上無學也。△三、頌等賜大
X31n0607_p0225b24║車譬四：初、頌免難歡喜二：初、頌免難。
X31n0607_p0225c01║道者見子得出火宅，住於四衢，坐師子座。
X31n0607_p0225c02║坐師子座有二釋：一云、是諸子坐座，得出三界，故
X31n0607_p0225c03║無畏也；二云、是長者坐座，長者見子免難，即得無
X31n0607_p0225c04║畏也。妙樂云：四衢者，即四諦也。初在門外，子猶在
X31n0607_p0225c05║內，是故父立；今子既出，是故安坐。又大機未會，是
X31n0607_p0225c06║故云立；小化已周，是故安坐。故知立者冥利，坐者
X31n0607_p0225c07║顯益。△二、頌歡喜。
X31n0607_p0225c08║而自慶言我今快樂（至）是故諸人我今快樂。
X31n0607_p0225c09║而自慶言等者，得所化機是故慶快，二萬億佛所
X31n0607_p0225c10║教其大緣是故云生，中間小熟是故云育，經此多
X31n0607_p0225c11║時數數成熟將養不易故云甚難，大種微故愚小，
X31n0607_p0225c12║起五濁由無知，由因招果故云入宅。多諸下二句，
X31n0607_p0225c13║述其所起見思之火。大火下二句，述其被燒火勢。
X31n0607_p0225c14║而此下二句，合其見思。我已下二句，明歡喜之由。
X31n0607_p0225c15║是故下二句，結歡喜意。△二頌諸子索車。
X31n0607_p0225c16║爾時諸子知父安座（至）今正是時，惟垂給與。
X31n0607_p0225c17║初二句，明索車時，驗知上文是父坐也。皆詣下二
X31n0607_p0225c18║行，正索。於正索中，初一行正索，次一行述許。今正
X31n0607_p0225c19║下二句，結索。△三、頌等賜大車四：初、頌釋大車。
X31n0607_p0225c20║長者大富，庫藏眾多，金銀瑠璃，硨磲碼碯。
X31n0607_p0225c21║屋盛稱庫，地盛曰藏。行具一切法名藏，眼等六根
X31n0607_p0225c22║具一切法名庫。妙樂云：行具一切法名藏者，但約
X31n0607_p0225c23║含藏為義。六根具一切名庫者，藏寬庫狹故也。但
X31n0607_p0225c24║約盛貯諸庫不同，如六根各異，雖異各具，故於諸
X31n0607_p0226a01║根具一切行，自非一家，豈可聞此以根以行為庫
X31n0607_p0226a02║為藏，各具諸法？△二頌廣大車。
X31n0607_p0226a03║以眾寶物造諸大車（至）四面懸鈴，金繩交絡。
X31n0607_p0226a04║因果所有之法總名眾寶，約教脩得義之如造，行
X31n0607_p0226a05║多子多故車非一，是故所造諸而復大。又須示方
X31n0607_p0226a06║知起脩名造，以性泯修造還本有，即車體也。莊校
X31n0607_p0226a07║下。即具度，如前釋。
X31n0607_p0226a08║真珠羅網張施其上（至）眾綵雜飾周帀圍繞。
X31n0607_p0226a09║真珠等者，出幰葢相，慈門非一，猶如網孔，一一孔
X31n0607_p0226a10║中皆一真珠，如眾慈門竝稱於實。前文但云垂諸
X31n0607_p0226a11║華纓，秪是直令見者欣悅。今云處處垂下，乃明眾
X31n0607_p0226a12║機徧悅也。眾綵雜飾，譬垂化之處設應不同。周帀
X31n0607_p0226a13║圍繞，譬攝物之宜無所闕少。
X31n0607_p0226a14║柔輭繒纊以為茵褥（至）多諸儐從而侍衛之。
X31n0607_p0226a15║前直云重敷，今加歎柔軟者，以譬諸禪自在，故云
X31n0607_p0226a16║柔軟。又以貴氎覆其上者，以妙冠麤，如細覆上。茵
X31n0607_p0226a17║者，說文云：車中重席。具足事禪，有異凡小，故云鮮
X31n0607_p0226a18║白淨潔。△三頌等車章門。
X31n0607_p0226a19║以是妙車。
X31n0607_p0226a20║△四頌等心章門。
X31n0607_p0226a21║等賜諸子。
X31n0607_p0226a22║△四頌得車歡喜。
X31n0607_p0226a23║諸子是時歡喜踊躍（至）嬉戲快樂自在無礙。
X31n0607_p0226a24║遊於四方者，乘中道慧，橫遊四種四門、四種四諦，
X31n0607_p0226b01║竪遊四十一位，究竟常樂我淨之德，故言嬉戲自
X31n0607_p0226b02║在。△二、頌合譬二：初、頌合總譬四：初、頌合長者。
X31n0607_p0226b03║告舍利弗：我亦如是，眾聖中尊，世間之父。
X31n0607_p0226b04║上二句合位號，下二句合名行，兼合歎德義。如來
X31n0607_p0226b05║是七種方便賢聖中尊，九種世間之父。妙樂云：九
X31n0607_p0226b06║種世間者，秪是九界耳。七望於九，但除四趣，離開
X31n0607_p0226b07║三教。菩薩以子義通，故世間從九；結緣義局，故方
X31n0607_p0226b08║便唯七。△二頌合五百人。
X31n0607_p0226b09║一切眾生，皆是我子，深著世樂，無有慧心。
X31n0607_p0226b10║此合五道，義兼三十子。三十子是緣因子，一切眾
X31n0607_p0226b11║生是正因子。無有慧心者，通語無實也。△三、頌合
X31n0607_p0226b12║舍宅。
X31n0607_p0226b13║三界無安，猶如火宅。
X31n0607_p0226b14║正頌合家宅，兼得一門義。△四、頌合火起。
X31n0607_p0226b15║眾苦充滿甚可怖畏（至）如是等火熾然不息。
X31n0607_p0226b16║初二句總標，次二句釋，次二句結合。總譬竟。△二、
X31n0607_p0226b17║頌合別譬四：初、頌合長者見火譬三：初、頌合能
X31n0607_p0226b18║見。
X31n0607_p0226b19║如來已離三界火宅，寂然閒居，安處林野。
X31n0607_p0226b20║頌上如來能見，正由寂然閒居，能見五濁。諸子即
X31n0607_p0226b21║合聞。有人言：妙樂云寂然等者，在王三昧用智，即
X31n0607_p0226b22║是安處也。△二、頌合所見。
X31n0607_p0226b23║今此三界皆是我有（至）而今此處多諸患難。
X31n0607_p0226b24║頌上所見眾生為生老病死之所燒煑，合上所見
X31n0607_p0226c01║火譬。△三、頌合驚怖。
X31n0607_p0226c02║唯我一人，能為救護。
X31n0607_p0226c03║頌上佛見此已，便作是念，合驚入火宅也。△二、頌
X31n0607_p0226c04║合捨几用車譬二：初、頌合捨几三：初、頌合擬宜。
X31n0607_p0226c05║雖復教詔。
X31n0607_p0226c06║△二、頌合無機。
X31n0607_p0226c07║而不信受。
X31n0607_p0226c08║△三頌合息化。
X31n0607_p0226c09║於諸欲染，貪著深故。
X31n0607_p0226c10║頌上未免生老病死憂悲苦惱等也。△二、頌合用
X31n0607_p0226c11║車三：初、頌合擬宜三車。
X31n0607_p0226c12║以是方便。
X31n0607_p0226c13║頌上但以智慧方便欲擬宜也。△二、頌合歎車希
X31n0607_p0226c14║有。
X31n0607_p0226c15║為說三乘，令諸眾生知三界苦，開示演說出世間道。
X31n0607_p0226c16║△三、頌合適子所願。
X31n0607_p0226c17║是諸子等若心決定（至）有得緣覺、不退菩薩。
X31n0607_p0226c18║若心決定者，從苦法忍已上，是真決定。此一句總
X31n0607_p0226c19║頌三乘馳走之位。後具足下一行，各頌三乘爭出
X31n0607_p0226c20║之位。三、明者，輔行引婆沙論云：宿命知過去苦，生
X31n0607_p0226c21║大厭離；天眼知未來苦，生大厭離；漏盡能作正觀，
X31n0607_p0226c22║斷諸煩惱。此三名明。身通但工巧而已，天耳但聞
X31n0607_p0226c23║聲而已，他心緣他別想而已，故不名明。不退菩薩
X31n0607_p0226c24║者，不退義通，亦兼三藏。△三、頌合等賜大車譬二：
X31n0607_p0227a01║初、頌合等賜大車四：初、頌合大車章門。
X31n0607_p0227a02║汝舍利弗！我為眾生以此譬喻說一佛乘。
X31n0607_p0227a03║頌上悉與諸佛禪定等。△二、頌合等心章門。
X31n0607_p0227a04║汝等若能信受是語，一切皆當成得佛道。
X31n0607_p0227a05║頌上是諸眾生脫三界者。△三頌合高廣大車。
X31n0607_p0227a06║是乘微妙清淨第一（至）所應稱讚供養禮拜。
X31n0607_p0227a07║頌上皆是一相一種等。△四、頌合釋有車由。
X31n0607_p0227a08║無量億千，諸力解脫，禪定智慧，及佛餘法。
X31n0607_p0227a09║頌：上我有無量，無邊智慧等。△二、頌合得車歡喜
X31n0607_p0227a10║二：初、明各得大車。
X31n0607_p0227a11║得如是乘令諸子等（至）乘此寶乘直至道場。
X31n0607_p0227a12║日夜者，初得佛知見中道智光如日分，無明在如
X31n0607_p0227a13║夜，自得中道智如日，入生死如夜，常行二法故言
X31n0607_p0227a14║遊戲，三乘之人同入佛智，故云與諸菩薩及聲聞
X31n0607_p0227a15║眾。又此明自行化他自獲是乘，故言日夜遊戲，以
X31n0607_p0227a16║此化他故言與諸菩薩及聲聞眾，能化三乘同乘
X31n0607_p0227a17║寶乘也。直至道場者，妙覺位也。△二、結勸信。
X31n0607_p0227a18║以是因緣，十方諦求更無餘乘，除佛方便。
X31n0607_p0227a19║所說一乘無三因緣，於十方土審實而求唯一無
X31n0607_p0227a20║二，除佛方便則不在言耳。△四、正頌合無虗妄譬
X31n0607_p0227a21║二：初、頌不虗章門三：初、先定父子，明本欲與大。
X31n0607_p0227a22║告舍利弗：汝諸人等皆是吾子，我則是父。
X31n0607_p0227a23║既云皆是吾子，理應平等與大也。△二、明說三乘
X31n0607_p0227a24║意為除障。
X31n0607_p0227b01║汝等累劫眾苦所燒，我皆濟拔令出三界。
X31n0607_p0227b02║△三障除遂本心還與大法。
X31n0607_p0227b03║我雖先說汝等滅度（至）今所應作唯佛智慧。
X31n0607_p0227b04║初一行明障除但盡生死者，但盡分段生死，尚有
X31n0607_p0227b05║變易生死，故云而實不滅也。次半行遂本心，故云
X31n0607_p0227b06║今所應作唯佛智慧也。△二、頌合釋不虗三：初、釋
X31n0607_p0227b07║同皆是子，理應平等。
X31n0607_p0227b08║若有菩薩於是眾中（至）所化眾生皆是菩薩。
X31n0607_p0227b09║若有菩薩者，方便三乘所化眾生，皆是昔日結緣
X31n0607_p0227b10║佛子，亦皆同有真如佛性，故云皆是菩薩也。△二、
X31n0607_p0227b11║釋不能受化乃說三乘。
X31n0607_p0227b12║若人小智深著愛欲（至）佛說苦諦真實無異。
X31n0607_p0227b13║此下正明有作四諦也。小智障重不即信受，為是
X31n0607_p0227b14║方便開三接引。小智為說苦諦者，聲聞於三乘中
X31n0607_p0227b15║最小，復以苦諦為初門，苦以逼惱為義，諦即審實
X31n0607_p0227b16║不虗，總而言之不出六道生死是也。眾生心喜者，
X31n0607_p0227b17║稱其本習則喜，本厭生死自求涅槃，今聞出離即
X31n0607_p0227b18║會宿習，是故心喜。真實無異者，遺教經云：佛說苦
X31n0607_p0227b19║諦，實苦不可令樂。故言真實無異。眾生下二句明
X31n0607_p0227b20║機，佛說下二句明應也。
X31n0607_p0227b21║若有眾生不知苦本（至）諸苦所因，貪欲為本。
X31n0607_p0227b22║初一行，正明集諦。集即招集之義。集是苦因，故言
X31n0607_p0227b23║苦本。眾生不知，是故深著。為是等二句，顯道能治
X31n0607_p0227b24║集。諸苦等二句，明集過患。
X31n0607_p0227c01║若滅貪欲，無所依止，滅盡諸苦，名第三諦。
X31n0607_p0227c02║此明滅諦。初二句，明滅集功能。若滅集因，則苦無
X31n0607_p0227c03║所依。下二句，明滅諦得名也。
X31n0607_p0227c04║為滅諦故，脩行於道。
X31n0607_p0227c05║此明道諦，道即能通之義，以能通至真空涅槃，略
X31n0607_p0227c06║則戒定慧，廣則三十七道品也。
X31n0607_p0227c07║離諸苦縛名得解脫（至）但離虗妄名為解脫。
X31n0607_p0227c08║初二句，重舉得脫。集是能縛，苦是所縛，離此苦集，
X31n0607_p0227c09║名得解脫。是人下二句，徵也。觀諦得脫，為是何脫？
X31n0607_p0227c10║但離下二句，釋也。但離虗妄者，無明已是不實，見
X31n0607_p0227c11║思附無明起，故呼之為虗妄。有作四諦，但除此惑，
X31n0607_p0227c12║名為解脫。脫於分段，未脫變易，故非自在。△三、釋
X31n0607_p0227c13║後若堪能還與其大。
X31n0607_p0227c14║其實未得一切解脫（至）安隱眾生故現於世。
X31n0607_p0227c15║一切解脫即無作滅諦，無上道即無作道諦。佛本
X31n0607_p0227c16║欲與一切解脫，今汝始斷分段生死，所證真空，非
X31n0607_p0227c17║大涅槃，以其未得一切解脫故，終未稱佛本心，故
X31n0607_p0227c18║言我意不欲令至滅度，此小乘解脫也。今則還令
X31n0607_p0227c19║得無上道，入大涅槃，乃是究竟稱佛本心。無作道
X31n0607_p0227c20║滅，破無作苦集，昔欲說此，而眾生不堪，障既已除，
X31n0607_p0227c21║還說此也。佛為法王，於權實法已得自在，開三權，
X31n0607_p0227c22║顯一實，豈當有虗虗也？妙樂云：初一行半以無上道
X31n0607_p0227c23║法斥，次一行半出佛本心。△二、六十五行孤起頌
X31n0607_p0227c24║勸信，亦名通經方法二：初、標二：初、標可說不可說。
X31n0607_p0228a01║汝舍利弗！我此法印，為欲利益世間故說。
X31n0607_p0228a02║法印，即前實相印也。如來說此法印，為利益世間
X31n0607_p0228a03║故說也。不說者，四十餘年未是說時，五千未去，是
X31n0607_p0228a04║故不說也。△二、標可通不可通。
X31n0607_p0228a05║在所遊方，勿妄宣傳。
X31n0607_p0228a06║惡者強說，令其墮苦；善者不說，悞其失樂。若大悲
X31n0607_p0228a07║愍惡，則不為通；若大慈念善，則應為通也。△二、釋
X31n0607_p0228a08║二：初、釋可說不可說。
X31n0607_p0228a09║若有聞者隨喜頂受（至）隨順此經非己智分。
X31n0607_p0228a10║此八行偈，明如來利益世間之相也。通論三世利
X31n0607_p0228a11║益，別論令二乘人入信。初一行言阿惟越致，是觀
X31n0607_p0228a12║現在益為說也。阿惟越致，亦云阿鞞䟦致，此云不
X31n0607_p0228a13║退轉，有三義釋，見序品。又智論云：無生忍法，即是
X31n0607_p0228a14║阿鞞䟦致地。若有信受下一行半，言曾見者，是觀
X31n0607_p0228a15║過去善為說也。若人有能下一行半，言信汝見我
X31n0607_p0228a16║者，是觀未來善為說也。如下文云：若深信解者，見
X31n0607_p0228a17║佛常在靈鷲。即其義也。斯法華經下一行，結上開
X31n0607_p0228a18║下也。如來觀知三世利益，是故為說，是結上也。淺
X31n0607_p0228a19║識聞之，迷惑不解，則不為說，是開下也。此即釋如
X31n0607_p0228a20║來說不說章也。△二、釋可通不可通二：初、明用大
X31n0607_p0228a21║悲莫為惡人說。
X31n0607_p0228a22║又，舍利弗！憍慢懈怠計我見者，莫說此經。
X31n0607_p0228a23║先列憍慢懈怠，計我著欲等惡數，必起惡誹謗獲
X31n0607_p0228a24║惡果報，是故大悲怋惡不可為說。
X31n0607_p0228b01║凡夫淺識深著五欲（至）則斷一切世間佛種。
X31n0607_p0228b02║斷世間佛種者，淨名經以煩惱為如來種，此取境
X31n0607_p0228b03║界性為佛種（善惡事異名境界性）。大品經以一切種智學般
X31n0607_p0228b04║若為佛種，此取了因性為佛種。涅槃經用心性理
X31n0607_p0228b05║不斷，此取正因性為佛種。今經明小善成佛，此取
X31n0607_p0228b06║緣因性為佛種。若不信小善成佛，即斷世間佛種
X31n0607_p0228b07║也。
X31n0607_p0228b08║或復顰蹙而懷疑惑（至）斷佛種故受斯罪報。
X31n0607_p0228b09║妙樂云：畜生中言斷佛種者，正當破壞緣、了二因。
X31n0607_p0228b10║不信，即斷了因佛種；不行小善，即斷緣因佛種。此
X31n0607_p0228b11║經徧開六道佛種，若謗此經，義當斷也。○顰蹙（謂眉
X31n0607_p0228b12║顰頞蹙，厭聞貌。）𩑔（苦骨切，禿也。）黮（吐敢切，黑也。）
X31n0607_p0228b13║若作馲駝或生驢中（至）如斯罪人常生難處。
X31n0607_p0228b14║常生難處者，八難也。永不見佛即佛前佛後難，永
X31n0607_p0228b15║不聞法即世智辯聰難，聾啞即盲聾瘖啞難，常處
X31n0607_p0228b16║地獄即地獄難，在餘惡道即餓鬼難，駞驢等即畜
X31n0607_p0228b17║生難，永不見佛聞法又是北洲難，但缺長壽天一
X31n0607_p0228b18║難。既云難處，義必兼之。
X31n0607_p0228b19║狂聾心亂永不聞法（至）無智人中莫說此經。
X31n0607_p0228b20║妙樂云：問：謗經生罪，非經為罪緣。答：罪福由心，經
X31n0607_p0228b21║乃緣助。然從佛元意，唯為生福，是迷者過，非路咎
X31n0607_p0228b22║也。△二、釋用大慈為善人說二：初、正明可說五：初、
X31n0607_p0228b23║過現一雙。
X31n0607_p0228b24║若有利根智慧明了（至）如是之人乃可為說。
X31n0607_p0228c01║利根是現在。植善是過去。強識是現在。見百千億
X31n0607_p0228c02║佛是過去。△二上下一雙。
X31n0607_p0228c03║若人精進常修慈心（至）如是之人乃可為說。
X31n0607_p0228c04║修慈是愍下，恭敬是尊上。△三內外一雙。
X31n0607_p0228c05║又，舍利弗！若見有人（至）如是之人乃可為說。
X31n0607_p0228c06║捨惡親善是外求，持戒如珠是內護。△四、自他一
X31n0607_p0228c07║雙。
X31n0607_p0228c08║若人無瞋，質直柔軟（至）如是之人乃可為說。
X31n0607_p0228c09║質直敬佛是自行，譬喻說法是化他。△五始終一
X31n0607_p0228c10║雙。
X31n0607_p0228c11║若有比丘為一切智（至）如是之人乃可為說。
X31n0607_p0228c12║四方求法，是請益之始；頂受專脩，是歸憑之終。△
X31n0607_p0228c13║△二、總結可說。
X31n0607_p0228c14║告舍利弗我說是相（至）汝當為說妙法華經。
X31n0607_p0228c15║此總結也。相者，即上五雙十隻善人之相也。善相
X31n0607_p0228c16║甚多，略舉十相，以示流通也。
X31n0607_p0228c17║妙法蓮華經信解品第四
X31n0607_p0228c18║夫根有利鈍，惑有厚薄，說有法譬，悟有前後。二乘
X31n0607_p0228c19║於法華已前，但念空無相願，於菩薩法都無一念
X31n0607_p0228c20║好樂之心。至法華會，初聞略說，上根雖悟，中根未
X31n0607_p0228c21║解，動執生疑；廣聞五佛，蒙籠未曉。今聞譬喻，歡喜
X31n0607_p0228c22║踊躍，信發解生，疑去理明，故名信解品。又中根之
X31n0607_p0228c23║人，聞說譬喻，初破疑惑，入大乘見道，故名信；進入
X31n0607_p0228c24║大乘脩道，故名解。文云：我等今日真是聲聞，以佛
X31n0607_p0229a01║道聲令一切聞。聞圓教，入圓位，故名信解品也。△
X31n0607_p0229a02║二、信解品明中根得解二：初、經家敘喜二：初、敘內
X31n0607_p0229a03║心。
X31n0607_p0229a04║爾時慧命須菩提（至）發希有心歡喜踊躍。
X31n0607_p0229a05║善吉獨稱慧命，三人稱摩訶者，通論皆大皆慧，別
X31n0607_p0229a06║論善吉解空空慧為命，諸慧人中佛慧第一，佛於
X31n0607_p0229a07║般若命其轉教，其為慧人所命，故云慧命。從佛所
X31n0607_p0229a08║聞等，是得喜之由，由遠聞方便品法說，見舍利弗
X31n0607_p0229a09║得記，如此聞見昔所未有，故歡喜也。發希有心者，
X31n0607_p0229a10║敘近聞譬喻希有心發，心發故名之為信，以信故
X31n0607_p0229a11║入入歡喜位，即信解品意也。△二、敘外敬。
X31n0607_p0229a12║即從座起，整衣服（至）曲躬恭敬，瞻仰尊顏。
X31n0607_p0229a13║例上身子，亦應三業領解：發希有心，心領解也；即
X31n0607_p0229a14║後座起，身領解也；白佛言，口領解也。△二、白佛自
X31n0607_p0229a15║陳二：初、長行二：初、略法說二：初、正法說二：初、明昔
X31n0607_p0229a16║稟。三、故不求二：初、標三：初、居僧首故。
X31n0607_p0229a17║而白佛言：我等居僧之首。
X31n0607_p0229a18║明三不求，述昔失也。初居僧首者，我法臈既高，晚
X31n0607_p0229a19║學以我為軌，忽改途易轍，棄小求大，為後來所嫌，
X31n0607_p0229a20║自固護彼，所以不求也。△二俗年邁故。
X31n0607_p0229a21║年竝朽邁。
X31n0607_p0229a22║若作菩薩，當專任大道廣度眾生，今既朽老無所
X31n0607_p0229a23║堪任，是故不求。△三、已證得故。
X31n0607_p0229a24║自謂已得涅槃無所堪任（至）心不喜樂。
X31n0607_p0229b01║已得涅槃無為正位，不能發大心，故云無所堪任。
X31n0607_p0229b02║盡無生智已立，無所依求，故云不復進求阿耨菩
X31n0607_p0229b03║提。空無相無作，名三解脫門。觀諸法無我我所，名
X31n0607_p0229b04║空解脫門。觀男女相一異相等實不可得，名無相
X31n0607_p0229b05║解脫門。若知一切法無相都無所作，名無作解脫
X31n0607_p0229b06║門。又於三界無所願求，名無願解脫門。△二、釋二：
X31n0607_p0229b07║初、先釋得涅槃不求。
X31n0607_p0229b08║所以者何？世尊令我等出於三界得涅槃證。
X31n0607_p0229b09║△二、釋年邁即兼僧首。
X31n0607_p0229b10║又今我等年已朽邁（至）不生一念好樂之心。
X31n0607_p0229b11║△二、明今會一故自得。
X31n0607_p0229b12║我等今於佛前（至）深自慶幸獲大善利。
X31n0607_p0229b13║此陳得解之由，由遠聞上略廣二番開三顯一，是
X31n0607_p0229b14║故慶幸獲大善利者，正陳得解是近聞上譬喻希
X31n0607_p0229b15║有之法，而獲開悟之善利也。△二、略舉譬。
X31n0607_p0229b16║無量珍寶，不求自得。
X31n0607_p0229b17║譬昔不求而今自得，希有法寶也。妙樂云：昔般若
X31n0607_p0229b18║領教，謂為菩薩之法，豈圖於今全蒙等賜？△二、廣
X31n0607_p0229b19║譬說二：初、開譬二：初、諮發。
X31n0607_p0229b20║世尊！我等今者樂說譬喻以明斯義。
X31n0607_p0229b21║妙樂云：應如世禮，欲有所決，須先諮發。△二、開譬
X31n0607_p0229b22║五：初、父子相失譬四：初、子背父而去二：初、背父而
X31n0607_p0229b23║去。
X31n0607_p0229b24║譬若有人，年既幼稚，（至）或十、二十至五十歲。
X31n0607_p0229c01║譬若有人，領二十子譬二乘人，菩薩位行難知，且
X31n0607_p0229c02║齊已領耳。年既幼稚者，無明厚重覆障解心，解心
X31n0607_p0229c03║無力故言幼稚。捨父逃逝者，退大為捨，無明自覆
X31n0607_p0229c04║曰逃，趣向生死為逝。問：佛捨應後眾生起惑，是父
X31n0607_p0229c05║離子，非是子捨父？答：由眾生不感佛則去世，還成
X31n0607_p0229c06║子捨父義。久住他國者，涅槃法界是佛自國，生死
X31n0607_p0229c07║五欲是為他國，本求出離而退墮不返，故云久住
X31n0607_p0229c08║他國。或十是天道，二十是人道，五十是五道，約於
X31n0607_p0229c09║一人備輪諸道，故云或十等。妙樂云解心無力者，
X31n0607_p0229c10║昔修觀行雖觀理即，未入似解不能除濁，故云無
X31n0607_p0229c11║力，義之如幼。退大已後名字全迷，義如厚重。本結
X31n0607_p0229c12║大緣，寂光為土是自國，退大已後輪回五道，望本
X31n0607_p0229c13║為他常住三界，故云久住他國。升沉不定故著或
X31n0607_p0229c14║言。△二、向本而還。
X31n0607_p0229c15║年既長大加復窮困（至）漸漸遊行遇向本國。
X31n0607_p0229c16║善根薰被稍稍欲著名為長大，在三界中不見佛
X31n0607_p0229c17║父，不得出要之術故為窮，八苦火燒故為困。馳騁
X31n0607_p0229c18║四方以求衣食者，佛未出時諸凡夫人依身受心
X31n0607_p0229c19║法起於四倒之見，於中求正道如求食，求助道如
X31n0607_p0229c20║求衣，以厭苦求理為可化之緣。佛初出時諸外道
X31n0607_p0229c21║等皆先得度，即此意也。漸漸遊行遇向本國者，明
X31n0607_p0229c22║外道厭苦希脫邪求涅槃，雖非本意亦蒙值佛，故
X31n0607_p0229c23║云遇向也。本國如上說。妙樂云求正道等者，以計
X31n0607_p0229c24║常等而為正道，種種苦行以為助道，雖思惟邪理
X31n0607_p0230a01║堪為正機，然由久遠大種熏被故也。△二、求子中
X31n0607_p0230a02║止三：初、求子不得。
X31n0607_p0230a03║其父先來，求子不得。
X31n0607_p0230a04║二乘退大已後，佛常求機而機不會，故名不得也。
X31n0607_p0230a05║△二中止一城
X31n0607_p0230a06║中止一城。
X31n0607_p0230a07║中止一城者，不為一子而廢家業，譬佛不以一處
X31n0607_p0230a08║無機而廢餘方施化，以方便有餘土為國，在同居、
X31n0607_p0230a09║實報兩間為中，有餘涅槃為城，住此涅槃名止，處
X31n0607_p0230a10║此為家。起勝劣兩應，劣應應聲聞，勝應應菩薩。五
X31n0607_p0230a11║人斷通惑者，同生其土皆為菩薩，佛以勝應應之，
X31n0607_p0230a12║純以大乘家業訓令脩學中止，於此伺覓同居子
X31n0607_p0230a13║機。妙樂云不為一子等者，且以一方一類而為一
X31n0607_p0230a14║子，故次合云不為一處。處必在人只是同居，人類
X31n0607_p0230a15║未孰且止方便不廢化儀。若準餘方之言，應指十
X31n0607_p0230a16║方國土設十界化。若思此同居得子便故，且語有
X31n0607_p0230a17║餘五人，即是四果支佛。或取三藏二乘及通三乘
X31n0607_p0230a18║為斷通惑者，此亦可爾。通論方便人數則應云九，
X31n0607_p0230a19║藏二、通三、別三、圓一，不得云五。今且對小故云五
X31n0607_p0230a20║耳。
X31n0607_p0230a21║其家大富，財寶無量。
X31n0607_p0230a22║實相境為家，具足萬德為富，五度福德名財，般若
X31n0607_p0230a23║智慧名寶，導一切皆摩訶衍名無量。妙樂云：大富
X31n0607_p0230a24║總稱，財寶是別，雖分財寶，般若導五，無不成寶，況
X31n0607_p0230b01║一切行皆成珍寶，故云無量。
X31n0607_p0230b02║金、銀、琉璃、珊瑚、琥珀、玻瓈珠等，其諸倉庫悉皆盈溢。
X31n0607_p0230b03║金銀珠等，是大乘三十七道品，即領上長者大富
X31n0607_p0230b04║義也。倉庫盈溢者，在內為盈，在外為溢；盛米為倉，
X31n0607_p0230b05║盛物為庫。倉譬禪定，禪生百八三昧故；庫譬實相，
X31n0607_p0230b06║能發十八空智慧故。自資為盈，化外為溢，領上多
X31n0607_p0230b07║有田宅義也。妙樂云：寶不出七，故譬七科。
X31n0607_p0230b08║多有僮僕、臣佐、吏民。
X31n0607_p0230b09║多有僮僕者，譬方便知見波羅蜜皆悉具足，屈曲
X31n0607_p0230b10║隨機稱事稱理，領上又多僕從義也。就位為語，二
X31n0607_p0230b11║乘及通教菩薩別教三十心悉如僮僕，別教圓教
X31n0607_p0230b12║十地如臣、十向如佐、十行如吏、十住如民。初入佛
X31n0607_p0230b13║境界，率土之濵無非王民，雖得為民比吏佐等猶
X31n0607_p0230b14║為疎遠。十行修習諸法種種驅馳故如吏，十迴向
X31n0607_p0230b15║事理稍深職近王邊故如佐，十地輔佛行化降魔
X31n0607_p0230b16║制敵故如臣也。妙樂云：上僮僕中已有別三十心，
X31n0607_p0230b17║今臣佐等是圓四十位也。兼收別教十地者，仍存
X31n0607_p0230b18║教道故立別名，以無兩重十地故也。
X31n0607_p0230b19║象馬車乘，牛羊無數，出入息利，乃徧他國。
X31n0607_p0230b20║一心三觀，如象運圓教大乘；次第三觀，如馬運別
X31n0607_p0230b21║教大乘；析空、即空二觀，如牛運藏、通二教大乘；析
X31n0607_p0230b22║法觀自行，如鹿、羊等運二乘之法。無數者，權實諸
X31n0607_p0230b23║教皆名車乘，權實觀智名象、馬、牛、羊，非但教法甚
X31n0607_p0230b24║多，觀智亦復無數也。出入者，二而不二是入，不二
X31n0607_p0230c01║而二是出。又無量還一是入，一中無量是出。又化
X31n0607_p0230c02║他用為出，自行用為入。出法益眾生為息，化功歸
X31n0607_p0230c03║已為利。乃徧他國者，徧於三土，行於非道，通達佛
X31n0607_p0230c04║道，即其義也。唯法性是己國，法性之外者，皆名他
X31n0607_p0230c05║國耳。妙樂云：一心三觀至二乘之法者，次明僮僕、
X31n0607_p0230c06║臣佐、吏民所乘，所乘不出諸觀故也。隨教用觀，即
X31n0607_p0230c07║當所乘。然此境智雖即隨教，同為圓人所用。無數
X31n0607_p0230c08║等者，臣佐、吏民所用，實也；僮僕所用，權也。此亦一
X31n0607_p0230c09║體權實，竝皆長者所有。
X31n0607_p0230c10║商估賈客，亦甚眾多。
X31n0607_p0230c11║此土菩薩往他方聽法，他方大士來此土聞經，往
X31n0607_p0230c12║還採利，有如商賈。又徧入實報，方便同居，以求法
X31n0607_p0230c13║利，故云眾多。△三、子遇到父城二：初、到城之由。
X31n0607_p0230c14║時貧窮子，遊諸聚落，經歷國邑。
X31n0607_p0230c15║無大乘功德法財，故名窮子。此等退大已來，備遭
X31n0607_p0230c16║諸苦，深起厭患，欲求出離，取理不中，致成邪僻。由
X31n0607_p0230c17║邪慧歷心，易可入正，以求出世，為感佛之由也。以
X31n0607_p0230c18║邪慧觀察五陰為聚落，十二入為邑，十八界為國，
X31n0607_p0230c19║歷此求理，名求衣食。妙樂云：言觀察五陰等者，還
X31n0607_p0230c20║以邪觀觀陰斷常，以此邪慧冥資於正，成見佛之
X31n0607_p0230c21║由也。△二、遂到父城
X31n0607_p0230c22║遂到其父所止之城。
X31n0607_p0230c23║由向邪慧，助正成機，感佛大悲，名為到城。城即涅
X31n0607_p0230c24║槃，涅槃通半滿，眾生惑盡，可有得涅槃之義，故言
X31n0607_p0231a01║到城。妙樂云：機熟若證，證父所證，名到父城。此乃
X31n0607_p0231a02║小機先扣大應，義立窮子已到父城，故使城名涅
X31n0607_p0231a03║槃，大小雙得。△四、其父憂念意二：初、念失子苦。
X31n0607_p0231a04║父每念子與子離別（至）是以殷勤每憶其子。
X31n0607_p0231a05║如來自昔至今恒思子大機，故言每念。退大已來
X31n0607_p0231a06║流浪五道，故言與子。離別五十餘年開鬼出脩羅，
X31n0607_p0231a07║故言餘也。未曾說者，未曾向方便土中臣佐吏民
X31n0607_p0231a08║說有此子機緣也。又應世已來自昔華嚴方等般
X31n0607_p0231a09║若諸座，未曾向諸大士說此聲聞本是大乘之子，
X31n0607_p0231a10║既非佛子不解佛法，或如聾啞、或去華拜座、或棄
X31n0607_p0231a11║鉢茫然，種種不逮也。心懷悔恨者，悔昔不勤教詔
X31n0607_p0231a12║致令逃逝也。恨子不思恩義疎我親他內合，如來
X31n0607_p0231a13║悔不殷勤令入內凡，遂使退失本解，恨其無心不
X31n0607_p0231a14║能精進固志逃迷不返，故言悔恨也。自念老朽者，
X31n0607_p0231a15║化期將畢無傳大法之人，如老朽而無子也。妙樂
X31n0607_p0231a16║云恨子下，專斥於子，非但悔應早息，亦乃恨子機
X31n0607_p0231a17║生，致令疎我正法親他。六塵內合等者，為論免難
X31n0607_p0231a18║須淨六根。△二念得子樂。
X31n0607_p0231a19║復作是念：我若得子委付財物，坦然快樂無復憂慮。
X31n0607_p0231a20║有可度之機，名為得子；與授佛記，名付法財；稱於
X31n0607_p0231a21║本心，復言快樂。領上總譬竟。△二、父子相見譬二：
X31n0607_p0231a22║初、子見父四：初、見父之由。
X31n0607_p0231a23║世尊！爾時，窮子傭賃展轉遇到父舍。
X31n0607_p0231a24║由厭苦欣樂，推求理味，漸漸積習，遂成出世善根，
X31n0607_p0231b01║故言傭賃展轉。以此善根能扣佛慈悲，故言遇到
X31n0607_p0231b02║父舍。父喻道後法身，舍喻無緣慈悲。大小二機雙
X31n0607_p0231b03║扣此舍，有大機故，故言遙見其父；有小機故，故言
X31n0607_p0231b04║住立門側。若惟小無大，則子不應見尊特之身，父
X31n0607_p0231b05║不應言我財物庫藏今有所付；若唯大無小，子不
X31n0607_p0231b06║應住立門側，又不應言非我傭力得物之處。妙樂
X31n0607_p0231b07║云：傭賃之法，以力易財，本起邪見，還希脫苦。雖復
X31n0607_p0231b08║邪求，冥資正道，故使世間厭苦，遂成出世善機。世
X31n0607_p0231b09║易出世，故云傭賃。從一至一，故云展轉。不期而會，
X31n0607_p0231b10║故名為遇。不意因於世法忽感出世慈悲，又不意
X31n0607_p0231b11║世間邪推而生正見感佛，又不意小善之內冥入
X31n0607_p0231b12║大乘圓門。大小二機雙扣此舍者，大機未熟，正見
X31n0607_p0231b13║而遙；小感稍親，門側而近。△二、見父之處。
X31n0607_p0231b14║住立門側，遙見其父。
X31n0607_p0231b15║門側者，譬二觀為方便，即門二邊圓中之機，當門
X31n0607_p0231b16║正見二乘偏真，故言門側。但空三昧偏真慧眼，傍
X31n0607_p0231b17║窺法身耳。遙見其父者，言大機始發，扣召事遠，是
X31n0607_p0231b18║故言遙。△三見父之相。
X31n0607_p0231b19║踞師子牀，寶几承足。
X31n0607_p0231b20║此言如來說華嚴時也。踞師子牀者，圓報法身安
X31n0607_p0231b21║處空理，無復通別二惑八魔等畏，故云踞師子牀
X31n0607_p0231b22║也。寶几承足者，定慧為足、實諦為几，無生定慧依
X31n0607_p0231b23║真如境也。妙樂云踞師子牀作所表釋者，事師子
X31n0607_p0231b24║座亦無師子之形，但有所表，故大論云佛為人中
X31n0607_p0231c01║師子，故佛所坐名師子座，佛之所說名師子吼。圓
X31n0607_p0231c02║報身者，部雖兼別從勝從本，故曰圓報。寶几等者，
X31n0607_p0231c03║一几承於二足，定慧所依無殊，即定慧力莊嚴法
X31n0607_p0231c04║身，從所名能故云無生定慧。
X31n0607_p0231c05║諸婆羅門、剎利、居士（至）手執白拂侍立左右。
X31n0607_p0231c06║婆羅門名淨行貴族高潔，即等（覺）離垢菩薩也。剎
X31n0607_p0231c07║利是王種，即九地已下初地已上菩薩也。居士富
X31n0607_p0231c08║而不貴，即三十心也。真珠瓔珞者，即戒定慧陀羅
X31n0607_p0231c09║尼三昧四瓔珞也。價值千萬者，即四十地功德以
X31n0607_p0231c10║嚴法身也。吏民僮僕者，若異門明義者，即是稟藏
X31n0607_p0231c11║通二教斷通惑者名為民，稟別教斷通惑者名為
X31n0607_p0231c12║吏。若同門明義者，還是方便波羅蜜也。內與實智
X31n0607_p0231c13║同、外與機緣同，喻如吏民有內奉外役之義也。白
X31n0607_p0231c14║拂者，即是權智之用也。左右者，右即入空智用拂
X31n0607_p0231c15║四住塵，左則入假智用拂塵沙塵，此二為中道方
X31n0607_p0231c16║便，故言侍立。妙樂云：前以吏民對圓十住十行，今
X31n0607_p0231c17║以吏民對前三教斷通惑者，復與僮僕共列。故知
X31n0607_p0231c18║立名隨義不可一定，元譬事理何得守株？故前以
X31n0607_p0231c19║吏民在實，今此吏民攝屬於權，故在同異二門，跨
X31n0607_p0231c20║節為同當分為異，異約施權同約開顯，秖一吏民
X31n0607_p0231c21║義當兩屬。
X31n0607_p0231c22║覆以寶帳垂諸華旛（至）種種嚴飾威德特尊。
X31n0607_p0231c23║覆以寶帳者，真實慈悲也。垂諸華旛者，華即四攝，
X31n0607_p0231c24║旛即神通。香水灑地者，降注法水，灑諸菩薩心地，
X31n0607_p0232a01║以淹惑塵，亦是定水灑心地也。散眾名華者，布以
X31n0607_p0232a02║七淨華，謂戒、定、慧、斷疑、道非道、知見淨、斷知淨也。
X31n0607_p0232a03║戒者，攝律儀等三種戒也。定者，首楞嚴等定也。慧
X31n0607_p0232a04║者，實智慧也。斷疑者，已度二諦之疑也。道非道淨
X31n0607_p0232a05║者，行於非道，通達佛道也。知見淨者，智德圓滿，了
X31n0607_p0232a06║了見佛性也。斷知淨者，斷德成就，無明永盡也。羅
X31n0607_p0232a07║列寶物者，羅列諸地真實功德也。出內與前出入
X31n0607_p0232a08║義同，自行為取，化他為與。威德特尊者，光明無邊，
X31n0607_p0232a09║色像無邊，相海巍巍，此義須作舍那之佛，豈得作
X31n0607_p0232a10║餘釋耶？○出（尺遂切。凡物自出則入聲，使之出則去聲。）內（世俗多讀為儒稅切，非也。
X31n0607_p0232a11║當為納。納，入也。古納字通。）△四、生畏避心
X31n0607_p0232a12║窮子見父有大力勢（至）非我傭力得物之處。
X31n0607_p0232a13║大力勢者，智大故名大力，神通大故名大勢，如上
X31n0607_p0232a14║身手有力義也。恐怖者，小機劣弱怯懼大道也。悔
X31n0607_p0232a15║來至此者，佛本欲以大法擬之，應不稱機但有退
X31n0607_p0232a16║大之意，故言悔來至此也。竊作是念者，機中潛密
X31n0607_p0232a17║冥有此事，非是顯對見勝應身，故云竊念。或是王
X31n0607_p0232a18║王等者，波旬是王徒輩為等，小機灰斷無言說道
X31n0607_p0232a19║絕於色像，既見勝應之像非天人所及，所說之法
X31n0607_p0232a20║逈異二乘，小智薄德未曾見聞，便謂是魔是魔所
X31n0607_p0232a21║說。又法身如王、報身如王等，此乃大乘法報，非是
X31n0607_p0232a22║小乘得益之處，故竊念或是王王等也。非我傭力
X31n0607_p0232a23║得物之處者，小機不能受大化也。
X31n0607_p0232a24║不如往至貧里，肆力有地。（至）作是念已，疾走而去。
X31n0607_p0232b01║不如往至貧里等者，淨名經云：能以貧所得法度
X31n0607_p0232b02║斯下劣也。但空之理不含萬德非如來藏，故言貧
X31n0607_p0232b03║里。偏空稱於小智，故言肆力有地。肆，放也。依此小
X31n0607_p0232b04║智能得有餘涅槃無漏衣食，行行名衣、慧行名食，
X31n0607_p0232b05║故言衣食易得。若久住此等者，行大乘道經無量
X31n0607_p0232b06║劫，故言久住。我本厭怖生死，若脩大乘必入生死
X31n0607_p0232b07║廣學萬行，故言逼迫。我本樂小而今令我發大乘
X31n0607_p0232b08║心，是為強使捨大取小，故言疾走也。△二、父見子
X31n0607_p0232b09║四：初、父見子處。
X31n0607_p0232b10║時富長者，於師子座。
X31n0607_p0232b11║師子座，見子處也。如來法身，居第一義空無畏之
X31n0607_p0232b12║境而照機也。△二、見子便識。
X31n0607_p0232b13║見子便識。
X31n0607_p0232b14║見子便識者，如來鑒機，知是往日結緣眾生也。△
X31n0607_p0232b15║三、見子歡喜。
X31n0607_p0232b16║心大歡喜。
X31n0607_p0232b17║心大歡喜者，佛恒伺子機，今機來稱慈是故歡喜，
X31n0607_p0232b18║即是領上法說中而起大悲心，譬喻中即大驚怖
X31n0607_p0232b19║也。彼明大悲拔苦故言驚怖，此明大慈與樂故言
X31n0607_p0232b20║歡喜。△四見子適願。
X31n0607_p0232b21║即作是念：我財物庫藏（至）我雖年朽猶故貪惜。
X31n0607_p0232b22║昔見眾生退大取小，貧里求食資生艱難，常欲與
X31n0607_p0232b23║財無機不得，今日機來稱大慈心，故言庫藏。今有
X31n0607_p0232b24║所付我常思念者，明其非但貧無大財，又流轉生
X31n0607_p0232c01║死眾苦所逼，為大悲所痛故常思念，雖欲救拔無
X31n0607_p0232c02║機叵濟，故云無由見之。今有可度機發，故云而忽
X31n0607_p0232c03║自來稱大悲心，故云甚適我願。我雖年朽猶故貪
X31n0607_p0232c04║惜者，釋於適願之由，由一期化訖故言年朽，未見
X31n0607_p0232c05║大機法無委付，將來之徒從誰得脫？為可度者故
X31n0607_p0232c06║言貪惜。今機自來無此憂念，故我願得適也。△三、
X31n0607_p0232c07║父命追誘譬二：初、遣傍人追三：初、領上勸門。擬宜
X31n0607_p0232c08║無機二：初、擬宜。
X31n0607_p0232c09║即遣傍人急追將還。爾時，使者疾走往捉。
X31n0607_p0232c10║此下領華嚴時，今領上勸門擬宜也。遣傍人者，智
X31n0607_p0232c11║是能遣、教是所遣，理為正、教為傍，從佛出十二部
X31n0607_p0232c12║擬宜眾生，無機不受於其如乳，故言遣傍人也。又
X31n0607_p0232c13║傍人者，傍即臣佐等也，即是遣法身菩薩為說大
X31n0607_p0232c14║乘，如華嚴中令四菩薩說四十地，即是遣傍人也。
X31n0607_p0232c15║急追將還者，直說大教擬宜小機，故云急追。昔有
X31n0607_p0232c16║大種故曰將還。疾走往捉者，大乘明義顯露正直，
X31n0607_p0232c17║用此赴機令其疾趣菩提，故大車中云其疾如風。
X31n0607_p0232c18║若以菩薩為傍人者，菩薩自有神力又被佛加，亦
X31n0607_p0232c19║能令彼疾入菩提也。△二無機。
X31n0607_p0232c20║窮子驚愕，稱怨大喚：我不相犯，何為見捉？
X31n0607_p0232c21║領上勸門無機也。小乘縱昔曾發大心，廢久不憶，
X31n0607_p0232c22║卒聞大教，乖心故驚，不識故愕，故云窮子驚愕。小
X31n0607_p0232c23║乘以煩惱為怨，生死為苦。若勸煩惱即菩提，即大
X31n0607_p0232c24║喚稱怨枉；若聞生死即涅槃，即大喚稱苦痛，故云
X31n0607_p0233a01║稱冤大喚。我本不求大，何意用大化我？故云我不
X31n0607_p0233a02║相犯，何為見捉？妙樂云稱怨大喚者，經但云怨而
X31n0607_p0233a03║不云苦，疏文釋中即以大喚為苦痛。所以具有二
X31n0607_p0233a04║義者，逢怨必苦，故以大喚擬之。△二、領上誡門擬
X31n0607_p0233a05║宜無機二：初、擬宜。
X31n0607_p0233a06║使者執之逾急，強牽將還。
X31n0607_p0233a07║領上誡門。擬，宜也。執之逾急者，前明勸善猶是容
X31n0607_p0233a08║豫，我當為說怖畏之事，即是急切誡以苦言令其
X31n0607_p0233a09║遠惡，內既無機外逼大化，即是強牽將還也。△二
X31n0607_p0233a10║無機。
X31n0607_p0233a11║于時，窮子自念無罪（至）轉更惶怖，悶絕躃地。
X31n0607_p0233a12║領上誡門無機也。自念無罪者，罪者，慈悲也。眾生
X31n0607_p0233a13║罪故，入生死獄。菩薩以慈悲故，亦同罪入獄。二乘
X31n0607_p0233a14║人無慈悲，名為無罪。令入生死之獄，即是被囚執
X31n0607_p0233a15║也。無大方便而入生死，必當永失三乘慧命，故言
X31n0607_p0233a16║必死。思此等事，故言轉更惶怖。強以大教，小智不
X31n0607_p0233a17║解，故言悶絕。即起誹謗，必墮三途，故言躃地。△三、
X31n0607_p0233a18║併領勸誡息大乘化四：初、思惟息化二：初、知大志
X31n0607_p0233a19║弱。
X31n0607_p0233a20║父遙見之，而語使言：不須此人，勿強將來。
X31n0607_p0233a21║父遙見者，小機去大乘遠故名為遙，是結緣子故
X31n0607_p0233a22║名為見。而語使言者，若約教為使，智本說教，智知
X31n0607_p0233a23║無機大教宜息。若約人為使，即語諸菩薩：不須現
X31n0607_p0233a24║汝尊妙之身令二乘見。如淨名經中攝汝身香，無
X31n0607_p0233b01║令彼諸眾生而起惑著。又普賢入此娑婆促身令
X31n0607_p0233b02║小，皆是其義也。勿強將來者，既無大機，若現勝身
X31n0607_p0233b03║說大乘法，恐傷其善根，故言勿強也。△二、知小志
X31n0607_p0233b04║強。
X31n0607_p0233b05║以冷水灑面，令得醒悟，莫復與語。
X31n0607_p0233b06║冷水灑面者，知有小志，宜以三藏灰斷理水除見
X31n0607_p0233b07║思之熱。面者，厭生死名背，向涅槃如面也。醒悟者，
X31n0607_p0233b08║開小教逗小機，令得離煩悶悟四真諦也。莫復與
X31n0607_p0233b09║語者，決定應息大乘教也。妙樂云：面者，以向釋之，
X31n0607_p0233b10║有背生死向涅槃機故名為面，非謂灑彼涅槃名
X31n0607_p0233b11║面。莫復與語者，語秖是教。△二、釋息化意。
X31n0607_p0233b12║所以其何父知其子（至）不語他人云是我子。
X31n0607_p0233b13║二乘厭苦欣空親狎下劣，無慈悲心即畏難大法，
X31n0607_p0233b14║且任其小志抑佛本懷，所以息化也。審知二萬億
X31n0607_p0233b15║佛所曾發大心，故云審知是子。而以方便等者，於
X31n0607_p0233b16║昔小乘教中隨他意語，方便覆護稱是聲聞，不說
X31n0607_p0233b17║隨自意語云是菩薩也。妙樂云覆實護權故云覆
X31n0607_p0233b18║護，亦是覆陰將護不彰其實，故法華前一實之外
X31n0607_p0233b19║皆名隨他意語，以昔方等般若猶有小教，定無小
X31n0607_p0233b20║乘作佛之語，故乳及二酥並對小機，云不說隨自
X31n0607_p0233b21║意耳。△三、正明息化
X31n0607_p0233b22║使者語之：我今放汝，隨意所趣。
X31n0607_p0233b23║我今放汝，即是知大機弱；隨意所趣，即是知小善
X31n0607_p0233b24║強。以此二緣，故息大化也。△四、息化得宜
X31n0607_p0233c01║窮子歡喜，得未曾有，從地而起，往至貧里，以求衣食。
X31n0607_p0233c02║不為大教所逼，是故歡喜。無謗大罪，得免三途，故
X31n0607_p0233c03║言從地。有小善生，故言而起。又前擬宜大法，迷悶
X31n0607_p0233c04║不解，臥無明地。今逗以小，可得醒悟，故言從地而
X31n0607_p0233c05║起。於四諦中，欲求道法，故言往至貧里，以求衣食。
X31n0607_p0233c06║妙樂云：境攝法狹，故言貧里。欲趣小果，還須正助，
X31n0607_p0233c07║故云衣食。△二、遣二人誘二：初、齊教領四：初、領上
X31n0607_p0233c08║擬宜三車。
X31n0607_p0233c09║爾時，長者將欲誘引其子而設方便。
X31n0607_p0233c10║此下領鹿苑時也。將欲誘引者，既息大化，不容孤
X31n0607_p0233c11║棄，欲設方便，故言將欲。
X31n0607_p0233c12║密遣二人，形色憔悴，無威德者。
X31n0607_p0233c13║初、擬大乘，云即遣傍人，表一實諦、一大乘教、一菩
X31n0607_p0233c14║薩人。今明方便，隱實為密，指偏真為遣；約教，隱滿
X31n0607_p0233c15║字為密，指半字為遣；約人，內秘菩薩行故言密，外
X31n0607_p0233c16║現是聲聞故言遣。二人者，四大弟子齊已分領，不
X31n0607_p0233c17║涉菩薩，故言二人。約法，是因緣四諦；約理，是有作
X31n0607_p0233c18║真俗；約人，是聲聞、緣覺。二乘教中不脩相好，但說
X31n0607_p0233c19║苦、無常、不淨，即是形色憔悴。又內怖無常曰憔，外
X31n0607_p0233c20║遭八苦名悴，無有十力、無畏名無威德。
X31n0607_p0233c21║汝可詣彼，徐語窮子：
X31n0607_p0233c22║汝可詣彼等者。即以小教擬小機也。大教明理直
X31n0607_p0233c23║實，故言疾走往捉；小教明迂隱，故云徐語。
X31n0607_p0233c24║此有作處，倍與汝直。
X31n0607_p0234a01║此有作處者，見道脩道是斷見思之作處。倍與汝
X31n0607_p0234a02║直者，五戒十善止出三途，今四諦十二因緣能出
X31n0607_p0234a03║三界，是為一倍。又外道六行但能伏惑，今脩四諦
X31n0607_p0234a04║則能斷惑得至涅槃，是為二倍也。
X31n0607_p0234a05║窮子若許將來使作（至）我等二人亦共汝作。
X31n0607_p0234a06║窮子若許者，有機是許即設教，無機是不許即不
X31n0607_p0234a07║設教。欲何所作者，二乘唯欲除見思惑取證涅槃，
X31n0607_p0234a08║不論淨佛國土成就眾生，所以言雇汝除糞。我等
X31n0607_p0234a09║二人亦共汝作者，約理即智諦相資，約人即權人
X31n0607_p0234a10║共實人脩行，故言二人共汝作也。△二領上知子
X31n0607_p0234a11║先心。
X31n0607_p0234a12║時二使人，即求窮子，既已得之。
X31n0607_p0234a13║審知有機，故言已得。△三領上歎車希有。
X31n0607_p0234a14║具陳上事。
X31n0607_p0234a15║陳說雇作除糞之事也。△四、領上適子所願。
X31n0607_p0234a16║爾時，窮子先取其價，尋與除糞。其父見子，愍而怪之。
X31n0607_p0234a17║二乘慕果行因，所以先問價值，故云先取，取道滅
X31n0607_p0234a18║之價，除苦集之糞也。其父見子愍而怪者，愍其取
X31n0607_p0234a19║阿羅漢，恠其不求佛道，所失者大，所得者寡，故言
X31n0607_p0234a20║怪也。齊此領法譬中意，其文竟。妙樂云：問：若愍而
X31n0607_p0234a21║怪者，何故密遣，教其取果？答：旁追不來，事須密遣，
X31n0607_p0234a22║雖教除糞，非父本懷，欲有彰言委付，故先愍而怪
X31n0607_p0234a23║之。△二、取意領亦名探領四：初、先以權智久欲擬
X31n0607_p0234a24║宜。
X31n0607_p0234b01║又以他日，於窻牖中，遙見子身。
X31n0607_p0234b02║又者，鄭重辭也。四大弟子將欲探領如來法身地
X31n0607_p0234b03║上久知大小之機，一三施化，重述佛意，故標章稱
X31n0607_p0234b04║又也。他日者，二乘自謂方便為己，非二乘法為他。
X31n0607_p0234b05║他者，即是擬法身也。日者，時也，亦智也。依法身之
X31n0607_p0234b06║時，用智照機，故言他日。若齊教領者，領化身用事
X31n0607_p0234b07║為己日，非化身用事為他日。若探領者，領法身中
X31n0607_p0234b08║照機也。法身之時，用化他之權智，照於權機，若有
X31n0607_p0234b09║若無，照用權事，若可若否，皆是權智所照，故言他
X31n0607_p0234b10║日。窻牖者，偏見則小，表權智照彼偏機也。遙者，小
X31n0607_p0234b11║去大懸，故名為遠。見子者，昔曾種大，稱之為子，以
X31n0607_p0234b12║大擬之，故名為見。窻牖偏狹，未宜大化，故息大而
X31n0607_p0234b13║施小也。妙樂云：窻牖者，說文云：在屋曰窻，在墻曰
X31n0607_p0234b14║牖。非戶故偏，明處仍狹。今亦如是，非中故偏，不徧
X31n0607_p0234b15║故狹。故法身地觀無大機，唯見偏狹，先熟故也。乃
X31n0607_p0234b16║由子隔窻牖之外，何關長者偏視之非？況是長者
X31n0607_p0234b17║欲取偏機，於圓仍遠，故名為遙。△二、久知方便是
X31n0607_p0234b18║其玩好
X31n0607_p0234b19║羸瘦憔悴，糞土塵坌，汙穢不淨。
X31n0607_p0234b20║領如來先知二乘有小玩好也。脩因智力少為羸，
X31n0607_p0234b21║脩因福力少為瘦，四住為糞土，無知為塵坌也。△
X31n0607_p0234b22║三久知須歎三車希有。
X31n0607_p0234b23║即脫瓔珞、細輭上服、嚴餙之具（至）狀有所畏。
X31n0607_p0234b24║脫妙服，譬隱報身無量功德，四十二地戒、定、慧、陀
X31n0607_p0234c01║羅尼等瓔珞寂滅忍，細輭上服，大小相海嚴餙之
X31n0607_p0234c02║具，容服若盛，子則驚畏。二乘不宜見此相好，是故
X31n0607_p0234c03║脫之。更著麤獘者，現丈六形是麤，生忍、法忍是弊
X31n0607_p0234c04║也。塵土坌身者，現有煩惱、有為、有漏也。左手喻實，
X31n0607_p0234c05║右手喻權，權用便易，自以此權法斷結成佛，又用
X31n0607_p0234c06║此權法化人，故云右手執持除糞之器。狀有所畏
X31n0607_p0234c07║者，狀，似也，示同小乘怖畏生死。又有寒風、馬麥之
X31n0607_p0234c08║報也。妙樂云生忍、法忍等者，忍有情惱，名為生忍，
X31n0607_p0234c09║謂蚊蚋等；忍無情惱，名為法忍，謂寒熱風雨等。左
X31n0607_p0234c10║手等者，小中權實也。又有寒風等者，大論第九：佛
X31n0607_p0234c11║有九惱，謂六年苦行。孫陀利謗金鏘馬麥、琉璃殺
X31n0607_p0234c12║釋、乞食空鉢，旃遮女謗調達推山、寒風索衣、加雙
X31n0607_p0234c13║樹背痛，為十△四、親教子作適願受行七：初、譬四
X31n0607_p0234c14║念處。
X31n0607_p0234c15║語諸作人：
X31n0607_p0234c16║語諸作人者，即是說三藏教，示四念處，是除糞之
X31n0607_p0234c17║器，斷結之境。故遺教經云：常依念處行道，能破四
X31n0607_p0234c18║倒。此領火宅中適願勇銳，即是聞慧外凡位也。△
X31n0607_p0234c19║二、譬四正勤
X31n0607_p0234c20║汝等勤作，勿得懈息，以方便故，得近其子。
X31n0607_p0234c21║勿得懈息者，即是令其勤脩四念處也。若起懈息，
X31n0607_p0234c22║不能滅二惡（已生未生）、生二善（已生未生），以二勤故能發煖
X31n0607_p0234c23║火，對火宅互相推排入脩慧煖位也。以方便故得
X31n0607_p0234c24║近其子者，念處未得理火溫心，猶為疎外不可附
X31n0607_p0235a01║近，今四正勤以初得煖方便則可附近也。△三、譬
X31n0607_p0235a02║如意足。
X31n0607_p0235a03║後復告言：咄！男子（至）亦有老𡚁使人須者相給。
X31n0607_p0235a04║咄是驚覺亦是責數，上正勤中紛動即是智法，如
X31n0607_p0235a05║男子是陽性，今如意足是定法，如女人是陰性，良
X31n0607_p0235a06║以正勤䇿動不得與真空相應，故驚覺責數令捨
X31n0607_p0235a07║散入靜，故言咄男子也。汝常此作勿復餘去者，念
X31n0607_p0235a08║處正勤動不專一不名為常，四如意中定不異緣，
X31n0607_p0235a09║思惟則定、思惟則斷，定斷專一，故云汝常此作。不
X31n0607_p0235a10║紛動故，故云勿復餘去。此猶在互相推排中，即是
X31n0607_p0235a11║頂法之位也。當加汝價者，正勤觀中不能發真，如
X31n0607_p0235a12║意觀中能發無漏，故言加價。諸有所須者，漏無漏
X31n0607_p0235a13║善助道正道，皆從如意觀中求之，欲須即得也。四
X31n0607_p0235a14║禪體含枝林如盆，器生空麤如米，法空細如麵，此
X31n0607_p0235a15║即正道。四諦下十六諦，觀無常如鹽、苦如醋，此即
X31n0607_p0235a16║助道。如米麵難食須鹽醋和之，正道難顯須助道
X31n0607_p0235a17║助之。莫自疑難者，結上正助審在如意觀中，故令
X31n0607_p0235a18║勿疑。決定可辦如己物想，故言勿難。若欲直取神
X31n0607_p0235a19║通以代手足如使人驅役者，如意觀中亦有此通，
X31n0607_p0235a20║但通劣弱事同老獘，故云亦有老獘。使人雖不丁
X31n0607_p0235a21║壯亦堪運役，故云須者用給。△四、譬五根
X31n0607_p0235a22║好自安意。我如汝父，勿復憂慮。
X31n0607_p0235a23║好自安意者，得信等五根安固難壞也。我如汝父
X31n0607_p0235a24║者，已得似解隣於證真似像未實，故言如父亦是
X31n0607_p0235b01║如子。勿復憂慮者，令其安意破壞見思也。△五譬
X31n0607_p0235b02║五力
X31n0607_p0235b03║所以者何我年老大（至）自今已後如所生子。
X31n0607_p0235b04║我老汝少者，佛居道終之位已具智斷，故言老大。
X31n0607_p0235b05║汝居道始之位（內凡）未有智斷，故為少壯。此即忍法
X31n0607_p0235b06║位也。得此五力離五惡法，謂得信力故不欺、得精
X31n0607_p0235b07║進力故不怠、得念力故不瞋、得定力故不恨、得慧
X31n0607_p0235b08║力故不怨。言餘作人者，遠指外道諸見求理名餘
X31n0607_p0235b09║作人，近指煖等四位未免五過亦名餘作人。此文
X31n0607_p0235b10║無五過，即五力也。自今已後如所生子者，下忍十
X31n0607_p0235b11║六剎那時節猶長，中忍雖復縮觀亦未是一剎那，
X31n0607_p0235b12║若上忍世第一最後一剎那心隣真逼聖，故名此
X31n0607_p0235b13║位為如所生子，即世第一法位也。妙樂云：煖等四
X31n0607_p0235b14║位應云念處等四。世第一是五力位，無五過也。△
X31n0607_p0235b15║六譬八正道
X31n0607_p0235b16║即時長者更與作字，名之為兒。
X31n0607_p0235b17║世第一法與真不久，故言即時。阿含說五種佛子、
X31n0607_p0235b18║四果及辟支佛，名佛真子。菩薩不斷結，子義未成。
X31n0607_p0235b19║今二乘得八，正入見道中，故名為兒。妙樂云阿含
X31n0607_p0235b20║至子義未成者，既阿含中亦明不斷惑菩薩，而大
X31n0607_p0235b21║論斥權，非謂全無。論云迦旃延造者，從所造論及
X31n0607_p0235b22║所計者說，豈以會二還歸阿含？法華準舊，十二年
X31n0607_p0235b23║前，一何可笑？△七譬七覺支。
X31n0607_p0235b24║爾時窮子雖欣此遇（至）於二十年中常令除糞。
X31n0607_p0235c01║二乘因斷見惑而得為子，故云雖欣此遇，思惑未
X31n0607_p0235c02║盡，猶居學位，正須依教脩行盡苦，故云猶故自謂
X31n0607_p0235c03║客作賤人。若得初果，厭小樂大，大乘機發者，即應
X31n0607_p0235c04║授以大乘，更不須進斷其餘殘結，正由不捨小志，
X31n0607_p0235c05║大機不發，以是且令依教盡漏，故言由是之故，二
X31n0607_p0235c06║十年中常令除糞。二十年者，一無礙、一解脫斷見，
X31n0607_p0235c07║九無礙、九解脫斷思，故云二十年也。此文并下偈
X31n0607_p0235c08║頌凡三番，云二十年，意各不同，隨其文下，釋之可
X31n0607_p0235c09║見也。△四、家業譬二：初、領家業二：初、相體信二：初、
X31n0607_p0235c10║明其體信。
X31n0607_p0235c11║過是已後，心相體信，入出無難。
X31n0607_p0235c12║此下領方等時也。過是已後者，過鹿苑三藏之後
X31n0607_p0235c13║即方等也。心相體信者，父子互相體悉信順，謂於
X31n0607_p0235c14║三藏教中得涅槃價此既不虗，今為菩薩說此大
X31n0607_p0235c15║乘亦復非虗，此即子信父也。佛知此等見思已斷
X31n0607_p0235c16║聞大不謗，無漏根利聞必生信，此即父信子也。入
X31n0607_p0235c17║出無難者，由此見尊特身聞大乘教名此為入，復
X31n0607_p0235c18║被訶斥猶見丈六說小乘法名此為出，大小入出
X31n0607_p0235c19║而無疑難也。△二、猶居本位。
X31n0607_p0235c20║然其所止，猶在本處。
X31n0607_p0235c21║二乘雖於大小入出無難，然聞大乘之法，謂是菩
X31n0607_p0235c22║薩之事，非己智分，不肯回小向大，猶居羅漢之位，
X31n0607_p0235c23║不言未來當得作佛，故云所止猶在本處。△二、命
X31n0607_p0235c24║領業四：初、明其時節。
X31n0607_p0236a01║世尊！爾時，長者有疾，自知將死不久。
X31n0607_p0236a02║此下領佛命轉教般若時也。將死不久者，有機則
X31n0607_p0236a03║應為生，機盡應謝為死，今化機將畢應謝非久也。
X31n0607_p0236a04║△二、命知家業。
X31n0607_p0236a05║語窮子言我今多有（至）所應取與汝悉知之。
X31n0607_p0236a06║金即別教理，銀即通教理。大品所明真諦不出此
X31n0607_p0236a07║二，而云多有者，理則非多，約種種門亦得言多，例
X31n0607_p0236a08║如空非十八，約破十八法名十八空也。勸學品中
X31n0607_p0236a09║明一切法門皆是珍寶，倉是定門，即百八三昧；庫
X31n0607_p0236a10║是慧門，即十八空境也。通別兩教定慧倉庫包藏
X31n0607_p0236a11║一切禪定智慧，無所闕少，內充外溢，故云盈溢。其
X31n0607_p0236a12║中多少者，說於般若則有廣略二門，略則為少，廣
X31n0607_p0236a13║則為多，自行為取，化他為與。大品中云汝當為菩
X31n0607_p0236a14║薩說，故云汝悉知之。妙樂云金即別教理等者，問：
X31n0607_p0236a15║大品有圓，何故但云不出通別？答：一者、但語通別
X31n0607_p0236a16║理已攝餘二，論能詮教必須具四，今且從理，故云
X31n0607_p0236a17║不出此二。兼復二乘至此多成通別，亦且言之，通
X31n0607_p0236a18║別倉庫準此可知。△三、誡令體心。
X31n0607_p0236a19║我心如是，當體此意。所以者何？今我與汝便為不異。
X31n0607_p0236a20║誡體我心者，佛以般若為心，汝今轉教當隨佛意
X31n0607_p0236a21║說也。今我與汝便為不異者，釋此有三：一、被加令
X31n0607_p0236a22║說與佛不異；二、就理以諸法皆如故得不異；三、就
X31n0607_p0236a23║今時始悟父子天性本來不異，而二乘人自謂被
X31n0607_p0236a24║加異耳。△四、勅無漏失。
X31n0607_p0236b01║宜加用心，無令漏失。
X31n0607_p0236b02║無令漏失者，一者汝為菩薩說般若教無令漏失，
X31n0607_p0236b03║二者就理此即汝法後時當用，是故無令漏失也。
X31n0607_p0236b04║△二、受命領四：初、正受領知。
X31n0607_p0236b05║爾時，窮子即受教敕，領知眾物金銀珍寶及諸庫藏。
X31n0607_p0236b06║△二、心無希取。
X31n0607_p0236b07║而無希取一䬸之意。
X31n0607_p0236b08║善吉轉教，雖說般若，自謂是菩薩法，我無其分也。
X31n0607_p0236b09║△三、未捨本處。
X31n0607_p0236b10║然其所止故在本處，下劣之心亦未能捨。
X31n0607_p0236b11║故在本處者，住羅漢位雖復慕大，亦未定言欲作
X31n0607_p0236b12║菩薩也。未捨下劣心者，雖復耻小，亦未定言捨於
X31n0607_p0236b13║小證也。△四、鄙劣求大
X31n0607_p0236b14║復經少時，父知子意，漸以通泰，成就大志，自鄙先心。
X31n0607_p0236b15║問：何時名少時？答：一云：說般若竟，尋思所領大乘
X31n0607_p0236b16║法門，生心貪樂，為失？為不失？如此等尋思，即是大
X31n0607_p0236b17║乘機發時也。此時去法華不遠，故言少時。又當說
X31n0607_p0236b18║無量義經時，大乘機發。何以知然？無量義經中明
X31n0607_p0236b19║七種方便，無量漸頓從一法生。既聞此說，思惟昔
X31n0607_p0236b20║之三藏、三乘悉皆從一法生，此之三乘亦應入一。
X31n0607_p0236b21║如是思時，漸已通泰，大心即發，故言成就大志也。
X31n0607_p0236b22║妙樂云：失、不失者，失則於己無分，不失復未同菩
X31n0607_p0236b23║薩。踟蹰之際，即大機欲發之時，正發乃在三請時
X31n0607_p0236b24║也。次約無量義者，去法華極近，時極少也。既聞從
X31n0607_p0236c01║一出多，義必收多歸一，四味之終，故云漸已。機無
X31n0607_p0236c02║隔異，故云通泰。○漸以通泰，以字合作已，下偈文
X31n0607_p0236c03║云漸已曠大，其義是同，可詳之。△二、正付家業譬
X31n0607_p0236c04║二：初、付業四：初、明付業；時下去，合第四、第五共為
X31n0607_p0236c05║一領付譬。
X31n0607_p0236c06║臨欲終時。
X31n0607_p0236c07║此下領般若之後說法華時也。臨欲終者，是明時
X31n0607_p0236c08║節化緣將訖，靈山八載說法華經，唱入涅槃時也。
X31n0607_p0236c09║△二、命聚眾證。
X31n0607_p0236c10║而命其子，并會親族，國王大臣，剎利居士，皆悉已集。
X31n0607_p0236c11║二萬億佛所受化之徒名之為子，十方法身菩薩
X31n0607_p0236c12║影響者為親族，影響之眾多是釋迦昔日同業，並
X31n0607_p0236c13║共如來於二萬億佛所共開化之，於其悉是伯叔
X31n0607_p0236c14║之行，故用此為親族。國王者，一切漸頓諸經無不
X31n0607_p0236c15║稱所詮之處為經王，當機益物興廢有時，部部不
X31n0607_p0236c16║同名之為國，皆言第一即是王。今經會通諸教，豈
X31n0607_p0236c17║非聚集國王？故無量義經中先已收集，彼云：初說
X31n0607_p0236c18║四諦十二緣生，次說方等十二部經，次說摩訶般
X31n0607_p0236c19║若。此則普集諸經融通漸頓會入此典，故名會國
X31n0607_p0236c20║王也。彌勒等諸大菩薩皆是等覺為大臣，初地至
X31n0607_p0236c21║九地為剎利，法王種性中生十住、十行、十向為居
X31n0607_p0236c22║士，此等皆從釋迦受化者也。妙樂云國王至是王
X31n0607_p0236c23║者，前約昔教諸部為諸王。言興廢者，華嚴二興二
X31n0607_p0236c24║廢，乃至法華一興三廢，今乃廢諸小王唯立一主，
X31n0607_p0237a01║是故法華名王中王。無量義中先已收集者，雖云
X31n0607_p0237a02║從一出多，密擬多皆屬一，故云收集。彼云下引彼
X31n0607_p0237a03║無量義經以示收集諸經之相，彼經既云諸經無
X31n0607_p0237a04║量皆從一出，故指前經以為無量。四諦因緣即鹿
X31n0607_p0237a05║苑也，方等般若次第宛然。△三、結會父子。
X31n0607_p0237a06║即自宣言諸君當知（至）此實我子，我實其父。
X31n0607_p0237a07║實從我受學實是我子，從我起解是我所生，我實
X31n0607_p0237a08║曾於二萬億佛所常教大法，故我實是父。於某城
X31n0607_p0237a09║中者，此經西國文多度此甚少，或可說昔名字國
X31n0607_p0237a10║土，如大通智勝因緣，今簡略名字直言某城某甲
X31n0607_p0237a11║耳。是諸眾生背此大乘，起無明闇遁入生死，故言
X31n0607_p0237a12║捨吾逃走。備經六趣，故云五十餘年。昔在本城懷
X31n0607_p0237a13║憂推覓者，如來自昔於法身地中，常以權實二智
X31n0607_p0237a14║觀覓可化之機，始於今日感應道交，故云忽於今
X31n0607_p0237a15║日遇會得之。此實我子我實其父，判天性定父子
X31n0607_p0237a16║也。△四、正付家業。
X31n0607_p0237a17║今我所有一切財物皆是子有，先所出內是子所知。
X31n0607_p0237a18║一切大乘萬行萬德，故云一切所有也。先所出內
X31n0607_p0237a19║是子所知者，追指昔日大品領教所委有廣略般
X31n0607_p0237a20║若、共（通）不共（別圖）法，是汝所知即是汝有，故法華但
X31n0607_p0237a21║明佛之知見，不更廣說一切行相也。妙樂云：所付
X31n0607_p0237a22║般若有共不共，不出因果，因為萬行、果為萬德，行
X31n0607_p0237a23║即四諦、十二因緣、十八空等，德謂十力、四無所畏、
X31n0607_p0237a24║十八不共法等。此我之德既云子有，當知汝等竝
X31n0607_p0237b01║有如來因果之藏，此即天性相關也。故知知之與
X31n0607_p0237b02║見竝是所有，所以法華但總說云佛之知見耳。△
X31n0607_p0237b03║二歡喜。
X31n0607_p0237b04║世尊！是時，窮子聞父此言（至）今此寶藏自然而至。
X31n0607_p0237b05║領上各乘大車得未曾有，自顧無心希望佛道，而
X31n0607_p0237b06║今忽聞得記作佛，故云不求自得也。三藏中本心
X31n0607_p0237b07║不求，方等中耻小望絕故不求，般若中雖領非己
X31n0607_p0237b08║分故不求，昔雖不求而今自得也。△二、合譬四：初、
X31n0607_p0237b09║合父子相失譬。
X31n0607_p0237b10║世尊！大富長者則是如來，我等似佛子。
X31n0607_p0237b11║如來合父似，則合子似有二義：一、取大機為子，昔
X31n0607_p0237b12║未逃逝，既非真位，猶居外凡，故云似也。二、取小機
X31n0607_p0237b13║為子者，小機似像大乘根性，故云似也。子既背父
X31n0607_p0237b14║而逃，故貶之曰似。妙樂云：子既等者，舉正因況。若
X31n0607_p0237b15║論正因，不似亦子，況復似耶？既曾結緣，誰非真子？
X31n0607_p0237b16║據曾逃走，父且貶之，由位淺迷深，斥之云似。△二、
X31n0607_p0237b17║合父子相見譬。
X31n0607_p0237b18║如來常說：我等為子。
X31n0607_p0237b19║合長者見子便識。△三、合父命追誘譬二：初、合傍
X31n0607_p0237b20║人追二：初、合誡勸兩門無機。
X31n0607_p0237b21║世尊！我等以三苦故，於生死中受諸熱惱，迷惑無知。
X31n0607_p0237b22║三苦由三受生：苦受生苦苦，樂受生壞苦，不苦不
X31n0607_p0237b23║樂受生行苦。妙樂云：由三苦故，五濁加重。所以勸
X31n0607_p0237b24║誡二門，竝無大機，但堪小化。五濁遍故，即是三苦；
X31n0607_p0237c01║無明覆故，即是無知。△二合息化中有小志
X31n0607_p0237c02║樂著小法。
X31n0607_p0237c03║△二、合二誘譬二：初、齊教領二：初、合具陳上事。
X31n0607_p0237c04║今日世尊令我等思惟，蠲除諸法戲論之糞。
X31n0607_p0237c05║戲論之糞，謂見思也。△二、合除糞取價。
X31n0607_p0237c06║我等於中勤加精進（至）勤精進故所得弘多。
X31n0607_p0237c07║我等於中勤加精進，合上尋與除糞；得至涅槃下，
X31n0607_p0237c08║合上先取其價也。△二、合探領三：初、合先欲擬宜。
X31n0607_p0237c09║然，世尊！先知我等。
X31n0607_p0237c10║上言遙見，今言先知。△二、合方便所好
X31n0607_p0237c11║心著弊欲，樂於小法。
X31n0607_p0237c12║上言羸瘦憔悴，今言心著獘欲。△三、合先知歎車。
X31n0607_p0237c13║便見縱捨，不為分別。汝等當有如來知見寶藏之分。
X31n0607_p0237c14║上言即脫瓔珞更著麤獘，今言便見棄捨，不為分
X31n0607_p0237c15║別寶藏之分。△四、合領付家業譬二：初、合領家業
X31n0607_p0237c16║二：初、合相體信二：初、合令體信。
X31n0607_p0237c17║世尊以方便力說如來智慧。
X31n0607_p0237c18║帶三乘方便說大乘實相，故言以方便力於我等
X31n0607_p0237c19║前說大乘法，亦是合上出入無難。以方便力出辯
X31n0607_p0237c20║二乘，以佛智力入明實相，若不體信，豈於我前明
X31n0607_p0237c21║佛慧耶？△二、合在本處。
X31n0607_p0237c22║我等從佛得涅槃一日之價（至）於此大乘無有志求。
X31n0607_p0237c23║△二、合命領業二：初、合受領業。
X31n0607_p0237c24║我等又因如來智慧，為諸菩薩開示演說。
X31n0607_p0238a01║△二、合無希取二：初、正合。
X31n0607_p0238a02║而自於此，無有志願。
X31n0607_p0238a03║合無希取也。無志願者，明佛加威力，令如佛心而
X31n0607_p0238a04║說，故我不志願也。△二、釋意。
X31n0607_p0238a05║所以者何？佛知我等（至）而我等不知真是佛子。
X31n0607_p0238a06║佛以方便力隨我等說者，帶方便力以實相法共
X31n0607_p0238a07║二乘說，我等不識不共之意，所以不知真是佛子
X31n0607_p0238a08║也。△二、合付家業二：初、合付業二：初、明無恡。
X31n0607_p0238a09║今我等方知世尊於佛智慧無所恡惜。
X31n0607_p0238a10║△二、釋無恡。
X31n0607_p0238a11║所以者何我等昔來（至）然佛實以大乘教化。
X31n0607_p0238a12║於此經中下。舉今證昔。今理惟一，故知昔三非實，
X31n0607_p0238a13║但為未堪，故於大前毀訾小心，欲令捨偽取真，定
X31n0607_p0238a14║知非恡。然佛實以大乘而教化也。△二合歡喜。
X31n0607_p0238a15║是故我等說本無心（至）如佛子所應得者皆已得之。
X31n0607_p0238a16║△二、偈頌二：初、七十三行半頌長行二：初、頌法說。
X31n0607_p0238a17║爾時摩訶迦葉欲重宣此義，而說偈言：
X31n0607_p0238a18║我等今日聞佛音教（至）無上寶聚不求自得。
X31n0607_p0238a19║不頌不求，但頌自得。△二、頌譬說二：初、頌開譬四：
X31n0607_p0238a20║初、頌父子相失四：初、正頌子背父去。
X31n0607_p0238a21║譬如童子幼稚無識（至）周流諸國五十餘年。
X31n0607_p0238a22║火宅中，明長者所王國邑聚落。語寬，此中明窮子
X31n0607_p0238a23║輪迴三界名、諸國六道名，五十餘年也。△二、正頌
X31n0607_p0238a24║求子不得二：初、頌求子不得。
X31n0607_p0238b01║其父憂念，四方推求。
X31n0607_p0238b02║四方推求者，不同於上，上四方是約四諦推理，今
X31n0607_p0238b03║四方是觀四生中覓可度之機也。△二頌中止一
X31n0607_p0238b04║城。
X31n0607_p0238b05║求之既疲，頓止一城（至）豪富如是，有大力勢。
X31n0607_p0238b06║造立舍宅者，有餘國中，有餘涅槃也。起慈悲舍，依
X31n0607_p0238b07║性空宅也。往來者，眾諸土菩薩，來往聽法也。妙樂
X31n0607_p0238b08║云：頓止一城者，頓謂頓乏，示迹之相，義同於乏。又
X31n0607_p0238b09║頓止即不行止，於方便土中，求覓子機也。造立舍
X31n0607_p0238b10║宅者，有餘之土，非寂光自然，現勝應身，非法身本
X31n0607_p0238b11║有，於彼更運，依空慈悲，故云造立。五欲自娛者，非
X31n0607_p0238b12║麤獘五欲，乃勝妙五欲也。△三、超頌憂念轉深。
X31n0607_p0238b13║而年朽邁益憂念子（至）庫藏諸物當如之何。
X31n0607_p0238b14║此但頌先失子之苦，無所委付是故憂耳。妙樂云：
X31n0607_p0238b15║但頌子背父去，即失子之苦而無得子之樂，失苦
X31n0607_p0238b16║得樂俱在父懷，是故失時己懷於樂，必知後時還
X31n0607_p0238b17║來故也。遠鑒機緣未若於佛夙夜者，夙早也，謂晨
X31n0607_p0238b18║起夜暮也。又夙即化初、夜即化末，大化始末準說
X31n0607_p0238b19║可知。△四、追頌子到父城二：初、頌近父之由。
X31n0607_p0238b20║爾時窮子求索衣食（至）飢餓羸瘦體生瘡癬。
X31n0607_p0238b21║從邑至邑者，根塵相涉如邑，十八界如國，修三界
X31n0607_p0238b22║有漏善如有所得，修二乘無漏善如無所得，不得
X31n0607_p0238b23║大乘法食如飢餓，無大力用為羸，無大功德為瘦，
X31n0607_p0238b24║有無善上起見思如瘡癬也。△二頌遂到父城。
X31n0607_p0238c01║漸次經歷，到父住城。
X31n0607_p0238c02║△二、頌父子相見二：初、頌子見父三：初、頌見父之
X31n0607_p0238c03║由。
X31n0607_p0238c04║傭賃展轉，遂至父舍。
X31n0607_p0238c05║△二頌見父之相。
X31n0607_p0238c06║爾時長者於其門內（至）出內財產注記券疏。
X31n0607_p0238c07║上明見父之處，處是門側。今言長者於其門內者，
X31n0607_p0238c08║見相兼得處也。施大寶帳等，正見父相之處也。注：
X31n0607_p0238c09║記、券。疏：即是授記，明脩行也。章安云：以廣顯略為
X31n0607_p0238c10║注，授決為記，四、弘誓為券，修行為疏。妙樂云：以廣
X31n0607_p0238c11║顯略等者，如華嚴中廣明身相、國土、行願，本欲以
X31n0607_p0238c12║此廣佛知見，顯實相體，故云以廣顯略。授決者，華
X31n0607_p0238c13║嚴前文無授記語，入法界品旁論授記，亦得名為
X31n0607_p0238c14║授記故也。弘誓及行，彼最委悉。又誓為券者，誓許
X31n0607_p0238c15║利他，如有券約，隨脩隨償，如疏隨還，訖至菩提，償
X31n0607_p0238c16║之方畢。又華嚴中菩薩行願多明事數，名算計也。
X31n0607_p0238c17║△三、頌生畏避心。
X31n0607_p0238c18║窮子見父豪貴尊嚴（至）借問貧里欲往傭作。
X31n0607_p0238c19║△二、頌父見子二：初、頌見子之處。
X31n0607_p0238c20║長者是時在師子座。
X31n0607_p0238c21║△二頌見子便識。
X31n0607_p0238c22║遙見其子，默而識之。
X31n0607_p0238c23║△三、頌父命追誘二：初、頌傍人追三：初、頌喚子不
X31n0607_p0238c24║來。
X31n0607_p0239a01║即勅使者，追捉將來。窮子驚喚。
X31n0607_p0239a02║此頌勸門無機也。△二頌再喚不來。
X31n0607_p0239a03║迷悶躃地。
X31n0607_p0239a04║此頌誡門無機也。△三頌即便放捨。
X31n0607_p0239a05║是人執我必當見殺（至）不信我言，不信是父。
X31n0607_p0239a06║此總頌勸誡二門無機，以無機故，方乃息化見殺，
X31n0607_p0239a07║與上必死義同也。△二、頌二人誘二：初、頌顧作，即
X31n0607_p0239a08║齊教領二：初、頌設方便，即上擬宜。
X31n0607_p0239a09║即以方便更遣餘人（至）除諸糞穢，倍與汝價。
X31n0607_p0239a10║既息大化，故以方便說小乘法而誘引之。眇目譬
X31n0607_p0239a11║偏空，所見不正故。矬者豎短，陋者橫狹。見偏空者
X31n0607_p0239a12║竪，不能窮實相之源故如矬橫，無大乘眾善莊嚴
X31n0607_p0239a13║故如陋。非四無畏名無威，異常樂我淨名無德也。
X31n0607_p0239a14║△二、取價除糞，即上適願。
X31n0607_p0239a15║窮子聞之，歡喜隨來，為除糞穢，淨諸房舍。
X31n0607_p0239a16║淨六根房，五陰舍也。△二、頌教作譬即探領四：初、
X31n0607_p0239a17║頌牖中。
X31n0607_p0239a18║長者於牖，常見其子。
X31n0607_p0239a19║△二頌羸瘦。
X31n0607_p0239a20║念子愚劣，樂為鄙事。
X31n0607_p0239a21║△三頌更衣。
X31n0607_p0239a22║於是，長者著獘垢衣，執除糞器，往到子所。
X31n0607_p0239a23║△四正教作
X31n0607_p0239a24║方便附近語令勤作（至）又以輭語若如我子。
X31n0607_p0239b01║上長者教作有七科法門，今云語者，即合四念處
X31n0607_p0239b02║也。令勤作者，即四正勤也。既益汝價下一行，頌四
X31n0607_p0239b03║如意足也。油塗足，能履深水，譬神通。又油能除風，
X31n0607_p0239b04║譬定。飲食充足，即上米麵也。薦席厚煖，即是觀、練、
X31n0607_p0239b05║熏、修四種禪定，修此定故，能除散動也。如是苦言，
X31n0607_p0239b06║汝當勤作二句，總頌上第四安慰，即五根；第五無
X31n0607_p0239b07║過，即五力。根、力既成，乃堪苦言。又以輭語，若如我
X31n0607_p0239b08║子二句，總頌上第六作字，即八正道；第七令常作，
X31n0607_p0239b09║即七覺支，並是子位也。此三十七道品，常途論之，
X31n0607_p0239b10║七覺在八正前，今對位次，故八正在七覺前也。△
X31n0607_p0239b11║四、頌領付家業二：初、頌領付業之由。即上領家業
X31n0607_p0239b12║二：初、頌心相體信。
X31n0607_p0239b13║長者有智，漸令入出。
X31n0607_p0239b14║△二、頌委領家業三：初、頌領受命。
X31n0607_p0239b15║經二十年執作家事（至）諸物出入皆使令知。
X31n0607_p0239b16║或言二乘轉大乘教，教諸菩薩斷別見別思，名二
X31n0607_p0239b17║十年。或言說般若時，長凡二十年。△二、猶居本位。
X31n0607_p0239b18║猶處門外，止宿草庵。自念貧事，我無此物。
X31n0607_p0239b19║未捨劣心，故宿草庵。△三通達大志。
X31n0607_p0239b20║父知子心，漸已曠大。
X31n0607_p0239b21║漸已曠大，大乘機動也。△二、頌付家業二：初、頌正
X31n0607_p0239b22║付業三：初、頌集親族。
X31n0607_p0239b23║欲與財物，即聚親族，國王大臣，剎利居士。
X31n0607_p0239b24║△二、頌定天性。
X31n0607_p0239c01║於此大眾說是我子（至）周行求索遂來至此。
X31n0607_p0239c02║此言從有二乘之機而來感佛，故云自見子來已
X31n0607_p0239c03║二十年。妙樂云：但立二名，名二十年也。△三頌正
X31n0607_p0239c04║付與。
X31n0607_p0239c05║凡我所有舍宅人民，悉以付之，恣其所用。
X31n0607_p0239c06║△二頌得付喜。
X31n0607_p0239c07║子念昔貧志意下劣（至）甚大歡喜得未曾有。
X31n0607_p0239c08║△二、頌合譬四：初、頌合父子相失。
X31n0607_p0239c09║佛亦如是。
X31n0607_p0239c10║妙樂云：若單以佛亦如是一句合父子相失，意仍
X31n0607_p0239c11║未顯；次知我樂小一句合父子相見，意亦未顯。何
X31n0607_p0239c12║者？上句借下句成，知樂小故，義當相失；次下句借
X31n0607_p0239c13║上句成，佛知樂小，故得相見。樂小由退大，所以相
X31n0607_p0239c14║失；退大由樂小，所以相見。△二、頌合父子相見。
X31n0607_p0239c15║知我樂小。
X31n0607_p0239c16║△三、頌合父命追誘二：初、頌合傍人追。
X31n0607_p0239c17║未曾說言：汝等作佛。
X31n0607_p0239c18║△二頌合二人誘。
X31n0607_p0239c19║而說我等，得諸無漏，成就小乘，聲聞弟子。
X31n0607_p0239c20║△四、頌合領付家業二：初、頌合領家業二：初、長頌
X31n0607_p0239c21║命領知。
X31n0607_p0239c22║佛勅我等說最上道，修習此者當得成佛。
X31n0607_p0239c23║最上道即是空慧，般若更無過其上也。△二、正頌
X31n0607_p0239c24║受無希取二：初、合正受命。
X31n0607_p0240a01║我承佛教為大菩薩（至）而不為我說斯真要。
X31n0607_p0240a02║佛子！聞法得記者，明轉教益他也。爾時，但謂轉教
X31n0607_p0240a03║教化菩薩，不言為我。△二、合無希取二：初、牒前譬
X31n0607_p0240a04║帖合。
X31n0607_p0240a05║如彼窮子，得近其父，雖知諸物，心不希取。
X31n0607_p0240a06║△二、正合無希取三：初、正頌無希取之意。
X31n0607_p0240a07║我等雖說佛法寶藏，自無志願亦復如是。
X31n0607_p0240a08║△二、具智斷故無希取三：初、標二：初、標斷德具故
X31n0607_p0240a09║無希取。
X31n0607_p0240a10║我等內滅，自謂為足，唯了此事，更無餘事。
X31n0607_p0240a11║內滅者，內即惑體，三界見思惑盡，故云內滅，故科
X31n0607_p0240a12║為標斷德也。△二、標智德具，故無希取。
X31n0607_p0240a13║我等若聞淨佛國土、教化眾生，都無欣樂。
X31n0607_p0240a14║既云若聞，聞教屬智，故科為標智德。以小智具，故
X31n0607_p0240a15║不欣大智。此與上標斷德並舉，無樂大之失，顯執
X31n0607_p0240a16║小之過也。△二、釋。
X31n0607_p0240a17║所以者何一切諸法（至）則為已得報佛之恩。
X31n0607_p0240a18║初所以者何至不生喜樂，釋斷；次我等長夜至謂
X31n0607_p0240a19║是究竟，釋智；次我等長夜至有餘涅槃，重釋斷；次
X31n0607_p0240a20║佛所教化至報佛之恩，重釋智。故知初二行明自
X31n0607_p0240a21║住小斷，次一行半明失大智，次一行半重釋小斷，
X31n0607_p0240a22║次一行釋失大智。言諸法空寂等者，理性本空常
X31n0607_p0240a23║住平等清淨無作也。最後身者，阿羅漢也。有餘涅
X31n0607_p0240a24║槃者，子縛已盡果縛猶在也。佛所教化等者，以得
X31n0607_p0240b01║顯失也。以失大智故無志樂，若有大智則生志樂，
X31n0607_p0240b02║脩之得道則為報佛恩也。△三、結。
X31n0607_p0240b03║我等雖為諸佛子等（至）而於是法永無願樂。
X31n0607_p0240b04║結釋自無希取意也。△三、明佛見捨合無希取。
X31n0607_p0240b05║導師見捨，觀我心故，初不勸進，說有實利。
X31n0607_p0240b06║△二、頌合付家業二：初、頌合正付業二：初、牒譬帖
X31n0607_p0240b07║合。
X31n0607_p0240b08║如富長者知子志劣（至）然後乃付一切財物。
X31n0607_p0240b09║△二、正頌付業。
X31n0607_p0240b10║佛亦如是，現希有事（至）調伏其心乃教大智。
X31n0607_p0240b11║△二頌合得付喜。
X31n0607_p0240b12║我等今日得未曾有（至）普於其中應受供養。
X31n0607_p0240b13║得道者，得實相道也。得果者，分得大乘習果也。此
X31n0607_p0240b14║明開佛知也。於無漏法得清淨眼者，此明開佛見，
X31n0607_p0240b15║見實相理也。昔日見無漏不落凡夫，今日見無漏
X31n0607_p0240b16║不落二乘。昔日慧眼見空，今日淨眼見中。持戒得
X31n0607_p0240b17║報，昔日持戒梵行共顯無漏。灰身滅智，無人受此
X31n0607_p0240b18║果報者，今日梵行能得無漏，即了因取果義。持戒
X31n0607_p0240b19║即緣因義，清淨眼所見理即正因義。我等真是聲
X31n0607_p0240b20║聞者，即大乘真位也。十信以一音徧滿三千界，似
X31n0607_p0240b21║道未真，今入十住，即是真也。真阿羅漢有三義，此
X31n0607_p0240b22║中但舉應供一義，堪為十法界福田，方名應供。又
X31n0607_p0240b23║云無生，若不生變易，方名無生。又云殺賊，斷通別
X31n0607_p0240b24║見思盡，方名殺賊。妙樂云：分得大乘習果者，得初
X31n0607_p0240c01║住時，破一品無明，即生得故，名為習果。△二、一十
X31n0607_p0240c02║三行歎佛恩深
X31n0607_p0240c03║世尊大恩以希有事（至）於一乘道隨宜說三。
X31n0607_p0240c04║章安云：世尊大恩者，一、佛始建慈悲，發弘誓願，拔
X31n0607_p0240c05║六道苦，與四聖樂，普十法界，入四弘中，此如來室
X31n0607_p0240c06║恩。二、如來行菩薩道，教我大乘，雖復中忘，智願不
X31n0607_p0240c07║失，蓋如來室，清涼溫煖，大慈與樂恩。三、眾生退大
X31n0607_p0240c08║遭苦，佛於中間伺其機宜，如犢逐母，脩行六度，以
X31n0607_p0240c09║利益之，葢如來室，遮寒障熱，大悲拔苦恩。四、佛成
X31n0607_p0240c10║道已，應受無為寂滅之樂，而隱其神德，用貧所樂
X31n0607_p0240c11║法，於鹿苑中，先以五戒十善，令離諸欲，葢是如來
X31n0607_p0240c12║衣，遮貪欲熱惱恩。五、示老比丘像，方便附近，為說
X31n0607_p0240c13║三乘，葢是如來衣，除見寒愛熱恩。六、於方等彈訶
X31n0607_p0240c14║貶斥，令耻小慕大，葢是如來衣，遮醜陋恩。七、於般
X31n0607_p0240c15║若命領家業，金銀庫藏，皆悉令知，葢是如來衣，與
X31n0607_p0240c16║我莊嚴恩。八、至法華，會親族，定父子，無上寶聚，不
X31n0607_p0240c17║求自得，蓋是如來座恩。九十、既坐座已，身意泰然，
X31n0607_p0240c18║快得安隱，以佛道聲，令一切聞，一切天人，普於其
X31n0607_p0240c19║中，應受供養，葢是如來座，令我具足自行化他恩。
X31n0607_p0240c20║世尊大恩，兩肩荷負，所不能報，此之謂也。妙樂云：
X31n0607_p0240c21║牛頭栴檀者，華嚴經云：出離垢山，若用塗身，火不
X31n0607_p0240c22║能燒。正法念經云：北洲有山，名曰高山，多有牛頭
X31n0607_p0240c23║栴檀。以此山峯，狀如牛頭，於此峯中，生栴檀樹，故
X31n0607_p0240c24║名牛頭。或有說云：牛頭，山名也。香出彼山，故以名
X31n0607_p0241a01║之。栴檀如序品釋。
X31n0607_p0241a02║
X31n0607_p0241a03║妙法蓮華經科註卷第二