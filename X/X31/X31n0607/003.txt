X31n0607_p0241a04║
X31n0607_p0241a05║
X31n0607_p0241a06║妙法蓮華經科註卷第三
X31n0607_p0241a07║
X31n0607_p0241a08║姚秦三藏法師　鳩摩羅什奉　詔譯
X31n0607_p0241a09║上天竺講寺住山比丘　一如　集註
X31n0607_p0241a10║妙法蓮華經藥草喻品第五
X31n0607_p0241a11║此品具山川雲雨，獨以藥草標名者，土地是能生，
X31n0607_p0241a12║雲雨是能潤，草木是所生所潤。所生所潤，通皆有
X31n0607_p0241a13║用，而藥草用強。有漏諸善，悉能除惡，而無漏之善
X31n0607_p0241a14║為最。無漏眾中，四大弟子，以長者窮子之譬，領佛
X31n0607_p0241a15║火宅之喻，深會聖心。今如來述其得解，以喻其人，
X31n0607_p0241a16║故稱藥草喻品。妙樂云：問：若從佛述，應云草木及
X31n0607_p0241a17║以地雨。今品既是述成之文，如何但指聲聞中草，
X31n0607_p0241a18║云四大弟子等耶？答：實如所問。言通意別，故云藥
X31n0607_p0241a19║草；言別意通，且指聲聞。△三、藥草品如來述成二：
X31n0607_p0241a20║初、略述成二：初、雙述。善哉！
X31n0607_p0241a21║爾時世尊（至）善說如來真實功德。誠如所言。
X31n0607_p0241a22║兩稱善哉者，雙述也。一善哉述其兩處領實，一善
X31n0607_p0241a23║哉述其兩處領權。善說如來真實功德者，辭致曲
X31n0607_p0241a24║巧故言善說，皆是佛法故言真實。真實是述其領
X31n0607_p0241b01║實，功德是述其領權。誠如所言者，印定之旨也。妙
X31n0607_p0241b02║樂云：兩處者，謂方便、火宅，即法、譬二周也。△二領
X31n0607_p0241b03║所不及。
X31n0607_p0241b04║如來復有無量無邊阿僧祇功德（至）說不能盡。
X31n0607_p0241b05║二乘齊教，止領二乘得益，不道人天及藏通別菩
X31n0607_p0241b06║薩得益，是為領所不及也。妙樂云：領所不及者，舉
X31n0607_p0241b07║迦葉之不及，顯餘類之有分。又說不能盡之言，寄
X31n0607_p0241b08║之以明不盡。佛說不盡，況迦葉耶？△二、廣述成二：
X31n0607_p0241b09║初、長行二：初、法說二：初、舉法王不虗。
X31n0607_p0241b10║迦葉當知，如來是諸法之王，若有所說，皆不虗也。
X31n0607_p0241b11║佛法雖多，不出權實，權實之外，更無別法。而向言
X31n0607_p0241b12║無量者，此意難信，故舉法王發言誠諦以勸信也。
X31n0607_p0241b13║△二、述開三顯一二：初、約教明開權顯實二：初、約
X31n0607_p0241b14║教述開權。
X31n0607_p0241b15║於一切法，以智方便，而演說之。
X31n0607_p0241b16║一切法者，謂七方便法也。此法雖多，以方便波羅
X31n0607_p0241b17║密隨其類音說之，無不逗會。為人天說戒善，為二
X31n0607_p0241b18║乘說諦緣，為三藏菩薩說事度，為通教說無生，為
X31n0607_p0241b19║別教說次第開如來藏。是名述其領開三也。△二、
X31n0607_p0241b20║約教述顯實。
X31n0607_p0241b21║其所說法，皆悉到於一切智地。
X31n0607_p0241b22║地者，實相也。究竟非二，故名為一；其性廣博，故名
X31n0607_p0241b23║為切；寂而常照，故名為智；無住之本，立一切法，故
X31n0607_p0241b24║名為地。妙樂云：究竟等者，此明諸權皆歸實相，是
X31n0607_p0241c01║故三教教智未會，不名為一。寂而常照者，智所依
X31n0607_p0241c02║地能生諸智，故名智地，地即無住本也。△二、約智
X31n0607_p0241c03║明開權顯實二：初、約智述開權。
X31n0607_p0241c04║如來觀知一切諸法之所歸趣（至）通達無礙。
X31n0607_p0241c05║觀一切所歸趣是權實，能照權也。知一切所歸趣
X31n0607_p0241c06║是權智，能識藥也。知深心所行是權智，能知病也。
X31n0607_p0241c07║藥病俱是權法，權法各有歸趣。戒善等，近趣人天。
X31n0607_p0241c08║若作遠緣，低頭舉手，遠趣佛果。念處道品等，近趣
X31n0607_p0241c09║涅槃。若作福德莊嚴，汝等所行，是菩薩道，遠趣寶
X31n0607_p0241c10║所。乃至六度通別等法，近遠歸趣，途轍不同可解。
X31n0607_p0241c11║深心所行有二種：若深心著於依正者，起深重十
X31n0607_p0241c12║惡，障人天乘。若深心著於所執法者，起四倒、三道、
X31n0607_p0241c13║六蔽、四住、五住，障四聖乘。當知深心病相不同，如
X31n0607_p0241c14║來以權智照之，通達無礙也。△二、約智述顯實。
X31n0607_p0241c15║又於諸法，究盡明了，示諸眾生，一切智慧。
X31n0607_p0241c16║又於諸法究盡明了者，是實智能照實也。一切權
X31n0607_p0241c17║法無不入實，故言究盡。佛眼所見，故言明。實智所
X31n0607_p0241c18║知，故言了。若此智照此藥此病，不照彼藥彼病，彼
X31n0607_p0241c19║智照彼，不能照此，種別不同者，權智照也。一智徧
X31n0607_p0241c20║照一切藥一切病，實智照也。能示眾生如此圓融
X31n0607_p0241c21║境智，故言一切智慧也。又上權智文中，言通達無
X31n0607_p0241c22║礙者，是約權論實。今實智文中，言又於諸法者，是
X31n0607_p0241c23║約實論權。二文互現者，正明實是權實，權是實權，
X31n0607_p0241c24║當知究竟非權非實，非差別非不差別，以智方便，
X31n0607_p0242a01║權有差別，悉到智地，則無差別。△二、譬說二：初、正
X31n0607_p0242a02║明二：初、開譬二：初、有差別譬。述權教智六：初、土地
X31n0607_p0242a03║譬。
X31n0607_p0242a04║迦葉！譬如三千大千世界山川、谿谷、土地。
X31n0607_p0242a05║大千世界譬眾生世間，山川谿谷譬五陰世間。世
X31n0607_p0242a06║界無別法為山川溪谷土地所成，眾生無別法為
X31n0607_p0242a07║五陰所成。土地既通譬識陰，則山川谿谷譬餘四
X31n0607_p0242a08║陰。又別譬者，山譬菩薩五陰，川譬支佛五陰，谿譬
X31n0607_p0242a09║聲聞五陰，土地譬天五陰，谷下譬人五陰。一一五
X31n0607_p0242a10║陰皆有習因習果所依，猶山川等為草木種子質
X31n0607_p0242a11║幹所依也。○川者，（穿也。水大能通穿者曰川。凡通水之處，俱名川也。）谷者。
X31n0607_p0242a12║（水注于溪。又泉之通川曰谷。谷穀欲二音並通。）△二、卉木譬
X31n0607_p0242a13║所生卉木藂林，及諸藥艸，種類若干，名色各異。
X31n0607_p0242a14║卉是艸之都名，木是樹之總稱，眾艸成藂，眾樹成
X31n0607_p0242a15║林，治病力用勝者稱為藥。如善法皆能治惡，而無
X31n0607_p0242a16║漏善治惑義勝，故譬藥艸。五乘、七方便、因果、種子
X31n0607_p0242a17║不一，故言種類若干。如是種類，各有稱謂即是名，
X31n0607_p0242a18║各有體相即是色，故言名色各異。△三密雲譬。
X31n0607_p0242a19║密雲彌布，徧覆三千，大千世界。
X31n0607_p0242a20║密雲者，譬佛三密也。雲有形色，譬佛應世，即身密。
X31n0607_p0242a21║雲能覆蔭，譬佛慈悲，即意密。下文雷聲遠震，譬佛
X31n0607_p0242a22║說教，即口密。以慈悲薰應身，說法徧十法界，故言
X31n0607_p0242a23║彌布也。妙樂云：凡言三密，必約應化。若自受用報
X31n0607_p0242a24║及平等法身，何所論密？△四、注雨譬
X31n0607_p0242b01║一時等澍。
X31n0607_p0242b02║譬佛用口密八音四辯，宣注法雨，利潤眾生也。△
X31n0607_p0242b03║五、受潤譬。
X31n0607_p0242b04║其澤普洽卉木藂林（至）大根大莖大枝大葉。
X31n0607_p0242b05║法雨普潤七種眾生，心地所有習因種子即生，名
X31n0607_p0242b06║為普洽。根莖枝葉者，信為根，戒為莖，定為枝，慧為
X31n0607_p0242b07║葉，次第相資，故譬此四也。小根莖等，即人天信戒；
X31n0607_p0242b08║中根莖等，即二乘信戒定慧；大根莖等，即菩薩信
X31n0607_p0242b09║戒定慧也。妙樂云：五乘皆藉此之四法，唯有人乘
X31n0607_p0242b10║缺於定慧，以心所當之。△六、增長譬。
X31n0607_p0242b11║諸樹大小隨上中下（至）而得生長華果敷實。
X31n0607_p0242b12║此明草木隨分受潤也。七種眾生習、報兩因，善法
X31n0607_p0242b13║既蒙法雨所潤，則習、報兩果各得增長也。稱其種
X31n0607_p0242b14║性者，明施權稱機，小者不過分，大者不減少，即是
X31n0607_p0242b15║七種習、報兩因也。華果敷實者，即是七種習、報二
X31n0607_p0242b16║果也。妙樂云：華果敷實者，華如習果，果如報果。此
X31n0607_p0242b17║隔字為對，應言華敷果實。△二、無差別譬述實教
X31n0607_p0242b18║智三：初、一地所生譬。
X31n0607_p0242b19║雖一地所生。
X31n0607_p0242b20║道前心地所生，終因道後智地方能生也。妙樂云
X31n0607_p0242b21║道前心地至智地能生者，此道前道後之名，名有
X31n0607_p0242b22║通別，道後定在果後，道前通至凡夫，故方便品中
X31n0607_p0242b23║亦以等覺已前為道前，此中須以博地凡夫無戒
X31n0607_p0242b24║善者為道前，以五乘為道中，所以道前道後真如
X31n0607_p0242c01║之理等皆是地，地體無別，然皆能生，故知眾生道
X31n0607_p0242c02║前心地奚嘗不有能生性耶？而不能生不能成者，
X31n0607_p0242c03║必假道後極果智地令生令成，發心已後究竟已
X31n0607_p0242c04║前，皆假智地而成熟之。△二一雲所雨譬。
X31n0607_p0242c05║一雨所潤。
X31n0607_p0242c06║一音所宣一乘法門，開發道中五種善根，終是一
X31n0607_p0242c07║音平等之教也。妙樂云：五種善根，即五乘也。並約
X31n0607_p0242c08║如來化意邊說，故云終是一音。言終是者，終無定
X31n0607_p0242c09║五，故云也。被物雖五，化意唯一，從權宜邊，須名四
X31n0607_p0242c10║味。△三、三草二木譬
X31n0607_p0242c11║而諸草木，各有差別。
X31n0607_p0242c12║小艸喻人天，中草喻二乘，上草喻藏教菩薩，小樹
X31n0607_p0242c13║喻通教菩薩，大樹喻別教菩薩。三草二木稟益，不
X31n0607_p0242c14║自覺知五種善根蒙佛法雨隨分增長，亦不自知
X31n0607_p0242c15║五種之因皆依一佛性，亦不自知五乘之教皆是
X31n0607_p0242c16║大乘，亦不自知同歸佛慧，唯有如來乃能知之也。
X31n0607_p0242c17║△二、合譬二：初、合差別譬二：初、正合六：初、合密雲。
X31n0607_p0242c18║迦葉當知（至）如彼大雲徧覆三千大千國土。
X31n0607_p0242c19║前是開譬，此下合譬也。如來亦復如是出現於世
X31n0607_p0242c20║者，即是正合應身出世也。如大雲起，即舉譬帖合，
X31n0607_p0242c21║明如來大慈現身覆育一切也。以大音聲者，即是
X31n0607_p0242c22║舉佛口密合雲有聲也。天人阿脩羅者，別舉三善
X31n0607_p0242c23║道稟口密之益，即是三乘根性三十子別稟聲益
X31n0607_p0242c24║也。如彼大雲，即是舉譬帖合雲有聲也。徧覆大千
X31n0607_p0243a01║者，通舉一切皆是佛子，俱蒙口密之益也。△二、合
X31n0607_p0243a02║注雨二：初、標章門六：初、首唱十號。
X31n0607_p0243a03║於大眾中而唱是言（至）天人師、佛、世尊。
X31n0607_p0243a04║△二唱四弘誓
X31n0607_p0243a05║未度者令度（至）未涅槃者令得涅槃。
X31n0607_p0243a06║別行玄下云：弘誓本成慈悲，慈悲既緣苦樂，弘誓
X31n0607_p0243a07║亦約四諦。若見苦諦逼迫楚毒辛酸，緣此起誓，故
X31n0607_p0243a08║云未度令度。若見集諦顛倒流轉迷惑繫縛，生死
X31n0607_p0243a09║浩然而無涯畔甚可哀傷，約此起誓，故云未解令
X31n0607_p0243a10║解。清淨之道眾生不識，行此道者能出生死至安
X31n0607_p0243a11║樂地，欲示眾生立於此道，故云未安令安。滅煩惱
X31n0607_p0243a12║處名為涅槃，子果縛斷獲二涅槃，約此起誓，故云
X31n0607_p0243a13║未得令得。△三唱三達知。
X31n0607_p0243a14║今世後世，如實知之。
X31n0607_p0243a15║箋難云：宿命達過去，天眼達未來，漏盡達現在，此
X31n0607_p0243a16║即三達，亦曰三明。△四、一心三智
X31n0607_p0243a17║我是一切知者。
X31n0607_p0243a18║一切知者，即具足三智也。△五唱具五眼
X31n0607_p0243a19║一切見者。
X31n0607_p0243a20║一切見者，具足五眼也。△六、三業智俱。
X31n0607_p0243a21║知道者，開道者，說道者。
X31n0607_p0243a22║知道謂意不護，開道謂身不護，說道謂口不護。良
X31n0607_p0243a23║以如來三業常與智俱，則無有失，故不須護，名三
X31n0607_p0243a24║不護。△二、勸聽受。
X31n0607_p0243b01║汝等天、人、阿脩羅眾皆應到此，為聽法故。
X31n0607_p0243b02║勸三善道，宜往聽法也。△三合土地
X31n0607_p0243b03║爾時，無數千萬億種眾生來至佛所而聽法。
X31n0607_p0243b04║百千萬億者，即是十法界眾生也。今正語七方便
X31n0607_p0243b05║眾生差別耳。妙樂云：百千等雖通十界四趣，無增
X31n0607_p0243b06║長義也。△四合卉木
X31n0607_p0243b07║如來于時，觀是眾生，諸根利鈍，精進懈怠。
X31n0607_p0243b08║上譬中有卉木差別，大小不同，今合中明根有利
X31n0607_p0243b09║鈍，行有進怠，正是習因淺深，與卉木義同也。于時
X31n0607_p0243b10║者，若論漸初，即是鹿苑初說三乘時；若論中間，處
X31n0607_p0243b11║處得論于時。利鈍者，若總判者，三途因惡果苦，不
X31n0607_p0243b12║能受道，名為鈍；七種方便聞教得益，名為利。若別
X31n0607_p0243b13║判者，人天但受果報，不肯受道，名為鈍；三乘根性
X31n0607_p0243b14║斷惑出界，名為利。又聲聞觀生滅，名為鈍；菩薩觀
X31n0607_p0243b15║不生滅，名為利。通、別、圓三教迭論利鈍，可知。精進
X31n0607_p0243b16║懈怠者，三途放逸，名為怠；人天持五戒十善，名為
X31n0607_p0243b17║進。人天不厭苦，為怠；二乘怖畏無常，為進。二乘貪
X31n0607_p0243b18║證，不求作佛，為怠；菩薩志求佛道，為進。妙樂云于
X31n0607_p0243b19║時者，觀機時也。言若論者，且置華嚴，故利鈍之言
X31n0607_p0243b20║通三四味、十界故也。△五合受潤。
X31n0607_p0243b21║隨其所堪而為說法，種種無量，皆令歡喜，快得善利。
X31n0607_p0243b22║隨其所堪，即是稱會機宜。無增減之失，歡喜得善
X31n0607_p0243b23║利，即是各蒙法潤受益也。妙樂云：無增減之失者，
X31n0607_p0243b24║稱五乘機，故無增減。如人機授以十善為增，天機
X31n0607_p0243c01║授以五戒為減，如是乃至菩薩展轉相望亦然。△
X31n0607_p0243c02║六合增長。
X31n0607_p0243c03║是諸眾生聞是法已（至）任力所能漸得入道。
X31n0607_p0243c04║聞是法已，合上增長之由。現世安隱，正合增長。後
X31n0607_p0243c05║生善處者，是合增長之相。佛如大雲，普覆一切，三
X31n0607_p0243c06║途亦得沾潤增長。如說般若方等，亦明地獄得益。
X31n0607_p0243c07║若火滅湯冷，即是現世安隱。或生天上人中，即是
X31n0607_p0243c08║後生善處。於天人中脩道，即是以道受樂。若人天
X31n0607_p0243c09║聞法持戒，福德扶身，鬼龍不犯，即是現世安隱。或
X31n0607_p0243c10║天還生天，人還生人，或天人互生，即是後生善處。
X31n0607_p0243c11║生能悟解，即是以道受樂。二乘聞法，得有餘涅槃，
X31n0607_p0243c12║是現世安隱。生方便土，是後生善處。於彼聞經，是
X31n0607_p0243c13║以道受樂。若生身菩薩，聞盧舍那佛說法，得無生
X31n0607_p0243c14║忍，即是現世安隱。生實報土，是後生善處。以道受
X31n0607_p0243c15║樂，離諸障礙者，即是現世安隱。任力所能，漸得入
X31n0607_p0243c16║道，即後世以道受樂。妙樂云：經中但云善處，今取
X31n0607_p0243c17║惡道者，一者為欲攝十界故，二者三惡有七善機
X31n0607_p0243c18║故。△二帖合
X31n0607_p0243c19║如彼大雲雨於一切（至）具足蒙潤各得生長。
X31n0607_p0243c20║大雲帖，合第一，形聲兩益。雨於一切帖，合第二，六
X31n0607_p0243c21║章法門。卉木藂林帖，合第四，受化眾生，利鈍怠進，
X31n0607_p0243c22║習因深淺，如其種性。具足蒙潤帖，合第五，受潤得
X31n0607_p0243c23║益。各得生長帖，合第六，現世安隱增長也。△二、合
X31n0607_p0243c24║無差譬二：初、無差意，合上一地一雨。
X31n0607_p0244a01║如來說法一相一味（至）究竟至於一切種智。
X31n0607_p0244a02║一相者，眾生之心同一真如相，是一地也。一味者，
X31n0607_p0244a03║一乘之法同詮一理，是一雨也。昔於一實相方便
X31n0607_p0244a04║開為七相，於一乘法分別說有七教，佛知究竟終
X31n0607_p0244a05║歸一相一味也。所謂下，雙釋一相一味。眾生心性
X31n0607_p0244a06║即是性德、解脫、遠離、寂滅三種之相。所謂解脫相
X31n0607_p0244a07║者，無生死相；離相者，無涅槃相；滅相者，無相亦無
X31n0607_p0244a08║相，唯有實相，故名一相。此一相中三相也。如來一
X31n0607_p0244a09║音說此三相，即是三味。所謂解脫相者，無分段、變
X31n0607_p0244a10║易二邊業縛之相，故名解脫相。離相者，得中道智
X31n0607_p0244a11║慧，此慧能遠離二邊，無所取著，故名離相。滅相者，
X31n0607_p0244a12║二邊因滅，得有餘涅槃；二邊果滅，得無餘涅槃，故
X31n0607_p0244a13║名滅相。此一味中三相也。此三相則以為境界緣
X31n0607_p0244a14║生中道之行，終則得為一切智果，故言究竟至於
X31n0607_p0244a15║一切種智也。妙樂云一相至一地也者，真如秪是
X31n0607_p0244a16║一實相耳。七相秪是七方便相，即行相也。七教秪
X31n0607_p0244a17║是七方便教也。此三相下，重指性三以為修境。緣
X31n0607_p0244a18║生下，重舉脩相，故名為行，行即因也。終則下，舉果
X31n0607_p0244a19║地三。三智滿故，從智為名，即是智三：初、釋相中，性
X31n0607_p0244a20║德秪是本有三道：解脫相者，即於業道是解脫德；
X31n0607_p0244a21║離相者，即於煩惱是般若德；寂滅相者，即於苦道
X31n0607_p0244a22║是法身德。無生死等，寄脩以釋。唯有下，結，故云實
X31n0607_p0244a23║相。如來一音下，釋味中三相。上相但云無生死相，
X31n0607_p0244a24║今約教乃云無二死者，教在分別故也。前相但云
X31n0607_p0244b01║離相無涅槃相，今約教乃云得中道智慧，乃至離
X31n0607_p0244b02║於二邊著也。前相但云無相亦無相，今約教乃云
X31n0607_p0244b03║二邊因果滅者，應云通別二惑、內外二死滅也。今
X31n0607_p0244b04║對中道，中道從理，故此因果名離二邊。此二涅槃
X31n0607_p0244b05║永殊小典，小典二滅必不同時，此中二滅更無前
X31n0607_p0244b06║後。△二、差別意，合上草木差別五：初、眾生不如。
X31n0607_p0244b07║其有眾生聞如來法（至）所得功德不自覺知。
X31n0607_p0244b08║其有眾生者，舉不知之人法，謂聞一音之法。若持
X31n0607_p0244b09║說者，是正明不知，葢持說不同脩行亦異，人天作
X31n0607_p0244b10║戒善之解，三乘作諦緣度解，解既不同即是差別
X31n0607_p0244b11║所得功德。不自覺知者，明五人雖各稟教，不知佛
X31n0607_p0244b12║是一味無差別教，是不識實，亦不知七種方便差
X31n0607_p0244b13║別之教，而各執己解為實，是不知權，故云不自覺
X31n0607_p0244b14║知也。△二、如來能知四：初、約四法知。
X31n0607_p0244b15║所以者何？唯有如來知此眾生種相體性。
X31n0607_p0244b16║種者，三道是三德種。淨名經云：一切煩惱之儔為
X31n0607_p0244b17║如來種。此明由煩惱道即有般若也。又云：五無間
X31n0607_p0244b18║皆生解脫相。此由不善即有善法解脫也。一切眾
X31n0607_p0244b19║生即涅槃相不可復滅，此即生死為法身也。此就
X31n0607_p0244b20║相對論種。若就類論種，一切低頭舉手悉是解脫
X31n0607_p0244b21║種，一切世智三乘解心即般若種，夫有心者皆當
X31n0607_p0244b22║作佛即法身種。諸種差別如來能知，一切種秪是
X31n0607_p0244b23║一種即是無差別如來亦能知，差別即無差別、無
X31n0607_p0244b24║差別即差別如來亦能知。相體性約十法界十如
X31n0607_p0244c01║中釋，若論差別即十法界相，若論無差別即一佛
X31n0607_p0244c02║界相，差別無差別如來能知，差即無差、無差即差
X31n0607_p0244c03║如來亦能知。體性例然可解。△二、約三法知三：初、
X31n0607_p0244c04║明三慧境。
X31n0607_p0244c05║念何事？思何事？修何事？
X31n0607_p0244c06║聞思修謂之三慧，念即聞慧，事是三慧之境，即所
X31n0607_p0244c07║聞所思所脩，如向教下所詮種相體性之法也。皆
X31n0607_p0244c08║言何者，指所取境，隨教則有思脩不同，對界則藏
X31n0607_p0244c09║通以六界為境，別圓以十界為境，論觀則藏通以
X31n0607_p0244c10║偏真為觀，別圓以中道為觀也。△二、明三慧體。
X31n0607_p0244c11║云何念？云何思？云何脩？
X31n0607_p0244c12║云何念者，念是記錄所聞之法，正是念慧之體也。
X31n0607_p0244c13║妙樂云：所言體者，即當體也。今先言云何者，指能
X31n0607_p0244c14║念體，思、脩亦然，故知即是三慧當體。此體即是能
X31n0607_p0244c15║聞、能思、能脩，故云記錄所聞等法。△三、三慧因緣。
X31n0607_p0244c16║以何法念？以何法思？以何法脩？
X31n0607_p0244c17║此是三慧，取境聞法，是其因緣。如此三乘三慧，昔
X31n0607_p0244c18║謂境體因緣有異，即是差別。若入圓妙三慧，即無
X31n0607_p0244c19║差別。此有差別無差別，如來能知。又差即無差，無
X31n0607_p0244c20║差即差，如來亦能知。妙樂云：言取境聞法為因緣
X31n0607_p0244c21║者，所取之境，能取之慧，體即是智，並名為因。聞法
X31n0607_p0244c22║為緣，以此因緣，能生三慧，即是所生法也。應知三
X31n0607_p0244c23║慧境體，及以因緣，雖三而二，即境智也。△三、約二
X31n0607_p0244c24║法知。
X31n0607_p0245a01║以何法得何法？
X31n0607_p0245a02║以何法即是因？得何法即是果？五乘之因各得其
X31n0607_p0245a03║果，即是差別；眾生諸佛一如無二，即無差別。△四、
X31n0607_p0245a04║約一法知。
X31n0607_p0245a05║眾生住於種種之地，唯有如來如實見之，明了無礙。
X31n0607_p0245a06║七方便住於七位，故言種種之地，此即差別。如來
X31n0607_p0245a07║用如實佛眼見之，如眾流入海，失於本味，則無差
X31n0607_p0245a08║別。隨他意語，以智方便而演說之，則如來能知差
X31n0607_p0245a09║別。其所說法，皆悉到於一切智地，則如來能知無
X31n0607_p0245a10║差別。△三帖合不知
X31n0607_p0245a11║如彼卉木藂林諸藥草等，而不自知上中下性。
X31n0607_p0245a12║△四、牒前釋能知。
X31n0607_p0245a13║如來知是一相一味之法（至）常寂滅相終歸於空。
X31n0607_p0245a14║一相一味如前釋，相味解脫離滅等為緣分別，即
X31n0607_p0245a15║是一中無量；究竟涅槃終歸於空，即是無量中一。
X31n0607_p0245a16║此是牒前重釋無差別也。何者？一相一味解脫離
X31n0607_p0245a17║滅，若是二乘法體，猶是差別言宣；今作大乘究竟
X31n0607_p0245a18║涅槃終歸於空，即無差別。究竟涅槃結上諸句，皆
X31n0607_p0245a19║非二乘有餘無餘，乃是究竟涅槃也。常寂滅相結
X31n0607_p0245a20║上諸句，非是小乘寂滅，乃是常住寂滅。上文云：諸
X31n0607_p0245a21║法從本來，常自寂滅相。即此義也。終歸於空者，非
X31n0607_p0245a22║是灰斷之空，方是中道第一義空也。△五、釋其眾
X31n0607_p0245a23║疑。
X31n0607_p0245a24║佛知是已，觀眾生心欲（至）不即為說一切種智。
X31n0607_p0245b01║此釋疑也。恐疑云：佛昔既知始末皆一，何不鹿苑
X31n0607_p0245b02║即為說實？釋云：觀眾生心，欲隨三悉檀而將護之，
X31n0607_p0245b03║恐其誹謗，故不即說也。△二、稱歎二：初、述歎。
X31n0607_p0245b04║汝等迦葉甚為希有，能知如來隨宜說法，能信能受。
X31n0607_p0245b05║二乘既能捨其所證，入於真實，甚為希有，故先歎
X31n0607_p0245b06║也。能知隨宜說法，述其能領開三。能信能受，述其
X31n0607_p0245b07║能領顯一。△二、釋歎。
X31n0607_p0245b08║所以者何？諸佛世尊隨宜說法，難解難知。
X31n0607_p0245b09║佛於一道說，三深玄難解，而汝能信受，故歎希有
X31n0607_p0245b10║也。△二、偈頌二：初、頌法說三：初、頌法王不虗。
X31n0607_p0245b11║爾時，世尊欲重宣此義，而說偈言：
X31n0607_p0245b12║破有法王，出現世間。
X31n0607_p0245b13║有者，因果不亡，為有二十五王，三昧破二十五有，
X31n0607_p0245b14║如來已破此有為法中之王，故云破有法王也。△
X31n0607_p0245b15║二、頌開三顯一二：初、頌二教二：初、頌權教。
X31n0607_p0245b16║隨眾生欲，種種說法。
X31n0607_p0245b17║隨其樂欲方便說，三也。△二、頌實教。
X31n0607_p0245b18║如來尊重，智慧深遠，久默斯要，不務速說。
X31n0607_p0245b19║不輕所說，故云尊重。深鑑小機，知其未堪，是故四
X31n0607_p0245b20║十餘年默而不說。今大機既發，方為說也。△二、頌
X31n0607_p0245b21║二智二：初、頌釋權智。
X31n0607_p0245b22║有智若聞則能信解，無智疑悔則為永失。
X31n0607_p0245b23║妙樂云：問：既云有智，若聞此必屬機，云何屬佛權
X31n0607_p0245b24║智？答：若非有智人說，云何能令有智人信？故屬佛
X31n0607_p0245c01║也。從上隨眾生欲至此，是頌上以智方便而演說
X31n0607_p0245c02║之。△二、頌釋實智。
X31n0607_p0245c03║是故，迦葉！隨力為說，以種種緣令得正見。
X31n0607_p0245c04║頌上到一切智地也。隨種種緣，說種種教，悉為令
X31n0607_p0245c05║得大乘正見，自此之前，皆名邪見也。妙樂云：自此
X31n0607_p0245c06║之前，皆名邪見者，迦葉等四大弟子，未聞譬說已
X31n0607_p0245c07║前，義當邪見，見未正故，故引大經迦葉童子自述
X31n0607_p0245c08║為例，彼亦未聞涅槃已前，自稱邪見也。△二、頌譬
X31n0607_p0245c09║說二：初、頌開譬二：初、頌差別譬六：初、頌密雲。
X31n0607_p0245c10║迦葉當知譬如大雲（至）靉靆垂布如可承攬。
X31n0607_p0245c11║雲譬應身，應身隨智慧行，故云慧雲。能具十二部
X31n0607_p0245c12║經之法，故言含潤。若應身不說法，如須扇多多寶
X31n0607_p0245c13║者，此雲不含潤也。身放大光如電耀，口震四辯如
X31n0607_p0245c14║雷聲，聞法歡喜故言悅豫，九十五種邪光不現故
X31n0607_p0245c15║言掩蔽，除九十八種見思熱惱如地上清涼也。應
X31n0607_p0245c16║身降世似同三有，有心往取實不可得，故云如可
X31n0607_p0245c17║承攬。大論云：須扇多，佛全不說法。△二頌注雨。
X31n0607_p0245c18║其雨普等，四方俱下，流澍無量，率土充洽。
X31n0607_p0245c19║八音四辯，宣注法雨，一時俱聞，故曰四方俱下。凡
X31n0607_p0245c20║有心者，皆蒙利潤，故言率土充洽也。△三頌土地。
X31n0607_p0245c21║山川險谷
X31n0607_p0245c22║頌上土地，即是七方便。眾生五陰，今蒙法雨，身口
X31n0607_p0245c23║柔軟，如土地得澤也。△四頌卉木。
X31n0607_p0245c24║幽邃所生，卉木藥草。
X31n0607_p0246a01║幽邃所生者，頌上眾生習因差別，譬眾生久遠所
X31n0607_p0246a02║植習因，隱在陰界入內，故言幽䆳。今蒙法雨悉得
X31n0607_p0246a03║開發，故言所生也。△五頌受潤。
X31n0607_p0246a04║大小諸樹百糓苗稼（至）草木藂林隨分受潤。
X31n0607_p0246a05║百糓語通取五糓，譬五乘能生百善也。甘蔗蒲桃
X31n0607_p0246a06║譬定慧，乾地普洽譬未信者令信也。餘譬如文。妙
X31n0607_p0246a07║樂云：言能生者從果以說，若從因說乃是百善生
X31n0607_p0246a08║於五乘，大小乘因豈過十善？故以十善更互莊嚴
X31n0607_p0246a09║乃成萬善。若不能脩互嚴因者，今所不論。若爾，人
X31n0607_p0246a10║乘是五戒，那言百善？答：酒防意地通說非無。甘蔗
X31n0607_p0246a11║等者，既舉二物應有屬對，今試對之，甘蔗質一可
X31n0607_p0246a12║以譬定，蒲桃形多可以譬慧，慧約所破、定約所緣，
X31n0607_p0246a13║且分多一耳。△六頌增長。
X31n0607_p0246a14║一切諸樹上中下等（至）一雨所及皆得鮮澤。
X31n0607_p0246a15║△二、頌無差別二：初、正頌無差別。
X31n0607_p0246a16║如其體相，性分大小，所潤是一。
X31n0607_p0246a17║初二句頌所生所潤，次一句頌能潤，則是頌無差
X31n0607_p0246a18║別也。△二頌差別不知。
X31n0607_p0246a19║而各滋茂。
X31n0607_p0246a20║△二、頌合譬二：初、頌合差別六：初、頌合密雲二：初、
X31n0607_p0246a21║正合。
X31n0607_p0246a22║佛亦如是，出現於世。
X31n0607_p0246a23║△二帖合
X31n0607_p0246a24║譬如大雲，普覆一切。
X31n0607_p0246b01║△二、頌合注雨二：初、標章門二：初、頌十號。
X31n0607_p0246b02║既出於世為諸眾生（至）出於世間猶如大雲。
X31n0607_p0246b03║妙樂云：此頌十號，文略義含。出世，即無上士及佛。
X31n0607_p0246b04║為說，即正徧知、明行足。世尊，即第十號。於天人中，
X31n0607_p0246b05║即調御丈夫及天人師。如來，即第一號。來善去善，
X31n0607_p0246b06║兼於善逝。出於世間，即世間解。△二頌四弘。
X31n0607_p0246b07║充潤一切枯稿眾生（至）世間之樂及涅槃樂。
X31n0607_p0246b08║充潤一切，即眾生無邊誓願度。皆令離苦者，皆令
X31n0607_p0246b09║離於因果苦故，即煩惱無盡誓願斷。得安隱樂，即
X31n0607_p0246b10║法門無量誓願學。及涅槃樂，即佛道無上誓願成。
X31n0607_p0246b11║五乘咸有世間之樂，皆令得涅槃第一之樂也。△
X31n0607_p0246b12║二、勸聽受。
X31n0607_p0246b13║諸天人眾一心善聽（至）常為大乘而作因緣。
X31n0607_p0246b14║妙樂云勸聽受中又更為二：初二行，先歎佛，次為
X31n0607_p0246b15║大眾下能說人尊故所說法妙。甘露是不死之藥，
X31n0607_p0246b16║今聞妙法慧命不夭，故云甘露淨法。其法一味者，
X31n0607_p0246b17║七善無不皆歸一乘，故勸聽受。此舉無差以釋於
X31n0607_p0246b18║差也。△三頌合山川。
X31n0607_p0246b19║我觀一切普皆平等（至）恒為一切平等說法。
X31n0607_p0246b20║佛為七種眾生說法，如雨注不擇溪谷。佛平等說，
X31n0607_p0246b21║故無彼此。有機為此，無機為彼。植善為愛，憎逆為
X31n0607_p0246b22║憎。若有愛憎，則有彼此。不於佛機者愛，餘機者憎，
X31n0607_p0246b23║故無貪著限礙也。
X31n0607_p0246b24║如為一人，眾多亦然（至）充足世間，如雨普潤。
X31n0607_p0246c01║佛事為自，魔事為他。應初為來，應後為去。入實為
X31n0607_p0246c02║坐，出權為立。佛觀眾生平等，即是等雨山川之意。
X31n0607_p0246c03║此頌上無數億種眾生來至佛所而聽法也。△四
X31n0607_p0246c04║頌合卉木。
X31n0607_p0246c05║貴賤上下持戒毀戒（至）等雨法雨而無懈倦。
X31n0607_p0246c06║貴賤上下約位，持戒毀戒約行，利根鈍根約習。貴
X31n0607_p0246c07║賤至利鈍，亦須具歷五乘七善，展轉說之。△五、頌
X31n0607_p0246c08║合受潤三：初、總明受潤。
X31n0607_p0246c09║一切眾生，聞我法者，隨力所受，住於諸地。
X31n0607_p0246c10║△二、別明受潤五：初、小草人天受潤。
X31n0607_p0246c11║或處人、天、轉輪聖王、釋、梵諸王，是小藥草。
X31n0607_p0246c12║人天俱未斷，惑合為小草。△二中草二乘受潤。
X31n0607_p0246c13║知無漏法能得涅槃（至）得緣覺證是中藥草。
X31n0607_p0246c14║二乘俱有智斷，合為中草。六神通，三明釋，見譬喻
X31n0607_p0246c15║品。△三上草三藏菩薩。
X31n0607_p0246c16║求世尊處，我當作佛，行精進定，是上藥草。
X31n0607_p0246c17║六度菩薩志求作佛，化他勝二乘，獨為上草。妙樂
X31n0607_p0246c18║云：上草為六度者，既云行精進定，於六度中精進
X31n0607_p0246c19║為最。故大論云：施戒忍乃世間常法，欲脩定慧必
X31n0607_p0246c20║須精進，況復五度皆須精進？故舉精進則攝於六
X31n0607_p0246c21║也。△四、小樹通教菩薩。
X31n0607_p0246c22║又諸佛子專心佛道（至）決定無疑。是名小樹。
X31n0607_p0246c23║通教菩薩已斷通惑，誓扶餘習，涉有化他，望下為
X31n0607_p0246c24║優，比上為劣，故名小樹。△五、大樹別教菩薩。
X31n0607_p0247a01║安住神通轉不退輪（至）如是菩薩名為大樹。
X31n0607_p0247a02║別教菩薩自行化他，高廣為勝，故名大樹。妙樂云：
X31n0607_p0247a03║大樹中既云轉不退輪，別人初地能轉法輪，是念
X31n0607_p0247a04║不退也。△三、結所潤能潤二：初、帖釋所潤。
X31n0607_p0247a05║佛平等說如一味雨（至）如彼草木所稟各異。
X31n0607_p0247a06║△二明能潤。
X31n0607_p0247a07║佛以此喻方便開示（至）於佛智慧如海一滴。
X31n0607_p0247a08║能潤佛智多故。如海，如上所潤七種眾生，為少如
X31n0607_p0247a09║海一滴也。△六、頌合增長二：初、總頌增長二：初、正
X31n0607_p0247a10║頌增長。
X31n0607_p0247a11║我雨法雨，充滿世間，一味之法，隨力脩行。
X31n0607_p0247a12║世間者，十法界、三十種世間也。法本一味，脩之不
X31n0607_p0247a13║同，故云隨力脩行。△二、舉譬帖釋。
X31n0607_p0247a14║如彼藂林藥草諸樹，隨其大小漸增茂好。
X31n0607_p0247a15║△二、別頌增長四：初、明人天增長。
X31n0607_p0247a16║諸佛之法常以一味（至）漸次脩行皆得道果。
X31n0607_p0247a17║普得具足，是頌理世安隱。漸次脩行，是頌後世以
X31n0607_p0247a18║道受樂也。△二、明二乘增長。
X31n0607_p0247a19║聲聞、緣覺處於山林（至）是名藥草各得增長。
X31n0607_p0247a20║住最後身有二解：一云二乘此身若不值佛，此身
X31n0607_p0247a21║未必無後，由見佛故成最後身，即是增長義。二云
X31n0607_p0247a22║二乘得有餘涅槃住最後身，蒙佛五味調熟乃至
X31n0607_p0247a23║法華，聞大乘教得入一實，方名增長之義。妙樂云：
X31n0607_p0247a24║二乘增長，二解不同。前釋得小乘盡生死名為最
X31n0607_p0247b01║後，次釋大乘中方名後身。無後之言，且任小教權
X31n0607_p0247b02║名為無，非永無也。若得法身，等覺一轉當入妙覺，
X31n0607_p0247b03║乃云最後。△三、明通教菩薩。
X31n0607_p0247b04║若諸菩薩智慧堅固（至）是名小樹而得增長。
X31n0607_p0247b05║堅固是體法之智，了達三界是斷惑盡。△四、明別
X31n0607_p0247b06║教菩薩。
X31n0607_p0247b07║復有住禪得神通力（至）是名大樹而得增長。
X31n0607_p0247b08║聞諸法空，十住脩空也。放光度生，十行脩假也。△
X31n0607_p0247b09║二、頌合無差二：初、頌無差別之差別。
X31n0607_p0247b10║如是迦葉佛所說法（至）潤於人華各得成實。
X31n0607_p0247b11║譬如大雲以一味雨，頌上無差別也。潤於人華各
X31n0607_p0247b12║得成實，頌上差別也。○以華喻人，故云人華。△二、
X31n0607_p0247b13║頌差別之無差別。
X31n0607_p0247b14║迦葉當知以諸因緣（至）漸漸脩學悉當成佛。
X31n0607_p0247b15║以諸因緣下即是明權，權即差別，合上所生也。今
X31n0607_p0247b16║為汝等說最實事即是顯實，實即無差別，合上一
X31n0607_p0247b17║地也。非滅度者，未度變易生死也。獨言二乘者，為
X31n0607_p0247b18║其保證真空，執小之心強也。人天不計果為涅槃，
X31n0607_p0247b19║菩薩不於中間取證，故但言二乘耳。汝等所行是
X31n0607_p0247b20║菩薩道者，菩薩行道亦須斷通惑，今二乘已斷此
X31n0607_p0247b21║惑盡即是菩薩道，道即因也。葢言二乘智斷既是
X31n0607_p0247b22║菩薩之因，二乘豈宜執此智斷為果？故斥言是菩
X31n0607_p0247b23║薩道，更令修習破無明惑方得成佛，故云漸漸脩
X31n0607_p0247b24║學悉當成佛。○妙樂云：隋朝笈多所譯，名添品法
X31n0607_p0247c01║華者，自餘諸文，全依妙本。彼見正本偈後，更有一
X31n0607_p0247c02║長行偈頌，乃重譯之。添此文後，又移囑累品、安勸
X31n0607_p0247c03║發品後。自餘先譯，並無所改。重譯言辭，多似正本。
X31n0607_p0247c04║其所添者，如長行中，先以日月譬，用歎佛智。又明
X31n0607_p0247c05║五趣中，有三乘等。因與前文已重，故什公不譯。
X31n0607_p0247c06║妙法蓮華經授記品第六
X31n0607_p0247c07║梵語和伽羅，此云授記。聖言說與曰授，果與心期
X31n0607_p0247c08║曰記。然記有多種。若通記，如法師品初云：聞法華
X31n0607_p0247c09║經一句一偈，乃至一念隨喜者，我皆與授記，當得
X31n0607_p0247c10║阿耨菩提。若別記，如三周中法說，後記舍利弗譬
X31n0607_p0247c11║說，後記四大弟子因緣，後記五百弟子等。若正因
X31n0607_p0247c12║記，如常不輕云：我不敢輕於汝等，汝等皆當作佛。
X31n0607_p0247c13║若緣因記，如法師品：以華香等十種供養，當知此
X31n0607_p0247c14║人是大菩薩，成就阿耨菩提。若了因記，如三周授
X31n0607_p0247c15║三根人。若正因記則廣，若緣了記則狹。或遲記如
X31n0607_p0247c16║聲聞，或速記如龍女，或佛記如此文，或菩薩記如
X31n0607_p0247c17║不輕品：雖無劫國之定，亦得是記。又懸記，如化城
X31n0607_p0247c18║品：為現在弟子，則曰：是諸人等，應以是法漸入佛
X31n0607_p0247c19║道。為未來弟子，則曰：而於彼土求佛智慧等。他經
X31n0607_p0247c20║但記菩薩，不記二乘；但記善，不記惡；但記男，不記
X31n0607_p0247c21║女；但記人天，不記畜。今經皆記也。授記亦云受記、
X31n0607_p0247c22║受決、受莂。授是與義，受是得義，記是記事，決是決
X31n0607_p0247c23║定，莂是了莂。四大弟子聞法譬二周，開三顯一，具
X31n0607_p0247c24║足領解。如來述成，雖自知作佛，而時事未審。若蒙
X31n0607_p0248a01║佛誠言，授其當果，劫國決定，近遠了莂，則大歡喜。
X31n0607_p0248a02║今從佛授與得名，故言授記品。△四、授記品授記
X31n0607_p0248a03║與決二：初、正與中根授記二：初、授迦葉記二：初、長
X31n0607_p0248a04║行六：初、行因。
X31n0607_p0248a05║爾時，世尊說是偈已（至）廣宣諸佛無量大法。
X31n0607_p0248a06║△二得果
X31n0607_p0248a07║於最後身得成為佛（至）天人師佛世尊。
X31n0607_p0248a08║增治云：最後身者，遠即等覺後心方名最後，近則
X31n0607_p0248a09║且據今記相似位後入初住時也。△三劫國。
X31n0607_p0248a10║國名光德，劫名大莊嚴。
X31n0607_p0248a11║△四壽命。
X31n0607_p0248a12║佛壽十二小劫。
X31n0607_p0248a13║△五正像
X31n0607_p0248a14║正法住世二十小劫，像法亦住二十小劫。
X31n0607_p0248a15║△六國淨。
X31n0607_p0248a16║國界嚴飾無諸穢惡（至）雖有魔及魔民皆護佛法。
X31n0607_p0248a17║魔及魔民護佛法者，寶積經云：阿閦佛剎，波旬魔
X31n0607_p0248a18║王不能障礙菩薩、聲聞，而皆信樂不動佛法，咸自
X31n0607_p0248a19║悔責為魔波旬。今迦葉成佛，亦例彼佛國土也。△
X31n0607_p0248a20║二、偈頌六：初、頌行因。
X31n0607_p0248a21║爾時，世尊欲重宣此義，而說偈言：
X31n0607_p0248a22║告諸比丘我以佛眼（至）脩習一切無上之慧。
X31n0607_p0248a23║△二、頌得果。
X31n0607_p0248a24║於最後身，得成為佛。
X31n0607_p0248b01║△三頌國淨。
X31n0607_p0248b02║其土清淨，瑠璃為地（至）乃以天眼不能數知。
X31n0607_p0248b03║△四頌壽命。
X31n0607_p0248b04║其佛當壽十二小劫。
X31n0607_p0248b05║△五頌正像。
X31n0607_p0248b06║正法住世二十小劫，像法亦住二十小劫。
X31n0607_p0248b07║△六、總結成。
X31n0607_p0248b08║光明世尊，其事如是。
X31n0607_p0248b09║△二、授三人記二：初、請四：初、正請。
X31n0607_p0248b10║爾時大目犍連、須菩提（至）即共同聲而說偈言：
X31n0607_p0248b11║大雄猛世尊，諸釋之法王，哀愍我等故，而賜佛音聲。
X31n0607_p0248b12║三人記中，各有行因得果，劫國壽命，法住數量，悉
X31n0607_p0248b13║如文。妙樂云：如文者，但旃延中無劫國名，餘文並
X31n0607_p0248b14║同。△二、開譬。
X31n0607_p0248b15║若知我深心，見為授記者（至）然後乃敢食。
X31n0607_p0248b16║△三、合譬
X31n0607_p0248b17║我等亦如是，每惟小乘過（至）爾乃快安樂。
X31n0607_p0248b18║△四、結成。
X31n0607_p0248b19║大雄猛世尊，常欲安世間，願賜我等記，如饑須教食。
X31n0607_p0248b20║△二、與記二：初、與須菩提記二：初、長行五：初、行因。
X31n0607_p0248b21║爾時世尊知諸大弟子（至）常脩梵行具菩薩道。
X31n0607_p0248b22║△二得果
X31n0607_p0248b23║於最後身得成為佛（至）天人師佛世尊。
X31n0607_p0248b24║△三劫國。
X31n0607_p0248c01║劫名有寶國名寶生（至）無數千萬億那由他。
X31n0607_p0248c02║△四壽命。
X31n0607_p0248c03║佛壽十二小劫。
X31n0607_p0248c04║△五正像
X31n0607_p0248c05║正法住世二十小劫（至）度脫無量菩薩及聲聞眾。
X31n0607_p0248c06║△二、偈頌六：初、誡誠聽。
X31n0607_p0248c07║爾時，世尊欲重宣此義，而說偈言：
X31n0607_p0248c08║諸比丘眾！今告汝等，皆常一心聽我所說。
X31n0607_p0248c09║△二、頌行因。
X31n0607_p0248c10║我大弟子須菩提者（至）隨佛所行漸具大道。
X31n0607_p0248c11║△三、頌得果。
X31n0607_p0248c12║最後身得三十二相，端正姝妙猶如寶山。
X31n0607_p0248c13║△四、頌國淨。
X31n0607_p0248c14║其佛國土嚴淨第一（至）皆共合掌聽受佛語。
X31n0607_p0248c15║八解脫，即八背捨。大智度論云：背是淨潔五欲，捨
X31n0607_p0248c16║是著心，故名背捨。若發真無漏，斷三界結業盡，即
X31n0607_p0248c17║名解脫也。言八背捨者：一、內有色相，外觀色。內有
X31n0607_p0248c18║色相者，不壞內色，不滅內色相也。此初背捨，位在
X31n0607_p0248c19║初禪，能捨自地及下地，故名背捨。二、內無色相，外
X31n0607_p0248c20║觀色。內無色相者，壞內色，滅內色相也。外觀色者，
X31n0607_p0248c21║不壞外色，不滅外色相也。所以然者，行者為入二
X31n0607_p0248c22║禪內淨故，壞滅內骨人，欲界結使難斷故，猶觀外
X31n0607_p0248c23║不淨之相也。三、淨背捨，身作證。行者除外不淨相，
X31n0607_p0248c24║但於定中練八色光明，清淨皎潔，猶如妙寶之色，
X31n0607_p0249a01║故名淨。身作證者，以無受著心，而受三禪中徧身
X31n0607_p0249a02║樂，故名身作證。四、虗空處背捨。若滅根本四禪色，
X31n0607_p0249a03║一心緣無邊虗空入定，而不受著也。五、識處背捨。
X31n0607_p0249a04║若捨虗空，一心緣識入定，而不受著也。六、無所有
X31n0607_p0249a05║處背捨。若捨識，一心緣無所有入定，而不受著也。
X31n0607_p0249a06║七、非有想非無想背捨。若捨無所有處，一心緣非
X31n0607_p0249a07║有想非無想入定，而不受著也。八、滅受想背捨。背
X31n0607_p0249a08║滅受想諸心心數法，是為滅受想背捨。△五頌壽
X31n0607_p0249a09║命。
X31n0607_p0249a10║其佛當壽十二小劫。
X31n0607_p0249a11║△六頌正像。
X31n0607_p0249a12║正法住世二十小劫，像法亦住二十小劫。
X31n0607_p0249a13║△二、與迦旃延記二：初、長行五：初、行因。
X31n0607_p0249a14║爾時，世尊復告諸比丘眾（至）具菩薩道。
X31n0607_p0249a15║由旬，亦曰踰繕那，此云限量。大論云：由旬有三別：
X31n0607_p0249a16║大者八十里，中者六十里，下者四十里也。△二得
X31n0607_p0249a17║果
X31n0607_p0249a18║當得作佛，號曰閻浮那提金光（至）天人師、佛、世尊。
X31n0607_p0249a19║△三國淨。
X31n0607_p0249a20║其土平正，玻瓈為地（至）無量萬億莊嚴其國。
X31n0607_p0249a21║△四壽命。
X31n0607_p0249a22║佛壽十二小劫。
X31n0607_p0249a23║△五正像
X31n0607_p0249a24║正法住世二十小劫，像法亦住二十小劫。
X31n0607_p0249b01║△二、偈頌四：初、誡誠聽。
X31n0607_p0249b02║爾時，世尊欲重宣此義，而說偈言：
X31n0607_p0249b03║諸比丘眾皆一心聽，如我所說，真實無異。
X31n0607_p0249b04║△二、頌行因。
X31n0607_p0249b05║是迦旃延當以種種（至）亦以華香供養舍利。
X31n0607_p0249b06║△三、頌得果。
X31n0607_p0249b07║其最後身，得佛智慧，成等正覺。
X31n0607_p0249b08║△四、頌國淨。
X31n0607_p0249b09║國土清淨度脫無量（至）無量無數莊嚴其國。
X31n0607_p0249b10║一切有，即二十五有也。△三、與目犍連記二：初、長
X31n0607_p0249b11║行五：初、行因。
X31n0607_p0249b12║爾時，世尊復告大眾（至）二百萬億諸佛亦復如是。
X31n0607_p0249b13║△二得果
X31n0607_p0249b14║當得成佛，號曰多摩羅䟦栴檀香（至）天人師、佛、世尊。
X31n0607_p0249b15║△三劫國。
X31n0607_p0249b16║劫名喜滿國名意樂（至）菩薩聲聞其數無量。
X31n0607_p0249b17║△四壽命。
X31n0607_p0249b18║佛壽二十四小劫。
X31n0607_p0249b19║△五正像
X31n0607_p0249b20║正法住世四十小劫，像法亦住四十小劫。
X31n0607_p0249b21║△二、偈頌五：初、頌行因。
X31n0607_p0249b22║爾時，世尊欲重宣此義，而說偈言：
X31n0607_p0249b23║我此弟子大目犍連（至）而以供養諸佛塔廟。
X31n0607_p0249b24║金剎者，法苑云：阿育王取金幡金華懸諸剎上，故
X31n0607_p0249c01║曰金剎。具云剎摩，此云土田，此乃通取國土名剎。
X31n0607_p0249c02║又復伽藍號梵剎者，西域以柱表剎示所居處也。
X31n0607_p0249c03║△二、頌得果。
X31n0607_p0249c04║漸漸具足菩薩道已（至）號多摩羅栴檀之香。
X31n0607_p0249c05║△三頌壽命。
X31n0607_p0249c06║其佛壽命二十四劫。
X31n0607_p0249c07║△四、頌國淨。
X31n0607_p0249c08║常為天人演說佛道（至）於佛智慧皆不退轉。
X31n0607_p0249c09║△五頌正像。
X31n0607_p0249c10║佛滅度後，正法當住四十小劫，像法亦爾。
X31n0607_p0249c11║△二、許與下，根說緣二：初、許與總記。
X31n0607_p0249c12║我諸弟子威德具足（至）於未來世咸得成佛。
X31n0607_p0249c13║△二、更說宿緣。
X31n0607_p0249c14║我及汝等宿世因緣，吾今當說，汝等善聽。
X31n0607_p0249c15║下根之人已聞法譬二周開三顯一，復見上中二
X31n0607_p0249c16║根授記，而猶疑不了深生愧耻，今欲增進其道，先
X31n0607_p0249c17║許總記更說宿緣也。
X31n0607_p0249c18║妙法蓮華經化城喻品第七
X31n0607_p0249c19║化者，神力所為也。以神力故無而歘有名之為化，
X31n0607_p0249c20║防非禦敵稱之為城。若合法者，二乘涅槃權智所
X31n0607_p0249c21║為也。以權智力無而說有用教為化，防思禦見名
X31n0607_p0249c22║為涅槃，喻如化城。若約教釋者，三藏二乘於涅槃
X31n0607_p0249c23║生安隱滅度之想，通教二乘亦然。菩薩不爾，誓願
X31n0607_p0249c24║扶餘習入生死，而不以空為證也。別教不道城如
X31n0607_p0250a01║化，用城作方便斷見思惑，從城門徑過不道，此為
X31n0607_p0250a02║極也。圓教知無賊病亦不須城，故言化城也。今是
X31n0607_p0250a03║圓教意，故題為化城喻品也。問：此品說因緣事，下
X31n0607_p0250a04║根得悟應名宿世品。答：品初廣說因緣，末則結譬
X31n0607_p0250a05║化城。若從前應稱宿世，今從末故言化城。問：化城
X31n0607_p0250a06║是權、寶所是實，何意棄實從權？答：由知城是化，則
X31n0607_p0250a07║知寶所是實，故標化不失實也。妙樂云：三藏菩薩
X31n0607_p0250a08║全未發足是故不論，通教菩薩雖同至城入而能
X31n0607_p0250a09║出，別教十住至涅槃而不入，故名徑過。不極之言，
X31n0607_p0250a10║對小以說也。△三、三品為下根人因緣說二：初、化
X31n0607_p0250a11║城品正說二：初、先明知見久遠二：初、長行三：初、明
X31n0607_p0250a12║出所見事。
X31n0607_p0250a13║佛告諸比丘：乃往過去（至）彼佛滅度已來甚大久遠。
X31n0607_p0250a14║欲說宿世因緣故，先舉過去佛以為結緣之所也。
X31n0607_p0250a15║△二、舉譬明久遠。
X31n0607_p0250a16║譬如三千大千世界（至）百千萬億阿僧祇劫。
X31n0607_p0250a17║地種者，補註云：地，大種也。婆沙論：問：云何名大種？
X31n0607_p0250a18║答曰：大而是種，能減能增，能損能益，是為種義。△
X31n0607_p0250a19║三、結見昔如今。
X31n0607_p0250a20║我以如來知見力故，觀彼久遠猶若今日。
X31n0607_p0250a21║△二、偈頌三：初、頌出所見事。
X31n0607_p0250a22║爾時，世尊欲重宣此義，而說偈言：
X31n0607_p0250a23║我念過去世，無量無邊劫，有佛兩足尊，名大通智勝。
X31n0607_p0250a24║△二、頌舉譬明久。
X31n0607_p0250b01║如人以力磨三千大千土（至）如是無量劫。
X31n0607_p0250b02║△三頌見昔如今。
X31n0607_p0250b03║如來無礙智知彼佛滅度（至）通達無量劫。
X31n0607_p0250b04║無漏者，於三諦法無漏失也。△二、正明宿世因緣
X31n0607_p0250b05║二：初、長行二：初、結緣由二：初、遠由二：初、大通佛成
X31n0607_p0250b06║道五：初、佛壽長遠。
X31n0607_p0250b07║佛告諸比丘（至）五百四十萬億那由他劫。
X31n0607_p0250b08║那由他或阿庾多，此云萬億。△二、成道前事二：初、
X31n0607_p0250b09║成道經時。
X31n0607_p0250b10║其佛本坐道場破魔軍已（至）而諸佛法猶不在前。
X31n0607_p0250b11║魔軍者，因果經云魔更廣集軍眾是也。垂者，將及
X31n0607_p0250b12║也。諸佛道同，為緣事異。釋迦苦行六年，艸生攢䏶
X31n0607_p0250b13║至肘，不覺諸天哭喚動地，不聞移座得道。彌勒即
X31n0607_p0250b14║出家日得道，彼佛十劫猶不現前者，非根有利鈍，
X31n0607_p0250b15║道有難易，緣宜賖促，應示長短耳。△二、諸天供
X31n0607_p0250b16║養。
X31n0607_p0250b17║爾時，忉利諸天先為彼佛（至）至于滅度亦復如是。
X31n0607_p0250b18║面百由旬者，四面各百由旬也。△三、正明成道
X31n0607_p0250b19║諸比丘！大通智勝佛（至）成阿耨多羅三藐三菩提。
X31n0607_p0250b20║△四、眷屬供養。
X31n0607_p0250b21║其佛未出家時有十六子（至）瞻仰世尊。以偈頌曰：
X31n0607_p0250b22║大威德世尊（至）是故咸稽首，歸命無上尊。
X31n0607_p0250b23║智積成佛，即今東方阿閦佛也。盲瞑者，悲昔不見
X31n0607_p0250b24║佛、不聞佛名，義同盲瞑；喜今得見、得聞，是故稽首
X31n0607_p0250c01║歸命。○憺怕者，安靜也。△五、請轉法輪。
X31n0607_p0250c02║爾時十六王子偈讚佛已（至）重說偈言。
X31n0607_p0250c03║世雄無等倫，百福自莊嚴（至）當轉無上輪。
X31n0607_p0250c04║既云無上輪，即十六子請轉滿字教，如今佛說華
X31n0607_p0250c05║嚴也。△二、十方梵請法二：初、威光照動。
X31n0607_p0250c06║佛告諸比丘：大通智勝佛（至）徧滿世界勝諸天光。
X31n0607_p0250c07║過去因果經云：薩婆悉達處胎時，三千國土朗然
X31n0607_p0250c08║大光，日月所不照處而皆大明，其中眾生各得相
X31n0607_p0250c09║見。初成道時亦如是，朝為色天，中為欲天，晡為鬼
X31n0607_p0250c10║神，三時說法，夜亦如是。引今證昔，其相同也。△二、
X31n0607_p0250c11║十方梵請二：初、九方四：初、東方七：初、覩其瑞相。
X31n0607_p0250c12║爾時東方五百萬億諸國土中（至）倍於常明。
X31n0607_p0250c13║△二、各各驚駭。
X31n0607_p0250c14║諸梵天王各作是念（至）以何因緣而現此相。
X31n0607_p0250c15║△三、遞相問決。
X31n0607_p0250c16║是時諸梵天王（至）為諸梵眾而說偈言。
X31n0607_p0250c17║我等諸宮殿（至）而此大光明徧照於十方。
X31n0607_p0250c18║△四、尋光見佛。
X31n0607_p0250c19║爾時五百萬億國土諸梵天王（至）請佛轉法輪。
X31n0607_p0250c20║衣裓，釋見譬喻品。△五、三業供養。
X31n0607_p0250c21║即時諸梵天王頭面禮佛（至）一心同聲以偈頌曰：
X31n0607_p0250c22║世尊甚希有，難可得值遇（至）惟願哀納受。
X31n0607_p0250c23║頭面是身業，而作是言及說偈讚歎是口業，一心
X31n0607_p0250c24║即意業。妙樂云：雨華如山，樹座猶下。其相如何？答：
X31n0607_p0251a01║不思議事彼此無礙。○納處，處字留也。△六、請佛
X31n0607_p0251a02║說法。
X31n0607_p0251a03║爾時諸梵天王偈讚佛已（至）一心同聲而說偈言：
X31n0607_p0251a04║世雄兩足尊，惟願演說法，以大慈悲力，度苦惱眾生。
X31n0607_p0251a05║兩足尊者，具足定慧二嚴也。既云度苦惱眾生，即
X31n0607_p0251a06║是請轉半字教，如今佛於鹿苑中說三藏教，度五
X31n0607_p0251a07║濁八苦眾生也。△七、佛默然許。
X31n0607_p0251a08║爾時，大通智勝如來默然許之。
X31n0607_p0251a09║△二、東南七：初、覩其瑞相。
X31n0607_p0251a10║又，諸比丘！東南方（至）各自見宮殿光明照曜。
X31n0607_p0251a11║△二、各各驚駭。
X31n0607_p0251a12║昔所未有。歡喜踊躍，生希有心。
X31n0607_p0251a13║△三、遞相問決。
X31n0607_p0251a14║即各相詣共議此事（至）為諸梵眾而說偈言。
X31n0607_p0251a15║是事何因緣（至）多是佛出世度脫苦眾生。
X31n0607_p0251a16║△四、尋光見佛。
X31n0607_p0251a17║爾時五百萬億諸梵天王（至）請佛轉法輪。
X31n0607_p0251a18║△五、三業供養。
X31n0607_p0251a19║時諸梵天王頭面禮佛（至）一心同聲以偈頌曰：
X31n0607_p0251a20║聖主天中王（至）我等宿福慶，今得值世尊。
X31n0607_p0251a21║天中王者，佛是極果聖人統王十界，今是諸天所
X31n0607_p0251a22║讚，故云天中王也。迦陵頻伽，此云妙聲鳥。大論云：
X31n0607_p0251a23║如迦陵頻伽鳥在㲉中未出，發聲微妙勝於餘鳥。
X31n0607_p0251a24║正法念經云：山名曠野，其中多有迦陵頻伽出妙
X31n0607_p0251b01║音聲，如是美音若天若人緊那羅等無能及者，唯
X31n0607_p0251b02║除如來音聲。故云迦陵頻伽聲也。眾生盲瞑失於
X31n0607_p0251b03║正見不知出要，佛為指示引之令出，故云為眾生
X31n0607_p0251b04║作眼也。△六、請佛說法。
X31n0607_p0251b05║爾時諸梵天王偈讚佛已（至）一心同聲而說偈言：
X31n0607_p0251b06║大聖轉法論顯示諸法相（至）忍善者增益。
X31n0607_p0251b07║既云顯示法相，度苦眾生，即與上東方請轉半字
X31n0607_p0251b08║同。△七、佛默然許。
X31n0607_p0251b09║爾時，大通智勝如來默然許之。
X31n0607_p0251b10║△三、南方七：初、覩其瑞相。
X31n0607_p0251b11║又，諸比丘！南方（至）各自見宮殿光明照曜。
X31n0607_p0251b12║△二、各各驚駭。
X31n0607_p0251b13║昔所未有。歡喜踊躍，生希有心。
X31n0607_p0251b14║△三、遞相問決。
X31n0607_p0251b15║即各相詣共議此事（至）為諸梵眾而說偈言。
X31n0607_p0251b16║我等諸宮殿（至）為大德天生為佛出世間。
X31n0607_p0251b17║△四、尋光見佛。
X31n0607_p0251b18║爾時五百萬億諸梵天王（至）請佛轉法輪。
X31n0607_p0251b19║△五、三業供養。
X31n0607_p0251b20║時諸梵天王頭面禮佛（至）一心同聲以偈頌曰：
X31n0607_p0251b21║世尊甚難見（至）世尊大慈愍，惟願垂納受。
X31n0607_p0251b22║△六、請佛說法。
X31n0607_p0251b23║爾時諸梵天王偈讚佛已（至）一心同聲以偈頌曰：
X31n0607_p0251b24║惟願天人尊，轉無上法輪（至）當演深遠音。
X31n0607_p0251c01║既云轉無上輪，即諸梵請轉，對半明滿，如今佛說
X31n0607_p0251c02║方等也。△七、佛默然許。
X31n0607_p0251c03║爾時，大通智勝如來默然許之。
X31n0607_p0251c04║△四、總明六方。
X31n0607_p0251c05║西南方乃至下方，亦復如是。
X31n0607_p0251c06║此西南方并西方、西北方、北方、東北方、下方總六
X31n0607_p0251c07║方，既云亦復如是，則與上南方請轉對半明滿是
X31n0607_p0251c08║同。△二、上方六：初、覩其瑞相。
X31n0607_p0251c09║爾時上方五百萬億國土（至）光明威曜。
X31n0607_p0251c10║△二、各各驚駭。
X31n0607_p0251c11║昔所未有。歡喜踊躍，生希有心。
X31n0607_p0251c12║△三、遞相問決。
X31n0607_p0251c13║即各相詣共議此事（至）為諸梵眾而說偈言。
X31n0607_p0251c14║今以何因緣（至）為大德天生，為佛出世間。
X31n0607_p0251c15║△四、尋光見佛。
X31n0607_p0251c16║爾時五百萬億諸梵天王（至）請佛轉法輪。
X31n0607_p0251c17║△五、三業供養。
X31n0607_p0251c18║時諸梵天王頭面禮佛（至）一心同聲以偈頌曰：
X31n0607_p0251c19║善哉見諸佛救世之聖尊（至）皆共成佛道。
X31n0607_p0251c20║△六、請佛說法。
X31n0607_p0251c21║爾時五百萬億諸梵天王（至）而說偈言。
X31n0607_p0251c22║世尊轉法輪擊甘露法鼓（至）無量劫習法。
X31n0607_p0251c23║既云擊甘露法鼓，復云度苦惱眾生，即諸梵請轉，
X31n0607_p0251c24║帶半明滿，如今佛說般若也。△二、近由二：初、轉半
X31n0607_p0252a01║字法輪三：初、佛即受請。
X31n0607_p0252a02║爾時大通智勝如來（至）及十六王子請。
X31n0607_p0252a03║此結緣近由也。由佛受請說法故，十六王子後得
X31n0607_p0252a04║覆講。正作緣。△二、正轉法輪。
X31n0607_p0252a05║即時三轉十二行法輪。
X31n0607_p0252a06║此下先轉半字法輪也。三轉者，謂示、勸、證。示轉者，
X31n0607_p0252a07║謂此是苦乃至此是道。勸轉者，謂苦應知、集應斷、
X31n0607_p0252a08║滅應證、道應脩。證轉者，謂苦我已知不復更知，乃
X31n0607_p0252a09║至道我已脩不復更脩。示謂示其相狀，勸謂勸其
X31n0607_p0252a10║令脩，證謂引己證彼。聲聞根鈍為其三轉，緣覺次
X31n0607_p0252a11║之為其再轉，菩薩根利為其一轉。此且一往說耳，
X31n0607_p0252a12║通方例皆三轉。十二行者，一約教，謂四諦各有示
X31n0607_p0252a13║勸證，即十二教法輪也。二約行，謂四諦三轉皆生
X31n0607_p0252a14║眼智明覺，即十二行法輪也。或通三人，或約一人。
X31n0607_p0252a15║今就見諦道三人利根聞示轉，其次者聞勸轉，其
X31n0607_p0252a16║次者聞證轉，各生眼智明覺三人合舉，故言十二
X31n0607_p0252a17║行也。教行相循共能摧惑，名之為輪。
X31n0607_p0252a18║若沙門、婆羅門，若天、魔、梵及餘世間所不能轉。
X31n0607_p0252a19║所不能轉者，沙門不聞，尚不能知，何況能轉？支佛
X31n0607_p0252a20║雖悟，口不能說；婆羅門雖聞其名，不解其理；魔王、
X31n0607_p0252a21║梵王亦爾。夫轉者，轉此法度入他心，令彼得悟，破
X31n0607_p0252a22║六十二見，乃名轉法輪。為無此義，魔、梵等所以不
X31n0607_p0252a23║能轉也。妙樂云：沙門謂佛法，出家者不因佛說，尚
X31n0607_p0252a24║不知名，豈能轉耶？沙門尚爾，況餘眾耶？有云：外道
X31n0607_p0252b01║中出家者名沙門。若爾，何故云尚不能知？當知以
X31n0607_p0252b02║正況邪。
X31n0607_p0252b03║謂是苦、是苦集、是苦滅、是苦滅道。
X31n0607_p0252b04║此為聲聞人先轉生滅四諦法輪也。謂是苦者，法
X31n0607_p0252b05║界次第云：苦以逼惱為義，一切有為心行，常為無
X31n0607_p0252b06║常患累之所逼惱，故名為苦。謂三苦八苦，略而言
X31n0607_p0252b07║之，即三界內六道生死，是其苦也。集者，招集為義，
X31n0607_p0252b08║即見思惑，惑與業俱能招生死，故名為集。集為因，
X31n0607_p0252b09║苦為果，果必有因，故云是苦集。此世間因果也。滅
X31n0607_p0252b10║者，滅以滅無為義，惑業既盡，則無生死之累，故云
X31n0607_p0252b11║是苦滅也。滅諦之體，是二涅槃，若子縛已盡，名有
X31n0607_p0252b12║餘涅槃，若灰身滅智，名無餘涅槃。道者，道以能通
X31n0607_p0252b13║為義，正道及助道，是二相扶，能通至涅槃，故名為
X31n0607_p0252b14║道。道能滅苦，故云是苦滅道。略則戒定慧，廣則三
X31n0607_p0252b15║十七道品，道為因，滅為果，此出世因果也。止觀云：
X31n0607_p0252b16║法性自天而然，集不能染，苦不能惱，道不能通，滅
X31n0607_p0252b17║不能淨，如雲籠月，不能妨害，却煩惱已，乃見法性。
X31n0607_p0252b18║輔行云：當知苦集，但是能覆，不能惱染，道滅能顯，
X31n0607_p0252b19║而法性之理本淨。法性如月，苦集如雲，道如却除，
X31n0607_p0252b20║滅如却已。
X31n0607_p0252b21║及廣說十二因緣法（至）生緣老死憂悲苦惱。
X31n0607_p0252b22║此為支佛轉十二因緣法輪也。展轉感果為因，互
X31n0607_p0252b23║相由藉為緣。無明者，過去一切煩惱皆是無明，體
X31n0607_p0252b24║即是癡，迷暗為性，無所明了，故曰無明即是惑也。
X31n0607_p0252c01║行者，於過去世造作諸業，名之為行。由惑造業，故
X31n0607_p0252c02║云無明緣行。此二屬過去因也。識者，有了別義，名
X31n0607_p0252c03║之為識。以業成故，牽生三界，意識妄念，投托母胎，
X31n0607_p0252c04║故云行緣識。既托母胎，即有煖、息、識三事，七日一
X31n0607_p0252c05║轉而成心色，名是心，色是質，故云識緣名色。六入
X31n0607_p0252c06║者，六根成此胎中，以根有入塵之義，名之為入。既
X31n0607_p0252c07║有心色，即成就六根，故云名色緣六入。觸者，出胎
X31n0607_p0252c08║已後至三四歲，由根對塵而未能了知，是名為觸，
X31n0607_p0252c09║故云六入緣觸。受者，領納名受。從五六歲至十二
X31n0607_p0252c10║三，因六塵觸六根，即領納前境好惡等事，雖能了
X31n0607_p0252c11║別，然未能起貪愛之心，故云觸緣受。此五屬現在
X31n0607_p0252c12║果也。愛者，從十四五歲至十八九，貪於種種勝妙
X31n0607_p0252c13║資具及色欲等境，然猶未能廣徧追求，由領納故，
X31n0607_p0252c14║即起貪愛，故云受緣愛。取者，從二十歲後，凡見一
X31n0607_p0252c15║切境，皆生取著心，由愛生著，故云愛緣取。此之愛
X31n0607_p0252c16║取，又為未來生死之因，屬煩惱。與過去無明同有
X31n0607_p0252c17║者，既著諸境，起善惡業，積集牽引，當生三有，故云
X31n0607_p0252c18║取緣有。亦為未來生死之因，屬業。與過去行同生
X31n0607_p0252c19║者，謂六道中受生也，從有還受後世之生，故云有
X31n0607_p0252c20║緣生。老死者，受生之身熟壞名老死，故云生緣老
X31n0607_p0252c21║死。此二屬未來果也。文末而云憂悲苦惱者，如妙
X31n0607_p0252c22║玄云：老死必憂悲也。
X31n0607_p0252c23║無明滅則行滅（至）生滅則老死憂悲苦惱滅。
X31n0607_p0252c24║十二因緣還是別相，細觀四諦耳。約苦集即有無
X31n0607_p0253a01║明乃至老死，約道滅即有無明滅乃至老死滅也。
X31n0607_p0253a02║逆順觀察，並由無明為本，故無明滅則行滅，乃至
X31n0607_p0253a03║生滅則老死滅也。△三、聞法得道。
X31n0607_p0253a04║佛於天人大眾之中（至）無量無邊不可稱數。
X31n0607_p0253a05║不受一切法者，不受諸見悟初果也。得解脫者，脫
X31n0607_p0253a06║子果兩縛得無學也。深妙定者，即俱解脫也。三明
X31n0607_p0253a07║等，如前釋。初說四諦十二因緣時，六百萬億那由
X31n0607_p0253a08║他人得道。第二三四說法時，得悟之人轉多於前，
X31n0607_p0253a09║故不可稱數。妙樂云：俱解脫人具足觀練熏修事
X31n0607_p0253a10║定，名深妙耳。△二、轉滿字法輪七：初、王子出家。
X31n0607_p0253a11║爾時十六王子（至）求阿耨多羅三藐三菩提。
X31n0607_p0253a12║沙彌，此云息慈，謂息惡行慈也。諸根者，六根也。六
X31n0607_p0253a13║根清淨故言通利，又六根互用故言通，入佛境界
X31n0607_p0253a14║故言利。智慧明了者，開示悟入也。△二請修學法。
X31n0607_p0253a15║俱白佛言：世尊！是諸無量（至）深心所念佛自證知。
X31n0607_p0253a16║十六子再請廢半明滿，如今佛說法華也。彼佛初
X31n0607_p0253a17║說圓頓諸子大乘功德悉皆具足，復愍諸方便未
X31n0607_p0253a18║為究竟，故重請佛開權顯實也。聲聞皆已成就者，
X31n0607_p0253a19║明其障除大乘機動，是故為請。我等志願如來知
X31n0607_p0253a20║見者，此法華經但明佛之知見唯志於此，即正請
X31n0607_p0253a21║滿字廢半之文，明顯為若此也。△三所將出家。
X31n0607_p0253a22║爾時轉輪聖王所將眾中（至）亦求出家。王即聽許。
X31n0607_p0253a23║△四、受請說法。
X31n0607_p0253a24║爾時彼佛受沙彌請（至）皆共受持諷誦通利。
X31n0607_p0253b01║過二萬劫者，上既為三乘說諦緣等教，後受諸子
X31n0607_p0253b02║請又說法華，故知不容中間默然無說。二萬劫中
X31n0607_p0253b03║必說方等般若，故下偈文云說六波羅蜜及諸神
X31n0607_p0253b04║通事，般若是行、神通是事，如今諸方等經多明不
X31n0607_p0253b05║思議諸神通事，故知是彼佛說方等也。又偈云分
X31n0607_p0253b06║別真實法，即是大品明實相般若意，故知是彼佛
X31n0607_p0253b07║說般若也。△五、眾解不解。
X31n0607_p0253b08║說是經時，十六菩薩沙彌（至）千萬億眾皆生疑惑。
X31n0607_p0253b09║十六沙彌及二乘，即信解眾。其餘千萬皆生疑惑，
X31n0607_p0253b10║是不解眾。此不解眾，即於十六子聽覆講結法華
X31n0607_p0253b11║之緣者也。△六、說經時節。
X31n0607_p0253b12║佛說是經，於八千劫未曾休廢。
X31n0607_p0253b13║△七、說已入定。
X31n0607_p0253b14║說此經已，即入靜室，住於禪定八萬四千劫。
X31n0607_p0253b15║彼佛說法華後入定，正是結緣之近由。由佛入定，
X31n0607_p0253b16║不出千萬億種，諸疑惑者無所諮問，故十六沙彌
X31n0607_p0253b17║為其覆講說法華經也。妙樂云：八萬四千劫者，須
X31n0607_p0253b18║得具明時節之意。諸佛奚嘗不與定俱？但由物機
X31n0607_p0253b19║在十六子，結緣齊限，故爾許時。正法華云：入定經
X31n0607_p0253b20║三十萬劫。不知法護何以所譯其數頓乖？△二、正
X31n0607_p0253b21║結緣二：初、法說結緣二：初、明昔共結緣四：初、知佛
X31n0607_p0253b22║入定。
X31n0607_p0253b23║是時十六菩薩沙彌，知佛入室寂然禪定。
X31n0607_p0253b24║△二王子覆講。
X31n0607_p0253c01║各升法座亦於八萬四千劫（至）廣說分別妙法華經。
X31n0607_p0253c02║由佛入定，所以得說。佛知一化將畢，不復熟此段
X31n0607_p0253c03║之人，故令王子共其結緣。又知此等必由王子究
X31n0607_p0253c04║竟得度，所以入定久而不出也。△三、眾得利益。
X31n0607_p0253c05║一一皆度六百萬億那由他（至）三藐三菩提心。
X31n0607_p0253c06║皆發菩提心，故云度。若初發心時，誓願當作佛，已
X31n0607_p0253c07║過於世間，即是度七方便彼岸義也。那由他眾生，
X31n0607_p0253c08║即上不解之眾也。示教利喜者，指示為示，教詔為
X31n0607_p0253c09║教，令彼得益為利，喜他得利為喜。△四、佛定起歎
X31n0607_p0253c10║二：初、稱歎菩薩。
X31n0607_p0253c11║大通智勝佛過八萬四千劫（至）開示眾生令入其中。
X31n0607_p0253c12║△二、勸物親近二：初、勸親近。
X31n0607_p0253c13║汝等皆當數數親近而供養之。
X31n0607_p0253c14║△二、釋勸意。
X31n0607_p0253c15║所以者何若聲聞、辟支佛（至）三藐三菩提如來之慧。
X31n0607_p0253c16║△二明中間值遇。
X31n0607_p0253c17║佛告諸比丘（至）得值四萬億諸佛世尊于今不盡。
X31n0607_p0253c18║此明中間常逢值。逢值有三種：若相逢遇，常受大
X31n0607_p0253c19║乘，此輩中間皆已成就，不至於今；若相逢遇，遇其
X31n0607_p0253c20║退大，仍接以小，此輩中間猶故未盡，今得還聞大
X31n0607_p0253c21║乘之教；三、但論遇小，不論遇大，則中間未度，于今
X31n0607_p0253c22║亦不盡，今方始受大，乃至滅後得道者是也。問：如
X31n0607_p0253c23║上塵數多許時節，今始得羅漢，如此則無生法忍，
X31n0607_p0253c24║何易可階？答：大聖善巧，依四悉檀作如是說：或為
X31n0607_p0254a01║厭佛道長遠者說短，於佛道生輕易想者說長，此
X31n0607_p0254a02║對治悉檀也；或為發生宿善作長短說，此為人悉
X31n0607_p0254a03║檀也；或隨世間所欲作長短說，此世界悉檀也；或
X31n0607_p0254a04║為聞說長短即得入理，此第一義悉檀也。當知言
X31n0607_p0254a05║如許劫方今得羅漢者，此是權行，引諸實行令入
X31n0607_p0254a06║道耳。妙樂云逢值有三種者，前二可知；第三既云
X31n0607_p0254a07║但論遇小，中間之言自望元初結小緣者耳；第三
X31n0607_p0254a08║類人未曾聞大，便即流轉，此人即以初聞小時為
X31n0607_p0254a09║初結緣，復於中間唯習於小，今遇王子初且聞小，
X31n0607_p0254a10║人見釋迦一代教中一分聲聞未發心者，便即判
X31n0607_p0254a11║云永滅無發，是則不知如來長遠之化。問：此經何
X31n0607_p0254a12║文赴其樂短？答：如龍女成佛及法師品，隨聞一句
X31n0607_p0254a13║一偈乃至一念隨喜者，當得阿耨菩提，雖無時節，
X31n0607_p0254a14║計應非遠。小乘教中多分說長，大乘教中多分說
X31n0607_p0254a15║短。△三、明今說法華二：初、結會古今二：初、結師古
X31n0607_p0254a16║今。
X31n0607_p0254a17║諸比丘！我今語汝（至）成阿耨多羅三藐三菩提。
X31n0607_p0254a18║阿閦淨名經云：有國名妙喜，佛號無動。疏云：阿之
X31n0607_p0254a19║言無，閦之言動。阿彌陀清淨平等覺經翻無量清
X31n0607_p0254a20║淨。無量壽經翻無量壽。稱讚淨土經云：其中世尊
X31n0607_p0254a21║名無量壽及無量光。釋迦翻能仁是姓，牟尼翻寂
X31n0607_p0254a22║默是字。能仁則慈悲利物，寂默則智慧冥理。以利
X31n0607_p0254a23║物故不住涅槃，以冥理故不住生死。餘佛名未見
X31n0607_p0254a24║所出，不敢妄解。娑婆亦曰索訶，此云堪忍，乃三千
X31n0607_p0254b01║大千世界為一佛之化境也。悲華經云：何名娑婆？
X31n0607_p0254b02║是諸眾生忍受三毒及諸煩惱，能忍斯惡故名忍
X31n0607_p0254b03║土。△二、會徒古今二：初、會現在徒四：初、不退住大。
X31n0607_p0254b04║諸比丘！我等為沙彌時（至）三藐三菩提。
X31n0607_p0254b05║此言下大種之後，中間不退住無上道。△二、退住
X31n0607_p0254b06║聲聞。
X31n0607_p0254b07║此諸眾生于今有住（至）應以是法漸入佛道。
X31n0607_p0254b08║此言下種之後，中間退大向小，住聲聞位。佛以大
X31n0607_p0254b09║乘教化，于今漸入佛道。△三、釋退住意。
X31n0607_p0254b10║所以者何？如來智慧難信難解。
X31n0607_p0254b11║此釋退住之意。雖下大種，葢緣佛之智慧難以信
X31n0607_p0254b12║解，所以退大向小。△四、正結古今。
X31n0607_p0254b13║爾時所化無量恒河沙等眾生者，汝等諸比丘！
X31n0607_p0254b14║爾時者，指大通佛所為其下種時也。△二、會未來
X31n0607_p0254b15║徒二：初、正會。
X31n0607_p0254b16║及我滅度後，未來世中聲聞弟子是也。
X31n0607_p0254b17║△二、釋疑。
X31n0607_p0254b18║我滅度後復有弟子（至）除諸如來方便說法。
X31n0607_p0254b19║疑者云：現在者得聞佛說法華得入一道，可是結
X31n0607_p0254b20║緣之流；若未來者不聞法華而入滅度，此等豈能
X31n0607_p0254b21║捨小得入一乘？釋云：雖滅度之，我於餘國作佛，終
X31n0607_p0254b22║當得聞是經。餘國者，即方便有餘土也。除諸如來
X31n0607_p0254b23║方便說者，斷疑也。三乘是方便說，其實無三也。△
X31n0607_p0254b24║二、明說法華三：初、時眾清淨。
X31n0607_p0254c01║諸比丘！若如來自知（至）了達空法，深入禪定。
X31n0607_p0254c02║涅槃時到者，諸佛出世化道將畢之時即說法華，
X31n0607_p0254c03║如迦葉佛、日月燈明佛等出於淨土，說法華竟即
X31n0607_p0254c04║入涅槃。釋迦出於穢土，說法華竟仍唱當滅，更說
X31n0607_p0254c05║涅槃。眾又清淨者，既得三藏教益，免於五濁八苦
X31n0607_p0254c06║之難也。信解堅固者，於方等教心相體信也。了達
X31n0607_p0254c07║空法者，聞般若說法，於空法中心得了達，即是轉
X31n0607_p0254c08║教意也。△二、正說法華。
X31n0607_p0254c09║便集諸菩薩及聲聞眾（至）唯一佛乘得滅度耳。
X31n0607_p0254c10║集諸菩薩是聚會親族，及聲聞眾是命其子。上釋
X31n0607_p0254c11║親族法身大士為影響眾，以此文驗之，其義明也。
X31n0607_p0254c12║世間無有二乘等者，準理，世無一人合永入滅，會
X31n0607_p0254c13║必歸大。△三、釋前開意。
X31n0607_p0254c14║比丘當知如來方便（至）是人若聞則便信受。
X31n0607_p0254c15║此承上文意也。若世無二乘得滅度者，如來何故
X31n0607_p0254c16║施三？釋云：比丘當知，如來以方便權智，深知眾生
X31n0607_p0254c17║有小性欲，著於五塵，弊於五濁，故先說三乘涅槃，
X31n0607_p0254c18║令破蔽免難，後說一也。△二、譬說結緣二：初、開譬
X31n0607_p0254c19║二：初、導師譬五：初、五百由旬譬。
X31n0607_p0254c20║譬如五百由旬。
X31n0607_p0254c21║五百由旬，譬上未度之眾，樂著諸有輪迴處所，即
X31n0607_p0254c22║擬火宅中其家廣大，三界無安，方便品安隱對不
X31n0607_p0254c23║安隱之意也。約土言之，三界同居土為三百，方便
X31n0607_p0254c24║有餘土為四百，實報土為五百。約惑言之，見惑為
X31n0607_p0255a01║一百五，下分惑為二百五，上分惑為三百，塵沙惑
X31n0607_p0255a02║為四百，無明惑為五百。約觀言之，入空觀能過三
X31n0607_p0255a03║百，入假觀能過四百，入中觀能過五百由旬，如前
X31n0607_p0255a04║釋。△二、險難惡道譬。
X31n0607_p0255a05║險難惡道，曠絕無人，怖畏之處。
X31n0607_p0255a06║險難惡道，譬上未度之眾，煩惱垢重，即擬火宅中
X31n0607_p0255a07║火起，方便品安隱對不安隱之法也。分段變易二
X31n0607_p0255a08║種生死，此即果險難也。見思塵沙無明，此即因險
X31n0607_p0255a09║難也。由此因果，故言惡道也。道有二種，一曠絕有
X31n0607_p0255a10║人可依，二曠絕無人可依。有人可依者，譬生死中
X31n0607_p0255a11║有涅槃，煩惱中有菩提，雖復曠絕，則有人可依，此
X31n0607_p0255a12║通指衍門三教也。若生死煩惱無涅槃菩提，如藥
X31n0607_p0255a13║中無病，病中無藥，此則曠絕無人可依，多是三藏
X31n0607_p0255a14║二乘，據理通於通教二乘也。△三、若有多眾譬。
X31n0607_p0255a15║若有多眾。
X31n0607_p0255a16║譬上王子所化百千萬億種，皆生疑惑不解之眾
X31n0607_p0255a17║生也。即擬火宅中三十子五百人，方便品中知眾
X31n0607_p0255a18║生性欲意。△四、欲至寶處譬。
X31n0607_p0255a19║欲過此道，至珍寶處。
X31n0607_p0255a20║二乘斷見思出三界，故言欲過此道。更斷塵沙無
X31n0607_p0255a21║明，求至無上種覺，故言至珍寶處。△五有一導師
X31n0607_p0255a22║譬。
X31n0607_p0255a23║有一導師，聰慧明達，善知險道通塞之相。
X31n0607_p0255a24║有一導師者，即第十六王子也。眼耳清淨曰聰，意
X31n0607_p0255b01║清淨曰達，總而言之即六根清淨也。慧即一心三
X31n0607_p0255b02║智，明即具足五眼。又三明為明，十力為達。妙樂云：
X31n0607_p0255b03║六根清淨初住分得，即十六子初結緣時，今八方
X31n0607_p0255b04║作佛唯在極果，故釋慧明云三智五眼三明十力
X31n0607_p0255b05║也。通塞者，謂苦集十二因緣，六蔽塵沙無明為塞；
X31n0607_p0255b06║道滅滅因緣智，六度一心三觀為通。△二、將導譬
X31n0607_p0255b07║三：初、所將人眾譬。
X31n0607_p0255b08║將導眾人，欲過此難。
X31n0607_p0255b09║譬本結緣未得度者，本緣不失而為導師所將。△
X31n0607_p0255b10║二、中路懈退譬二：初、退大三：初、中路懈退。
X31n0607_p0255b11║所將人眾，中路懈退。
X31n0607_p0255b12║所將人眾者，正譬中間相值，退大取小之人也。中
X31n0607_p0255b13║路者，非是半途名中路，但以發心為始，至佛為終，
X31n0607_p0255b14║此兩楹之間而起退大之意，故名中路也。△二白
X31n0607_p0255b15║導師言。
X31n0607_p0255b16║白導師言：我等疲極，而復怖畏。
X31n0607_p0255b17║言導師者，自有通途慈悲導師，如文云有一導師
X31n0607_p0255b18║將導眾人者是也。自有結緣導師，如文云所將人
X31n0607_p0255b19║眾白導師言是也。自有權智導師，如文云導師多
X31n0607_p0255b20║諸方便者是也。自有實智導師，如文云導師知此
X31n0607_p0255b21║人眾是也。今言白導師者，正白結緣之導師也。以
X31n0607_p0255b22║其退大則大滅，接小則小生，一生一滅，感於法身，
X31n0607_p0255b23║呼此為白。王子知其退大，即是聞其所白，善根微
X31n0607_p0255b24║弱，無明所翳，故言疲極。憚生死，名為怖畏。妙樂云：
X31n0607_p0255c01║此四導師，第一、通因果，第二、唯在因，三、四唯在果。
X31n0607_p0255c02║言通途者，通他人故。言結緣者，局我師故。言權智
X31n0607_p0255c03║者，取施小時。言實智者，取開權時。四從時異，人秪
X31n0607_p0255c04║是一，並是王子，從始至今。言感於法身者，大機已
X31n0607_p0255c05║滅，小機當生，故未見應佛，冥感法身也。△三不能
X31n0607_p0255c06║復進。
X31n0607_p0255c07║不能復進。前路猶遠，今欲退還。
X31n0607_p0255c08║不能復進，前路猶遠者，見思塵沙無明，難可卒斷
X31n0607_p0255c09║也。然用小乘接之，不令頓還本處，亦有進義。△二、
X31n0607_p0255c10║接小四：初、多方便。
X31n0607_p0255c11║導師多諸方便。
X31n0607_p0255c12║此譬擬宜即以小接也。△二、傷失寶。
X31n0607_p0255c13║而作是念：此等可愍，云何捨大珍寶而欲退還？
X31n0607_p0255c14║傷其失寶，譬知有小無大也。△三、化作城二：初、作
X31n0607_p0255c15║化。
X31n0607_p0255c16║作是念已，以方便力（至）過三百由旬化作一城。
X31n0607_p0255c17║此正用方便之教，教化二乘，斷見思惑，出三界苦，
X31n0607_p0255c18║故云過三百由旬。令其權證真空涅槃，故云化作
X31n0607_p0255c19║一城。△二、說化。
X31n0607_p0255c20║告眾人言汝等勿怖（至）若能前至寶所亦可得去。
X31n0607_p0255c21║此譬擬上勸、示、證三轉也。汝等勿怖莫得退還，是
X31n0607_p0255c22║勸轉，勸令進入城也。今此大城可於中止隨意所
X31n0607_p0255c23║作，是示轉，示城可住也。若入是城快得安隱，是證
X31n0607_p0255c24║轉，證城安隱也。前至寶所亦可得去者，三藏教中
X31n0607_p0256a01║未論前進，義在衍門。約共菩薩寶所有二義，若用
X31n0607_p0256a02║究竟則以極果為寶所，故上文云：唯佛與佛乃能
X31n0607_p0256a03║究盡諸法實相。若分入即以初發心住為寶所，故
X31n0607_p0256a04║上文云：無上寶聚不求目得。又云：得佛法分，佛子
X31n0607_p0256a05║所應得者皆已得之。△四、入城譬
X31n0607_p0256a06║是時，疲極之眾心大歡喜（至）生已度想，生安隱想。
X31n0607_p0256a07║大歡喜，即聞慧。未曾有，即煖位。免惡道，即頂位。快
X31n0607_p0256a08║安隱，即忍位。前入城，即見諦位。已度想，即無學位。
X31n0607_p0256a09║此與火宅適子願故，勇銳推排出宅同也。生已度
X31n0607_p0256a10║想，如得盡智。安隱想，如得無生智。又具智德，如已
X31n0607_p0256a11║度。證斷德，如安隱也。△三、引至寶所譬二：初、知息
X31n0607_p0256a12║已。
X31n0607_p0256a13║爾時，導師知此人眾既得止息，無復疲倦。
X31n0607_p0256a14║既得止息無復疲倦者，譬上涅槃時到，眾又清淨
X31n0607_p0256a15║而得免難，大機當發也。△二向寶所。
X31n0607_p0256a16║即滅化城（至）向者大城。我所化作，為止息耳。
X31n0607_p0256a17║即滅化城，引向寶所譬。上正說法華，示真實相，寶
X31n0607_p0256a18║處在近，向者大城，我所化作，即舉廢權譬，以帖顯
X31n0607_p0256a19║實譬也。問：凡五處開三顯一，為有何異？答：通論無
X31n0607_p0256a20║異，別論有差。方便品約教開三顯一，文云：如來但
X31n0607_p0256a21║以一佛乘故，為眾生說法，無二亦無三也。火宅約
X31n0607_p0256a22║行開三顯一，車是運義，運則譬行，文云：各乘大車，
X31n0607_p0256a23║遊於四方，嬉戲快樂也。信解品中約人開三顯一，
X31n0607_p0256a24║結會傭作之人，即是長者之兒，文云：我等昔來真
X31n0607_p0256b01║是佛子也。藥草喻中約差別、無差別，明權實不的
X31n0607_p0256b02║去取，但明眾生不知，佛令其知。若七種差別，即知
X31n0607_p0256b03║權同依一理；無差別，即知實差別無差別。無差別
X31n0607_p0256b04║而差別，令知此意耳，終不說言無一有一。此約自
X31n0607_p0256b05║行權實二智，隨自意語，故佛能知，而眾生不知也。
X31n0607_p0256b06║今化城正約理開三顯一，寶所、化城皆是大小兩
X31n0607_p0256b07║理，破除二乘化理，顯於寶所真實一理也。妙樂云：
X31n0607_p0256b08║五處明開權中，雖各於教行人理及知不知，且隨
X31n0607_p0256b09║文相一往而說，故一一文皆須並具四一，明如來
X31n0607_p0256b10║知不知等也。△二、合譬二：初、正合二：初、合導師譬
X31n0607_p0256b11║五：初、正合上導師。
X31n0607_p0256b12║諸比丘！如來亦復如是。
X31n0607_p0256b13║△二、合多諸人眾。
X31n0607_p0256b14║今為汝等作大導師。
X31n0607_p0256b15║妙樂云：今為汝等作大導師，為合多諸人眾者，此
X31n0607_p0256b16║以能將顯於所將。△三、合險難惡道。
X31n0607_p0256b17║知諸生死煩惱惡道險難。
X31n0607_p0256b18║△四合五百由旬
X31n0607_p0256b19║長遠。
X31n0607_p0256b20║△五、合聰慧明達，亦合至珍寶處。
X31n0607_p0256b21║應去應度。
X31n0607_p0256b22║合上聰慧明達，善知險道通塞之相，亦是合上欲
X31n0607_p0256b23║過險道至珍寶處也。△二、合將導譬三：初、合所將
X31n0607_p0256b24║人眾。
X31n0607_p0256c01║若眾生。
X31n0607_p0256c02║△二、合退大接小二：初、合退大三：初、合中路懈退。
X31n0607_p0256c03║但聞一佛乘者。
X31n0607_p0256c04║合上中路懈退，無大機意也。△二、合白。導師言：
X31n0607_p0256c05║則不欲見佛，不欲親近。
X31n0607_p0256c06║合上白導師，不受勸誡也。△三合不能前進。
X31n0607_p0256c07║便作是念：佛道長遠，久受勤苦乃可得成。
X31n0607_p0256c08║合上不能前進，息化意也。△二、合接小三：初、合導
X31n0607_p0256c09║師方便。
X31n0607_p0256c10║佛知是心。
X31n0607_p0256c11║合上中間退大，復以小接之意。譬本有四，合但有
X31n0607_p0256c12║三，今正合上導師多方便擬宜之意也。△二、合此
X31n0607_p0256c13║等可愍。
X31n0607_p0256c14║怯弱下劣，以方便力。
X31n0607_p0256c15║合上此等可愍，知有小機也。△三、合現作化城。
X31n0607_p0256c16║而於中道，為止息故，說二涅槃。
X31n0607_p0256c17║合上眾人入城譬也。而於中道說二涅槃者，三界
X31n0607_p0256c18║惑盡、塵沙無明未破，於此兩楹判有餘無餘涅槃，
X31n0607_p0256c19║亦是聲聞緣覺涅槃。又分段已盡、變易未除，二死
X31n0607_p0256c20║之間判為有餘無餘，故言中道。妙樂云：此中三釋：
X31n0607_p0256c21║初約惑；次約二乘，是約智也；三約生死，二死中間
X31n0607_p0256c22║名為中道。△三、合將至寶所二：初、合知息已。
X31n0607_p0256c23║若眾生住於二地。
X31n0607_p0256c24║二地即二涅槃也。△二、合向寶所。
X31n0607_p0257a01║如來爾時即便為說（至）於一佛乘分別說三。
X31n0607_p0257a02║△二、帖合二：初、牒接退譬來合施三：
X31n0607_p0257a03║如彼導師，為止息故，化作大城。
X31n0607_p0257a04║△二、牒滅化譬來合顯一。
X31n0607_p0257a05║既知息已，而告之言：寶處在近，此城非實，我化作耳。
X31n0607_p0257a06║△二、偈頌二：初、頌結緣由二：初、頌遠由二：初、頌大
X31n0607_p0257a07║通成道三：初、頌成道前事。
X31n0607_p0257a08║爾時，世尊欲重宣此義，而說偈言：
X31n0607_p0257a09║大通智勝佛（至）香風吹萎華，更雨新好者。
X31n0607_p0257a10║△二、頌正成道果。
X31n0607_p0257a11║過十小劫已，乃得成佛道。諸天及世人，心皆懷踊躍。
X31n0607_p0257a12║△三、請法兼供養。
X31n0607_p0257a13║彼佛十六子皆與其眷屬（至）充我及一切。
X31n0607_p0257a14║頌，上請轉法輪。兼頌成道已，眷屬申供養。△二、頌
X31n0607_p0257a15║十方梵請二：初、頌威光動曜。
X31n0607_p0257a16║世尊甚難值，久遠時一現，為覺悟羣生，震動於一切。
X31n0607_p0257a17║△二、頌尋光而來二：初、別頌東方。
X31n0607_p0257a18║東方諸世界五百萬億國（至）受請默然坐。
X31n0607_p0257a19║△二、總頌九方。
X31n0607_p0257a20║三方及四維，上下亦復爾（至）轉無上法輪。
X31n0607_p0257a21║△二、頌近由二：初、頌轉小乘法輪三：初、頌佛受請。
X31n0607_p0257a22║無量慧世尊，受彼眾人請。
X31n0607_p0257a23║△二、頌轉法輪。
X31n0607_p0257a24║為宣種種法，四諦十二緣（至）汝等應當知。
X31n0607_p0257b01║△三、聞法得道。
X31n0607_p0257b02║宣暢是法時，六百萬億姟（至）不能得其邊。
X31n0607_p0257b03║十萬為億，十億為兆，百億為京，千億為秭，萬億為
X31n0607_p0257b04║姟。諸法不受者，謂能伏斷見思也。△二、頌轉大乘
X31n0607_p0257b05║法輪五：初、頌王子出家。
X31n0607_p0257b06║時十六王子，出家作沙彌。
X31n0607_p0257b07║△二、頌請轉法輪。
X31n0607_p0257b08║皆共請彼佛演說大乘法（至）慧眼第一淨。
X31n0607_p0257b09║△三、頌方等般若。
X31n0607_p0257b10║佛知童子心宿世之所行（至）菩薩所行道。
X31n0607_p0257b11║六波羅蜜釋見序品。△四、頌說法華經。
X31n0607_p0257b12║說是法華經，如恒河沙偈。
X31n0607_p0257b13║△五、頌說已入定。
X31n0607_p0257b14║彼佛說經已，靜室入禪定，一心一處坐，八萬四千劫。
X31n0607_p0257b15║△二、頌正結緣二：初、頌法說三：初、頌昔結因緣三：
X31n0607_p0257b16║初、頌佛入定。
X31n0607_p0257b17║是諸沙彌等，知佛禪未出。
X31n0607_p0257b18║△二頌正覆講。
X31n0607_p0257b19║為無量億眾說佛無上慧（至）宣揚助法化。
X31n0607_p0257b20║△三、頌聞法益。
X31n0607_p0257b21║一一沙彌等，所度諸眾生，有六百萬億，恒河沙等眾。
X31n0607_p0257b22║△二頌中間相值。
X31n0607_p0257b23║彼佛滅度後，是諸聞法者，在在諸佛土，常與師俱生。
X31n0607_p0257b24║△三、頌今說法華二：初、頌結會現在師弟。
X31n0607_p0257c01║是十六沙彌具足行佛道（至）引汝趣佛慧。
X31n0607_p0257c02║△二、頌今還說法華經二：初、頌時眾清淨。
X31n0607_p0257c03║以是本因緣。
X31n0607_p0257c04║以本昔因緣，所以今日時眾免難機發也。△二頌
X31n0607_p0257c05║為說是經。
X31n0607_p0257c06║今說法華經，令汝入佛道，慎勿懷驚懼。
X31n0607_p0257c07║△二、頌譬說二：初、頌開譬二：初、頌導師譬五：初、頌
X31n0607_p0257c08║險難惡道。
X31n0607_p0257c09║譬如險惡道，逈絕多毒獸，又復無水草，人所怖畏處。
X31n0607_p0257c10║大經云：無水草者，喻不修習菩提之道。補注云：毒
X31n0607_p0257c11║獸譬惑。箋難云：水澄渟表定，草差別表慧。△二、頌
X31n0607_p0257c12║多諸人眾。
X31n0607_p0257c13║無數千萬眾，欲過此險道。
X31n0607_p0257c14║△三頌五百由旬。
X31n0607_p0257c15║其路甚曠遠，經五百由旬。
X31n0607_p0257c16║△四頌有一導師。
X31n0607_p0257c17║時有一導師。
X31n0607_p0257c18║△五頌聰慧明達。
X31n0607_p0257c19║強識有智慧，明了心決定，在險濟眾難。
X31n0607_p0257c20║△二、頌將導譬三：初、正頌將導之意。
X31n0607_p0257c21║眾人皆疲倦，而白導師言：我等今頓乏。
X31n0607_p0257c22║△二、懈退權立化城二：初、頌懈退。
X31n0607_p0257c23║於此欲退還。
X31n0607_p0257c24║△二、頌接退四：初、傷失大。
X31n0607_p0258a01║導師作是念：此輩甚可愍，如何欲退還，而失大珍寶？
X31n0607_p0258a02║△二頌作念。
X31n0607_p0258a03║尋時思方便，當設神通力。
X31n0607_p0258a04║△三、頌作化二：初、頌作化。
X31n0607_p0258a05║化作大城郭，莊嚴諸舍宅（至）男女皆充滿。
X31n0607_p0258a06║諸舍宅者，譬諸空觀境也。園林者，二乘總持無漏
X31n0607_p0258a07║法林也。九次第定為渠流，八解脫為浴池，重門是
X31n0607_p0258a08║三空門，又是重空三昧盡無生智為樓閣高出也，
X31n0607_p0258a09║男女是定慧也。妙樂云：重空三昧者，大論云無相
X31n0607_p0258a10║無相乃至無願無願是也。△二頌說化。
X31n0607_p0258a11║即作是化已，慰眾言：勿懼！汝等入此城，各可隨所樂。
X31n0607_p0258a12║△四頌入城。
X31n0607_p0258a13║諸人既入城，心皆大歡喜，皆生安隱想，自謂已得度。
X31n0607_p0258a14║△三、頌滅化向寶所二：初、頌知息已。
X31n0607_p0258a15║導師知息已。
X31n0607_p0258a16║△二頌至寶所。
X31n0607_p0258a17║集眾而告言，汝等當前進（至）當共至寶所。
X31n0607_p0258a18║△二、頌合譬二：初、頌正合二：初、合五百由旬。
X31n0607_p0258a19║我亦復如是，為一切導師。
X31n0607_p0258a20║妙樂云：經云：為一切導師。疏云：合五百者，即導師
X31n0607_p0258a21║譬五百由旬，從所行說。△二、頌合將導譬二：初、頌
X31n0607_p0258a22║合懈退權化二：初、頌合中路懈退。
X31n0607_p0258a23║見諸求道者，中路而懈廢，不能度生死，煩惱諸險道。
X31n0607_p0258a24║△二頌合接退作化。
X31n0607_p0258b01║故以方便力，為息說涅槃。言汝等苦滅，所作皆已辦。
X31n0607_p0258b02║△二、合滅化至寶所二：初、正頌合知息已。
X31n0607_p0258b03║既知到涅槃，皆得阿羅漢。
X31n0607_p0258b04║△二、合滅化至寶所。
X31n0607_p0258b05║爾乃集大眾，為說真實法（至）乃是真實滅。
X31n0607_p0258b06║息處故說二者，即上文云為止息故說二涅槃也。
X31n0607_p0258b07║此偈文即有三德祕密藏義，汝證一切智即是般
X31n0607_p0258b08║若，具三十二相即是法身，乃是真實滅即是解脫，
X31n0607_p0258b09║三法不縱不橫即是見佛性也。十力三十二相釋
X31n0607_p0258b10║見譬喻品中。△二頌帖合。
X31n0607_p0258b11║諸佛之導師，為息說涅槃，既知是息已，引入於佛慧。
X31n0607_p0258b12║
X31n0607_p0258b13║妙法蓮華經科註卷第三