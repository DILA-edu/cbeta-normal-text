X31n0607_p0258b14║
X31n0607_p0258b15║
X31n0607_p0258b16║妙法蓮華經科註卷第四
X31n0607_p0258b17║
X31n0607_p0258b18║姚秦三藏法師　鳩摩羅什奉　詔譯
X31n0607_p0258b19║上天竺講寺住山比丘　一如　集註
X31n0607_p0258b20║妙法蓮華經五百弟子受記品第八
X31n0607_p0258b21║此品具記千二百聲聞，而品題但標五百者，葢五
X31n0607_p0258b22║百得記，名同五百，口陳領解，故以標品耳。妙樂云：
X31n0607_p0258b23║先標五百，故須作受字，謂受如來之記也。△二、後
X31n0607_p0258b24║兩品授記二：初、五百弟子受記品授千二百記二：
X31n0607_p0258c01║初、授滿願記二：初、敘默領解二：初、敘得解歡喜二：
X31n0607_p0258c02║初、敘得解之由四：初、聞法譬開三顯一。
X31n0607_p0258c03║爾時富樓那彌多羅尼子（至）隨宜說法。
X31n0607_p0258c04║聞是智慧，即領方便火宅中兩處顯實；方便隨宜
X31n0607_p0258c05║說法，即領兩處開權也。△二聞授五大弟子記。
X31n0607_p0258c06║又聞授諸大弟子阿耨多羅三藐三菩提記。
X31n0607_p0258c07║諸大弟子，指身子及四大弟子，領開權。授菩提記，
X31n0607_p0258c08║即領顯實也。△三、聞宿世因緣之事。
X31n0607_p0258c09║復聞宿世因緣之事。
X31n0607_p0258c10║聞化城品宿世因緣，即領顯實也。△四、聞佛力觀
X31n0607_p0258c11║久若今。
X31n0607_p0258c12║復聞諸佛，有大自在，神通之力。
X31n0607_p0258c13║如來三達無礙，觀彼久遠，猶若今日，即是大自在
X31n0607_p0258c14║神通之力。斥異二乘，止齊八萬，即領開權也。△二、
X31n0607_p0258c15║敘得解歡喜二：初、明內解歡喜。
X31n0607_p0258c16║得未曾有，心淨踊躍。
X31n0607_p0258c17║由昔未聞開權顯實，而今得聞，故言得未曾有。除
X31n0607_p0258c18║保證涅槃之愛，斷破塵沙無明別惑，故言心淨。開
X31n0607_p0258c19║佛知見，是故踊躍。△二、明外形恭敬
X31n0607_p0258c20║即從座起，到於佛前，（至）瞻仰尊顏，目不暫捨。
X31n0607_p0258c21║得解由佛，故起恭敬也。△二、敘默念領解二：初、正
X31n0607_p0258c22║明默念領解。
X31n0607_p0258c23║而作是念：世尊甚奇特（至）於佛功德言不能宣。
X31n0607_p0258c24║上二周身子等得悟，皆發言領解，此何默念？葢身
X31n0607_p0259a01║子等為下根未悟，事須彰言勸動。今下根已悟，無
X31n0607_p0259a02║所勸動，故默念不言。世尊甚奇特，所為希有者，即
X31n0607_p0259a03║是領實智。隨順七種方便根性而為說法，即是領
X31n0607_p0259a04║權智，乃領方便品中開權顯實也。拔出眾生處處
X31n0607_p0259a05║貪著，乃領火宅中開權顯實也。我等於佛功德言
X31n0607_p0259a06║不能宣，乃領藥草喻中如來有無量功德，迦葉等
X31n0607_p0259a07║四大弟子說不能盡，即是領所不及。今富樓那意
X31n0607_p0259a08║謂四大弟子聞火宅譬，具領如來五時施化及法
X31n0607_p0259a09║身地鑑機等事，如來猶斥其領所不及。我今聞此，
X31n0607_p0259a10║雖欲領會，豈能逾於四大弟子？當知所領之外不
X31n0607_p0259a11║及處多，是故亦云言不能宣。既云言不能宣，亦是
X31n0607_p0259a12║念所不及也。△二、默求發迹請記。
X31n0607_p0259a13║唯佛世尊，能知我等，深心本願。
X31n0607_p0259a14║我等者，通念請發諸人迹也。深心是本，今現作是
X31n0607_p0259a15║迹。本願者，大慈誓願也。大慈下化故我為誓，下求
X31n0607_p0259a16║作佛故我有願。請上求即是求記，請說下化即求
X31n0607_p0259a17║發迹。又從深心故明其三世助佛宣化，從本願故
X31n0607_p0259a18║即與授記。△二、如來述記二：初、長行二：初、述本迹
X31n0607_p0259a19║三：初、就釋迦世行因發迹三：初、舉示其人。
X31n0607_p0259a20║爾時，佛告諸比丘：汝等見是富樓那彌多羅尼子不？
X31n0607_p0259a21║汝等見否有二意：一見其迹為小否，二見其本功
X31n0607_p0259a22║德否。眾人但見迹為聲聞，而不能知本是菩薩，故
X31n0607_p0259a23║云見否。△二、總標本迹二：初、標其迹。
X31n0607_p0259a24║我常稱其於說法人中最為第一。
X31n0607_p0259b01║標其迹為說法人中最為第一，若非法身妙本，無
X31n0607_p0259b02║以垂於第一勝迹。昔來但言於迹中說法第一，今
X31n0607_p0259b03║則不爾，於無上法久得第一。此舉迹以顯本也。△
X31n0607_p0259b04║二、標其本。
X31n0607_p0259b05║亦常歎其種種功德。
X31n0607_p0259b06║標其本地福慧萬行法門，故云種種。本地既有種
X31n0607_p0259b07║種法門，迹中何但為二乘耶？此舉本以明迹也。△
X31n0607_p0259b08║三、別釋本迹二：初、迹中助宣半滿之法。
X31n0607_p0259b09║精勤護持助宣我法（至）而大饒益同梵行者。
X31n0607_p0259b10║助宣我法者，即是迹中助宣半滿之法也。在鹿苑
X31n0607_p0259b11║迹為下根聲聞，即是護持助宣三藏半滿之法。迹
X31n0607_p0259b12║在方等示受彈呵，即是護持助宣對半明滿之法。
X31n0607_p0259b13║迹在般若，即是護持助宣帶半明滿之法。迹在法
X31n0607_p0259b14║華得悟，即是護持助宣廢半明滿之法。上文云我
X31n0607_p0259b15║常稱歎種種功德者，即此意也。本具權實功德，而
X31n0607_p0259b16║迹於五味助佛調熟實行眾生，豈非精勤助宣之
X31n0607_p0259b17║意也。能於四眾示教利喜者，分別半字教也。具足
X31n0607_p0259b18║解釋者，助宣滿字教也。而大饒益者，助佛饒益半
X31n0607_p0259b19║滿之眾生也。同梵行者，是迹中所化半滿之弟子
X31n0607_p0259b20║也。△二、別述本地功德莫測。
X31n0607_p0259b21║自捨如來，無能盡其言論之辯。
X31n0607_p0259b22║降佛已還，七方便人不能知其本地之辯。△二、約
X31n0607_p0259b23║過去世顯其本行。
X31n0607_p0259b24║汝等勿謂富樓那（至）常作佛事教化眾生。
X31n0607_p0259c01║言：富樓那！非直止於我所助宣半滿之法，而於久
X31n0607_p0259c02║遠佛所亦復助宣半滿之法。取今日助宣為發迹，
X31n0607_p0259c03║取過去助宣為顯本。顯本有二：一、遠本，二、近本。遠
X31n0607_p0259c04║本冥邈，為信良難，故今但舉九十億近本言之。有
X31n0607_p0259c05║宿命智能知近本，故舉近以證遠，令其生信。護持
X31n0607_p0259c06║助宣，即擬助宣半字之法。佛之正法，即擬助宣對
X31n0607_p0259c07║半明滿之法。又於空法明了通達，即擬助宣滯半
X31n0607_p0259c08║明滿之法。四無礙智，即四無礙辯，以智在說故。一、
X31n0607_p0259c09║義無礙智，知諸法義，了了通達無滯。二、法無礙智，
X31n0607_p0259c10║為知一切義故，智慧通達諸法名字，分別無滯。三、
X31n0607_p0259c11║辭無礙智，所謂一切眾生殊方異語，若一語、二語、
X31n0607_p0259c12║多語，略語、廣語，女語、男語，過去、未來、現在語，如是
X31n0607_p0259c13║等語言能令各各得解，辯說無礙，一切聞者悉解
X31n0607_p0259c14║其言說。四、樂說無礙智，菩薩於一字中能說一切
X31n0607_p0259c15║字，一語中能說一切語，一法中能說一切法，於所
X31n0607_p0259c16║說法皆是真實，皆隨可度者而有所益。所謂十二
X31n0607_p0259c17║部經、八萬四千法藏，隨一切眾生根性所樂聞法
X31n0607_p0259c18║而為說之，聞者無厭。由具神通之力，故能隨佛壽
X31n0607_p0259c19║命脩清淨行。於彼佛世既未發迹，人皆謂之實是
X31n0607_p0259c20║聲聞，不言是大菩薩也。化無量眾生令立三菩提
X31n0607_p0259c21║者，即是助宣廢半明滿之法。如是助宣佛法者，葢
X31n0607_p0259c22║與物結淨土緣耳。若不與物結緣，則菩薩成佛時，
X31n0607_p0259c23║土穢無機可化故也。△三、約三世佛所脩因行。
X31n0607_p0259c24║諸比丘！富樓那亦於七佛（至）常勤精進教化眾生。
X31n0607_p0260a01║此亦例前助宣半滿之法，利益大小機也。七佛者，
X31n0607_p0260a02║若依諸文所出：一、毗婆尸佛；二、尸棄佛；三、毗舍浮
X31n0607_p0260a03║佛；四、俱留孫佛；五、拘那含牟尼佛；六、迦葉佛；七、釋
X31n0607_p0260a04║迦牟尼佛。此則以莊嚴劫千佛中後之三佛、賢劫
X31n0607_p0260a05║千佛中初之四佛為七佛也。若據今經，釋迦自云：
X31n0607_p0260a06║今於我所說法人中亦為第一。則是以七佛為過
X31n0607_p0260a07║去，釋迦為現在，彌勒等佛為當來，應指莊嚴劫中
X31n0607_p0260a08║後之四佛、賢劫中初之三佛為過去七佛。而諸文
X31n0607_p0260a09║中或以釋迦共前六佛為過去七佛者，意恐劫章
X31n0607_p0260a10║經在釋迦滅後結集，亦以釋迦為過去佛耳。△二、
X31n0607_p0260a11║與授記七：初、明因圓。
X31n0607_p0260a12║漸漸具足，菩薩之道。
X31n0607_p0260a13║△二、明果滿。
X31n0607_p0260a14║過無量阿僧祇劫當於此土（至）天人師、佛、世尊。
X31n0607_p0260a15║△三、明國淨五：初、明國大嚴淨。
X31n0607_p0260a16║其佛以恒河沙等（至）人天交接兩得相見。
X31n0607_p0260a17║地平如掌者，經直云如掌，不言手掌，手掌不平則
X31n0607_p0260a18║非所引。海底有石名掌，此石無有一微塵許不平，
X31n0607_p0260a19║當是類如海掌耳。又賢劫經正明如佛手掌，非引
X31n0607_p0260a20║同人掌也。△二、明純是善道
X31n0607_p0260a21║無諸惡道亦無女人，一切眾生皆以化生，無有婬欲。
X31n0607_p0260a22║無諸惡道者，於中亦有差別不同。若無女人，必無
X31n0607_p0260a23║惡道；或有女人，亦無惡道者。如阿閦佛國，雖有女
X31n0607_p0260a24║人而無女事；無量壽佛國，二種俱無。△三、明福慧
X31n0607_p0260b01║具足。
X31n0607_p0260b02║得大神通身出光明（至）一者法喜食，二者禪悅食。
X31n0607_p0260b03║月藏經第九明法食、喜食、禪食。經文總言法、喜、禪、
X31n0607_p0260b04║悅，別分應有三種差別。妙樂云：法食，聞法也。如安
X31n0607_p0260b05║養界下品生人在蓮華中，常聞彌陀、觀音說法。喜
X31n0607_p0260b06║食者，聞法歡喜，正聞屬法食，聞已為喜食。禪食者，
X31n0607_p0260b07║謂以禪法自資，不須段食，或可法即是喜。△四、明
X31n0607_p0260b08║弟子眾多。
X31n0607_p0260b09║有無量阿僧祇千萬億（至）六通、三明及八解脫。
X31n0607_p0260b10║△五、結功德成就。
X31n0607_p0260b11║其佛國土有如是等無量功德莊嚴成就。
X31n0607_p0260b12║月藏經第五明十善各十功德：一、不殺得十功德
X31n0607_p0260b13║者：一、於一切眾生得無所畏；二、於眾生得大慈心；
X31n0607_p0260b14║三、斷惡習業；四、少病；五、長命；六、非人所護；七、無惡
X31n0607_p0260b15║夢；八、無怨；九、不畏惡道；十、命終生善道，後作佛時，
X31n0607_p0260b16║國無害仗之具，國人長壽。乃至第十、不邪見得十
X31n0607_p0260b17║功德：一、心性柔善。乃至第十、死生善道，作佛時，國
X31n0607_p0260b18║人正信。是為無量功德莊嚴也。△四國劫名。
X31n0607_p0260b19║劫名寶明，國名善淨。
X31n0607_p0260b20║△五、佛壽量。
X31n0607_p0260b21║其佛壽命無量阿僧祇劫。
X31n0607_p0260b22║△六、法住久
X31n0607_p0260b23║法住甚久。
X31n0607_p0260b24║△七、供舍利
X31n0607_p0260c01║佛滅度後，起七寶塔，徧滿其國。
X31n0607_p0260c02║△二、偈頌二：初、頌發迹二：初、總發諸聲聞迹五：初、
X31n0607_p0260c03║標難思之法。
X31n0607_p0260c04║爾時，世尊欲重宣此義，而說偈言：
X31n0607_p0260c05║諸比丘諦聽，佛子所行道，善學方便故，不可得思議。
X31n0607_p0260c06║此標弟子為行難思，已得垂迹之法。△二、明垂迹
X31n0607_p0260c07║之由
X31n0607_p0260c08║知眾樂小法，而畏於大智，是故諸菩薩，作聲聞緣覺。
X31n0607_p0260c09║△三、明垂迹利益
X31n0607_p0260c10║以無數方便化諸眾生類（至）漸當令作佛。
X31n0607_p0260c11║小欲者，示求小乘也。懈怠者，示退大乘也。以權行
X31n0607_p0260c12║引實行，化諸眾生漸令作佛也。△四、明內祕外現。
X31n0607_p0260c13║內秘菩薩行，外現是聲聞（至）方便度眾生。
X31n0607_p0260c14║非但示為聲聞，亦示作外道及三毒凡夫。如身子
X31n0607_p0260c15║示瞋，難陀示貪，調達示癡，皆其類也。△五、明指略
X31n0607_p0260c16║抑廣。
X31n0607_p0260c17║若我具足說，種種現化事，眾生聞是者，心則懷疑惑。
X31n0607_p0260c18║△二、別發滿願迹本二：初、頌顯過去本。
X31n0607_p0260c19║今此富樓那於昔千億佛（至）而自淨佛土。
X31n0607_p0260c20║△二、頌三世行因。
X31n0607_p0260c21║未來亦供養無量無數佛（至）成就一切智。
X31n0607_p0260c22║△二、頌授記四：初、頌因圓。
X31n0607_p0260c23║供養諸如來，護持法寶藏。
X31n0607_p0260c24║△二、頌果滿。
X31n0607_p0261a01║其後得成佛，號名曰法明。
X31n0607_p0261a02║△三劫國名。
X31n0607_p0261a03║其國名善淨，七寶所合成，劫名為寶明。
X31n0607_p0261a04║△四、頌國淨。
X31n0607_p0261a05║菩薩眾甚多，其數無量億（至）我今但略說。
X31n0607_p0261a06║△二、授千二百記三：初、念請。
X31n0607_p0261a07║爾時千二百阿羅漢（至）如餘大弟子者不亦快乎。
X31n0607_p0261a08║千二百人皆已得小乘果，不為見思所惱，故心自
X31n0607_p0261a09║在。既聞三周說法，又見記富樓那，是故歡喜，念欲
X31n0607_p0261a10║請記。△二、與記二：初、長行三：初、總記千二百。
X31n0607_p0261a11║佛知此等心之所念（至）三藐三菩提記。
X31n0607_p0261a12║△二、別授憍陳如。
X31n0607_p0261a13║於此眾中我大弟子（至）天人師、佛、世尊。
X31n0607_p0261a14║陳如最初悟道，居上座首，故別與記。妙樂云：問：若
X31n0607_p0261a15║其居首別記，何不初周記耶？答：若約實行，大小緣
X31n0607_p0261a16║別，兩初各異。身子最初結大緣，故初周先悟；陳如
X31n0607_p0261a17║先結小緣，故初鹿苑先悟。若約權行，引物、希向二
X31n0607_p0261a18║意各異，垂迹之法不可一準。△三別授五百人。
X31n0607_p0261a19║其五百阿羅漢（至）盡同一號，名曰普明。
X31n0607_p0261a20║迦留陀夷，此云黑光，亦云麤黑，顏色黑而光故。周
X31n0607_p0261a21║陀，或云周利，此云大路邊生。佛本行經云：其母隨
X31n0607_p0261a22║夫往他國，久而有孕，垂產思歸，行至中路，即誕其
X31n0607_p0261a23║子，如是二度，凡生二子，乃以大小別之，大即周陀，
X31n0607_p0261a24║小即莎伽陀，亦云槃陀伽，亦云槃特，此云小路邊
X31n0607_p0261b01║生。問：佛許千二百，次第與記，今何但記五百，不見
X31n0607_p0261b02║千二百得記？答：此五百即千二百數，頌中末後迦
X31n0607_p0261b03║葉汝已知等一行半，總授七百，故是千二百也。△
X31n0607_p0261b04║二、偈頌二：初、記陳如及與五百。
X31n0607_p0261b05║爾時，世尊欲重宣此義，而說偈言：
X31n0607_p0261b06║憍陳如比丘（至）壽命劫多少。皆如上所說。
X31n0607_p0261b07║△二、總授一切聲聞記。
X31n0607_p0261b08║迦葉！汝已知五百自在者（至）汝當為宣說。
X31n0607_p0261b09║上二句結前五百已得記者，次二句即頌七百，故
X31n0607_p0261b10║云餘諸聲聞眾亦當復如是。又次二句為不在此
X31n0607_p0261b11║會者，令迦葉代為宣說，故云其不在此會汝當為
X31n0607_p0261b12║宣說。後持品中云我先總說一切聲聞皆已授記，
X31n0607_p0261b13║正指今一行半偈，非是止授七百聲聞也。△三、領
X31n0607_p0261b14║解二：初、長行二：初、經家敘喜二：初、慶。今得解故歡
X31n0607_p0261b15║喜二：初、明內心慶喜。
X31n0607_p0261b16║爾時，五百阿羅漢於佛前得受記已，歡喜踊躍。
X31n0607_p0261b17║△二、明外形恭敬
X31n0607_p0261b18║即從座起，到於佛前，頭面禮足。
X31n0607_p0261b19║△二、愧昔不解故自責。
X31n0607_p0261b20║悔過自責。
X31n0607_p0261b21║△二、自陳領解二：初、法說二：初、悔得小為足。
X31n0607_p0261b22║世尊，我等常作是念，自謂已得究竟滅度。
X31n0607_p0261b23║此是悔責昔迷，得小為足，不知求大。△二、責根鈍
X31n0607_p0261b24║難悟。
X31n0607_p0261c01║今乃知之。
X31n0607_p0261c02║此責根鈍始悟，不早知之。今知小非究竟，大為真
X31n0607_p0261c03║實也。△二、譬說二：初、略譬二：初、略舉譬況。
X31n0607_p0261c04║如無智者。
X31n0607_p0261c05║△二、釋無智意。
X31n0607_p0261c06║所以者何？我等應得如來智慧，而便自以小智為足。
X31n0607_p0261c07║△二、正譬二：初、開譬二：初、貧人醉酒譬三：初、親友
X31n0607_p0261c08║繫珠譬。
X31n0607_p0261c09║世尊！譬如有人（至）繫其衣裏與之而去。
X31n0607_p0261c10║繫珠譬，領上王子結緣也。譬如有人者，即二乘之
X31n0607_p0261c11║機也。親友者，昔日第十六王子也。家即大乘教為
X31n0607_p0261c12║家也。醉酒而臥者，當時大機暫發、無明暫伏，以得
X31n0607_p0261c13║聞經內心微解，如至親友家。以無明重故還復迷
X31n0607_p0261c14║失，如醉酒而臥。醉有二義：一、重醉，都不覺知；二、輕
X31n0607_p0261c15║醉，微覺尋忘亦名不覺。雖有二義終成繫珠，如毒
X31n0607_p0261c16║鼓耳。官事當行者，明王子餘處機興逗緣往應，故
X31n0607_p0261c17║云當行。弘法化他此非私務，故云官事。無價寶珠
X31n0607_p0261c18║者，一乘實相真如智寶也。繫其衣裏者，慚醜忍辱
X31n0607_p0261c19║能遮醜恚及防外惡，即是外衣。信樂之心內裏善
X31n0607_p0261c20║根，即是內衣。于時聞法微信樂欲，即了因智願種
X31n0607_p0261c21║子也。妙樂云真如智寶者，此是約教，乃以了因而
X31n0607_p0261c22║為繫珠，教中詮理故云真如，教是智用故云智寶
X31n0607_p0261c23║也。△二、醉臥不覺譬。
X31n0607_p0261c24║其人醉臥，都不覺知。
X31n0607_p0262a01║此領中間懈退，不受大法也。醉臥不覺知者，無明
X31n0607_p0262a02║心重，尋復不憶也。△三、起已遊行譬。
X31n0607_p0262a03║起已遊行到於他國，（至）若少有所得便以為足。
X31n0607_p0262a04║此領上中間，接之以小，受三乘化也。善根欲發，厭
X31n0607_p0262a05║苦求樂，故云起已遊行。無明覆解，不知向本求大
X31n0607_p0262a06║乘衣食，故言向他國求於小乘衣食。若魔佛相望
X31n0607_p0262a07║生死，魔界為他國，佛法大小皆為本國。就大小相
X31n0607_p0262a08║望，小乘未免生死，猶是他國；大乘永免生死，乃為
X31n0607_p0262a09║本國，究竟還源也。明背大乘國，往小乘土，不知從
X31n0607_p0262a10║珠取給，而傭作自資，獲一日價，得少為足。△二、親
X31n0607_p0262a11║友覺悟譬三：初、呵責。
X31n0607_p0262a12║於後親友會遇見之（至）何為衣食乃至如是。
X31n0607_p0262a13║此呵責，譬上動執生疑也。△二示珠
X31n0607_p0262a14║我昔欲令汝得安樂（至）以求自活甚為癡也。
X31n0607_p0262a15║此示珠譬宿世因緣也。某年日月者，指大通佛所
X31n0607_p0262a16║也。△三勸貿。
X31n0607_p0262a17║汝今可以此寶貿易所須，常可如意，無所乏短。
X31n0607_p0262a18║此勸貿譬得記作佛也。妙樂云：珠雖價直無數，必
X31n0607_p0262a19║須貿易方有濟用。了因內解雖復究竟，必以宿種
X31n0607_p0262a20║易於現行，以昔解一解一切解，貿今現行一行一
X31n0607_p0262a21║切行，珠體不竭貿易無窮，故須更聽更修，方顯寶
X31n0607_p0262a22║之功用。如華嚴中得摩尼珠，十種瑩治方能雨寶，
X31n0607_p0262a23║解行相稱方堪佛記。從是已後，則具有寂滅忍衣、
X31n0607_p0262a24║首楞嚴食、自行化他無量眾寶，無功用位彼此不
X31n0607_p0262b01║窮。△二、合譬二：初、合貧人醉酒譬三：初、合親友繫
X31n0607_p0262b02║珠譬。
X31n0607_p0262b03║佛亦如是，為菩薩時，教化我等令發一切智心。
X31n0607_p0262b04║△二、合醉不覺知譬。
X31n0607_p0262b05║而尋廢忘，不知不覺。
X31n0607_p0262b06║△三、合起已遊行譬。
X31n0607_p0262b07║既得阿羅漢道，自謂滅度，資生艱難，得少為足。
X31n0607_p0262b08║△二、合親友覺悟譬三：初、合呵責。
X31n0607_p0262b09║一切智願猶在不失（至）汝等所得非究竟滅。
X31n0607_p0262b10║△二、合示珠
X31n0607_p0262b11║我久令汝等種佛善根（至）而汝謂為實得滅度。
X31n0607_p0262b12║△三、合勸貿。
X31n0607_p0262b13║世尊！我今乃知實是菩薩（至）甚大歡喜得未曾有。
X31n0607_p0262b14║△二、偈頌二：初、頌內心得解二：初、頌慶喜。
X31n0607_p0262b15║爾時，阿若憍陳如等欲重宣此義，而說偈言：
X31n0607_p0262b16║我等聞無上，安隱授記聲，歡喜未曾有，禮無量智佛。
X31n0607_p0262b17║△二、頌悔責。
X31n0607_p0262b18║今於世尊前，自悔諸過咎。
X31n0607_p0262b19║△二、頌自陳領解二：初、頌法說。
X31n0607_p0262b20║於無量佛寶，得少涅槃分。
X31n0607_p0262b21║頌上得少為足。△二、頌譬說二：初、頌略舉譬二：初、
X31n0607_p0262b22║頌略舉譬況。
X31n0607_p0262b23║如無智愚人。
X31n0607_p0262b24║△二、頌釋無智意。
X31n0607_p0262c01║便自以為足。
X31n0607_p0262c02║△二、頌正舉譬二：初、頌開譬二：初、頌捨寶不知。
X31n0607_p0262c03║譬如貧窮人往至親友家（至）有無價寶珠。
X31n0607_p0262c04║𮌞膳譬大通佛所先聞方便，繫珠譬王子覆講後
X31n0607_p0262c05║結大緣。妙樂云：當知貧人本來先醉，加蒙𮌞膳受
X31n0607_p0262c06║已而臥，三教助道猶如𮌞膳，更以異方便助顯第
X31n0607_p0262c07║一義也。𮌞膳食已便消，如方便教非究竟益。往在
X31n0607_p0262c08║大通佛所未結大緣已前，歷諸味中竝聞三教，及
X31n0607_p0262c09║至王子覆講法華，雖聞圓頓但成結緣，如繫珠也。
X31n0607_p0262c10║△二、頌親友覺悟。
X31n0607_p0262c11║與珠之親友後見此貧人（至）五欲而自恣。
X31n0607_p0262c12║△二、頌合譬。
X31n0607_p0262c13║我等亦如是。世尊於長夜（至）身心徧歡喜。
X31n0607_p0262c14║初一行，頌上合譬中初繫珠譬；我等無智下二句，
X31n0607_p0262c15║頌上合譬中第二、醉不覺知；得少涅槃下二句，頌
X31n0607_p0262c16║上合譬中第三、起已遊行；今佛覺悟下二句，頌上
X31n0607_p0262c17║合譬中初呵責；得佛無上下二句，頌上合譬中示
X31n0607_p0262c18║珠；我今從佛下一行，頌上合譬中勸貿得記作佛，
X31n0607_p0262c19║是故歡喜。
X31n0607_p0262c20║妙法蓮華經授學無學人記品第九
X31n0607_p0262c21║研真斷惑名為學，真窮惑盡名無學。三果四向，研
X31n0607_p0262c22║修真理，募求勝見，故名為學。阿羅漢果，研理已窮，
X31n0607_p0262c23║勝見已極，無所復學，故名無學。此二千人，或是學
X31n0607_p0262c24║人，或是無學人，同是一流，一時受記，同一名號，故
X31n0607_p0263a01║別為一品也。△二、授學無學人記品。授二千人記
X31n0607_p0263a02║二：初、請記二：初、二人請二：初、默念得記。
X31n0607_p0263a03║爾時，阿難、羅睺羅而作是念（至）設得授記，不亦快乎。
X31n0607_p0263a04║△二、發言請記二：初、引例。
X31n0607_p0263a05║即從座起，到於佛前，（至）唯有如來，我等所歸。
X31n0607_p0263a06║△二引望
X31n0607_p0263a07║又我等為一切世間（至）我願既滿，眾望亦足。
X31n0607_p0263a08║二人於佛最親，時眾所望。羅雲是佛子，俗中親重；
X31n0607_p0263a09║阿難持佛法藏，道中親勝。勝、重兩人，不蒙別記，則
X31n0607_p0263a10║眾望不足也。問：若重、若勝，應同上流。又如列眾，二
X31n0607_p0263a11║人在多知識上，數中獲記，何意居下？答：總與千二
X31n0607_p0263a12║百記。二人已同上流，今更索別記耳。△二二千
X31n0607_p0263a13║請。
X31n0607_p0263a14║爾時學無學聲聞弟子二千人（至）住立一面。
X31n0607_p0263a15║二千請記但有默念，引例二意同於二人，故言如
X31n0607_p0263a16║阿難等願耳。不發言請者，非如二人親重親勝故
X31n0607_p0263a17║也。△二、授記二：初、記二人二：初、記阿難五：初、長行
X31n0607_p0263a18║明脩因得果。
X31n0607_p0263a19║爾時佛告阿難：汝於來世（至）所共讚歎稱其功德。
X31n0607_p0263a20║阿難為今佛侍者，護持法藏，於六十二億佛所亦
X31n0607_p0263a21║護法藏，如今不異，爾後方得菩提，此自行修因得
X31n0607_p0263a22║果也。教化二十千萬億菩薩等，即果後化他，令他
X31n0607_p0263a23║修因得果也。△二、偈頌明修因得果。
X31n0607_p0263a24║爾時，世尊欲重宣此義，而說偈言：
X31n0607_p0263b01║我今僧中說（至）於此佛法中種佛道因緣。
X31n0607_p0263b02║△三、八千菩薩等生疑。
X31n0607_p0263b03║爾時會中新發意菩薩（至）而諸聲聞得如是決。
X31n0607_p0263b04║八千菩薩疑者，通疑聲聞今日發心即蒙佛記。國
X31n0607_p0263b05║淨若此，何故昔於方等記諸菩薩無量劫行乃得
X31n0607_p0263b06║佛記？△四、如來為發迹釋疑。
X31n0607_p0263b07║爾時世尊知諸菩薩（至）其本願如是故獲斯記。
X31n0607_p0263b08║佛因眾疑，即為發迹釋疑：阿難昔日與我同發大
X31n0607_p0263b09║心，即是同學。由我精進，前超得佛；由彼多聞，猶故
X31n0607_p0263b10║持經迹為侍者。本地如此，今授妙記，何足可疑？△
X31n0607_p0263b11║五、明阿難顯本述歎。
X31n0607_p0263b12║阿難面於佛前自聞授記（至）爾時阿難而說偈言：
X31n0607_p0263b13║世尊甚希有（至）方便為侍者護持諸佛法。
X31n0607_p0263b14║△二、記羅雲二：初、長行。
X31n0607_p0263b15║爾時佛告羅睺羅（至）當得阿耨多羅三藐三菩提。
X31n0607_p0263b16║△二偈煩。
X31n0607_p0263b17║爾時，世尊欲重宣此義，而說偈言：
X31n0607_p0263b18║我為太子時（至）安住於佛法以求無上道。
X31n0607_p0263b19║本是菩薩，迹為小乘，以迹覆本，名為密行。△二、授
X31n0607_p0263b20║二千三：初、長行。
X31n0607_p0263b21║爾時世尊見學無學二千人（至）正法像法皆悉同等。
X31n0607_p0263b22║△二、偈頌。
X31n0607_p0263b23║爾時，世尊欲重宣此義，而說偈言：
X31n0607_p0263b24║是二千聲聞（至）名聞普周徧漸入於涅槃。
X31n0607_p0263c01║△三記喜。
X31n0607_p0263c02║爾時，學、無學二千人，聞佛授記，歡喜踊躍，而說偈言：
X31n0607_p0263c03║世尊慧燈明，我聞授記音，心歡喜充滿，如甘露見灌。
X31n0607_p0263c04║中道種智之慧，照徹三諦源底，復能破諸眾生煩
X31n0607_p0263c05║惱惑暗，故云慧燈明也。
X31n0607_p0263c06║妙法蓮華經法師品第十
X31n0607_p0263c07║此品明五種法師：一受持，二讀，三誦，四解說，五書
X31n0607_p0263c08║寫。大論明六種法師：一信力故受，二念力故持，三
X31n0607_p0263c09║看文為讀，四不忘為誦，五宣傳為說。聖人經書難
X31n0607_p0263c10║解，須解釋。今經合受持為一，合解說為一，開讀誦
X31n0607_p0263c11║為二，足書寫為五。別論受持書寫是自行，解說是
X31n0607_p0263c12║化他。通論若自軌五法，則五種皆自行；若教他五
X31n0607_p0263c13║法，則五種皆化他。自軌故通稱弟子，化他故通稱
X31n0607_p0263c14║法師。今從通義，故稱法師。品。法者，軌則也。師者，訓
X31n0607_p0263c15║匠也。法雖可軌，體不自弘，通之在人，故五種通經
X31n0607_p0263c16║皆得稱師。舉法成其自行，皆以妙法為師，師於妙
X31n0607_p0263c17║法，妙行成就，故言法師。又五種人能以妙法訓匠
X31n0607_p0263c18║於他，舉法目師，故稱法師。凡多種解，皆約圓教法
X31n0607_p0263c19║門而釋品也。○前三周是迹門正說，領解受記竟。
X31n0607_p0263c20║此下五品是迹門流通，非止蔭益當時，復欲津洽
X31n0607_p0263c21║來世，故有五品流通。法師、寶塔兩品，明弘經功深
X31n0607_p0263c22║福重，流通未聞，利益巨大。達多一品，引往弘經，彼
X31n0607_p0263c23║我兼益，以證功德深重。持品：八萬大士忍力成者，
X31n0607_p0263c24║此土弘經。新得記者，他土弘經。安樂行品：外凡初
X31n0607_p0264a01║心欣斯勝福，見聲聞畏憚，（經云：若聲聞人聞是經，驚疑怖畏等。）聞菩
X31n0607_p0264a02║薩擯辱，（持品云：濁世惡比丘，數數見擯出等。）顧己力弱，無益自他，便
X31n0607_p0264a03║生退沒。佛為此人說安樂行，依之法弘，不慮危苦。
X31n0607_p0264a04║△三、五品迹門流通四：初、法師、寶塔兩品明弘經
X31n0607_p0264a05║功深福重，流通未聞益大二：初、法師品二：初、長行
X31n0607_p0264a06║偈頌歎美五種法師能持法人二：初、稟道弟子門
X31n0607_p0264a07║功深福重二：初、佛世弟子二：初、揀出其人類。
X31n0607_p0264a08║爾時世尊因藥王菩薩（至）求辟支佛者、求佛道者。
X31n0607_p0264a09║初、因藥王告八萬者，因者，憑寄也。欲以妙法憑寄
X31n0607_p0264a10║藥王，使其領受告語，八萬皆流通也。汝見是大眾
X31n0607_p0264a11║等者，的示持經得福之人也。妙樂云：本託藥王，因
X31n0607_p0264a12║茲告餘。此流通。初、先告八萬大士者，大論云：法華
X31n0607_p0264a13║是秘密，付諸菩薩。如下涌出品召於下方，尚待本
X31n0607_p0264a14║眷屬驗，餘人未堪也。△二、揀出得記緣。
X31n0607_p0264a15║如是等類咸於佛前（至）當得阿耨多羅三藐三菩提。
X31n0607_p0264a16║若於佛前當機妙悟者，是多聞深解，五百及二千
X31n0607_p0264a17║是也。此等皆已現前與總別記竟。今所揀者，乃是
X31n0607_p0264a18║八部四眾三乘之類，故言如是等類。咸於佛前者，
X31n0607_p0264a19║明其時節值佛在座也。一句一偈者，聞法極少也。
X31n0607_p0264a20║乃至一念者，時節最促也。隨喜者，自未有行，但隨
X31n0607_p0264a21║喜其法及隨喜其人也。皆與記當得菩提者，明其
X31n0607_p0264a22║聞極少時極促，隨喜之功遂得佛果，何況具足得
X31n0607_p0264a23║聞盡形受持，五種流通三業供養。聞少解淺者尚
X31n0607_p0264a24║記，況復多深？以少況多普廣若此，下周既爾中上
X31n0607_p0264b01║亦然，可以意知不俟更說。△二、滅後弟子二：初、出
X31n0607_p0264b02║弟子類。
X31n0607_p0264b03║佛告藥王（至）乃至一偈一句一念隨喜者。
X31n0607_p0264b04║△二、亦與授記。
X31n0607_p0264b05║我亦與授阿耨多羅三藐三菩提記。
X31n0607_p0264b06║聞極少法，亦與授記，功報如前解也。△二、明授道
X31n0607_p0264b07║師門功深福重二：初、長行二：初、別二：初、明現世二：
X31n0607_p0264b08║初、明下品師二：初、明師相。
X31n0607_p0264b09║若復有人，受持讀誦，解說書寫，（至）乃至合掌恭敬。
X31n0607_p0264b10║上明稟道弟子，此下明授道師門。師論下，上時談
X31n0607_p0264b11║現未，無論上下現未，逆之得罪，順之得福。今明現
X31n0607_p0264b12║在下品師相，即是五種法師，十種供養也。妙樂云：
X31n0607_p0264b13║上下品師者，但約凡位以判。十供養者：一、華，二、香，
X31n0607_p0264b14║三、瓔珞，四、末香，五、塗香，六、燒香，七、幡葢，八、衣服，九、
X31n0607_p0264b15║技樂，十、合掌也。△二明功報。
X31n0607_p0264b16║藥王當知是諸人等（至）廣演分別妙法華經。
X31n0607_p0264b17║曾供養者，明先世因深也。愍眾生故生此人間，明
X31n0607_p0264b18║現世功大也。若有人問下，明未來報重也。何以故
X31n0607_p0264b19║下，釋出報重之相也。△二、明上品師二：初、況出上
X31n0607_p0264b20║品相。
X31n0607_p0264b21║何況盡能受持種種供養者！
X31n0607_p0264b22║△二明上品功報。
X31n0607_p0264b23║藥王當知，是人自捨（至）生於惡世廣演此經。
X31n0607_p0264b24║是人自捨清淨報者，大悲願牽，捨於清淨之土，而
X31n0607_p0264c01║生濁惡世中，仍是業生，未有通應，願兼於業故生
X31n0607_p0264c02║也。如妙玄眷屬，妙中明業生，願生眷屬是也。△二、
X31n0607_p0264c03║明來世二：初、明下品師二：初、明師相。
X31n0607_p0264c04║若是善男子善女人（至）說法華經乃至一句。
X31n0607_p0264c05║竊為一人說一句者，雖得一句之解，既不廣聞多
X31n0607_p0264c06║學異義，不可眾中而說，一切問難有所不通，便令
X31n0607_p0264c07║正理不得宣弘。若欲申此一句正言，且當竊說耳。
X31n0607_p0264c08║如釋論明有慧無聞，譬如小雨無雷。妙樂云：故知
X31n0607_p0264c09║下品師亦許為弘法故，於內教中廣習異義，以助
X31n0607_p0264c10║正教。世有習俗典而云助正者，反淪正理。釋論云：
X31n0607_p0264c11║有慧無多聞，亦不知實相，譬如大暗中，有目無所
X31n0607_p0264c12║見。多聞無智慧，亦不知實相，譬如大明中，有燈而
X31n0607_p0264c13║無照。無聞無智慧，譬如人身牛，有聞有智慧，是所
X31n0607_p0264c14║說應受。△二明功報。
X31n0607_p0264c15║當知是人則如來使，如來所遣，行如來事。
X31n0607_p0264c16║經是如智所說說於如理，今日行人乘此如教宣
X31n0607_p0264c17║於如理，即是如來使也。行如來事者，如來以如智
X31n0607_p0264c18║照如理為事，今日行人依如教行如理，即是行如
X31n0607_p0264c19║來事也（約自行釋）。又如來以一如智一如理化眾生為
X31n0607_p0264c20║事，今日行人能有大悲，以此經中真如之理為眾
X31n0607_p0264c21║生說令得利益，亦名行如來事也（約化他釋）。△二、明上
X31n0607_p0264c22║品師。
X31n0607_p0264c23║何況於大眾中廣為人說？
X31n0607_p0264c24║略不格量上品功報者，以前下品望今上品，此意
X31n0607_p0265a01║可知也。△二、總二：初、明逆者得罪。
X31n0607_p0265a02║藥王！若有惡人以不善心（至）其罪甚重。
X31n0607_p0265a03║此中罪福，不論福田濃瘠，但約初後心，明其輕重。
X31n0607_p0265a04║初心學人，讀誦經者，既具煩惱，若加毀訾障礙，則
X31n0607_p0265a05║能令其所學事廢，故獲罪多。佛既惑盡，冤親平等，
X31n0607_p0265a06║惡不干偪，豈能障礙？故言罪輕。供養亦爾，此人有
X31n0607_p0265a07║待，若得供養，所修事成，故施之福勝；佛則無待，眾
X31n0607_p0265a08║事滿足，雖復供獻，於佛無益，故言報劣。妙樂云：佛
X31n0607_p0265a09║則平等，惡不干偪等者，若爾，供佛無福，何須供佛？
X31n0607_p0265a10║毀佛無罪，何須制罪？答：實爾，但為成校量故。向云
X31n0607_p0265a11║不論福田濃瘠，若從田論，凡瘠聖濃，故應毀供，重
X31n0607_p0265a12║於凡也。△二、明順者得福。
X31n0607_p0265a13║藥王其有讀誦法華經者（至）以佛莊嚴而自莊嚴。
X31n0607_p0265a14║佛以定慧莊嚴而說此經，若人讀誦此經者，則是
X31n0607_p0265a15║能脩佛之定慧，故云以佛莊嚴而自莊嚴也。
X31n0607_p0265a16║則為如來，肩所荷擔。
X31n0607_p0265a17║在背為荷，在肩為擔。若人讀誦是經，則能得佛非
X31n0607_p0265a18║權非實法身之體，即是為如來背之所荷；亦能得
X31n0607_p0265a19║佛能權能實二智之用，則是為如來兩肩所擔。妙
X31n0607_p0265a20║樂云：佛得權實及非權實，我亦得之，乃稱佛得。是
X31n0607_p0265a21║則義當在佛肩背，亦是用佛權實等法，名在佛肩
X31n0607_p0265a22║背；亦是眾生常在肩背，日用不知。
X31n0607_p0265a23║其所至方應隨向禮（至）三藐三菩提故。
X31n0607_p0265a24║隨所向方應向禮者，上明以法為師，今明堪為物
X31n0607_p0265b01║師，此人有所趣向，悉與實相相應皆可敬順，順即
X31n0607_p0265b02║是向、敬即是禮，敬而順之及興供養等。所以者何
X31n0607_p0265b03║下，釋上應供之意也。妙樂云應持天寶等者，先舉
X31n0607_p0265b04║人中上供，次以天寶況之，尚以天寶奉獻故云應
X31n0607_p0265b05║持，而況人中上供乎？△二、偈頌三：初、勸自行利他。
X31n0607_p0265b06║爾時，世尊欲重宣此義，而說偈言：
X31n0607_p0265b07║若欲住佛道（至）當受持是經并供養持者。
X31n0607_p0265b08║△二、頌師門別總二：初、頌別二：初、頌現世二：初、頌
X31n0607_p0265b09║下品師二：初、明師相。
X31n0607_p0265b10║若有能受持，妙法華經者。
X31n0607_p0265b11║△二明功報。
X31n0607_p0265b12║當知佛所使，愍念諸眾生。
X31n0607_p0265b13║△二、頌上品師二：初、明師相。
X31n0607_p0265b14║諸有能受持，妙法華經者。
X31n0607_p0265b15║△二明功報。
X31n0607_p0265b16║捨於清淨土，愍眾故生此（至）供養說法者。
X31n0607_p0265b17║△二、頌來世二：初、超頌上品師二：初、頌師相。
X31n0607_p0265b18║吾滅後惡世，能持是經者。
X31n0607_p0265b19║△二頌功報。
X31n0607_p0265b20║當合掌禮敬，如供養世尊（至）冀得須臾聞。
X31n0607_p0265b21║△二、追頌下品師二：初、頌出人。
X31n0607_p0265b22║若能於後世，受持是經者。
X31n0607_p0265b23║△二頌功報。
X31n0607_p0265b24║我遣在人中，行於如來事。
X31n0607_p0265c01║△二、頌總二：初、頌逆者得罪。
X31n0607_p0265c02║若於一劫中，常懷不善心（至）其罪復過彼。
X31n0607_p0265c03║△二、頌順者得福。
X31n0607_p0265c04║有人求佛道而於一劫中（至）我今獲大利。
X31n0607_p0265c05║△三、頌歎經尊妙。
X31n0607_p0265c06║藥王今告汝，我所說諸經，而於此經中，法華最第一。
X31n0607_p0265c07║△二、長行偈頌歎美所持法，示弘經方軌二：初、長
X31n0607_p0265c08║行二：初、歎經法五：初、約法歎。
X31n0607_p0265c09║爾時佛復告藥王菩薩（至）此法華經最為難信難解。
X31n0607_p0265c10║已今當說，此經為最。此約法歎也。已者，大品已上
X31n0607_p0265c11║漸頓諸說也。今者，同一座常，謂無量義經也。當者，
X31n0607_p0265c12║謂涅槃也。大品等漸頓諸說皆帶方便，取信為易；
X31n0607_p0265c13║無量義一生無量，無量未還一，是亦易信。今法華
X31n0607_p0265c14║論法則一切差別融通歸一，論人則師弟本迹俱
X31n0607_p0265c15║皆久遠，人法悉與昔異，故難信解。當鋒難事法華
X31n0607_p0265c16║已說，涅槃在後則可信也。妙樂云：當鋒者，法華在
X31n0607_p0265c17║前如大陣難破，涅槃在後如餘黨不難，初當先鋒
X31n0607_p0265c18║斯為不易。
X31n0607_p0265c19║藥王！此經是諸佛秘要之藏，不可分布，妄授與人。
X31n0607_p0265c20║秘要之藏者，隱而不說為秘，總一切法為要，真如
X31n0607_p0265c21║實相包蘊為藏。不可分布者，法妙難信，深智可授，
X31n0607_p0265c22║無智不信，謗乃獲罪，故不可妄說也。
X31n0607_p0265c23║諸佛世尊之所守護，從昔已來未曾顯說。
X31n0607_p0265c24║從昔已來未曾顯說者，於三藏中不說二乘作佛，
X31n0607_p0266a01║亦不明師弟本迹。方等、般若雖說實相之藏，亦未
X31n0607_p0266a02║說五乘作佛，亦未發迹顯本。頓漸諸經皆未融會，
X31n0607_p0266a03║故名為秘。此法華經具說昔所秘法，即是開秘密
X31n0607_p0266a04║藏，亦即是秘密藏。如此秘藏從昔守護，今方顯說
X31n0607_p0266a05║也。
X31n0607_p0266a06║而此經者，如來現在猶多怨嫉，況滅度後？
X31n0607_p0266a07║如來在世猶多怨嫉者，四十餘年不得即說，今雖
X31n0607_p0266a08║欲說而五千尋即退座，佛世尚爾何況未來？理在
X31n0607_p0266a09║難化也。妙樂云如來至怨嫉者，思宿惡為怨，忌現
X31n0607_p0266a10║善曰嫉，故障未除者為怨，不喜聞者名嫉。今通論
X31n0607_p0266a11║者，迹門以二乘鈍根菩薩為怨嫉，五千起去未足
X31n0607_p0266a12║可嫌；本門以菩薩中樂近成者而為怨嫉，闔眾不
X31n0607_p0266a13║識何得為怪？今仍在迹意則可見。理在難化者，明
X31n0607_p0266a14║此理者意在令知眾生難化也。△二、約人歎。
X31n0607_p0266a15║藥王當知！如來滅後（至）則為如來手摩其頭。
X31n0607_p0266a16║此約人歎也。此法在人則人尊貴。如來衣覆者，言
X31n0607_p0266a17║若能持說此經，即是修學大忍，是為如來衣覆，即
X31n0607_p0266a18║上文云如來莊嚴也。佛護念者，實相為佛、實智為
X31n0607_p0266a19║子，尊崇實相、發生實智，即為諸佛所護念也。四信
X31n0607_p0266a20║為信力（三寶及戒），四弘為願力，大智為善根力。信則信
X31n0607_p0266a21║理，理即法身；志願是立行，行即解脫；善根根固難
X31n0607_p0266a22║動，此即般若。當知三力即是三德秘密之藏，初心
X31n0607_p0266a23║栖此與佛不殊，故名與如來共宿也。手摩頭者，此
X31n0607_p0266a24║人以願力善力自行權實以為機感，機感名頭；如
X31n0607_p0266b01║來以化他權實二智名手，開發前人自行權實之
X31n0607_p0266b02║頭，感應道交故言摩頭，摩頭即授記也。妙樂云：初
X31n0607_p0266b03║心栖此等者，此用所表如前荷負。若不爾者，色身
X31n0607_p0266b04║共宿乃至摩不淨頭，於理何益？△三、約處歎。
X31n0607_p0266b05║藥王在在處處（至）皆近阿耨多羅三藐三菩提。
X31n0607_p0266b06║此約處歎也。此法在處即處貴。夫佛生處、得道、轉
X31n0607_p0266b07║法輪、入涅槃等處，法王所遊皆應起塔。此經是法
X31n0607_p0266b08║身生處、得道之場、法輪正體、大涅槃窟，此經所在
X31n0607_p0266b09║須塔供養。不須復安舍利者，釋論云：碎骨是生身
X31n0607_p0266b10║舍利，經卷是法身舍利。此經是法身舍利，不須更
X31n0607_p0266b11║安生身舍利。生法二身各有全碎，皆可解。妙樂云：
X31n0607_p0266b12║生身碎者，如釋迦八斛四斗。生身全者，如多寶全
X31n0607_p0266b13║身在寶塔中。法身碎者，諸方便教也。法身全者，法
X31n0607_p0266b14║華一實也。四教五時委簡可見。△四、約因。
X31n0607_p0266b15║藥王！多有人在家出家（至）乃能善行菩薩之道。
X31n0607_p0266b16║此約因歎也。若未善行菩薩道者，稟前三教未能
X31n0607_p0266b17║巧度，若聞是經即入圓教，名為巧度。巧度為善行
X31n0607_p0266b18║也。妙樂云：巧度者，如止觀第六記引大論作巧拙
X31n0607_p0266b19║二醫。譬云：如用針藥名為拙度，用呪術者名為巧
X31n0607_p0266b20║度。聲聞化人苦行頭陀等名拙度，菩薩化人觀諸
X31n0607_p0266b21║法實名巧度。彼大論文通以衍門為巧，今別以一
X31n0607_p0266b22║實為巧。△五、約果歎五：初、明近。
X31n0607_p0266b23║其有眾生求佛道者（至）得近阿耨多羅三藐三菩提。
X31n0607_p0266b24║當知必得近三菩提果者，安樂行中名為近處。此
X31n0607_p0266c01║菩提果，佛眼、佛智知見處為體，則有二種：一者、初
X31n0607_p0266c02║心菩提，即初住；二者、後心菩提，即妙覺。今言近者，
X31n0607_p0266c03║正近初住菩提也。△二、開譬。
X31n0607_p0266c04║藥王！譬如有人渴乏須水（至）其心決定知水必近。
X31n0607_p0266c05║此有二釋：一、約觀門；二、約教門。觀門者，眾生之心
X31n0607_p0266c06║具諸煩惱名高原，修習觀智名穿掘，方證理味，如
X31n0607_p0266c07║得清水。若依通觀，乾慧地如乾土，性地為濕土泥，
X31n0607_p0266c08║知水必近見諦，為得清水。若依別觀，初從假入空，
X31n0607_p0266c09║但見空，不見不空，斷四住惑，如鑿乾土，去水尚遠。
X31n0607_p0266c10║次從空出假，先知非假，今知非空，因茲二觀得入
X31n0607_p0266c11║中道，能伏無明，轉見濕土，去水則近初地，為得清
X31n0607_p0266c12║水也。若依圓觀，中道非空非假而照空假，如漸至
X31n0607_p0266c13║濕泥，四住已盡，無明已伏，已得中道相似圓解，故
X31n0607_p0266c14║言如泥。若入初住，發真中解，即破無明，如泥澄清，
X31n0607_p0266c15║得見中道，如見清水。次約教門者，土譬經教，水喻
X31n0607_p0266c16║中道。教詮中道，如土含水；三藏教未詮中道，猶如
X31n0607_p0266c17║乾土；方等、般若帶於方便，說中道義，如見濕土；法
X31n0607_p0266c18║華教正直顯露，說無上道，如見泥；因法華教生聞、
X31n0607_p0266c19║思、修，即悟中道，如獲清水。妙樂云：譬中必須教、觀
X31n0607_p0266c20║二重方盡其理，教、觀相修共顯其妙，教、觀若偏，二
X31n0607_p0266c21║俱無力。初約觀中，初總明觀，言雖通諸，意且在圓。
X31n0607_p0266c22║依通觀下，歷教明觀，析體理同，故略三藏。△三、合
X31n0607_p0266c23║譬
X31n0607_p0266c24║菩薩亦復如是（至）必知得近阿耨多羅三藐三菩提。
X31n0607_p0267a01║於法華中獲聞思修，即是圓觀三慧方能近果，非
X31n0607_p0267a02║三藏、方等、般若教中聞思修也。△四、釋近。
X31n0607_p0267a03║所以者何（至）今佛教化成就菩薩而為開示。
X31n0607_p0267a04║此釋得近之意。一切菩薩者，明諸教中權因也。三
X31n0607_p0267a05║菩提者，明一切菩薩所得權果也。此權因權果皆
X31n0607_p0267a06║攝屬此經，如乾濕等土悉依於水，故言攝屬也。開
X31n0607_p0267a07║方便門者，在昔為實施權，不知權是方便，故方便
X31n0607_p0267a08║門閉；今皆開之即是實相，故方便門開。昔說一切
X31n0607_p0267a09║世間治生產業，何曾是於方便？今皆開之即是實
X31n0607_p0267a10║相，不相違背。昔說小乘方便及小乘果尚非實相
X31n0607_p0267a11║門，況小乘方便而當是門？今皆開之即是實相。汝
X31n0607_p0267a12║等所行是菩薩道，決了聲聞法是諸經之王，咸令
X31n0607_p0267a13║眾生開示悟入佛之知見，一色一香無非佛法，若
X31n0607_p0267a14║不開者則深固幽遠無人能到，而今開之即得見
X31n0607_p0267a15║水無乾土也。△五、揀非。
X31n0607_p0267a16║藥王！若有菩薩聞是法華經（至）當知是為增上慢者。
X31n0607_p0267a17║若菩薩、聲聞聞此說而驚疑者，悉是乾土尚非濕
X31n0607_p0267a18║土，況見水耶？△二、示方軌二：初、示方法三：初、標章。
X31n0607_p0267a19║藥王！若有善男子（至）爾乃應為四眾廣說斯經。
X31n0607_p0267a20║室、衣、座三，名為三軌。末世弘經，必藉此三，自軌軌
X31n0607_p0267a21║他，方獲大利。修無緣慈，是入如來室；修寂滅忍，是
X31n0607_p0267a22║著如來衣；修於中空，是坐如來座也。△二、解釋。
X31n0607_p0267a23║如來室者，一切眾生中（至）如來座者，一切法空是。
X31n0607_p0267a24║慈悲心是如來室者，慈悲覆物，惠利歸己，名之為
X31n0607_p0267b01║室。謂悲拔一切苦，即四趣、三界、二乘、菩薩等苦；慈
X31n0607_p0267b02║與一切樂，即人、天、涅槃、常住等樂，故慈悲是如來
X31n0607_p0267b03║室也。柔忍心是如來衣者，遮彼惡障己醜，名之為
X31n0607_p0267b04║衣。謂遮四住、無知、無明等醜，故柔忍是如來衣也。
X31n0607_p0267b05║法空是如來座者，安心於空，方能安他，安他安己，
X31n0607_p0267b06║名之為座。葢空能亡一切相，謂亡三界有相、二乘
X31n0607_p0267b07║無相、菩薩非有相非無相，故法空是如來座也。是
X31n0607_p0267b08║故利物以慈悲為首，涉有以忍辱為基，說法以亡
X31n0607_p0267b09║我為本。能行三法，大教宣弘，即世間依止，故名法
X31n0607_p0267b10║師。問：何故約三法名法師？答：約事論之，必須登堂、
X31n0607_p0267b11║整服、坐座，乃可敷弘，故約三耳。又慈悲生一切善，
X31n0607_p0267b12║柔和遮一切惡，法空蕩一切相。△三勸修。
X31n0607_p0267b13║安住是中然後以不懈怠心（至）廣說是法華經。
X31n0607_p0267b14║五種法師用此三法自軌，故云安住是中；用此化
X31n0607_p0267b15║他，故云然後以不懈怠心等。此勸修也。修如來室
X31n0607_p0267b16║是大慈悲，若就同體，即法身也；若被眾生，即是解
X31n0607_p0267b17║脫；能令眾生會於同體，即是般若。修如來衣者，若
X31n0607_p0267b18║就所覆，即法身也；若就能覆嚴身，即寂滅忍，是般
X31n0607_p0267b19║若也；若就和光利物，即解脫也。修如來座者，若就
X31n0607_p0267b20║能坐，即般若也；若就所坐，即法身也；身座冥稱，即
X31n0607_p0267b21║解脫也。妙樂云：三法相望，各各具三。雖復各具，秪
X31n0607_p0267b22║是一三。三尚非三，豈離為九？是則菩薩常觀涅槃。
X31n0607_p0267b23║故勸弘經者，觀而弘之，不觀能弘之心，焉曉所弘
X31n0607_p0267b24║之理？故佛令入我室，著我衣，坐我座。若無三法，何
X31n0607_p0267c01║謂弘經？△二、明利益五：初、遣化人。
X31n0607_p0267c02║藥王！我於餘國遣化人，為其集聽法眾。
X31n0607_p0267c03║若初心未淳，止可遣化人，未可遣化四眾八部也。
X31n0607_p0267c04║若見天龍倚此自高，妨損其道，故不可令見也。若
X31n0607_p0267c05║心無倚著，則尚堪見佛，況復天龍？況得總持自證
X31n0607_p0267c06║利益耶？△二、遣四眾。
X31n0607_p0267c07║亦遣化比丘比丘尼（至）聞法信受隨順不逆。
X31n0607_p0267c08║△三遣八部
X31n0607_p0267c09║若說法者在空閑處（至）聽其說法。
X31n0607_p0267c10║△四、見佛身。
X31n0607_p0267c11║我雖在異國，時時令說法者得見我身。
X31n0607_p0267c12║△五、與總持。
X31n0607_p0267c13║若於此經忘失句逗，我還為說令得具足。
X31n0607_p0267c14║△二、偈頌三：初、總勸。
X31n0607_p0267c15║爾時，世尊欲重宣此義，而說偈言：
X31n0607_p0267c16║欲捨諸懈怠，應當聽此經。是經難得聞，信受者亦難。
X31n0607_p0267c17║△二、正頌二：初、頌歎經法二：初、頌開譬。
X31n0607_p0267c18║如人渴須水，穿鑿於高原（至）決定知近水。
X31n0607_p0267c19║此頌歎經法中約果歎也。△二、頌合譬。
X31n0607_p0267c20║藥王汝當知如是諸人等（至）近於佛智慧。
X31n0607_p0267c21║△二、頌示方軌二：初、頌方軌三：初、頌標章。
X31n0607_p0267c22║若人說此經，應入如來室（至）廣為分別說。
X31n0607_p0267c23║△二頌解釋。
X31n0607_p0267c24║大慈悲為室，柔和忍辱衣，諸法空為座，處此為說法。
X31n0607_p0268a01║△三頌勸修。
X31n0607_p0268a02║若說此經時，有人惡口罵，加刀杖瓦石，念佛故應忍。
X31n0607_p0268a03║△二、頌利益六：初、明五益意。
X31n0607_p0268a04║我千萬億土，現淨堅固身，於無量億劫，為眾生說法。
X31n0607_p0268a05║此總明如來以五事利益之意也。正由應身徧滿
X31n0607_p0268a06║十方，能為五事守護行人。五事者，如前第一遣化
X31n0607_p0268a07║人，乃至第五與總持是也。△二、頌遣四眾。
X31n0607_p0268a08║若我滅度後能說此經者（至）供養於法師。
X31n0607_p0268a09║△三頌遣化人。
X31n0607_p0268a10║引導諸眾生，集之令聽法（至）為之作衛護。
X31n0607_p0268a11║△四、頌與總持。
X31n0607_p0268a12║若說法之人獨在空閉處（至）為說令通利。
X31n0607_p0268a13║△五、頌見佛身。
X31n0607_p0268a14║若人具是德，或為四眾說，空處讀誦經，皆得見我身。
X31n0607_p0268a15║△六頌遣八部。
X31n0607_p0268a16║若人在空閑，我遣天龍王（至）能令大眾喜。
X31n0607_p0268a17║△三、結勸。
X31n0607_p0268a18║若親近法師，速得菩薩道，隨順是師學，得見恒沙佛。
X31n0607_p0268a19║妙法蓮華經見寶塔品第十一
X31n0607_p0268a20║梵語塔婆，或云窣堵波，此翻方墳，亦翻圓塚，義翻
X31n0607_p0268a21║靈廟。阿含明四處起塔，謂佛生處、得道處、轉法輪
X31n0607_p0268a22║處、入滅處。今之寶塔，是先佛入滅塔也。先佛已居，
X31n0607_p0268a23║今佛竝坐，當佛亦然。此塔從地涌出者，正為證前
X31n0607_p0268a24║起後。證前者，證前三周說法，皆是真實；起後者，若
X31n0607_p0268b01║欲開塔，須集分身，明玄付囑，聲徹下方，召本弟子，
X31n0607_p0268b02║論於壽量，四眾皆覩，故言見寶塔品。△二、寶塔品
X31n0607_p0268b03║二：初、長行三：初、明多寶涌現六：初、塔現之相。
X31n0607_p0268b04║爾時佛前有七寶塔（至）種種寶物而莊校之。
X31n0607_p0268b05║七寶為塔者，用表七覺支、七聖財為塔。塔者，實相
X31n0607_p0268b06║之境，法身所依之處也。高五百由旬者，是二萬里，
X31n0607_p0268b07║葢用竪表因中萬行、果中萬德，以因望果，即高義
X31n0607_p0268b08║也。廣二百五十由旬者，即是一萬里，橫表萬善莊
X31n0607_p0268b09║嚴，即廣義也。地者，無明心地也。以無所破破於無
X31n0607_p0268b10║明，以無所住住第一義空。種種寶物者，眾多定慧
X31n0607_p0268b11║而莊校也。妙樂云：定慧無多，對暗散說。又定慧徧
X31n0607_p0268b12║攝，故亦云多。七覺等者，既是佛塔，又證實經，並用
X31n0607_p0268b13║無作七覺七財也。
X31n0607_p0268b14║五千欄楯，龕室千萬，（至）高至四天王宮。
X31n0607_p0268b15║爛楯是總持龕室。千萬者，無量慈悲之室，亦是無
X31n0607_p0268b16║量空舍。幢幡是神通勝相。垂寶瓔珞者，四十地功
X31n0607_p0268b17║德，上嚴法身，下被眾生也。寶鈴萬億，即八音四辯。
X31n0607_p0268b18║四面出香者，四諦道風吹四德香也。高至四天王
X31n0607_p0268b19║宮者，窮四諦理也。妙樂云：垂寶等者，從因至果，果
X31n0607_p0268b20║德皆藉因中萬行，由莊嚴故，即能下化，如嚴復垂
X31n0607_p0268b21║也。△二、諸天供養。
X31n0607_p0268b22║三十三天雨天曼陀羅華。△恭敬、尊重、讚歎。
X31n0607_p0268b23║諸天供養，事解可知。更復約理釋之，住行向三十
X31n0607_p0268b24║心為三十，十地為一，等覺為一，妙覺為一，合為三
X31n0607_p0268c01║十三，同依一實相境，如三十三天同居忉利也。雨
X31n0607_p0268c02║天曼陀羅者，必雨四華，表初心具四十二地功德，
X31n0607_p0268c03║後心亦爾，皆以四十地所有因華歸向法身，如三
X31n0607_p0268c04║十三天雨華供養寶塔也。餘諸天龍等供養寶塔，
X31n0607_p0268c05║即是內凡外凡等，亦依實相向果行因也。△三、多
X31n0607_p0268c06║寶稱歎。
X31n0607_p0268c07║爾既寶塔中出大音聲（至）如所說者皆是真實。
X31n0607_p0268c08║此多寶稱歎釋迦，正是證前開權顯實不虗也。平
X31n0607_p0268c09║等大慧，即是諸佛智慧也。平等有二：一、法平等，即
X31n0607_p0268c10║大慧所觀中道理也；二、眾生平等，謂一切眾生皆
X31n0607_p0268c11║用因理以至於果，同得佛慧也。若所觀理與眾生
X31n0607_p0268c12║異，不名大慧。大者，如前高廣義。約觀心者，空觀竪
X31n0607_p0268c13║等，假觀橫等，中觀橫竪平等，平等雙照，即是平等
X31n0607_p0268c14║大慧也。如是如是者，一、如法相，是歎佛所說，稱於
X31n0607_p0268c15║實故；二、如根性，是歎佛至第五時方說法華，不差
X31n0607_p0268c16║機故。皆是真實者，如法相說，故言真實也。△四、時
X31n0607_p0268c17║眾驚疑二：初、得法喜。
X31n0607_p0268c18║爾時，四眾見大寶塔住在空中（至）皆得法喜。
X31n0607_p0268c19║△二、眾疑怪。
X31n0607_p0268c20║怪未曾有，從座而起，恭敬合掌，却住一面。
X31n0607_p0268c21║△五、大樂說問三：初、問何因有此寶塔。
X31n0607_p0268c22║爾時有菩薩摩訶薩（至）以何因緣有此寶塔。
X31n0607_p0268c23║△二、問：何故塔從地出？
X31n0607_p0268c24║從地涌出。
X31n0607_p0269a01║△三、問：何故發是音聲？
X31n0607_p0269a02║又於其中發是音聲。
X31n0607_p0269a03║△六、如來答釋三：初、答第二問。
X31n0607_p0269a04║爾時佛告大樂說菩薩（至）為作證明。讚言：善哉！
X31n0607_p0269a05║上問：何故從地涌出佛？今答云：此佛有願，為證法
X31n0607_p0269a06║華故，從地涌出也。△二追答第一問。
X31n0607_p0269a07║彼佛成道已臨滅度時（至）應起一大塔。
X31n0607_p0269a08║上問：以何因緣有此寶塔？今答云：由彼臨滅有命，
X31n0607_p0269a09║令造此塔也。△三答第三問。
X31n0607_p0269a10║其佛以神通願力（至）從地涌出。讚言：善哉，善哉！
X31n0607_p0269a11║上問：何故發是音聲？佛今答云：彼佛為作證明故，
X31n0607_p0269a12║發是音聲也。釋論明多寶佛不得說法而取滅度。
X31n0607_p0269a13║何謂不說？當是多寶亦得開三，但不得至法華顯
X31n0607_p0269a14║實，故釋論云不說法耳。以是義故，雖復滅度，在在
X31n0607_p0269a15║處處凡有說法華經，便隨喜作證也。△二、明分身
X31n0607_p0269a16║遠集七：初、請見多寶。
X31n0607_p0269a17║是時大樂說菩薩（至）我等願欲見此佛身。
X31n0607_p0269a18║承佛神力者，欲開塔須集分身佛，佛集即付囑，付
X31n0607_p0269a19║囑即召下方，下方弟子涌出，即應開近顯遠，此是
X31n0607_p0269a20║大事之由，豈非佛神力令問也？△二、應集分身。
X31n0607_p0269a21║佛告大樂說菩薩摩訶薩（至）今應當集。
X31n0607_p0269a22║△三、樂說請集。
X31n0607_p0269a23║大樂說白佛言（至）欲見世尊分身諸佛禮拜供養。
X31n0607_p0269a24║△四、放光遠召。
X31n0607_p0269b01║爾時佛放白毫一光（至）所照之處亦復如是。
X31n0607_p0269b02║△五、諸佛同來。
X31n0607_p0269b03║爾時十方諸佛（至）并供養多寶如來寶塔。
X31n0607_p0269b04║△六、嚴淨國界三：初、變娑婆。
X31n0607_p0269b05║時娑婆世界即變清淨（至）一方所分之身猶故未盡。
X31n0607_p0269b06║此以八背捨三昧之力，能變娑婆之穢土，而成清
X31n0607_p0269b07║淨之土，表淨除見思惑也。八背捨，釋見化城喻品
X31n0607_p0269b08║中。△二變八方。
X31n0607_p0269b09║時釋迦牟尼佛欲容受（至）諸天寶華徧布其地。
X31n0607_p0269b10║此以八勝處三昧轉變自在之力，第二變二百萬
X31n0607_p0269b11║億那由他國皆令清淨，表淨除塵沙惑也。八勝處
X31n0607_p0269b12║者：一、內有色相外觀色少，觀道未增故須觀少；二、
X31n0607_p0269b13║內有色相外觀色多，觀心既調觀多無妨故言多；
X31n0607_p0269b14║三、內無色相外觀色少；四、內無色相外觀色多；五、
X31n0607_p0269b15║青勝處，若觀青色轉變自在，少能多、多能少，勝於
X31n0607_p0269b16║背捨所見名青勝處；六、黃勝處；七、赤勝處；八、白勝
X31n0607_p0269b17║處，俱類青勝處中分別。今用四色為勝處，依大智
X31n0607_p0269b18║論也。若瓔珞經則以四大為四勝處。△三重更變。
X31n0607_p0269b19║釋迦牟尼佛為諸佛當來坐故（至）徧滿其中。
X31n0607_p0269b20║此以十一切處三昧於境無間所觀普徧之力，第
X31n0607_p0269b21║三變二百萬億那由他國皆令清淨，表淨除無明
X31n0607_p0269b22║惑也。十一切處者：一、青一切處，還取前背捨勝處
X31n0607_p0269b23║中少青色，使徧一切處皆青也；二、黃一切處，三、赤
X31n0607_p0269b24║一切處，四、白一切處，五、地一切處，還取前背捨勝
X31n0607_p0269c01║處中少地色，使一切處皆地也；六、水一切處，七、火
X31n0607_p0269c02║一切處，八、風一切處，九、空一切處，還入前空背捨
X31n0607_p0269c03║定，使一切處皆空也；十、識一切處，還入前識處背
X31n0607_p0269c04║捨，使一切處皆有識也。妙樂云：如上三變淨土由
X31n0607_p0269c05║背捨等者。問：佛有首楞嚴三味之力，何以仍用小
X31n0607_p0269c06║乘背捨等事，禪又表破三惑，復非所治？答：是如來
X31n0607_p0269c07║定聖行中攬因成果，果地事用無爽於理，即首楞
X31n0607_p0269c08║嚴中具諸三味，非昔因時見禪法界，此背捨等豈
X31n0607_p0269c09║能變過三千？若論所表，不妨三變，表破三惑。△七、
X31n0607_p0269c10║與欲開塔五：初、諸佛問訊說欲。
X31n0607_p0269c11║是時諸佛各在寶樹下（至）諸佛遣使亦復如是。
X31n0607_p0269c12║諸佛同與欲開塔，如僧中作法與欲意也。大集經
X31n0607_p0269c13║明若干佛與欲，華嚴經亦說十方若干佛同說華
X31n0607_p0269c14║嚴，大品經亦云千佛同說般若，皆不云是釋迦分
X31n0607_p0269c15║身。準今經者，應是分身。彼大集等猶帶方便，故時
X31n0607_p0269c16║中不顯說是分身耳。今經非但數多，亦且直說是
X31n0607_p0269c17║我分身，咸來與欲開塔也。妙樂云：如僧中與欲者，
X31n0607_p0269c18║但是引例而已，不必全同僧中法事，故云如耳。多
X31n0607_p0269c19║寶願力須諸佛集，復令時會知分身多，故此諸佛
X31n0607_p0269c20║為開塔而集。集又不至，但遣侍者傳問訊等，狀如
X31n0607_p0269c21║與欲。故諸侍者但申問訊，無說欲辭。大集若干諸
X31n0607_p0269c22║佛與欲者，於欲、色二界大空亭中，廣集十方一切
X31n0607_p0269c23║諸佛。南方有佛名曰金藏，彼諸菩薩見光明已，問
X31n0607_p0269c24║於彼佛。彼佛答云：北方世界有佛名釋迦牟尼，欲
X31n0607_p0270a01║為大眾說法，破大憍慢，遣使從我索欲，我今與之。
X31n0607_p0270a02║餘方亦爾。補註云：作法與欲者，四分律鈔云：凡言
X31n0607_p0270a03║欲者，希須為義。欲明僧作法事，意決同集。但由緣
X31n0607_p0270a04║差，不遂情願，令送心達僧，知無違背法事，如布薩、
X31n0607_p0270a05║說戒等。其欲辭曰：大德一心念！某甲比丘如法僧
X31n0607_p0270a06║事與欲清淨。△二、釋迦指開塔戶。
X31n0607_p0270a07║爾時釋迦牟尼佛（至）如却關鑰開大城門。
X31n0607_p0270a08║開塔表開權，見佛表顯實，亦是證前復將開後也。
X31n0607_p0270a09║如却關鑰者，却猶除也。關是橫木持其門者，鑰即
X31n0607_p0270a10║鏁也。表執迹之障除，顯本之機動也。△三、四眾皆
X31n0607_p0270a11║同見聞。
X31n0607_p0270a12║即時一切眾會（至）散多寶佛及釋迦牟尼佛上。
X31n0607_p0270a13║△四、二佛分座而坐
X31n0607_p0270a14║爾時，多寶佛於寶塔中（至）坐其半座結加趺坐。
X31n0607_p0270a15║古佛塔現，示滅而不滅；釋迦入塔，示生而不生。不
X31n0607_p0270a16║生不滅，故竝坐表之。又多寶久滅，今出證經，生不
X31n0607_p0270a17║生也。往昔滅度，猶現全身，滅非滅也。既非生滅，常
X31n0607_p0270a18║住不移，可表法身。釋迦入塔，二身相稱，如智稱境，
X31n0607_p0270a19║可表應身。△五、四眾念請加被。
X31n0607_p0270a20║爾時大眾見二如來（至）接諸大眾皆在虗空。
X31n0607_p0270a21║△三、明釋迦唱募三：初、明大聲唱募。
X31n0607_p0270a22║以大音聲普告四眾（至）廣說妙法華經。今正是時。
X31n0607_p0270a23║△二、明付囑時至。
X31n0607_p0270a24║如來不久當入涅槃。
X31n0607_p0270b01║△三、明付囑有在
X31n0607_p0270b02║佛欲以此，妙法華經，付囑有在。
X31n0607_p0270b03║有在者，若佛在世，隨機利物，自說正法，無待他人。
X31n0607_p0270b04║今佛化緣既盡，欲令此法利益無窮，故須付囑流
X31n0607_p0270b05║通也。付囑有在者，此有二意：一、近令有在，付八萬、
X31n0607_p0270b06║二萬舊住菩薩，此土弘宣；二、遠令有在，付本弟子
X31n0607_p0270b07║下方千界微塵數菩薩，令觸處流通。妙樂云：八萬、
X31n0607_p0270b08║二萬者，八萬在法師品初，二萬在持品之首。△二、
X31n0607_p0270b09║偈頌三：初、頌多寶滅度。
X31n0607_p0270b10║爾時，世尊欲重宣此義，而說偈言：
X31n0607_p0270b11║聖主世尊雖久滅度（至）在在所往常為聽法。
X31n0607_p0270b12║△二頌分身遠集。
X31n0607_p0270b13║又我分身無量諸佛（至）以是方便令法久住。
X31n0607_p0270b14║此八行半頌分身佛集。上文有七，今文甚略，仍不
X31n0607_p0270b15║次第。初三行頌第二應集，義兼大樂說、欲見及以
X31n0607_p0270b16║請集。次一行頌土淨。次四行半頌諸佛同來。△三、
X31n0607_p0270b17║頌釋迦付囑二：初、舉三佛以勸流通三：初、募覓其人。
X31n0607_p0270b18║告諸大眾我滅度後（至）今於佛前自說誓言。
X31n0607_p0270b19║△二、舉勸流通。
X31n0607_p0270b20║其多寶佛雖久滅度（至）當發大願令得久住。
X31n0607_p0270b21║此正舉三佛以勸持經也。△三、釋勸之意。
X31n0607_p0270b22║其有能護此經法者（至）多寶如來及諸化佛。
X31n0607_p0270b23║能持此經，即是供養三佛及見三佛，以釋勸意也。
X31n0607_p0270b24║△二、舉難持法勸流通二：初、正舉勸三：初、誡勸發
X31n0607_p0270c01║願。
X31n0607_p0270c02║諸善男子！各諦思惟，此為難事，宜發大願。
X31n0607_p0270c03║△二、舉難持勸。
X31n0607_p0270c04║諸餘經典數如恒沙（至）如斯經典是則為難。
X31n0607_p0270c05║妙樂云：八萬四千及十二部，皆通大小。若通於小，
X31n0607_p0270c06║但令聽者得小乘神通，亦未為難。若立有頂，此約
X31n0607_p0270c07║不得通者為況。故知圓經暫讀暫說，誠為不易。△
X31n0607_p0270c08║三、釋難持意。
X31n0607_p0270c09║我為佛道於無量土（至）若有能持則持佛身。
X31n0607_p0270c10║若有能持，即持佛身，此意豈易？妙樂云：若有能持，
X31n0607_p0270c11║則持佛身者，經有體、宗、用三，衣、座、室。三即三身，故
X31n0607_p0270c12║體、室即法身，宗、座即報身，用、衣即應身也。△二、釋
X31n0607_p0270c13║勸意三：初、重募持經之人。
X31n0607_p0270c14║諸善男子於我滅後（至）今於佛前自說誓言。
X31n0607_p0270c15║△二、能持難持佛喜。
X31n0607_p0270c16║此經難持若暫持者（至）如是之人諸佛所歎。
X31n0607_p0270c17║△三、能持即成勝行。
X31n0607_p0270c18║是則勇猛，是則精進（至）一切天人皆應供養。
X31n0607_p0270c19║此明能持此經，則成勝行也。勇猛至住淳善地。自
X31n0607_p0270c20║行之勝行也。佛滅度後至皆應供養。化他之勝行
X31n0607_p0270c21║也。
X31n0607_p0270c22║妙法蓮華經提婆達多品第十二
X31n0607_p0270c23║提婆達多，亦云提婆達兜，此云天熱，以其生時，人
X31n0607_p0270c24║天等眾，心皆驚熱故。亦云天授，謂從天乞得故。是
X31n0607_p0271a01║斛飯王子，阿難親兄。入大乘論：問：彼提婆達多，世
X31n0607_p0271a02║世為佛怨，云何而言是大菩薩？答：若是怨者，云何
X31n0607_p0271a03║而得世世相值？如二人行，東西各去，步步轉遠，豈
X31n0607_p0271a04║得為伴？報恩經云：若有人言：提婆達多，實是惡人，
X31n0607_p0271a05║入阿鼻獄者，無有是處。大雲經云：提婆達多，不可
X31n0607_p0271a06║思議，所脩行業，同於如來。若夫自造三逆，及教闍
X31n0607_p0271a07║王，害父害母，如此等事，皆是大士，善權現化，行於
X31n0607_p0271a08║非道，通達佛道。眾生根性不同，入道有異，一逆一
X31n0607_p0271a09║順，弘道益物。故知現逆，為懼惡人，令不起惡耳。○
X31n0607_p0271a10║鳩摩羅什譯此經竟，命僧叡講之。叡開為九轍，又
X31n0607_p0271a11║有二十八品生起，則元有二十八品。後因長安宮
X31n0607_p0271a12║人請此品入內，江東所傳，止得二十七品。梁有滿
X31n0607_p0271a13║法師，講經一百徧，於長沙郡燒身，仍以此品安持
X31n0607_p0271a14║品之前。陳有南岳大師，次此品在寶塔之後。及以
X31n0607_p0271a15║正法華勘之，甚相應。故知二師安次，深得經意。○
X31n0607_p0271a16║此品來意，引古弘經，傳益非謬。明今宣化，事驗不
X31n0607_p0271a17║虗。舉往勸今，使流通也。△二、提婆達多品引往弘
X31n0607_p0271a18║經，彼我兼益，以證功德深重二：初、明昔日達多通
X31n0607_p0271a19║經，釋迦成道三：初、昔持經相二：初、長行四：初、求法
X31n0607_p0271a20║時節。
X31n0607_p0271a21║爾時佛告諸菩薩（至）求法華經無有懈倦。
X31n0607_p0271a22║△二、正明求法二：初、明發願。
X31n0607_p0271a23║於多劫中常作國王，發願求於無上菩提心不退轉。
X31n0607_p0271a24║△二、明脩行二：初、明欲滿檀那勤行布施。
X31n0607_p0271b01║為欲滿足六波羅蜜（至）身肉手足不惜軀命。
X31n0607_p0271b02║六波羅蜜，釋見序品。今更約教分別者，大論云：捨
X31n0607_p0271b03║依正名檀，防七支名戒，打罵不報名忍，為事始終
X31n0607_p0271b04║名精進，四禪八定名禪，分地息諍名般若。此三藏
X31n0607_p0271b05║教明六度相也。若施者、受者及以財物三事皆空
X31n0607_p0271b06║名檀，不見持犯名戒，能忍所忍不可得名忍，身心
X31n0607_p0271b07║不動名精進，不亂不味名禪，非智非愚名般若。此
X31n0607_p0271b08║通教明六度相也。若六度修之，皆有十利，具如疏
X31n0607_p0271b09║文。此別教明六度相也。若以第一義熏修，若行若
X31n0607_p0271b10║坐，捨攀緣是檀，捨攀緣不犯是戒，於境界不生瘡
X31n0607_p0271b11║疣是忍，不捨離著之行是精進，於事中不放逸是
X31n0607_p0271b12║禪，於諸法體性無生是般若。復次於陰捨是檀，不
X31n0607_p0271b13║計念陰是戒，於陰無我想是忍，於陰起怨想是進，
X31n0607_p0271b14║於陰不熾然是禪，於陰畢竟棄是般若。又於界捨
X31n0607_p0271b15║是檀，於界不擾濁是戒，於界捨因緣是忍，於界數
X31n0607_p0271b16║數捨是進，於界不起發是禪，於界如幻想是般若。
X31n0607_p0271b17║如是等是名第一義善巧方便甚深法要，能滿六
X31n0607_p0271b18║波羅蜜。此圓教六度相也。妙樂云：依第一義以成
X31n0607_p0271b19║波羅蜜者，謂但取初心一念具足，則一色一香無
X31n0607_p0271b20║非十度。△二、明為滿般若推求妙法。
X31n0607_p0271b21║時世人民壽命無量（至）吾當終身供給走使。
X31n0607_p0271b22║△三、求得法師。
X31n0607_p0271b23║時有仙人來白王言（至）若不違我，當為宣說。
X31n0607_p0271b24║△四、受法奉行
X31n0607_p0271c01║王聞仙言，歡喜踊躍（至）精勤給侍，令無所乏。
X31n0607_p0271c02║△二、偈頌五：初、頌求法時節。
X31n0607_p0271c03║爾世尊欲重宣此義，而說偈言：
X31n0607_p0271c04║我念過去劫，為求大法故。
X31n0607_p0271c05║△二、頌正明求法。
X31n0607_p0271c06║雖作世國王，不貪五欲樂（至）身當為奴僕。
X31n0607_p0271c07║△三頌得說法師。
X31n0607_p0271c08║時有阿私仙，來白於大王（至）吾當為汝說。
X31n0607_p0271c09║阿私，此云無比，即達多往世名也。△四頌受法奉
X31n0607_p0271c10║行。
X31n0607_p0271c11║時王聞仙言，心生大喜悅（至）勤求於大法。
X31n0607_p0271c12║木實曰果，草實曰蓏。△五、頌結證勸信。
X31n0607_p0271c13║亦不為己身，及以五欲樂（至）今故為汝說。
X31n0607_p0271c14║△二、結會古今二：初、正結會古今。
X31n0607_p0271c15║佛告諸比丘：爾時王者（至）今提婆達多是。
X31n0607_p0271c16║△二、明師弟功滿二：初、明弟子因報已滿三：初、明
X31n0607_p0271c17║因滿。
X31n0607_p0271c18║由提婆達多善知識故（至）慈悲喜捨。
X31n0607_p0271c19║善知識有三：一外護，二同行，三教授。止觀云：夫外
X31n0607_p0271c20║護者，不揀黑白，但能營理所須，如母養兒，如虎㘅
X31n0607_p0271c21║子，調理得所，舊行道人乃能為耳，是名外護善知
X31n0607_p0271c22║識。二同行者，更相䇿發，不昏不散，日有其新，切磋
X31n0607_p0271c23║琢磨，同心齊志，如乘一船，互相敬重，如視世尊，是
X31n0607_p0271c24║名同行善知識。三教授者，內外方便，通塞妨障，皆
X31n0607_p0272a01║能決了，善巧說法，示教利喜，轉破人心，是名教授
X31n0607_p0272a02║善知識。輔行云：言外護者，自己身心為內，望他身
X31n0607_p0272a03║心為外，為外所護，故名外護。言同行者，己他遞相
X31n0607_p0272a04║䇿發，人異行同，故名同行。言教授者，宣傳聖言，名
X31n0607_p0272a05║之為教，訓誨於我，名之為授。增一阿含經云：莫與
X31n0607_p0272a06║惡知識，與愚共從事，當與善知識，智者而交通。若
X31n0607_p0272a07║人本無惡，親近於惡人，後必成惡人，惡名遍天下。
X31n0607_p0272a08║善知識反此，是故應親近。慈悲喜捨名四無量心
X31n0607_p0272a09║者，從境以得名，以所緣眾生無量故，能緣之心亦
X31n0607_p0272a10║隨境無量故，悉受無量心名。一慈無量心者，能與
X31n0607_p0272a11║他樂之心，名之為慈心。無瞋恨怨惱，廣大無量，徧
X31n0607_p0272a12║滿十方，名慈無量心。二悲無量心者，能拔他苦之
X31n0607_p0272a13║心，名之為悲心。無瞋恨怨惱，廣大無量，徧滿十方，
X31n0607_p0272a14║名悲無量心。三喜無量心者，慶他得樂，生歡悅心，
X31n0607_p0272a15║名之為喜也。無瞋恨怨惱，廣大無量，徧滿十方，名
X31n0607_p0272a16║喜無量心。四捨無量心者，若緣於他無憎無愛之
X31n0607_p0272a17║心，名之為捨心。無瞋恨怨惱，廣大無量，徧滿十方，
X31n0607_p0272a18║名捨無量心。此四亦名四無量定。△二、明果圓。
X31n0607_p0272a19║三十二相八十種好（至）成等正覺廣度眾生。
X31n0607_p0272a20║三十二相，八十種好，十八不共，釋見譬喻品。十力，
X31n0607_p0272a21║四無所畏，釋見方便品。四攝法者，一布施攝，菩薩
X31n0607_p0272a22║以無所捨心，行於財法二種布施，若為樂財眾生，
X31n0607_p0272a23║即以財施而攝取之，若為樂法眾生，即以法施而
X31n0607_p0272a24║攝取之。二愛語攝，菩薩若以善軟之言，隨順一切
X31n0607_p0272b01║眾生，安慰開喻，則一切眾生之所樂聞，因是生親
X31n0607_p0272b02║愛心，依附受道。三利行攝，菩薩隨起身口意行，能
X31n0607_p0272b03║令一切眾生各沾利益。四同事攝，菩薩用法眼明
X31n0607_p0272b04║見眾生根緣，隨有同欣之者，即分形散影，普和其
X31n0607_p0272b05║光，同彼事業，各使沾益。此四通稱攝者，眾生情所
X31n0607_p0272b06║愛者，即是此之四法，若用此四法同情接引，則眾
X31n0607_p0272b07║生方乃依附，然後導以大乘正道而度脫之，故云
X31n0607_p0272b08║先以欲鈎牽，後令入佛道。正覺者，離邪曰正，背妄
X31n0607_p0272b09║曰覺。△三、結由益。
X31n0607_p0272b10║皆因提婆達多善知識故。
X31n0607_p0272b11║△二、明法師妙果當成三：初、明果成。
X31n0607_p0272b12║告諸四眾提婆達多（至）世界名天道。
X31n0607_p0272b13║△二明化度
X31n0607_p0272b14║時天王佛住世二十中劫（至）得無生忍至不退轉。
X31n0607_p0272b15║△三滅後益。
X31n0607_p0272b16║時天王佛般涅槃後（至）發菩提心至不退轉。
X31n0607_p0272b17║△三、斷疑勸信。
X31n0607_p0272b18║佛告諸比丘：未來世中（至）若在佛前蓮華化生。
X31n0607_p0272b19║蓮華化生者，胎經云：蓮華生者，非胎卵濕化之化
X31n0607_p0272b20║生也，非化而言化耳。請觀音經云：蓮華化生為父
X31n0607_p0272b21║母。無量壽佛經云：華臺久者為胎生。實非胎也。例
X31n0607_p0272b22║蓮華生者，亦稱濕卵而非濕卵。妙樂云：非胎卵濕
X31n0607_p0272b23║化之化生者，不同界內四生中之化生，如諸天化
X31n0607_p0272b24║生仍在父膝等生，況同四趣中耶？今言化生者，忽
X31n0607_p0272c01║然而有，如藥王中云：於淨德王家忽然化生。亦稱
X31n0607_p0272c02║濕卵等者，但以蓮華生濕未剖，如濕如卵含在華
X31n0607_p0272c03║內，義之如胎也。△二、明今日文殊通經，龍女成佛
X31n0607_p0272c04║二：初、明文殊通經五：初、智積請退。
X31n0607_p0272c05║於時下方多寶世尊所從菩薩（至）當還本土。
X31n0607_p0272c06║智積謂多寶為證經故出，勸物流通既訖，是故請
X31n0607_p0272c07║還。△二、釋尊止之。
X31n0607_p0272c08║釋迦牟尼佛告智積曰（至）論說妙法可還本土。
X31n0607_p0272c09║釋尊止之者，雖迹門事訖本門未彰，故託在文殊
X31n0607_p0272c10║以留多寶，佛之密意非菩薩所知。△三、文殊尋來。
X31n0607_p0272c11║爾時文殊師利坐千葉蓮華（至）共想慰問，却坐一面。
X31n0607_p0272c12║妙樂云：有人問云：文殊序中在座，今云何自海而
X31n0607_p0272c13║來？今為答之，豈以凡情而度聖境？不起此會於海
X31n0607_p0272c14║化物，義亦何辜？亦可在序一期益訖，去時豈要白
X31n0607_p0272c15║知？來時大利方生，與眾自海而至。或當彼有廣文，
X31n0607_p0272c16║具有出會之語，而傳至此者略耳。問：三千世界之
X31n0607_p0272c17║外各四百萬億無復大海，文殊何故仍云從海涌
X31n0607_p0272c18║出？答：事釋未爽，況不思議？今以三義通之：一者既
X31n0607_p0272c19║移天人及變大海，若從所移處來，處無遠獘。二者
X31n0607_p0272c20║海眾縱移而龍宮不動，龍謂不動而所居已變，從
X31n0607_p0272c21║變而不變處來，有何不可？三者無緣者被移、有緣
X31n0607_p0272c22║者今來，此不思議山海宛然令眾不見，但是變見
X31n0607_p0272c23║非謂改體。文殊既不起而往，其土亦即穢而淨，故
X31n0607_p0272c24║淨名云：移置他土都不使人有往來想。此中乃使
X31n0607_p0273a01║有往來想而本不移，所以理雖無動、化事成規，故
X31n0607_p0273a02║使所見不同、來往時異。菩薩化儀尚爾，豈佛設變
X31n0607_p0273a03║同凡？△四、智積問化。
X31n0607_p0273a04║智積菩薩問文殊師利（至）所化眾生其數幾何。
X31n0607_p0273a05║△五、文殊決答七：初、答利益甚眾。
X31n0607_p0273a06║文殊師利言其數無量（至）且待須臾自當證知。
X31n0607_p0273a07║△二、蒙益者集證。
X31n0607_p0273a08║所言未竟，無數菩薩坐寶蓮華（至）住在虗空。
X31n0607_p0273a09║△三、皆是文殊化
X31n0607_p0273a10║此諸菩薩皆是文殊師利（至）皆共論說六波羅蜜。
X31n0607_p0273a11║△四、聲聞先稟小。
X31n0607_p0273a12║本聲聞人，在虗空中，說聲聞行。
X31n0607_p0273a13║先稟權教，住二乘道，但說斷生死。△五、今聞實住
X31n0607_p0273a14║大。
X31n0607_p0273a15║今皆脩行大乘空義。
X31n0607_p0273a16║今聞實教，悉住大乘法也。△六、文殊結利益。
X31n0607_p0273a17║文殊師利謂智積曰：於海教化，其事如是。
X31n0607_p0273a18║△七，智積偈讚歎。
X31n0607_p0273a19║爾時智積菩薩以偈讚曰：
X31n0607_p0273a20║大智德勇健（至）廣導諸眾生令速成菩提。
X31n0607_p0273a21║△二、明龍女利益九：初、明文殊自敘。
X31n0607_p0273a22║文殊師利言：我於海中，唯常宣說妙法華經。
X31n0607_p0273a23║△二、明智積致問。
X31n0607_p0273a24║智積問文殊師利言（至）修行此經速得佛不。
X31n0607_p0273b01║△三、明文殊實答。
X31n0607_p0273b02║文殊師利言有（至）志意和雅能至菩提。
X31n0607_p0273b03║妙樂云：文殊所歎龍女不出弘誓定慧諸行，智慧
X31n0607_p0273b04║下是慧，深入等是定，慈念等是誓，功德下行也。下
X31n0607_p0273b05║去諸文有此流例，準此應知。得不退轉，即初住念
X31n0607_p0273b06║不退也。△四、智積執別疑。
X31n0607_p0273b07║智積菩薩言（至）不信此女於須臾頃便成正覺。
X31n0607_p0273b08║無量劫行，行是別教，法智積難；今龍女須臾成佛，
X31n0607_p0273b09║乃是執別疑圓，是故不信。△五、龍女以圓釋二：初、
X31n0607_p0273b10║經家敘現申敬。
X31n0607_p0273b11║言論未訖，時龍王女忽現於前（至）以偈讚曰。
X31n0607_p0273b12║△二、偈頌讚三：初、明持經得解。
X31n0607_p0273b13║深達罪福相，徧照於十方。
X31n0607_p0273b14║罪福相者，約七方便，迭論罪福。今既開權，無罪無
X31n0607_p0273b15║福，唯一實相，名為深達。十方即十法界，同以實慧
X31n0607_p0273b16║明之，故言徧照。△二、明成就二身
X31n0607_p0273b17║微妙淨法身具相三十二（至）無不宗奉者。
X31n0607_p0273b18║具三十二相者，深得法身之理，即備相好。如大品
X31n0607_p0273b19║明欲得一切法，當學般若，如得如意珠也。二乘但
X31n0607_p0273b20║得空，空無相好也。四、明尊者解謗。書云：龍女欲彰
X31n0607_p0273b21║開權妙相，故云法身具三十二相。此一一相全理
X31n0607_p0273b22║顯現，法身徧處三十二相，相相周徧，法具萬德，相
X31n0607_p0273b23║亦須具。此之妙身不名尊特，更指何身為尊特耶？
X31n0607_p0273b24║釋迦既入多寶塔內，驗非現起巍巍堂堂方名尊
X31n0607_p0273c01║特，秪就中道感應於丈六身，便為相海。此就開權
X31n0607_p0273c02║即劣顯勝而明尊特，乃即劣之尊特也。△三、明引
X31n0607_p0273c03║佛為證。
X31n0607_p0273c04║又聞成菩提，唯佛當證知，我闡大乘教，度脫苦眾生。
X31n0607_p0273c05║△六、身子挾藏難二：初、總難信。
X31n0607_p0273c06║時舍利弗語龍女言（至）具修諸度然後乃成。
X31n0607_p0273c07║△二、出五礙
X31n0607_p0273c08║又女人身猶有五障（至）云何女身速得成佛。
X31n0607_p0273c09║身子挾三藏權教之意而難也。△七、龍女以實釋
X31n0607_p0273c10║二：初、獻珠表得圓解。
X31n0607_p0273c11║爾時龍女有一寶珠（至）觀我成佛復速於此。
X31n0607_p0273c12║圓珠，表其修得圓。因奉佛，是將因尅果。佛受疾者，
X31n0607_p0273c13║表龍女獲果速也。此即一念坐道場，成佛不虗也。
X31n0607_p0273c14║△二、正示因圓果滿。
X31n0607_p0273c15║當時眾會（至）普為十方一切眾生演說妙法。
X31n0607_p0273c16║胎經云：魔梵釋女皆不捨身不受身，悉於現身得
X31n0607_p0273c17║成佛。故偈言：法性如大海，不說有是非。凡夫賢聖
X31n0607_p0273c18║人，平等無高下。唯在心垢滅，取證如反掌。妙樂云：
X31n0607_p0273c19║問：龍女作佛者，為不捨分段即成佛耶？若不即身
X31n0607_p0273c20║成佛，此龍女成佛及胎經之文云何通耶？答：文殊
X31n0607_p0273c21║入海通經，龍女已得不捨不受之實證。今於靈山
X31n0607_p0273c22║捨女變男往彼成佛，乃由實證起於權用。以證圓
X31n0607_p0273c23║經成佛速疾，若實行不疾權行徒引，是則權實義
X31n0607_p0273c24║等理不徒然。故胎經從實得說。若實得者，從六根
X31n0607_p0274a01║淨得無生忍，豈不能如龍女應物所好容起神變
X31n0607_p0274a02║現身成佛？及證圓經既證無生，豈不能知本無捨
X31n0607_p0274a03║受，何妨捨此往彼？補註云：魔王梵王帝釋三人并
X31n0607_p0274a04║女，是四人皆不捨分段生身，不受實報法性身，悉
X31n0607_p0274a05║於現身得成佛。所言女者，過去佛世彼時人民悉
X31n0607_p0274a06║受女身，一日一時即成佛道，不捨身不受身也。△
X31n0607_p0274a07║八、時眾聞見得益二：初、正明見聞。
X31n0607_p0274a08║爾時娑婆世界菩薩、聲聞（至）普為時會人天說法。
X31n0607_p0274a09║△二、人天歡喜。
X31n0607_p0274a10║心大歡喜，悉遙敬禮（至）發菩提心而得受記。
X31n0607_p0274a11║無量眾生等，彼土蒙益也。娑婆世界等，此土蒙益
X31n0607_p0274a12║也。南方緣熟，宜以八相成道。此土緣薄，秖以龍女
X31n0607_p0274a13║教化。此是權巧之力，得一身一切身，普現色身三
X31n0607_p0274a14║昧也。不退義，釋見序品。△九智積身子默受。
X31n0607_p0274a15║智積菩薩及舍利弗，一切眾會默然信受。
X31n0607_p0274a16║智積初未信受，執別教為疑。身子亦未信受，挾三
X31n0607_p0274a17║藏教為難。今方知龍女依圓修行，速疾成佛，故與
X31n0607_p0274a18║一切默然信受也。
X31n0607_p0274a19║妙法蓮華經持品第十三
X31n0607_p0274a20║二萬菩薩奉命弘經，故名持品。重勸八十萬億那
X31n0607_p0274a21║由他菩薩弘經，故名勸持品。問：何故爾？二萬是法
X31n0607_p0274a22║師品初別命之數，故奉旨受持。八十萬億那由他
X31n0607_p0274a23║等，前無別命，止是通覓，故今以佛眼視，令其發誓。
X31n0607_p0274a24║此土通經，通經證驗深重，佛意殷勤，是故蒙勸而
X31n0607_p0274b01║弘，故有二意也。△三、持品明忍力成者此土弘經，
X31n0607_p0274b02║新得記者他土弘經二：初、明受持三：初、二萬菩薩
X31n0607_p0274b03║奉命此土弘經。
X31n0607_p0274b04║爾時藥王菩薩摩訶薩（至）種種供養不惜身命。
X31n0607_p0274b05║眾生善少，眾生濁也；多增上慢，見濁也；貪利供養，
X31n0607_p0274b06║煩惱濁也；增不善根，命濁也；遠離解脫，劫濁也。若
X31n0607_p0274b07║非深位菩薩忍力成就，安能於此五濁惡世弘通
X31n0607_p0274b08║此經耶？△二、諸大聲聞發誓他國流通。
X31n0607_p0274b09║爾時眾中五百阿羅漢（至）瞋濁諂曲心不實故。
X31n0607_p0274b10║問：此諸聲聞既得授記，已登初住，破無明惑，得無
X31n0607_p0274b11║生忍，成大菩薩，何故不能於此惡世通經？答：為引
X31n0607_p0274b12║初心始行菩薩未能惡世苦行通經，復欲發起如
X31n0607_p0274b13║來開於安樂行品也。妙樂云：為引始行及開安樂
X31n0607_p0274b14║行者，始行見諸大德尚不能此土弘經，況我等耶？
X31n0607_p0274b15║是故須下安樂行品為始行弘經之軌。故文殊問
X31n0607_p0274b16║云：菩薩於後惡世云何能說是經？△三、諸比丘尼
X31n0607_p0274b17║請菩提記四：初、姨母請記二：初、請。
X31n0607_p0274b18║爾時佛姨母（至）瞻仰尊顏目不暫捨。
X31n0607_p0274b19║波闍波提，亦云憍曇彌，此云眾主。△二記。
X31n0607_p0274b20║於時世尊告憍曇彌（至）得阿耨多羅三藐三菩提。
X31n0607_p0274b21║我先總說一切聲聞皆已授記者，即指五百弟子
X31n0607_p0274b22║品偈云迦葉汝已知等一行半偈也。△二、耶輸請
X31n0607_p0274b23║記二：初、請。
X31n0607_p0274b24║爾時羅睺羅母（至）世尊於授記中獨不說我名。
X31n0607_p0274c01║△二記。
X31n0607_p0274c02║佛告耶輸陀羅（至）佛壽無量阿僧祇劫。
X31n0607_p0274c03║△三、諸尼領解。
X31n0607_p0274c04║爾時摩訶波闍波提（至）即於佛前而說偈言：
X31n0607_p0274c05║世尊導師，安隱天人，我等聞記，心安具足。
X31n0607_p0274c06║△四、諸尼發願。
X31n0607_p0274c07║諸比丘尼說是偈已（至）於他方國廣宣此經。
X31n0607_p0274c08║△二、明勸持二：初、長行五：初、明佛眼視。
X31n0607_p0274c09║爾時，世尊視八十萬億那由他諸菩薩摩訶薩：
X31n0607_p0274c10║眼視默勸而不告言者，上來雖不別命諸菩薩，而
X31n0607_p0274c11║如來已舉持經功德深厚，引證分明。又多寶分身
X31n0607_p0274c12║遠來勸發，此之殷勤事義已足，有欲應命宜即發
X31n0607_p0274c13║誓，無煩復言。又將護聲聞他方弘經之願，故不稱
X31n0607_p0274c14║揚此土弘經之事也。△二、菩薩請告。
X31n0607_p0274c15║是諸菩薩皆是阿惟越致（至）當如佛教廣宣斯法。
X31n0607_p0274c16║阿惟越致釋見譬喻品。△三、明佛默然
X31n0607_p0274c17║復作是念：佛今默然不見告勅，我當云何？
X31n0607_p0274c18║△四、菩薩知意。
X31n0607_p0274c19║時，諸菩薩敬順佛意，并欲自滿本願。
X31n0607_p0274c20║△五發誓通經。
X31n0607_p0274c21║便於佛前作師子吼（至）在於他方遙見守護。
X31n0607_p0274c22║△二、偈頌四：初、披衣弘經三：初、總論時節以明著
X31n0607_p0274c23║衣。
X31n0607_p0274c24║即時諸菩薩俱同發聲，而說偈言：
X31n0607_p0275a01║惟願不為慮，於佛滅度後，恐怖惡世中，我等當廣說。
X31n0607_p0275a02║妙樂云：諸菩薩等請護弘經，即是自述弘經方軌。
X31n0607_p0275a03║以由佛於法師品中說方軌竟，寶塔品募覓用方
X31n0607_p0275a04║軌人，達多品引往用方軌者，釋迦即是稟方軌眾，
X31n0607_p0275a05║故云以身為牀座等。持品即是惡世方軌，安樂行
X31n0607_p0275a06║是始行方軌，故云住忍辱地等。若不爾者，則弘經
X31n0607_p0275a07║無軌，無軌弘經，斯無是處。如赤身入陣，自損不虗，
X31n0607_p0275a08║披鎧之言，應不徒設。△二、別明所忍之境三：初、通
X31n0607_p0275a09║明邪見之人。
X31n0607_p0275a10║有諸無智人，惡口罵詈等，及加刀杖者，我等皆當忍。
X31n0607_p0275a11║此下九行別明所忍之境，今一行通明邪見之人，
X31n0607_p0275a12║即俗眾也。△二、道門增上慢者。
X31n0607_p0275a13║惡世中比丘，邪智心諂曲，未得謂為得，我慢心充滿。
X31n0607_p0275a14║△三、僭聖增上慢者。
X31n0607_p0275a15║或有阿練若，衲衣在空閑（至）說外道論義。
X31n0607_p0275a16║阿練若，或曰阿蘭若。大論翻遠離處，薩婆多論翻
X31n0607_p0275a17║閑靜處，或翻無諍。坐禪三昧經云：無諍者，將護眾
X31n0607_p0275a18║生，不令起諍也。羅什註淨名經云：無諍有二：一、以
X31n0607_p0275a19║三昧力，將護眾生，令不起諍心；二、隨順法性，無違
X31n0607_p0275a20║無諍。妙樂引寶雲經云：阿蘭若者，不與世諍，不近
X31n0607_p0275a21║不遠，便於乞食，有樹陰，多華果，足淨水，無難事，不
X31n0607_p0275a22║險阻，易登陟，獨無侶，誦所聞。凡居蘭若，為調煩惱，
X31n0607_p0275a23║自舉蔑他，非無諍行，假名阿練若，此舉其身業不
X31n0607_p0275a24║善也。好出我等過，此舉其意業不善也。而作如是
X31n0607_p0275b01║言等，此舉其口業不善也。△三、總明著衣之意。
X31n0607_p0275b02║我等敬佛故，悉忍是諸惡（至）皆當忍受之。
X31n0607_p0275b03║敬佛忍惡，此與常不輕意同。箋難云：為斯所輕，言
X31n0607_p0275b04║汝等皆是佛者，罵法有二，謂善、惡也。罵人為佛，輕
X31n0607_p0275b05║之甚矣。
X31n0607_p0275b06║濁劫惡世中，多有諸恐怖（至）皆當忍是事。
X31n0607_p0275b07║忍辱鎧者，鎧甲也。中阿含第五云：黑齒比丘訴佛
X31n0607_p0275b08║云：舍利弗！罵我說我。佛疾喚舍利弗：實罵說否？舍
X31n0607_p0275b09║利弗言：心不定者，或說罵。我心已定，云何說罵？如
X31n0607_p0275b10║折角牛，不觸嬈人。如殘童子，耻不惱彼。（截其兩手，不能害物。）
X31n0607_p0275b11║我心如地，淨與不淨，大小便利，涕唾受而不罵。心
X31n0607_p0275b12║如掃箒，淨不淨俱掃。云何罵說於他？佛問舍利弗：
X31n0607_p0275b13║如是惡人，汝云何觀？答：人有五種：一、身善，口、意不
X31n0607_p0275b14║善。但念其善，不念不善。如納衣比丘，見糞聚弊帛，
X31n0607_p0275b15║左捉右舒，截棄不淨，而取於淨。念用其身淨以規
X31n0607_p0275b16║身我，棄其口意以誡我口意。二、口行淨，身、意不淨。
X31n0607_p0275b17║亦念用其口淨以規我口，棄其身意以誡我身意。
X31n0607_p0275b18║三、意行淨，身、口不淨。亦念其意淨以規我意，棄其
X31n0607_p0275b19║身口以誡我身口。四、三業皆不淨者，雖無可用，當
X31n0607_p0275b20║痛念之，使得值善知識，治其三業，勿令墮苦。五、三
X31n0607_p0275b21║業皆淨者，常念是人，以自訓況。念齊願齊，以去我
X31n0607_p0275b22║惡。此是三藏教中，用苦、無常、不淨、無我空為鎧也。
X31n0607_p0275b23║毗婆沙論云：罵是一字，一字不成罵，二字成罵。無
X31n0607_p0275b24║有一時稱二字者。若稱後字，前字已滅。又能罵、所
X31n0607_p0275c01║罵皆空，於我何為？此用通教空為鎧也。又云：凡聖
X31n0607_p0275c02║俱有三受，云何差別？凡夫於若受則嗔，於樂受則
X31n0607_p0275c03║喜，於不苦不樂受則癡。聖人於苦受不瞋，於樂受
X31n0607_p0275c04║不愛，於不苦不樂受不癡。三使不能使，於使得解
X31n0607_p0275c05║脫，故有凡聖之異。如此等有無差降者，此用別教
X31n0607_p0275c06║為鎧也。今經明鎧者，以念佛為鎧，是念法佛，以第
X31n0607_p0275c07║一義佛即是法。故文云：念佛告勅即法也。佛即是
X31n0607_p0275c08║僧，僧即事理俱和，毗盧遮那徧一切處。如此之鎧，
X31n0607_p0275c09║一鎧一切鎧，即圓教鎧也。妙樂云：念佛為鎧者，觀
X31n0607_p0275c10║受為法界，故云是念法佛等也。由能觀別，得諸教
X31n0607_p0275c11║名，所觀三受，其相不別。故持經者，應觀三受，故云
X31n0607_p0275c12║能忍諸惡行等。輔行七上云：一切行中，瞋害尤甚，
X31n0607_p0275c13║故忍最難。大論云：如天帝問佛：若行忍者，唯有一
X31n0607_p0275c14║事，最不可耐。小人輕慢，謂為怖畏，故不應忍。佛言：
X31n0607_p0275c15║若以小人輕慢，謂為怖畏，欲不忍者，不忍之罪，甚
X31n0607_p0275c16║於此也。何以故？不忍之人，賢聖善人之所輕慢；忍
X31n0607_p0275c17║辱之人，而為小人之所輕慢。二輕之中，寧取何輕？
X31n0607_p0275c18║故知寧為小人之所輕，不為賢聖之所賤。何以故？
X31n0607_p0275c19║無智之人，輕於不可輕；賢聖之人，賤於所可賤。為
X31n0607_p0275c20║是義故，彌須行忍。△二、入室弘經。
X31n0607_p0275c21║諸聚落城邑，其有求法者，我皆到其所，說佛所囑法。
X31n0607_p0275c22║△三、坐座弘經。
X31n0607_p0275c23║我是世尊使，處眾無所畏，我當善說法，願佛安隱住。
X31n0607_p0275c24║△四、總結請知。
X31n0607_p0276a01║我於世尊前，諸來十方佛，發如是誓言，佛自知我心。
X31n0607_p0276a02║
X31n0607_p0276a03║妙法蓮華經科註卷第四