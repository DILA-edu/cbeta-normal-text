X31n0607_p0276a04║
X31n0607_p0276a05║
X31n0607_p0276a06║妙法蓮華經科註卷第五
X31n0607_p0276a07║
X31n0607_p0276a08║姚秦三藏法師　鳩摩羅什奉　詔譯
X31n0607_p0276a09║上天竺講寺住山比丘　一如　集註
X31n0607_p0276a10║妙法蓮華經安樂行品第十四
X31n0607_p0276a11║釋此品有三：一、依事；二、附文；三、法門。依事釋者，身
X31n0607_p0276a12║無危險故安、心無憂惱故樂，身安心樂則能進行，
X31n0607_p0276a13║故云安樂行也。附文釋者，著如來衣則法身安、入
X31n0607_p0276a14║如來室則解脫心樂、坐如來座則般若導行而進，
X31n0607_p0276a15║此附上法師品文釋耳。若附當品文者，住忍辱地
X31n0607_p0276a16║故身安、而不卒暴故心樂、觀諸法實相故行進，故
X31n0607_p0276a17║云安樂行也。法門釋者，安名不動、樂名無受、行名
X31n0607_p0276a18║無行。安名不動者，正住中道，六道生死之有、二乘
X31n0607_p0276a19║涅槃之空，二邊不能動故。樂名無受者，無受即不
X31n0607_p0276a20║受也。大品般若行相品云：行亦不受（行者行般若也，般若性空
X31n0607_p0276a21║故皆不受）、不行亦不受、亦行亦不行亦不受、非行非不
X31n0607_p0276a22║行亦不受、不受亦不受，有受則有苦、無受則無苦，
X31n0607_p0276a23║無苦無樂乃名大樂。行名無行者，若有所受即有
X31n0607_p0276a24║所行、無受則無所行，不行凡夫行、不行賢聖行，故
X31n0607_p0276b01║言無行而行中道，是故名行。此約法門釋安樂行
X31n0607_p0276b02║也。此品是迹門流通第四意。若持品中二萬及八
X31n0607_p0276b03║十億那由他菩薩受命弘經，深識權實，廣知漸頓，
X31n0607_p0276b04║又達機緣，神通自在，雖於濁世為人惱亂，不障通
X31n0607_p0276b05║經，何俟更示方法？若初依之人（五品十信位也），始心欲脩
X31n0607_p0276b06║圓行，在於濁世弘經，為濁所惱，自行不立，亦無化
X31n0607_p0276b07║功。為是人故，須示方法，明安樂行，故有此品之說
X31n0607_p0276b08║也。有云：四安樂行者，謂止、觀、慈悲、導三業及誓願。
X31n0607_p0276b09║身業有止故，離身麤業；有觀故，不得身、不得身業；
X31n0607_p0276b10║有慈悲故，勤脩身業，廣利一切；有止行故，著忍辱
X31n0607_p0276b11║衣；有觀行故，坐如來座；有慈悲故，入如來室。止行
X31n0607_p0276b12║離過，即成斷德；觀行無著，即成智德；慈悲利他，即
X31n0607_p0276b13║成恩德。是名身安樂行。餘口、意、誓願三安樂行亦
X31n0607_p0276b14║如是。妙樂云：初依始心者，始心即在五品。初心雖
X31n0607_p0276b15║非說法之位，隨力弘經，須此四行。至第三品，正當
X31n0607_p0276b16║說法，以資自行。說即是弘，理須此品以為方法。△
X31n0607_p0276b17║四、安樂行品為外凡力弱者說依之法弘不慮危
X31n0607_p0276b18║苦二：初、問二：初、歎深行菩薩能如此弘經。
X31n0607_p0276b19║爾時文殊師利法王子（至）護持讀說是法華經。
X31n0607_p0276b20║此歎前品深行菩薩，於濁惡世，能奉命弘經也。△
X31n0607_p0276b21║二、問：淺行菩薩云何說是經？
X31n0607_p0276b22║世尊！菩薩摩訶薩於後惡世，云何能說是經？
X31n0607_p0276b23║此問淺行菩薩云何惡世弘經。△二、答三：初、總標
X31n0607_p0276b24║四行章門。
X31n0607_p0276c01║佛告文殊師利（至）欲說是經當安住四法。
X31n0607_p0276c02║此標身口意誓願四安樂也。△二、解釋脩行方法
X31n0607_p0276c03║四：初、身安樂行二：初、長行二：初、標行近。
X31n0607_p0276c04║一者、安住菩薩行處、親近處，能為眾生演說是經。
X31n0607_p0276c05║此下初，身安樂行也。行名進趣，近名脩習。又行處
X31n0607_p0276c06║是忍辱衣，近處是法空座。忍辱必內懷至理，歷緣
X31n0607_p0276c07║耐事，名之為行。法空必體達外緣，棲息真境，目之
X31n0607_p0276c08║為近。妙樂云：問：初身業文，但云行近，何名為身？答：
X31n0607_p0276c09║行近二文，廣略異故（行處指理略說，即住忍辱地。近處附事廣說，即離十惱亂
X31n0607_p0276c10║也）。離十惱亂，正當於身。當知住忍，亦身住也。△二、
X31n0607_p0276c11║釋行近二：初、釋行處。
X31n0607_p0276c12║文殊師利！云何名（至）是名菩薩摩訶薩行處。
X31n0607_p0276c13║約三法明行處：初約一法，二約二法，三約三法。初
X31n0607_p0276c14║約一法者，即直緣一實諦。一實諦為一切所歸，為
X31n0607_p0276c15║一切作本，而徧無分別。一切所歸者，即忍辱地也。
X31n0607_p0276c16║此地即中道，諸法歸之，故名為地。眾行休息，故名
X31n0607_p0276c17║忍辱。此即行不行之行，合上如來衣也。妙樂云：所
X31n0607_p0276c18║住之地，謂實理也。能住是行，即依理起行。行不行
X31n0607_p0276c19║者，理雖無行，依理而行。行得理息，即名不行。為一
X31n0607_p0276c20║切作本者（亦指忍地為一切本，由住忍辱一地，故具柔和等三），如萬物得地
X31n0607_p0276c21║而生，以譬眾行得理而成。若得理本，在剛能柔，在
X31n0607_p0276c22║逆能順，在暴能治，在驚能安。無量功德，從中道地
X31n0607_p0276c23║生。地無所生（指前實理），而生功德（即柔和等）。此即不行行之
X31n0607_p0276c24║行，合上如來室也（不行行者，依理不行，而行于行也）。徧無分別者，
X31n0607_p0277a01║則不分別不行與行差別之相。以行與不行，性相
X31n0607_p0277a02║無二。見諸法實，名不分別。無不分別，名亦不行。不
X31n0607_p0277a03║分別，即非行非不行，合上如來座也。南岳安樂行
X31n0607_p0277a04║義云：亦不行不分別者，生死涅槃，無一無異。凡夫
X31n0607_p0277a05║及佛，無二法界，故不可分別。亦不見不二，故言不
X31n0607_p0277a06║行不分別。不分別相，不可得故（文）。無三行而三行，
X31n0607_p0277a07║故名為行。同一實諦，故名為處。此約一法釋行處，
X31n0607_p0277a08║明弘經方軌也。○二、約二法者，即生、法二忍。二忍
X31n0607_p0277a09║即生、法二空。若開為四忍消文者，柔和兩字為伏
X31n0607_p0277a10║忍，善順兩字為順忍。又復於法等為無生忍，亦不
X31n0607_p0277a11║行等即寂滅忍。（合則前二忍是生，後二忍是法。）若約圓教判四忍
X31n0607_p0277a12║者，從初發心圓伏五住煩惱，至金剛頂，皆名伏忍。
X31n0607_p0277a13║初後悉不違實相，皆名順忍。初後不起空有二邊
X31n0607_p0277a14║心，名無生忍。初後皆為眾行休息，名寂滅忍。由心
X31n0607_p0277a15║住忍地，聞生死不忽卒畏苦，聞涅槃不忽卒證樂，
X31n0607_p0277a16║故云不卒暴。又聞佛常與無常，聞生死涅槃異與
X31n0607_p0277a17║不異，聞佛道長短難易、非長短非難易等，皆不驚
X31n0607_p0277a18║怖，故云心亦不驚。行此行者，從始至終，以二空理
X31n0607_p0277a19║而忍諸法，即著如來衣。安住二空理，即坐如來座。
X31n0607_p0277a20║愍諸眾生，即入如來室。二空四忍名為行，理即是
X31n0607_p0277a21║處。此約二法釋行處，是弘經方軌也。○三、約三法
X31n0607_p0277a22║者，即不思議三諦也。住忍辱地，即總論三諦。如有
X31n0607_p0277a23║地可據，方能忍辱也。柔和善順者，即善順真諦。能
X31n0607_p0277a24║忍虗妄見愛寒熱等，故言善順也。而不卒暴，心不
X31n0607_p0277b01║驚者，即安於俗諦。忍眾根緣，稱適機宜，故不卒暴。
X31n0607_p0277b02║體忍逆順二境，故心不驚也。於法無所行等者，即
X31n0607_p0277b03║安於中諦。能忍二邊，故云無所行。正住中道，中道
X31n0607_p0277b04║即是實相，故云觀諸法如實相。而此中實亦不可
X31n0607_p0277b05║得，故云亦不行不分別。此則據三諦之地名處，忍
X31n0607_p0277b06║五住之辱為行。行亦為三：謂止行，即行不行，合上
X31n0607_p0277b07║如來衣也。觀行，即非行非不行，合上如來座也。慈
X31n0607_p0277b08║悲行，即不行行，合上如來室也。此約三法，明行處
X31n0607_p0277b09║是弘經方軌也。△二、釋近處三：初、即遠而論近十：
X31n0607_p0277b10║初、遠其豪勢。
X31n0607_p0277b11║云何名菩薩摩訶薩親近處（至）大臣官長。
X31n0607_p0277b12║此下釋近處，明遠十惱亂，乃即遠而論近也，亦是
X31n0607_p0277b13║附戒門助觀也（行處即正行，近處即助行，今對十惱等事設觀，以助照理之正觀也）。
X31n0607_p0277b14║上直緣理住忍辱地，今戒門廣出眾辱之緣，應修
X31n0607_p0277b15║遠離，不同凡夫刀仗自防，亦非二乘棄捨不觀，但
X31n0607_p0277b16║以正慧而遠離之，即遠論近，故云親近處。此初遠
X31n0607_p0277b17║豪勢，故云不親國王等。妙樂云：恐人恃附失正道
X31n0607_p0277b18║故，初似小益，久則大損。△二、遠邪人法。
X31n0607_p0277b19║不親近諸外道梵志尼犍子等（至）逆路伽耶陀者。
X31n0607_p0277b20║此第二、遠邪人法也。人染邪法迷於正理，正觀未
X31n0607_p0277b21║成切須防斷，不稟內教故名外道。梵志即婆羅門，
X31n0607_p0277b22║此云淨行又翻淨裔，其人種類自謂從梵天口生，
X31n0607_p0277b23║在家事梵天名為梵志，出家外道通名尼犍，尼犍
X31n0607_p0277b24║此云離繫。文筆者，文謂歌詩之流，筆謂銘賦之類。
X31n0607_p0277c01║讚咏者，顯德謂之讚，寄情謂之咏。路伽耶，此云惡
X31n0607_p0277c02║論，亦云破論。逆路者，逆君父之論。又路伽耶名善
X31n0607_p0277c03║論，亦名師破弟子；逆路伽耶名惡論，亦名弟子破
X31n0607_p0277c04║師。慈恩基法師云：路伽耶此云惡對答，逆路伽耶
X31n0607_p0277c05║此云惡徵問。今雖令菩薩之人遠邪人法不習外
X31n0607_p0277c06║典，若欲禦外侮亦不妨習曉，但不可忘棄本宗一
X31n0607_p0277c07║味躭著耳。△三遠兇險戲。
X31n0607_p0277c08║亦不親近諸有兇戲（至）及那羅等種種變現之戲。
X31n0607_p0277c09║此第三，遠兇戲也。相扠相撲，即兇戲也。那羅，此云
X31n0607_p0277c10║力，即是角力戲，亦是設筋力戲也。疏云：那羅延者，
X31n0607_p0277c11║上伎戲，亦云綵畫其身，作變異之相，又云緣橦倒
X31n0607_p0277c12║擲之類。妙樂云：近兇戲者，恐散逸故。○扠（初佳切。打也。）
X31n0607_p0277c13║撲（音雹。挨也。又普卜切。小擊也。）△四、遠旃陀羅。
X31n0607_p0277c14║又不親近旃陀羅（至）則為說法無所希望。
X31n0607_p0277c15║此第四、遠旃陀羅也。旃陀羅，此云屠者，又云嚴熾，
X31n0607_p0277c16║謂以熾然惡業而自嚴飾也。若親近之者，令人無
X31n0607_p0277c17║慈，畜養猪羊雞狗、畋獵漁捕者，此等皆有殺害之
X31n0607_p0277c18║心，名惡律儀。如是人來，當為善巧說法，回其殺害
X31n0607_p0277c19║之心，不可有於希望之意也。○畋獵者，為田除害
X31n0607_p0277c20║名畋獵，即捷取之名。白虎通云：四時之畋，總名為
X31n0607_p0277c21║獵。畋通作佃。易曰：以佃故漁。註云：取獸曰畋，取魚
X31n0607_p0277c22║曰漁。△五、遠二乘眾。
X31n0607_p0277c23║又不親近求聲聞比丘（至）隨宜說法無所希求。
X31n0607_p0277c24║此第五，遠二乘眾也。二乘之人沉滯空寂，不能發
X31n0607_p0278a01║菩提心，故須遠離也。妙樂云：近二乘人，令人遠菩
X31n0607_p0278a02║提故。西方三乘人不雜處，故云或來。既未受大化，
X31n0607_p0278a03║不妨順其小志而說，故云隨宜說法，而亦不可有
X31n0607_p0278a04║於希求之心也。△六、遠欲想相。
X31n0607_p0278a05║文殊師利又菩薩（至）不與小女、處女、寡女等共語。
X31n0607_p0278a06║此第六，遠欲想也。欲想能殺害菩提心，故輔行云：
X31n0607_p0278a07║欲想者，為欲深防欲之過患也。尚不起想，況復形
X31n0607_p0278a08║交？或有染其形容姿態、語笑威儀、折旋俯仰，皆能
X31n0607_p0278a09║生於欲想，須以九想觀治之。處女者，居處在家未
X31n0607_p0278a10║嫁之女也。寡女即無夫者，阿含經云：有一異學問
X31n0607_p0278a11║薄拘羅：汝於正法中曾行欲事否？答云：莫作是語，
X31n0607_p0278a12║我八十年未曾起欲想，未曾視女人面，未曾入尼
X31n0607_p0278a13║房，未曾與尼相問訊，乃至道路中亦不與共語。今
X31n0607_p0278a14║之弘法者觀斯龜鑑，可不慎之哉！△七遠不男人。
X31n0607_p0278a15║亦復不近五種不男之人以為親厚。
X31n0607_p0278a16║此第七，遠不男也。妙樂云：不男壞亂菩提志故。五
X31n0607_p0278a17║不男者，生、劇、妬、變、半也。生謂從生以來便無男根，
X31n0607_p0278a18║劇謂以刀去勢，妬謂因見他婬方有妬心婬欲即
X31n0607_p0278a19║起，變謂今生變作，半謂半月能男半月不能男也。
X31n0607_p0278a20║亦有五種不女，謂螺、筋、鼓、角、脉也。△八遠其危害。
X31n0607_p0278a21║不獨入他家。若有因緣須獨入時，但一心念佛。
X31n0607_p0278a22║此第八，遠危害也。妙樂云：危害難處，不合入故。（文）
X31n0607_p0278a23║阿難問佛：如來滅後，見女人云何？佛言：勿相見。設
X31n0607_p0278a24║相見，勿共語。當專心念佛。△九、遠譏嫌事。
X31n0607_p0278b01║若為女人說法不露齒笑（至）猶不親厚況復餘事。
X31n0607_p0278b02║此第九，遠譏嫌也。露齒笑，現胸臆，增他不善之心，
X31n0607_p0278b03║為女說法，當避譏嫌，尚不宜親厚，況復餘之事乎？
X31n0607_p0278b04║△十、遠樂畜養。
X31n0607_p0278b05║不樂畜年少弟子、沙彌、小兒，亦不樂與同師。
X31n0607_p0278b06║此第十，遠畜養也。沙彌，此云息慈，謂息世染之人
X31n0607_p0278b07║以慈濟羣生也。又云：初入佛法多存俗情，故須息
X31n0607_p0278b08║惡行慈也。蓋畜養小兒妨脩正業，故須遠也。自初
X31n0607_p0278b09║遠豪勢至此遠畜養，十種惱亂分為二邊：九是生
X31n0607_p0278b10║死，一是涅槃，二俱遠離，即寂滅之異名耳。如此
X31n0607_p0278b11║法，諸教皆然，但不近二乘，與諸教小異。蓋今是名
X31n0607_p0278b12║教行者，弘通大乘獨妙之經，故須遠離聲聞、緣覺、
X31n0607_p0278b13║小乘之人也。△二、即近論近處。
X31n0607_p0278b14║常好坐禪在於閑處修攝其心（至）是名初親近處。
X31n0607_p0278b15║今修攝其心，乃即近而論近，亦是附定門助觀也。
X31n0607_p0278b16║前遠離十種惱亂，即是修戒；今常好坐禪，即是修
X31n0607_p0278b17║定；次文觀一切法空，即是修慧。今修定中有三意。
X31n0607_p0278b18║妙樂云：三意者，定心、定處、定門也。心謂能期之心，
X31n0607_p0278b19║期於破障顯理，即修攝其心也。處謂五緣中閑居
X31n0607_p0278b20║靜處，即今在於閑處也。門謂修定要門，乃五事中
X31n0607_p0278b21║調心，不沉不浮，即今常好坐禪也。未暇定論，故二
X31n0607_p0278b22║十五方便中隨要列二名耳。如是三法，皆令親近。
X31n0607_p0278b23║△三、非遠近論三：初、總標境智。
X31n0607_p0278b24║復次，菩薩摩訶薩觀一切法空。
X31n0607_p0278c01║此觀一切法空，即非遠非近而論近，亦是附慧門
X31n0607_p0278c02║助觀也。初觀字標智，即中道能觀之觀智也。中間
X31n0607_p0278c03║一切法三字標境，即十法界所觀之境也。後空字
X31n0607_p0278c04║但是結成智境，能觀之智，所觀之境，皆不可得，即
X31n0607_p0278c05║境智皆空。△二、別釋境智。
X31n0607_p0278c06║如實相不顛倒（至）無量無邊無礙無障。
X31n0607_p0278c07║如實相三字，別釋境也。空假二邊，對乎中道，非一
X31n0607_p0278c08║異名如，非七方便之權名實。以實為相，故言如實
X31n0607_p0278c09║相。不顛等諸句，別釋觀也。不顛等者，凡夫依正二
X31n0607_p0278c10║報之法，本是無常，反執為常；本是苦，反執為樂；本
X31n0607_p0278c11║無我，反執為我；本不淨，反執為淨。此凡夫四倒也。
X31n0607_p0278c12║二乘於常樂我淨四德，反執為苦、無常、無我、不淨。
X31n0607_p0278c13║此二乘四倒也。菩薩無此八倒，故云不顛倒也。不
X31n0607_p0278c14║動者，不為分段變易二種生死所動也。不退者，契
X31n0607_p0278c15║寂滅理，心心寂滅，入薩婆若海也。（薩婆若，此云一切智，即果智也。）
X31n0607_p0278c16║不轉者，不如凡夫流轉生死，不如二乘轉凡成聖
X31n0607_p0278c17║也。如虗空者，虗空但有名字，名字求不可得。中道
X31n0607_p0278c18║觀智，亦但有名字，亦求不可得。妙樂云：但有名字
X31n0607_p0278c19║即性空，名字亦無即相空。無所有性者，了一切法，
X31n0607_p0278c20║無自他共，離四性之執。此出性空之相也。一切語
X31n0607_p0278c21║言道斷者，即絕言思，為相空之相也。不生者，所破
X31n0607_p0278c22║之惑，能破之智，悉皆稱理，故不生也。不出者，如來
X31n0607_p0278c23║所治，全體即是，故無可出。不起者，以入理故，方便
X31n0607_p0278c24║理教，一切皆寂也。此實相之理，名不能名故性空，
X31n0607_p0279a01║相不能相故相空。故云無名無相。此重牒前無所
X31n0607_p0279a02║有等也。無所有者，重歎中道觀智之體，無二邊之
X31n0607_p0279a03║有也。無量者，非陰界入諸數法故。無邊者，非如偏
X31n0607_p0279a04║小有分限法故。無礙者，徧入諸法故。無障者，無能
X31n0607_p0279a05║遮止故。雖復多句，秪是能觀無相無作，與境合耳。
X31n0607_p0279a06║亦只是對一切法，名一切空。△三、結成境智。
X31n0607_p0279a07║但以因緣有（至）是名菩薩摩訶薩第二親近處。
X31n0607_p0279a08║但以因緣有者，總結上諸句，莫非因緣也。上直明
X31n0607_p0279a09║中道觀慧，非解非惑，絕二邊之相。今明雙照二邊，
X31n0607_p0279a10║從惑因緣生生死，從解因緣生涅槃。此以因緣一
X31n0607_p0279a11║句，義開兩境也。又因緣有，有於涅槃（照于緣生，緣生故空，空名
X31n0607_p0279a12║涅槃）。從顛倒生者，生於生死。此則雙照意顯也。常樂
X31n0607_p0279a13║觀如是等法者，即三諦等法也。又但因緣有從顛
X31n0607_p0279a14║倒生者，結不思議三諦境也（凡從因緣生顛倒之法，皆妙境體也）。故
X31n0607_p0279a15║說者，不思議教也。常樂觀者，結不思議三觀也。△
X31n0607_p0279a16║二、偈頌三：初、頌標章。
X31n0607_p0279a17║爾時，世尊欲重宣此義，而說偈言：
X31n0607_p0279a18║若有菩薩，於後惡世，無怖畏心，欲說是經。
X31n0607_p0279a19║頌上欲說是經當安住四法，由住忍地心不驚怖，
X31n0607_p0279a20║故云無怖畏心。△二、頌脩行二：初、頌事遠近。
X31n0607_p0279a21║應入行處及親近處（至）貪著小乘三藏學者。
X31n0607_p0279a22║自應入行處下十四行，頌上離十惱事，約遠論近
X31n0607_p0279a23║也。增上慢者，謂於最上人法而生慢易，即未得謂
X31n0607_p0279a24║得之類也。三藏者，佛在波羅奈，最初為陳如等五
X31n0607_p0279b01║人說脩多羅藏；又在羅閱祇，最初為須那提說毗
X31n0607_p0279b02║尼藏；又在毗舍離獼猴池側，最初為䟦耆子說阿
X31n0607_p0279b03║毗曇藏，即小乘三藏也。習近小乘，妨弘大法，故須
X31n0607_p0279b04║遠也。
X31n0607_p0279b05║破戒比丘名字羅漢（至）諸優婆夷皆勿親近。
X31n0607_p0279b06║名字羅漢者，謂假名阿羅漢，非實證得也。求現滅
X31n0607_p0279b07║度，幾近小乘？非大法器。故弘大乘經者，即不得親
X31n0607_p0279b08║近也。
X31n0607_p0279b09║若是人等以好心來（至）皆勿親近以為親厚。
X31n0607_p0279b10║不希望者，如左溪尊者，未嘗為利說一句法，未嘗
X31n0607_p0279b11║因法受一毫財，如是存心，方可謂之無希望也。及
X31n0607_p0279b12║諸不男，彼名般吒者，此翻黃門。黃門者，有男女形，
X31n0607_p0279b13║不能男女。
X31n0607_p0279b14║亦莫親近屠兒魁膾（至）如是之人皆勿親近。
X31n0607_p0279b15║屠，殺也，亦分割其肉曰屠。膾，細切肉也。販者，買賤
X31n0607_p0279b16║而賣貴也。衒，自媒也。此等皆非清淨之行，故宜遠
X31n0607_p0279b17║之。
X31n0607_p0279b18║兇險相撲種種嬉戲（至）以此二處能安樂說。
X31n0607_p0279b19║入里乞食者，雜阿含經云：有一羊往糞聚飽食，還
X31n0607_p0279b20║羣貢高：我得好食。比丘亦如是，得四事供養已，起
X31n0607_p0279b21║染著想，不知出要，向諸比丘貢高，毀蔑他人：我得，
X31n0607_p0279b22║彼不能得。是為羊比丘乞食。若師子王遇大獸即
X31n0607_p0279b23║噉，不味不著；得小獸即噉，不鄙不薄。比丘亦爾，得
X31n0607_p0279b24║四事供養已，不起染著想，自知出要，無增減心，是
X31n0607_p0279c01║為師子王比丘乞食。又比丘乞食，未得食前，應念
X31n0607_p0279c02║為修道故補飢瘡，須行乞食。既得食已，為報施恩，
X31n0607_p0279c03║念道不輟。寶雲經云：乞食作四分：一分奉同梵行，
X31n0607_p0279c04║一分與丐一人，分施鬼神，一分自食。△二頌非遠
X31n0607_p0279c05║近。
X31n0607_p0279c06║又復不行上中下法（至）是則名為菩薩行處。
X31n0607_p0279c07║上、中、下法者，約教，則以別教為上，通教為中，藏教
X31n0607_p0279c08║為下；約人，或指三乘，或三教菩薩。今約廢權說，故
X31n0607_p0279c09║云不行等。有為等者，有為是世間法，故不實；無為
X31n0607_p0279c10║是出世間法，故實。亦不分別等者，觀音義疏以男、
X31n0607_p0279c11║女表對定、慧，慧表男，定表女，正引此二句以明定、
X31n0607_p0279c12║慧之法性本絕。言不可分別，故下即云不得諸法
X31n0607_p0279c13║等。
X31n0607_p0279c14║一切諸法空無所有（至）常住一相。是名近處。
X31n0607_p0279c15║此頌上常好坐禪及觀一切法空等文可見。△三、
X31n0607_p0279c16║頌明行成三：初、標。
X31n0607_p0279c17║若有比丘於我滅後（至）說斯經時無有怯弱。
X31n0607_p0279c18║此標行成。事成則外儀無失，理成則內心無滯，故
X31n0607_p0279c19║說經時無怯弱也。△二、釋。
X31n0607_p0279c20║菩薩有時入於靜室（至）其心安隱無有怯弱。
X31n0607_p0279c21║此釋安樂之因。因入靜室修禪定故，止於過惡，得
X31n0607_p0279c22║人無我，外則不損。因正憶念修智慧故，離諸取著，
X31n0607_p0279c23║得法無我，內無顛倒。是則心不怯弱，不怯弱名安
X31n0607_p0279c24║樂也。△三、結。
X31n0607_p0280a01║文殊師利！是名菩薩安住初法能於後世說法華經。
X31n0607_p0280a02║此頌長行，總結初法，即指身安樂行也。△二、口安
X31n0607_p0280a03║樂行二：初、長行二：初、標章。
X31n0607_p0280a04║又，文殊師利！如來滅後於末法中（至）應住安樂行。
X31n0607_p0280a05║此下第二，口安樂行也。今標章。△二、行法二：初、止
X31n0607_p0280a06║行四：初、不說過。
X31n0607_p0280a07║若口宣說，若讀經時，不樂說人，及經典過。
X31n0607_p0280a08║此釋口安樂之行。法有止行、觀行。今止行中，初不
X31n0607_p0280a09║樂說能聽人及所聽經典過者，法華已前七方便
X31n0607_p0280a10║之權法，乃是佛為他機，隨他意語，名不了義。人若
X31n0607_p0280a11║聽受，容有樂偏小之過。法是隨機之說，則有何過？
X31n0607_p0280a12║若言法有過者，則是惱亂其聽受之人，非口安樂
X31n0607_p0280a13║行之相也。△二不輕慢。
X31n0607_p0280a14║亦不輕慢諸餘法師。
X31n0607_p0280a15║此言弘經者，不可倚恃所弘法華之圓，而輕蔑偏
X31n0607_p0280a16║權小教之法師也。妙樂云：佛在世時，尚以異方便
X31n0607_p0280a17║及餘深法，用助圓實之正道。後學順教，豈可固違？
X31n0607_p0280a18║須順佛意，將護物機。問：佛世觀機，恐物墮苦，先以
X31n0607_p0280a19║小接，次以偏引。末世弘法，豈必然耶？答：恐弘經人
X31n0607_p0280a20║倚圓蔑偏，作如是說。然弘經者，隨其行位淺深。若
X31n0607_p0280a21║始行弘經之人，遇求法者，但以大乘而為解說，不
X31n0607_p0280a22║以小答也。若深位弘經者，始末弘法，必以三藏等
X31n0607_p0280a23║三，方能顯於圓頓也。△三、不歎毀。
X31n0607_p0280a24║不說他人好惡長短（至）亦不稱名讚歎其美。
X31n0607_p0280b01║初不說一切人，次別舉聲聞。不說他人長短者，夫
X31n0607_p0280b02║人惡聞其失故不談人短，好譽者必善毀故不稱
X31n0607_p0280b03║人長。故日藏經云：初中後夜減省睡眠，精進坐禪
X31n0607_p0280b04║誦經修道，背捨生死向涅槃路，不稱他短不說己
X31n0607_p0280b05║長。於聲聞等者，聲聞根性不定，若歎二乘或令彼
X31n0607_p0280b06║退大取小，若毀呰二乘或令其大小俱失，所以毀
X31n0607_p0280b07║讚俱不應也。妙樂引大論云：自讚、自毀、讚他、毀他，
X31n0607_p0280b08║如是四法智者不為。何以故？自讚者是貢幻人，自
X31n0607_p0280b09║毀者是妖惑人，讚他者是諂佞人，毀他者是讒賊
X31n0607_p0280b10║人。智者應以四悉檀籌量而護自他。△四不怨嫌
X31n0607_p0280b11║又亦不生怨嫌之心。
X31n0607_p0280b12║若謂其所承之人，及所稟之法，妨害我道，即是怨
X31n0607_p0280b13║心。若謂其人法鄙劣，即是嫌心。心機一動，聲說即
X31n0607_p0280b14║發，杜說過之源，故不生怨嫌也。妙樂云：怨去聲，損
X31n0607_p0280b15║己則怨，違情曰嫌。安樂行者，尚去順己之喜，況搆
X31n0607_p0280b16║無怨之恨。大集經云：過去世時，有羅剎王，於拘留
X31n0607_p0280b17║孫佛法中出家，發菩提心，誦持大小乘法聚，各八
X31n0607_p0280b18║萬四千。由意嫌頭陀比丘，不誦經典，猶如株杌，由
X31n0607_p0280b19║此墮獄受苦。從獄出已，受羅剎身，於賢劫末樓至
X31n0607_p0280b20║佛所，方脫羅剎身。常人尚爾，況安樂行。為弘大典，
X31n0607_p0280b21║將護小行，怨嫌俱捨，方稱正行。此口安樂行中，所
X31n0607_p0280b22║言怨嫌心者，心動則形於言，是故制心，即為制口。
X31n0607_p0280b23║△二觀行。
X31n0607_p0280b24║善修如是安樂心故（至）而為解說令得一切種智。
X31n0607_p0280c01║上既觀諸法空心已住，於畢竟空理無所取著，必
X31n0607_p0280c02║不執大而輕於小，但隨順物情，復不違於大乘法
X31n0607_p0280c03║相。或有難問，則不說小乘法答，但以大乘答者，有
X31n0607_p0280c04║二意：若見其無大機而為說小，但令得方便小益；
X31n0607_p0280c05║若不見其無大機而為說小，則妨其大緣。是故但
X31n0607_p0280c06║為說大，則無二者之咎。一切種智，如前釋。增治云：
X31n0607_p0280c07║隨順物情，即不逆其意，尚不令順法而違物，尚不
X31n0607_p0280c08║許見無大而為說小，妨其大緣，況令違法相而復
X31n0607_p0280c09║背機，況復執大毀小而令大小俱失耶？△二、偈頌
X31n0607_p0280c10║三：初、頌標章。
X31n0607_p0280c11║爾時，世尊欲重宣此義，而說偈言：
X31n0607_p0280c12║菩薩常樂安隱說法（至）著新淨衣內外俱淨。
X31n0607_p0280c13║此二行頌上口安樂行中初標章也。上總稱應住，
X31n0607_p0280c14║今頌中別出行相。行相有三：初半行欲令現前人
X31n0607_p0280c15║得安隱道及果（安隱道即涅槃因，果即涅槃果），即入如來室義；次
X31n0607_p0280c16║半行即坐如來座義；後一行即著如來衣義。以此
X31n0607_p0280c17║三法導口業，名安樂行也。△二、頌行法二：初、頌止
X31n0607_p0280c18║行四：初、頌不輕慢。
X31n0607_p0280c19║安處法座，隨問為說。
X31n0607_p0280c20║此下五行半頌止行也。今半行頌不輕慢，若輕慢
X31n0607_p0280c21║者則不隨問為說也。△二不說長短。
X31n0607_p0280c22║若有比丘及比丘尼（至）若有難問，隨義而答。
X31n0607_p0280c23║但依妙義而說，不談人之好惡，難問隨義。答者有
X31n0607_p0280c24║二：一可答，二不可答。若問答相詰難，勝負則自知，
X31n0607_p0281a01║是為智者語。若自放恣而問，敢有違者誅之，是為
X31n0607_p0281a02║王者語。若長短是非皆不知，唯求己勝，是為愚者
X31n0607_p0281a03║語。妙樂云：智者語即可答王者語，愚者語即不可
X31n0607_p0281a04║答。△三、不說人過。
X31n0607_p0281a05║因緣譬喻敷演分別（至）漸漸增益入於佛道。
X31n0607_p0281a06║若說人過，生人毒念；今不說其過，故使發心入於
X31n0607_p0281a07║佛道，佛道從喜生故也。△四、頌無怨嫌。
X31n0607_p0281a08║除懶惰意及懈怠想，離諸憂惱，慈心說法。
X31n0607_p0281a09║怨嫌心起，則懈懶憂惱。今以慈心說法，頌無怨嫌
X31n0607_p0281a10║者，精進無憂故也。上長行皆約止善，說頌中皆約
X31n0607_p0281a11║行善也。△二、頌觀行。
X31n0607_p0281a12║晝夜常說無上道教（至）是則大利安樂供養。
X31n0607_p0281a13║此四行頌觀門也。上長行中云但以大乘答，今頌
X31n0607_p0281a14║云說無上道。上云令得一切種智，今頌云願成佛
X31n0607_p0281a15║道。令眾亦爾者，令他亦成佛道也。△三、頌行成四：
X31n0607_p0281a16║初、頌標行成。
X31n0607_p0281a17║我滅度後，若有比丘，能演說斯，妙法華經。
X31n0607_p0281a18║此一行，標口安樂行成也。△二、無過難除。
X31n0607_p0281a19║心無嫉恚諸惱障礙（至）亦無擯出，安住忍故。
X31n0607_p0281a20║此二行明內無過，則外難不生，如無臭物，蠅則不
X31n0607_p0281a21║來。△三、有善行成
X31n0607_p0281a22║智者如是，善脩其心，能住安樂，如我上說。
X31n0607_p0281a23║此內有善法，所以行成也。△四、格量功德
X31n0607_p0281a24║其人功德，千萬億劫算數譬喻說不能盡。
X31n0607_p0281b01║△三、意安樂行二：初、長行三：初、標章。
X31n0607_p0281b02║又文殊師利菩薩摩訶薩（至）受持讀誦斯經典者。
X31n0607_p0281b03║此下第三，意安樂行也。今標章。△二、行法二：初、止
X31n0607_p0281b04║行四：初、不嫉諂。
X31n0607_p0281b05║無懷嫉妬諂誑之心。
X31n0607_p0281b06║夫二乘欲出生死故，先除貪欲；菩薩欲化他故，先
X31n0607_p0281b07║除嗔見。嫉是嗔垢，諂是見垢。嫉妬違慈悲之心，非
X31n0607_p0281b08║化他之法；諂誑乖智慧之道，非自行之法。若智慧
X31n0607_p0281b09║被障，將何上求佛道？若慈悲有妨，將何下化眾生？
X31n0607_p0281b10║是故菩薩之人，欲脩意安樂行，最須棄之。△二不
X31n0607_p0281b11║輕罵。
X31n0607_p0281b12║亦勿輕罵，學佛道者，求其長短。
X31n0607_p0281b13║亦勿輕罵等者。此戒菩薩之人，不應自倚圓行，而
X31n0607_p0281b14║呵責別教行人。學佛道者，亦不自倚圓教之長，求
X31n0607_p0281b15║其權教之短。知機呵責，不知勿罵。若其責罵，容有
X31n0607_p0281b16║退彼善根之義。故云亦勿等也。△三不惱亂。
X31n0607_p0281b17║若比丘比丘尼（至）汝是放逸之人，於道懈怠故。
X31n0607_p0281b18║比丘等四眾皆有三乘之機，故云求聲聞等。此戒
X31n0607_p0281b19║不應以圓呵通教三乘者，其本無大機，強以圓呵，
X31n0607_p0281b20║乖心成惱。通既被呵，圓復未解，前疑後悔，大小俱
X31n0607_p0281b21║失，以去佛道迂迴名甚遠，此惱別教行人。今文雖
X31n0607_p0281b22║曰呵通，以通教中復有別機故也。若忩忩取證，沉
X31n0607_p0281b23║空滯寂，不能得一切種智，此惱通教行人。厭生死，
X31n0607_p0281b24║懶化導，名懈怠。悲華經明小乘者為懈怠。△四、不
X31n0607_p0281c01║諍競。
X31n0607_p0281c02║又亦不應戲論諸法有所諍競。
X31n0607_p0281c03║嘲謔之論，妨安樂行，故須制也。遺教經云：若種種
X31n0607_p0281c04║戲論，其心則亂，雖復出家，猶不得脫，是故比丘當
X31n0607_p0281c05║須捨離。此意同也。△二、觀行四：初、起大悲心違於
X31n0607_p0281c06║嫉諂。
X31n0607_p0281c07║當於一切眾生起大悲想。
X31n0607_p0281c08║此下四科，明觀行也。即約前四惡，起於行善也。△
X31n0607_p0281c09║二、起慈父心違於輕罵。
X31n0607_p0281c10║於諸如來，起慈父想。
X31n0607_p0281c11║凡求佛道，即是學人，敬學如佛，不得輕罵。諸者通
X31n0607_p0281c12║三世，此即未來如來也。△三、起大師想違於惱亂。
X31n0607_p0281c13║於諸菩薩起大師想（至）常應深心恭敬禮拜。
X31n0607_p0281c14║以理論之，三乘皆是菩薩，有化訓之德，皆是眾生
X31n0607_p0281c15║之師，應起師想，勿言其短。△四、平等說法違於諍
X31n0607_p0281c16║論。
X31n0607_p0281c17║於一切眾生平等說法（至）亦不為多說。
X31n0607_p0281c18║平等，破偏執之諍。法本平等，故云以順法也。不多
X31n0607_p0281c19║不少者，量其機器之利鈍也。△三、結成二：初、由止
X31n0607_p0281c20║惡，惡不能加。
X31n0607_p0281c21║文殊師利！是菩薩摩訶薩（至）說是法時無能惱亂。
X31n0607_p0281c22║此結意安樂行也。由止惡故，惡不能加，故云無能
X31n0607_p0281c23║惱亂也。△二、由觀行勝人來集。
X31n0607_p0281c24║得好同學共讀誦是經（至）供養經卷恭敬尊重讚歎。
X31n0607_p0282a01║由觀行故，勝人來集，得好同學也。△二、偈頌二：初、
X31n0607_p0282a02║頌行法二：初、頌止行四：初、頌不嫉諂。
X31n0607_p0282a03║爾時，世尊欲重宣此義，而說偈言：
X31n0607_p0282a04║若欲說是經，當捨嫉恚慢，諂誑邪偽心，常脩質直行。
X31n0607_p0282a05║△二、頌不輕罵。
X31n0607_p0282a06║不輕蔑於人。
X31n0607_p0282a07║△三、頌不諍競。
X31n0607_p0282a08║亦不戲論法。
X31n0607_p0282a09║△四、頌不惱亂。
X31n0607_p0282a10║不令他疑悔，云汝不得佛。
X31n0607_p0282a11║△二、頌觀行四：初、頌於一切起大悲心。
X31n0607_p0282a12║是佛子說法，常柔和能忍，慈悲於一切，不生懈怠心。
X31n0607_p0282a13║△二、頌於菩薩起大師想。
X31n0607_p0282a14║十方大菩薩，愍眾故行道，應生恭敬心，是則我大師。
X31n0607_p0282a15║△三、頌於如來起慈父想。
X31n0607_p0282a16║於諸佛世尊，生無上父想。
X31n0607_p0282a17║△四、頌平等說法息諍論。
X31n0607_p0282a18║破於憍慢心，說法無障礙。
X31n0607_p0282a19║△二、頌行成。
X31n0607_p0282a20║第三法如是，智者應守護，一心安樂行，無量眾所敬。
X31n0607_p0282a21║△四、誓安樂行二：初、長行二：初、明行法三：初、標章。
X31n0607_p0282a22║又文殊師利菩薩摩訶薩（至）有持是法華經者。
X31n0607_p0282a23║此下第四，誓願安樂行也。以身口意與慈悲俱，即
X31n0607_p0282a24║誓願安樂行，發願流通此經故也。△二、行法三：初、
X31n0607_p0282b01║標誓願境二：初、慈誓境。
X31n0607_p0282b02║於在家出家人中，生大慈心。
X31n0607_p0282b03║通取曾發方便心而未出三界者，名在家。斷見思
X31n0607_p0282b04║惑盡出三界者，名出家。此攝得兩教二乘，三教菩
X31n0607_p0282b05║薩。此輩既皆具無明，有苦可拔，亦應是大悲境。但
X31n0607_p0282b06║其皆曾發偏小之心，與慈誓相應，須與其圓道圓
X31n0607_p0282b07║果之樂，故言生大慈心，以慈能與樂故也。△二悲
X31n0607_p0282b08║誓境
X31n0607_p0282b09║於非菩薩人，中生大悲心。
X31n0607_p0282b10║通取未曾發方便心者，名非菩薩。此攝得三界內
X31n0607_p0282b11║者，既全不曾發小乘方便之心，況復能發大乘真
X31n0607_p0282b12║實之心，則知此等皆是界內流轉生死之徒，亦須
X31n0607_p0282b13║與樂。但其流轉無際，正與悲誓相應，宜拔其苦因
X31n0607_p0282b14║苦果，故言生大悲心，以悲能拔苦故也。△二、起誓
X31n0607_p0282b15║願由二：初、起慈誓之由。
X31n0607_p0282b16║應作是念：如是之人則為大失如來方便隨宜說法。
X31n0607_p0282b17║此即起慈之由也。如是之人，指上曾發方便心者。
X31n0607_p0282b18║由樂小故，執佛方便以為真實，不會圓道，故言大
X31n0607_p0282b19║失。大失是慈誓之由也。△二、起悲誓之由
X31n0607_p0282b20║不聞不知，不覺不問，不信不解。
X31n0607_p0282b21║指上未曾發偏圓心者，由未發偏圓之心，不聞偏
X31n0607_p0282b22║圓二道，故以不聞偏道為無聞慧，不知偏道為無
X31n0607_p0282b23║思慧，不覺偏道為無修慧。又無圓三慧，何者？不問
X31n0607_p0282b24║圓道故不聞，不信圓道故不思，不解圓道故不修。
X31n0607_p0282c01║偏圓三慧，權實皆無，甚可憐愍，即起悲之由也。妙
X31n0607_p0282c02║樂中問：云何得知前三是權，後三是實？答：準正發
X31n0607_p0282c03║誓文，但牒後三而為是經，故云其人雖不問、不信、
X31n0607_p0282c04║不解是經。△三、正立誓願。
X31n0607_p0282c05║其人雖不問不信不解是經（至）引之令得住是法中。
X31n0607_p0282c06║此正發誓願也。彼人雖不問不信偏圓二道，菩薩
X31n0607_p0282c07║不約偏道發誓，但欲與其圓道三慧，故言雖不問
X31n0607_p0282c08║不信不解此經，我得三菩提，引令得入也。若誓願，
X31n0607_p0282c09║若菩提，若神通，若智慧，皆由安樂行得之。神通智
X31n0607_p0282c10║慧二力，秪是福智二嚴，深觀如來座，故得智慧力，
X31n0607_p0282c11║四辯莊嚴，能以慧拔也。深觀如來室，如來衣，得大
X31n0607_p0282c12║善寂力，不起滅定，現諸威儀，神通福德莊嚴，先以
X31n0607_p0282c13║定動也。△三、結成三：初、總結無過失。
X31n0607_p0282c14║文殊師利！是菩薩摩訶薩（至）說是法時無有過失。
X31n0607_p0282c15║此下結誓願安樂行也。今總結無過失，既無過失
X31n0607_p0282c16║則是行成。行云何成？以其立大誓願故即入如來
X31n0607_p0282c17║室行成，以其知四眾失圓道故即坐如來座行成，
X31n0607_p0282c18║以其誓制其心不懈怠故即著如來衣行成，三行
X31n0607_p0282c19║具立故言行成。無過失者，慈悲成故無嗔垢失，如
X31n0607_p0282c20║來衣成故無懈怠失，如來座成故無諂曲失，以由
X31n0607_p0282c21║此第四誓願行成故無諸失也。△二、別結慈悲成。
X31n0607_p0282c22║常為比丘、比丘尼（至）能令聽者皆得歡喜。
X31n0607_p0282c23║此別結慈悲行成也。以慈成故，攝得四眾人天供
X31n0607_p0282c24║養聽法；誓願成故，感佛神通諸天衛護；如來座成，
X31n0607_p0283a01║不著於法，故聽者歡喜也。△三、釋誓願行成。
X31n0607_p0283a02║所以者何此經是一切過去（至）諸佛神力所護故。
X31n0607_p0283a03║此釋誓願行成，三世諸佛尚皆守護，況諸天耶？△
X31n0607_p0283a04║二、歎經妙二：初、法說二：初、昔未顯說。
X31n0607_p0283a05║文殊師利是法華經（至）乃至名字不可得聞。
X31n0607_p0283a06║此昔未曾顯說，故昔不得也。△二、今日乃得
X31n0607_p0283a07║何況得見，受持讀誦。
X31n0607_p0283a08║△二、譬說二：初、不與珠譬，昔未曾顯說二：初、開譬
X31n0607_p0283a09║六：初、威伏諸國。
X31n0607_p0283a10║文殊師利！譬如強力轉輪聖王，欲以威勢降伏諸國。
X31n0607_p0283a11║翻譯名義引俱舍論云：南洲人壽至八萬歲時，有
X31n0607_p0283a12║轉輪王生。滅八萬時，人壽損減，眾惡漸盛，故無輪
X31n0607_p0283a13║王。由輪旋轉，應導威伏一切，名轉輪王。具足說之，
X31n0607_p0283a14║則有四種輪王，謂金、銀、銅。銕輪從勝，但說金輪。故
X31n0607_p0283a15║經言：若王生在剎帝利種，紹灌頂位，於十五日受
X31n0607_p0283a16║齋戒時，東方忽有金輪寶現。其輪千輻，具足轂輞，
X31n0607_p0283a17║舒妙光明，來應王所。此王定是轉金輪王。金輪王
X31n0607_p0283a18║領四洲，銀輪王領三洲，銅輪王領二洲，鐵輪王領
X31n0607_p0283a19║一洲。四種輪王威定諸方，亦有差別。慈恩云：金輪
X31n0607_p0283a20║望風順化，銀輪遣使方降，銅輪震威乃服，鐵輪奮
X31n0607_p0283a21║戈始定。今以輪王譬如來化世，降伏諸國譬降伏
X31n0607_p0283a22║五陰、十二入、十八界諸境。△二小王不順。
X31n0607_p0283a23║而諸小王不順其命。
X31n0607_p0283a24║小王！譬諸煩惱未得無漏智慧調伏，名：不順其命。
X31n0607_p0283b01║△三、起兵往伐
X31n0607_p0283b02║時，轉輪王起種種兵而往討伐。
X31n0607_p0283b03║起種種兵，譬七賢中所修方法為前軍，須陀洹、斯
X31n0607_p0283b04║陀含中所修方法為次軍，阿那含、阿羅漢中所脩
X31n0607_p0283b05║方法為後軍。所破者，是三毒等分八萬四千之冠。
X31n0607_p0283b06║盜能破者，是八萬四千法門之官兵。妙樂云：言八
X31n0607_p0283b07║萬等者，秖是小乘八萬而已。△四、有功歡喜。
X31n0607_p0283b08║王見兵眾，戰有功者，即大歡喜。
X31n0607_p0283b09║△五隨功賞賜。
X31n0607_p0283b10║隨功賞賜，或與田宅、聚落、城邑（至）奴婢、人民。
X31n0607_p0283b11║田即三昧，宅即智慧，聚落即初果二果，邑即三果，
X31n0607_p0283b12║城即四果，涅槃衣服即慚忍善法，嚴身之具即助
X31n0607_p0283b13║道善法也，種種七寶即七覺支等，象馬車乘即二
X31n0607_p0283b14║乘盡智無生智也，奴婢即神通得有漏善法，如人
X31n0607_p0283b15║民即七賢位也。輔行六下云隨功賞賜者，隨其精
X31n0607_p0283b16║進功能，故佛輪王見小乘眾破見思賊有微功者，
X31n0607_p0283b17║賜事禪定無漏田宅，若見大士應破大惑獲大功
X31n0607_p0283b18║勳，即賜以髻中明珠也。△六而不與珠。
X31n0607_p0283b19║唯髻中明珠不以與之（至）王諸眷屬必大驚怪。
X31n0607_p0283b20║髻喻權，珠喻實。言髻中明珠者，實為權所隱也。在
X31n0607_p0283b21║頂上者，譬極果所宗，有出分段生死之機為小功
X31n0607_p0283b22║勳，有出變易生死之機為大功勳。驚怪者，未有大
X31n0607_p0283b23║功忽賜髻珠，諸臣皆疑怪，譬眾生大機未動忽說
X31n0607_p0283b24║此經，二乘疑惑菩薩驚怪。輔行六下云：於實法界
X31n0607_p0283c01║頂，開同體權髻，與實相明珠，得法王記莂。△二、合
X31n0607_p0283c02║譬六：初、合威伏諸國。
X31n0607_p0283c03║文殊師利如來亦復如是（至）得法國土王於三界。
X31n0607_p0283c04║此下六科，合上譬也。△二、合小王不順。
X31n0607_p0283c05║而諸魔王不肯順伏。
X31n0607_p0283c06║△三合起兵往伐
X31n0607_p0283c07║如來賢聖，諸將與之共戰。
X31n0607_p0283c08║△四合有功歡喜。
X31n0607_p0283c09║其有功者，心亦歡喜。
X31n0607_p0283c10║△五合隨功賞賜。
X31n0607_p0283c11║於四眾中為說諸經（至）引導其心令皆歡喜。
X31n0607_p0283c12║根力者，即三十七道品中五根五力也。修此根力，
X31n0607_p0283c13║即不漏落六道生死，故名無漏根力也。涅槃，此云
X31n0607_p0283c14║滅度，今即小乘真空涅槃也。此真空涅槃，能防見
X31n0607_p0283c15║思之非，禦生死之敵，故名涅槃城。△六合而不與
X31n0607_p0283c16║珠。
X31n0607_p0283c17║而不為說，是法華經。
X31n0607_p0283c18║△二、與珠譬，譬今日得聞二：初、開譬二：初、有勳。
X31n0607_p0283c19║文殊師利！如轉輪王見諸兵眾有大功者，心甚歡喜。
X31n0607_p0283c20║△二與珠。
X31n0607_p0283c21║以此難信之珠，久在髻中，不妄與人，而今與之。
X31n0607_p0283c22║珠在髻中者，實為權所覆也。解髻即開權，與珠即
X31n0607_p0283c23║顯實，用譬法華開權顯實也。四十餘年秘而不譚，
X31n0607_p0283c24║故云不妄與人。△二、合譬二：初、合有勳。
X31n0607_p0284a01║如來亦復如是，於三界中（至）爾時如來亦大歡喜。
X31n0607_p0284a02║賢聖軍，如上所明。妙樂云：見賢聖等者，大集經云：
X31n0607_p0284a03║知苦壞陰魔，斷集離煩惱魔，證滅離死魔，脩道壞
X31n0607_p0284a04║天主魔。今不云天主魔者，以小乘多斷三魔，未壞
X31n0607_p0284a05║天主魔，然已有壞義，成道必降魔故也。有大功勳
X31n0607_p0284a06║等者，如來見此小乘賢聖已除界內苦集，名與陰
X31n0607_p0284a07║戰，至般若後破無明，出變易，名大功勳，故今三毒
X31n0607_p0284a08║等。且小乘中說三毒者，貪、嗔、痴也，在見惑中名邪
X31n0607_p0284a09║三毒，在思惑中名正三毒，故知三毒不出見、思二
X31n0607_p0284a10║惑。如來見諸賢聖已斷見、思，出三界外，不為魔網
X31n0607_p0284a11║所罩，不久必當破無明之惑，出變易生死之苦，故
X31n0607_p0284a12║通云歡喜也。○名義云：天主魔者，欲界天主也。著
X31n0607_p0284a13║樂邪見，憎嫉一切賢聖涅槃道法，名天主魔。△二、
X31n0607_p0284a14║合與珠。
X31n0607_p0284a15║此法華經能令眾生（至）乃與汝等而敷演之。
X31n0607_p0284a16║一切智者，謂一切內法內名能知能解，一切外法
X31n0607_p0284a17║外名亦能知能解，但不能以一切道起一切種，故
X31n0607_p0284a18║名一切智。記云：內法內名者，謂理內所詮法相及
X31n0607_p0284a19║能詮名字。外法外名者，即理外所詮法相及能詮
X31n0607_p0284a20║名字。空觀若成，於此名相悉能體達。多怨者，如五
X31n0607_p0284a21║千退席等，如云如來現在猶多怨嫉是也。難信者，
X31n0607_p0284a22║如中下根譬喻因緣二周之後，方能信解是也。於
X31n0607_p0284a23║諸說中等者，此經於已、今、當說最為第一故也。明
X31n0607_p0284a24║珠者，明譬中道，智珠喻圓實之理，能令至一切智。
X31n0607_p0284b01║智即果名，行始為因，行終為果，是行一也。第一之
X31n0607_p0284b02║說是教一，秘密之藏是理一，安置諸子秘密藏中，
X31n0607_p0284b03║我亦不久自住其中，即兼人一。△二、偈頌二：初、頌
X31n0607_p0284b04║行法二：初、超頌行成。
X31n0607_p0284b05║爾時，世尊欲重宣此義，而說偈言：
X31n0607_p0284b06║常行忍辱，哀愍一切，乃能演說，佛所讚經。
X31n0607_p0284b07║此下四行，頌行成也。上長行中總明行成，今偈頌
X31n0607_p0284b08║中別顯也。常行忍辱，頌著忍辱衣行成；哀愍一切，
X31n0607_p0284b09║頌入慈悲室行成；乃能演說，頌坐法空座行成。△
X31n0607_p0284b10║二、追頌行法三：初、頌誓願境。
X31n0607_p0284b11║後末世時持此經者，於家、出家及非菩薩應生慈悲。
X31n0607_p0284b12║△二、頌誓願由。
X31n0607_p0284b13║斯等不聞不信是經，則為大失。
X31n0607_p0284b14║△三、正立誓願。
X31n0607_p0284b15║我得佛道，以諸方便為說此法，令住其中。
X31n0607_p0284b16║△二、頌歎經二：初、頌開譬二：初、頌不與珠譬。
X31n0607_p0284b17║譬如強力轉輪之王（至）妓婢財物歡喜賜與。
X31n0607_p0284b18║△二、頌與髻珠譬。
X31n0607_p0284b19║如有勇健，能為難事，王解髻中明珠賜之。
X31n0607_p0284b20║輔行六下。云力能趣實，故云勇健。依理而起精進
X31n0607_p0284b21║之行，故云能為難事。今佛輪王解權賜實，故云王
X31n0607_p0284b22║解髻等。△二、頌合譬二：初、頌合不與珠。
X31n0607_p0284b23║如來亦爾。為諸法王（至）以大方便說此諸經。
X31n0607_p0284b24║△二、頌合與珠譬。
X31n0607_p0284c01║既知眾生得其力已（至）今正是時，為汝等說。
X31n0607_p0284c02║上譬如強力至此凡十行半，頌上歎經也。其力即
X31n0607_p0284c03║精進力也。不妄開示者，大機未熟也。今正是時者，
X31n0607_p0284c04║正是開權顯實之時。△三、總結行成之相三：初、結
X31n0607_p0284c05║勸四行。
X31n0607_p0284c06║我滅度後求佛道者（至）應當親近如是四法。
X31n0607_p0284c07║此下二十三行是第三，總結行成感徵之相以勸
X31n0607_p0284c08║脩行，今結勸身口意誓願四行也。△二、舉三報以
X31n0607_p0284c09║勸，亦名三障清淨三：初、報障轉轉現報。
X31n0607_p0284c10║讀是經者，常無憂惱，又無病痛，顏色鮮白。
X31n0607_p0284c11║此下舉三報轉，以勸持經。今是報障轉，轉現報也。
X31n0607_p0284c12║滅現世憂惱，即除苦受之報，此轉現報之心也。無
X31n0607_p0284c13║病痛，顏色鮮白，即轉現報之色也。△二、業障轉轉
X31n0607_p0284c14║生報。
X31n0607_p0284c15║不生貧窮、卑賤、醜陋。
X31n0607_p0284c16║此轉惡業也。惡業之因，應感惡果，由持經力，轉惡
X31n0607_p0284c17║因而得好果，即轉生報也。不生即無惡生業，現在
X31n0607_p0284c18║持經不作貧窮業，來世不生卑賤也。△三、煩惱障
X31n0607_p0284c19║轉，轉後報二：初、別明三煩惱障轉三：初、別明貪障
X31n0607_p0284c20║轉。
X31n0607_p0284c21║眾生樂見，如慕賢聖，天諸童子，以為給使。
X31n0607_p0284c22║此眾生樂見至下如日之照三行。是別明三煩惱
X31n0607_p0284c23║障轉也。今初，明貪障轉。多貪欲者，為人忽慢，又障
X31n0607_p0284c24║生梵天。今貪欲障轉，故眾生樂見，人不忽慢，天童
X31n0607_p0285a01║給使不障生梵天。△二、別明嗔障轉。
X31n0607_p0285a02║刀杖不加毒不能害（至）遊行無畏如師子王。
X31n0607_p0285a03║此明嗔障轉也。捨嗔則除內，刀箭入陣，則外刃不
X31n0607_p0285a04║傷，故云刀杖不加。嗔是害慈悲之毒藥，內既慈悲，
X31n0607_p0285a05║則外毒不能害。嗔是惡口，腑臟內既無嗔，則入口
X31n0607_p0285a06║閉塞，不能惡罵，既不為人加害惡罵，故於遊行之
X31n0607_p0285a07║處，無所畏憚也。△三、別明痴障轉。
X31n0607_p0285a08║智慧光明，如日之照。
X31n0607_p0285a09║此明痴障轉也。愚痴能障智慧，今愚痴之障既轉，
X31n0607_p0285a10║則智慧之光，如日之照。△二、總明一切煩惱轉六：
X31n0607_p0285a11║初、夢入十信二：初、正明慈悲報。
X31n0607_p0285a12║若於夢中但見妙事（至）數如恒沙恭敬合掌。
X31n0607_p0285a13║此下十六行總明一切煩惱障轉，亦是後報轉也。
X31n0607_p0285a14║由身口意誓願四行功成，兼以弘經之力化功歸
X31n0607_p0285a15║己，果相先彰，故於夢中見種種事，竝是未來後報
X31n0607_p0285a16║之相。百千萬劫事在一念夢中，用表妙法不可思
X31n0607_p0285a17║議，一中無量無量中一，是相前現後當尅果。從初
X31n0607_p0285a18║十信乃至妙覺八相成佛，皆以如來莊嚴而自莊
X31n0607_p0285a19║嚴，即忍辱報。今此二行半正言慈悲報也。△二、正
X31n0607_p0285a20║見無癡報。
X31n0607_p0285a21║自見其身，而為說法。
X31n0607_p0285a22║因無邪癡而得正見，因正見故而有智慧，因有智
X31n0607_p0285a23║慧即能說法，故科此二句為正見無癡報。從前科
X31n0607_p0285a24║若於夢中至此而為說法，總是夢入圓教十信位
X31n0607_p0285b01║也。△二、夢入十住。
X31n0607_p0285b02║又見諸佛身相金色（至）亦有四眾合掌聽法。
X31n0607_p0285b03║此六行半偈，明夢入十住也。住中既云見佛，表自
X31n0607_p0285b04║當得八相。初住便破一品無明，分身百界作佛故
X31n0607_p0285b05║也。見身處中，表入中道實相也。聞法歡喜，表初發
X31n0607_p0285b06║心住見中道，與初歡喜地等，故亦云喜。陀羅尼，此
X31n0607_p0285b07║云能持，謂集種種善法，能持令不散不失也。又翻
X31n0607_p0285b08║總持，謂持善不失，持惡不生也。又翻遮持，謂遮二
X31n0607_p0285b09║邊之惡，持中道之善也。今云得陀羅尼，即有三：一、
X31n0607_p0285b10║旋陀羅尼，二、百千萬億旋陀羅尼，三、法音方便陀
X31n0607_p0285b11║羅尼。淨名疏釋云：旋者，轉也。轉假入空，得證真諦。
X31n0607_p0285b12║百千萬億者，即是從空入假，旋轉分別，破塵沙惑，
X31n0607_p0285b13║顯出恒沙佛法。法音方便者，即是二觀方便，得入
X31n0607_p0285b14║中道也。不退智者，即三不退，具如序品初釋。既云
X31n0607_p0285b15║證不退智，即為授記者，當知得入初住無生得記
X31n0607_p0285b16║之位也。△三夢脩十行。
X31n0607_p0285b17║又見自身，在山林中，脩習善法。
X31n0607_p0285b18║夢入十住之後，既云又見自身在山林等，知是十
X31n0607_p0285b19║行修習善法也。妙樂云：修習云行者，前非無行，不
X31n0607_p0285b20║別而別，至此最得行名故也。△四夢悟十向。
X31n0607_p0285b21║證諸實相。
X31n0607_p0285b22║既云證諸實相，知是十回向正觀中道位也。妙樂
X31n0607_p0285b23║云：證諸者，諸言正，表斷三十品無明也。△五夢入
X31n0607_p0285b24║十地。
X31n0607_p0285c01║深入禪定十方佛。
X31n0607_p0285c02║深入禪定，即第十地中無垢三昧，入金剛定，諸佛
X31n0607_p0285c03║皆現，摩頂受軄也。妙樂云：言無垢者，初住已得，為
X31n0607_p0285c04║順大經，以無垢三昧對於初地，故今且從初地以
X31n0607_p0285c05║說。若云入金剛定，義當等覺，今等覺合在十地中。
X31n0607_p0285c06║△六、夢入妙覺。
X31n0607_p0285c07║諸佛身金色，百福相莊嚴（至）如煙盡燈滅。
X31n0607_p0285c08║既夢八相作佛，則知是夢入妙覺也。此中或是初
X31n0607_p0285c09║住能八相成佛之相，仍前次位寄談極果耳。夢作
X31n0607_p0285c10║國王，即是降兜率、托胎、降生三相。捨宮殿、五欲詣
X31n0607_p0285c11║道場，即是出家之相。成無上道、成道必降魔，即是
X31n0607_p0285c12║成道、降魔二相。轉法輪、入涅槃二相，如文。烟盡燈
X31n0607_p0285c13║滅者，烟譬機，燈譬應。妙樂云安樂，既是如來之行，
X31n0607_p0285c14║故弘經者預表果成，故知弘功其力不少。△三、總
X31n0607_p0285c15║結行成。
X31n0607_p0285c16║若後惡世中，說是第一法，是人得大利，如上諸功德。
X31n0607_p0285c17║此總結行成也。
X31n0607_p0285c18║妙法蓮華經從地涌出品第十五
X31n0607_p0285c19║師嚴道尊，鞠躬祗奉，如來一命，四方奔踊，故言從
X31n0607_p0285c20║地涌出品。此約世界悉檀釋也。三世化導，惠利無
X31n0607_p0285c21║疆，一月萬影，孰能思量？召過去以示現在，弘妙經
X31n0607_p0285c22║以益當來，故言從地涌出品。此約為人悉檀釋也。
X31n0607_p0285c23║虗空湛然，無早無晚，惑者執迹而闇其本，召昔示
X31n0607_p0285c24║今，破近顯遠，故言從地涌出品。此約對治悉檀釋
X31n0607_p0286a01║也。寂場少父，寂光老兒，示其藥力，咸令得知，故言
X31n0607_p0286a02║從地涌出品。此此約第一義悉檀釋也。妙樂自下
X31n0607_p0286a03║升此，故是世界也。召本人示現人，令現人生現善，
X31n0607_p0286a04║使本人弘現經，令當人生當善，故是為人也。虗空
X31n0607_p0286a05║等者，約所表也。虗空，理也；本迹，事也。事有本迹，理
X31n0607_p0286a06║無早晚，惑者迷理而暗本迹，故執近迹而失遠本，
X31n0607_p0286a07║所以召昔示今，破執近惡，故是對治也。寂場舍那
X31n0607_p0286a08║示始成，故父少；寂光菩薩行久著，故兒老。譬藥力
X31n0607_p0286a09║者，父久先服種智還年之藥，父老而若少；子亦久
X31n0607_p0286a10║稟常住不死之方，子少而若老，故是第一義也。△
X31n0607_p0286a11║大段第二、本門開近顯遠。亦名開師門之近迹，顯
X31n0607_p0286a12║佛地之遠本三：初、序段，從此下，至汝等自當因是
X31n0607_p0286a13║得聞；二、正說段，從爾時，釋迦告彌勒下，至分別功
X31n0607_p0286a14║德品彌勒說十九行偈；三、流通段，從偈後下，十一
X31n0607_p0286a15║品半經文。今初，從地涌出品初半品，乃本門序段，
X31n0607_p0286a16║分二：初、湧出三：初、他方請弘。
X31n0607_p0286a17║爾時他方國土諸來菩薩（至）當於此土而廣說之。
X31n0607_p0286a18║他方菩薩既聞迹門流通弘經福大，咸欲發願住
X31n0607_p0286a19║此弘宣，是故請也。△二、如來不許。
X31n0607_p0286a20║爾時佛告諸菩薩摩訶薩眾（至）護持讀誦廣說此經。
X31n0607_p0286a21║如來止之，凡有三義：他方菩薩各各自有己任，若
X31n0607_p0286a22║住此土，廢彼利益；又他方菩薩於此土結緣事淺，
X31n0607_p0286a23║雖欲宣授，必無巨益；又若許之，則不得召下方菩
X31n0607_p0286a24║薩；下方菩薩若不來此，近迹不得破，遠本不得顯。
X31n0607_p0286b01║為此三義故，如來止之也。召下方來，亦有三義：是
X31n0607_p0286b02║我弟子應弘我法，以緣深廣，能徧此土益，徧他方
X31n0607_p0286b03║土益，又得開近顯遠，是故止彼而召下也。△三、下
X31n0607_p0286b04║方涌出二：初、經家敘相五：初、涌出。
X31n0607_p0286b05║佛說是時娑婆世界（至）菩薩摩訶薩同時涌出。
X31n0607_p0286b06║妙樂云：地裂者，地覆本眷屬，如迹隱本。今開迹顯
X31n0607_p0286b07║本，故裂地以表之。△二身相
X31n0607_p0286b08║是諸菩薩身皆金色，三十二相無量光明。
X31n0607_p0286b09║△三、住處。
X31n0607_p0286b10║先盡在此娑婆世界之下，此界虗空中住。
X31n0607_p0286b11║住處者，常寂光也。常即常德，寂即樂德，光即淨我
X31n0607_p0286b12║二德。此四德，秘密之藏，是其住處。以不住法，住秘
X31n0607_p0286b13║藏中。下方者，法性之淵底，玄宗之極地，故言下方。
X31n0607_p0286b14║在下不屬此，空中不屬彼，非彼非此，即中道也。又
X31n0607_p0286b15║出此不在上，亦不在此下，不上不下，住在空中，亦
X31n0607_p0286b16║是中道也。妙樂云：法性之淵底，釋下也。玄宗之極
X31n0607_p0286b17║地，釋方也。玄理之宗，故名玄宗。宗謂宗致，取果所
X31n0607_p0286b18║期。此諸菩薩，分到所期，且云極地。在下不屬此者，
X31n0607_p0286b19║在下空故，不屬此界（下方空名下空）。空中不屬彼者，住於
X31n0607_p0286b20║下方空中，故不屬彼界。出此不在上者，非上界也。
X31n0607_p0286b21║不在此下者，言在此界之空中。經云：從地出已，各
X31n0607_p0286b22║詣虗空是也。△四聞命。
X31n0607_p0286b23║是諸菩薩聞釋迦牟尼佛所說音聲，從下發來。
X31n0607_p0286b24║來之由者，聞命故來、弘法故來、破執故來、顯本故
X31n0607_p0286c01║來，皆如上說。△五眷屬。
X31n0607_p0286c02║一一菩薩皆是大眾唱導之首（至）所不能知。
X31n0607_p0286c03║所將眷屬者，若人情往望，謂領六萬五萬恒沙者
X31n0607_p0286c04║為多，領三二一者為少，單己者隻獨。若依文往尋，
X31n0607_p0286c05║六萬五萬者為少，單己者為多。故下偈文云：單己
X31n0607_p0286c06║獨處者，其數轉過上。若依法門者，一一皆是導師，
X31n0607_p0286c07║能引眾人至於寶所。當知一己非獨，六萬非多。一
X31n0607_p0286c08║即一道清淨，二即定慧，三即戒定慧，四即四諦，五
X31n0607_p0286c09║即五眼，六即六度。一一度具十法界，界界互具，成
X31n0607_p0286c10║百法界。界界十如，即具千如。如如十善，即成萬善。
X31n0607_p0286c11║一度具萬，六度即六萬法門。多不為多，一不為少，
X31n0607_p0286c12║非多非少，而多而少（多不多空也，一不少假也，雙非雙照中也）。此中明
X31n0607_p0286c13║六度不同常途。六度互嚴之說，乃依妙境論六度
X31n0607_p0286c14║耳。妙樂云：行依妙境，故度成萬是也。△二、大眾問
X31n0607_p0286c15║訊五：初、三業供養。
X31n0607_p0286c16║是諸菩薩從地出已（至）欣樂瞻仰於二世尊。
X31n0607_p0286c17║樹下之座，即分身諸佛所坐者也。拜遶是身，讚法
X31n0607_p0286c18║是口，瞻仰是意也。
X31n0607_p0286c19║是諸菩薩摩訶薩從初涌出（至）令諸大眾謂如半日。
X31n0607_p0286c20║五十小劫，謂如半日，四眾徧見。此乃隱長而現短，
X31n0607_p0286c21║借（猶與也）其神力，令狹而見廣，俱是不可思議也。五
X31n0607_p0286c22║十小劫與半日者，此是時節不可思議。如來所見
X31n0607_p0286c23║不以二相，下方菩薩常面稱揚，如來默然常受其
X31n0607_p0286c24║讚。解者即短而長，謂五十小劫；惑者即長而短，謂
X31n0607_p0287a01║如半日。斯為本迹而作弄引。如來未說則暗本而
X31n0607_p0287a02║執迹，佛若開顯則悟近而達遠，亦知不思議一也。
X31n0607_p0287a03║妙樂云：五十小劫令如半日，此明如來不可思議
X31n0607_p0287a04║延促之事，顯於如來自在之力。既云令諸大眾謂
X31n0607_p0287a05║如半日，即促彼長令其見短，故云隱長。廣狹亦爾，
X31n0607_p0287a06║此言即長而短也。四眾徧見（即下文四眾徧見菩薩也），此言即
X31n0607_p0287a07║狹而廣也。有人云（即生公也）：聽法之志而忘其長。或云：
X31n0607_p0287a08║長短斯亡，長短斯存。此並得感而失應，何以抑於
X31n0607_p0287a09║如來神力耶？如來所見等者，佛眼觀之長短不二，
X31n0607_p0287a10║四眼觀之不無長短，故赴長短機令見不一。
X31n0607_p0287a11║爾時，四眾亦以佛神力故（至）百千萬億國土虗空。
X31n0607_p0287a12║四眾徧見菩薩者，此是如來借其神力，令即狹而
X31n0607_p0287a13║見廣，亦是不思議也。夫肉眼天眼，所見不遠，而今
X31n0607_p0287a14║所覩，充滿虗空，則知菩薩應相既多，必並證得彌
X31n0607_p0287a15║法界之真理也。妙樂云：肉天二眼，任其自力，所見
X31n0607_p0287a16║不遙，今忽見遠，知非己力，即知如來現此神變，必
X31n0607_p0287a17║說妙法。△二、陳問訊詞二：初、標四導師。
X31n0607_p0287a18║是菩薩眾中有四導師（至）最為上首唱導之師。
X31n0607_p0287a19║但舉四人者，欲擬開示悟入四十位耳。如華嚴但
X31n0607_p0287a20║舉法慧、德林、金幢、金藏說四十位也。妙樂云：擬者，
X31n0607_p0287a21║比擬也，亦對也。如華嚴下引同彼此，佛慧既同人
X31n0607_p0287a22║法相望亦等，但彼迹此本彼兼此獨，本迹雖殊彼
X31n0607_p0287a23║此俱四，咸為導首故得例之。唱導者，補註云：啟發
X31n0607_p0287a24║法門名之為唱，引接物機名之為導。△二、正陳問
X31n0607_p0287b01║詞二：初、長行二：初、問如來安樂。
X31n0607_p0287b02║在大眾前各共合掌（至）少病少惱安樂行不。
X31n0607_p0287b03║△二、問眾生易度。
X31n0607_p0287b04║所應度者受教易不？不令世尊生疲勞耶？
X31n0607_p0287b05║△二、偈頌二：初、頌問如來安樂。
X31n0607_p0287b06║爾時四大菩薩而說偈言：
X31n0607_p0287b07║世尊安樂，少病少惱，教化眾生，得無疲倦。
X31n0607_p0287b08║世尊已離世間有漏五陰，豈有病惱？葢欲示同人
X31n0607_p0287b09║法，順土常儀，故須問云病惱耳。△二、頌問眾生易
X31n0607_p0287b10║度。
X31n0607_p0287b11║又諸眾生受化易不？不令世尊生疲勞耶？
X31n0607_p0287b12║△三、佛答安樂二：初、答安樂。
X31n0607_p0287b13║爾時，世尊於菩薩大眾中（至）如來安樂少病少惱。
X31n0607_p0287b14║此答上初偈之問。△二、答易度二：初、根利德厚
X31n0607_p0287b15║諸眾生等易可化度（至）即皆信受入如來慧。
X31n0607_p0287b16║此答上次偈之問。易度有二：一、根利德厚者，世世
X31n0607_p0287b17║已來常受大化，始見我身即稟華嚴，入如來慧果
X31n0607_p0287b18║熟易零，此一類眾生則易度也。△二、根鈍德薄
X31n0607_p0287b19║除先脩習學小乘者（至）得聞是經入於佛慧。
X31n0607_p0287b20║此易度中二：根鈍德薄者，世世已來不受大化。為
X31n0607_p0287b21║此等人故，須開頓說漸三藏、方等、般若而調伏之，
X31n0607_p0287b22║亦令此人今聞法華，入於佛慧。比前雖難，於佛甚
X31n0607_p0287b23║易；根雖利、鈍，所入是同。疏中略舉十意釋之：第一、
X31n0607_p0287b24║始見、今見，乃至第十、利根初熟，始入佛慧；鈍根後
X31n0607_p0287c01║熟，今入佛慧。緣宜不同，略為十異，種智、法界等無
X31n0607_p0287c02║差別。故今經云：始見我身，聞我所說，即皆信受，入
X31n0607_p0287c03║如來慧。除先脩習學小乘者，今聞此經，入於佛慧。
X31n0607_p0287c04║明文在茲，不須疑也。舊云：華嚴了義，滿字常住；法
X31n0607_p0287c05║華不了義，非滿非常。今以此文竝之。若始入是了
X31n0607_p0287c06║義，今入是不了義者，始入是佛慧，今入非佛慧。若
X31n0607_p0287c07║佛慧既齊，了義亦等，滿字、常住悉如是。△四、偈頌
X31n0607_p0287c08║隨喜。
X31n0607_p0287c09║爾時諸大菩薩而說偈言：
X31n0607_p0287c10║善哉，善哉！大雄世尊（至）聞已信行，我等隨喜。
X31n0607_p0287c11║能問者，即是華嚴中四大士，法華中身子三請，俱
X31n0607_p0287c12║是能問也。所問者，即是問佛智慧也。妙樂云：聞已
X31n0607_p0287c13║信行者，即指能問諸菩薩所化之人，聞菩薩說已
X31n0607_p0287c14║而能信行。我等隨喜者，即上行等隨喜能問菩薩
X31n0607_p0287c15║發起大利，及隨喜菩薩所化之人也。△五、如來述
X31n0607_p0287c16║歎。
X31n0607_p0287c17║於時世尊讚歎上首（至）能於如來發隨喜心。
X31n0607_p0287c18║如來述歎與上大異。何者？上文隨喜能問之人，皆
X31n0607_p0287c19║是菩薩及所化之人，聞已信行，即是於菩薩等發
X31n0607_p0287c20║隨喜心也。今如來述歎，何故却云汝等能於如來
X31n0607_p0287c21║發隨喜心？葢能問者皆是古佛，汝能隨喜即是隨
X31n0607_p0287c22║喜如來，是則菩薩隨喜其迹，如來述歎其本，此亦
X31n0607_p0287c23║密表壽量。妙樂云：密表壽量者，今歎菩薩尚是古
X31n0607_p0287c24║佛，密表今佛非今成也。既非今成，必有遠本未得
X31n0607_p0288a01║彰灼，故云密表。△二、疑問二：初、此土菩薩疑二：初、
X31n0607_p0288a02║長行疑念。
X31n0607_p0288a03║爾時彌勒菩薩及八千恒河沙（至）并欲自決所疑。
X31n0607_p0288a04║此下是第二、疑問序。彌勒及諸菩薩所以疑問者，
X31n0607_p0288a05║自初寂場說華嚴以來，至今靈山說法華已往，十
X31n0607_p0288a06║方大士來會雖不可限，我以補處智力悉見悉知，
X31n0607_p0288a07║而於此眾不識一人。然我遊化十方覲奉諸佛，諸
X31n0607_p0288a08║佛大眾快所諳知，今就彼履歷之處推之亦所不
X31n0607_p0288a09║識。又彼諸大士是前進先達，彌勒是後番末學，後
X31n0607_p0288a10║不知前故所不識。又彼等大士本實相底應現十
X31n0607_p0288a11║方，所有真應非彌勒境界，是故不識。又佛託弘經
X31n0607_p0288a12║召諸大士密開壽量，非時眾所知，故言不識。已上
X31n0607_p0288a13║諸釋約四悉檀意也。妙樂云：初約來者，次約去處，
X31n0607_p0288a14║來去異故識不識別，以不識故無世界益也。彌勒
X31n0607_p0288a15║不知前進之喜，則自善不生，無為人益也。化物本
X31n0607_p0288a16║治物病，彌勒不知真應無彼利物之道，即不識病，
X31n0607_p0288a17║無對治益也。密開壽量是第一義者，即此一部最
X31n0607_p0288a18║極之理，豈非第一？既時眾不知，無第一義益也。斯
X31n0607_p0288a19║葢彌勒為眾發起，且云不識不知耳。△二、偈頌正
X31n0607_p0288a20║問五：初、問何處來。
X31n0607_p0288a21║合掌向佛，以偈問曰：
X31n0607_p0288a22║無量千萬億大眾諸菩薩（至）是從何所來。
X31n0607_p0288a23║兩足者，謂福慧二種莊嚴皆具足也。△二、問何緣來。
X31n0607_p0288a24║以何因緣集巨身大神通（至）為從何所來。
X31n0607_p0288b01║△三、敘其數量。
X31n0607_p0288b02║一一諸菩薩所將諸眷屬（至）猶不能盡知。
X31n0607_p0288b03║△四、問其師誰？
X31n0607_p0288b04║是諸大威德精進菩薩眾（至）修習何佛道。
X31n0607_p0288b05║△五、彌勒結請五：初、結歎神力。
X31n0607_p0288b06║如是諸菩薩，神通大智力。
X31n0607_p0288b07║△二、請答來處。
X31n0607_p0288b08║四方地振裂，皆從中涌出（至）未曾見是眾。
X31n0607_p0288b09║△三、請答來緣。
X31n0607_p0288b10║我於此眾中，乃不識一人，忽然從地出，願說其因緣。
X31n0607_p0288b11║△四大會同請。
X31n0607_p0288b12║今此之大會無量百千億（至）本末之因緣。
X31n0607_p0288b13║△五、請答師主。
X31n0607_p0288b14║無量德世尊，惟願決眾疑。
X31n0607_p0288b15║科云請答師主者，即請答誰為其說法等。△二、他
X31n0607_p0288b16║土菩薩疑。
X31n0607_p0288b17║爾時釋迦牟尼分身諸佛（至）汝等自當因是得聞。
X31n0607_p0288b18║此他土菩薩疑也。其佛侍者，即他方菩薩，是分身
X31n0607_p0288b19║眷屬，橫在十方，與彌勒同疑，俱不知如來本地成
X31n0607_p0288b20║佛甚久，於是各各以疑陳於己佛，佛皆抑待彌勒，
X31n0607_p0288b21║故云彌勒已問斯事，汝等自當因是得聞。妙樂云：
X31n0607_p0288b22║抑待彌勒者，分身諸佛自謂答問之益不在於我，
X31n0607_p0288b23║故不為答。抑待釋迦荅彌勒問，故云待彌勒耳。何
X31n0607_p0288b24║者？彌勒所問，事迹不輕，釋尊一代未曾顯說，因茲
X31n0607_p0288c01║答問，廣顯長壽。此一代玄祕，在佛自開，汝自當聞，
X31n0607_p0288c02║我不應答。○本門序分竟。△二、此半品至彌勒說
X31n0607_p0288c03║偈盡，本門正說段二：初、誡許二：初、長行二：初、誡二：
X31n0607_p0288c04║初、述讚。
X31n0607_p0288c05║爾時釋迦牟尼佛（至）乃能問佛如是大事。
X31n0607_p0288c06║此下本門正說分。阿逸多，此云無能勝，即彌勒姓
X31n0607_p0288c07║也。△二正誡。
X31n0607_p0288c08║汝等當共一心，被精進鎧，發堅固意。
X31n0607_p0288c09║一心誡勿亂，被鎧誡勿怠，堅固誡勿退也。△二、許
X31n0607_p0288c10║二：初、標示果智慧。
X31n0607_p0288c11║如來今欲，顯發宣示，諸佛智慧。
X31n0607_p0288c12║△二、三世開化教
X31n0607_p0288c13║諸佛自在神通之力（至）諸佛威猛大勢之力。
X31n0607_p0288c14║科云：開化教者，宣示也。自在神力者，過去益物也。
X31n0607_p0288c15║師子奮迅者，十方分身所被之處，現在益物也。大
X31n0607_p0288c16║勢威猛者，未來益物也。章安私謂：如來自在者，我
X31n0607_p0288c17║德也。神通者，樂德也。師子奮迅，奮迅除垢，淨德也。
X31n0607_p0288c18║大勢威猛，未來益物，常德也。妙樂云：神通是菩薩
X31n0607_p0288c19║遊戲，故名為樂。益盡未來，故得是常。△二、偈頌二：
X31n0607_p0288c20║初、頌誡。
X31n0607_p0288c21║爾時，世尊欲重宣此義，而說偈言：
X31n0607_p0288c22║當精進一心，我欲說此事，勿得有疑悔。
X31n0607_p0288c23║△二、頌許二：初、頌智慧果。
X31n0607_p0288c24║佛智叵思議。
X31n0607_p0289a01║△二、頌三世化。
X31n0607_p0289a02║汝今出信力，住於忍善中（至）汝等一心聽。
X31n0607_p0289a03║妙樂云：頌三世者，前師子等以明三世，文中亦無
X31n0607_p0289a04║三世之語，但以義勢同三世耳。今頌亦爾，直以佛
X31n0607_p0289a05║無不實語等半行偈文而用通之。語既不虗，則知
X31n0607_p0289a06║三世益亦真實。△二、正說二：初、一品半正開近顯
X31n0607_p0289a07║遠二：初、此品末略開近顯遠。動執生疑二：初、略開
X31n0607_p0289a08║近顯遠二：初、長行二：初、雙答二：初、答師弟。
X31n0607_p0289a09║爾時，世尊說此偈已（至）調伏其心令發道意。
X31n0607_p0289a10║此去盡壽量品，正開近顯遠也。△二、答處所。
X31n0607_p0289a11║此諸菩薩皆於是娑婆世界之下，此界虗空中住。
X31n0607_p0289a12║此界指下方也。下方空中住者，釋論明有底散三
X31n0607_p0289a13║昧，應作四說：有者，三有也；底者，非想非非想也，以
X31n0607_p0289a14║深勝故為底。又有者，名相也；底者，空也，以空寂故
X31n0607_p0289a15║為底。又有者，二邊俗也；底者，邊際智滿故為底。今
X31n0607_p0289a16║經云：下方空為底，不是上界，不是下界，表中道為
X31n0607_p0289a17║底。此是約教分別。妙樂云：有底散者，底者，下也；散
X31n0607_p0289a18║者，空也。此但消名，若出體狀，即約教釋者是也。非
X31n0607_p0289a19║想等是有漏底，空是真諦底，邊際智是俗諦底，皆
X31n0607_p0289a20║以極釋也。既云約教分別，則初一是藏，次一是通，
X31n0607_p0289a21║次一是別。今經是圓，以中為底。於四釋中，但云有
X31n0607_p0289a22║底，不云散者，底即散故。△二、雙釋二：初、釋師弟二：
X31n0607_p0289a23║初、雙脩智斷。
X31n0607_p0289a24║於諸經典讀誦、通利、思惟、分別、正憶念。
X31n0607_p0289b01║師知弟子脩智斷二德，於經分別是修智，正憶念
X31n0607_p0289b02║是脩斷。△二、雙證智斷。
X31n0607_p0289b03║阿逸多！是諸善男子等（至）勤行精進未曾休息。
X31n0607_p0289b04║不樂在眾，是證斷德；勤行精進，是證智德也。△三、
X31n0607_p0289b05║釋處所。
X31n0607_p0289b06║亦不依止人天而住（至）一心精進求無上慧。
X31n0607_p0289b07║不依止人天而住，是釋處也。人天是二邊，不住不
X31n0607_p0289b08║著也。深智無礙者，依不思議智也。樂於佛法者，樂
X31n0607_p0289b09║不思議境也。境智甚深微，即非淺行菩薩也。妙樂
X31n0607_p0289b10║云：不依止人天者，言居止虗空，並不依於上天下
X31n0607_p0289b11║人也。言人天是二邊者，約所表釋，人多滯著表有
X31n0607_p0289b12║邊，天住淨福表空邊，居此空中以表中道。△二、偈
X31n0607_p0289b13║頌二：初、頌雙答二：初、答師弟。
X31n0607_p0289b14║爾時，世尊欲重宣此義，而說偈言：
X31n0607_p0289b15║阿逸！汝當知是諸大菩薩（至）為求佛道故。
X31n0607_p0289b16║△二、答處所二：初、正答處所。
X31n0607_p0289b17║在娑婆世界，下方空中住。
X31n0607_p0289b18║△二、歎菩薩德。
X31n0607_p0289b19║志念力堅固，常勤求智慧，說種種妙法，其心無所畏。
X31n0607_p0289b20║△二、頌雙釋二：初、釋師弟。
X31n0607_p0289b21║我於伽耶城菩提樹下坐（至）汝等一心信。
X31n0607_p0289b22║△二、釋處所。
X31n0607_p0289b23║我從久遠來，教化是等眾。
X31n0607_p0289b24║科云：釋處。妙樂云：經不云處，但云久遠教化之者，
X31n0607_p0289c01║前長行正答中已云在娑婆世界下方空中住竟，
X31n0607_p0289c02║故但以時而釋處也。過去久遠，於何處化？化令入
X31n0607_p0289c03║實，即空中也。△二、因疑更請二：初、長行二：初、疑。
X31n0607_p0289c04║爾時彌勒菩薩（至）令住阿耨多羅三藐三菩提。
X31n0607_p0289c05║彌勒等既聞上菩提樹下乃教化之，今皆住不退，
X31n0607_p0289c06║又聞我從久遠來教化是等眾，由聞此二說動執
X31n0607_p0289c07║生疑。△二、請二：初、法說三：初、執近疑遠。
X31n0607_p0289c08║即白佛言：世尊（至）當成阿耨多羅三藐三菩提。
X31n0607_p0289c09║此疑成道近，所化甚多，執近而疑遠也。伽耶，此云
X31n0607_p0289c10║山城，去菩提道場約二十里。西域記云：城甚險固，
X31n0607_p0289c11║城西南五六里至伽耶山，谿谷杳冥，峯巒危險，印
X31n0607_p0289c12║度國俗稱曰靈山。四十餘年者，說法頌云：阿含十
X31n0607_p0289c13║二方等八，二十二年般若談。法華在般若後說，故
X31n0607_p0289c14║云四十餘年也。△二、執遠疑近。
X31n0607_p0289c15║世尊此大菩薩眾（至）成就菩薩道常修梵行。
X31n0607_p0289c16║此所化既多，行位深妙，又執遠而疑近也。妙樂云：
X31n0607_p0289c17║問：彌勒既不知其數，不識一人，云何得知久植善
X31n0607_p0289c18║根？答：秪由不知不識，并由佛歎住處德業既多又
X31n0607_p0289c19║深，彌勒因疑此等菩薩，豈近成道之佛之所化耶？
X31n0607_p0289c20║△三、難信結請。
X31n0607_p0289c21║世尊！如此之事，世所難信。
X31n0607_p0289c22║妙樂云：結請中但舉難信者，託物不信，拒而擊佛，
X31n0607_p0289c23║令必有答也。△二、譬說二：初、開譬三：初、譬成道近
X31n0607_p0289c24║意。
X31n0607_p0290a01║譬如有人，色美𩬊黑，年二十五。
X31n0607_p0290a02║△二、譬所化多意。
X31n0607_p0290a03║指百歲人言是我子（至）言是我父生育我等。
X31n0607_p0290a04║△三、總結譬難信。
X31n0607_p0290a05║是事難信。
X31n0607_p0290a06║色美𩬊黑總在年少，比如來是父，譬上成道近意
X31n0607_p0290a07║也。指百歲人比地涌涌，菩薩是子，譬上所化甚多
X31n0607_p0290a08║意也。淮北諸師以譬釋譬，譬父服還年藥貌同二
X31n0607_p0290a09║十五（雖老而少），子不服藥形如百歲（雖少而老）。若知藥力不
X31n0607_p0290a10║疑子父，不知者怪之。今家合其譬云：如來橫服垂
X31n0607_p0290a11║迹之藥，示伽耶始生諸菩薩直論本地，久發道心
X31n0607_p0290a12║今住不退。若佛及佛快知此事，自下不達不得不
X31n0607_p0290a13║疑，故結云是事難信。妙樂云：既云若佛及佛，則顯
X31n0607_p0290a14║彌勒不知。言如來橫服垂應藥者，智契深理由竪
X31n0607_p0290a15║服於真諦之藥，處處益物乃由橫服垂應之藥。真
X31n0607_p0290a16║諦藥者，假即空故、權即實故、自行冥故。垂應藥者，
X31n0607_p0290a17║空即假故、實即權故、化他起故。△二、合譬三：初、合
X31n0607_p0290a18║近譬。
X31n0607_p0290a19║佛亦如是，得道已來，其實未久。
X31n0607_p0290a20║△二、合遠譬。
X31n0607_p0290a21║而此大眾諸菩薩等（至）一切世間甚為希有。
X31n0607_p0290a22║此菩薩久種善根，非止伽耶發心。善入出住者，九
X31n0607_p0290a23║次第定是善入（四禪四空及滅受想定），師子奮迅三昧是善
X31n0607_p0290a24║出，超越三昧是善住，藏通二教竟也。從初地至十
X31n0607_p0290b01║地名善入，十地入重玄門，再修凡夫事名善出，妙
X31n0607_p0290b02║覺徧滿名善住，別教意也。畢法性三昧名善入，首
X31n0607_p0290b03║楞嚴三昧名善出，王三昧名善住，圓教也。意次第
X31n0607_p0290b04║習諸善法者，據因為善習，就果為善入。善答難問
X31n0607_p0290b05║者，具福慧二種莊嚴也。七方便之尊，故云人中寶
X31n0607_p0290b06║也。妙樂云：九次第定是善入者，從禪至禪，無間入
X31n0607_p0290b07║故。奮迅是善出者，從禪至禪，皆經散心，以散名出。
X31n0607_p0290b08║超越是善住者，雖經超散，住禪宛然。畢法性為善
X31n0607_p0290b09║入者，畢者窮也，窮法性故，首楞嚴定能現威儀故。
X31n0607_p0290b10║王三昧者，如王安國故。△三、合請答三：初、舉佛語。
X31n0607_p0290b11║今日世尊方云得佛道時（至）乃能作此大功德事。
X31n0607_p0290b12║△二、明請意二：初、為現在。
X31n0607_p0290b13║我等雖復信佛隨宜所說（至）佛所知者皆悉通達。
X31n0607_p0290b14║彌勒自謂現在見聞，我雖未達，信而已矣。△二為
X31n0607_p0290b15║未來。
X31n0607_p0290b16║然諸新發意菩薩於佛滅後（至）而起破法罪業因緣。
X31n0607_p0290b17║今所請者，正為未來淺行新發意者，喜生誹謗，謗
X31n0607_p0290b18║則墮於惡道。不退者，雖能信而不謗，不能增道。若
X31n0607_p0290b19║為分別而說，令謗者則生信，信者則增道。△三、正
X31n0607_p0290b20║請答二：初、除我等疑。
X31n0607_p0290b21║唯然，世尊！願為解說，除我等疑。
X31n0607_p0290b22║△三、除未來疑。
X31n0607_p0290b23║及未來世諸善男子，聞此事已亦不生疑。
X31n0607_p0290b24║△二、偈頌二：初、頌法說三：初、頌執近。
X31n0607_p0290c01║爾時彌勒菩薩欲重宣此義，而說偈言：
X31n0607_p0290c02║佛昔從釋種，出家近伽耶，坐於菩提樹，爾來尚未久。
X31n0607_p0290c03║△二頌疑遠。
X31n0607_p0290c04║此諸佛子等，其數不可量（至）是事難思議。
X31n0607_p0290c05║△三、頌結請。
X31n0607_p0290c06║云何而可信佛得道甚近（至）如實分別說。
X31n0607_p0290c07║△二、頌譬說二：初、頌開譬。
X31n0607_p0290c08║譬如少壯人，年始二十五（至）舉世所不信。
X31n0607_p0290c09║△二、頌合譬三：初、頌合近。
X31n0607_p0290c10║世尊亦如是，得道來甚近。
X31n0607_p0290c11║△二頌合遠。
X31n0607_p0290c12║是諸菩薩等志固無怯弱（至）於下空中住。
X31n0607_p0290c13║△三頌合請。
X31n0607_p0290c14║我等從佛聞於此事無疑（至）而住不退地。
X31n0607_p0290c15║妙法蓮華經如來壽量品第十六
X31n0607_p0290c16║如來者，十方三世諸佛、二佛、三佛、本佛、迹佛之通
X31n0607_p0290c17║號也。壽量者，詮量也。詮量十方三世二佛、三佛、本
X31n0607_p0290c18║佛、迹佛之功德也。今正詮量本地三佛功德，故言
X31n0607_p0290c19║如來。壽量品如來義甚多，且明二三如來，餘例可
X31n0607_p0290c20║解。二如來者，成論云：乘如實道，來成正覺，故名如
X31n0607_p0290c21║來。乘是法如如智，實是法如如境，境智和合，則有
X31n0607_p0290c22║因果。道是因，覺是果，道覺義成，即是乘如實道，來
X31n0607_p0290c23║成正覺，此即真身如來也。以如實智，乘如實道，來
X31n0607_p0290c24║生三界，示成正覺者，此即應身如來也。三如來者，
X31n0607_p0291a01║法如如境，非因非果，有佛無佛，性相常然，徧一切
X31n0607_p0291a02║處而無有異為如，不動而至為來，此法身如來也。
X31n0607_p0291a03║法如如智，乘於如如真實之道，來成正覺，從理名
X31n0607_p0291a04║如，從智名來，此報身如來也。以如如境智合故，即
X31n0607_p0291a05║能處處示成正覺，八相成道，轉妙法輪，此應身如
X31n0607_p0291a06║來也。法身如來，名毗盧遮那，此翻徧一切處。報身
X31n0607_p0291a07║如來，名盧舍那，此翻淨滿。應身如來，名釋迦牟尼，
X31n0607_p0291a08║此翻能仁寂默。此三如來，一必具三，三即是一，不
X31n0607_p0291a09║一不異，非縱非橫，圓覽三法，假名如來也。次明壽
X31n0607_p0291a10║量者，即向三如來之壽量也。壽者，受之義也。量者，
X31n0607_p0291a11║詮量也。若真如不隔諸法，故名受。此詮量法身如
X31n0607_p0291a12║來，以如理為命，不生不滅，性相常然。故經云：非實
X31n0607_p0291a13║非虗，非如非異。此法身之壽量也。若境智相應，故
X31n0607_p0291a14║名受此詮量。報身如來以智慧為命，由如如智契
X31n0607_p0291a15║如如境，境既無量無邊，常住不滅，智亦如是。故經
X31n0607_p0291a16║云：我智力如是，久修業所得，慧光照無量，壽命無
X31n0607_p0291a17║數劫。此報身之壽量也。若一期報得，百年不斷，故
X31n0607_p0291a18║名受此詮量。應身如來應同機緣為命，緣長同長，
X31n0607_p0291a19║緣促同促。故經云：數數現生，數數現滅等。此應身
X31n0607_p0291a20║之壽量也。又須知法身非量非無量，報身金剛前
X31n0607_p0291a21║則有量，金剛後則無量；應身隨緣則有量，應用不
X31n0607_p0291a22║斷則無量。是則三身各具量無量、常無常之義。自
X31n0607_p0291a23║昔諸師，或約無量明常，有量是無常。今家約義準
X31n0607_p0291a24║經，應具四解：一者、實有量而言無量。如阿彌陀經
X31n0607_p0291b01║說：佛壽七百阿僧祇。既有七百之數，豈非實有限
X31n0607_p0291b02║量？雖有齊限，人天莫數，故名無量壽。此是應身如
X31n0607_p0291b03║來緣長、同長之壽量也。二者、實無量而言量。如此
X31n0607_p0291b04║品詮量，雖通明三身，若從別意，正在報身。故經云：
X31n0607_p0291b05║我成佛已來，甚大久遠等。豈非實無量？而品題但
X31n0607_p0291b06║云壽量。又如金光明經四佛為信相菩薩說偈云：
X31n0607_p0291b07║海滴山斤，地塵空界。可知其數，無有能知如來壽
X31n0607_p0291b08║者。而彼品題亦但云壽量。此是報身如來之壽量
X31n0607_p0291b09║也。三者、實無量而言無量，如涅槃經亦云：唯佛與
X31n0607_p0291b10║佛，其壽無量。此是法身如來之壽量也。四者、實有
X31n0607_p0291b11║量而言量，如今釋迦八十唱滅。此是應身緣促、同
X31n0607_p0291b12║促之壽量也。當知一佛身即具諸身壽命功德，隨
X31n0607_p0291b13║緣感見，長短不同。四句詮量，其義已顯。為未解者，
X31n0607_p0291b14║更以常等四句揀之。非常非無常，雙非理極，即法
X31n0607_p0291b15║身也。常者，以正智圓滿，不生不滅，即報身也。亦常
X31n0607_p0291b16║亦無常者，應用無盡為亦常，數唱涅槃名亦無常，
X31n0607_p0291b17║即應身也。無常者，金剛心已前智用增進，乃至凡
X31n0607_p0291b18║夫生死出沒皆是無常。此約別教說也。若圓說者，
X31n0607_p0291b19║一一如來悉備四句，如疏具明。豈可偏約常與無
X31n0607_p0291b20║常、量與無量而釋之耶？又復應知佛本無身無壽，
X31n0607_p0291b21║亦無於量，隨順世間而論三身，亦隨順世間而論
X31n0607_p0291b22║三壽。此品正意雖論報身壽量，報身智慧上冥下
X31n0607_p0291b23║契，三身義足。如是三身種種功德，悉是本時道場
X31n0607_p0291b24║樹下先久成就，名之為本；中間今日寂滅道場所
X31n0607_p0291c01║成就者，名之為迹。非本無以垂迹，非迹無以顯本。
X31n0607_p0291c02║本迹雖殊，不思議一也。妙樂云：問：法報是本，應身
X31n0607_p0291c03║屬迹，何以乃言本地三佛？答：若其未開，法報非迹；
X31n0607_p0291c04║若顯遠已，本迹各三。△二、壽量品廣開近顯遠斷
X31n0607_p0291c05║惑生信二：初、誡信四：初、三誡。
X31n0607_p0291c06║爾時佛告諸菩薩（至）汝等當信解如來誠諦之語。
X31n0607_p0291c07║將欲開近迹而顯遠本，故先誡信。佛旨嚴諭為誡，
X31n0607_p0291c08║眾機領受為信。若迹門有三請，一誡如方便品，初
X31n0607_p0291c09║三請之後但誡云汝今諦聽善思念之，今本門乃
X31n0607_p0291c10║有三誡三請、重請重誡，前後合五誡七請，奇特大
X31n0607_p0291c11║事殷勤鄭重也。誡云汝等當信解等者，不疑近成
X31n0607_p0291c12║曰信，明了遠本曰解。誠是忠誠，諦是審實，不欺於
X31n0607_p0291c13║物言則詣真。昔為七方便人，凡有所說皆是隨他
X31n0607_p0291c14║意語非告誠實，今法華純圓開顯之教，即是隨自
X31n0607_p0291c15║意語示之以要，故言誠諦。菩薩既奉誠誡不敢致
X31n0607_p0291c16║疑，聞必取信信受誠言也。妙樂云：請中既云如是
X31n0607_p0291c17║三白已，復言惟願說之，即第四重請也。佛於三請
X31n0607_p0291c18║之後又云汝等諦聽，即第四重誡也。鄭重如前釋。
X31n0607_p0291c19║△二三請。
X31n0607_p0291c20║是時菩薩大眾，彌勒為首（至）如是三白已。
X31n0607_p0291c21║如來既垂三誡，機眾乃伸三請。△三重請。
X31n0607_p0291c22║復言：惟願說之，我等當信受佛語。
X31n0607_p0291c23║既伸三請之後，復云惟願說之，乃成四請。△四重
X31n0607_p0291c24║誡。
X31n0607_p0292a01║爾時，世尊知諸菩薩三請不止，而告之言：汝等諦聽！
X31n0607_p0292a02║既垂三誡之後，復告云：汝等諦聽！乃成四誡。△二、
X31n0607_p0292a03║正答二：初、長行二：初、法說二：初、三世益物二：初、過
X31n0607_p0292a04║去益物二：初、出執近情三：初、出所迷法。
X31n0607_p0292a05║如來秘密，神通之力。
X31n0607_p0292a06║△二、出能迷眾。
X31n0607_p0292a07║一切世間天，人及阿脩羅。
X31n0607_p0292a08║△三、出迷遠。謂：
X31n0607_p0292a09║皆謂今釋迦牟尼佛（至）得阿耨多羅三藐三菩提。
X31n0607_p0292a10║前二科文於此併釋。秘密者，一身即三身名為秘，
X31n0607_p0292a11║三身即一身名為密。又昔所不說名為秘，唯佛自
X31n0607_p0292a12║知名為密。神通之力者，三身之用也。神是天然不
X31n0607_p0292a13║動之理，即法性身也；通是無壅不思議慧，即報身
X31n0607_p0292a14║也；力是幹用自在，即應身也。佛於三世等有三身，
X31n0607_p0292a15║於諸教中秘之不傳，故一切世間天、人、修羅皆謂
X31n0607_p0292a16║今佛始於道樹得此三身，故執近以疑遠。此本門
X31n0607_p0292a17║法說中不復言及二乘，但對菩薩。菩薩攝在天、人、
X31n0607_p0292a18║修羅三善道內，餘三惡趣罪重根鈍，少智不知，故
X31n0607_p0292a19║大品？般若經云：摩訶衍勝出天、人、阿修羅。亦不言
X31n0607_p0292a20║三惡道也。菩薩有三種：下方、他方、舊住是也。下方
X31n0607_p0292a21║即本日所化，故無執近之謂。他方、舊住俱有二種：
X31n0607_p0292a22║一者、從法身應生者，往世先得無生法忍，或已先
X31n0607_p0292a23║聞，發迹顯本；設未得聞，報盡受法性身，於法身地
X31n0607_p0292a24║自應得聞長遠之說，是故應生菩薩多無執近之
X31n0607_p0292b01║謂。二者、今生始得無生忍及未得者，咸有此執近
X31n0607_p0292b02║之情，乃謂今佛始於道樹得此三身，故執近以疑
X31n0607_p0292b03║遠也。△二、破近顯遠二：初、法譬顯遠二：初、法說顯
X31n0607_p0292b04║遠。
X31n0607_p0292b05║然，善男子！我實成佛已來（至）百千萬億那由他劫。
X31n0607_p0292b06║此下明破執遣迷以顯久遠之本，上文誠諦之誡
X31n0607_p0292b07║即是此也。今正明顯遠，如來既說成佛甚大久遠，
X31n0607_p0292b08║則謂伽耶近成之執即破。破近顯遠略有十意，如
X31n0607_p0292b09║法華玄義第九具出此文，正用破近顯遠、廢近顯
X31n0607_p0292b10║遠二意。破近謂之執情，廢於今日之近教也。△二、
X31n0607_p0292b11║舉譬格量三：初、舉譬。問：
X31n0607_p0292b12║譬如五百千萬億（至）思惟校計知其數不。
X31n0607_p0292b13║餘經明數多，但以不可說塵沙等為喻，以彼方此，
X31n0607_p0292b14║此則為多。何者？今經喻於遠壽，直下塵被點之界
X31n0607_p0292b15║已不可說，況不下塵之界寧當可說？下塵不下塵
X31n0607_p0292b16║之界尚不可說，下塵不下塵世界之塵豈可說耶？
X31n0607_p0292b17║況下文云復過於此，又寧可說耶？○那由他，此云
X31n0607_p0292b18║萬億。阿僧祇，此云無數。△二、答不知
X31n0607_p0292b19║彌勒菩薩等俱白佛言（至）如是諸世界無量無邊。
X31n0607_p0292b20║答：中舉三人，不知也。阿惟越致，亦名阿鞞䟦致，此
X31n0607_p0292b21║云不退轉，已如前釋。△三、合顯遠。
X31n0607_p0292b22║爾時佛告大菩薩眾（至）百千萬億那由他阿僧祇劫。
X31n0607_p0292b23║此合顯出長遠也。妙樂引僧傳云：準羅什舊經，無
X31n0607_p0292b24║一塵一劫四字。有齊高僧曇副誦經感夢云：少一
X31n0607_p0292c01║句。後果得之。若金光明云：一切海水可知滴數，無
X31n0607_p0292c02║有能知如來之壽。此亦明未來之壽，非過去也。若
X31n0607_p0292c03║引證此，殊不相應。△二、益物所宜三：初、益物之處。
X31n0607_p0292c04║自從是來我常在此娑婆世界（至）導利眾生。
X31n0607_p0292c05║此過去益物所宜須顯處者，上引譬中既言成佛
X31n0607_p0292c06║甚久，未審久居何處？故云常在此土及餘他國而
X31n0607_p0292c07║作佛事。妙樂云益物處者，此之娑婆即本應身所
X31n0607_p0292c08║居之土，今日迹居不移於本，但今昔時異。見燒者
X31n0607_p0292c09║謂近，照本者達遠，故經云：大火所燒時，我此土安
X31n0607_p0292c10║隱，常在靈鷲山，及餘諸住處。豈離伽耶別求常寂，
X31n0607_p0292c11║非寂光外別有娑婆。△二、拂迹上疑
X31n0607_p0292c12║諸善男子！於是中間（至）如是皆以方便分別。
X31n0607_p0292c13║昔見諸教所說，處處行因不同，即是疑因。又見處
X31n0607_p0292c14║處得記不同，即是疑果。如此行因得記之說，皆不
X31n0607_p0292c15║知是果後方便，故生於疑也。今拂除此疑，故指然
X31n0607_p0292c16║燈佛時行因，即拂因疑。又指然燈佛時得記，及入
X31n0607_p0292c17║涅槃，即拂果疑。如此因果，非復一條，皆成方便，非
X31n0607_p0292c18║實說也，故名拂疑。又復言其者，即是中間施化之
X31n0607_p0292c19║其耳。葢佛昔於然燈佛世為菩薩之時，自入涅槃，
X31n0607_p0292c20║不得云是然燈涅槃也。妙樂云：經文先舉事竟，結
X31n0607_p0292c21║云皆是方便，即名為拂。昔於諸教，雖見不同，而生
X31n0607_p0292c22║於疑，乃不知是果後方便等。及如是示差別意，即
X31n0607_p0292c23║說值然燈等，及在然燈之世入涅槃也。△三、正明
X31n0607_p0292c24║益宜二：初、感應。
X31n0607_p0293a01║諸善男子！若有眾生（至）諸根利鈍隨應度。
X31n0607_p0293a02║至我所者，即是過去眾生漸頓兩機冥扣法身也。
X31n0607_p0293a03║佛眼觀者，即是久已成佛，用佛眼鑑照無有遺差，
X31n0607_p0293a04║將欲起於勝劣兩應而利益之。善機凡有二力：一、
X31n0607_p0293a05║感人天華報；二、感佛道果報。若以法眼觀知眾生
X31n0607_p0293a06║萬善，緣其重輕各得華報，不能究竟知其終得種
X31n0607_p0293a07║智果報。若以佛眼圓照眾生萬善，即能知其始因
X31n0607_p0293a08║末果。此經一向明佛眼觀知眾生萬善，究竟得佛
X31n0607_p0293a09║一大事出世之正意也。信等諸根者，即信、進、念、定、
X31n0607_p0293a10║慧五根也。慧根即了因，餘根即緣因。此二善根各
X31n0607_p0293a11║有利鈍，通攝頓漸機緣。頓機利鈍即是圓別二教
X31n0607_p0293a12║之人，漸機利鈍即是藏通二教之人。又小乘根名
X31n0607_p0293a13║鈍，大乘根名利。又小乘根名利，人天根名鈍。十法
X31n0607_p0293a14║界眾生所有善根利鈍皆用為機，不用惡法，惡法
X31n0607_p0293a15║非緣了二因故也。如來悉照十界善機，隨所應度
X31n0607_p0293a16║而現形聲饒益也。妙樂云：問：佛果既極，如何亦得
X31n0607_p0293a17║名生機處？答：此中論機及辯利鈍，故佛法界未是
X31n0607_p0293a18║佛果。故彼玄文中十界交互以論機緣，則果佛機
X31n0607_p0293a19║通在十界故也。△二、施化二：初、形聲兩益二：初、形
X31n0607_p0293a20║益二：初、非生現生。
X31n0607_p0293a21║處處自說名字不同，年紀大小。
X31n0607_p0293a22║處處者，竪論即過去之處處行因國土也，橫論即
X31n0607_p0293a23║昔日十方國土也。名字不同者，形即現矣，則有名
X31n0607_p0293a24║字，因名召體，機有大小、形有勝劣。劣是劣應，即三
X31n0607_p0293b01║十二相之身，被藏、通二教之機；勝是勝應，即八萬
X31n0607_p0293b02║四千相好之身，被別、圓二教之機。此約示現佛法
X31n0607_p0293b03║界身名字不同。若現九法界身名字不同，無量無
X31n0607_p0293b04║邊可以意得。年紀大小者，此明壽命長短，大即勝
X31n0607_p0293b05║應、小即劣應，劣應現壽有量、勝應現壽無量，此皆
X31n0607_p0293b06║隨所應度為其現身及命長短耳。△二、非滅現滅。
X31n0607_p0293b07║亦復現言：當入涅槃。
X31n0607_p0293b08║應以滅度而得度者，即現滅度，令其戀仰而得解
X31n0607_p0293b09║脫也。△二聲益。
X31n0607_p0293b10║又以種種方便，說微妙法。
X31n0607_p0293b11║小身短壽，即是說於漸教，故言種種方便。大身長
X31n0607_p0293b12║壽，即是說於頓教，故言說微妙法。△二、得益歡喜。
X31n0607_p0293b13║能令眾生，發歡喜心。
X31n0607_p0293b14║雖初用漸，終令入大，故言能令歡喜。仍此歡喜，即
X31n0607_p0293b15║是施化得益。佛依四悉檀，施形聲兩益，眾生獲於
X31n0607_p0293b16║四利，稱機則喜，乖機則惱。今既稱機得益，故歡喜
X31n0607_p0293b17║也。△二、現在益物二：初、明機感。
X31n0607_p0293b18║諸善男子！如來見諸眾生樂於小法，德薄垢重者。
X31n0607_p0293b19║如來見者，即佛眼照也。諸眾生樂小法者，即所見
X31n0607_p0293b20║之機也。南岳師云：樂小者，非小乘人也，乃是樂近
X31n0607_p0293b21║說者為小耳。今當通說之。所謂貪愛二十五有，即
X31n0607_p0293b22║人天之機；貪著涅槃求自解脫，即二乘之機；樂於
X31n0607_p0293b23║漸次迂迴佛道，即三教菩薩之機。此等眾機來至
X31n0607_p0293b24║我所，皆名樂小法也。德薄者，緣了二善功用微劣
X31n0607_p0293c01║也。垢重者，見思二惑未除也。此約迹門名樂小法。
X31n0607_p0293c02║若約本門說者，樂聞出釋氏宮近成之小，不欲樂
X31n0607_p0293c03║聞長遠久成之大，故言樂小。此等小心非始今日，
X31n0607_p0293c04║若先樂大佛即不說始成，說始成者皆為樂小法
X31n0607_p0293c05║者耳。妙樂云：德薄垢重者，其人未有實教二因故
X31n0607_p0293c06║也。△二、明應化二：初、非生現生二：初、正明二：初、現
X31n0607_p0293c07║生。
X31n0607_p0293c08║為是人說：我少出家，得阿耨多羅三藐三菩提。
X31n0607_p0293c09║此文科云現生者，迹現於生也。前明利鈍之機來
X31n0607_p0293c10║感法身，今即現勝劣兩應，劣應應鈍根，勝應應利
X31n0607_p0293c11║根，此兩應並有生法二身生。劣應生身生者，以正
X31n0607_p0293c12║慧託胎出生行七步，乃至六年苦行已還是也。劣
X31n0607_p0293c13║應法身生者，即三十四心斷結習盡，所得五分法
X31n0607_p0293c14║身是也。勝應生身生者，如華嚴等經說，與諸菩薩
X31n0607_p0293c15║處摩耶胎，常說大乘之法，出生十方各行七步是
X31n0607_p0293c16║也。勝應法身生者，於寂滅道場金剛後心，斷無明
X31n0607_p0293c17║惑盡，得妙覺相應慧，窮照法性，萬德種智圓明普
X31n0607_p0293c18║備是也。出家者，劣應出分段生死家，勝應出分段
X31n0607_p0293c19║變易二種生死家也。得菩提者，劣應得有作四諦
X31n0607_p0293c20║所發無漏盡無生智名為菩提，勝應即照三諦一
X31n0607_p0293c21║實之道一切種智為菩提也。妙樂云：若約兩處成
X31n0607_p0293c22║相，即曉藏通二身是劣應，別圓二身是勝應也。雖
X31n0607_p0293c23║云兩應各有生法二身，然劣應之上五分法身義
X31n0607_p0293c24║同生身，勝應之上雖云生身義同法身。補註云：小
X31n0607_p0294a01║乘之教不談常住，五分法身終歸灰滅，故義同生
X31n0607_p0294a02║身。大乘既談常住，應全法性而起，法性不滅應亦
X31n0607_p0294a03║常住，故王宮誕迹非生現生，鶴林澄神非滅現滅，
X31n0607_p0294a04║故義同法身。△二非生
X31n0607_p0294a05║然我實成佛已來久遠若斯（至）令入佛道，作如是說。
X31n0607_p0294a06║此文科云非生者，非始爾生也。然我實成下，正明
X31n0607_p0294a07║本實不生，但天人修羅見此二種生法二身，謂言
X31n0607_p0294a08║始生，此則不然，然我久已得此生法二身，今日之
X31n0607_p0294a09║生非實生也，故云久遠若斯。若斯者，如上譬之長
X31n0607_p0294a10║久也。但以方便下，明既非實生，何故現生？但為利
X31n0607_p0294a11║益樂小法人德薄垢重者使得佛道，故言但以方
X31n0607_p0294a12║便教化眾生等，非生而現生，故云作如是說。△二、
X31n0607_p0294a13║利益二：初、形聲益。
X31n0607_p0294a14║諸善男子！如來所演經典（至）或示己事或示他事。
X31n0607_p0294a15║此明現生形聲益物也。說即是聲教，示即是形規。
X31n0607_p0294a16║形聲不出自他。若說法身，是說己身。若說應身，是
X31n0607_p0294a17║說他身。言值然燈佛，即是說己身。然燈佛是我師，
X31n0607_p0294a18║即是說他身。隨自意語，是說己身。隨他意語，是說
X31n0607_p0294a19║他身。示現正報，是示己事。示現依報，是示他事。△
X31n0607_p0294a20║二、明不虗二：初、標不虗。
X31n0607_p0294a21║諸所言說，皆實不虗。
X31n0607_p0294a22║言說不虗，雖偏據聲益，聲必兼形，故須雙釋。言不
X31n0607_p0294a23║虗者，漸頓二機，稟此勝劣二應，形聲之益不虗也。
X31n0607_p0294a24║若約迹本二門論虗實者，昔方便行，未得實道之
X31n0607_p0294b01║益，即是因虗；執於近迹，未得本地真實之益，即是
X31n0607_p0294b02║果虗。今聞迹門之說，同入實相，即得因中實益；聞
X31n0607_p0294b03║本門之說，即除執近之情，得於長遠果地之實益。
X31n0607_p0294b04║今得二實，對昔二虗，故言皆實不虗。△二、釋不虗
X31n0607_p0294b05║二：初、照理不虗。
X31n0607_p0294b06║所以者何？如來如實知見三界之相。
X31n0607_p0294b07║此下總釋益物不虗。今先釋形益不虗。此中六句
X31n0607_p0294b08║顯於應身不離法身，法身無形亦無起滅，眾生有
X31n0607_p0294b09║起滅之機感於法身，如來願力應同起滅，起滅之
X31n0607_p0294b10║見出自眾生，故約三界以明諸句。言如實知見者，
X31n0607_p0294b11║即是實智如理而照三界之實，實則無三界之因
X31n0607_p0294b12║相也。妙樂云：此中六句明今日應身即是久成法
X31n0607_p0294b13║身不思議一，故云照理等。無因相者，若準下句無
X31n0607_p0294b14║二死，應云無二種三界之因相也。
X31n0607_p0294b15║無有生死。
X31n0607_p0294b16║無有分段變易二種生死之苦果也。
X31n0607_p0294b17║若退若出。
X31n0607_p0294b18║有五住集名退，有二死果名出，結上無二死家之
X31n0607_p0294b19║因果也。如來至此是第一句。
X31n0607_p0294b20║亦無在世及滅度者。
X31n0607_p0294b21║亦無在生死之世及入涅槃之滅，此二俱滅，故云
X31n0607_p0294b22║亦無等。此是第二句。
X31n0607_p0294b23║非實非虗。
X31n0607_p0294b24║非於滅度之實，非於生死之虗也。此是第三句。
X31n0607_p0294c01║非如非異。
X31n0607_p0294c02║非於世間之隔異，非於出世之真如。葢六道眾生
X31n0607_p0294c03║見三界為異，二乘見三界為如，如即空也。佛見三
X31n0607_p0294c04║界非如非異，雙照如異。如上四句，是明中道也。
X31n0607_p0294c05║不如三界見於三界。
X31n0607_p0294c06║不如二種三界眾生所見三界之相。妙樂云：不如
X31n0607_p0294c07║三界者，如者同也。佛具權實二智，必不同彼二種
X31n0607_p0294c08║三界眾生所見三界二邊因果之相。二種三界者，
X31n0607_p0294c09║三界名通，通界內外。若界外立三界名者，以外準
X31n0607_p0294c10║內故也。中理未窮，通名見惑，通三界也。變易土中
X31n0607_p0294c11║勝妙五塵名欲界思，不思議法塵名上界思。淨名
X31n0607_p0294c12║疏中委出其相，此是第五句。
X31n0607_p0294c13║如斯之事，如來明見，無有錯謬。
X31n0607_p0294c14║唯佛內具實智之用，故如實窮照三界之實，亦是
X31n0607_p0294c15║隨自意語，亦是或說己身之事。故大品云：第一義
X31n0607_p0294c16║中無所分別也。如來實智雖無分別，不妨以權智
X31n0607_p0294c17║如量知見三界之相，即同三界眾生之見。雖無二
X31n0607_p0294c18║死，而隨他意示二死身，說有二死；雖無退無出，而
X31n0607_p0294c19║隨他意說有退出；雖亦無在世及滅度者，而隨他
X31n0607_p0294c20║意示生世間、示入涅槃，說有在世、有得滅者；雖無
X31n0607_p0294c21║實，而說涅槃之實；雖無虗，而說三界之虗；雖無三
X31n0607_p0294c22║世之異，而說有異；雖無真諦之如，而說有如。同於
X31n0607_p0294c23║三界、見於三界，皆是隨他意語，名為說他身事、示
X31n0607_p0294c24║他身事。如來二智明審二諦，所以形聲兩益皆實
X31n0607_p0295a01║不虗也。妙樂云：既總云如斯，覽前所照通成一見，
X31n0607_p0295a02║故皆重牒前五實句，共成權實二智之相。故前實
X31n0607_p0295a03║智唯照實境，今加權智隨物見權，明非見而見，即
X31n0607_p0295a04║二智不二也。△二、稱機不虗二：初、機感。
X31n0607_p0295a05║以諸眾生有種種性（至）種種憶想分別故。
X31n0607_p0295a06║以諸眾生根機利鈍漸頓不同，性欲行智種種差
X31n0607_p0295a07║別，欲令增諸善根，故說己他之教，不虗因緣譬喻
X31n0607_p0295a08║也。性者，漸頓根性各有種種，故須用為人悉檀生
X31n0607_p0295a09║諸善根，善根猶是性。欲者，漸頓二機若種種欲樂
X31n0607_p0295a10║不同，此須用世界悉檀，隨其樂欲皆令歡喜。行者
X31n0607_p0295a11║隨其樂欲而修諸行，此須用為人悉檀生其宿善。
X31n0607_p0295a12║若行中好多愛著致有妨障，此須用對治悉檀破
X31n0607_p0295a13║其現惡。憶想是智慧，即相似解。漸頓二機居內外
X31n0607_p0295a14║凡位，有諸善根故欲樂，欲樂故修行，修行故得相
X31n0607_p0295a15║似解，此須用第一義悉檀，隨其所得憶想之解，更
X31n0607_p0295a16║為說法令得入理。乃至初地欲樂脩行二地之時，
X31n0607_p0295a17║亦憶想二地之境，即是念想。若發生二地真解，即
X31n0607_p0295a18║是念想觀除、言語法滅，乃至妙覺果佛方得究竟
X31n0607_p0295a19║離於憶想，獲常寂照耳。妙樂云：問：應云初住，何云
X31n0607_p0295a20║初地？答：從漸頓來，且寄地位耳。△二施化
X31n0607_p0295a21║欲令生諸善根（至）所作佛事未曾暫廢。
X31n0607_p0295a22║此正對機施己他聲益，欲令漸頓之機生種種善
X31n0607_p0295a23║根，故現若干己他身事，若干己他聲教，若干因緣
X31n0607_p0295a24║譬喻也。若對漸機，以三藏四門若干因緣譬喻，於
X31n0607_p0295b01║一一門中復有若干，通教四門亦如是。若對頓機，
X31n0607_p0295b02║如別圓亦各四門若干種種，如淨名三十二菩薩
X31n0607_p0295b03║各說入不二法門，華嚴中種種行類相貌，皆為別
X31n0607_p0295b04║圓根機施若干譬喻言辭說法也。所作佛事未曾
X31n0607_p0295b05║暫廢者，總結不虗也。如上若干己他形聲，皆令眾
X31n0607_p0295b06║生入佛知見，不為人天二乘小事，故云佛事。若一
X31n0607_p0295b07║人獨得滅度，餘人不得者，所作佛事即為有廢，廢
X31n0607_p0295b08║即眾生不得實益，豈得云皆實不虗？今七方便咸
X31n0607_p0295b09║入一實，所以得云皆實不虗，佛事無廢。△二、非滅
X31n0607_p0295b10║現滅二：初、正明二：初、明本實不滅二：初、明果位常。
X31n0607_p0295b11║如是我成佛已來甚大久遠（至）常住不滅。
X31n0607_p0295b12║成佛是果甚大，久遠等是常，常故不滅，既其不滅，
X31n0607_p0295b13║益至未來，故寄此四字，明未來大勢威猛，常住益
X31n0607_p0295b14║物也。△二、舉因況果。
X31n0607_p0295b15║諸善男子！我本行菩薩道（至）今猶未盡復倍上數。
X31n0607_p0295b16║此舉因況果，以明常住也。葢佛脩圓因，登初住時，
X31n0607_p0295b17║已得常壽，常壽叵盡，已倍上無量阿僧祇劫之數，
X31n0607_p0295b18║況果壽耶？譬如太子時，祿已不可盡，況登尊極，祿
X31n0607_p0295b19║用寧可盡乎？妙樂云：舉因況果者，明佛本行菩薩
X31n0607_p0295b20║道時，所感因壽，尚自未盡，況果壽耶？故知以不盡
X31n0607_p0295b21║之因壽，況不盡之果壽，以明因果俱常也。△二、明
X31n0607_p0295b22║迹中唱滅。
X31n0607_p0295b23║然今非實滅度，而便唱言：當取滅度。
X31n0607_p0295b24║迹中三身並有非滅、唱滅之義。法身非滅唱滅者，
X31n0607_p0295c01║如淨名云：法本不生故無可滅。即是法身非滅義。
X31n0607_p0295c02║又云：是寂滅義。即是唱滅也。報身非滅唱滅者，誰
X31n0607_p0295c03║有智慧、誰有煩惱，而言智慧能破？即是報身非滅
X31n0607_p0295c04║義。眾生未了，聞此便謂其即是佛，而生憍恣不復
X31n0607_p0295c05║修道，故復唱言：道能滅惑。即是唱滅也。應身非滅
X31n0607_p0295c06║唱滅者，應是法報之用，體既無滅用豈有窮？即應
X31n0607_p0295c07║身非滅義。但為眾生若常見佛則生憍恣，故唱：我
X31n0607_p0295c08║於今夜當取滅度。即是唱滅也。△二、利益二：初、不
X31n0607_p0295c09║滅眾生有損二：初、不滅有損。
X31n0607_p0295c10║如來以是方便教化眾生（至）入於憶想妄見網中。
X31n0607_p0295c11║此科云不滅有損者，如前樂小法人，見佛常在，不
X31n0607_p0295c12║種善根，貧窮下賤，不生真、中二善，故無益；不斷見、
X31n0607_p0295c13║思、無明二惡，則有損。五欲即思惑，憶想即見惑。由
X31n0607_p0295c14║此眾生垢重，故須唱滅。不唱滅，則二惡生而不滅，
X31n0607_p0295c15║二善損而不生也。△二、廣釋不滅。
X31n0607_p0295c16║若見如來常在不滅（至）不能生難遭之想、恭敬之心。
X31n0607_p0295c17║若見佛常在世，便起憍怠故有損，不能生恭敬故
X31n0607_p0295c18║無益。憍恣即增見惑，厭怠即生思惑。不生難遭想
X31n0607_p0295c19║即不能生見，諦解故不能斷見。不恭敬即不能生
X31n0607_p0295c20║思，惟道故不能斷思。為是義故，宜應現滅也。又若
X31n0607_p0295c21║聞三佛不滅，悉有憍恣義。聞法身不滅者，便謂眾
X31n0607_p0295c22║生如、彌勒如，一如無二如。由是生於憍心上慢，謂
X31n0607_p0295c23║一切煩惱本自不生，今亦無滅，何須修道？即便恣
X31n0607_p0295c24║情放逸。為是唱言：法身是寂滅義。聞報身不滅者，
X31n0607_p0296a01║便謂一切眾生即涅槃相，涅槃相即煩惱相。由是
X31n0607_p0296a02║復起慢恣，不復脩善，懈怠放逸。為是唱言：報身智
X31n0607_p0296a03║慧能滅煩惱，應身非滅，現滅易解。眾生由聞此唱
X31n0607_p0296a04║滅，便於三佛生難遭想，起恭敬心也。△二、唱滅於
X31n0607_p0296a05║物有益二：初、歎佛難值。
X31n0607_p0296a06║是故如來以方便說。比丘當知，諸佛出世難可值遇。
X31n0607_p0296a07║三佛並難值，眾生樂著小法，見思障重，聞三身不
X31n0607_p0296a08║滅，則不脩道，故難得契會於佛也。△二、釋難值意。
X31n0607_p0296a09║所以者何諸薄德人（至）雖不實滅而言滅度。
X31n0607_p0296a10║若見三佛，其人多善少惡，不為斯人唱滅，是人見
X31n0607_p0296a11║佛常在靈山也。或不見佛，其人障重善輕，為說三
X31n0607_p0296a12║佛難會。眾生聞之，便作是念：三佛雖復非生非滅，
X31n0607_p0296a13║必須生善滅惡，乃得證見。此事不易，故云難遭也。
X31n0607_p0296a14║心懷戀慕等者，此明現滅無損。滅於見思名無損，
X31n0607_p0296a15║種善根名有益也。△二、總結不虗三：初、明先近後
X31n0607_p0296a16║遠。
X31n0607_p0296a17║又，善男子！諸佛如來法皆如是。
X31n0607_p0296a18║此明諸佛出五濁，必先三後一，先近後遠也。△二、
X31n0607_p0296a19║明為化眾生。
X31n0607_p0296a20║為度眾生。
X31n0607_p0296a21║△三、明皆非虗妄
X31n0607_p0296a22║皆實不虗。
X31n0607_p0296a23║△二、譬說二：初、開譬二：初、良醫治子譬。譬上三世
X31n0607_p0296a24║應化所宜三：初、醫遠行譬。譬過去益物二：初、譬應
X31n0607_p0296b01║化二：初、超譬應化。
X31n0607_p0296b02║譬如良醫，智慧聰達，明鍊方藥，善治眾病。
X31n0607_p0296b03║此超譬上我以佛眼觀有能應之智也。良醫者，良，
X31n0607_p0296b04║善也。喻佛內有三達五眼，即是八術妙得藥性，外
X31n0607_p0296b05║識一切眾生起病之根源也。智慧者，權實二智，深
X31n0607_p0296b06║知二諦也。聰達者，五眼鑒機，頓漸不差也。十二部
X31n0607_p0296b07║教，文理甚深，如明鍊方藥，依四悉檀，徧知頓漸眾
X31n0607_p0296b08║生煩惱之病，如善治眾病也。醫有十種：一者、治病
X31n0607_p0296b09║病增無損，或時致死，譬空見外道恣意行惡，教人
X31n0607_p0296b10║起邪見，斷善根，法身既亡，慧命亦死。二者、治病不
X31n0607_p0296b11║增不損，譬有見苦行外道投巖赴火，苦行行善，不
X31n0607_p0296b12║得禪定，不能斷諸結使，即是不損，亦不能斷善，即
X31n0607_p0296b13║是不增也。三者、治病損而無增，但世醫所治差已
X31n0607_p0296b14║還復發，即是修世禪斷結使之外道也。四者、治病
X31n0607_p0296b15║能令差已不復發，而所治不徧，即二乘人止治一
X31n0607_p0296b16║兩種有緣者，不能徧治一切也。五者、雖能兼徧，而
X31n0607_p0296b17║無巧術用治苦痛，釋論呼為拙度，即是藏教六度
X31n0607_p0296b18║菩薩慈悲廣治也。六者、治病妙術治無痛惱，而不
X31n0607_p0296b19║能治必死之人，譬通教菩薩用體法空，但治有反
X31n0607_p0296b20║復凡夫，不治焦種二乘也。七者、雖治難愈之病，而
X31n0607_p0296b21║不能一時治一切病，即是別教地前菩薩也。八者、
X31n0607_p0296b22║能一時治一切病，而不能令平復如本，即是圓教
X31n0607_p0296b23║初心十信也。九者、能徧治一切，亦能令其平復如
X31n0607_p0296b24║本，而不能令過本，即是圓教初住乃至金剛心也。
X31n0607_p0296c01║十者、一時治一切病，即能令其平復，又使過本，即
X31n0607_p0296c02║是如來。前三種是舊醫，後七並客醫。妙樂云：前之
X31n0607_p0296c03║三種亦稱醫者，佛未出時，一切外道皆自謂出家，
X31n0607_p0296c04║各自領眾故也。涅槃經中唯以如來對彼外道，稱
X31n0607_p0296c05║為新醫。又佛未出世之先，輪王以十善治世，亦稱
X31n0607_p0296c06║舊醫。先舊為主，後來稱客，故名客醫。無量義經云：
X31n0607_p0296c07║醫王、大醫王者，第八、九醫通得名王，唯第十醫獨
X31n0607_p0296c08║名大王。△二、追譬機感。
X31n0607_p0296c09║其人多諸子息，若十、二十乃至百數。
X31n0607_p0296c10║其人喻佛也。多諸子息等者，若十是聲聞，二十是
X31n0607_p0296c11║支佛，百數是菩薩。且置二乘，別明菩薩之子，凡有
X31n0607_p0296c12║三種子義：一、正因之子，就一切眾生皆有正、緣、了
X31n0607_p0296c13║三因佛性，即是佛子，故云其中眾生悉是吾子。又
X31n0607_p0296c14║今文云多諸子息也。約十心數法即有百子，心王
X31n0607_p0296c15║為正因佛性，慧是了因佛性，餘九相扶起屬緣因
X31n0607_p0296c16║佛性，一數起時九數扶助，如是成百。一切眾生雖
X31n0607_p0296c17║具三因，以了因未曾發心，緣因未曾加行，悉屬正
X31n0607_p0296c18║因佛子也。二、緣因之子，如十六王子覆講法華時，
X31n0607_p0296c19║聞法者亦生微解，即成了因性，在昔微能脩行為
X31n0607_p0296c20║緣因性。正因性為本雖亦有三因，且就昔日結緣
X31n0607_p0296c21║並屬緣因，資發今日一實之解，故得結緣為佛子
X31n0607_p0296c22║也。百子之義，此約十信，一信起時即具餘九，還有
X31n0607_p0296c23║百信，名百子也。三、了因之子，即是今日聞法華經，
X31n0607_p0296c24║安住實智中，我定當作佛，從佛口生，得佛法分，名
X31n0607_p0297a01║為真子。此亦有三因，今既顯了見於佛性，並屬了
X31n0607_p0297a02║因佛子。百子之義，還將十信相似之百入於初住，
X31n0607_p0297a03║為分證之百，名百子也。今文明百子不取了因子，
X31n0607_p0297a04║了因子自屬下不失心服藥中明之。妙樂云：入初
X31n0607_p0297a05║住位名為了，故發心已後訖至住前皆名為緣。△
X31n0607_p0297a06║二、譬現滅。
X31n0607_p0297a07║以有事緣，遠至餘國。
X31n0607_p0297a08║此譬過去應化中現滅也。以此土機生，彼方緣熟，
X31n0607_p0297a09║此見應滅，彼見應生，名遠至餘國。△二、還已復去，
X31n0607_p0297a10║譬現在應化二：初、譬機感。
X31n0607_p0297a11║諸子於後飲他毒藥，藥發悶亂，宛轉於地。
X31n0607_p0297a12║此下譬現在應化益物，今正譬上機應相關。見諸
X31n0607_p0297a13║德薄垢重眾生，於佛滅後，樂著邪師之法，故云飲
X31n0607_p0297a14║他毒藥。不知出世之要道，故云悶亂。輪轉諸趣，墮
X31n0607_p0297a15║在三界，故云踠轉於地。妙樂云：望出世法，故且云
X31n0607_p0297a16║地。△二、譬應化二：初、非生現生二：初、譬形聲益二：
X31n0607_p0297a17║初、譬形益。
X31n0607_p0297a18║是時其父還來歸家（至）願見救療更賜壽命。
X31n0607_p0297a19║此下譬非生現生，今譬形益父。歸家者，譬佛復應
X31n0607_p0297a20║生此土也。信受邪師之法，名為飲毒。失心者，貪著
X31n0607_p0297a21║三界五欲，失先所種三乘善根，不成大小機，感佛
X31n0607_p0297a22║為是人故，非滅唱滅也。又有雖著五欲，而不失三
X31n0607_p0297a23║乘善根，有大小機，感佛為是人故，非生現生也。遙
X31n0607_p0297a24║見者，明佛出世時，眾生亦見佛色身，但為見思障
X31n0607_p0297b01║五分，不得親奉法身，故云遙也。見聞佛出，皆有喜
X31n0607_p0297b02║敬之事，故云皆大歡喜等。經文梵王請等，例是求
X31n0607_p0297b03║救之辭也。△二、譬聲益二：初、譬佛受請轉二諦法
X31n0607_p0297b04║輪。
X31n0607_p0297b05║父見子等苦惱如是（至）擣篩和合與子令服。
X31n0607_p0297b06║科云：轉二諦法輪，應云三諦。二諦名通，三諦則別。
X31n0607_p0297b07║今捨別從通，即頓中二諦也。諸經方者，即十二部
X31n0607_p0297b08║教也。藥草，即教中所詮八萬法門也。從佛出十二
X31n0607_p0297b09║部經，此出頓藥草也。從佛出九部修多羅，此出漸
X31n0607_p0297b10║藥草也。色者，譬戒，戒防身口，事相彰顯，故如色。香
X31n0607_p0297b11║者，譬定，功德妙香，熏一切也。味者，譬慧，能得理味
X31n0607_p0297b12║也。又色是般若，照了法性之色，分明無礙也。香是
X31n0607_p0297b13║解脫，斷德離臭也。味是法身，理味也。三法不縱不
X31n0607_p0297b14║橫，名祕密藏，依教修行，得入此藏也。漸頓通皆具
X31n0607_p0297b15║戒定慧，今文從別，且屬圓頓。若漸教說三乘，空三
X31n0607_p0297b16║昧力如擣，無相三昧如篩，無作三昧如合，一一三
X31n0607_p0297b17║昧具戒定慧。又空觀如擣，假觀如篩，中觀如合，此
X31n0607_p0297b18║三觀各不離戒定慧，將此法與漸頓眾生修行，故
X31n0607_p0297b19║名令服也。△二、譬佛將此誡勸兩門化二：初、勸門。
X31n0607_p0297b20║而作是言：此大良藥，色香美味皆悉具足，汝等可服。
X31n0607_p0297b21║△二誡門。
X31n0607_p0297b22║速除苦惱，無復眾患。
X31n0607_p0297b23║佛將勸誡二教，令諸眾生服法藥也。△二、譬益不
X31n0607_p0297b24║虗
X31n0607_p0297c01║其諸子中不失心者（至）即便服之，病盡除愈。
X31n0607_p0297c02║此云諸子，即上所明三子中了因之子也。既不失
X31n0607_p0297c03║心，服藥病差，即譬上皆實不虗也。△二、非滅現滅
X31n0607_p0297c04║二：初、不久應死譬二：初、唱死之由譬。
X31n0607_p0297c05║餘失心者見其父來（至）如是好藥而不肯服。
X31n0607_p0297c06║此譬現滅之由，正由眾生薄德，見佛常在，但增憍
X31n0607_p0297c07║恣而不脩行，即是不肯服藥也。△二、正唱應死譬
X31n0607_p0297c08║二：初、擬去住譬。
X31n0607_p0297c09║我今當設方便，令服此藥。
X31n0607_p0297c10║譬上住世有損，現滅有益，當設方便，當即擬也。△
X31n0607_p0297c11║二、唱應死譬。
X31n0607_p0297c12║即作是言汝等當知（至）遣使還告汝父已死。
X31n0607_p0297c13║正譬現滅，化期將竟故云衰老。死時已至者，當入
X31n0607_p0297c14║涅槃也。佛雖滅度留經教在世，故云是好良藥。今
X31n0607_p0297c15║留在此復至他國者，即是此方現滅他方現生也。
X31n0607_p0297c16║遣使等者，四依菩薩語眾生云：佛已滅度但留此
X31n0607_p0297c17║法，我今宣弘汝當受行也。後時眾生若無四依傳
X31n0607_p0297c18║述經法，豈能自知佛已滅度？故用四依是使人也。
X31n0607_p0297c19║△二、諸子醒悟譬二：初、現滅利益。
X31n0607_p0297c20║是時諸子聞父背喪（至）今者捨我遠喪他國。
X31n0607_p0297c21║眾生因知父喪，方能醒悟，以譬如來現滅，眾生方
X31n0607_p0297c22║脩行也。△二、未來機感。
X31n0607_p0297c23║自惟孤露，無復恃怙（至）即取服之，毒病皆愈。
X31n0607_p0297c24║良由如來滅後，眾生醒悟，服藥脩行，以作因緣，能
X31n0607_p0298a01║感未來應化。如遺教經云：其未度者，皆悉已作得
X31n0607_p0298a02║度因緣。亦有現得感見，非獨釋迦。如普賢觀經云：
X31n0607_p0298a03║精進苦到，得見釋迦分身多寶、東方善德等，及七
X31n0607_p0298a04║佛世尊。△三、尋後來歸譬未來應化。
X31n0607_p0298a05║其父聞子悉已得差，尋便來歸，咸使見之。
X31n0607_p0298a06║此譬未來益物，父聞子差，即成能感之機，咸使見
X31n0607_p0298a07║之，是起未來之應，方將形聲兩益也。妙樂云：得差
X31n0607_p0298a08║之言，不全惑斷，但有三乘機及堪會者，不論斷與
X31n0607_p0298a09║不斷，皆名得差。△二、治子實益譬。譬上三世，益物
X31n0607_p0298a10║不虗。
X31n0607_p0298a11║諸善男子！於意云何（至）不也，世尊！
X31n0607_p0298a12║△二、合譬三：初、合過去益物。
X31n0607_p0298a13║佛言：我亦如是，成佛已來（至）阿僧祇劫為眾生故。
X31n0607_p0298a14║△二、合現在益物。
X31n0607_p0298a15║以方便力，言當滅度。
X31n0607_p0298a16║△三、合益物不虗
X31n0607_p0298a17║亦無有能，如法說我，虗妄過者。
X31n0607_p0298a18║△二、偈頌三：初、頌法說二：初、頌三世益物三：初、頌
X31n0607_p0298a19║過去三：初、頌成道已久。
X31n0607_p0298a20║爾時，世尊欲重宣此義，而說偈言：
X31n0607_p0298a21║自我得佛來，所經諸劫數，無量百千萬，億載阿僧祗。
X31n0607_p0298a22║補註云：百生千，千生萬，萬生億，億生兆，兆生京，京
X31n0607_p0298a23║生秭，秭生垓，垓生壤，壤生溝，溝生㵎，㵎生正，正生
X31n0607_p0298a24║載也。△二頌中間益物。
X31n0607_p0298b01║常說法教化，無數億眾生，令入於佛道。爾來無量劫。
X31n0607_p0298b02║△三、頌常住此處。
X31n0607_p0298b03║為度眾生故方便現涅槃（至）雖近而不見。
X31n0607_p0298b04║△二、頌現在二：初、頌非生現生。
X31n0607_p0298b05║眾見我滅度廣供養舍利（至）俱出靈鷲山。
X31n0607_p0298b06║△二、頌非滅現滅。
X31n0607_p0298b07║我時語眾生，常在此不滅（至）但謂我滅度。
X31n0607_p0298b08║△三、頌未來四：初、頌未來機感。
X31n0607_p0298b09║我見諸眾生沒在於苦惱（至）乃出為說法。
X31n0607_p0298b10║此下頌未來。上長行但寄常住不滅四字，今偈頌
X31n0607_p0298b11║則廣文為四科，此一行半明未來機感。△二、頌常
X31n0607_p0298b12║住不滅。
X31n0607_p0298b13║神通力如是於阿僧祇劫（至）散佛及大眾。
X31n0607_p0298b14║常在靈鷲山，此謂實報土也。及餘諸住處者，謂方
X31n0607_p0298b15║便有餘土，即上餘國義也。天人充滿者，住行向三
X31n0607_p0298b16║十心是人，十地是天。擊天鼓者，表佛無問自說也。
X31n0607_p0298b17║雨曼陀羅華者，表說賢聖位次也。妙樂云：若準餘
X31n0607_p0298b18║國指有餘土者，報土須指他受用土。若據常在之
X31n0607_p0298b19║言，即屬自受用土。若準頌文寶莊嚴之言，即是本
X31n0607_p0298b20║時他受用土也。○他受用者，即他報身所居之土，
X31n0607_p0298b21║名實報土，屬事也。他報是勝應身，從機感見，故名
X31n0607_p0298b22║他報。自受用土，即自報身所居之土，名常寂光，屬
X31n0607_p0298b23║理也。自報是智慧，經云久脩業所得，慧光照無量
X31n0607_p0298b24║是也。△三、明不見因緣。
X31n0607_p0298c01║我淨土不毀而眾見燒盡（至）不聞三寶名。
X31n0607_p0298c02║△四、明得見因緣。
X31n0607_p0298c03║諸有脩功德柔和質直者（至）久脩業所得。
X31n0607_p0298c04║妙樂云：諸有脩功德等者，即指緣、了二因具足者
X31n0607_p0298c05║也。則皆見我身，見實報土、他報身也。或時為此眾
X31n0607_p0298c06║等者，亦初地、初住也。久乃見佛者，即指五濁重者。
X31n0607_p0298c07║我智力如是，總結大勢力也。△二頌皆實不虗
X31n0607_p0298c08║汝等有智者，勿於此生疑，當斷令永盡，佛語實不虗。
X31n0607_p0298c09║△二、頌譬說二：初、頌開譬三：初、頌過去。
X31n0607_p0298c10║如醫善方便。
X31n0607_p0298c11║△二頌現在。
X31n0607_p0298c12║為治狂子故，實在而言死。
X31n0607_p0298c13║△三頌不虗
X31n0607_p0298c14║無能說虗妄。
X31n0607_p0298c15║△二、頌合譬三：初、頌合過去。
X31n0607_p0298c16║我亦為世父，救諸苦患者。
X31n0607_p0298c17║二頌合現在。
X31n0607_p0298c18║為凡夫顛倒實在而言滅（至）為說種種法。
X31n0607_p0298c19║△三、頌合不虗
X31n0607_p0298c20║每自作是意：以何令眾生，得入無上慧，速成就佛身？
X31n0607_p0298c21║開三顯一，開近顯遠，欲令眾生速得佛道，此事必
X31n0607_p0298c22║得不虗也。
X31n0607_p0298c23║妙法蓮華經分別功德品第十七
X31n0607_p0298c24║佛說壽量時，地涌過去弟子靈山，現在弟子得種
X31n0607_p0299a01║種益，故言功德。淺深不同，故言分別品也。此文是
X31n0607_p0299a02║本門第二授記段。若據聞經功德，但屬餘殘。今準
X31n0607_p0299a03║當得菩提之言，復同授記法華論分。此文有法力、
X31n0607_p0299a04║脩行力。法力者，由法而成，故名為力。有五：一者證，
X31n0607_p0299a05║謂六百八十萬億得無生忍，乃至一生得菩提。二
X31n0607_p0299a06║者信，謂八世界微塵數菩薩發菩提心。三者供養，
X31n0607_p0299a07║謂說是菩薩得大法利時，於虗空中雨天華等。此
X31n0607_p0299a08║三如今品。四者聞法，如隨喜品。五者讀誦持說。讀
X31n0607_p0299a09║誦，如法師功德品。持者，追指法師安樂行、勸持三
X31n0607_p0299a10║品。說者，如神力、囑累二品。脩行力者，苦行力，如藥
X31n0607_p0299a11║王品。教化，如妙音品。護難，如觀音、陀羅尼二品。示
X31n0607_p0299a12║功德，如妙莊嚴王品。護法，如普賢品。△二、分別功
X31n0607_p0299a13║德品初、記領二：初、總受法身記三：初、經家總序。
X31n0607_p0299a14║爾時，大會聞佛說壽命劫數長遠如是（至）得大饒益。
X31n0607_p0299a15║△二、如來分別。
X31n0607_p0299a16║於時世尊告彌勒菩薩摩訶薩（至）得無生法忍。
X31n0607_p0299a17║科云分別者，即上品題下註云淺深不同之意也。
X31n0607_p0299a18║佛語圓妙（指本、迹二門），不可用權位釋經。故上迹門開
X31n0607_p0299a19║示悟入佛之知見，今本門諸菩薩增道損生，皆約
X31n0607_p0299a20║圓位解釋。得無生法忍者，入圓教十住位也。故華
X31n0607_p0299a21║嚴經云：初發心住，一發一切發，得如來一身無量
X31n0607_p0299a22║身，清淨妙法身，湛然應一切。即此義也。中論云：諸
X31n0607_p0299a23║法不自生，亦不從他生，不共不無因，是故說無生。
X31n0607_p0299a24║又華嚴疏云：阿者，入無生義。無生之理，統該萬法。
X31n0607_p0299b01║菩薩得此無生，達諸法空，斷一切障也。
X31n0607_p0299b02║復有千倍菩薩摩訶薩得聞持陀羅尼門。
X31n0607_p0299b03║得聞持陀羅尼，入十行位也。大論明三陀羅尼：一、
X31n0607_p0299b04║聞持陀羅尼。得此陀羅尼者，一切語言諸法，耳所
X31n0607_p0299b05║聞者，皆不忘失，即是名持。二、分別知陀羅尼。三、入
X31n0607_p0299b06║音聲陀羅尼。具見翻譯名義。
X31n0607_p0299b07║復有一世界微塵數菩薩摩訶薩，得樂說無礙辯才。
X31n0607_p0299b08║得樂說等者，入十向位。華嚴迴向品云菩薩得決
X31n0607_p0299b09║定辯才無盡藏，演說一切佛平等法是也。
X31n0607_p0299b10║復有一世界微塵數菩薩摩訶薩（至）無量旋陀羅尼。
X31n0607_p0299b11║得無量旋陀羅尼，入初地也。淨名疏云：旋者，轉也。
X31n0607_p0299b12║謂旋轉分別，破塵沙惑，顯出恒沙佛法也。
X31n0607_p0299b13║復有三千大千世界微塵數菩薩（至）能轉不退法輪。
X31n0607_p0299b14║不退義見前。此入第二地也。
X31n0607_p0299b15║復有二千中國土微塵數菩薩（至）能轉清淨法輪。
X31n0607_p0299b16║此入第三地也。
X31n0607_p0299b17║復有小千國土（至）八生當得阿耨多羅三藐三菩提。
X31n0607_p0299b18║八生入第四地。七生入第五地。六生入第六地。五
X31n0607_p0299b19║生入第七地。
X31n0607_p0299b20║復有四四天下（至）四生當得阿耨多羅三藐三菩提。
X31n0607_p0299b21║四生入第八地也。
X31n0607_p0299b22║復有三四天下（至）三生當得阿耨多羅三藐三菩提。
X31n0607_p0299b23║三生入第九地也。
X31n0607_p0299b24║復有二四天下（至）二生當得阿耨多羅三藐三菩提。
X31n0607_p0299c01║二、生入第十地也。
X31n0607_p0299c02║復有一四天下（至）一生當得阿耨多羅三藐三菩提。
X31n0607_p0299c03║一生入等覺金剛心也。自初住至此等覺，位位各
X31n0607_p0299c04║破一品無明，總四十一品。更破一品微細無明，入
X31n0607_p0299c05║妙覺位。若論位位增道損生，皆約智德論增，斷德
X31n0607_p0299c06║論損。增即法身生，損即無明滅。所謂增圓妙道，損
X31n0607_p0299c07║變易生也。然本門得道，數倍眾經。非但數多，又熏
X31n0607_p0299c08║脩日久。元本垂迹，處處開引。中間相值，數數成熟。
X31n0607_p0299c09║今世五味，節節調伏。收羅結撮，歸會法華。譬如田
X31n0607_p0299c10║家，春生夏長，耕種耘治，秋收冬藏，一時穫刈。自法
X31n0607_p0299c11║華已後，有得道者，如捃拾耳。妙樂云：捃拾如涅槃。
X31n0607_p0299c12║自云：八千聲聞，於法華中，得授記莂。如秋收冬藏，
X31n0607_p0299c13║更無所作。故知大穫，須在法華。○捃（均上聲。法華開顯如大穫。
X31n0607_p0299c14║涅槃捃拾殘機，如大穫之後，取拾遺餘之穗，名捃拾也。）
X31n0607_p0299c15║復有八世界微塵數眾生（至）三菩提心。
X31n0607_p0299c16║八世界發心者，六根清淨人初入十信位也。故仁
X31n0607_p0299c17║王經云：十善菩薩發大心，長別三界苦輪海。即此
X31n0607_p0299c18║義也。妙樂云：十善菩薩者，此明十信，信信通皆具
X31n0607_p0299c19║足十善，非謂專以人天不殺盜等用對十信也。△
X31n0607_p0299c20║三、時眾供養。
X31n0607_p0299c21║佛說是諸菩薩摩訶薩（至）歌無量頌讚歎諸佛。
X31n0607_p0299c22║時眾聞深遠法得大饒益，欲報佛恩而設供養，亦
X31n0607_p0299c23║是寄事以表領解。上迹門開權顯實，菩薩亦悟而
X31n0607_p0299c24║大事未畢，所以不陳供養而表領解。今本門開近
X31n0607_p0300a01║顯遠既竟，彌勒總申領解，故以供養表之。諸菩薩
X31n0607_p0300a02║執持旛葢次第而上至於梵天者，旛者轉義，葢者
X31n0607_p0300a03║覆義，地者始義，梵者淨義。智斷番番轉，慈悲番番
X31n0607_p0300a04║覆，高下深淺不失次第際於梵天，表諸菩薩增道
X31n0607_p0300a05║損生，隣於妙覺極於極淨也。△二、彌勒申領解三：
X31n0607_p0300a06║初、頌時眾得解。
X31n0607_p0300a07║爾時，彌勒菩薩從座而起（至）合掌向佛。而說偈言：
X31n0607_p0300a08║佛說希有法昔所未曾聞（至）歡喜充徧身。
X31n0607_p0300a09║△二、頌如來分別。
X31n0607_p0300a10║或住不退地或得陀羅尼（至）如虗空無邊。
X31n0607_p0300a11║隨數生成佛者，頌四天下微塵數菩薩四生當得
X31n0607_p0300a12║菩提，乃至二天下微塵數菩薩二生當得菩提。當
X31n0607_p0300a13║成一切智者，等覺一生之後成妙覺果佛之智也。
X31n0607_p0300a14║得無量無漏清淨之果報者，揀異二乘有量故言
X31n0607_p0300a15║無量，妙因所感故言清淨，無障礙土故言果報，揀
X31n0607_p0300a16║異二乘無報也。△三、頌時眾供養。
X31n0607_p0300a17║雨天曼陀羅摩訶曼陀羅（至）以助無上心。
X31n0607_p0300a18║從此偈後至經盡，凡十一品半，並屬流通。段分為
X31n0607_p0300a19║二：一、從此下至不輕品凡三品半，明弘經功德深
X31n0607_p0300a20║以勸流通；二、從神力品下凡八品，付囑流通。此復
X31n0607_p0300a21║二，各有三：初三者，此半品及隨喜品，明五品位中
X31n0607_p0300a22║初品因功德勸流通；二、從法師功德品，明五品位
X31n0607_p0300a23║中初品果功德勸流通；三、不輕品，引信毀罪福證
X31n0607_p0300a24║勸流通。後三者，初、神力、囑累二品，囑累流通；二、藥
X31n0607_p0300b01║王下五品，約化他勸流通；三、普賢品，約自行勸流
X31n0607_p0300b02║通。若論十一品半生起次第者，現在聞經得真似
X31n0607_p0300b03║兩解之益，如上說。若直聞一句而生隨喜，如現在
X31n0607_p0300b04║四信格其功德。未來無佛，恐人疑福少，故說滅後
X31n0607_p0300b05║五品位中功德也。因功德微密，未若果功德彰灼，
X31n0607_p0300b06║故說法師功德品。因果雙舉，未若引證分明，故說
X31n0607_p0300b07║不輕品。雖舉往人，未若現其神變，故說神力品。雖
X31n0607_p0300b08║示神力，未若摩頂付囑，故說囑累品。雖通途囑累，
X31n0607_p0300b09║未若示其要術棄身存道，故說藥王品。雖誡能化，
X31n0607_p0300b10║未若誡其所化，隨聞法處應生佛想，故說妙音、觀
X31n0607_p0300b11║音二品。若初心弘經，既無神力，當依內禁，故說陀
X31n0607_p0300b12║羅尼品。復須外護，故說嚴王、普賢二品。聯翩重疊，
X31n0607_p0300b13║使大法弘通耳。就此偈後長行至品末，大分為二：
X31n0607_p0300b14║一、現在四信；二、滅後五品。未來無佛等者，恐人疑
X31n0607_p0300b15║云：如來滅後弘經，豈若四信功德之多？故云福少。
X31n0607_p0300b16║△三、此下盡經十一品半，屬本門流通段二：初、下
X31n0607_p0300b17║三品半，明弘經功深勸流通三：初、此下至隨喜，明
X31n0607_p0300b18║初品因功德勸流通二：初、現在四信四：初、一念信
X31n0607_p0300b19║解二：初、長行三：初、舉示其人。
X31n0607_p0300b20║爾時，佛告彌勒菩薩摩訶薩（至）乃至能生一念信解。
X31n0607_p0300b21║此去至當知是為深信解相。明現在四信。四信者，
X31n0607_p0300b22║一一念信解未能演說，二略解言趣，三廣為他說，
X31n0607_p0300b23║四深信觀成。言一念信解者，謂隨所聞處豁爾開
X31n0607_p0300b24║明，隨悟而入無有罣礙，信一切法皆是佛法，又信
X31n0607_p0300c01║佛法不隔一切法，不得佛法不得一切法，而見一
X31n0607_p0300c02║切法亦見佛法，即一而三即三而一，如門前路通
X31n0607_p0300c03║達一切，東西南北𢄶（呼陌切，快也）無壅礙，眼耳鼻舌身
X31n0607_p0300c04║意凡有所對悉亦如是。無疑曰信，明了曰解，是為
X31n0607_p0300c05║一念信解心也。如是信解名鐵輪位。又一說，未是
X31n0607_p0300c06║具足鐵輪，乃是十信之初心，其人未得六根清淨，
X31n0607_p0300c07║故非鐵輪正位也。△二、明其功德二：初、總論無量。
X31n0607_p0300c08║所得功德，無有限量。
X31n0607_p0300c09║△二、格量多少二：初、舉五度為格量本。
X31n0607_p0300c10║若有善男子、善女人（至）除般若波羅蜜。
X31n0607_p0300c11║般若即是今校量五度之正慧，故言除般若也。△
X31n0607_p0300c12║二、正格量多少不及
X31n0607_p0300c13║以是功德比前功德（至）算數譬喻所不能知。
X31n0607_p0300c14║△三位行不退
X31n0607_p0300c15║若善男子、善女人有如是功德（至）無有是處。
X31n0607_p0300c16║圓教十信，初心聞壽量功德自外而資，圓順信解
X31n0607_p0300c17║自內而熏，所以不退。妙樂云位行不退者，文判四
X31n0607_p0300c18║信得為十信，故初信至七信為位不退，八信已去
X31n0607_p0300c19║為行不退。大品明別教菩薩退位有魔、不退無魔，
X31n0607_p0300c20║圓教初心魔不得便，況不退位？故云無有是處。△
X31n0607_p0300c21║二、偈頌三：初、格量多少。
X31n0607_p0300c22║爾時，世尊欲重宣此義，而說偈言：
X31n0607_p0300c23║若人求佛慧（至）行此諸功德。如上之所說。
X31n0607_p0300c24║△二、追頌人相。
X31n0607_p0301a01║有善男女等聞我說壽命（至）其福為如此。
X31n0607_p0301a02║△三行位不退
X31n0607_p0301a03║其有諸菩薩無量劫行道（至）於此無有疑。
X31n0607_p0301a04║無量劫行道者，久修諸度也。願我於未來等者，起
X31n0607_p0301a05║慈悲願也。既聞長壽，願當同之。今始聞此經，一念
X31n0607_p0301a06║信解，功等久行，亦乃過之。妙樂云：言說壽亦如是
X31n0607_p0301a07║者，謂說常壽。若得常壽，盡未來世，必當過此。何但
X31n0607_p0301a08║如是？今如來壽，從實成說，故且爾許耳。深心等者，
X31n0607_p0301a09║深謂窮理不二，直謂始終一揆。於此無有疑者，此
X31n0607_p0301a10║於本地圓門，仍具五法，方乃斷疑：一者聞遠生信，
X31n0607_p0301a11║二者深心，三者直心，四者多聞心，五者為他說，是
X31n0607_p0301a12║為五法也。△二、略解言趣二：初、標人相。
X31n0607_p0301a13║又，阿逸多！若有聞佛壽命長遠，解其言趣。
X31n0607_p0301a14║△二正格量
X31n0607_p0301a15║是人所得功德無有限量，能起如來無上之慧。
X31n0607_p0301a16║此是第二、信略解言趣。前但信解未能敷說，說涉
X31n0607_p0301a17║名數須善方言，今此具足故言解。其言趣即是為
X31n0607_p0301a18║他解說，以說力故能起自他無上之慧也。△三、廣
X31n0607_p0301a19║為他說二：初、出人相。
X31n0607_p0301a20║何況廣聞是經若教人聞（至）供養經卷。
X31n0607_p0301a21║△二正格量
X31n0607_p0301a22║是人功德無量無邊，能生一切種智。
X31n0607_p0301a23║此是第三信廣為他說，謂廣聞、廣解、廣為他說、廣
X31n0607_p0301a24║脩供養，供養外資令內智疾入，能生一切種智也。
X31n0607_p0301b01║△四、深信觀成。
X31n0607_p0301b02║阿逸多！若善男子、善女人（至）當知是為深信解相。
X31n0607_p0301b03║此是第四信，深信觀成。謂具上三信，加脩觀行，入
X31n0607_p0301b04║禪用慧，想成相起，能見有餘、實報兩土相貌。見佛
X31n0607_p0301b05║共比丘僧常在耆山者，方便有餘土相也。又見娑
X31n0607_p0301b06║婆純諸菩薩者，實報土相也。初二信是聞慧位，廣
X31n0607_p0301b07║聞廣說是思慧位，觀行想成是脩慧位。自淺之深，
X31n0607_p0301b08║成六根清淨，十信位也。妙樂云：想成相起者，理具
X31n0607_p0301b09║此相，依理起想，故此想成，便見此相。從初習觀，但
X31n0607_p0301b10║得想名，觀行淺故。但依此想，漸深漸成，入初住位，
X31n0607_p0301b11║任運徧見，應用無方。問：稱理起想，何須土想？但觀
X31n0607_p0301b12║一念，妙理即足。答：前之三教，用觀皆須破陰，唯圓
X31n0607_p0301b13║教即觀一念，三千三諦具足，是則一心一切心，一
X31n0607_p0301b14║身一切身，一土一切土。故觀成時，一心見一切心，
X31n0607_p0301b15║一身見一切身，一土見一切土，十方諸佛身中現
X31n0607_p0301b16║故。故於自心常寂光中，徧見十方一切身土，即如
X31n0607_p0301b17║天台大師親見靈山一會，儼然未散是也。△二、滅
X31n0607_p0301b18║後五品二：初、列五品格量，四品功德二：初、長行五：
X31n0607_p0301b19║初、直起隨喜之心。
X31n0607_p0301b20║又復如來滅後若聞是經（至）當知已為深信解相。
X31n0607_p0301b21║此去明如來滅後五品。五品者：一、直起隨喜心；二、
X31n0607_p0301b22║加自受持讀誦；三、加勸他受持讀誦；四、加兼行六
X31n0607_p0301b23║度；五、加正行六度。此五人者，通論皆自行化他，故
X31n0607_p0301b24║下隨喜品云五十人展轉相教也。既皆有自行，故
X31n0607_p0301c01║通稱弟子；皆有化他，故通稱法師也。若別論者，前
X31n0607_p0301c02║二人但自行，後三人俱化他。若作法師，名之在三
X31n0607_p0301c03║不在五。自行既通，所以皆稱弟子也。今文是初隨
X31n0607_p0301c04║喜品，但標人相而已，至第六卷隨喜品，方校量功
X31n0607_p0301c05║德。何故爾？答：後四品於此粗格量，初品於彼廣格
X31n0607_p0301c06║量。廣格量已，况出勝者？意謂初品功德尚爾，況後
X31n0607_p0301c07║之四品耶？佛不煩文，巧說若此。△二、加自受持讀
X31n0607_p0301c08║誦二：初、標人相。
X31n0607_p0301c09║何況讀誦受持之者。
X31n0607_p0301c10║以初品但直隨喜，況出能受持讀誦者，是為第二
X31n0607_p0301c11║讀誦品。△二正格量
X31n0607_p0301c12║斯人則為頂戴如來（至）作是供養已。
X31n0607_p0301c13║此格量第二品功德也。慮恐初心之人，世緣紛動，
X31n0607_p0301c14║妨脩正業，但專頌持此經，則為頂戴如來，乃至供
X31n0607_p0301c15║養眾僧。何者？葢此經是如來法身，若專讀誦，則為
X31n0607_p0301c16║頂戴。經文是能詮，如塔能盛，故不須起事塔。實相
X31n0607_p0301c17║是所詮，即法身舍利，故不須安生身舍利。經文能
X31n0607_p0301c18║容第一義僧，故不須供養相從僧也。廢事存理，所
X31n0607_p0301c19║益弘多。○從佛有法，從法有僧，名相從僧。△三、勸
X31n0607_p0301c20║他受持讀誦二：初、標人相。
X31n0607_p0301c21║阿逸多！若我滅後聞是經典（至）若自書若教人書。
X31n0607_p0301c22║上但自誦持，今復能教他，是為第三品。△二正格
X31n0607_p0301c23║量
X31n0607_p0301c24║則為起立僧坊（至）及造僧坊供養眾僧。
X31n0607_p0302a01║此格量第三品功德也。多羅舊名貝多，此翻岸，形
X31n0607_p0302a02║如此方椶欄，直而且高，極高長八九十尺。果熟赤
X31n0607_p0302a03║色，大如石榴，人多食之。又有人云：一多羅樹高七
X31n0607_p0302a04║仞。七尺曰仞，是則樹高四十九尺。西域記云：南印
X31n0607_p0302a05║建那補羅國北不遠，有多羅林三十餘里，其葉長
X31n0607_p0302a06║廣，其色光潤，諸國書寫，莫不采用。補註云：八者表
X31n0607_p0302a07║八正道，園林表總持，浴池表八解脫，大涅槃為禪
X31n0607_p0302a08║定窟，柔和忍辱以為衣服，法喜禪悅以為飲食等。
X31n0607_p0302a09║△四、加其兼行六度二：初、標人相。
X31n0607_p0302a10║況復有人能持是經（至）忍辱、精進、一心、智慧。
X31n0607_p0302a11║初品至此，理觀若熟，涉外不妨內，事資於道。如油
X31n0607_p0302a12║多火猛，順流揚帆，又加功力，其勢轉疾。妙玄云：上
X31n0607_p0302a13║但觀理，未遑涉事。今正觀稍明，即旁兼利物，能以
X31n0607_p0302a14║少施與虗空法界等，使一切法趣檀，檀為法界。餘
X31n0607_p0302a15║五度亦如是。事相雖少，運懷甚大。此則理觀為正，
X31n0607_p0302a16║事行為旁，故言兼行六度。是為第四品。△二正格
X31n0607_p0302a17║量
X31n0607_p0302a18║其德最勝無量無邊（至）疾至一切種智。
X31n0607_p0302a19║此格量第四品功德也。△五、加其正行六度二：初、
X31n0607_p0302a20║標人相。
X31n0607_p0302a21║若人讀誦受持是經（至）利根智慧善答問難。
X31n0607_p0302a22║妙玄云：至第五品，圓觀稍熟，理事欲融，涉事不妨
X31n0607_p0302a23║理，在理不隔事，故具行六度。若布施時，無二邊取
X31n0607_p0302a24║著，十法界依正一捨，一切捨財身及命無畏等施。
X31n0607_p0302b01║若持戒時，性重譏嫌等無差別，五部重輕無所觸
X31n0607_p0302b02║犯。若行忍時，生法寂滅等忍荷負安耐。若行精進，
X31n0607_p0302b03║心身俱淨無間無退。若行禪時，遊入諸禪靜散無
X31n0607_p0302b04║妨。若脩慧時，權實二智究了通達，乃至世智治生
X31n0607_p0302b05║產業，皆與實相不相違背。具足解釋佛之知見，而
X31n0607_p0302b06║於正觀如火益薪，故云正行六度。是為第五品。○
X31n0607_p0302b07║六度中不舉布施者，為他解釋，即是法施，義必兼
X31n0607_p0302b08║也。五品中前三人是聞慧位，兼行六度是思慧位，
X31n0607_p0302b09║正行六度是脩慧位，都是十信前耳。或云初隨喜
X31n0607_p0302b10║品是入信心位，分一品為兩心，五品即十信心，即
X31n0607_p0302b11║是鐵輪六根清淨位也。妙樂云：問：何故現在唯四
X31n0607_p0302b12║信，滅後立五品？答：其義既齊，四五無別，但是滅後
X31n0607_p0302b13║加讀誦位為第二品耳。△二正格量
X31n0607_p0302b14║阿逸多！若我滅後諸善男子（至）皆應供養如佛之塔。
X31n0607_p0302b15║此格量第五品功德也。已趣道場者，行處也。三菩
X31n0607_p0302b16║提者，近處也。△二、偈頌四：初、頌第二品。
X31n0607_p0302b17║爾時，世尊欲重宣此義，而說偈言：
X31n0607_p0302b18║若我滅度後（至）則為已如上具足諸供養。
X31n0607_p0302b19║△二頌第三品。
X31n0607_p0302b20║若能持此經則如佛現在（至）種種皆嚴好。
X31n0607_p0302b21║翻譯名義云：旃檀，義翻與藥。慈恩傳云：樹類白楊，
X31n0607_p0302b22║其質涼冷，蛇多附之。華嚴經云：摩羅耶山出旃檀
X31n0607_p0302b23║香，名曰牛頭。若以塗身，設入火坑，火不能燒。正法
X31n0607_p0302b24║念經云：北洲有山，名曰高山。高山之峯，多有牛頭
X31n0607_p0302c01║旃檀。若諸天與修羅戰時，為刀所傷，以牛頭旃檀
X31n0607_p0302c02║塗之即愈。以此山峯狀如牛頭，於此峯中生旃檀
X31n0607_p0302c03║樹，故名牛頭。△三頌第四品。
X31n0607_p0302c04║若有信解心，受持讀誦書（至）不嗔不惡口。
X31n0607_p0302c05║須曼，具云須曼那，又云蘇摩那，此云善攝意。其華
X31n0607_p0302c06║色黃白而極香，樹不至大，高三四尺，下垂如葢。簷
X31n0607_p0302c07║蔔，亦云薝博迦，此云黃華，華小而香。阿提目多伽
X31n0607_p0302c08║者，妙樂云：此云龍䑛華，又云善思夷華。其草形如
X31n0607_p0302c09║大麻，赤華青葉，子堪為油，亦堪為香。此頌第四品，
X31n0607_p0302c10║兼行六度。不言精進者，諸度行之不怠，即是精進。
X31n0607_p0302c11║不言智慧者，不嗔不惡口，即是智慧。有智慧人，內
X31n0607_p0302c12║則無嗔，外無惡口故也。△四頌第五品。
X31n0607_p0302c13║恭敬於塔廟謙下諸丘（至）經行及坐臥。
X31n0607_p0302c14║生心如佛想者，此第五品初依之人，即號如來故
X31n0607_p0302c15║也。不久詣道樹者，此第五品人，其位已在十信鐵
X31n0607_p0302c16║輪，不久得入初住銅輪，能八相作佛也。此第五品
X31n0607_p0302c17║與第四信齊，同是脩慧位。若論入位，同是六根清
X31n0607_p0302c18║淨位也，而有現未佛世滅後之異耳。
X31n0607_p0302c19║
X31n0607_p0302c20║妙法蓮華經科註卷第五