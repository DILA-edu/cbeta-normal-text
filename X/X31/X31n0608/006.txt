X31n0608_p0448c01║
X31n0608_p0448c02║
X31n0608_p0448c03║妙法蓮華經知音卷第六
X31n0608_p0448c04║
X31n0608_p0448c05║姚秦三藏法師　鳩摩羅什　譯
X31n0608_p0448c06║明護國金剛寺住持　如愚　著
X31n0608_p0448c07║妙法蓮華經隨喜功德品第十八
X31n0608_p0448c08║隨喜者，准華嚴？行願品為十八願中之第五願，謂
X31n0608_p0448c09║凡見聖凡小大所作功德乃至一塵，皆往詣其處
X31n0608_p0448c10║而隨分歡喜也。以見聞隨喜往古來今之事，始能
X31n0608_p0448c11║生如實智，為眾生如實而說不錯謬故。況隨喜此
X31n0608_p0448c12║經功德甚大，故與校量。法師品佛滅度後一念隨
X31n0608_p0448c13║喜者，得記義也。上品：佛子住此地，是則佛受用，常
X31n0608_p0448c14║在於其中，經行及坐臥。前二句，法師功德品明也，
X31n0608_p0448c15║以六根清淨功德是同佛之受用故。後二句，此品
X31n0608_p0448c16║明之，以往詣僧坊勸人坐聽，行則感上妙象馬車
X31n0608_p0448c17║乘，坐則感帝釋梵王等座，是常在於中經行及坐
X31n0608_p0448c18║臥故。又從地涌出品上行等菩薩會言我等隨喜，
X31n0608_p0448c19║今校其功德，使彼不唯隨喜，且發心佛滅後受持
X31n0608_p0448c20║得囑累也。
X31n0608_p0448c21║爾時彌勒菩薩摩訶薩（至）得幾所福。而說偈言：
X31n0608_p0448c22║世尊滅度後，其有聞是經，若能隨喜者，為得幾所福？
X31n0608_p0448c23║爾時下躡上品而不毀訾，起隨喜心，為問以上品
X31n0608_p0448c24║但校，何況讀誦書寫廣持者之功德，尚未校不毀
X31n0608_p0449a01║隨喜略持者之功德，故彌勒今申問之所許也。謂
X31n0608_p0449a02║隨喜之人得幾許福也。
X31n0608_p0449a03║爾時佛告彌勒菩薩（至）阿僧祇不可得比。
X31n0608_p0449a04║爾時下，隨喜之人有僧俗長幼。從法下，隨喜之地
X31n0608_p0449a05║有僧俗村市。如其下，隨喜之機有僧俗親識。皆約
X31n0608_p0449a06║最初一人而言。是諸下，即隨喜之機。次第二、三，敘
X31n0608_p0449a07║至第五十，起校量案，故曰阿逸多！其第五十，善男
X31n0608_p0449a08║子等！若四百下，眾生無量。有人求福下，財施無邊。
X31n0608_p0449a09║是大施主下，法施無盡。財施即檀度，法施具戒、忍、
X31n0608_p0449a10║進、禪四度。於汝意下，問當機以明其福多。佛告彌
X31n0608_p0449a11║勒下，牒前多福，校第五十人隨喜。此經一偈者，多
X31n0608_p0449a12║福為少至不以譬喻知也。阿逸多！如是下，以最後
X31n0608_p0449a13║校最初，其福不可得比也，故曰何況最初等。良由
X31n0608_p0449a14║彼權乘小果，此究竟大因。必以自初沿至第五十
X31n0608_p0449a15║人為校者，字經三寫，烏焉成馬，法久訛傳，不無差
X31n0608_p0449a16║謬。而功德尤勝者，顯最初一念隨喜之人，固當授
X31n0608_p0449a17║成佛之記而不誤也。大集經云：眾生之業性是顛
X31n0608_p0449a18║倒，二乘之業有邊際故，菩薩之業無邊無量。是故
X31n0608_p0449a19║菩薩勝於一切聲聞、緣覺。此財法并施之施主功
X31n0608_p0449a20║德，不可與一念隨喜之菩薩業相校量見矣。
X31n0608_p0449a21║又，阿逸多！若人為是經故（至）為人分別如說修行。
X31n0608_p0449a22║上節正隨喜者功德，此節旁贊者功德。又阿逸多
X31n0608_p0449a23║下，現生植四威儀功德之因緣，是下來世報其往
X31n0608_p0449a24║詣得安行之果。若復有人下，現生植分座之因，是
X31n0608_p0449b01║人功德下，來世得坐天王、人王寶位之果。已上明
X31n0608_p0449b02║一人所感依報之功德也。阿逸多下，自他現生植
X31n0608_p0449b03║正報之因，是人功德下，來世依正得與總持菩薩
X31n0608_p0449b04║共生一處之果。後品藥王、勇施等皆與持經者之
X31n0608_p0449b05║陀羅尼呪，故共生一處。勸與勸者，身根往請之所
X31n0608_p0449b06║感，利根、智慧、意根等受教之所感，且約一生言。百
X31n0608_p0449b07║千下，約千萬生得六根功德言。有音不清曰瘖，一
X31n0608_p0449b08║向絕音曰瘂，瘖瘂之人口氣多臭，皆由前世謗法
X31n0608_p0449b09║及阻人聽經所致，今勸人往聽故聲不瘖瘂，又聽
X31n0608_p0449b10║法華故口氣不臭，此約聲臭論功德也。舌常下，約
X31n0608_p0449b11║色相論。齒不下口內之相，無病。垢、黑、黃、疎、缺落，皆
X31n0608_p0449b12║齒病也。差向外之暴齒，曲向內之鈀齒。唇不下口
X31n0608_p0449b13║外之相，無病。下垂則長，褰縮則短，麤澀則苦，瘡胗
X31n0608_p0449b14║則穢，缺壞則露，咼斜則歪，厚大則蠢，黧黑則滯。勸
X31n0608_p0449b15║人聽經者，皆無此口舌之嫌，故曰無諸可惡。惡，嫌
X31n0608_p0449b16║也。匾𠥶，踏鼻也。曲戾，歪鼻也。陿長，窄面也。窊曲，凹
X31n0608_p0449b17║面也。勸人往聽，元屬身口，身口既往，喜生於心，而
X31n0608_p0449b18║喜形於面，故鼻面皆無此不可喜之相也。唇舌下，
X31n0608_p0449b19║謂勸聽法者，不唯無病惡，且有相好也。相好有七：
X31n0608_p0449b20║一、唇嚴好，則不垂縮麤胗缺斜厚黑。二、舌好，無病。
X31n0608_p0449b21║三、牙齒嚴好，則不垢黑黃疎缺落差曲。四、鼻修美，
X31n0608_p0449b22║則不曲戾高直，則不匾𠥶。五、面圓，則不陿長貌滿，
X31n0608_p0449b23║則不窊曲。六、眉高長。七、額平廣，則無諸可惡。此三
X31n0608_p0449b24║十二相，少分之好，校佛則未足，比之天人，則其足
X31n0608_p0449c01║矣。世世下，謂一世勸人往聽，感多世見佛聞法之
X31n0608_p0449c02║信受教誨也。則一大事，因緣果報何盛哉。阿逸多，
X31n0608_p0449c03║汝且下，繳其旁替者之功德，校量正持說者，則功
X31n0608_p0449c04║德益難思議矣。故曰何況一心聽說等。此句伏下
X31n0608_p0449c05║品談法師功德之案。
X31n0608_p0449c06║爾時，世尊欲重宣此義，而說偈言：
X31n0608_p0449c07║若人於法會得聞是經典（至）其福不可限。
X31n0608_p0449c08║若人於法會下九行，頌初節。若有勸一人下九行，
X31n0608_p0449c09║頌次節。長行前者，頌文後之。
X31n0608_p0449c10║妙法蓮華經法師功德品第十九
X31n0608_p0449c11║上品一念隨喜不名法師者，非本意，顓業故。此品
X31n0608_p0449c12║既恒心顗業，故眼等六根受持讀誦解說書寫為
X31n0608_p0449c13║功，而獲見聞三千大千世界色等六麤分別不錯
X31n0608_p0449c14║不壞為德。以法師保人天，範維凡聖，其功德等佛，
X31n0608_p0449c15║故曰法師功德品。問：法師品六種，法師一念隨喜
X31n0608_p0449c16║一種，既已鳴德供養一種，胡不言之？答：實論功德，
X31n0608_p0449c17║須受持讀誦解說書寫，自他皆得開悟，本有佛之
X31n0608_p0449c18║知見。若夫供養禮拜，唯獲福田，故不校也。或有受
X31n0608_p0449c19║持讀誦等為法供養，亦攝盡也。故藥王本事品有
X31n0608_p0449c20║法供養之校量。
X31n0608_p0449c21║爾時佛告常精進（至）因緣果報生處悉見悉知。
X31n0608_p0449c22║爾時，世尊欲重宣此義，而說偈言：
X31n0608_p0449c23║若於大眾中，以無所畏心（至）肉眼得如是。
X31n0608_p0449c24║爾時下，總標持經者得六根功德千二百、八百，當
X31n0608_p0450a01║如首楞嚴優劣。必常精進菩薩當機者，見功德由
X31n0608_p0450a02║精進致也。是善男子下，別敘眼根功德。必曰父母
X31n0608_p0450a03║所生肉眼者，見經功德殊勝持者，不待修得天眼，
X31n0608_p0450a04║通即凡眼，便為佛知見矣。下五根同此。見於下，依
X31n0608_p0450a05║報橫竪世界相續。亦見下，正報善惡眾生相續。及
X31n0608_p0450a06║業下，業果相續。偈五行：初行頌總標，次四行頌別
X31n0608_p0450a07║敘。彌樓云：光明七金山也。問：持經者多，功德未驗，
X31n0608_p0450a08║何也？答：不常精進故。即常精進文字者尚少，況如
X31n0608_p0450a09║說修行乎？苟如說而行，勺水同江海，撮土等大地，
X31n0608_p0450a10║舉目無非妙法矣。
X31n0608_p0450a11║復次，常精進（至）如是分別種種音聲而不壞耳根。
X31n0608_p0450a12║復次下，標功。得千下，具德。以是下，總敘。象聲下，別
X31n0608_p0450a13║敘三種車聲：啼哭、愁歎、象馬牛曳車之悲苦聲。螺
X31n0608_p0450a14║聲下，四種樂聲：笑語、人聞樂之歡樂聲。男聲下，人
X31n0608_p0450a15║間凡聖是非悲歡六對聲。天聲下，天上八部聲。火
X31n0608_p0450a16║聲下，人天共有四大聲。地獄下，天人共有三途聲。
X31n0608_p0450a17║已上世間六凡聲。比丘下，出世間四聖聲。以要下，
X31n0608_p0450a18║總結持經者之功德。
X31n0608_p0450a19║爾時，世尊欲重宣此義，而說偈言：
X31n0608_p0450a20║父母所生耳，清淨無濁穢（至）功德已如是。
X31n0608_p0450a21║初四句頌總標，次五十六句頌別敘，後十二句頌
X31n0608_p0450a22║總結。橫遍十方，竪窮三界，六凡四聖之聲無遠邇
X31n0608_p0450a23║小大，持經者不移於此而遍聞於彼，雜而不壞，一
X31n0608_p0450a24║而能別者，良由圓通本根合乎法身，功德固當如
X31n0608_p0450b01║是。迦陵頻伽云：好聲鳥，其鳥在㲉，聲已壓於眾羽。
X31n0608_p0450b02║命命即共命，一身二頭，神識互別，報命相同，故曰
X31n0608_p0450b03║命命。勝天王經云：生生，光音二禪天，徧淨三禪天，
X31n0608_p0450b04║有頂四禪色，究竟天
X31n0608_p0450b05║復次常精進（至）若欲分別為他人說，憶念不謬。
X31n0608_p0450b06║復次下，標功。成就下，具德。受持、讀誦、解說、書寫，屬
X31n0608_p0450b07║眼、舌、身、意四根，耳、鼻似無干也。亦敘功德者，以初
X31n0608_p0450b08║受時，耳得音聲之先，鼻出入息，便於讀誦故。以是
X31n0608_p0450b09║清淨下，聞人間無情香也。須曼那，解見五卷末。闇
X31n0608_p0450b10║提，云金錢華。末利，云鬘，其華可作鬘故。波羅羅，云
X31n0608_p0450b11║重生。多摩羅䟦，云性無垢。多伽羅，云根。又復別知
X31n0608_p0450b12║下，聞人間有情香也。持是經者下，聞天上無情香
X31n0608_p0450b13║也。波利質多羅，云員生樹，其根、莖、枝、葉能逆風，香
X31n0608_p0450b14║五十由旬。拘鞞陀羅，云大遊戲地樹。又聞諸天下，
X31n0608_p0450b15║聞天上有情香也。勝殿娛樂，淫欲香。法堂說法，智
X31n0608_p0450b16║慧香。諸園遊戲，散亂香。梵世有頂，禪定香。已上並
X31n0608_p0450b17║六凡之香也。及聲聞下，四聖之香。雖聞下，結成。持
X31n0608_p0450b18║經者，鼻根功德殊勝，雖香有人間、天上，世、出世別，
X31n0608_p0450b19║曾不因不合聞而壞根錯境，忘其所在而謬其說
X31n0608_p0450b20║者，佛知見所具也。
X31n0608_p0450b21║爾時，世尊欲重宣此義，而說偈言：
X31n0608_p0450b22║是人鼻清淨，於此世界中（至）先得此鼻相。
X31n0608_p0450b23║初四句，頌總標。長文唯香，頌亦聞臭。須曼那下六
X31n0608_p0450b24║十四句，頌人間情無情香。諸天若行坐一行，應譯
X31n0608_p0450c01║置天女所著衣。後天上諸華下二十八句，頌天上
X31n0608_p0450c02║情無情香。諸比丘眾下二十句，頌四聖香。末四句，
X31n0608_p0450c03║頌總結也。六凡四聖，人物貴賤，山林市朝，隱顯樂
X31n0608_p0450c04║苦，持經者一聞香氣，皆悉能知者，一則經之功德
X31n0608_p0450c05║殊勝，一則持經者非巡行數墨，乃神契乎法身，根
X31n0608_p0450c06║符乎佛知見也。談耳鼻二根聲香之法，文字如江
X31n0608_p0450c07║海潮波，一層壓一層，繁而有趣。問：六根奚於聲香
X31n0608_p0450c08║而廣衍也？答：聲是此方教體，香為聖凡同樂，故侈
X31n0608_p0450c09║言之。
X31n0608_p0450c10║復次常精進（至）又能出於深妙法音。
X31n0608_p0450c11║復次下，標功。得千下，具德。舌根功德不出嘗味、說
X31n0608_p0450c12║法二種。若好下，釋嘗味之德。好醜約飲食之質言，
X31n0608_p0450c13║美惡約飲食之味言，苦澀物乃質與味。醜惡不美
X31n0608_p0450c14║之極者，在其舌根下，此經一相一味，故持經者遇
X31n0608_p0450c15║諸醜惡極不美之下物，皆變成極美之上味，如天
X31n0608_p0450c16║之甘露也。若以舌根下，釋說法之德。此經深妙，眾
X31n0608_p0450c17║經中寶，故說者出深妙聲，能入眾心，令眾喜樂也。
X31n0608_p0450c18║又諸天子下，申釋於大眾中之眾，有天男天女、欲
X31n0608_p0450c19║色界之分。聞是深妙下，申釋入心令喜。謂由說者
X31n0608_p0450c20║言論次第，分章折句，合佛意而不紊亂，故能致天
X31n0608_p0450c21║之男女來聽也。及諸龍下，列餘七部。男女亦如天
X31n0608_p0450c22║部也。天部但曰來聽，餘七部則曰親近敬養，互言
X31n0608_p0450c23║之，以上天龍外護也。及比丘下，人間內外護，有四
X31n0608_p0450c24║等：一、僧俗四眾；二、國王王子眾；三、羣臣眾；四、小大
X31n0608_p0451a01║輪王眾。乃一時雲集眾也，故曰乘其宮殿等。以是
X31n0608_p0451a02║菩薩下，長隨影響眾也，故曰盡其形壽等。又諸下，
X31n0608_p0451a03║謂不惟但得六凡眾，且得四聖眾加護也。是人下，
X31n0608_p0451a04║謂不唯但得四聖護念，且得十方諸佛偏向說法，
X31n0608_p0451a05║致能受持傳講也。
X31n0608_p0451a06║爾時，世尊欲重宣此義，而說偈言：
X31n0608_p0451a07║是人舌根淨，終不受惡味（至）或時為現身。
X31n0608_p0451a08║初行頌嘗味德，餘七行半頌說法德，是說法之人
X31n0608_p0451a09║一行。長行無文，頌增廣之。
X31n0608_p0451a10║復次，常精進（至）皆於身中現其色像。
X31n0608_p0451a11║復次下，標功。得八下，序德。身之功德不出清淨、現
X31n0608_p0451a12║相二者。得清下，得清淨德，喻如瑠璃，見者歡喜。其
X31n0608_p0451a13║身下，得現相德，有通有別。三千下，通序依正升沉
X31n0608_p0451a14║之廣多。生時下，通序依正果報之差別。悉於中現
X31n0608_p0451a15║者，持經者色身合乎法身也。及鐵下，別以鐵圍、彌
X31n0608_p0451a16║樓山之小大，申明上下好醜善惡之依正。以銕圍
X31n0608_p0451a17║在下為醜惡處，彌樓等在上為善好處，故約欲界
X31n0608_p0451a18║一界。言下至下，別敘阿鼻、有頂，申明三界上下好
X31n0608_p0451a19║醜善惡之依正。以阿鼻云無間，在地獄最下，為惡
X31n0608_p0451a20║醜處。有頂乃色究竟天，與空無邊處鄰，為最上善
X31n0608_p0451a21║好處。故悉於中現者，持經者法身不外乎色身也。
X31n0608_p0451a22║若聲聞不謂不唯一身現六凡色相，雖四聖人說
X31n0608_p0451a23║法，音聲相亦於身中現也。是十法界無往而不成
X31n0608_p0451a24║實相妙法矣。
X31n0608_p0451b01║爾時，世尊欲重宣此義，而說偈言：
X31n0608_p0451b02║若持法華者，其身甚清淨（至）一切於中現。
X31n0608_p0451b03║若持下，頌清淨德。又如下，頌現相德。長行但譬瑠
X31n0608_p0451b04║離，頌中復喻明鏡。唯獨下，謂法師身雖現十法界
X31n0608_p0451b05║依正之相，人所不知，而己則獨知之也。昔彌勒下，
X31n0608_p0451b06║兜率天為無著說瑜伽論，唯無著見，餘皆不見。華
X31n0608_p0451b07║嚴五十三參，多於身中流出十法界像。三千下，頌
X31n0608_p0451b08║通敘。諸天下，頌別申長文。無水，頌補現。大海以上，
X31n0608_p0451b09║頌六凡。諸佛下，頌現四聖。雖未下，結顯經之功德
X31n0608_p0451b10║殊勝，謂法師雖未證佛無漏清淨法性身，而父母
X31n0608_p0451b11║所生尋常色身，有類乎果覺現相也。問：蕞爾眇躬，
X31n0608_p0451b12║胡能若是？答：彈丸之鏡，能持萬仞之山；頃刻之夢，
X31n0608_p0451b13║能現百年之境。然皆有為法生滅心也。今經詮佛
X31n0608_p0451b14║與眾生平等共有之佛知見，持經者能常精進，自
X31n0608_p0451b15║然反常合道，何疑為得其信？論四種鏡者，諳此
X31n0608_p0451b16║復次常精進（至）亦是先佛經中所說。
X31n0608_p0451b17║復次下。標功。得千下。敘德。意以通達為德。以是下。
X31n0608_p0451b18║通達一為無量自利利他德。意根云聞者，一則意
X31n0608_p0451b19║待耳。先聞而後通達，一則前五根具同時意根故
X31n0608_p0451b20║也。諸所下。通達無量為一即俗即真德。以諸所說
X31n0608_p0451b21║佛法及治世資生業皆從俗諦，無量實相正法皆
X31n0608_p0451b22║屬真諦，唯一法故。三千下。凡心通也。雖未下。見經
X31n0608_p0451b23║之功德勝也。是人下。聖性通也。聖凡心性既皆得
X31n0608_p0451b24║通，故思惟籌量皆合先佛典誥。
X31n0608_p0451c01║爾時，世尊欲重宣此義，而說偈言：
X31n0608_p0451c02║是人意清淨，明利無濁穢（至）持法華經故。
X31n0608_p0451c03║是人下，頌通達一為無量等文。是世界下，頌通達
X31n0608_p0451c04║凡心之文。十方下，頌通達聖性之文。悉知下，頌通
X31n0608_p0451c05║達無量為一之文。持法華下，頌見經功德殊勝之
X31n0608_p0451c06║文。良由此經詮顯生佛等有虗寂之佛知見，持誦
X31n0608_p0451c07║者朝夕清淨熏習，六根中無一法不靈且妙也。此
X31n0608_p0451c08║品影起下品，常不輕迹，以便現神力囑累於上行
X31n0608_p0451c09║等菩薩，佛滅後在此娑婆世界廣其持說也。
X31n0608_p0451c10║妙法蓮華經常不輕菩薩品第二十
X31n0608_p0451c11║常不輕者，釋迦往劫常以六根禮拜四眾云：我不
X31n0608_p0451c12║敢輕慢汝等，汝等皆當作佛。致其罵辱恒不變志，
X31n0608_p0451c13║由是增上慢輩無如之何，遂以常不輕名之。後得
X31n0608_p0451c14║威音王佛先所說經受持，感六根清淨為大法師，
X31n0608_p0451c15║故曰常不輕也。上品既言其法，此以人證，使知靈
X31n0608_p0451c16║山一會許大果報，皆由持經為因行而得。又照壽
X31n0608_p0451c17║量品諸佛威猛大勢之力一句，故以得大勢菩薩
X31n0608_p0451c18║為當機而點明之。意不持經者以增上慢為勢，持
X31n0608_p0451c19║經者當以不輕增上慢人為大勢也。
X31n0608_p0451c20║爾時佛告得大勢菩薩（至）有二萬億佛皆同一號。
X31n0608_p0451c21║爾時下，將欲舉人證法，而結盡已前諸品也。以獲
X31n0608_p0451c22║大罪報，如前所說，是如譬品偈文所說，為下增慢
X31n0608_p0451c23║四眾獲罪之案。其所得功德，如向所說，是如法師
X31n0608_p0451c24║功德品所說，為下常不輕獲益之案。得大勢乃往
X31n0608_p0452a01║下，常不輕所師之佛，具十號也。威以形言，音以聲
X31n0608_p0452a02║言，王者自在，義兼形聲，而王於威音那畔也。故有
X31n0608_p0452a03║威得劫名離衰，有音得國名大成也。其威下，彼佛
X31n0608_p0452a04║說法，義該五乘：一、人，二、天，三、聲聞，四、辟佛，五、菩薩
X31n0608_p0452a05║乘。故敘為天、人、阿修羅等，為說法之總；敘為求聲
X31n0608_p0452a06║聞乘等，為說法之別。小乘究竟云涅槃，約斷德言；
X31n0608_p0452a07║大乘究竟云佛慧，約果覺言。為菩薩云因阿耨等
X31n0608_p0452a08║者，以凡為菩薩者，必先發阿耨菩提心為因，修六
X31n0608_p0452a09║波羅蜜為緣故。得大勢是威下，敘彼佛之壽命長
X31n0608_p0452a10║遠，及正像法之永久也。其佛饒益下，敘二萬億佛
X31n0608_p0452a11║初佛之終。於此國土下，敘二萬億佛第二佛之始。
X31n0608_p0452a12║如是下，即初二兩佛，敘滿二萬億佛，名號皆同，俾
X31n0608_p0452a13║見我釋迦，親近佛多，盡行道廣，其授受有所自也。
X31n0608_p0452a14║此完譬品，為身子述成我昔曾於二萬億佛等之
X31n0608_p0452a15║之案。
X31n0608_p0452a16║最初威音王如來既已滅度（至）號之為常不輕。
X31n0608_p0452a17║最初下，謂二萬億之最初佛，正像法滅後法末而
X31n0608_p0452a18║人惡也。增上慢意惡，有大勢力身口惡，以意惡有
X31n0608_p0452a19║未得謂得之慢，身惡有打擲之勢，口惡有罵詈之
X31n0608_p0452a20║力，故曰有大勢力。爾時下，謂不輕當彼時欲眾生
X31n0608_p0452a21║作佛，人惡而己特善也。以何下，徵其得善之名。是
X31n0608_p0452a22║比丘下，釋成其善之實。禮拜讚歎身口二業善，不
X31n0608_p0452a23║敢輕慢意業善。而是下，謂不輕因三業善人作佛，
X31n0608_p0452a24║既不持經之實，故不以文言為正務也。乃至遠見，
X31n0608_p0452b01║對上凡有所見為近相知言，故凡近相知雖見不
X31n0608_p0452b02║輕禮讚尚不加罵詈，此四眾既遠不相知，故一見
X31n0608_p0452b03║授記作佛即加罵詈也。言是無智下，述其罵辭。如
X31n0608_p0452b04║此下，上遠見約地遐邇，此多年則經時久，故不唯
X31n0608_p0452b05║罵詈則加杖石，打擲乃人情厭煩，不信則侮世常
X31n0608_p0452b06║態也。問：此雖好心帶累，不信者墮苦，豈不為多事
X31n0608_p0452b07║乎？答：誠然，第不如是，諸增上慢人總無成佛之期，
X31n0608_p0452b08║此釋迦知其為累，亦是暇顧前誠，身子無智人中
X31n0608_p0452b09║莫說此事，政為此耳。避走下，謂不輕雖避遠其害，
X31n0608_p0452b10║詬辱而退，息其善行，所謂得持經之實也。以其下，
X31n0608_p0452b11║結答以何因緣等之徵辭。因其實而成其名，謂□
X31n0608_p0452b12║上慢輩見罵辱不止，末如之何，遂即以不輕口中
X31n0608_p0452b13║之言增一常字詺其名也。
X31n0608_p0452b14║是比丘臨欲終時，於虗空中（至）功德成就當得作佛。
X31n0608_p0452b15║上節敘由實得名，此節敘由因得果。是比丘下，不
X31n0608_p0452b16║輕地遠時長受罵辱而不退息者，得諸法空為座
X31n0608_p0452b17║也。故將命終而於空中聞威音王佛在時所說之
X31n0608_p0452b18║全部經也。悉能受持六根之功，即得下六根之德。
X31n0608_p0452b19║如上謂如上法師功德品所說，此所謂改麤身為
X31n0608_p0452b20║妙質也。更增下，謂易短壽而成長年也。於時下，先
X31n0608_p0452b21║倨之人。見其下，復恭於法。此又見不輕以妙法為
X31n0608_p0452b22║大勢力，故以三力言。大神通力者，即改形易壽之
X31n0608_p0452b23║謂也。樂說辨力者，即廣為人說也。大善寂力者，即
X31n0608_p0452b24║前直受詬辱而不懷于念不報于言也。是菩薩復
X31n0608_p0452c01║化下，謂毀僧謗法者尚植成佛之因，而上值下化
X31n0608_p0452c02║者固當得成佛之果也。故有三番值佛之敘。（命終下，初
X31n0608_p0452c03║值佛數名也。以是下，次值佛數名也。得大勢是常下，未值佛數而不置名。）
X31n0608_p0452c04║得大勢！於意云何（至）常應受持讀誦解說書寫是經。
X31n0608_p0452c05║得大下，昔因今果一人也。若我下，因深果速皆屬
X31n0608_p0452c06║此經也。此完首節獲益之案。得大勢！彼時下，昔之
X31n0608_p0452c07║惡因也。二百下，昔之惡果也。此完首節獲罪之案。
X31n0608_p0452c08║畢是下，昔有善因也。完上節皆信伏隨從之案。爾
X31n0608_p0452c09║時四眾下，今有善果也。完上節復化千萬億眾令
X31n0608_p0452c10║住阿耨菩提之案。此承上節校明彼此今昔功過，
X31n0608_p0452c11║而結證法師功德以勸持也。得大勢！當知下，總結
X31n0608_p0452c12║法會之始至此品之終，而起下八品之流通分也。
X31n0608_p0452c13║然此數句義最重，為流通源故。
X31n0608_p0452c14║爾時，世尊欲重宣此義，而說偈言：
X31n0608_p0452c15║過去有佛號威音王（至）天人龍神所共供養。
X31n0608_p0452c16║此頌初節。過去下，該盡二萬億佛始末。神智，無量
X31n0608_p0452c17║法身也。威也，將導一切般若也。音也，天人下解脫
X31n0608_p0452c18║也。王也，即名以頌其實。
X31n0608_p0452c19║是佛滅後法欲盡時（至）不輕菩薩能忍受之。
X31n0608_p0452c20║此頌第二節。是佛下，最初一佛末法時也。有一下，
X31n0608_p0452c21║持經師也。時諸下，慢法眾也。計著於法，謂執著我
X31n0608_p0452c22║法也。不輕下，頌所以具不輕之實也。諸人下，頌所
X31n0608_p0452c23║以得不輕之名也。
X31n0608_p0452c24║其罪畢已，臨命終時（至）漸具功德，疾成佛道。
X31n0608_p0453a01║此頌第三節，金剛經云：是人先世罪業應墮惡道，
X31n0608_p0453a02║以今世人輕賤故，先世罪業即為消滅，當得阿耨
X31n0608_p0453a03║多羅三藐三菩提。今於不輕云其罪畢已者，可見
X31n0608_p0453a04║佛在因地亦嘗造罪故受人辱，但以持經重作而
X31n0608_p0453a05║輕報也。臨命下，以經自覺自利也。復為下，以經覺
X31n0608_p0453a06║他利他也。不輕命終下，正與金剛先世罪業即為
X31n0608_p0453a07║消滅，當得阿耨菩提之義同也。功德云漸具者，因
X31n0608_p0453a08║行要積莊嚴劫國等始得圓也。佛道云疾成者，果
X31n0608_p0453a09║海滿在初心見地，略無一毫鈍滯也。
X31n0608_p0453a10║彼時不輕，則我身是（至）世世值佛，疾成佛道。
X31n0608_p0453a11║此頌第四節。彼時下，頌昔因今果之師見傳法之
X31n0608_p0453a12║功德不虗也。時四下，頌昔因今果之眾見今佛前
X31n0608_p0453a13║聽法非無故也。我於下，見佛前世由勸人聽經為
X31n0608_p0453a14║因，故得今日復開示教人令住涅槃為果也。世世
X31n0608_p0453a15║下，謂佛豈止於威音王佛一世為然，乃於二千億
X31n0608_p0453a16║日月燈明佛及二千億雲自在王佛等諸佛法中，
X31n0608_p0453a17║世世皆受持如是經典也。此應長行若我於宿世
X31n0608_p0453a18║不受持讀誦此經等文。初億億下，謂佛於此經雖
X31n0608_p0453a19║云前世勸人世世自持，其言似容易，而不知說一
X31n0608_p0453a20║前世則經過億億萬劫至不可思議之許多世，始
X31n0608_p0453a21║一遇其時得開此經也。次億億下，謂說一世世，又
X31n0608_p0453a22║不知經過億億萬劫至不可思議之許多世，始一
X31n0608_p0453a23║遇其佛而說此經也。是故行者下，謂以是佛於此
X31n0608_p0453a24║經若聞若說經劫之多，易而難之，故凡在佛前諸
X31n0608_p0453b01║修行者，於佛滅後得聞此經，即與佛久遠劫海前
X31n0608_p0453b02║所聞同也。勿生疑惑，云汝聞異於佛開也。以佛知
X31n0608_p0453b03║見一開，佛聞、眾生聞同一法身，雖多劫直一念也。
X31n0608_p0453b04║應當下，謂既知己聞同於佛聞，多劫元直一念，則
X31n0608_p0453b05║佛滅後諸修行者，應當一心學佛，忍於增上慢輩，
X31n0608_p0453b06║於難說之經而廣說之，即為報佛之恩也。如是則
X31n0608_p0453b07║聞者即同佛，世世值佛，雖遠劫即近劫也；說者亦
X31n0608_p0453b08║同佛，疾成佛道，雖漸修即頓證也。經文讀之似平
X31n0608_p0453b09║易，而照前應後一句，有無量義在中，其涵畜之妙，
X31n0608_p0453b10║非具眼者莫知。正宗分。止此下八品為流通分，流
X31n0608_p0453b11║通其序正也。然流通有二：一、本分流通，神力、囑累
X31n0608_p0453b12║兩品是也，以是三分中之本分故；二、支別流通，藥
X31n0608_p0453b13║王本事以去六品是也，宣師所謂支品別偈，不無
X31n0608_p0453b14║其流故。
X31n0608_p0453b15║妙法蓮華經如來神力品第二十一
X31n0608_p0453b16║如來神力者，初勸新得記者，發願廣持，說提婆品，
X31n0608_p0453b17║是教大會學佛求法為弟子之道。上將囑累其經，
X31n0608_p0453b18║於舊所化眾，說常不輕品，是教大會學佛說法為
X31n0608_p0453b19║師保之道。總照法師品，為弟子者，應視師如佛，以
X31n0608_p0453b20║如來供養而供養之。為師保者，弟子於禮有所未
X31n0608_p0453b21║盡，應以大慈悲為室，柔和忍辱為衣等。此教菩薩
X31n0608_p0453b22║法因緣，本末究竟，可謂至矣。故此本即現神力，囑
X31n0608_p0453b23║累完塔中佛。欲以此妙法華經，付囑有在之案，故
X31n0608_p0453b24║曰如來神力品。照壽量品，諸佛師子奮迅之力一
X31n0608_p0453c01║句，以所現神力，以師子奮迅狀故。然如來二字，該
X31n0608_p0453c02║盡釋迦與分身諸佛，以俱現神力故。神力照經，則
X31n0608_p0453c03║有十種：一廣長舌，上至梵世。二一切毛孔，放無數
X31n0608_p0453c04║光。三一時攝百千歲。四謦欬彈指聲。遍三變淨土
X31n0608_p0453c05║外之十方。五十方地震。六他方眾生，遙見此方依
X31n0608_p0453c06║正生喜。七他方諸天，虗空中唱此方三寶依正之
X31n0608_p0453c07║名，勸隨喜致禮。八他方眾生，遵其天命，稱禮興供。
X31n0608_p0453c08║九供養之物，變成寶帳，覆諸佛上。十他方此方，通
X31n0608_p0453c09║為一土。凡此皆諸佛之神力也。
X31n0608_p0453c10║爾時千世界微塵等菩薩（至）解說書寫而供養之。
X31n0608_p0453c11║爾時千世下，此諸菩薩初雖精進，然不好在眾住
X31n0608_p0453c12║於下界，是心有所躭其靜趣者。及聞佛音聲從地
X31n0608_p0453c13║涌出，修敬後，但曰我等隨喜，未嘗發願廣持。及佛
X31n0608_p0453c14║談久遠壽命，屬此經；分別大會功德，屬此經；一念
X31n0608_p0453c15║隨喜，六根清淨，引常不輕之人而證法師之功德，
X31n0608_p0453c16║皆屬此經。末後佛復痛加勸勉，故始肯捨己所躭，
X31n0608_p0453c17║從佛所囑，而發願廣說也。故曰我等於佛滅後等。
X31n0608_p0453c18║究其願辭，處之廣狹，心之緩急，有兩不同於持品
X31n0608_p0453c19║諸發願者。何則？藥王等雖各發願此方他方，周旋
X31n0608_p0453c20║往返十方持經，然奉佛命，不得佛心，故佛皆不放
X31n0608_p0453c21║心瞑目而付囑也。惟此千世界塵眾發願，舉其處，
X31n0608_p0453c22║則曰於佛滅後，世尊分身所在國土滅度之處。是
X31n0608_p0453c23║持經之處無量，擴乎其不止於周旋往返一佛滅
X31n0608_p0453c24║度後之十方世界也。以佛分身無量，世界亦無量，
X31n0608_p0454a01║故舉其心，則曰我等亦自欲得是真淨大法。是持
X31n0608_p0454a02║經之心，充乎其不同於八十萬億那由他諸菩薩
X31n0608_p0454a03║言：我等敬信佛，悉忍是諸惡，惟願世尊在於他方
X31n0608_p0454a04║遙見守護。以畏惡求護，終是賴佛行事少，不得意
X31n0608_p0454a05║多，見其抑損，或生其退屈也。惟此大眾自欲得是
X31n0608_p0454a06║真淨大法，則上不恃佛，下不畏眾，即佛不見護，亦
X31n0608_p0454a07║自無怨。以自欲得是真淨大法故，故得其佛命而
X31n0608_p0454a08║愜其佛心，即現神力而囑累也。恐法難會，請以喻
X31n0608_p0454a09║明。譬世人之有諸子，將受父之家業，各陳其志於
X31n0608_p0454a10║父。有願但在家中管事，而不費家中之物者，此藥
X31n0608_p0454a11║王等發願本土持經者是也。有畏家緣𤨏屑，人情
X31n0608_p0454a12║難浹，願往外面經營者，此諸新得記發願他方持
X31n0608_p0454a13║經者是也。有知家中外面悉是父事，願內外總攝，
X31n0608_p0454a14║不畏嫌疑，此八十萬億那由他眾發願周旋往返
X31n0608_p0454a15║十方世界持經者是也。然尤不得其父放心瞑目
X31n0608_p0454a16║以交付囑累者，以此等雖不畏難往返十方，可謂
X31n0608_p0454a17║具足勤忍矣。但尚推是父事於己，則莫過代父行
X31n0608_p0454a18║事耳。如是則費有所不惜，而利有所不增也。若夫
X31n0608_p0454a19║一子知父之家業悉是己有，乃我為子者所當自
X31n0608_p0454a20║欲得者，有無倚賴，全不恃父，不問內外小大，皆願
X31n0608_p0454a21║管到，則父必知此子既云家業是自己欲得，必內
X31n0608_p0454a22║不費本，外增其息，即有所出，必有所入。其父辛勤
X31n0608_p0454a23║所得之產，得其人有所交閣，身雖歿而目始瞑矣。
X31n0608_p0454a24║此千世界從地涌出之眾，發願欲自得真淨大法，
X31n0608_p0454b01║受持讀誦此經者是也。前云六萬恒河沙等菩薩，
X31n0608_p0454b02║一一各領六萬五萬恒河等眷屬，今云千世界微
X31n0608_p0454b03║塵等菩薩者，以彼師資沙數、垓數、單數，會其塵數，
X31n0608_p0454b04║則有一小千世界之微塵多也，故前後敘異。
X31n0608_p0454b05║爾時世尊於文殊師利等（至）通達無礙如一佛土。
X31n0608_p0454b06║此節經家敘置佛以十種神力囑累也。爾時下，謂
X31n0608_p0454b07║佛欲以此經付囑本土之眾，故於文殊等舊住本
X31n0608_p0454b08║土眾前現大神力也。云舊住者，顯上行等從地涌
X31n0608_p0454b09║出六萬恒沙等眾，皆是新住此界者。何則？如文殊
X31n0608_p0454b10║在過去二萬日月燈明佛最初一佛法中為妙光
X31n0608_p0454b11║法師，教化八王子，其第八子名然燈佛，釋迦於然
X31n0608_p0454b12║燈佛始發大心，如是則知妙光之時釋迦尚未知
X31n0608_p0454b13║名姓，故稱文殊等為舊住娑婆世界。之者，宿也。出
X31n0608_p0454b14║廣下，大神力現於舌相。舌在佛口不過尺寸，出之
X31n0608_p0454b15║則廣長至於梵世，豈止覆面哉？凡人不妄語則感
X31n0608_p0454b16║舌長舐鼻，今佛出此見說此經，授記聲聞成佛，若
X31n0608_p0454b17║因緣譬喻果報等言，皆是真寶也。一切毛孔下，神
X31n0608_p0454b18║力現於身相。身有無量毛孔，孔有無量光，光有無
X31n0608_p0454b19║量色，皆徧照十方世界也。舌相約竪言，故云上至
X31n0608_p0454b20║等；身相約橫言，故云遍照等，其寶互現也。以三變
X31n0608_p0454b21║淨土廣大之世界，舊住新集無邊之聖眾，無前後
X31n0608_p0454b22║左右，佛一舌一身無不悉見，其神力寧不大乎？此
X31n0608_p0454b23║所謂佛身充滿於法界，普現一切羣生前也。以上
X31n0608_p0454b24║敘釋迦一佛之神力也。眾寶下，敘釋迦分身諸佛
X31n0608_p0454c01║之神力也。此為諸佛師子奮迅之力者，師子，獸中
X31n0608_p0454c02║王，性喜繡逑，雌雄戲舞之時長出其舌，舉身毛色
X31n0608_p0454c03║皆現金光，觀者無前後左右，一時俱見，首在己前，
X31n0608_p0454c04║此師子之奮迅狀也。諸佛法中王，性喜妙法，今因
X31n0608_p0454c05║付囑此經，現其舌相、身相，奮迅之狀如之，故取喻
X31n0608_p0454c06║言而結證法師品我爾時為現清淨光明身之案。
X31n0608_p0454c07║釋迦牟尼佛下，牒佛與分身諸佛正現二種神力
X31n0608_p0454c08║時，不唯橫竪界廣，亦經歲久時長也，故云滿百千
X31n0608_p0454c09║歲。問：佛壽止得八十，如何一時云滿百千歲？答：黃
X31n0608_p0454c10║粱一夢，生平事業悉完，況佛神力攝長為短，延促
X31n0608_p0454c11║一際，可思議乎？然後下，敘佛與分身諸分現身相
X31n0608_p0454c12║神力也。攝，收也，對上出廣長之出字言。聲欬，收舌
X31n0608_p0454c13║相入口之聲。俱共下，佛與分身諸佛初舌相出時，
X31n0608_p0454c14║手各結印，故今收舌則印解，而左右手各彈指出
X31n0608_p0454c15║聲也。是二下，謂聲相神力亦互徧十方界也。以是
X31n0608_p0454c16║觀之，則三變淨土外尚有十方諸佛世界在，蠢爾
X31n0608_p0454c17║眾生執一己所有，欲大於人，何其隘哉！故造字者
X31n0608_p0454c18║以自大為臭也。地皆下，地震有二緣：一、見無情器
X31n0608_p0454c19║界妄結，今欲發真歸源，故震；一、欲三變土外眾生
X31n0608_p0454c20║見我娑婆主伴依正通為一界，俾發願往他方世
X31n0608_p0454c21║界持經者沒處去也，故震。其中眾生下，謂彼十方
X31n0608_p0454c22║有情初被我法二障所障雖同，佛與分身諸佛一
X31n0608_p0454c23║處有眼不見，今得佛神力震開聾瞽，見佛願力所
X31n0608_p0454c24║成十方諸佛主伴之多身，及見佛慧力所成三世
X31n0608_p0455a01║諸佛過現之一身也。此所謂隨緣赴感靡不周，而
X31n0608_p0455a02║恒處此菩提座。以上敘彼見此一體三寶中依正
X31n0608_p0455a03║分明之佛寶也。以見下，見一體三寶中不離佛左
X31n0608_p0455a04║右之僧寶也。既見下，應知彼十方佛土之眾，皆是
X31n0608_p0455a05║前變土時所移置之天人，及許說時五千退席之
X31n0608_p0455a06║慢眾。初因懷增上慢被障所障，不得見此法會妙
X31n0608_p0455a07║境，壽量品所謂以諸神通力，令顛倒眾生雖近而
X31n0608_p0455a08║不見也。至上品既敘佛因中為常不輕菩薩時，尚
X31n0608_p0455a09║不宿嫌於增上慢人，況今成佛果上反有退席移
X31n0608_p0455a10║置者終不令見耶？故以神力加被令見也。壽量品
X31n0608_p0455a11║所謂令其生渴仰，因其心變慕，時我及眾僧，俱出
X31n0608_p0455a12║靈鷲山也。是退席移置者，無心希寶自然而至矣。
X31n0608_p0455a13║故曰皆大歡喜等。即時諸天下，敘彼十方佛土之
X31n0608_p0455a14║眾，又承諸天力得聞此土一體三寶中依正之名
X31n0608_p0455a15║及法寶名也。過此下，教知此土依報之名。是中下，
X31n0608_p0455a16║教知此土正報法主之名。今為下，教知此土法主
X31n0608_p0455a17║為法臣所說之經名。此與譬喻品身子授記時，為
X31n0608_p0455a18║諸聲聞說大乘經等五句相照應。汝等下，教隨喜
X31n0608_p0455a19║其法。亦當下，教供養其佛。皆諸天教者，結證法師
X31n0608_p0455a20║品我時廣遣天龍等，為其集聽法眾之案。彌勒所
X31n0608_p0455a21║謂佛名聞十方，廣饒益眾生是也。彼諸下，敘彼土
X31n0608_p0455a22║眾生遵天命而禮念佛也。以種種下，遵天命而興
X31n0608_p0455a23║供養，以表深心信解也。彌勒所謂一切具善根，以
X31n0608_p0455a24║助無上心是也。所散諸物下，心通法變，乃佛與分
X31n0608_p0455b01║身諸佛等。大慈悲心為室，柔和忍辱為衣之所感，
X31n0608_p0455b02║故散物皆合成寶帳，覆葢佛上也。于時十方下，初
X31n0608_p0455b03║佛三變。淨土猶多移置人天，今既容退席，移置者
X31n0608_p0455b04║見聞禮敬，則退者進而移置者元不曾動，故十方
X31n0608_p0455b05║世界通達無礙，如一佛土。吾佛、多寶佛、分身佛願
X31n0608_p0455b06║心滿，而法、報、化三身宛然一體也。凡聖土、方便土、
X31n0608_p0455b07║實報土同一寂光，無彼此色相可見也。華嚴經云：
X31n0608_p0455b08║若有欲識佛境界，當淨其意如虗空，遠離妄想及
X31n0608_p0455b09║諸取，令心所向皆無礙。杜順偈云：若人欲會真空
X31n0608_p0455b10║理，身內真如還徧外，情與無情共一體，處處皆同
X31n0608_p0455b11║真法界。皆此義也。妙法談至此，佛神力現至此，無
X31n0608_p0455b12║鍼鋒處不是佛法身充滿，無微塵孔不是佛淨土
X31n0608_p0455b13║完全。知此見此，謂之開示悟入佛之知見也。一大
X31n0608_p0455b14║時教何有奇特如此？吾信法華經真為諸經中之
X31n0608_p0455b15║王矣。
X31n0608_p0455b16║爾時佛告上行等菩薩大眾（至）諸佛於此而般涅槃。
X31n0608_p0455b17║爾時等者，上節神力云於文殊等者，以文殊師利
X31n0608_p0455b18║等八萬大士，往劫各有本所事之佛，各受過本佛
X31n0608_p0455b19║之囑累，如文殊為日月燈明佛弟子，藥王為日月
X31n0608_p0455b20║淨明德佛弟子，皆有囑累之文，皆非釋尊所化弟
X31n0608_p0455b21║子，乃舊住此界之耆宿，故現神力非耆舊不足以
X31n0608_p0455b22║證。此節以智力囑累而告上行菩薩等者，上行等
X31n0608_p0455b23║是釋尊所親化適嗣，故經非親法嗣不足以累也。
X31n0608_p0455b24║諸佛神力下，牒上節神力之大也。若我以是下，謂
X31n0608_p0455c01║此經功德智慧之力深也。以要下，謂上所現廣大
X31n0608_p0455c02║神力，既不能盡此經之囑累，當攝廣大以從要略
X31n0608_p0455c03║明之也。如來一切所有之法者，指如是相性體力，
X31n0608_p0455c04║作因緣果報本末究竟等一大事因緣佛知見之
X31n0608_p0455c05║心法言也。如來一切自在神力者，指眉間光照東
X31n0608_p0455c06║方，現塔變土出多寶集，分身接眾住空，涌眾於地
X31n0608_p0455c07║六十小劫如半日，乃至上品聲色二相，使彼見此，
X31n0608_p0455c08║合界為一，一大事因緣佛知見之心力是也。如來
X31n0608_p0455c09║一切秘要之藏者，指為二乘授顯記，說昔所得小
X31n0608_p0455c10║果非真，又說一切聲聞內秘外現，提婆為師，龍女
X31n0608_p0455c11║成佛，如來久已成道，壽量無邊，皆一大事因緣佛
X31n0608_p0455c12║知見之心要也。如來一切甚深之事者，指大通佛
X31n0608_p0455c13║時為十六王子，威音王佛時作常不輕比丘，皆一
X31n0608_p0455c14║大事因緣佛知見之心事也。皆於下，謂以上所詮，
X31n0608_p0455c15║皆載此七卷能詮文中，宣示顯說，無毫忽隱覆也。
X31n0608_p0455c16║是故汝等下，勸當機為六種法師，如法修之於心
X31n0608_p0455c17║也。所在國土下，勸當機為六種法師，敬持法之人，
X31n0608_p0455c18║敬有法之地，皆應起塔而表顯也。經卷住處七項
X31n0608_p0455c19║分別：一、園；二、林；三、樹；四、僧坊；五、俗舍；六、殿堂；七、山
X31n0608_p0455c20║谷曠野。所以下，徵釋。人及處皆起塔供養者，以其
X31n0608_p0455c21║處即菩提場，其人即佛，在菩提場成佛、轉法輪、般
X31n0608_p0455c22║涅槃為大事也。
X31n0608_p0455c23║爾時，世尊欲重宣此義，而說偈言：
X31n0608_p0455c24║諸佛救世者住於大神通（至）不可得邊際。
X31n0608_p0456a01║長文三節，此頌初二兩節。諸佛下，謂諸佛因救世
X31n0608_p0456a02║而住神通，因悅生而現神力也。舌相下，正明神力
X31n0608_p0456a03║無量之相。為求下，正明悅生，謂因悅求佛道之眾
X31n0608_p0456a04║生，而尺寸之舌上至梵世，丈六之身放無數光，皆
X31n0608_p0456a05║世間希有事也。以上頌色相之神力。諸佛聲欬下，
X31n0608_p0456a06║頌聲相神力，謂口指之聲聞于十方，無量之地六
X31n0608_p0456a07║種震動者，是諸佛歡喜上行等菩薩，諸佛滅後能
X31n0608_p0456a08║持此經，現此聲相無量之神力也。囑累下，謂諸佛
X31n0608_p0456a09║所以現無量神力者，一則為囑累其經，一則為讚
X31n0608_p0456a10║美持經之人，雖無量劫以神力讚美，持者功德皆
X31n0608_p0456a11║不能盡也。是人下，申明所以許大神力多劫讚美
X31n0608_p0456a12║不盡者，以持經者功德無邊涯無窮盡，如十方之
X31n0608_p0456a13║虗空也。
X31n0608_p0456a14║能持是經者則為已見我（至）決定無有疑。
X31n0608_p0456a15║此頌第三節也。初能持下六句，謂持經者見經，即
X31n0608_p0456a16║見三世十方諸佛及佛所教化諸菩薩也。次能持
X31n0608_p0456a17║下八句，謂持經者不唯見佛、菩薩而已，即令十方
X31n0608_p0456a18║三世諸佛生歡喜。又於十方三世佛前，即見即供
X31n0608_p0456a19║養已。諸佛坐下十句，謂持經者不唯見佛、供佛，令
X31n0608_p0456a20║佛歡喜而已，即諸佛於菩薩場中所得秘要之法，
X31n0608_p0456a21║自己亦不久而證得，以成自覺也。又於諸佛所說
X31n0608_p0456a22║諸法與義、名字、言辭，歡喜樂說，以成四無礙辨，成
X31n0608_p0456a23║覺他無窮之益，如風在空中，無敢障礙也。於如來
X31n0608_p0456a24║下十句，謂持經者因得四辨，如風無礙，故於滅後，
X31n0608_p0456b01║凡佛所說諸經，因緣之來端，次第之章句，無不隨
X31n0608_p0456b02║義而說，皆如實相也。又如日月之光明，能滅眾生
X31n0608_p0456b03║長夜之暗，一動一靜，皆教無量菩薩究竟住於一
X31n0608_p0456b04║乘，為自覺、覺他，覺行圓滿也。是故有智下，總上義
X31n0608_p0456b05║以勸持。此完寶塔品諸偈文。案：
X31n0608_p0456b06║妙法蓮華經囑累品第二十二
X31n0608_p0456b07║古註：以言叮嚀曰囑，以事付託曰累。
X31n0608_p0456b08║爾時釋迦牟尼佛從法座起（至）則為已報諸佛之恩。
X31n0608_p0456b09║爾時等者，上品為進五千退席及三變淨土移置
X31n0608_p0456b10║之眾，故坐現神力；此品為囑累其經重其授受，故
X31n0608_p0456b11║從法座起身出塔外而立現神力也。神力云大者，
X31n0608_p0456b12║良以三變淨土涌出多眾，佛值以一手，一時不遺
X31n0608_p0456b13║一人而徧摩其頂，信乎佛力之為大矣！喻品為我
X31n0608_p0456b14║身手有力是也。以上經家敘置結證法師品，則為
X31n0608_p0456b15║如來手摩其頭之案。而作下，佛語叮嚀成智力囑
X31n0608_p0456b16║累結證法師品，則為如來所遣行如來事之案。謂
X31n0608_p0456b17║佛經劫之多、修行之苦、得法之難，今容易而付囑
X31n0608_p0456b18║汝等者，直欲汝等一心廣布增其法利，不使末世
X31n0608_p0456b19║眾生虗過時劫，於阿耨菩提大事因緣妄自作難
X31n0608_p0456b20║耳！故曰汝等應當一心流布等。如是三摩下，初令
X31n0608_p0456b21║流布增益，義重利他；第二、第三囑累，義重自利兼
X31n0608_p0456b22║利他也。所以下，徵明。謂所以佛以多劫苦修極難
X31n0608_p0456b23║得之法，反不惜而令汝等廣布者，何也？以佛有大
X31n0608_p0456b24║慈悲無少慳恡，亦不畏世人同己之易成佛也。能
X31n0608_p0456c01║與下，正明。佛有慈無恡，不畏人同于己，故能與眾
X31n0608_p0456c02║生三種成佛之智慧。佛之智慧者，佛者覺也，但覺
X31n0608_p0456c03║自心是佛，此自覺也，空觀慧也。如來智慧者，如謂
X31n0608_p0456c04║本覺真如也，來謂從本覺真如來度生也，此覺他
X31n0608_p0456c05║也，假觀慧也。自然智慧者，自謂自在，然謂天然，此
X31n0608_p0456c06║恐眾生不知本來是佛自在天然，定執必從空涉
X31n0608_p0456c07║假，起愛見大悲而成我等四相，故空假後明佛與
X31n0608_p0456c08║眾生總是一心不假修習，雖涉三觀元自在天然
X31n0608_p0456c09║也，此覺行圓滿中道觀慧也。如來是一切下，結成
X31n0608_p0456c10║佛有慈無恡，能與三慧為九法界眾生之大施主
X31n0608_p0456c11║也。汝等亦應下，囑諸菩薩既為佛子，應學佛有慈
X31n0608_p0456c12║無恡也。於未來世下，教學佛與眾生假觀慧也。為
X31n0608_p0456c13║令其人下，教學佛與眾生空觀慧，而自然智中觀
X31n0608_p0456c14║慧在其中也。已上教遇大機，說一乘之法也。若有
X31n0608_p0456c15║眾生下，教遇小機，當學佛於一乘，作三乘說也。汝
X31n0608_p0456c16║等下，謂上行等菩薩但遵佛教，即為報佛之恩，更
X31n0608_p0456c17║不必他圖也。寶塔中付囑有在之案完於此。
X31n0608_p0456c18║時諸菩薩摩訶薩（至）唯然，世尊！願不有慮。
X31n0608_p0456c19║時諸下上品諸菩薩發願，直欲自得真淨大法，是
X31n0608_p0456c20║自利之心多也。故佛於此品，加其神力，摩其頂門，
X31n0608_p0456c21║然後叮嚀一心流布，廣令增益，是欲利他之心重
X31n0608_p0456c22║也。諸大士既聞自他俱利，兩足尊成，歡喜徧滿於
X31n0608_p0456c23║身，恭敬益加於心，而復命孝順之辭，再四出於于
X31n0608_p0456c24║口矣。故曰如世尊勅等。此結完拒他方過八恒河
X31n0608_p0457a01║沙數菩薩諸願，此方持經之案。
X31n0608_p0457a02║爾時釋迦牟尼佛（至）聞佛所說皆大歡喜。
X31n0608_p0457a03║爾時下，謂諸佛出世一大事因緣既交付已，果前
X31n0608_p0457a04║所集之分身佛應各還本土也。多寶下，謂乃舊封
X31n0608_p0457a05║其塔戶也。問：何不亦命歸于下方？答：尚欲留證宿
X31n0608_p0457a06║王華之請。藥王本事教妙音來見文殊，受觀音之
X31n0608_p0457a07║分瓔珞，成無盡意之福田，故本分流通訖。支別流
X31n0608_p0457a08║通有六品，首置藥王本事者，藥王持此經為一切
X31n0608_p0457a09║眾生所喜見，不惜燒身然臂，見法師品之所因及
X31n0608_p0457a10║持品之發願也。藥王持經於此方之行則苦矣，於
X31n0608_p0457a11║他方之音則未妙，故受之以妙音。來往品，見八十
X31n0608_p0457a12║萬億那由他眾周旋往返之軌範矣，周旋於世界
X31n0608_p0457a13║為人雖妙，往返於自身為己則不自在，故受之以
X31n0608_p0457a14║觀音。普門品，見上行等六萬恒沙之眾自欲得真
X31n0608_p0457a15║淨大法，無非普門自在之業矣。流通至普門自在，
X31n0608_p0457a16║則可謂總一切法，持無量義，故受之以陀羅尼品，
X31n0608_p0457a17║以陀羅尼云總持故。流通至總持，則上合十方諸
X31n0608_p0457a18║佛本妙覺心，下合六道眾生同體悲仰，莊嚴妙覺
X31n0608_p0457a19║王剎之行，至矣盡矣，而無以加矣，故受之以妙莊
X31n0608_p0457a20║嚴王本事品。妙莊嚴王成佛之果，普賢勸發成佛
X31n0608_p0457a21║之因，欲明此經因該果海，果徹因源，則無越乎內
X31n0608_p0457a22║樹四德，外全萬行，不捨寶威德，上王佛國，而來遊
X31n0608_p0457a23║戲于娑婆世界，故受之以普賢勸發品而告終焉。
X31n0608_p0457a24║此支別流通六品次第，密顯此經為度生出苦之
X31n0608_p0457b01║藥王，而申明其法師品至囑累品，無非為佛所護
X31n0608_p0457b02║念之教菩薩法也。然此六品，於本經各為一支，別
X31n0608_p0457b03║明一行，故名支別流通分。
X31n0608_p0457b04║妙法蓮華經藥王菩薩本事品第二十三
X31n0608_p0457b05║藥王等者，娑婆世界眾生病多且重，菩薩得此經
X31n0608_p0457b06║之藥王為世良醫，能令寒者得火、躶者得衣、商人
X31n0608_p0457b07║得主、孩子得母、渡得船、闇得燈、貧得寶、民得王，故
X31n0608_p0457b08║曰藥王。然要能堪忍眾生之病，與同憂患而不退
X31n0608_p0457b09║息為本事，故曰本事。准楞嚴經自陳圓通，是因無
X31n0608_p0457b10║始劫為世良醫，乃至分別味因佛印記，名為藥王。
X31n0608_p0457b11║准本經原名一切眾生喜見，因於日月淨明德佛
X31n0608_p0457b12║法中精進修習此經，得普現色身三昧之藥，故名
X31n0608_p0457b13║藥王也。又本事者，謂自得三昧後燒身身生，然臂
X31n0608_p0457b14║臂復是其本有之事，故應知楞嚴但說得救世出
X31n0608_p0457b15║世間治病之藥，法華所說乃世間出世間出世間
X31n0608_p0457b16║上上藥中之大藥也。二經各述一事。
X31n0608_p0457b17║爾時，宿王華菩薩白佛言（至）歌歎於佛以為供養。
X31n0608_p0457b18║爾時下，當機，謂娑婆為五濁惡世人所畏憚，而藥
X31n0608_p0457b19║王菩薩於持品獨發願遊於此土者，有云何本事
X31n0608_p0457b20║也。世尊是藥王下，謂藥王今日所以能遊娑婆者，
X31n0608_p0457b21║必多劫能受習難行苦行，故願於多分中解說其
X31n0608_p0457b22║少分，俾天龍等部眾聞而生喜，倣風而行以持經
X31n0608_p0457b23║也。爾時佛告下，先敘藥王本所事之佛名與十號。
X31n0608_p0457b24║其佛下，敘大小乘法眷之多。佛壽下，謂佛與眾位
X31n0608_p0457c01║有尊卑壽相齊也。彼國下，謂國土純淨莊嚴盛也。
X31n0608_p0457c02║一樹下，謂大小乘眾坐處樹離其喜盡一箭力之
X31n0608_p0457c03║遠也。應知彼佛菩薩壽命既長其身亦巨，此一箭
X31n0608_p0457c04║之道亦不如今之百步八十步之近數也。名義引
X31n0608_p0457c05║嘉祥云：一箭道二里，或云取射垛一百五十步或
X31n0608_p0457c06║百三十步百二十步等。諸寶臺上等者，謂臺上不
X31n0608_p0457c07║但大小乘眾坐，更有百億諸天作天樂歌舞為供
X31n0608_p0457c08║養也。
X31n0608_p0457c09║爾時彼佛為一切眾生喜見（至）即為其父。而說偈言：
X31n0608_p0457c10║大王今當知，我今行彼處（至）捨所愛之身。
X31n0608_p0457c11║說是偈已而白父言（至）合十指爪以偈讚佛。
X31n0608_p0457c12║容顏甚奇妙，光明照十方，我適曾供養，今復還親覲。
X31n0608_p0457c13║爾時一切眾生喜見菩薩（至）世尊猶故在世。
X31n0608_p0457c14║爾時日月淨明德佛（至）一切人天得未曾有。
X31n0608_p0457c15║通節，敘喜見菩薩往劫得此經之藥王，故有燒身
X31n0608_p0457c16║身生、然臂臂復之本事也。事係一案不可斷截，故
X31n0608_p0457c17║作一節訓。爾時下，敘淨明佛為喜見及眾說妙法。
X31n0608_p0457c18║是一切下，敘喜見獨如說而行習其苦行，經時久
X31n0608_p0457c19║而證得法身也。以現一切色身三昧即法身故，法
X31n0608_p0457c20║身為能現一切色身，是法身中影像為所現故。然
X31n0608_p0457c21║法身即色身、色身即法身，似一而多、雖多而一，法
X31n0608_p0457c22║華定力為然，故曰三昧。得此下，喜因得遂於果也。
X31n0608_p0457c23║即作下，念既得果應報其恩也。即時下，三昧中能
X31n0608_p0457c24║現一切色也，以華香皆屬色法故。此香下，謂香少
X31n0608_p0458a01║而價重也。名義云：千二百黍重十二銖，然則六銖
X31n0608_p0458a02║是六百粒黍數也。從三昧下，念三昧所現屬於神
X31n0608_p0458a03║力，凡得法身大士皆能，己獨欲燒身成法供養也。
X31n0608_p0458a04║即服下，欲化穢質成香體也。旃檀，謂牛頭旃檀，義
X31n0608_p0458a05║翻藥與薰陸乳香、兜樓婆草香、畢力迦丁香。沉水，
X31n0608_p0458a06║名義云：阿伽嚧，此云沉水香，出阿那婆達多池邊，
X31n0608_p0458a07║名蓮華藏，然如麻子大丸，普熏閻浮提界。膠香，即
X31n0608_p0458a08║松香類。又飲下，謂既以香為食，復以油為飲，俾火
X31n0608_p0458a09║易著也。滿千下，謂飲食香油欲經時久，俾純香無
X31n0608_p0458a10║穢光明得長遠也。香油塗身下，使通體成一蠟炬
X31n0608_p0458a11║狀也。以神通下，謂然身供佛，一是神通力、一是願
X31n0608_p0458a12║力，故得光明大且普也。其中諸佛下，諸上神力供
X31n0608_p0458a13║養不如以身供養之言，明身供養是真精進，所以
X31n0608_p0458a14║名真法供養也。若以下，校神力供養，其餘財施皆
X31n0608_p0458a15║不及也。善男子！是名下，申歎法施尊上所以勝財
X31n0608_p0458a16║施也。准華嚴？行願品，法供養有七種：一、如說而行，
X31n0608_p0458a17║二、利益眾生，三、攝受眾生，四、代眾生受苦，五、勤修
X31n0608_p0458a18║善根，六、十捨菩薩業，七、不離菩提心。今喜見菩薩
X31n0608_p0458a19║一舉而七行皆具矣。其身火然下，謂所然之身隨
X31n0608_p0458a20║所服香油之力盡而盡也。一切眾生下，三昧中能
X31n0608_p0458a21║現一切身也。故命盡復生於淨德下，晉譯先云忽
X31n0608_p0458a22║然化生，後云結跏趺坐為順化生，照前彼國無有
X31n0608_p0458a23║女人。案即為下，以偈述往事，見一切眾生喜見菩
X31n0608_p0458a24║薩元是王子也。說是下，以往者所行歸功德于佛
X31n0608_p0458b01║法也。晉譯偈後有父王讚善欲同詣佛之文，有此
X31n0608_p0458b02║義更足也。得解下，一切眾生謂十二類生，其語言
X31n0608_p0458b03║實難盡解而喜見解之。然語者心之聲，得十二類
X31n0608_p0458b04║生之心則得其總持也。復聞下，謂得陀羅尼後復
X31n0608_p0458b05║聞此經有如是數偈也。名義云：那由他云溝，葢准
X31n0608_p0458b06║算經數法十等，億、兆、京、秭、垓、攘、溝、㵎、正、載，則溝為
X31n0608_p0458b07║十中第七數。風俗通云：千生萬，萬生億，億生兆，兆
X31n0608_p0458b08║生京，京生秭，秭生垓，垓生攘，攘生溝，溝生㵎，㵎生
X31n0608_p0458b09║正，正生載。又億有四：一以十萬為億，二以百萬為
X31n0608_p0458b10║億，三以千萬為億，四以萬萬為億。今於八百千萬
X31n0608_p0458b11║億後，復云那由他，明具四等億，故名義於億後，註
X31n0608_p0458b12║那由他為溝也。甄迦羅等，在俱舍論六十大數中，
X31n0608_p0458b13║為第十六、第十八、第二十數也。大王！我今下，謂彼
X31n0608_p0458b14║佛既現在，彼法又多得，不可不申其供養，以重報
X31n0608_p0458b15║其恩也。白已下，敘請佛之儀，異乎凡常水陸䟦涉
X31n0608_p0458b16║也。往到下，敘見佛之禮，讚佛之言，順乎法報也。容
X31n0608_p0458b17║顏甚奇妙，讚佛報身。光明照十方，讚佛法身。我適
X31n0608_p0458b18║曾供養，言有昔因。今復還親覲，言當報本。喜見偈
X31n0608_p0458b19║讚訖，問佛猶故在世者，謂己則再世，而慶佛常住
X31n0608_p0458b20║也。爾時日月下，謂佛法身固常住，而應緣則有盡
X31n0608_p0458b21║也。故命備涅槃之具，以候滅度之時也。又勅下，總
X31n0608_p0458b22║付佛法家業，不出人與法也。亦以下，別付佛法家
X31n0608_p0458b23║業，不出依報國土，正報伇使也。所有下，託後事也。
X31n0608_p0458b24║如是下，完前滅盡時至之案。此足見藥王雖於持
X31n0608_p0458c01║品發願持經，而佛囑累無與者，以藥王元是淨明
X31n0608_p0458c02║德佛弟子，曾受過彼佛之囑累，故但可證其法與
X31n0608_p0458c03║神力，而不得交付家業也。爾時下，示同世孝，不能
X31n0608_p0458c04║忘情，故動悲感也。即以下，遵付囑焚身起塔，廣令
X31n0608_p0458c05║眾生造福也。旃檀云海此岸者，以此校彼價重故。
X31n0608_p0458c06║𧂐音自，謂以旃檀置地也。復自念下，謂上所為不
X31n0608_p0458c07║足，願復欲然臂成法供養也。便語下，先安眾也。當
X31n0608_p0458c08║一心念，謂多眾合為一心，不可各為其念，良由人
X31n0608_p0458c09║心如水，念如波，心念合一，如波澄水靜，見然臂而
X31n0608_p0458c10║不驚懼，乃後得三昧之先基也。作是語已下，謂然
X31n0608_p0458c11║臂時久，令人得益也。得益有二：令無數下，一、令求
X31n0608_p0458c12║小乘及尋常人並發大心也。皆使下，二、令由前一
X31n0608_p0458c13║其心念，今皆得其三昧也。爾時諸菩薩下，大眾示
X31n0608_p0458c14║同憂患，以啟喜見之立誓也。于時一切下，喜見誓
X31n0608_p0458c15║未已，而復全其臂者，謂色身不能拒法身，見此經
X31n0608_p0458c16║為藥王之有效也，故曰令我兩臂等。由斯下，謂燒
X31n0608_p0458c17║身身生，然臂臂復，皆出於志，誠非弄奇好怪，顯異
X31n0608_p0458c18║惑眾也，故感天動地雨華為瑞應也。此雖敘藥王
X31n0608_p0458c19║本有之事，實欲佛滅後諸持經者取法之，然自佛
X31n0608_p0458c20║滅度後，誰行此精進哉？唯二祖可禪師立雪斷臂，
X31n0608_p0458c21║堪彷彿也。
X31n0608_p0458c22║佛告宿王華菩薩（至）乃至一四句偈其福最多。
X31n0608_p0458c23║佛告下，會昔通今，俾見喜見藥王前後異名元是
X31n0608_p0458c24║一人也。其所捨身下，以已說者例未說者尚多也。
X31n0608_p0459a01║宿王華若有下，謂佛滅後若有人發心求阿耨菩
X31n0608_p0459a02║提廣大法身，雖不如喜見燒全身捨兩臂，但能於
X31n0608_p0459a03║色身中然手足一指之少分供養佛塔，而此人即
X31n0608_p0459a04║勝過捨國城等外財之福也。以其為未見之法身，
X31n0608_p0459a05║而捨現前難捨之色身故。若復有人下，謂設另有
X31n0608_p0459a06║人元不求阿耨菩提，但求人天福報，復不能燒身
X31n0608_p0459a07║然臂及手足指，但以寶滿大千供養四聖所得福
X31n0608_p0459a08║德，又不如但受持此經一四句偈者為多也。何則？
X31n0608_p0459a09║以經詮法身，能持者則聞佛知見，彼求人天福報，
X31n0608_p0459a10║然身損財乃以苦，欲捨苦於法身色身皆無益，不
X31n0608_p0459a11║得與藥王菩薩同日而語，妄自損傷父母之遺體，
X31n0608_p0459a12║誠可愍也。
X31n0608_p0459a13║宿王華！譬如一切川流江河（至）所得功德亦復無量。
X31n0608_p0459a14║通節申明上節往劫喜見，今所以名藥王者，以得
X31n0608_p0459a15║此藥王之經也。故前以十喻喻此經之為王，後以
X31n0608_p0459a16║十二喻喻此經之為藥。宿王華譬如下，承上文言，
X31n0608_p0459a17║謂所以燒身臂指寶滿大千供養四聖，皆不如授
X31n0608_p0459a18║持經之一四句偈得福為多者，以此經在諸佛所
X31n0608_p0459a19║說諸深大經中校量，諸經譬如川流江河之深大，
X31n0608_p0459a20║此經則譬如其海為第一之最深大也。良由諸經
X31n0608_p0459a21║所說，有聲聞乘，有辟支佛乘，有菩薩乘，三乘中聲
X31n0608_p0459a22║聞辟支佛乘為淺小，菩薩乘為深大，是對待之深
X31n0608_p0459a23║大。此經為第一之最深大者，此經以不說有三，唯
X31n0608_p0459a24║說一乘之為深大也。不說有三者，不是削去其三
X31n0608_p0459b01║乘也，以三乘無是一乘所分出也。唯說有一乘者，
X31n0608_p0459b02║非三乘外另有一乘也，乃即會前所說三乘成今
X31n0608_p0459b03║之一乘也。如川流江河無是海之所分，及至終竟
X31n0608_p0459b04║還歸於海，是以喻此經在諸深大經中為最第一
X31n0608_p0459b05║之深大也。又諸經深大者，諸經豈不云一切眾生
X31n0608_p0459b06║本來成佛乎？豈不云一切眾生皆有佛性乎？雖如
X31n0608_p0459b07║是說，然二乘人實不知本來成佛，成何等之佛，皆
X31n0608_p0459b08║有佛性，佛性在於何處。今經授身子等萬二千人
X31n0608_p0459b09║成佛之顯記，則佛有其名，居有劫國莊嚴法眷壽
X31n0608_p0459b10║命及正像法住世久近，而轉記何人。如是則諸
X31n0608_p0459b11║經向所說一切眾生本來成佛義，至此經始親知
X31n0608_p0459b12║親見而寶授矣，豈不如川流江河之歸于海乎？延
X31n0608_p0459b13║至談法師功德品，皆曰：父母所生常眼耳等，但持
X31n0608_p0459b14║此經則皆清淨。又知諸經向所說一切眾生皆有
X31n0608_p0459b15║佛性，不在別處，直在吾人父母所生尋常眼耳等
X31n0608_p0459b16║之六根中也。如是六根涌，寶塔變，淨土集，分身出，
X31n0608_p0459b17║沙眾接，眾處空，多劫半日，又親知親見而必真矣。
X31n0608_p0459b18║豈不川流江河之深大，一到海則為第一之最深
X31n0608_p0459b19║大乎？此授持一四句偈者，雖曰少分，如飲大海中
X31n0608_p0459b20║一勺水之多，而四天下川流江河之味，全飲盡而
X31n0608_p0459b21║無餘渧矣。故以海之第一深大而王百川，喻此經
X31n0608_p0459b22║之第一深大而王於諸經也。以上初，以深大喻。又
X31n0608_p0459b23║如土山下，第二，以高上喻。土山即尋常土石諸山。
X31n0608_p0459b24║黑山，俱舍論謂有三重黑山繞四部洲，小鐵圍山
X31n0608_p0459c01║繞小千世界，大鐵圍山繞中千大千世界。十寶山，
X31n0608_p0459c02║華嚴經云：一、雪山，二、香山，三、柯利羅山，四、僊聖山，
X31n0608_p0459c03║五、由乾他山（此云雙持），六、馬耳山（梵語溫縛拏山），七、尼民他山
X31n0608_p0459c04║（此云持邊，護持七金山邊），八、斫迦羅山（應法師云輪圍山也），九、宿慧山，十、
X31n0608_p0459c05║須彌山（眾山各有高上，須彌為第一之高，喻諸經，此經高上可知）。以上用海之
X31n0608_p0459c06║與山在地成形者為喻也。又如眾星下，第三，第四，
X31n0608_p0459c07║用在天成象者為喻，喻光明各有第一也。以月能
X31n0608_p0459c08║照夜明踰眾星，此經照無明長夜踰於眾經；日能
X31n0608_p0459c09║照晝明破諸闇，此經破一切不善之闇，比眾經不
X31n0608_p0459c10║同。以眾經破闇乃費修證，此經不持修證，但知舉
X31n0608_p0459c11║手低頭皆已成佛，則一切惡業黑闇舉著皆化成
X31n0608_p0459c12║佛知見矣。又如小王下，第五、第六、第七，用天地人
X31n0608_p0459c13║三才中最尊者為喻，喻此經其尊其王其父皆第
X31n0608_p0459c14║一也。以上七種以世間六凡為喻，喻此經無上義，
X31n0608_p0459c15║以諸喻各重在無上義故。又如一切凡夫下，第八、
X31n0608_p0459c16║第九、第十，用出世間四聖喻，喻此經正等義，以諸
X31n0608_p0459c17║喻各重在正等義故。然第八喻不唯喻經，兼喻持
X31n0608_p0459c18║經者亦為第一也。宿王華此經下十二喻，喻此經
X31n0608_p0459c19║正覺義，以諸喻各重在正覺義故。能救等者，謂經
X31n0608_p0459c20║具大悲義，故能救人令拔其苦惱，佛知見一開，雖
X31n0608_p0459c21║有五逆三途之苦惱皆消滅故。能大饒益等者，謂
X31n0608_p0459c22║經具大慈義，以充滿其願是與樂義，佛知見一開，
X31n0608_p0459c23║隨居何類作何行業，皆有其本領得如願故。以上
X31n0608_p0459c24║是法如清涼下十二句，用喻發揮充滿其願，具能
X31n0608_p0460a01║救人離苦惱義。如渴、寒、躶、商人子、渡、病、闇、貧民、賈
X31n0608_p0460a02║容等，通明病義、苦惱義，皆有願欲義。如池、火、衣、商
X31n0608_p0460a03║主母、船、醫、燈、寶王、海炬，通明藥義、具能救義，皆須
X31n0608_p0460a04║充滿也。此法華經亦復下，是以法合喻之辭。若人
X31n0608_p0460a05║得聞下，照六種法師、十種供養，以勸修行也。多以
X31n0608_p0460a06║燈言者，破無明黑闇之對症藥故。薝蔔云金色華，
X31n0608_p0460a07║又云黃華。須曼云善攝意華。波羅羅云重生華。婆
X31n0608_p0460a08║利師迦云雨華，雨時生故。又云夏生華，夏時多雨
X31n0608_p0460a09║故。那婆云雜華。摩利云奈華，又云鬘，其華可作鬘
X31n0608_p0460a10║故。以華薰麻取油點燈，非徒能明亦多香氣也。
X31n0608_p0460a11║宿王華！若有人聞（至）智慧禪定無有與汝等者。
X31n0608_p0460a12║上節明一部經之為藥王校受持者之功德無量，
X31n0608_p0460a13║此節明但持藥王一品者與受持一部者之功德
X31n0608_p0460a14║無異。宿王華下，一品也。若男若女，以佛現在而言
X31n0608_p0460a15║也。若有女人下，男子但聞即得功德，女人須受持
X31n0608_p0460a16║始得，後世不受女身，可見男身貴於女也。若如來
X31n0608_p0460a17║滅後下，但以佛滅後之女人如說而行全部者言
X31n0608_p0460a18║也。所以然者，除三惡道則女人為最苦，故益顯非
X31n0608_p0460a19║女人者功德尤盛也。以生淨土校者，此經是生淨
X31n0608_p0460a20║土之因也。梵語阿彌陀，此云無量壽，是得此經之
X31n0608_p0460a21║果土也。不復下，無三毒大小隨眠之穢也。得菩薩
X31n0608_p0460a22║下，有六根之淨也。必以七百萬等明所見之佛數
X31n0608_p0460a23║者，佛知見不限乎六根六塵之量也。是時諸佛下，
X31n0608_p0460a24║讚因行。汝今已能下，讚果覺。因果皆大，故為多佛
X31n0608_p0460b01║神力守護，而一切三乘人定慧不如也。
X31n0608_p0460b02║宿王華！此菩薩成就如是（至）利益無量一切眾生。
X31n0608_p0460b03║宿王華下，謂上節以持一品者與持一部者相校。
X31n0608_p0460b04║其功德者，以此藥王菩薩功德智慧之力大也。故
X31n0608_p0460b05║人但聞藥王本事品稱讚一言之善者，其人現世
X31n0608_p0460b06║身口皆出香得功德，又與持一品者相等也。是故
X31n0608_p0460b07║宿王華下，前以十九品囑累舊住娑婆世界上行
X31n0608_p0460b08║等菩薩，故以此一品囑累當機也。惡魔上還該置
X31n0608_p0460b09║無令二字始順，不然應削去斷絕二字亦順。所以
X31n0608_p0460b10║下，徵明此經之為法藥之有效也。知音訓此經為
X31n0608_p0460b11║藥王，准此宿王華。汝若下，結明受持者得法藥，即
X31n0608_p0460b12║為法王之不遠也。故勉求佛道者，應恭敬其持經
X31n0608_p0460b13║之人，則可得其法藥也。說是下，結證現前聞一說
X31n0608_p0460b14║品者即得法藥，其藥名解一切眾生語言之總持
X31n0608_p0460b15║也。多寶如來下，結讚當機者以得其請，知佛不以
X31n0608_p0460b16║此經付囑藥王等之義，其功德大也。
X31n0608_p0460b17║
X31n0608_p0460b18║妙法蓮華經知音卷第六