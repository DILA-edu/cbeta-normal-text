X32n0615_p0001a01║
X32n0615_p0001a02║No. 615
X32n0615_p0001a03║妙法蓮華經綸貫
X32n0615_p0001a04║
X32n0615_p0001a05║古吳藕益道人　智旭　述
X32n0615_p0001a06║妙法蓮華經者，諸佛究竟之極談也。原夫釋迦牟尼
X32n0615_p0001a07║如來實成佛道以來，已經不可思議阿僧祇劫，為度
X32n0615_p0001a08║眾生無有休息，數數示生，數數示滅，未種善根者令
X32n0615_p0001a09║種善根，已種善根者令其成熟，已經成熟者令得解
X32n0615_p0001a10║脫，所有法味不出藏、通、別、圓等四種，所有化儀不出
X32n0615_p0001a11║頓、漸、秘密、不定等四種。且據此番八相，成道說法四
X32n0615_p0001a12║十九年，略為五時：初坐菩提道場，為大根眾生說大
X32n0615_p0001a13║乘法，名第一華嚴時。于化儀為頓，譬如日出先照高
X32n0615_p0001a14║山，又如從牛出乳。于化法為圓兼別，圓被界外利根，
X32n0615_p0001a15║別被界外鈍根，此則小機絕分，不見不聞，所以不動
X32n0615_p0001a16║寂場而遊鹿苑，為五比丘等說四諦法，詮生滅理，及
X32n0615_p0001a17║說十二因緣事、六度等，名第二阿含時。于化儀為漸
X32n0615_p0001a18║之始，譬如日照幽谷，又如從乳出酪。于化法為藏，但
X32n0615_p0001a19║被界內鈍根，令其轉凡成聖。次借維摩等諸大士互
X32n0615_p0001a20║相酬唱，彈偏斥小，歎大褒圓，名第三方等時。于化儀
X32n0615_p0001a21║為漸之中，譬如食時，又如從酪出生酥。于化法為四
X32n0615_p0001a22║教並談，對半明滿，藏為半字教，通、別、圓為滿字教，使
X32n0615_p0001a23║利根得滿益，鈍根得半益，先成聖者密得通益。次與
X32n0615_p0001a24║四大弟子共轉法輪，會一切法皆摩訶衍，名第四般
X32n0615_p0001b01║若時。于化儀為漸之終，譬如禺中，又如從生穌出熟
X32n0615_p0001b02║酥。于化法為帶通、別，正明圓教，使界內機得通教三
X32n0615_p0001b03║乘共般若益，界外機得別圓不共般若益。先成聖者，
X32n0615_p0001b04║密得別益。次乃於靈山會上，開權顯實，開近顯遠，名
X32n0615_p0001b05║第五法華。時於化儀，為會漸歸頓，亦名非頓非漸。譬
X32n0615_p0001b06║如日輪當午，大地普照，罄無側影。又如從熟酥出醍
X32n0615_p0001b07║醐，于化法為純圓，無有一人不得作佛。出世本懷，于
X32n0615_p0001b08║茲始暢。舉凡如來化度眾生之方便，施設教網之弘
X32n0615_p0001b09║綱，咸于此經開發顯示，所以獨名為妙。至於涅槃，扶
X32n0615_p0001b10║律談常，不過曲為末世鈍根，重施方便，令同會真實
X32n0615_p0001b11║耳。其秘密不定二種化儀，徧在前之四時。惟法華是
X32n0615_p0001b12║顯露，非秘密。是決定，非不定也。此經靈山演說，凡有
X32n0615_p0001b13║八年。貝葉傳持，積至八里。流入震旦者，凡有三譯。今
X32n0615_p0001b14║鳩摩羅什所譯，共七卷二十八品。自古註家，紛紛不
X32n0615_p0001b15║一。或簡或繁，莫得真要。惟天台智者大師，初見南嶽
X32n0615_p0001b16║慧思大師于光州大蘇山。思授以普賢道場，令修法
X32n0615_p0001b17║華三昧。誦經至藥王菩薩本事品，是真精進，是名真
X32n0615_p0001b18║法供養如來。豁然大悟，寂而入定。親見靈山一會，儼
X32n0615_p0001b19║然未散，獲一旋陀羅尼。自是以後，照了法華，如曦和
X32n0615_p0001b20║之臨萬象。達諸法相，似清風之遊太虗。遂以五重玄
X32n0615_p0001b21║義，解釋總題。章安尊者記成玄義十卷。復以四意，消
X32n0615_p0001b22║釋經文。章安尊者記成文句十卷。言五重玄義者，一
X32n0615_p0001b23║法喻為名，二實相為體，三一乘因果為宗，四斷疑生
X32n0615_p0001b24║信為用，五無上醍醐為教相也。言四意消文者，一因
X32n0615_p0001c01║緣，二約教，三本迹，四觀心也。消文浩博，未暇委悉。
X32n0615_p0001c02║今略出五重玄義：一、法喻為名者，妙法二字謂之法，
X32n0615_p0001c03║蓮華二字謂之喻。法者，略而言之，眾生法、佛法、心法
X32n0615_p0001c04║也；妙者，略而言之，相待妙、絕待妙也。經云：為令眾生
X32n0615_p0001c05║開示悟入佛之知見。若眾生無佛知見，何所論開？當
X32n0615_p0001c06║知佛之知見蘊在眾生，故眾生法妙也。佛法不出權
X32n0615_p0001c07║實，經云：是法甚深妙，難見難可了，一切眾生類，無能
X32n0615_p0001c08║知佛者。即是歎實智妙。又云：及佛諸餘法，亦無能測
X32n0615_p0001c09║者。即是歎權智妙。惟佛與佛乃能究盡諸法實相，諸
X32n0615_p0001c10║法是即實之權，實相是即權之實，故佛法妙也。安樂
X32n0615_p0001c11║行品云：修攝其心，觀一切法，不動不退。普賢觀云：我
X32n0615_p0001c12║心自空，罪福無主，觀心無心，法不住法。淨名云：觀身
X32n0615_p0001c13║實相，觀佛亦然，諸佛解脫，當于眾生心行中求。華嚴
X32n0615_p0001c14║云：心佛及眾生，是三無差別。故心法妙也。相待妙者，
X32n0615_p0001c15║待半字為麤，明滿字為妙。三藏但半字生滅門，不能
X32n0615_p0001c16║通滿理，故麤；滿字是不生不滅門，能通滿理，故妙。又
X32n0615_p0001c17║方等、般若帶方便通滿理，故麤；今經直顯滿理，故妙。
X32n0615_p0001c18║絕待妙者，說無分別法，即邊而中，無非佛法，亡泯清
X32n0615_p0001c19║淨，無復有法可相形比，待誰為麤？形誰為妙？無所可
X32n0615_p0001c20║待，亦無可絕，不知何名，強言為絕。妙名不可思議，不
X32n0615_p0001c21║因乎麤而名為妙。若謂獨有法界，廣大獨絕者，此則
X32n0615_p0001c22║大有所有，何謂為絕？今法界清淨，不可以待示，不可
X32n0615_p0001c23║以絕示，滅待滅絕，故言寂滅。用是兩妙，妙上三法。眾
X32n0615_p0001c24║生之法亦具二妙，佛法、心法亦具二妙，故稱妙法。又
X32n0615_p0002a01║廣釋妙者，有迹門十妙、本門十妙、觀心十妙。迹門十
X32n0615_p0002a02║妙者：一、境妙；二、智妙；三、行妙；四、位妙；五、三法妙；六、感
X32n0615_p0002a03║應妙；七、神通妙；八、說法妙；九、眷屬妙；十、功德利益妙。
X32n0615_p0002a04║實相之境，非佛、天、人所作，本自有之，非適今也，故居
X32n0615_p0002a05║最初。迷理故起惑，解理故生智。智為行本，因于智目，
X32n0615_p0002a06║起于行足。目、足及境，三法為乘。乘于是乘，入清涼池，
X32n0615_p0002a07║登於諸位。位何所住？住于三法秘密藏中。住是法已，
X32n0615_p0002a08║寂而常照，照十界機，機來必應。若赴機垂應，先用身
X32n0615_p0002a09║輪，神通駭動；次以口輪，宣示開導。既霑法雨，稟教受
X32n0615_p0002a10║道，成法眷屬，拔生死本，開佛知見，得大利益。前五約
X32n0615_p0002a11║自行，因、果具足；後五約化他，能、所具足。經云：惟佛與
X32n0615_p0002a12║佛，乃能究盡諸法實相。所謂諸法如是相、如是性、如
X32n0615_p0002a13║是體、如是力、如是作、如是因、如是緣、如是果、如是報、
X32n0615_p0002a14║如是本末究竟等，即境妙也。我所得智慧，微妙最第
X32n0615_p0002a15║一，以此妙慧，求無上道，即智妙也。本從無數佛，具足
X32n0615_p0002a16║行諸道，行此諸道已，道場得成果。佛子行道已，來世
X32n0615_p0002a17║得作佛，即行妙也。天雨四華，表住、行、向地。開、示、悟、入，
X32n0615_p0002a18║亦是位義。乘是寶乘，遊於四方，直至道場。四方是因
X32n0615_p0002a19║位，道場是果位，即位妙也。佛自住大乘，如其所得法，
X32n0615_p0002a20║定慧力莊嚴，大乘即真性軌，定即資成軌，慧即觀照
X32n0615_p0002a21║軌，是三法妙也。于三七日中思惟如是事，我以佛眼
X32n0615_p0002a22║觀見六道眾生等，即感應妙也。入定雨華動地放光
X32n0615_p0002a23║等，即神通妙也。其所說法皆悉到于一切智地，已今
X32n0615_p0002a24║當說最為難信難解等，即說法妙也。但教化菩薩無
X32n0615_p0002b01║聲聞弟子，即眷屬妙也。現在未來若聞一句一偈，我
X32n0615_p0002b02║皆與授阿耨多羅三藐三菩提記，須臾聞之即得究
X32n0615_p0002b03║竟三菩提，不令一人獨得滅度，皆以如來滅度而滅
X32n0615_p0002b04║度之，即功德利益妙也。本門十妙者：一、本因妙；二、本
X32n0615_p0002b05║果妙；三、本國土妙；四、本感應妙；五、本神通妙；六、本說
X32n0615_p0002b06║法妙；七、本眷屬妙；八、本涅槃妙；九、本壽命妙；十、本利
X32n0615_p0002b07║益妙。本因妙者，本初發菩提心行菩薩道所修因也。
X32n0615_p0002b08║若十六王子在大通佛時弘經結緣，皆是中間所作，
X32n0615_p0002b09║非本因也。過是塵點劫前所行道者，名本因妙。本果
X32n0615_p0002b10║妙者，本初所行圓妙之因，契得究竟常樂我淨乃是
X32n0615_p0002b11║本果，不取寂場舍那成佛為本果也。但取成佛以來
X32n0615_p0002b12║甚大久遠初證之果，名本果妙。本國土妙者，本既成
X32n0615_p0002b13║果必有依國，今既迹在同居或在三土，中間亦有四
X32n0615_p0002b14║土，本佛亦有四土，復居何處？文云：自從是來我常在
X32n0615_p0002b15║此娑婆世界說法教化。按此文者，實非今日迹中娑
X32n0615_p0002b16║婆，亦非中間權迹處所，乃是本之娑婆，即本土妙也。
X32n0615_p0002b17║本感應者，既已成果，即有本時所證二十五王三昧，
X32n0615_p0002b18║慈悲誓願機感相關，能即寂而照，故言本感應也。本
X32n0615_p0002b19║神通者，亦是昔時所得無記化化禪，與本因時諸慈
X32n0615_p0002b20║悲合，施化所作神通駭動可度眾生，故言本神通也。
X32n0615_p0002b21║本說法者，即是往昔初坐道場始成正覺初轉法輪
X32n0615_p0002b22║四辯所說之法，名本說法也。本眷屬者，本時說法所
X32n0615_p0002b23║被之人，如下方住者彌勒不識，即本之眷屬也。本涅
X32n0615_p0002b24║槃者，本時所證斷德涅槃，亦是本時應處同居方便
X32n0615_p0002c01║二土，有緣既盡唱言入滅，即本涅槃也。本壽命者，既
X32n0615_p0002c02║唱入滅則有長短遠近壽命也。本利益者，本時眷屬
X32n0615_p0002c03║所獲諸功德也。觀心十妙者，迹門本門皆論觀心，迹
X32n0615_p0002c04║門觀心散在諸文，本門觀心者，佛如眾生如，一如無
X32n0615_p0002c05║二如，佛既觀心得此本妙，迹用廣大不可稱說，我如
X32n0615_p0002c06║如佛如，亦當觀心出此大利，亦願我如速如佛如，故
X32n0615_p0002c07║文云：聞佛壽無量，深心須臾信，其福過于彼，願我於
X32n0615_p0002c08║未來，長壽度眾生，如今日世尊，諸釋中之王，道場師
X32n0615_p0002c09║子吼，說法無所畏，我等於未來，一切所尊敬，坐於道
X32n0615_p0002c10║場時，說壽亦如是。此即觀心本妙，得六即利益之相
X32n0615_p0002c11║也。
X32n0615_p0002c12║次明蓮華者，譬喻妙法也。華有多種：或狂華無果，可
X32n0615_p0002c13║喻外道空修梵行無所尅獲；或一華多果，可喻凡夫
X32n0615_p0002c14║供養父母報在梵天；或多華一果，可喻聲聞種種苦
X32n0615_p0002c15║行止得涅槃；或一華一果，可喻緣覺一遠離行亦得
X32n0615_p0002c16║涅槃；或前果後華，可喻須陀洹却後修道；或前華後
X32n0615_p0002c17║果，可喻菩薩先藉緣修生後真修。此皆麤華，不可以
X32n0615_p0002c18║喻妙法。惟此蓮華華果俱多，可譬因含萬行、果圓萬
X32n0615_p0002c19║德。又為蓮故華華實具足，可喻即實而權；華開蓮現，
X32n0615_p0002c20║可喻即權而實；華落蓮成、蓮成亦落，可喻非權非實。
X32n0615_p0002c21║故以蓮華喻于妙法。又以此華喻迹本兩門，各有三
X32n0615_p0002c22║喻。迹門三者：一、華生必有於蓮，為蓮故華而蓮不可
X32n0615_p0002c23║見，此譬為實施權，意在於實無能知者。二、華開蓮現
X32n0615_p0002c24║而須以華養蓮，譬權中有實昔無人知，今開權顯實
X32n0615_p0003a01║意須於權。廣識恒沙佛法者，秖為成實使深識佛知
X32n0615_p0003a02║見耳。三、華落蓮成，譬廢權立實，唯一佛乘直至道場。
X32n0615_p0003a03║菩薩有行見不了了，但如華開；諸佛以不行故見則
X32n0615_p0003a04║了了，譬如華落蓮成也。本門三者，一華必有蓮譬，迹
X32n0615_p0003a05║必有本迹含于本，意雖在本佛旨難知彌勒不識。二
X32n0615_p0003a06║華開蓮現譬，開迹顯本意在於迹，能令菩薩識佛方
X32n0615_p0003a07║便，既識迹已還識於本增道損生。三華落蓮成譬，廢
X32n0615_p0003a08║迹顯本，既識本已不復迷迹，但於法身修道圓滿上
X32n0615_p0003a09║地也。又經中凡有七喻皆喻權實，今以蓮華而總喻
X32n0615_p0003a10║之。七喻者，一火宅中三車一車喻，以三車喻權，大白
X32n0615_p0003a11║牛車譬實。二信解品中窮子喻，以雇作譬權，付業譬
X32n0615_p0003a12║實。三藥草喻，以三草二木譬權，一地譬實。四化城喻，
X32n0615_p0003a13║以作化譬權，寶處譬實。五授記品繫珠喻，以少有所
X32n0615_p0003a14║得譬權，寶珠貿易譬實。六安樂行品輪王喻，以隨功
X32n0615_p0003a15║賞賜譬權，解髻明珠譬實。此六皆迹門開權顯實喻
X32n0615_p0003a16║也。七壽量品中良醫喻，以使告父死譬權，來歸使見
X32n0615_p0003a17║譬實。此即本門開近顯遠喻也。更有王饍鑿井二喻，
X32n0615_p0003a18║既非全譬一期開顯，所以智者大師略而不舉，後世
X32n0615_p0003a19║輒云九喻，可謂依文不依義矣。
X32n0615_p0003a20║經者，佛所說法之通名也。梵云薩達磨、芬陀利、修多
X32n0615_p0003a21║羅。薩達磨，此翻妙法；分陀利，此翻蓮華，具如前釋。此
X32n0615_p0003a22║名異於眾典，故稱為別。一代時教皆名為修多羅，故
X32n0615_p0003a23║稱為通。修多羅或翻為經，或翻為契，或翻為法本，或
X32n0615_p0003a24║翻為線，或翻為善語教，或云無翻而含五義：一、法本，
X32n0615_p0003b01║亦云出生；二、微發，亦云顯示；三、涌泉；四、繩墨；五、結鬘。
X32n0615_p0003b02║就此翻五含五，各具教、行、理三。教即世界悉檀，行即
X32n0615_p0003b03║為人、對治二種悉檀，理即第一義悉檀也。又此方聖
X32n0615_p0003b04║說為經，經者，訓法、訓常。法以軌持為義，教可軌、行可
X32n0615_p0003b05║軌、理可軌，故名為法。常者，不變為義，天魔外道不能
X32n0615_p0003b06║改壞，即教常；真正無雜，無能踰過，即行常；湛然不動，
X32n0615_p0003b07║決無異趣，即理常也。二、實相為體者，經云：今佛放光
X32n0615_p0003b08║明，助發實相義。又云：諸法實相義，已為汝等說。又云：
X32n0615_p0003b09║惟佛與佛乃能究盡諸法實相。又云：諸佛法久後，要
X32n0615_p0003b10║當說真實。又云：我以相嚴身，為說實相印。又云：開方
X32n0615_p0003b11║便門，示真實相。又云：觀諸法實相。故知諸佛為一大
X32n0615_p0003b12║事因緣出現於世，秖令眾生開佛知見，見此一實非
X32n0615_p0003b13║因非果之理耳。三、一乘因果為宗者，此經始從序品，
X32n0615_p0003b14║訖安樂行品，破廢方便，開顯真實佛之知見，亦明弟
X32n0615_p0003b15║子實因實果，亦明師門權因權果，文義雖廣，撮其樞
X32n0615_p0003b16║要，為成弟子實因實果，因正果傍，故於前段明迹因
X32n0615_p0003b17║迹果也。從涌出品，訖勸發品，發迹顯本，廢方便之近
X32n0615_p0003b18║壽，明長遠之實果，亦明弟子實因實果，亦明師門實
X32n0615_p0003b19║因實果，而顯師之實果，果正因傍，故於後段明本因
X32n0615_p0003b20║本果也。四斷疑生信為用者，迹門用佛菩提二智，斷
X32n0615_p0003b21║七種方便最大無明，同入圓因，本門破執近迹之情，
X32n0615_p0003b22║生於本地深信，乃至等覺，亦令斷疑生信也。五無上
X32n0615_p0003b23║醍醐為教相者，五時譬喻，略如前說，若華嚴初逗圓
X32n0615_p0003b24║別之機，高山先照，直明次第不次第修行，地上住上
X32n0615_p0003c01║之功德，不辯如來說頓之意。若四阿含，通說無常，知
X32n0615_p0003c02║苦斷集，證滅修道，不明如來曲巧施小之意。若諸方
X32n0615_p0003c03║等，拆小彈偏，褒圓歎大，慈悲行願，事理殊絕，不明並
X32n0615_p0003c04║對訶讚之意。若般若，共則三人同入，別則菩薩獨進，
X32n0615_p0003c05║廣歷陰入，盡淨虗融，亦不明共別之意。若涅槃在後，
X32n0615_p0003c06║略斥三修，粗點五味，亦不委說如來置教原始要結
X32n0615_p0003c07║之終。凡此諸經皆是逗會他意令他得益，不譚佛意
X32n0615_p0003c08║意趣何之？今經不爾，舉凡法門綱目大小觀法十力
X32n0615_p0003c09║無畏種種規矩皆所不論，為前經已說故，但論如來
X32n0615_p0003c10║布教之元始，中間取與漸頓適時，大事因緣究竟終
X32n0615_p0003c11║訖。當知此經惟論設教大綱，不委微細網目。譬如算
X32n0615_p0003c12║者初下後除，紀定大數不存斗斛，秖為深論聖教妙
X32n0615_p0003c13║說聖心，近會圓因遠申本果，所以請疑不已。若能精
X32n0615_p0003c14║知教相，則識如來權實二智也。經文二十八品智者，
X32n0615_p0003c15║大師分為三分：初品為序；方便品訖分別功德十九
X32n0615_p0003c16║行偈，凡十五品半，名正宗；從偈後盡經凡十一品半，
X32n0615_p0003c17║名流通。又一時分為二：從序至安樂行十四品，約迹
X32n0615_p0003c18║開權顯實；從涌出訖經十四品，約本開近顯遠。本迹
X32n0615_p0003c19║各序、正、流通：初品為序；方便訖授學無學人記品為
X32n0615_p0003c20║正；法師訖安樂行為流通；涌出訖彌勒已問斯事，佛
X32n0615_p0003c21║今答之半品為序；從佛告阿逸多下訖分別功德品
X32n0615_p0003c22║偈為正；此後盡經為流通。初序有通有別，通則總冠
X32n0615_p0003c23║兩門，別則發起三周。正說後之流通，有勸持、有囑累，
X32n0615_p0003c24║勸則別約本門，囑則通囑全部大經。迹門後五品但
X32n0615_p0004a01║是勸持迹門，本門初序分但是發起本門。
X32n0615_p0004a02║初序品者，次也、由也、述也，如是等六義證信冠於經
X32n0615_p0004a03║首。次序也，放光六瑞發起之端。由序也，問答釋疑正
X32n0615_p0004a04║說弄引。敘述也，故名序品。次方便品以下凡有三周
X32n0615_p0004a05║說法，今方便品作三乘一乘說，名法說一周，上根得
X32n0615_p0004a06║悟授舍利弗記。次譬喻品作三車一車說，名譬說一
X32n0615_p0004a07║周，中根得悟授四大弟子記。次化城喻品明宿世結
X32n0615_p0004a08║緣事竟，重作三百由旬五百由旬說，名因緣說一周，
X32n0615_p0004a09║下根得悟授五百及二千人記。此即迹門開權顯實
X32n0615_p0004a10║之正宗也。
X32n0615_p0004a11║言方便品者，略為三解：一曰、方者，法也；便者，用也。善
X32n0615_p0004a12║用偏法，巧逗眾生，名為方便。此可釋他經，非今品意。
X32n0615_p0004a13║二曰、方便者，門也。門名能通，通於所通。方便為真實
X32n0615_p0004a14║作門，真實得顯，功由方便。此亦可釋他經，非今品意。
X32n0615_p0004a15║三曰、方者，秘也；便者，妙也。妙達於方，即是真秘。點內
X32n0615_p0004a16║衣裏無價之珠，與王頂上惟有一珠，無二無別；指客
X32n0615_p0004a17║作人，是長者子，亦無二無別。如斯之言，是秘是妙，正
X32n0615_p0004a18║是今品意也。此品正開三乘之權，顯一乘之實，於中
X32n0615_p0004a19║有略有廣，略則動執生疑，廣則斷疑生信。略中要旨，
X32n0615_p0004a20║不出唯佛與佛乃能究盡諸法實相數語，乃一經之
X32n0615_p0004a21║弘綱，眾義之淵府。南嶽大師約義三轉讀之：一者、是
X32n0615_p0004a22║相如，是性如，乃至是報如，如名不異，即空義也。二者、
X32n0615_p0004a23║如是相，如是性，乃至如是報，點空相性，名字施設，迤
X32n0615_p0004a24║邐不同，即假義也。三者、相如是，性如是，乃至報如是，
X32n0615_p0004b01║如於中道，實相之是，即中義也。分別令易解，故明空
X32n0615_p0004b02║假中，得意為言，空即假中。約如明空，一空一切空；點
X32n0615_p0004b03║如明相，一假一切假。就是論中，一中一切中，非一二
X32n0615_p0004b04║三，而一二三不縱不橫，名為實相。唯佛與佛究盡此
X32n0615_p0004b05║法，是十法攝一切法。智者大師復約四番釋之：一、約
X32n0615_p0004b06║十界；二、約佛界；三、約離合；四、約位。一、約十界者，謂六
X32n0615_p0004b07║道、四聖也。法雖無量，數不出十，一一界中雖復多派，
X32n0615_p0004b08║不出十如。如地獄界，當地自具相性本末，亦具畜生
X32n0615_p0004b09║界相性本末，乃至具佛法界相性本末，無有缺減。當
X32n0615_p0004b10║知一一界皆有餘九界十如，若照自位九界十如，皆
X32n0615_p0004b11║名為權；照其自位佛界十如，名之為實。一中具無量，
X32n0615_p0004b12║無量中具一，所以名為不可思議。凡夫雖具，絕理情
X32n0615_p0004b13║迷；二乘雖具，捨離求脫；菩薩雖具，照則不周，名不了
X32n0615_p0004b14║了；如來洞覽，橫豎具足。二、約佛法界釋者，佛界非相
X32n0615_p0004b15║非不相，而名如是相，指萬善緣因，故下文云眾寶莊
X32n0615_p0004b16║挍；佛界非性非不性，而名如是性，指智慧了因，故下
X32n0615_p0004b17║文云有大白牛；佛界非體非不體，而名如是體，指實
X32n0615_p0004b18║相正因，故下文云其車高廣；佛界非力非不力，而名
X32n0615_p0004b19║如是力，指菩提道心慈善根力等，故下文云又於其
X32n0615_p0004b20║上張設幰蓋；佛界非作非不作，而名如是作，指任運
X32n0615_p0004b21║無功用道，故下文云其疾如風；佛界非因非不因，而
X32n0615_p0004b22║名如是因，指四十一位，故下文云乘是寶乘遊于四
X32n0615_p0004b23║方；佛界非緣非不緣，而名如是緣，指一切助菩提道，
X32n0615_p0004b24║故下文云又多僕從而侍衛之；佛界非果非不果，而
X32n0615_p0004c01║名如是果，指妙覺朗然圓因所尅，故下文云直至道
X32n0615_p0004c02║場；佛界非報非不報，而名如是報，指大般涅槃，故下
X32n0615_p0004c03║文云得無量無漏清淨之果報；佛界非本非末，而言
X32n0615_p0004c04║本末，本即佛相，末即佛報，是自行之權；佛界非等非
X32n0615_p0004c05║不等，而言究竟等，指於實相，是自行之實。即實而權，
X32n0615_p0004c06║故言本末；即權而實，故言為等。三、約離合者，若佛心
X32n0615_p0004c07║中所觀十界、十如皆無上相，乃至無上果報惟是一
X32n0615_p0004c08║佛法界，如海總萬流，千車共轍，此即自行權實。若隨
X32n0615_p0004c09║他意，則有九法界、十如相性等，即是化他權實。化他
X32n0615_p0004c10║雖復有實，皆束為權；自行雖復有權，皆束為實，此即
X32n0615_p0004c11║自行化他權實。隨他則開，隨自則合，橫豎周照，開合
X32n0615_p0004c12║自在。四、約位釋如是相者，一切眾生皆有實相，本自
X32n0615_p0004c13║有之，乃是如來藏之相貌也。如是性，即是性德智慧
X32n0615_p0004c14║第一義空也。如是體，即是中道法性之理也。是為三
X32n0615_p0004c15║德通十法界，位位皆有。若研此三德，入於十信位，則
X32n0615_p0004c16║名如是力、如是作；入四十一位，名如是因、如是緣；若
X32n0615_p0004c17║至佛地，名如是果、如是報。初三名本，後三名末，初後
X32n0615_p0004c18║同是三德，故言究竟等也。廣開三顯一中，雖徧引十
X32n0615_p0004c19║方三世佛佛道同，總不出於四一，所謂理一、人一、行
X32n0615_p0004c20║一、教一。理一者，約開、示、悟、入佛之知見明之。復約四
X32n0615_p0004c21║意：一、約圓位；二、約圓智；三、約圓門；四、約觀心。一、約圓
X32n0615_p0004c22║位者，開即十住，初破無明，開如來藏，見實相理。示即
X32n0615_p0004c23║十行，惑障既除，知見體顯，體備萬德，法界眾德顯示
X32n0615_p0004c24║分明。悟即十迴向，障除體顯，法界行明，事理融通，更
X32n0615_p0005a01║無二趣。入即十地，事理既融，自在無礙，自在流注，任
X32n0615_p0005a02║運從阿到茶，入薩婆若海。然圓道妙位，一位之中即
X32n0615_p0005a03║具四十一地功德，秖開即具示、悟、入等，更非異心，但
X32n0615_p0005a04║如理知見，無有分別淺深之相。欲顯如量知見，故分
X32n0615_p0005a05║別四位耳。二、約圓智者：一、道慧，見道實性，實性中得
X32n0615_p0005a06║開佛知見；二、道種慧，知十法界諸道種別解惑之相，
X32n0615_p0005a07║一一皆示佛知見；三、一切智，知一切法一相寂滅，寂
X32n0615_p0005a08║滅即悟佛知見；四、一切種智，知一切法一相寂滅相，
X32n0615_p0005a09║種種行類相貌皆識，即入佛知見。又道慧如理名開，
X32n0615_p0005a10║道種慧如量名示，一切智理量不二稱悟，一切種智
X32n0615_p0005a11║理量雙照為入，此亦約實理無淺深中而淺深分別
X32n0615_p0005a12║也。三、約圓教四門橫釋四句者：空門一，空一切空，即
X32n0615_p0005a13║開佛知見也；有門一，有一切有，即示佛知見；亦空亦
X32n0615_p0005a14║有門一切亦空亦有，即悟佛知見；非空非有門一切
X32n0615_p0005a15║非空非有，即入佛知見。能通則四，所通則一，開、示、悟、
X32n0615_p0005a16║入是能通之門，所知、所見是所通之理也。四、約觀心
X32n0615_p0005a17║釋者：觀於心性三諦之理不可思議，此觀明淨為開；
X32n0615_p0005a18║雖不可思議，而能分別空、假、中心，宛然無濫，名示；空、
X32n0615_p0005a19║假、中心即三而一，即一而三，名悟；空、假、中心非空、假、
X32n0615_p0005a20║中，而齊照空、假、中，名入。是為一心三觀而分開、示、悟、
X32n0615_p0005a21║入之殊也。所以四種釋者：見理由位，位立由智，智發
X32n0615_p0005a22║由門，門通由觀。觀故則門通，門通故智成，智成故位
X32n0615_p0005a23║立，位立故理見，見理故名為理一也。諸佛如來但教
X32n0615_p0005a24║化菩薩，即是人一；諸有所作，常為一事，即是行一；但
X32n0615_p0005b01║以一佛乘故，為眾生說法，即是教一。此之四一，徧會
X32n0615_p0005b02║昔日權理、權人、權行、權教，成今實理、實人、實行、實教，
X32n0615_p0005b03║故名開權顯實，妙達於方，即是真秘也。
X32n0615_p0005b04║第三、譬喻品者，比況名譬、曉訓名喻，托此比彼、寄淺
X32n0615_p0005b05║訓深。前文法說一周上根獲悟，中下之流抱迷未遣，
X32n0615_p0005b06║大悲不已、巧智無邊，借世間父子以況出世師弟，借
X32n0615_p0005b07║火宅以喻三界，借三車一車以喻三乘一乘，故名譬
X32n0615_p0005b08║喻品也。
X32n0615_p0005b09║第四、信解品者，中根聞譬說一周，信發解生疑去理
X32n0615_p0005b10║明，乃自陳窮子之喻，領上法譬二周之旨也。
X32n0615_p0005b11║第五、藥草喻品者，土地是能生，雲雨是能潤，草木是
X32n0615_p0005b12║所生所潤。所生所潤通皆有用，而藥草用強；喻有漏
X32n0615_p0005b13║諸善悉能除惡，而無漏為最。無漏眾中四大弟子以
X32n0615_p0005b14║譬領佛，譬深會聖心，佛故述成而推廣之。
X32n0615_p0005b15║第六、授記品者，梵語和伽羅，此云授記，又云受記、受
X32n0615_p0005b16║決、受莂。授是與義，受是得義，記是記事，決是決定，莂
X32n0615_p0005b17║是了莂。此即授中根四人成佛記也。
X32n0615_p0005b18║第七、化城喻品者，無而歘有名化，防非禦敵稱城，以
X32n0615_p0005b19║喻二乘涅槃乃如來權智所為也。以權智力無而說
X32n0615_p0005b20║有用教為化，防思禦見名為涅槃。若藏通二乘生安
X32n0615_p0005b21║隱滅度想不知是化，通教菩薩入而還出亦不知是
X32n0615_p0005b22║化，別教從城門徑過不以為極亦不說是化，惟圓教
X32n0615_p0005b23║知無賊病亦不須城，故言化城。此正為下根人作夙
X32n0615_p0005b24║世因緣說一周也。
X32n0615_p0005c01║第八、五百弟子受記品。第九、授學無學人記品。即是
X32n0615_p0005c02║普與下根授記作佛迹門正宗齊此。此下有五品流
X32n0615_p0005c03║通：法師、寶塔兩品，明弘經功深福重，流通未聞，利益
X32n0615_p0005c04║巨大。達多一品，引往弘經，彼我兼益，以證功德深重。
X32n0615_p0005c05║持品，八萬大士忍力成就者，此土弘經；新得記者，他
X32n0615_p0005c06║土弘經。安樂行品，以外凡初心欣斯勝福，見聲聞畏
X32n0615_p0005c07║憚，聞菩薩擯辱，顧己力弱，無益自他，便生退沒。佛為
X32n0615_p0005c08║此人說安樂行，依之弘法，不慮危苦。又法師品，釋尊
X32n0615_p0005c09║自說弘經功福，命覓流通。寶塔品，多寶及分身佛，且
X32n0615_p0005c10║證且助，勸覓流通。
X32n0615_p0005c11║今第十、法師品。法者，軌則也；師者，訓匠也。法雖可軌，
X32n0615_p0005c12║體不自弘，通之在人。五種通經皆得稱師，舉法成其
X32n0615_p0005c13║自行，皆以妙法為師。師於妙法，自行成就，故言法師。
X32n0615_p0005c14║又以妙法訓匠於他，故舉法目師，名為法師。文中先
X32n0615_p0005c15║歎美五種法師能持法人：一、受持；二、讀；三、誦；四、解說；
X32n0615_p0005c16║五、書寫。後歎美所持之法及示通經方軌，所謂入如
X32n0615_p0005c17║來室、著如來衣、坐如來座。如來室是大慈悲，若就同
X32n0615_p0005c18║體，即法身也；若被眾生，即是解脫；能令眾生會於同
X32n0615_p0005c19║體，即是般若。如來衣者，若就所覆，即法身也；若就能
X32n0615_p0005c20║覆嚴身，即寂滅忍也；若就和光利物，即解脫也。如來
X32n0615_p0005c21║座者，若就能坐，即般若也；若就所坐，即法身也；身座
X32n0615_p0005c22║冥稱，即解脫也。雖復各具，秖是一三，三尚非三，豈離
X32n0615_p0005c23║為九？是則菩薩常觀涅槃，故勸弘經者而常觀之。不
X32n0615_p0005c24║觀能弘之心，焉曉所弘之理？故佛令入我室、著我衣、
X32n0615_p0006a01║坐我座。若無三法，何謂弘經？
X32n0615_p0006a02║第十一、見寶塔品者，多寶佛塔從地涌出，大眾咸見，
X32n0615_p0006a03║發大音聲以證前，集佛開塔以起後也。
X32n0615_p0006a04║第十二提婆達多品者，提婆達多此云天熱，生時人
X32n0615_p0006a05║天生熱因此立名，迹行逆行本是佛師，眾生煩惱燒
X32n0615_p0006a06║熱，故菩薩示同病行而度脫之。文中先明昔日達多
X32n0615_p0006a07║通經釋迦成道，次明文殊今日通經龍女成佛。
X32n0615_p0006a08║第十三持品者，有受持，有勸持也。
X32n0615_p0006a09║第十四、安樂行品者，身無危險故安，心無憂惱故樂，
X32n0615_p0006a10║身安心樂故能進行，此依事釋也。著如來衣則法身
X32n0615_p0006a11║安，入如來室故解脫心樂，坐如來座故般若導行進，
X32n0615_p0006a12║此附上品文釋也。住忍辱地故身安，而不卒暴故心
X32n0615_p0006a13║樂，觀諸法實相故行進，此附本品文釋也。安名不動，
X32n0615_p0006a14║六道生死、二聖涅槃所不能動。樂名無受，不受三昧
X32n0615_p0006a15║廣大之用，不受凡夫之五受，乃至圓教中五受生見
X32n0615_p0006a16║亦皆不受，有受則有苦，無受則無苦，無苦無樂乃名
X32n0615_p0006a17║大樂。行名無行，不行凡夫行，不行賢聖行，故言無行，
X32n0615_p0006a18║而行中道是故名行，此法門釋也。文中凡有四段，即
X32n0615_p0006a19║是以止觀慈悲導三業及誓願也。身業有止故離身，
X32n0615_p0006a20║麤業有觀故不得身，不得身業不得能離，無所得故
X32n0615_p0006a21║不墮凡夫。有慈悲故勤修身業，廣利一切不墮二乘
X32n0615_p0006a22║地。有止行故著忍辱衣，有觀行故坐如來座，有慈悲
X32n0615_p0006a23║故入如來室。止行離過即成斷德，觀行無著即成智
X32n0615_p0006a24║德，慈悲利他即成恩德，恩德資成智德，智德能通達
X32n0615_p0006b01║斷德，是名身業安樂行。餘口意誓願亦如是齊。此是
X32n0615_p0006b02║迹門流通竟也。
X32n0615_p0006b03║第十五、從地涌出品者，下方空中法身大士，是釋尊
X32n0615_p0006b04║本時弟子，今奉命涌出弘經，彌勒尚自不識，由此發
X32n0615_p0006b05║起開近顯遠之大教也。
X32n0615_p0006b06║第十六如來壽量品，正開近迹而顯遠本。如來者，十
X32n0615_p0006b07║方三世諸佛二佛三佛本佛迹佛之通號也。壽者受
X32n0615_p0006b08║也，量者詮量也。今正詮本地報身功德，而報身智慧
X32n0615_p0006b09║上冥下契三身宛足，故言如來壽量品。
X32n0615_p0006b10║第十七、分別功德品者，佛說壽量，三世弟子得種種
X32n0615_p0006b11║益故言功德，淺深不同故言分別也。品中有授記、領
X32n0615_p0006b12║解、流通，佛說長行為總授法身記，彌勒說偈為總申
X32n0615_p0006b13║領解，此後為流通分。於中先明現在四信，次明滅後
X32n0615_p0006b14║五品。四信者，一一念信解未能演說，二略解言趣，三
X32n0615_p0006b15║廣為他說，四深信觀成。五品者，一直起隨喜心，二加
X32n0615_p0006b16║自受持讀誦，三加勸他受持讀誦，四加兼行六度，五
X32n0615_p0006b17║加正行六度也。
X32n0615_p0006b18║第十八、隨喜功德品。明初品因功德以勸流通。隨者，
X32n0615_p0006b19║隨順事理，無二無別。喜是慶己慶人。順理者，聞佛本
X32n0615_p0006b20║地深遠深遠，信順不逆，無一毫疑滯。順事者，聞佛三
X32n0615_p0006b21║世益物，橫豎該亘，徧一切處，亦無一毫疑滯。順理有
X32n0615_p0006b22║實功德，順事有權功德。慶己有智慧，慶人有慈悲。權
X32n0615_p0006b23║實智斷，合而說之，故言隨喜功德品。
X32n0615_p0006b24║第十九法師功德品，明初品果功德，以勸流通，所謂
X32n0615_p0006c01║六根清淨。
X32n0615_p0006c02║第二十、常不輕菩薩品，引信毀罪福，證勸流通。內懷
X32n0615_p0006c03║不輕之解，外敬不輕之境，身立不輕之行，口宣不輕
X32n0615_p0006c04║之教，人作不輕之目，故名常不輕也。已上三品半文，
X32n0615_p0006c05║即勸持流通竟。此下有八品文，明付囑流通，又分為
X32n0615_p0006c06║三：神力、囑累兩品，正明囑累流通；藥王下五品，約化
X32n0615_p0006c07║他勸流通；普賢一品，約自行勸流通也。
X32n0615_p0006c08║第二十一、如來神力品者，神名不測，力名幹用。不測
X32n0615_p0006c09║則天然之體深，幹用則轉變之力大。此中為付囑深
X32n0615_p0006c10║法，現十種大力，故名為神力品。
X32n0615_p0006c11║第二十二、囑累品者，囑是佛所付囑，累是煩爾宣傳，
X32n0615_p0006c12║此從聖旨得名。又囑是頂受所囑，累是甘而弗勞，此
X32n0615_p0006c13║從菩薩敬順得名。又囑是如來金口所囑，累是菩薩
X32n0615_p0006c14║丹心頂荷，此從授受合論。是故如來躬從座起，申手
X32n0615_p0006c15║摩頂，授以難得之法。大眾曲躬合掌，如世尊勑，當具
X32n0615_p0006c16║奉行，殷勤授受，故名囑累。
X32n0615_p0006c17║第二十三藥王菩薩本事品者，勗弘法之師，應當竭
X32n0615_p0006c18║其神力，盡其形命，以弘大法也。
X32n0615_p0006c19║第二十四妙音品，第二十五觀世音普門品，皆勸受
X32n0615_p0006c20║法弟子，令知他方大士，奉命弘經，普現色身，形無定
X32n0615_p0006c21║準，不可以牛羊眼看，不可以凡庸識度，於所聞處，勿
X32n0615_p0006c22║生輕想，輕想則法不染心也。
X32n0615_p0006c23║第二十六陀羅尼品者，惡世弘經每多惱難，故以呪
X32n0615_p0006c24║護之使道流通。
X32n0615_p0007a01║第二十七妙莊嚴王本事品者，說四聖之前緣，顯人
X32n0615_p0007a02║護之功德。
X32n0615_p0007a03║第二十八、普賢菩薩勸發品者，梵音邲輸颰陀，此翻
X32n0615_p0007a04║普賢，亦翻徧吉。伏道周徧名普，鄰終際極名賢。勸發
X32n0615_p0007a05║者，戀法之辭也。遙在彼國，具聞此經，始末既周，欲令
X32n0615_p0007a06║自行化他，永永無已，故自東而來勸發。
X32n0615_p0007a07║又總約十一品半流通之文生起次第者，現在聞經
X32n0615_p0007a08║得真似兩益，如上說。若直聞一句而生隨喜，如現在
X32n0615_p0007a09║四信格其功德。未來無佛，恐人疑福少，故說滅後五
X32n0615_p0007a10║品功德也。因功德微密，未若果功德彰灼，故說法師
X32n0615_p0007a11║功德品。因果雙舉，未若引證分明，故說不輕。雖舉往
X32n0615_p0007a12║人，未若現變，故說神力。雖示神力，未若摩頂付囑，故
X32n0615_p0007a13║說囑累。雖通途囑累，未若示其要術，棄身存道，故說
X32n0615_p0007a14║藥王。雖誡能化，未若誡其所化，隨聞法處應生佛想，
X32n0615_p0007a15║故說妙音、觀音。若初心弘經，既無神力，當依內禁，故
X32n0615_p0007a16║說陀羅尼。復須外護，故說嚴王、普賢。聯翩重疊，使大
X32n0615_p0007a17║法弘通耳。復次，普賢更請正說，勸發自行；更請流通，
X32n0615_p0007a18║勸發化他。佛總以四法答之：一者、為諸佛護念；二者、
X32n0615_p0007a19║植眾德本；三者、入正定聚；四者、發救一切眾生之心。
X32n0615_p0007a20║即是雙答正及流通大旨。何者？佛雖無偏，若能遠惡
X32n0615_p0007a21║從善，反迷還正，開權知見，顯佛知見，則稱可聖心，諸
X32n0615_p0007a22║佛護念。若佛知見開，則般若照明，是植眾德本，亦是
X32n0615_p0007a23║入正定聚。不亂不味，不取不捨，亦是發救眾生心。當
X32n0615_p0007a24║知此四，與開權顯實，名異體同，無二無別。又佛護念
X32n0615_p0007b01║者，是開佛知見。植眾德本者，是示佛知見。發救眾生
X32n0615_p0007b02║心，是悟佛知見。入正定聚，是入佛知見。迹門之要，此
X32n0615_p0007b03║四收矣。又迹則有本，從本開示悟入，故有迹中開示
X32n0615_p0007b04║悟入。今開迹即顯本，本迹無二無別。以四法答其請
X32n0615_p0007b05║正，於義明矣。以四法答請流通者，流通之方，唯三唯
X32n0615_p0007b06║四。發救眾生心，是入如來室，入正定聚。佛所護念，是
X32n0615_p0007b07║著如來衣。植眾德本，是坐如來座。是弘宣之要，即四
X32n0615_p0007b08║而三也。又發救眾生心，是誓願安樂行。入正定聚，是
X32n0615_p0007b09║意安樂行。植眾德本，是口安樂行。諸佛護念，是身安
X32n0615_p0007b10║樂行。當知後四，即前四也。一答酬其兩請，舉四冠罩
X32n0615_p0007b11║一經。法華之重演，豈不巧且妙哉。所願一句沾神，咸
X32n0615_p0007b12║資彼岸。思惟修習，永用舟航。隨喜見聞，恒為主伴。若
X32n0615_p0007b13║取若捨，經耳成緣。或順或逆，終因斯脫。願解脫之日，
X32n0615_p0007b14║依報正報，常宣妙經。一剎一塵，無非利物。惟願諸佛，
X32n0615_p0007b15║冥熏加被。一切菩薩，密借威靈。在在未說，皆為勸請。
X32n0615_p0007b16║凡有說處，親承供養。一句一偈，增進菩提。一色香，永
X32n0615_p0007b17║無退轉。
X32n0615_p0007b18║
X32n0615_p0007b19║妙法蓮華經綸貫
X32n0615_p0007b20║
X32n0615_p0007b21║
X32n0615_p0007b22║
X32n0615_p0007b23║
X32n0615_p0007b24║
X32n0615_p0007c01║No. 615-A
X32n0615_p0007c02║ 後序
X32n0615_p0007c03║
X32n0615_p0007c04║昔李青蓮登黃鶴樓，見崔灝題詩，遂為閣筆，知其
X32n0615_p0007c05║不可勝也。智者大師親證法華三昧，光宅尚破，餘
X32n0615_p0007c06║家可知。後人紛紛再出手眼，未具青蓮學識故耳。
X32n0615_p0007c07║余既述佛頂玄文，諸友咸請再解法華，堅以此意
X32n0615_p0007c08║辭之。適因演妙典於紫雲，有達際法友督梓梵文，
X32n0615_p0007c09║欲撮略全經大旨，以便初學。敬依玄義文句，節取
X32n0615_p0007c10║大綱，名為綸貫，庶幾染指而知全鼎之味云爾。若
X32n0615_p0007c11║以抄錄舊文為誚，予何敢辭？蕅益智旭謹識