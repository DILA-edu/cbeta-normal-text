X32n0616_p0063c14║
X32n0616_p0063c15║
X32n0616_p0063c16║妙法蓮華經台宗會義卷二之一
X32n0616_p0063c17║
X32n0616_p0063c18║古吳後學蕅益　智旭　述
X32n0616_p0063c19║△釋方便品竟。次釋譬喻品。
X32n0616_p0063c20║譬喻品第三
X32n0616_p0063c21║釋此亦二：先總、次別。總釋者，譬是比況、喻是曉訓，
X32n0616_p0063c22║托此比彼、寄淺訓深。前長文偈頌廣明五佛權實，
X32n0616_p0063c23║上根利智圓聞獲悟，中下之流抱迷未遣，大悲不
X32n0616_p0063c24║已巧智無邊，更復以類比況開曉令悟，故言譬喻。
X32n0616_p0064a01║別釋者，因緣約教、本迹觀心。因緣者，以世間父子
X32n0616_p0064a02║譬出世師弟，因于曾有聞未曾有踊躍歡喜，世界
X32n0616_p0064a03║益也。又以世資具譬出世資具，使蒙佛音教不失
X32n0616_p0064a04║大乘，汝等所行是菩薩道，為人益也。又以世滅比
X32n0616_p0064a05║出世滅，拔其苦難令免燒煑，我已得漏盡聞亦除
X32n0616_p0064a06║憂惱，對治益也。又以世不生不滅比出世不生不
X32n0616_p0064a07║滅，乘是寶乘直至道場，安住實智中我定當作佛，
X32n0616_p0064a08║第一義益也。佛以一音說於譬喻，巧令中下得四
X32n0616_p0064a09║悉益，故言譬喻品。約教者，佛意本讚佛乘為物不
X32n0616_p0064a10║堪，尋念先佛大悲方便，趣于鹿苑稱歎三車，二乘
X32n0616_p0064a11║以下中自濟恩不及人，菩薩駕牛運他出火故名
X32n0616_p0064a12║摩訶薩，此三藏教中譬喻也。又三人同畏燒煑，聲
X32n0616_p0064a13║聞如麞直去不迴，緣覺如鹿母並馳並顧，菩薩如
X32n0616_p0064a14║大象身扞刀箭全群而出，此通教中譬喻也。又二
X32n0616_p0064a15║乘發心近、緣理淺、智慧弱，但斷通惑不能盡邊到
X32n0616_p0064a16║底非波羅蜜，菩薩發心久遠理深智強，能斷別惑
X32n0616_p0064a17║窮源盡性，故大品云二乘如螢火、菩薩如日光，此
X32n0616_p0064a18║別教中譬喻也。又始見我身聞我所說，即皆信受
X32n0616_p0064a19║入如來慧，如斯之人易可化度，不令如來生于疲
X32n0616_p0064a20║苦，如華嚴中即事而真不須譬喻（華嚴經中非無譬喻，但彼入道
X32n0616_p0064a21║不正由茲）。為未入者四十餘年，更以異方便助顯第一
X32n0616_p0064a22║義，今日靈山決定說大乘，普令一切開示悟入佛
X32n0616_p0064a23║之智慧，不令一人獨得滅度，如今如始、如始如今
X32n0616_p0064a24║無二無異，上根利智聞即能解，不令如來生于疲
X32n0616_p0064b01║苦，亦不須譬喻，秖為中下踟蹰岐道，故須今日大
X32n0616_p0064b02║車譬喻而得利益，是名圓教中譬喻也。本迹者，迹
X32n0616_p0064b03║中既有四教譬喻，以迹例本，本初成道亦應用諸
X32n0616_p0064b04║譬喻成熟眾生。又為蓮故華等以譬為本，施迹等
X32n0616_p0064b05║具如玄文。觀心者，空如白牛、假如具度、中如車體
X32n0616_p0064b06║（品題應在諸天說偈之後、火宅譬喻之前，出經者調卷故置此耳）。初法說周中有
X32n0616_p0064b07║五段文，上來初正法說△竟二、身子領解二：初、經
X32n0616_p0064b08║家敘，二、身子自陳。今初。
X32n0616_p0064b09║爾時，舍利弗踊躍歡喜，即起合掌，瞻仰尊顏。
X32n0616_p0064b10║踊躍歡喜敘其內解，合掌瞻仰敘其外儀也。信解
X32n0616_p0064b11║在心名歡喜，喜動於形名踊躍，從妙人聞妙法得
X32n0616_p0064b12║妙解，內外和合致此歡喜，即世界釋也。又改小學
X32n0616_p0064b13║大，棄貧事草菴，受富豪家業，今日乃知真是佛子，
X32n0616_p0064b14║是故歡喜，此為人釋也。又憂悔雙遣疑難並除，內
X32n0616_p0064b15║外妨障廓然大朗，故曰我已得漏盡，聞亦除憂惱，
X32n0616_p0064b16║此對治釋歡喜也。又佛子所應得者皆已得之，安
X32n0616_p0064b17║住實智中，我定當作佛，是故歡喜，此第一義釋也。
X32n0616_p0064b18║約教者，歡喜喜於入位，而阿羅漢出三界樊籠，破
X32n0616_p0064b19║四住子果，對害不戚逢利不欣，今言歡喜，決非世
X32n0616_p0064b20║間喜也。若苦忍明發，若盡無生智，先已得之，今不
X32n0616_p0064b21║應重喜。若三人同以無言說道，體析雖異譬空一
X32n0616_p0064b22║致，一致之喜久已得之，亦不重喜。若二空觀為方
X32n0616_p0064b23║便道，假觀蕩二乘之隘陋，空觀蕩凡夫之喧湫，過
X32n0616_p0064b24║二邊惡得大歡喜，證道同圓即發心住，亦得名歡
X32n0616_p0064c01║喜住。又初行名歡喜行，初地亦名為歡喜地，身子
X32n0616_p0064c02║既是上根利智，或是超入之歡喜，縱不超入亦必
X32n0616_p0064c03║是歡喜住也。本迹者，身子久已成佛號金龍陀，迹
X32n0616_p0064c04║輔釋迦為智慧弟子，始從外道拔邪歸正，示乳味
X32n0616_p0064c05║歡喜利益凡夫，次示酪味歡喜利益賢聖，次示三
X32n0616_p0064c06║酥歡喜利益菩薩，今示醍醐歡喜利益學佛道者，
X32n0616_p0064c07║如此等歡喜皆迹所為耳。觀心者，觀心即空假中，
X32n0616_p0064c08║從名字歡喜乃至究竟歡喜也。即起合掌者，表其
X32n0616_p0064c09║解權，昔權實為二如掌不合，今解權即實如二掌
X32n0616_p0064c10║合。瞻仰尊顏者，表其解實，無餘思念唯緣佛境也。
X32n0616_p0064c11║歡喜踊躍是總明三業領解，歡喜即起合掌是身
X32n0616_p0064c12║業，瞻仰尊顏是意業，下文而白佛言是口業，具明
X32n0616_p0064c13║三業領解也。△二、身子自陳二：初、長文，二、偈頌。初
X32n0616_p0064c14║中三：初、標，三、喜，二、釋，三、結。今初。
X32n0616_p0064c15║而白佛言：今從世尊聞此法音，心懷踊躍得未曾有。
X32n0616_p0064c16║今從世尊標我身，親近佛身故名身喜；聞此法音
X32n0616_p0064c17║依于佛口，聞而歡喜故名口喜；得未曾有是我意，
X32n0616_p0064c18║能解佛意故名意喜。△二、釋者提昔之失，顯今之
X32n0616_p0064c19║得，又因昔感傷，成今歡喜也。
X32n0616_p0064c20║所以者何？我昔從佛聞如是法，見諸菩薩受記作佛，
X32n0616_p0064c21║而我等不預斯事，甚自感傷，失於如來無量知見。
X32n0616_p0064c22║雖亦從佛聞如是法，而自身不預斯事，則身去佛
X32n0616_p0064c23║遠故無身喜，所謂雖近而遠者也。又聞猶不聞故
X32n0616_p0064c24║無口喜，甚自感傷故無意喜。見諸菩薩受記作佛
X32n0616_p0065a01║者，正指方等褒圓歎大，復由彈斥所以感傷。
X32n0616_p0065a02║世尊！我常獨處山林樹下，若坐若行，每作是念：我等
X32n0616_p0065a03║同入法性，云何如來以小乘法而見濟度？
X32n0616_p0065a04║山林樹下是思念之所，若坐若行是思念之儀。言
X32n0616_p0065a05║同入法性者，藏通皆以偏真名為法性，然正聞三
X32n0616_p0065a06║藏時，妄計大士實僅三祇，伏惑自欣先證法姓，不
X32n0616_p0065a07║應思念。良由聞方等時密得通益，聞說諸法實相
X32n0616_p0065a08║三人皆得，既是同入真諦法性，云何菩薩便得授
X32n0616_p0065a09║記？我等終住小果，所以疑念不決。殊不知依於大
X32n0616_p0065a10║乘中道法性，方有受記成佛義也。以小乘法而見
X32n0616_p0065a11║濟度，此不聞大法故無口喜，妄計同入法性不解
X32n0616_p0065a12║權理故無意喜，獨處坐行身遠于佛故無身喜。
X32n0616_p0065a13║是我等咎，非世尊也。所以者何？若我等待說所因成
X32n0616_p0065a14║就阿耨多羅三藐三菩提者，必以大乘而得度脫。然
X32n0616_p0065a15║我等不解方便隨宜所說，初聞佛說，遇便信受，思惟
X32n0616_p0065a16║取證。
X32n0616_p0065a17║初作念時，意謂如來有偏，故以小乘見度。久久思
X32n0616_p0065a18║之，引咎自歸，故言是我等咎，非世尊也。所以者何
X32n0616_p0065a19║下。釋成己咎。蓋由般若轉教付財，密得別益，已知
X32n0616_p0065a20║界外中道法性，乃是成就無上菩提之正因。而我
X32n0616_p0065a21║等根鈍，既不能受，擬待於高山先照之時，復以欲
X32n0616_p0065a22║速見小，匇匇取證，又不知稍停待於方等、般若之
X32n0616_p0065a23║教，所以引咎自歸。然猶未知所證非為真滅，所行
X32n0616_p0065a24║即菩薩道也。不待說所因，即不解實；不解方便隨
X32n0616_p0065b01║宜所說，即不解權；無權實妙解，故無意喜；信受初
X32n0616_p0065b02║說，故無口喜；思惟取證偏真涅槃，違遠如來常樂
X32n0616_p0065b03║法身，故無身喜。皆以昔失釋成今得也。二、釋竟。△
X32n0616_p0065b04║三、結。結成今日三喜也。文二：初、結，二、成。今初。
X32n0616_p0065b05║世尊！我從昔來終日竟夜每自尅責，而今從佛聞所
X32n0616_p0065b06║未聞未曾有法，斷諸疑悔，身意泰然，快得安隱。
X32n0616_p0065b07║牒前引咎自歸，名自尅責，顯今歡喜徧于三業也。
X32n0616_p0065b08║從佛，是身近佛身，結身喜。聞法，是金口圓音，結口
X32n0616_p0065b09║喜。快得安隱，是意同佛意，結意喜。言聞所未聞者，
X32n0616_p0065b10║高山先照，不預法席，所以未聞。三藏權說，不詮中
X32n0616_p0065b11║理，所以未聞。方等彈訶，焦敗無分，所以未聞。般若
X32n0616_p0065b12║轉教，但為菩薩，所以未聞。又三藏但聞偏真，通教
X32n0616_p0065b13║但聞即真，別教但聞出于二邊乃名中道，未聞方
X32n0616_p0065b14║便即是真實，所以名為未曾有法也。云何以小見
X32n0616_p0065b15║度是疑？佛是我等，咎是自悔，今不復疑，亦不復悔，
X32n0616_p0065b16║所以泰然安隱。△二成
X32n0616_p0065b17║今日乃知真是佛子，從佛口生，從法化生，得佛法分。
X32n0616_p0065b18║真是佛子，身則近佛。身喜義成，從佛口生；口喜義
X32n0616_p0065b19║成，從法化生；意喜義成，得佛法分，謂分證三德秘
X32n0616_p0065b20║藏也。然身子初證阿羅漢時，亦云為佛長子，從佛
X32n0616_p0065b21║口生，從法化生。由今望昔，昔但在權，故不名真，今
X32n0616_p0065b22║日乃真，此約對待義也。又方等、般若時，則謂菩薩
X32n0616_p0065b23║乃名佛子，聲聞無佛法分，今日乃知元是真實佛
X32n0616_p0065b24║子，此約開顯義也。初長文竟。△二、偈頌三：初、頌標，
X32n0616_p0065c01║二、頌釋，三、頌結。今初。
X32n0616_p0065c02║爾時舍利弗欲重宣此義，而說偈言：
X32n0616_p0065c03║我聞是法音，得所未曾有，心懷大歡喜，疑網皆已除。
X32n0616_p0065c04║我聞者，即是親從佛聞，雙標身口也。得未曾有，標
X32n0616_p0065c05║意也。餘可知。△二、頌釋二：初、補頌不失，二、正頌昔
X32n0616_p0065c06║失。今初。
X32n0616_p0065c07║昔來蒙佛教，不失於大乘，佛音甚希有，能除眾生惱。
X32n0616_p0065c08║我已得漏盡，聞亦除憂惱。
X32n0616_p0065c09║不失大乘，釋身喜也。佛音希有，釋口喜也。漏盡除
X32n0616_p0065c10║惱，釋意喜也。昔元不失，由己迷故，妄謂失耳。△二、
X32n0616_p0065c11║正頌昔失。
X32n0616_p0065c12║我處於山谷，或在林樹下，若坐若經行，常思惟是事。
X32n0616_p0065c13║嗚呼深自責，云何而自欺？我等亦佛子，同入無漏法，
X32n0616_p0065c14║不能於未來，演說無上道。金色三十二，十力諸解脫，
X32n0616_p0065c15║同共一法中，而不得此事。八十種妙好，十八不共法，
X32n0616_p0065c16║如是等功德，而我皆已失。我獨經行時，見佛在大眾，
X32n0616_p0065c17║名聞滿十方，廣饒益眾生。自惟失此利，我為自欺誑。
X32n0616_p0065c18║此頌既聞方等彈斥，密得通益事也。無漏法，即長
X32n0616_p0065c19║文所稱法性，謂偏真涅槃，不漏落生死故。
X32n0616_p0065c20║我常於日夜，每思惟是事，欲以問世尊，為失為不失？
X32n0616_p0065c21║我常見世尊，稱讚諸菩薩，以是於日夜，籌量如是事。
X32n0616_p0065c22║今聞佛音聲，隨宜而說法，無漏難思議，令眾至道場。
X32n0616_p0065c23║此頌既聞般若轉教，密得別益事也。日夜若作表
X32n0616_p0065c24║法釋者，日即涅槃，夜即生死。又凡夫生死、二乘涅
X32n0616_p0066a01║槃同名為夜，中道法性乃名為日。無漏難思議者，
X32n0616_p0066a02║中道法性不漏落二邊故也。
X32n0616_p0066a03║我本著邪見，為諸梵志師，世尊知我心，拔邪說涅槃。
X32n0616_p0066a04║我悉除邪見，於空法得證，爾時心自謂，得至於滅度。
X32n0616_p0066a05║此頌初聞佛說，遇便信受思惟取證也。二頌釋竟。
X32n0616_p0066a06║△三、頌結二：初、頌結，二、頌成。初又三：初、正頌結，二、
X32n0616_p0066a07║追敘疑網，三、敘今領解。今初。
X32n0616_p0066a08║而今乃自覺，非是實滅度。若得作佛時，具相三十二，
X32n0616_p0066a09║天人夜叉眾，龍神等恭敬，是時乃可謂，永盡滅無餘。
X32n0616_p0066a10║佛於大眾中，說我當作佛，聞如是法音，疑悔悉已除。
X32n0616_p0066a11║作佛具相，結身喜。說我作佛，結口喜。疑悔除，結意
X32n0616_p0066a12║喜也。自覺非實滅度者，但斷見思，出分段，尚有無
X32n0616_p0066a13║明及變易故。若得作佛，轉九界無常五蘊，獲證常
X32n0616_p0066a14║樂五蘊，是時五住究盡，二死永亡，乃可謂真滅也。
X32n0616_p0066a15║具相三十二。且舉法身妙色言之相，相無非相，海
X32n0616_p0066a16║無非性，德圓顯故，名為具。△二、追敘疑悔。
X32n0616_p0066a17║初聞佛所說，心中大驚疑，將非魔作佛，惱亂我心耶？
X32n0616_p0066a18║此明不惟方等時生疑，般若時生悔也。于此經中，
X32n0616_p0066a19║初聞略開三顯，一時尚自驚悔，所以三請不已。△
X32n0616_p0066a20║三敘今領解。
X32n0616_p0066a21║佛以種種緣，譬喻巧言說，其心安如海，我聞疑網斷。
X32n0616_p0066a22║佛說過去世，無量滅度佛，安住方便中，亦皆說是法。
X32n0616_p0066a23║現在未來佛，其數無有量，亦以諸方便，演說如是法。
X32n0616_p0066a24║如今者世尊，從生及出家，得道轉法輪，亦以方便說。
X32n0616_p0066b01║世尊說實道，波旬無此事，以是我定知，非是魔作佛，
X32n0616_p0066b02║我墮疑網故，謂是魔所為。聞佛柔軟音，深遠甚微妙，
X32n0616_p0066b03║演暢清淨法，我心大歡喜，疑悔永已盡，安住實智中。
X32n0616_p0066b04║此正具領五佛開顯之旨，以結三喜也。初頌結竟。
X32n0616_p0066b05║△二、頌成。
X32n0616_p0066b06║我定當作佛，為天人所敬，轉無上法輪，教化諸菩薩。
X32n0616_p0066b07║但頌得佛法分一句，則三喜並成。若欲分別者，天
X32n0616_p0066b08║人所敬即身成，轉無上輪即口成，教化菩薩即意
X32n0616_p0066b09║成也。二、身子領解竟。△三、如來述成三：初、昔曾教
X32n0616_p0066b10║大，二、中忘取小，三、還為說大。初昔曾教，大述其
X32n0616_p0066b11║昔來蒙佛教之解不謬。
X32n0616_p0066b12║爾時，佛告舍利弗：吾今於天、人、沙門、婆羅門等大眾
X32n0616_p0066b13║中說，我昔曾於二萬億佛所，為無上道故常教化汝，
X32n0616_p0066b14║汝亦長夜隨我受學，我以方便引導汝故生我法中。
X32n0616_p0066b15║無上道者，十住毗婆沙云：身無上謂相好（初句是果），受
X32n0616_p0066b16║持無上謂自利利他（身口意），具足無上謂命見戒（此二
X32n0616_p0066b17║句即大乘六和），智慧無上謂四無礙，不思議無上謂六波
X32n0616_p0066b18║羅蜜（此二句是福智），解脫無上能壞二障（證），行無上謂聖
X32n0616_p0066b19║行梵行（天行是所證，病嬰是果用，故但舉二也。後六句皆是因）。又身無上名
X32n0616_p0066b20║大丈夫，受持無上名大慈悲，具足無上名到彼岸，
X32n0616_p0066b21║智無上名一切智，不思議無上名阿羅訶，解脫無
X32n0616_p0066b22║上名大涅槃，行無上名三藐三佛陀（此七皆從果立，即以六因
X32n0616_p0066b23║從果立稱）。今經明圓通無上道也。長夜者，昔雖大化未
X32n0616_p0066b24║破無明，惑暗心中隨佛受學也。方便引導生我法
X32n0616_p0066c01║中者，一是昔以大化今生大解，二是權以小引令
X32n0616_p0066c02║證小果。△二中忘取。小述其感傷疑悔之由。
X32n0616_p0066c03║舍利弗！我昔教汝志願佛道，汝今悉忘，而便自謂已
X32n0616_p0066c04║得滅度。
X32n0616_p0066c05║△三、還為說大。述其今日，得解不虗。
X32n0616_p0066c06║我今還欲令汝憶念本願所行道故，為諸聲聞說是
X32n0616_p0066c07║大乘經，名妙法蓮華教菩薩法佛所護念。
X32n0616_p0066c08║三，如來述成竟。△四、與授記二：初、長文，二、偈頌。夫
X32n0616_p0066c09║既得大解，自知作佛，何須俟記？記有四意：一、昔未
X32n0616_p0066c10║記二乘，故今須記；二、鈍根未悟，以記勉勵之；三、令
X32n0616_p0066c11║聞者結緣；四、滿其本願也。長文為十：初、時節至十、
X32n0616_p0066c12║法住久近。今初。
X32n0616_p0066c13║舍利弗！汝於未來世，過無量無邊，不可思議劫。
X32n0616_p0066c14║問：身子上根初周得悟，即已開佛知見；發圓初住，
X32n0616_p0066c15║便可立地成佛，同彼龍女。何今授記，尚須過爾許
X32n0616_p0066c16║劫耶？答：應佛成處，須有機緣。此諸聲聞，昔來未曾
X32n0616_p0066c17║攝取淨佛國土，今蒙記後，與物結緣。物機不同，致
X32n0616_p0066c18║劫多少。龍女雖畜，以乘急故，先習方便。若據權迹，
X32n0616_p0066c19║又當別論。為逗物宜，隨機長短耳。△二因行
X32n0616_p0066c20║供養若干千萬億佛，奉持正法，具足菩薩所行之道。
X32n0616_p0066c21║一者供佛，二者持法，乃能具菩薩道，即是滿足福
X32n0616_p0066c22║慧二種莊嚴也。△三得果
X32n0616_p0066c23║當得作佛，號曰華光如來、應供、正徧知、明行足、善逝、
X32n0616_p0066c24║世間解、無上士、調御丈夫、天人師、佛、世尊。
X32n0616_p0067a01║具記通別二號，通號已如前釋。別號為華光者，覩
X32n0616_p0067a02║佛放光說法華經，最先得記故獲斯名也。又華者
X32n0616_p0067a03║福德、光者智慧，華者緣因佛性、光者了因佛性，四
X32n0616_p0067a04║教皆論福慧、皆論緣了，今唯在圓。又久證妙華光
X32n0616_p0067a05║明三昧，迹示未來成佛。又觀心者，即空即中之假
X32n0616_p0067a06║名華，即假即中之空名光，即空即假之中名為如
X32n0616_p0067a07║來。△四國土。
X32n0616_p0067a08║國名離垢，其土平正，清淨嚴飾，安隱豐樂，天人熾盛。
X32n0616_p0067a09║瑠璃為地，有八交道，黃金為繩以界其側，其傍各有
X32n0616_p0067a10║七寶行樹，常有華果。
X32n0616_p0067a11║先出土名，次明土相。無高下曰平，無偏衺曰正。安
X32n0616_p0067a12║隱下，明土受用。瑠璃下，重明勝相。皆是淨行所感，
X32n0616_p0067a13║與諸眾生作增上緣。△五說法。
X32n0616_p0067a14║華光如來亦以三乘教化眾生。舍利弗！彼佛出時雖
X32n0616_p0067a15║非惡世，以本願故說三乘法。
X32n0616_p0067a16║準同釋迦，故云亦以。舍利弗下。釋疑也。疑曰：如上
X32n0616_p0067a17║所明佛出五濁，事不獲已，方便說三。今華光佛土
X32n0616_p0067a18║清淨若此，胡亦以三乘化耶？釋曰：以本願故。本願
X32n0616_p0067a19║者，據大悲空藏經云：舍利弗曾於六十劫行菩薩
X32n0616_p0067a20║道，因婆羅門乞眼退時，願成佛日開三乘法也。又
X32n0616_p0067a21║極樂國土彌陀亦以三乘施化，良由悲願深重，攝
X32n0616_p0067a22║取帶業往生之人，非藉三乘不能漸入。大約凡聖
X32n0616_p0067a23║同居土中，不論是淨是穢，施三者多，純一者少也。
X32n0616_p0067a24║又菩薩有二種：一、從始學大；二、習小入大。論利鈍
X32n0616_p0067b01║則似從始，直學者利；論力用則是淘汰，漸入者強。
X32n0616_p0067b02║所以香積菩薩更學雙流，當知直學少諳眾行。例
X32n0616_p0067b03║如始從𤱶畝具試眾職，歷階淺深，知物可否，然後
X32n0616_p0067b04║登極，乃能垂衣裳而天下治也。△六劫名
X32n0616_p0067b05║其劫名大寶莊嚴。何故名曰大寶莊嚴？其國中以菩
X32n0616_p0067b06║薩為大寶故。
X32n0616_p0067b07║△七、眾數。
X32n0616_p0067b08║彼諸菩薩無量無邊不可思議，算數譬喻所不能及，
X32n0616_p0067b09║非佛智力無能知者，若欲行時寶華承足。此諸菩薩
X32n0616_p0067b10║非初發意，皆久植德本，於無量百千萬億佛所淨修
X32n0616_p0067b11║梵行，恒為諸佛之所稱歎，常修佛慧具大神通，善知
X32n0616_p0067b12║一切諸法之門，質直無偽志念堅固，如是菩薩充滿
X32n0616_p0067b13║其國。
X32n0616_p0067b14║△八壽量。
X32n0616_p0067b15║舍利弗！華光佛壽十二小劫，除為王子未作佛時，其
X32n0616_p0067b16║國人民壽八小劫。
X32n0616_p0067b17║十二小劫，直論其時節耳。淨土無小三災，非謂刀
X32n0616_p0067b18║兵、疾疫、饑饉，損傷民物，乃名為劫也。然論小劫時
X32n0616_p0067b19║分長遠，正可約此土一增一減，以明其數。下皆準
X32n0616_p0067b20║知。△九、補處。
X32n0616_p0067b21║華光如來過十二小劫，授堅滿菩薩阿耨多羅三藐
X32n0616_p0067b22║三菩提記，告諸比丘：是堅滿菩薩次當作佛，號曰華
X32n0616_p0067b23║足安行多陀阿伽度、阿羅訶、三藐三佛陀，其佛國土
X32n0616_p0067b24║亦復如是。
X32n0616_p0067c01║志念堅固，善知一切法門，故名堅滿。若欲行時，寶
X32n0616_p0067c02║華承足，故名華足。安行華光如來以三乘化，而其
X32n0616_p0067c03║菩薩殊勝國土莊嚴若此。奈何世人藐斥三乘，徒
X32n0616_p0067c04║跨一實，寧知權實不二之體？寧知開權顯實之宗？
X32n0616_p0067c05║△十、法住久近
X32n0616_p0067c06║舍利弗！是華光佛滅度之後，正法住世三十二小劫，
X32n0616_p0067c07║像法住世亦三十二小劫。
X32n0616_p0067c08║初長文竟。△二、偈頌二：初、頌長文，二、結歎。初中八：
X32n0616_p0067c09║初、超頌得果（至）八、頌法住久近。略不頌補處也。
X32n0616_p0067c10║今初。
X32n0616_p0067c11║爾時，世尊欲重宣此義，而說偈言：
X32n0616_p0067c12║舍利弗來世，成佛普智尊，號名曰華光，當度無量眾。
X32n0616_p0067c13║△二、追頌行因。
X32n0616_p0067c14║供養無數佛，具足菩薩行，十力等功德，證於無上道。
X32n0616_p0067c15║△三、頌時節并劫名
X32n0616_p0067c16║過無量劫已，劫名大寶嚴。
X32n0616_p0067c17║△四頌國土。
X32n0616_p0067c18║世界名離垢，清淨無瑕穢，以瑠璃為地，金繩界其道。
X32n0616_p0067c19║七寶雜色樹，常有華果實。
X32n0616_p0067c20║△五、頌眾數。
X32n0616_p0067c21║彼國諸菩薩，志念常堅固，神通波羅蜜，皆已悉具足，
X32n0616_p0067c22║於無數佛所，善學菩薩道。
X32n0616_p0067c23║△六頌說法。
X32n0616_p0067c24║如是等大士，華光佛所化。
X32n0616_p0068a01║△七頌壽量。
X32n0616_p0068a02║佛為王子時，棄國捨世榮，於最末後身，出家成佛道。
X32n0616_p0068a03║華光佛住世，壽十二小劫，其國人民眾，壽命八小劫。
X32n0616_p0068a04║△八、頌法住久近。
X32n0616_p0068a05║佛滅度之後，正法住於世，三十二小劫，廣度諸眾生。
X32n0616_p0068a06║正法滅盡已，像法三十二，舍利廣流布，天人普供養。
X32n0616_p0068a07║正法住時，有教有行有果，與佛在世不異，故云廣
X32n0616_p0068a08║度眾生。像法轉時，有教有行，而果證則希，但以舍
X32n0616_p0068a09║利普作佛事，故名像法也。初頌長文竟。△二、結歎。
X32n0616_p0068a10║華光佛所為，其事皆如是。其兩足聖尊，最勝無倫匹，
X32n0616_p0068a11║彼即是汝身，宜應自欣慶。
X32n0616_p0068a12║四、與授記竟。△五、四眾歡喜二：初、長文，二、偈頌。初
X32n0616_p0068a13║中三：初、經家敘眾喜，二、陳供養，三、正領解。今初。
X32n0616_p0068a14║爾時，四部眾比丘、比丘尼、優婆塞、優婆夷，天、龍、夜叉、
X32n0616_p0068a15║乾闥婆、阿修羅、迦樓羅、緊那羅、摩睺羅伽等大眾，見
X32n0616_p0068a16║舍利弗於佛前受阿耨多羅三藐三菩提記，心大歡
X32n0616_p0068a17║喜，踊躍無量。
X32n0616_p0068a18║△二陳供養。
X32n0616_p0068a19║各各脫身所著上衣，以供養佛。釋提桓因、梵天王等，
X32n0616_p0068a20║與無數天子，亦以天妙衣、天曼陀羅華、摩訶曼陀羅
X32n0616_p0068a21║華等，供養於佛。所散天衣，住虗空中而自迴轉。諸天
X32n0616_p0068a22║伎樂百千萬種，於虗空中一時俱作，雨眾天華。
X32n0616_p0068a23║上衣即貴服，此中通語四眾八部。若就比丘、比丘
X32n0616_p0068a24║尼言，則是僧伽梨大衣也。西國比丘受但三衣法
X32n0616_p0068b01║者為多，三衣並不可捨，云何脫以供佛？例如大品
X32n0616_p0068b02║經中，三百比丘聞般若已，皆以僧伽梨而用供養。
X32n0616_p0068b03║智度論釋，或云亡相為法，或云當日更得也。若約
X32n0616_p0068b04║表法，則袈裟壞色，本是聲聞證真之道，今脫以供
X32n0616_p0068b05║佛，表其捨小乘法執，趣無上菩提也。又天衣表寂
X32n0616_p0068b06║滅法忍，天華表大乘妙慧，天樂表常樂解脫。住虗
X32n0616_p0068b07║空中而自迴轉者，表因果、依正、自他，悉依法性自
X32n0616_p0068b08║然而轉。△三正領解
X32n0616_p0068b09║而作是言：佛昔於波羅柰初轉法輪，今乃復轉無上
X32n0616_p0068b10║最大法輪。
X32n0616_p0068b11║先領昔施權，次領今顯實也。純明圓理故言無上，
X32n0616_p0068b12║不同兼但對帶之有上也。絕待無外故名最大，能
X32n0616_p0068b13║開兼但對帶中之若大若小俱成一大也。初長文
X32n0616_p0068b14║竟。△二、偈頌二：初、頌開權顯一實，二、自述得解隨
X32n0616_p0068b15║喜迴向。今初。
X32n0616_p0068b16║爾時諸天子欲重宣此義，而說偈言：
X32n0616_p0068b17║昔於波羅柰，轉四諦法輪，分別說諸法，五眾之生滅。
X32n0616_p0068b18║今復轉最妙，無上大法輪，是法甚深奧，少有能信者。
X32n0616_p0068b19║五眾即五陰，陰是苦諦。由集故生，生必尋滅，生滅
X32n0616_p0068b20║既滅，名為滅諦。能滅苦集，名為道諦。餘可知。△二、
X32n0616_p0068b21║自述得解隨喜迴向。
X32n0616_p0068b22║我等從昔來，數聞世尊說，未曾聞如是，深妙之上法，
X32n0616_p0068b23║世尊說是法，我等皆隨喜。大智舍利弗，今得受尊記，
X32n0616_p0068b24║我等亦如是，必當得作佛。於一切世間，最尊無有上，
X32n0616_p0068c01║佛道叵思議，方便隨宜說。我所有福業，今世若過世，
X32n0616_p0068c02║及見佛功德，盡迴向佛道。
X32n0616_p0068c03║初四句述解，次十句隨喜，後四句迴向也。我等亦
X32n0616_p0068c04║如是者，如身子之領解，如身子之被述成，如身子
X32n0616_p0068c05║之得記也。問：迦葉善吉諸大聲聞尚未得解，四眾
X32n0616_p0068c06║何人而先獲悟？答：四眾天人亦具三根，上同身子，
X32n0616_p0068c07║中同四人，下同五百等也。又身子迦葉等並是權
X32n0616_p0068c08║行，中下未開，故迦葉滿慈示同不解。淨名云：眾生
X32n0616_p0068c09║未愈，菩薩亦未愈（云云）。初法說周竟。△二、譬說周，
X32n0616_p0068c10║為四：初、此品文正譬，開三顯一；二、信解品，明中根
X32n0616_p0068c11║領解；三、藥草喻品，是如來述成；四、授記品，是與受
X32n0616_p0068c12║決。初中二：初、請，二、答。今初。
X32n0616_p0068c13║爾時，舍利弗白佛言：世尊！我今無復疑悔，親於佛前
X32n0616_p0068c14║得受阿耨多羅三藐三菩提記。是諸千二百心自在
X32n0616_p0068c15║者，昔住學地，佛常教化言：我法能離生、老、病、死，究竟
X32n0616_p0068c16║涅槃。是學、無學人，亦各自以離我見及有、無見等，謂
X32n0616_p0068c17║得涅槃。而今於世尊前，聞所未聞，皆墮疑惑。善哉，世
X32n0616_p0068c18║尊！願為四眾說其因緣，令離疑悔。
X32n0616_p0068c19║此中初自述無疑，次是諸下是述同輩有惑，三善
X32n0616_p0068c20║哉下是普為四眾請說。同輩是同行懷舊故須為
X32n0616_p0068c21║請，四眾是化境新運大悲故普為請也。聞所未聞
X32n0616_p0068c22║者，指前法說乃至述成授記，與昔所乘之教所得
X32n0616_p0068c23║之證不同也。因緣者，何故前說三今說一？須申明
X32n0616_p0068c24║其所以然也。問：凡夫亦有一聽便悟，今千二百人
X32n0616_p0069a01║已聞略廣開顯，及聞身子領述得記，龍鬼尚能引
X32n0616_p0069a02║例隨喜，何故猶迷？答：有二義：一者久執，二者入位。
X32n0616_p0069a03║解即破執、執破入住，凡夫無此或當易領。△二、答，
X32n0616_p0069a04║為三：初、發起，二、正譬說，三、勸信流通。今初。
X32n0616_p0069a05║爾時佛告舍利弗：我先不言：諸佛世尊以種種因緣
X32n0616_p0069a06║譬喻言辭方便說法，皆為阿耨多羅三藐三菩提耶？
X32n0616_p0069a07║是諸所說皆為化菩薩故。然，舍利弗！今當復以譬喻
X32n0616_p0069a08║更明此義，諸有智者以譬喻得解。
X32n0616_p0069a09║文中先抑後引。我先不言下指上明權，皆為阿耨
X32n0616_p0069a10║句指上顯實。皆為化菩薩者，若權若實皆入佛道
X32n0616_p0069a11║無住涅槃，上已明言云何執教迷闇不解，如此呵
X32n0616_p0069a12║責是抑令憤勇也。然舍利弗下是引接安慰令其
X32n0616_p0069a13║速進，前斥既切恐鄙懟自沉，今許以譬說，若能解
X32n0616_p0069a14║者猶稱智也。△二、正譬說二：初、長文，二、重頌。初中
X32n0616_p0069a15║二：初、立譬，二、法合。然譬與合互有廣略。若譬略合
X32n0616_p0069a16║廣，先攝合文來對譬竟，至合更須委悉消之。若譬
X32n0616_p0069a17║廣合略，世尊豈可徒施悠言？須委消譬，合但略對。
X32n0616_p0069a18║初又二：初、總譬，二、別譬。初又六：初、長者譬，二、舍宅
X32n0616_p0069a19║譬，三、一門譬，四、五百人譬，五、火起譬，六、三十子譬。
X32n0616_p0069a20║初長者譬，譬我釋迦。
X32n0616_p0069a21║舍利弗！若國邑聚落有大長者，其年衰邁，財富無量，
X32n0616_p0069a22║多有田宅及諸僮僕。
X32n0616_p0069a23║國邑聚落句，彰其名行。有大長者句，正標位號。其
X32n0616_p0069a24║年衰邁等，明其德業也。名如賓，行如主，行有親疎
X32n0616_p0069b01║（實行親，權行踈），名有遠近，故舉處所以顯名行。封疆為國
X32n0616_p0069b02║最遠，宰治為邑居中，聚落是鄰閭最近。長者名行
X32n0616_p0069b03║徧此三處，近不見其細陋，遠但挹其高風。口無擇
X32n0616_p0069b04║言，身無擇行，意無擇法，名行相稱，真實大人。以譬
X32n0616_p0069b05║如來三業，隨智慧行，稱機施化，名稱普聞，德周法
X32n0616_p0069b06║界。國譬實報土，邑譬方便土，聚落譬同居土。從寂
X32n0616_p0069b07║光本垂三土迹，攝三土迹歸寂光本，名行相稱，洋
X32n0616_p0069b08║溢周徧也。世間長者須備十德：一、姓貴，或帝皇之
X32n0616_p0069b09║裔，或貂插之家。二、位高，輔弼阿衡。三、大富，金糓豐
X32n0616_p0069b10║饒。四、威猛，尊嚴隆重，不肅而成。五、智深，胸如武庫，
X32n0616_p0069b11║權奇超拔。六、年耆，蒼蒼稜稜，物儀所伏。七、行淨，白
X32n0616_p0069b12║圭無點。八、禮備，周旋中節。九、上歎一人所敬。十、下
X32n0616_p0069b13║歸四海所宗。具此十德，名大長者。以譬如來出世，
X32n0616_p0069b14║長者從三世真如實際中生，一姓貴也。功成道著，
X32n0616_p0069b15║十號無極，二位高也。法財萬德，悉皆具滿，三大富
X32n0616_p0069b16║也。十力雄猛降魔制外，四威猛也。一心三智無不
X32n0616_p0069b17║通達，五智深也。早成正覺久遠若斯，六年耆也。三
X32n0616_p0069b18║業隨智運動無失，七行淨也。具佛威儀心如大海，
X32n0616_p0069b19║八禮備也。十方大覺所共稱譬，九上歎也。七種方
X32n0616_p0069b20║便而來依止，十下歸也。（四教果佛皆就當教各論十德，圓教初住亦得分證
X32n0616_p0069b21║圓家十德。）觀心者，觀心之智從實相出，生在佛家種性
X32n0616_p0069b22║真正，即姓貴也。三惑不起雖未發真，已是著如來
X32n0616_p0069b23║衣稱寂滅忍，即位高也。三諦含藏一切功德，即大
X32n0616_p0069b24║富也。正觀之慧降伏愛見，即威猛也。中道雙照權
X32n0616_p0069c01║實並明，即智深也。久積善根能修此觀，此觀出於
X32n0616_p0069c02║七方便上，即年耆也。此觀觀於心性名為上定，能
X32n0616_p0069c03║令三業無過，即行淨也。歷緣對境威儀無失，即禮
X32n0616_p0069c04║備也。能如此觀是為深信解相，諸佛皆歡喜歎美
X32n0616_p0069c05║持法者，即上歎也。天龍四部恭敬供養，即下歸也。
X32n0616_p0069c06║下文云：佛子住此地，即是佛受用。是為觀心長者。
X32n0616_p0069c07║（此之十德不出境智行三，雖未入位如王子胎，故名觀行。如來十德若對出世，還隨其教觀別果別，準教
X32n0616_p0069c08║望觀因果自分，即以三觀對于四教，具覽德相以歎于觀，使後學者修因具足，以觀十德成果十德，以能
X32n0616_p0069c09║一心具照三法，即是觀心十德具足，故引佛子等文以為觀心之證。又此十德即十法成乘，次第合之甚
X32n0616_p0069c10║有深致。何者？實相即是不思議境，緣理起誓故名住忍，由心安理稱理含藏，除三諦惑得破徧名，中道雙
X32n0616_p0069c11║照無塞不通，無作道品過七方便，助使三業于理無過對境無失。由依真位信解既深，故能安忍不生法
X32n0616_p0069c12║愛，方感下供三教十法，展轉釋出令成今經觀心十法。如此十觀不但橫在觀行位中，初心至後十觀具
X32n0616_p0069c13║足，故此十德義復豎深，復與橫豎十乘泯合）。明德業中德有內外，內則
X32n0616_p0069c14║智略，外則貲財。年高則博達古今，譬佛智德；衰邁
X32n0616_p0069c15║則根志純熟，譬佛斷德；財富譬外德；無量總譬萬
X32n0616_p0069c16║德也。田能養命，別譬禪定資于般若；宅可棲身，別
X32n0616_p0069c17║譬實境為智所托（如十八空門等）。若論福德無行而不修，
X32n0616_p0069c18║若論智慧無境而不照，故云多有田宅也。僮僕者，
X32n0616_p0069c19║給侍使人，譬方便知見皆已具足，和光六道曲順
X32n0616_p0069c20║群機，即實智之僮僕也。△二、舍宅譬。譬上安隱對
X32n0616_p0069c21║不定隱，不安隱即是三界。
X32n0616_p0069c22║其家廣大。
X32n0616_p0069c23║眾生役役，皆宅三界，如來應化，統而家之，故言廣
X32n0616_p0069c24║大。△三、一門譬。譬上以種種法門，宣示於佛道。
X32n0616_p0070a01║唯有一門。
X32n0616_p0070a02║文云：以佛教門出三界苦得涅槃證。當知理為教
X32n0616_p0070a03║所詮，今取詮理之教為門，理既是一教不容二，故
X32n0616_p0070a04║且云一也。又有宅門車門，宅者生死也，門者出生
X32n0616_p0070a05║死之路也，此方便教之詮也。車者大乘法也，門者
X32n0616_p0070a06║圓教之詮也。若宅門即車門，出火宅時即應得于
X32n0616_p0070a07║大車，何須待索？若宅門非車門，正索車時秖是從
X32n0616_p0070a08║火宅出，寧有別路？又復得宅門已未得車門，住在
X32n0616_p0070a09║何處？當知斥則車宅永殊，開則二門不異，宅與車
X32n0616_p0070a10║一二門何殊？是故三乘具有二義，承教出宅不見
X32n0616_p0070a11║小車，中間已經二味調熟乃從父索，先所許車既
X32n0616_p0070a12║索須與，開彼小門無非大教，門下小理終無別途，
X32n0616_p0070a13║絕理無二粗妙體一，法住法位世間相常，三界尚
X32n0616_p0070a14║如何別之有？若不先異何所論同？沒苦之人于今
X32n0616_p0070a15║咸會。△四、五百人譬。譬上眾生，即五道也。
X32n0616_p0070a16║多諸人眾，一百、二百乃至五百人止住其中。
X32n0616_p0070a17║一百即天，二百即人，乃至五百即三惡趣。不言修
X32n0616_p0070a18║羅者，修羅或攝入鬼趣，或四趣所攝。如大佛頂經：
X32n0616_p0070a19║△五、火起譬。譬上安隱法對不安隱法，不安隱法
X32n0616_p0070a20║謂五濁也。文又為二：初出所燒之宅相，譬六道果
X32n0616_p0070a21║報；次明能燒之火，譬八苦五濁。今初。
X32n0616_p0070a22║堂閣朽故，牆壁隤落，柱根腐敗，梁棟傾危。
X32n0616_p0070a23║堂譬欲界，閣譬色、無色界，朽譬三界弊惡無常，故
X32n0616_p0070a24║譬三界非今所造，牆壁譬四大，隤落譬減損，柱根
X32n0616_p0070b01║譬命，腐敗譬危殆不久，梁棟譬意識，傾危譬遷變
X32n0616_p0070b02║不停。無色雖無粗四大色，約定果色亦是牆壁。三
X32n0616_p0070b03║界皆以意識維持，但約三界正報因果釋之，便攝
X32n0616_p0070b04║依報，不須依正合喻，依報止是第八識相分之少
X32n0616_p0070b05║分耳。又如成壞各二十中，已無有情，如何釋濁？燒
X32n0616_p0070b06║義稍隔，故不用之。又約觀解者，堂譬身之下分，閣
X32n0616_p0070b07║譬頭等上分，牆壁譬皮肉，隤落譬老朽，柱根譬兩
X32n0616_p0070b08║足，腐敗譬衰頹，梁棟譬脊骨，傾危譬大期也。△次
X32n0616_p0070b09║明能燒之火。
X32n0616_p0070b10║周帀俱時，欻然火起，焚燒舍宅。
X32n0616_p0070b11║八苦徧在四大四生，故言周帀。並皆無常，故云俱
X32n0616_p0070b12║時。欻然譬本無今有，本無此苦，無明故有。五、火起
X32n0616_p0070b13║譬竟。△六、三十子譬。譬上知眾生性欲，即指三乘
X32n0616_p0070b14║行人。
X32n0616_p0070b15║長者諸子，若十二十，或至三十，在此宅中。
X32n0616_p0070b16║曾習佛法天性相關目，此已結緣者為子。若十是
X32n0616_p0070b17║菩薩子，二十、三十是二乘子，此機俱得出宅。若無
X32n0616_p0070b18║此機，則是五百人也。或者辟支出沒不同，或小乘
X32n0616_p0070b19║攝、或中乘攝，皆言十者，悉有十智之性故也（一、世智，二、
X32n0616_p0070b20║他心智，三、苦智，四、集智，五、滅智，六、道智，七、法智，八、比智，九、盡智，十、無生智）。初總譬竟。△
X32n0616_p0070b21║二、別譬四：初、長者見火譬，二、捨几用車譬，三、等賜
X32n0616_p0070b22║大車譬，四、無虗妄譬。初長者見火譬，譬上佛見
X32n0616_p0070b23║五濁而起大悲心也。
X32n0616_p0070b24║長者見是大火從四面起，即大驚怖而作是念：我雖
X32n0616_p0070c01║能於此所燒之門安隱得出，而諸子等於火宅內樂
X32n0616_p0070c02║著嬉戲，不覺不知不驚不怖，火來逼身苦痛切己，心
X32n0616_p0070c03║不厭患無求出意。
X32n0616_p0070c04║此中其文有四，其意但三：一、長者見，標出能見，譬
X32n0616_p0070c05║上我以佛眼觀見也。二、是大火從四面起，標出所
X32n0616_p0070c06║見，譬上所見六道眾生也。三、即大驚怖，譬上為是
X32n0616_p0070c07║眾生故而起大悲心也。四、而諸子等下，廣前第二
X32n0616_p0070c08║所見之火，還是釋成驚怖義也。身、受、心、法即宅之
X32n0616_p0070c09║四面，從此四面起淨、樂、常、我四倒，則八苦皆集。若
X32n0616_p0070c10║知身不淨、苦、無常、無我，受等亦爾，則煩惱火滅，業、
X32n0616_p0070c11║苦並熄。即大驚怖者，念其退大善故驚，憂其將起
X32n0616_p0070c12║重惡故怖。驚即是慈，念其無樂；怖即是悲，憂其有
X32n0616_p0070c13║苦。我雖能此所燒之門安隱得出者，釋成驚怖
X32n0616_p0070c14║之義。雖是未盡之辭，明佛以智慧力能尋正教見
X32n0616_p0070c15║所詮諦，不為五濁八苦所危故安，四倒暴風所不
X32n0616_p0070c16║能動故隱，蕭然累外故云得出。而眾生不爾，為火
X32n0616_p0070c17║所燒，如來慈悲猶為憂火所熾，故言雖也。所燒之
X32n0616_p0070c18║門者，門必有件有空，非件無以標門，非空無以通
X32n0616_p0070c19║致，件可灰燼空不可燒，以譬教有能詮所詮，若非
X32n0616_p0070c20║詮辯無以為教，若非所詮何以得出？詮辯可是無
X32n0616_p0070c21║常，所詮非復無常，得教所詮故名安隱得出，能詮
X32n0616_p0070c22║磨滅故言所燒之門。不從所燒之門，何由安隱得
X32n0616_p0070c23║出？藉于言教契于所詮。大經云：因無常故而果是
X32n0616_p0070c24║常。此之謂也。若小乘無常教門，是從所燒門出；若
X32n0616_p0071a01║大乘常住教門，文字即解脫者，此教即理體，達燒
X32n0616_p0071a02║即無燒，而安隱得出。若就如來權智，即是從所燒
X32n0616_p0071a03║門出；若就實智，即是體于所燒安隱得出。故先作
X32n0616_p0071a04║衣裓几案出之，不得後以無常出之，即此意也。樂
X32n0616_p0071a05║著嬉戲者，著見名嬉，著愛名戲。又耽湎四見名嬉，
X32n0616_p0071a06║唐喪其功名戲，耽湎五塵名嬉，空無所獲名戲。空
X32n0616_p0071a07║生徒死而無厭離，如彼兒戲。都不言有火，名不覺；
X32n0616_p0071a08║不解火是熱法，名不知；既不知火熱，不慮傷身，名
X32n0616_p0071a09║不驚；不畏斷命，名不怖。以譬眾生全不覺五陰八
X32n0616_p0071a10║苦，不知四倒三毒，既不識惑，云何畏慮？惑侵法身，
X32n0616_p0071a11║斷失慧命，如是不覺苦，不知集，不驚傷道，不怖失
X32n0616_p0071a12║滅。以不聞四諦教，則無聞思二慧，名不覺；不得修
X32n0616_p0071a13║慧，名不知；不得見解，名不驚；不得思惟解，名不怖。
X32n0616_p0071a14║見諦即驚悟，思惟即厭怖。又不覺現在苦，不知未
X32n0616_p0071a15║來苦，故下文云現受眾苦，後受地獄等苦也。火來
X32n0616_p0071a16║逼身者，五識身也。五識通三受，三受即三苦，念念
X32n0616_p0071a17║與三受相應，故云苦痛切己。心不厭患者，第六識
X32n0616_p0071a18║也。同時意識與五識俱，唯知分別三受，起貪恚癡，
X32n0616_p0071a19║更立苦因，何能厭患求出？故云無求出意也。嬉戲，
X32n0616_p0071a20║譬見濁、煩惱濁；不覺、不知、不驚、不怖，譬眾生濁；火
X32n0616_p0071a21║來逼身，苦痛切已，譬命濁；心不厭患，無求出意，譬
X32n0616_p0071a22║劫濁。△二、捨几用車譬，譬上施方便化，為二：初、捨
X32n0616_p0071a23║几譬，二、用車譬。初、捨几譬，譬上念用大乘擬不得
X32n0616_p0071a24║也，又二：初、勸門擬宜不得，二、誡門擬宜不得。上文
X32n0616_p0071b01║不分勸、誡兩門，但總明三意：一、用大擬宜，二、眾生
X32n0616_p0071b02║無機，三、念欲息化。今兩門各明擬宜無機，而息化
X32n0616_p0071b03║一意，但是暗含也。初勸門擬宜不得。
X32n0616_p0071b04║舍利弗！是長者作是思惟：我身手有力，當以衣裓，若
X32n0616_p0071b05║以几案，從舍出之。復更思惟：是舍惟有一門，而復陿
X32n0616_p0071b06║小，諸子幼稚，未有所識，戀著戲處，或當墮落，為火所
X32n0616_p0071b07║燒。
X32n0616_p0071b08║作是思惟，譬上三七思惟也。身譬神通荷負，手譬
X32n0616_p0071b09║智慧提拔，依三昧斷德則有神通，依智慧智德則
X32n0616_p0071b10║有說法，智斷之力能成法身。此之智斷還從勸誡
X32n0616_p0071b11║兩門入，勸即為人悉檀，誡即對治悉檀，此二悉檀
X32n0616_p0071b12║為第一義悉檀而作方便。如來初欲勸門擬宜，令
X32n0616_p0071b13║眾善奉行成就十力、四無所畏、一切種智，而眾生
X32n0616_p0071b14║不堪；次欲誡門擬宜，令諸惡莫作證大涅槃，而亦
X32n0616_p0071b15║不堪無機息化。故知念用大乘，秖是勸誡兩悉檀
X32n0616_p0071b16║神通智慧耳。定慧力莊嚴，以此度眾生，即其義也。
X32n0616_p0071b17║前歎長者其年衰邁，即譬智斷，智斷即身手有力
X32n0616_p0071b18║也。衣裓是西國盛華之器，以譬如來知見，几譬四
X32n0616_p0071b19║無所畏，案譬十力，蓋略中廣之異耳。略說名如來
X32n0616_p0071b20║知見，知即一切種智，見即佛眼，名略義玄，譬如衣
X32n0616_p0071b21║裓一足而多含處；中說名四無所畏，用對四諦，如
X32n0616_p0071b22║几于法小廣、于物小安隱；廣說名十力，橫豎該括，
X32n0616_p0071b23║如案多足，於法則廣、物則大安。于三七日思欲說
X32n0616_p0071b24║此廣略佛法，是為勸門擬宜也。復更思惟下，是明
X32n0616_p0071c01║無機。惟有一門而復陿小者，門指大乘車門，釋此
X32n0616_p0071c02║有別有通。別者分字別釋，一謂一理一道清淨，門
X32n0616_p0071c03║謂正教通于所通，小謂斷常七方便等皆不能入。
X32n0616_p0071c04║若論教理寬博則非陿小，眾生不能以此理教自
X32n0616_p0071c05║通，欲談無機故言陿小耳。通者，理教行三，一一通
X32n0616_p0071c06║明一門陿小。理者，理純無雜故言一，即理能通故
X32n0616_p0071c07║言門，微妙難知故言陿小。教者，十方諦求更無餘
X32n0616_p0071c08║乘，唯一佛乘故言一，此教能通故言門。此教微妙，
X32n0616_p0071c09║凡夫不知出處是不知權，不知入處是不知實，二
X32n0616_p0071c10║乘因聞少知出要永不知入，菩薩雖自知出亦不
X32n0616_p0071c11║知入，奪七方便皆不知出入，故云若但讚佛乘，眾
X32n0616_p0071c12║生沒在苦。不能以教自通，將談無機故言陿小。行
X32n0616_p0071c13║者，圓因自行行大直道，無留難故故名一善，行菩
X32n0616_p0071c14║薩道直至道場故名門，妙行難行方便無機故言
X32n0616_p0071c15║陿小耳。諸子幼稚等者，雖于二萬佛所教無上道，
X32n0616_p0071c16║而大乘善根微弱名為幼稚，若聞大乘能生謗毀
X32n0616_p0071c17║名未有所識，此善弱也。初退大時深著見愛，受八
X32n0616_p0071c18║苦時深著依正，欲界著五塵，色界著味禪，無色界
X32n0616_p0071c19║著定，故名戀著戲處，此惡強也。墮落有二：一者幼
X32n0616_p0071c20║稚，憶本戲處故墮落，譬著五欲墮在三塗；二者無
X32n0616_p0071c21║識，執物不堅故墮落，譬謗大乘墮在三塗。故曰眾
X32n0616_p0071c22║生諸根鈍，著樂癡所盲，云何而可度？又云若但讚
X32n0616_p0071c23║佛乘，破法不信故，墜於三惡道也。勸既無機義含
X32n0616_p0071c24║息化。△二、誡門擬宜不得。
X32n0616_p0072a01║我當為說怖畏之事，此舍已燒宜時疾出，無令為火
X32n0616_p0072a02║之所燒害。作是念已如所思惟，具告諸子：汝等速出。
X32n0616_p0072a03║父雖憐愍善言誘諭，而諸子等樂著嬉戲不肯信受，
X32n0616_p0072a04║不驚不畏了無出心，亦復不知何者是火？何者為舍？
X32n0616_p0072a05║云何為失？但東西走戲視父而已。
X32n0616_p0072a06║對治之相如大品中說，四念處是摩訶衍，以不可
X32n0616_p0072a07║得故異于小乘也。既著戲處故說怖事令得免離，
X32n0616_p0072a08║言五陰舍已被五濁火燒宜急捨離，若久住著必
X32n0616_p0072a09║斷善根，故言無令為火之所燒害，此擬宜也。父雖
X32n0616_p0072a10║憐愍下，是明無機。不驚不畏如上釋，不識八苦五
X32n0616_p0072a11║濁能燒善根如不知火，不識陰界入法是諸苦器
X32n0616_p0072a12║如不知舍，不知喪失法身之由如不知者何為失，
X32n0616_p0072a13║背明向暗生死往還如東西馳走，復起見愛如戲
X32n0616_p0072a14║也。不從大教故言視父而已，誡又無機義含息化。
X32n0616_p0072a15║初捨几譬竟。△二、用車譬。譬上念同諸佛，用三乘
X32n0616_p0072a16║稱宜可得，為四：初、擬宜一車譬，二、知子先心所好
X32n0616_p0072a17║譬，三、歎三車希有譬，四、適子所願譬。初擬宜三
X32n0616_p0072a18║車譬，譬上尋念過去佛，亦作三乘化也。
X32n0616_p0072a19║爾時，長者即作是念：此舍已為大火所燒，我及諸子
X32n0616_p0072a20║若不時出，必為所焚。我今當設方便，令諸子等得免
X32n0616_p0072a21║斯害。
X32n0616_p0072a22║大乘化功為父命，眾生大善為子命，大善若盡即
X32n0616_p0072a23║子命斷，子命斷則化功亦癈即父命斷，故云若不
X32n0616_p0072a24║時出必為所焚也。上文能於所燒之門安隱得出，
X32n0616_p0072b01║今何以云若不時出必為所焚？前得出者即是法
X32n0616_p0072b02║身出，今言若不時出即是應身同疾，若眾生有善
X32n0616_p0072b03║則與應身同出，若眾生善斷不與應身時出，即是
X32n0616_p0072b04║俱為所焚，蓋欲以應身擬宜令其時出也。我今當
X32n0616_p0072b05║設方便，即是擬欲施權。△二、知子先心所好譬。譬
X32n0616_p0072b06║上作是思惟時，十方佛皆現等。
X32n0616_p0072b07║父知諸子先心各有所好，種種珍玩奇異之物，情必
X32n0616_p0072b08║樂著。
X32n0616_p0072b09║昔曾習小，是其先心；性欲不同，是各有所好。又眾
X32n0616_p0072b10║生昔曾習大，大習未濃，是為大弱；欣慕涅槃，是為
X32n0616_p0072b11║小強。如身子六心中退，知本習大，名知先心；知其
X32n0616_p0072b12║退慕涅槃，名知各有所好。△三、歎三車希有譬。譬
X32n0616_p0072b13║上思惟是事已，即趣波羅柰等。
X32n0616_p0072b14║而告之言：汝等所可玩好，希有難得，汝若不取，後必
X32n0616_p0072b15║憂悔。如此種種羊車、鹿車、牛車，今在門外，可以遊戲。
X32n0616_p0072b16║汝等於此火宅，宜速出來，隨汝所欲，皆當與汝。
X32n0616_p0072b17║汝等所可下，以譬勸轉。如此種種下，以譬示轉。隨
X32n0616_p0072b18║汝所欲皆當與汝，以譬證轉。或問：車三、使二、城一，
X32n0616_p0072b19║城有車無，俱譬方便，何以不同？答：凡立譬者各從
X32n0616_p0072b20║一義，不可執一而疑異途，故一、二、三但是離合，為
X32n0616_p0072b21║對三周信解等異，是故別耳。皆譬方便其義不殊，
X32n0616_p0072b22║車則通舉方便故三，使則從難別對故二，城是二
X32n0616_p0072b23║三之處故一，當知城亦從人故二，故云息處說二。
X32n0616_p0072b24║車亦從難但二，使亦義兼菩薩，此三俱有人、理、教、
X32n0616_p0072c01║行。城若說化故亦無，車依造作故還有，使約權同
X32n0616_p0072c02║故亦有，權乃非實故亦無。權實相對俱通四句，從
X32n0616_p0072c03║權化故俱有，從實義故俱無，俱通權實故有無，同
X32n0616_p0072c04║約一理故雙廢。△四、適子所願譬。譬上受行悟入，
X32n0616_p0072c05║是名轉法輪等。
X32n0616_p0072c06║爾時，諸子聞父所說珍玩之物，適其願故，心各勇銳，
X32n0616_p0072c07║互相推排，競共馳走，爭出火宅。
X32n0616_p0072c08║前偈本略，今譬事廣，廣明修因至果之相。言適其
X32n0616_p0072c09║願者，機教相稱，即聞慧也（四念處）。勇銳者，即是思慧，
X32n0616_p0072c10║思心動慮，正勤方便也（四正勤）。互相推排者，推四真
X32n0616_p0072c11║理，排伏見惑，歷觀上下八諦三十二行，名為互相，
X32n0616_p0072c12║此入修慧，屬煖頂位也。競者，爭取勝理，是忍法位，
X32n0616_p0072c13║縮觀趣苦法忍也。共者，是世第一位，同觀苦諦，下
X32n0616_p0072c14║四隨一行，與苦法忍不別也。馳走者，入見道位，一
X32n0616_p0072c15║十六心，速疾見理，譬上便有涅槃音，見道則分得
X32n0616_p0072c16║涅槃也。爭出者，思惟道也，爭出三界，成無學果，斷
X32n0616_p0072c17║思惑盡，方出火宅，即譬上偈，及以阿羅漢法僧差
X32n0616_p0072c18║別名也。觀心釋者，中道正觀，直觀實相，心法相稱，
X32n0616_p0072c19║名適其願。境無邊故，觀亦無邊，名勇；境研心利，名
X32n0616_p0072c20║銳；心境相研，名互相推排；心王心數，緣境速疾，名
X32n0616_p0072c21║競共馳走；徧歷一切陰界入等，無非實相，名出火
X32n0616_p0072c22║宅（約教則有四教修因至果之相，今且在藏；約觀亦有四教差別，今唯在圓）。二、捨几用
X32n0616_p0072c23║車譬竟。△三、等賜大車譬，譬上顯實，為四：初、父見
X32n0616_p0072c24║諸子免難歡喜譬，二、諸子索車譬，三、等賜諸子大
X32n0616_p0073a01║車譬，四、諸子得車歡喜譬。前偈本中，先機發，後佛
X32n0616_p0073a02║喜。今先佛喜，後索車。文有先後，義無先後也。初，
X32n0616_p0073a03║父見諸子免難歡喜，譬上今我喜無畏。
X32n0616_p0073a04║是時，長者見諸子等安隱得出，皆於四衢道中露地
X32n0616_p0073a05║而坐，無復障礙，其心泰然，歡喜踊躍。
X32n0616_p0073a06║四衢道，譬四諦。觀露地，譬三界。思盡坐者，譬住果
X32n0616_p0073a07║不進也。子果縛盡故，無復障礙；生安隱想故，其心
X32n0616_p0073a08║泰然。子既免難，父則歡喜。△二、諸子索車譬。譬上
X32n0616_p0073a09║大乘機發，咸以恭敬心，皆來至佛所也。
X32n0616_p0073a10║時，諸子等各白父言：父先所許玩好之具，羊車、鹿車、
X32n0616_p0073a11║牛車，願時賜與。
X32n0616_p0073a12║三車以譬三乘果位，為求三乘果，所以出三界。既
X32n0616_p0073a13║出三界已，實無三乘果證可得。而又方等彈訶，般
X32n0616_p0073a14║若淘汰，今經彰言方便非實，所以殷勤三請，名為
X32n0616_p0073a15║索車。指昔所許三權，正是請今一實，故名大乘機
X32n0616_p0073a16║發也。須知在方等時，屢被挫折，不知所云，便有機
X32n0616_p0073a17║索。至般若時，轉教付財，但自未知得與不得，便有
X32n0616_p0073a18║情索。今法華會發言三請，更加口索也。△三、等賜
X32n0616_p0073a19║諸子大車譬。譬上正明顯實，正直捨方便，但說無
X32n0616_p0073a20║上道也。又為三：初、標章，二、釋車等，三、釋心等。今
X32n0616_p0073a21║初。
X32n0616_p0073a22║舍利弗！爾時，長者各賜諸子等一大車。
X32n0616_p0073a23║各賜諸子者，以子等故，心必等也。譬一切眾生皆
X32n0616_p0073a24║有佛性，佛性既同，等是佛子，佛心無偏也。等一大
X32n0616_p0073b01║車者，以法等故，無非佛法，譬一切法皆摩訶衍也。
X32n0616_p0073b02║但點所習，無非妙乘，秖由性同，賜義則等。謂各隨
X32n0616_p0073b03║本習四諦、因緣、六度、四等，乃至色心、逆順、依正、行
X32n0616_p0073b04║理、因果、自他、解惑、大小、福慧、無量諸法，各于舊習
X32n0616_p0073b05║開示真實。舊習不同，故言各皆摩訶衍。一攝一切，
X32n0616_p0073b06║徧具徧入，故言大車。△二、釋車等，又二：初、正明車
X32n0616_p0073b07║體，二、釋有車之由。今初。
X32n0616_p0073b08║其車高廣，眾寶莊校，周帀欄楯，四面懸鈴。又於其上
X32n0616_p0073b09║張設幰蓋，亦以珍奇雜寶而嚴飾之。寶繩交絡，垂諸
X32n0616_p0073b10║華纓，重敷婉筵，安置丹枕。駕以白牛，膚色充潔，形體
X32n0616_p0073b11║姝好，有大筋力，行步平正，其疾如風。又多僕從而侍
X32n0616_p0073b12║衛之。
X32n0616_p0073b13║假名車，有高廣相，譬如來知見深遠，橫周法界邊
X32n0616_p0073b14║際，豎徹三諦源底也。（法界三諦，並非橫豎，雖無橫豎，法界從徧。言橫則便三諦
X32n0616_p0073b15║名異，言豎則便不二互顯，思之可見。）眾寶莊校，譬萬行修飾也。周帀
X32n0616_p0073b16║欄楯，譬陀羅尼能持萬善，遮眾惡也。四面懸鈴，譬
X32n0616_p0073b17║四無礙辯，下化眾生也。張設幰蓋，譬四無量心，不
X32n0616_p0073b18║思議梵行也。眾德之中，慈悲最高，普覆一切，亦以
X32n0616_p0073b19║珍奇雜寶而嚴飾之，譬真實萬善，嚴此慈悲。故大
X32n0616_p0073b20║經云：慈若具足十力無畏等，名如來慈也。寶繩交
X32n0616_p0073b21║絡，譬四弘誓願，堅固大慈心也。垂諸華纓，譬四攝
X32n0616_p0073b22║神通等，悅動眾生，亦譬七覺妙鬘也。重敷婉筵，譬
X32n0616_p0073b23║觀練熏修一切諸禪，重沓柔軟也。安置丹枕者，丹
X32n0616_p0073b24║即赤光，譬無分別法。枕有內外，若車外枕，亦名為
X32n0616_p0073c01║軫，隨所到處，須此支昂，譬即動而靜，即靜而動。若
X32n0616_p0073c02║車內枕，休息身首，譬一行三昧，息一切行，身智首
X32n0616_p0073c03║也。駕以白牛者，譬無漏般若，能導諦緣度等一切
X32n0616_p0073c04║萬行，到薩婆若。白是色本，即與本淨無漏想應，體
X32n0616_p0073c05║具萬德如膚充，煩惱不染如色潔。又圓四念處為
X32n0616_p0073c06║白牛，四正勤二世善滿如膚充，二世惡盡如色潔，
X32n0616_p0073c07║四如意足稱行者心如形體姝好。筋譬五根住立
X32n0616_p0073c08║能生，力譬五力摧伏幹用，行步平正譬定慧均等，
X32n0616_p0073c09║又譬七覺調平，其疾如風譬八正道中行速疾到
X32n0616_p0073c10║薩婆若也。僕從譬方便波羅蜜，能屈曲隨人給侍
X32n0616_p0073c11║使令，魔外二乘皆隨方便智用，故淨名云：皆吾侍
X32n0616_p0073c12║者。又果地神通運役隨意，名為僕從。觀心釋者，現
X32n0616_p0073c13║前一念心性，豎無初後、橫絕邊涯，即空即假即中
X32n0616_p0073c14║故高，具足百界千如故廣，性德過于恒河沙數故
X32n0616_p0073c15║名眾寶莊校，心外無法舉心則攝一切世出世法
X32n0616_p0073c16║故名周帀欄楯，心能普應一切演諸音教故名四
X32n0616_p0073c17║面懸鈴，心為諸法中最無法不覆故名張設幰蓋，
X32n0616_p0073c18║心王作觀則有諸善心所與之相應故名亦以珍
X32n0616_p0073c19║奇雜寶而嚴飾之，善心心數互作等無間緣故名
X32n0616_p0073c20║寶繩交絡，善心心所出生無量智慧福德故名垂
X32n0616_p0073c21║諸華纓，秖此一念心性具足柔軟輕安之法重重
X32n0616_p0073c22║無盡故名重敷婉筵，觀此心性即動即靜、能靜能
X32n0616_p0073c23║動、動靜不二故名安置丹枕，心性之理由妙觀顯
X32n0616_p0073c24║故名駕以白牛，稱性妙觀具諸功德故名膚充，不
X32n0616_p0074a01║雜煩惱故名色潔，圓融自在故名形體姝好，圓觀
X32n0616_p0074a02║最能生長善根，故有大筋。圓觀最能摧伏界內界
X32n0616_p0074a03║外一切愛見，故有大力。圓觀即止即觀，定慧不二，
X32n0616_p0074a04║故名行步平正。圓觀稱性無作，任運入于無功用
X32n0616_p0074a05║道，故名其疾如風。圓觀普攝諸法，一切諸法皆任
X32n0616_p0074a06║圓觀之所使令，故名又多僕從而侍衛之。當知車
X32n0616_p0074a07║體非高非廣，而論高廣，即正因理性也。白牛，即了
X32n0616_p0074a08║因慧性。眾具，即緣因善性。三法不縱橫，不並別，不
X32n0616_p0074a09║可思議，名為佛乘。一切眾生，但有性德佛乘。聞此
X32n0616_p0074a10║佛乘，能生信解，則為名字佛乘。念念觀心，靡間靡
X32n0616_p0074a11║雜，則為觀行佛乘。粗垢先落，六根清淨，則為相似
X32n0616_p0074a12║佛乘。開示悟入，遊于四方，則為分證佛乘。直至道
X32n0616_p0074a13║場，眾行都息，則為究竟佛乘。自行已滿，運他不休，
X32n0616_p0074a14║窮未來時，利樂無盡，是為觀心大白牛車也。又此
X32n0616_p0074a15║一文，具足十乘觀法。其車高廣，即不思議境，圓攝
X32n0616_p0074a16║具度白牛而為其體。張設幰蓋，即真正發菩提心。
X32n0616_p0074a17║以大慈故，徧與十界道滅之樂。以大悲故，徧拔十
X32n0616_p0074a18║界苦集之苦也。安內丹枕，即巧安止觀，可坐可臥，
X32n0616_p0074a19║善自調適也。其疾如風，即徧破諸法，一心三觀，無
X32n0616_p0074a20║惑不破也。安外丹枕，即善識通塞，可行則行，可止
X32n0616_p0074a21║則止也。駕以白牛，即道品調適圓妙，三十七品如
X32n0616_p0074a22║前說。僕從侍衛，即對治助開，用前三教，種種方便，
X32n0616_p0074a23║助顯第一義也。既云行步平正，必遊四方，而至道
X32n0616_p0074a24║場，終不以凡濫聖，即是能知次位。既云有大筋力，
X32n0616_p0074b01║必能安忍內外順逆諸障。既云其疾如風，必不染
X32n0616_p0074b02║著似道法愛也。上根但觀不思議境，於一法中，圓
X32n0616_p0074b03║悟十法。中根從二至六，隨何法中，圓悟十法。下根
X32n0616_p0074b04║展轉具用十法，方得開悟。一家教觀，莫此為要，思
X32n0616_p0074b05║之修之。又其車高廣，即如是體。種種具度，即如是
X32n0616_p0074b06║相。白牛，即如是性。是為性德三法，生佛平等。若研
X32n0616_p0074b07║此三法，至五品十信，名如是力，如是作。若至開示
X32n0616_p0074b08║悟入，名如是因，如是緣。若至妙覺極位，名如是果，
X32n0616_p0074b09║如是報。眾生性具三法，名之為本。如來修得三法，
X32n0616_p0074b10║名之為末。性德修得，無二無別，名究竟等。是則大
X32n0616_p0074b11║白牛車，人人自有，何關佛賜。然非佛說，則日用不
X32n0616_p0074b12║知。又非法華開顯，則謂獨一大乘，逈超九界。誰知
X32n0616_p0074b13║三乘權行，乃至世間依正色心，惑業苦等，一一無
X32n0616_p0074b14║非摩訶衍哉。△二、釋有車之由。
X32n0616_p0074b15║所以者何？是大長者財富無量，種種諸藏悉皆充溢。
X32n0616_p0074b16║由財富藏溢，故能各賜諸子等一大車也。財富無
X32n0616_p0074b17║量，譬果地福慧圓滿。種種諸藏，謂行藏、理藏。一切
X32n0616_p0074b18║法趣檀，是趣不過戒，忍等亦如是，是約行為如來
X32n0616_p0074b19║藏也。一切法趣色，是趣不過受、想、行、識，乃至界、入
X32n0616_p0074b20║等亦如是，是約理明如來藏也。自行此行，理名充，
X32n0616_p0074b21║化他名溢。實智滿名充，權智用名溢。入中道名充，
X32n0616_p0074b22║雙照故名溢。非但藏多，又皆充溢。有何一法非摩
X32n0616_p0074b23║訶衍？故大乘無量也。（陰、界、入等，隨拈一法，無非理藏。達此理藏，故使諸度咸成
X32n0616_p0074b24║行藏。不達理藏，諸行徒修。）二、釋車等竟。△三、釋心等。
X32n0616_p0074c01║而作是念：我財物無極，不應以下劣小車與諸子等。
X32n0616_p0074c02║今此幼童皆是吾子，愛無偏黨。我有如是七寶大車，
X32n0616_p0074c03║其數無量，應當等心各各與之，不宜差別。所以者何？
X32n0616_p0074c04║以我此物周給一國猶尚不匱，何況諸子！
X32n0616_p0074c05║假使富而非子，或應有吝；假使是子而貧，或不能
X32n0616_p0074c06║給。今自行既滿，故財富無量；化緣已熟，故是子無
X32n0616_p0074c07║偏。言各各與之者，不移本習而示真實，如身子于
X32n0616_p0074c08║智慧開佛知見，具一切佛法；目連于神通開佛知
X32n0616_p0074c09║見，具一切佛法。餘可例知。又阿含、方等、般若等一
X32n0616_p0074c10║切教，念處、正勤、根、力、覺、道等一切行，種種異名皆
X32n0616_p0074c11║開示實相，乃至歷一切法亦如是，故言其數無量
X32n0616_p0074c12║也。所以者何下，舉況釋成。一國，譬寂光理性土也。
X32n0616_p0074c13║諸子，譬同居結緣人也。初釋財多，尚周一國，況復
X32n0616_p0074c14║諸子，譬大圓因普該善惡，徧益法界，理亦不窮，況
X32n0616_p0074c15║同居土結緣人耶？次釋子等，非子尚充，何況是子，
X32n0616_p0074c16║譬佛無緣者尚度，況有緣耶？言非子者，且貶正因
X32n0616_p0074c17║不同緣了，故抑言非。然而佛慈普蔭，畢竟無偏，況
X32n0616_p0074c18║結緣子？故約無緣大慈，對本有理，則一切眾生無
X32n0616_p0074c19║非佛子，寄化儀說。且以宿世未結緣者而為非子，
X32n0616_p0074c20║如來常給，子自不歸，大慈通覆，故云周給。人天善
X32n0616_p0074c21║惡，體即法界，故父果車即子理車，但開其情，假名
X32n0616_p0074c22║等賜。眾生無盡，車亦不窮，不窮故不匱，不匱故無
X32n0616_p0074c23║偏，望迷為閉，悟本非開。無緣尚度者，緣了之子是
X32n0616_p0074c24║先結緣者而熟脫之，正因之子是未結緣者為其
X32n0616_p0075a01║下種也。番番種，番番熟，番番脫，盡未來際，無有已
X32n0616_p0075a02║時，是名出世長者大慈悲父。三、等賜諸子大車譬
X32n0616_p0075a03║竟。△四、諸子得車歡喜譬。譬上受行悟入，疑網皆
X32n0616_p0075a04║已除等。
X32n0616_p0075a05║是時，諸子各乘大車，得未曾有，非本所望。
X32n0616_p0075a06║本求羊、鹿、水牛，期出分段，今得白牛，盡於變易，過
X32n0616_p0075a07║本所望，豈不歡喜！三等賜大車譬竟。△四、無虗妄
X32n0616_p0075a08║譬。譬上不虗，令勿疑法王秘要法也。又三：初、問，二、
X32n0616_p0075a09║答，三、述歎。今初。
X32n0616_p0075a10║舍利弗！於汝意云何，是長者等與諸子珍寶大車，寧
X32n0616_p0075a11║有虗妄不？
X32n0616_p0075a12║△二答
X32n0616_p0075a13║舍利弗言：不也。世尊！是長者但令諸子得免火難全
X32n0616_p0075a14║其軀命，（則便）非為虗妄。何以故？若全身命，便為已得玩
X32n0616_p0075a15║好之具，況復方便於彼火宅而拔濟之？
X32n0616_p0075a16║世間玩好，孰有重于身命者。得全身命，便非虗妄。
X32n0616_p0075a17║況費種種方便，乃得拔濟，豈可以虗妄責長者耶。
X32n0616_p0075a18║意顯但令得全小乘五分法身，入空慧命，便為已
X32n0616_p0075a19║得昔來玩好。況方便拔濟，乃令得大乘法身慧命
X32n0616_p0075a20║耶。是為免難不虗，亦名以重奪輕不虗也。
X32n0616_p0075a21║世尊，若是長者乃至不與最小一車，猶不虗妄。何以
X32n0616_p0075a22║故？是長者先作是意：我以方便令子得出（所以假說三車）。以
X32n0616_p0075a23║是因緣無虗妄也。何況長者自知財富無量，欲饒益
X32n0616_p0075a24║諸子等與大車。
X32n0616_p0075b01║在長者是不乖本心，故不虗；在諸子是過本所望，
X32n0616_p0075b02║故不虗也。△三、述歎
X32n0616_p0075b03║佛告舍利弗：善哉，善哉！如汝所言。
X32n0616_p0075b04║重言善哉，述其二不虗也。問：佛何不自說不虗？答：
X32n0616_p0075b05║佛許三與一，自說為難。身子說不虗，取信為易也。
X32n0616_p0075b06║初立譬竟。△二、法合二：初、合總譬，二、合別譬。初中
X32n0616_p0075b07║二：初、合長者等三譬，二、合三十子等三譬。與前立
X32n0616_p0075b08║譬，文不次第，義則無缺。今初。
X32n0616_p0075b09║舍利弗！如來亦復如是，則為一切世間之父，於諸怖
X32n0616_p0075b10║畏、衰惱、憂患、無明、闇蔽永盡無餘，而悉成就無量知
X32n0616_p0075b11║見、力、無所畏，有大神力及智慧力，具足方便智慧波
X32n0616_p0075b12║羅蜜，大慈大悲常無懈倦，恒求善事利益一切，而生
X32n0616_p0075b13║三界朽故火宅。
X32n0616_p0075b14║如來，合長者譬。利益一切，一切即合五百人譬，而
X32n0616_p0075b15║生三界朽故。火宅，合舍宅譬也。則為一切世間之
X32n0616_p0075b16║父，通指同居方便實報。三土，合上國邑聚落。於諸
X32n0616_p0075b17║怖畏，乃至永盡無餘，顯佛斷德。而悉成就無量知
X32n0616_p0075b18║見，顯佛智德，合上其年衰邁之內德也。力無所畏，
X32n0616_p0075b19║合上外德財富無量也。有大神力者，深修禪定所
X32n0616_p0075b20║得，合上多田。及智慧力者，智必照境，如身托處，合
X32n0616_p0075b21║上多宅。具足方便，合上多諸僕從。大慈大悲等，合
X32n0616_p0075b22║上多諸人眾，乃至五百人，以慈悲故，所被則多也。
X32n0616_p0075b23║三界，即是其家廣大。△二、合三十子等三譬
X32n0616_p0075b24║為度眾生生老病死、憂悲苦惱、愚癡闇蔽、三毒之火，
X32n0616_p0075c01║教化令得阿耨多羅三藐三菩提。
X32n0616_p0075c02║為度眾生，指有緣多，合三十子譬也。生老病死乃
X32n0616_p0075c03║至三毒之火，合火起譬也。教化令得菩提，合唯有
X32n0616_p0075c04║一門譬也。初合總譬竟。△二、合別譬四：初、合見火
X32n0616_p0075c05║譬，二、合捨几用車譬，三、合等賜大車譬，四、合無虗
X32n0616_p0075c06║妄譬。今初。
X32n0616_p0075c07║見諸眾生為生老病死、憂悲苦惱之所燒煑，亦以五
X32n0616_p0075c08║欲財利故，受種種苦；又以貪著追求故，現受眾苦，後
X32n0616_p0075c09║受地獄、畜生、餓鬼之苦；若生天上及在人間，貧窮困
X32n0616_p0075c10║苦、愛別離苦、冤憎會苦，如是等種種諸苦，眾生沒在
X32n0616_p0075c11║其中，歡喜遊戲，不覺不知，不驚不怖，亦不生厭，不求
X32n0616_p0075c12║解脫，於此三界火宅，東西馳走，雖遭大苦，不以為患。
X32n0616_p0075c13║舍利弗！佛見此已，便作是念：我為眾生之父，應拔其
X32n0616_p0075c14║苦難，與無量無邊佛智慧樂，令其遊戲。
X32n0616_p0075c15║此中見之一字，合上長者見也。諸眾生乃至種種
X32n0616_p0075c16║諸苦，合上大火從四面起，即是八苦之火從四倒
X32n0616_p0075c17║起也。眾生沒在其中乃至不以為患，超合上而諸
X32n0616_p0075c18║子等乃至無求出意也。不觀苦集故不生厭，不觀
X32n0616_p0075c19║道滅故不求解脫。舍利弗！佛見此已等，追合上即
X32n0616_p0075c20║大驚怖等也。拔苦難是大悲，與佛樂是大慈。△二、
X32n0616_p0075c21║合捨几用車譬，又二：初、合捨几，二、合用車。初、合捨
X32n0616_p0075c22║几。但合勸門，不合誡門。前法說中，亦但勸善，不明
X32n0616_p0075c23║誡惡。當知勸修為正，誡惡是傍。又勸善即誡惡，誡
X32n0616_p0075c24║惡即勸善。今合勸善，即知合誡惡也。文又為二：初、
X32n0616_p0076a01║正合捨几，二、提譬帖合。今初。
X32n0616_p0076a02║舍利弗！如來復作是念：若我但以神力及智慧力捨
X32n0616_p0076a03║於方便，為諸眾生讚如來知見、力、無所畏者，眾生不
X32n0616_p0076a04║能以是得度。所以者何？是諸眾生未免生老病死、憂
X32n0616_p0076a05║悲苦惱，而為三界火宅所燒，何由能解佛之智慧？
X32n0616_p0076a06║若我但以等，合上擬宜。所以者何下，合上不得也。
X32n0616_p0076a07║神力合身力，智慧力合手力，如來知見合衣，裓力
X32n0616_p0076a08║合案，無所畏合几。未免生老病死等，合上諸子幼
X32n0616_p0076a09║稚何由能解。佛之智慧，合上唯有一門而復陿小。
X32n0616_p0076a10║△二提譬帖合
X32n0616_p0076a11║舍利弗！如彼長者，雖復身手有力而不用之，但以慇
X32n0616_p0076a12║勤方便勉濟諸子火宅之難，然後各與珍寶大車。如
X32n0616_p0076a13║來亦復如是，雖有力、無所畏而不用之。
X32n0616_p0076a14║提譬具明寢大施權，後乃顯實帖合，且明無機寢
X32n0616_p0076a15║大，而施權顯實二意自在。下文初合捨几譬竟。△
X32n0616_p0076a16║二、合用車譬三：初、合擬宜三車并知子先心；二、合
X32n0616_p0076a17║歎三車希有；三、合適子所願。今初。
X32n0616_p0076a18║但以智慧方便，於三界火宅拔濟眾生，為說三乘：聲
X32n0616_p0076a19║聞、辟支佛、佛乘。
X32n0616_p0076a20║智慧方便，即合擬宜。為說三乘，即合知子先心所
X32n0616_p0076a21║好也。△二、合歎三車希有，又三：初、合示轉，二、合證
X32n0616_p0076a22║轉，三、追合勸轉。今初。
X32n0616_p0076a23║而作是言：汝等莫得樂住三界火宅（苦諦），勿貪粗弊色、
X32n0616_p0076a24║聲、香、味、觸也。若貪著生愛，則為所燒（集諦）。汝速出三界，
X32n0616_p0076b01║當得三乘：聲聞、辟支佛、佛乘（道、滅二諦）。
X32n0616_p0076b02║合上三車，今在門外。汝等於此火宅，宜速出來。△
X32n0616_p0076b03║二、合證轉。
X32n0616_p0076b04║我今為汝保任此事，終不虗也。汝等但當勤修精進，
X32n0616_p0076b05║如來以是方便誘進眾生。
X32n0616_p0076b06║合上隨汝所欲，皆當與汝。△三、追合勸轉。譬中先
X32n0616_p0076b07║勸，故云追合。
X32n0616_p0076b08║復作是言：汝等當知，此三乘法皆是聖所稱歎，自在
X32n0616_p0076b09║無繫、無所依求。乘是三乘，以無漏根、力、覺、道、禪定、解
X32n0616_p0076b10║脫、三昧等而自娛樂，便得無量安隱快樂。
X32n0616_p0076b11║合上汝等所可玩好，希有難得也。三乘皆是諸佛
X32n0616_p0076b12║方便引物儀式，故是聖所稱歎。得無生智為自在，
X32n0616_p0076b13║得盡智為無繫。我生已盡，不受後有，名無所依。所
X32n0616_p0076b14║作已辦，梵行已立，名無所求。根、力、覺、道等，通漏、無
X32n0616_p0076b15║漏。賢位三十七品屬有漏，學、無學位三十七品屬
X32n0616_p0076b16║無漏。禪即四禪，定即無色。四定亦通有漏、無漏，今
X32n0616_p0076b17║指無漏。解脫即八解脫，三昧即三三昧，此唯無漏。
X32n0616_p0076b18║等即等取。觀練熏修諸禪無量安隱快樂，謂真空
X32n0616_p0076b19║涅槃，永離災患也。二、合歎三車希有竟。△三合適
X32n0616_p0076b20║子所願。
X32n0616_p0076b21║舍利弗！若有眾生內有智性，從佛世尊聞法信受慇
X32n0616_p0076b22║懃精進，欲速出三界自求涅槃，是名聲聞乘，如彼諸
X32n0616_p0076b23║子為求羊車出於火宅。若有眾生從佛世尊聞法信
X32n0616_p0076b24║受慇懃精進，求自然慧樂獨善寂，深知諸法因緣，是
X32n0616_p0076c01║名辟支佛乘，如彼諸子為求鹿車出於火宅。若有眾
X32n0616_p0076c02║生從佛世尊聞法信受勤修精進，求一切智、佛智、自
X32n0616_p0076c03║然智、無師智、如來知見、力、無所畏，愍念安樂無量眾
X32n0616_p0076c04║生，利益天人度脫一切，是名大乘。菩薩求此乘故，名
X32n0616_p0076c05║為摩訶薩，如彼諸子為求牛車出於火宅。
X32n0616_p0076c06║內有智性者，宿習三乘樂，欲成三乘智性，故佛得
X32n0616_p0076c07║施三乘教也。聞法信受即聞慧，合上適其願故也。
X32n0616_p0076c08║慇懃即思慧，合上心各勇銳也。精進即修慧，合上
X32n0616_p0076c09║推排，排惡去故精，推理明故進也。欲速出三界等，
X32n0616_p0076c10║合上競共馳走，爭出火宅也。如羊不顧後群，名聲
X32n0616_p0076c11║聞乘。求自然慧者，十二因緣本自有之，非佛天人
X32n0616_p0076c12║等所作。又辟支多分是法行人，從他聞少，自推義
X32n0616_p0076c13║多，故取譬于鹿，鹿不依人也。求一切智，謂欲徧知
X32n0616_p0076c14║一切世出世法，不同二乘唯求出世，此智復名佛
X32n0616_p0076c15║智，以非二乘所能得故。又名為自然智，以超然自
X32n0616_p0076c16║覺悟故。又名為無師智，佛為天人大師，更無有為
X32n0616_p0076c17║佛師者故。且約三藏佛果釋此四智，當知四教四
X32n0616_p0076c18║智名同，義實逈別，此不繁述。菩薩望此修因，安忍
X32n0616_p0076c19║運載，故取譬于牛也。二、合捨几用車譬竟。△三、合
X32n0616_p0076c20║等賜大車譬。譬文有四：一、免難，二、索車，三、等賜，四、
X32n0616_p0076c21║歡喜。今但合免難，義兼索車；但合等賜，義兼歡喜。
X32n0616_p0076c22║文分為二：初、雙牒免難、等賜二譬，二、雙合。今初。
X32n0616_p0076c23║舍利弗！如彼長者見諸子等安隱，得出火宅到無畏
X32n0616_p0076c24║處，自惟財富無量，等以大車而賜諸子。
X32n0616_p0077a01║△二雙合。
X32n0616_p0077a02║如來亦復如是，為一切眾生之父，若見無量億千眾
X32n0616_p0077a03║生，以佛教門出三界苦怖畏險道，得涅槃樂。
X32n0616_p0077a04║此先合免難也。以佛教門者，依教所詮真理，而起
X32n0616_p0077a05║三乘聖行，故得出苦。
X32n0616_p0077a06║如來爾時便作是念：我有無量無邊智慧、力、無畏等
X32n0616_p0077a07║諸佛法藏，是諸眾生皆是我子等與大乘，不令有人
X32n0616_p0077a08║獨得滅度，皆以如來滅度而滅度之。是諸眾生脫三
X32n0616_p0077a09║界者，悉與諸佛禪定、解脫等娛樂之具，皆是一相一
X32n0616_p0077a10║種聖所稱歎，能生淨妙第一之樂。
X32n0616_p0077a11║此次，合等賜也。我有無量乃至諸佛法藏，合上財
X32n0616_p0077a12║富無量，諸藏充溢，即有車之由也。是諸眾生皆是
X32n0616_p0077a13║我子乃至娛樂之具，合上心等諸佛禪定解脫，並
X32n0616_p0077a14║依中道實相，故與二乘禪定解脫不同也。皆是一
X32n0616_p0077a15║相乃至第一之樂，合上正明車體，譬文廣，今文略，
X32n0616_p0077a16║但點三德以收眾義。一相是實相，即法身德；一種
X32n0616_p0077a17║是種智，即般若德；能生淨妙第一之樂，樂即無苦，
X32n0616_p0077a18║是解脫德。三德不可思議，名為高廣大車。三，合等
X32n0616_p0077a19║賜大車譬竟。△四、合無虗妄譬二：初、牒譬，二、正合。
X32n0616_p0077a20║今初。
X32n0616_p0077a21║舍利弗，如彼長者，初以三車誘引諸子，然後但與大
X32n0616_p0077a22║車，寶物莊嚴安隱第一，然彼長者無虗妄之咎。
X32n0616_p0077a23║△二正合
X32n0616_p0077a24║如來亦復如是，無有虗妄，初說三乘引導眾生，然後
X32n0616_p0077b01║但以大乘而度脫之。何以故？如來有無量智慧、力、無
X32n0616_p0077b02║所畏諸法之藏，能與一切眾生大乘之法，但不盡能
X32n0616_p0077b03║受。舍利弗！以是因緣，當知諸佛方便力故，於一佛乘
X32n0616_p0077b04║分別說三。
X32n0616_p0077b05║能與一切眾生大乘之法，猶所云以我此物周給
X32n0616_p0077b06║一國，猶尚不匱也。不盡能受，故不得已為一施三。
X32n0616_p0077b07║三、由眾生非佛本意，今說大乘不乖本心，故不虗
X32n0616_p0077b08║也。前舍利弗問云：願為四眾說其因緣。今故答云：
X32n0616_p0077b09║以是因緣分別說三。二、正譬說中，初長文竟。
X32n0616_p0077b10║
X32n0616_p0077b11║妙法蓮華經台宗會義卷二之一
X32n0616_p0077b12║
X32n0616_p0077b13║妙法蓮華經台宗會義卷二之二
X32n0616_p0077b14║
X32n0616_p0077b15║古吳後學蕅益　智旭　述
X32n0616_p0077b16║△正譬說中二：重頌為二：初、頌立譬，二、頌法合。初
X32n0616_p0077b17║中二：初、頌總譬，二、頌別譬。初又四：初、頌長者，二、頌
X32n0616_p0077b18║家宅，三、頌五百人，四、頌火起。略不頌一門及三十
X32n0616_p0077b19║子也。今初。
X32n0616_p0077b20║佛欲重宣此義，而說偈言：譬如，長者！
X32n0616_p0077b21║但頌位號，即兼名行歎德。如舉佛號，便知萬德。△
X32n0616_p0077b22║二頌家宅。
X32n0616_p0077b23║有一大宅，其宅久故而復頓弊，堂舍高危，柱根摧朽，
X32n0616_p0077b24║梁棟傾斜，基陛隤毀，牆壁圮坼，泥塗阤落，覆苫亂墜，
X32n0616_p0077c01║椽梠差脫，周障屈曲，雜穢充徧。
X32n0616_p0077c02║因緣釋者，有一大宅，且指同居大千三界。三界無
X32n0616_p0077c03║始為久，非今所造為故。無常卑鄙名頓弊，色界為
X32n0616_p0077c04║堂，欲界為舍，不免墮落為高危，命根支持為柱，四
X32n0616_p0077c05║相所遷為摧朽，意識綱維為梁棟，諸苦所壞為傾
X32n0616_p0077c06║斜，過去行業為基陛，業運遷滅為隤毀，四大為牆
X32n0616_p0077c07║壁，互相損害為圮坼，皮膚為泥塗，壯色不停為阤
X32n0616_p0077c08║落，四威儀不正為覆苫亂墜，五識不利不相主境
X32n0616_p0077c09║為椽梠差脫，意識處處馳逐為周障徧歷，六根取
X32n0616_p0077c10║境為屈曲徧于六塵，起貪恚癡為雜穢充徧。此總
X32n0616_p0077c11║約三界色心為宅體也。觀心釋者，現前一念五陰
X32n0616_p0077c12║身心，其性本自豎窮橫徧，名一大宅。無始以來，闇
X32n0616_p0077c13║識相傳，無有作者，名為久故。念念無常，迷情惡劣，
X32n0616_p0077c14║名為頓弊。腹為堂，背為舍，兩足為柱根，脊骨為梁
X32n0616_p0077c15║棟，臀䏶為基陛，皮肉為牆壁，膚色為泥塗，鬚髮為
X32n0616_p0077c16║覆苫，牙齒骨節為椽梠，徧身之內為周障，小腸大
X32n0616_p0077c17║腸等為屈曲，大小不淨為雜穢充徧。如此一身，身
X32n0616_p0077c18║外更無別物，名一大宅，而為理即長者所有。若能
X32n0616_p0077c19║念念觀察，知此五陰身心所有苦性即法身德，所
X32n0616_p0077c20║有惑染即般若德，所有業行即解脫德，則轉為名
X32n0616_p0077c21║字長者，乃至轉為究竟長者，自覺覺他，利益無盡。
X32n0616_p0077c22║若不觀察，則盡未來際，恒居火宅，燒已復燒，終不
X32n0616_p0077c23║知此大宅體即大白牛車。哀哉！哀哉！△三頌五百
X32n0616_p0077c24║人。
X32n0616_p0078a01║有五百人，止住其中。
X32n0616_p0078a02║譬五道也。既有五道，即有三乘根性，兼得三十子
X32n0616_p0078a03║也。△四、頌火起四：初、頌地上事，譬欲界；二、頌穴中
X32n0616_p0078a04║事，譬色界；三、頌穴外事，譬無色界；四、總結眾難非
X32n0616_p0078a05║一。問：經文已自有譬有合，何故譬中復約譬釋？答：
X32n0616_p0078a06║譬廣合略，理應釋譬。況鴟、梟、鵰、鷲乃至夜叉、餓鬼
X32n0616_p0078a07║等，若不譬利鈍諸使，何用列此冗雜名物？豈佛有
X32n0616_p0078a08║無義語耶？初中四：初、明所燒之類，二、明火起之由，
X32n0616_p0078a09║三、正明火起之勢，四、明被燒之相。初明所燒之
X32n0616_p0078a10║類，譬十使眾生也。
X32n0616_p0078a11║鴟梟鵰鷲，烏鵲鳩鴿，蚖蛇蝮蠍，蜈蚣蚰蜒，守宮百足，
X32n0616_p0078a12║鼬貍鼷鼠，諸惡蟲輩，交橫馳走。屎尿臭處，不淨流溢，
X32n0616_p0078a13║𧏙蜋諸蟲，而集其上。狐狼野干，咀嚼踐踏，嚌齧死屍，
X32n0616_p0078a14║骨肉狼藉。由是群狗，競來搏撮，饑羸慞惶，處處求食，
X32n0616_p0078a15║鬪諍摣掣，啀喍嘷吠，其舍恐怖，變狀如是。
X32n0616_p0078a16║此先譬五鈍使也。鴟梟等八鳥，以譬慢使。眾生自
X32n0616_p0078a17║舉輕他，如鳥陵高下視。陵他名慢，自恃名憍，故以
X32n0616_p0078a18║憍釋慢。文殊問經明八憍，今用配八鳥：盛壯憍如
X32n0616_p0078a19║鴟，姓憍如梟，富憍如鵰，自在憍如鷲，壽命憍如烏，
X32n0616_p0078a20║聰明憍如鵲，行善憍如鳩，色憍如鴿。次蚖蛇等二
X32n0616_p0078a21║句，以譬瞋使。蚖者，黑蛇也。蚖蛇不觸而吸，譬非理
X32n0616_p0078a22║瞋。蝮者，虺也。長三寸，大如指，鼻上有針，蝮蠍觸之
X32n0616_p0078a23║則螫，譬執理瞋。赤頭者名蜈蚣，不赤者名蚰蜒，譬
X32n0616_p0078a24║戲論瞋。次守宮等八句，總譬癡使。守宮，即蝘蜒也。
X32n0616_p0078b01║守宮百足，兀然無知，譬獨頭無明。鼬似鼠而亦噉
X32n0616_p0078b02║鼠，貍即猫類，鼷即甘口鼠，此四譬相應無明。諸惡
X32n0616_p0078b03║蟲輩，交橫馳走，結上獨頭、相應二種無明，徧緣三
X32n0616_p0078b04║界故交橫，紛起速疾故馳走，即是從癡根本備起
X32n0616_p0078b05║諸結也。屎尿二句，明癡心所著之境，皆無常、苦、無
X32n0616_p0078b06║我、不淨。𧏙蜋二句，明迷事無明，妄計以為常、樂、我、
X32n0616_p0078b07║淨，而生染著也。狐狼等八句，總譬貪使。狐狼，譬有
X32n0616_p0078b08║力貪，以威勢取。野干，譬無力貪，從他乞索。咀嚼，譬
X32n0616_p0078b09║有用而取。踐踏，譬不用而取。又少則咀嚼，多則踐
X32n0616_p0078b10║踏也。嚌齧，譬貪噬無厭。死屍，譬粗弊五欲。骨肉狼
X32n0616_p0078b11║藉，譬積聚五塵，不知止足。由是群狗競來搏撮，譬
X32n0616_p0078b12║王賊等有大力者，舉彼有力無力所積之物，皆能
X32n0616_p0078b13║強取之也。饑，譬常不知足。羸，譬求不稱意。慞惶，譬
X32n0616_p0078b14║種種營覓，所謂多欲之人，雖富而貧也。又愛心貪，
X32n0616_p0078b15║貪五塵之肉。見心貪，貪道理之骨。推求知見，遂多
X32n0616_p0078b16║所解，即是多骨須骨之狗，競來搏取。于見心中，未
X32n0616_p0078b17║得正法之食，名饑。不能伏斷見惑，名羸。處處求解，
X32n0616_p0078b18║名為慞惶。互相是非，名為鬪諍。意謂為非，如向前
X32n0616_p0078b19║摣。復謂為是，如向後掣。發言論決是非之理，如啀
X32n0616_p0078b20║喍嘷吠。此即合前由是群狗等四句，共有六句，皆
X32n0616_p0078b21║譬疑使。其舍恐怖，變狀如是，總結上五鈍使也。（見屬
X32n0616_p0078b22║利使，自在後文。今約鈍中之利，故推道理而起于疑也。聚唇露齒，名啀喍。出聲大吼，名嘷吠。）
X32n0616_p0078b23║處處皆有，魑魅魍魎，夜叉惡鬼，食噉人肉。毒蟲之屬，
X32n0616_p0078b24║諸惡禽獸，孚乳產生，各自藏護。夜叉競來，爭取食之，
X32n0616_p0078c01║食之既飽，惡心轉熾，鬪諍之聲，甚可怖畏。鳩槃茶鬼，
X32n0616_p0078c02║蹲踞土埵，或時離地，一尺二尺，往返遊行，縱逸嬉戲，
X32n0616_p0078c03║捉狗兩足，撲令失聲，以脚加頸，怖狗自樂。復有諸鬼，
X32n0616_p0078c04║其身長大，躶形黑瘦，常住其中，發大惡聲，叫呼求食。
X32n0616_p0078c05║復有諸鬼，其咽如針。復有諸鬼，首如牛頭，或食人肉，
X32n0616_p0078c06║或復噉狗，頭髮髼亂，殘害兇險，飢渴所逼，叫喚馳走。
X32n0616_p0078c07║此次譬五利使也。處處皆有二句，總明五種利使
X32n0616_p0078c08║遍于三界五陰四諦，造次恒有也。山怪曰魑，宅怪
X32n0616_p0078c09║曰魅，木石變怪曰魍魎。夜叉等三偈，別譬邪見。人
X32n0616_p0078c10║肉譬出世善報，食噉人肉譬撥無出世因果也。毒
X32n0616_p0078c11║蟲禽獸孚乳產生各自藏護，譬世間因果。因能有
X32n0616_p0078c12║果名藏，必得不失名護。爭取食之，譬撥無世間因
X32n0616_p0078c13║果也。食之既飽，譬邪見成就。惡心轉熾，譬邪見增
X32n0616_p0078c14║廣。鬪諍之聲，譬撥無因果。邪論甚可怖畏，譬聞此
X32n0616_p0078c15║邪論能使人墮落三塗也。鳩槃等兩偈半，別譬戒
X32n0616_p0078c16║取。鳩槃茶，可畏鬼也。虗坐名蹲，實坐名踞。地形高
X32n0616_p0078c17║處名土埵，譬外道依于戒取修行十善，能生欲界
X32n0616_p0078c18║六天高處也。或時離地一尺二尺者，譬依戒取修
X32n0616_p0078c19║得四禪生在色界，名離地一尺。或依戒取得四空
X32n0616_p0078c20║定生無色界，名離地二尺也。往返遊行者，往譬生
X32n0616_p0078c21║上二界，返譬還生欲界。縱逸嬉戲者，譬不入正道
X32n0616_p0078c22║終無實詣也。捉狗兩足，譬妄計苦行為淨。撲令失
X32n0616_p0078c23║聲，譬妄計苦行不得苦果。以脚加頸，譬以苦行希
X32n0616_p0078c24║求樂果。怖狗自樂，譬以苦行暫伏煩惱，或時稍得
X32n0616_p0079a01║味禪也。復有諸鬼，其身長大等六句，別譬身見。豎
X32n0616_p0079a02║入三世，計我名長。橫徧五陰，計我名大。計我自在，
X32n0616_p0079a03║不修善法，即無慚愧，故名裸形。以惡莊嚴，故名黑。
X32n0616_p0079a04║無功德資，故名瘦。妄計有我，永不能出三界，故云
X32n0616_p0079a05║常住其中。發言宣說種種我相，故云發大惡聲。妄
X32n0616_p0079a06║計有我，能得涅槃，故名叫呼求食也。次復有諸鬼，
X32n0616_p0079a07║其咽如針，別譬見取。咽細命危，而保其壽，如非想
X32n0616_p0079a08║無常，而妄計涅槃也。次復有諸鬼，首如牛頭等二
X32n0616_p0079a09║偈，別譬邊見。依于身見，起斷常二見，如牛頭二角。
X32n0616_p0079a10║斷常二見，能斷出世善根，如食人肉。能斷世間善
X32n0616_p0079a11║根，如或復噉狗。有時計斷，有時計常，前後迴轉，如
X32n0616_p0079a12║頭髮髼亂。計常破害無常正理，計斷破害緣起正
X32n0616_p0079a13║理。計常墮常坑，計斷墮斷坑，故云殘害兇險。無智
X32n0616_p0079a14║慧食，無禪定飲，故云饑渴所逼。宣唱斷常邪論，故
X32n0616_p0079a15║云叫喚輪迴。生死不息，故云馳走也。
X32n0616_p0079a16║夜叉餓鬼，諸惡鳥獸，饑急四向，窺看窻牖，如是諸難，
X32n0616_p0079a17║恐畏無量。
X32n0616_p0079a18║此總結欲界利鈍煩惱眾生之相也。並是有漏之
X32n0616_p0079a19║心，常乏道味，故云饑急。邪觀空理，慕仰道味，故云
X32n0616_p0079a20║四向窺看。滯著心多，不會正理，如窻牖觀空，不得
X32n0616_p0079a21║無礙。初明所燒之類竟。△二、明火起之由。譬起五
X32n0616_p0079a22║濁之由也。
X32n0616_p0079a23║是朽故宅，屬于一人。其人近出，未久之間，於後宅舍，
X32n0616_p0079a24║忽然火起。
X32n0616_p0079b01║三界是佛應化之處，從發心來誓願度脫，故云屬
X32n0616_p0079b02║于一人。長者在宅能令慎火，由出去後諸子無知，
X32n0616_p0079b03║故令火起。譬佛近于大通佛時，常教是等令伏五
X32n0616_p0079b04║濁，眾生感盡如來捨應，此等于後便起五濁也。他
X32n0616_p0079b05║土赴緣非是永去，故言近出。又已證無生不生三
X32n0616_p0079b06║界，故名為出。不久應來，故名為近。壽量品云數現
X32n0616_p0079b07║涅槃，即是出宅意也。三界為宅，五陰為舍。△三、正
X32n0616_p0079b08║明火起之勢，譬正起五濁也。
X32n0616_p0079b09║四面一時，其燄俱熾，棟梁椽柱，𪹼聲震裂，摧折墮落，
X32n0616_p0079b10║牆壁崩倒。
X32n0616_p0079b11║四面，譬身、受、心、法也。頓起四倒、五濁、八苦，故云一
X32n0616_p0079b12║時其燄俱熾。命斷為𪹼，風刀解體為裂，氣斷骨離
X32n0616_p0079b13║為摧折墮落，四大解散為牆壁崩倒。由濁倒故，身
X32n0616_p0079b14║命無常。△四、明被燒之相。譬八苦五濁，逼惱利鈍
X32n0616_p0079b15║眾生也。
X32n0616_p0079b16║諸鬼神等揚聲大叫，鵰鷲諸鳥、鳩槃茶等，周慞惶怖
X32n0616_p0079b17║不能自出。
X32n0616_p0079b18║諸鬼神等，等取一切利鈍諸使也。揚聲大叫，恐怖
X32n0616_p0079b19║無措也。鵰鷲諸鳥，別舉鈍使中之勝者。鳩槃茶，別
X32n0616_p0079b20║舉利使中之勝者。然皆周慞惶怖，不能自出。故知
X32n0616_p0079b21║若非三寶、四諦、四念處法，縱令天龍神聖，決定不
X32n0616_p0079b22║免輪迴。初頌地上事，譬欲界竟。△二、頌穴中事譬
X32n0616_p0079b23║色界三：初、譬所燒之類，二、明火起之由及火起之
X32n0616_p0079b24║勢，三、明被燒之相。今初。
X32n0616_p0079c01║惡獸毒蟲藏竄孔穴，毗舍闍鬼亦住其中。
X32n0616_p0079c02║孔穴雖復不及門外敞豁，猶得免于猛炎。以譬四
X32n0616_p0079c03║禪雖復不及界外安樂，猶得免于欲界粗惡也。惡
X32n0616_p0079c04║獸毒蟲，總舉鈍使眾生。毗舍闍鬼，略舉利使眾生。
X32n0616_p0079c05║並能得禪，生于色界也。毗舍闍，此云噉精氣。△二、
X32n0616_p0079c06║明火起之由及火起之勢。
X32n0616_p0079c07║薄福德故，為火所逼，共相殘害，飲血噉肉。
X32n0616_p0079c08║薄福德故一句，是火起之由。為火所逼等，是火起
X32n0616_p0079c09║之勢也。孔穴之中，雖無猛炎，猶有熱惱。譬四禪中，
X32n0616_p0079c10║雖無欲界惡法，亦有愛味細苦，展轉厭下欣上，以
X32n0616_p0079c11║上伏下，名共相殘害。但著默然如飲血，但著支林
X32n0616_p0079c12║功德如噉肉也。△三、明被燒之相。
X32n0616_p0079c13║野干之屬並已前死，諸大惡獸競來食噉，臭煙熢㶿
X32n0616_p0079c14║四面充塞。
X32n0616_p0079c15║野干譬欲界貪，故已前死諸大惡獸譬色界貪，能
X32n0616_p0079c16║吞欲界貪也。欲界四倒八苦猶如猛炎，色界四倒
X32n0616_p0079c17║譬以臭煙，亦通身、受、心、法及以四大，故言四面充
X32n0616_p0079c18║塞也。二、頌穴中事，譬色界竟。△三、頌穴外事譬無
X32n0616_p0079c19║色界二：初、明所燒之類，二、明被燒之相。今初。
X32n0616_p0079c20║蜈蚣、蚰蜒、毒蟲之類，為火所燒，爭走出穴，鳩槃茶鬼
X32n0616_p0079c21║隨取而食。
X32n0616_p0079c22║厭患色籠是苦粗障，欣向無色為淨妙離，故云為
X32n0616_p0079c23║火所燒爭走出穴。既取上定隨滅下緣，故云鳩槃
X32n0616_p0079c24║茶鬼隨取而食也。然通而言之，利鈍二使並堪得
X32n0616_p0080a01║無色定，今別約鈍使厭下故攀上，利使證上故滅
X32n0616_p0080a02║下也。△二、明被燒之相。
X32n0616_p0080a03║又諸餓鬼，頭上火然，饑渴熱惱，周慞悶走。
X32n0616_p0080a04║四空諸天並乏無漏飲食，故如餓鬼。雖居三界之
X32n0616_p0080a05║頂，不免無常所燒，故如頭上火然。無正道食故饑，
X32n0616_p0080a06║無助道漿故渴，猶為微細八苦所逼故熱，猶有微
X32n0616_p0080a07║細諸惑現行故惱，猶在生死輪迴數中不知出要，
X32n0616_p0080a08║故云周慞悶走也。三、頌穴外事譬無色界竟。△四、
X32n0616_p0080a09║總結眾難非一。
X32n0616_p0080a10║其宅如是，甚可怖畏，毒害火災，眾難非一。
X32n0616_p0080a11║初頌總譬竟。△二、頌別譬三：初、頌長者見火譬，二、
X32n0616_p0080a12║頌捨几用車譬，三、頌等賜大車譬。略不頌無虗妄
X32n0616_p0080a13║譬也。今初。
X32n0616_p0080a14║是時宅主，在門外立，聞有人言：汝諸子等，先因遊戲，
X32n0616_p0080a15║來入此宅，稚小無知，歡娛樂著。長者聞已，驚入火宅。
X32n0616_p0080a16║初三句頌能見，次五句頌所見，後二句頌驚怖也。
X32n0616_p0080a17║門外者，法身地也。立者，常懷大悲欲救眾生，不處
X32n0616_p0080a18║第一義空座也。上文云見，今頌云聞，以聞代見，顯
X32n0616_p0080a19║見聞不二也。有人言者，法是佛師，謂三昧法也。若
X32n0616_p0080a20║入三昧則能見機，三昧令佛見，故云聞有人言也。
X32n0616_p0080a21║先因遊戲來入此宅者，有二義：一者初發心時即
X32n0616_p0080a22║名為出，未登不退仍起見思，故云遊戲來入此宅。
X32n0616_p0080a23║二者理性本淨非三界法，因無明故而起戲論妄
X32n0616_p0080a24║有生死，故云遊戲來入此宅。稚小者，大善未著也。
X32n0616_p0080b01║無知者，癡惑所纏也。驚入者，大悲起應也。△二、頌
X32n0616_p0080b02║捨几用車譬二：初、頌捨几，二、頌用車。初頌捨几。
X32n0616_p0080b03║前法合中但合勸門，今但頌誡門，亦互顯也。
X32n0616_p0080b04║方宜救濟，令無燒害，告喻諸子，說眾患難。惡鬼毒蟲，
X32n0616_p0080b05║災火蔓延，眾苦次第，相續不絕。毒蛇蚖蝮，及諸夜叉，
X32n0616_p0080b06║鳩槃茶鬼，野干狐狗，鵰鷲鴟梟，百足之屬，饑渴惱急，
X32n0616_p0080b07║甚可怖畏，此苦難處，況復大火。諸子無知，雖聞父誨，
X32n0616_p0080b08║猶故樂著，嬉戲不已。
X32n0616_p0080b09║前四偈半頌誡門擬宜，後一偈頌不得也。方宜者，
X32n0616_p0080b10║擬以大教逗其宜也。告喻者，即是誡門說眾患難
X32n0616_p0080b11║也。惡鬼毒蟲句，總立所燒，即利鈍十使。眾生災火
X32n0616_p0080b12║蔓延三句，總明燒勢及以燒相。毒蛇等二偈，廣明
X32n0616_p0080b13║所燒，雜列利鈍諸使不復次第。此苦難處二句，即
X32n0616_p0080b14║是況結三界因果已不堪處，況又起五濁耶？諸子
X32n0616_p0080b15║無知，即是無大乘機不肯信受。子既深著見思嬉
X32n0616_p0080b16║戲不已，父誨所不能化，即含有息化之意。△二、頌
X32n0616_p0080b17║用車三：初、頌擬宜三車；二、頌歎三車希有；三、頌適
X32n0616_p0080b18║子所願，略不頌知子先心也。今初。
X32n0616_p0080b19║是時，長者而作是念：諸子如此益我愁惱，今此舍宅
X32n0616_p0080b20║無一可樂，而諸子等耽湎嬉戲，不受我教，將為火害。
X32n0616_p0080b21║即便思惟設諸方便。
X32n0616_p0080b22║初一偈明擬宜意。次一偈明用小之由，由著見思
X32n0616_p0080b23║故唯施小。次二句明用小之意，若不用小則大小
X32n0616_p0080b24║並亡，故云將為火害。次二句正思用小。△二、頌歎
X32n0616_p0080c01║三車希有。
X32n0616_p0080c02║告諸子等：我有種種珍玩之具、妙寶好車、羊車、鹿車、
X32n0616_p0080c03║大牛之車，今在門外。汝等出來，吾為汝等造作此車，
X32n0616_p0080c04║隨意所樂，可以遊戲。
X32n0616_p0080c05║初四句頌勸轉，次三句頌示轉，汝等出來句重頌
X32n0616_p0080c06║勸轉，後一偈頌證轉也。吾能造車，即是引己所證
X32n0616_p0080c07║而明不謬。△三頌適子所願。
X32n0616_p0080c08║諸子聞說如此諸車，即時奔競馳走而出，到於空地
X32n0616_p0080c09║離諸苦難。
X32n0616_p0080c10║聞說頌聞慧，奔競頌思修，馳走而出頌見諦，到于
X32n0616_p0080c11║空地頌無學也。二、頌捨几用車譬竟。△三、頌等賜
X32n0616_p0080c12║大車譬四：初、頌父見諸子免難歡喜譬，二、頌諸子
X32n0616_p0080c13║索車譬，三、頌等賜諸子大車譬，四、頌諸子得車歡
X32n0616_p0080c14║喜譬。今初。
X32n0616_p0080c15║長者見子，得出火宅，住於四衢，坐師子座，而自慶言：
X32n0616_p0080c16║我今快樂，此諸子等，生育甚難，愚小無知，而入險宅，
X32n0616_p0080c17║多諸毒蟲，魑魅可畏，大火猛燄，四面俱起，而此諸子，
X32n0616_p0080c18║貪樂嬉戲，我已救之，令得脫離，是故諸人，我今快樂。
X32n0616_p0080c19║住于四衢，謂了了見四諦也。坐師子座者，宅主初
X32n0616_p0080c20║在門外，猶有憂畏，故云立；今見子免難，方得無畏，
X32n0616_p0080c21║故云坐。方便品云今我喜無畏，即此義也。又前是
X32n0616_p0080c22║大機未會，故云立；今是小化已周，故云坐。立者冥
X32n0616_p0080c23║利，坐者顯益也。而自慶言者，得所化機，是故慶快。
X32n0616_p0080c24║二萬億佛所教以大乘，是故云生；中間小熟，是故
X32n0616_p0081a01║云育；經此多時，數數將養，故云甚難；善根尚微，故
X32n0616_p0081a02║云愚小；妄惑所覆，故云無知。無知則起濁，起濁則
X32n0616_p0081a03║招果，故云入宅。多諸毒蟲二句，總述三界利鈍之
X32n0616_p0081a04║相。大火猛燄二句，總述三界八苦之勢。而此諸子
X32n0616_p0081a05║二句，明其起見起愛，不能自拔。我已救之二句，明
X32n0616_p0081a06║其歡喜之由。是故諸人二句，結成歡喜之意。△二、
X32n0616_p0081a07║頌諸子索車譬。
X32n0616_p0081a08║爾時，諸子知父安坐，皆詣父所，而白父言：願賜我等
X32n0616_p0081a09║三種寶車，如前所許。諸子出來，當以三車隨汝所欲，
X32n0616_p0081a10║今正是時，惟垂給與。
X32n0616_p0081a11║知父安坐者，索車時也，正同將說法華時也。皆詣
X32n0616_p0081a12║父所者，索車儀也，正同此會咸以恭敬心皆來至
X32n0616_p0081a13║佛所也。願賜我等三種寶車者，正請索也。如前所
X32n0616_p0081a14║許者，執昔而疑今也。前云實有三乘可隨我欲，今
X32n0616_p0081a15║既斥為方便，必當別垂給與也。△三頌等賜諸子
X32n0616_p0081a16║大車譬。
X32n0616_p0081a17║長者大富，庫藏眾多，金銀瑠璃，硨磲碼碯，以眾寶物，
X32n0616_p0081a18║造諸大車，莊校嚴飾，周帀欄楯，四面懸鈴，金繩交絡，
X32n0616_p0081a19║真珠羅網，張施其上，金華諸纓，處處垂下，眾綵雜飾，
X32n0616_p0081a20║周帀圍繞，柔軟繒纊，以為茵褥，上妙細氎，價直千億，
X32n0616_p0081a21║鮮白淨潔，以覆其上，有大白牛，肥壯多力，形體姝好，
X32n0616_p0081a22║以駕寶車，多諸儐從，而侍衛之，以是妙車，等賜諸子。
X32n0616_p0081a23║初二句超頌有車之由，次六偈半皆頌正明車體，
X32n0616_p0081a24║後二句追頌標章，略不頌心等。然車等子等，則心
X32n0616_p0081b01║必等明矣。屋盛物曰庫，可喻六根具一切法。地盛
X32n0616_p0081b02║物曰藏，可喻諸行具一切法。又陰、界、入等具一切
X32n0616_p0081b03║法，可喻以藏，約理如地故。道品、六度等具一切法，
X32n0616_p0081b04║可喻以庫，約修如屋故。其實一一法中具一切行
X32n0616_p0081b05║及一切法，一一行中具一切法及一切行，故名庫
X32n0616_p0081b06║藏眾多而大富也。性具諸法，總名眾寶。從性起修，
X32n0616_p0081b07║名之為造。子多行多，車則隨多，名之為諸。一一車
X32n0616_p0081b08║體無不高廣，名之為大。又須示方知子修名造，以
X32n0616_p0081b09║性泯修，造還本有，乃車體也。莊校下，皆具度也。初
X32n0616_p0081b10║四句，如前釋。真珠羅網二句，即頌幰。蓋慈門非一，
X32n0616_p0081b11║猶如網孔，一一孔中皆一真珠，如眾慈門並稱于
X32n0616_p0081b12║實也。金華諸纓二句，即頌垂諸華纓，以明眾機徧
X32n0616_p0081b13║悅也。眾綵雜飾，明垂化之處設應不同。周帀圍繞，
X32n0616_p0081b14║明攝物之宜無所闕少。柔軟繒纊，即頌婉字。以為
X32n0616_p0081b15║茵褥，即頌筵字。上妙細氎四句，即追頌重敷二字，
X32n0616_p0081b16║意顯種種事禪並即實相，不同凡小雜諸煩惱，故
X32n0616_p0081b17║鮮白淨潔而上妙也。大白牛，如前釋。儐從，即僕從。
X32n0616_p0081b18║餘皆可知。△四、頌諸子得車歡喜譬。
X32n0616_p0081b19║諸子是時歡喜踊躍，乘是寶車遊於四方，嬉戲快樂
X32n0616_p0081b20║自在無礙。
X32n0616_p0081b21║乘中道妙慧，橫遊四種四門，四種四諦，豎遊四十
X32n0616_p0081b22║一位，證於究竟常樂我淨四德也。初頌立譬竟。△
X32n0616_p0081b23║二、頌法合二：初、頌合總譬，二、頌合別譬。初中四：初、
X32n0616_p0081b24║頌合長者，二、頌合五百人，三、頌合家宅，四、頌合火
X32n0616_p0081c01║起。今初。
X32n0616_p0081c02║告舍利弗：我亦如是，眾聖中尊，世間之父。
X32n0616_p0081c03║我亦如是句，頌合位號。下二句，頌合名行，兼歎德
X32n0616_p0081c04║也。△二頌合五百人兼得三十子義。
X32n0616_p0081c05║一切眾生，皆是吾子，深著世樂，無有慧心。
X32n0616_p0081c06║一切，指三界五道也。三十是緣因子，一切是正因
X32n0616_p0081c07║子。△三頌合家宅兼得一門義。
X32n0616_p0081c08║三界無安，猶如火宅。
X32n0616_p0081c09║△四、頌合火起。
X32n0616_p0081c10║眾苦充滿，甚可怖畏，常有生老，病死憂患，如是等火，
X32n0616_p0081c11║熾然不息。
X32n0616_p0081c12║初二句標，次二句釋，後二句結也。初頌合總譬竟。
X32n0616_p0081c13║△二、頌合別譬四：初、頌合見火，二、頌合捨几用車，
X32n0616_p0081c14║三、頌合等賜大車，四、頌合無虗妄。今初。
X32n0616_p0081c15║如來已離三界火宅，寂然閑居，安處林野。今此三界
X32n0616_p0081c16║皆是我有，其中眾生悉是吾子，而今此處多諸患難，
X32n0616_p0081c17║唯我一人能為救護。
X32n0616_p0081c18║初一偈頌合能見。正由寂然在王三昧，寂而常照，
X32n0616_p0081c19║故能見也。次六句頌合所見。後二句頌合驚怖入
X32n0616_p0081c20║宅。△二、頌合捨几用車二：初、頌合捨几，二、頌合用
X32n0616_p0081c21║車。今初。
X32n0616_p0081c22║雖復教詔而不信受，於諸欲染貪著深故。
X32n0616_p0081c23║初一句頌擬宜，第二句頌不得，後兩句釋成不信
X32n0616_p0081c24║之由，兼含息化之意。△二頌合用車。
X32n0616_p0082a01║以是方便，為說三乘，令諸眾生，知三界苦，開示演說，
X32n0616_p0082a02║出世間道。是諸子等，若心決定，具足三明，及六神通，
X32n0616_p0082a03║有得緣覺，不退菩薩。
X32n0616_p0082a04║初二句頌合擬宜，次四句頌合歎三車希有，後六
X32n0616_p0082a05║句頌合適子所願也。若心決定，總頌三乘馳走之
X32n0616_p0082a06║位。具足等四句，別頌三乘爭出之位。不退義通，兼
X32n0616_p0082a07║前三教。二、頌合捨几用車竟。△三、頌合等賜大車
X32n0616_p0082a08║二：初、頌合等賜；二、頌合歡喜，略不頌免難索車。
X32n0616_p0082a09║今初。
X32n0616_p0082a10║汝舍利弗！我為眾生以此譬喻說一佛乘，汝等若能
X32n0616_p0082a11║信受是語，一切皆當成得佛道。
X32n0616_p0082a12║此先頌皆是我子等與大乘，乃至皆以如來滅度
X32n0616_p0082a13║而滅度之合心等也。
X32n0616_p0082a14║是乘微妙清淨第一，於諸世間為無有上，佛所悅可，
X32n0616_p0082a15║一切眾生所應稱讚、供養、禮拜。
X32n0616_p0082a16║此即頌皆是一相一種，聖所稱歎，能生淨妙第一
X32n0616_p0082a17║之樂，合車體也。
X32n0616_p0082a18║無量億千，諸力解脫，禪定智慧，及佛餘法，得如是乘。
X32n0616_p0082a19║此追頌我有無量無邊智慧力無畏等諸佛法藏，
X32n0616_p0082a20║合有車之由也。初頌合等賜竟。△二、頌合歡喜。
X32n0616_p0082a21║令諸子等日夜劫數常得遊戲，與諸菩薩及聲聞眾
X32n0616_p0082a22║乘此寶乘直至道場。以是因緣，十方諦求更無餘乘，
X32n0616_p0082a23║除佛方便。
X32n0616_p0082a24║初七句正明各得大乘法喜，後四句結成勸信也。
X32n0616_p0082b01║日夜者，初得佛知見中道智光如日，餘無明在如
X32n0616_p0082b02║夜，自得中道智如日，慈悲入生死如夜，常行二法
X32n0616_p0082b03║故言遊戲也。廣化三乘同得一乘，故言與諸菩薩
X32n0616_p0082b04║及聲聞眾乘此寶乘，此乘圓頓無委曲相，故言直
X32n0616_p0082b05║至道場。次結成唯一無三因緣，可知。三頌合等賜
X32n0616_p0082b06║大車竟。△四、頌合無虗妄。
X32n0616_p0082b07║告舍利弗：汝諸人等，皆是吾子，我則是父。汝等累劫，
X32n0616_p0082b08║眾苦所燒，我皆濟拔，令出三界。我雖先說，汝等滅度，
X32n0616_p0082b09║但盡生死，而實不滅。今所應作，唯佛智慧。若有菩薩，
X32n0616_p0082b10║於是眾中，能一心聽，諸佛實法。諸佛世尊，雖以方便，
X32n0616_p0082b11║所化眾生，皆是菩薩。
X32n0616_p0082b12║初四句，先定父子天性至情，即是頌如來亦復如
X32n0616_p0082b13║是無有虗妄也。次四句，即頌初說三乘引導眾生
X32n0616_p0082b14║也。次十四句，即頌然後但以大乘而度脫之也。
X32n0616_p0082b15║若人小智，深著愛欲，為此等故，說於苦諦。眾生心喜，
X32n0616_p0082b16║得未曾有，佛說苦諦，真實無異。若有眾生，不知苦本，
X32n0616_p0082b17║深著苦因，不能暫捨。為是等故，方便說道，諸苦所因，
X32n0616_p0082b18║貪欲為本。若滅貪欲，無所依止，滅盡諸苦，名第三諦。
X32n0616_p0082b19║為滅諦故，修行於道，離諸苦縛，名得解脫。
X32n0616_p0082b20║此超頌眾生不盡能受大乘之法，故佛以方便力
X32n0616_p0082b21║為說生滅四諦也。苦本即集諦，方便說道猶云方
X32n0616_p0082b22║便說言，第三諦即滅諦，餘可知。
X32n0616_p0082b23║是人於何，而得解脫？但離虗妄，名為解脫，其實未得，
X32n0616_p0082b24║一切解脫。佛說是人，未實滅度，斯人未得，無上道故，
X32n0616_p0082c01║我意不欲，令至滅度。我為法王，於法自在，安隱眾生，
X32n0616_p0082c02║故現於世。
X32n0616_p0082c03║此追頌如來有無量智慧、力、無所畏諸法之藏，能
X32n0616_p0082c04║與一切眾生大乘之法也。但離虗妄者，離見思也。
X32n0616_p0082c05║一切解脫者，如來大涅槃也。未實滅度者，變易生
X32n0616_p0082c06║死尚在也。無上道者，一切種智也。法王現世，為安
X32n0616_p0082c07║眾生，許三與一，寧有虗妄？重頌竟。譬說周四大段
X32n0616_p0082c08║中，初正譬開三顯一，有請有答。答中有三：初發起，
X32n0616_p0082c09║二正譬說竟。△三、勸信流通。信者，信佛說、不說也。
X32n0616_p0082c10║勸者，勸可通、不可通。有此二義，故言勸信。文為二：
X32n0616_p0082c11║初、標兩章，二、釋。今初。
X32n0616_p0082c12║汝舍利弗！我此法印，為欲利益世間故說，在所遊方
X32n0616_p0082c13║勿妄宣傳。
X32n0616_p0082c14║初四句標說不說者，我此實相法印，為欲利益世
X32n0616_p0082c15║間故說也。若四十餘年未是說時，若五千未退則
X32n0616_p0082c16║不說也。次二句標可通不可通者，勿妄宣傳也。惡
X32n0616_p0082c17║者強說令其墮苦，善者不說悞其得樂。大悲愍惡
X32n0616_p0082c18║則不宜通，大慈念善則應可通也。按此文佛囑身
X32n0616_p0082c19║子若此，即與日月燈明囑妙光同。至于身子先佛
X32n0616_p0082c20║入滅，不過小機所見耳。今日得聞法華，未始不仍
X32n0616_p0082c21║是身子流通力也。△二、釋為二：初、釋可說、不可說，
X32n0616_p0082c22║二、釋可通、不可通。今初。
X32n0616_p0082c23║若有聞者，隨喜頂受，當知是人，阿惟越致。若有信受，
X32n0616_p0082c24║此經法者，是人已曾，見過去佛，恭敬供養，亦聞是法。
X32n0616_p0083a01║若人有能，信汝所說，則為見我，亦見於汝，及比丘僧，
X32n0616_p0083a02║并諸菩薩。斯法華經，為深智說，淺識聞之，迷惑不解。
X32n0616_p0083a03║一切聲聞，及辟支佛，於此經中，力所不及。汝舍利弗，
X32n0616_p0083a04║尚於此經，以信得入，況餘聲聞。其餘聲聞，信佛語故，
X32n0616_p0083a05║隨順此經，非己智分。
X32n0616_p0083a06║此正明如來利益世間之相也。通論三世利益，別
X32n0616_p0083a07║論令二乘入信。初一偈，是觀現在益為說，梵語阿
X32n0616_p0083a08║惟越致，此云不退。次六句，是觀過去善為說。次六
X32n0616_p0083a09║句，是觀未來善為說，下文云若深信解者，見佛常
X32n0616_p0083a10║在靈鷲，即此義也。次四句，結上起下，如來觀彼深
X32n0616_p0083a11║智三世利益，是故為說，淺識不解，則不為說也。後
X32n0616_p0083a12║三偈，正明二乘由信得入，非己智分，實得阿羅漢，
X32n0616_p0083a13║必信佛語，故智力雖弱，亦可為說，若五千增上慢
X32n0616_p0083a14║人，佛則不為說矣。△二、釋可通不可通，又二：初、約
X32n0616_p0083a15║大悲門莫為惡說，二、約大慈門應為善人說。今
X32n0616_p0083a16║初。
X32n0616_p0083a17║又舍利弗！憍慢懈怠計我見者，莫說此經。凡夫淺識
X32n0616_p0083a18║深著五欲，聞不能解亦勿為說。若人不信毀謗此經，
X32n0616_p0083a19║則斷一切世間佛種。
X32n0616_p0083a20║此經所詮，純談實相，以實相印徧印諸法，故使纖
X32n0616_p0083a21║善微解同成緣了。而見思重者聞之，則有二過：一
X32n0616_p0083a22║者不信，二者謬解。言不信者，由淺智故，執權疑實。
X32n0616_p0083a23║言謬解者，由依文故，直以外道所計常樂我淨，而
X32n0616_p0083a24║謂與此圓理無殊，譬如舊醫專用毒乳。此之二過，
X32n0616_p0083b01║同名毀謗。此經皆斷世間佛種。何以故？此經以緣
X32n0616_p0083b02║了而為佛種。若執權疑實，則不信小善成佛，是斷
X32n0616_p0083b03║世間緣因種也，亦自斷了因種也。若謬解常樂，則
X32n0616_p0083b04║不辨乳之好惡，是斷世間了因種也。又自謂惑即
X32n0616_p0083b05║般若，業即解脫，不復修諸善法，亦自斷緣因種也。
X32n0616_p0083b06║今初一偈是見惑重，次一偈是思惑重，後一偈是
X32n0616_p0083b07║總出其過。
X32n0616_p0083b08║或復顰蹙，而懷疑惑，汝當聽說，此人罪報。若佛在世，
X32n0616_p0083b09║若滅度後，其有誹謗，如斯經典，見有讀誦，書持經者，
X32n0616_p0083b10║輕賤憎嫉，而懷結恨，此人罪報，汝今復聽。其人命終，
X32n0616_p0083b11║入阿鼻獄，具足一劫，劫盡更生，如是展轉，至無數劫，
X32n0616_p0083b12║從地獄出，當墮畜生。若狗野干，其形𩑔瘦，黧黮疥癩，
X32n0616_p0083b13║人所觸嬈，又復為人，之所惡賤，常困饑渴，骨肉枯竭，
X32n0616_p0083b14║生受楚毒，死被瓦石，斷佛種故，受斯罪報。若作馲駝，
X32n0616_p0083b15║或生驢中，身常負重，加諸杖捶，但念水草，餘無所知，
X32n0616_p0083b16║謗斯經故，獲罪如是。有作野干，來入聚落，身體疥癩，
X32n0616_p0083b17║又無一目，為諸童子，之所打擲，受諸苦痛，或時致死，
X32n0616_p0083b18║於此死已，更受蟒身，其形長大，五百由旬，聾騃無足，
X32n0616_p0083b19║宛轉腹行，為諸小蟲，之所咂食，晝夜受苦，無有休息，
X32n0616_p0083b20║謗斯經故，獲罪如是。若得為人，諸根闇鈍，矬陋𤼣躄，
X32n0616_p0083b21║盲聾背傴，有所言說，人不信受，口氣常臭，魑魅所著，
X32n0616_p0083b22║貧窮下賤，為人所使，多病痟瘦，無所依怙，雖親附人，
X32n0616_p0083b23║人不在意，若有所得，尋復忘失，若修醫道，順方治病，
X32n0616_p0083b24║更增他疾，或復致死，若自有病，無人救療，設服良藥，
X32n0616_p0083c01║而復增劇，若他反逆，抄劫竊盜，如是等罪，橫罹其殃。
X32n0616_p0083c02║如斯罪人，永不見佛，眾聖之王，說法教化。如斯罪人，
X32n0616_p0083c03║常生難處，狂聾心亂，永不聞法，於無數劫，如恒河沙，
X32n0616_p0083c04║生輒聾瘂，諸根不具，常處地獄，如遊園觀，在餘惡道，
X32n0616_p0083c05║如己舍宅，駝驢猪狗，是其行處，謗斯經故，獲罪如是。
X32n0616_p0083c06║若得為人，聾盲瘖瘂，貧窮諸衰，以自莊嚴，水腫乾痟，
X32n0616_p0083c07║疥癩癰疽，如是等病，以為衣服，身常臭處，垢穢不淨，
X32n0616_p0083c08║深著我見，增益瞋恚，淫欲熾盛，不擇禽獸，謗斯經故，
X32n0616_p0083c09║獲罪如是。告舍利弗：謗斯經者，若說其罪，窮劫不盡。
X32n0616_p0083c10║以是因緣，我故語汝，無智人中，莫說此經。
X32n0616_p0083c11║此具明謗經所招惡報，誡令勿妄宣傳也。問，謗經
X32n0616_p0083c12║生罪，則經非罪緣乎。答，佛之說經，唯為生福。迷者
X32n0616_p0083c13║不信，自獲罪殃。如四大本為養育人物，愚者犯之，
X32n0616_p0083c14║自取損害耳。今佛諄諄告諭，既令弘法觀機，兼使
X32n0616_p0083c15║彼知避苦，可謂徹底大悲矣。初約大悲門莫為惡
X32n0616_p0083c16║說竟。△二、約大慈門應為善人說，又二：初、明五雙
X32n0616_p0083c17║善人之相可為宣說，二、總結可說。今初。
X32n0616_p0083c18║若有利根，智慧明了，多聞強識，求佛道者，如是之人，
X32n0616_p0083c19║乃可為說。若人曾見，億百千佛，植諸善本，深心堅固，
X32n0616_p0083c20║如是之人，乃可為說。
X32n0616_p0083c21║利根強識是現在，見佛植善是過去，此過現一雙
X32n0616_p0083c22║也。
X32n0616_p0083c23║若人精進，常修慈心，不惜身命，乃可為說。若人恭敬，
X32n0616_p0083c24║無有異心，離諸凡愚，獨處山澤，如是之人，乃可為說。
X32n0616_p0084a01║修慈是愍下，恭敬是尊上。又精進修慈，不滯涅槃，
X32n0616_p0084a02║離諸凡愚，不滯生死，此福慧一雙也。
X32n0616_p0084a03║又，舍利弗！若見有人，捨惡知識，親近善友，如是之人，
X32n0616_p0084a04║乃可為說。若見佛子，持戒清潔，如淨明珠，求大乘經，
X32n0616_p0084a05║如是之人，乃可為說。
X32n0616_p0084a06║捨惡親善是外求，名愧。持戒如珠是內護，名慚。此
X32n0616_p0084a07║慚愧一雙也。
X32n0616_p0084a08║若人無瞋，質直柔軟，常愍一切，恭敬諸佛，如是之人，
X32n0616_p0084a09║乃可為說。復有佛子，於大眾中，以清淨心，種種因緣、
X32n0616_p0084a10║譬喻、言辭，說法無礙，如是之人，乃可為說。
X32n0616_p0084a11║質直敬佛是自行，譬喻說法是化他，此自他一雙
X32n0616_p0084a12║也。
X32n0616_p0084a13║若有比丘，為一切智，四方求法，合掌頂受，但樂受持，
X32n0616_p0084a14║大乘經典，乃至不受，餘經一偈，如是之人，乃可為說。
X32n0616_p0084a15║如人至心，求佛舍利，如是求經，得已頂受，其人不復，
X32n0616_p0084a16║志求餘經，亦未曾念，外道典籍，如是之人，乃可為說。
X32n0616_p0084a17║四方求法是請益之始，頂受專修是歸憑之終，此
X32n0616_p0084a18║始終一雙也。問：華嚴云：受一非餘，是名魔業。今何
X32n0616_p0084a19║得云乃至不受餘經一偈耶？答：若滯隨情之說，則
X32n0616_p0084a20║受一者必至非餘，故名魔業。若秉開顯之談，則一
X32n0616_p0084a21║外無餘，便能以一貫餘，故為法器也。初明五雙善
X32n0616_p0084a22║人相竟。△二、總結可說。
X32n0616_p0084a23║告舍利弗：我說是相，求佛道者窮劫不盡，如是等人
X32n0616_p0084a24║則能信解，汝當為說妙法華經。
X32n0616_p0084b01║善信甚多，略舉十相以示流通方法耳。第二、譬說
X32n0616_p0084b02║周中，初正譬開三顯一竟。
X32n0616_p0084b03║△上來釋譬喻品竟。次釋信解品。
X32n0616_p0084b04║信解品第四
X32n0616_p0084b05║夫根有利鈍，惑有厚薄，說有法譬，悟有前後。文云：
X32n0616_p0084b06║世尊往昔說法既久，我時在座，身體疲懈，但念空、
X32n0616_p0084b07║無相、無作，於菩薩法不生一念好樂之心。初聞略
X32n0616_p0084b08║說，動執生疑；廣聞五佛，蒙籠未曉。今聞譬喻，歡喜
X32n0616_p0084b09║踊躍，信發解生，疑去理明。歡喜是世界，信生是為
X32n0616_p0084b10║人，疑去是對治，理明是第一義。圓融四悉，一時俱
X32n0616_p0084b11║得，故名為信解品。又凡稟小大教，革凡成聖，各有
X32n0616_p0084b12║次位。小乘從聞生解，苦忍明發，信則稱行；歷法觀
X32n0616_p0084b13║察，苦忍明發，法則稱行。若信行轉入修道，則名信
X32n0616_p0084b14║解；若法行轉入修道，則名見得。準小望大，亦應如
X32n0616_p0084b15║此。今中根人聞說譬喻，初破疑惑，入大乘見道，故
X32n0616_p0084b16║名為信；進入大乘修道，故名為解。文云：無上寶聚
X32n0616_p0084b17║不求自得，我等今日真是聲聞。以佛道聲令一切
X32n0616_p0084b18║聞，聞圓教，入圓位，故名為信解品。本迹者，四大弟
X32n0616_p0084b19║子久入大乘，成就佛法，迹引中根，示初信解，故名
X32n0616_p0084b20║為信解品。觀心者，了達心外無法名信，于現前一
X32n0616_p0084b21║念介爾心中見一切法名解，從名字信解乃至究
X32n0616_p0084b22║竟信解△二、譬說周中，第二、明中根領解。近領火
X32n0616_p0084b23║宅，遠領方便也。文為二：初、經家敘喜，二、白佛自陳。
X32n0616_p0084b24║今初。
X32n0616_p0084c01║爾時，慧命須菩提、摩訶迦栴延、摩訶迦葉、摩訶目犍
X32n0616_p0084c02║連，從佛所聞未曾有法，世尊授舍利弗阿耨多羅三
X32n0616_p0084c03║藐三菩提記，發希有心，歡喜踊躍。即從座起，整衣服，
X32n0616_p0084c04║偏袒右肩，右膝著地，一心合掌，曲躬恭敬，瞻仰尊顏。
X32n0616_p0084c05║初文先敘內心，即從座起下，次敘外儀也。善吉獨
X32n0616_p0084c06║稱慧命，三人稱摩訶者，通論皆大皆慧，別論善吉
X32n0616_p0084c07║解空空慧為命，此約行也（因緣）。諸慧人中佛慧第一，
X32n0616_p0084c08║佛于般若命其轉教，慧人所命故云慧命（約教）。三弟
X32n0616_p0084c09║子被命少摩訶，如前釋。此中亦具三業領解：發希
X32n0616_p0084c10║有心，心領解也；即從座起，身領解也；而白佛言，口
X32n0616_p0084c11║領解也。從佛所聞未曾有法，即近指火宅譬喻，遠
X32n0616_p0084c12║指廣略法說。又聞世尊授身子記，同行相例知必
X32n0616_p0084c13║有分，所以發希有心歡喜踊躍也。外儀如文。若約
X32n0616_p0084c14║表法，則從座起者，捨小乘空證也。整衣服者，即聲
X32n0616_p0084c15║聞智斷為菩薩法忍也。偏袒右肩者，右表于權，昔
X32n0616_p0084c16║未開權如右肩被覆，今已開權故偏袒也。右膝著
X32n0616_p0084c17║地者，地表一實，知權即一實也。合掌表權實不二，
X32n0616_p0084c18║不二即是非權非實之一心也。躬非直非曲而能
X32n0616_p0084c19║直能曲，直表實、曲表權，今曲躬恭敬瞻仰尊顏，表
X32n0616_p0084c20║以我之權趣佛之實也。△二、白佛自陳二：初、長文
X32n0616_p0084c21║重頌正陳得解，次、十三偈歎佛恩深。初中二：初、長
X32n0616_p0084c22║文，二、重頌。初中二：初、就法略領解，二、約譬廣領解。
X32n0616_p0084c23║初又二：初、正法說，二、略舉譬。初又二：初、明昔稟三
X32n0616_p0084c24║故不求，二、明今會一故自得。初又二：初、標，二、釋。
X32n0616_p0085a01║今初。
X32n0616_p0085a02║而白佛言：我等居僧之首，年並朽邁，自謂已得涅槃，
X32n0616_p0085a03║無所堪任，不復進求阿耨多羅三藐三菩提。
X32n0616_p0085a04║一、居僧首故不求。法臘既高，晚學以我為軌，倘忽
X32n0616_p0085a05║改途易轍，棄小求大，恐為後人所嫌，自固護彼，所
X32n0616_p0085a06║以不求。然執小臘則大法全闕，不棄小由未識開
X32n0616_p0085a07║三，自固則小執未移，護彼乃迷于大軌，此一失也。
X32n0616_p0085a08║二、年朽邁故不求。若作菩薩，當任大道廣度眾生，
X32n0616_p0085a09║今既老朽無所堪任，所以不求。然一生斷證，是以
X32n0616_p0085a10║自鄙年高，敗種未袪，是以妄見不任，此二失也。三、
X32n0616_p0085a11║得涅槃故不求。高原陸地不生蓮華，已入無為正
X32n0616_p0085a12║位，不堪復發大心，所以不求。然昔迷實義，徒計正
X32n0616_p0085a13║位之功，由斯固情，不知所行是菩薩道，此三失也。
X32n0616_p0085a14║△二、釋。
X32n0616_p0085a15║世尊往昔說法既久，我時在座身體疲懈，但念空、無
X32n0616_p0085a16║相、無作，於菩薩法遊戲神通，淨佛國土成就眾生，心
X32n0616_p0085a17║不喜樂。所以者何？世尊令我等出於三界得涅槃證。
X32n0616_p0085a18║又今我等年已朽邁，於佛教化菩薩阿耨多羅三藐
X32n0616_p0085a19║三菩提，不生一念好樂之心。
X32n0616_p0085a20║在座疲懈，即釋居僧首，故不求。次超釋得涅槃，後
X32n0616_p0085a21║追釋年朽邁，並如文。初明昔稟三故不求竟。△二、
X32n0616_p0085a22║明今會一故自得。
X32n0616_p0085a23║我等今於佛前，聞授聲聞阿耨多羅三藐三菩提記，
X32n0616_p0085a24║心甚歡喜得未曾有，不謂於今忽然得聞希有之法，
X32n0616_p0085b01║深自慶幸獲大善利。
X32n0616_p0085b02║由聞略廣法譬，重重開顯而得信解。獨舉授聲聞
X32n0616_p0085b03║記者，授記必由開顯故也。初正法說竟。△二、略舉
X32n0616_p0085b04║譬。
X32n0616_p0085b05║無量珍寶，不求自得。
X32n0616_p0085b06║昔般若領教，謂為菩薩，豈圖于今全蒙等賜也。初
X32n0616_p0085b07║就法略領解竟。△二、約譬廣領解二：初、立譬，二、法
X32n0616_p0085b08║合。初中二：初、咨發，二、正立譬。今初。
X32n0616_p0085b09║世尊！我等今者樂說譬喻以明斯義。
X32n0616_p0085b10║猶如世禮，欲有所決，須先咨發也。△二、正立譬四：
X32n0616_p0085b11║初、父子相失譬，二、父子相見譬，三、追誘譬，四、領付
X32n0616_p0085b12║家業譬。初、父子相失譬，領上總譬及方便品中略
X32n0616_p0085b13║頌也。又為四：初、子背父去，二、父求子中止，三、子遇
X32n0616_p0085b14║到父城，四、其父憂念。初又二：初、背父而去，二、向本
X32n0616_p0085b15║而還。今初。
X32n0616_p0085b16║譬若有人，年既幼稚，捨父逃逝，久住他國，或十、二十
X32n0616_p0085b17║至五十歲。
X32n0616_p0085b18║譬若有人者，二乘自譬也。年幼稚者，譬善根微弱
X32n0616_p0085b19║也。父譬如來應身，指二萬億佛所教無上道，已成
X32n0616_p0085b20║父子。應身息化之後，退大心故，名為捨父。無明自
X32n0616_p0085b21║覆名逃，趣向生死名逝，輪迴三界五欲名久住他
X32n0616_p0085b22║國。天道為或十，人道為二十，具歷五道為至五十
X32n0616_p0085b23║歲。此領諸子先因遊戲，來入此宅之意也。問：應身
X32n0616_p0085b24║息化，眾生起惑，是父離子，非子捨父？答：由眾生不
X32n0616_p0085c01║感，故應身去世，還成子捨父義。又約觀心釋者，本
X32n0616_p0085c02║覺名父，始覺種子名子，種子力微為幼稚，背於本
X32n0616_p0085c03║覺而起無明為捨父，逃逝寂光理性為本國，五欲
X32n0616_p0085c04║生死為他國，經歷五道為五十歲也。△二、向本而
X32n0616_p0085c05║還。
X32n0616_p0085c06║年既長大，加復窮困，馳騁四方，以求衣食，漸漸遊行，
X32n0616_p0085c07║遇向本國。
X32n0616_p0085c08║年既長大者，譬大乘善根冥熏欲著也。加復窮困
X32n0616_p0085c09║者，譬退大既久，殘福漸盡，具受八苦，不得出要故
X32n0616_p0085c10║窮，八苦所燒故困也。馳騁四方者，徧歷身受心法，
X32n0616_p0085c11║徧推有無，雙亦雙非也。以求衣食者，于中求正道
X32n0616_p0085c12║食，求助道衣也。漸漸遊行，遇向本國者，不期而會，
X32n0616_p0085c13║名之曰遇。外道厭苦求理，雖復不當，亦得為可化
X32n0616_p0085c14║之緣。佛初出時，諸外道等皆先得度，即此意也。初
X32n0616_p0085c15║子背父去，譬竟。△二父求子中止
X32n0616_p0085c16║其父先來，求子不得，中止一城。其家大富，財寶無量，
X32n0616_p0085c17║金、銀、琉璃、珊瑚、琥珀、玻瓈珠等，其諸倉庫悉皆盈溢，
X32n0616_p0085c18║多有僮僕、臣佐、吏民，象、馬、車乘、牛、羊無數，出入息利
X32n0616_p0085c19║乃徧他國，商估賈客亦甚眾多。
X32n0616_p0085c20║退大以後求機不會，故云求子不得。不為一子而
X32n0616_p0085c21║廢家業，譬佛不以一處無機而廢餘方施化，故云
X32n0616_p0085c22║中止。一城謂方便土，在實報同居兩楹名中，約有
X32n0616_p0085c23║餘涅槃名城，住此權理名止，即此權理便是實相
X32n0616_p0085c24║故名其家。具足萬德故為大富，五度福德為財，般
X32n0616_p0086a01║若智慧為寶，導一切法皆摩訶衍故為無量。金銀
X32n0616_p0086a02║等七寶即圓乘三十七道品，此領上長者大富義
X32n0616_p0086a03║也。倉庫盈溢者，盛米為倉，譬禪定能生百八三昧；
X32n0616_p0086a04║盛物為庫，譬實相能發十八空智。自資為盈，外化
X32n0616_p0086a05║為溢，此領上多有田宅義也。僮僕譬方便波羅蜜，
X32n0616_p0086a06║即領上及諸僮僕也。又兩教二乘、通教菩薩、別三
X32n0616_p0086a07║十心悉如僮僕，圓十地如臣，十向如佐，十行如吏，
X32n0616_p0086a08║十住如民。初入佛境界率土皆王民，十行修習諸
X32n0616_p0086a09║法種種驅馳故如吏，十迴向事理稍深職近王邊
X32n0616_p0086a10║故如佐，十地輔佛行化降魔制敵故如臣。象譬一
X32n0616_p0086a11║心三觀，運圓教大乘。馬譬次第三觀，運別教大乘。
X32n0616_p0086a12║牛譬即空析空二觀，運通教等大乘。羊譬析法自
X32n0616_p0086a13║行觀，運聲聞乘。不言鹿者，特是文略。又辟支值佛，
X32n0616_p0086a14║入聲聞數故也。無數者，權實諸法，皆名車乘。權實
X32n0616_p0086a15║觀智，名象馬牛羊。非但教法甚多，觀智亦復無數
X32n0616_p0086a16║也。出入者，二而不二是入（入中），不二而二是出（出中）。又
X32n0616_p0086a17║不二而二是入（入空入有），二而不二是出（出于空有。此二番互融，約
X32n0616_p0086a18║三諦說）。無量還一是入，一中無量是出（此一番約二諦說）。化
X32n0616_p0086a19║他用為出，自行用為入（此一番約自他說，秖是用前三諦二諦）。出法
X32n0616_p0086a20║益眾生為息，化功歸己為利，徧于三土為乃徧他
X32n0616_p0086a21║國，唯法性土名己國耳。行貨曰商，居貨曰賈。譬諸
X32n0616_p0086a22║菩薩徧入三土，以求法利，故云甚多。或此土菩薩
X32n0616_p0086a23║往他方聽法，或他方大士來此士聞經。又應化二
X32n0616_p0086a24║身，譬如商賈將實法徧入三土，化益眾生而歸法
X32n0616_p0086b01║身，故云甚多。如世間人令他捉財興生，亦自興生
X32n0616_p0086b02║也。△三子遇到父城
X32n0616_p0086b03║時貧窮子遊諸聚落，經歷國邑，遂到其父所止之城。
X32n0616_p0086b04║此譬退大已後，備遭諸苦，深起厭患，欲求出離，以
X32n0616_p0086b05║彼斷常邪慧，觀察五陰聚落、十八界國、十二入邑，
X32n0616_p0086b06║處處求于正助衣食，由此苦境為機，感佛大悲，有
X32n0616_p0086b07║得涅槃之義，故云遂到父所止城也。△四、其父憂
X32n0616_p0086b08║念。
X32n0616_p0086b09║父每念子，與子離別五十餘年，而未曾向人說如此
X32n0616_p0086b10║事，但自思惟心懷悔恨，自念老朽多有財物，金銀珍
X32n0616_p0086b11║寶倉庫盈溢，無有子息一旦終沒，財物散失無所委
X32n0616_p0086b12║付，是以慇懃每憶其子。復作是念：我若得子委付財
X32n0616_p0086b13║物，坦然快樂無復憂慮。
X32n0616_p0086b14║父每念子下，正念失子之苦。復作是念下，懸念得
X32n0616_p0086b15║子為樂也。如來自昔至今恒思諸子大機，故言每
X32n0616_p0086b16║念。開鬼道出修羅，故言五十餘年。未曾說者，未曾
X32n0616_p0086b17║向方便土中臣佐吏民說有此子機緣（彼臣佐等非全不知
X32n0616_p0086b18║窮子機性，但約窮子說時未至，主伴相與覆實未宣，權從物機故云不說）。又應世已來，
X32n0616_p0086b19║自昔華嚴方等般若諸座，亦未曾彰灼向諸大士
X32n0616_p0086b20║說此聲聞本是佛子也。心懷悔恨者，悔昔不勤教
X32n0616_p0086b21║詔致令無訓逃逝，恨子不惟恩義疎我親他，以譬
X32n0616_p0086b22║如來悔不殷勤令入內凡遂使退失本解，恨其不
X32n0616_p0086b23║能精進固志疎我正法親他六塵也。自念老朽者，
X32n0616_p0086b24║化期將畢大法未傳，如老朽而無子。問：法身所化
X32n0616_p0086c01║諸菩薩等悉堪補處，何遽此憂？答：法身所化本無
X32n0616_p0086c02║興廢，誰譚老朽？今明化身眷屬則有二種：一者法
X32n0616_p0086c03║身大士共相影響，迹雖弟子本或是師，亦不約此
X32n0616_p0086c04║自念老朽也。二者同居凡夫初從化佛發道心者
X32n0616_p0086c05║名此為子，子繼父業令胤族不斷。若身子受記作
X32n0616_p0086c06║華光佛，則一方佛種相續不斷，大乘家業遞相傳
X32n0616_p0086c07║付。倘身子無可化機，則大乘法財現無付囑，後來
X32n0616_p0086c08║佛種安寄？老朽興歎正為此也。有可度機名為得
X32n0616_p0086c09║子，與授佛記名付財物，稱于本心名為快樂。初父
X32n0616_p0086c10║子相失譬竟。△二、父子相見譬。領上長者見火譬，
X32n0616_p0086c11║及方便品中頌五濁也。然法、譬並明父前見子，此
X32n0616_p0086c12║中則明子前見父。蓋就佛則靈智先知，約生則機
X32n0616_p0086c13║成扣應。機應不前不後，不可思議，特前後互舉耳。
X32n0616_p0086c14║文為二：初、子見父，二、父見子。今初。
X32n0616_p0086c15║世尊！爾時窮子，傭賃展轉，遇到父舍，住立門側，遙見
X32n0616_p0086c16║其父，踞師子牀，寶几承足，諸婆羅門、剎利、居士，皆恭
X32n0616_p0086c17║敬圍繞，以真珠瓔珞，價直千萬，莊嚴其身，吏民僮僕，
X32n0616_p0086c18║手執白拂，侍立左右，覆以寶帳，垂諸華旛，香水灑地，
X32n0616_p0086c19║散眾名華，羅列寶物，出內取與，有如是等種種嚴飾，
X32n0616_p0086c20║威德特尊。窮子見父有大勢力，即懷恐怖，悔來至此，
X32n0616_p0086c21║竊作是念：此或是王，或是王等，非我傭力得物之處，
X32n0616_p0086c22║不如往至貧里，肆力有地，衣食易得，若久住此，或見
X32n0616_p0086c23║逼迫，強使我作。作是念已，疾走而去。
X32n0616_p0086c24║此文凡有四意：初、見父之由，由于傭賃；二、見父之
X32n0616_p0087a01║處，處在門側；三、見父之相，踞師子牀，乃至威德特
X32n0616_p0087a02║尊；四、生畏避，即見父有大勢力，悔來至此等也。初
X32n0616_p0087a03║傭賃展轉者，由厭苦欣樂，推求理味，漸漸積習，資
X32n0616_p0087a04║助出世善根，以此善根扣佛慈悲，故言遇到父舍
X32n0616_p0087a05║也。父譬道後法身，舍譬無緣慈悲，大小二機雙扣
X32n0616_p0087a06║此舍。有大機故，故言遙見其父；有小機故，故言住
X32n0616_p0087a07║立門側。若唯小無大，不應遙見尊特之身，父亦不
X32n0616_p0087a08║應歡喜財物庫藏今有所付；若唯大無小，不應住
X32n0616_p0087a09║立門側，亦不應言非我傭力得物之處也。第二意
X32n0616_p0087a10║中言門側者，二觀為方便，如門二邊圓中之機，當
X32n0616_p0087a11║門正見二乘偏真，譬以門側但空三昧偏真慧眼
X32n0616_p0087a12║傍窺法身耳。扣召事遠，是故言遙也。第三意中言
X32n0616_p0087a13║踞師子牀者，圓報法身安處第一義空法性之座，
X32n0616_p0087a14║無復通別二惑八魔等畏也。寶几承足者，定慧為
X32n0616_p0087a15║足，實諦為几，無生定慧依真如境也。婆羅門名淨
X32n0616_p0087a16║行，貴族高潔，譬華嚴會中等覺位離垢菩薩也。剎
X32n0616_p0087a17║利王種，譬華嚴會中九地乃至初地諸大菩薩也。
X32n0616_p0087a18║居士富而未貴，譬華嚴會中三十心菩薩也。真珠
X32n0616_p0087a19║瓔珞，譬究竟戒、首楞定、一切種慧、法音陀羅尼四
X32n0616_p0087a20║瓔珞也。價直千萬，譬四十地功德以嚴法身也。吏
X32n0616_p0087a21║民僮僕者，若約異門明義，即以民譬稟方便教斷
X32n0616_p0087a22║通惑人，吏譬稟別教斷通惑人；若約同門明義，還
X32n0616_p0087a23║譬方便波羅蜜也。內與實智同，外與機緣同，譬如
X32n0616_p0087a24║吏民有內奉外役之義也。白拂譬權智之用，右譬
X32n0616_p0087b01║入空智用拂四住塵，左譬入假智用拂無知塵，此
X32n0616_p0087b02║二為中道方便，故言侍立也。寶帳譬真實慈悲，華
X32n0616_p0087b03║譬四攝，旛譬神通，香水灑地譬法水灑諸菩薩心
X32n0616_p0087b04║地以淹惑塵，亦譬定水灑散心也。散眾名華，譬七
X32n0616_p0087b05║淨華也：一者三聚淨戒，二者首楞大定，三者實慧，
X32n0616_p0087b06║四者斷二諦疑，五者行于非道通達佛道，六者智
X32n0616_p0087b07║德圓滿了了見性，七者斷德成就永盡無明。羅列
X32n0616_p0087b08║寶物者，譬羅列諸地真實功德也。出內取與如前
X32n0616_p0087b09║釋。威德特尊者，光明無邊色像無邊，相海隨好巍
X32n0616_p0087b10║巍堂堂也。第四意中有大力勢者，智大名大力，神
X32n0616_p0087b11║通大名大勢，猶上文身手有力義也。恐怖者，小機
X32n0616_p0087b12║劣弱怯懼大道也。悔來至此者，佛本欲以大法擬
X32n0616_p0087b13║之，應不稱機，但有退大之意也。竊作是念者，機中
X32n0616_p0087b14║潛密冥有此意，非是顯對見勝應身也。蓋父子相
X32n0616_p0087b15║見，雖譬感應道交不可思議，然約化事論之，則父
X32n0616_p0087b16║先見子，是如來鑑機道理如此。今云子先見父，相
X32n0616_p0087b17║及處等並非已見，秖約機應具述始末受化元由
X32n0616_p0087b18║而已。此或是王或是王等者，波旬為王、徒輩為等，
X32n0616_p0087b19║小機灰斷無言說道絕於色像，既遙見勝應非天
X32n0616_p0087b20║人所及，所說法相逈異二乘，小智薄德未曾見聞，
X32n0616_p0087b21║便謂是魔或魔徒輩也。且如略開三顯一之時，身
X32n0616_p0087b22║子尚自狐疑，將非魔作佛嬈亂我心耶？況復初成
X32n0616_p0087b23║道時，設即用大擬小，能不疑佛為魔？又法身是王，
X32n0616_p0087b24║報身與法相稱名為王等，大乘法報非是小乘得
X32n0616_p0087c01║益之處，故云非我傭力得物之處，譬小機不能受
X32n0616_p0087c02║大化也。貧里譬但空之理不含萬德，或譬四見之
X32n0616_p0087c03║境肆力。有地譬偏空稱于小智，或譬四見稱于世
X32n0616_p0087c04║智。衣譬行行，食譬慧行，衣食易得譬能得有餘涅
X32n0616_p0087c05║槃無漏衣食，或譬能得世間味禪也。若久住此等
X32n0616_p0087c06║者，行大乘道經無量劫，故云久住。我本厭怖生死，
X32n0616_p0087c07║若修大乘必入生死廣學萬行，故言逼迫。我本樂
X32n0616_p0087c08║小，而今令我發大乘心，是為強使捨大取小，故言
X32n0616_p0087c09║疾走。△二父見子。
X32n0616_p0087c10║時，富長者於師子座，見子便識，心大歡喜，即作是念：
X32n0616_p0087c11║我財物庫藏今有所付，我常思念此子，無由見之，而
X32n0616_p0087c12║忽自來，甚適我願。我雖年朽，猶故貪惜。
X32n0616_p0087c13║此文亦有四意：初、師子座是見子之處，如來法身
X32n0616_p0087c14║居第一義空無畏之境，明照機也。二、見子便識，知
X32n0616_p0087c15║是往昔結緣眾生也。三、見子歡喜，佛恒伺子機，今
X32n0616_p0087c16║機來稱慈，是故歡喜。此領譬喻中即大驚怖，方便
X32n0616_p0087c17║中起大悲心，前明拔苦故言驚怖，今明與樂故言
X32n0616_p0087c18║歡喜也。四、見子適願，昔見眾生退大之後，馳騁四
X32n0616_p0087c19║方以求衣食，傭賃展轉常欲與財無機不得，今日
X32n0616_p0087c20║機來稱大慈心，故言庫藏。今有所付眾生流轉生
X32n0616_p0087c21║死，眾苦所逼為大悲所痛，故言我常思念。雖欲救
X32n0616_p0087c22║拔無機叵濟，故云無由見之。今有可度之機，故云
X32n0616_p0087c23║而忽自來。稱大悲心，故云甚適我願。一期化訖，故
X32n0616_p0087c24║言年朽（且約示從然燈受決乃至兜率降神出家成道，即是一期化事將畢也）。未見
X32n0616_p0088a01║大機法無委付，將來之徒從誰得脫？為可度者，故
X32n0616_p0088a02║言貪惜也。二、父子相見譬竟。△三、追誘譬。領上捨
X32n0616_p0088a03║几用車譬及方便品中施方便化意也。文為二：初、
X32n0616_p0088a04║遣旁人追，二、遣二人誘。今初。
X32n0616_p0088a05║即遣旁人，急追將還。爾時使者，疾走往捉，窮子驚愕，
X32n0616_p0088a06║稱怨大喚：我不相犯，何為見捉？使者執之逾急，強牽
X32n0616_p0088a07║將還。于時窮子，自念無罪，而被囚執，此必定死，轉更
X32n0616_p0088a08║惶怖，悶絕躃地。
X32n0616_p0088a09║此雙領勸誡兩門皆無機也。旁人者，智是能遣，教
X32n0616_p0088a10║是所遣，從佛出十二部經也。又臣佐等為旁人，如
X32n0616_p0088a11║華嚴經中法慧菩薩說十住，功德林菩薩說十行，
X32n0616_p0088a12║金剛幢菩薩說十迴向，金剛藏菩薩說十地等也。
X32n0616_p0088a13║急追將還者，用頓教法勸門擬宜也。疾走往捉者，
X32n0616_p0088a14║大乘明羲顯露正直，用此赴機疾趣菩提。若以菩
X32n0616_p0088a15║薩為旁人者，菩薩自有神力又被佛加，亦能令彼
X32n0616_p0088a16║疾入菩提也。窮子驚愕等，是譬勸門無機。既現無
X32n0616_p0088a17║機，縱昔曾發廢久不憶，卒聞大教乖心故驚、不識
X32n0616_p0088a18║故愕。小乘以煩惱為怨、生死為苦，若勸煩惱即菩
X32n0616_p0088a19║提，則大喚稱怨枉；若聞生死即涅槃，則大喚稱苦
X32n0616_p0088a20║痛。我不干求大乘，何為用大捉我也？使者執之逾
X32n0616_p0088a21║急強牽將還，譬大乘誡門擬宜，為說怖畏之事也。
X32n0616_p0088a22║窮子自念無罪等，是譬誡門無機。罪者，譬慈悲也。
X32n0616_p0088a23║眾生罪故入生死獄，菩薩慈悲入獄救之。二乘無
X32n0616_p0088a24║此大慈大悲，故言無罪。令入生死，是被囚執也。無
X32n0616_p0088b01║大方便而入生死，必當永失三乘慧命，故言此必
X32n0616_p0088b02║定死。思此等事，故言轉更惶怖。小智不解大教，故
X32n0616_p0088b03║言悶絕。溺無明地，故言躃地也。
X32n0616_p0088b04║父遙見之，而語使言：不須此人，勿強將來，以冷水灑
X32n0616_p0088b05║面，令得醒悟，莫復與語。所以者何？父知其子志意下
X32n0616_p0088b06║劣，自知豪貴，為子所難，（故雖）審知是子，而以方便，不語
X32n0616_p0088b07║他人云是我子。（於時）使者語之：我今放汝，隨意所趣。窮
X32n0616_p0088b08║子歡喜，得未曾有，從地而起，往至貧里，以求衣食。
X32n0616_p0088b09║此雙領勸誡兩門，息化蓋是探取佛意，佛雖勸門
X32n0616_p0088b10║擬宜，無機意猶未息，更作誡門擬宜，事不獲已然
X32n0616_p0088b11║後息化也。文亦四意：初即思惟息化。言父遙見者，
X32n0616_p0088b12║小去大遠故名遙也。語使言者，若約教為使，則智
X32n0616_p0088b13║本說教，智知無機，智息故教息。若約人為使，則如
X32n0616_p0088b14║淨名中攝汝身香，無令彼諸眾生而起惑著，又如
X32n0616_p0088b15║普賢入此娑婆促身令小等，皆其義也。勿強將來
X32n0616_p0088b16║者，既無大機恐傷其善根也。冷水灑面者，知有小
X32n0616_p0088b17║志，宜以灰斷理水灑彼向涅槃面，令得離煩悶漸
X32n0616_p0088b18║悟四諦也。莫復與語者，決定應息大乘教也。第二
X32n0616_p0088b19║所以者何下，釋成息大化意，厭苦欣空故志意下
X32n0616_p0088b20║劣，悲智未發故畏難豪貴，審知二萬億佛所曾發
X32n0616_p0088b21║道心實是佛子，為將護故不語他人，即從阿含乃
X32n0616_p0088b22║至般若，未嘗彰言二乘作佛也。第三使者語之下，
X32n0616_p0088b23║正明息于大化，我今放汝即是知大機弱，隨意所
X32n0616_p0088b24║趣即是知小善強也。第四窮子歡喜下，即是息化
X32n0616_p0088c01║稱機，不為大教所逼是故歡喜，逗之以小可得醒
X32n0616_p0088c02║悟，故言從地而起，於但空理求正助道，或于四見
X32n0616_p0088c03║求正助道，故言往至貧里以求衣食也。初遣旁人
X32n0616_p0088c04║追竟。△二、遣二人誘，為二：初、齊教領，二、取意領。初、
X32n0616_p0088c05║齊教領者，近領三車救子，遠領波羅柰施權也。又
X32n0616_p0088c06║為四：初、領擬宜三車，二、領知子先心，三、領歎三車，
X32n0616_p0088c07║四、領適願爭出火宅。今初。
X32n0616_p0088c08║爾時，長者將欲誘引其子而設方便，密遣二人形色
X32n0616_p0088c09║憔悴無威德者：汝可詣彼，徐語窮子：此有作處，倍與
X32n0616_p0088c10║汝直。窮子若許，將來使作。若言：欲何所作？便可語之：
X32n0616_p0088c11║雇汝除糞，我等二人亦共汝作。
X32n0616_p0088c12║既息大化，不容孤棄，擬設方便，故云將欲。四大弟
X32n0616_p0088c13║子齊已分領，不涉菩薩，故云密遣二人。約法即四
X32n0616_p0088c14║諦、十二因緣，約理即有作、真俗，約人即聲聞、緣覺。
X32n0616_p0088c15║而言密遣者，約教則隱滿字為密，指半字為遣；約
X32n0616_p0088c16║理則隱實為密，指權為遣；約人則內秘菩薩行為
X32n0616_p0088c17║密，外現是聲聞為遣也。二乘教中不修相好，但說
X32n0616_p0088c18║苦、無常、無我、不淨，故言形色憔悴；不具十力、四無
X32n0616_p0088c19║所畏，故言無威德者。以此小教而擬小機，故言汝
X32n0616_p0088c20║可詣彼小教，明理迂隱，不同大乘直走往捉，故言
X32n0616_p0088c21║徐語窮子。見、修兩道是斷惑作處，故言此有作處。
X32n0616_p0088c22║外道六行但能伏惑，生上二界；今修諦緣，則能斷
X32n0616_p0088c23║惑，出生死海，故言倍與汝直。窮子若許者，有機是
X32n0616_p0088c24║許，則設教；無機是不許，不設教也。二乘唯欲除惑
X32n0616_p0089a01║取證，不論淨佛國土、成就眾生，故言雇汝除糞。我
X32n0616_p0089a02║等二人亦共汝作者，約教則二乘鈍根，憑教行行，
X32n0616_p0089a03║方能修業；約理則智諦相資；約人則權人共實人
X32n0616_p0089a04║修行也。△二、領知子先心。三、領歎三車。
X32n0616_p0089a05║時二使人即求窮子，既已得之，具陳上事。
X32n0616_p0089a06║審知有機故言得之，即領知子先心也。具陳上事
X32n0616_p0089a07║雇使共作，除苦集糞與道滅直，即領歎三車也。△
X32n0616_p0089a08║四領適願爭出火宅。
X32n0616_p0089a09║爾時，窮子先取其價，尋與除糞。其父見子，愍而怪之。
X32n0616_p0089a10║慕滅方肯修道，故云先取其價。尋與除糞，猶云先
X32n0616_p0089a11║問其價也。取價是適願，除糞是爭出。愍者，愍其取
X32n0616_p0089a12║小乘果。怪者，怪其不求佛道。初齊教領竟。△二、取
X32n0616_p0089a13║意領者。領法身地，久照方便。非至道樹，始知用小。
X32n0616_p0089a14║早鑑眾生畏難尊特，親狎垢衣，故追領往前，以成
X32n0616_p0089a15║今解也。問：四大弟子，何因能知法身久照？答：推近
X32n0616_p0089a16║知遠。若至道樹，始知無有大機，不應兜率降神，正
X32n0616_p0089a17║慧託胎，乃至現有煩惱，納妃生子，三十四心，後身
X32n0616_p0089a18║斷結。驗知脫相海微妙纓絡，著丈六粗弊垢衣，鑒
X32n0616_p0089a19║機蓋已久矣。文分為四：初、領權智久欲擬宜；二、領
X32n0616_p0089a20║久知小法是其玩好；三、領久知須歎三車；四、領久
X32n0616_p0089a21║知適願受行。今初。
X32n0616_p0089a22║又以他日，於牕牖中，遙見子身。
X32n0616_p0089a23║又者，鄭重辭也。將欲取意領法身地，知機施化之
X32n0616_p0089a24║妙，重述佛意，故標章稱又也。他者，指法身也。二乘
X32n0616_p0089b01║自謂權理為己，故以實理望己而名他也。日者，時
X32n0616_p0089b02║也，亦智也。依法身之時，用智照機，故言他日。前齊
X32n0616_p0089b03║教領，領化身用事，故二乘稱為己日。今取意領，領
X32n0616_p0089b04║法身用事，故二乘稱為他日。又就如來法身說者，
X32n0616_p0089b05║實智照實為己，權智照方便為他。又自行權實為
X32n0616_p0089b06║己，化他權實為他。又化他照實為己，化他照權為
X32n0616_p0089b07║他。今正探領法身之時，用化他權智，照權機之若
X32n0616_p0089b08║有若無，照權用之若可若否，故言他日也。牕牖者，
X32n0616_p0089b09║在屋曰牕，在牆曰牖，既非中門，明處又狹，譬權智
X32n0616_p0089b10║照偏機也。遙者，小去大遠也。見者，擬欲接之也。子
X32n0616_p0089b11║者，昔曾結緣也。此由子隔牕牖之外，非關長者，偏
X32n0616_p0089b12║視之非△二領。久知小法，是其玩好。
X32n0616_p0089b13║羸瘦憔悴，糞土塵坌，污穢不淨。
X32n0616_p0089b14║修因智力少故羸，修因福力少故瘦。內怖無常故
X32n0616_p0089b15║憔，外遭八苦故悴。四住為糞土，無知為塵坌。△三
X32n0616_p0089b16║領久知須歎三車。
X32n0616_p0089b17║即脫纓絡細輭上服嚴飾之具，更著粗弊垢膩之衣，
X32n0616_p0089b18║塵土坌身，右手執持除糞之器，狀有所畏。
X32n0616_p0089b19║即脫等者，譬隱報身無量功德，所謂四十二地、戒、
X32n0616_p0089b20║定、慧、陀羅尼、纓絡、寂滅忍、細輭上服、大小相海嚴
X32n0616_p0089b21║飾之具。蓋容服若盛，子則驚畏，二乘不宜見此相
X32n0616_p0089b22║好，是故脫之。更著等者，現丈六形，名粗生忍。法忍
X32n0616_p0089b23║名弊，示有煩惱。有為有漏，名塵土坌身也。右手，譬
X32n0616_p0089b24║權用。除糞之器，譬治見思法門。自以此法斷結成
X32n0616_p0089c01║佛，又用此以化人，故名執持，示同怖畏生死。又示
X32n0616_p0089c02║寒風馬麥等報，故名狀有所畏。△四領久知適願
X32n0616_p0089c03║受行。
X32n0616_p0089c04║語諸作人：汝等勤作，勿得懈息。以方便故，得近其子。
X32n0616_p0089c05║後復告言：咄，男子！汝常此作，勿復餘去，常加汝價。諸
X32n0616_p0089c06║有所須盆器、米麫、鹽、醋之屬，莫自疑難。亦有老弊，使
X32n0616_p0089c07║人須者相給，好自安意。我如汝父，勿復憂慮。所以者
X32n0616_p0089c08║何？我年老大，而汝少壯。汝常作時，無有欺怠、瞋恨、怨
X32n0616_p0089c09║言，都不見汝有此諸惡如餘作人。自今已後，如所生
X32n0616_p0089c10║子。即時長者，更與作字，名之為兒。爾時窮子，雖欣此
X32n0616_p0089c11║遇，猶故自謂客作賤人。由是之故，於二十年中，常令
X32n0616_p0089c12║除糞。
X32n0616_p0089c13║此文具譬道品七科法門，以顯除糞之相，領上諸
X32n0616_p0089c14║子，心各勇銳，互相推排，競共馳走，爭出火宅也。一
X32n0616_p0089c15║者語諸作人句，譬說四念處法，是除糞之器，斷結
X32n0616_p0089c16║之境，即聞慧外凡位也。二者汝等勤作，勿得懈怠，
X32n0616_p0089c17║譬四正勤，能發煖位，煖是內凡，故云得近其子。三
X32n0616_p0089c18║者後復告言等，譬四如意足，咄是驚覺之辭，令捨
X32n0616_p0089c19║散入靜也。正勤屬智，如男子是陽性，如意足屬定，
X32n0616_p0089c20║如女人是陰性，若但正勤䇿動，不得與真相應，故
X32n0616_p0089c21║咄令修如意足也。念處正勤，動不專一，不名為常，
X32n0616_p0089c22║四如意中，定不異緣，思惟則定，思惟則斷，定斷專
X32n0616_p0089c23║一，故云汝常。此作不復紛動，故云勿復餘去，此是
X32n0616_p0089c24║頂位也。如意觀中，能發無漏，故云當加汝價。有漏
X32n0616_p0090a01║無漏，助道正道，皆從如意觀求，欲須即得，故云諸
X32n0616_p0090a02║有所須，莫自疑難。盆器譬四禪，體含支林，米譬生
X32n0616_p0090a03║空智粗，麫譬法空智細（藏教中亦有法空，非大乘法空也），此屬正
X32n0616_p0090a04║道。鹽譬十六行觀中無常，醋譬于苦，此屬助道，如
X32n0616_p0090a05║米麫難食，須鹽醋和之，譬正道難顯，須助道佐之
X32n0616_p0090a06║也。亦有老弊使人者，譬如意觀能發神通以代手
X32n0616_p0090a07║足，但神通劣弱故云老弊。又九想十想八背捨等
X32n0616_p0090a08║助道法門譬以使人，如意觀中亦有此法，須此助
X32n0616_p0090a09║于正道即成俱解脫人，故云須者相給也。四者好
X32n0616_p0090a10║自安意譬于五根，若得五根則安固難壞此忍位
X32n0616_p0090a11║也。五者我如汝父等譬于五力，世第一位似解鄰
X32n0616_p0090a12║真，故云我如汝父乃至如所生子。所以者何下釋
X32n0616_p0090a13║成如父之意，佛居道終已具智斷故言老大，汝居
X32n0616_p0090a14║道始未有智斷故言少壯，有信力故無欺，有精進
X32n0616_p0090a15║力故無怠，有念力故無瞋，有定力故無恨，有慧力
X32n0616_p0090a16║故無怨。言餘作人者，遠譬外道諸見求理，近譬四
X32n0616_p0090a17║念處等四位，亦未免五過也。六者即時更與作字
X32n0616_p0090a18║名之為兒，譬七覺八正入見道位，世第一心無間
X32n0616_p0090a19║證真故云即時，從此轉凡成聖故云更與作字。阿
X32n0616_p0090a20║含說五種佛子，謂四果及辟支佛菩薩，不斷結子
X32n0616_p0090a21║義未成，即此義也。七者爾時窮子雖欣此遇下譬
X32n0616_p0090a22║修道位，七覺八正以其不知堪任紹大，故云猶故
X32n0616_p0090a23║自謂客作賤人，以其但稟權教修行盡苦，故云二
X32n0616_p0090a24║十年中常令除糞，即是見諦一無礙一解脫，思惟
X32n0616_p0090b01║道九無礙九解脫也。三追誘譬竟。△四、領付家業
X32n0616_p0090b02║譬。近領火宅中等賜大車，遠領方便中頌顯實也。
X32n0616_p0090b03║文為二：初、領家業，二、付家業。初中二：初、相體信，二、
X32n0616_p0090b04║命領業。今初。
X32n0616_p0090b05║過是已後，心相體信，入出無難，然其所止猶在本處。
X32n0616_p0090b06║此正譬方等彈訶時也。由其得涅槃價，事既不虗，
X32n0616_p0090b07║今為菩薩說大乘法，亦必不虗，子信父也。佛知此
X32n0616_p0090b08║等見思已斷，聞大不謗，無漏根利，能微生信，父信
X32n0616_p0090b09║子也。由此見尊特身，聞大乘教，名之為入。復被訶
X32n0616_p0090b10║折，猶見丈六說小乘法，名之為出。大小出入，雖無
X32n0616_p0090b11║疑難，猶謂大乘是菩薩事，非己智分，不肯迴心向
X32n0616_p0090b12║大，故云所止猶在本處。△二、命領業，又二：初、命知
X32n0616_p0090b13║家事，二、受命領知。今初。
X32n0616_p0090b14║世尊！爾時長者有疾，自知將死不久，語窮子言：我今
X32n0616_p0090b15║多有金銀珍寶倉庫盈溢，其中多少所應取與，汝悉
X32n0616_p0090b16║知之。我心如是，當體此意。所以者何？今我與汝便為
X32n0616_p0090b17║不異，宜加用心無令漏失。
X32n0616_p0090b18║此正譬般若轉教時也。將死不久者，有機則應為
X32n0616_p0090b19║生，機盡應謝為死，今化機將畢應謝非久也。金譬
X32n0616_p0090b20║中理，銀譬真理，理則非多，約種種門亦得言多，例
X32n0616_p0090b21║如空非十八，約破十八法名十八空也。勸學中明
X32n0616_p0090b22║一切法門皆是珍寶，倉譬定門即百八三昧，庫譬
X32n0616_p0090b23║慧門即十八空境，定慧倉庫包藏一切禪定智慧
X32n0616_p0090b24║無所缺少，內充外溢故云盈溢。其中多少者，譬般
X32n0616_p0090c01║若廣略二門，菩薩行般若應知廣略相，略則為少、
X32n0616_p0090c02║廣則為多，自行為取、化他為與。大品中云汝當為
X32n0616_p0090c03║菩薩說，故云汝悉知之。我心如是者，佛以般若為
X32n0616_p0090c04║心，當體此意者，誡令同我體法空也。今我與汝便
X32n0616_p0090c05║為不異者，有三義：一是加被令說故與佛說不異，
X32n0616_p0090c06║二以諸法皆如故得不異，所謂善吉如、如來如、一
X32n0616_p0090c07║如無二如，三就今日始悟父子天性本來不異，而
X32n0616_p0090c08║二乘人向自謂被加異耳（如般若云豈二乘人敢有所說，有所說者皆是
X32n0616_p0090c09║佛力，由機未轉且言被加）。宜加用心無令漏失者，有二義：一是
X32n0616_p0090c10║約教，為菩薩說不可漏失；二是約理，此即汝物不
X32n0616_p0090c11║可漏失也。△二、受命領知。
X32n0616_p0090c12║爾時，窮子即受教勅，領知眾物金銀珍寶及諸庫藏，
X32n0616_p0090c13║而無希取一餐之意，然其所止故在本處，下劣之心
X32n0616_p0090c14║亦未能捨。
X32n0616_p0090c15║無希取者，如善吉雖說般若，自謂我無其分也。止
X32n0616_p0090c16║本處者，猶保小乘果證也。未捨下劣心者，雖復恥
X32n0616_p0090c17║小，未即迴心向大也。問：二乘至般若時，密得別益，
X32n0616_p0090c18║何云無希取意？答：領知無量差別法門，故名別益。
X32n0616_p0090c19║無心希取，故名密得。若肯希取，即是顯得，何名密
X32n0616_p0090c20║得耶？初、領家業譬。領上免難歡喜意竟。△二、付家
X32n0616_p0090c21║業譬，為二：初、正付家業，二、得付歡喜。初、正付家
X32n0616_p0090c22║業，領上索車及等賜大車二意也。
X32n0616_p0090c23║復經少時，父知子意漸以通泰，成就大志，自鄙先心。
X32n0616_p0090c24║臨欲終時，而命其子并會親族、國王、大臣、剎利、居士，
X32n0616_p0091a01║皆悉已集，即自宣言：諸君當知，此是我子，我之所生。
X32n0616_p0091a02║於某城中捨我逃走，竛竮辛苦五十餘年。其本字某，
X32n0616_p0091a03║我名某甲，昔在本城懷憂推覓，忽於此間遇會得之。
X32n0616_p0091a04║此實我子，我實其父。今我所有一切財物皆是子有，
X32n0616_p0091a05║先所出內是子所知。
X32n0616_p0091a06║復經少時，譬般若後正說無量義經之時，既聞本
X32n0616_p0091a07║從一法生無量法，必思無量諸法理應還入一法，
X32n0616_p0091a08║如此思時漸以通泰，故得大乘機發，乃至今經發
X32n0616_p0091a09║言三請，名為自鄙先心，此領索車意也。臨欲終時
X32n0616_p0091a10║者，如後文云如來不久將入涅槃，正指法華時也。
X32n0616_p0091a11║命其子者，二萬億佛所受化之人，大機既熟十方
X32n0616_p0091a12║雲集也。并會二字貫于下文。言親族者，十方法身
X32n0616_p0091a13║菩薩影響眾也。言國王者，一切漸頓諸經當機益
X32n0616_p0091a14║物，部部不同名之為國，皆言第一即各稱王，今經
X32n0616_p0091a15║會通諸經，故名并會國王也。等覺菩薩為大臣，十
X32n0616_p0091a16║地菩薩為剎利，三十心菩薩為居士。諸君當知下，
X32n0616_p0091a17║是正結會父子。實從我學，故云此是我子。從我得
X32n0616_p0091a18║解，故云我之所生。於某城中者，此經西國文多，或
X32n0616_p0091a19║可說昔名字國土，例如大通智勝因緣，今文簡略
X32n0616_p0091a20║但言某某也。背大乘法遁入生死，故言捨我逃走。
X32n0616_p0091a21║備經六趣，故云五十餘年。法身地中常覓可化之
X32n0616_p0091a22║機，故云昔在本城懷憂推覓。始于今日感應道交，
X32n0616_p0091a23║故云忽于此間遇會得之也。今我所有下，是正付
X32n0616_p0091a24║與家業一切財物，即大乘萬行萬德先所出內，即
X32n0616_p0091b01║追指廣略般若共不共法，先已領知今但付與，所
X32n0616_p0091b02║以法華但論開示悟入佛之知見，不復廣說一切
X32n0616_p0091b03║行相，此領等賜大車意也。△二得付歡喜。領上得
X32n0616_p0091b04║車歡喜意也。
X32n0616_p0091b05║世尊！是時，窮子聞父此言，即大歡喜，得未曾有，而作
X32n0616_p0091b06║是念：我本無心有所希求，今此寶藏自然而至。
X32n0616_p0091b07║譬三藏中本心不求；方等中雖恥小，自謂望絕，故
X32n0616_p0091b08║不求；般若中雖領知，自謂非己分，故不求。如此不
X32n0616_p0091b09║求，而今自得也。然此歡喜之由，有遠有近。若不先
X32n0616_p0091b10║教傭作，與一日之價，豈得心相體信，委業付財？譬
X32n0616_p0091b11║由三藏斷結，方堪並聞大集，受折淨名，轉教般若，
X32n0616_p0091b12║而致今日開顯授記耳。故傭作取價，即是遠由；體
X32n0616_p0091b13║信委知，即是近由。又前誘引譬中，共有二意：一、齊
X32n0616_p0091b14║教領，始自道樹，終訖出宅；二、取意探領，始自法身，
X32n0616_p0091b15║終訖思盡。今于領付譬中，亦有二意：一、探領慈悲，
X32n0616_p0091b16║四味調熟；二、終領付財，究竟一味。遠近始終，合論
X32n0616_p0091b17║五味。何者？即遣旁人。旁人所說，譬華嚴圓頓，此教
X32n0616_p0091b18║最初。旁人譬牛，所說譬乳。故云從佛出十二部經，
X32n0616_p0091b19║即初味也。若以此擬二乘人，則無機不受，迷悶躃
X32n0616_p0091b20║地，全生如乳也。次明密遣二人，說除糞法。此譬鹿
X32n0616_p0091b21║苑說三，於小即信，革凡成聖，如轉乳為酪。故云從
X32n0616_p0091b22║十二部出修多羅，即第二味也。次明心相體信，出
X32n0616_p0091b23║入無難。譬說方等、淨名諸經，揚大折小。二乘聞大
X32n0616_p0091b24║不謗，折小不退。良以三藏斷結，取一日價，故得恣
X32n0616_p0091c01║其褒貶。倘未斷結，則不堪聞揚大，如前不受勸門；
X32n0616_p0091c02║亦不堪聞折小，如前不受誡門。而今不謗不退者，
X32n0616_p0091c03║心相體信故也。既親證小，故信大不虗。得涅槃價，
X32n0616_p0091c04║故體折不瞋。雖非己事，而不疑謗。此心淳熟，如從
X32n0616_p0091c05║酪出生酥。故云從修多羅出方等經，第三味也。次
X32n0616_p0091c06║長者自知將死不久下，譬般若會中，使其領教，為
X32n0616_p0091c07║大菩薩說摩訶般若。既領知眾物，貫統法門，心明
X32n0616_p0091c08║口辯，彌益慕樂。但恨住小，非是己物。脫更開許，豈
X32n0616_p0091c09║不樂哉。於是心漸通泰，成就大志。如從生酥出於
X32n0616_p0091c10║熟酥。故云從方等出摩訶般若，第四味也。次臨欲
X32n0616_p0091c11║終時，而命其子，譬般若之後，判天性，定父子，會三
X32n0616_p0091c12║歸一，付財與記，說法華教，開佛知見，示真實相。菩
X32n0616_p0091c13║薩疑除，聲聞作佛，悉以如來滅度而滅度之。如從
X32n0616_p0091c14║熟酥出于醍醐。故云從摩訶般若出大涅槃，第五
X32n0616_p0091c15║味也。四大弟子，深得佛意，探領一化五味之教，始
X32n0616_p0091c16║終次第，其文出此。（此為最鈍聲聞，須經五味。若稍利者，四三二味，即得入實。故此
X32n0616_p0091c17║別五時教，止約一類根性所聞，不可執別而難通也。又華嚴如日照高山，阿含如日照幽谷。照幽谷時，未
X32n0616_p0091c18║甞不照高山。說阿含時，何得不說華嚴。方等般若，例此可知。今人僅讀四教儀一書，不知廣習習台宗，寧
X32n0616_p0091c19║知如來大機大用。）初立譬竟。△二、法合甚略。譬中已委，故
X32n0616_p0091c20║不更論，貴在得意，不俟費辭也。文為四：初、合父子
X32n0616_p0091c21║相失，二、合父子相見，三、合追誘，四、合領付家業。
X32n0616_p0091c22║今初。
X32n0616_p0091c23║世尊！大富長者則是如來，我等皆似佛子。
X32n0616_p0091c24║似有二義：一取大機為子，昔未逃逝，既非真位，猶
X32n0616_p0092a01║居外凡，故名似也。二取小機為子，子既逃父，貶之
X32n0616_p0092a02║言似，即以似字而合相失。△二、合父子相見。
X32n0616_p0092a03║如來常說：我等為子。
X32n0616_p0092a04║但合長者見子便識，即得子見父、父見子二文八
X32n0616_p0092a05║義。△三合追誘二：初合旁人追，二合二人誘。今
X32n0616_p0092a06║初。
X32n0616_p0092a07║世尊！我等以三苦故，於生死中受諸熱惱，迷惑無知，
X32n0616_p0092a08║樂著小法。
X32n0616_p0092a09║三苦，謂壞苦、行苦、苦苦也。受諸熱惱，即五濁障重。
X32n0616_p0092a10║迷惑無知，即不受勸誡。樂著小法，即但有小志，不
X32n0616_p0092a11║堪大化也。△二、合二人誘，又二：初、合齊教領，二、合
X32n0616_p0092a12║取意領。今初。
X32n0616_p0092a13║今日世尊令我等思惟，蠲除諸法戲論之糞，我等於
X32n0616_p0092a14║中勤加精進，得至涅槃一日之價。既得此已，心大歡
X32n0616_p0092a15║喜，自以為足，便自謂言：於佛法中勤精進故，所得弘
X32n0616_p0092a16║多。
X32n0616_p0092a17║令我等思惟等，是合具陳上事。勤加精進，是合尋
X32n0616_p0092a18║與除糞。得至涅槃等，是合先取其價也。△二、合取
X32n0616_p0092a19║意領。
X32n0616_p0092a20║然世尊先知我等心著弊欲樂於小法，便見縱捨不
X32n0616_p0092a21║為分別，汝等當有如來知見寶藏之分。
X32n0616_p0092a22║上言又以他日遙見子身，今云先知；上言羸瘦憔
X32n0616_p0092a23║悴，今云心著弊欲等；上言即脫瓔珞，今言不為分
X32n0616_p0092a24║別等。三、合追誘竟。△四、合領付家業二：初、合領家
X32n0616_p0092b01║業。二、合付家業。今初。
X32n0616_p0092b02║世尊以方便力說如來智慧，我等從佛得涅槃一日
X32n0616_p0092b03║之價以為大得，於此大乘無有志求。我等又因如來
X32n0616_p0092b04║智慧，為諸菩薩開示演說，而自於此無有志願。所以
X32n0616_p0092b05║者何？佛知我等心樂小法，以方便力隨我等說，而我
X32n0616_p0092b06║等不知真是佛子。
X32n0616_p0092b07║以方便力說如來智慧，合上心相體信出入無難
X32n0616_p0092b08║也。於此大乘無有志求，合上所止猶在本處也。又
X32n0616_p0092b09║因如來智慧為諸菩薩開示演說，合上受命領知
X32n0616_p0092b10║也。而自於此無有志願，合上無希取也。所以者何
X32n0616_p0092b11║下。釋出無希取意。佛方便力以實相法共二乘說，
X32n0616_p0092b12║我等不識不共之意也。△二、合付家業，又二：初、合
X32n0616_p0092b13║付業，二、合歡喜。今初。
X32n0616_p0092b14║今我等方知世尊於佛智慧無所恡惜。所以者何？我
X32n0616_p0092b15║等昔來真是佛子，而但樂小法（所以如來萬不得已權施小法）。若我
X32n0616_p0092b16║等有樂大之心，佛則為我說大乘法，於此經中唯說
X32n0616_p0092b17║一乘。而昔於菩薩前毀訾聲聞樂小法者（意欲我等捨偽取真），
X32n0616_p0092b18║然佛實以大乘教化。
X32n0616_p0092b19║△二合歡喜。
X32n0616_p0092b20║是故我等說本無心有所希求，今法王大寶自然而
X32n0616_p0092b21║至，如佛子所應得者皆已得之。
X32n0616_p0092b22║中根領解二白佛自陳中，初長文竟。
X32n0616_p0092b23║
X32n0616_p0092b24║妙法蓮華經台宗會義卷二之二
X32n0616_p0092c01║
X32n0616_p0092c02║
X32n0616_p0092c03║
X32n0616_p0092c04║
X32n0616_p0092c05║
X32n0616_p0092c06║妙法蓮華經台宗會義卷二之餘
X32n0616_p0092c07║
X32n0616_p0092c08║古吳後學蕅益　智旭　述
X32n0616_p0092c09║△中根、領解白佛自陳中，二、重頌二：初、頌法說，二、
X32n0616_p0092c10║頌譬說。今初。
X32n0616_p0092c11║爾時摩訶迦葉欲重宣此義，而說偈言：
X32n0616_p0092c12║我等今日，聞佛音教，歡喜踊躍，得未曾有。佛說聲聞，
X32n0616_p0092c13║當得作佛，無上寶聚，不求自得。
X32n0616_p0092c14║△二、頌譬說二：初、頌立譬，二、頌法合。初中四：初、頌
X32n0616_p0092c15║父子相失，二、頌父子相見，三、頌追誘，四、頌領付家
X32n0616_p0092c16║業。初又四：初、頌子背父去，二、頌求子中止，三、超頌
X32n0616_p0092c17║其父憂念，四、追頌遇到父城。今初。
X32n0616_p0092c18║譬如童子，幼稚無識，捨父逃逝，遠到他土，周流諸國，
X32n0616_p0092c19║五十餘年。
X32n0616_p0092c20║周流諸國，譬輪迴三界。五十餘年，譬備經六趣也。
X32n0616_p0092c21║△二、頌求子中止。
X32n0616_p0092c22║其父憂念，四方推求，求之既疲，頓止一城，造立舍宅，
X32n0616_p0092c23║五欲自娛。其家巨富，多諸金銀，硨磲碼碯，真珠琉璃，
X32n0616_p0092c24║象馬牛羊，輦輿車乘，田業僮僕，人民眾多，出入息利，
X32n0616_p0093a01║乃遍他國，商估賈人，無處不有，千萬億眾，圍繞恭敬，
X32n0616_p0093a02║常為王者，之所愛念，群臣豪族，皆共宗重。以諸緣故，
X32n0616_p0093a03║往來者眾，豪富如是，有大力勢。
X32n0616_p0093a04║四方推求，譬觀四生覔可度之機也。頓止一城，譬
X32n0616_p0093a05║有餘國方便淨涅槃也。起慈悲舍，立性空宅，受用
X32n0616_p0093a06║勝妙五塵，稱性法樂，良由佛居方便，是即實報，亦
X32n0616_p0093a07║即寂光故也。王譬法身及自受用身，今是勝應，故
X32n0616_p0093a08║為王所愛念也。群臣豪族，譬法身大士。往來者眾，
X32n0616_p0093a09║譬諸土菩薩來往聽法。△三、超頌其父憂念。
X32n0616_p0093a10║而年朽邁，益憂念子，夙夜惟念，死時將至。癡子捨我，
X32n0616_p0093a11║五十餘年，庫藏諸物，當如之何？
X32n0616_p0093a12║△四、追頌遇到父城。
X32n0616_p0093a13║爾時，窮子求索衣食，從邑至邑，從國至國，或有所得，
X32n0616_p0093a14║或無所得，饑餓羸瘦，體生瘡癬，漸次經歷，到父住城。
X32n0616_p0093a15║歷十二處及十八界，以求正道助道，故云從邑至
X32n0616_p0093a16║邑，從國至國也。約有漏善，則或有所得，約無漏善，
X32n0616_p0093a17║則或無所得，無大乘法食為饑餓，無大力用為羸，
X32n0616_p0093a18║無大功德為瘦，迷于諦理而起見思，為體生瘡癬。
X32n0616_p0093a19║初頌父子相失竟。△二、頌父子相見二：初、頌子見
X32n0616_p0093a20║父，二、頌父見子。今初。
X32n0616_p0093a21║傭賃展轉，遂至父舍。爾時長者，於其門內，施大寶帳，
X32n0616_p0093a22║處師子座，眷屬圍繞，諸人侍衛，或有計算，金銀寶物，
X32n0616_p0093a23║出內財產，注記券疏。窮子見父，豪貴尊嚴，謂是國王，
X32n0616_p0093a24║若國王等，驚怖自怪，何故至此？覆自念言：我若久住，
X32n0616_p0093b01║或見逼迫，強驅使作。思惟是已，馳走而去，借問貧里，
X32n0616_p0093b02║欲往傭作。
X32n0616_p0093b03║初二句頌見父之由，次十句頌見父之相。上明見
X32n0616_p0093b04║父之處在於門側，今言長者於其門內，即兼得處
X32n0616_p0093b05║也。菩薩行願多明事數，故云計算。以廣顯略為注，
X32n0616_p0093b06║授決為記，四弘誓為券，修行為疏。次窮子見父下，
X32n0616_p0093b07║十四句頌生畏避，可知。△二、頌父見子。但頌見子
X32n0616_p0093b08║處及見即識，不頌歡喜適願。
X32n0616_p0093b09║長者是時在師子座，遙見其子，默而識之。
X32n0616_p0093b10║二頌父子相見竟。△三、頌追誘二：初、頌旁人追，二、
X32n0616_p0093b11║頌二人誘。今初。
X32n0616_p0093b12║即勅使者，追捉將來。窮子驚喚，迷悶躃地：是人執我，
X32n0616_p0093b13║必當見殺，何用衣食，使我至此？長者知子，愚癡狹劣，
X32n0616_p0093b14║不信我言，不信是父。
X32n0616_p0093b15║△二、頌二人誘二：初、頌雇作，即齊教領；二、頌教作，
X32n0616_p0093b16║即取意領。今初。
X32n0616_p0093b17║即以方便，更遣餘人，眇目矬陋，無威德者：汝可語之，
X32n0616_p0093b18║云當相雇，除諸糞穢，倍與汝價。窮子聞之，歡喜隨來，
X32n0616_p0093b19║為除糞穢，淨諸房舍。
X32n0616_p0093b20║眇目，譬偏空小智。矬者豎短，譬不窮實相之源。陋
X32n0616_p0093b21║者橫狹，譬不具萬善之飾。非四無所畏故無威，非
X32n0616_p0093b22║常樂我淨故無德。淨諸房舍者，淨六根房、五陰舍
X32n0616_p0093b23║也。△二頌教作。
X32n0616_p0093b24║長者於牖，常見其子，念子愚劣，樂為鄙事。於是長者，
X32n0616_p0093c01║著弊垢衣，執除糞器，往到子所，方便附近，語令勤作：
X32n0616_p0093c02║既益汝價，并塗足油，飲食充足，薦席厚暖。如是苦言：
X32n0616_p0093c03║汝當勤作。又以輭語：若如吾子。
X32n0616_p0093c04║初二句，頌權智久欲擬宜。次二句，頌久知小法是
X32n0616_p0093c05║其玩好。次四句，頌久知須歎三車。次十句，頌久知
X32n0616_p0093c06║適願受行也。語字，頌四念處。令勤作三字，頌四正
X32n0616_p0093c07║勤。既益汝價六句，頌四如意。足塗足油者，油能除
X32n0616_p0093c08║風，譬禪定。復能履水，譬神通。飲食，即米、麵、鹽、醋。薦
X32n0616_p0093c09║席厚暖，譬觀練熏修諸禪。如是苦言，汝當勤作，結
X32n0616_p0093c10║前咄！男子！汝常此作等也。又以輭語，若如我子，即
X32n0616_p0093c11║頌好自安意。以下五根、五力、七覺、八正等文，三頌
X32n0616_p0093c12║追誘竟。△四、頌領付家業二：初、頌領業，二、頌付業。
X32n0616_p0093c13║今初。
X32n0616_p0093c14║長者有智漸令入出，經二十年執作家事，示其金、銀、
X32n0616_p0093c15║真珠、玻瓈，諸物出入皆使令知，猶處門外止宿草菴，
X32n0616_p0093c16║自念：貧事，我無此物。
X32n0616_p0093c17║初二句頌心相體信，次六句頌受命領知，後四句
X32n0616_p0093c18║頌無希取也。經二十年者，教菩薩斷界外見思，與
X32n0616_p0093c19║前二十年除糞不同。△二、頌付業二：初、頌正付業，
X32n0616_p0093c20║二、頌得付歡喜。今初。
X32n0616_p0093c21║父知子心漸已曠大，欲與財物，即聚親族、國王、大臣、
X32n0616_p0093c22║剎利、居士，於此大眾說是我子：捨我他行經五十歲，
X32n0616_p0093c23║自見子來已二十年。昔於某城而失是子，周行求索
X32n0616_p0093c24║遂來至此。凡我所有舍宅人氏，悉以付之恣其所用。
X32n0616_p0094a01║二十年者，或約二乘自行，即除糞二十年也。或除
X32n0616_p0094a02║糞之後方名為子，則以轉教執作名二十年。或約
X32n0616_p0094a03║二乘之名為二十年。△二頌得付歡喜。
X32n0616_p0094a04║子念昔貧，志意下劣，今於父所，大獲珍寶，并及舍宅，
X32n0616_p0094a05║一切財物，甚大歡喜，得未曾有。
X32n0616_p0094a06║初頌立譬竟。△二、頌法合三：初、頌合相失相見，二、
X32n0616_p0094a07║頌合追誘，三、頌合領付家業。今初。
X32n0616_p0094a08║佛亦如是，知我樂小。
X32n0616_p0094a09║我樂小故，與父相失；佛知我故，與子相見也。△二
X32n0616_p0094a10║頌合追誘。
X32n0616_p0094a11║未曾說言汝等作佛，而說我等得諸無漏，成就小乘
X32n0616_p0094a12║聲聞弟子。
X32n0616_p0094a13║初二句頌合追，次四句頌合誘也。△三、頌合領付
X32n0616_p0094a14║家業二：初、頌合領家業，二、頌合付家業。初中二：初、
X32n0616_p0094a15║頌合受命領知，二、頌合心無希取。今初。
X32n0616_p0094a16║佛勅我等，說最上道，修習此者，當得成佛。我承佛教，
X32n0616_p0094a17║為大菩薩，以諸因緣，種種譬喻，若干言辭，說無上道。
X32n0616_p0094a18║諸佛子等，從我聞法，日夜思惟，精勤修習。是時諸佛，
X32n0616_p0094a19║即授其記：汝於來世，當得作佛。一切諸佛，秘藏之法，
X32n0616_p0094a20║但為菩薩，演其實事，而不為我，說斯真要。
X32n0616_p0094a21║合中具合體信委業，今但頌合委業也。最上道，即
X32n0616_p0094a22║摩訶般若。△二、頌合心無希取。此文則廣，又為三：
X32n0616_p0094a23║初、牒譬總明無希取，二、釋無希取意，三、結無希取。
X32n0616_p0094a24║今初。
X32n0616_p0094b01║如彼窮子得近其父，雖知諸物心不希取；我等雖說
X32n0616_p0094b02║佛法寶藏，自無志願亦復如是。
X32n0616_p0094b03║△二、釋無希取意。
X32n0616_p0094b04║我等內滅，自謂為足，唯了此事，更無餘事。我等若聞，
X32n0616_p0094b05║淨佛國土，教化眾生，都無欣樂。所以者何？一切諸法，
X32n0616_p0094b06║皆悉空寂，無生無滅，無大無小，無漏無為，如是思惟，
X32n0616_p0094b07║不生喜樂。我等長夜，於佛智慧，無貪無著，無復志願，
X32n0616_p0094b08║而自於法，謂是究竟。我等長夜，修習空法，得脫三界，
X32n0616_p0094b09║苦惱之患，住最後身，有餘涅槃，佛所教化，得道不虗，
X32n0616_p0094b10║則為已得，報佛之恩。
X32n0616_p0094b11║初一偈由具小斷故不希大斷，次一偈由具小智
X32n0616_p0094b12║故不欣大智，次二偈釋成小斷，次一偈半釋成小
X32n0616_p0094b13║智，次偈半重釋小斷，後一偈重釋小智也。△三、結
X32n0616_p0094b14║無希取。
X32n0616_p0094b15║我等雖為，諸佛子等，說菩薩法，以求佛道，而於是法，
X32n0616_p0094b16║永無願樂。導師見捨，觀我心故，初不勸進，說有實利。
X32n0616_p0094b17║由我無願樂，故導師見捨，乃由觀我心，非是恡大
X32n0616_p0094b18║法也。初頌合領業竟。△二、頌合付家業二：初、頌合
X32n0616_p0094b19║付業，二、頌合歡喜。今初，先六句牒譬，後六句正
X32n0616_p0094b20║合。
X32n0616_p0094b21║如富長者知子志劣，以方便力柔伏其心，然後乃付
X32n0616_p0094b22║一切財物；佛亦如是，現希有事，知樂小者，以方便力
X32n0616_p0094b23║調伏其心，乃教大智。
X32n0616_p0094b24║△二、頌合歡喜。
X32n0616_p0094c01║我等今日，得未曾有，非先所望，而今自得，如彼窮子，
X32n0616_p0094c02║得無量寶。世尊我今，得道得果，於無漏法，得清淨眼。
X32n0616_p0094c03║我等長夜，持佛淨戒，始於今日，得其果報。法王法中，
X32n0616_p0094c04║久修梵行，今得無漏，無上大果。我等今者，真是聲聞，
X32n0616_p0094c05║以佛道聲，令一切聞。我等今者，真阿羅漢，於諸世間，
X32n0616_p0094c06║天人魔梵，普於其中，應受供養。
X32n0616_p0094c07║得道者，得實相道。得果者，分得無上菩提大乘習
X32n0616_p0094c08║果。無漏法者，中道不漏二邊。得清淨眼者，分得佛
X32n0616_p0094c09║眼，此明開佛知見也。淨戒成真實緣因故得妙報，
X32n0616_p0094c10║梵行成真實了因故得妙果，所知所見即正因理
X32n0616_p0094c11║性法身德也。真是聲聞真阿羅漢者，圓初住位一
X32n0616_p0094c12║分真一切分真，即是分證十界三德，但就本位開
X32n0616_p0094c13║顯，故云聲聞阿羅漢也。初長文重頌正陳得解竟。
X32n0616_p0094c14║△次十三偈歎佛恩深。
X32n0616_p0094c15║世尊大恩，以希有事，憐愍教化，利益我等，無量億劫，
X32n0616_p0094c16║誰能報者？手足供給，頭頂禮敬，一切供養，皆不能報。
X32n0616_p0094c17║若以頂戴，兩肩荷負，於恒沙劫，盡心恭敬。又以美膳，
X32n0616_p0094c18║無量寶衣，及諸臥具，種種湯藥，牛頭栴檀，及諸珍寶，
X32n0616_p0094c19║以起塔廟，寶衣布地，如斯等事，以用供養，於恒沙劫，
X32n0616_p0094c20║亦不能報。諸佛希有，無量無邊，不可思議，大神通力，
X32n0616_p0094c21║無漏無為，諸法之王，能為下劣，忍于斯事，取相凡夫，
X32n0616_p0094c22║隨宜為說。諸佛於法，得最自在，知諸眾生，種種欲樂，
X32n0616_p0094c23║及其志力，隨所堪任，以無量喻，而為說法。隨諸眾生，
X32n0616_p0094c24║宿世善根，又知成熟，未成熟者，種種籌量，分別知已，
X32n0616_p0095a01║於一乘道，隨宜說三。
X32n0616_p0095a02║世尊！大恩者，一、佛始建慈悲，拔六道苦，與四聖樂，
X32n0616_p0095a03║普十法界，入四弘中，此如來室恩。二、如來行菩薩
X32n0616_p0095a04║道，示教利喜，曾教我大乘，雖復中忘，智願不失，蓋
X32n0616_p0095a05║如來室，清涼溫煖，大慈與樂恩。三、眾生遭苦，視父
X32n0616_p0095a06║而已，佛伺其宜，如犢逐母，備行六度，以利眾生，蓋
X32n0616_p0095a07║如來室，遮寒障熱，大悲拔苦恩。四、佛成道已，應受
X32n0616_p0095a08║寂滅無為之樂，而隱其神德，用貧所樂法，五戒十
X32n0616_p0095a09║善，冷水灑面，令得醒悟，蓋是佛衣，遮貪欲熱恩。五、
X32n0616_p0095a10║示老比丘像，方便附近，與一日價，蓋是佛衣，除見
X32n0616_p0095a11║寒愛熱恩。六、過是已後，心相體信，彈訶貶斥，令恥
X32n0616_p0095a12║小慕大，蓋是佛衣，遮醜陋恩。七、命領家業，金銀庫
X32n0616_p0095a13║藏，皆悉令知，蓋是佛衣，與我莊嚴恩。八、會親族，定
X32n0616_p0095a14║父子，付以家業無上寶聚，不求自得，蓋如來座恩。
X32n0616_p0095a15║九十、既坐座已，身意泰然，快得安隱，以佛道聲，令
X32n0616_p0095a16║一切聞，普于天人，應受供養，蓋如來座，令我具足
X32n0616_p0095a17║自行化他恩。兩肩荷負等，所不能報，此之謂也。牛
X32n0616_p0095a18║頭栴檀者，華嚴經云：出離垢山，若用塗身，火不能
X32n0616_p0095a19║燒。此中十恩：室三、衣四、座三。當知室得衣故，有覆
X32n0616_p0095a20║育之恩；室有座故，成與拔之用。座假衣室，令自他
X32n0616_p0095a21║行成；衣假座室，令初後理顯。是故三義合成大恩。
X32n0616_p0095a22║正論荷恩難報，不得直以亡報釋之。二、譬說周中，
X32n0616_p0095a23║第二、明中根領解竟。
X32n0616_p0095a24║妙法蓮華經台宗會義卷二之餘