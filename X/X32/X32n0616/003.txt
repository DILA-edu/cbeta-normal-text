X32n0616_p0095b01║卷三之一
X32n0616_p0095b02║△釋信解品竟。次釋藥草喻品。
X32n0616_p0095b03║藥草喻品第五
X32n0616_p0095b04║此中具山川雲雨，獨以藥草標名者，土地是能生，
X32n0616_p0095b05║雲雨是能潤，草木是所生所潤。所生所潤，通皆有
X32n0616_p0095b06║用（若從如來所述義邊，則盡大地，無不是藥），而藥草用強（若從迦葉等能領義邊，則
X32n0616_p0095b07║正是中草）。譬有漏諸善，悉能除惡，而無漏為最。今無漏
X32n0616_p0095b08║眾中，四大弟子，以譬領佛，譬深會聖心。佛讚善哉，
X32n0616_p0095b09║甚為希有。述其得解，以喻其人，故稱藥草喻品（世界
X32n0616_p0095b10║悉檀）。夫藥草叢育日久，一蒙雲雨，扶蔬暐曄，芽莖豐
X32n0616_p0095b11║蔚于外，力用充潤于內。譬諸無漏，住最後身，有餘
X32n0616_p0095b12║涅槃，更不願求佛道。今得聞經，自乘佛乘，兼以運
X32n0616_p0095b13║人，以佛道聲，令一切聞，內外自他，具勝力用，故稱
X32n0616_p0095b14║藥草喻品（為人悉檀）。夫藥草者，能治四大，補養五臟，還
X32n0616_p0095b15║年駐色（世藥三品，下治四大，中益五臟，上可還年駐色，俱非藥王。譬昔除四住病，養五分身，
X32n0616_p0095b16║還真理年，駐變易色）。今蒙雲雨，忽成藥王，餌之徧治眾病，變
X32n0616_p0095b17║體成仙。譬諸無漏聞經，破無明惑，開佛知見，我等
X32n0616_p0095b18║今日，真是佛子，無上寶聚，不求自得，故稱藥草喻
X32n0616_p0095b19║品（破惑合徧治譬，即對治悉檀。開佛知見，合成仙譬，即第一義悉檀）。約教者，三草
X32n0616_p0095b20║是藏教，小樹是通教，大樹是別教，地雨是圓教。昔
X32n0616_p0095b21║未開顯，則權實逈異。今既開顯，則三草二木，同是
X32n0616_p0095b22║一地所生，一雨所潤，根莖枝葉，四微何殊？應具歷
X32n0616_p0095b23║五味，以顯獨妙。本迹者，本住智地，曾施雲雨，迹為
X32n0616_p0095b24║草木，引彼增長觀心，如玄文利益妙後說。△譬說
X32n0616_p0095c01║周四大段中，第三、如來述成，為二：初、略述成，二、廣
X32n0616_p0095c02║述成。初中二：初、雙述善哉，二、領所不及。今初。
X32n0616_p0095c03║爾時，世尊告摩訶迦葉及諸大弟子：善哉！善哉！迦葉！
X32n0616_p0095c04║善說如來真實功德，誠如所言。
X32n0616_p0095c05║迦葉居僧之首，故別告之。信解具列四人，雖空生
X32n0616_p0095c06║居首，然自陳之唱屬在迦葉，故今別告。又言及諸
X32n0616_p0095c07║大弟子信知得悟，不但四人也。一善哉述其法譬，
X32n0616_p0095c08║兩處領實。一善哉述其法譬，兩處領權。又華嚴之
X32n0616_p0095c09║擬宜，領實也。三藏之誘引，領權也。方逈之體信，般
X32n0616_p0095c10║若之轉教，俱領權實也。法華之付財，開權即實也。
X32n0616_p0095c11║辭致曲巧，故言善說。皆是佛法，故言真實功德。印
X32n0616_p0095c12║定不謬，故云誠如所言。△二領所不及。
X32n0616_p0095c13║如來復有無量無邊阿僧祇功德，汝等若於無量億
X32n0616_p0095c14║劫說不能盡。
X32n0616_p0095c15║云何不及？謂退進、橫豎、亦橫亦豎、非橫非豎，皆不
X32n0616_p0095c16║及也。所以者何？大雲普覆，徧荷清涼，大雨俱霑，無
X32n0616_p0095c17║不蒙澤，咸令世間皆得知見未曾有法，那忽齊教
X32n0616_p0095c18║止領二乘得益，不道人天小草？是為退所不及。菩
X32n0616_p0095c19║薩名上草，亦名小樹、大樹，敷榮鬱茂，自他饒益，而
X32n0616_p0095c20║復不領，是為進所不及。又十法界同成佛法界，那
X32n0616_p0095c21║忽止領二乘，餘八法界都不涉言？是為橫所不及。
X32n0616_p0095c22║又七方便從淺至深，皆入真實，那忽止領二乘，餘
X32n0616_p0095c23║五方便都不在言？是為豎所不及。又三世利益徧
X32n0616_p0095c24║于十方十界，未曾暫廢，都不涉言，是為亦橫亦豎，
X32n0616_p0096a01║領所不及。又山川谿谷等，總言一地，一地能生，未
X32n0616_p0096a02║嘗揀擇，草木種子皆依于地，更無餘依。一雲靉靆，
X32n0616_p0096a03║無處不密，一雨一味，不隔枯榮，普潤既同，普得增
X32n0616_p0096a04║長。如來平等，不可思議。實不先頓後漸，初三末一。
X32n0616_p0096a05║如龍興雲，普雨一切。不從身心降，除熱得清涼。是
X32n0616_p0096a06║為五乘七方便，十方三世，平等廣大，甚深博遠，不
X32n0616_p0096a07║可思議，無有差別。是為非橫非豎，領所不及。不及
X32n0616_p0096a08║之言，非都頓奪。特以初心望後心，未窮極地，故云
X32n0616_p0096a09║不盡耳。（因緣）又既悟初阿，亦具後茶功德。但齊教之
X32n0616_p0096a10║領，未暇進領橫豎周徧耳。（約教）又權行大士，宜應如
X32n0616_p0096a11║此也。（本迹）觀心者，退進橫豎。亦橫亦豎，無差而差也。
X32n0616_p0096a12║非橫非豎，差即無差也。觀心即空，則差即無差。觀
X32n0616_p0096a13║心即假，則無差即差。觀心即中，則非差非無差，雙
X32n0616_p0096a14║照差與無差。（今人僅讀一本四教儀，輒執別五時而判教。止是竊取迦葉領解餘涎，寧
X32n0616_p0096a15║知如來三輪不思議化若此。）初略述成竟。△二、廣述成二：初、長
X32n0616_p0096a16║文，二、重頌。初中二：初、正明權實不可思議，二、結歎
X32n0616_p0096a17║述成。蓋既廣明三草二木差無差等，皆是迦葉領
X32n0616_p0096a18║所不及，仍接引之，故結歎云：汝等甚為希有，能知
X32n0616_p0096a19║如來隨宜說法，能信能受。良以退進、橫豎等雖領
X32n0616_p0096a20║不及，而舉其大意，不出權實故也。初中三：初、法說，
X32n0616_p0096a21║二、立譬，三、法合。初又二：初、明權實教不可思議，二、
X32n0616_p0096a22║明權實智不可思議。今初。
X32n0616_p0096a23║迦葉當知，如來是諸法之王，若有所說皆不虗也。於
X32n0616_p0096a24║一切法以智方便而演說之，其所說法皆悉到於一
X32n0616_p0096b01║切智地。
X32n0616_p0096b02║此正總示以領所不及也。若據窮子之譬，則必先
X32n0616_p0096b03║擬以大，後接以小。體信之後，方可領知。領知之後，
X32n0616_p0096b04║方可付業。自是鈍根聲聞，具歷五味受益之一途
X32n0616_p0096b05║耳。豈知如來是大法王，得大自在。一音演說，隨類
X32n0616_p0096b06║各解。三草二木，受益不虗。以智方便而演說法，則
X32n0616_p0096b07║何權不施，寧止施三。所說皆到一切智地，則何實
X32n0616_p0096b08║不顯，寧止二乘。故不可思議也。言一切智地者，究
X32n0616_p0096b09║竟非二，故稱一。其性廣博，故稱切。寂而常照，故稱
X32n0616_p0096b10║智。無住之本，立一切法，故稱地也。△二、明權實智
X32n0616_p0096b11║不可思議。
X32n0616_p0096b12║如來觀知一切諸法之所歸趣，亦知一切眾生深心
X32n0616_p0096b13║所行，通達無礙；又於諸法究盡明了，示諸眾生一切
X32n0616_p0096b14║智慧。
X32n0616_p0096b15║此明權實諸教所以皆悉不虗不可思議者，正由
X32n0616_p0096b16║如來權實之智不可思議故也。觀知一切諸法之
X32n0616_p0096b17║所歸趣者，契權實理也，識淺深藥也。亦知一切眾
X32n0616_p0096b18║生深心所行通達無礙者，契十界機也，識標本病
X32n0616_p0096b19║也。一切諸法各有遠趣近趣。言近趣者，戒善等趣
X32n0616_p0096b20║人天，念處道品等趣涅槃，三祇六度趣三藏佛果，
X32n0616_p0096b21║體觀無生趣三乘共實相，次第三觀趣別教果頭
X32n0616_p0096b22║妙覺。言遠趣者，舉手低頭皆緣因善性，隨聞一句
X32n0616_p0096b23║皆了因慧性，無不究竟趣于圓極佛果。夫一切諸
X32n0616_p0096b24║法即十界法也，深心所行即十界機也。今云知所
X32n0616_p0096c01║歸趣通達無礙，則差即無差，即權而實矣。究盡明
X32n0616_p0096c02║了是實相理也，一切智慧是圓極智也。今云又于
X32n0616_p0096c03║諸法示諸眾生，則無差即差，即實而權矣。無差而
X32n0616_p0096c04║差，奚止能誘窮子？差而無差，奚止局于次第五味？
X32n0616_p0096c05║故不可思議也。初法說竟。△二、立譬二：初、明無差
X32n0616_p0096c06║而差，譬即實而權；二、明差而無差，譬即權而實。初
X32n0616_p0096c07║中二：初、約能生、所生，明無差而差；二、約能潤、所潤，
X32n0616_p0096c08║明無差而差。今初。
X32n0616_p0096c09║迦葉！譬如三千大千世界，山川谿谷土地所生，卉木
X32n0616_p0096c10║叢林及諸藥草，種類若干名色各異。
X32n0616_p0096c11║三千大千山川、谿谷、土地，舉能生無差也；卉木、叢
X32n0616_p0096c12║林、藥草，舉所生差別也。三千大千譬眾生，世間眾
X32n0616_p0096c13║生無別法，依于五陰和合而立其名；三千大千亦
X32n0616_p0096c14║無別法，依于山川、谿谷、土地而立其名。山譬色陰，
X32n0616_p0096c15║顯而可見；川譬受陰，水流盈涸；谿譬想陰，屈曲晦
X32n0616_p0096c16║明；谷譬行陰，幽隱難見；土地譬識陰，通為所依。如
X32n0616_p0096c17║此五陰皆為一切習因習果所依，猶彼山川、谿谷、
X32n0616_p0096c18║土地皆為一切草木、種子、根莖、枝葉所依也。卉者，
X32n0616_p0096c19║草之總名；木者，樹之總名。眾草為叢，眾樹為林，治
X32n0616_p0096c20║病力用勝者稱之為藥。今云藥草，且舉二乘無漏
X32n0616_p0096c21║善也。五乘七方便等因果不同，故云種類若干，各
X32n0616_p0096c22║有稱謂為名，各有體相為色。以要言之，十界因果
X32n0616_p0096c23║諸法不離假名五陰，十萬八千有毒無毒藥品不
X32n0616_p0096c24║離大千土地。又三千大千可譬正因理性，通為一
X32n0616_p0097a01║切所依；山川、谿谷、土地可譬眾生果報五陰色心；
X32n0616_p0097a02║卉木、叢林可譬眾生十界習因。此三法不相離，習
X32n0616_p0097a03║因依報陰，報陰不出法性，如卉木依山川、土地，山
X32n0616_p0097a04║川、土地依世界，此即性德三因。法性即正因法身
X32n0616_p0097a05║德，果報即緣因解脫德，習因即了因般若德。若以
X32n0616_p0097a06║正因望十界緣、了，則無差而差，種類若干，名色各
X32n0616_p0097a07║異；若以緣、了望理性正因，則差而無差，同歸一地。
X32n0616_p0097a08║如此權實之境不可思議，頓扣于佛，那獨約二乘
X32n0616_p0097a09║自類領耶？△二、約能潤所潤明無差而差。
X32n0616_p0097a10║密雲彌布遍覆三千大千世界，一時等澍其澤普洽，
X32n0616_p0097a11║卉木叢林及諸藥草，小根、小莖、小枝、小葉，中根、中莖、
X32n0616_p0097a12║中枝、中葉，大根、大莖、大枝、大葉，諸樹大小隨上中下
X32n0616_p0097a13║各有所受，一雲所雨稱其種性而得生長華果敷實。
X32n0616_p0097a14║密雲遍覆，等澍普洽，舉能潤無差也。根莖枝葉，小
X32n0616_p0097a15║中大等，各有所受，稱其種性，舉所潤差別也。雲有
X32n0616_p0097a16║形色，譬如來身密。彌布遍覆，譬普現一切羣生之
X32n0616_p0097a17║前。又大慈等蔭，即譬意密。下文云雷聲遠震，即譬
X32n0616_p0097a18║口密也。一時等澍，譬八音四辯宣注法雨。其澤普
X32n0616_p0097a19║洽，譬秘密不定二種化儀。念念之中，十界各得權
X32n0616_p0097a20║實諸益，非同迦葉所領次第五味，僅僅先擬後引，
X32n0616_p0097a21║先施後廢而已。根譬信，莖譬戒，枝譬定，葉譬慧，小
X32n0616_p0097a22║譬人天信戒定慧，中譬二乘信戒定慧，大譬菩薩
X32n0616_p0097a23║信戒定慧。諸樹大小，即通別二種菩薩。於中又各
X32n0616_p0097a24║論上中下，舉凡萬有不同之機，咸于一時各有所
X32n0616_p0097b01║受，止一身雲一音演說，能使小不過分，大不減少，
X32n0616_p0097b02║稱其習報兩因種性而得生長，使彼習果華敷，報
X32n0616_p0097b03║果果實。如此權實之教，不可思議，普應群機，那獨
X32n0616_p0097b04║約五味次第領耶？初明無差而差，譬即實而權竟。
X32n0616_p0097b05║△二、明差而無差譬即權而實。
X32n0616_p0097b06║雖一地所生，一雨所潤，而諸草木各有差別。
X32n0616_p0097b07║若據文義，似是結成無差而差。若論譬意，則前譬
X32n0616_p0097b08║無差而差已竟。今意正顯三草二木各有差別，而
X32n0616_p0097b09║地與雨無差別也。一地所生者，譬道前心地所生，
X32n0616_p0097b10║終因道後智地（此道前後名有通別，道後定在果後，道前通至凡夫。故方便品中亦
X32n0616_p0097b11║以等覺已前為道前，此中須以博地凡夫無戒善者為道前，以五乘為道中。所以道前道後真如之理等
X32n0616_p0097b12║皆是地，地體無別，然皆能生。故知眾生道前心地，奚嘗不有能生性耶？而不能生不能成者，必假道後極
X32n0616_p0097b13║果智地令生令成，發心已後究竟已前，皆假智地而成熟之）。一雨所潤者，譬一
X32n0616_p0097b14║音所宣一乘法門，開發道中五乘善根，終是一音
X32n0616_p0097b15║平等之達。而諸草木各有差別者，譬五乘善根蒙
X32n0616_p0097b16║佛法雨隨分增長，而不自知五種之因皆依一佛
X32n0616_p0097b17║性，亦不自知五乘之教皆是一大乘，亦不自知同
X32n0616_p0097b18║歸佛慧，唯有如來能知也。二立譬竟。△三、法合二：
X32n0616_p0097b19║初、合無差而差，二、合差而無差。初中二：初、正合，二、
X32n0616_p0097b20║提譬帖合。初又三：初、先合能潤，二、追合能生所生，
X32n0616_p0097b21║三、復合能潤所潤。今初。
X32n0616_p0097b22║迦葉！當知如來亦復如是，出現於世如大雲起，以大
X32n0616_p0097b23║音聲普遍世界天、人、阿修羅，如彼大雲遍覆三千大
X32n0616_p0097b24║千國土，於大眾中而唱是言：我是如來、應供、正徧知、
X32n0616_p0097c01║明行足、善逝、世間解、無上士、調御丈夫、天人師、佛、世
X32n0616_p0097c02║尊，未度者令度，未解者令解，未安者令安，未涅槃者
X32n0616_p0097c03║令得涅槃，今世後世如實知之。我是一切知者、一切
X32n0616_p0097c04║見者、知道者、開道者、說道者，汝等天、人、阿修羅眾皆
X32n0616_p0097c05║應到此，為聽法故。
X32n0616_p0097c06║此正合密雲彌布遍覆，兼合頌中雷聲遠震之譬，
X32n0616_p0097c07║以顯如來三密也。出現于世，即應身出世，是身密
X32n0616_p0097c08║也。如大雲起，舉譬帖合身密也。以大音聲普徧世
X32n0616_p0097c09║界天人阿修羅，即是口密，頌中所謂雷聲遠震也。
X32n0616_p0097c10║身口二密，皆由大慈所熏，所以應不失時，藥必應
X32n0616_p0097c11║病，即兼顯意密也。世界，總舉三千大千六道四生
X32n0616_p0097c12║意，含十法界也。天人阿修羅，別舉三善道能稟聲
X32n0616_p0097c13║教之益意，譬三乘根性三十子也。如彼大雲徧覆
X32n0616_p0097c14║等，舉譬帖合口密也。於大眾中而唱是言等，重明
X32n0616_p0097c15║大音普徧，略唱六種法門，集眾聽法，猶如雷聲遠
X32n0616_p0097c16║震也。一如來等，是十號法門。二未度等，是四弘法
X32n0616_p0097c17║門。未度苦者，令得度苦。未解集者，令得解集。未安
X32n0616_p0097c18║道者，令得安住道諦。未證滅諦涅槃者，令得證于
X32n0616_p0097c19║涅槃。至因名為僧那僧涅，此云弘誓。至果名為大
X32n0616_p0097c20║慈大悲，悲拔苦集，慈與道滅也。此四既依四諦，四
X32n0616_p0097c21║諦有生滅、無生、無量、無作之不同，發心尅果亦各
X32n0616_p0097c22║有異。今自行唯圓，化他用四，雖徧用四，四皆歸圓。
X32n0616_p0097c23║若不歸圓，則非出世本意；若不用四，不能普徧收
X32n0616_p0097c24║機也。三、今世後世如實知之，是三達法門，通達三
X32n0616_p0098a01║世，無有障礙。四、我是一切知者，即一心三智法門。
X32n0616_p0098a02║五、一切見者，即具足五眼法門。六、知道者等，即三
X32n0616_p0098a03║不護法門。知道謂意業隨智慧行，開道謂身業隨
X32n0616_p0098a04║智慧行，說道謂口業隨智慧行也。問：此一段文，舊
X32n0616_p0098a05║用合注雨譬，今何不同？答：下文隨其所堪而為說
X32n0616_p0098a06║法，正合注雨。此既結明勸物聽受，況有大聲普唱
X32n0616_p0098a07║之言，故知合雷聲也。△二、追合能生所生
X32n0616_p0098a08║爾時，無數千萬億種眾生來至佛所而聽法。
X32n0616_p0098a09║眾生二字，即合三千大千世界假名，兼得山川谿
X32n0616_p0098a10║谷土地五陰，以假名實法不相離故。無數千萬億
X32n0616_p0098a11║種，即合卉木叢林及諸藥草。通而言之，不出十法
X32n0616_p0098a12║界機；別而言之，即取五乘七方便，乃能受潤也。△
X32n0616_p0098a13║三、復合能潤所潤。又二：初、合能潤；二、合所潤。今
X32n0616_p0098a14║初。
X32n0616_p0098a15║如來于時觀是眾生諸根利鈍、精進、懈怠，隨其所堪
X32n0616_p0098a16║而為說法。
X32n0616_p0098a17║此正合一時等澍譬也。然大雲雨之于如來說法，
X32n0616_p0098a18║僅為片喻。何以故？雲雨是眾生共業所感，即是眾
X32n0616_p0098a19║生識所變相，非情數攝，但屬無覆無記，所以不能
X32n0616_p0098a20║觀根逗機，而于諸物或損或益。如來不爾，有大誓
X32n0616_p0098a21║願，有大慈悲，有大智慧，雖亦由于眾生增上共業
X32n0616_p0098a22║感佛出世，雖亦各于眾生識上自變佛相，而本質
X32n0616_p0098a23║境是無漏善全法報體所起應用，故能以妙觀察
X32n0616_p0098a24║智，觀是眾生諸根利鈍、精進、懈怠，隨以成所作智，
X32n0616_p0098b01║隨其所堪而為說法，仍即大圓鏡智之所普持，平
X32n0616_p0098b02║等性智之所印照也。于時者，眾生來至佛所聽法
X32n0616_p0098b03║之時也。諸根利鈍者，不能受道為鈍，能受道者為
X32n0616_p0098b04║利；又不能秉戒者為鈍，能秉戒者為利；不能修定
X32n0616_p0098b05║者鈍，能修定者利；不能斷惑者鈍，能斷惑出三界
X32n0616_p0098b06║者利；析觀斷惑者鈍，體觀斷惑者利；保證真空者
X32n0616_p0098b07║鈍，出假化物者利；二觀為方便者鈍，直觀中道者
X32n0616_p0098b08║利。傳傳不同，又五乘七方便人，各論利鈍也。精進、
X32n0616_p0098b09║懈怠亦爾，隨其所堪者，稱會機宜，無增減之失也。
X32n0616_p0098b10║此則始從華嚴，終至般若，一一時中，秘密不定，一
X32n0616_p0098b11║音說法，隨類各解，神力不共，不可思議，但令得益，
X32n0616_p0098b12║不令墮苦，故為一時等澍。即一時中，各具五味偏
X32n0616_p0098b13║圓，徧逗眾生根性，乃至法華會中，五千退席，移置
X32n0616_p0098b14║他方，雖一座席，名為顯露決定，若望十方，不妨仍
X32n0616_p0098b15║稱秘密。佛三密化，但同雲雨之普洽，而不同雲雨
X32n0616_p0098b16║之無記，為若此也。若據迦葉所領次第五時，何名
X32n0616_p0098b17║一時等澍？△二合所潤。
X32n0616_p0098b18║種種無量，皆令歡喜，快得善利。是諸眾生，聞是法已，
X32n0616_p0098b19║現世安隱，後生善處，以道受樂，亦得聞法。既聞法已，
X32n0616_p0098b20║離諸障礙，於諸法中，任力所能，漸得入道。
X32n0616_p0098b21║此具明聞法三世種熟脫益。種種無量，乃至現世
X32n0616_p0098b22║安隱，合其澤普洽譬也。後生善處，乃至亦得聞法，
X32n0616_p0098b23║合稱其種性而得生長譬也。既聞法已，乃至漸令
X32n0616_p0098b24║入道，合華果敷實譬也。皆令歡喜，是世界益；安隱
X32n0616_p0098c01║生善，是為人益；離障諸礙，是對治益；漸得入道，是
X32n0616_p0098c02║第一義益。且約今初聞法而種善根者，次世熟，後
X32n0616_p0098c03║世脫。或過去已種，則今熟次脫；或過去已熟，則今
X32n0616_p0098c04║聞即脫，事非一概。又四悉檀益，該括權實，一一四
X32n0616_p0098c05║悉，頓漸不同。若欲具說，浩然無涯，粗示大綱，俾知
X32n0616_p0098c06║如來說法益徧未來而已。又種種皆令歡喜，即稱
X32n0616_p0098c07║其種性而得生長也。快得善利，具有四教。權實善
X32n0616_p0098c08║利，即今世之華敷果實也。現世安隱，結上歡喜善
X32n0616_p0098c09║利現在四益也。後生善處，以道受樂，報因感報果
X32n0616_p0098c10║也。亦得聞法，習因感習果也。所受道樂必有權實，
X32n0616_p0098c11║于權實道復論淺深，所聞之法亦復如是，即次世
X32n0616_p0098c12║中辨四益也。既聞法已，離諸障礙，所離亦有淺深
X32n0616_p0098c13║不同，總是報因感于報果。任力所能，漸得入道，所
X32n0616_p0098c14║入亦有權實不同，總是習因感于習果，即是第三、
X32n0616_p0098c15║後世之中辨四益也。所被之機橫該十界，所受之
X32n0616_p0098c16║益豎徹四教，如華嚴、般若等，並令地獄得益，餘可
X32n0616_p0098c17║知也。初正合竟。△二提譬帖合
X32n0616_p0098c18║如彼大雲雨於一切卉木叢林及諸藥草，如其種性
X32n0616_p0098c19║具足蒙潤各得生長。
X32n0616_p0098c20║大雲及雨為能潤，合如來三密及聲教也。一切二
X32n0616_p0098c21║字，合假名眾生也。卉木叢林藥草，合五乘七方便
X32n0616_p0098c22║也。種性，合諸根利鈍懈怠精進也。具足蒙潤，合皆
X32n0616_p0098c23║令歡喜快得善利也。各得生長，合現世安隱後生
X32n0616_p0098c24║善處等也。初合無差而差竟。△二、合差而無差二：
X32n0616_p0099a01║初、正合，二、結釋。初中二：初、合一地所生，一雨所潤；
X32n0616_p0099a02║二、合草木各有差別。今初。
X32n0616_p0099a03║如來說法一相一味，所謂解脫相、離相、滅相，究竟至
X32n0616_p0099a04║於一切種智。
X32n0616_p0099a05║一相者，眾生心性同一真如為相，合一地也。一味
X32n0616_p0099a06║者，一乘之法同詮一理，合一雨也。所謂下，雙釋一
X32n0616_p0099a07║相一味也。解脫相者，業即解脫，本無二邊業縛相
X32n0616_p0099a08║也。離相者，惑即般若，本離通別二惑相也。滅相者，
X32n0616_p0099a09║苦即法身，二種生死本寂滅也。眾生心性即是性
X32n0616_p0099a10║德解脫相、離相、滅相、即一而三、即三而一之相。如
X32n0616_p0099a11║來一音說此即一而三、即三而一之法，則為即一
X32n0616_p0099a12║味而三味、即三味而一味之教。眾生秉教修行，則
X32n0616_p0099a13║以性德三相一相為所觀境，仗佛三味一味之教
X32n0616_p0099a14║為增上緣起，于中道三相一相之行，究竟得成三
X32n0616_p0099a15║相一相一切種智之果也。夫佛于一實相法，方便
X32n0616_p0099a16║開為三、五、七、九等相；于一味教，分別說為兼，但對
X32n0616_p0099a17║帶等味。眾生秉教修行，各獲果證，誰能知者？唯佛
X32n0616_p0099a18║能知，究竟終歸一相一味耳。△二、合草木各有差
X32n0616_p0099a19║別三：初、正合眾生如草木，故不自知；二、明唯有如
X32n0616_p0099a20║來能知，故與大雲同而不同；三、舉譬帖合眾生不
X32n0616_p0099a21║知。今初。
X32n0616_p0099a22║其有眾生聞如來法，若持、讀誦、如說修行，所得功德
X32n0616_p0099a23║不自覺知。
X32n0616_p0099a24║其有眾生者，總舉不知之人，合三草二木也。法即
X32n0616_p0099b01║一音一味之法，若持讀誦如說修行，正明不知。何
X32n0616_p0099b02║以故？持說不同修行各異，人天作戒善之解，三乘
X32n0616_p0099b03║作諦緣度解，解既不同即是差別也。所得功德不
X32n0616_p0099b04║自覺知者，不知佛是一味無差別教，但于七種權
X32n0616_p0099b05║功德中各得一種各作一解，既不知其究竟歸實，
X32n0616_p0099b06║亦不知其所得是權，即是權實但迷，名為不自覺
X32n0616_p0099b07║知也。△二、明惟有如來能知，故與大雲同而不同。
X32n0616_p0099b08║所以者何？唯有如來知此眾生種相體性，念何事，思
X32n0616_p0099b09║何事，修何事，云何念，云何思，云何修，以何法念，以何
X32n0616_p0099b10║法思，以何法修，以何法得何法，眾生住於種種之地，
X32n0616_p0099b11║唯有如來如實見之，明了無礙。
X32n0616_p0099b12║如來能知者，即是一切種智知也。如實見之者，即
X32n0616_p0099b13║是佛眼見也。明了無礙者，即是徹始徹終，徹內徹
X32n0616_p0099b14║外，咸洞悉也。若約能知能見，唯有佛智佛眼。若約
X32n0616_p0099b15║所知所見，則減數。略舉十境，合為四意。一一無不
X32n0616_p0099b16║差即無差，無差即差也。四意者，一約四法，二約三
X32n0616_p0099b17║法，三約二法，四約一法。一約四法者，種相體性也。
X32n0616_p0099b18║種有二義。若就相對論種，則三道是三德種。故淨
X32n0616_p0099b19║名云：一切煩惱之儔，為如來種。（由煩惱道，即有般若種也。）又云：
X32n0616_p0099b20║五無間皆解脫相。（由不善業，即有善法解脫種也。）又云：一切眾生，
X32n0616_p0099b21║即涅槃相，不可復滅。（生死苦道，即法身種也。）若就類論種，則
X32n0616_p0099b22║一切低頭舉手，悉是解脫種。一切世智，及三乘解
X32n0616_p0099b23║心，即般若種。凡有心者，皆當作佛，即法身種。如此
X32n0616_p0099b24║諸種差別，惟佛能知。一切種秖一種，即無差別，亦
X32n0616_p0099c01║惟佛能知。差即無差，無差即差，亦惟佛能知。相者
X32n0616_p0099c02║據外，體者主質，性者據內。具如十界十如中釋。若
X32n0616_p0099c03║論差別，即十法界相，惟佛能知。若論無差別，即一
X32n0616_p0099c04║佛界相，亦惟佛能知。差即無差，無差即差，亦惟佛
X32n0616_p0099c05║能知。體性例然。二約三法者，聞思修三慧也。仍有
X32n0616_p0099c06║三重。一云：念何事，思何事，修何事者，三慧所取境
X32n0616_p0099c07║也。教下所詮種、相、體、性，隨教則有思、修不同，對界
X32n0616_p0099c08║為境，多少增減，觀體巧拙，隨義應知，為差無差，以
X32n0616_p0099c09║權對實。二云、云何念？云何思？云何修者，三慧之當
X32n0616_p0099c10║體也。此體即是能聞、能思、能修，亦有差、無差等，例
X32n0616_p0099c11║前可知。三云、以何法念？以何法思？以何法修者，三
X32n0616_p0099c12║慧之因緣也。由聞法故，方取于境，故以聞法而為
X32n0616_p0099c13║因緣。如此三乘三慧，昔謂境體因緣有異，即是差
X32n0616_p0099c14║別；若入圓妙三慧，即無差別。此有差別，惟佛能知；
X32n0616_p0099c15║此無差別，亦惟佛能知。又差即無差，無差即差，亦
X32n0616_p0099c16║惟佛能知。三、約二法者，因、果也。以何法為因？得何
X32n0616_p0099c17║法之果？五乘之因各得其果，即是差別，惟佛能知。
X32n0616_p0099c18║眾生如、佛如，一如無二如，惟是一因一果，即無差
X32n0616_p0099c19║別，亦惟佛能知。又差即無差，無差即差，亦惟佛能
X32n0616_p0099c20║知。四、約一法者，眾生住于種種諸地也，即是七方
X32n0616_p0099c21║便人住于七位，此即差別，惟佛能知。如實見之，惟
X32n0616_p0099c22║是一地，即無差別，亦惟佛能知。又差即無差，無差
X32n0616_p0099c23║即差，亦惟佛能知，故云明了無礙也。此中四意攝
X32n0616_p0099c24║盡諸法種、相、體、性，為三慧所取。所取四法不出因、
X32n0616_p0100a01║果，因、果之體，體惟實性也。△三、舉譬帖合眾生不
X32n0616_p0100a02║知。
X32n0616_p0100a03║如彼卉木叢林諸藥草等，而不自知上中下性。
X32n0616_p0100a04║未開顯時，七方便人皆同卉木，但能受潤增長，不
X32n0616_p0100a05║能自知。既開顯後，方知三草二木，若根若莖，若枝
X32n0616_p0100a06║若葉，若華若果，一一無非地之四微，則能全悟眾
X32n0616_p0100a07║生性德理地，而為諸佛究竟一切智地。從此智地，
X32n0616_p0100a08║興大悲雲，注權實雨，化化無盡。如來所以說法華
X32n0616_p0100a09║經，欲人悟此性修秘要而已。初正合竟。△二、結釋
X32n0616_p0100a10║又二：初、結成差即無差，二、釋出不即說意。今初。
X32n0616_p0100a11║如來知是一相一味之法，所謂解脫相、離相、滅相、究
X32n0616_p0100a12║竟涅槃常寂滅相，終歸於空。
X32n0616_p0100a13║一相一味等，已如前釋。為眾生故，分別說此一相
X32n0616_p0100a14║一味解脫離滅之法，即是一中無量究竟涅槃。常
X32n0616_p0100a15║寂滅相終歸于空，即是無量中一，所以結成畢竟
X32n0616_p0100a16║無差別也。言究竟涅槃者，不同二乘有餘無餘二
X32n0616_p0100a17║涅槃也。言常寂滅相者，非以斷縛名為解脫，法本
X32n0616_p0100a18║無縛今亦無脫；非以捨合名為離相，法本無合今
X32n0616_p0100a19║亦無離；非以生盡名為滅相，法本無生今亦無滅。
X32n0616_p0100a20║所謂諸法從本來，常自寂滅相，不同二乘之三相
X32n0616_p0100a21║也。終歸于空者，歸于中道第一義空，非是二乘灰
X32n0616_p0100a22║斷之空也。勤勤再釋，簡實異權，佛之大慈殷切甚
X32n0616_p0100a23║矣。△二、釋出不即說意。
X32n0616_p0100a24║佛知是已，觀眾生心欲而將護之，是故不即為說一
X32n0616_p0100b01║切種智。
X32n0616_p0100b02║如來既知始末皆一，何不一切時中但說一實？故
X32n0616_p0100b03║今釋云：觀眾生心欲而將養護持之，恐其誹謗不
X32n0616_p0100b04║即說也。初、正明權實不可思議竟。△二、結歎述成。
X32n0616_p0100b05║汝等迦葉甚為希有，能知如來隨宜說法，能信能受。
X32n0616_p0100b06║所以者何？諸佛世尊隨宜說法，難解難知。
X32n0616_p0100b07║前明如來無量功德，汝等若于無量億劫說不能
X32n0616_p0100b08║盡，如大雲雨不可思議。若此恐人疑四弟子齊教
X32n0616_p0100b09║領解，何必是實？故佛稱述雖未及究竟佛地，而具
X32n0616_p0100b10║領五時權實，開佛知見分證佛果亦誠不虗，兼欲
X32n0616_p0100b11║引發下根令同得悟也。先歎希有者，凡夫有反覆
X32n0616_p0100b12║聞能得益，菩薩是已事解不為奇，今以無為正位
X32n0616_p0100b13║而能捨證入實，故甚希有。能知隨宜說法，述其能
X32n0616_p0100b14║領開三；能信能受，述其能領顯一也。所以者何下，
X32n0616_p0100b15║釋成希有，可知。又前云汝等說不能盡，今云汝等
X32n0616_p0100b16║甚為希有者，前約佛恩普被猶如雲雨靡不覆潤，
X32n0616_p0100b17║佛恩普載猶如大地靡不生成，豈直但為一方一
X32n0616_p0100b18║機而已，故云說不能盡也。今以佛恩雖普，眾生日
X32n0616_p0100b19║用不自覺知，如三草二木根植于地稟潤于雨而
X32n0616_p0100b20║不能知。汝等能知始終十恩甚為希有，未度令度
X32n0616_p0100b21║等述其知佛四弘誓恩甚為希有，現世安隱後生
X32n0616_p0100b22║善處以道受樂述其知大慈與樂恩甚為希有，離
X32n0616_p0100b23║諸障礙漸得入道述其知大悲拔苦恩甚為希有，
X32n0616_p0100b24║輪王釋梵是小藥草述其知勸善除煩惱恩甚為
X32n0616_p0100c01║希有，知無漏法能得涅槃及緣覺證是中藥草述
X32n0616_p0100c02║其知除寒熱見愛恩甚為希有，上草小樹是為恥
X32n0616_p0100c03║小慕大述其知遮醜陋恩甚為希有，大樹是述其
X32n0616_p0100c04║知莊嚴恩甚為希有，最實事一地一雨述其知付
X32n0616_p0100c05║財坐座身心財法自在安樂恩甚為希有。佛述其
X32n0616_p0100c06║差別歎者，歎十恩文盡，述其無差別歎者，即是一
X32n0616_p0100c07║大恩也。廣述成中初長文竟。△二、重頌三：初、頌法
X32n0616_p0100c08║說，二、頌立譬，三、頌法合。今初。
X32n0616_p0100c09║爾時，世尊欲重宣此義，而說偈言：
X32n0616_p0100c10║破有法王，出現世間，隨眾生欲，種種說法。如來尊重，
X32n0616_p0100c11║智慧深遠，久默斯要，不務速說。有智若聞，則能信解；
X32n0616_p0100c12║無智疑悔，則為永失。是故，迦葉！隨力為說，以種種緣，
X32n0616_p0100c13║令得正見。
X32n0616_p0100c14║破有法王者，因果不亡名之為有。凡夫以見思為
X32n0616_p0100c15║因，分段生死為果；二乘以塵沙為因，方便變易為
X32n0616_p0100c16║果；菩薩以無明為因，自性變易為果。唯有諸佛五
X32n0616_p0100c17║住因亡、二死果喪，乃于諸法得大自在也。出現世
X32n0616_p0100c18║間即是為利眾生，故凡權實諸教皆使受者得益
X32n0616_p0100c19║不虗。隨眾生欲二句，頌權智說權教也。如來尊重
X32n0616_p0100c20║四句，頌實智說實教也。有智若聞四句，釋不速說
X32n0616_p0100c21║實之由也。是故迦葉四句，顯先權後實之巧也。以
X32n0616_p0100c22║種種緣即先施權，令得正見即後顯實，惟此一實
X32n0616_p0100c23║名為正見。故涅槃中迦葉童子領解云：自此以前
X32n0616_p0100c24║我等皆名邪見人也。△二、頌立譬二：初、頌無差而
X32n0616_p0101a01║差，二、頌差而無差。初中二：初、超頌能潤無差，二、追
X32n0616_p0101a02║頌能生、所生受潤差別。今初。
X32n0616_p0101a03║迦葉當知，譬如大雲起於世間遍覆一切，慧雲含潤
X32n0616_p0101a04║雷光晃曜，雷聲遠震令眾悅豫，日光揜蔽地上清涼，
X32n0616_p0101a05║靉靆垂布如可承攬，其雨普等四方俱下，流澍無量
X32n0616_p0101a06║率土充洽。
X32n0616_p0101a07║雲，譬應身。應身隨智慧行，故言慧雲。能具十二部
X32n0616_p0101a08║法，故言含潤。雷光晃曜，譬身放大光。雷聲遠震，譬
X32n0616_p0101a09║口宣四辯。日光揜蔽，譬九十五種邪光不現。地上
X32n0616_p0101a10║清涼，譬九十八種惱熱得除。靉靆垂布如可承攬，
X32n0616_p0101a11║譬應身相好威儀似同三有，有心往取實不可得
X32n0616_p0101a12║也。其雨普等四方俱下，譬八音四辯普應群機。流
X32n0616_p0101a13║澍無量，譬一一時中咸具五時八教。率土充洽，譬
X32n0616_p0101a14║凡有心者皆蒙利潤，一一時中各得藏通別圓頓
X32n0616_p0101a15║漸秘密不定五味之益也。△二、追頌能生所生受
X32n0616_p0101a16║潤差別。
X32n0616_p0101a17║山川險谷幽邃所生，卉木藥草大小諸樹，百糓苗稼
X32n0616_p0101a18║甘蔗葡萄，雨之所潤無不豐足。乾地普洽藥木並茂，
X32n0616_p0101a19║其雲所出一味之水，草木叢林隨分受潤，一切諸樹
X32n0616_p0101a20║上中下等，稱其大小各得生長，根莖枝葉華果光色，
X32n0616_p0101a21║一雨所及皆得鮮澤。
X32n0616_p0101a22║山川險谷，略頌能生也。幽邃，譬眾生久遠所植習
X32n0616_p0101a23║因，隱在果報色心內也。百糓，譬十善互嚴，十善為
X32n0616_p0101a24║百。甘蔗質一，可譬禪定所緣境一。蒲萄形多，可譬
X32n0616_p0101b01║智慧所破惑多。乾地普洽，譬未信者令信。餘如文。
X32n0616_p0101b02║初頌無差而差竟。△二頌差而無差。
X32n0616_p0101b03║如其體相，性分大小，所潤是一，而各滋茂。
X32n0616_p0101b04║初二句頌所生所潤；第三句正頌能潤無差略，不
X32n0616_p0101b05║頌能生，即以所生兼之；第四句頌差別不自知也。
X32n0616_p0101b06║二、頌立譬竟。△三、頌法合二：初、頌合無差而差，二、
X32n0616_p0101b07║頌合差而無差。初中三：初、頌合能潤，二、頌合能生、
X32n0616_p0101b08║所生，三、頌復合能潤、所潤。今初。
X32n0616_p0101b09║佛亦如是，出現於世，譬如大雲，普覆一切。既出于世，
X32n0616_p0101b10║為諸眾生，分別演說，諸法之實。大聖世尊，於諸天人，
X32n0616_p0101b11║一切眾中，而宣是言：我為如來，兩足之尊，出于世間，
X32n0616_p0101b12║猶如大雲。充潤一切，枯槁眾生，皆令離苦，得安隱樂。
X32n0616_p0101b13║世間之樂，及涅槃樂，諸天人眾，一心善聽，皆應到此，
X32n0616_p0101b14║覲無上尊。我為世尊，無能及者，安隱眾生，故現於世。
X32n0616_p0101b15║為大眾說，甘露淨法，其法一味，解脫涅槃。以一妙音，
X32n0616_p0101b16║演暢斯義，常為大乘，而作因緣。
X32n0616_p0101b17║既出于世等三偈，略頌十號。充潤一切等六句，略
X32n0616_p0101b18║頌四弘，不頌餘四法門也。諸天人眾下四偈，頌勸
X32n0616_p0101b19║聽受。其法一味者，七種方便無不皆歸一乘，差而
X32n0616_p0101b20║無差也。常為大乘而作因緣者，既作因緣必用方
X32n0616_p0101b21║便，即無差而差也。△二、頌合能生所生。
X32n0616_p0101b22║我觀一切，普皆平等，無有彼此，愛憎之心。我無貪著，
X32n0616_p0101b23║亦無限礙，恒為一切，平等說法。如為一人，眾多亦然，
X32n0616_p0101b24║常演說法，曾無他事。去來坐立，終不疲厭，充足世間，
X32n0616_p0101c01║如雨普潤。
X32n0616_p0101c02║上文法合能生、所生，則云無數千萬億種眾生來
X32n0616_p0101c03║至佛所而聽法，今頌則明佛觀一切普皆平等也。
X32n0616_p0101c04║佛機為此，餘機為彼，佛平等說，不于佛機者愛，餘
X32n0616_p0101c05║機者憎，譬如雨注不擇溪谷也。佛事為自，魔事為
X32n0616_p0101c06║他，應後為去，應初為來，入實為坐，出權為立，餘如
X32n0616_p0101c07║文。△三、頌復合能潤所潤二：初、頌合能潤，二、頌合
X32n0616_p0101c08║所潤。今初。
X32n0616_p0101c09║貴賤上下，持戒毀戒，威儀具足，及不具足，正見邪見，
X32n0616_p0101c10║利根鈍根，等雨法雨，而無懈倦。
X32n0616_p0101c11║此頌如來于時觀是眾生諸根利鈍，精進懈怠，隨
X32n0616_p0101c12║其所堪而為說法也。貴賤上下約位，持戒毀戒約
X32n0616_p0101c13║行，利根鈍根約習，須約五乘七方便展轉說之。△
X32n0616_p0101c14║二、頌合所潤，又二：初、頌歡喜善利現世安隱，合普
X32n0616_p0101c15║洽譬；二、頌後生善處乃至漸得入道，合生長敷實
X32n0616_p0101c16║譬。今初。
X32n0616_p0101c17║一切眾生，聞我法者，隨力所受，住於諸地，或處人天，
X32n0616_p0101c18║轉輪聖王，釋梵諸王，是小藥草。知無漏法，能得涅槃，
X32n0616_p0101c19║起六神通，及得三明，獨處山林，常行禪定，得緣覺證，
X32n0616_p0101c20║是中藥草。求世尊處，我當作佛，行精進定，是上藥草。
X32n0616_p0101c21║又諸佛子，專心佛道，常行慈悲，自知作佛，決定無疑，
X32n0616_p0101c22║是名小樹。安住神通，轉不退輪，度無量億，百千眾生，
X32n0616_p0101c23║如是菩薩，是名大樹。佛平等說，如一味雨，隨眾生性，
X32n0616_p0101c24║所受不同，如彼草木，所稟各異。佛以此喻，方便開示，
X32n0616_p0102a01║種種言辭，演說一法，於佛智慧，如海一滴。
X32n0616_p0102a02║初一偈總明受潤，次七偈別明受潤，後三偈結明
X32n0616_p0102a03║能潤不可思議也。人天諸王俱未斷惑，故合為小
X32n0616_p0102a04║草。二乘俱有斷證，故合為中草。事六度菩薩志求
X32n0616_p0102a05║作佛，發心已勝二乘，故獨為上草。通教菩薩已斷
X32n0616_p0102a06║通惑，誓扶餘習而化眾生，故名小樹。別教菩薩自
X32n0616_p0102a07║行化他，福慧高廣，故名大樹。又可義約三教菩薩，
X32n0616_p0102a08║各作小中大三樹。六度約三僧祇，通教約七八九
X32n0616_p0102a09║地，別教約三十心也。於佛智慧如海一滴者，能潤
X32n0616_p0102a10║如海，所潤如一滴也。一滴功德已於無量億劫說
X32n0616_p0102a11║不能盡矣。△二、頌後生善處乃至漸得入道合生
X32n0616_p0102a12║長敷實譬。
X32n0616_p0102a13║我雨法雨，充滿世間，一味之法，隨力修行。如彼叢林，
X32n0616_p0102a14║藥草諸樹，隨其大小，漸增茂好。諸佛之法，常以一味，
X32n0616_p0102a15║令諸世間，普得具足，漸次修行，皆得道果。聲聞緣覺，
X32n0616_p0102a16║處於山林，住最後身，聞法得果，是名藥草，各得增長。
X32n0616_p0102a17║若諸菩薩，智慧堅固，了達三界，求最上乘，是名小樹，
X32n0616_p0102a18║而得增長。復有住禪，得神通力，聞諸法空，心大歡喜，
X32n0616_p0102a19║放無數光，度諸眾生，是名大樹，而得增長。
X32n0616_p0102a20║初二偈總頌增長，次六偈半別頌增長也。就別頌
X32n0616_p0102a21║中諸佛之法等六句，是明人天增長。次聲聞下六
X32n0616_p0102a22║句，是明二乘增長。住最後身有二義：一者二乘若
X32n0616_p0102a23║不值佛未必是最後身，由見佛故成最後身，即是
X32n0616_p0102a24║增長義也。二者二乘已住有餘涅槃名最後身，今
X32n0616_p0102b01║得聞大乘法得大乘果，乃是增長義也。次若諸菩
X32n0616_p0102b02║薩下六句，是明通教增長。體法智利故名堅固，斷
X32n0616_p0102b03║三界惑故名了達。次復有住禪下二偈，是明別教
X32n0616_p0102b04║增長。禪及神通是入假力，聞諸法空心大歡喜，謂
X32n0616_p0102b05║聞中道第一義空能隨順觀察也。略不頌六度增
X32n0616_p0102b06║長者，六度是權中之權，有教無人又未斷惑，可攝
X32n0616_p0102b07║入人天也。初頌合無差而差竟。△二、頌合差而無
X32n0616_p0102b08║差。長文廣，今頌略也。
X32n0616_p0102b09║如是，迦葉！佛所說法，譬如大雲以一味雨潤於人華，
X32n0616_p0102b10║各得成實。迦葉當知，以諸因緣種種譬喻開示佛道，
X32n0616_p0102b11║是我方便，諸佛亦然。今為汝等說最實事，諸聲聞眾
X32n0616_p0102b12║皆非滅度，汝等所行是菩薩道，漸漸修學悉當成佛。
X32n0616_p0102b13║前六句舉譬帖合。無差而差，差即無差，一味雨無
X32n0616_p0102b14║差也。潤于人華，指七善因華而差也。各得成實，究
X32n0616_p0102b15║竟同歸地之四微，差即無差也。次三偈半結成權
X32n0616_p0102b16║實不二。以諸因緣種種譬喻，即實而權也；開示佛
X32n0616_p0102b17║道，即權而實也。今為汝等說最實事者，乃開顯之
X32n0616_p0102b18║實，不同華嚴、方等、般若中對權之實，即教一也；聲
X32n0616_p0102b19║聞皆非滅度，即人一也；汝等所行是菩薩道，即行
X32n0616_p0102b20║一也；漸漸修學悉當成佛，佛所知見，即理一也。譬
X32n0616_p0102b21║說周中第三、如來述成竟。
X32n0616_p0102b22║△釋藥草喻品竟。次釋授記品。
X32n0616_p0102b23║授記品第六
X32n0616_p0102b24║梵音和伽羅，此云授記，亦云受記、受決、受莂。授是
X32n0616_p0102c01║與義，受是得義，記是記事，決是決定，莂是了莂。諸
X32n0616_p0102c02║經或破受記，如淨名云：為從如生得受記？為從如
X32n0616_p0102c03║滅得受記？如無生滅，則知無記。思益云：願不聞記
X32n0616_p0102c04║名。大品云：受記是戲論。今經云何？答：若見有記記
X32n0616_p0102c05║人，此見須破；若菩薩誓記，此記須與（此通途答）。又世諦
X32n0616_p0102c06║故記，第一義故無（四教並論二諦，何得以真難俗）。又四悉適時故
X32n0616_p0102c07║記，如下說（四教各論四悉）。今經有五：若通途記，如法師品
X32n0616_p0102c08║初；若別與記，如三周後（一、通、別）；若正因記，如常不輕；
X32n0616_p0102c09║若緣因記，如法師品十種供養；若了因記，如授三
X32n0616_p0102c10║根人，正因記則廣，緣了記則狹（二、三因）；或遲記，或速
X32n0616_p0102c11║記（三、遲、速，遲如聲聞，物如龍女）；或佛記，如此文；或菩薩記，如常
X32n0616_p0102c12║不輕，雖無劫國之定，亦得是記（四、師、弟）。復有懸記，如
X32n0616_p0102c13║化城品未來弟子是（五、現、未）。首楞嚴三昧經明四種
X32n0616_p0102c14║記，今經具之。未發心與記，如常不輕品發心、現前、
X32n0616_p0102c15║無生、三周記是也。四悉者，原夫諸佛本為大事因
X32n0616_p0102c16║緣出世，令諸眾生開示悟入佛之知見。今大事已
X32n0616_p0102c17║顯，佛已說竟，眾生已入，暢佛本懷，眾生願滿，法應
X32n0616_p0102c18║與記，如父遇子，豈不付財？又行人無量世行願，願
X32n0616_p0102c19║在今佛。文云：其本願如此，故獲斯記。此兩緣是世
X32n0616_p0102c20║界悉檀故記（初約機應相對，第二單約速機）。又二乘聞經改小入
X32n0616_p0102c21║大，圓因已足因必招果，故如來與記。又時眾咸知
X32n0616_p0102c22║發願為生身法身內外眷屬，或願但生彼土饒益
X32n0616_p0102c23║眾生，此兩是為人悉檀故記（一已生己善，二能生他善）。又授二
X32n0616_p0102c24║乘記，破欲退大入小菩薩。何者？若定有二乘可退
X32n0616_p0103a01║為小，今無二乘何所可退（一破欲退為小之惡）？又破欲發二
X32n0616_p0103a02║乘心者，彼證已捨我何為取（二破欲發小心之惡）？又破未改
X32n0616_p0103a03║小者則便改小（三正破小惡），又將證小者即不取證（四破
X32n0616_p0103a04║將欲證小之惡），此四是對治悉檀故記。又無生現前必由
X32n0616_p0103a05║實解，開佛知見不謬，故與受記。又一切眾生但正
X32n0616_p0103a06║無緣，今小乘聞經信解緣正具足，開佛知見故與
X32n0616_p0103a07║受記，此兩是第一義悉檀故記。此四記攝一切諸
X32n0616_p0103a08║受記盡也。中根人聞法譬二周，開三顯一具足領
X32n0616_p0103a09║解，如來述成雖自知作佛，而時事未審，若蒙佛誠
X32n0616_p0103a10║言授其當果，劫國決定近遠了莂則大歡喜，今從
X32n0616_p0103a11║佛授與得名，故言授記品。又通論則記十界事皆
X32n0616_p0103a12║名授記，今但記作佛。又四教佛皆有授記，今唯在
X32n0616_p0103a13║圓。又法身應身二記，今且在應。本迹則諸大弟子
X32n0616_p0103a14║久已得記，今迹示初受以引實行。觀心者，能觀心
X32n0616_p0103a15║性即空假中，即為諸佛授記，亦能授一切記如常
X32n0616_p0103a16║不輕。△譬說周中第四、與受決，為二：初、正授中根
X32n0616_p0103a17║記，二、許為下根宿世說。初中二：初、授大迦葉記，二、
X32n0616_p0103a18║授三人記。初又二：初、長文，二、重頌。長文為六：初、行
X32n0616_p0103a19║因（至）六國淨。今初。
X32n0616_p0103a20║爾時，世尊說是偈已，告諸大眾唱如是言：我此弟子
X32n0616_p0103a21║摩訶迦葉，於未來世當得奉覲三百萬億諸佛世尊，
X32n0616_p0103a22║供養、恭敬、尊重、讚歎，廣宣諸佛無量大法。
X32n0616_p0103a23║按世尊入滅，迦葉即白大眾：如來舍利，非我等事。
X32n0616_p0103a24║我等事者，宜應結集法藏，勿令正法速滅。此廣宣
X32n0616_p0103b01║大法之明證也。傳佛心印，而為西土初祖，苦心若
X32n0616_p0103b02║此。又覲爾所諸佛，方示成佛。今人甫得小小光影，
X32n0616_p0103b03║便欲訶佛罵祖，哀哉！哀哉！△二得果
X32n0616_p0103b04║於最後身得成為佛，名曰光明如來、應供、正徧知、明
X32n0616_p0103b05║行足、善逝、世間解、無上士、調御丈夫、天人師、佛、世尊。
X32n0616_p0103b06║因中身常圓滿，紫金光聚，果號光明如來。又傳持
X32n0616_p0103b07║大法，普照一切，故號光明也。△三劫國名。
X32n0616_p0103b08║國名光德，劫名大莊嚴。
X32n0616_p0103b09║△四壽命。
X32n0616_p0103b10║佛壽十二小劫。
X32n0616_p0103b11║△五、正像久近
X32n0616_p0103b12║正法住世二十小劫，像法亦住二十小劫。
X32n0616_p0103b13║△六國淨。
X32n0616_p0103b14║國界嚴飾，無諸穢惡、瓦礫、荊棘、便利不淨。其土平正，
X32n0616_p0103b15║無有高下、坑坎、堆阜，瑠璃為地，寶樹行列，黃金為繩
X32n0616_p0103b16║以界道側，散諸寶華周徧清淨。其國菩薩無量千億，
X32n0616_p0103b17║諸聲聞眾亦復無數，無有魔事，雖有魔及魔民，皆護
X32n0616_p0103b18║佛法。
X32n0616_p0103b19║因中深心護持正法，故感國淨無魔事也。餘悉如
X32n0616_p0103b20║文。初長文竟。△二、重頌五：初、頌行因得果（至）五、總
X32n0616_p0103b21║結。今初。
X32n0616_p0103b22║爾時，世尊欲重宣此義，而說偈言：
X32n0616_p0103b23║告諸比丘：我以佛眼見是迦葉，於未來世過無數劫
X32n0616_p0103b24║當得作佛，而於來世供養奉覲三百萬億諸佛世尊，
X32n0616_p0103c01║為佛智慧淨修梵行，供養最上二足尊已，修習一切
X32n0616_p0103c02║無上之慧，於最後身得成為佛。
X32n0616_p0103c03║△二、頌國淨。
X32n0616_p0103c04║其土清淨，瑠璃為地，多諸寶樹，行列道側，金繩界道，
X32n0616_p0103c05║見者歡喜。常出好香，散眾名華，種種奇妙，以為莊嚴。
X32n0616_p0103c06║其地平正，無有丘坑。諸菩薩眾，不可稱計，其心調柔，
X32n0616_p0103c07║逮大神通，奉持諸佛，大乘經典。諸聲聞眾，無漏後身，
X32n0616_p0103c08║法王之子，亦不可計，乃以天眼，不能數知。
X32n0616_p0103c09║△三、頌佛壽。
X32n0616_p0103c10║其佛當壽十二小劫。
X32n0616_p0103c11║△四頌正像。
X32n0616_p0103c12║正法住世二十小劫，像法亦住二十小劫。
X32n0616_p0103c13║△五、總結，略不頌劫國名。
X32n0616_p0103c14║光明世尊，其事如是。
X32n0616_p0103c15║切授大迦葉記竟。△二、授三人記二：初、請記，二、與
X32n0616_p0103c16║記。初中四：初、正請，二、立譬，三、法合，四、結請。今初。
X32n0616_p0103c17║爾時大目犍連、須菩提、摩訶迦旃延等，皆悉悚慄一
X32n0616_p0103c18║心合掌，瞻仰尊顏目不暫捨，即共同聲而說偈言：
X32n0616_p0103c19║大雄猛世尊，諸釋之法王，哀愍我等故，而賜佛音聲。
X32n0616_p0103c20║悚慄者改小入大，不啻脫皮換骨，真有一番天旋
X32n0616_p0103c21║地轉境界。△二、立譬
X32n0616_p0103c22║若知我深心，見為授記者，如以甘露灑，除熱得清涼。
X32n0616_p0103c23║如從饑國來，忽遇大王膳，心猶懷疑懼，未敢即便食，
X32n0616_p0103c24║若復得王教，然後乃敢食。
X32n0616_p0104a01║△三法合
X32n0616_p0104a02║我等亦如是，每惟小乘過，不知當云何，得佛無上慧？
X32n0616_p0104a03║雖聞佛音聲，言我等作佛，心尚懷憂懼，如未敢便食，
X32n0616_p0104a04║若蒙佛授記，爾乃快安樂。
X32n0616_p0104a05║△四、結請。
X32n0616_p0104a06║大雄猛世尊，常欲安世間，願賜我等記，如饑須教食。
X32n0616_p0104a07║初請記竟。△二、與記三：初、記須菩提，二、記迦旃延，
X32n0616_p0104a08║三、記目犍連。初中二：初、長文，二、重頌。長文五：初、行
X32n0616_p0104a09║因（至）五、正像。今初。
X32n0616_p0104a10║爾時，世尊知諸大弟子心之所念，告諸比丘：是須菩
X32n0616_p0104a11║提，於當來世，奉覲三百萬億那由他佛，供養恭敬，尊
X32n0616_p0104a12║重讚歎，常修梵行，具菩薩道。
X32n0616_p0104a13║△二得果
X32n0616_p0104a14║於最後身得成為佛，號曰名相如來、應供、正徧知、明
X32n0616_p0104a15║行足、善逝、世間解、無上士、調御丈夫、天人師、佛、世尊。
X32n0616_p0104a16║今名空生果稱名相者，名相本空，空則具足一切
X32n0616_p0104a17║名相，不同示迹石室，觀空但悟偏理也。△三、劫國
X32n0616_p0104a18║莊嚴。
X32n0616_p0104a19║劫名有寶，國名寶生。其土平正，玻𭹳為地，寶樹莊嚴，
X32n0616_p0104a20║無諸丘坑、沙礫、荊棘、便利之穢，寶華覆地周徧清淨。
X32n0616_p0104a21║其土人民皆處寶臺、珍妙樓閣，聲聞弟子無量無邊，
X32n0616_p0104a22║算數譬喻所不能知，諸菩薩眾無數千萬億那由他。
X32n0616_p0104a23║△四壽命。
X32n0616_p0104a24║佛壽十二小劫。
X32n0616_p0104b01║△五正像
X32n0616_p0104b02║正法住世二十小劫，像法亦住二十小劫。其佛常處
X32n0616_p0104b03║虗空為眾說法，度脫無量菩薩及聲聞眾。
X32n0616_p0104b04║常處虗空，表中道第一義空也。長文竟。△二、重頌
X32n0616_p0104b05║五：初、誡聽，二、頌行因得果（至）五、頌正像。今初。
X32n0616_p0104b06║爾時，世尊欲重宣此義，而說偈言：
X32n0616_p0104b07║諸比丘眾！今告汝等，皆當一心聽我所說。
X32n0616_p0104b08║△二、頌行因得果。
X32n0616_p0104b09║我大弟子須菩提者，當得作佛，號曰名相，當供無數
X32n0616_p0104b10║萬億諸佛，隨佛所行漸具大道，最後身得三十二相，
X32n0616_p0104b11║端正姝妙猶如寶山。
X32n0616_p0104b12║△三頌國淨。
X32n0616_p0104b13║其佛國土，嚴淨第一，眾生見者，無不愛樂，佛於其中，
X32n0616_p0104b14║度無量眾。其佛法中，多諸菩薩，皆悉利根，轉不退輪，
X32n0616_p0104b15║彼國常以，菩薩莊嚴。諸聲聞眾，不可稱數，皆得三明，
X32n0616_p0104b16║具六神通，住八解脫，有大威德。其佛說法，現於無量，
X32n0616_p0104b17║神通變化，不可思議。諸天人民，數如恒沙，皆共合掌，
X32n0616_p0104b18║聽受佛語。
X32n0616_p0104b19║△四頌壽命。
X32n0616_p0104b20║其佛當壽十二小劫。
X32n0616_p0104b21║△五頌正像。
X32n0616_p0104b22║正法住世二十小劫，像法亦住二十小劫。
X32n0616_p0104b23║初記須菩提竟。△二、記迦旃延二：初、長文，二、重頌。
X32n0616_p0104b24║長文五：初、行因（至）五、正像。今初。
X32n0616_p0104c01║爾時，世尊復告諸比丘眾：我今語汝，是大迦旃延，於
X32n0616_p0104c02║當來世，以諸供具，供養奉事八千億佛，恭敬尊重。諸
X32n0616_p0104c03║佛滅後，各起塔廟，高千由旬，縱廣正等五百由旬，以
X32n0616_p0104c04║金、銀、琉璃、硨磲、碼碯、真珠、玫瑰，七寶合成，眾華、瓔珞、
X32n0616_p0104c05║塗香、末香、燒香、繒葢、幢幡，供養塔廟。過是已後，當復
X32n0616_p0104c06║供養二萬億佛，亦復如是。供養是諸佛已，具菩薩道。
X32n0616_p0104c07║△二得果
X32n0616_p0104c08║當得作佛，號曰閻浮那提金光如來、應供、正徧知、明
X32n0616_p0104c09║行足、善逝、世間解、無上士、調御丈夫、天人師、佛、世尊。
X32n0616_p0104c10║△三國淨。
X32n0616_p0104c11║其土平正，玻璃為地，寶樹莊嚴，黃金為繩以界道側，
X32n0616_p0104c12║妙華覆地周徧清淨，見者歡喜。無四惡道，地獄、餓鬼、
X32n0616_p0104c13║畜生、阿修羅道，多有天、人、諸聲聞眾及諸菩薩，無量
X32n0616_p0104c14║萬億莊嚴其國。
X32n0616_p0104c15║△四壽命。
X32n0616_p0104c16║佛壽十二小劫。
X32n0616_p0104c17║△五正像
X32n0616_p0104c18║正法住世二十小劫，像法亦住二十小劫。
X32n0616_p0104c19║長文竟△二、重頌四：初、誡聽（至）四、頌國淨。今初。
X32n0616_p0104c20║爾時，世尊欲重宣此義，而說偈言：
X32n0616_p0104c21║諸比丘眾皆一心聽，如我所說，真實無異。
X32n0616_p0104c22║△二、頌行因。
X32n0616_p0104c23║是迦旃延，當以種種妙好供具供養諸佛，諸佛滅後
X32n0616_p0104c24║起七寶塔，亦以華香供養舍利。
X32n0616_p0105a01║△三、頌得果。
X32n0616_p0105a02║其最後身，得佛智慧，成等正覺。
X32n0616_p0105a03║△四、頌國淨，略不頌壽命，正像也。
X32n0616_p0105a04║國土清淨，度脫無量，萬億眾生，皆為十方，之所供養。
X32n0616_p0105a05║佛之光明，無能勝者，其佛號曰，閻浮金光。菩薩聲聞，
X32n0616_p0105a06║斷一切有，無量無數，莊嚴其國。
X32n0616_p0105a07║二，記迦旃延竟。△三、記目犍連二：初、長文，二、重頌。
X32n0616_p0105a08║初中五：初、行因（至）五、正像。今初。
X32n0616_p0105a09║爾時，世尊復告大眾：我今語汝，是大目犍連，當以種
X32n0616_p0105a10║種供具，供養八千諸佛，恭敬尊重。諸佛滅後，各起塔
X32n0616_p0105a11║廟，高千由旬，縱廣正等五百由旬，以金、銀、琉璃、硨磲、
X32n0616_p0105a12║碼碯、真珠、玫瑰，七寶合成，眾華、瓔珞、塗香、末香、燒香、
X32n0616_p0105a13║繒蓋、幢幡，以用供養。過是已後，當復供養二百萬億
X32n0616_p0105a14║諸佛，亦復如是。
X32n0616_p0105a15║△二得果
X32n0616_p0105a16║當得成佛，號曰多摩羅䟦旃檀香如來、應供、正徧知、
X32n0616_p0105a17║明行足、善逝、世間解、無上士、調御丈夫、天人師、佛、世
X32n0616_p0105a18║尊。
X32n0616_p0105a19║△三劫國。
X32n0616_p0105a20║劫名喜滿，國名意樂。其土平正，玻𭹳為地，寶樹莊嚴，
X32n0616_p0105a21║散真珠華，周徧清淨，見者歡喜。多諸天、人、菩薩、聲聞，
X32n0616_p0105a22║其數無量。
X32n0616_p0105a23║△四壽命。
X32n0616_p0105a24║佛壽二十四小劫。
X32n0616_p0105b01║△五正像
X32n0616_p0105b02║正法住世四十小劫，像法亦住四十小劫。
X32n0616_p0105b03║長文竟△二、重頌五：初、頌行因（至）五、頌正像。今
X32n0616_p0105b04║初。
X32n0616_p0105b05║爾時，世尊欲重宣此義，而說偈言：
X32n0616_p0105b06║我此弟子，大目犍連，捨是身已，得見八千，二百萬億，
X32n0616_p0105b07║諸佛世尊，為佛道故，供養恭敬。於諸佛所，常修梵行，
X32n0616_p0105b08║於無量劫，奉持佛法。諸佛滅後，起七寶塔，長表金剎，
X32n0616_p0105b09║華香伎樂，而以供養，諸佛塔廟。
X32n0616_p0105b10║剎者，具云剎摩，此翻土田，以柱表剎，示所居處也。
X32n0616_p0105b11║△二、頌得果兼國名。
X32n0616_p0105b12║漸漸具足菩薩道已，於意樂國而得作佛，號多摩羅
X32n0616_p0105b13║旃檀之香。
X32n0616_p0105b14║△三頌壽命。
X32n0616_p0105b15║其佛壽命二十四劫。
X32n0616_p0105b16║△四、頌國淨。
X32n0616_p0105b17║常為天人，演說佛道。聲聞無量，如恒河沙，三明六通，
X32n0616_p0105b18║有大威德。菩薩無數，志固精進，於佛智慧，皆不退轉。
X32n0616_p0105b19║△五頌正像。
X32n0616_p0105b20║佛滅度後，正法當住四十小劫，像法亦爾。
X32n0616_p0105b21║初正授中根記竟。△二、許為下根宿世說。
X32n0616_p0105b22║我諸弟子，威德具足，其數五百，皆當授記，於未來世，
X32n0616_p0105b23║咸得成佛。我及汝等，宿世因緣，吾今當說，汝等善聽。
X32n0616_p0105b24║下根之人已聞法譬二周，復見上中受記，恐其猶
X32n0616_p0105c01║疑不了深生愧恥，故先六句許其總記，次四句許
X32n0616_p0105c02║說宿緣，所以引進之也。第二、譬說周竟。
X32n0616_p0105c03║
X32n0616_p0105c04║妙法蓮華經台宗會義卷三之一
X32n0616_p0105c05║
X32n0616_p0105c06║
X32n0616_p0105c07║妙法蓮華經台宗會義卷三之二
X32n0616_p0105c08║
X32n0616_p0105c09║古吳後學蕅益　智旭　述
X32n0616_p0105c10║△釋授記品竟。次釋化城喻品。
X32n0616_p0105c11║化城喻品第七
X32n0616_p0105c12║化者，神力所為也。以神力故，無而倐有，名之為化。
X32n0616_p0105c13║防非禦敵，稱之為城。譬二乘涅槃（城），權智所為也
X32n0616_p0105c14║（化）。以權智力，無而說有，用教為化。防思禦見，名為
X32n0616_p0105c15║涅槃。蘇息引入（三藏蘇息二酥，引法華入），實未究竟（化），而言滅
X32n0616_p0105c16║度（城）。權假施設，故言化城。喻如前釋，此因緣釋也
X32n0616_p0105c17║（若從機說，無而倐見，見已生喜，即世界益。得入蘇息，即為人益。防非禦敵，即對治益。而言滅度，第一義益。
X32n0616_p0105c18║若從應說，權立此城，即世界化。為生小善，即為人化。且除見思，即對治化。終引入大，即第一義化）。約
X32n0616_p0105c19║教者，三藏於涅槃生安隱想，生滅度想。通教二乘
X32n0616_p0105c20║與三藏同，菩薩不爾。釋論云：如父過險，一脚入城，
X32n0616_p0105c21║一脚門外憶其子故。從城入險，誓扶餘習入生死，
X32n0616_p0105c22║而不以空為證也。別教不道城，如化用城防險，從
X32n0616_p0105c23║城門徑過，將城作方便，斷見思惑，不道此為極也。
X32n0616_p0105c24║圓教知無賊病，亦不須城，故言化城。今是圓教意，
X32n0616_p0106a01║故題為化城喻品（圓教言化者，在昔斥奪，但云不堪，亦未曾云涅槃是化。故至今
X32n0616_p0106a02║教，勤執開權，方云是化。乃至顯實，化乃成真，即寶處故。故知藏通謂極非化，別教非極非化，圓教非極是
X32n0616_p0106a03║化。亦可是極是化，亦可是極非化，與藏通教言同意別。言今是圓教意者，亦從破計故且云化，若開顯已
X32n0616_p0106a04║無非真實）。本迹者，若從機說，應云本住三德之城，迹入
X32n0616_p0106a05║化城。若從應說，則迹示說化也。觀心者，觀因緣生
X32n0616_p0106a06║法即空是入化城，因緣即假是出化城，因緣即中
X32n0616_p0106a07║是歸寶處。又觀空即中，則了化非化即權而實。又
X32n0616_p0106a08║化城寶所通論六即，心性本空無不空時，理即化
X32n0616_p0106a09║城也。心性本中無不中時，理即寶所也。聞此理性
X32n0616_p0106a10║能生信解，為名字化城寶所。圓伏五住，為觀行化
X32n0616_p0106a11║城寶所。乃至究竟例此可知。問：此品說因緣事，下
X32n0616_p0106a12║根得悟應名宿世品。答：品初廣說因緣，末則結譬
X32n0616_p0106a13║化城。若從初應稱宿世，經家從末故言化城。又上
X32n0616_p0106a14║根疑薄，但取道樹三七思惟以明機緣。中根疑厚，
X32n0616_p0106a15║加以譬喻探取二萬億佛所教無上道以明機緣。
X32n0616_p0106a16║下根疑更厚，故明宿世久遠機緣。若從久遠之始
X32n0616_p0106a17║則名宿世，若從中間則言化城，若從究竟則言寶
X32n0616_p0106a18║所。經家處中標品收得初後，從此義便故言化城
X32n0616_p0106a19║喻品（正法華名往古品，所以有此問答）。問：化城是權、寶所是實，何
X32n0616_p0106a20║意棄實從權？答：由知城是化，則知寶所是實，故標
X32n0616_p0106a21║化不失實也。△三、因緣說周二：初、正說因緣，二、授
X32n0616_p0106a22║下根記。其領解述成二意，文或前後不定，又領解
X32n0616_p0106a23║或默念發言不同，文少不足分品，故皆入授記段
X32n0616_p0106a24║中。初、正說因緣二：初、先明知見久遠，二、正明宿世
X32n0616_p0106b01║因緣。初中二：初、長文，二、重頌。長文為三：初、出所見
X32n0616_p0106b02║事，二、舉譬明久遠，三、結見昔如今。今初。
X32n0616_p0106b03║佛告諸比丘：乃往過去無量無邊不可思議阿僧祇
X32n0616_p0106b04║劫，爾時有佛，名大通智勝如來、應供、正徧知、明行足、
X32n0616_p0106b05║善逝、世間解、無上士、調御丈夫、天人師、佛、世尊，其國
X32n0616_p0106b06║名好城，劫名大相。諸比丘！彼佛滅度已來，甚大久遠。
X32n0616_p0106b07║△二、舉譬明久遠。
X32n0616_p0106b08║譬如三千大千世界所有地種，假使有人磨以為墨，
X32n0616_p0106b09║過於東方千國土，乃下一點大如微塵，又過千國土
X32n0616_p0106b10║復下一點，如是展轉盡地種墨。於汝等意云何？是諸
X32n0616_p0106b11║國土，若算師、若算師弟子，能得邊際知其數不？不也。
X32n0616_p0106b12║世尊！諸比丘！是人所經國土，若點不點盡抹為塵，一
X32n0616_p0106b13║塵一劫，彼佛滅度已來復過是數，無量無邊百千萬
X32n0616_p0106b14║億阿僧祇劫。
X32n0616_p0106b15║△三、結見昔如今。
X32n0616_p0106b16║我以如來知見力故，觀彼久遠猶若今日。
X32n0616_p0106b17║此顯如來三達遠明，所引往事，分明不虗，然後說
X32n0616_p0106b18║宿緣也。當知十世古今，的確始終，不離當念。離此
X32n0616_p0106b19║當念，心性之外，別無去來實法可得。由無明故，妄
X32n0616_p0106b20║計遷滅。于遷滅中，有憶有忘。就彼所憶，有遠有近。
X32n0616_p0106b21║然所憶若遠若近之事，並是現前一念所變相分，
X32n0616_p0106b22║非于心外別有他物也。且如吾人，追憶十年二十
X32n0616_p0106b23║年事，亦復宛在目前。便可例知，心性本來豎徹三
X32n0616_p0106b24║世，三世不出現前一念。但由無明，不能遠見。佛既
X32n0616_p0106c01║無明斷盡，心性洞朗，故豎極三際之始終，橫極法
X32n0616_p0106c02║界之邊際。炳然知見，何足致疑。長文竟。△二、重頌
X32n0616_p0106c03║三：初、頌所見事，二、頌舉譬明久遠，三、頌見昔如今。
X32n0616_p0106c04║今初。
X32n0616_p0106c05║爾時，世尊欲重宣此義，而說偈言：
X32n0616_p0106c06║我念過去世，無量無邊劫，有佛兩足尊，名大通智勝。
X32n0616_p0106c07║△二、頌舉譬明久遠。
X32n0616_p0106c08║如人以力磨，三千大千土，盡此諸地種，皆悉以為墨。
X32n0616_p0106c09║過於千國土，乃下一塵點，如是展轉點，盡此諸塵墨。
X32n0616_p0106c10║如是諸國土，點與不點等，復盡抹為塵，一塵為一劫。
X32n0616_p0106c11║此諸微塵數，其劫復過是，彼佛滅度來，如是無量劫。
X32n0616_p0106c12║△三頌見昔如今。
X32n0616_p0106c13║如來無礙智，知彼佛滅度，及聲聞菩薩，如見今滅度。
X32n0616_p0106c14║諸比丘當知，佛智淨微妙，無漏無所礙，通達無量劫。
X32n0616_p0106c15║即空故淨，即假故微，即中故妙。又三智一心故淨，
X32n0616_p0106c16║一心三智故微，非一非三而三而一故妙。體圓滿
X32n0616_p0106c17║故無漏，用通達周徧故無所礙。初先明知見久遠
X32n0616_p0106c18║竟。△二、正明宿世因緣二：初、廣述，二、重頌。初中二：
X32n0616_p0106c19║初、結緣之由，二、正結緣。初又二：初、遠由，二、近由。初
X32n0616_p0106c20║又二：初、明大通智勝成佛，二、明十方梵王請法。初
X32n0616_p0106c21║又五：初、佛壽長遠，二、成道前事，三、正明成道，四、明
X32n0616_p0106c22║成道後眷屬供養，五、請轉法輪。今初。
X32n0616_p0106c23║佛告諸比丘：大通智勝佛壽五百四十萬億那由他
X32n0616_p0106c24║劫。
X32n0616_p0107a01║△二成道前事
X32n0616_p0107a02║其佛本坐道場破魔軍已，垂得阿耨多羅三藐三菩
X32n0616_p0107a03║提，而諸佛法不現在前。如是一小劫乃至十小劫，結
X32n0616_p0107a04║加趺坐身心不動，而諸佛法猶不現前。
X32n0616_p0107a05║諸佛道同，為緣事異。釋迦苦行六年，彌勒即日得
X32n0616_p0107a06║道，彼佛十劫猶不現前。非根有利鈍，道有難易也。
X32n0616_p0107a07║但緣宜賖促，應示長短耳。一切八相垂迹之處，皆
X32n0616_p0107a08║先破魔。準說法華，亦應先漸。復云破魔，似同穢土。
X32n0616_p0107a09║若準壽長，復非穢土。故知同居淨穢，其相蓋多。成
X32n0616_p0107a10║道等事，不必全同此土三藏。
X32n0616_p0107a11║爾時（佛未坐道場前），忉利諸天先為彼佛於菩提樹下敷師
X32n0616_p0107a12║子座，高一由旬（咸作是念）：佛於此坐，當得阿耨多羅三藐
X32n0616_p0107a13║三菩提（逮佛）。適坐此座時，諸梵天王雨眾天華，面百由
X32n0616_p0107a14║旬，香風時來，吹去萎華，更雨新者，如是不絕，滿十小
X32n0616_p0107a15║劫，供養於佛，乃至滅度，常雨此華。四王諸天為供養
X32n0616_p0107a16║佛，常擊天鼓，其餘諸天作天伎樂，滿十小劫，至於滅
X32n0616_p0107a17║度，亦復如是。
X32n0616_p0107a18║△二、正明成道
X32n0616_p0107a19║諸比丘！大通智勝佛過十小劫，諸佛之法乃現在前，
X32n0616_p0107a20║成阿耨多羅三藐三菩提。
X32n0616_p0107a21║△四、明成道後眷屬供養。
X32n0616_p0107a22║其佛未出家時，有十六子，其第一者，名曰智積。諸子
X32n0616_p0107a23║各有種種珍異玩好之具，聞父得成阿耨多羅三藐
X32n0616_p0107a24║三菩提，皆捨所珍，往詣佛所，諸母涕泣而隨送之。其
X32n0616_p0107b01║祖轉輪聖王，與一百大臣，及餘百千萬億人民，皆共
X32n0616_p0107b02║圍繞，隨至道場，咸欲親近大通智勝如來，供養恭敬，
X32n0616_p0107b03║尊重讚歎。到已，頭面禮足，繞佛畢已，一心合掌，瞻仰
X32n0616_p0107b04║世尊，以偈頌曰：
X32n0616_p0107b05║大威德世尊，為度眾生故，於無量億歲，爾乃得成佛，
X32n0616_p0107b06║諸願已具足，善哉吉無上。世尊甚希有，一坐十小劫，
X32n0616_p0107b07║身體及手足，靜然安不動，其心常憺怕，未曾有散亂，
X32n0616_p0107b08║究竟永寂滅，安住無漏法。今者見世尊，安隱成佛道，
X32n0616_p0107b09║我等得善利，稱慶大歡喜。眾生常苦惱，盲瞑無導師，
X32n0616_p0107b10║不識苦盡道，不知求解脫，長夜增惡趣，減損諸天眾，
X32n0616_p0107b11║從冥入於冥，永不聞佛名。今佛得最上，安隱無漏道，
X32n0616_p0107b12║我等及天人，為得最大利，是故咸稽首，歸命無上尊。
X32n0616_p0107b13║十六王子，若約表法，即自行化他八正道也。△五、
X32n0616_p0107b14║請轉法輪。
X32n0616_p0107b15║爾時十六王子偈讚佛已，勸請世尊轉於法輪，咸作
X32n0616_p0107b16║是言：世尊說法多所安隱，憐愍饒益諸天人民。重說
X32n0616_p0107b17║偈言：
X32n0616_p0107b18║世雄無等倫，百福自莊嚴，得無上智慧，願為世間說。
X32n0616_p0107b19║度脫於我等，及諸眾生類，為分別顯示，令得是智慧。
X32n0616_p0107b20║若我等得佛，眾生亦復然，世尊知眾生，深心之所念，
X32n0616_p0107b21║亦知所行道，又知智慧力，欲樂及修福，宿命所行業，
X32n0616_p0107b22║世尊悉知已，當轉無上輪。
X32n0616_p0107b23║既云令得是智慧，又云若我等得佛，又結云當轉
X32n0616_p0107b24║無上輪，當知即是請滿字教，如今佛華嚴也。初明
X32n0616_p0107c01║大通智勝成佛竟。△二、明十方梵王請法二：初、威
X32n0616_p0107c02║光照動，二、梵王來請。今初。
X32n0616_p0107c03║佛告諸比丘：大通智勝佛得阿耨多羅三藐三菩提
X32n0616_p0107c04║時，十方各五百萬億諸佛世界六種震動。其國中間
X32n0616_p0107c05║幽冥之處，日月威光所不能照，而皆大明。其中眾生
X32n0616_p0107c06║各得相見，咸作是言：此中云何忽生眾生？又其國界
X32n0616_p0107c07║諸天宮殿乃至梵宮六種震動，大光普照，徧滿世界，
X32n0616_p0107c08║勝諸天光。
X32n0616_p0107c09║佛降神時、初生時、成道時，法爾世界震動，大光普
X32n0616_p0107c10║照，但有緣者遠在他方亦覺，無緣者近亦不知耳。
X32n0616_p0107c11║觀心釋。忽生眾生者，心性本淨，陰入界覆之則暗，
X32n0616_p0107c12║若修觀慧，本性理顯。又兩山是二諦，其間是中道，
X32n0616_p0107c13║日月光是二智，佛光是中道，無分別智光照本有，
X32n0616_p0107c14║三諦洞明也。△二、梵王來請五：初、東方，二、東南方，
X32n0616_p0107c15║三、南方，四、總舉餘六方，五、上方。初、東方六：初、覩瑞
X32n0616_p0107c16║驚駭，二、互相問決，三、尋光見佛，四、三業供養，五、請
X32n0616_p0107c17║轉法輪，六、如來默許。今初。
X32n0616_p0107c18║爾時，東方五百萬億諸國土中，梵天宮殿光明照曜
X32n0616_p0107c19║倍於常明。諸梵天王各作是念：今者宮殿光明昔所
X32n0616_p0107c20║未有，以何因緣而現此相？
X32n0616_p0107c21║△二、互相問決。
X32n0616_p0107c22║是時，諸梵天王即各相詣，共議此事。時，彼眾中有一
X32n0616_p0107c23║大梵天王，名救一切，為諸梵眾而說偈言：
X32n0616_p0107c24║我等諸宮殿，光明昔未有，此是何因緣，宜各共求之。
X32n0616_p0108a01║為大德天生，為佛出世間，而此大光明，徧照於十方？
X32n0616_p0108a02║△三、尋光見佛。
X32n0616_p0108a03║爾時，五百萬億國土諸梵天王與宮殿俱，各以衣裓
X32n0616_p0108a04║盛諸天華，共詣西方推尋是相。見大通智勝如來處
X32n0616_p0108a05║于道場菩提樹下坐師子座，諸天、龍王、乾闥婆、緊那
X32n0616_p0108a06║羅、摩睺羅伽、人非人等恭敬圍繞，及見十六王子請
X32n0616_p0108a07║佛轉法輪。
X32n0616_p0108a08║△四、三業供養。
X32n0616_p0108a09║即時，諸梵天王頭面禮佛，繞百千匝，即以天華而散
X32n0616_p0108a10║佛上。其所散華如須彌山，并以供養佛菩提樹，其菩
X32n0616_p0108a11║提樹高十由旬。華供養已，各以宮殿奉上彼佛，而作
X32n0616_p0108a12║是言：惟見哀愍饒益我等，所獻宮殿願垂納處。時，諸
X32n0616_p0108a13║梵天王即於佛前，一心同聲以偈頌曰：
X32n0616_p0108a14║世尊甚希有，難可得值遇，具無量功德，能救護一切。
X32n0616_p0108a15║天人之大師，哀愍於世間，十方諸眾生，普皆蒙饒益。
X32n0616_p0108a16║我等所從來，五百萬億國，捨深禪定樂，為供養佛故。
X32n0616_p0108a17║我等先世福，宮殿甚嚴飾，今以奉世尊，惟願哀納受。
X32n0616_p0108a18║問：梵天雨華如須彌山，樹座猶下，其相如何？答：不
X32n0616_p0108a19║思議事彼此不礙。△五、請轉法輪。
X32n0616_p0108a20║爾時諸梵天王偈讚佛已，各作是言：惟願世尊轉於
X32n0616_p0108a21║法轉，度脫眾生開涅槃道。時諸梵天王一心同聲而
X32n0616_p0108a22║說偈言：
X32n0616_p0108a23║世雄兩足尊，惟願演說法，以大慈悲力，度苦惱眾生。
X32n0616_p0108a24║既云度苦眾生，即是請半字教，如今鹿苑。△六、如
X32n0616_p0108b01║來默許。
X32n0616_p0108b02║爾時，大通智勝如來默然許之。
X32n0616_p0108b03║諸佛受請之儀，法爾皆是默許，隨順先佛規則故，
X32n0616_p0108b04║生人尊重渴仰故，不同凡夫外道故，能令目擊道
X32n0616_p0108b05║存故。初東方竟。△二、東南方六：初、覩瑞驚駭（至）六、
X32n0616_p0108b06║如來默許。今初。
X32n0616_p0108b07║又，諸比丘！東南方五百萬億國土諸大梵王，各自見
X32n0616_p0108b08║宮殿光明照曜，昔所未有，歡喜踊躍，生希有心。
X32n0616_p0108b09║△二、互相問決。
X32n0616_p0108b10║即各相詣共議此事。時彼眾中有一大梵天王，名曰
X32n0616_p0108b11║大悲，為諸梵眾而說偈言：
X32n0616_p0108b12║是事何因緣，而現如此相？我等諸宮殿，光明昔未有。
X32n0616_p0108b13║為大德天生？為佛出世間？未曾見此相，當共一心求。
X32n0616_p0108b14║過千萬億土，尋光共推之，多是佛出世，度脫苦眾生。
X32n0616_p0108b15║△三、尋光見佛。
X32n0616_p0108b16║爾時，五百萬億諸梵天王與宮殿俱，各以衣裓盛諸
X32n0616_p0108b17║天華，共詣西北方推尋是相。見大通智勝如來處於
X32n0616_p0108b18║道場菩提樹下坐師子座，諸天、龍王、乾闥婆、緊那羅、
X32n0616_p0108b19║摩睺羅伽、人非人等恭敬圍繞，及見十六王子請佛
X32n0616_p0108b20║轉法輪。
X32n0616_p0108b21║△四、三業供養。
X32n0616_p0108b22║時，諸梵天王頭面禮佛，繞百千匝，即以天華而散佛
X32n0616_p0108b23║上，所散之華如須彌山，并以供養佛菩提樹。華供養
X32n0616_p0108b24║已，各以宮殿奉上彼佛，而作是言：惟見哀愍饒益我
X32n0616_p0108c01║等，所獻宮殿願垂納受。爾時，諸梵天王即於佛前，一
X32n0616_p0108c02║心同聲以偈頌曰：
X32n0616_p0108c03║聖主天中王，迦陵頻伽聲，哀愍眾生者，我等今敬禮。
X32n0616_p0108c04║世尊甚希有，久遠乃一現，一百八十劫，空過無有佛，
X32n0616_p0108c05║三惡道充滿，諸天眾減少。今佛出於世，為眾生作眼，
X32n0616_p0108c06║世間所歸趣，救護於一切。為眾生之父，哀愍饒益者，
X32n0616_p0108c07║我等宿福慶，今得值世尊。
X32n0616_p0108c08║△五、請轉法輪。
X32n0616_p0108c09║爾時諸梵天王偈讚佛已，各作是言：惟願世尊哀愍
X32n0616_p0108c10║一切，轉於法輪度脫眾生。時諸梵天王一心同聲而
X32n0616_p0108c11║說偈言：
X32n0616_p0108c12║大聖轉法輪，顯示諸法相，度苦惱眾生，令得大歡喜。
X32n0616_p0108c13║眾生聞此法，得道若生天，諸惡道減少，忍善者增益。
X32n0616_p0108c14║此亦同前請半字教也。△六、如來默許。
X32n0616_p0108c15║爾時，大通智勝如來默然許之。
X32n0616_p0108c16║二、東南方竟。△三、南方六：初、覩瑞驚駭（至）六、如來
X32n0616_p0108c17║默許。今初。
X32n0616_p0108c18║又，諸比丘！南方五百萬億國土諸大梵王，各自見宮
X32n0616_p0108c19║殿光明照曜，昔所未有，歡喜踊躍，生希有心。
X32n0616_p0108c20║△二、互相問決。
X32n0616_p0108c21║即各相詣共議此事：以何因緣，我等宮殿有此光曜？
X32n0616_p0108c22║而彼眾中有一大梵天王，名曰妙法，為諸梵眾而說
X32n0616_p0108c23║偈言：
X32n0616_p0108c24║我等諸宮殿，光明甚威曜，此非無因緣，是相宜求之。
X32n0616_p0109a01║過於百千劫，未曾見是相，為大德天生？為佛出世間？
X32n0616_p0109a02║△三、尋光見佛。
X32n0616_p0109a03║爾時，五百萬億諸梵天王與宮殿俱，各以衣裓盛諸
X32n0616_p0109a04║天華，共詣北方推尋是相。見大通智勝如來處于道
X32n0616_p0109a05║場菩提樹下坐師子座，諸天、龍王、乾闥婆、緊那羅、摩
X32n0616_p0109a06║睺羅伽、人非人等恭敬圍繞，及見十六王子請佛轉
X32n0616_p0109a07║法輪。
X32n0616_p0109a08║△四、三業供養。
X32n0616_p0109a09║時，諸梵天王頭面禮佛，繞百千匝，即以天華而散佛
X32n0616_p0109a10║上，所散之華如須彌山，并以供養佛菩提樹。華供養
X32n0616_p0109a11║已，各以宮殿奉上彼佛，而作是言：惟見哀愍饒益我
X32n0616_p0109a12║等，所獻宮殿願垂納受。爾時，諸梵天王即於佛前，一
X32n0616_p0109a13║心同聲以偈頌曰：
X32n0616_p0109a14║世尊甚難見，破諸煩惱者，過百三十劫，今乃得一見。
X32n0616_p0109a15║諸饑渴眾生，以法雨充滿，昔所未曾覩，無量智慧者，
X32n0616_p0109a16║如優曇鉢華，今日乃值遇。我等諸宮殿，蒙光故嚴飾，
X32n0616_p0109a17║世尊大慈愍，惟願垂納受。
X32n0616_p0109a18║△五、請轉法輪。
X32n0616_p0109a19║爾時，諸梵天王偈讚佛已，各作是言：惟願世尊轉於
X32n0616_p0109a20║法輪，令一切世間諸天、魔、梵、沙門、婆羅門，皆獲安隱
X32n0616_p0109a21║而得度脫。時，諸梵天王一心同聲，以偈頌曰：
X32n0616_p0109a22║惟願天人尊，轉無上法輪，擊于大法鼓，而吹大法螺，
X32n0616_p0109a23║普雨大法雨，度無量眾生。我等咸歸請，當演深遠音。
X32n0616_p0109a24║既云無上法輪，又云大法鼓、大法螺，即是請對半
X32n0616_p0109b01║明滿之教，如今方等也。△六、如來默許。
X32n0616_p0109b02║爾時，大通智勝如來默然許之。
X32n0616_p0109b03║三南方竟△四、總舉餘六方。
X32n0616_p0109b04║西南方乃至下方，亦復如是。
X32n0616_p0109b05║列十方梵正法華中，先四方，次四維，次上下，並是
X32n0616_p0109b06║隨譯者意，未知梵本次第如何。△五、上方五：初、覩
X32n0616_p0109b07║瑞驚駭（至）五、請轉法輪。十方請竟，世尊即說，故無
X32n0616_p0109b08║默許也。今初。
X32n0616_p0109b09║爾時，上方五百萬億國土諸大梵王，皆悉自覩所止
X32n0616_p0109b10║宮殿，光明威曜昔所未有，歡喜踊躍生希有心。
X32n0616_p0109b11║△二、互相問決。
X32n0616_p0109b12║即各相詣共議此事：以何因緣我等宮殿有斯光明？
X32n0616_p0109b13║時彼眾中有一大梵天王，名曰尸棄，為諸梵眾而說
X32n0616_p0109b14║偈言：
X32n0616_p0109b15║今以何因緣，我等諸宮殿，威德光明曜，嚴飾未曾有？
X32n0616_p0109b16║如是之妙相，昔所未聞見，為大德天生？為佛出世間？
X32n0616_p0109b17║△三、尋光見佛。
X32n0616_p0109b18║爾時，五百萬億諸梵天王與宮殿俱，各以衣裓盛諸
X32n0616_p0109b19║天華，共詣下方推尋是相。見大通智勝如來處于道
X32n0616_p0109b20║場菩提樹下坐師子座，諸天、龍王、乾闥婆、緊那羅、摩
X32n0616_p0109b21║睺羅伽、人非人等恭敬圍繞，及見十六王子請佛轉
X32n0616_p0109b22║法輪。
X32n0616_p0109b23║△四、三業供養。
X32n0616_p0109b24║時，諸梵天王頭面禮佛，繞百千匝，即以天華而散佛
X32n0616_p0109c01║上，所散之華如須彌山，并以供養佛菩提樹。華供養
X32n0616_p0109c02║已，各以宮殿奉上彼佛，而作是言：惟見哀愍饒益我
X32n0616_p0109c03║等，所獻宮殿願垂納處。時，諸梵天王即於佛前，一心
X32n0616_p0109c04║同聲以偈頌曰：
X32n0616_p0109c05║善哉見諸佛，救世之聖尊，能於三界獄，勉出諸眾生。
X32n0616_p0109c06║普智天人尊，哀愍群萌類，能開甘露門，廣度於一切。
X32n0616_p0109c07║於昔無量劫，空過無有佛，世尊未出時，十方常闇瞑。
X32n0616_p0109c08║三惡道增長，阿修羅亦盛，諸天眾轉減，死多墮惡道。
X32n0616_p0109c09║不從佛聞法，常行不善事，色力及智慧，斯等皆減少。
X32n0616_p0109c10║罪業因緣故，失樂及樂想，住於邪見法，不識善儀則，
X32n0616_p0109c11║不蒙佛所化，常墮於惡道。佛為世間眼，久遠時乃出，
X32n0616_p0109c12║哀愍諸眾生，故現於世間。超出成正覺，我等甚欣慶，
X32n0616_p0109c13║及餘一切眾，喜歎未曾有。我等諸宮殿，蒙光故嚴飾，
X32n0616_p0109c14║今以奉世尊，惟垂哀納受。願以此功德，普及於一切，
X32n0616_p0109c15║我等與眾生，皆共成佛道。
X32n0616_p0109c16║前東南方云百八十劫空過無佛，南方云百三十
X32n0616_p0109c17║劫乃得一見，今云于昔無量劫空過無有佛，機緣
X32n0616_p0109c18║不同，見佛奢促若此，蒙光並集，豈偶然哉。以古例
X32n0616_p0109c19║今，理無二致，一見一聞，咸從感應，聞法之士，宜何
X32n0616_p0109c20║如作欣幸難遭想也。△五、請轉法輪。
X32n0616_p0109c21║爾時，五百萬億諸梵天王偈讚佛已，各白佛言：惟願
X32n0616_p0109c22║世尊轉於法輪，多所安隱，多所度脫。時，諸梵天王而
X32n0616_p0109c23║說偈言：
X32n0616_p0109c24║世尊轉法輪，擊甘露法鼓，度苦惱眾生，開示涅槃道。
X32n0616_p0110a01║惟願受我請，以大微妙音，哀愍而敷演，無量劫習法。
X32n0616_p0110a02║既云以大微妙音敷演無量劫習法，又云度苦眾
X32n0616_p0110a03║生等，即是請帶半明滿之教，如今般若也。然佛法
X32n0616_p0110a04║道同，不應偏請，如今佛自始至終具轉五味法輪，
X32n0616_p0110a05║一一皆是酬梵王請，彼亦應然。今寄文便十六王
X32n0616_p0110a06║子初請華嚴，乃至上方請于般若，十六王子後請
X32n0616_p0110a07║法華，節目宛然，今古一致也。初明結緣遠由竟。△
X32n0616_p0110a08║二、近由。由佛受請說法，故得覆講結緣也。文為二：
X32n0616_p0110a09║初、轉半字法輪，二、轉廢半明滿法輪。初中三：初、受
X32n0616_p0110a10║請，二、正轉，三、聞法得道。今初。
X32n0616_p0110a11║爾時，大通智勝如來受十方諸梵天王及十六王子
X32n0616_p0110a12║請。
X32n0616_p0110a13║△二、正轉。此中應說三乘，如序品文。而今不說者，
X32n0616_p0110a14║正為下根論結緣開顯等，略不言六度耳。又彼佛
X32n0616_p0110a15║成道，亦必演大華嚴，以非結緣正由，故略不說。就
X32n0616_p0110a16║文為二：初、明四諦，二、明十二因緣。今初。
X32n0616_p0110a17║即時三轉十二行法輪，若沙門、婆羅門，若天、魔、梵及
X32n0616_p0110a18║餘世間所不能轉，謂是苦、是苦集、是苦滅、是苦滅道。
X32n0616_p0110a19║三轉者，一示轉，二勸轉，三證轉也。示轉者，謂此是
X32n0616_p0110a20║苦，三界二十五有果報，皆是生死苦法，樂是壞苦，
X32n0616_p0110a21║苦是苦苦，不苦不樂是行苦，真實是苦，不可令樂。
X32n0616_p0110a22║此是苦集，三界見思煩惱，及有漏善不善不動三
X32n0616_p0110a23║業，的是招苦之因，更無異因。此是苦滅，謂見思滅
X32n0616_p0110a24║故有漏滅，有漏滅故生死滅，惟有此處寂靜安隱，
X32n0616_p0110b01║更無餘處。此是苦滅道，因戒生定，因定發慧，依四
X32n0616_p0110b02║念處，具足三十七品，入三脫門，乃為滅苦之道，更
X32n0616_p0110b03║無餘道也。勸轉者，謂此是苦汝應知，此是集汝應
X32n0616_p0110b04║斷，此是滅汝應證，此是道汝應修也。證轉者，謂此
X32n0616_p0110b05║是苦我已知不復更知，此是集我已斷不復更斷，
X32n0616_p0110b06║此是滅我已證不復更證，此是道我已修不復更
X32n0616_p0110b07║修也。何故三轉？諸佛說法，法至于三，為眾生有三
X32n0616_p0110b08║根故，為生聞思修三慧故，為生見修無學三道故。
X32n0616_p0110b09║十二行者，一約教，二約行。約教者，即示勸證是也
X32n0616_p0110b10║（三四十二）。約行者，三轉皆生眼智明覺，謂苦法忍為眼，
X32n0616_p0110b11║苦法智為智，苦類忍為明，苦類智為覺，餘三諦亦
X32n0616_p0110b12║爾，故成十六心。三根人各得十六心，故成四十八
X32n0616_p0110b13║行，且約一諦名十二行也。十二諦是教法輪，十二
X32n0616_p0110b14║行是行法輪，教十二為能轉，行十二為所轉，教輪
X32n0616_p0110b15║則能轉唯是一權智，所轉有十二教也。若行法輪，
X32n0616_p0110b16║能轉之教有十二，所轉之行亦十二，或通三人，或
X32n0616_p0110b17║約一人。今就見諦道，三乘利根聞示轉，即各生眼
X32n0616_p0110b18║智明覺，三人合舉，故言十二行也。輪者轉也，將佛
X32n0616_p0110b19║心中所悟法門度入彼心，故言輪也。又輪者摧碾
X32n0616_p0110b20║也，眾生聞教起行摧破諸惑，故名輪也。沙門不聞
X32n0616_p0110b21║尚不能知，何況能轉？支佛雖悟口不能說，婆羅門
X32n0616_p0110b22║雖聞其名不解其理，天魔梵等亦爾，故云所不能
X32n0616_p0110b23║轉也。然此四諦義通大小及以偏圓，所謂生滅無
X32n0616_p0110b24║生無量無作，隨智所解各各不同，略如玄義中明。
X32n0616_p0110c01║華嚴經有四聖諦品，文殊承佛力所宣，豈可判作？
X32n0616_p0110c02║但聲聞法△二、明十二因緣。
X32n0616_p0110c03║及廣說十二因緣法：無明緣行，行緣識，識緣名色，名
X32n0616_p0110c04║色緣六入，六入緣觸，觸緣受，受緣愛，愛緣取，取緣有，
X32n0616_p0110c05║有緣生，生緣老死憂悲苦惱。無明滅則行滅，行滅則
X32n0616_p0110c06║識滅，識滅則名色滅，名色滅則六入滅，六入滅則觸
X32n0616_p0110c07║滅，觸滅則受滅，受滅則愛滅，愛滅則取滅，取滅則有
X32n0616_p0110c08║滅，有滅則生滅，生滅則老死憂悲苦惱滅。
X32n0616_p0110c09║及廣說者，十二因緣還是別相，說于四諦故也。無
X32n0616_p0110c10║明、行、愛、取、有五支還是集諦，其養七支還是苦諦，
X32n0616_p0110c11║無明滅則行滅乃至老死滅還是滅諦，觀因緣智
X32n0616_p0110c12║即是道諦，故云及廣說也。此十二法亦通大小偏
X32n0616_p0110c13║圓，所謂思議生滅、思議不生滅、不思議生滅、不思
X32n0616_p0110c14║議不生滅，略如玄義中明。華嚴經六地菩薩十種
X32n0616_p0110c15║觀察十二因緣，成就般若無分別智，豈可判作但
X32n0616_p0110c16║辟支法？今且依唯識稍示思議生滅之相：一、無明
X32n0616_p0110c17║者，謂發業無明即是異熟果愚，不可善惡定有果
X32n0616_p0110c18║報及真實義愚，不了三界是苦空故，能發正招生
X32n0616_p0110c19║死之業。雖瞋、慢等皆能發業，無明是主，故偏說之。
X32n0616_p0110c20║二、行者，即彼無明所發善、惡、不動三種有漏之業，
X32n0616_p0110c21║能感將來真異熟果，此二共名能引支也。二、識者，
X32n0616_p0110c22║由無明、行為能引故，所引將來總報種子。四、名色
X32n0616_p0110c23║者，由有總報識種子故，即具將來初受生時歌邏
X32n0616_p0110c24║羅等種子，受、想、行、識四陰為名，色陰為色。五、六入
X32n0616_p0111a01║者，既有識名色種，即具將來六處種子，謂眼、耳、鼻、
X32n0616_p0111a02║舌、身、意。六、觸者，既有識、名色、六入種，即具將來六
X32n0616_p0111a03║根觸境之時觸心所種。七、受者，既有識、名色、六入、
X32n0616_p0111a04║觸種，即具將來領納違順等境三受心所種子。此
X32n0616_p0111a05║五皆名為所引支。以無明不發引業則已，既發引
X32n0616_p0111a06║業，法爾即引此五種子不失不壞，故名為所引支
X32n0616_p0111a07║也。八、愛者，謂由無明與行，既引將來識等五種得
X32n0616_p0111a08║成就已，復由迷事無明，不了境虗，妄于所受而生
X32n0616_p0111a09║貪愛，雖于逆境亦起瞋等，而愛習如水，最能潤生，
X32n0616_p0111a10║故偏說之。九、取者，謂由愛故，種種追求所愛境界，
X32n0616_p0111a11║深生染著。十、有者，謂由愛取所起業力，數數滋潤
X32n0616_p0111a12║識等五支之種子，故種子被潤而生有芽，定感將
X32n0616_p0111a13║來異熟果報。此三共名能生支也。十一、生者，謂後
X32n0616_p0111a14║有之芽既已成就，捨此生已，即受彼生。十二、老死
X32n0616_p0111a15║者，謂既生已，漸漸衰變，名之為老；終歸無常，名之
X32n0616_p0111a16║為死。此二皆名所生支也。前十是因，同約現在；後
X32n0616_p0111a17║二是果，別約未來。由前世十支感得今世生死，由
X32n0616_p0111a18║今世十支復感後世生死，三世因果輪迴不絕，故
X32n0616_p0111a19║名十二因緣生相，即苦集二諦而廣說之者也。若
X32n0616_p0111a20║厭老死，知老死由生故有；次即厭生，知生由有，知
X32n0616_p0111a21║有由取，知取由愛，愛由于受，受由于觸，觸由六入，
X32n0616_p0111a22║六入由于名色，名色由識，識由于行，行由無明，無
X32n0616_p0111a23║明止是妄想顛倒故有，更無所由。正念觀察，不愚
X32n0616_p0111a24║于異熟果，深信為惡得殃、為善得樂；不愚于真實
X32n0616_p0111b01║義，深信三界內是苦、出三界是樂，是名觀因緣智。
X32n0616_p0111b02║以是智故，無明則滅，無明滅則行滅，乃至老死憂
X32n0616_p0111b03║悲苦惱皆滅，故名十二因緣滅相，即道滅二諦而
X32n0616_p0111b04║廣說之者也。料簡十二支義更有多門，非此所急，
X32n0616_p0111b05║故不備錄。分段生死既爾，變易生死亦有緣生緣
X32n0616_p0111b06║滅之相。分段十二即思議生滅也，若達即空，即思
X32n0616_p0111b07║議不生滅也；變易十二即不思議生滅也，若達即
X32n0616_p0111b08║中，即不思議不生滅也。又復若悟不思議不生滅
X32n0616_p0111b09║者，則分段十二亦即不思議不生滅也。故曰：惑即
X32n0616_p0111b10║般若，業即解脫，苦即法身。當處清淨，當處自在，當
X32n0616_p0111b11║處究竟。一清淨一切清淨，一自在一切自在，一究
X32n0616_p0111b12║竟一切究竟，二正轉竟。△三、聞法得道。
X32n0616_p0111b13║佛於天人大眾之中說是法時，六百萬億那由他人，
X32n0616_p0111b14║以不受一切法故，而於諸漏心得解脫，皆得深妙禪
X32n0616_p0111b15║定、三明、六通，具八解脫。第二、第三、第四說法時，千萬
X32n0616_p0111b16║億恒河沙那由他等眾生，亦以不受一切法故，而於
X32n0616_p0111b17║諸漏心得解脫。從是已後，諸聲聞眾無量無邊不可
X32n0616_p0111b18║稱數。
X32n0616_p0111b19║不受一切法者，即不受四見，證初果也。於諸漏心
X32n0616_p0111b20║得解脫者，即脫盡見思諸縛，證無學也。深妙禪定
X32n0616_p0111b21║者，觀練熏修諸禪，即俱解脫也。問：四諦十二因緣
X32n0616_p0111b22║既通四教，亦有證大者不？答：例如釋迦初說三歸
X32n0616_p0111b23║五戒，尚有八萬諸天悟無生忍，佛佛道同，彼安得
X32n0616_p0111b24║無？今文意在略敘結緣之由，何暇廣述往古秘密
X32n0616_p0111c01║不定等益。初轉半字法輪竟。△二、轉廢半，明滿法
X32n0616_p0111c02║輪七：初、諸子出家，二、請法，三、所將亦出家，四、佛受
X32n0616_p0111c03║請，五、時眾有解不解，六、時節，七、說已入定。今初。
X32n0616_p0111c04║爾時，十六王子皆以童子出家而為沙彌，諸根通利，
X32n0616_p0111c05║智慧明了，已曾供養百千萬億諸佛，淨修梵行，求阿
X32n0616_p0111c06║耨多羅三藐三菩提。
X32n0616_p0111c07║諸根通利，即六根清淨也。又六根互用曰通，證佛
X32n0616_p0111c08║境界曰利。智慧明了，即開示悟入也。（初約相似位釋，次約分證
X32n0616_p0111c09║位釋。）△二請法。
X32n0616_p0111c10║俱白佛言：世尊！是諸無量千萬億大德聲聞皆已成
X32n0616_p0111c11║就，世尊亦當為我等說阿耨多羅三藐三菩提法，我
X32n0616_p0111c12║等聞已皆共修學。世尊！我等志願如來知見，深心所
X32n0616_p0111c13║念佛自證知。
X32n0616_p0111c14║彼佛初說圓頓諸子大乘功德悉已具足，愍諸方
X32n0616_p0111c15║便，重請佛開權顯實也。聲聞皆已成就者，明其障
X32n0616_p0111c16║除機動，是故為請。我等志願如來知見者，此法華
X32n0616_p0111c17║經但明佛之知見，唯志於此，即正請滿字廢半之
X32n0616_p0111c18║文也。△三所將亦出家。
X32n0616_p0111c19║爾時，轉輪聖王所將眾中八萬億人，見十六王子出
X32n0616_p0111c20║家，亦求出家，王即聽許。
X32n0616_p0111c21║△四、佛受請。
X32n0616_p0111c22║爾時彼佛受沙彌請，過二萬劫已，乃於四眾之中說
X32n0616_p0111c23║是大乘經，名妙法蓮華教菩薩法佛所護念。說是經
X32n0616_p0111c24║已，十六沙彌為阿耨多羅三藐三菩提故，皆共受持
X32n0616_p0112a01║諷誦通利。
X32n0616_p0112a02║過二萬劫者，上施三既久，不容中間無事。望下頌
X32n0616_p0112a03║意，二萬劫中必說方等般若。頌云：說六波羅蜜，及
X32n0616_p0112a04║諸神通事。般若是行，神通是事，諸方等經多明不
X32n0616_p0112a05║可思議事行也。頌中又云分別真實法，即是大品
X32n0616_p0112a06║明實相般若意也。△五、時眾有解不解。
X32n0616_p0112a07║說是經時，十六菩薩沙彌皆悉信受，聲聞眾中亦有
X32n0616_p0112a08║信解，其餘眾生千萬億種皆生疑惑。
X32n0616_p0112a09║信受則能弘通，信解則能入實。疑惑不解，千萬億
X32n0616_p0112a10║眾即與十六子結法華緣者也。問：自佛受請以來，
X32n0616_p0112a11║已過二萬劫矣。何故十六王子猶不進具，而稱沙
X32n0616_p0112a12║彌？既是沙彌，云何復稱菩薩？答：十六子本是菩薩，
X32n0616_p0112a13║急于學大乘，故無暇進具，始終現童子身也。沙彌
X32n0616_p0112a14║得受菩薩大戒，自是諸佛常規，何足致疑？雖受大
X32n0616_p0112a15║戒，位仍沙彌，未甞僭越比丘，以亂住持僧寶之體。
X32n0616_p0112a16║例如文殊大聖，一切行坐皆讓摩訶迦葉。經有明
X32n0616_p0112a17║文，人自不察耳。問：千萬億眾既不能解，何不令如
X32n0616_p0112a18║五千退席？何不移置他方佛土，乃令生疑惑耶？答：
X32n0616_p0112a19║生疑亦得作結緣眾，故不遣也。若生謗墮苦，乃須
X32n0616_p0112a20║遣耳。即今佛說法華時，安保無生疑者？△六時節。
X32n0616_p0112a21║佛說是經，於八千劫未曾休廢。
X32n0616_p0112a22║問：相傳釋迦說法華經，僅得八載，已自難信，謂開
X32n0616_p0112a23║權顯實，開迹顯本，要言不煩故也。彼佛于八千劫，
X32n0616_p0112a24║未曾休廢，不知所說云何？答：只此開權顯實四字，
X32n0616_p0112b01║假使恒河沙劫，說亦不盡，何況僅八千劫，僅八年
X32n0616_p0112b02║耶？且如諸法實相數語，義理浩然，該徹百界千如，
X32n0616_p0112b03║性修因果，橫豎三法，罄無不盡，便可窮未來際而
X32n0616_p0112b04║演說之，何況開迹顯本，具明曠劫不思議事耶？又
X32n0616_p0112b05║如地涌菩薩，以諸菩薩種種讚法，而讚於佛，便經
X32n0616_p0112b06║五十小劫，諸佛出廣長舌，現神力時，便即滿百千
X32n0616_p0112b07║歲，奈何以凡夫心，欲測如來無上甚深微妙法耶？
X32n0616_p0112b08║△七、說已入定。
X32n0616_p0112b09║說是經已，即入靜室，住於禪定八萬四千劫。
X32n0616_p0112b10║此正是結緣之近由。由佛入定，諸疑惑眾無處諮
X32n0616_p0112b11║問，十六王子為不解者覆講說經也。文中明入定
X32n0616_p0112b12║處所即是靜室，正入定即是住於禪定，入定時節
X32n0616_p0112b13║即是八萬四千劫。然諸佛無不定心，寧有出入？秖
X32n0616_p0112b14║因時眾機緣在十六子，結緣齊限應爾許時耳。初
X32n0616_p0112b15║結緣之由竟。△二、正結緣二：初、法說結緣，二、譬說
X32n0616_p0112b16║結緣。初中三：初、明昔共結緣，二、明中間更相值遇，
X32n0616_p0112b17║三、明今日還說法華。初中二：初、覆講利生，二、佛起
X32n0616_p0112b18║稱歎。今初。
X32n0616_p0112b19║是時十六菩薩沙彌，知佛入室寂然禪定，各升法座，
X32n0616_p0112b20║亦於八萬四千劫，為四部眾廣說分別妙法華經，一
X32n0616_p0112b21║一皆度六百萬億那由他恒河沙等眾生，示教利喜，
X32n0616_p0112b22║令發阿耨多羅三藐三菩提心。
X32n0616_p0112b23║沙彌升座，不惟十六菩薩為然，只今毗尼藏中亦
X32n0616_p0112b24║有明文，重在解而不在年也。令發大菩提心，即名
X32n0616_p0112c01║為度誓願。當作佛已，過于世間，即是度七方便彼
X32n0616_p0112c02║岸義也。△二、佛起稱歎二：初、正稱歎，二、勸親信。
X32n0616_p0112c03║今初。
X32n0616_p0112c04║大通智勝佛過八萬四千劫已，從三昧起，往詣法座，
X32n0616_p0112c05║安詳而坐，普告大眾：是十六菩薩沙彌甚為希有，諸
X32n0616_p0112c06║根通利，智慧明了，已曾供養無量千萬億數諸佛，於
X32n0616_p0112c07║諸佛所常修梵行，受持佛智，開示眾生，令入其中。
X32n0616_p0112c08║△二勸親信。
X32n0616_p0112c09║汝等皆當數數親近而供養之。所以者何？若聲聞、辟
X32n0616_p0112c10║支佛及諸菩薩，能信是十六菩薩所說經法受持不
X32n0616_p0112c11║毀者，皆當得阿耨多羅三藐三菩提如來之慧。
X32n0616_p0112c12║此昔佛普懸授記之文也。初明昔共結緣竟。△二、
X32n0616_p0112c13║明中間更相值遇。
X32n0616_p0112c14║佛告諸比丘：是十六菩薩常樂說是妙法蓮華經，一
X32n0616_p0112c15║一菩薩所化六百萬億那由他恒河沙等眾生，世世
X32n0616_p0112c16║所生與菩薩俱，從其聞法悉皆信解。以此因緣，得值
X32n0616_p0112c17║四萬億諸佛世尊，于今不盡。
X32n0616_p0112c18║值遇有三種：一者、從初常受大乘，中間皆已成就，
X32n0616_p0112c19║不至于今；二者、初受大，中遇退大，仍接以小，此則
X32n0616_p0112c20║中間猶故未盡，今得還聞大教；三者、但論遇小，不
X32n0616_p0112c21║論遇大，或初雖受大，退後無機，則中間未度，于今
X32n0616_p0112c22║亦不盡，乃至滅後得道者是也（此人即以初聞小時為初結緣，復于
X32n0616_p0112c23║中間唯習于小，今遇王子初且聞小，人見釋迦一代教中一分聲聞未發心者，便即判云永滅不發，是則
X32n0616_p0112c24║不知如來長遠之化）。問：如上塵數多劫，今始得阿羅漢，當知
X32n0616_p0113a01║無生法忍，何易可階？答：一云：大聖善巧，依四悉檀
X32n0616_p0113a02║作如是說，或說佛道長遠，或說佛道易得，或隨世
X32n0616_p0113a03║間所欲，或為發生宿善，或對治厭道長者說短，於
X32n0616_p0113a04║道生輕易想者說長，或為聞說長短，即得入第一
X32n0616_p0113a05║義。當知言如許劫方今得羅漢者，乃是權行四悉
X32n0616_p0113a06║檀，引諸實行令入道耳。又理無長短，長短在機，但
X32n0616_p0113a07║須不篤自勤，何須論他時長時短？△三、明今日還
X32n0616_p0113a08║說法華二：初、先結會古今，二、正明還說法華。初中
X32n0616_p0113a09║二：初、結師之古今，二、會弟子古今。今初。
X32n0616_p0113a10║諸比丘！我今語汝，彼佛弟子十六沙彌，今皆得阿耨
X32n0616_p0113a11║多羅三藐三菩提，於十方國土現在說法，有無量百
X32n0616_p0113a12║千萬億菩薩、聲聞以為眷屬。其二沙彌東方作佛：一
X32n0616_p0113a13║名阿閦，在歡喜國；二名須彌頂。東南方二佛：一名師
X32n0616_p0113a14║子音；二名師子相。南方二佛：一名虗空住；二名常滅。
X32n0616_p0113a15║西南方二佛：一名帝相；二名梵相。西方二佛：一名阿
X32n0616_p0113a16║彌陀；二名度一切世間苦惱。西北方二佛：一名多摩
X32n0616_p0113a17║羅䟦旃檀香神通；二名須彌相。北方二佛：一名雲自
X32n0616_p0113a18║在；二名雲自在王。東北方佛名壞一切世間怖畏。第
X32n0616_p0113a19║十六、我釋迦牟尼佛，於娑婆國土成阿耨多羅三藐
X32n0616_p0113a20║三菩提。
X32n0616_p0113a21║十六沙彌是古，八方作佛是今也。阿閦，此云無動。
X32n0616_p0113a22║△二、會弟子古今四：初、明本結大緣，二、釋今住聲
X32n0616_p0113a23║聞疑，三、正結會古今，四、釋未來弟子疑。今初。
X32n0616_p0113a24║諸比丘！我等為沙彌時，各各教化無量百千萬億恒
X32n0616_p0113b01║河沙等眾生，從我聞法，為阿耨多羅三藐三菩提。
X32n0616_p0113b02║此明初聞法時，皆為無上菩提，所謂三乘初心，不
X32n0616_p0113b03║愚于法也。但此後有退不退，致使得脫，前後差別
X32n0616_p0113b04║耳。△二、釋今住聲聞疑。
X32n0616_p0113b05║此諸眾生于今有住聲聞地者，我常教化阿耨多羅
X32n0616_p0113b06║三藐三菩提，是諸人等應以是法漸入佛道。所以者
X32n0616_p0113b07║何？如來智慧難信難解。
X32n0616_p0113b08║先明此諸眾生大通佛時，從我聞法便為無上菩
X32n0616_p0113b09║提，何故直至于今猶有尚住聲聞地者？釋曰：我常
X32n0616_p0113b10║教化之以無上菩提，但由是諸人等應以是權小
X32n0616_p0113b11║法漸入佛道故也。又有疑曰：何故是人應以是法
X32n0616_p0113b12║漸入？釋曰：良以如來智慧難信難解故也。△三、正
X32n0616_p0113b13║結會古今。
X32n0616_p0113b14║爾時所化無量恒河沙等眾生者，汝等諸比丘，及我
X32n0616_p0113b15║滅度後未來世中聲聞弟子是也。
X32n0616_p0113b16║汝等諸比丘！即結會于今有住聲聞地者之古今
X32n0616_p0113b17║也。及我滅度後，聲聞弟子即結會於今不盡之古
X32n0616_p0113b18║今也。△四、釋未來弟子疑。
X32n0616_p0113b19║我滅度後，復有弟子不聞是經，不知不覺菩薩所行，
X32n0616_p0113b20║自於所得功德生滅度想，當入涅槃。我於餘國作佛，
X32n0616_p0113b21║更有異名，是人雖生滅度之想入於涅槃，而於彼土
X32n0616_p0113b22║求佛智慧得聞是經，唯以佛乘而得滅度，更無餘乘，
X32n0616_p0113b23║除諸如來方便說法。
X32n0616_p0113b24║疑者云：現在聲聞得聞佛說法華開顯悟入，可是
X32n0616_p0113c01║結緣之流；未來者不聞法華而入滅度，豈能捨小
X32n0616_p0113c02║而入一乘？釋云：彼雖生涅槃想仍生方便，有餘土
X32n0616_p0113c03║中受變易身，我于彼土仍必為說是經，必令入一
X32n0616_p0113c04║乘道，更無餘乘也。除諸如來方便說法，正斷疑也。
X32n0616_p0113c05║三是方便假說，其實決無三也。初先結會古今竟。
X32n0616_p0113c06║△二、正明還說法華二：初、明應時故說，二、釋前開
X32n0616_p0113c07║三意。今初。
X32n0616_p0113c08║諸比丘！若如來自知涅槃時到，眾又清淨，信解堅固，
X32n0616_p0113c09║了達空法，深入禪定，便集諸菩薩及聲聞眾，為說是
X32n0616_p0113c10║經。世間無有二乘而得滅度，唯一佛乘得滅度耳。
X32n0616_p0113c11║涅槃時到者，諸佛出世化道將畢時也。如迦葉佛、
X32n0616_p0113c12║日月燈明佛等，說此經竟即入涅槃。釋迦亦于此
X32n0616_p0113c13║經唱滅不久，故此經為最後極唱也。眾清淨即斷
X32n0616_p0113c14║德成就，信是四不壞信，解是無漏正解，了達空法
X32n0616_p0113c15║是證于真諦，皆即智德成就。智斷既立，又復深入
X32n0616_p0113c16║禪定具二解脫，堪聞大教能信受也。又眾清淨者，
X32n0616_p0113c17║得三藏教益，免火宅難也。信解堅固者，得方等教
X32n0616_p0113c18║益，心相體信也。了達空法者，得般若教益，能轉教
X32n0616_p0113c19║人也。集諸菩薩，是會親族也。及聲聞眾，是命其子
X32n0616_p0113c20║也。假使涅槃時到而眾不清淨，亦不能說此經。如
X32n0616_p0113c21║多寶如來以現世無機緣故，不得說法華經。所以
X32n0616_p0113c22║留全身塔，誓于滅後處處作證也。△二、釋前開三
X32n0616_p0113c23║意。
X32n0616_p0113c24║比丘當知，如來方便深入眾生之性，知其志樂小法，
X32n0616_p0114a01║深著五欲，為是等故說於涅槃，是人若聞則便信受。
X32n0616_p0114a02║若實無二乘得滅度者，何故如來前說權教？釋云：
X32n0616_p0114a03║如來深知眾生有小性欲，著干五塵，弊于五濁，故
X32n0616_p0114a04║先說三，令破濁免難，後說一也。初法說結緣竟。△
X32n0616_p0114a05║二、譬說結緣二：初、立譬，二、法合。初中二：初、導師譬，
X32n0616_p0114a06║二、將導譬。今初。
X32n0616_p0114a07║譬如五百由旬險難惡道，曠絕無人怖畏之處，若有
X32n0616_p0114a08║多眾欲過此道至珍寶處，有一導師聰慧明達，善知
X32n0616_p0114a09║險道通塞之相。
X32n0616_p0114a10║五百由旬者，若約果報，則同居分段處為三百，方
X32n0616_p0114a11║便變易處為四百，實報變易處為五百。若約煩惱，
X32n0616_p0114a12║則三界見思為三百，塵沙為四百，無明為五百，入
X32n0616_p0114a13║空觀能過三百，入假觀能過四百，入中觀能過五
X32n0616_p0114a14║百也。險難惡道譬生死因果，分段變易即果險難，
X32n0616_p0114a15║見思五住即因險難，由此因果故言惡道也。道有
X32n0616_p0114a16║二種，一雖曠絕有人可依，二者曠絕無人可依，譬
X32n0616_p0114a17║生死中有涅槃，煩惱中有菩提，則雖曠絕有人可
X32n0616_p0114a18║依。若生死煩惱無涅槃菩提，藥中無病病中無藥，
X32n0616_p0114a19║則曠絕無人怖畏處也。（別圓二教非曠有人，通教二乘曠而有人，三藏二乘
X32n0616_p0114a20║曠而無人，故為此人設化。）若有多眾者，譬王子所化未脫之眾
X32n0616_p0114a21║也。欲過此道至珍寶處者，譬發心為求無上菩提
X32n0616_p0114a22║也。有一導師者，譬第十六王子也。耳清淨曰聰，意
X32n0616_p0114a23║清淨曰慧，眼清淨曰明，餘根清淨曰達，總而言之
X32n0616_p0114a24║即六根清淨也。又慧即一心三智，明即具足五眼。
X32n0616_p0114b01║又三明為明，十力為達。善知險道通塞之相者，雖
X32n0616_p0114b02║是險道有塞有通，具方便者即塞成通，乏善巧者
X32n0616_p0114b03║即通成塞，資糧器械膽識勇力皆須具足，前路水
X32n0616_p0114b04║草皆須諳識也。△二、將導譬三：初、所將人眾譬，二、
X32n0616_p0114b05║中路懈退譬，三、滅化引至寶所譬。今初。
X32n0616_p0114b06║將導眾人，欲過此難。
X32n0616_p0114b07║譬本結緣未得脫者，本緣不失，而為導師所將也。
X32n0616_p0114b08║△二、中路懈退譬，又二：初、退大，二、接小。今初。
X32n0616_p0114b09║所將人眾中路懈退，白導師言：我等疲極，而復怖畏
X32n0616_p0114b10║不能復進，前路猶遠今欲退還。
X32n0616_p0114b11║中路非半途也，但以發心為始至佛為終，此兩楹
X32n0616_p0114b12║間而起退意，故名中路。白導師者，大機已退小機
X32n0616_p0114b13║可生，以此冥感法身慈悲，義如白也。疲極者，譬善
X32n0616_p0114b14║根微弱無明所翳也。怖畏者，譬憚惡生死也。前路
X32n0616_p0114b15║猶遠者，譬三惑難斷也。由乏大乘勇力故疲極，由
X32n0616_p0114b16║乏大乘膽識及資糧器械故怖畏，由不諳識前路
X32n0616_p0114b17║水草，故云前路猶遠。△二、接小二：初、方便設化，二、
X32n0616_p0114b18║歡喜前入。今初。
X32n0616_p0114b19║導師多諸方便，而作是念：此等可愍，云何捨大珍寶
X32n0616_p0114b20║而欲退還？作是念已，以方便力，於險道中過三百由
X32n0616_p0114b21║旬，化作一城，告眾人言：汝等勿怖，莫得退還。今此大
X32n0616_p0114b22║城可於中止，隨意所作。若入是城，快得安隱；若能前
X32n0616_p0114b23║至寶所，亦可得去。
X32n0616_p0114b24║多諸方便，譬如來權智能擬宜也。此等可愍，知其
X32n0616_p0114c01║無大機也。化作一城，知其可小接也。汝等勿怖莫
X32n0616_p0114c02║得退還，即是勸令前進，譬勸轉也。今此大城可於
X32n0616_p0114c03║中止隨意所作，即是示城可住，譬示轉也。若入是
X32n0616_p0114c04║城快得安隱，即是讚城功德，譬證轉也。若能前至
X32n0616_p0114c05║寶所亦可得去者，今佛未開顯前不得彰灼而有
X32n0616_p0114c06║此語，若論密聞則便不妨，若論宿世應有是言。何
X32n0616_p0114c07║者？王子既知彼等退意，即教化云：汝等若畏生死，
X32n0616_p0114c08║且取涅槃消息，然後更行大道。亦可隨意也。又開
X32n0616_p0114c09║權顯實後即得說之，如涅槃經中諸取羅漢者皆
X32n0616_p0114c10║是其義。△二歡喜前入。
X32n0616_p0114c11║是時，疲極之眾心大歡喜，歎未曾有：我等今者免斯
X32n0616_p0114c12║惡道，快得安隱。於是，眾人前入化城，生已度想，生安
X32n0616_p0114c13║隱想。
X32n0616_p0114c14║大歡喜，譬聞慧。歎未曾有，譬煖位。免惡道，譬頂位。
X32n0616_p0114c15║快安隱，譬忍位。前入化城，譬見諦位。已度想，譬得
X32n0616_p0114c16║盡智。安隱想，譬得無生智。又已度想，譬具智德。安
X32n0616_p0114c17║隱想，譬證斷德也。二、中路懈退譬竟。△三、滅化引
X32n0616_p0114c18║至寶所譬。
X32n0616_p0114c19║爾時，導師知此人眾既得止息無復疲倦，即滅化城
X32n0616_p0114c20║語眾人言：汝等去來寶處在近，向者大城我所化作
X32n0616_p0114c21║為止息耳。
X32n0616_p0114c22║既得止息，譬免難；無復疲倦，譬大乘機發；寶處在
X32n0616_p0114c23║近，譬顯實；大城化作，譬廢權也。寶所有二義：若約
X32n0616_p0114c24║究竟，則以極果為寶所，如上文云：唯佛與佛，乃能
X32n0616_p0115a01║究盡諸法實相也。若約分入，即以初發心住為寶
X32n0616_p0115a02║所，如上文云：無上寶聚，不求自得。又云：得佛法分，
X32n0616_p0115a03║如佛子所應得者，皆已得之也。問：凡五處開三顯
X32n0616_p0115a04║一，為有何異？答：通論無異，別論有差。方便品約教
X32n0616_p0115a05║開三顯一，文云：如來但以一佛乘故，為眾生說法，
X32n0616_p0115a06║無有餘乘若二若三也。火宅約行門三顯一，車是
X32n0616_p0115a07║運義，運則譬行，文云：各乘大車，遊于四方，嬉戲快
X32n0616_p0115a08║樂也。信解約人開三顯一，結會作人，即長者子，文
X32n0616_p0115a09║云：我等昔來真是佛子也。藥草約差別、無差別明
X32n0616_p0115a10║權實，不的去取，但眾生不知，佛令其知。若知七種
X32n0616_p0115a11║差別，即知權；同依一理無差別，即知實。差而無差，
X32n0616_p0115a12║無差而差，令知此意耳。終不說言無一有一，此約
X32n0616_p0115a13║自行權實二智，隨自意語，故佛能知，而眾生不知
X32n0616_p0115a14║也。亦是通前通後，知不知明權實也。今化城正約
X32n0616_p0115a15║理開三顯一，寶所化城是大小兩理，破除二乘權
X32n0616_p0115a16║理，顯如來真實一理也。下文五百領解，舉衣珠為
X32n0616_p0115a17║譬，亦是約理也。此隨文相一往而說，仍一一文並
X32n0616_p0115a18║具四一，並是如來能知，眾生不知，知即開佛知見
X32n0616_p0115a19║矣。初立譬竟。△二、法合二：初、正合，二、舉譬帖合。初
X32n0616_p0115a20║中二：初、合導師譬，二、合將導譬。今初。
X32n0616_p0115a21║諸比丘！如來亦復如是，今為汝等作大導師，知諸生
X32n0616_p0115a22║死煩惱惡道險難長遠，應去應度。
X32n0616_p0115a23║如來，合導師也。汝等，合多眾也。生死，合果險難。煩
X32n0616_p0115a24║惱，合因險難也。長遠，合五百由旬也。應去應度，合
X32n0616_p0115b01║善知通塞之相，亦合欲至寶處也。△二、合將導譬。
X32n0616_p0115b02║若眾生但聞一佛乘者，則不欲見佛、不欲親近，便作
X32n0616_p0115b03║是念：佛道長遠，久受勤苦乃可得成。佛知是心怯弱
X32n0616_p0115b04║下劣，以方便力而於中道為止息故說二涅槃。若眾
X32n0616_p0115b05║生住於二地，如來爾時即便為說：汝等所作未辦，汝
X32n0616_p0115b06║所住地近於佛慧。當觀察籌量所得涅槃非真實也，
X32n0616_p0115b07║但是如來方便之力，於一佛乘分別說三。
X32n0616_p0115b08║若眾生三字，合所將人眾譬也。但聞一佛乘至乃
X32n0616_p0115b09║可得成，合中路懈退譬也。佛知是心至說二涅槃，
X32n0616_p0115b10║合化作一城譬也。已出同居未到實報，兩楹之間
X32n0616_p0115b11║名為中道，有餘無餘名二涅槃，亦是聲聞緣覺二
X32n0616_p0115b12║人所證，名二涅槃也。若眾生住於二地以下，合滅
X32n0616_p0115b13║化引至寶所譬也。初正合竟。△二、舉譬帖合。
X32n0616_p0115b14║如彼導師為止息故化作大城，既知息已而告之言：
X32n0616_p0115b15║寶處在近，此城非實，我化作耳。
X32n0616_p0115b16║化作大城，帖合施三。寶處在近，帖合顯一。初廣述
X32n0616_p0115b17║竟。△二、重頌二：初、頌結緣之由，二、頌正結緣。初中
X32n0616_p0115b18║二：初、頌遠由，二、頌近由。初又二：初、頌大通智勝成
X32n0616_p0115b19║佛，二、頌十方梵王請法。今初。
X32n0616_p0115b20║爾時，世尊欲重宣此義，而說偈言：
X32n0616_p0115b21║大通智勝佛，十劫坐道場，佛法不現前，不得成佛道。
X32n0616_p0115b22║諸天神龍王，阿修羅等眾，常雨於天華，以供養彼佛。
X32n0616_p0115b23║諸天擊天鼓，并作眾伎樂，香風吹萎華，更雨新好者。
X32n0616_p0115b24║過十小劫已，乃得成佛道，諸天及世人，心皆懷踊躍。
X32n0616_p0115c01║彼佛十六子，皆與其眷屬，千萬億圍繞，俱行至佛所，
X32n0616_p0115c02║頭面禮佛足，而請轉法輪：聖師子法雨，充我及一切。
X32n0616_p0115c03║初三偈頌第二成道前事，次一偈頌第三正明成
X32n0616_p0115c04║道，後二偈頌第五請轉法輪，兼第四眷屬供養，略
X32n0616_p0115c05║不頌第一佛壽長遠也。△二、頌十方梵王請法二：
X32n0616_p0115c06║初、頌威光照動，二、頌梵王來請。今初。
X32n0616_p0115c07║世尊甚難值，久遠時一現，為覺悟群生，震動於一切。
X32n0616_p0115c08║△二、頌梵王來請。
X32n0616_p0115c09║東方諸世界，五百萬億國，梵宮殿光曜，昔所未曾有。
X32n0616_p0115c10║諸梵見此相，尋來至佛所，散華以供養，并奉上宮殿，
X32n0616_p0115c11║請佛轉法輪，以偈而讚歎：佛知時未至，受請默然坐。
X32n0616_p0115c12║三方及四維，上下亦復爾，散華奉宮殿，請佛轉法輪。
X32n0616_p0115c13║世尊甚難值，願以本慈悲，廣開甘露門，轉無上法輪。
X32n0616_p0115c14║前三偈頌東方，後二偈總頌九方也。初頌遠由竟。
X32n0616_p0115c15║△二、頌近由二：初、頌轉半字法輪，二、頌轉廢半明
X32n0616_p0115c16║滿法輪。今初。
X32n0616_p0115c17║無量慧世尊，受彼眾人請，為宣種種法，四諦十二緣。
X32n0616_p0115c18║無明至老死，皆從生緣有，如是眾過患，汝等應當知。
X32n0616_p0115c19║宣暢是法時，六百萬億姟，得盡諸苦際，皆成阿羅漢。
X32n0616_p0115c20║第二說法時，千萬恒沙眾，於諸法不受，亦得阿羅漢。
X32n0616_p0115c21║從是後得道，其數無有量，萬億劫算數，不能得其邊。
X32n0616_p0115c22║初半偈頌受請，次偈半頌正轉，後三偈頌聞法得
X32n0616_p0115c23║道。言無明至老死，皆從生緣有者，謂此有故彼有，
X32n0616_p0115c24║即指無明為行之生緣，行為識之生緣，乃至生為
X32n0616_p0116a01║老死之生緣也。知其過患，則當用觀智力滅彼無
X32n0616_p0116a02║明，此滅故彼滅矣。△二、頌轉廢半明滿法輪。
X32n0616_p0116a03║時十六王子，出家作沙彌，皆共請彼佛，演說大乘法：
X32n0616_p0116a04║我等及營從，皆當成佛道，願得如世尊，慧眼第一淨。
X32n0616_p0116a05║佛知童子心，宿世之所行，以無量因緣，種種諸譬喻，
X32n0616_p0116a06║說六波羅蜜，及諸神通事，分別真實法，菩薩所行道，
X32n0616_p0116a07║說是法華經，如恒河沙偈。彼佛說經已，靜室入禪定，
X32n0616_p0116a08║一心一處坐，八萬四千劫。
X32n0616_p0116a09║初二句頌第一諸子出家；次六句頌第二請法，略
X32n0616_p0116a10║不頌第三所將亦出家，但以營從二字該之；佛知
X32n0616_p0116a11║下二偈，頌第四受請中二萬劫先說方等般若；次
X32n0616_p0116a12║二句頌受請正說法華，略不頌第五有解不解及
X32n0616_p0116a13║第六時節；後一偈頌第七說已入定也。初頌結緣
X32n0616_p0116a14║之由竟。△二、頌正結緣二：初、頌法說，二、頌譬說。初
X32n0616_p0116a15║中三：初、頌昔共結緣，二、頌中間更相值遇，三、頌今
X32n0616_p0116a16║日還說法華。今初。
X32n0616_p0116a17║是諸沙彌等，知佛禪未出，為無量億眾，說佛無上慧。
X32n0616_p0116a18║各各坐法座，說是大乘經，於佛宴寂後，宣揚助法化。
X32n0616_p0116a19║一一沙彌等，所度諸眾生，有六百萬億，恒河沙等眾。
X32n0616_p0116a20║△二頌中間更相值遇。
X32n0616_p0116a21║彼佛滅度後，是諸聞法者，在在諸佛土，常與師俱生。
X32n0616_p0116a22║△三、頌今日還說法華二：初、頌結會古今；二、頌正
X32n0616_p0116a23║明還說法華。今初。
X32n0616_p0116a24║是十六沙彌，具足行佛道，今現在十方，各得成正覺。
X32n0616_p0116b01║爾時聞法者，各在諸佛所，其有住聲聞，漸教以佛道。
X32n0616_p0116b02║我在十六數，曾亦為汝說，是故以方便，引汝趣佛慧。
X32n0616_p0116b03║初一偈頌結師之古今，次二偈但頌會現在弟子
X32n0616_p0116b04║古今，略不頌未來弟子也。△二、頌正明還說法華。
X32n0616_p0116b05║以是本因緣，今說法華經，令汝入佛道，慎勿懷驚懼。
X32n0616_p0116b06║但頌應時故說，略不頌釋。開三意，初頌法說竟。△
X32n0616_p0116b07║二、頌譬說二：初、頌立譬，二、頌法合。初中二：初、頌導
X32n0616_p0116b08║師譬，二、頌將導譬。今初。
X32n0616_p0116b09║譬如險惡道，逈絕多毒獸，又復無水草，人所怖畏處。
X32n0616_p0116b10║無數千萬眾，欲過此險道，其路甚曠遠，經五百由旬。
X32n0616_p0116b11║時有一導師，強識有智慧，明了心決定，在險濟眾難。
X32n0616_p0116b12║長文云曠絕無人，今頌云逈絕多毒獸。人譬菩提
X32n0616_p0116b13║涅槃，獸譬煩惱生死。獸多且毒，正以小機見思惑
X32n0616_p0116b14║重，五濁障深，不得行大直道也。水譬禪定，草譬智
X32n0616_p0116b15║慧。強識二句，頌聰慧明達。在險一句，頌善知險道
X32n0616_p0116b16║通塞之相。餘可知。△二、頌將導譬二：初、頌所將人
X32n0616_p0116b17║眾中路懈退，二、頌滅化引至寶所。初中二：初、頌眾
X32n0616_p0116b18║人退大，二、頌導師接小。今初。
X32n0616_p0116b19║眾人皆疲倦，而白導師言：我等今頓乏，於此欲退還。
X32n0616_p0116b20║△二、頌導師接小，又二：初、頌方便設化，二、頌歡喜
X32n0616_p0116b21║前入。今初。
X32n0616_p0116b22║導師作是念：此輩甚可愍，如何欲退還，而失大珍寶？
X32n0616_p0116b23║尋時思方便，當設神通力，化作大城郭，莊嚴諸舍宅，
X32n0616_p0116b24║周帀有園林，渠流及浴池，重門高樓閣，男女皆充滿。
X32n0616_p0116c01║即作是化已，慰眾言：勿懼！汝等入此城，各可隨所樂。
X32n0616_p0116c02║內曰城，外曰郭，譬有餘無餘二涅槃也。舍譬二乘
X32n0616_p0116c03║生緣慈悲，宅譬二乘生空智境，園林譬二乘總持
X32n0616_p0116c04║無漏法林，渠流譬九次第定，浴池譬八解脫，重門
X32n0616_p0116c05║譬空無相無願三三昧門，亦譬二乘重空三昧，謂
X32n0616_p0116c06║生空法空乃至無願亦無願也（與大乘二空不同）。高樓閣
X32n0616_p0116c07║譬盡智無生智逈出三界也。男譬智慧，女譬禪定。
X32n0616_p0116c08║觀心釋者，智體周備如城，善法圓足如郭，畢竟空
X32n0616_p0116c09║為舍宅，性具萬行為園林，九種大禪為渠流浴池，
X32n0616_p0116c10║生法二空為重門，一心三智為高樓閣，直善能成
X32n0616_p0116c11║自行如男幹家，慈悲能外化他如女外適（觀心釋化亦通
X32n0616_p0116c12║四教，今須約圓）。△二、頌歡喜前入。
X32n0616_p0116c13║諸人既入城，心皆大歡喜，皆生安隱想，自謂已得度。
X32n0616_p0116c14║初頌所將人眾中路懈退竟。△二頌滅化引至寶
X32n0616_p0116c15║所。
X32n0616_p0116c16║導師知息已，集眾而告言：汝等當前進，此是化城耳。
X32n0616_p0116c17║我見汝疲極，中路欲退還，故以方便力，權化作此城。
X32n0616_p0116c18║汝今勤精進，當共至寶所。
X32n0616_p0116c19║初頌立譬竟。△二、頌法合二：初、頌正合，二、頌舉譬
X32n0616_p0116c20║帖合。初中二：初、頌合導師，二、頌合將導。今初。
X32n0616_p0116c21║我亦復如是，為一切導師。
X32n0616_p0116c22║△二頌合將導。
X32n0616_p0116c23║見諸求道者，中路而懈廢，不能度生死，煩惱諸險道。
X32n0616_p0116c24║故以方便力，為息說涅槃，言汝等苦滅，所作皆已辦。
X32n0616_p0117a01║既知到涅槃，皆得阿羅漢，爾乃集大眾，為說真實法。
X32n0616_p0117a02║諸佛方便力，分別說三乘，唯有一佛乘，息處故說二。
X32n0616_p0117a03║今為汝說實，汝所得非滅，為佛一切智，當發大精進。
X32n0616_p0117a04║汝證一切智，十力等佛法，具三十二相，乃是真實滅。
X32n0616_p0117a05║初一句頌合所將人眾，次三句頌合中路懈退，次
X32n0616_p0117a06║一偈頌合方便設化，次四偈頌合滅化引至寶所
X32n0616_p0117a07║也。三乘約能趣權行，二約所趣權理，即有餘無餘
X32n0616_p0117a08║之二，亦聲聞緣覺果證之二也。一切智是般若，三
X32n0616_p0117a09║十二相是法身，真實滅是解脫，三德不縱不橫，即
X32n0616_p0117a10║是如來秘密之藏。又一切智即法性識，十力等即
X32n0616_p0117a11║法性受想行，三十二相即法性色，獲得究竟常樂
X32n0616_p0117a12║我淨，法性五陰盡未來際不生不滅，乃名為真實
X32n0616_p0117a13║滅，豈同二乘妄計灰斷，仍受變易生死耶？初頌正
X32n0616_p0117a14║合竟。△二頌舉譬帖合。
X32n0616_p0117a15║諸佛之導師，為息說涅槃，既知是息已，引入於佛慧。
X32n0616_p0117a16║初二句帖合施權，次二句帖合顯實也。三、因緣說
X32n0616_p0117a17║周中，初正說因緣竟。
X32n0616_p0117a18║
X32n0616_p0117a19║妙法蓮華經台宗會義卷三之二