X32n0616_p0117a20║
X32n0616_p0117a21║
X32n0616_p0117a22║妙法蓮華經台宗會義卷四之一
X32n0616_p0117a23║
X32n0616_p0117a24║古吳後學蕅益　智旭　述
X32n0616_p0117b01║△釋化城喻品竟。次釋五百弟子受記品。
X32n0616_p0117b02║五百弟子受記品第八
X32n0616_p0117b03║此品具記千二百，而但標五百者，五百得記，名同
X32n0616_p0117b04║五百，口陳領解故也。△因緣說周中二、授下根記
X32n0616_p0117b05║二：初、此品授千二百記，二、學、無學品授二千人記。
X32n0616_p0117b06║初中二：初、授滿慈子，二、授千二百人。初又二：初、序
X32n0616_p0117b07║默領解，二、如來述記。初又二：初、敘其得解歡喜，二、
X32n0616_p0117b08║敘其默念領解。今初。
X32n0616_p0117b09║爾時，富樓那彌多羅尼子，從佛聞是智慧方便隨宜
X32n0616_p0117b10║說法，又聞授諸大弟子阿耨多羅三藐三菩提記，復
X32n0616_p0117b11║聞宿世因緣之事，復聞諸佛有大自在神通之力，得
X32n0616_p0117b12║未曾有心淨踊躍，即從座起到於佛前，頭面禮足却
X32n0616_p0117b13║住一面，瞻仰尊顏目不暫捨。
X32n0616_p0117b14║先敘得解之由有四：一者聞法譬二周開三顯一，
X32n0616_p0117b15║智慧是領二處顯實，方便隨宜是領二處開權也。
X32n0616_p0117b16║二者聞授舍利弗等五人記，諸大弟子即領開權，
X32n0616_p0117b17║授菩提記即領顯實也。三者復聞宿世因緣，先教
X32n0616_p0117b18║無上道今還說法華是顯實，常與師俱生漸教以
X32n0616_p0117b19║佛道是開權也。四者復聞大自在神通力，觀彼久
X32n0616_p0117b20║遠猶若今日，權立化城如彼導師，亦各具權實二
X32n0616_p0117b21║義也。次敘內解歡喜得未曾有者，從昔未聞開顯
X32n0616_p0117b22║而今始得聞也。心淨者，除涅槃愛破無明惑也。踊
X32n0616_p0117b23║躍者，開佛知見大樂歡喜也。後敘外形恭敬如文，
X32n0616_p0117b24║若約本迹則是慶諸實行耳。觀心如前說。△二、敘
X32n0616_p0117c01║其默念領解。
X32n0616_p0117c02║而作是念：世尊甚奇特所為希有，隨順世間若干種
X32n0616_p0117c03║性，以方便知見而為說法，拔出眾生處處貪著。我等
X32n0616_p0117c04║於佛功德言不能宣，唯佛世尊能知我等深心本願。
X32n0616_p0117c05║文有二意：初明默念領解，次唯佛世尊下明默求
X32n0616_p0117c06║發迹請記。問：前二周得悟皆發言領解，此何默念？
X32n0616_p0117c07║答：前為下根未悟事須彰言勸動，今下根已悟無
X32n0616_p0117c08║所勸動故默念也（世界）。又上來但領解不求發迹言
X32n0616_p0117c09║明不嫌，今亦解亦發亦解故念，避物譏嫌故默，默
X32n0616_p0117c10║念允宜也（對治）。又默念領解是大領解，如淨名默然
X32n0616_p0117c11║是真入不二法門也（為人）。又權實不可思議，非言非
X32n0616_p0117c12║念而言而念。非言而言故，前來口陳領解；非念而
X32n0616_p0117c13║念故，今則默念領解也（第一義）。問：前來何意不求發
X32n0616_p0117c14║迹？答：為下根未悟故。今下根已解權化事足，若下
X32n0616_p0117c15║根發迹則知中上亦權，若約上中先發則于下根
X32n0616_p0117c16║不便也。世尊甚奇特所為希有，領實智也。隨順世
X32n0616_p0117c17║間若干種性而為說法，領權智也。此領方便中開
X32n0616_p0117c18║顯意也。拔出眾生處處貪著，領火宅中開顯意也。
X32n0616_p0117c19║我等於佛功德言不能宣，領藥草中如來復有無
X32n0616_p0117c20║量功德等也。求發迹中言我等者，通念請發諸人
X32n0616_p0117c21║迹也。深心者，三世助佛宣化之本懷也。本願者，本
X32n0616_p0117c22║求無上大菩提也。從深心故須發迹，從本願故須
X32n0616_p0117c23║授記。初敘默領解竟。△二、如來述記二：初、長文，二、
X32n0616_p0117c24║偈頌。初中二：初、述本迹，二、與授記。初又三：初、就釋
X32n0616_p0118a01║迦世行因發迹，二、約過去世顯其本行，三、約三世
X32n0616_p0118a02║佛所修因。今初。
X32n0616_p0118a03║爾時，佛告諸比丘：汝等見是富樓那彌多羅尼子不？
X32n0616_p0118a04║我常稱其於說法人中最為第一，亦常歎其種種功
X32n0616_p0118a05║德，精勤護持助宣我法，能於四眾示教利喜，具足解
X32n0616_p0118a06║釋佛之正法，而大饒益同梵行者，自捨如來無能盡
X32n0616_p0118a07║其言論之辯。
X32n0616_p0118a08║標。言汝等見不者，有二意：一、見其迹為小不；二、見
X32n0616_p0118a09║其本功德不。眾人但見迹為聲聞，而不能知本是
X32n0616_p0118a10║菩薩，故云見不也。我常稱其下，是標其迹。迹於說
X32n0616_p0118a11║法人中最為第一，若非法身妙本，無以垂於第一
X32n0616_p0118a12║勝迹，此舉迹以顯本也。亦常歎其下，是標其本。本
X32n0616_p0118a13║地福慧萬行莊嚴，故云種種。本地既有種種功德，
X32n0616_p0118a14║何但迹為一乘？此舉本以明迹也。精勤護持下，是
X32n0616_p0118a15║釋本迹。助宣我法，即是迹中助宣半滿之法也。迹
X32n0616_p0118a16║在三藏悟四真諦，是護持助宣酪法。迹在方等示
X32n0616_p0118a17║受彈訶，是護持助宣生酥法。迹領般若轉教菩薩，
X32n0616_p0118a18║是護持助宣熟酥法。迹在法華三周得悟，是護持
X32n0616_p0118a19║助宣醍醐法。具足權實功德，而迹起五味助佛調
X32n0616_p0118a20║熟實行眾生，故云亦常歎其種種功德也。能于四
X32n0616_p0118a21║眾示教利喜，是述其迹中助宣半字法門。具足解
X32n0616_p0118a22║釋佛之正法，是述其迹中助宣滿字法門。而大饒
X32n0616_p0118a23║益同梵行者，是助佛饒益半滿弟子。自捨如來者，
X32n0616_p0118a24║謂降妙覺已下皆無能知，此即述其本地功德也。
X32n0616_p0118b01║△二、約過去世顯其本行。
X32n0616_p0118b02║汝等勿謂富樓那但能護持助宣我法，亦於過去九
X32n0616_p0118b03║十億諸佛所，護持助宣佛之正法，於彼說法人中亦
X32n0616_p0118b04║最第一。又於諸佛所說空法，明了通達得四無礙智，
X32n0616_p0118b05║常能審諦清淨說法無有疑惑，具足菩薩神通之力，
X32n0616_p0118b06║隨其壽命常修梵行，彼佛世人咸皆謂之實是聲聞。
X32n0616_p0118b07║而富樓那以斯方便，饒益無量百千眾生，又化無量
X32n0616_p0118b08║阿僧祇人，令立阿耨多羅三藐三菩提，為淨佛土故，
X32n0616_p0118b09║常作佛事教化眾生。
X32n0616_p0118b10║顯本有二：一、遠本；二、近本。遠本冥邈，為信良難，故
X32n0616_p0118b11║略而不述，但舉九十億；近本有宿命智，能知近本，
X32n0616_p0118b12║故舉近以證遠。就九十億文，具明助佛宣揚權實
X32n0616_p0118b13║之教，調伏眾生，護持助宣佛之正法，即總明權實
X32n0616_p0118b14║皆正法也。又於空法明了等，即別明助宣為實施
X32n0616_p0118b15║權，了知析空即空、第一義空，建立差別，用擬阿含、
X32n0616_p0118b16║方等、般若三味也。彼佛世人咸皆謂之實是聲聞
X32n0616_p0118b17║者，于時既未發迹，但謂三藏實證，方等被訶，般若
X32n0616_p0118b18║被加令說，不知是大菩薩也。又化無量令立菩提，
X32n0616_p0118b19║即別明助宣開權顯實，同今法華醍醐味也。然于
X32n0616_p0118b20║過去佛所，豈不亦助單半、單滿等法？但由今佛出
X32n0616_p0118b21║五濁世，宜引施開廢會等化，是故皆從同類以說。
X32n0616_p0118b22║例如光照東方，文殊敘古，豈無餘途，引同類耳。又
X32n0616_p0118b23║單半、單滿為化不難，施開廢會方盡如來應病與
X32n0616_p0118b24║藥之妙。△三、約三世佛所修因。
X32n0616_p0118c01║諸比丘！富樓那亦於七佛說法人中而得第一，今於
X32n0616_p0118c02║我所說法人中亦為第一，於賢劫中當來諸佛說法
X32n0616_p0118c03║人中亦復第一，而皆護持助宣佛法。亦於未來護持
X32n0616_p0118c04║助宣無量無邊諸佛之法，教化饒益無量眾生，令立
X32n0616_p0118c05║阿耨多羅三藐三菩提。為淨佛土故，常勤精進教化
X32n0616_p0118c06║眾生。
X32n0616_p0118c07║亦例前助宣半滿五味，利益大小也。初述本迹竟。
X32n0616_p0118c08║△二、與授記五：初、明因圓果滿，二、明國土廣淨，三、
X32n0616_p0118c09║明劫國名字，四、明佛壽法住，五、明滅後供養舍利。
X32n0616_p0118c10║今初。
X32n0616_p0118c11║漸漸具足菩薩之道，過無量阿僧祇劫，當於此土得
X32n0616_p0118c12║阿耨多羅三藐三菩提，號曰法明如來、應供、正徧知、
X32n0616_p0118c13║明行足、善逝、世間解、無上士、調御丈夫、天人師、佛、世
X32n0616_p0118c14║尊。
X32n0616_p0118c15║初一句牒前明因圓，過無量下明果滿也。△二、明
X32n0616_p0118c16║國土廣淨，又五：初、明國大嚴淨，二、明純是善道，三、
X32n0616_p0118c17║明人天福慧具足，四、明菩薩、聲聞眾數甚多，五、總
X32n0616_p0118c18║結莊嚴。今初。
X32n0616_p0118c19║其佛以恒河沙等三千大千世界為一佛土，七寶為
X32n0616_p0118c20║地，地平如掌，無有山陵、谿㵎、溝壑，七寶臺觀充滿其
X32n0616_p0118c21║中，諸天宮殿近處虗空，人天交接兩得相見。
X32n0616_p0118c22║地平如掌者，或云海底有石名掌，此石無有一微
X32n0616_p0118c23║塵許不平。或云賢劫經正明如佛手掌，非引人掌
X32n0616_p0118c24║也。△二、明純是善道
X32n0616_p0119a01║無諸惡道，亦無女人，一切眾生皆以化生，無有淫欲。
X32n0616_p0119a02║有女人而無惡道，如阿閦佛國雖有女人而無女
X32n0616_p0119a03║事也。今惡道、女人俱無，則如阿彌陀國清淨最為
X32n0616_p0119a04║第一。△三、明人天福慧具足
X32n0616_p0119a05║得大神通，身出光明，飛行自在，志念堅固，精進智慧，
X32n0616_p0119a06║普皆金色，三十二相而自莊嚴。其國眾生常以二食：
X32n0616_p0119a07║一者、法喜食，二者、禪悅食。
X32n0616_p0119a08║聞法歡喜，以資慧命，名法喜食。入禪適悅，以持法
X32n0616_p0119a09║身，名禪悅食。不須分段飲食也。△四、明菩薩聲聞
X32n0616_p0119a10║眾數甚多。
X32n0616_p0119a11║有無量阿僧祇千萬億那由他諸菩薩眾，得大神通、
X32n0616_p0119a12║四無礙智，善能教化眾生之類；其聲聞眾，算數校計
X32n0616_p0119a13║所不能知，皆得具足六通、三明及八解脫。
X32n0616_p0119a14║△五、總結莊嚴。
X32n0616_p0119a15║其佛國土有如是等無量功德莊嚴成就。
X32n0616_p0119a16║二、明國土廣淨竟。△三明劫國名字。
X32n0616_p0119a17║劫名寶明，國名善淨。
X32n0616_p0119a18║△四、明佛壽法住。
X32n0616_p0119a19║其佛壽命無量阿僧祇劫，法住甚久。
X32n0616_p0119a20║△五、明滅後供養舍利。
X32n0616_p0119a21║佛滅度後，起七寶塔，徧滿其國。
X32n0616_p0119a22║二、如來述記中長文竟。△二、偈頌二：初、頌發迹，二、
X32n0616_p0119a23║頌授記。初中二：初、總發諸聲聞迹，二、頌發富樓那
X32n0616_p0119a24║迹。今初。
X32n0616_p0119b01║爾時，世尊欲重宣此義，而說偈言：
X32n0616_p0119b02║諸比丘諦聽，佛子所行道，善學方便故，不可得思議。
X32n0616_p0119b03║知眾樂小法，而畏於大智，是故諸菩薩，作聲聞緣覺。
X32n0616_p0119b04║以無數方便，化諸眾生類，自說是聲聞，去佛道甚遠。
X32n0616_p0119b05║度脫無量眾，皆悉得成就，雖小欲懈怠，漸當令作佛。
X32n0616_p0119b06║內秘菩薩行，外現是聲聞，少欲厭生死，實自淨佛土。
X32n0616_p0119b07║示眾有三毒，又現邪見相，我弟子如是，方便度眾生。
X32n0616_p0119b08║若我具足說，種種化現事，眾生聞是者，心則懷疑惑。
X32n0616_p0119b09║小欲謂志樂小乘，懈怠謂不求大乘也。示眾有三
X32n0616_p0119b10║毒等者，非但示為聲聞，亦作三毒，凡夫及邪見外
X32n0616_p0119b11║道也。又如身子示瞋，難陀示貪，調達示癡等。△二
X32n0616_p0119b12║頌發富樓那迹。
X32n0616_p0119b13║今此富樓那，於昔千億佛，勤修所行道，宣護諸佛法。
X32n0616_p0119b14║為求無上慧，而於諸佛所，現居弟子上，多聞有智慧。
X32n0616_p0119b15║所說無所畏，能令眾歡喜，未曾有疲倦，而以助佛事。
X32n0616_p0119b16║已度大神通，具四無礙智，知諸根利鈍，常說清淨法。
X32n0616_p0119b17║演暢如是義，教諸千億眾，令住大乘法，而自淨佛土。
X32n0616_p0119b18║未來亦供養，無量無數佛，護助宣正法，亦自淨佛土。
X32n0616_p0119b19║常以諸方便，說法無所畏，度不可計眾，成就一切智。
X32n0616_p0119b20║先五偈頌約過去顯本，後二偈頌約未來佛所行
X32n0616_p0119b21║因，略不頌現佛及七佛也。初頌發迹竟。△二、頌授
X32n0616_p0119b22║記三：初、頌因圓果滿，二、超頌國劫名字，三、頌國土
X32n0616_p0119b23║廣淨。略不頌佛壽、法住及滅後起塔也。今初。
X32n0616_p0119b24║供養諸如來，護持法寶藏，其後得成佛，號名曰法明。
X32n0616_p0119c01║△二、超頌國劫名字。
X32n0616_p0119c02║其國名善淨，七寶所合成，劫名為寶明。
X32n0616_p0119c03║△三、頌國土廣淨。
X32n0616_p0119c04║菩薩眾甚多，其數無量億，皆度大神通，威德力具足，
X32n0616_p0119c05║充滿其國土。聲聞亦無數，三明八解脫，得四無礙智，
X32n0616_p0119c06║以是等為僧。其國諸眾生，淫欲皆已斷，純一變化生，
X32n0616_p0119c07║具相莊嚴身。法喜禪悅食，更無餘食想，無有諸女人，
X32n0616_p0119c08║亦無諸惡道。富樓那比丘，功德悉成滿，當得斯淨土，
X32n0616_p0119c09║賢聖眾甚多。如是無量事，我今但略說。
X32n0616_p0119c10║初授滿慈子記竟。△二、授千二百人記三：初、念請，
X32n0616_p0119c11║二、與記，三、領解。今初。
X32n0616_p0119c12║爾時，千二百阿羅漢心自在者，作是念：我等歡喜得
X32n0616_p0119c13║未曾有，若世尊各見授記如餘大弟子者，不亦快乎！
X32n0616_p0119c14║△二、與記二：初、長文，二、偈頌。初中三：初、總記千二
X32n0616_p0119c15║百，二、別記憍陳如，三、別記五百。今初。
X32n0616_p0119c16║佛知此等心之所念，告摩訶迦葉：是千二百阿羅漢，
X32n0616_p0119c17║我今當現前次第與授阿耨多羅三藐三菩提記。
X32n0616_p0119c18║△二、別記憍陳如。
X32n0616_p0119c19║於此眾中，我大弟子憍陳如比丘，當供養六萬二千
X32n0616_p0119c20║億佛，然後得成為佛，號曰普明如來、應供、正徧知、明
X32n0616_p0119c21║行足、善逝、世間解、無上士、調御丈夫、天人師、佛、世尊。
X32n0616_p0119c22║陳如最初得度為僧上座，故別授記。△三別記五
X32n0616_p0119c23║百。
X32n0616_p0119c24║其五百阿羅漢，優樓頻螺迦葉、伽耶迦葉、那提迦葉、
X32n0616_p0120a01║迦留陀夷、優陀夷、阿㝹樓陀、離婆多、劫賓那、薄拘羅、
X32n0616_p0120a02║周陀、莎伽陀等，皆當得阿耨多羅三藐三菩提，盡同
X32n0616_p0120a03║一號，名曰普明。
X32n0616_p0120a04║迦留陀夷，此云黑光，佛成道後，父王遣令請佛，佛
X32n0616_p0120a05║命出家者也。據寶積經，則善來得道，以神通力，轉
X32n0616_p0120a06║化父王。據阿含毗尼，則是六羣比丘之一，雖出家
X32n0616_p0120a07║後，仍犯多過，年七十餘，方得調伏，證阿羅漢。勸化
X32n0616_p0120a08║第一，所化夫婦，俱見諦者，足一千家。故知大小兩
X32n0616_p0120a09║機，所見各別。如此何但佛之身密，不可思議，即諸
X32n0616_p0120a10║大弟子身密，亦皆不可思議也。優陀夷，亦云優波
X32n0616_p0120a11║離，亦云鄔波離，梵音輕重耳。持律第一，周陀，此云
X32n0616_p0120a12║大路，證阿羅漢，能持三藏，作大法師，即是兄名。莎
X32n0616_p0120a13║伽陀，此云小路，亦云繼道，即是弟名。其兄授以一
X32n0616_p0120a14║句伽陀，一百日中，不能成誦，兄逐出房，佛親授以
X32n0616_p0120a15║我拂塵，我除垢六字，猶復得前遺後，得後遺前，教
X32n0616_p0120a16║以調息，方證聖果，具大神力，降毒火龍。此四尊者，
X32n0616_p0120a17║前列眾中，未有名字，故今釋出。又列眾中，有憍梵
X32n0616_p0120a18║波提，畢陵伽婆蹉，摩訶拘絺羅難陀，孫陀羅難陀，
X32n0616_p0120a19║凡五人，不見別授。或是梵文未來，或總攝在五百
X32n0616_p0120a20║人，及千二百人中。長文竟。△二、偈頌二：初、頌記陳
X32n0616_p0120a21║如，及五百二頌總授一切聲聞記。今初。
X32n0616_p0120a22║爾時，世尊欲重宣此義，而說偈言：
X32n0616_p0120a23║憍陳如比丘，當見無量佛，過阿僧祇劫，乃成等正覺。
X32n0616_p0120a24║常放大光明，具足諸神通，名聞徧十方，一切之所敬，
X32n0616_p0120b01║常說無上道，故號為普明。其國土清淨，菩薩皆勇猛，
X32n0616_p0120b02║咸升妙樓閣，遊諸十方國，以無上供具，奉獻於諸佛。
X32n0616_p0120b03║作是供養已，心懷大歡喜，須臾還本國，有如是神力。
X32n0616_p0120b04║佛壽六萬劫，正法住倍壽，像法復倍是，法滅天人憂。
X32n0616_p0120b05║其五百比丘，次第當作佛，同號曰普明，轉次而授記：
X32n0616_p0120b06║我滅度之後，某甲當作佛，其所化世間，亦如我今日。
X32n0616_p0120b07║國土之嚴淨，及諸神通力，菩薩聲聞眾，正法及像法，
X32n0616_p0120b08║壽命劫多少，皆如上所說。
X32n0616_p0120b09║長文略，偈頌廣。先頌授陳如中，初二句明行因，次
X32n0616_p0120b10║二偈明得果，次二偈半明國淨，次一句明佛壽，次
X32n0616_p0120b11║二句明正像，次法滅天人憂句結上起下，次三偈
X32n0616_p0120b12║半頌授五百記也。△二頌總授一切聲聞記。
X32n0616_p0120b13║迦葉汝已知，五百自在者，餘諸聲聞眾，亦當復如是，
X32n0616_p0120b14║其不在此會，汝當為宣說。
X32n0616_p0120b15║餘諸聲聞，指千二百人中已授五百，餘七百人并
X32n0616_p0120b16║總指一切聲聞也。其不在此會者，無論在與不在，
X32n0616_p0120b17║得記是同也。授千二百記中二與記竟。△三、領解
X32n0616_p0120b18║二：初、長文，二、偈頌。初中二：初、經家敘喜，二、自陳領
X32n0616_p0120b19║解。今初。
X32n0616_p0120b20║爾時，五百阿羅漢於佛前得受記已，歡喜踊躍，即從
X32n0616_p0120b21║座起，到於佛前，頭面禮足，悔過自責。
X32n0616_p0120b22║歡喜踊躍，是慶今得解；悔過自責，是愧昔不解也。
X32n0616_p0120b23║△二、自陳領解二：初、法說，二、譬說。今初。
X32n0616_p0120b24║世尊！我等常作是念，自謂已得究竟滅度，今乃知之，
X32n0616_p0120c01║如無智者。所以者何？我等應得如來智慧，而便自以
X32n0616_p0120c02║小智為足。
X32n0616_p0120c03║自謂已得究竟滅度，是悔責昔迷。今乃知之如無
X32n0616_p0120c04║智者，是慶今始悟。方知從前小智竟同無智，亦自
X32n0616_p0120c05║責根鈍不能早悟也。所以者何下。釋成無智之意。
X32n0616_p0120c06║今日乃知應得如來大智，而向日便以小智為足，
X32n0616_p0120c07║封小失大，豈非竟同無智乎？△二、譬說二：初、立譬，
X32n0616_p0120c08║二、法合。初中二：初、醉酒譬，譬自謂滅度，小智為足；
X32n0616_p0120c09║二、親友覺悟譬，譬今乃知之，應得如來智慧。初又
X32n0616_p0120c10║二：初、繫珠譬，領上王子結緣；二、醉臥不覺譬，領上
X32n0616_p0120c11║中間退大；二、起已遊行譬，領上接之以小。今初。
X32n0616_p0120c12║世尊！譬如有人至親友家醉酒而臥，是時親友官事
X32n0616_p0120c13║當行，以無價寶珠繫其衣裏與之而去。
X32n0616_p0120c14║有人，即五百自譬也。親友，譬昔日第十六王子也。
X32n0616_p0120c15║家，譬大乘教為家也。醉酒而臥，譬無明從未醒也。
X32n0616_p0120c16║醉有二義：一、重醉都不覺知，譬一句一偈結緣未
X32n0616_p0120c17║曾登品；二、輕醉微覺尋忘亦名不覺，譬薄有聞慧
X32n0616_p0120c18║在五品初未入似位也。官事當行，譬王子餘處機
X32n0616_p0120c19║興逗緣往應也。弘法化他非是私務，故云官事。無
X32n0616_p0120c20║價寶珠，譬一乘實相真如智寶也。繫其衣裏者，衣
X32n0616_p0120c21║譬彼時慚愧忍辱及信樂心，由聞法時微生信樂，
X32n0616_p0120c22║得成了因智願種子也。△二、醉臥不覺譬。
X32n0616_p0120c23║其人醉臥，都不覺知。
X32n0616_p0120c24║此譬無明心重，尋復不憶領，中間懈退，不受大法。
X32n0616_p0121a01║△三、起已遊行譬。
X32n0616_p0121a02║起已遊行到於他國，為衣食故勤力求索甚大艱難，
X32n0616_p0121a03║若少有所得便以為足。
X32n0616_p0121a04║起已遊行，譬善根欲發，厭苦求樂也。到於他國，譬
X32n0616_p0121a05║無明覆解，不知還向大乘本國也。衣食，譬正助二
X32n0616_p0121a06║道也。求索艱難，譬未入正法時，空無證獲也。得少
X32n0616_p0121a07║為足，譬秉權教修行，得小乘果，正領中間以小接
X32n0616_p0121a08║也。初醉酒譬竟。△二、親友覺悟譬領。上以是本因
X32n0616_p0121a09║緣，今說法華經等，賜諸子白牛、大車也。文亦為三：
X32n0616_p0121a10║初、訶責，二、示珠，三、勸貿。今初。
X32n0616_p0121a11║於後親友會遇見之，而作是言：咄哉丈夫！何為衣食
X32n0616_p0121a12║乃至如是？
X32n0616_p0121a13║會遇見之，譬大乘機發也。咄哉訶責，譬動執生疑
X32n0616_p0121a14║也。三周中皆有此意，法說中云我令脫苦縛等，譬
X32n0616_p0121a15║說中云我先不言皆為三菩提耶，因緣中云宿世
X32n0616_p0121a16║因緣我今當說，皆訶責之辭也。△二示珠
X32n0616_p0121a17║我昔欲令汝得安樂，五欲自恣，於某年日月，以無價
X32n0616_p0121a18║寶珠繫汝衣裏，今故現在。而汝不知，勤苦憂惱以求
X32n0616_p0121a19║自活，甚為癡也。
X32n0616_p0121a20║安樂，譬無上大涅槃也。五欲自恣，譬大乘稱性真
X32n0616_p0121a21║實受用，如所云實報勝妙五塵，能令迦葉起舞者
X32n0616_p0121a22║是也。某年日月，譬大通佛覆講法華時也。今故現
X32n0616_p0121a23║在，譬正顯實法，說中廣明五佛，譬說中等賜大車，
X32n0616_p0121a24║因緣中還為說大，皆示珠之義也。△三勸貿。
X32n0616_p0121b01║汝今可以此寶貿易所須，常可如意，無所乏短。
X32n0616_p0121b02║珠雖價直無量，仍須貿易，方有濟用。譬了因內解，
X32n0616_p0121b03║雖復究竟，必以種易現。以昔一解一切解，而貿一
X32n0616_p0121b04║行一切行，珠體不竭，貿亦無窮，故須更聽更修，方
X32n0616_p0121b05║顯寶之功用。如華嚴中得摩尼珠，十種瑩治，方能
X32n0616_p0121b06║雨寶；解行相稱，方堪佛記。從是以後，則具有寂滅
X32n0616_p0121b07║忍衣、首楞嚴食、自行化他無量眾寶，無功用位，彼
X32n0616_p0121b08║此不窮，故云常可如意，無所乏短也。法說中身子
X32n0616_p0121b09║得記，譬說中四人得記，因緣中千、二、二千得記，皆
X32n0616_p0121b10║即勸貿之義。初立譬竟。△二、法合二：初、合醉酒，二、
X32n0616_p0121b11║合覺悟。初中三：初、合繫珠，二、合醉臥不知，三、合起
X32n0616_p0121b12║已遊行得少為足。今初。
X32n0616_p0121b13║佛亦如是，為菩薩時，教化我等令發一切智心。
X32n0616_p0121b14║△二合醉臥不知。
X32n0616_p0121b15║而尋廢忘，不知不覺。
X32n0616_p0121b16║△三合起已遊行得少為足。
X32n0616_p0121b17║既得阿羅漢道，自謂滅度，資生艱難，得少為足。
X32n0616_p0121b18║由三界內資生艱難，故於小果自謂為足也。然無
X32n0616_p0121b19║大乘功德法財，則亦仍是資生艱難。初合醉酒譬
X32n0616_p0121b20║竟。△二、合親友覺悟譬三：初、合訶責，二、合示珠，三、
X32n0616_p0121b21║合勸貿。今初。
X32n0616_p0121b22║一切智願猶在不失。今者世尊覺悟我等，作如是言：
X32n0616_p0121b23║諸比丘！汝等所得非究竟滅。
X32n0616_p0121b24║△二、合示珠
X32n0616_p0121c01║我久令汝等種佛善根，以方便故示涅槃相，而汝謂
X32n0616_p0121c02║為實得滅度。
X32n0616_p0121c03║△三、合勸貿。
X32n0616_p0121c04║世尊！我今乃知實是菩薩，得受阿耨多羅三藐三菩
X32n0616_p0121c05║提記。以是因緣，甚大歡喜，得未曾有。
X32n0616_p0121c06║三、領解中，初長文竟。△二、偈頌二：初、頌內心得解，
X32n0616_p0121c07║二、頌自陳領解。今初。
X32n0616_p0121c08║爾時，阿若憍陳如等欲重宣此義，而說偈言：
X32n0616_p0121c09║我等聞無上，安隱授記聲，歡喜未曾有，禮無量智佛。
X32n0616_p0121c10║今於世尊前，自悔諸過咎。
X32n0616_p0121c11║初一偈頌歡喜得解，次半偈頌悔過自責也。△二、
X32n0616_p0121c12║頌自陳領解二：初、頌法說，二、頌譬說。今初。
X32n0616_p0121c13║於無量佛寶，得少涅槃分，如無智愚人，便自以為足。
X32n0616_p0121c14║△二、頌譬說二：初、頌立譬，二、頌法合。初中二：初、頌
X32n0616_p0121c15║醉酒譬，二、頌親友覺悟譬。今初。
X32n0616_p0121c16║譬如貧窮人，往至親友家，其家甚大富，具設諸肴膳。
X32n0616_p0121c17║以無價寶珠，繫著內衣裏，默與而捨去，時臥不覺知。
X32n0616_p0121c18║是人既已起，遊行詣他國，求衣食自濟，資生甚艱難。
X32n0616_p0121c19║得少便為足，更不願好者，不覺內衣裏，有無價寶珠。
X32n0616_p0121c20║初七句頌繫珠譬，第八一句頌醉臥不覺譬，後二
X32n0616_p0121c21║偈頌起已遊行譬也。凡夫未有修德，名貧窮人。諸
X32n0616_p0121c22║佛菩薩與諸眾生同一心性，名為親友。具足權實
X32n0616_p0121c23║種種功德，名為大富。諸方便教，名為肴膳。一乘圓
X32n0616_p0121c24║頓教理，名為寶珠。慚愧忍辱，名為外衣。信樂之心，
X32n0616_p0122a01║名為內衣。初結緣時，具足二衣，退大墮惡，則無外
X32n0616_p0122a02║衣。若約現無信樂，乃似內衣亦無，而種子仍在，但
X32n0616_p0122a03║是衣弊，非全無也。餘如文。△二、頌親友覺悟譬。
X32n0616_p0122a04║與珠之親友，後見此貧人，苦切責之己，示以所繫珠。
X32n0616_p0122a05║貧人見此珠，其心大歡喜，富有諸財物，五欲而自恣。
X32n0616_p0122a06║初頌立譬竟。△二、頌法合二：初、頌合醉酒，二、頌合
X32n0616_p0122a07║覺悟。今初。
X32n0616_p0122a08║我等亦如是，世尊於長夜，常愍見教化，令種無上願。
X32n0616_p0122a09║我等無智故，不覺亦不知，得少涅槃分，自足不求餘。
X32n0616_p0122a10║初一偈頌合繫珠，次半偈頌合醉臥不知，後半偈
X32n0616_p0122a11║頌合起已遊行得少為足也。△二、頌合覺悟。
X32n0616_p0122a12║今佛覺悟我，言非實滅度，得佛無上慧，爾乃為真滅。
X32n0616_p0122a13║我今從佛聞，授記莊嚴事，及轉次授決，身心徧歡喜。
X32n0616_p0122a14║初半偈頌合訶責，次半偈頌合示珠，後一偈頌合
X32n0616_p0122a15║勸貿。初授千二百記竟。
X32n0616_p0122a16║△釋五百弟子受記品竟。次釋授學無學人記品。
X32n0616_p0122a17║授學無學人記品第九
X32n0616_p0122a18║研真斷惑，慕求勝見，名之為學，即三果四向真無
X32n0616_p0122a19║漏慧也。真窮惑盡，勝見已極，無所復學，名為無學，
X32n0616_p0122a20║即阿羅漢果也。（學無學別即世界，研真即為人，斷惑即對治，真窮惑盡即第一義。）
X32n0616_p0122a21║約教者，析法研真名學，惑盡真窮名無學，三藏意
X32n0616_p0122a22║也。體法研真名學，無真無惑名無學，通意也。自淺
X32n0616_p0122a23║之深名學，通別惑盡，權實理窮名無學，別意也。研
X32n0616_p0122a24║如來藏，有學無學，法性實相，非學非無學，而學而
X32n0616_p0122b01║無學，圓意也。是二千人，或是學，或是無學，同是一
X32n0616_p0122b02║流，一時受記，同一名號，故別為一品也。本迹者，阿
X32n0616_p0122b03║難迹為學人，羅睺羅迹為無學，而本地不可思議，
X32n0616_p0122b04║以例餘二千人，亦應各有本迹。觀心者，名字乃至
X32n0616_p0122b05║分證四位名為學，究竟一位名無學，理即一位非
X32n0616_p0122b06║學非無學。又六即通，皆非學非無學，分證已去，而
X32n0616_p0122b07║學而無學。又可理即學無學，乃至究竟學無學。△
X32n0616_p0122b08║授下根記中二：授二千人記二：初、請記，二、授記。初
X32n0616_p0122b09║中二：初、二人請，次、二千人請。初又二：初、默念請，二、
X32n0616_p0122b10║發言請。今初。
X32n0616_p0122b11║爾時，阿難、羅睺羅而作是念：我等每自思惟，設得授
X32n0616_p0122b12║記，不亦快乎？
X32n0616_p0122b13║△二、發言請，又二：初、引例，二、引望。今初。
X32n0616_p0122b14║即從座起到於佛前，頭面禮足俱白佛言：世尊！我等
X32n0616_p0122b15║於此亦應有分，唯有如來我等所歸。
X32n0616_p0122b16║△二引望
X32n0616_p0122b17║又我等為一切世間天、人、阿修羅所見知識；阿難常
X32n0616_p0122b18║為侍者，護持法藏；羅睺羅是佛之子。若佛見授阿耨
X32n0616_p0122b19║多羅三藐三菩提記者，我願既滿，眾望亦足。
X32n0616_p0122b20║准前列眾，二人皆在多知識中，今與學、無學二千
X32n0616_p0122b21║人同受記者，為引實故、四悉檀故。初二人請竟。△
X32n0616_p0122b22║次二千人請。
X32n0616_p0122b23║爾時，學、無學聲聞弟子二千人，皆從座起，偏袒右肩，
X32n0616_p0122b24║到於佛前，一心合掌，瞻仰世尊，如阿難、羅睺羅所願，
X32n0616_p0122c01║住立一面。
X32n0616_p0122c02║但有引例一意，而無引望，故但默念，請不發言也。
X32n0616_p0122c03║初請記竟。△二、授記二：初、記二人，次、記二千人。初
X32n0616_p0122c04║中二：初、記阿難，二、記羅睺羅。初又五：初、長文，二、重
X32n0616_p0122c05║頌，三、新發意者生疑，四、如來釋疑，五、阿難述歎。
X32n0616_p0122c06║今初。
X32n0616_p0122c07║爾時佛告阿難：汝於來世，當得作佛，號山海慧自在
X32n0616_p0122c08║通王如來、應供、正徧知、明行足、善逝、世間解、無上士、
X32n0616_p0122c09║調御丈夫、天人師、佛、世尊（初明得果）。當供養六十二億諸
X32n0616_p0122c10║佛，護持法藏，然後得阿耨多羅三藐三菩提（二明行因）。教
X32n0616_p0122c11║化二十千萬億恒河沙諸菩薩等，令成阿耨多羅三
X32n0616_p0122c12║藐三菩提（三明說法度人）。國名常立勝幡，其土清淨，瑠璃為
X32n0616_p0122c13║地，劫名妙音徧滿（四明國劫名字）。其佛壽命，無量千萬億阿
X32n0616_p0122c14║僧祇劫，若人於千萬億無量阿僧祇劫中，算數校計，
X32n0616_p0122c15║不能得知（五明佛壽）。正法住世，倍於壽命，像法住世，復倍
X32n0616_p0122c16║正法（六明法住）。阿難！是山海慧自在通王佛，為十方無量
X32n0616_p0122c17║千萬億恒河沙等諸佛如來，所共讚歎，稱其功德（七明
X32n0616_p0122c18║諸佛稱讚）。△二重頌。
X32n0616_p0122c19║爾時，世尊欲重宣此義，而說偈言：
X32n0616_p0122c20║我今僧中說，阿難持法者，當供養諸佛，然後成正覺。
X32n0616_p0122c21║號曰山海慧，自在通王佛，其國土清淨，名常立勝幡。
X32n0616_p0122c22║教化諸菩薩，其數如恒沙，佛有大威德，名聞滿十方。
X32n0616_p0122c23║壽命無有量，以愍眾生故，正法住倍壽，像法復倍是。
X32n0616_p0122c24║如恒河沙等，無數諸眾生，於此佛法中，種佛道因緣。
X32n0616_p0123a01║△三、新發意者生疑。
X32n0616_p0123a02║爾時，會中新發意菩薩八千人咸作是念：我等尚不
X32n0616_p0123a03║聞諸大菩薩得如是記，有何因緣而諸聲聞得如是
X32n0616_p0123a04║決？
X32n0616_p0123a05║△四、如來釋疑。
X32n0616_p0123a06║爾時，世尊知諸菩薩心之所念，而告之曰：諸善男子！
X32n0616_p0123a07║我與阿難等，於空王佛所，同時發阿耨多羅三藐三
X32n0616_p0123a08║菩提心。阿難常樂多聞，我常勤精進，是故我已得成
X32n0616_p0123a09║阿耨多羅三藐三菩提。而阿難護持我法，亦護將來
X32n0616_p0123a10║諸佛法藏，教化成就諸菩薩眾。其本願如是，故護斯
X32n0616_p0123a11║記。
X32n0616_p0123a12║△五、阿難述歎。
X32n0616_p0123a13║阿難面於佛前，自聞授記及國土莊嚴，所願具足，心
X32n0616_p0123a14║大歡喜，得未曾有。即時憶念過去無量千萬億諸佛
X32n0616_p0123a15║法藏，通達無礙，如今所聞，亦識本願。爾時，阿難而說
X32n0616_p0123a16║偈言：
X32n0616_p0123a17║世尊甚希有，令我念過去，無量諸佛法，如今日所聞。
X32n0616_p0123a18║我今無復疑，安住於佛道，方便為侍者，護持諸佛法。
X32n0616_p0123a19║初記阿難竟。△二、記羅睺羅二：初、長文，二、重頌。
X32n0616_p0123a20║今初。
X32n0616_p0123a21║爾時，佛告羅睺羅：汝於來世當得作佛，號蹈七寶華
X32n0616_p0123a22║如來、應供、正徧知、明行足、善逝、世間解、無上士、調御
X32n0616_p0123a23║丈夫、天人師、佛、世尊，當供養十世界微塵等數諸佛
X32n0616_p0123a24║如來，常為諸佛而作長子，猶如今也。是蹈七寶華佛
X32n0616_p0123b01║國土莊嚴、壽命劫數、所化弟子、正法、像法，亦如山海
X32n0616_p0123b02║慧自在通王如來無異，亦為此佛而作長子，過是已
X32n0616_p0123b03║後，當得阿耨多羅三藐三菩提。
X32n0616_p0123b04║△二重頌。
X32n0616_p0123b05║爾時，世尊欲重宣此義，而說偈言：
X32n0616_p0123b06║我為太子時，羅睺為長子，我今成佛道，受法為法子。
X32n0616_p0123b07║於未來世中，見無量億佛，皆為其長子，一心求佛道。
X32n0616_p0123b08║羅睺羅密行，唯我能知之，現為我長子，以示諸眾生。
X32n0616_p0123b09║無量億千萬，功德不可數，安住於佛法，以求無上道。
X32n0616_p0123b10║初記二人竟。△次、記二千人三：初、長文，二、重頌，三、
X32n0616_p0123b11║得記歡喜。今初。
X32n0616_p0123b12║爾時，世尊見學、無學二千人，其意柔軟，寂然清淨，一
X32n0616_p0123b13║心觀佛。佛告阿難：汝見是學、無學二千人不？唯然，已
X32n0616_p0123b14║見。阿難！是諸人等，當供養五十世界微塵數諸佛如
X32n0616_p0123b15║來，恭敬、尊重、護持法藏，末後同時於十方國各得成
X32n0616_p0123b16║佛，皆同一號，名曰寶相如來、應供、正徧知、明行足、善
X32n0616_p0123b17║逝、世間解、無上士、調御丈夫、天人師、佛、世尊，壽命一
X32n0616_p0123b18║劫，國土莊嚴，聲聞、菩薩、正法、像法皆悉同等。
X32n0616_p0123b19║△二重頌。
X32n0616_p0123b20║爾時，世尊欲重宣此義，而說偈言：
X32n0616_p0123b21║是二千聲聞，今於我前住，悉皆與授記，未來當成佛。
X32n0616_p0123b22║所供養諸佛，如上說塵數，護持其法藏，後當成正覺。
X32n0616_p0123b23║各於十方國，悉同一名號，俱時坐道場，以證無上慧。
X32n0616_p0123b24║皆名為寶相，國土及弟子，正法與像法，悉等無有異。
X32n0616_p0123c01║咸以諸神通，度十方眾生，名聞普周徧，漸入於涅槃。
X32n0616_p0123c02║△三、得記歡喜。
X32n0616_p0123c03║爾時，學、無學二千人，聞佛授記，歡喜踊躍，而說偈言：
X32n0616_p0123c04║世尊慧燈明，我聞授記音，心歡喜充滿，如甘露見灌。
X32n0616_p0123c05║二迹門正說竟。
X32n0616_p0123c06║△釋授學無學人記品竟。次釋法師品。
X32n0616_p0123c07║法師品第十
X32n0616_p0123c08║此品明五種法師：一、受持，二、讀，三、誦，四、解說，五、書
X32n0616_p0123c09║寫。大論明六種法師：一、信力故受，二、念力故持，三、
X32n0616_p0123c10║看文為讀，四、不忘為誦，五、宣傳為說，六、聖人經書
X32n0616_p0123c11║難解須解釋。今經合受持為一，合解說為一，足書
X32n0616_p0123c12║寫為五。若別論，則四是自行，解說一種是化他。若
X32n0616_p0123c13║通論，則自軌五法名自行法師，教他五法名化他
X32n0616_p0123c14║法師。何以言之？法者，軌則也。師者，訓匠也。法雖可
X32n0616_p0123c15║軌，體不自弘，通之在人。五種通經皆得稱師，舉法
X32n0616_p0123c16║成其自行，皆以妙法為師。師於妙法，自行成就，故
X32n0616_p0123c17║名法師。又五種人能以妙法訓匠於他，故舉法目
X32n0616_p0123c18║師，名為法師。若自軌法，若法匠他，俱得稱法師品。
X32n0616_p0123c19║此因緣釋也。（自行、化他不同即世界，自行成就即生善，化他除惡即對治，自他俱得名
X32n0616_p0123c20║法師即第一義。）約教者，四教各有能詮、所詮，俱名為法。各
X32n0616_p0123c21║論自行、化他，俱得稱師，今唯在圓也。就圓教五種，
X32n0616_p0123c22║若作減數說者，束五為四，即四安樂行，如後說。又
X32n0616_p0123c23║束為三，即是三業：受持是意業，讀誦說是口業，書
X32n0616_p0123c24║寫是身業。別論則口業是化他，身、意是自行。通論
X32n0616_p0124a01║則三業自軌即自行法師，三業教詔即化他法師，
X32n0616_p0124a02║故言法師品。又是三門，行此五法以自熏修即福
X32n0616_p0124a03║德門，弘宣五法廣利益他即化他門，自修益彼皆
X32n0616_p0124a04║順佛教即報恩門；別論則自修報恩名自行，益彼
X32n0616_p0124a05║即是化他；通論則自軌軌他皆稱法師，故言法師
X32n0616_p0124a06║品。又是三軌，讀誦書寫是外行即如來衣，受持是
X32n0616_p0124a07║內行即如來座，解說益他即如來室；別論則室是
X32n0616_p0124a08║匠他，衣座自匠；通論則慈悲覆物惠利歸己名之
X32n0616_p0124a09║如室，遮彼惡障己醜名之為衣，安心於空方能安
X32n0616_p0124a10║他，安他安已名之為座，此則自軌三法亦名法師，
X32n0616_p0124a11║化他三法亦名法師，利物必以慈悲入室為首，涉
X32n0616_p0124a12║有必以忍辱為基，濟他必以亡我為本，能行三法
X32n0616_p0124a13║大教宣通，堪為世間依止，故名法師品。又束為二，
X32n0616_p0124a14║謂自行、化他，此易可知。又束為一，謂如來行具一
X32n0616_p0124a15║切行；通論則悲拔一切苦謂四趣三界二乘菩薩
X32n0616_p0124a16║等苦，慈與一切樂謂人天涅槃常住等樂，柔和衣
X32n0616_p0124a17║障一切醜謂四住無知無明等醜，空座亡一切相
X32n0616_p0124a18║謂有相無相非有非無相；別論則慈悲生一切善，
X32n0616_p0124a19║柔和遮一切惡，空座蕩一切相。又慈忍立一切福
X32n0616_p0124a20║德，空座成一切智慧。智慧是目，福德是足。又慈悲
X32n0616_p0124a21║勝一切聲聞、緣覺，柔和勝一切凡夫、外道，空座勝
X32n0616_p0124a22║析體偏等菩薩。又慈悲破天魔，柔和破陰魔，空破
X32n0616_p0124a23║煩惱魔、死魔。又慈忍故能問，空座故能答，具二莊
X32n0616_p0124a24║嚴。又觀空故能問，慈忍故能答。又慈忍故能種、能
X32n0616_p0124b01║立、能資，空慧故能耘、能破、能導。又慈悲故何所隔？
X32n0616_p0124b02║柔和故何所礙？空座故何所諍？故經言：一切善法，
X32n0616_p0124b03║慈為根本。忍辱第一道，無相最上（無相即諸法空）。若論圓
X32n0616_p0124b04║行，說不可盡，具如玄義。一心五行，攝一切行也。問：
X32n0616_p0124b05║何故約三法明法師？答：若一往事論者，必須登堂、
X32n0616_p0124b06║整服、坐座，乃可敷弘，故約三耳。若事理合論者，迷
X32n0616_p0124b07║惑不出三種：一、約苦果起惑，須用慈悲與拔；二、約
X32n0616_p0124b08║結業起惑，須用柔忍遠離；三、約諦理起惑，須用法
X32n0616_p0124b09║空了達也（初二屬事，後一屬理，事理並是所迷之境）。若單約理者，迷
X32n0616_p0124b10║真故墮苦，須用慈悲門；迷俗故沉空受樂，須用和
X32n0616_p0124b11║忍門；迷中故成智障，須用法空門也。本迹觀心可
X32n0616_p0124b12║解。
X32n0616_p0124b13║△迹門第三、流通段。凡五品經，非止蔭益當時，復
X32n0616_p0124b14║欲津洽來世故也。一、法師品，二、寶塔品，皆明弘經
X32n0616_p0124b15║功深福重，利益廣大。三、達多品，引往古弘經，彼我
X32n0616_p0124b16║兼益，以證功德深重。四、持品，八萬大士忍力成者，
X32n0616_p0124b17║此土弘經；新得記者，他土弘經。五、安樂行品，外凡
X32n0616_p0124b18║初心，欣斯勝福，見聲聞畏憚，聞菩薩擯辱，顧己力
X32n0616_p0124b19║弱，無益自他，便生退沒。佛為此人說安樂行，依之
X32n0616_p0124b20║弘法，不慮危苦。又法師品，釋尊自說弘經功福，命
X32n0616_p0124b21║覓流通。寶塔品，多寶分身，且證且助，勸覓流通。（寶塔
X32n0616_p0124b22║證法華經故來，分身助開寶塔故集。）初、法師品二：初、歎美能持法人，
X32n0616_p0124b23║二、歎美所持之法及示通經方軌。初中二：初、明稟
X32n0616_p0124b24║道弟子功深福重，二、明授道師功深福重。初又二：
X32n0616_p0124c01║初、佛世弟子，二、滅後弟子。今初。
X32n0616_p0124c02║爾時，世尊因藥王菩薩告八萬大士：藥王！汝見是大
X32n0616_p0124c03║眾中，無量諸天、龍王、夜叉、乾闥婆、阿修羅、迦樓羅、緊
X32n0616_p0124c04║那羅、摩睺羅伽、人與非人，及比丘、比丘尼、優婆塞、優
X32n0616_p0124c05║婆夷，求聲聞者、求辟支佛者、求佛道者，如是等類，咸
X32n0616_p0124c06║於佛前聞妙法華經一偈一句，乃至一念隨喜者，我
X32n0616_p0124c07║皆與授記，當得阿耨多羅三藐三菩提。
X32n0616_p0124c08║因者，憑寄也。告者，普語也。藥王菩薩為法焚身，八
X32n0616_p0124c09║萬大士忍力深固，故今流通妙法，先因藥王普告
X32n0616_p0124c10║八萬，欲其精勤護持助宣故也。汝見是大眾等者，
X32n0616_p0124c11║普授記也。不惟身子四人滿慈五百及千二二千
X32n0616_p0124c12║得記而已，舉凡八部四眾求三乘人，但聞一偈一
X32n0616_p0124c13║句一念隨喜，皆得成佛決定無疑，故今普皆與授
X32n0616_p0124c14║記也。一偈一句者，舉少以況多也。一念隨喜者，舉
X32n0616_p0124c15║淺以況深也。所聞不論何偈何句，但令義合權實
X32n0616_p0124c16║本迹，十妙四一之流功福皆爾。隨喜未論讀誦修
X32n0616_p0124c17║行，但令能于一念心中深解開權顯實，即是理本
X32n0616_p0124c18║非權非實，所以能權能實權實不二，事理圓融具
X32n0616_p0124c19║煩惱性，能知如來秘密之藏。又復即于一念心中
X32n0616_p0124c20║廣解一切心及一切法皆是佛法無有障礙，若欲
X32n0616_p0124c21║分別辯說無窮，法既如此人亦如是。下文常不輕
X32n0616_p0124c22║授四眾記，即是得此意也。故大經云：寧願少聞多
X32n0616_p0124c23║解義味。此義至後釋隨喜品當更說之。△二滅後
X32n0616_p0124c24║弟子。
X32n0616_p0125a01║佛告藥王：又如來滅度之後，若有人聞妙法華經，乃
X32n0616_p0125a02║至一偈一句一念隨喜者，我亦與授阿耨多羅三藐
X32n0616_p0125a03║三菩提記。
X32n0616_p0125a04║滅後聞經隨喜，其功福與佛現在是同，故亦同授
X32n0616_p0125a05║記也。初明稟道弟子功深福重竟。△二、明授道師
X32n0616_p0125a06║功深福重二：初、長文，二、偈頌。初中二：初、別明，二、總
X32n0616_p0125a07║明。別者，人有下上，時有現未。總者，不論下上，及以
X32n0616_p0125a08║現未。通明逆之得罪，順之得福也。初別中二：初、明
X32n0616_p0125a09║現世，二、明來世。初又二：初、明下品師，二、明上品師。
X32n0616_p0125a10║皆約凡位判也。今初。
X32n0616_p0125a11║若復有人受持、讀誦、解說、書寫妙法華經乃至一偈，
X32n0616_p0125a12║於此經卷敬視如佛，種種供養華香、瓔珞、末香、塗香、
X32n0616_p0125a13║燒香、繒蓋、幢幡、衣服、技樂，乃至合掌恭敬。
X32n0616_p0125a14║此先明下品師相也。一、受持，二、讀，三、誦，四、解說，五、
X32n0616_p0125a15║書寫，即是五種法師：一、華，二、香，三、瓔珞，四、末香，五、
X32n0616_p0125a16║塗香，六、燒香，七、繒蓋幢幡，八、衣服，九、技樂，十、合掌，
X32n0616_p0125a17║即是十種供養。
X32n0616_p0125a18║藥王當知！是諸人等已曾供養十萬億佛，於諸佛所
X32n0616_p0125a19║成就大願，愍眾生故生此人間。藥王！若有人問：何等
X32n0616_p0125a20║眾生於未來世當得作佛？應示是諸人等於未來世
X32n0616_p0125a21║必得作佛。何以故？若善男子、善女人於法華經乃至
X32n0616_p0125a22║一句，受持、讀誦、解說、書寫，種種供養經卷，華、香、瓔珞、
X32n0616_p0125a23║末香、塗香、燒香、繒蓋、幢幡、衣服、技樂，合掌恭敬，是人
X32n0616_p0125a24║一切世間所應瞻奉，應以如來供養而供養之。當知
X32n0616_p0125b01║此人是大菩薩，成就阿耨多羅三藐三菩提，哀愍眾
X32n0616_p0125b02║生願生此間，廣演分別妙法華經。
X32n0616_p0125b03║此廣明下品師功報也。已曾供養等，是先因。深愍
X32n0616_p0125b04║眾生故等，明現功大。若有人問等，明未來報重。△
X32n0616_p0125b05║二、明上品師。
X32n0616_p0125b06║何況盡能受持種種供養者。藥王當知，是人自捨清
X32n0616_p0125b07║淨業報，於我滅度後，愍眾生故，生於惡世，廣演此經。
X32n0616_p0125b08║先況出上品師相，次藥王當知下，略明上品師功
X32n0616_p0125b09║報也。悲願牽故，仍是業生眷屬，未是神通應生，願
X32n0616_p0125b10║兼於業，具如玄義眷屬妙說。初明經世竟。△二、明
X32n0616_p0125b11║來世，亦二：初、明下品師，二、明上品師。今初。
X32n0616_p0125b12║若是善男子、善女人，我滅度後能竊為一人說法華
X32n0616_p0125b13║經乃至一句，當知是人則如來使、如來所遣、行如來
X32n0616_p0125b14║事。
X32n0616_p0125b15║竊為一人極言所化之少，乃至一句極言所說之
X32n0616_p0125b16║少，良以有慧無聞，未堪處眾廣演，此明下品師相
X32n0616_p0125b17║也。然此經是如智所說，說於如理，今行人秉此如
X32n0616_p0125b18║教而宣如理，故即是如來使，如來之所遣也。又如
X32n0616_p0125b19║智照如理為事，今行人依如教行如理，故是行如
X32n0616_p0125b20║來事也。又以如智如理化眾生為事，今行人能有
X32n0616_p0125b21║大悲，以此經中真如之理為餘人說，令得利益，故
X32n0616_p0125b22║名行如來事，此明下品師功報也。觀心釋者，智心
X32n0616_p0125b23║觀境，境即真如，境來發智，智為如所使也。如來所
X32n0616_p0125b24║遣者，觀智從如中來也。行如來事者，歷一切法無
X32n0616_p0125c01║不真如，真如即佛事也。△二、明上品師。
X32n0616_p0125c02║何況於大眾中廣為人說？
X32n0616_p0125c03║以竊為一人，況出普為大眾；以乃至一句，況出廣
X32n0616_p0125c04║說。此是上品師相功報之大，不言可知。初別明竟。
X32n0616_p0125c05║△二、總明現未。下上法師，逆之得罪，順之得福。
X32n0616_p0125c06║藥王！若有惡人，以不善心，於一劫中，現於佛前，常毀
X32n0616_p0125c07║罵佛，其罪尚輕；若人以一惡言，毀訾在家出家讀誦
X32n0616_p0125c08║法華經者，其罪甚重。
X32n0616_p0125c09║此先明逆之得罪也。夫罪福重輕，或時論田，或時
X32n0616_p0125c10║論心，或論損益，有重有輕。今正約損益重輕論也。
X32n0616_p0125c11║且如惡人以不善心，心既重矣；現前罵佛，田又尊
X32n0616_p0125c12║矣；一劫常罵，業又久矣。而云尚輕者，非謂罪報果
X32n0616_p0125c13║輕，但尤未若毀訾讀誦法華之罪為尤重耳。何以
X32n0616_p0125c14║故？佛證平等大慈，恒于惡人生悲愍心，又非惡人
X32n0616_p0125c15║所能逼惱。故彼罵者，始則譬如以禮送人，而人不
X32n0616_p0125c16║受，持禍自歸，墮落三塗百千億劫；終則譬如打罵
X32n0616_p0125c17║栴檀，亦染香氣，反受佛化，畢竟得成出世因緣。今
X32n0616_p0125c18║初心行人讀誦法華，忍力未成，易于退沒。倘一言
X32n0616_p0125c19║毀訾，阻礙勝事，是斷佛種，損害尤深，故其罪甚重
X32n0616_p0125c20║也。
X32n0616_p0125c21║藥王！其有讀誦法華經者，當知是人以佛莊嚴而自
X32n0616_p0125c22║莊嚴，則為如來肩所荷擔。其所至方，應隨向禮，一心
X32n0616_p0125c23║合掌，恭敬供養，尊重讚歎，華香、瓔珞、末香、塗香、燒香、
X32n0616_p0125c24║繒蓋、幢幡、衣服、肴饌，作諸技樂，人中上供而供養之，
X32n0616_p0126a01║應持天寶而以散之，天上寶聚應以奉獻。所以者何？
X32n0616_p0126a02║是人歡喜說法，須臾聞之，即得究竟阿耨多羅三藐
X32n0616_p0126a03║三菩提故。
X32n0616_p0126a04║此次明順之得福也。佛以定慧莊嚴，此人能修定
X32n0616_p0126a05║慧，故言以佛莊嚴而自莊嚴也。在背為荷，在肩為
X32n0616_p0126a06║擔，修非權非實法身之體，即是為如來荷，具能權
X32n0616_p0126a07║能實二智之用，即是為如來擔。其所至方應隨向
X32n0616_p0126a08║禮者，此人有所趣向，悉與實相相應，皆可敬順，順
X32n0616_p0126a09║即是向，敬即是禮，教而順之，及興供養也。應持天
X32n0616_p0126a10║寶等，舉重況輕，天寶尚應奉供，況僅人中上供耶？
X32n0616_p0126a11║所以者何下，釋成應禮應供之意，須臾即得究竟，
X32n0616_p0126a12║以能圓顯究竟妙理故也。仍須分別，始從名字究
X32n0616_p0126a13║竟，乃至究竟究竟。二、明授道師功深福重中，初長
X32n0616_p0126a14║文竟。△二、偈頌三：初、獎勸自行利他，二、重頌別總
X32n0616_p0126a15║兩義，三、結歎經最第一。今初。
X32n0616_p0126a16║爾時，世尊欲重宣此義，而說偈言：
X32n0616_p0126a17║若欲住佛道，成就自然智，常當勤供養，受持法華者。
X32n0616_p0126a18║其有欲疾得，一切種智慧，當受持是經，并供養持者。
X32n0616_p0126a19║△二、重頌別總兩義二：初、頌別明，二、頌總明。初中
X32n0616_p0126a20║二：初、頌現世，二、頌來世。今初。
X32n0616_p0126a21║若有能受持，妙法華經者，當知佛所使，愍念諸眾生。
X32n0616_p0126a22║諸有能受持，妙法華經者，捨於清淨土，愍眾故生此。
X32n0616_p0126a23║當知如是人，自在所欲生，能於此惡世，廣說無上法。
X32n0616_p0126a24║應以天華香，及天寶衣服，天上妙寶聚，供養說法者。
X32n0616_p0126b01║初二句頌下品師，次二句頌下品功報，次二句頌
X32n0616_p0126b02║上品師，後十句頌上品功報也。△二頌來世。
X32n0616_p0126b03║吾滅後惡世，能持是經者，當合掌禮敬，如供養世尊。
X32n0616_p0126b04║上饌眾甘美，及種種衣服，供養是佛子，冀得須臾聞。
X32n0616_p0126b05║若能於後世，受持是經者，我遣在人中，行於如來事。
X32n0616_p0126b06║初二句超頌上品師，次六句明上品功報（長文不言，今偈
X32n0616_p0126b07║則有），次二句追頌下品師，後二句頌下品功報也。初
X32n0616_p0126b08║頌別明竟。△二頌總明。
X32n0616_p0126b09║若於一劫中，常懷不善心，作色而罵佛，獲無量重罪。
X32n0616_p0126b10║其有讀誦持，是法華經者，須臾加惡言，其罪復過彼。
X32n0616_p0126b11║有人求佛道，而於一劫中，合掌在我前，以無數偈讚。
X32n0616_p0126b12║由是讚佛故，得無量功德，歎美持經者，其福復過彼。
X32n0616_p0126b13║於八十億劫，以最妙色聲，及與香味觸，供養持經者。
X32n0616_p0126b14║如是供養已，若得須臾聞，則應自欣慶，我今獲大利。
X32n0616_p0126b15║初二偈頌逆之得罪，後四偈頌順之得福也。讚佛
X32n0616_p0126b16║功德固為無量，佛不因讚而有增進，若讚持法華
X32n0616_p0126b17║經，經典所在即為有佛，功德已同，又使持經者從
X32n0616_p0126b18║此增進，所以福倍勝也。二、重頌別總兩義竟。△三、
X32n0616_p0126b19║結歎經最第一。
X32n0616_p0126b20║藥王今告汝，我所說諸經，而於此經中，法華最第一。
X32n0616_p0126b21║此經中，猶言此諸經中通，即舉一代所說，始自華
X32n0616_p0126b22║嚴，終至涅槃也。諸大乘經，各各稱為第一之說，然
X32n0616_p0126b23║是對待第一，未若此經絕待第一，故名最第一也。
X32n0616_p0126b24║初歎美能持法人竟。△二、歎美所持之法及示通
X32n0616_p0126c01║經方軌二：初、長文，二、偈頌。初中二：初、歎經法，二、示
X32n0616_p0126c02║方軌。初又五：初、約法歎，二、約人歎，三、約處歎，四、約
X32n0616_p0126c03║因歎，五、約果歎。今初。
X32n0616_p0126c04║爾時，佛復告藥王菩薩摩訶薩：我所說經典無量千
X32n0616_p0126c05║萬億，已說、今說、當說，而於其中，此法華經最為難信
X32n0616_p0126c06║難解。藥王！此經是諸佛秘要之藏，不可分布妄授與
X32n0616_p0126c07║人，諸佛世尊之所守護，從昔已來未曾顯說。而此經
X32n0616_p0126c08║者，如來現在猶多怨嫉，況滅度後。
X32n0616_p0126c09║已說指般若已前漸頓諸說也，今說指同一座席
X32n0616_p0126c10║無量義經也，當說指大涅槃經也。般若等漸頓諸
X32n0616_p0126c11║經皆帶方便，取信為易；無量義經明一生無量，未
X32n0616_p0126c12║明無量還一，取信亦易。今法華經論法則一切差
X32n0616_p0126c13║別融通歸一，論人則師弟本迹俱甚久遠，二門悉
X32n0616_p0126c14║與昔反，難信難解，當鋒難事。法華已說，涅槃在後，
X32n0616_p0126c15║則易可信也。秘要之藏者，隱而不說名之為秘，總
X32n0616_p0126c16║一切法名之為要，真如實相包蘊無外名之為藏。
X32n0616_p0126c17║不可分布者，法妙難信，惟有深智乃可授與，無智
X32n0616_p0126c18║益罪，故不可妄授也。從昔已來未曾顯說者，於三
X32n0616_p0126c19║藏中不說二乘作佛，亦不明師弟本迹，方等、般若
X32n0616_p0126c20║雖說實相如來藏理，亦未說五乘作佛，亦未發迹
X32n0616_p0126c21║顯本，頓漸諸經皆未融會，故名為秘。此經具說昔
X32n0616_p0126c22║所秘法，即是開秘密藏，亦即是秘密藏。如此秘藏，
X32n0616_p0126c23║昔為一類根熟眾生雖有密說，而四十餘年未曾
X32n0616_p0126c24║彰灼顯說也。猶多怨嫉者，如五千退席，佛世尚爾，
X32n0616_p0127a01║何況未來，理在難化也。△二、約人歎。
X32n0616_p0127a02║藥王當知，如來滅後，其能書持、讀誦、供養、為他人說
X32n0616_p0127a03║者，如來則為以衣覆之，又為他方現在諸佛之所護
X32n0616_p0127a04║念。是人有大信力及志願力、諸善根力，當知是人與
X32n0616_p0127a05║如來共宿，則為如來手摩其頭。
X32n0616_p0127a06║此法在人，則人尊貴。如來衣覆者，即是修學大忍
X32n0616_p0127a07║為衣也。諸佛護念者，實相為佛，實智為子，尊崇實
X32n0616_p0127a08║相，發生實智，即為諸佛所護念也。圓教四不壞信
X32n0616_p0127a09║為大信力，圓四弘誓為志願力，圓妙大智為善根
X32n0616_p0127a10║力。信則信理，理即法身；志願是立行，行即解脫；善
X32n0616_p0127a11║根根固難動，即是般若。當知三力即三德秘藏，初
X32n0616_p0127a12║心棲此，與佛不殊，故名與如來共宿。又信力修畢
X32n0616_p0127a13║竟空如來智，如來棲畢竟空舍，此人亦學畢竟空，
X32n0616_p0127a14║故與如來共宿。以志願力、善根力，自行權實而為
X32n0616_p0127a15║機感，機感名頭，如來以化他權實二智之手，開發
X32n0616_p0127a16║此人自行權實之頭，感應道交，故言摩頭，摩頭即
X32n0616_p0127a17║授記也。△三、約處歎。
X32n0616_p0127a18║藥王！在在處處，若說、若讀、若誦、若書、若經卷，所住處
X32n0616_p0127a19║皆應起七寶塔，極令高廣嚴飾，不須復安舍利。所以
X32n0616_p0127a20║者何？此中已有如來全身。此塔應以一切華香、瓔珞、
X32n0616_p0127a21║繒蓋、幢幡、技樂、歌頌，供養、恭敬、尊重、讚歎。若有人得
X32n0616_p0127a22║見此塔，禮拜、供養，當知是等皆近阿耨多羅三藐三
X32n0616_p0127a23║菩提。
X32n0616_p0127a24║此法在處，即處尊貴。夫佛生處、得道處、轉法輪處、
X32n0616_p0127b01║入涅槃處，皆應起塔。此經是法身生處，得道之場，
X32n0616_p0127b02║法輪正體，大涅槃窟，故應起塔供養也。不須復安
X32n0616_p0127b03║舍利者，釋論云：碎骨是生身舍利，經卷是法身舍
X32n0616_p0127b04║利也。已有如來全身者，生身舍利有碎有全，碎如
X32n0616_p0127b05║釋迦，全如多寶。法身舍利亦有碎全，諸方便教為
X32n0616_p0127b06║碎，法華一實為全也（四教五時委簡，或純碎無全，或全碎相半，唯法華為純全）。
X32n0616_p0127b07║△四、約因歎。
X32n0616_p0127b08║藥王！多有人在家、出家行菩薩道，若不能得見聞、讀
X32n0616_p0127b09║誦、書持、供養是法華經者，當知是人未善行菩薩道；
X32n0616_p0127b10║若有得聞是經典者，乃能善行菩薩之道。
X32n0616_p0127b11║餘經帶方便因，名為拙度。此經正顯圓因，聞解圓
X32n0616_p0127b12║因，方名巧度。巧度為善行也。（大論通以衍門為巧，今經別以一實為巧。）
X32n0616_p0127b13║△五、約果歎，又五：初、明近果，二、立譬，三、法合，四、釋
X32n0616_p0127b14║近，五、揀非。今初。
X32n0616_p0127b15║其有眾生求佛道者，若見若聞是法華經，聞已信解
X32n0616_p0127b16║受持者，當知是人得近阿耨多羅三藐三菩提。
X32n0616_p0127b17║阿耨菩提有二義：一者、初心菩提，即圓初住；二者、
X32n0616_p0127b18║後心菩提，即妙覺極果。今言近者，正近初住菩提
X32n0616_p0127b19║也。前約因歎，修通、別因即是未善，去圓果遠；若修
X32n0616_p0127b20║圓因即是善行，去圓果近。今以圓如實智為因，還
X32n0616_p0127b21║以為果。道前真如雖有三因，同名正因（理即）；道中真
X32n0616_p0127b22║如亦有三因，同名緣因（名字即、觀行即、相似即），亦名了因（分證
X32n0616_p0127b23║即）；道後真如亦只三法，轉名圓果（究竟即）。故普賢觀
X32n0616_p0127b24║云：大乘因者，諸法實相是；大乘果者，亦諸法實相
X32n0616_p0127c01║是。釋論云：初觀實相名因，觀竟名果。就理而論，真
X32n0616_p0127c02║如、實相不當因果，亦非前後；今約修行，則有前後
X32n0616_p0127c03║及以因果也。△二、立譬
X32n0616_p0127c04║藥王！譬如有人渴乏須水，於彼高原穿鑿求之，猶見
X32n0616_p0127c05║乾土知水尚遠，施功不已轉見濕土遂漸至泥，其心
X32n0616_p0127c06║決定知水必近。
X32n0616_p0127c07║釋此為二：一、約觀門；二、約教門。觀門者，眾生之心
X32n0616_p0127c08║具諸煩惱名高原，修習觀智名穿掘，方證理味，如
X32n0616_p0127c09║得清水。約通觀，則乾慧地如乾土，性地為濕土，泥
X32n0616_p0127c10║見諦為得清水。約別觀，則從假入空，但見于空，不
X32n0616_p0127c11║見不空，斷四住惑，如掘乾土，去水尚遠。從空入假，
X32n0616_p0127c12║先知非假，今知非空，因是二觀，得入中道，能伏無
X32n0616_p0127c13║明，轉見濕土，去水則近。若圓觀中道，非空非假，而
X32n0616_p0127c14║照空假，四住已盡，無明已伏，已得中道相似圓解，
X32n0616_p0127c15║故云如漸至泥。若入初住，發真中解，即破無明，如
X32n0616_p0127c16║泥澄清，得見中道，如得清水。故法華論云佛性水，
X32n0616_p0127c17║當知次第也。教門者，土譬經教，水譬中道。教詮中
X32n0616_p0127c18║道，如土含水；三藏未詮中道，猶如乾土；方等、般若
X32n0616_p0127c19║帶方便說中道，猶如濕土；法華正直顯露說中道，
X32n0616_p0127c20║猶如泥。因法華教，然聞、思、修即悟中道，真見佛性，
X32n0616_p0127c21║所發真慧不復依文，如獲清水，無復土相。故華嚴
X32n0616_p0127c22║云：初發心時，便成正覺，成就慧身，不由他悟也。△
X32n0616_p0127c23║三法合
X32n0616_p0127c24║菩薩亦復如是，若未聞、未解、未能修習是法華經，當
X32n0616_p0128a01║知是人去阿耨多羅三藐三菩提尚遠；若得聞、解、思
X32n0616_p0128a02║惟、修習，必知得近阿耨多羅三藐三菩提。
X32n0616_p0128a03║於法華中獲聞思惟，即是圓家三慧，方能近果，非
X32n0616_p0128a04║乾濕等教中三慧也。△四、釋近。
X32n0616_p0128a05║所以者何？一切菩薩阿耨多羅三藐三菩提皆屬此
X32n0616_p0128a06║經，此經開方便門，示真實相。是法華經藏深固幽遠，
X32n0616_p0128a07║無人能到，今佛教化成就菩薩而為開示。
X32n0616_p0128a08║一切菩薩指諸權因，阿耨菩提指諸權果，權因權
X32n0616_p0128a09║果皆攝屬于此經，如乾濕等土悉依于水也。開方
X32n0616_p0128a10║便門示真實相者，昔所不說今皆說之。昔說二觀
X32n0616_p0128a11║為方便門，今皆開之即是真實，寧復是門？昔說小
X32n0616_p0128a12║乘方便及小乘果，小乘果尚非實相，況小方便而
X32n0616_p0128a13║常是門？今皆開之即是實相。汝等所行是菩薩道，
X32n0616_p0128a14║決了聲聞法是諸經之王，乃至治世語言資生業
X32n0616_p0128a15║等，昔何甞說是方便？今皆開之即是實相，不相違
X32n0616_p0128a16║背。咸令眾生開示悟入佛之知見，一色一香無非
X32n0616_p0128a17║佛法，若門若非門悉皆開之，示真實相顯佛性水。
X32n0616_p0128a18║若不開者，則深固幽遠無人能到，而今開之即得
X32n0616_p0128a19║見水無乾土也。△五、揀非。
X32n0616_p0128a20║藥王！若有菩薩聞是法華經驚疑怖畏，當知是為新
X32n0616_p0128a21║發意菩薩。若聲聞人聞是經驚疑怖畏，當知是為增
X32n0616_p0128a22║上慢者。
X32n0616_p0128a23║新發意菩薩、增上慢聲聞，既于此經驚疑怖畏，悉
X32n0616_p0128a24║是乾土尚非濕土，況能見水耶？初歎經法竟。△二、
X32n0616_p0128b01║示方軌二：初、正明方法，二、明五利益。初中三：初、標
X32n0616_p0128b02║章，二、解釋，三、勸修。今初。
X32n0616_p0128b03║藥王！若有善男子、善女人，如來滅後欲為四眾說是
X32n0616_p0128b04║法華經者，云何應說？是善男子、善女人，入如來室、著
X32n0616_p0128b05║如來衣、坐如來座，爾乃應為四眾廣說斯經。
X32n0616_p0128b06║△二、解釋。
X32n0616_p0128b07║如來室者，一切眾生中大慈悲心是。如來衣者，柔和
X32n0616_p0128b08║忍辱心是。如來座者，一切法空是。
X32n0616_p0128b09║大慈悲室者，若就同體，即法身也；若被眾生，即解
X32n0616_p0128b10║脫也；能令眾生會於同體，即般若也。柔忍衣者，若
X32n0616_p0128b11║就所覆，即法身也；若就能覆嚴身，即般若也；若就
X32n0616_p0128b12║和光利物，即解脫也。法空座者，若就能坐，即般若
X32n0616_p0128b13║也；若就所坐，即法身也；身座冥稱，即解脫也。又大
X32n0616_p0128b14║慈安樂，即資成軌；柔和伏瞋斷惑，即觀照軌；坐座，
X32n0616_p0128b15║即真性軌。安樂行中，還廣此三法也。上云以佛莊
X32n0616_p0128b16║嚴，又云以衣覆之，即此衣也；上云如來肩所荷擔，
X32n0616_p0128b17║又云手摩其頭，即此座也；上云與如來共宿，即此
X32n0616_p0128b18║室也。△三勸修。
X32n0616_p0128b19║安住是中，然後以不懈怠心，為諸菩薩及四眾，廣說
X32n0616_p0128b20║是法華經。
X32n0616_p0128b21║既勸安住三法，仍勸不懈怠心，然後廣說，故知此
X32n0616_p0128b22║勗觀行初心人耳。至相似位，任運妙音，徧滿三千，
X32n0616_p0128b23║不待勸也。初正明方法竟。△二、明五利益
X32n0616_p0128b24║藥王！我於餘國遣化人為其集聽法眾（一、遣化人），亦遣化
X32n0616_p0128c01║比丘、比丘尼、優婆塞、優婆夷聽其說法，是諸化人聞
X32n0616_p0128c02║法信受隨順不逆（二、遣化四眾）。若說法者在空閑處，我時
X32n0616_p0128c03║廣遣天、龍、鬼、神、乾闥婆、阿修羅等聽其說法（三、遣八部）。我
X32n0616_p0128c04║雖在異國，時時令說法者得見我身（四、見佛身）。若於此經
X32n0616_p0128c05║忘失句讀，我還為說令得具足（五、與總持）。
X32n0616_p0128c06║若初心未淳，止可遣化人，未可遣化四眾八部。若
X32n0616_p0128c07║見天龍，倚此自高，妨損其道，故不可令見也。若心
X32n0616_p0128c08║無倚著，則堪見佛，兼得總持，證大利益，況復天龍
X32n0616_p0128c09║等耶？二、歎經法及示方軌中，初長文竟。△二、偈頌
X32n0616_p0128c10║三：初、總勸，二、頌長文，三、結勸。今初。
X32n0616_p0128c11║爾時，世尊欲重宣此義，而說偈言：
X32n0616_p0128c12║欲捨諸懈怠，應當聽此經。此經難得聞，信受者亦難。
X32n0616_p0128c13║△二、頌長文二：初、但頌約果歎，二、頌方軌。初中二：
X32n0616_p0128c14║初、頌立譬，二、頌法合。略不頌近果，釋近及揀非也。
X32n0616_p0128c15║今初。
X32n0616_p0128c16║如人渴須水，穿鑿於高原。猶見乾燥土，知去水尚遠。
X32n0616_p0128c17║漸見濕土泥，決定知近水。
X32n0616_p0128c18║△二、頌法合。
X32n0616_p0128c19║藥王汝當知，如是諸人等，不聞法華經，去佛智甚遠。
X32n0616_p0128c20║若聞是深經，決了聲聞法，是諸經之王，聞已諦思惟，
X32n0616_p0128c21║當知此人等，近於佛智慧。
X32n0616_p0128c22║初但頌約果歎竟。△二、頌方軌二：初、頌正明方法，
X32n0616_p0128c23║二、頌明五利益。今初。
X32n0616_p0128c24║若人說此經，應入如來室，著於如來衣，而坐如來座，
X32n0616_p0129a01║處眾無所畏，廣為分別說。大慈悲為室，柔和忍辱衣，
X32n0616_p0129a02║諸法空為座，處此為說法。若說此經時，有人惡口罵，
X32n0616_p0129a03║加刀杖瓦石，念佛故應忍。
X32n0616_p0129a04║初偈半頌標章，次一偈頌解釋，後一偈頌勸修也。
X32n0616_p0129a05║△二頌明五利益。
X32n0616_p0129a06║我千萬億土，現淨堅固身，於無量億劫，為眾生說法。
X32n0616_p0129a07║此總明如來以五事利益之意，正由應身徧滿十
X32n0616_p0129a08║方，能為五事守護行人也。
X32n0616_p0129a09║若我滅度後，能說此經者，我遣化四眾，比丘比丘尼，
X32n0616_p0129a10║及清淨士女，供養於法師。
X32n0616_p0129a11║此超頌第二遣四眾也。
X32n0616_p0129a12║引導諸眾生，集之令聽法。若人欲加惡，刀杖及瓦石，
X32n0616_p0129a13║則遣變化人，為之作衛護。
X32n0616_p0129a14║此追頌第一遣化人也。
X32n0616_p0129a15║若說法之人，獨在空閑處，寂寞無人聲，讀誦此經典，
X32n0616_p0129a16║我爾時為現，清淨光明身。若忘失章句，為說令通利。
X32n0616_p0129a17║此超頌第五與總持也。
X32n0616_p0129a18║若人具是德，或為四眾說，空處讀誦經，皆得見我身。
X32n0616_p0129a19║此頌第四令見佛也。具是德，謂室、衣、座三德。
X32n0616_p0129a20║若人在空閑，我遣天龍王，夜叉鬼神等，為作聽法眾。
X32n0616_p0129a21║是人樂說法，分別無罣礙，諸佛護念故，能令大眾喜。
X32n0616_p0129a22║此追頌第三遣八部也。二頌長文竟。△三、結勸。
X32n0616_p0129a23║若親近法師，速得菩薩道，隨順是師學，得見恒沙佛。
X32n0616_p0129a24║法師品竟。
X32n0616_p0129b01║
X32n0616_p0129b02║妙法蓮華經台宗會義卷四之一
X32n0616_p0129b03║
X32n0616_p0129b04║妙法蓮華經台宗會義卷四之二
X32n0616_p0129b05║
X32n0616_p0129b06║古吳後學蕅益　智旭　述
X32n0616_p0129b07║見寶塔品第十一
X32n0616_p0129b08║塔具云塔婆，或云偷婆，新云窣堵波，此翻方墳，亦
X32n0616_p0129b09║翻靈廟，亦翻高顯，亦翻浮圖。有舍利者名塔，無舍
X32n0616_p0129b10║利者名支提舍利。復論全碎，如釋迦碎身為八斛
X32n0616_p0129b11║舍利，阿育王後造八萬四千寶塔以供養之，徧布
X32n0616_p0129b12║天下名山。今多寶佛全身舍利不散，故唯一塔。又
X32n0616_p0129b13║按律中四處起塔，謂佛生處、得道處、轉法輪處、入
X32n0616_p0129b14║涅槃處。今法華實相，諸佛三身皆從此生，諸佛於
X32n0616_p0129b15║此而坐道場，諸佛於此而轉法輪，諸佛於此而般
X32n0616_p0129b16║涅槃。秖此法華即是三世佛之四塔，先佛已居，今
X32n0616_p0129b17║佛並坐，當佛亦然，此塔出來。明顯此事，四眾皆覩，
X32n0616_p0129b18║故言見寶塔品（世界）。瓔珞經云：供養一佛舍利，起塔
X32n0616_p0129b19║滿四天下，不如供養如來生身，由色身有舍利故。
X32n0616_p0129b20║又起塔滿大千，供養色身，不如供養法身，由法身
X32n0616_p0129b21║有色身故。當知見色不及聞經，以由聞經有法身
X32n0616_p0129b22║故。經有偏圓，即法身全碎，功德不等。今經純詮圓
X32n0616_p0129b23║理，是全法身故。持經功深，弘宣力大，多寶佛塔從
X32n0616_p0129b24║地涌出。證明此事，四眾皆覩，故言見寶塔品（為人）。三
X32n0616_p0129c01║周說法已竟，從地涌出，出大音聲，再歎善哉，印成
X32n0616_p0129c02║實說，即是證前。為開塔故，須集分身，既開塔已，入
X32n0616_p0129c03║塔並坐，大聲普告，召本弟子。由疑地涌，方明壽量，
X32n0616_p0129c04║展轉為由，即是請後。正為證前請後，從地涌出，四
X32n0616_p0129c05║眾皆覩，故言見寶塔品（對治）。多寶示滅，全身舍利，儼
X32n0616_p0129c06║然不散。又聞其言，則是滅而不滅，可表法身。釋尊
X32n0616_p0129c07║入塔，二身相稱，如智稱境，可表報身。分身雲集，可
X32n0616_p0129c08║表應身。三佛三身，而不一異，令四眾覩，故言見寶
X32n0616_p0129c09║塔品（第一義）。塔出有兩意：一、發音聲以證前。三周說
X32n0616_p0129c10║法，流通功德，皆是真實不同，兼但對帶之談，即約
X32n0616_p0129c11║教義。二、因開塔以起後。聲徹下方，召本弟子，乃明
X32n0616_p0129c12║長壽頓破寂場近成之疑，即本迹義。又久遠之塔，
X32n0616_p0129c13║從地涌出，開自在神通之力，顯過去世益物也。發
X32n0616_p0129c14║大音聲，開師子奮迅之力，顯現在十方，開權顯實
X32n0616_p0129c15║也。有大誓願，未來諸佛，若說此經，我之寶塔，皆到
X32n0616_p0129c16║其所，為作證明。開大勢威猛之力，顯未來常住不
X32n0616_p0129c17║滅也。觀心釋者，依經修觀，與法身相應，境智必會，
X32n0616_p0129c18║如塔來證經。境智既會，則大報圓滿，如釋迦與多
X32n0616_p0129c19║寶同坐一座。大報圓故，則隨機出應，如分身皆集。
X32n0616_p0129c20║由多寶出故，三佛得顯。由持經故，即具三身。普賢
X32n0616_p0129c21║觀云：佛三種身，從方等生。即此義也。△迹門流通
X32n0616_p0129c22║中，第二、見寶塔品，為二：初、長文，二、偈頌。初中三：初、
X32n0616_p0129c23║明多寶涌現，二、明分身遠集，三、明釋迦唱募。初又
X32n0616_p0129c24║六：初、現塔之相，二、諸天供養，三、多寶稱歎，四、時眾
X32n0616_p0130a01║驚疑，五、大樂說問，六、如來答。今初。
X32n0616_p0130a02║爾時，佛前有七寶塔，高五百由旬，縱廣二百五十由
X32n0616_p0130a03║旬，從地涌出住在空中，種種寶物而莊校之，五千欄
X32n0616_p0130a04║楯龕室千萬，無數幢幡以為嚴飾，垂寶瓔珞寶鈴萬
X32n0616_p0130a05║億而懸其上，四面皆出多摩羅䟦栴檀之香充徧世
X32n0616_p0130a06║界，其諸幡蓋以金、銀、琉璃、硨磲、碼碯、真珠、玫瑰七寶
X32n0616_p0130a07║合成，高至四天王宮。
X32n0616_p0130a08║七寶表性德七覺七聖法財也。塔表實相之境，法
X32n0616_p0130a09║身所依處也。（四教各論七覺七財，今唯在圓因位，亦有七覺七財。今約極果七覺七財，
X32n0616_p0130a10║皆是修得。今明全性起修，全修顯性，故是無作性德。）高五百由旬者，是二萬
X32n0616_p0130a11║里，豎表因中萬行，果中萬德也。縱廣二百五十由
X32n0616_p0130a12║旬者，是一萬里，橫表萬善莊嚴也。地表無明心地，
X32n0616_p0130a13║空表第一義空，以無所破破無明地，以無所住住
X32n0616_p0130a14║第一義空，故言從地涌出，住在空中，此亦證前起
X32n0616_p0130a15║後。七方便人，藏理未開，無明所隱，如塔在地。今聞
X32n0616_p0130a16║三周開顯，開佛知見，顯出法身，如塔涌空，此即證
X32n0616_p0130a17║前。修得法身，久已明著，如塔在空，無能開者，表本
X32n0616_p0130a18║地久成，眾所不識。若發迹顯本，了達無疑，此即起
X32n0616_p0130a19║後也。若塔從地出，表法身顯，與餘經亦同亦異。菩
X32n0616_p0130a20║薩顯法身則同，二乘顯法身則異。若塔在空，開門
X32n0616_p0130a21║見佛，表發迹顯本，與餘經永異。若塔來證前，事已
X32n0616_p0130a22║彰灼，蓋不須疑。塔來起後，則密有其意，眾所未知
X32n0616_p0130a23║也。種種寶物者，表眾多定慧而莊校也。欄楯表總
X32n0616_p0130a24║持。龕室表無量慈悲室，亦表無量空舍。幢幡表神
X32n0616_p0130b01║通勝相。垂諸瓔珞，表四十地戒定慧陀羅尼功德，
X32n0616_p0130b02║上嚴法身，下被眾生也。寶鈴表八音四辯。四面出
X32n0616_p0130b03║香，表無作四諦道風，吹四德香也。七寶幡蓋，高至
X32n0616_p0130b04║四天王宮，表神通慈力，皆是性德七覺七財所成，
X32n0616_p0130b05║皆窮無作四諦之理也。△二、諸天供養。
X32n0616_p0130b06║三十三天雨天曼陀羅華供養寶塔，餘諸天、龍、夜叉、
X32n0616_p0130b07║乾闥婆、阿修羅、迦樓羅、緊那羅、摩睺羅伽、人非人等
X32n0616_p0130b08║千萬億眾，以一切華香、瓔珞、幡蓋、技樂供養寶塔，恭
X32n0616_p0130b09║敬、尊重、讚歎。
X32n0616_p0130b10║事解可知。更約理者，三十三天即表住行向為三
X32n0616_p0130b11║十，十地為一，等覺為一，妙覺為一，合為三十三，同
X32n0616_p0130b12║依實相第一義境也。雨天曼陀羅華者，初心亦具
X32n0616_p0130b13║四十二地功德，後心亦爾，皆以四十地所有因華
X32n0616_p0130b14║歸向法身也。餘諸天龍下，即表內凡外凡等，亦依
X32n0616_p0130b15║寶相向果行因也。△三、多寶稱歎。
X32n0616_p0130b16║爾時寶塔中出大音聲歎言：善哉，善哉！釋迦牟尼世
X32n0616_p0130b17║尊！能以平等大慧教菩薩法，佛所護念妙法華經為
X32n0616_p0130b18║大眾說。如是，如是！釋迦牟尼世尊！如所說者皆是真
X32n0616_p0130b19║實。
X32n0616_p0130b20║善哉善哉，歎其契理契機也。平等有二義，一法平
X32n0616_p0130b21║等，即中道理。二生平等，一切眾生同得佛慧。大者，
X32n0616_p0130b22║如前高廣義也。如是如是者，一如法性實理之是，
X32n0616_p0130b23║二如眾生根性之是，故皆是真實也。此正證前開
X32n0616_p0130b24║權顯實不虗。△四、時眾驚疑。
X32n0616_p0130c01║爾時，四眾見大寶塔住在空中，又聞塔中所出音聲，
X32n0616_p0130c02║皆得法喜，怪未曾有，從座而起，恭敬合掌，却住一面。
X32n0616_p0130c03║皆得法喜，顯領證前，怪未曾有，起住一面，密助起
X32n0616_p0130c04║後也。△五、大樂說。問：
X32n0616_p0130c05║爾時，有菩薩摩訶薩名大樂說，知一切世間天、人、阿
X32n0616_p0130c06║修羅等心之所疑，而白佛言：世尊！以何因緣，有此寶
X32n0616_p0130c07║塔從地涌出，又於其中發是音聲？
X32n0616_p0130c08║准下，答意。問亦有三：一、問何因有此塔；二、問何故
X32n0616_p0130c09║塔從地出；三、問何故發是音聲也。△六、如來答，為
X32n0616_p0130c10║三：初、超答何故涌出，二、追答何因有塔，三、答何故
X32n0616_p0130c11║發是音聲。今初。
X32n0616_p0130c12║爾時，佛告大樂說菩薩：此寶塔中有如來全身，乃往
X32n0616_p0130c13║過去東方無量千萬億阿僧祇世界，國名寶淨，彼中
X32n0616_p0130c14║有佛，號曰多寶。其佛行菩薩道時，作大誓願：若我成
X32n0616_p0130c15║佛滅度之後，於十方國土有說法華經處，我之塔廟
X32n0616_p0130c16║為聽是經故，涌現其前為作證明。讚言：善哉！
X32n0616_p0130c17║此明寶塔為證法華，所以從地涌出也。問：前云地
X32n0616_p0130c18║涌，今曰東方，何耶？答：東是述其本緣，涌乃申其昔
X32n0616_p0130c19║願，不相乖也。若約表法，則東方為羣方之首，所以
X32n0616_p0130c20║表開，地涌所以表顯。△二、追答何因有塔。由彼佛
X32n0616_p0130c21║命令造此塔也。
X32n0616_p0130c22║彼佛成道已，臨滅度時，於天人大眾中，告諸比丘：我
X32n0616_p0130c23║滅度後，欲供養我全身者，應起一大塔。
X32n0616_p0130c24║△三、答：何故發是音聲？由有神通本願故也。
X32n0616_p0131a01║其佛以神通願力，十方世界在在處處，若有說法華
X32n0616_p0131a02║經者，彼之寶塔皆涌出其前，全身在於塔中，讚言：善
X32n0616_p0131a03║哉，善哉！大樂說！今多寶如來塔，聞說法華經故，從地
X32n0616_p0131a04║涌出，讚言：善哉，善哉！
X32n0616_p0131a05║釋論明多寶佛不得說法，而取滅度。南嶽師云：彼
X32n0616_p0131a06║佛告諸比丘，比丘即受化之人，何謂全不說法？當
X32n0616_p0131a07║是但得施三，不得顯一，故云不得說法耳。以是義
X32n0616_p0131a08║故，雖復滅度，在在處處，有說法華，便皆隨喜作證
X32n0616_p0131a09║也。問：十方世界，豈無他佛不得開顯？若不開顯，皆
X32n0616_p0131a10║應發願，何獨多寶？若不發願，佛道不同；若發願者，
X32n0616_p0131a11║皆合聽經。又諸佛化，皆預照機，豈待成佛不得開
X32n0616_p0131a12║顯，方始發願？答：同與不同，開與不開，有願無願，皆
X32n0616_p0131a13║是隨緣。若宜有願，皆悉盡來，何慮不集？後方發願，
X32n0616_p0131a14║亦是鑑機。初明多寶涌現竟。△二、明分身遠集七：
X32n0616_p0131a15║初、大樂說請見多寶，二、明應集分身，三、大樂說請
X32n0616_p0131a16║集，四、放光遠召，五、諸佛同來，六、嚴淨國界，七、與欲
X32n0616_p0131a17║開塔。今初。
X32n0616_p0131a18║是時，大樂說菩薩以如來神力故，白佛言：世尊！我等
X32n0616_p0131a19║願欲見此佛身。
X32n0616_p0131a20║欲開塔須集佛，集佛即付囑，付囑即召下方，下方
X32n0616_p0131a21║出即應開近顯遠，此是大事之由，故是如來神力
X32n0616_p0131a22║令問也。△二、明應集分身。
X32n0616_p0131a23║佛告大樂說菩薩摩訶薩：是多寶佛有深重願：若我
X32n0616_p0131a24║寶塔為聽法華經故，出於諸佛前時，其有欲以我身
X32n0616_p0131b01║示四眾者，彼佛分身諸佛在於十方世界說法，盡還
X32n0616_p0131b02║集一處，然後我身乃出現耳。大樂說！我分身諸佛在
X32n0616_p0131b03║於十方世界說法者，今應當集。
X32n0616_p0131b04║須集分身，乃可開塔，正密示本地功德也。根深則
X32n0616_p0131b05║枝茂，源遠則流長。分身既爾，橫徧十方，本地寧不
X32n0616_p0131b06║豎超塵劫？△三、大樂說請集。
X32n0616_p0131b07║大樂說白佛言：世尊！我等亦願欲見世尊分身諸佛
X32n0616_p0131b08║禮拜供養。
X32n0616_p0131b09║△四、放光遠召。
X32n0616_p0131b10║爾時，佛放白毫一光，即見東方五百萬億那由他恒
X32n0616_p0131b11║河沙等國土諸佛。彼諸國土皆以玻瓈為地，寶樹、寶
X32n0616_p0131b12║衣以為莊嚴，無數千萬億菩薩充滿其中，徧張寶幔，
X32n0616_p0131b13║寶網覆上。彼國諸佛以大妙音而說諸法，及見無量
X32n0616_p0131b14║千萬億菩薩徧滿諸國為眾說法。南、西、北方，四維、上、
X32n0616_p0131b15║下，白毫相光所照之處，亦復如是。
X32n0616_p0131b16║分身諸佛多是淨土，惟此娑婆乃是穢土。佛能于
X32n0616_p0131b17║此娑婆穢土說法華經，蓋是難中之難。然因茲穢
X32n0616_p0131b18║土，所以必須為實施權；又因施權，所以必須開權
X32n0616_p0131b19║顯實；因此顯實，方得具明如來設化之妙，原始要
X32n0616_p0131b20║終，罄無不盡，可謂蓮出淤泥也。又復應知，此土釋
X32n0616_p0131b21║迦則指諸佛為分身，各土之佛又指餘佛及釋迦
X32n0616_p0131b22║為分身。此土說法華經，諸佛既來與欲開塔；各土
X32n0616_p0131b23║有說法華經處，諸佛及此土釋迦亦必同往與欲
X32n0616_p0131b24║開塔。是則淨穢交徹，彼此互融，賓主歷然，能所不
X32n0616_p0131c01║二，一乘實相之旨，法界無礙之宗，昭昭在視聽間
X32n0616_p0131c02║矣。△五、諸佛同來。
X32n0616_p0131c03║爾時，十方諸佛各告眾菩薩言：善男子！我今應往娑
X32n0616_p0131c04║婆世界釋迦牟尼佛所，并供養多寶如來寶塔。
X32n0616_p0131c05║△六、嚴淨國界三：初、變娑婆。二、變八方各二百萬
X32n0616_p0131c06║億那由他。三、更變八方各二百萬億那由他。今
X32n0616_p0131c07║初。
X32n0616_p0131c08║時，娑婆世界即變清淨，瑠瑙為地，寶樹莊嚴，黃金為
X32n0616_p0131c09║繩以界八道，無諸聚落、村營、城邑、大海、江河、山川、林
X32n0616_p0131c10║藪，燒大寶香，曼陀羅華徧布其地，以寶網幔羅覆其
X32n0616_p0131c11║上，懸諸寶鈴，唯留此會眾，移諸天人置於他土。是時，
X32n0616_p0131c12║諸佛各將一大菩薩以為侍者，至娑婆世界，各到寶
X32n0616_p0131c13║樹下。一一寶樹高五百由旬，枝、葉、華、果次第莊嚴。諸
X32n0616_p0131c14║寶樹下皆有師子之座，高五由旬，亦以大寶而校飾
X32n0616_p0131c15║之。爾時，諸佛各於其座結加趺坐，如是展轉徧滿三
X32n0616_p0131c16║千大千世界，而於釋迦牟尼佛一方所分之身猶故
X32n0616_p0131c17║未盡。
X32n0616_p0131c18║△二變八方各二百萬億那由他。
X32n0616_p0131c19║時釋迦牟尼佛欲容受所分身諸佛故，八方各更變
X32n0616_p0131c20║二百萬億那由他國，皆令清淨，無有地獄、餓鬼、畜生
X32n0616_p0131c21║及阿修羅，又移諸天人置於他土。所化之國亦以瑠
X32n0616_p0131c22║璃為地，寶樹莊嚴，樹高五百由旬，枝葉華果次第嚴
X32n0616_p0131c23║飾。樹下皆有寶師子座，高五由旬，種種諸寶以為莊
X32n0616_p0131c24║校。亦無大海、江河及目真隣陀山、摩訶目真隣陀山、
X32n0616_p0132a01║鐵圍山、大鐵圍山、須彌山等諸山王，通為一佛國土。
X32n0616_p0132a02║寶地平正，寶交露幔徧覆其上，懸諸幡蓋，燒大寶香，
X32n0616_p0132a03║諸天寶華徧布其地。
X32n0616_p0132a04║△三更變八方各二百萬億那由他。
X32n0616_p0132a05║釋迦牟尼佛為諸佛當來坐故，復於八方各更變二
X32n0616_p0132a06║百萬億那由他國，皆令清淨，無有地獄、餓鬼、畜生及
X32n0616_p0132a07║阿修羅，又移諸天人置於他土。所化之國亦以瑠璃
X32n0616_p0132a08║為地，寶樹莊嚴，樹高五百由旬，枝葉華果次第莊嚴。
X32n0616_p0132a09║樹下皆有寶師子座，高五由旬，亦以大寶而校飾之。
X32n0616_p0132a10║亦無大海、江河及目真隣陀山、摩訶目真隣陀山、鐵
X32n0616_p0132a11║圍山、大鐵圍山、須彌山等諸山王，通為一佛國土。寶
X32n0616_p0132a12║地平正，寶交露幔徧覆其上，懸諸幡蓋，燒大寶香，諸
X32n0616_p0132a13║天寶華徧布其地。爾時，東方釋迦牟尼佛所分之身，
X32n0616_p0132a14║百千萬億那由他恒河沙等國土中諸佛，各各說法
X32n0616_p0132a15║來集於此。如是次第十方諸佛，皆悉來集坐於八方。
X32n0616_p0132a16║爾時，一一方四百萬億那由他國土，諸佛如來徧滿
X32n0616_p0132a17║其中。
X32n0616_p0132a18║三變土淨，正由三昧。三昧有三：初變娑婆，是背捨
X32n0616_p0132a19║力，能變穢為淨；次變八方各二百萬億那由他，是
X32n0616_p0132a20║勝處力，轉變自在；三變八方更各二百萬億那由
X32n0616_p0132a21║他，是十一切處力，廣普無礙。又初一變表淨除見
X32n0616_p0132a22║思，第二變表淨除塵沙，第三變表淨除無明也。問：
X32n0616_p0132a23║華嚴經中，十方同名諸佛菩薩來證所說法門，但
X32n0616_p0132a24║云充滿十方，不云變穢為淨，正顯淨穢平等，淨穢
X32n0616_p0132b01║無性，又顯自他不隔，大小無礙也。今變穢為淨，則
X32n0616_p0132b02║淨穢未忘，移諸天人，則自他相隔，欲容分身而更
X32n0616_p0132b03║變土，則大小宛存，得無不及華嚴耶？答：諸經所用
X32n0616_p0132b04║神通，不論多少廣狹，貴在被機顯理。華嚴獨被大
X32n0616_p0132b05║機，直顯圓理，故神力境界雖多且廣，未是難事。今
X32n0616_p0132b06║經開小成大，即偏明圓，如破勁敵，故為希有。況淨
X32n0616_p0132b07║穢設實有性，何能變穢為淨？自他設果有隔，何能
X32n0616_p0132b08║安然被移？大小設果有礙，何能通為一土？當知融
X32n0616_p0132b09║絕淨穢、彼此、大小之事而顯理者，猶是事理無礙
X32n0616_p0132b10║門也。不壞淨穢、彼此、大小之事，而即顯無淨無穢、
X32n0616_p0132b11║無彼無此、無大無小之理。雖顯無淨無穢、無彼無
X32n0616_p0132b12║此、無大無小之理，而淨穢、彼此、大小之事仍歷然
X32n0616_p0132b13║者，正是事事無礙門也。是故若約平等、大慧，則華
X32n0616_p0132b14║嚴、方等、般若、法華，不應妄計優劣。若約開權顯實，
X32n0616_p0132b15║開迹顯本，則法華獨擅其功。善讀經者，貴達體宗
X32n0616_p0132b16║用相，不當徒以事迹而妄較評，致于如來所說大
X32n0616_p0132b17║法，一讚一毀，如讚帝釋而毀憍尸迦也。問：三變土
X32n0616_p0132b18║淨，應是首楞嚴三昧力，何以仍用小乘事禪？答：小
X32n0616_p0132b19║乘背捨僅變小千，勝處僅變中千，十一切處僅變
X32n0616_p0132b20║大千。今開權顯實，即小事禪是首楞嚴，故名雖附
X32n0616_p0132b21║小，力用則大也。問：若爾，則隨一三昧便能三變，何
X32n0616_p0132b22║必定用三三昧耶？答：亦正不壞諸法假名故也。問：
X32n0616_p0132b23║若小乘三種三昧，不能徧破三惑。若佛果三種三
X32n0616_p0132b24║昧，不應次第破惑。答：既首楞嚴即理之事，自能一
X32n0616_p0132c01║一圓破三惑。今約三昧，正論功用。復約所表，故云
X32n0616_p0132c02║破惑。功用在佛，所表在機。機雖三根，已破三惑，後
X32n0616_p0132c03║來仍當更破故也。六、嚴淨國界竟。△七、與欲開塔，
X32n0616_p0132c04║又五：初、諸佛問訊說欲，二、釋迦開塔，三、四眾皆同
X32n0616_p0132c05║見聞，四、二佛分座而坐，五、四眾請加處空。今初。
X32n0616_p0132c06║是時，諸佛各在寶樹下坐師子座，皆遣侍者問訊釋
X32n0616_p0132c07║迦牟尼佛，各齎寶華滿掬而告之言：善男子！汝往詣
X32n0616_p0132c08║者闍崛山釋迦牟尼佛所，如我辭曰：少病、少惱、氣力
X32n0616_p0132c09║安樂，及菩薩、聲聞眾悉安隱不？以此寶華散佛供養，
X32n0616_p0132c10║而作是言：彼某甲佛與欲開此寶塔。諸佛遣使亦復
X32n0616_p0132c11║如是。
X32n0616_p0132c12║諸佛同與欲開塔，如僧中作法與欲意也。大集明
X32n0616_p0132c13║若干佛與欲，大品亦明千佛同說般若，然皆不云
X32n0616_p0132c14║即是釋迦分身。準今經者，應是分身，彼帶方便，故
X32n0616_p0132c15║不顯說耳。今經非但數多，亦直說是分身，咸來與
X32n0616_p0132c16║欲也。△二、釋迦開塔。
X32n0616_p0132c17║爾時，釋迦牟尼佛見所分身佛悉已來集，各各坐於
X32n0616_p0132c18║師子之座，皆聞諸佛與欲同開寶塔，即從座起住虗
X32n0616_p0132c19║空中，一切四眾起立合掌一心觀佛。於是，釋迦牟尼
X32n0616_p0132c20║佛以右指開七寶塔戶，出大音聲如却關鑰開大城
X32n0616_p0132c21║門。
X32n0616_p0132c22║以右指開，表用權也。開塔表開權，見佛表顯實，即
X32n0616_p0132c23║是證前又將開後，故以如却關鑰表却障，開大城
X32n0616_p0132c24║門密表開迹也。△三、四眾同皆見聞。
X32n0616_p0133a01║即時，一切眾會皆見多寶如來於寶塔中坐師子座，
X32n0616_p0133a02║全身不散如入禪定。又聞其言：善哉，善哉！釋迦牟尼
X32n0616_p0133a03║佛！快說是法華經，我為聽是經故而來至此。爾時，四
X32n0616_p0133a04║眾等見過去無量千萬億劫滅度佛說如是言，歎未
X32n0616_p0133a05║曾有，以天寶華聚散多寶佛及釋牟尼佛上。
X32n0616_p0133a06║△四、二佛分座而坐
X32n0616_p0133a07║爾時，多寶佛於寶塔中，分半座與釋迦牟尼佛，而作
X32n0616_p0133a08║是言：釋迦牟尼佛！可就此座。即時，釋迦牟尼佛入其
X32n0616_p0133a09║塔中，坐其半座，結加趺坐。
X32n0616_p0133a10║△五、四眾請加處空。
X32n0616_p0133a11║爾時，大眾見二如來在七寶塔中師子座上結加趺
X32n0616_p0133a12║坐，各作是念：佛坐高遠，惟願如來以神通力，令我等
X32n0616_p0133a13║輩俱處虗空。即時，釋迦牟尼佛以神通力，接諸大眾
X32n0616_p0133a14║皆在虗空。
X32n0616_p0133a15║問：眾俱在空，分身何故猶處於地？答：時眾已聞迹
X32n0616_p0133a16║門開權，初入常寂光土，故以空居表之。分身示迹，
X32n0616_p0133a17║各有所化之土，故居地以表之。又釋迦不久顯本，
X32n0616_p0133a18║亦先居空以表之。各有其致，不須疑也。二、明分身
X32n0616_p0133a19║遠集竟。△三、明釋迦唱募。
X32n0616_p0133a20║以大音聲普告四眾：誰能於此娑婆國土廣說妙法
X32n0616_p0133a21║華經？今正是時。如來不久當入涅槃，佛欲以此妙法
X32n0616_p0133a22║華經付囑有在。
X32n0616_p0133a23║一、募誰能廣說謂於此娑婆。二、明付囑時至謂當
X32n0616_p0133a24║入涅槃。三、明付囑有在。此復二意：一者、近明有在
X32n0616_p0133b01║意，指法師品初八萬大士，持品之初二萬菩薩，及
X32n0616_p0133b02║世尊所視八十萬億那由他諸菩薩眾。二者、遠明
X32n0616_p0133b03║有在意，指地涌本弟子眾，令觸處流通，又發起壽
X32n0616_p0133b04║量也。初長文竟。△二、偈頌三：初、頌多寶，二、頌分身，
X32n0616_p0133b05║三、頌付囑。今初。
X32n0616_p0133b06║爾時，世尊欲重宣此義，而說偈言：
X32n0616_p0133b07║聖主世尊雖久滅度，在寶塔中尚為法來，諸人云何
X32n0616_p0133b08║不勤為法？此佛滅度無央數劫，處處聽法以難遇故。
X32n0616_p0133b09║彼佛本願：我滅度後，在在所往常為聽法。
X32n0616_p0133b10║△二、頌分身。
X32n0616_p0133b11║又我分身，無量諸佛，如恒沙等，來欲聽法。及見滅度，
X32n0616_p0133b12║多寶如來，各捨妙土，及弟子眾，天人龍神，諸供養事，
X32n0616_p0133b13║令法久住，故來至此。為坐諸佛，以神通力，移無量眾，
X32n0616_p0133b14║令國清淨。諸佛各各，詣寶樹下，如清淨池，蓮華莊嚴。
X32n0616_p0133b15║其寶樹下，諸師子座，佛坐其上，光明嚴飾。如夜闇中，
X32n0616_p0133b16║然大炬火，身出妙香，徧十方國。眾生蒙熏，喜不自勝，
X32n0616_p0133b17║譬如大風，吹小樹枝。以是方便，令法久住。
X32n0616_p0133b18║上明分身遠集共有七文，今頌甚略。初三偈頌第
X32n0616_p0133b19║二應集義，兼初請見多寶及三請集，次一偈頌淨
X32n0616_p0133b20║國界，後四偈半頌諸佛同來。△三、頌付囑二：初、舉
X32n0616_p0133b21║三佛以勸流通，二、舉難持之法以勸流通。初中三：
X32n0616_p0133b22║初、募覓其人，二、正舉三佛以勸持經，三、釋勸意。
X32n0616_p0133b23║今初。
X32n0616_p0133b24║告諸大眾：我滅度後，誰能護持讀說斯經？今於佛前
X32n0616_p0133c01║自說誓言：
X32n0616_p0133c02║△二、正舉三佛以勸持經。
X32n0616_p0133c03║其多寶佛，雖久滅度，以大誓願，而師子吼。多寶如來，
X32n0616_p0133c04║及與我身，所集化佛，當知此意。諸佛子等，誰能護法？
X32n0616_p0133c05║當發大願，令得久住。
X32n0616_p0133c06║△三、釋勸意。
X32n0616_p0133c07║其有能護，此經法者，則為供養，我及多寶。此多寶佛，
X32n0616_p0133c08║處於寶塔，當遊十方，為是經故。亦復供養，諸來化佛，
X32n0616_p0133c09║莊嚴光飾，諸世界者。若說此經，則為見我，多寶如來，
X32n0616_p0133c10║及諸化佛。
X32n0616_p0133c11║能護持經即為供養三佛，若說此經即為具見三
X32n0616_p0133c12║佛，所以釋勸意也。初舉三佛以勸流通竟。△二、舉
X32n0616_p0133c13║難持之法以勸流通二：初、正舉勸，二、釋勸意。初中
X32n0616_p0133c14║三：初、誠勸，二、正舉難持以勸，三、釋難持意。今初。
X32n0616_p0133c15║諸善男子！各諦思惟，此為難事，宜發大願。
X32n0616_p0133c16║△二、正舉難持以勸。
X32n0616_p0133c17║諸餘經典，數如恒沙，雖說此等，未足為難。若接須彌，
X32n0616_p0133c18║擲置他方，無數佛土，亦未為難。若以足指，動大千界，
X32n0616_p0133c19║遠擲他國，亦未為難。若立有頂，為眾演說，無量餘經，
X32n0616_p0133c20║亦未為難。若佛滅後，於惡世中，能說此經，是則為難。
X32n0616_p0133c21║假使有人，手把虗空，而以遊行，亦未為難。於我滅後，
X32n0616_p0133c22║若自書持，若使人書，是則為難。若以大地，置足甲上，
X32n0616_p0133c23║升於梵天，亦未為難。佛滅度滅，於惡世中，暫讀此經，
X32n0616_p0133c24║是則為難。假使劫燒，擔負乾草，入中不燒，亦未為難。
X32n0616_p0134a01║我滅度後，若持此經，為一人說，是則為難。若持八萬，
X32n0616_p0134a02║四千法藏，十二部經，為人演說，令諸聽者，得六神通，
X32n0616_p0134a03║雖能如是，亦未為難。於我後後，聽受此經，問其義趣，
X32n0616_p0134a04║是則為難。若人說法，令千萬億，無量無數，恒沙眾生，
X32n0616_p0134a05║得阿羅漢，具六神通，雖有是益，亦未為難。於我滅後，
X32n0616_p0134a06║若能奉持，如斯經典，是則為難。
X32n0616_p0134a07║八萬四千法藏，十二部經，俱通大小弘通。前四味
X32n0616_p0134a08║教，皆帶方便，故猶易；持說此經，純明一實，故倍難
X32n0616_p0134a09║也。△三、釋難持意。
X32n0616_p0134a10║我為佛道，於無量土，從始至今，廣說諸經。而於其中，
X32n0616_p0134a11║此經第一，若有能持，則持佛身。
X32n0616_p0134a12║不但此土四十餘年未曾顯說，即無量土中，從始
X32n0616_p0134a13║至今，所說雖多，亦未有如此經之深談佛意者。此
X32n0616_p0134a14║經體、宗、用三，衣、座、室三，即是佛之三身，能持即持
X32n0616_p0134a15║佛身，此意豈易。初正舉勸竟。△二、釋勸意三：初、重
X32n0616_p0134a16║募持經之人，二、明能持難持則諸佛喜歎，三、明即
X32n0616_p0134a17║成自行化他勝行。今初。
X32n0616_p0134a18║諸善男子！於我滅後，誰能受持、讀誦此經？今於佛前
X32n0616_p0134a19║自說誓言：
X32n0616_p0134a20║△二、明能持難持則諸佛喜歎。
X32n0616_p0134a21║此經難持，若暫持者，我則歡喜，諸佛亦然。如是之人，
X32n0616_p0134a22║諸佛所歎。
X32n0616_p0134a23║△三、明即成自行化他勝行。
X32n0616_p0134a24║是則勇猛，是則精進，是名持戒，行頭陀者，則為疾得，
X32n0616_p0134b01║無上佛道。能於來世，讀持此經，是真佛子，住淳善地。
X32n0616_p0134b02║此自行勝行也。
X32n0616_p0134b03║佛滅度後，能解其義。是諸天人，世間之眼，於恐畏世，
X32n0616_p0134b04║能須臾說，一切天人，皆應供養。
X32n0616_p0134b05║此化他勝行也。見寶塔品竟。
X32n0616_p0134b06║提婆達多品第十二
X32n0616_p0134b07║提婆達多亦言達兜，亦云調達，此翻天熱。以其應
X32n0616_p0134b08║行三逆，所以生時人天心熱，因此立名，即因緣釋
X32n0616_p0134b09║也。（問：惡人出世，何名感應？答：令無量人不敢造惡，亦具四悉，見者喜己。身不作即世界，不作生善
X32n0616_p0134b10║即為人，不作惡即對治，無障果事即第一義。）約教者，前三教逆秖是逆，
X32n0616_p0134b11║今即逆而順，是圓教意。本迹者，本地清涼，眾生煩
X32n0616_p0134b12║惱，故菩薩示熱，同其病行而度脫之。大經云：提婆
X32n0616_p0134b13║達多必不破僧。報恩經云：若有人言：提婆達多實
X32n0616_p0134b14║是惡人，入阿鼻獄。者，無有是處。大雲經云：提婆達
X32n0616_p0134b15║多不可思議，所有行業同於如來。觀心者，究竟斷
X32n0616_p0134b16║彼異相諸陰和合積集，名為破僧；究竟斷彼諸使
X32n0616_p0134b17║習氣種子，名為害阿羅漢；究竟斷彼七種識身煩
X32n0616_p0134b18║惱所知種種染汙，名為惡心，出佛身血。（出楞伽經第三）什
X32n0616_p0134b19║師譯經竟，宮人請此品，淹留在內。江東僅傳二十
X32n0616_p0134b20║七品。梁有滿法師講經百徧，於長沙郡燒身，仍以
X32n0616_p0134b21║此品安持品前。南岳大師亦以此品次寶塔品後。
X32n0616_p0134b22║後見長安舊本，方知二師深得經意。△此迹門流
X32n0616_p0134b23║通第三品。來意引古弘經，傳益非謬；明今宣化，事
X32n0616_p0134b24║驗不虗。舉往勸今，使流通也。文為二：初、明昔日達
X32n0616_p0134c01║多通經，釋迦成道；二、明今日文殊通經，龍女作佛。
X32n0616_p0134c02║稟教尚然，宣通之功，益豈不大？故達多受記，文殊
X32n0616_p0134c03║可以意知。初中三：初、明往昔師弟持經之相；二、結
X32n0616_p0134c04║會古今；三、勸信。初又二：初、長文；二、偈頌。長文又四：
X32n0616_p0134c05║初、明求法時節；二、正明求法；三、求得法師；四、受法
X32n0616_p0134c06║奉行。今初。
X32n0616_p0134c07║爾時，佛告諸菩薩及天人四眾：吾於過去無量劫中，
X32n0616_p0134c08║求法華經無有懈倦。
X32n0616_p0134c09║△二、正明求法，又二：初、明發願，二、明修行。今初。
X32n0616_p0134c10║於多劫中常作國王，發願求於無上菩提心不退轉。
X32n0616_p0134c11║△二、明修行，又二：初、明欲滿檀那，勤行布施；二、明
X32n0616_p0134c12║為滿般若，勤求妙法。今初。
X32n0616_p0134c13║為欲滿足六波羅蜜，勤行布施，心無悋惜象馬七珍、
X32n0616_p0134c14║國城妻子、奴婢僕從、頭目髓腦、身肉手足，不惜軀命。
X32n0616_p0134c15║△二、明為滿般若勤求妙法。
X32n0616_p0134c16║時世人民壽命無量，為於法故，捐捨國位委政太子，
X32n0616_p0134c17║掣鼓宣令四方求法：誰能為我說大乘者，吾當終身
X32n0616_p0134c18║供給走使。
X32n0616_p0134c19║二、正明求法竟。△三、求得法師。
X32n0616_p0134c20║時有仙人來白王言：我有大乘，名妙法華經，若不違
X32n0616_p0134c21║我，當為宣說。
X32n0616_p0134c22║△四、受法奉行
X32n0616_p0134c23║王聞仙言，歡喜踊躍，即隨仙人，供給所須，采果汲水，
X32n0616_p0134c24║拾薪設食，乃至以身而為牀座，身心無倦。于時奉事，
X32n0616_p0135a01║經於千歲，為於法故，精勤給侍，令無所乏。
X32n0616_p0135a02║初長文竟。△二、偈頌四：初、頌時節及正求法，二、頌
X32n0616_p0135a03║求得法師，三、頌受法奉行，四、結證勸信。今初。
X32n0616_p0135a04║爾時，世尊欲重宣此義，而說偈言：
X32n0616_p0135a05║我念過去劫，為求大法故，雖作世國王，不貪五欲樂。
X32n0616_p0135a06║椎鐘告四方：誰有大法者？若為我解說，身當為奴僕。
X32n0616_p0135a07║△二、頌求得法師。
X32n0616_p0135a08║時有阿私仙，來白於大王：我有微妙法，世間所希有，
X32n0616_p0135a09║若能修行者，吾當為汝說。
X32n0616_p0135a10║△三頌受法奉行。
X32n0616_p0135a11║時王聞仙言，心生大喜悅，即便隨仙人，供給於所須，
X32n0616_p0135a12║采薪及果蓏，隨時恭敬與。情存妙法故，身心無懈倦，
X32n0616_p0135a13║普為諸眾生，勤求於大法。
X32n0616_p0135a14║△四、結證勸信。
X32n0616_p0135a15║亦不為己身，及以五欲樂。故為大國王，勤求獲此法，
X32n0616_p0135a16║遂致得成佛，今故為汝說。
X32n0616_p0135a17║初明往昔師弟持經之相竟。△二、結會古今二：初、
X32n0616_p0135a18║正結會，二、明師弟功報俱滿。今初。
X32n0616_p0135a19║佛告諸比丘：爾時王者，則我身是。時仙人者，今提婆
X32n0616_p0135a20║達多是。
X32n0616_p0135a21║△二、明師弟功報俱滿，又二：初、明弟子圓因報滿，
X32n0616_p0135a22║二、明法師妙果當成。今初。
X32n0616_p0135a23║由提婆達多善知識故，令我具足六波羅蜜：慈、悲、喜、
X32n0616_p0135a24║捨。
X32n0616_p0135b01║此先明因圓也。問：提婆達多世世為佛怨，云何而
X32n0616_p0135b02║言是善知識？答：入大乘論云：若是怨者，云何能得
X32n0616_p0135b03║世世相值？如二人行，東西各去，步步轉遠，豈得為
X32n0616_p0135b04║伴耶？六度義甚多，今當略說。如大論云：捨依正名
X32n0616_p0135b05║檀，防止七支名戒，打罵不報名忍，為事始終名精
X32n0616_p0135b06║進，四禪八定名禪，分地息諍名般若。又束十善為
X32n0616_p0135b07║六度者：不殺至不妄語是檀，不兩舌是尸，不惡口
X32n0616_p0135b08║是忍，不綺語是進，不貪瞋是禪，不邪見是般若。又
X32n0616_p0135b09║菩薩善戒經第十云：六波羅蜜有三種：一、對治，謂
X32n0616_p0135b10║慳、惡、瞋、怠、亂、癡。二、相生，謂捨家持戒，遇辱須忍，忍
X32n0616_p0135b11║已精進，進已調五根，根調知法界。三、果報，謂大富
X32n0616_p0135b12║饒財，諸根具足，容色端正，有大威力，壽命安康，辯
X32n0616_p0135b13║才無礙。又餘經云：施報富，戒報善道，忍報端正，進
X32n0616_p0135b14║報神通，禪報生天，慧報破煩惱。如是等例，皆是三
X32n0616_p0135b15║藏明六度相也。若施者、受者、財物三事皆空名檀，
X32n0616_p0135b16║不見持犯名戒，能忍所忍不可得名忍，身心不動
X32n0616_p0135b17║名精進，不亂不味名禪，非智非愚名般若。如此流
X32n0616_p0135b18║例，即通教中六度相。若言檀有十利：一、伏慳煩惱；
X32n0616_p0135b19║二、捨心相續；三、與眾生同資產，四、生豪富家，五、生
X32n0616_p0135b20║生施心現前，六、四眾愛樂，七、處眾不怯畏，八、勝名
X32n0616_p0135b21║徧布，九、手足柔軟，十、乃至詣道場恒值善知識。戒
X32n0616_p0135b22║有十利：一、滿一切智，二、如佛所學，三、智者不毀，四、
X32n0616_p0135b23║誓願不退，五、安住正行，六、棄捨生死，七、慕樂涅槃，
X32n0616_p0135b24║八、得無纏心，九、得勝三昧，十、不乏信財。忍有十利：
X32n0616_p0135c01║一、二、三、四，火刀毒水皆不能害，五、非人所護，六、身
X32n0616_p0135c02║相莊嚴，七、閉惡道，八、生梵天，九、晝夜常安，十、身不
X32n0616_p0135c03║離喜樂。精進有十利：一、他不能折伏，二、佛所攝，三、
X32n0616_p0135c04║非人所護，四、聞法不忘，五、未聞能聞，六、增長辯才，
X32n0616_p0135c05║七、得三昧性，八、少病惱，九、隨食能消，十、如優鉢華
X32n0616_p0135c06║增長。禪有十利：一、安住儀式，二、行慈境界，三、無悔
X32n0616_p0135c07║熱，四、守護諸根，五、得無食喜，六、離愛欲，七、修禪不
X32n0616_p0135c08║空，八、解脫魔羂，九、安住佛境，十、解脫成熟。般若有
X32n0616_p0135c09║十利：一、不取施相，二、不依戒，三、不住忍力，四、不離
X32n0616_p0135c10║身心精進，五、禪無所住，六、魔不能擾，七、他言論不
X32n0616_p0135c11║能動，八、達生死底，九、起增上慈，十、不樂二乘地。復
X32n0616_p0135c12║次，四事應修檀：一、破慳貪故，二、莊嚴菩提故，三、自
X32n0616_p0135c13║他利益故。欲施、施時、施已皆歡喜，名自利；饑渴者
X32n0616_p0135c14║得除，名利他；四、得後世大善果，謂尊貴饒財故。四
X32n0616_p0135c15║事應持戒，一自修善法滅惡戒，二莊嚴菩提攝眾
X32n0616_p0135c16║生，三臥安覺安不悔恨，於諸眾生無害心，四後受
X32n0616_p0135c17║人天得涅槃樂。四事應修忍，一除不忍，二莊嚴菩
X32n0616_p0135c18║提攝眾生，三彼此離怖畏，後世無瞋，眷屬不壞，不
X32n0616_p0135c19║受苦惱，四得人天涅槃樂。四事應修精進，一破懈
X32n0616_p0135c20║怠，二莊嚴菩提攝眾生，三增善法是自利，不惱他
X32n0616_p0135c21║是利他，四後得大力致菩提。四事應修禪，一破亂
X32n0616_p0135c22║心，二莊嚴菩提攝眾生，三身心寂靜是自利，不惱
X32n0616_p0135c23║眾生是利他，四後受清淨身，安隱得涅槃。四事應
X32n0616_p0135c24║修般若，一破無明，二莊嚴菩提攝眾生，三智慧自
X32n0616_p0136a01║樂是自利，能教眾生是利他，四能壞煩惱及智障
X32n0616_p0136a02║是大果。如此流例，是別教明六度相也。月藏第一
X32n0616_p0136a03║云，若眾生唯依讀誦求菩提，是人為著世俗，尚不
X32n0616_p0136a04║調己煩惱，何能調他。是人著嫉妬名利富貴，高心
X32n0616_p0136a05║自是，輕慢毀他，尚不得欲界善根，況色無色善根，
X32n0616_p0136a06║況二乘菩提，況無上菩提。如星火不能乾海，口氣
X32n0616_p0136a07║不能動山，蕅絲不能稱岳，當知世俗不能滿菩提。
X32n0616_p0136a08║何等是第一義，謂造一切福事，及修身修心修慧，
X32n0616_p0136a09║以第一義熏修，則速滿六波羅蜜。若行若坐捨攀
X32n0616_p0136a10║緣想是檀，捨攀緣不犯是尸，於境界不生瘡疣是
X32n0616_p0136a11║羼，不捨於離是精進，於事中不放逸是禪，於諸法
X32n0616_p0136a12║體性無生是般若。復次於陰捨是檀，不計念陰是
X32n0616_p0136a13║尸，於陰無我想是羼，於陰起怨想是進，於陰不熾
X32n0616_p0136a14║然是禪，於陰畢竟棄是般若。於界捨是檀，於界不
X32n0616_p0136a15║擾濁是尸，於界捨因緣是羼，於界數數捨是進，於
X32n0616_p0136a16║界不起發是禪，於界如幻想是般若。如是等是名
X32n0616_p0136a17║第一義諦善巧方便甚深法要，能滿六波羅蜜。以
X32n0616_p0136a18║此法自為為他，三世菩薩悉修是法，成菩提故，非
X32n0616_p0136a19║世俗也。此法能息眾生煩惱道苦道，安置菩提道。
X32n0616_p0136a20║又華嚴明七地菩薩念念具足十波羅蜜，當知諸
X32n0616_p0136a21║地皆悉念念具足，為存教道故，至七地說之。諸如
X32n0616_p0136a22║此例，是圓教六度相也。今明釋迦因行，須知迹示
X32n0616_p0136a23║四相，本行惟圓。次慈悲喜捨，各有生緣、法緣、無緣
X32n0616_p0136a24║三種不同。三藏生緣，二乘但為自調止，可攝入定
X32n0616_p0136b01║學。菩薩為度一切，別修四無量心，若至果成，得名
X32n0616_p0136b02║大慈大悲大喜大捨。通教法緣，三乘同修，而亦自
X32n0616_p0136b03║他利別。別教次第修三，圓教一心圓具。迹四本一，
X32n0616_p0136b04║例前六度可知。
X32n0616_p0136b05║三十二相、八十種好，紫磨金色；十力、四無所畏、四攝
X32n0616_p0136b06║法、十八不共神通道力，成等正覺，廣度眾生。
X32n0616_p0136b07║此次明果圓也。三十二相，具在法界次第初門及
X32n0616_p0136b08║法數等，文句亦略出之，茲不暇錄。三藏以精進持
X32n0616_p0136b09║戒而為相本，若不持戒，尚不能得人天之身，況佛
X32n0616_p0136b10║身相？通教以空無生為相本，別教以道種智為相
X32n0616_p0136b11║本，圓教以實相為相本。今聞法華令我具足，即是
X32n0616_p0136b12║稱性發得，亦能迹修前三也。八十種好、十力、神通
X32n0616_p0136b13║等，具如法數，例須先識四教不同之相，然後結歸
X32n0616_p0136b14║圓宗。
X32n0616_p0136b15║皆因提婆達多善知識故。
X32n0616_p0136b16║此結證由通經者益也。初明弟子圓因報滿竟。△
X32n0616_p0136b17║二、明法師妙果當成三：初、明正果成，二、明所化度，
X32n0616_p0136b18║三、明滅後利益。今初。
X32n0616_p0136b19║告諸四眾：提婆達多却後過無量劫，當得成佛，號曰
X32n0616_p0136b20║天王如來、應供、正徧知、明行足、善逝、世間解、無上士、
X32n0616_p0136b21║調御丈夫、天人師、佛、世尊，世界名天道。
X32n0616_p0136b22║因名天熱，果名天王，國名天道。總由徹悟性德第
X32n0616_p0136b23║一義天，非逆非順，而逆而順故也。非逆而逆，其逆
X32n0616_p0136b24║不可思議，即逆而順，故名天熱。非順而順，其順不
X32n0616_p0136c01║可思議，統逆成順，故名天王。行於非道，通達佛道，
X32n0616_p0136c02║故名天道也。問：毗尼藏中，明調達臨入獄時，得無
X32n0616_p0136c03║根信，口稱南無，未及稱佛，身即陷墜。佛記其三劫
X32n0616_p0136c04║罪畢，出獄為人，當得辟支佛果，號曰南無。既悟道
X32n0616_p0136c05║已，持鉢受供，甫得食時，以宿命通，自觀宿行，知是
X32n0616_p0136c06║臨終一稱南無善根之力，愧不受食，遂取滅度。與
X32n0616_p0136c07║此經授記，何碩異耶？答：諸大菩薩，遊戲神通，普門
X32n0616_p0136c08║示現三十二應，具十界身，徧于法界，盡于未來。例
X32n0616_p0136c09║如央掘魔羅、薩遮尼犍、迦留陀夷等事，大小兩機，
X32n0616_p0136c10║所見碩異，皆由分得如來三密故也。若知此意，則
X32n0616_p0136c11║知釋尊久遠成佛，仍於大通威音等世，示行因行，
X32n0616_p0136c12║乃至今品之明求法，然燈之得受記，一一無非垂
X32n0616_p0136c13║迹利生，善權方便，殷勤稱歎方便，良有以也。△二、
X32n0616_p0136c14║明所化度
X32n0616_p0136c15║時天王佛住世二十中劫，廣為眾生說於妙法，恒河
X32n0616_p0136c16║沙眾生得阿羅漢果，無量眾生發緣覺心，恒河沙眾
X32n0616_p0136c17║生發無上道心，得無生忍至不退轉。
X32n0616_p0136c18║△三、明滅後利益。
X32n0616_p0136c19║時天王佛般涅槃後，正法住世二十中劫，全身舍利
X32n0616_p0136c20║起七寶塔，高六十由旬，縱廣四十由旬，諸天人民悉
X32n0616_p0136c21║以雜華、末香、燒香、塗香、衣服、瓔珞、幢幡、寶蓋、技樂、歌
X32n0616_p0136c22║頌，禮拜供養七寶妙塔，無量眾生得阿羅漢果，無量
X32n0616_p0136c23║眾生悟辟支佛，不可思議眾生發菩提心至不退轉。
X32n0616_p0136c24║二、結會古今竟。△三勸信。
X32n0616_p0137a01║佛告諸比丘：未來世中，若有善男子、善女人，聞妙法
X32n0616_p0137a02║華經提婆達多品，淨心信敬，不生疑惑者，不墮地獄、
X32n0616_p0137a03║餓鬼、畜生，生十方佛前。所生之處，常聞此經。若生人
X32n0616_p0137a04║天中，受勝妙樂。若在佛前，蓮華化生。
X32n0616_p0137a05║淨心信敬者，不于善惡之迹妄生分別，名為淨心。
X32n0616_p0137a06║深知生生示現為怨，正是成就作佛之大爐鞴，名
X32n0616_p0137a07║之為信。于彼為怨為惱之人，能起真實善知識想，
X32n0616_p0137a08║名之為敬。了達鐘以扣鳴，刀以磨利，金以練精，梅
X32n0616_p0137a09║以寒香，但取其益，不計其非，如子食乳，不譏母醜，
X32n0616_p0137a10║如人採果，不嫌枝曲，名不生疑惑。如是方是聞慧、
X32n0616_p0137a11║思慧、修慧，方能永離三塗，常奉諸佛，恒聞妙法，蓮
X32n0616_p0137a12║華化生也。初明昔日達多通經釋迦成道竟。△二、
X32n0616_p0137a13║明今日文殊通經，龍女作佛二：初、明通經，二、明利
X32n0616_p0137a14║益。初中五：初、智積請退，二、釋尊止之，三、文殊尋來，
X32n0616_p0137a15║四、智積問，五、文殊答。今初。
X32n0616_p0137a16║於時，下方多寶世尊所從菩薩名曰智積，白多寶佛：
X32n0616_p0137a17║當還本土。
X32n0616_p0137a18║問：多寶已示入滅，何得尚有所從菩薩？答：應是彼
X32n0616_p0137a19║土奉侍供養寶塔之人，能以神通願力，隨從寶塔，
X32n0616_p0137a20║處處聽經，亦由多寶如來神力所引攝故。△二、釋
X32n0616_p0137a21║尊止之。
X32n0616_p0137a22║釋迦牟尼佛告智積曰：善男子！且待須臾。此有菩薩
X32n0616_p0137a23║名文殊師利，可與相見，論說妙法，可還本土。
X32n0616_p0137a24║智積意謂多寶佛塔秪為證經故出，今勸物流通
X32n0616_p0137b01║既訖，是故請還釋迦，則以迹門雖訖，本門未彰，故
X32n0616_p0137b02║托在文殊，以留多寶佛之密意，非菩薩所知也。△
X32n0616_p0137b03║三、文殊尋來。
X32n0616_p0137b04║爾時，文殊師利坐千葉蓮華大如車輪，俱來菩薩亦
X32n0616_p0137b05║坐寶蓮華，從於大海娑竭羅龍宮自然涌出，住虗空
X32n0616_p0137b06║中詣靈鷲山，從蓮華下至於佛所，頭面敬禮二世尊
X32n0616_p0137b07║足，修敬已畢往智積所，共相慰問却坐一面。
X32n0616_p0137b08║問：序中文殊在座，今何自海而來？答：凡有三義：一
X32n0616_p0137b09║者不起此會於海化物，聖境隱顯非凡所測。二者
X32n0616_p0137b10║在序一時益訖，去時豈必白知？來時大益方生，與
X32n0616_p0137b11║眾自海而至。三者梵文甚廣傳譯甚略，彼處或具
X32n0616_p0137b12║有出會之語，例如華嚴？入法界品等也。問：三千之
X32n0616_p0137b13║外各有四百萬億那由他土無復大海，文殊何故
X32n0616_p0137b14║仍云海來？答：事釋未爽，況不思議。今以三義通之：
X32n0616_p0137b15║一者既移天人及變大海，今神通力遠，從所移處
X32n0616_p0137b16║來應無遠弊。二者海眾縱移而龍宮不動，龍謂不
X32n0616_p0137b17║動而所居已變，從變而不變處來有何不可？三者
X32n0616_p0137b18║無緣者被徙、有緣者今來，此不思議山海宛然令
X32n0616_p0137b19║眾不見，但是變見非謂改體。文殊既不起而往，其
X32n0616_p0137b20║土亦即穢而淨，故淨名云：移置他土都不使人有
X32n0616_p0137b21║往來相。此中乃使有往來相而本不移，故知應有
X32n0616_p0137b22║機者則土變眾移而尚來，其無緣者則土復眾來
X32n0616_p0137b23║而不至。所以理雖無動化事成規，故使所見不同、
X32n0616_p0137b24║來往時異。菩薩化儀尚爾，豈佛設變同凡？問：不起
X32n0616_p0137c01║而往何故云來？答：示彼此眾知經功力、識稟教益，
X32n0616_p0137c02║故須云來。不往而往、不來而來皆為利物，何須此
X32n0616_p0137c03║難？故知此土雖云移去，他土未必見來，彼不見來、
X32n0616_p0137c04║此不見去，不來不去而移事灼然。如淨名經中如
X32n0616_p0137c05║來足指按地，是時大眾自見坐寶蓮華，而土穢如
X32n0616_p0137c06║故。△四、智積問：
X32n0616_p0137c07║智積菩薩問文殊師利：仁往龍宮所化眾生，其數幾
X32n0616_p0137c08║何？
X32n0616_p0137c09║△五、文殊答，又四：初、答利益甚多，二、蒙益者集證，
X32n0616_p0137c10║三、文殊結益，四、智積偈讚。今初。
X32n0616_p0137c11║文殊師利言：其數無量不可稱計，非口所宣非心所
X32n0616_p0137c12║測，且待須臾自當證知。
X32n0616_p0137c13║△二、蒙益者集證。
X32n0616_p0137c14║所言未竟，無數菩薩坐寶蓮華從海涌出，詣靈鷲山
X32n0616_p0137c15║住在虗空。此諸菩薩皆是文殊師利之所化度，具菩
X32n0616_p0137c16║薩行，皆共論說六波羅蜜。本聲聞人在虗空中說聲
X32n0616_p0137c17║聞行，令皆修行大乘空義。
X32n0616_p0137c18║坐寶蓮華無數菩薩，具有二種：一者、本發大心；二
X32n0616_p0137c19║者、本是聲聞。今蒙文殊法化，同歸一實也。大乘空
X32n0616_p0137c20║義，即諸法實相。△三、文殊結益。
X32n0616_p0137c21║文殊師利謂智積曰：於海教化，其事如是。
X32n0616_p0137c22║△四、智積偈讚。
X32n0616_p0137c23║爾時智積菩薩以偈讚曰：
X32n0616_p0137c24║大智德勇健，化度無量眾，今此諸大會，及我皆已見。
X32n0616_p0138a01║演暢實相義，開闡一乘法，廣導諸眾生，令速成菩提。
X32n0616_p0138a02║初明通經竟。△二、明利益九：初、文殊自敘，二、智積
X32n0616_p0138a03║問，三、文殊答，四、智積執別教為疑，五、龍女明圓釋
X32n0616_p0138a04║疑，六、身子挾三藏權難，七、龍女以一實除疑，八、時
X32n0616_p0138a05║眾聞見得益，九、智積、身子默然信受。今初。
X32n0616_p0138a06║文殊師利言：我於海中，唯常宣說妙法華經。
X32n0616_p0138a07║△二、智積問：
X32n0616_p0138a08║智積問文殊師利言：此經甚深微妙，諸經中寶，世所
X32n0616_p0138a09║希有。頗有眾生勤加精進修行此經，速得佛不？
X32n0616_p0138a10║△三、文殊答
X32n0616_p0138a11║文殊師利言：有娑竭羅龍王女，年始八歲，智慧利根，
X32n0616_p0138a12║善知眾生諸根行業，得陀羅尼，諸佛所說甚深秘藏
X32n0616_p0138a13║悉能受持，深入禪定，了達諸法，於剎那頃發菩提心，
X32n0616_p0138a14║得不退轉，辯才無礙，慈念眾生猶如赤子，功德具足，
X32n0616_p0138a15║心念口演，微妙廣大，慈悲仁讓，志意和雅，能至菩提。
X32n0616_p0138a16║智慧善知眾生，總持能受佛藏，皆圓慧也。深入禪
X32n0616_p0138a17║定，了達諸法，即圓定也。定慧平等，故能於剎那頃
X32n0616_p0138a18║發菩提心，所謂悟無生者，方見剎那，即是剎那際
X32n0616_p0138a19║三昧也。達此剎那無生無性，頓入不可思議法界，
X32n0616_p0138a20║所謂介爾有心，三千具足。三千即空，得位不退；三
X32n0616_p0138a21║千即假，得行不退；三千即中，得念不退。了知不縱
X32n0616_p0138a22║不橫，雙照橫豎，故辯才無礙。自悟心性，與諸佛同，
X32n0616_p0138a23║愍念眾生，同體在迷，故慈念猶如赤子。既能上合
X32n0616_p0138a24║諸佛，下同眾生，所以功德具足，能至菩提也。心念
X32n0616_p0138b01║口演四句，皆是歎其圓行。△四、智積執別教為疑。
X32n0616_p0138b02║智積菩薩言：我見釋迦如來，於無量劫難行苦行積
X32n0616_p0138b03║功累德，求菩提道未曾止息，觀三千大千世界，乃至
X32n0616_p0138b04║無有如芥子許非是菩薩捨身命處，為眾生故然後
X32n0616_p0138b05║乃得成菩提道，不信此女於須臾頃便成正覺。
X32n0616_p0138b06║智積侍從寶塔，專證圓經，豈應不信？蓋是為物騰
X32n0616_p0138b07║疑耳。釋迦苦行，示迹同別，乃化他之權。龍女發心，
X32n0616_p0138b08║即登不退，乃自行之實。（此但對偏為權，以圓為實也。）須臾，即上
X32n0616_p0138b09║文所云剎那頃也。然權實不二，事理互融。釋迦埀
X32n0616_p0138b10║迹，徧行難事，既先久證圓理。龍女示現，剎那發心，
X32n0616_p0138b11║亦必久積資糧。況無量劫解之元，即一念而須臾
X32n0616_p0138b12║頃，性具十世古今。如瞿目仙人執善財手，于一念
X32n0616_p0138b13║間，備歷剎塵數劫，承事諸佛，行菩薩道。理性不動，
X32n0616_p0138b14║佛事灼然。若謂別教一向屬事，圓教一向屬理，則
X32n0616_p0138b15║事理分張，仍墮邊執。事非理何以自立？理非事何
X32n0616_p0138b16║以自彰？願讀經者思之。△五、龍女明圓釋疑。
X32n0616_p0138b17║言論未訖，時龍王女忽現於前，頭面禮敬却住一面，
X32n0616_p0138b18║以偈讚曰：
X32n0616_p0138b19║深達罪福相，徧照於十方。微妙淨法身，具相三十二，
X32n0616_p0138b20║以八十種好，用莊嚴法身。天人所戴仰，龍神咸恭敬，
X32n0616_p0138b21║一切眾生類，無不宗奉者。又聞成菩提，唯佛當證知，
X32n0616_p0138b22║我闡大乘教，度脫苦眾生。
X32n0616_p0138b23║此由龍女持經得解，故矢口讚佛，即所以明圓而
X32n0616_p0138b24║釋疑也。初兩偈半讚佛明圓，後一偈引證釋疑。初
X32n0616_p0138c01║言深達罪福相，徧照於十方者，罪福相秖是十法
X32n0616_p0138c02║界相，三塗為罪，人天為福，有漏為罪，無漏為福，偏
X32n0616_p0138c03║空為罪，出假為福，二邊為罪，中道為福，但中為罪，
X32n0616_p0138c04║圓中為福。既舉十法界相，則性體乃至果報，無不
X32n0616_p0138c05║全收。此十法界罪福相等，皆是因緣生法，當體即
X32n0616_p0138c06║空即假即中。三藏秖達因緣一句，照六而不照十，
X32n0616_p0138c07║達則不深，照則不徧。通教秖達六界因緣即空，達
X32n0616_p0138c08║亦不深，照亦不徧。別次第達，亦次第照，猶不得名
X32n0616_p0138c09║深達徧照。唯有圓人了知現前一念，豎徹三諦之
X32n0616_p0138c10║底，橫該十界之邊，無一諦而非十界，則豎非豎，無
X32n0616_p0138c11║一界而非三諦，則橫非橫，非豎非橫，而橫而豎，故
X32n0616_p0138c12║言深達罪福相，徧照於十方也。又束此橫豎，同名
X32n0616_p0138c13║性德。性德非橫非豎，以諸凡聖常平等故，且說為
X32n0616_p0138c14║橫。攬性成修，須明六即。修亦非橫非豎，以無為法
X32n0616_p0138c15║而有差別，且說為豎。理即在迷，達而不達，照而不
X32n0616_p0138c16║照。名字已去，得達照名。至究竟時，達乃最深，照乃
X32n0616_p0138c17║最徧。今讚究竟佛德，故言深達罪福相，徧照於十
X32n0616_p0138c18║方也。微妙淨法身者，三千即假故微，三千即中故
X32n0616_p0138c19║妙，三千即空故淨。三德不縱橫，不並別，即是諸佛
X32n0616_p0138c20║所證法身。法身無相，無所不相。實相為大小相海
X32n0616_p0138c21║之本，故具三十二相，八十種好。一一相好，皆即法
X32n0616_p0138c22║界。本是法身所具，還用莊嚴法身。所謂全性成修，
X32n0616_p0138c23║全修顯性也。天人等四句，如文可知。又聞成菩提
X32n0616_p0138c24║者，牒上文殊稱讚龍女，於剎那頃，能至菩提也。唯
X32n0616_p0139a01║佛當證知者，引佛為證，釋寶積之疑問也。我闡大
X32n0616_p0139a02║乘教，度脫苦眾生者，意顯不久當往南方無垢世
X32n0616_p0139a03║界，成等正覺，轉大法輪也。△六、身子挾三藏權難。
X32n0616_p0139a04║時，舍利弗語龍女言：汝謂不久得無上道，是事難信。
X32n0616_p0139a05║所以者何？女身垢穢，非是法器，云何能得無上菩提？
X32n0616_p0139a06║佛道懸曠，經無量劫，勤苦積行，具修諸度，然後乃成。
X32n0616_p0139a07║又，女人身猶有五障：一者、不得作梵天王，二者、帝釋，
X32n0616_p0139a08║三者、魔王，四者、轉輪聖王，五者、佛身。云何女身速得
X32n0616_p0139a09║成佛？
X32n0616_p0139a10║身子於淨名經中，曾與天女問答，便已了知男女
X32n0616_p0139a11║無有定相。況今初周得悟，登圓初住，已與龍女所
X32n0616_p0139a12║證是同。何得實有此難，亦是為物騰問耳。△七、龍
X32n0616_p0139a13║女以一實除疑。
X32n0616_p0139a14║爾時龍女有一寶珠，價直三千大千世界，持以上佛，
X32n0616_p0139a15║佛即受之。龍女謂智積菩薩、尊者舍利弗言：我獻寶
X32n0616_p0139a16║珠，世尊納受，是事疾不？答言：甚疾。女言：以汝神力觀
X32n0616_p0139a17║我成佛，復速於此。
X32n0616_p0139a18║寶珠表修得圓因，上佛表將因尅果，佛即受之，表
X32n0616_p0139a19║獲果甚速也。觀心釋者，始覺為寶珠，本覺為佛，始
X32n0616_p0139a20║覺合乎本覺，為以珠上佛，佛即受之。
X32n0616_p0139a21║當時，眾會皆見龍女忽然之間變成男子，具菩薩行，
X32n0616_p0139a22║即往南方無垢世界，坐寶蓮華成等正覺，三十二相、
X32n0616_p0139a23║八十種好，普為十方一切眾生演說妙法。
X32n0616_p0139a24║問：胎經云：魔梵釋女，皆不捨身，不受身，悉於現身
X32n0616_p0139b01║得成佛。今乃變成男子，然後成佛。權實云何？答：胎
X32n0616_p0139b02║經明現身成佛者，約自行破無明惑言也，實也。此
X32n0616_p0139b03║經明變成男子者，約化他八相成道言也，權也。須
X32n0616_p0139b04║知依圓頓教而修妙行，的可立地成佛。故云：法性
X32n0616_p0139b05║如大海，不說有是非。凡夫賢聖人，平等無高下。唯
X32n0616_p0139b06║在心垢滅，取證如反掌。由其實行甚疾，故以權行
X32n0616_p0139b07║示現而證成之，令人深信不疑也。問：女變成男，即
X32n0616_p0139b08║坐道場。既無降神、住胎、出家等相，何名八相成道？
X32n0616_p0139b09║答：淨穢土別，八相何必盡同？又法身示現不可思
X32n0616_p0139b10║議，此土自見。變女成男，彼土仍見。始終八相，亦奚
X32n0616_p0139b11║不可？問：舍利弗等已登圓住，亦能八相作佛，何以
X32n0616_p0139b12║授記猶在曠劫之後？答：自行從實，則所證理齊。化
X32n0616_p0139b13║他從權，則物機不等。況諸大弟子並是法身應現，
X32n0616_p0139b14║處處垂迹不同，安知不于他界示成佛耶？問：設使
X32n0616_p0139b15║舍利弗等已於他界作佛，何必此中又示受記？答：
X32n0616_p0139b16║此中受記，使物見聞。更結來緣，令于未來得度。如
X32n0616_p0139b17║此橫則周徧十方，豎則番番不已。廣度眾生，眾生
X32n0616_p0139b18║之界仍不可盡。安可以情計心，測度法界大事？△
X32n0616_p0139b19║八、時眾見聞得益。
X32n0616_p0139b20║爾時，娑婆世界菩薩、聲聞、天龍八部、人與非人，皆遙
X32n0616_p0139b21║見彼龍女成佛，普為時會人天說法，心大歡喜，悉遙
X32n0616_p0139b22║敬禮。（彼土）無量眾生聞法解悟，得不退轉；無量眾生得
X32n0616_p0139b23║受道記；無垢世界六反震動；娑婆世界三千眾生住
X32n0616_p0139b24║不退地；三千眾生發菩提心而得受記。
X32n0616_p0139c01║先明遙見遙聞，故遙敬禮。次明彼土得益，後明此
X32n0616_p0139c02║土得益。蓋南方緣熟，宜以八相作佛。此土緣薄，秖
X32n0616_p0139c03║以龍女教化。皆是從體起用，普現色身三昧之力，
X32n0616_p0139c04║得一身一切身，能隨宜示現也。△九、智積身子默
X32n0616_p0139c05║然信受。
X32n0616_p0139c06║智積菩薩及舍利弗，一切眾會默然信受。
X32n0616_p0139c07║提婆達多品竟。
X32n0616_p0139c08║持品第十三
X32n0616_p0139c09║二萬菩薩奉命弘經，故名持品。重勸八十萬億那
X32n0616_p0139c10║由他弘經，故名勸持品。△此迹門流通第四品也。
X32n0616_p0139c11║文分為二：初、明受持，二、明勸持。初中三：初、二萬菩
X32n0616_p0139c12║薩奉命此土持經，二、聲聞發誓他國流通，三、諸尼
X32n0616_p0139c13║請記。今初。
X32n0616_p0139c14║爾時，藥王菩薩摩訶薩及大樂說菩薩摩訶薩，與二
X32n0616_p0139c15║萬菩薩眷屬俱，皆於佛前作是誓言：惟願世尊不以
X32n0616_p0139c16║為慮，我等於佛滅後，當奉持讀誦說此經典。後惡世
X32n0616_p0139c17║眾生善根轉少，多增上慢貪利供養，增不善根遠離
X32n0616_p0139c18║解脫，雖難可教化，我等當起大忍力，讀誦此經持說
X32n0616_p0139c19║書寫，種種供養不惜身命。
X32n0616_p0139c20║△二聲聞發誓他國流通。
X32n0616_p0139c21║爾時，眾中五百阿羅漢得受記者，白佛言：世尊！我等
X32n0616_p0139c22║亦自誓願，於異國土廣說此經。復有學、無學八千人
X32n0616_p0139c23║得受記者，從座而起，合掌向佛，作是誓言：世尊！我等
X32n0616_p0139c24║亦當於他國土廣說此經。所以者何？是娑婆國中，人
X32n0616_p0140a01║多弊惡，懷增上慢，功德淺薄，瞋濁諂曲，心不實故。
X32n0616_p0140a02║問：此諸聲聞已成大士，何故不能此土弘經？答：為
X32n0616_p0140a03║引初心始行菩薩未能惡世苦行通經，復欲開於
X32n0616_p0140a04║安樂行品也。△三、諸尼請記四：初、記大愛道及六
X32n0616_p0140a05║千尼，二、記耶輸陀羅，三、諸尼領解，四、諸尼發願。
X32n0616_p0140a06║今初。
X32n0616_p0140a07║爾時，佛姨母摩訶波闍波提比丘尼，與學、無學比丘
X32n0616_p0140a08║尼六千人俱，從座而起，一心合掌，瞻仰尊顏，目不暫
X32n0616_p0140a09║捨。於時，世尊告憍曇彌：何故憂色而視如來？汝心將
X32n0616_p0140a10║無謂我不說汝名，授阿耨多羅三藐三菩提記耶？憍
X32n0616_p0140a11║曇彌！我先總說一切聲聞皆已授記，今汝欲知記者，
X32n0616_p0140a12║將來之世，當於六萬八千億諸佛法中為大法師，及
X32n0616_p0140a13║六千學、無學比丘尼俱為法師。汝如是漸漸具菩薩
X32n0616_p0140a14║道，當得作佛，號一切眾生喜見如來、應供、正徧知、明
X32n0616_p0140a15║行足、善逝、世間解、無上士、調御丈夫、天人師、佛、世尊。
X32n0616_p0140a16║憍曇彌！是一切眾生喜見佛及六千菩薩，轉次授記，
X32n0616_p0140a17║得阿耨多羅三藐三菩提。
X32n0616_p0140a18║憍曇彌，亦云喬答摩，即瞿曇也，梵音輕重耳。此翻
X32n0616_p0140a19║地最勝，乃是剎利尊姓，故以呼之。△二、記耶輸陀
X32n0616_p0140a20║羅。
X32n0616_p0140a21║爾時，羅睺羅母耶輸陀羅比丘尼作是念：世尊於授
X32n0616_p0140a22║記中獨不說我名？佛告耶輸陀羅：汝於來世百千萬
X32n0616_p0140a23║億諸佛法中修菩薩行，為大法師，漸具佛道，於善國
X32n0616_p0140a24║中當得作佛，號具足千萬光相如來、應供、正徧知、明
X32n0616_p0140b01║行足、善逝、世間解、無上士、調御丈夫、天人師、佛、世尊，
X32n0616_p0140b02║佛壽無量阿僧祇劫。
X32n0616_p0140b03║△三、諸尼領解。
X32n0616_p0140b04║爾時摩訶波闍波提比丘尼，及耶輸陀羅比丘尼并
X32n0616_p0140b05║其眷屬，皆大歡喜得未曾有，即於佛前而說偈言：
X32n0616_p0140b06║世尊導師，安隱天人，我等聞記，心安具足。
X32n0616_p0140b07║△四、諸尼發願。
X32n0616_p0140b08║諸比丘尼說是偈已，白佛言：世尊！我等亦能於他方
X32n0616_p0140b09║國廣宣此經。
X32n0616_p0140b10║謙讓此土，意與上聲聞同。又或尼及聲聞皆是他
X32n0616_p0140b11║方，緣熟故也。初明受持竟。△二、明勸持二：初、長文，
X32n0616_p0140b12║二、偈頌。初中四：初、佛眼視，二、菩薩請敕，三、念佛默
X32n0616_p0140b13║然，四、順佛意發誓。今初。
X32n0616_p0140b14║爾時，世尊視八十萬億那由他諸菩薩摩訶薩：
X32n0616_p0140b15║眼視默勸而不告敕者，上來雖不別命，而舉持經
X32n0616_p0140b16║功德深厚引證分明，多寶分身遠來勸發，此之殷
X32n0616_p0140b17║勤事義已足，有欲應命宜即發誓，不煩復言。又為
X32n0616_p0140b18║將護聲聞他方之願，故不稱揚也。△二、菩薩請敕。
X32n0616_p0140b19║是諸菩薩皆是阿惟越致，轉不退法輪得諸陀羅尼，
X32n0616_p0140b20║即從座起至於佛前，一心合掌而作是念：若世尊告
X32n0616_p0140b21║敕我等持說此經者，當如佛教廣宣斯法。
X32n0616_p0140b22║△三、念佛默然
X32n0616_p0140b23║復作是念：佛今默然不見告敕，我當云何？
X32n0616_p0140b24║△四、順佛意發誓。
X32n0616_p0140c01║時諸菩薩敬順佛意，并欲自滿本願，便於佛前作師
X32n0616_p0140c02║子吼而發誓言：世尊！我等於如來滅後，周旋往反十
X32n0616_p0140c03║方世界，能令眾生書寫此經，受持、讀誦、解說其義、如
X32n0616_p0140c04║法修行、正憶念，皆是佛之威力。惟願世尊在於他方
X32n0616_p0140c05║遙見守護。
X32n0616_p0140c06║二、明勸持中，初長文竟。△二、偈頌是孤起諸菩薩
X32n0616_p0140c07║等請護弘經。所以自述弘經方軌，蓋由佛於法師
X32n0616_p0140c08║品中說方軌竟，寶塔募覓用方軌人，達多引往用
X32n0616_p0140c09║方軌者。釋迦即是稟法軌眾，故云以身為牀坐等。
X32n0616_p0140c10║今品即是惡世方軌，安樂行是始行方軌，故云住
X32n0616_p0140c11║忍辱地等。如後廣明。若不爾者，則弘經無軌，如赤
X32n0616_p0140c12║身入陣，自損不虗。被鎧之言，不徒設也。就文為四：
X32n0616_p0140c13║初、明著衣弘經，二、明入室弘經，三、明坐座弘經，四、
X32n0616_p0140c14║總結請知。初中三：初、總論時節以明著衣，二、別明
X32n0616_p0140c15║所忍之境，三、明著衣意。今初。
X32n0616_p0140c16║即時諸菩薩俱同發聲，而說偈言：
X32n0616_p0140c17║惟願不為慮，於佛滅度後，恐怖惡世中，我等當廣說。
X32n0616_p0140c18║△二、別明所忍之境三：初、通明邪人，即俗眾也；二、
X32n0616_p0140c19║明道門增上慢者；三、明僭聖增上慢者。於中，初猶
X32n0616_p0140c20║可忍，第二過前，第三最甚，以後後者轉難識故。
X32n0616_p0140c21║今初。
X32n0616_p0140c22║有諸無智人，惡口罵詈等，及加刀杖者，我等皆當忍。
X32n0616_p0140c23║△二、明道門增上慢者。
X32n0616_p0140c24║惡世中比丘，邪智心諂曲，未得謂為得，我慢心充滿。
X32n0616_p0141a01║△三、明僭聖增上慢者。
X32n0616_p0141a02║或有阿練若，納衣在空閑，自謂行真道，（遂乃）輕賤（在）人
X32n0616_p0141a03║間（弘法華）者。（彼為）貪著利養故，（誑妄）與白衣說（相似）法，為世（間無
X32n0616_p0141a04║知人之）所恭敬，（外現威儀，猶）如六通羅漢。（然而）是人（雖居阿練若，實）懷
X32n0616_p0141a05║惡心，常念世俗（名利之）事，（但是）假名阿練若（耳。彼偏）好出我
X32n0616_p0141a06║等（弘通大乘人之）過，而作如是（謗）言：此諸比丘等，為貪利養
X32n0616_p0141a07║故，說外道論議。自作此經典，誑惑世間人，為求名聞
X32n0616_p0141a08║故，分別於是經。（彼等）常在大眾（之）中，欲毀我等（弘法華人）故，
X32n0616_p0141a09║向國王大臣，婆羅門居士，及餘比丘眾，誹謗說我惡，
X32n0616_p0141a10║謂是邪見人，說外道論義。
X32n0616_p0141a11║阿練若，亦阿蘭若，亦阿蘭那，亦阿練兒，此翻無諍，
X32n0616_p0141a12║亦翻無喧雜處。凡居阿練若處，為調煩惱，今自舉
X32n0616_p0141a13║蔑他，非無諍行，故云假名阿練若也。毗尼藏中，及
X32n0616_p0141a14║大寶積經、寶梁聚會，并寶雲經、佛藏經等，一一廣
X32n0616_p0141a15║明阿練若行。若未相應，且宜尋師進道，何遽守愚
X32n0616_p0141a16║自是？願諸行者，審自思之。二、別明所忍之境竟。△
X32n0616_p0141a17║三、明著衣意
X32n0616_p0141a18║我等敬佛故，悉忍是諸惡。（雖）為斯（人之）所輕言：汝等（自作
X32n0616_p0141a19║此經，悉）皆是佛。（然於）如此輕慢（之）言：皆當忍受之。（又）濁劫
X32n0616_p0141a20║惡世中，多有諸恐怖，惡鬼入其身，罵詈毀辱我。我等
X32n0616_p0141a21║敬信佛，當著忍辱鎧，為說是經故，忍此諸難事。我不
X32n0616_p0141a22║愛身命，但惜無上道，我等於來世，護持佛所囑。世尊
X32n0616_p0141a23║自當知，濁惡世比丘，不知佛方便，隨宜所說法，惡口
X32n0616_p0141a24║而嚬蹙，數數見擯出，遠離於塔寺。如是等眾惡，念佛
X32n0616_p0141b01║告敕故，皆當忍是事。
X32n0616_p0141b02║鎧者，甲也。忍辱鎧者，以能忍辱，則雖入惡世，而不
X32n0616_p0141b03║受傷。猶入陣有甲，不被刀箭之所害也。須知四教，
X32n0616_p0141b04║皆各有忍辱鎧。如中阿含經，黑齒比丘訴佛云：舍
X32n0616_p0141b05║利弗罵我說我。佛即喚舍利弗問之：汝實罵說黑
X32n0616_p0141b06║齒比丘不？舍利弗言：心不定者，或說罵我心已定，
X32n0616_p0141b07║云何說罵？如折牛角，不觸嬈人。如殘童子，恥不惱
X32n0616_p0141b08║彼。我心如地水火風，淨與不淨，大小便利涕唾，受
X32n0616_p0141b09║而不罵。心如掃箒，淨不淨俱掃。又如破器盛脂，置
X32n0616_p0141b10║之日中，渧渧恒漏。自觀九孔，常漏不淨。云何罵說
X32n0616_p0141b11║於他？又如死蛇狗等，繫淨童子頸，慚恥自愧，不罵
X32n0616_p0141b12║說他。佛問：如是惡人，汝云同觀？舍利弗答言：人有
X32n0616_p0141b13║五：一、身善，口意不善。但念其善，不念不善。如納衣
X32n0616_p0141b14║比丘，見糞聚弊帛，左捉右舒，截棄不淨，而取於淨。
X32n0616_p0141b15║念用其身淨，以規我身。棄其口意，以誡我口意。二、
X32n0616_p0141b16║口行淨，身意不淨。亦念其口，棄其身意。如熱渴者，
X32n0616_p0141b17║值多草池，披草掬水，涼身止渴。三、意淨，身口不淨。
X32n0616_p0141b18║亦念其意，不用其身口。如行路熱渴，唯牛跡少水。
X32n0616_p0141b19║若用手掬，水則渾濁。應兩膝跪，兩手憑地，口就吸
X32n0616_p0141b20║之，以除熱渴。四、三業皆不淨者。雖無可用，當痛念
X32n0616_p0141b21║之。如路見病人，安置使穩。念此不淨，使得值善知
X32n0616_p0141b22║識，治其三業，勿令墮落三塗。五、三業皆淨，常念是
X32n0616_p0141b23║人，以自訓況，念齊願齊。如清涼池，多諸華草，熱渴
X32n0616_p0141b24║入中，以自蘇息。常念境界，以去我惡。此是三藏教
X32n0616_p0141c01║中，用苦、無常、不淨、無我、空為鎧也。儒者云：見賢思
X32n0616_p0141c02║齊，見不賢而內自省。又云：三人行，必有我師。擇其
X32n0616_p0141c03║善者而從之，其不善者而改之。亦此義也。毗婆沙
X32n0616_p0141c04║云：念罵是一語，餘皆喚聲。終日喚聲，於我何為？（阿拘
X32n0616_p0141c05║盧奢，此言罵。拘盧奢，此言喚聲。我今不應念其阿字。若有阿字，是名為罵。若無阿字，即是喚聲。）又
X32n0616_p0141c06║此方是卑陋語，他方是稱讚語。我若念此卑語，無
X32n0616_p0141c07║處得樂。（此例甚多，如尸羅、羼提，於此未為美辭，彼方乃是二波羅蜜。又就此土，南北異稱，浙
X32n0616_p0141c08║閩殊喚。於彼為讚，於此為毀，不可枚舉。）又觀此字，罵若顛倒，此字即
X32n0616_p0141c09║成讚。（如見客去，若云去早，即名為留。若云早去，即名發遣。發遣是罵，留即是讚。又如正食遇客，
X32n0616_p0141c10║若云來早，即是罵也。若云早來，即是讚也。世人執覽，定有前後，共為讚罵。妄情積聚，言聲性空。）又
X32n0616_p0141c11║罵是一界少分，一入少分，一陰少分，罵少不罵多。
X32n0616_p0141c12║（十八界中，是聲界少分。十二入中，是聲入少分。于五陰中，是色陰少分。縱此少分是罵，其餘非罵）。
X32n0616_p0141c13║又誰成就罵？罵是我就，成就自彼，於我何為（彼自攬聲
X32n0616_p0141c14║以成名句，而謂是罵，如醜在彼面，於鏡何干）？又罵是一字，一字不成罵，
X32n0616_p0141c15║二字成罵，無有一時稱二字者，若稱後字，前字已
X32n0616_p0141c16║滅。又能罵所罵，一時同一，剎那俱滅，於我何為？如
X32n0616_p0141c17║是等，用析空為鎧也。又能罵所罵，皆同幻人，罵字
X32n0616_p0141c18║罵聲，皆同谷響，諦觀實我實法，了不可得，云何不
X32n0616_p0141c19║忍？此即空為鎧也。又凡夫不了罵空，起諸憂惱，增
X32n0616_p0141c20║長三毒，故有三塗法界，或強制安忍，故有人天法
X32n0616_p0141c21║界。聖人了罵是空，自斷結使，故有二乘法界。復于
X32n0616_p0141c22║罵者，生大悲心，念拔其苦，如子狂迷，而罵其母，母
X32n0616_p0141c23║常憐念，冀子病愈，故有諸佛菩薩法界。如此次第
X32n0616_p0141c24║觀察，罵中出生十界，差別不同，用即假為鎧也。今
X32n0616_p0142a01║經明念佛告敕，故皆當忍是事。佛即佛寶，告敕即
X32n0616_p0142a02║法寶，佛法不二即僧寶，一體三寶，凡聖平等，諸佛
X32n0616_p0142a03║已悟，眾生尚迷，我為眾生，翻迷歸悟，持說此經，了
X32n0616_p0142a04║知我心，上等諸佛，下等眾生，諸佛之悟，即我心悟，
X32n0616_p0142a05║眾生之迷，即我心迷，如此之鎧，即慈悲室，即法空
X32n0616_p0142a06║座，一鎧一切鎧，乃圓教鎧也。初明著衣弘經竟。△
X32n0616_p0142a07║二、明入室弘經。
X32n0616_p0142a08║諸聚落城邑，其有求法者，我皆到其所，說佛所囑法。
X32n0616_p0142a09║△三、明坐座弘經。
X32n0616_p0142a10║我是世尊使，處眾無所畏，我當善說法，願佛安隱住。
X32n0616_p0142a11║△四、總結請知。
X32n0616_p0142a12║我於世尊前，諸來十方佛，發如是誓言，佛自知我心。
X32n0616_p0142a13║持品竟。
X32n0616_p0142a14║
X32n0616_p0142a15║妙法蓮華經台宗會義卷四之二