X32n0616_p0142a16║
X32n0616_p0142a17║
X32n0616_p0142a18║妙法蓮華經台宗會義卷五之一
X32n0616_p0142a19║
X32n0616_p0142a20║古吳後學蕅益　智旭　述
X32n0616_p0142a21║安樂行品第十四
X32n0616_p0142a22║釋。此為三：一、依事釋；二、附文釋；三、法門釋。各有略
X32n0616_p0142a23║廣。略明依事釋者，身無危險故安，心無憂惱故樂，
X32n0616_p0142a24║身安心樂故能進于弘經口業之行也。略明附文
X32n0616_p0142b01║釋者，先附上品文，著如來衣則法身安，入如來室
X32n0616_p0142b02║故解脫心樂，坐如來座故般若導行進。又附此品
X32n0616_p0142b03║文，住忍辱地故身安，而不卒暴故心樂，觀諸法實
X32n0616_p0142b04║相故行進也。略明法門釋者，安名不動，樂名無受，
X32n0616_p0142b05║行名無行。不動者，六道生死、二乘涅槃所不能動，
X32n0616_p0142b06║既不緣二邊則法身無動搖，安住不動如須彌山，
X32n0616_p0142b07║名為常住不動法門。上文云：身體及手足，寂然安
X32n0616_p0142b08║不動，其心常憺怕，未曾有散亂。即此義也。無受者，
X32n0616_p0142b09║不受凡夫之五受，乃至圓教中五受生見亦皆不
X32n0616_p0142b10║受（先約外道四句及以絕言名為五受，次約藏通別各各四門及一絕言亦各五受，後約圓教四
X32n0616_p0142b11║門及一絕言若未證實而生著見亦名五受，體教入理理無所受方名不受）。有受則有
X32n0616_p0142b12║苦，無受則無苦，無苦無樂乃名大樂。無行者，若有
X32n0616_p0142b13║所受即有所行，無受則無所行，不行凡夫行，不行
X32n0616_p0142b14║賢聖行，故言無行而行中道，是故名行也。次更廣
X32n0616_p0142b15║事釋。夫安樂者即大涅槃，從果立名也。行者即涅
X32n0616_p0142b16║槃道，從因得名也。若常見外道行于苦行，則因果
X32n0616_p0142b17║俱苦。若斷見外道恣情取樂，則因樂果苦。若析法
X32n0616_p0142b18║二乘無常拙度，加功苦至方入涅槃，則因苦果樂。
X32n0616_p0142b19║今是如實巧度，故因果俱樂。大經云：定苦行者謂
X32n0616_p0142b20║諸凡夫，苦樂行者聲聞緣覺，定樂行者謂諸菩薩。
X32n0616_p0142b21║今于菩薩中應更分別，三藏菩薩有教無人，通教
X32n0616_p0142b22║三乘因果俱偏，別教菩薩因偏果圓，圓教菩薩因
X32n0616_p0142b23║果俱圓。今以俱樂俱圓之妙果妙因，稱為安樂行
X32n0616_p0142b24║也。次更廣附文釋安樂行是涅槃道。涅槃有三義，
X32n0616_p0142c01║謂三德秘藏。行有三義，謂止行、觀行、慈悲行。止行
X32n0616_p0142c02║者，三時柔和違從俱寂，即是體法身行，上文所謂
X32n0616_p0142c03║如來衣也。觀行者，一實相慧無分別光，即是體般
X32n0616_p0142c04║若行，上文所謂如來座也。慈悲行者，四弘誓願廣
X32n0616_p0142c05║度一切，即是體解脫行，上文所謂如來室也。總此
X32n0616_p0142c06║三行為涅槃道，總於三德為行之境，境稱安樂、道
X32n0616_p0142c07║稱為行。大論云：菩薩從初發心常觀涅槃行道因
X32n0616_p0142c08║時，用此三法導三業為行，三業淨故即是淨於六
X32n0616_p0142c09║根，六根若淨發相似解而得入真果時，名為佛眼
X32n0616_p0142c10║耳等。因名止行、果名斷德，因名觀行、果名智德，因
X32n0616_p0142c11║名慈悲行、果名恩德。又因名三業、果名三密，因時
X32n0616_p0142c12║慈悲導三業利他，果時名三輪不思議化。如此觀
X32n0616_p0142c13║時無復分別，一切諸法中悉有安樂性，一切眾生
X32n0616_p0142c14║即大涅槃不可復滅，行於非道通達佛道，故名為
X32n0616_p0142c15║安樂行也。此行與涅槃義合。彼經云：復有一行是
X32n0616_p0142c16║如來行，如來是人、安樂是法，如來是安樂人、安樂
X32n0616_p0142c17║是如來法。總而言之，其義不異、別亦不異。彼經明
X32n0616_p0142c18║金銀寶樹譬無漏寶林，與此經寂滅忍衣合。彼經
X32n0616_p0142c19║明金沙大河直入西海譬一實慧，與此經法空座
X32n0616_p0142c20║合。彼經明得道女人則無諂曲譬無緣大慈，與此
X32n0616_p0142c21║經慈悲室合。彼經呼為無餘義，此經呼為無上道。
X32n0616_p0142c22║又彼經所明聖行即如來座，天行即如來衣，梵行、
X32n0616_p0142c23║嬰兒行、病行即如來室也。問：大經明親附國王持
X32n0616_p0142c24║弓帶箭摧伏惡人，此經遠離豪勢謙下慈善，剛柔
X32n0616_p0143a01║碩乖云何不異？答：大經偏論折伏而住一子地，何
X32n0616_p0143a02║曾無攝受？此經偏明攝受而頭破七分，何甞無折
X32n0616_p0143a03║伏？各舉一端理必具四，適時稱宜即世界意，攝受
X32n0616_p0143a04║即為人意，折伏即對治意，悟道即第一義意也。次
X32n0616_p0143a05║更廣法門釋，所謂不動門、不受門、不行門，具如玄
X32n0616_p0143a06║文。十種三法準例可知。若以此義為四悉者，三法
X32n0616_p0143a07║異即世界，解脫即為人，般若即對治，法身第一義
X32n0616_p0143a08║也。問：此安樂行有何次第？答：法華圓行、一行、無量
X32n0616_p0143a09║行、不可思議，何定前後？今一往隨文說者，法師品
X32n0616_p0143a10║略示弘經，則以益他為本，故先明入室。此品辨惡
X32n0616_p0143a11║世弘經，安諸逼惱，故先明著衣，前後互現耳。若約
X32n0616_p0143a12║行說者，諸法從本來，常自寂滅相，乖寂起相，則應
X32n0616_p0143a13║先以般若蕩累，是坐如來座。諸法不生而般若生，
X32n0616_p0143a14║同體慈悲愍眾，故行道次入如來室。既以慈悲化
X32n0616_p0143a15║世，必涉違從，決須安忍次著如來衣。然說雖次第
X32n0616_p0143a16║行，非次第行時，入空即具一切法，況慈忍耶？四、安
X32n0616_p0143a17║樂行者：一、是止觀慈悲導身業；二、是止觀慈悲導
X32n0616_p0143a18║口業；三、是止觀慈悲導意業；四、是止觀慈悲導誓
X32n0616_p0143a19║願也。身業有止故離身，粗業有觀故不得身。不得
X32n0616_p0143a20║身業，不得能離，無所得故，不墮凡夫地。有慈悲故，
X32n0616_p0143a21║勤修身業，廣利一切，不墮二乘地。有止行故，著如
X32n0616_p0143a22║來衣；有觀行故，坐如來座；有慈悲故，入如來室。止
X32n0616_p0143a23║行離過，即成斷德；觀行無著，即成智德；慈悲利他，
X32n0616_p0143a24║即成恩德。恩德資成智德，智德能通達斷德，是名
X32n0616_p0143b01║身業安樂行。餘口、意誓願亦如是。此品來意者，若
X32n0616_p0143b02║諸大菩薩受命弘經，深識權實，廣知漸頓，又達機
X32n0616_p0143b03║緣，神力自在，非復濁世惱亂所能障阻，不俟更示
X32n0616_p0143b04║方法。若初依始心，欲修圓行，入濁弘經，為濁所惱，
X32n0616_p0143b05║自行不立，亦無化功，為是人故，須示安樂行也。△
X32n0616_p0143b06║此是迹門流通第五品經。文分為二：初、問，二、答。初
X32n0616_p0143b07║中二：初、歎前品深行菩薩能如法弘經，二、問始行
X32n0616_p0143b08║菩薩云何惡世弘經。今初。
X32n0616_p0143b09║爾時文殊師利法王子菩薩摩訶薩白佛言：世尊！是
X32n0616_p0143b10║諸菩薩甚為希有，敬順佛故發大誓願，於後惡世護
X32n0616_p0143b11║持讀說是法華經。
X32n0616_p0143b12║△二、問：始行菩薩云何惡世弘經？
X32n0616_p0143b13║世尊！菩薩摩訶薩於後惡世，云何能說是經？
X32n0616_p0143b14║△二、答，為三：初、總標章，二、解釋修行方法，三、總明
X32n0616_p0143b15║行成之相。今初。
X32n0616_p0143b16║佛告文殊師利：若菩薩摩訶薩於後惡世欲說是經，
X32n0616_p0143b17║當安住四法。
X32n0616_p0143b18║△二、解釋修行方法四：初、身安樂行，二、口安樂行，
X32n0616_p0143b19║三、意安樂行，四、誓願安樂行。初中二：初、長文，二、偈
X32n0616_p0143b20║頌。長文中二：初、標，二、釋。今初。
X32n0616_p0143b21║一者、安住菩薩行處、親近處，能為眾生演說是經。
X32n0616_p0143b22║詣理略說名行處，即約正行；附事廣說名親近處，
X32n0616_p0143b23║即約助行。然說有廣略，理無淺深也。具如下釋。△
X32n0616_p0143b24║二、釋二：初、釋行處，二、釋親近處。今初。
X32n0616_p0143c01║文殊師利！云何名菩薩摩訶薩行處？若菩薩摩訶薩
X32n0616_p0143c02║住忍辱地，柔和善順而不卒暴心亦不驚，又復於法
X32n0616_p0143c03║無所行，而觀諸法如實相，亦不行不分別，是名菩薩
X32n0616_p0143c04║摩訶薩行處。
X32n0616_p0143c05║釋此為三：初約一法，謂一實諦；次約二法，謂生法
X32n0616_p0143c06║二忍；三約三法，謂不思議三諦也。初一實諦者，為
X32n0616_p0143c07║一切所歸，為一切作本，而徧無分別。為一切所歸，
X32n0616_p0143c08║故云住忍辱地。諸法歸之，故名為地。眾行休息，故
X32n0616_p0143c09║名忍辱。此即行不行之行，如來衣也。（理雖無行，依理而行。行得
X32n0616_p0143c10║理息，即名不行。行即不行，故云行於不行之行。）為一切作本，故云柔和善
X32n0616_p0143c11║順等。眾行得理而成，譬如萬物得地而生。若得理
X32n0616_p0143c12║本，在剛能柔，在逆能順，在暴能治，在驚能安。無量
X32n0616_p0143c13║功德，從中道一實地生。地無所生，而生功德。此即
X32n0616_p0143c14║不行行之行，如來室也。（依理不行，而行于行。）徧無分別，故云
X32n0616_p0143c15║又復於法等。謂了知行與不行，性相無二。見諸法
X32n0616_p0143c16║實，名不分別。亦無不分別相可得，名為亦不行不
X32n0616_p0143c17║分別。即是非行非不行之行，如來座也。（於法無所行，故云非
X32n0616_p0143c18║行。亦不行不分別，故云非不行。）無三行而三行，故名為行。同一實
X32n0616_p0143c19║諦，故名為處。初約一法釋行處竟。次生法二忍者，
X32n0616_p0143c20║即生法二空也。此與二乘不同。二乘生空，但破界
X32n0616_p0143c21║內我執。二乘法空，但破界內邪因緣無因緣法執。
X32n0616_p0143c22║今明圓教二空，約十界假名即中道故，無復十界
X32n0616_p0143c23║假名可得，故名生空；約十界實法即中道故，無復
X32n0616_p0143c24║十界實法可得，故名法空。若更開者，即為四忍，謂
X32n0616_p0144a01║伏忍、順忍、無生忍、寂滅忍也。或為五忍，則更加信
X32n0616_p0144a02║忍；或為六忍，則更加和從忍；或對四十二地，則為
X32n0616_p0144a03║四十二忍。一地即有四十二地功德，一忍寧無四
X32n0616_p0144a04║十二忍法耶？今且約四忍消文，而與別教永異。別
X32n0616_p0144a05║教伏、順二忍是生忍，位則淺；無生、寂滅二忍是法
X32n0616_p0144a06║忍，位則深。圓教不爾，二忍、四忍悉通初、後。何者？二
X32n0616_p0144a07║空之理即是中道。初修四忍，入于中道，見二空理，
X32n0616_p0144a08║乃至後心亦秖窮二空理。故大經云：發心畢竟二
X32n0616_p0144a09║不別。若約無淺深判四忍者，從初發心圓伏五住
X32n0616_p0144a10║至金剛頂，皆名伏忍；初、後悉不違實相故，皆名順
X32n0616_p0144a11║忍；初、後悉不起二邊心故，皆名為無生忍；初、後悉
X32n0616_p0144a12║休息眾行故，皆名為寂滅忍（凡夫在迷理，即二空、四忍；聞經生解名字，
X32n0616_p0144a13║二空、四忍；圓伏五住觀行，二空忍；六根清淨相似，二空、四忍；四十一位分證，二空、四忍；妙覺極果究竟，
X32n0616_p0144a14║二空、四忍也）。經云住忍辱地，即住二空、四忍地也。柔和
X32n0616_p0144a15║即伏忍，善順等即順忍。聞生死苦，不匇卒畏懼。聞
X32n0616_p0144a16║涅槃樂，不匇卒求證。聞佛常與無常，二乘作佛與
X32n0616_p0144a17║不作佛，生死涅槃異與不異，佛道長短難易，非長
X32n0616_p0144a18║非短，非難非易等，皆不驚怖，故名順忍。又復於法
X32n0616_p0144a19║無所行，而觀諸法如實相，即無生忍。亦不行不分
X32n0616_p0144a20║別，即寂滅忍。前二名生忍，後二名法忍。從始至終，
X32n0616_p0144a21║以二空理忍諸法，是著如來衣。安住二空理，是坐
X32n0616_p0144a22║如來座。愍諸眾生，是入如來室。二空四忍名為行，
X32n0616_p0144a23║理即是處，故云是菩薩行處也。次約二法釋行處
X32n0616_p0144a24║竟。三約不思議三諦者，住忍辱地，總論三諦，如有
X32n0616_p0144b01║地可據，方能忍辱也。柔和善順者，善順真諦，能忍
X32n0616_p0144b02║界內界外虗妄見愛寒熱等也。而不卒暴，心亦不
X32n0616_p0144b03║驚者，安於俗諦，忍眾根緣，稱適機宜，故不卒暴。體
X32n0616_p0144b04║忍違從，故心不驚也。於法無所行等者，即安中諦，
X32n0616_p0144b05║能忍二邊，故云無所行。正住中道，故云觀如實相。
X32n0616_p0144b06║亦不得中實，故云亦不行不分別。此則據三諦之
X32n0616_p0144b07║地名為處，忍五住之辱名為行。行亦為三，謂止行，
X32n0616_p0144b08║即行而不行，著如來衣。觀行，即非行非不行，坐如
X32n0616_p0144b09║來座。慈悲行，即不行而行，入如來室。是謂約三法
X32n0616_p0144b10║釋菩薩行處，明弘經方軌也。△二、釋親近處三：初、
X32n0616_p0144b11║約遠論近，二、約近論近，三、約非遠非近論近（遠近二字，
X32n0616_p0144b12║並去聲讀，是虗活字）。初、約遠論近，是附戒門以助止觀，成就
X32n0616_p0144b13║慈悲，亦是廣上住忍辱地行不行也。文為十：初、遠
X32n0616_p0144b14║豪勢，乃至十、遠畜養。於中，九是生死，第五、二乘一
X32n0616_p0144b15║種是涅槃，二俱遠離，乃名親近中道。初遠豪勢。
X32n0616_p0144b16║云何名菩薩摩訶薩親近處？菩薩摩訶薩不親近國
X32n0616_p0144b17║王、王子、大臣、官長。
X32n0616_p0144b18║恐始行人恃附勢力，失正道，故初似小益，久則大
X32n0616_p0144b19║損。△二、遠邪人邪法。
X32n0616_p0144b20║不親近諸外道、梵志、尼犍子等，及造世俗文筆，讚詠
X32n0616_p0144b21║外書，及路伽耶陀、逆路伽耶陀者。
X32n0616_p0144b22║梵志，亦云淨裔，在家事梵者也。尼犍，此翻離繫，出
X32n0616_p0144b23║家外道之通名也。路伽耶陀，亦云韋陀，西域外道
X32n0616_p0144b24║典籍，依于愛見而為答釋者也。逆者，徵問之謂，即
X32n0616_p0144c01║是依于愛見而為問難者也。正觀未成，切須防斷，
X32n0616_p0144c02║恐其染習迷於正理。△三遠兇險戲。
X32n0616_p0144c03║亦不親近諸有兇戲、相扠、相撲及那羅等種種變現
X32n0616_p0144c04║之戲。
X32n0616_p0144c05║那羅，此云力，即捔力戲也。不親近者，恐散逸故。△
X32n0616_p0144c06║四、遠旃陀羅。
X32n0616_p0144c07║又不親近旃陀羅及畜豬、羊、雞、狗、畋獵、漁捕諸惡律
X32n0616_p0144c08║儀，如是人等或時來者，則為說法無所希望。
X32n0616_p0144c09║近旃陀羅，令人無慈。△五、遠二乘眾。
X32n0616_p0144c10║又不親近求聲聞比丘、比丘尼、優婆塞、優婆夷，亦不
X32n0616_p0144c11║問訊。若於房中、若經行處、若在講堂中，不共住止。或
X32n0616_p0144c12║時來者，隨宜說法，無所希求。
X32n0616_p0144c13║近二乘人，令人遠菩提，故西土大小兩乘各居不
X32n0616_p0144c14║雜，故云或來。既未受大，勿妨小志，故云隨宜說法。
X32n0616_p0144c15║△六、遠欲想。
X32n0616_p0144c16║文殊師利！又，菩薩摩訶薩不應於女人身取能生欲
X32n0616_p0144c17║想相而為說法，亦不樂見。若入他家，不與小女、處女、
X32n0616_p0144c18║寡女等共語。
X32n0616_p0144c19║欲想最能殺，害菩提心故。△七遠不男。
X32n0616_p0144c20║亦復不近五種不男之人以為親厚。
X32n0616_p0144c21║不男，最能壞亂菩提志故。五不男者，一生不男，謂
X32n0616_p0144c22║胎中或初生時便缺男根。二犍不男，謂截去或爛
X32n0616_p0144c23║壞等。三妬不男，謂因他婬欲乍有根起而無根用。
X32n0616_p0144c24║四變不男，謂見男變女、見女變男。五半不男，謂半
X32n0616_p0145a01║月有用、半月不能。此皆宿造惡業今感惡報，不任
X32n0616_p0145a02║載道非佛法器，故名重難不得出家，亦不應與親
X32n0616_p0145a03║厚△八遠危害。
X32n0616_p0145a04║不獨入他家。若有因緣須獨入時，但一心念佛。
X32n0616_p0145a05║獨入他家，恐招危害。一心念佛，障難悉除。△九、遠
X32n0616_p0145a06║譏嫌。
X32n0616_p0145a07║若為女人說法，不露齒笑、不現胸臆，乃至為法猶不
X32n0616_p0145a08║親厚，況復餘事？
X32n0616_p0145a09║律中：若為女人說法，須有男子知好惡者在旁。若
X32n0616_p0145a10║無有知男子，不得過五六語。皆是遠嫌避疑，勿令
X32n0616_p0145a11║增他不善心也。△十遠畜養。
X32n0616_p0145a12║不樂畜年少弟子、沙彌、小兒，亦不樂與同師。
X32n0616_p0145a13║少年之人習性未定，自畜則妨修正業，同師則嬈
X32n0616_p0145a14║亂請益故也。前文但云住忍辱地是直緣理，今戒
X32n0616_p0145a15║門廣出眾辱之緣，應修遠離，非持刀杖亦不棄捨，
X32n0616_p0145a16║但以正慧而遠離之。如是十法諸教皆然，但離二
X32n0616_p0145a17║乘諸教小異，今弘妙典須屬圓人。觀心釋者，應作
X32n0616_p0145a18║總別二種。總者無非法界，何所可離？何所不離？非
X32n0616_p0145a19║離非不離而論離耳，還同非遠非近而論近。初心
X32n0616_p0145a20║雖了一切本無，而須數數近於遠離。別者遠離三
X32n0616_p0145a21║教教主豪勢，二邊之法即是邪法，二邊人者即名
X32n0616_p0145a22║邪人，二觀神通名為兇戲，三惑旃陀羅殺三智命，
X32n0616_p0145a23║偏空滅想名二乘眾，偏觀真俗乃至中道法愛皆
X32n0616_p0145a24║名欲想，滅色住空名為不男，方便觀智皆害圓極
X32n0616_p0145b01║一切俗境名為譏嫌，前三教善根名為年少小兒，
X32n0616_p0145b02║一一皆以所離為境，皆遠三惑而近三觀也。初約
X32n0616_p0145b03║遠論近竟。△二、約近論。近是附定門，以助止觀，成
X32n0616_p0145b04║就慈悲。亦是廣上柔和善順，而不卒暴心，亦不驚
X32n0616_p0145b05║不行行也。上直明不暴不驚，今廣出修定之心，修
X32n0616_p0145b06║定之處，修定要門。以定力故，在暴而治，在驚而安。
X32n0616_p0145b07║常好坐禪，在於閑處修攝其心。文殊師利！是名初親
X32n0616_p0145b08║近處。
X32n0616_p0145b09║常好坐禪是修定之心，好于中道實相禪法，即五
X32n0616_p0145b10║法中欲兼攝得精進念巧慧一心也。在於閑處是
X32n0616_p0145b11║修定之處，即五緣中處也。修攝其心是修定要門，
X32n0616_p0145b12║謂呵五欲、棄五蓋、調五事也。于二十五方便中，前
X32n0616_p0145b13║文附戒門離十惱亂，即第一持戒清淨。今云在於
X32n0616_p0145b14║閑處，即第三閑居靜處。既在閑處，理必兼攝第四
X32n0616_p0145b15║息諸緣務，但略不言第二衣食具足、第五得善知
X32n0616_p0145b16║識耳。若約觀心明具五緣，則三觀為衣，禪悅法喜
X32n0616_p0145b17║為食，諸佛菩薩六度道品法性實際皆為善知識
X32n0616_p0145b18║也。呵五欲者，謂色聲香味觸皆是劫功德賊，深知
X32n0616_p0145b19║其過休息貪染。棄五蓋者，謂貪欲、瞋恚、睡眠、掉悔、
X32n0616_p0145b20║疑惑，蓋覆定慧故須急棄，如剪毒樹、如檢偷賊。調
X32n0616_p0145b21║五事者，謂調食不饑不飽、調眠不節不恣、調身不
X32n0616_p0145b22║寬不急、調息不澁不滑、調心不沉不浮。此二十法
X32n0616_p0145b23║一一皆有事相理觀，具如摩訶止觀，須者尋之。行
X32n0616_p0145b24║五法者，欲得初禪亦須五法，乃至諸禪亦復如是。
X32n0616_p0145c01║今約圓觀，則是欲從二邊正入中道，不雜二邊為
X32n0616_p0145c02║精，任運流入為進，繫緣法界一念法界為念，修中
X32n0616_p0145c03║觀方便名巧慧。息於二邊心水澄清，能知世間生
X32n0616_p0145c04║滅法相，是為不二。其心清淨常一，能見般若也。以
X32n0616_p0145c05║此戒定二門為前方便，是故結云初親近處。△三、
X32n0616_p0145c06║約非遠非近論。近是附慧門以助止觀，成就慈悲。
X32n0616_p0145c07║亦是廣上於法無所行，而觀諸法如實相，亦不行
X32n0616_p0145c08║不分別非行非不行也。文分為三：初、總標境智，二、
X32n0616_p0145c09║別釋，三、結成。今初。
X32n0616_p0145c10║復次，菩薩摩訶薩觀一切法空。
X32n0616_p0145c11║觀者，中道觀智也。一切法者，十法界境也。空者，不
X32n0616_p0145c12║思議第一義諦也。若單論智，智無所觀，故舉一切
X32n0616_p0145c13║以顯皆空。此空即是諸法實相，唯佛與佛乃能究
X32n0616_p0145c14║盡。今菩薩初心，便以中道止觀而觀察之，所謂從
X32n0616_p0145c15║始至終，皆以佛知佛見而為修行，故能開示悟入，
X32n0616_p0145c16║中間永無諸委曲相也。△二、別釋。
X32n0616_p0145c17║如實相不顛倒，不動不退不轉，如虗空無所有性，一
X32n0616_p0145c18║切語言道斷，不生不出不起，無名無相，實無所有，無
X32n0616_p0145c19║量無邊，無礙無障。
X32n0616_p0145c20║如實相句，別釋所觀十法界境。不顛倒以下，別釋
X32n0616_p0145c21║能觀中道智也。二邊三諦，無一異故，名之為如。非
X32n0616_p0145c22║七方便，故名為實。以實為相，故言如實相也。（二邊對中，
X32n0616_p0145c23║中必三諦。三而不三，名無一異。三諦如實，對七辨異，故云實耳。實即無相，徧相一切。）不顛倒
X32n0616_p0145c24║者，無凡夫常樂我淨四倒，無二乘無常苦無我不
X32n0616_p0146a01║淨四倒，亦無出假常樂我淨四倒，即是非榮非枯。
X32n0616_p0146a02║雙照榮枯，正中道觀也。不動者，不為二死所動也。
X32n0616_p0146a03║不退者，心心寂滅，自然流入薩婆若海也。不轉者，
X32n0616_p0146a04║不如凡夫輪轉生死，不如二乘轉凡為聖也。如虗
X32n0616_p0146a05║空者，但有名字，字不可得。中道觀智，亦但有字，求
X32n0616_p0146a06║不可得也。無所有性者，無自性，無他性，無共性，無
X32n0616_p0146a07║無因性也。一切語言道斷者，離四句，絕百非，故不
X32n0616_p0146a08║可思議也。不生者，惑智理皆不生，謂所破能破稱
X32n0616_p0146a09║理，故俱不生，則行位因果等皆不生也。不出者，如
X32n0616_p0146a10║來所治全體即是，故無可出，畢竟不復發也。不起
X32n0616_p0146a11║者，以入理故，一切方便理教皆寂滅也。無名者，一
X32n0616_p0146a12║切名所不能詮，即不顛倒，乃至不起亦不足以名
X32n0616_p0146a13║之也。無相者，一切相所不能狀，即不顛倒，乃至不
X32n0616_p0146a14║起亦不足以形容之也。無名即是性空，無相即是
X32n0616_p0146a15║相空。實無所有者，重歎觀體非二邊之有也。無量
X32n0616_p0146a16║者，非陰入界等諸數法也。無邊者，非偏小等諸有
X32n0616_p0146a17║分限法也。無礙者，徧入一切諸法也。無障者，無有
X32n0616_p0146a18║一法能遮止之也。雖復多句，秖是能觀之智無相
X32n0616_p0146a19║無作，與所觀之境稱實相應耳。△三、結成。
X32n0616_p0146a20║但以因緣有，從顛倒生故，說常樂觀如是法相。是名
X32n0616_p0146a21║菩薩摩訶薩第二親近處。
X32n0616_p0146a22║但以因緣有者，結也。上直明中道觀慧，今明雙照
X32n0616_p0146a23║二邊理性畢竟清淨。如上所說非解非惑，而從惑
X32n0616_p0146a24║因緣生生死，從解因緣生涅槃。生死涅槃如六龍
X32n0616_p0146b01║舞，從顛倒故有生死，由生死故有涅槃，故皆從顛
X32n0616_p0146b02║倒生。由有生死涅槃故，有十界一切諸法可說，而
X32n0616_p0146b03║十界一切諸法畢竟皆空皆如實相也。（上直明中道觀慧者，
X32n0616_p0146b04║多約雙非故也。然而豈有中道不照二邊？今此重明照于二邊，用結諸文以顯中觀不思議體。）又因
X32n0616_p0146b05║緣有有於涅槃，從顛倒生生於生死，由有涅槃生
X32n0616_p0146b06║死故有可說。而中道實相之體，證涅槃而非涅槃，
X32n0616_p0146b07║在生死而非生死，終不可說。故菩薩常樂觀之，觀
X32n0616_p0146b08║涅槃是真諦，生死是俗諦，涅槃生死所依之體即
X32n0616_p0146b09║非涅槃生死，是中諦也。（此分因緣顛倒而為二邊，義則更顯。然生死正屬因
X32n0616_p0146b10║緣，且從倒邊故名顛倒。若達因緣便有涅槃，故以初句判屬涅槃也。又三種涅槃皆以觀因緣有，二種生
X32n0616_p0146b11║死皆從三惑顛倒而生，指迷歸悟故有言說。）又但以因緣有從顛倒生
X32n0616_p0146b12║者，結不思議三諦境也。故說者，不思議教也。常樂
X32n0616_p0146b13║觀者，不思議三觀也。（一切從因緣生顛倒之法，無非妙境。由此本有妙境，說上
X32n0616_p0146b14║中道妙觀。稟此妙，說常樂觀于如是妙境也。）已上三節，雙約境智釋竟。
X32n0616_p0146b15║今更通三節文，全約觀釋。初云觀一切法空如實
X32n0616_p0146b16║相者，標觀體也。實相正是所觀，以所顯能觀，方有
X32n0616_p0146b17║體故也。不顛倒下，皆釋觀相。不為二邊八倒所動，
X32n0616_p0146b18║故云不倒不動。不墮二乘凡夫二地，故云不退不
X32n0616_p0146b19║轉。非未來故不生，非過去故不出，非現在故不起。
X32n0616_p0146b20║釋論云：如虗空無入無出，無住相攝。大乘亦爾，無
X32n0616_p0146b21║未來入處，（不從于現，以入未故，即是不生。）無過去出處，（不從於現，以出過故。）
X32n0616_p0146b22║無現在住處。（現在不住，即是不起。）餘皆如前，可解。又經文有
X32n0616_p0146b23║十九句，初一句是總，後十八句對大品十八。空如
X32n0616_p0146b24║實相，即第一義空。不顛倒，即內空。內無六入我我
X32n0616_p0146c01║所執，故不顛倒。不動，即外空。外不為六塵所流動
X32n0616_p0146c02║也。不退，即內外空。十二入皆空，故言不退。不轉，即
X32n0616_p0146c03║空空。空破諸法，諸法是所破，空是能破。無復諸法，
X32n0616_p0146c04║唯有空在。此空亦空，故言空空。空既空故，無復能
X32n0616_p0146c05║轉，故言不轉也。如虗空者，即是大空，執方計破，故
X32n0616_p0146c06║言如虗空也。無所有性即畢竟空，諸法無遺餘，故
X32n0616_p0146c07║名畢竟空，以畢竟空故，無所有性也。一切語言道
X32n0616_p0146c08║斷即一切空，一切空不可說，故語言道斷也。不生
X32n0616_p0146c09║即有為空，有為是因緣和合，既不合，故不生也。不
X32n0616_p0146c10║出即無為空，無為名出離，出離法空，故名不出也。
X32n0616_p0146c11║不起即無始空，求原初不可得，故無起也。無名即
X32n0616_p0146c12║性空，無相即相空，並可解。實無所有即不可得空，
X32n0616_p0146c13║無量即有法空，有法則有量，有量既空，故言無量
X32n0616_p0146c14║也。無邊即無法空，無法則是邊，表今空，故無邊也。
X32n0616_p0146c15║無礙即有法無法空，二俱不可得，故言無礙也。無
X32n0616_p0146c16║障即散空，妨障不可得，故言無障也。十八空皆是
X32n0616_p0146c17║中道正慧，皆名為空，隨十八種境，故言十八耳。大
X32n0616_p0146c18║經云：如來常修十八空義。故用十八空釋十八句
X32n0616_p0146c19║也。復次，約十八空，既可云初總後別；前約體相，亦
X32n0616_p0146c20║可云總體別體、總相別相。復次，初雙約境智釋，次
X32n0616_p0146c21║但全約觀釋。然觀必觀境，故可但全約觀；境能發
X32n0616_p0146c22║觀，亦可但全約境。今更私作全約境釋，謂菩薩觀
X32n0616_p0146c23║一切法無不皆空，一切法皆如實相，一切法皆不
X32n0616_p0146c24║顛倒，一切法皆不動、皆不退、皆不轉，一切法皆如
X32n0616_p0147a01║虗空無所有性，一切語言道斷、不生、不出、不起，一
X32n0616_p0147a02║切法皆無名，一切法皆無相，一切法皆實無所有，
X32n0616_p0147a03║一切法皆無量，一切法皆無邊，一切法皆無礙無
X32n0616_p0147a04║障。此顯百界千如諸法，一一無非實相，即權而實，
X32n0616_p0147a05║即俗而真也。但以因緣有，從顛倒生，故說此顯實
X32n0616_p0147a06║相無相之體，隨染淨緣，具造十界百界千如一切
X32n0616_p0147a07║諸法，即實而權，即真而俗也。權實不二，乃是圓融
X32n0616_p0147a08║不思議之二諦。其體相即，即名為一實諦。言空則
X32n0616_p0147a09║一切皆空，言有則一切皆有，言中則一切皆中，復
X32n0616_p0147a10║名為圓融三諦。非一二三而一二三，雖一二三而
X32n0616_p0147a11║真理不當名一二三，復名為圓妙無諦。常樂觀如
X32n0616_p0147a12║是法相，即是正觀不思議境，是故結云第二親近
X32n0616_p0147a13║處也。問：前云行處是正行，親近處是助行，今第二
X32n0616_p0147a14║親近處云何即名正觀？答：前不云乎，詣理略說名
X32n0616_p0147a15║行處，略說名正；附事廣說名親近處，廣說名助。說
X32n0616_p0147a16║有廣略，理無淺深。圓家正助，正助並圓，直是非正
X32n0616_p0147a17║非助。圓道妙理，約廣文能裨理觀，名為助耳。初身
X32n0616_p0147a18║安樂行中，初長文竟。△二、偈頌三：初、頌標，二、頌釋，
X32n0616_p0147a19║三、明行成。今初。
X32n0616_p0147a20║爾時，世尊欲重宣此義，而說偈言：
X32n0616_p0147a21║若有菩薩於後惡世無怖畏心，欲說是經，應入行處
X32n0616_p0147a22║及親近處。
X32n0616_p0147a23║△二、頌釋二：初、頌約遠論近，二、頌非遠非近。長文
X32n0616_p0147a24║分釋行處、親近處，頌中取意合頌，不復次第，正顯
X32n0616_p0147b01║文有廣略，理非淺深也。今初。
X32n0616_p0147b02║常離國王及國王子、大臣、官長（一）；兇險戲者（三）；及旃
X32n0616_p0147b03║陀羅（四）；外道梵志（二）；亦不親近增上慢人、貪著小乘
X32n0616_p0147b04║三藏學者、破戒比丘、名字羅漢及比丘尼好戲笑者、
X32n0616_p0147b05║深著五欲求現滅度諸優婆夷皆勿親近。若是人等
X32n0616_p0147b06║以好心來到菩薩所為聞佛道，菩薩則以無所畏心
X32n0616_p0147b07║不懷希望而為說法（五兼第十）；寡女、處女及諸不男皆勿
X32n0616_p0147b08║親近以為親厚（六、七）；亦莫親近屠兒、魁膾、畋獵、漁捕、為
X32n0616_p0147b09║利殺害、販肉自活、衒賣女色，如是之人皆勿親近（又四）；
X32n0616_p0147b10║兇險相撲、種種嬉戲諸婬女等盡勿親近（又三、又六）；莫獨
X32n0616_p0147b11║屏處為女說法，若說法時無得戲笑（九）；入里乞食將
X32n0616_p0147b12║一比丘，若無比丘一心念佛（八）。是則名為行處、近處，
X32n0616_p0147b13║以此二處能安樂說。
X32n0616_p0147b14║增上慢人，謂坐禪得小輕安，妄謂有所證得者也。
X32n0616_p0147b15║貪著小乘三藏學者，謂專圖名相口耳學問，不肯
X32n0616_p0147b16║觀心修證者也。名字羅漢，謂假名阿練若也。深著
X32n0616_p0147b17║五欲，謂于色聲香味觸五塵之中，隨有偏嗜者也。
X32n0616_p0147b18║求現滅度，謂但求小乘果證，無大慈悲者也。著五
X32n0616_p0147b19║欲是生死邊，求滅度是涅槃邊，二皆勿近，應近中
X32n0616_p0147b20║道明矣。此皆長文近處所列，而今結云行處近處，
X32n0616_p0147b21║故知正助但約廣略，決無淺深。△二頌非遠非近。
X32n0616_p0147b22║又復不行上中下法、有為無為、實不實法，亦不分別
X32n0616_p0147b23║是男是女，不得諸法不知不見，是則名為菩薩行處。
X32n0616_p0147b24║別教名上法，通教名中法，藏教名下法，咸開入圓，
X32n0616_p0147c01║無復藏通別法可得，故不行也。六凡法界惑業苦
X32n0616_p0147c02║等，名有為有漏法。四聖法界功德智慧，名有為無
X32n0616_p0147c03║漏法。十界真如平等之性，名無為法。有為色心暫
X32n0616_p0147c04║有體用，名為實法。不相應行，依于色心分位假立，
X32n0616_p0147c05║名不實法。又或有為名不實法，性生滅故。無為名
X32n0616_p0147c06║實法，性不改故。或有漏名不實法，以違性故。無漏
X32n0616_p0147c07║名實法，以稱性故。或一切實，二俱稱諦故（有為是俗諦，無
X32n0616_p0147c08║為是真諦）。一切不實，情有理無，理有情無故（有漏情之所有，理之
X32n0616_p0147c09║所無，以理無故，名為不實。無漏理之所有，情之所無，以情無故，名為不實）。今皆不行者，
X32n0616_p0147c10║由觀諸法如實相，則有為亦實相非復有為，無為
X32n0616_p0147c11║亦實相非復無為，實亦實相非復是實，不實亦實
X32n0616_p0147c12║相非復不實，故不行也。此頌於法無所行，而觀諸
X32n0616_p0147c13║法如實相也。亦不分別是男是女者，男即是慧，女
X32n0616_p0147c14║即是定，定慧之法，性本絕言，故不可分別也。不得
X32n0616_p0147c15║諸法者，常自寂滅相故。不知不見者，遠離能取所
X32n0616_p0147c16║取戲論相故。此頌亦不行不分別也。
X32n0616_p0147c17║一切諸法空無所有，無有常住亦無起滅，是名智者
X32n0616_p0147c18║所親近處。
X32n0616_p0147c19║此略頌觀一切法空等文也。無有常住，遮於真諦。
X32n0616_p0147c20║亦無起滅，遮於俗諦。真俗雙遮，正顯中道，言略意
X32n0616_p0147c21║周矣。
X32n0616_p0147c22║顛倒分別，諸法有無，是實非實，是生非生。在於閑處，
X32n0616_p0147c23║修攝其心，安住不動，如須彌山。觀一切法，皆無所有，
X32n0616_p0147c24║猶如虗空，無有堅固。不生不出，不動不退，常住一相，
X32n0616_p0148a01║是名近處。
X32n0616_p0148a02║此頌從顛倒生，故說以為所觀之境，兼頌約近論
X32n0616_p0148a03║近，以為方便，然後重頌正觀一切法空等也。上文
X32n0616_p0148a04║附戒附定，合為初親近處，慧名第二親近處。今以
X32n0616_p0148a05║定慧合頌，而頌戒門，則雙結行近，正顯三學互融，
X32n0616_p0148a06║事理不二也。問：上云無有常住，今云常住一相，何
X32n0616_p0148a07║也？答：若對起滅而言常住，則是情計，是故須破。情
X32n0616_p0148a08║計破已，理本常住。又對起滅而言常住，則有二相。
X32n0616_p0148a09║今一切法皆無所有，則無起無滅，當體常住，故名
X32n0616_p0148a10║一相。一相即實相，實相即諸法而非諸法，諸法即
X32n0616_p0148a11║非法，故名實相也。二、頌釋竟。△三、明行成三：初、標
X32n0616_p0148a12║行成，二、釋行成而得安樂，三、頌總結。今初。
X32n0616_p0148a13║若有比丘於我滅後，入是行處及親近處，說斯經時
X32n0616_p0148a14║無有怯弱。
X32n0616_p0148a15║事成則外儀無失，理成則內心無滯，故無怯弱也。
X32n0616_p0148a16║△二、釋行成而得安樂。
X32n0616_p0148a17║菩薩有時入於靜室，以正憶念隨義觀法，從禪定起，
X32n0616_p0148a18║為諸國王、王子、臣民、婆羅門等，開化演暢說斯經典，
X32n0616_p0148a19║其心安隱無有怯弱。
X32n0616_p0148a20║此釋安樂之因。因修禪定，止於過惡，得人無我，外
X32n0616_p0148a21║則不損。因修智慧，離諸取著，得法無我，內無顛倒。
X32n0616_p0148a22║是以心不怯弱，不怯弱名安樂也。△三頌總結。
X32n0616_p0148a23║文殊師利！是名菩薩安住初法能於後世說法華經。
X32n0616_p0148a24║初身安樂行竟。△二、口安樂行二：初、長文，二、偈頌。
X32n0616_p0148b01║初中二：初、標，二、釋。今初。
X32n0616_p0148b02║又，文殊師利！如來滅後，於末法中欲說是經，應住安
X32n0616_p0148b03║樂行。
X32n0616_p0148b04║△二、釋為二：初、止行，二、觀行。止行防非，是如來衣。
X32n0616_p0148b05║觀行說法，是如來座。又止行拔苦，觀行與樂，是如
X32n0616_p0148b06║來室也。初、止行又四：初、不說過，二、不輕慢，三、不歎
X32n0616_p0148b07║毀，四、不怨嫌。今初。
X32n0616_p0148b08║若口宣說，若讀經時，不樂說人，及經典過。
X32n0616_p0148b09║人雖有過，于我何與？秖應內省，何暇非他？若喜談
X32n0616_p0148b10║人過者，如揚糞穢，自薰薰他，損惱實重，非安樂行
X32n0616_p0148b11║也。一切經典皆是如來方便隨宜所說，如食石蜜，
X32n0616_p0148b12║中邊皆甜，安得有過？說經典過，皆由不解權實妙
X32n0616_p0148b13║理，故亦非安樂行也。△二不輕慢。
X32n0616_p0148b14║亦不輕慢諸餘法師。
X32n0616_p0148b15║不倚圓而蔑偏，不重實而輕權。佛尚以異方便，助
X32n0616_p0148b16║顯第一義諦。豈可自恃，不護物機。△三、不歎毀。
X32n0616_p0148b17║不說他人好惡長短，於聲聞人亦不稱名說其過惡，
X32n0616_p0148b18║亦不稱名讚歎其美。
X32n0616_p0148b19║人皆惡聞其短，故不譚短。面譽彼人，則如對毀此
X32n0616_p0148b20║人，故不稱長。大論云：自讚者是貢高人，自毀者是
X32n0616_p0148b21║妖惑人，讚他者是諂佞人，毀他者是讒賊人。智者
X32n0616_p0148b22║應以四悉籌量而護自他。又日藏經云：初中後夜，
X32n0616_p0148b23║減省睡眠，精進坐禪，誦經修道，背捨生死，向涅槃
X32n0616_p0148b24║路。不稱他短，不說己長。謙下卑遜，不自憍高。衣服
X32n0616_p0148c01║知足，不放逸行。繫念思惟，心不馳散。於一切眾生，
X32n0616_p0148c02║起慈悲心。此皆安樂行之相也。於聲聞人等者，根
X32n0616_p0148c03║性不定。若歎二乘，或令彼退大取小。若毀呰二乘，
X32n0616_p0148c04║或令彼大小俱失，兩無所取也。△四不怨嫌
X32n0616_p0148c05║又亦不生怨嫌之心。
X32n0616_p0148c06║若謂彼人彼法妨害我道，即是怨心；若謂彼人彼
X32n0616_p0148c07║法鄙劣，即是嫌心。心機一動，聲說即發，杜說過之
X32n0616_p0148c08║源，故不生怨嫌心也。大集經云：過去拘留孫佛法
X32n0616_p0148c09║中，有一比丘發菩提心，誦持大小乘法聚各八萬
X32n0616_p0148c10║四千，意嫌頭陀比丘不誦經典猶如株杌，由此墮
X32n0616_p0148c11║獄受大苦惱，從地獄出受羅剎身，至賢劫佛樓至
X32n0616_p0148c12║佛時方脫鬼身。常人尚爾，況安樂行？為弘大典，將
X32n0616_p0148c13║護小行，安得不慎其心念耶？怨怪嫌責，怨深嫌淺，
X32n0616_p0148c14║淺深俱捨，方稱正行。此口安樂行。所言心者，為制
X32n0616_p0148c15║口故。初止行竟。△二觀行。
X32n0616_p0148c16║善修如是安樂心故，諸有聽者不逆其意，有所難問
X32n0616_p0148c17║不以小乘法答，但以大乘而為解說，令得一切種智。
X32n0616_p0148c18║觀諸法空，無所取著，心不苟執，不逆人意，不違法
X32n0616_p0148c19║相，故不以小乘法答。若見無大機而為說小，則令
X32n0616_p0148c20║得方便益；若不見無大而為說小，則恐妨其大緣。
X32n0616_p0148c21║故深位有知機之智，則可隨宜說法；始行無鑒物
X32n0616_p0148c22║之能，但可說大乘法也。口安樂行初長文竟。△二、
X32n0616_p0148c23║偈頌三：初、頌標，二、頌釋，三、明行成。今初。
X32n0616_p0148c24║爾時，世尊欲重宣此義，而說偈言：
X32n0616_p0149a01║菩薩常樂安隱說法，於清淨地而施牀座，以油塗身
X32n0616_p0149a02║澡浴塵穢，著新淨衣內外俱淨。
X32n0616_p0149a03║長文但云應住此中，別出行相安隱說法，欲令前
X32n0616_p0149a04║人得安隱道及安隱果，即入如來室也。於清淨地
X32n0616_p0149a05║而施牀座，即坐如來座也。以油塗身四句，即著如
X32n0616_p0149a06║來衣也。以此三法而導口業，名安樂行。△二、頌釋
X32n0616_p0149a07║二：初、頌止行，二、頌觀行。初中四：初、頌二不輕慢，二、
X32n0616_p0149a08║頌三不歎毀，三、頌初不說過，四、頌四不怨嫌。長文
X32n0616_p0149a09║俱約止善說，頌中皆約行善說也。今初。
X32n0616_p0149a10║安處法座，隨問為說。
X32n0616_p0149a11║慢則不隨，隨即不輕慢意。△二、頌三不歎毀。
X32n0616_p0149a12║若有比丘，及比丘尼，諸優婆塞，及優婆夷，國王王子，
X32n0616_p0149a13║羣臣士民，以微妙義，和顏為說，若有難問，隨義而答。
X32n0616_p0149a14║但依于義，不譚人好惡也。隨義答者有二：一可答，
X32n0616_p0149a15║二不可答。若問答相難詰，相上下，若勝負則自知，
X32n0616_p0149a16║是為智者語，一可答也。若自放恣，敢有違者誅之，
X32n0616_p0149a17║是為王者語。若長短是非皆不知，惟覓勝而已，是
X32n0616_p0149a18║為愚者語，二不可答也。△三頌初不說過。
X32n0616_p0149a19║因緣譬喻，敷演分別，以是方便，皆使發心，漸漸增益，
X32n0616_p0149a20║入於佛道。
X32n0616_p0149a21║若樂說人及經典過，生人毒念；今不說過，故使發
X32n0616_p0149a22║心入於佛道，佛道從喜生也。△四頌四不怨嫌。
X32n0616_p0149a23║除懶惰意及懈怠想，離諸憂惱，慈心說法。
X32n0616_p0149a24║怨嫌心起，則懈懶憂惱。今慈心說法，則精進歡悅
X32n0616_p0149b01║也。初頌止行竟。△二、頌觀行。
X32n0616_p0149b02║晝夜常說，無上道教，以諸因緣，無量譬喻，開示眾生，
X32n0616_p0149b03║咸令歡喜，衣服臥具，飲食醫藥，而於其中，無所希望，
X32n0616_p0149b04║但一心念，說法因緣，願成佛道，令眾亦爾，是則大利，
X32n0616_p0149b05║安樂供養。
X32n0616_p0149b06║說無上道，即頌但以大乘法答。願成佛道令眾亦
X32n0616_p0149b07║爾，即頌令得一切種智也。二、頌釋竟。△三、明行成
X32n0616_p0149b08║四：初、標行成，二、明內無過則外難不生，三、明內有
X32n0616_p0149b09║善法所以行成，四、格量功德。今初。
X32n0616_p0149b10║我滅度後，若有比丘，能演說斯，妙法華經。
X32n0616_p0149b11║△二、明內無過則外難不生，如無臭物，蠅則不來。
X32n0616_p0149b12║心無嫉恚諸惱障礙，亦無憂愁及罵詈者，又無怖畏
X32n0616_p0149b13║加刀杖等，亦無擯出安住忍故。
X32n0616_p0149b14║△三、明內有善法所以行成。
X32n0616_p0149b15║智者如是，善修其心，能住安樂，如我上說。
X32n0616_p0149b16║若內無過，如長文中說。若內有善，如偈中說也。△
X32n0616_p0149b17║四、格量功德
X32n0616_p0149b18║其人功德，千萬億劫算數譬喻說不能盡。
X32n0616_p0149b19║二口安樂行竟。△三、意安樂行二：初、長文，二、偈頌。
X32n0616_p0149b20║初中三：初、標，二、釋，三、結行成。今初。
X32n0616_p0149b21║又，文殊師利！菩薩摩訶薩於後末世法欲滅時，受持
X32n0616_p0149b22║讀誦斯經典者。
X32n0616_p0149b23║△二、釋二：初、止行，二、觀行。止行是衣，觀行是座，拔
X32n0616_p0149b24║苦與樂是室也。初中四：初、不嫉誑，二、不輕罵，三、不
X32n0616_p0149c01║惱亂，四、不諍競。今初。
X32n0616_p0149c02║無懷嫉妬諂誑之心。
X32n0616_p0149c03║不耐他榮，名為嫉妬。由貪故瞋，瞋垢之最重者也。
X32n0616_p0149c04║險曲罔他，名之為諂。藏逆露順，不任教誨，貪癡為
X32n0616_p0149c05║體，正與道相違也。矯現有德，以圖利養，名之為誑。
X32n0616_p0149c06║由貪癡故，墮邪命法，謬膺恭敬，招苦無窮。故此等
X32n0616_p0149c07║心，皆是學道大障。苟有其一，尚不能得二乘菩提，
X32n0616_p0149c08║況可弘通大法，上求下化耶？安樂行菩薩，急須棄
X32n0616_p0149c09║之。△二不輕罵。
X32n0616_p0149c10║亦勿輕罵，學佛道者，求其長短。
X32n0616_p0149c11║彼既發心學佛，便墮未來佛數。縱令煩惱習性不
X32n0616_p0149c12║同，互有長短，但取其長以自益，勿求其短而忤彼
X32n0616_p0149c13║也。△三不惱亂。
X32n0616_p0149c14║若比丘、比丘尼、優婆塞、優婆夷，求聲聞者、求辟支佛
X32n0616_p0149c15║者、求菩薩道者，無得惱之令其疑悔，語其人言：汝等
X32n0616_p0149c16║去道甚遠，終不能得一切種智。所以者何？汝是放逸
X32n0616_p0149c17║之人，於道懈怠故。
X32n0616_p0149c18║四眾各有求三乘人。所求三乘，義攝藏通別之三
X32n0616_p0149c19║教。此三教法，皆是如來善巧方便，循循善誘，為實
X32n0616_p0149c20║所施之權。四眾苟能依之求道，自可漸引歸圓。若
X32n0616_p0149c21║自恃圓解，呵其去道尚遠。自恃薄有行門，呵其放
X32n0616_p0149c22║逸懈怠。彼既被呵，便生疑悔。進不能薦取圓理，退
X32n0616_p0149c23║不能遵守三權。是即惱亂行人，招過不小矣。若具
X32n0616_p0149c24║知根智眼，乃能與奪適宜。△四、不諍競。
X32n0616_p0150a01║又亦不應戲論諸法有所諍競。
X32n0616_p0150a02║名字位人，薄解文義，未能念念觀心，每于消文釋
X32n0616_p0150a03║義，而起諍競。只此諍競，便名戲論。何況縱恣習氣，
X32n0616_p0150a04║言語嘲謔，濁亂心神，增長放逸，非安樂行，切須戒
X32n0616_p0150a05║之。初止行竟。△二、觀行四：初、大悲想，治嫉誑；二、慈
X32n0616_p0150a06║父想，治輕罵；三、大師想，治惱亂；四、平等說法，治諍
X32n0616_p0150a07║競。今初。
X32n0616_p0150a08║當於一切眾生起大悲想。
X32n0616_p0150a09║既起大悲，誓當拔苦，何忍嫉之、諂之、誑之？△二、慈
X32n0616_p0150a10║父想治輕罵。
X32n0616_p0150a11║於諸如來，起慈父想。
X32n0616_p0150a12║既學佛道即未來佛，佛即我等大慈悲父，何可輕
X32n0616_p0150a13║罵求其長短？△三、大師想治惱亂。
X32n0616_p0150a14║於諸菩薩起大師想，於十方諸大菩薩常應深心恭
X32n0616_p0150a15║敬禮拜。
X32n0616_p0150a16║三乘四眾無非菩薩，有化訓德皆眾生師，常應深
X32n0616_p0150a17║心禮敬，何得惱令懷疑？△四、平等說法治諍競。
X32n0616_p0150a18║於一切眾生平等說法，以順法故不多不少，乃至深
X32n0616_p0150a19║愛法者亦不為多說。
X32n0616_p0150a20║文隨於義，義隨文，名為平等。平等則無偏執，不起
X32n0616_p0150a21║諍競也。以順法故，不多不少，量機利鈍，隨器而授
X32n0616_p0150a22║也。多說便為戲論，以彼不堪領解，徒費文辭，無實
X32n0616_p0150a23║益故。若能領解，則如娑竭龍王雨注大海，乃至塵
X32n0616_p0150a24║說、剎說亦不為多。二、釋竟。△三、結行成。
X32n0616_p0150b01║文殊師利！是菩薩摩訶薩於後末世法欲滅時，有成
X32n0616_p0150b02║就是第三安樂行者，說是法時無能惱亂。
X32n0616_p0150b03║此由止行成，故惡不能加也。
X32n0616_p0150b04║得好同學共讀誦是經。亦得大眾而來聽受。聽已能
X32n0616_p0150b05║持。持已能誦。誦已能說。說已能書。若使人書。供養經
X32n0616_p0150b06║卷。恭敬尊重讚歎。
X32n0616_p0150b07║此由觀行成故，勝人來集也。意安樂行初長文竟。
X32n0616_p0150b08║△二、偈頌二：初、頌釋，二、頌行成，略不頌標也。初中
X32n0616_p0150b09║二：初、頌止行，二、頌觀行。今初。
X32n0616_p0150b10║爾時，世尊欲宣重此義，而說偈言：
X32n0616_p0150b11║若欲說是經，當捨嫉恚慢，諂誑邪偽心，常修質直行。
X32n0616_p0150b12║不輕蔑於人，亦不戲論法，不令他疑悔，云汝不得佛。
X32n0616_p0150b13║初四句，頌初不嫉誑。恚慢二字，嫉之本也。邪偽二
X32n0616_p0150b14║字，諂誑之註脚也。常修質直行，正明對治門也。第
X32n0616_p0150b15║五句，頌二不輕罵。第六句，頌四不諍競。後兩句，頌
X32n0616_p0150b16║三不惱亂。△二、頌觀行。
X32n0616_p0150b17║是佛子說法，常柔和能忍，慈悲於一切，不生懈怠心。
X32n0616_p0150b18║十方大菩薩，愍眾故行道，應生恭敬心，是則我大師。
X32n0616_p0150b19║於諸佛世尊，生無上父想，破於憍慢心，說法無障礙。
X32n0616_p0150b20║初一偈頌初大悲想，第二偈頌三大師想，次半偈
X32n0616_p0150b21║頌二慈父想，後半偈頌四平等說法。初頌釋竟。△
X32n0616_p0150b22║二、頌行成。
X32n0616_p0150b23║第三法如是，智者應守護，一心安樂行，無量眾所敬。
X32n0616_p0150b24║三意安樂行竟。△四、誓願安樂行二：初、長文，二、偈
X32n0616_p0150c01║頌。初中二：初、明行法，二、歎經。初又三：初、標，二、釋，三、
X32n0616_p0150c02║結行成。今初。
X32n0616_p0150c03║又，文殊師利！菩薩摩訶薩於後末世法欲滅時，有持
X32n0616_p0150c04║是法華經者。
X32n0616_p0150c05║△二、釋為三：初、明誓願所緣之境，二、明起誓願之
X32n0616_p0150c06║由，三、正立誓願。今初。
X32n0616_p0150c07║於在家、出家人中，生大慈心；於非菩薩人中，生大悲
X32n0616_p0150c08║心。
X32n0616_p0150c09║已發三乘出世心者，名為在家。出家之人，全未發
X32n0616_p0150c10║心，名為非菩薩人。就發心中，未斷通惑，在三界內，
X32n0616_p0150c11║名在家人。已斷通惑，出三界外，名出家人。此收藏
X32n0616_p0150c12║通三乘別四十心皆盡也。非菩薩人，即收六道四
X32n0616_p0150c13║生皆盡也。如此十法界境，各有苦集應拔，皆當起
X32n0616_p0150c14║於大悲。各有道滅應與，皆當起於大慈。但已發心
X32n0616_p0150c15║者，善芽既萌，因其善而玉成之，故起大慈。此慈即
X32n0616_p0150c16║能拔三惑苦。未發心者，惡習偏強，因其惡而拯救
X32n0616_p0150c17║之，故起大悲。此悲即能與三德樂。是謂緣無作諦，
X32n0616_p0150c18║起無作誓也。△二、明起誓願之由。
X32n0616_p0150c19║應作是念：如是之人則為大失。如來方便隨宜說法，
X32n0616_p0150c20║不聞、不知、不覺、不問、不信、不解。
X32n0616_p0150c21║如來方便隨宜說法者，通指一代時教，或頓或漸、
X32n0616_p0150c22║或大或小、或圓或偏、或顯或密、或定不定，乃至或
X32n0616_p0150c23║兼或但、或對或帶、或開或顯、或廢或立，一一皆是
X32n0616_p0150c24║不可思議善巧方便，一一皆是隨順眾生所宜也。
X32n0616_p0151a01║非菩薩人則于權法不聞不知不覺，在家出家菩
X32n0616_p0151a02║薩則于妙法不問不信不解。不聞故無三乘聞慧，
X32n0616_p0151a03║不知故無三乘思慧，不覺故無三乘修慧，不問故
X32n0616_p0151a04║無一乘聞慧，不信故無一乘思慧，不解故無一乘
X32n0616_p0151a05║修慧。此皆迷本道滅而為界內界外種種苦集，不
X32n0616_p0151a06║達苦集體即道滅，所以為起弘誓願之由也。△三、
X32n0616_p0151a07║正立誓願。
X32n0616_p0151a08║其人雖不問、不信、不解是經，我得阿耨多羅三藐三
X32n0616_p0151a09║菩提時，隨在何地，以神通力、智慧力引之，令得住是
X32n0616_p0151a10║法中。
X32n0616_p0151a11║前明誓由雙舉無權實三慧，今但約無圓三慧而
X32n0616_p0151a12║立誓者，實能攝權故也。但乏圓慧尚在所愍，況彼
X32n0616_p0151a13║沉迷尤當哀惻。神通力者，如來衣、如來室力，不起
X32n0616_p0151a14║滅定現諸威儀，先以定動也。智慧力者，如來座力，
X32n0616_p0151a15║四辯莊嚴，後以慧拔也。引之令得住是法中，則必
X32n0616_p0151a16║為實施權、開權顯實。二、釋竟。△三、結行成二：初、明
X32n0616_p0151a17║離過，二、明利益。今初。
X32n0616_p0151a18║文殊師利！是菩薩摩訶薩於如來滅後，有成就此第
X32n0616_p0151a19║四法者，說是法時無有過失。
X32n0616_p0151a20║起大慈悲，是入如來室行成；知諸菩薩、非菩薩等，
X32n0616_p0151a21║失于權實三慧，是坐如來座行成；弘誓制心，始終
X32n0616_p0151a22║不倦，是著如來衣行成。室行成故，無瞋垢過失；座
X32n0616_p0151a23║行成故，無諂誑過失；衣行成故，無懈怠過失；自既
X32n0616_p0151a24║拔苦，徧拔他苦，義同止行成也。△二、明利益，又二：
X32n0616_p0151b01║初、正明，二、釋結。今初。
X32n0616_p0151b02║常為比丘、比丘尼、優婆塞、優婆夷、國王、王子、大臣、人
X32n0616_p0151b03║民、婆羅門、居士等，供養、恭敬、尊重、讚歎。虗空諸天為
X32n0616_p0151b04║聽法故，亦常隨侍。若在聚落、城邑、空閑林中，有人來
X32n0616_p0151b05║欲難問者，諸天晝夜常為法故而衛護之，能令聽者
X32n0616_p0151b06║皆得歡喜。
X32n0616_p0151b07║室行成故，人天供養，隨侍聽法。衣行成故，諸天衛
X32n0616_p0151b08║護，無能難問。座行成故，聽者歡喜，自既得樂，徧與
X32n0616_p0151b09║他樂義同。觀行成也。△二、釋結。
X32n0616_p0151b10║所以者何？此經是一切過去、未來、現在諸佛神力所
X32n0616_p0151b11║護故。
X32n0616_p0151b12║三世諸佛同皆守護如是妙典，說此經者安得不
X32n0616_p0151b13║獲此大利益耶？初明行法竟。△二、歎經二：初、就法
X32n0616_p0151b14║略歎，二、約譬廣歎。今初。
X32n0616_p0151b15║文殊師利！是法華經於無量國中，乃至名字不可得
X32n0616_p0151b16║聞，何況得見受持讀誦。
X32n0616_p0151b17║諸佛出世懸遠難值，正使佛出久默斯要，是故聞
X32n0616_p0151b18║名尚不可得，況得見耶？況受持耶？況讀誦耶？意顯
X32n0616_p0151b19║今得見聞受持讀誦，乃是不可思議因緣，應須寶
X32n0616_p0151b20║重如說修行也。△二、約譬廣歎二：初、不與珠譬，二、
X32n0616_p0151b21║與珠譬。初中二：初、立譬，二、法合。初又五：初、威伏諸
X32n0616_p0151b22║國（至）五、惟不與珠。今初。
X32n0616_p0151b23║文殊師利！譬如強力轉輪聖王，欲以威勢降伏諸國。
X32n0616_p0151b24║輪王譬如來化世，諸國譬陰、入、界諸境也。△二小
X32n0616_p0151c01║王不順。
X32n0616_p0151c02║而諸小王不順其命。
X32n0616_p0151c03║小王譬見、愛等諸煩惱魔，即是寇盜，所謂林中王
X32n0616_p0151c04║耳。未得無漏調伏，名不順其命。△三、起兵討伐
X32n0616_p0151c05║時，轉輪王起種種兵而往討伐。
X32n0616_p0151c06║戒如堅甲，定如營壘，慧如利器。七賢中方法為前
X32n0616_p0151c07║軍，須陀洹、斯陀含中方法為次軍，阿那含、阿羅漢
X32n0616_p0151c08║中方法為後軍。所破者，是三毒等分八萬四千之
X32n0616_p0151c09║寇盜；能破者，是八萬四千法門之官兵（小乘八萬四千法蘊）。
X32n0616_p0151c10║△四有功喜賜。
X32n0616_p0151c11║王見兵眾戰有功者，即大歡喜，隨功賞賜，或與田宅、
X32n0616_p0151c12║聚落、城邑，或與衣服、嚴身之具，或與種種珍寶、金銀、
X32n0616_p0151c13║瑠璃、硨磲、碼碯、珊瑚、琥珀、象馬、車乘、奴婢、人民。
X32n0616_p0151c14║田譬禪定，宅譬解脫，聚落譬初果、二果，邑譬三果，
X32n0616_p0151c15║城譬涅槃即第四果，衣服譬慚忍善法，嚴身之具
X32n0616_p0151c16║譬一切助道善法，種種七寶譬七科無漏道品，象
X32n0616_p0151c17║馬車乘譬二乘盡智及無生智，奴婢譬神通，人民
X32n0616_p0151c18║譬有漏善法。△五、惟不與珠。
X32n0616_p0151c19║唯髻中明珠不以與之。所以者何？獨王頂上有此一
X32n0616_p0151c20║珠，若以與之，王諸眷屬必大驚怪。
X32n0616_p0151c21║有出分段機發，名小功勳；有出變易機發，為大功
X32n0616_p0151c22║勳。若未有大勳，忽賜髻珠，則眷屬驚怪。譬眾生大
X32n0616_p0151c23║機未發，忽說此經，不惟二乘疑惑，即菩薩亦驚怪
X32n0616_p0151c24║也。初立譬竟。△二、法合亦五：初、合威伏諸國（至）五、
X32n0616_p0152a01║合唯不與珠。今初。
X32n0616_p0152a02║文殊師利！如來亦復如是，以禪定、智慧力，得法國土，
X32n0616_p0152a03║王於三界。
X32n0616_p0152a04║禪定智慧力得法國土者，禪定是慈忍行成，福德
X32n0616_p0152a05║莊嚴解脫德也。智慧是空座行成，智慧莊嚴般若
X32n0616_p0152a06║德也。以此二修而顯一性，合上轉輪聖王雖是王
X32n0616_p0152a07║胤，由有強力而得登極，故言得法國土，即是證于
X32n0616_p0152a08║常寂光土也。王於三界者，統攝實報方便同居三
X32n0616_p0152a09║土，合上欲以威勢降伏諸國，令斷三惑出二死順
X32n0616_p0152a10║法性也。△二、合小王不順。
X32n0616_p0152a11║而諸魔王不肯順伏。
X32n0616_p0152a12║同居三界，則有見愛魔王。方便三界，則有塵沙魔
X32n0616_p0152a13║王。實報三界，則有無明魔王。皆不順法性也。△三
X32n0616_p0152a14║合起兵討伐
X32n0616_p0152a15║如來賢聖，諸將與之共戰。
X32n0616_p0152a16║即是七賢前軍，乃至四果後軍，與界內見愛煩惱
X32n0616_p0152a17║戰也。△四合有功喜賜。
X32n0616_p0152a18║其有功者心亦歡喜，於四眾中為說諸經令其心悅，
X32n0616_p0152a19║賜以禪定、解脫、無漏根、力諸法之財，又復賜與涅槃
X32n0616_p0152a20║之城言得滅度，引導其心令皆歡喜。
X32n0616_p0152a21║能降見愛，名為有功。餘可知。△五合唯不與珠。
X32n0616_p0152a22║而不為說，是法華經。
X32n0616_p0152a23║濁障雖除，大機未發，故不為說也。初不與珠譬竟。
X32n0616_p0152a24║△二、與珠譬，亦二：初、立譬，二、法合。今初。
X32n0616_p0152b01║文殊師利！如轉輪王見諸兵眾有大功者，心甚歡喜，
X32n0616_p0152b02║以此難信之珠久在髻中，不妄與人而今與之。
X32n0616_p0152b03║圓明如意珠王，譬中道實智，體具三德：圓即法身
X32n0616_p0152b04║德，明即般若德，如意雨寶即解脫德。極果所宗，故
X32n0616_p0152b05║在王頂。臣下從來所未聞見，故名難信。實為權所
X32n0616_p0152b06║隱，故云久在髻中。解髻即開權，與珠即顯實也。△
X32n0616_p0152b07║二法合
X32n0616_p0152b08║如來亦復如是，於三界中為大法王，以法教化一切
X32n0616_p0152b09║眾生，見賢聖軍與五陰魔、煩惱魔、死魔共戰，有大功
X32n0616_p0152b10║勳，滅三毒，出三界，破魔網。爾時，如來亦大歡喜。此法
X32n0616_p0152b11║華經能令眾生至一切智，一切世間多怨難信，先所
X32n0616_p0152b12║未說而今說之。
X32n0616_p0152b13║大集經云：知苦壞陰魔，斷集離煩惱魔，證滅離死
X32n0616_p0152b14║魔，修道壞天子魔。此約小乘破界內四魔言也。然
X32n0616_p0152b15║而小乘修出世道，但以天魔不能為障，故云壞天
X32n0616_p0152b16║子魔。其實未能降伏天魔，惟有如來應身八相成
X32n0616_p0152b17║道，示現降天魔耳。今云與五陰魔、煩惱魔、死魔共
X32n0616_p0152b18║戰，滅三毒，出三界，即是分段功成。又云有大功勳
X32n0616_p0152b19║破魔網，即是大乘機發。故大歡喜，而說此難信之
X32n0616_p0152b20║妙經也。
X32n0616_p0152b21║文殊師利！此法華經，是諸如來第一之說，於諸法中，
X32n0616_p0152b22║最為甚深，末後賜與，如彼強力之王，久護明珠，今乃
X32n0616_p0152b23║與之。文殊師利！此法華經，諸佛如來秘密之藏，於諸
X32n0616_p0152b24║經中，最在其上，長夜守護，不妄宣說，始於今日，乃與
X32n0616_p0152c01║汝等而敷演之。
X32n0616_p0152c02║既以法合譬竟，又復提譬帖合，殷勤讚歎不一而
X32n0616_p0152c03║足，欲令聞者作難遭想，依安樂行敬愛持弘故也。
X32n0616_p0152c04║誓願安樂行初長文竟。△二、偈頌二：初、頌行法，二、
X32n0616_p0152c05║頌歎經。初中二：初、超頌行成，二、追頌行法。今初。
X32n0616_p0152c06║爾時，世尊欲重宣此義，而說偈言：
X32n0616_p0152c07║常行忍辱，哀愍一切，乃能演說，佛所讚經。
X32n0616_p0152c08║上總明行成，今頌別顯。初句頌著衣行成，次句頌
X32n0616_p0152c09║入室行成，演說頌坐座行成也。△二、追頌行法三：
X32n0616_p0152c10║初、頌誓願所緣之境，二、頌起誓願之由，三、頌正立
X32n0616_p0152c11║誓願。今初。
X32n0616_p0152c12║後末世時持此經者，於家、出家及非菩薩應生慈悲。
X32n0616_p0152c13║△二、頌起誓願之由。
X32n0616_p0152c14║斯等不聞不信是經，則為大失。
X32n0616_p0152c15║△三頌正立誓願。
X32n0616_p0152c16║我得佛道，以諸方便為說此法，令住其中。
X32n0616_p0152c17║初頌行法竟。△二、頌歎。經但頌約譬廣歎，不頌就
X32n0616_p0152c18║法略歎。又長文兩譬兩合，今初、總頌兩譬，二、總頌
X32n0616_p0152c19║兩合也。初、總頌兩譬。
X32n0616_p0152c20║譬如強力轉輪之王，兵戰有功賞賜諸物，象馬車乘
X32n0616_p0152c21║嚴身之具，及諸田宅聚落城邑，或與衣服種種珍寶
X32n0616_p0152c22║奴婢財物，歡喜賜與。如有勇健能為難事，王解髻中
X32n0616_p0152c23║明珠賜之。
X32n0616_p0152c24║先三偈頌不與珠譬，後一偈頌與珠譬。△二、總頌
X32n0616_p0153a01║兩合。
X32n0616_p0153a02║如來亦爾，為諸法王，忍辱大力，智慧寶藏，以大慈悲，
X32n0616_p0153a03║如法化世。見一切人，受諸苦惱，欲求解脫，與諸魔戰，
X32n0616_p0153a04║為是眾生，說種種法，以大方便，說此諸經。既知眾生，
X32n0616_p0153a05║得其力已，末後乃為，說是法華，如王解髻，明珠與之。
X32n0616_p0153a06║此經為尊，眾經中上，我常守護，不妄開示，今正是時，
X32n0616_p0153a07║為汝等說。
X32n0616_p0153a08║先三偈半頌合不與珠，後三偈頌合與珠也。二、解
X32n0616_p0153a09║釋修行方法竟。△三、總明行成之相三：初、結勸四
X32n0616_p0153a10║行，二、舉三報以勸，三、總結。今初。
X32n0616_p0153a11║我滅度後求佛道者，欲得安隱演說斯經，應當親近
X32n0616_p0153a12║如是四法。
X32n0616_p0153a13║△二、舉三報以勸，亦名三障清淨。復為三：初、報障，
X32n0616_p0153a14║轉轉現報；二、業障，轉轉生報；三、煩惱障，轉轉後報。
X32n0616_p0153a15║今初。
X32n0616_p0153a16║讀是經者，常無憂惱，又無病痛，顏色鮮白。
X32n0616_p0153a17║常無憂惱轉現報之心，又無病痛等轉現報之色
X32n0616_p0153a18║也。△二、業障轉轉生報。
X32n0616_p0153a19║不生貧窮、卑賤、醜陋。
X32n0616_p0153a20║惡業之因，乃感惡果。持經則不作貧賤業，所以不
X32n0616_p0153a21║生卑陋處也。△三、煩惱障轉，轉後報二：初、別明三
X32n0616_p0153a22║煩惱障轉，二、總明一切煩惱障轉。初又三：初、貪障
X32n0616_p0153a23║轉，二、瞋障轉，三、癡障轉。今初。
X32n0616_p0153a24║眾生樂見，如慕賢聖，天諸童子，以為給使。
X32n0616_p0153b01║多貪欲者，則人忽慢，又復障生梵天。今貪欲障轉，
X32n0616_p0153b02║故眾生敬慕天童給使也。△二、瞋障轉。
X32n0616_p0153b03║刀杖不加，毒不能害。若人惡罵，口則閉塞。遊行無畏，
X32n0616_p0153b04║如師子王。
X32n0616_p0153b05║捨瞋則內除刀箭，入陣則外刃不傷。△三癡障轉。
X32n0616_p0153b06║智慧光明，如日之照。
X32n0616_p0153b07║初別明三煩惱障轉竟。△二、總明一切煩惱障轉
X32n0616_p0153b08║四：初、夢入十信相似位（至）四、夢入妙覺究竟位。蓋
X32n0616_p0153b09║安樂既是如來之行，故弘經者預表果成。當知弘
X32n0616_p0153b10║功，其力不小。又百千萬億劫事，咸在一念夢中，用
X32n0616_p0153b11║表妙法不可思議。一中無量，無量中一，是相前現，
X32n0616_p0153b12║後當尅果。一生弘教，功超累劫也。初夢入十信
X32n0616_p0153b13║相似位。
X32n0616_p0153b14║若於夢中但見妙事，見諸如來坐師子座，諸比丘眾
X32n0616_p0153b15║圍繞說法；又見龍、神、阿修羅等數如恒沙，恭敬合掌，
X32n0616_p0153b16║自見其身而為說法。
X32n0616_p0153b17║初二句總貫諸文；次四句見佛聞法，表上求佛道
X32n0616_p0153b18║也；後六句為龍神等說法，表下化眾生也。△二、夢
X32n0616_p0153b19║入初住見道位。
X32n0616_p0153b20║又見諸佛，身相金色，放無量光，照於一切，以梵音聲，
X32n0616_p0153b21║演說諸法。佛為四眾，說無上法，見身處中，合掌讚佛，
X32n0616_p0153b22║聞法歡喜，而為供養，得陀羅尼，證不退智。佛知其心，
X32n0616_p0153b23║深入佛道，即為授記，成最正覺。汝善男子，當於來世，
X32n0616_p0153b24║得無量智，佛之大道，國土嚴淨，廣大無比，亦有四眾，
X32n0616_p0153c01║合掌聽法。
X32n0616_p0153c02║見身處中，表入實也。聞法歡喜，表悟圓因所證，與
X32n0616_p0153c03║別歡喜地同也。得陀羅尼，即三總持。證不退智，即
X32n0616_p0153c04║三不退。授記作佛，即無生現前記也。△三、夢入住
X32n0616_p0153c05║行向地修道位。
X32n0616_p0153c06║又見自身，在山林中，修習善法，證諸實相，深入禪定，
X32n0616_p0153c07║見十方佛。
X32n0616_p0153c08║善法者，稱性所起慧行及與行行，即是七科道品、
X32n0616_p0153c09║十波羅蜜、四等、四攝、三昧、總持等一切佛道也。實
X32n0616_p0153c10║相即是中道，中道非一非多，由破四十品惑，即有
X32n0616_p0153c11║四十番分證中道，故名證諸實相也。深入禪定即
X32n0616_p0153c12║首楞嚴定，不以二相見于如來，故云見十方佛也。
X32n0616_p0153c13║又後心菩薩入金剛定，諸佛現前灌頂授職，故云
X32n0616_p0153c14║見十方佛。△四夢入妙覺究竟位。
X32n0616_p0153c15║諸佛身金色，百福相莊嚴，聞法為人說，常有是好夢。
X32n0616_p0153c16║又夢作國王，捨宮殿眷屬，及上妙五欲，行詣於道場。
X32n0616_p0153c17║在菩提樹下，而處師子座，求道過七日，得諸佛之智。
X32n0616_p0153c18║成無上道已，起而轉法輪，為四眾說法，經千萬億劫。
X32n0616_p0153c19║說無漏妙法，度無量眾生，後當入涅槃，如煙盡燈滅。
X32n0616_p0153c20║夢八相佛，寄顯妙覺也。從須陀洹至辟支佛悉有
X32n0616_p0153c21║夢，唯佛不夢無疑，無習氣故。金光明最勝王經明
X32n0616_p0153c22║將證十地，皆先有夢。夢是獨頭意識，與睡眠心所
X32n0616_p0153c23║合，幻現三世種種境界。所夢與過去事相應，即是
X32n0616_p0153c24║習氣影子；若與未來事相應，即是吉凶先兆。今持
X32n0616_p0154a01║經王得此好夢，未來不虗，是吉兆也。二、舉三報以
X32n0616_p0154a02║勸竟。△三、總結。
X32n0616_p0154a03║若後惡世中，說是第一法，是人得大利，如上諸功德。
X32n0616_p0154a04║原此安樂行品，特示初心弘法方軌，具含十乘觀
X32n0616_p0154a05║法。今略點之，令緣心有在。觀諸法如實相，第一、觀
X32n0616_p0154a06║不思議境也。於在家、出家起大慈心，於非菩薩起
X32n0616_p0154a07║大悲心，第二、真正發菩提心也。三業各有止、行、觀
X32n0616_p0154a08║行，第三、善巧安心也。觀一切法空等，第四、破法徧
X32n0616_p0154a09║也。亦不行不分別，第五、識通塞也。三業及誓願，即
X32n0616_p0154a10║圓四念處，依此圓斷二惡而生二善。成就如意、根、
X32n0616_p0154a11║力、覺、道，第六、調適道品也。離十惱亂等，第七、對治
X32n0616_p0154a12║助開也。夢中所見，表第八、次位也。而不卒暴，心亦
X32n0616_p0154a13║不驚，第九、能安忍也。於法無所行，第十、離法愛也。
X32n0616_p0154a14║通括四行，十法略周。又細論之，則一一行中，並具
X32n0616_p0154a15║十法。又十法為正，四行助之，若四若十，並涉因果。
X32n0616_p0154a16║又四行為總，十觀為別，若總若別，俱通橫豎。十法
X32n0616_p0154a17║導理，無不尅終，四行事儀，豈局在始？圓道妙行，終
X32n0616_p0154a18║始無殊，六即義明，措足有地。初迹門開權顯實竟。
X32n0616_p0154a19║
X32n0616_p0154a20║妙法蓮華經台宗會義卷五之一
X32n0616_p0154a21║
X32n0616_p0154a22║
X32n0616_p0154a23║
X32n0616_p0154a24║
X32n0616_p0154b01║妙法蓮華經台宗會義卷五之二
X32n0616_p0154b02║古吳後學蕅益　智旭　述
X32n0616_p0154b03║△釋安樂行品竟。次釋從地涌出品。
X32n0616_p0154b04║從地涌出品第十五
X32n0616_p0154b05║師嚴道尊，鞠躬祇奉如來一命，四方奔踊，故言從
X32n0616_p0154b06║地涌出品。（道在師故道尊，師有道故師嚴。師嚴故命不可違，道尊故有命必赴。命者，一由
X32n0616_p0154b07║寶塔品末云：佛欲以此妙法華經付囑有在，此命猶通。二由此品之初，他方菩薩請弘，佛止之曰：我娑婆
X32n0616_p0154b08║世界，自有六萬恒河沙等，即別命也。此世界悉檀也。）三世化物，惠利無疆，一
X32n0616_p0154b09║月萬影，孰能思量？召過以示現，弘經以益當，故言
X32n0616_p0154b10║從地涌出品。（為人悉檀。）虗空湛然，無早無晚，惑者執迹
X32n0616_p0154b11║而闇其本，召昔示今，破近執而顯遠事，故言從地
X32n0616_p0154b12║涌出品。（虗空譬理，理無早睌。依理成事，事有本迹。或執近迹以失遠本，本迹尚迷，況不思議
X32n0616_p0154b13║一。故本弟子居下虗空，本地之家師經久虗空，今之師弟在今虗空。久空今空，下空上空，雖則體一，然本弟
X32n0616_p0154b14║子元知近迹，今之弟子猶迷遠本。為破近執，召昔示今，今弟子因疑致請，聞說方破執近之惡，對治悉也。）
X32n0616_p0154b15║寂場少父，久服種智還年之藥，故老而若少。寂光
X32n0616_p0154b16║老兒，亦久稟常住不死之方，故少而若老。示其藥
X32n0616_p0154b17║力，咸令得知，故言從地涌出品。（第一義悉。）文云：是從何
X32n0616_p0154b18║所來，以何因緣集，當知四悉檀，因緣故涌出也。（然初
X32n0616_p0154b19║一悉文在今品，第二意兼後品，三四二悉探用後品，皆是助後以成，顯遠善生惡，破見本故也。故知世界
X32n0616_p0154b20║即後三悉之由，今涌出品專在世界。）△二、本門開近顯遠三：初、從此
X32n0616_p0154b21║至汝等自當因是得聞，是序段；二、從爾時，釋迦牟
X32n0616_p0154b22║尼佛告彌勒菩薩下，訖分別功德品，初彌勒說偈，
X32n0616_p0154b23║是正說段；三、從爾時，佛告彌勒，訖常不輕品，共三
X32n0616_p0154b24║品半，是流通段。初、序，為二：初、涌出，二、疑問。初中三：
X32n0616_p0154c01║初、他方菩薩請弘經，二、如來不許，三、下方涌出。
X32n0616_p0154c02║今初。
X32n0616_p0154c03║爾時，他方國土諸來菩薩摩訶薩，過八恒河沙數，於
X32n0616_p0154c04║大眾中起，合掌作禮而白佛言：世尊！若聽我等於佛
X32n0616_p0154c05║滅後，在此娑婆世界勤加精進，護持、讀誦、書寫、供養
X32n0616_p0154c06║是經典者，當於此土而廣說之。
X32n0616_p0154c07║他方菩薩已聞迹門說流通竟，慕此通經勝福，故
X32n0616_p0154c08║願住此弘宣也。△二、如來不許。
X32n0616_p0154c09║爾時，佛告諸菩薩摩訶薩眾：止，善男子！不須汝等護
X32n0616_p0154c10║持此經。所以者何？我娑婆世界自有六萬恒河沙等
X32n0616_p0154c11║菩薩摩訶薩，一一菩薩各有六萬恒河沙眷屬，是諸
X32n0616_p0154c12║人等能於我滅後護持、讀誦、廣說此經。
X32n0616_p0154c13║如來止之，凡有三義：一者、汝等各各自有己任，若
X32n0616_p0154c14║住此土，廢彼利益；二者、他方菩薩此土結緣事淺，
X32n0616_p0154c15║雖欲宣授，必無巨益；三者、若復許之，則不得召下，
X32n0616_p0154c16║下若不來，不得破近顯遠也。問：諸佛、菩薩分身散
X32n0616_p0154c17║影，普徧十方，誘化一切，有何彼此，而言己任及廢
X32n0616_p0154c18║彼耶？答：佛、菩薩心實無彼此，但機有在無，無始法
X32n0616_p0154c19║爾。初從此佛、菩薩結緣，還於此佛、菩薩成熟，由此
X32n0616_p0154c20║須召下方也。召下方來，亦有三義：一者、是我弟子，
X32n0616_p0154c21║應弘我法；二者、以緣深廣，能徧此土，徧分身土而
X32n0616_p0154c22║作利益；三者、得開近顯遠也（各有己任，無世界益；結緣事淺，無為人益；
X32n0616_p0154c23║不得破近，無對治益；不得顯遠，無第一義益。以無四益，所以止之。子弘父法，有世界益；結緣深廣，有為人
X32n0616_p0154c24║益；開近，有對治益；顯遠，有第一義益。具有四益，所以召之）。△三、下方涌出二：初、
X32n0616_p0155a01║經家敘相，二、明問訊。初中五：初、涌出，二、身相，三、住
X32n0616_p0155a02║處，四、聞命，五、眷屬。今初。
X32n0616_p0155a03║佛說是時，娑婆世界三千大千國土地皆振裂，而於
X32n0616_p0155a04║其中有無量千萬億菩薩摩訶薩同時涌出。
X32n0616_p0155a05║地覆本時，眷屬如迹隱本，今開迹顯本，故裂地以
X32n0616_p0155a06║表之。△二身相
X32n0616_p0155a07║是諸菩薩身皆金色，三十二相無量光明。
X32n0616_p0155a08║△三、住處。
X32n0616_p0155a09║先盡在此娑婆世界之下，此界虗空中住。
X32n0616_p0155a10║在此世界之下，則不屬此世界。此界虗空中住，則
X32n0616_p0155a11║不屬彼下界。非此非彼，即表中道常寂光土也。常
X32n0616_p0155a12║即常德，寂即樂德，光即淨我。常即法身，寂即解脫，
X32n0616_p0155a13║光即般若。三德無不常樂我淨，四德無非即空假
X32n0616_p0155a14║中，是為不縱不橫秘密之藏。不即此界，不離此界，
X32n0616_p0155a15║故以世界之下，此界虗空表之。住者，以不住法，住
X32n0616_p0155a16║於秘藏也。當知本有四德，以為所依。修得四德，以
X32n0616_p0155a17║為能依。能所並有，能依之身，依於能所。所依之土，
X32n0616_p0155a18║二義齊等，方是毗盧遮那身土之相。是故一人成
X32n0616_p0155a19║佛時，法界皆為此佛之依正。一佛既爾，當知一切
X32n0616_p0155a20║諸佛，亦復如是。重重互徧，重重互入，重重互現，重
X32n0616_p0155a21║重互融。又諸佛既爾，當知一切菩薩之所分證，亦
X32n0616_p0155a22║復如是。又諸佛菩薩滿分修德既爾，當知一切眾
X32n0616_p0155a23║生所有性德，亦復如是。無不互徧互入，互現互融。
X32n0616_p0155a24║但迷悟攸分，故即而常六。然法性平等，故六而常
X32n0616_p0155b01║即。所以阿鼻依正，全處極聖之自心。遮那身土，不
X32n0616_p0155b02║離下凡之一念也。△四聞命。
X32n0616_p0155b03║是諸菩薩聞釋迦牟尼佛所說音聲，從下發來。
X32n0616_p0155b04║即是聞命故來，弘法故來，破執故來，顯本故來也。
X32n0616_p0155b05║△五眷屬。
X32n0616_p0155b06║一一菩薩皆是大眾唱導之首，各將六萬恒河沙眷
X32n0616_p0155b07║屬、況將五萬四萬三萬二萬一萬恒河沙等眷屬者
X32n0616_p0155b08║（其數轉多）、況復乃至一恒河沙半恒河沙四分之一乃至
X32n0616_p0155b09║千萬億那由他分之一（其數轉多）、況復千萬億那由他眷
X32n0616_p0155b10║屬（其數轉多）、況復億萬眷屬（其數轉多）、況復千萬百萬乃至一
X32n0616_p0155b11║萬（其數展轉倍多）、況復一千一百乃至一十（其數展轉倍多）、況復將
X32n0616_p0155b12║五四三二一弟子者（其數展轉倍多）、況復單己樂遠離行（其數
X32n0616_p0155b13║展轉倍多），如是等比無量無邊，算數譬喻所不能知。
X32n0616_p0155b14║一一皆是導師之德，能引眾人至於寶所。當知一
X32n0616_p0155b15║己非獨六萬恒沙，眷屬非多也。若約法門者，一即
X32n0616_p0155b16║一道清淨，二即福智，三即戒定慧，四即四諦，五即
X32n0616_p0155b17║五眼，六即六度。一一度具十法界，一一界各有十，
X32n0616_p0155b18║十即有百，百即具千，十善即有萬，一度具萬，六度
X32n0616_p0155b19║即六萬法門。多不為多，一不為一，非多非一，而多
X32n0616_p0155b20║而一。初經家敘相竟。△二、明問訊五：初、三業供養，
X32n0616_p0155b21║二、陳問訊之辭，三、佛答安樂，四、偈頌隨喜，五、如來
X32n0616_p0155b22║述歎。初中三：初、正明供養，二、明所經時節，三、明佛
X32n0616_p0155b23║神力加持。今初。
X32n0616_p0155b24║是諸菩薩從地出已，各詣虗空七寶妙塔多寶如來、
X32n0616_p0155c01║釋迦牟尼佛所。到已，向二世尊頭面禮足，及至諸寶
X32n0616_p0155c02║樹下師子座上佛所，亦皆作禮，右遶三帀，合掌恭敬，
X32n0616_p0155c03║以諸菩薩種種讚法而以讚歎，住在一面，欣樂瞻仰
X32n0616_p0155c04║於二世尊。
X32n0616_p0155c05║作禮右遶，是身業供養；種種讚歎，是口業供養；欣
X32n0616_p0155c06║樂瞻仰，是意業供養。以此不思議三業，供不思議
X32n0616_p0155c07║三身而為能感，故佛以神力應之，令諸大眾長時
X32n0616_p0155c08║謂短，即狹見廣也。△二、明所經時節。
X32n0616_p0155c09║是諸菩薩摩訶薩從初涌出，以諸菩薩種種讚法而
X32n0616_p0155c10║讚於佛，如是時間經五十小劫。是時，釋迦牟尼佛默
X32n0616_p0155c11║然而坐，及諸四眾亦皆默然。
X32n0616_p0155c12║種種讚法而讚於佛，遂經五十小劫，何止百千恒
X32n0616_p0155c13║河沙偈？故知梵文積至八里，未足為多也。問：釋迦
X32n0616_p0155c14║住世僅八十年，說法四十九載，相傳八年說法華
X32n0616_p0155c15║經，何得有此五十小劫？答：如維摩丈室得容三萬
X32n0616_p0155c16║二千師子之座，一一座高八萬四千由旬。既橫論
X32n0616_p0155c17║大小，小可容大，則豎論久暫，暫豈不容久耶？問：若
X32n0616_p0155c18║爾，則是延半日以為五十小劫也，何故下云佛神
X32n0616_p0155c19║力故，令諸大眾謂如半日？答：非延半日而為五十
X32n0616_p0155c20║小劫，乃納五十小劫于半日中，亦猶遠將燈王國
X32n0616_p0155c21║中大師子座而入丈室，非變丈室為師子座也。問：
X32n0616_p0155c22║時無實法，長短本空，何得戲論有納入耶？答：若約
X32n0616_p0155c23║真諦，則大小、久暫悉皆平等；若約俗諦，則大小、久
X32n0616_p0155c24║暫仍自歷然。若約迷情，不知全俗即真，故言俗之
X32n0616_p0156a01║時，則大自大、小自小、久自久、暫自暫，不相容攝；言
X32n0616_p0156a02║真之時，則一味掃蕩。若約諸佛菩薩，了達真俗不
X32n0616_p0156a03║二，故不惟一事攝一切理，而且一事攝一切事。所
X32n0616_p0156a04║以丈室容師子座，師子座不小，丈室不大；則知半
X32n0616_p0156a05║日容五十劫，五十劫不促，半日不延也。又若論寂
X32n0616_p0156a06║光實報境界，則下方菩薩常面稱揚，如來默然常
X32n0616_p0156a07║受其讚，盡未來時無有疲厭，亦不休歇。若論同居
X32n0616_p0156a08║穢土機緣，則住世八旬，事須唱滅，故令大眾謂如
X32n0616_p0156a09║半日。若論方便淨土機緣，則已破三界見思，未破
X32n0616_p0156a10║無明別惑，應見菩薩讚歎經五十劫。是知即此靈
X32n0616_p0156a11║山橫論四土，眾生福薄，見佛入滅，是同居土相也；
X32n0616_p0156a12║五十小劫讚歎于佛，儼然未散，方便土相也；於阿
X32n0616_p0156a13║僧祇劫，常在靈鷲山，眾生見劫盡，我此土安隱實
X32n0616_p0156a14║報，寂光土相也。問：若方便土菩薩讚歎五十小劫，
X32n0616_p0156a15║今猶未散，則此後十三品經何從得有？答：佛之神
X32n0616_p0156a16║力不可思議，為彼示長，為此示短，三世互入，亦無
X32n0616_p0156a17║所在。如安樂行人，一夢尚可經于千萬億劫，豈不
X32n0616_p0156a18║能攝未來之事令入現在，俾此土眾生得沾滅後
X32n0616_p0156a19║流通益耶？△三、明佛神力加持
X32n0616_p0156a20║五十小劫，佛神力故，令諸大眾謂如半日。爾時，四眾
X32n0616_p0156a21║亦以佛神力故，見諸菩薩徧滿無量百千萬億國土
X32n0616_p0156a22║虗空。
X32n0616_p0156a23║若約真諦，則時劫本空；今約俗諦，則五十小劫是
X32n0616_p0156a24║實。故已破無明者，知見五十小劫；未破無明者，不
X32n0616_p0156b01║堪耐久。由佛神力，令其謂如半日，不生疲倦也。又
X32n0616_p0156b02║諸菩薩徧滿無量國土虗空，豈惟肉眼不能遠矚？
X32n0616_p0156b03║縱令天眼，何可盡瞻？而今四眾以佛神力，則能徧
X32n0616_p0156b04║見。當知長而謂短，由迷情未袪；狹而見廣，由妙機
X32n0616_p0156b05║當發。又長而謂短，意表本為迹隱，此迹須開；狹而
X32n0616_p0156b06║見廣，意表迹含於本，此本須顯。又自佛眼觀，則長
X32n0616_p0156b07║短平等；廣狹平等如理，則非本非迹。自四眼觀，則
X32n0616_p0156b08║解者見長見廣，如知遠本；惑者見短見狹，如執近
X32n0616_p0156b09║迹。今迷長謂短，亦云佛之神力，是顯佛能隨情；即
X32n0616_p0156b10║狹見廣，亦云佛之神力，是顯佛能破情。又壽量未
X32n0616_p0156b11║談，故長令見短；下方已涌，故狹令見廣。夫見雨猛，
X32n0616_p0156b12║知龍大；見華盛，知池深。見所化如此之多，則知能
X32n0616_p0156b13║化甚大久遠。既開顯已，眾豈終惑？所以下文神力
X32n0616_p0156b14║品中，滿百千歲，然後還攝舌相，不復更云謂如半
X32n0616_p0156b15║日也。初、三業供養竟。△二陳問訊之辭。
X32n0616_p0156b16║是菩薩眾中有四導師：一名上行，二名無邊行，三名
X32n0616_p0156b17║淨行，四名安立行。是四菩薩於其眾中最為上首唱
X32n0616_p0156b18║導之師，在大眾前各共合掌，觀釋迦牟尼佛而問訊
X32n0616_p0156b19║言：世尊！少病少惱安樂行不？所應度者受教易不？不
X32n0616_p0156b20║令世尊生疲勞耶？爾時四大菩薩而說偈言：
X32n0616_p0156b21║世尊安樂少病少惱，教化眾生得無疲倦？又諸眾生
X32n0616_p0156b22║受化易不？不令世尊生疲勞耶？
X32n0616_p0156b23║初標四導師者，欲擬開示悟入四十位耳。如華嚴
X32n0616_p0156b24║經但舉法慧、德林、金剛幢、金剛藏說四十位也。四
X32n0616_p0156c01║皆名行者，安樂行成也。上行者，開佛知見超于九
X32n0616_p0156c02║界也。無邊行者，示佛知見一行一切行也。淨行者，
X32n0616_p0156c03║悟佛知見事理融妙也。安立行者，入佛知見自安
X32n0616_p0156c04║安他猶如大地也。問辭有長文重頌，各有二意：一
X32n0616_p0156c05║問如來安樂，二問眾生易度。安樂即自行，易度即
X32n0616_p0156c06║化他，自行化他總不出于衣座室三，衣座室三即
X32n0616_p0156c07║安樂行。前品用勗始行菩薩，今地涌問佛亦不過
X32n0616_p0156c08║云安樂行不而已，故知圓行始終理同，佛是究竟
X32n0616_p0156c09║安樂行，菩薩是分證安樂行。前品是明觀行安樂
X32n0616_p0156c10║行，乃至一切眾生無非理即安樂行也。△三、佛答
X32n0616_p0156c11║安樂。
X32n0616_p0156c12║爾時，世尊於菩薩大眾中而作是言：如是，如是！諸善
X32n0616_p0156c13║男子！如來安樂少病少惱，諸眾生等易可化度無有
X32n0616_p0156c14║疲勞。所以者何？是諸眾生世世已來常受我化，亦於
X32n0616_p0156c15║過去諸佛恭敬尊重種諸善根。此諸眾生始見我身
X32n0616_p0156c16║聞我所說，即皆信受入如來慧，除先修習學小乘者。
X32n0616_p0156c17║如是之人，我今亦令得聞是經入於佛慧。
X32n0616_p0156c18║佛答：安樂易度兩事相成，安樂故易度，易度故安
X32n0616_p0156c19║樂也。所以者何下，釋成易度之由，由諸眾生世世
X32n0616_p0156c20║受化故也。然有二種：一者種諸善根則始見我身，
X32n0616_p0156c21║聞說華嚴即皆信受入如來慧，或聞方等般若亦
X32n0616_p0156c22║入佛慧。二者先修習小則漸漸調伏來至法華，亦
X32n0616_p0156c23║令聞經得入佛慧（方等般若小乘亦有密得入者，但不彰灼故此不言）。是知
X32n0616_p0156c24║華嚴方等般若法華佛慧不殊，不當優劣。然佛慧
X32n0616_p0157a01║雖同教相稍異，且約華嚴法華對辨略明十異：第
X32n0616_p0157a02║一始見今見，華嚴初成道時名為始見，法華久後
X32n0616_p0157a03║說實故名今見，始見今見佛慧不殊也。第二開合
X32n0616_p0157a04║不開合，華嚴日照高山即說於頓，故不須開合，為
X32n0616_p0157a05║不入者開頓說漸，展轉調伏令漸歸頓，故法華為
X32n0616_p0157a06║開已得合，開合雖殊二頓無別也。第三橫豎廣略，
X32n0616_p0157a07║華嚴頓直豎入，入於法界故言豎廣，不歷方便故
X32n0616_p0157a08║言橫略；法華備歷五味即是橫廣，得入佛慧亦是
X32n0616_p0157a09║豎廣，然既入法界自當通達一切方便，二經不殊
X32n0616_p0157a10║也。第四、本迹不同。華嚴以遮那為本，千百億釋迦
X32n0616_p0157a11║為迹；法華以久成為本，寂場為迹。則華嚴之本，秖
X32n0616_p0157a12║是法華之迹。又華嚴雖云或見如來初成道，或見
X32n0616_p0157a13║如來成道已無量劫，意亦密顯于本，而未彰灼明
X32n0616_p0157a14║言成道久遠若斯。是則非本非迹，法界理同；久本
X32n0616_p0157a15║近迹，隱顯事異也。第五、加說不加說。華嚴唯阿僧
X32n0616_p0157a16║祇及隨好品是佛自說，餘皆菩薩被加而說；法華
X32n0616_p0157a17║迹門三周、本門壽量等，並佛自說。雖加說自說，理
X32n0616_p0157a18║常平等，而化儀有異也。第六、變土不變土。華嚴即
X32n0616_p0157a19║穢而淨，表圓直大道，故不須變；法華轉穢為淨，表
X32n0616_p0157a20║會權歸實，故須三變。若變不變，淨土不毀，則無殊
X32n0616_p0157a21║也。第七、多處不多處。華嚴七處九會，是為多處；法
X32n0616_p0157a22║華靈鷲虗空，故不多處。處雖多少，理常平等也。第
X32n0616_p0157a23║八、斥奪不斥奪。華嚴初會永無聲聞，故無斥奪；法
X32n0616_p0157a24║華正破小執，故有斥奪。又入法界品，二乘如聾如
X32n0616_p0157b01║瘂，故有斥奪；法華皆與佛記，故無斥奪。華嚴但被
X32n0616_p0157b02║界外兩機，如醫輕重兩種不死之病，收功猶易；法
X32n0616_p0157b03║華能治定性聲聞，如令敗種復生于芽，收功更奇
X32n0616_p0157b04║也。第九、直顯開顯。華嚴行大直道，名直顯實。法華
X32n0616_p0157b05║決了聲聞法，名開權顯實。所顯之實，終無二也。第
X32n0616_p0157b06║十、根利根鈍。利者，華嚴即悟。鈍者，法華方悟。利鈍
X32n0616_p0157b07║雖殊，悟理則一。能令鈍悟，功亦倍難也。經宜不同，
X32n0616_p0157b08║略為十異。種智法界，等無差別。故云：始見我身，聞
X32n0616_p0157b09║我所說，即皆信受，入如來慧。除先修習學小乘者，
X32n0616_p0157b10║我今亦令得聞是經，入於佛慧。明文在茲，不須疑
X32n0616_p0157b11║也。諸師見其緣異，逐緣異解，迷不知反，去道轉遠。
X32n0616_p0157b12║若識理同，千車共轍，佛慧無殊也。然華嚴兼別以
X32n0616_p0157b13║明佛慧，方等對三以明佛慧，般若帶二以明佛慧，
X32n0616_p0157b14║唯有法華開彼所兼、所對、所帶，乃至三藏但生滅
X32n0616_p0157b15║法，咸成佛慧。是則所詮圓理，彼此無殊。能詮之教，
X32n0616_p0157b16║純雜有異。獨稱為妙，良不虗也。舊云：華嚴了義，滿
X32n0616_p0157b17║字常住。法華不了義，非滿非常。今以此文並之。若
X32n0616_p0157b18║始入是了義，今入不了義者，亦應始入是佛慧，今
X32n0616_p0157b19║入非佛慧。若佛慧既齊，則了義亦等，滿常亦然。又
X32n0616_p0157b20║地人呼華嚴為圓宗，法華為不真宗。今亦用此文
X32n0616_p0157b21║並之。△四、偈頌隨喜。
X32n0616_p0157b22║爾時諸大菩薩而說偈言：
X32n0616_p0157b23║善哉，善哉！大雄世尊！諸眾生等易可化度，能問諸佛
X32n0616_p0157b24║甚深智慧，聞已信行我等隨喜。
X32n0616_p0157c01║能問者，如華嚴、方等、般若經中，俱有當機問法菩
X32n0616_p0157c02║薩，乃至法華經中身子三請，俱是能問也。所問者，
X32n0616_p0157c03║即甚深智慧，所謂如來慧也。△五、如來述歎。
X32n0616_p0157c04║於時，世尊讚歎上首諸大菩薩：善哉，善哉！善男子！汝
X32n0616_p0157c05║等能於如來發隨喜心。
X32n0616_p0157c06║菩薩隨喜能問能信之人，佛乃歎其能於如來發
X32n0616_p0157c07║隨喜心意，顯諸能問者皆是古佛示迹，故菩薩隨
X32n0616_p0157c08║喜其迹，如來述歎其本，亦是密顯壽量也。初涌出
X32n0616_p0157c09║序竟。△二、疑問序二：初、此土菩薩疑問，二、他土菩
X32n0616_p0157c10║薩疑問。初中二：初、長文敘疑念，二、偈頌正發問。
X32n0616_p0157c11║今初。
X32n0616_p0157c12║爾時，彌勒菩薩及八千恒河沙諸菩薩眾，皆作是念：
X32n0616_p0157c13║我等從昔已來，不見不聞如是大菩薩摩訶薩眾，從
X32n0616_p0157c14║地涌出住世尊前，合掌供養問訊如來。
X32n0616_p0157c15║彌勒及菩薩眾咸疑念者，凡有四意：一者、自寂場
X32n0616_p0157c16║以後、今座以前，十方大士來會不絕，雖不可限，我
X32n0616_p0157c17║以補處智力悉見悉知，何於此眾不識一人？又我
X32n0616_p0157c18║遊化十方奉覲諸佛，一切海會咸所諳知，就歷履
X32n0616_p0157c19║處亦所不識，若來若去推求不識，不識則無世界
X32n0616_p0157c20║益，故須疑問。二者、彼諸大士是前進先達，彌勒是
X32n0616_p0157c21║後番末學，後不知前，例如文殊不知入定女人境
X32n0616_p0157c22║界，女人不知棄諸陰蓋菩薩境界，以不識故不知
X32n0616_p0157c23║彼之內善，自善不生無為人益，故須疑問。三者、彼
X32n0616_p0157c24║等大士本實相底，應現十方別頭教化，所有真應
X32n0616_p0158a01║皆非彌勒境界，既不識彼利物之道，即不識病無
X32n0616_p0158a02║對治益，故須疑問。四者、佛託弘經召諸大士，大士
X32n0616_p0158a03║奉師嚴命故來密開，壽量非時眾之所知，既不識
X32n0616_p0158a04║如來密旨，則無第一義益，故須疑問也。然彌勒迹
X32n0616_p0158a05║居補處本亦應深，何當如此不識？凡有二義：若約
X32n0616_p0158a06║實論，則近成補處不知久本；若約權論，則本高迹
X32n0616_p0158a07║下為物騰疑也。△二、偈頌正發問四：初、問來處來
X32n0616_p0158a08║緣（至）四、結請決疑。今初。
X32n0616_p0158a09║時彌勒菩薩摩訶薩，知八千恒河沙諸菩薩等心之
X32n0616_p0158a10║所念，并欲自決所疑，合掌向佛，以偈問曰：
X32n0616_p0158a11║無量千萬億，大眾諸菩薩，昔所未曾見，願兩足尊說。
X32n0616_p0158a12║是從何所來？以何因緣集？巨身大神通，智慧叵思議，
X32n0616_p0158a13║其志念堅固，有大忍辱力，眾生所樂見。為從何所來？
X32n0616_p0158a14║一問何處來，二問何因緣來也。巨身大神通，是歎
X32n0616_p0158a15║入如來室。智慧叵思議，是歎坐如來座。其志念堅
X32n0616_p0158a16║固，有大忍辱力，是歎著如來衣。三皆自行德也。眾
X32n0616_p0158a17║生所樂見，是歎化他德也。△二、敘眷屬數量。
X32n0616_p0158a18║一一諸菩薩，所將諸眷屬，其數無有量，如恒河沙等。
X32n0616_p0158a19║或有大菩薩，將六萬恒沙，如是諸大眾，一心求佛道。
X32n0616_p0158a20║是諸大師等，六萬恒河沙，俱來供養佛，及護持是經。
X32n0616_p0158a21║將五萬恒沙，其數過於是，四萬及三萬，二萬至一萬，
X32n0616_p0158a22║一千一百等，乃至一恒沙，半及三四分，億萬分之一，
X32n0616_p0158a23║千萬那由他，萬億諸弟子，乃至於半億，其數復過上。
X32n0616_p0158a24║百萬至一萬，一千及一百，五十與一十，乃至三二一，
X32n0616_p0158b01║單己無眷屬，樂於獨處者，俱來至佛所，其數轉過上。
X32n0616_p0158b02║如是諸大眾，若人行籌數，過於恒沙劫，猶不能盡知。
X32n0616_p0158b03║△三、問：師法是誰？
X32n0616_p0158b04║是諸大威德，精進菩薩眾，誰為其說法，教化而成就？
X32n0616_p0158b05║從誰初發心，稱揚何佛法？受持行誰經？修習何佛道？
X32n0616_p0158b06║△四、結請決疑，又四：初、結歎（至）四、明大會同請。
X32n0616_p0158b07║今初。
X32n0616_p0158b08║如是諸菩薩，神通大智力。
X32n0616_p0158b09║△二、請答來處。
X32n0616_p0158b10║四方地振裂，皆從中涌出。世尊我昔來，未曾見是事，
X32n0616_p0158b11║願說其所從，國土之名號。我常遊諸國，未曾見是眾，
X32n0616_p0158b12║我於此眾中，乃不識一人。
X32n0616_p0158b13║△三、請答來緣。
X32n0616_p0158b14║忽然從地出，願說其因緣。
X32n0616_p0158b15║△四、明大會同請。
X32n0616_p0158b16║今此之大會，無量百千億，是諸菩薩等，皆欲知此事。
X32n0616_p0158b17║是諸菩薩眾，本末之因緣，無量德世尊，唯願決眾疑。
X32n0616_p0158b18║既云欲知本末因緣，則若所師、若來處、若來緣，總
X32n0616_p0158b19║求佛答明矣。初、此土菩薩疑問竟。△二、他土菩薩
X32n0616_p0158b20║疑問。
X32n0616_p0158b21║爾時，釋迦牟尼分身諸佛，從無量千萬億他方國土
X32n0616_p0158b22║來者，在於八方諸寶樹下師子座上結加趺坐。其佛
X32n0616_p0158b23║侍者各各見是菩薩大眾，於三千大千世界四方從
X32n0616_p0158b24║地涌出住於虗空，各白其佛言：世尊！此諸無量無邊
X32n0616_p0158c01║阿僧祇菩薩大眾從何所來？爾時，諸佛各告侍者：諸
X32n0616_p0158c02║善男子！且待須臾。有菩薩摩訶薩名曰彌勒，釋迦牟
X32n0616_p0158c03║尼佛之所授記，次當作佛。已問斯事，佛今答之，汝等
X32n0616_p0158c04║自當因是得聞。
X32n0616_p0158c05║分身眷屬橫在十方，亦復不知本地未有四益，故
X32n0616_p0158c06║與彌勒同其疑問。諸佛皆不為答，抑待釋迦答彌
X32n0616_p0158c07║勒者，彌勒所問事迹不輕，釋尊一代未曾顯說，因
X32n0616_p0158c08║茲答問廣顯長壽。此大玄秘須待釋迦自開，汝自
X32n0616_p0158c09║當聞分身來集，本為證明故不應答也。初本門序
X32n0616_p0158c10║段竟。△二、正說段二：初、誡許，二、正說。初中二：初、長
X32n0616_p0158c11║文，二、偈頌。長文又三：初、述歎，二、誡，三、許。今初。
X32n0616_p0158c12║爾時，釋迦牟尼佛告彌勒菩薩：善哉，善哉！阿逸多！乃
X32n0616_p0158c13║能問佛如是大事。
X32n0616_p0158c14║初一善哉，述其上，契佛心。次一善哉，述其下，契羣
X32n0616_p0158c15║念。開迹顯本，乃一代時教所未顯談，故為佛之大
X32n0616_p0158c16║事。又須約修德果位深遠，不約性德平等理趣，故
X32n0616_p0158c17║名為事也。△二誡。
X32n0616_p0158c18║汝等當共一心，被精進鎧，發堅固意。
X32n0616_p0158c19║一心誡勿亂，精進誡勿懈，堅固誡勿退也。良以如
X32n0616_p0158c20║來實智久成，權迹長遠，化窮三世，益徧十方，非等
X32n0616_p0158c21║覺已下所能思議故也。亦是寄彌勒以誡大會。△
X32n0616_p0158c22║三許。
X32n0616_p0158c23║如來今欲顯發宣示諸佛智慧、諸佛自在神通之力、
X32n0616_p0158c24║諸佛師子奮迅之力、諸佛威猛大勢之力。
X32n0616_p0159a01║諸佛智慧，總標果智也。自在是我德，神通是樂德，
X32n0616_p0159a02║奮迅除垢是淨德，大勢威猛是常德。此點圓滿四
X32n0616_p0159a03║德，徧能三世益物，故皆名力。約過去久遠，久遠名
X32n0616_p0159a04║為自在神通；約現在分身，徧滿十方，名為師子奮
X32n0616_p0159a05║迅；約未來益物，永永不窮，名為大勢威猛。或可奮
X32n0616_p0159a06║迅是將前之狀，表未來益物；大勢是震動十方，即
X32n0616_p0159a07║現在益物，亦無不可。又自在神通是究竟慈悲室，
X32n0616_p0159a08║師子奮迅是究竟法空座，威猛大勢是究竟忍辱
X32n0616_p0159a09║衣。證此究竟三德，故力徧十方三世，為益不窮也。
X32n0616_p0159a10║初長文竟。△二、偈頌三：初、頌誡；二、頌許略，不顯述
X32n0616_p0159a11║歎。今初。
X32n0616_p0159a12║爾時，世尊欲重宣此義，而說偈言：
X32n0616_p0159a13║當精進一心，我欲說此事，勿得有疑悔。
X32n0616_p0159a14║△二頌許。
X32n0616_p0159a15║佛智叵思議。汝今出信力，住於忍善中，昔所未聞法，
X32n0616_p0159a16║今皆當得聞。我今安慰汝，勿得懷疑懼，佛無不實語，
X32n0616_p0159a17║智慧不可量。所得第一法，甚深叵分別，如是今當說，
X32n0616_p0159a18║汝等一心聽。
X32n0616_p0159a19║初誡許竟。△二、正說三：初、從此訖壽量品，是正開
X32n0616_p0159a20║近顯遠；二、分別功德品，初長文，是總授法身記；三、
X32n0616_p0159a21║彌勒說偈，是總申領解。初中二：初、訖此品，是略開
X32n0616_p0159a22║顯動執生疑；二、壽量品，是廣開顯斷疑生信。初又
X32n0616_p0159a23║二：初、略開，二、疑請。初又二：初、長文，二、偈頌。初又二：
X32n0616_p0159a24║初、答所師，二、答來處。不答何因緣集，所以下文重
X32n0616_p0159b01║請。今初。
X32n0616_p0159b02║爾時，世尊說此偈已，告彌勒菩薩：我今於此大眾宣
X32n0616_p0159b03║告汝等。阿逸多！是諸大菩薩摩訶薩，無量無數阿僧
X32n0616_p0159b04║祇從地涌出，汝等昔所未見者。我於是娑婆世界，得
X32n0616_p0159b05║阿耨多羅三藐三菩提已，教化示導是諸菩薩，調伏
X32n0616_p0159b06║其心令發道意。
X32n0616_p0159b07║此先答誰為其說法教化，而成就從誰初發心之
X32n0616_p0159b08║問也。△二、答來處，又二：初、答，二、釋。今初。
X32n0616_p0159b09║此諸菩薩皆於是娑婆世界之下，此界虗空中住，於
X32n0616_p0159b10║諸經典讀誦、通利、思惟、分別、正憶念。
X32n0616_p0159b11║界下空中，略如前釋。此答其住處，即是來處也。於
X32n0616_p0159b12║諸經典等者，追答稱揚何佛法，受持行誰經，修習
X32n0616_p0159b13║何佛道之問也。於諸經典者，圓人受法，無法不圓，
X32n0616_p0159b14║法華妙典，一切十方三世經典，悉入其中，權實不
X32n0616_p0159b15║二，終不取一捨一，此答稱揚也。讀誦通利，思惟分
X32n0616_p0159b16║別，是答受持。正憶念，是答修習。△二、釋，又二：初、釋
X32n0616_p0159b17║住處，二、釋稱揚、受持、修習。今初。
X32n0616_p0159b18║阿逸多！是諸善男子等，不樂在眾多有所說，常樂靜
X32n0616_p0159b19║處，勤行精進，未曾休息，亦不依止人天而住。
X32n0616_p0159b20║不樂在眾者，界內界外五陰名之為眾，二邊分別
X32n0616_p0159b21║名為多有。所說靜處者，中道第一義諦也。法界一
X32n0616_p0159b22║相絕待無餘，故名靜處。勤行精進未曾休息者，心
X32n0616_p0159b23║心流注任運與薩婆若相應也。不依人天者，人表
X32n0616_p0159b24║有邊，天表空表，不依二邊故以此界虗空表之，正
X32n0616_p0159c01║住常寂光法性土也。△二、釋稱揚受持修習。
X32n0616_p0159c02║常樂深智無有障礙，亦常樂於諸佛之法，一心精進
X32n0616_p0159c03║求無上慧。
X32n0616_p0159c04║由其常樂深智無有障礙，所以於諸經典悉皆稱
X32n0616_p0159c05║揚；由其常樂諸佛之法，所以讀誦通利思惟分別；
X32n0616_p0159c06║由其一心精進求無上慧，所以能正憶念也。初長
X32n0616_p0159c07║文竟。△二、偈頌二：初、頌長文，二、正略開顯。初中二：
X32n0616_p0159c08║初、頌答所師，二、頌答來處。今初。
X32n0616_p0159c09║爾時，世尊欲重宣此義，而說偈言：
X32n0616_p0159c10║阿逸汝當知，是諸大菩薩，從無數劫來，修習佛智慧，
X32n0616_p0159c11║悉是我所化，令發大道心，此等是我子。
X32n0616_p0159c12║長文但云得菩提已化令發心，不云無數劫來。或
X32n0616_p0159c13║謂止是圓頓利根一生超證，此中但云無數劫來
X32n0616_p0159c14║是我所化，不云在成道後。或謂止是行因行時化
X32n0616_p0159c15║令發心，故為但答所師，未曾彰灼開顯。△二、頌答
X32n0616_p0159c16║來處。
X32n0616_p0159c17║依止是世界，常行頭陀事，志樂於靜處，捨大眾憒鬧，
X32n0616_p0159c18║不樂多所說。如是諸子等，學習我道法，晝夜常精進，
X32n0616_p0159c19║為求佛道故，在娑婆世界，下方空中住。志念力堅固，
X32n0616_p0159c20║常勤求智慧，說種種妙法，其心無所畏。
X32n0616_p0159c21║初頌長文竟。△二、正略開顯。
X32n0616_p0159c22║我於伽耶城，菩提樹下坐，得成最正覺，轉無上法輪。
X32n0616_p0159c23║爾乃教化之，令初發道心，今皆住不退，悉當得成佛。
X32n0616_p0159c24║我今說實語，汝等一心信，我從久遠來，教化是等眾。
X32n0616_p0160a01║既云成道之後令初發心，又云從久遠來教化是
X32n0616_p0160a02║等，乃是略開近而顯遠，所以動執生疑也。初略開
X32n0616_p0160a03║竟。△二、疑請二：初、長文，二、偈頌。初中二：初、經家敘
X32n0616_p0160a04║疑，二、騰疑請答。今初。
X32n0616_p0160a05║爾時，彌勒菩薩摩訶薩及無數諸菩薩等，心生疑惑，
X32n0616_p0160a06║怪未曾有，而作是念：云何世尊於少時間，教化如是
X32n0616_p0160a07║無量無邊阿僧祇諸大菩薩，令住阿耨多羅三藐三
X32n0616_p0160a08║菩提？
X32n0616_p0160a09║△二、騰疑請答二：初、騰疑，二、請答。初中三：初、法說，
X32n0616_p0160a10║二、立譬，三、法合。初又三：初、執近疑遠，二、執遠疑近，
X32n0616_p0160a11║三、結難信。今初。
X32n0616_p0160a12║即白佛言：世尊！如來為太子時出於釋宮，去伽耶城
X32n0616_p0160a13║不遠坐於道場，得成阿耨多羅三藐三菩提，從是已
X32n0616_p0160a14║來始過四十餘年。世尊！云何於此少時大作佛事，以
X32n0616_p0160a15║佛勢力、以佛功德，教化如是無量大菩薩眾，當成阿
X32n0616_p0160a16║耨多羅三藐三菩提？
X32n0616_p0160a17║△二、執遠疑近。
X32n0616_p0160a18║世尊！此大菩薩眾，假使有人於千萬億劫數不能盡、
X32n0616_p0160a19║不得其邊，斯等久遠已來，於無量無邊諸佛所植諸
X32n0616_p0160a20║善根，成就菩薩道，常修梵行。
X32n0616_p0160a21║△三、結難信。
X32n0616_p0160a22║世尊！如此之事，世所難信。
X32n0616_p0160a23║初法說竟。△二、立譬
X32n0616_p0160a24║譬如有人，色美髮黑，年二十五，指百歲人言：是我子。
X32n0616_p0160b01║此譬上執近而疑遠也。色美髮黑，總是明年少耳。
X32n0616_p0160b02║其百歲人亦指年少言：是我父，生育我等。
X32n0616_p0160b03║此譬上執遠而疑近也。
X32n0616_p0160b04║是事難信。
X32n0616_p0160b05║此譬結難信也。△三法合
X32n0616_p0160b06║佛亦如是，得道已來，其量未久。
X32n0616_p0160b07║此合年二十五，不應有百歲子也。
X32n0616_p0160b08║而此大眾諸菩薩等，已於無量千萬億劫，為佛道故
X32n0616_p0160b09║勤行精進，善入出住無量百千萬億三昧，得大神通
X32n0616_p0160b10║久修梵行，善能次第習諸善法，巧於問答人中之寶，
X32n0616_p0160b11║一切世間甚為希有。
X32n0616_p0160b12║此合百歲之人，不應是年二十五者所生也。
X32n0616_p0160b13║今日世尊方云：得佛道時，初令發心，教化示導，令向
X32n0616_p0160b14║阿耨多羅三藐三菩提。世尊得佛未久，乃能作此大
X32n0616_p0160b15║功德事。
X32n0616_p0160b16║此合結難信也。初騰疑竟。△二、請答，又二：初、明請
X32n0616_p0160b17║意，二、正請答。初又二：初、為現在，二、為未來。今初。
X32n0616_p0160b18║我等雖復信佛隨宜所說，佛所出言未曾虗妄，佛所
X32n0616_p0160b19║知者皆悉通達。
X32n0616_p0160b20║我等雖未了知，仰信而已。△二為未來。
X32n0616_p0160b21║然諸新發意菩薩，於佛滅後，若聞是語，或不信受，而
X32n0616_p0160b22║起破法罪業因緣。
X32n0616_p0160b23║淺行易生誹謗，謗墮惡道不退者，雖復仰信，以未
X32n0616_p0160b24║了知，不能增道損生，故須答釋，令謗者生信，信者
X32n0616_p0160c01║增道損生也。初明請意竟。△二、正請答。
X32n0616_p0160c02║唯然，世尊！願為解說，除我等疑，及未來世諸善男子
X32n0616_p0160c03║聞此事已，亦不生疑。
X32n0616_p0160c04║一、請除現在疑；二、請除未來疑也。初長文竟。△二、
X32n0616_p0160c05║偈頌二：初、頌騰疑，二、頌請答。初中二：初、頌法說，二、
X32n0616_p0160c06║頌立譬，三、頌法合。初又三：初、頌執近，二、頌執遠，三、
X32n0616_p0160c07║頌結難信。今初。
X32n0616_p0160c08║爾時彌勒菩薩欲重宣此義，而說偈言：
X32n0616_p0160c09║佛昔從釋種，出家近伽耶，坐於菩提樹，爾來尚未久。
X32n0616_p0160c10║△二頌執遠。
X32n0616_p0160c11║此諸佛子等，其數不可量，久已行佛道，住於神通力，
X32n0616_p0160c12║善學菩薩道，不染世間法。如蓮華在水，從地而涌出，
X32n0616_p0160c13║皆起恭敬心，住於世尊前。
X32n0616_p0160c14║△三、頌結難信。
X32n0616_p0160c15║是事難思議，云何而可信？佛得道甚近，所成就甚多，
X32n0616_p0160c16║願為除眾疑，如實分別說。
X32n0616_p0160c17║初頌法說竟。△二、頌立譬。
X32n0616_p0160c18║譬如少壯人，年始二十五，示人百歲子，髮白而面皺。
X32n0616_p0160c19║是等我所生，子亦說是父，父少而子老，舉世所不信。
X32n0616_p0160c20║初五句頌譬執近疑遠，次一句頌譬執遠疑近，後
X32n0616_p0160c21║二句頌譬結難信也。△三頌法合。
X32n0616_p0160c22║世尊亦如是，得道來甚近，是諸菩薩等，志固無怯弱。
X32n0616_p0160c23║從無量劫來，而行菩薩道，巧於難問答，其心無所畏。
X32n0616_p0160c24║忍辱心決定，端正有威德，十方佛所讚，善能分別說。
X32n0616_p0161a01║不樂在人眾，常好在禪定，為求佛道故，於下空中住。
X32n0616_p0161a02║初半偈頌合年二十五，次三偈半頌合百歲子，略
X32n0616_p0161a03║不頌合結難信也。初頌騰疑竟。△二頌請答。
X32n0616_p0161a04║我等從佛聞，於此事無疑，願佛為未來，演說令開解。
X32n0616_p0161a05║若有於此經，生疑不信者，即當墮惡道，願今為解說。
X32n0616_p0161a06║是無量菩薩，云何於少時，教化令發心，而住不退地？
X32n0616_p0161a07║初略開顯動執生疑竟。
X32n0616_p0161a08║△釋從地涌出品竟。次釋壽量品。
X32n0616_p0161a09║如來壽量品第十六
X32n0616_p0161a10║如來者，十方三世諸佛、二佛、三佛、本佛、迹佛之通
X32n0616_p0161a11║號也。壽者，受也。量者，詮量也。詮量十方三世二佛、
X32n0616_p0161a12║三佛、本佛、迹佛之功德也。今正詮量本地三佛功
X32n0616_p0161a13║德，故言如來。壽量品如來義甚多，今且明二身、三
X32n0616_p0161a14║身，餘例可解。二身者，真身如來、應身如來也。如成
X32n0616_p0161a15║論云：乘如實道，來成正覺，故名如來。即二身義顯。
X32n0616_p0161a16║何者？乘是如智，實是如境；道是因，覺是果。若單論
X32n0616_p0161a17║乘，則如無所知；若單明實，則如無能知。境智和合，
X32n0616_p0161a18║則有因果。照境未窮名因，盡源為果。因圓果滿，即
X32n0616_p0161a19║是乘如實道，來成正覺，此真身如來也。以如實智，
X32n0616_p0161a20║乘如實道，來生三有，示正成覺，即應身如來也。（報智
X32n0616_p0161a21║冥法，名為真身；從體起用，名為應身。但云二身，攝法周足。）三身者，法身如來、報
X32n0616_p0161a22║身如來、化身如來也。如大論云：如法相解，如法相
X32n0616_p0161a23║說，故名如來。即三身義足。何者？如即法，如如境，非
X32n0616_p0161a24║因非果，有佛無佛，性相常然，徧一切處而無有異，
X32n0616_p0161b01║故名為如；不動而至，名之為來。此約所證，即法身
X32n0616_p0161b02║如來也。又復如智稱於如理，從理名如，從智名來，
X32n0616_p0161b03║故曰如法相解。此約能證，即報身如來也。又以如
X32n0616_p0161b04║如境智合故，即能處處示成正覺，轉正法輪，故曰
X32n0616_p0161b05║如法相說。此約起用，即化身如來也。偈云：水銀和
X32n0616_p0161b06║真金，能塗諸色像。功德和法身，處處應現往。如明
X32n0616_p0161b07║月之影徧萬川，故名為應，亦名為化。此之三身，不
X32n0616_p0161b08║可單取。故大經云：法身亦非涅槃，般若亦非涅槃，
X32n0616_p0161b09║解脫亦非涅槃。三法具足，稱秘密藏，名大涅槃。當
X32n0616_p0161b10║知三身，不可一異，縱橫並別。圓覽三法，稱假名如
X32n0616_p0161b11║來也。文云非如非異者，非彼偏如，以顯圓如，即法
X32n0616_p0161b12║身如來義。又云如來如實知見三界之相，即如如
X32n0616_p0161b13║智，稱如如境，以一切種智知，以佛眼見，是報身如
X32n0616_p0161b14║來義。又云或示己身己事，或示他身他事，即應身
X32n0616_p0161b15║如來義。若但性德三如來者，是橫；若但修德三如
X32n0616_p0161b16║來者，是縱；若先法，次報，後應，亦是縱。今經圓說不
X32n0616_p0161b17║縱不橫三如來也。縱橫三身，尚非今義，況三藏通
X32n0616_p0161b18║教所明如來耶？又法華前，亦明圓三身義，同是迹
X32n0616_p0161b19║中三身耳。發迹顯本三如來者，永異諸經。故天親
X32n0616_p0161b20║論云：示現成大菩提無上，故示三種菩提：一、應化
X32n0616_p0161b21║菩提，隨所應現，即為示現，如經出釋氏宮故；二、報
X32n0616_p0161b22║佛菩提，十地滿足，得常涅槃，如經我實成佛已來
X32n0616_p0161b23║無量無邊劫故；三、法佛菩提，謂如來藏性淨，涅槃
X32n0616_p0161b24║不變，如經如來如實知見三界之相故。經具其義，
X32n0616_p0161c01║論出其名，不如上釋，寧會經論耶？又三身各論單
X32n0616_p0161c02║複，單義如前。法身複者，一自性清淨法身，二離垢
X32n0616_p0161c03║妙極法身。報身複者，一自受用報，二他受用報。應
X32n0616_p0161c04║身複者，一勝應，二劣應。又一應現佛界身，二應現
X32n0616_p0161c05║九界身。若束此單複三身而為二身，則二種法身
X32n0616_p0161c06║及自受用報，名為真身；他受用報及勝劣應等，名
X32n0616_p0161c07║為應身。故知若複若單，若三若二，平等平等。更欲
X32n0616_p0161c08║廣說，則四身、十身、三十二身、無量身等，開合自在，
X32n0616_p0161c09║多不為多，少不為少，非少非多，而少而多。倘執名
X32n0616_p0161c10║相，而欲妄較諸經優劣，遠之遠矣。次明壽量者，真
X32n0616_p0161c11║如不隔諸法，故名為受，此法身壽也。境智相應，故
X32n0616_p0161c12║名為受，此報身壽也。一期示現，連持不斷，故名為
X32n0616_p0161c13║受，此應身壽也。詮量法身如來如理壽命，詮量報
X32n0616_p0161c14║身如來智慧壽命，詮量應身如來同緣壽命，故言
X32n0616_p0161c15║壽量。法身如來如理壽命者，有佛無佛，性相常然，
X32n0616_p0161c16║不論相應，不論連持，非無量，非有量。故文云：非如
X32n0616_p0161c17║非異，非實非虗。蓋詮量法身如理命也。報身如來
X32n0616_p0161c18║智慧壽命者，以如如智契如如境，境發智為報，智
X32n0616_p0161c19║冥境為受。境既無量無邊，常住不滅，智亦如是。譬
X32n0616_p0161c20║如函大蓋大，故文云：我智力如是，久修業所得，慧
X32n0616_p0161c21║光照無量，壽命無數劫。此詮報身智慧命也。應身
X32n0616_p0161c22║如來同緣壽命者，緣長則長，緣促則促。如水清月
X32n0616_p0161c23║現，月實不來；水濁月亡，月亦不去。故文云：數數現
X32n0616_p0161c24║生，數數現滅。或復自說名字不同、年紀大小，此詮
X32n0616_p0162a01║應身同緣命也。當知所詮不出四句：一者、有量，二
X32n0616_p0162a02║者、無量，三者、亦有量亦無量，四者、非有量非無量。
X32n0616_p0162a03║有量則無常，無量則常，雙亦則亦常亦無常，雙非
X32n0616_p0162a04║則非常非無常。今以四句更作別、圓二釋：一、別教
X32n0616_p0162a05║各釋者，非常非無常，雙非理極，即法身也。常即報
X32n0616_p0162a06║身，報智冥法，亦非常非無常。但取金剛道後，正智
X32n0616_p0162a07║圓滿，不復生滅，故名為常。又依唯識，則法身不生
X32n0616_p0162a08║不滅，故名為常；報身生因所生，故非常；圓滿成就，
X32n0616_p0162a09║故非無常。即雙非句也。亦常亦無常即是應身，應
X32n0616_p0162a10║用無盡，故亦常；數數唱滅，故亦無常也。無常即是
X32n0616_p0162a11║金剛心前智用增進，乃至凡夫生滅出沒皆是無
X32n0616_p0162a12║常也。三佛各一句，凡夫共一句，故是別義。二、圓教
X32n0616_p0162a13║通釋者，三身各備四句。法身四句者，不生不滅，故
X32n0616_p0162a14║名為常；無彼凡夫妄計倒常，故名無常；寂而雙照，
X32n0616_p0162a15║故名亦常亦無常；雙破凡聖八倒，故名非常非無
X32n0616_p0162a16║常也。報身四句者，出過二乘，故名為常；無妄計常，
X32n0616_p0162a17║故名無常；智能雙照，故名亦常亦無常；智冥諦境，
X32n0616_p0162a18║故名非常非無常也。應身四句者，應用不絕，故名
X32n0616_p0162a19║為常；示同生滅，故名無常；兩義雙具，故名亦常亦
X32n0616_p0162a20║無常；既非實報，亦非業感，故名非常非無常也。乃
X32n0616_p0162a21║至凡夫亦具三種四句，心性隨緣不變故名為常，
X32n0616_p0162a22║所謂自從無始至盡未來輪迴生死，而生實不生、
X32n0616_p0162a23║死實不死，此是性具法身常也。即此心性不變隨
X32n0616_p0162a24║緣流轉五道，生滅不停名為無常，此是法身無常
X32n0616_p0162b01║義也。隨緣不變故亦常，不變隨緣故亦無常，此是
X32n0616_p0162b02║法身雙亦義也。雖不變而非凝然，雖隨緣而非斷
X32n0616_p0162b03║滅，此是法身雙非義也。約性具法身既得作此四
X32n0616_p0162b04║句，依法身而起惑，惑即般若，即是性具報身，亦作
X32n0616_p0162b05║四句。依惑苦而起業，業即解脫，即是性具應身，亦
X32n0616_p0162b06║作四句。是為凡夫理即三身各各四句，尚無四句
X32n0616_p0162b07║名字，何況行用？圓人稱理而解，故有名字三身四
X32n0616_p0162b08║句、觀行三身四句，乃至果成則為究竟三身四句。
X32n0616_p0162b09║從始至終一身即三身、三身即一身，不一不異亦
X32n0616_p0162b10║不縱橫，當知一佛身即具諸身壽命功德，隨緣感
X32n0616_p0162b11║見長短不同。大經云：凡夫二乘見佛壽命猶如冬
X32n0616_p0162b12║日，菩薩所見猶如春日，唯佛見佛壽命無量猶如
X32n0616_p0162b13║夏日。所以然者，凡夫博地翳障朦朧，藏通二乘雖
X32n0616_p0162b14║斷四住不見中道，若捨分段受法性身未破無明，
X32n0616_p0162b15║方便土中所見之佛猶是勝應，當知二乘秖見冬
X32n0616_p0162b16║日。若諸菩薩未登別地，圓住所見同彼凡夫。二乘
X32n0616_p0162b17║若破無明，乃至受于分證法身，與而言之得見報
X32n0616_p0162b18║身壽命，奪而言之他受用報猶名勝應。未窮報身
X32n0616_p0162b19║之源，未盡法性之極，所見佛壽猶是春日。唯佛與
X32n0616_p0162b20║佛窮性盡源，見法身壽猶如夏日也。故舉三譬譬
X32n0616_p0162b21║之：一者於諸常中虗空第一，一切壽命如來第一，
X32n0616_p0162b22║此譬法身壽命無始無終性相凝湛也。二者譬如
X32n0616_p0162b23║四河皆歸大海，此譬報身壽命所修萬善皆感佛
X32n0616_p0162b24║報歸壽命海也。三者阿耨達池出四大河，此譬應
X32n0616_p0162c01║身壽命從法報出隨緣長短也。此品詮量通明三
X32n0616_p0162c02║身，若從別意正在報身。何以故？義便文會。義便者，
X32n0616_p0162c03║報身智慧上冥下契三身宛足。文會者，我成佛來
X32n0616_p0162c04║甚大久遠，故能三世利益眾生。所成即法身，能成
X32n0616_p0162c05║即報身，法報合故能益物。以此推之，正意是論報
X32n0616_p0162c06║身佛功德也。如是三身種種功德，悉是過去久遠
X32n0616_p0162c07║久遠劫前道場樹下先所成就名之為本，中間今
X32n0616_p0162c08║日寂滅道場所成就者名之為迹。非本無以垂迹，
X32n0616_p0162c09║非迹無以顯本，本迹雖殊不思議一也。若諸經所
X32n0616_p0162c10║說本迹，則以寂場所成法報為本，從本所起勝劣
X32n0616_p0162c11║兩應為迹。今以寂場所成三身，乃至無量劫來中
X32n0616_p0162c12║間所成三身皆名為迹，獨取最初實得菩提所成
X32n0616_p0162c13║三身名之為本，故與諸經異也。△二、廣開顯斷疑
X32n0616_p0162c14║生信，為二：初、誡信，二、正答。初中四：初、三誡，二、三請，
X32n0616_p0162c15║三、重請，四、重誡。共為四請四誡，并前迹門三請一
X32n0616_p0162c16║誡，合有五誡七請，奇特大事，殷勤鄭重也。今初，
X32n0616_p0162c17║三誡。
X32n0616_p0162c18║爾時，佛告諸菩薩及一切大眾：諸善男子！汝等當信
X32n0616_p0162c19║解如來誠諦之語。復告大眾：汝等當信解如來誠諦
X32n0616_p0162c20║之語。又復告諸大眾：汝等當信解如來誠諦之語。
X32n0616_p0162c21║誠是忠誠，諦是審實，不欺於物，言則詣真。昔由機
X32n0616_p0162c22║淺，止可隨他意語，故方便施權。說三說近，未告誠
X32n0616_p0162c23║實，今是隨自意語，故言誠諦也。△二三請。
X32n0616_p0162c24║是時菩薩大眾，彌勒為首，合掌白佛言：世尊！惟願說
X32n0616_p0163a01║之，我等當信受佛語。如是三白已。
X32n0616_p0163a02║菩薩既秉誠誡，不敢致疑，說必信受也。△三重請。
X32n0616_p0163a03║復言：惟願說之，我等當信受佛語。
X32n0616_p0163a04║△四重誡。
X32n0616_p0163a05║爾時，世尊知諸菩薩三請不止，而告之言：汝等諦聽！
X32n0616_p0163a06║初誡信竟。△二、正答二：初、長文，二、偈頌。初中二：初、
X32n0616_p0163a07║正開近顯遠，二、明三世益物。初又二：初、出執近之
X32n0616_p0163a08║情，二、破近顯遠。今初。
X32n0616_p0163a09║如來秘密神通之力，一切世間天、人及阿修羅，皆謂
X32n0616_p0163a10║今釋迦牟尼佛出釋氏宮，去伽耶城不遠，坐於道場，
X32n0616_p0163a11║得阿耨多羅三藐三菩提。
X32n0616_p0163a12║此文三意：初云、如來秘密神通之力，是出所迷之
X32n0616_p0163a13║法；二云、一切世間天、人及阿修羅，是出能迷之眾；
X32n0616_p0163a14║三云、皆謂今釋迦等，是出其迷遠之情謂也。秘密
X32n0616_p0163a15║者，一身即三身，名為秘；三身即一身，名為密。又昔
X32n0616_p0163a16║所不說名為秘，唯佛自知名為密。神通之力者，三
X32n0616_p0163a17║身之用也。神是天然不動之理，即法性身；通是無
X32n0616_p0163a18║壅不思議慧，即果報身；力是幹用自在，即應化身
X32n0616_p0163a19║也。佛於三世等有三身，實得三身，其來甚久，於諸
X32n0616_p0163a20║教中秘而不說，故一切世間天、人、阿修羅皆謂今
X32n0616_p0163a21║佛始於道樹得此三身，乃執近以疑遠也。此本說
X32n0616_p0163a22║中不復言及二乘，二乘開已，皆名菩薩，故但對菩
X32n0616_p0163a23║薩。菩薩攝在天、人、修羅三善道內，餘三惡趣罪重、
X32n0616_p0163a24║根鈍、少智，并不知作此情謂也。菩薩有三種：下方、
X32n0616_p0163b01║他方、舊住。下方即本日所化，故無執近之謂。他方、
X32n0616_p0163b02║舊住俱有二種：一、從法身應生者，往世先得無生，
X32n0616_p0163b03║或先已聞，發迹顯本。設往世未曾得聞，往世報盡，
X32n0616_p0163b04║受法性身，於法身地自應得聞長遠之說，是故應
X32n0616_p0163b05║生菩薩多無執近之謂。二者、今生始得無生法忍
X32n0616_p0163b06║及未得者，咸有此謂也。△二、破近顯遠。上文誠諦
X32n0616_p0163b07║之誡，正為此。復為二：初、正顯遠，二、舉譬格量久遠。
X32n0616_p0163b08║今初。
X32n0616_p0163b09║然，善男子！我實成佛已來，無量無邊百千萬億那由
X32n0616_p0163b10║他劫。
X32n0616_p0163b11║成佛甚大久，遠則伽耶，近謂即破。△二、舉譬格量
X32n0616_p0163b12║久遠，又三：初、舉譬問，二、答，三、合顯久遠。今初。
X32n0616_p0163b13║譬如五百千萬億那由他阿僧祇三千大千世界，假
X32n0616_p0163b14║使有人抹為微塵，過於東方五百千萬億那由他阿
X32n0616_p0163b15║僧祇國乃下一塵，如是東行盡是微塵。諸善男子！於
X32n0616_p0163b16║意云何？是諸世界可得思惟校計知其數不？
X32n0616_p0163b17║直爾下塵之界尚不可說，況下塵不下塵界豈可
X32n0616_p0163b18║說耶？△二答
X32n0616_p0163b19║彌勒菩薩等俱白佛言：世尊！是諸世界無量無邊，非
X32n0616_p0163b20║算數所知，亦非心力所及。一切聲聞、辟支佛以無漏
X32n0616_p0163b21║智，不能思惟知其限數。我等住阿惟越致地，於是事
X32n0616_p0163b22║中亦所不達。世尊！如是世界無量無邊。
X32n0616_p0163b23║一非算數心力所及，二非無漏智所思惟，三非阿
X32n0616_p0163b24║惟越致所達，蓋惟佛智之所知耳。故佛功德如十
X32n0616_p0163c01║方大地土，十地功德如閻浮地土，非虗語也。△三、
X32n0616_p0163c02║合顯久遠。
X32n0616_p0163c03║爾時，佛告大菩薩眾：諸善男子！今當分明宣語汝等：
X32n0616_p0163c04║是諸世界，若著微塵及不著者，盡以為塵。一塵一劫，
X32n0616_p0163c05║我成佛已來，復過於此百千萬億那由他阿僧祇劫。
X32n0616_p0163c06║下塵不下塵，界已不可說，況界復為塵耶？況復過
X32n0616_p0163c07║於此耶？僧傳云：羅什舊經無一塵一劫四字。有齊
X32n0616_p0163c08║高僧曇副誦經感夢，云少一句，後果得之。金光明
X32n0616_p0163c09║經云：一切海水可知滴數，無有能知如來之壽。此
X32n0616_p0163c10║亦明未來常住，非明過去久成也。若引證此，殊不
X32n0616_p0163c11║相應。又有約法身解此者，則有二迷：一、法身無始，
X32n0616_p0163c12║豈論遠劫？二、法身平等，何獨釋迦先成？故知不達
X32n0616_p0163c13║經宗，求深反淺。問：一切諸佛悉顯本不？若有顯有
X32n0616_p0163c14║不顯，則不得云諸佛道同，亦不得云是我方便，諸
X32n0616_p0163c15║佛亦然。若同皆顯本，則諸佛皆云成佛甚久遠耶？
X32n0616_p0163c16║答：顯本可同，遠近不等。例如日月燈明八子，大通
X32n0616_p0163c17║智勝有十六子，釋迦一子，有子是同，數不必等。又
X32n0616_p0163c18║凡成佛，則所證三身必同，故云諸佛道同；三世益
X32n0616_p0163c19║物必同，故云是我方便，諸佛亦然耳。況本高迹下，
X32n0616_p0163c20║本下迹高，本迹俱高，本迹俱下，凡有四句，一期開
X32n0616_p0163c21║顯，何必盡同？惟原始要終，則諸佛所證之體同滿
X32n0616_p0163c22║三身，所起之用同亘三世，故不可說有異也。初正
X32n0616_p0163c23║開近顯遠竟。△二、明三世益物。此以最初成道為
X32n0616_p0163c24║體為本，從體起用為迹。又以最初實得體用為本，
X32n0616_p0164a01║從是以來所有三世體用皆為迹也。文分為二：初、
X32n0616_p0164a02║法說，二、譬說。初中二：初、正明三世益物，二、總結不
X32n0616_p0164a03║虗。初又三：初、明過去益物，二、明現在益物，三、明未
X32n0616_p0164a04║來益物。初又三：初、過去益物處，二、拂過去迹疑，三、
X32n0616_p0164a05║明過去益物所宜。今初。
X32n0616_p0164a06║自從是來，我常在此娑婆世界說法教化，亦於餘處
X32n0616_p0164a07║百千萬億那由他阿僧祇國導利眾生。
X32n0616_p0164a08║須顯處者，上明成道甚久，久居何處？故云常在此
X32n0616_p0164a09║界及於餘國說法利生也。此之娑婆即本應身所
X32n0616_p0164a10║居之土，今日迹居不移於本，但今昔時異。見燒者
X32n0616_p0164a11║謂近，照本者達遠，故云我淨土不毀，常在靈鷲山。
X32n0616_p0164a12║豈離伽耶別求常寂，非寂光外別有娑婆。△二、拂
X32n0616_p0164a13║過去迹疑
X32n0616_p0164a14║諸善男子！於是中間，我說然燈佛等，又復言其入於
X32n0616_p0164a15║涅槃，如是皆以方便分別。
X32n0616_p0164a16║疑曰：若成佛如此之久，云何經中說於然燈佛時
X32n0616_p0164a17║方得授記？又既成佛證常住身，云何儒童菩薩在
X32n0616_p0164a18║然燈時得記弘法，壽終入滅更生餘處？諸如此類
X32n0616_p0164a19║不一而足。今拂之曰：皆是方便分別。譬如幻師所
X32n0616_p0164a20║現幻事，非實爾時方得授記，亦非業果分段生身
X32n0616_p0164a21║捨壽入滅，皆是從本所垂諸化迹耳。△三、明過去
X32n0616_p0164a22║益物所宜，又二：初、感應，二、施化。今初。
X32n0616_p0164a23║諸善男子！若有眾生來至我所，我以佛眼觀其信等
X32n0616_p0164a24║諸根利鈍，隨所應度。
X32n0616_p0164b01║至我所者，即是過去眾生漸頓兩機冥扣法身也。
X32n0616_p0164b02║佛眼觀者，即是久已成佛，用佛眼鑑照無有遺差，
X32n0616_p0164b03║將欲起於劣勝兩應而利益之。善機凡有二力：一、
X32n0616_p0164b04║感人天華報及三乘權果；二、感佛道實果。若以法
X32n0616_p0164b05║眼觀知萬善，緣其輕重各得華報及權果報，不能
X32n0616_p0164b06║究竟知其終得種智果報。若以佛眼圓照萬善，則
X32n0616_p0164b07║能具知始末華果。此經一向明佛眼觀能知眾生
X32n0616_p0164b08║所有萬善，究竟得佛種智果也。信等諸根，即五根
X32n0616_p0164b09║也。慧根是了因，信、進、念、定四根皆屬緣因。此二善
X32n0616_p0164b10║根各有利鈍，通攝頓漸機緣。頓機利鈍即圓別根
X32n0616_p0164b11║機，漸機利鈍即通藏根機。又大乘根名利，小乘根
X32n0616_p0164b12║名鈍。又小乘根名利，人天乘名鈍。又四教乃至人
X32n0616_p0164b13║天諸根各各自論利鈍，十法界眾生所有善根利
X32n0616_p0164b14║鈍為機，如來悉照無有遺差，隨所應度而現形聲
X32n0616_p0164b15║饒益也。△二、施化，又二：初、明形聲兩益，二、明得益
X32n0616_p0164b16║歡喜。今初。
X32n0616_p0164b17║處處自說，名字不同，年紀大小，亦復現言，當入涅槃。
X32n0616_p0164b18║又以種種方便，說微妙法。
X32n0616_p0164b19║名字不同，年紀大小，即非生現生，當入涅槃，即非
X32n0616_p0164b20║滅現滅，皆形益也。方便說法，即聲益也。處處者，豎
X32n0616_p0164b21║則微塵劫數，橫則十方剎海，一一劫中皆徧十方，
X32n0616_p0164b22║一一剎中皆歷塵劫，無非如來垂迹之時處也。名
X32n0616_p0164b23║字不同者，或示勝應，或示劣應，或示佛身，或示菩
X32n0616_p0164b24║薩聲聞等身，身既不同，故名字亦不同也。年紀大
X32n0616_p0164c01║小者，既示有身，則有壽命修短不等也。應以現生
X32n0616_p0164c02║而得度者，既能處處非生現生，應以現滅而得度
X32n0616_p0164c03║者，亦必處處非滅現滅，故云亦復現言當入涅槃
X32n0616_p0164c04║也。種種方便說微妙法者，或頓或漸，或顯或密，或
X32n0616_p0164c05║定不定，或兼或但，或對或帶，或施或開，或廢或立，
X32n0616_p0164c06║總是如來善巧方便，總令眾生究竟得成一切種
X32n0616_p0164c07║智，故微妙也。△二、明得益歡喜。
X32n0616_p0164c08║能令眾生，發歡喜心。
X32n0616_p0164c09║由施形聲兩化，令得權實四益，但云歡喜，舉一以
X32n0616_p0164c10║攝三也。初明過去益物竟。△二、明現在益物二：初、
X32n0616_p0164c11║感應，二、施化。今初。
X32n0616_p0164c12║諸善男子！如來見諸眾生樂於小法，德薄垢重者。
X32n0616_p0164c13║如來見者，即佛眼照也。諸眾生樂小法者，所見之
X32n0616_p0164c14║機也。貪愛二十五有即人天機，名樂小法。自求現
X32n0616_p0164c15║滅即二乘機，名樂小法。樂於漸次紆迴佛道即三
X32n0616_p0164c16║教菩薩機，亦名為樂小法。乃至樂近說者，亦名為
X32n0616_p0164c17║樂小法。緣了二善功用微劣，名為德薄。見思塵沙
X32n0616_p0164c18║無明三惑濃厚，名為垢重。問：非生現生備施頓漸
X32n0616_p0164c19║二化七方便等可是樂小法者，圓頓赴機是應樂
X32n0616_p0164c20║大法者，云何通名為樂小法耶？答：此有四義：一、約
X32n0616_p0164c21║往日，雖發大心不能專精，多著弊欲不得出世，故
X32n0616_p0164c22║名弊欲以為小法。二、約現在，如佛未出世，諸天人
X32n0616_p0164c23║等雖有大機，而心染世樂或著邪見，故名為樂小
X32n0616_p0164c24║法。此二義與下譬中宛轉於地之意同也。三、約修
X32n0616_p0165a01║行，雖不樂三界愛見小法，而樂三乘灰斷，亦名小
X32n0616_p0165a02║法。雖不樂三乘近果，而樂歷別修行一乘，不能一
X32n0616_p0165a03║心圓頓普修，故名樂小。此三意約因門明樂小法
X32n0616_p0165a04║也。四、約果門，樂聞近成之小，出釋氏宮始得菩提，
X32n0616_p0165a05║不樂欲聞長遠大久之道，故言樂小。此等小心非
X32n0616_p0165a06║始今日，若先樂大佛即不說始成，說始成者皆為
X32n0616_p0165a07║樂小者耳。△二、施化二：初、明現形，二、明說法。今
X32n0616_p0165a08║初。
X32n0616_p0165a09║為是人說：我少出家得阿耨多羅三藐三菩提，然我
X32n0616_p0165a10║實成佛已來久遠若斯，但以方便教化眾生令入佛
X32n0616_p0165a11║道。作如是說。
X32n0616_p0165a12║此明現在為眾生故非生，現生而生，實非生也。前
X32n0616_p0165a13║明頓漸兩機來感法身，今即現勝劣兩應。劣應應
X32n0616_p0165a14║漸機，勝應應頓機。此兩種應，並有生法二身，示生
X32n0616_p0165a15║之相。劣應二身生相者，正慧托胎，右脇出生，即行
X32n0616_p0165a16║七步，一手指天，一手指地，自言天上天下，唯吾獨
X32n0616_p0165a17║尊，此生身生相也。坐吉祥草，三十四心，斷結習盡，
X32n0616_p0165a18║證得五分法身，即法身生相也。勝應二身生相者，
X32n0616_p0165a19║乘旃檀宮，與諸菩薩處摩耶胎，常說大乘，作大佛
X32n0616_p0165a20║事，從右脇出，十方周行，各各七步，作師子吼，此生
X32n0616_p0165a21║身生相也。寂滅道場，坐菩提座，金剛後心，斷無明
X32n0616_p0165a22║盡，妙覺朗然，窮照法性，種智圓明，萬德普備，此法
X32n0616_p0165a23║身生相也。出家者，劣應出分段家，勝應出二死家。
X32n0616_p0165a24║得菩提者，劣應得生滅四諦所發無漏盡無生智
X32n0616_p0165b01║名為菩提，勝應照三諦一實之道究竟一切種智
X32n0616_p0165b02║為菩提也。（勝劣二種生身生相，秖是一番托胎出生，但大小兩機所見不同，故須甄明，非
X32n0616_p0165b03║有兩番托胎出生也。二種出家、二種成道、二種法身生相，亦無不然，故云雙垂兩相二始同時。）然我
X32n0616_p0165b04║實成佛下，明本實不生彼天人阿修羅等，今始見
X32n0616_p0165b05║此二種生法二身，謂言始生，其實不然。然我實成
X32n0616_p0165b06║佛道甚大久遠，如上所說剎塵之譬尚復過之，今
X32n0616_p0165b07║日現生非實生也。或疑：既非實生，何故現生？釋曰：
X32n0616_p0165b08║但為方便教化德薄垢重眾生令入佛道，所以作
X32n0616_p0165b09║如是說，我少出家得菩提耳。餘大乘經但破劣應
X32n0616_p0165b10║生法二身，生實非生，不破勝應生法二身。今云成
X32n0616_p0165b11║佛甚久，正破勝應法身，非從寂場始生，故與餘經
X32n0616_p0165b12║永異。△二、明說法又二：初、正明一代所說，二、釋出
X32n0616_p0165b13║巧說之由。今初。
X32n0616_p0165b14║諸善男子！如來所演經典，皆為度脫眾生，或說己身，
X32n0616_p0165b15║或說他身，或示己身，或示他身，或示己事，或示他事，
X32n0616_p0165b16║諸所言說，皆實不虗。
X32n0616_p0165b17║所演經典，徧指一代五味八教也。皆為度脫眾生，
X32n0616_p0165b18║總釋頓漸顯密，定與不定，無非應病與藥，令得度
X32n0616_p0165b19║脫故也。或說己身等，略舉一代教中所有種種差
X32n0616_p0165b20║別示現事也。說自己往昔因緣，名說己身。說諸佛
X32n0616_p0165b21║菩薩及餘弟子種種因緣，名說他身。現佛界像，名
X32n0616_p0165b22║示己身。現九界像，名示他身。或現勝應，名示己身。
X32n0616_p0165b23║現劣應身，名示他身。現佛界事，名示己事。現九界
X32n0616_p0165b24║事，名示他事。或現種智，名示己事。現小智斷，名示
X32n0616_p0165c01║他事。現大自在，名示己事。現九惱等，名示他事。諸
X32n0616_p0165c02║所言說，皆實不虗者，明其不同世間之寓言也。為
X32n0616_p0165c03║眾生故，一一示現，一一有因有果，一一有始有終，
X32n0616_p0165c04║惟其所說己身他身，所示己身他身，己事他事，並
X32n0616_p0165c05║無分毫虗言誑語，故能度脫一切眾生。譬如幻師，
X32n0616_p0165c06║于四衢道，幻作象馬牛羊種種諸物，象即是象，馬
X32n0616_p0165c07║即是馬，更無一物而不酷肖，乃能令彼愚小歡悅。
X32n0616_p0165c08║佛亦如是，以法性大幻三昧，徧于十方三世，幻作
X32n0616_p0165c09║己身他身，己事他事，說示于人，令彼眾生咸得見
X32n0616_p0165c10║聞，並無一事徒搆空言，乃使眾生信受而得度脫
X32n0616_p0165c11║也。△二、釋出巧說之由，又二：初、明由照權實理故，
X32n0616_p0165c12║即是說示之本。二、明由稱漸頓機故，即是說示之
X32n0616_p0165c13║緣。今初。
X32n0616_p0165c14║所以者何？如來如實知見三界之相，無有生死若退
X32n0616_p0165c15║若出，亦無在世及滅度者，非實非虗非如非異，不如
X32n0616_p0165c16║三界見於三界。如斯之事，如來明見無有錯謬。
X32n0616_p0165c17║夫現前一念真如法性，本無一法可得，而無法不
X32n0616_p0165c18║具，無法不造，一切凡聖，平等無差。然凡夫及二乘
X32n0616_p0165c19║人，則滯于二死，不能自度自脫。因位諸大菩薩，則
X32n0616_p0165c20║局於數量，不能橫徧豎窮。皆由于此真如法性，未
X32n0616_p0165c21║能圓滿徹證故也。惟有如來，久遠劫來，圓滿徹證
X32n0616_p0165c22║此真法性，故能以種智佛眼，如實知見分段變易
X32n0616_p0165c23║二種三界之相，當體即是真如實相。了知二種生
X32n0616_p0165c24║死，即非生死，無有若退而在世者。既無生死可退，
X32n0616_p0166a01║則無生死可出，故無有若出而滅度者。無有生死
X32n0616_p0166a02║若退若出，是十界實法皆空。亦無在世及滅度者，
X32n0616_p0166a03║是十界假名皆空。生死涅槃，等如昨夢，故非實。迷
X32n0616_p0166a04║為生死，悟證涅槃，緣起宛然，故非虗。無差別而十
X32n0616_p0166a05║界差別，故非如。即差別而一性融通，故非異。不同
X32n0616_p0166a06║二種三界之人，或見三界為有，或見三界為空，故
X32n0616_p0166a07║云不如三界，見於三界也。如斯之事，即結指上文
X32n0616_p0166a08║所明真俗妙諦，即生死無有生死，即退無有退，即
X32n0616_p0166a09║出無有出，即在世無在世者，即滅度無滅度者，即
X32n0616_p0166a10║實非實，即虗非虗，即如非如，即異非異，是謂即俗
X32n0616_p0166a11║而真之事。如來以如理智而明見之，無有錯謬，故
X32n0616_p0166a12║能隨智說于隨自意語，開權顯實，開迹顯本也。無
X32n0616_p0166a13║有生死而妄見生死，無有退出而妄見退出，無在
X32n0616_p0166a14║世而妄見在世，無滅度而妄見滅度，非實而妄見
X32n0616_p0166a15║實，非虗而妄見虗，非如而妄見如，非異而妄見異，
X32n0616_p0166a16║是謂即真而俗之事。如來以如量智而明見之，無
X32n0616_p0166a17║有錯謬，故能隨情說于隨他意語，為實施權，為本
X32n0616_p0166a18║垂迹也。△二、明由稱漸頓機故，即是說示之緣。
X32n0616_p0166a19║以諸眾生有種種性、種種欲、種種行、種種憶想分別
X32n0616_p0166a20║故，欲令生諸善根，以若干因緣、譬喻、言辭、種種說法，
X32n0616_p0166a21║所作佛事未曾暫廢。
X32n0616_p0166a22║種種者，頓漸利鈍，千差萬別也。性者，習欲所成，指
X32n0616_p0166a23║過去根種也。欲者，樂欲，即從種所發之現行也。行
X32n0616_p0166a24║者，隨諸樂欲所作善惡業行，乃至三乘、一乘出世
X32n0616_p0166b01║行也。憶想分別者，隨所作行而生于解，即相似智
X32n0616_p0166b02║慧也。於種種性，宜用種種為人悉檀；於種種欲，宜
X32n0616_p0166b03║用種種世界悉檀；於種種行，宜用種種為人、對治
X32n0616_p0166b04║二悉；於種種憶想分別，宜用種種第一義悉。何以
X32n0616_p0166b05║故？隨其所得憶想之解，更為說法，即得朗悟第一
X32n0616_p0166b06║義故。乃至初地欲樂修行，第二地時亦必憶想二
X32n0616_p0166b07║地之境，即是念想。若發二地真解，即是念想觀除，
X32n0616_p0166b08║言語法滅，直至佛地方得究竟，離于憶想，獲常寂
X32n0616_p0166b09║照耳。故以若干因緣譬喻之辭種種說法，令其生
X32n0616_p0166b10║諸善根，所作佛事未曾暫廢也。權實善根有三、五、
X32n0616_p0166b11║七、九之不同，故名為諸究竟。皆歸一切種智，故名
X32n0616_p0166b12║佛事三輪。不思議化，晝夜常演，令他得益，無有間
X32n0616_p0166b13║歇，故云未曾暫廢。二、明現在益物竟。△三、明未來
X32n0616_p0166b14║益物二：初、正明非滅唱滅以益未來，二、釋須唱滅
X32n0616_p0166b15║意。初又二：初、明本實不滅，二、明方便唱滅。今初。
X32n0616_p0166b16║如是，我成佛已來甚大久遠，壽命無量阿僧祇劫常
X32n0616_p0166b17║住不滅。諸善男子！我本行菩薩道時所成壽命，今猶
X32n0616_p0166b18║未盡復倍上數。
X32n0616_p0166b19║甚大久遠壽命無量阿僧祇劫，牒前過去事也。常
X32n0616_p0166b20║住不滅，正明未來永永恒益物也。我本行下，舉因
X32n0616_p0166b21║況果以明常住，謂于本未成佛已前，初悟圓因而
X32n0616_p0166b22║登圓住，分證常住法身之壽已不可盡，倍於如上
X32n0616_p0166b23║所說塵數，何況果壽而非常住？譬如太子時祿已
X32n0616_p0166b24║不可盡，況登尊極祿用寧可盡乎？當知法身壽命
X32n0616_p0166c01║無始無終，報身壽命有始無終，應身壽命隨緣修
X32n0616_p0166c02║短示有始終。今正明報身修得壽命，故過去雖約
X32n0616_p0166c03║剎塵為譬，仍是有始；未來直云常住不滅，則是無
X32n0616_p0166c04║終也。然三身本非一異，鈍者但見應化，不知即報
X32n0616_p0166c05║即法，所以妄計無常；利者即于應化而悟法報，所
X32n0616_p0166c06║以能知常住耳。△二、明方便唱滅。
X32n0616_p0166c07║然今非實滅度，而便唱言：當取滅度。如來以是方便
X32n0616_p0166c08║教化眾生。
X32n0616_p0166c09║現在眾生，見佛聞法，或始見我身，聞我所說，即皆
X32n0616_p0166c10║信受，入如來慧。或先修習學小乘者，我今亦令得
X32n0616_p0166c11║聞是經，入於佛慧。既入佛慧，即知如來常住不滅，
X32n0616_p0166c12║不為此人而唱滅也。其有悠悠結緣之眾，乃至五
X32n0616_p0166c13║千退席之流，移置他方之類，現在未得種熟脫者，
X32n0616_p0166c14║此等眾生，緣在未來，故以唱滅方便，而教化之。當
X32n0616_p0166c15║知三身，並有非滅唱滅之義。法身非滅唱滅者，如
X32n0616_p0166c16║淨名云：法本不生，今則無滅，即是法身非滅。又云：
X32n0616_p0166c17║是寂滅義，即是法身唱滅。何者？若已了達，不唱寂
X32n0616_p0166c18║滅，為未了者唱耳。又若言照寂，即是唱滅。若言寂
X32n0616_p0166c19║照，即是唱生。夫法身者，雖非生非滅，而亦有生滅。
X32n0616_p0166c20║若迷心執著，即煩惱生，而智慧滅。若解心無染，即
X32n0616_p0166c21║智慧生，而煩惱滅。滅惑生解，此是無常滅。若解生
X32n0616_p0166c22║惑滅，即是寂滅。此之生滅，悉約法性而辨。若無迷
X32n0616_p0166c23║解二緣，則不唱有此生滅也。報身非滅唱滅者，誰
X32n0616_p0166c24║有智慧？誰有煩惱？而言智慧能破煩惱，此即明闇
X32n0616_p0167a01║不相除，是報身不滅義。眾生未了聞此，便謂即佛
X32n0616_p0167a02║而生憍恣，不復修道，故復唱言道能滅惑。有煩惱
X32n0616_p0167a03║時則無智慧，有智慧時則無煩惱，豈非智慧能滅
X32n0616_p0167a04║煩惱耶？應身非滅唱滅者，應是法報之用，體既無
X32n0616_p0167a05║滅，用豈有窮？即是應身不滅。但為眾生若常見佛，
X32n0616_p0167a06║則生憍恣，故唱我於今夜當取滅度也。又法身當
X32n0616_p0167a07║體不生不滅，報身了達無能生滅，應身相續不生
X32n0616_p0167a08║不滅，是故三身並皆非滅。今為方便教化眾生，應
X32n0616_p0167a09║身唱滅，事同三身皆唱滅也。初、正明非滅唱滅以
X32n0616_p0167a10║益未來竟。△二、釋須唱滅意，亦二：初、不滅有損，二、
X32n0616_p0167a11║唱滅有益。今初。
X32n0616_p0167a12║所以者何？若佛久住於世，薄德之人不種善根，貧窮
X32n0616_p0167a13║下賤貪著五欲，入於憶想妄見網中，若見如來常在
X32n0616_p0167a14║不滅，便起憍恣而懷厭怠，不能生難遭之想、恭敬之
X32n0616_p0167a15║心。
X32n0616_p0167a16║不種善根，則不生真中二善，是為無益。思惑貪著
X32n0616_p0167a17║五欲，見惑入於憶想，見思方生而不斷，無明重沓
X32n0616_p0167a18║而罔知，則不斷通別二惡，是為有損。又起憍恣即
X32n0616_p0167a19║增見惑，懷厭怠即增思惑，故有損。不生難遭想，即
X32n0616_p0167a20║不能生見諦解，不生恭敬心，即不能生思惟道，故
X32n0616_p0167a21║無益也。若見聞三佛不滅，悉有憍恣義，聞法身不
X32n0616_p0167a22║滅，便謂眾生如、彌勒如，一如無二如，平等即真，由
X32n0616_p0167a23║是生於憍心上慢，一切煩惱本自不生，今亦無滅，
X32n0616_p0167a24║何須修道？即便恣情放逸，為是唱言是寂滅義。又
X32n0616_p0167b01║聞一切眾生即菩提相，菩提相即煩惱相，明闇不
X32n0616_p0167b02║相除，顯出佛菩提，便起慢恣，不復修善，懈怠放逸，
X32n0616_p0167b03║為是唱言報身智慧能滅煩惱，無明力大，佛菩提
X32n0616_p0167b04║智之所能滅，應身不滅，憍恣易解。△二、唱滅有益。
X32n0616_p0167b05║是故，如來以方便說。比丘當知，諸佛出世難可值遇。
X32n0616_p0167b06║所以者何？諸薄德人過無量百千萬億劫，或有見佛、
X32n0616_p0167b07║或不見者，以此事故，我作是言：諸比丘！如來難可得
X32n0616_p0167b08║見。斯眾生等聞如是語，必當生於難遭之想，心懷戀
X32n0616_p0167b09║慕，渴仰於佛，便種善根。是故，如來雖不實滅而言滅
X32n0616_p0167b10║度。
X32n0616_p0167b11║是故唱言：雖法本不生，今亦不滅，要須滅惑，方乃
X32n0616_p0167b12║寂滅。此法身難見義。雖云智慧不滅煩惱，然明時
X32n0616_p0167b13║無闇，汝今具足煩惱，何能有慧？當知智慧能滅障
X32n0616_p0167b14║惑。此報身難見義。應身難見易解，眾生聞是唱滅，
X32n0616_p0167b15║便於三佛生難遭想，戀慕渴仰，惡滅善生，是故三
X32n0616_p0167b16║身雖不實滅而唱滅也。初、正明三世益物竟。△二、
X32n0616_p0167b17║總結不虗
X32n0616_p0167b18║又，善男子！諸佛如來法皆如是，為度眾生皆實不虗。
X32n0616_p0167b19║既成佛已，實得三身皆悉不生不滅，為諸眾生盡
X32n0616_p0167b20║未來時現生現滅。實得三身亦實不虗，現生現滅
X32n0616_p0167b21║亦實不虗，所以三世眾生各各得益亦不虗也。若
X32n0616_p0167b22║但論理而不論事，但論性而不論修，則同世間寓
X32n0616_p0167b23║言，何名不虗？又設但論事而不達理，但論修而不
X32n0616_p0167b24║悟性，則同權小生滅境界，何名不虗？故皆實不虗
X32n0616_p0167c01║者，即是權實本迹無不誠諦故也。初法說竟。
X32n0616_p0167c02║
X32n0616_p0167c03║妙法蓮華經台宗會義卷五之二
X32n0616_p0167c04║
X32n0616_p0167c05║
X32n0616_p0167c06║妙法蓮華經台宗會義卷五之三
X32n0616_p0167c07║
X32n0616_p0167c08║古吳後學蕅益　智旭　述
X32n0616_p0167c09║△本門二、明三世益物中二：譬說二：初、立譬，二、法
X32n0616_p0167c10║合。初中二：初、良醫治子譬，譬上三世益物；二、治子
X32n0616_p0167c11║實益譬，譬上總結不虗。初又三：初、遠行譬，譬過去
X32n0616_p0167c12║益物；二、還來譬，譬現在益物；三、復去譬，譬未來益
X32n0616_p0167c13║物。今初。
X32n0616_p0167c14║譬如良醫智慧聰達，明練方藥善治眾病，其人多諸
X32n0616_p0167c15║子息，若十、二十乃至百數，以有事緣遠至餘國。
X32n0616_p0167c16║前法說中有三意：初、益物處；二、拂迹疑；三、益物所
X32n0616_p0167c17║宜。今但譬益物所宜。就所宜中，有感應，有施化，今
X32n0616_p0167c18║具譬之。譬如良醫至善治眾病。即譬我以佛眼觀，
X32n0616_p0167c19║有能應之智也。其人多諸至乃至百數。即譬眾生
X32n0616_p0167c20║來至我所，有能感之機也。於施化中，有形聲兩益，
X32n0616_p0167c21║及得益歡喜。今略不譬歡喜，又略不譬聲益。於形
X32n0616_p0167c22║益中，又略不譬非生現生，但譬非滅現滅。一意即
X32n0616_p0167c23║是以有事緣，遠至他國也。言良醫者，醫有十種：一
X32n0616_p0167c24║者、治病病增無損，或時致死。譬空見外道恣意行
X32n0616_p0168a01║惡，教人起邪，斷善根法，法身既亡，慧命亦死。二者、
X32n0616_p0168a02║治病不增不損。譬有見苦行外道投巖赴火，苦行
X32n0616_p0168a03║行善，不得禪定，不能斷結，故不損；亦不斷善，故不
X32n0616_p0168a04║增也。三者、治病損而不增，但差已還發。譬修定斷
X32n0616_p0168a05║結外道也。四者、治病能令差已不發，而所治不徧。
X32n0616_p0168a06║譬二乘人但治一兩種有緣者，不能徧治一切也。
X32n0616_p0168a07║五者、雖能兼徧，而無巧術用治苦痛。譬六度菩薩
X32n0616_p0168a08║慈悲，廣治難行苦行，釋論呼為拙度也。六、治病巧
X32n0616_p0168a09║術治無痛惱，但不能治必死之人。譬通教菩薩體
X32n0616_p0168a10║法巧度，但治有反復凡夫，不治敗種二乘也。七、雖
X32n0616_p0168a11║能治難愈之病，不能一時治一切病。譬別教地前
X32n0616_p0168a12║菩薩也。八、能一時治一切病，而不能令平復如本。
X32n0616_p0168a13║譬圓教十信也。九、能徧治一切，亦令平復如本，而
X32n0616_p0168a14║不能令過本，譬圓教四十位也。十者、一時治一切
X32n0616_p0168a15║病，即能平復，又使過本，即是如來。（醫有十種者，通收邪正，貫彼偏
X32n0616_p0168a16║圓。前之三種亦稱醫者，佛未出時，一切外道皆自謂出家，各自領眾故也。第三、醫中云差已還發者，雖斷
X32n0616_p0168a17║事惑，還墮三塗，以見惑未斷，故隨禪受生之後，仍受輪迴也。如阿含云：良醫有四：一、善知病相，二、知病因
X32n0616_p0168a18║起，三、善知方治，四、畢竟不發。但是此中第四、第五二種醫相。何以故？所知病相，不出界內；知病因起，不出
X32n0616_p0168a19║依正；所有方治，不逾生滅、無常、苦、空、無我、不淨。所云不發，秪是住二涅槃。若以四名義通諸教，則一一教
X32n0616_p0168a20║隨義各別，乃至圓教，於理無妨。若直引彼以證此經，則尚不同通教巧治，安譬本門數數生滅？深不可也。
X32n0616_p0168a21║第八、不能令平復者，自入未深，未能令他見本法身，法身被無明所覆，義如病損，令還得見，方名為復也。
X32n0616_p0168a22║第十、言過本者，法身本有，今令證本，名之為復，以對性德無功用故，故修名過。然初住已上，亦得名為分
X32n0616_p0168a23║過，由殘惑在，且名為復，又讓極地究竟名過也。）前三種醫，即大經中之舊
X32n0616_p0168a24║醫，用乳藥也。後七並是客醫，無巧術者，但用無常、
X32n0616_p0168b01║苦、無我法，如用苦酢醎藥，有術遠來，還令服乳，即
X32n0616_p0168b02║最後究竟良醫。良者，善也。具曉八術，譬三達五眼
X32n0616_p0168b03║也。智慧者，權實二智深知二諦也。聰達者，五眼鑒
X32n0616_p0168b04║機頓漸不差也。明練方藥者，譬十二部教文理甚
X32n0616_p0168b05║深也。能詮文如方，所詮理如藥，藥通行理，今且云
X32n0616_p0168b06║理，理即攝行也。善治眾病者，譬能觀知諸根利鈍
X32n0616_p0168b07║巧用四悉檀也。多諸子息者，子義有三種：一正因
X32n0616_p0168b08║佛子，謂一切眾生皆有三種性德，佛性即是佛子，
X32n0616_p0168b09║故云其中眾生悉是吾子也。二緣因佛子，謂曾聞
X32n0616_p0168b10║一句一偈稟說修行，所生微解即了因性，所修微
X32n0616_p0168b11║行即緣因性，正性為本，束此三性總名緣因，以能
X32n0616_p0168b12║資發一實解故，故云長者諸子若十二十乃至三
X32n0616_p0168b13║十，先因遊戲入火宅也。三了因佛子，謂聞法悟道
X32n0616_p0168b14║三因開發，正因理心發即法身德，了因慧心發即
X32n0616_p0168b15║般若德，緣因善心發即解脫德，束此三性總名了
X32n0616_p0168b16║因，以能了達中道義故，故云從佛口生從法化生，
X32n0616_p0168b17║得佛法分真是佛子也。若了因子常得見父父不
X32n0616_p0168b18║遠行，若緣因子機尚未熟父即遠行，得有飲他毒
X32n0616_p0168b19║藥之義，今云多諸子息，正是普收正因子也。若十
X32n0616_p0168b20║者，十界中佛界機也。二十者，十界中佛及菩薩兩
X32n0616_p0168b21║界機也。乃至百數者，十界互具十界故為百也。百
X32n0616_p0168b22║界並有性德，三因並有生善之義，故皆名子息也。
X32n0616_p0168b23║以有事緣者，譬此土機淺彼方緣熟也。遠至他國
X32n0616_p0168b24║者，譬非滅現滅，即所謂亦復現言當入涅槃也。△二、
X32n0616_p0168c01║還來譬，譬現在益物二：初、譬感應，二、譬施化。今初。
X32n0616_p0168c02║諸子於後飲他毒藥，藥發悶亂，宛轉於地。
X32n0616_p0168c03║此譬上文機應相關，見諸眾生樂於小法，德薄垢
X32n0616_p0168c04║重也。佛在世時，不但已聞法者薄有解行，縱令不
X32n0616_p0168c05║見聞者亦蒙利益，如生盲不見日輪，亦藉日輪而
X32n0616_p0168c06║得起作。佛既非滅示滅，不惟大地幽闇，縱令曾結
X32n0616_p0168c07║緣者通惑未斷，漸著三界見思毒藥，故云飲他毒
X32n0616_p0168c08║藥。不知出要，故云悶亂。輪轉六道，故云宛轉於地
X32n0616_p0168c09║也。△二、譬施化二：初、譬現形，二、譬說法。今初。
X32n0616_p0168c10║是時，其父還來歸家，諸子飲毒，或失本心，或不失者，
X32n0616_p0168c11║遙見其父，皆大歡喜，拜跪問訊：善安隱歸！我等愚癡，
X32n0616_p0168c12║誤服毒藥，願見救療，更賜壽命。
X32n0616_p0168c13║還來歸家，譬上為是人說，我少出家得三菩提，非
X32n0616_p0168c14║生而現生也。或失本心者，譬貪著三界，失先所種
X32n0616_p0168c15║若頓若漸諸善根也。或不失者，譬雖著五欲，不失
X32n0616_p0168c16║三乘善根也。遙見其父者，譬佛出時，眾生亦見色
X32n0616_p0168c17║身，而為見思障隔五分，不得親奉法身，故云遙也。
X32n0616_p0168c18║見聞佛出，皆有喜敬求救之事，具如諸經所明。△
X32n0616_p0168c19║二、譬說法。上文廣明一代所說，及釋巧說之由，所
X32n0616_p0168c20║謂照理稱機。今但總明三意：初、譬佛受請，轉頓、漸
X32n0616_p0168c21║法輪。二、譬勸誡。三、譬得益。今初。
X32n0616_p0168c22║父見子等苦惱如是，依諸經方求好藥草，色香美味
X32n0616_p0168c23║皆悉具足，擣篩和合與子令服。
X32n0616_p0168c24║經方，譬頓漸一切諸教典也。藥草，譬頓漸一切諸
X32n0616_p0169a01║法門也。並是出世正法，故名為好。色譬大小乘戒，
X32n0616_p0169a02║戒防身口，事相彰顯也。香譬事理，諸禪功德普熏
X32n0616_p0169a03║也。味譬權實，諸慧能證空中理味也。皆悉具足者，
X32n0616_p0169a04║不論頓漸、大小、偏圓，皆有此三學也。又色是法身，
X32n0616_p0169a05║體質義故；香是解脫，離臭義故；味是般若，證覺義
X32n0616_p0169a06║故。大小、偏圓一切法門，皆悉攬此三德而為體也。
X32n0616_p0169a07║擣譬空三昧，篩譬無相三昧，和合譬無作三昧。大
X32n0616_p0169a08║小、偏圓皆有此三種三昧，一一三昧皆具戒、定、慧
X32n0616_p0169a09║三，亦皆以三德為其體性，但有明昧之不同耳。又
X32n0616_p0169a10║空觀如擣，假觀如篩，中觀如和合，三觀皆不離戒、
X32n0616_p0169a11║定、慧，亦皆不出三德體性。將此法與頓、漸眾生，令
X32n0616_p0169a12║其修行，名令服也。△二、譬勸誡。
X32n0616_p0169a13║而作是言：此大良藥，色香美味皆悉具足，汝等可服，
X32n0616_p0169a14║速除苦惱，無復眾患。
X32n0616_p0169a15║汝等可服，勸也。速除苦惱，誡也。勸令早服，誡令勿
X32n0616_p0169a16║遲。頓漸諸典，俱有勸誡。△三、譬得益
X32n0616_p0169a17║其諸子中不失心者，見此良藥色香俱好，即便服之，
X32n0616_p0169a18║病盡除愈。
X32n0616_p0169a19║子既徧收十界，故獨舉不失心者，能得現在益也。
X32n0616_p0169a20║從初成道，乃至涅槃，最後得度，皆由不失三乘善
X32n0616_p0169a21║根故耳。見色香好，即便服之，服乃得味，得味病除，
X32n0616_p0169a22║譬因戒生定，因定發慧，能斷三惑也。二、還來譬，譬
X32n0616_p0169a23║現在益物竟。△三、復去譬，譬未來益物。上文有二：
X32n0616_p0169a24║初非滅唱滅，次釋須唱滅。就初又二：初明本實不
X32n0616_p0169b01║滅，二明方便唱滅。次文亦二：初明不滅有損，二明
X32n0616_p0169b02║唱滅有益。今具譬之，即為四：初超譬不滅有損，二
X32n0616_p0169b03║譬方便唱滅，三譬唱滅有益，四追譬本實不滅。
X32n0616_p0169b04║今初。
X32n0616_p0169b05║餘失心者，見其父來，雖亦歡喜問訊，求索治病，然與
X32n0616_p0169b06║其藥而不肯服。所以者何？毒氣深入，失本心故。於此
X32n0616_p0169b07║好色香藥，而謂不美。
X32n0616_p0169b08║餘失心者，譬往昔結緣尚淺之人，及昔未結緣之
X32n0616_p0169b09║輩，不能于今佛世得度，須至滅後方漸熟脫，即是
X32n0616_p0169b10║未來機也。毒氣深入，譬上貪著五欲，入於憶想妄
X32n0616_p0169b11║見網中，好色香藥而謂不美，即是不能持戒習定，
X32n0616_p0169b12║所以終不能得理味，譬上便起憍恣而懷厭怠也。
X32n0616_p0169b13║△二、譬方便唱滅。
X32n0616_p0169b14║父作是念：此子可愍，為毒所中心皆顛倒，雖見我喜
X32n0616_p0169b15║求索救療，如是好藥而不肯服，我今當設方便令服
X32n0616_p0169b16║此藥。即作是言：汝等當知，我今衰老死時已至，是好
X32n0616_p0169b17║良藥今留在此，汝可取服勿憂不差。作是教已復至
X32n0616_p0169b18║他國，遣使還告：汝父已死。
X32n0616_p0169b19║死時已至，譬當入涅槃也。留好良藥，譬留諸經教
X32n0616_p0169b20║法門也。復至他國，譬此方現滅、他方現生。故上文
X32n0616_p0169b21║云：惟願世尊在於他方遙見守護也。遣使者，或取
X32n0616_p0169b22║涅槃中大聲普告為使人，或用神通、或用舍利、或
X32n0616_p0169b23║用經教等為使人。今用四依菩薩語眾生云：佛已
X32n0616_p0169b24║滅度但留此法，我今宣弘汝當受行也。後時若無
X32n0616_p0169c01║四依傳述經法，則眾生豈能自知有佛已滅？故用
X32n0616_p0169c02║四依為所遣使。△三、譬唱滅有益。
X32n0616_p0169c03║是時諸子聞父背喪，心大憂惱而作是念：若父在者，
X32n0616_p0169c04║慈愍我等能見救護，今者捨我遠喪他國。自惟孤露
X32n0616_p0169c05║無復恃怙，常懷悲感心遂醒悟，乃知此藥色香美味，
X32n0616_p0169c06║即取服之毒病皆愈。
X32n0616_p0169c07║△四、追譬本實不滅。
X32n0616_p0169c08║其父聞子悉已得差，尋便來歸，咸使見之。
X32n0616_p0169c09║良由滅後眾生醒悟，服藥修行，以作因緣，能感未
X32n0616_p0169c10║來應化。如遺教云：其未度者，亦皆已作得度因緣
X32n0616_p0169c11║也。亦有精進苦到，即于道場感見諸佛者，如天台
X32n0616_p0169c12║大師親見靈山一會，儼然未散，便是服藥病除之
X32n0616_p0169c13║驗。故知滅實不滅，益徧未來。初良醫治子譬。譬上
X32n0616_p0169c14║三世益物竟。△二、治子實益譬。譬上總結不虗。
X32n0616_p0169c15║諸善男子，於意云何？頗有人能說此良醫虗妄罪不？
X32n0616_p0169c16║不也，世尊。
X32n0616_p0169c17║初立譬竟。△二法合
X32n0616_p0169c18║佛言：我亦如是，成佛已來無量無邊百千萬億那由
X32n0616_p0169c19║他阿僧祇劫，為眾生故，以方便力言當滅度，亦無有
X32n0616_p0169c20║能如法說我虗妄過者。
X32n0616_p0169c21║成佛已來無量劫，合過去益物譬。言當滅度，合未
X32n0616_p0169c22║來益物譬。現在易知，故略不合。亦無能說虗妄，合
X32n0616_p0169c23║治子實益譬也。前已具顯過去久遠，今此合意，正
X32n0616_p0169c24║欲顯示未來常住，與大涅槃及金光明義同。初長
X32n0616_p0170a01║文竟。△二、偈頌二：初、頌正顯遠，二、頌三世益物。
X32n0616_p0170a02║今初。
X32n0616_p0170a03║爾時，世尊欲重宣此義，而說偈言：
X32n0616_p0170a04║自我得佛來，所經諸劫數，無量百千萬，億載阿僧祇。
X32n0616_p0170a05║不頌執近之情，但頌顯遠也。億載皆數名。△二、頌
X32n0616_p0170a06║三世益物二：初、頌法說，二、頌譬說。初中二：初、頌正
X32n0616_p0170a07║明三世益物，二、頌總結不虗。初又三：初、頌過去，二、
X32n0616_p0170a08║頌現在，三、頌未來。初又三：初、超頌過去益物所宜，
X32n0616_p0170a09║二、追頌過去益物處，三、頌拂過去迹疑。今初。
X32n0616_p0170a10║常說法教化，無數億眾生，令入於佛道，爾來無量劫，
X32n0616_p0170a11║為度眾生故，方便現涅槃。
X32n0616_p0170a12║說法教化，頌聲益也。令入佛道，頌得益也。方便涅
X32n0616_p0170a13║槃，頌形益中非滅現滅，即兼得非生現生也。△二、
X32n0616_p0170a14║追頌過去益物處。
X32n0616_p0170a15║而實不滅度，常住此說法。
X32n0616_p0170a16║△三、頌拂過去迹疑。
X32n0616_p0170a17║我常住於此，以諸神通力，令顛倒眾生，雖近而不見。
X32n0616_p0170a18║雖近不見，故但見儒童得記及壽終等也。初頌過
X32n0616_p0170a19║去竟。△二、頌現在二：初、頌感應，二、頌施化。今初。
X32n0616_p0170a20║眾見我滅度，廣供養舍利，咸皆懷戀慕，而生渴仰心。
X32n0616_p0170a21║眾生既信伏，質直意柔軟，一心欲見佛，不自惜身命。
X32n0616_p0170a22║長文明感應中則云樂於小法德薄垢重，今頌明
X32n0616_p0170a23║供養渴仰等者，彼約不知久成義說，今約能感迹
X32n0616_p0170a24║化義說也。又雖戀慕渴仰乃至不惜身命，以佛眼
X32n0616_p0170b01║觀總是樂於近成小法者耳。△二、頌施化。
X32n0616_p0170b02║時我及眾僧，俱出靈鷲山。我時語眾生：常在此不滅，
X32n0616_p0170b03║以方便力故，現有滅不滅。
X32n0616_p0170b04║俱出靈鷲山，頌現形也。我時語眾生，頌說法也。長
X32n0616_p0170b05║文頌說法中，先正明一代所說，次釋出巧說之由。
X32n0616_p0170b06║其文甚廣，今頌甚略。常在此不滅句，但頌顯實。以
X32n0616_p0170b07║方便力二句，略頌稱機也。二頌現在竟。△三、頌未
X32n0616_p0170b08║來長文有二：初、正明非滅唱滅，二、釋須唱滅意。就
X32n0616_p0170b09║初又二：初、明本實不滅，二、明方便唱滅。今頌不次
X32n0616_p0170b10║第：初、先頌方便唱滅，兼頌須唱滅意；二、頌本實不
X32n0616_p0170b11║滅，兼廣釋不見得見之由。今初。
X32n0616_p0170b12║餘國有眾生，恭敬信樂者，我復於彼中，為說無上法，
X32n0616_p0170b13║汝等不聞此，但謂我滅度。我見諸眾生，沒在於苦惱，
X32n0616_p0170b14║故不為現身，令其生渴仰，因其心戀慕，乃出為說法。
X32n0616_p0170b15║初一偈先明不滅，次半偈正頌唱滅，次一偈頌釋
X32n0616_p0170b16║須唱滅意，後二句是頌唱滅有益，得成未來機應
X32n0616_p0170b17║也。△二頌本實不滅，兼廣釋不見得見之由。
X32n0616_p0170b18║神通力如是，於阿僧祇劫，常在靈鷲山，及餘諸住處。
X32n0616_p0170b19║眾生見劫盡，大火所燒時，我此土安隱，天人常充滿。
X32n0616_p0170b20║園林諸堂閣，種種寶莊嚴，寶樹多華果，眾生所遊樂。
X32n0616_p0170b21║諸天擊天鼓，常作眾伎樂，雨曼陀羅華，散佛及大眾。
X32n0616_p0170b22║此正頌本實不滅也。常在靈鷲山，指本時應身居
X32n0616_p0170b23║于此土也。及餘諸住處，指本時應身亦徧十方若
X32n0616_p0170b24║淨若穢諸處也。本既在此諸處，迹亦不移，但眾生
X32n0616_p0170c01║妄見劫盡，而佛土本無生滅，即此同居，便是方便
X32n0616_p0170c02║實報寂光妙土。何以言之？我此土安隱，是佛所證，
X32n0616_p0170c03║安隱之法，即常寂光土也。由佛能證，即自受用報
X32n0616_p0170c04║土也。天人常充滿者，十地為天，三十心為人，即他
X32n0616_p0170c05║受用報土也。眾生所遊樂，即方便有餘土，九種方
X32n0616_p0170c06║便，眾生之所居也。天鼓伎樂及天華等，即實報土
X32n0616_p0170c07║中俗諦勝妙五塵，方便土中真諦法性五塵也。
X32n0616_p0170c08║我淨土不毀，而眾見燒盡，憂怖諸苦惱，如是悉充滿。
X32n0616_p0170c09║是諸罪眾生，以惡業因緣，過阿僧祇劫，不聞三寶名。
X32n0616_p0170c10║此釋不見之由，由于惡業罪也。寂光、實報、方便三
X32n0616_p0170c11║種淨土皆悉不毀，惡業因緣妄見燒盡，在彼眾生
X32n0616_p0170c12║則是同分妄見，以佛菩薩觀之，還是別業妄見而
X32n0616_p0170c13║已。
X32n0616_p0170c14║諸有修功德，柔和質直者，則皆見我身，在此而說法。
X32n0616_p0170c15║此釋得見之由，由於修緣了二因也。諸者，徧指三
X32n0616_p0170c16║乘權實緣修及真修也。功德是如來室，柔和是如
X32n0616_p0170c17║來衣，質直是如來座。相似三法行成，則見如來方
X32n0616_p0170c18║便應身。分證三法行成，則見如來實報報身。究竟
X32n0616_p0170c19║三法行成，則見如來寂光法身。
X32n0616_p0170c20║或時為此眾，說佛壽無量，久乃見佛者，為說佛難值。
X32n0616_p0170c21║此總結。由于眾生有見不見，故使如來所說不同。
X32n0616_p0170c22║意顯說雖不同，皆實不虗也。初頌正明三世益物
X32n0616_p0170c23║竟。△二頌總結不虗。
X32n0616_p0170c24║我智力如是，慧光照無量，壽命無數劫，久修業所得。
X32n0616_p0171a01║汝等有智者，勿於此生疑，當斷令永盡，佛語實不虗。
X32n0616_p0171a02║初一偈，頌諸佛如來法皆如是。長文引諸佛以證
X32n0616_p0171a03║我，今頌我以證諸佛也。久修業所得，正顯此品所
X32n0616_p0171a04║詮如來壽量，是約修得，不約性得。性得無始無終，
X32n0616_p0171a05║生佛體同；修得有始無終，佛佛道同。唯其有始，故
X32n0616_p0171a06║過去實成有久有近；唯其無終，故盡未來時常住
X32n0616_p0171a07║不滅也。次一偈，頌為度眾生皆實不虗結，勸令斷
X32n0616_p0171a08║執近之疑也。初頌法說竟。△二、頌譬說二：初、頌立
X32n0616_p0171a09║譬，二、頌法合。今初。
X32n0616_p0171a10║如醫善方便，為治狂子故，實在而言死，無能說虗妄。
X32n0616_p0171a11║初三句，但頌非滅現滅一意，即顯三世益物方便。
X32n0616_p0171a12║又顯滅實非滅，過去久遠，未來常住，皆實不虗矣。
X32n0616_p0171a13║第四句，即頌總結不虗。△二、頌法合。
X32n0616_p0171a14║我亦為世父，救諸苦患者，為凡夫顛倒，實在而言滅。
X32n0616_p0171a15║以常見我故，而生憍恣心，放逸著五欲，墮於惡道中。
X32n0616_p0171a16║此亦總頌非滅現滅一意，兼頌不滅有損，以顯唱
X32n0616_p0171a17║滅是方便也。
X32n0616_p0171a18║我常知眾生，行道不行道，隨所應可度，為說種種法。
X32n0616_p0171a19║每自作是意：以何令眾生，得入無上慧，速成就佛身？
X32n0616_p0171a20║此正頌合總結不虗，猶良醫之方便治子病也。初
X32n0616_p0171a21║正開近顯遠竟。
X32n0616_p0171a22║△釋如來壽量品竟。次釋分別功德品。
X32n0616_p0171a23║分別功德品第十七
X32n0616_p0171a24║此品具有授記、領解、流通，於授記及流通中各有
X32n0616_p0171b01║淺深不同，故言分別。佛說壽量、本迹二種弟子得
X32n0616_p0171b02║種種益，乃至現在四信滅後五品亦皆得益，故言
X32n0616_p0171b03║功德（本弟子即地涌眾，迹弟子即靈山眾）。△二、總授法身記三：初、經
X32n0616_p0171b04║家總敘，二、如來分別，三、瑞表圓益。今初。
X32n0616_p0171b05║爾時，大會聞佛說壽命劫數長遠如是，無量無邊阿
X32n0616_p0171b06║僧祇眾生得大饒益。
X32n0616_p0171b07║△二、如來分別。
X32n0616_p0171b08║於時世尊告彌勒菩薩摩訶薩：阿逸多！我說是如來
X32n0616_p0171b09║壽命長遠時，六百八十萬億那由他恒河沙眾生得
X32n0616_p0171b10║無生法忍。
X32n0616_p0171b11║迹門三周說法，三根得記，並是初住無生法忍見
X32n0616_p0171b12║道之位。今聞本門復有爾許眾生得入圓住，故知
X32n0616_p0171b13║一代極唱，利益難思也。
X32n0616_p0171b14║復有千倍菩薩摩訶薩得聞持陀羅尼門。
X32n0616_p0171b15║先已證無生者，今聞本門極唱，轉入修道，增圓妙
X32n0616_p0171b16║道，損變易生，證圓十住，得大聞持圓頓妙法，能受
X32n0616_p0171b17║能持，猶如大海普能受持龍王雨也。
X32n0616_p0171b18║復有一世界微塵數菩薩摩訶薩，得樂說無礙辯才。
X32n0616_p0171b19║此是增道損生，證圓十行，不思議假恒沙佛法，橫
X32n0616_p0171b20║豎貫通，故能自在演說，辯才無礙也。
X32n0616_p0171b21║復有一世界微塵數菩薩摩訶薩，得百千萬億無量
X32n0616_p0171b22║旋陀羅尼。
X32n0616_p0171b23║此是增道損生，證圓十迴向法。事理圓融，真俗不
X32n0616_p0171b24║二，一中無量，無量中一，重重旋轉，互總互持也。
X32n0616_p0171c01║復有三千大千世界微塵數菩薩摩訶薩，能轉不退
X32n0616_p0171c02║法輪。
X32n0616_p0171c03║此是增道損生，證圓初地，心心流注薩婆若海，圓
X32n0616_p0171c04║轉三不退輪也。
X32n0616_p0171c05║復有二千中國土微塵數菩薩摩訶薩，能轉清淨法
X32n0616_p0171c06║輪。
X32n0616_p0171c07║此是增道損生，證圓二地，自離三惑垢，令他離三
X32n0616_p0171c08║惑垢，故云轉清淨法輪也。
X32n0616_p0171c09║復有小千國土微塵數菩薩摩訶薩，八生當得阿耨
X32n0616_p0171c10║多羅三藐三菩提。
X32n0616_p0171c11║此是增道損生，證圓四地，止餘八品微細無明，故
X32n0616_p0171c12║云八生當得菩提也。斷一品入五地，斷二品入六
X32n0616_p0171c13║地，斷三品入七地，斷四品入八地，斷五品入九地，
X32n0616_p0171c14║斷六品入十地，斷七品入等覺，斷八品盡入妙覺。
X32n0616_p0171c15║每斷一品無明，即損一變易，生增明一分中道也。
X32n0616_p0171c16║復有四四天下微塵數菩薩摩訶薩，四生當得阿耨
X32n0616_p0171c17║多羅三藐三菩提。
X32n0616_p0171c18║此是增道損生，證圓八地，止餘四品微細無明也。
X32n0616_p0171c19║損一生入九地，損二生入十地，損三生入等覺，損
X32n0616_p0171c20║四生盡即成妙覺。
X32n0616_p0171c21║復有三四天下微塵數菩薩摩訶薩，三生當得阿耨
X32n0616_p0171c22║多羅三藐三菩提。
X32n0616_p0171c23║此是增道損生，證圓九地，故止餘三生也。
X32n0616_p0171c24║復有二四天下微塵數菩薩摩訶薩，二生當得阿耨
X32n0616_p0172a01║多羅三藐三菩提。
X32n0616_p0172a02║此是增道損生，證圓十地，故止餘二生也。
X32n0616_p0172a03║復有一四天下微塵數菩薩摩訶薩，一生當得阿耨
X32n0616_p0172a04║多羅三藐三菩提。
X32n0616_p0172a05║此是增道損生，證圓等覺，故止餘一生也。
X32n0616_p0172a06║復有八世界微塵數眾生，皆發阿耨多羅三藐三菩
X32n0616_p0172a07║提心。
X32n0616_p0172a08║此即博地凡夫，由聞經力，證圓十信，發相似心也。
X32n0616_p0172a09║本門得道，如此之多，一切諸經，皆所不及。良由原
X32n0616_p0172a10║本垂迹，處處開引，中間相值，數數成熟。今世五味，
X32n0616_p0172a11║節節調伏，收羅結撮，歸會法華。譬如田家，春生夏
X32n0616_p0172a12║長，耕種耘治，秋收冬藏，一時穫刈。此後雖復有得
X32n0616_p0172a13║道者，如捃拾耳。問：授法身記，何缺五地、六地、七地
X32n0616_p0172a14║人耶？答：此非思議可知。惟如來能分別，惟補處能
X32n0616_p0172a15║領解，何必于此生疑？問：聞持陀羅尼等，何與舊文
X32n0616_p0172a16║對位，又略不同？答：無生忍等，名字並通，偏圓權實，
X32n0616_p0172a17║本無一定，但須消釋，令會圓理。今約義便，作此分
X32n0616_p0172a18║配，若欲互融，何所不可？當知惟八生、四生等，的有
X32n0616_p0172a19║次序，餘皆約義配釋而已。二、如來分別竟。△三瑞
X32n0616_p0172a20║表圓益。
X32n0616_p0172a21║佛說是諸菩薩摩訶薩得大法利時，於虗空中雨曼
X32n0616_p0172a22║陀羅華、摩訶曼陀羅華，以散無量百千萬億寶樹下
X32n0616_p0172a23║師子座上諸佛，并散七寶塔中師子座上釋迦牟尼
X32n0616_p0172a24║佛及久滅度多寶如來，亦散一切諸大菩薩及四部
X32n0616_p0172b01║眾。又雨細末栴檀、沉水香等，於虗空中天鼓自鳴妙
X32n0616_p0172b02║聲深遠。又雨千種天衣垂諸瓔珞，真珠瓔珞、摩尼珠
X32n0616_p0172b03║瓔珞、如意珠瓔珞徧於九方，眾寶香鑪燒無價香，自
X32n0616_p0172b04║然周至供養大會。一一佛上有諸菩薩執持幡蓋，次
X32n0616_p0172b05║第而上至于梵天，是諸菩薩以妙音聲歌無量頌讚
X32n0616_p0172b06║歎諸佛。
X32n0616_p0172b07║此中亦有六瑞：一、雨華瑞，二、雨香瑞，表圓妙慧福
X32n0616_p0172b08║自行德也；三、天鼓瑞，四、天衣瓔珞瑞，表圓妙教行
X32n0616_p0172b09║化他德也；五、燒香供養瑞，六、幡蓋讚歎瑞，表圓妙
X32n0616_p0172b10║自行化他同歸極果也。初虗空雨華者，虗空表平
X32n0616_p0172b11║等法性，從此法性出生四十真位圓妙慧華也。前
X32n0616_p0172b12║文既借分身表應，釋迦表報，多寶表法。今先散分
X32n0616_p0172b13║身諸佛，次及釋迦、多寶，意顯三身雖非一異，而由
X32n0616_p0172b14║得見應身，乃知報身修德及法身性德也。亦散一
X32n0616_p0172b15║切菩薩四眾，即表大會皆得圓因妙慧，皆成三身
X32n0616_p0172b16║妙果，無差別也。細末栴檀、沉水諸福德香，亦從法
X32n0616_p0172b17║性出生，亦以奉供三身，普及四眾，文影略耳。天鼓
X32n0616_p0172b18║自鳴，是表圓音演深妙教。千種天衣，表寂滅忍衣。
X32n0616_p0172b19║徧覆一切，垂諸瓔珞，表戒、定、慧、陀羅尼四種瓔珞，
X32n0616_p0172b20║攝化眾生，令生喜悅也。摩尼，此云如意。又言如意
X32n0616_p0172b21║珠者，或是偶爾重文，華梵雙舉；或以四瓔珞字，用
X32n0616_p0172b22║擬戒等四瓔珞也。徧於九方者，本從上方雨垂，徧
X32n0616_p0172b23║於八方及下地也。問：何不如華嚴云充滿十方耶？
X32n0616_p0172b24║答：華嚴以十表無盡，此經以一表同歸。今云徧於
X32n0616_p0172c01║九方，正表一佛界。理徧該九界，九界無非一佛界
X32n0616_p0172c02║也。眾寶香鑪，燒無價香，自然周至，供養大會者，即
X32n0616_p0172c03║表自行妙德，總趣極果也。前既雨華雨香，用表福
X32n0616_p0172c04║慧。今之燒香，即以燒表慧，以香表福，供養大會三
X32n0616_p0172c05║身諸佛，普及菩薩四眾諸未來佛，故云趣極果也。
X32n0616_p0172c06║言自然者，不由人力，亦從法性虗空而顯現也。有
X32n0616_p0172c07║諸菩薩者，亦是自然化現諸菩薩像，亦從法性虗
X32n0616_p0172c08║空出生也。旛者，轉義，即表增道損生。蓋者，覆義，即
X32n0616_p0172c09║表慈悲益物。次第而上，即表從因至果。至于梵天
X32n0616_p0172c10║者，梵是淨義，即表究竟四德。妙音歌頌，讚歎諸佛，
X32n0616_p0172c11║即表以佛道聲，令一切聞。上既以天鼓表化他之
X32n0616_p0172c12║教，衣瓔表化他之行，今還用幡蓋表行，歌讚表教，
X32n0616_p0172c13║二種化他妙德，同趣極果也。圓益既深，故現瑞以
X32n0616_p0172c14║表之。華嚴佛頂諸經，說大法竟，皆現奇瑞，此經何
X32n0616_p0172c15║獨不然？二、總授法身記竟。△三、彌勒總申領解。上
X32n0616_p0172c16║迹門中，菩薩亦悟，而大事未畢，所以不陳。今本門
X32n0616_p0172c17║既竟，故托補處以總申之。文分為三：初、頌時眾得
X32n0616_p0172c18║解，二、頌如來分別，三、頌瑞表圓益。今初。
X32n0616_p0172c19║爾時，彌勒菩薩從座而起，偏袒右肩，合掌向佛，而說
X32n0616_p0172c20║偈言：
X32n0616_p0172c21║一切菩薩分證法空，名之為座。今從座起，表不住
X32n0616_p0172c22║所證，展轉增進也。本實迹權，向未發迹，如右肩被
X32n0616_p0172c23║覆，今已開竟，故偏袒以表之。本迹雖殊，不思議一，
X32n0616_p0172c24║故合掌以表之。增道損生，速趣極果，故向佛以表
X32n0616_p0173a01║之。
X32n0616_p0173a02║佛說希有法，昔所未曾聞，世尊有大力，壽命不可量。
X32n0616_p0173a03║無數諸佛子，聞世尊分別，說得法利者，歡喜充徧身。
X32n0616_p0173a04║△二、頌如來分別。
X32n0616_p0173a05║或住不退地，或得陀羅尼，或無礙樂說，萬億旋總持。
X32n0616_p0173a06║不退地，即頌無生法忍初住念不退位。餘可知。
X32n0616_p0173a07║或有大千界，微塵數菩薩，各各皆能轉，不退之法輪。
X32n0616_p0173a08║復有中千界，微塵數菩薩，各各皆能轉，清淨之法輪。
X32n0616_p0173a09║復有小千界，微塵數菩薩，餘各八生在，當得成佛道。
X32n0616_p0173a10║復有四三二，如此四天下，微塵諸菩薩，隨數生成佛。
X32n0616_p0173a11║或一四天下，微塵數菩薩，餘有一生在，當成一切智。
X32n0616_p0173a12║如是等眾生，聞佛壽長遠，得無量無漏，清淨之果報。
X32n0616_p0173a13║無量無漏，揀異二乘之有量也。妙因所感，故言清
X32n0616_p0173a14║淨。無障礙土，故言果報。
X32n0616_p0173a15║復有八世界，微塵數眾生，聞佛說壽命，皆發無上心。
X32n0616_p0173a16║二頌如來分別竟。△三、頌瑞表圓益。
X32n0616_p0173a17║世尊說無量，不可思議法，多有所饒益，如虗空無邊。
X32n0616_p0173a18║雨天曼陀羅，摩訶曼陀羅，釋梵如恒沙，無數佛土來。
X32n0616_p0173a19║雨旃檀沉水，繽紛而亂墜，如鳥飛空下，供散於諸佛。
X32n0616_p0173a20║此頌雨華雨香二瑞，總皆供散諸佛也。長有釋梵
X32n0616_p0173a21║二句，以表機徧十方。
X32n0616_p0173a22║天鼓虗空中，自然出妙聲。天衣千萬種，旋轉而來下。
X32n0616_p0173a23║此頌天鼓、天衣二瑞，略不頌瓔珞，而天衣長有萬
X32n0616_p0173a24║字，正顯所覆必多。
X32n0616_p0173b01║眾寶妙香鑪，燒無價之香，自然悉周徧，供養諸世尊。
X32n0616_p0173b02║此頌燒香供養瑞也。長文云大會，今頌云世尊，當
X32n0616_p0173b03║知大會皆是三世佛也。
X32n0616_p0173b04║其大菩薩眾，執七寶幡蓋，高妙萬億種，次第至梵天。
X32n0616_p0173b05║一一諸佛前，寶幢懸勝幡，亦以千萬偈，歌詠諸如來。
X32n0616_p0173b06║此頌幡蓋讚歎瑞也。
X32n0616_p0173b07║如是種種事，昔所未曾有，聞佛壽無量，一切皆歡喜。
X32n0616_p0173b08║佛名聞十方，廣饒益眾生，一切具善根，以助無上心。
X32n0616_p0173b09║此結頌瑞，表圓益不同，循常瑞相，故云昔所未曾
X32n0616_p0173b10║有也。二、本門正說段竟。
X32n0616_p0173b11║△三、流通段。此下共有十一品半，經文盡屬流通，今
X32n0616_p0173b12║且逐近以三品半而為本門。流通者，凡有兩意：一
X32n0616_p0173b13║者、四信五品並以聞壽長遠而為言端，隨喜功德、法
X32n0616_p0173b14║師功德兩品秖是申明初品因果功德，不輕一品
X32n0616_p0173b15║秖是引證讚毀福罪，當知此三品半正為流通本
X32n0616_p0173b16║門，例如法師至安樂行五品正為流通迹門也。二
X32n0616_p0173b17║者、既以初品別序為迹門，序迹門自具三段，故以
X32n0616_p0173b18║此三品半而為本門。流通本門亦具三段，本迹各
X32n0616_p0173b19║三，束為正說，乃以通序五事而序兩門，囑累八品、
X32n0616_p0173b20║流通兩門，體格周正，眉目分明也。今就此三品半
X32n0616_p0173b21║分為三意：初、一品半明初品因功德以勸流通，二、
X32n0616_p0173b22║法師功德品明初品果功德以勸流通，三、不輕品
X32n0616_p0173b23║引信毀福罪證勸流通。初中二：初、明現在四信，二、
X32n0616_p0173b24║明滅後五品。初又四：初、一念信解，二、解其言趣，三、
X32n0616_p0173c01║聞持供養，四、深信觀成。初又二：初、長文，二、偈頌。初
X32n0616_p0173c02║又三：初、出相貌，二、明功德，三、明位行不退。今初。
X32n0616_p0173c03║爾時，佛告彌勒菩薩摩訶薩：阿逸多！其有眾生聞佛
X32n0616_p0173c04║壽命長遠如是，乃至能生一念信解。
X32n0616_p0173c05║上已分別聞佛壽長得益深廣，未入住者悟無生
X32n0616_p0173c06║忍，已入住者增道損生位鄰極聖，未發心者發無
X32n0616_p0173c07║上心入于十信，此皆夙種既深現得熟脫。無生發
X32n0616_p0173c08║心二位並屬當機，增道損生通于影響，發起當機
X32n0616_p0173c09║三眾，故屬正說授記段也。今流通之始，乃約初結
X32n0616_p0173c10║緣人未登十信，或從此會略聞，或從現在諸菩薩
X32n0616_p0173c11║等展轉得聞，聞佛壽命長遠如是，然時既甚促聞
X32n0616_p0173c12║亦不多，故云乃至能生一念信解，極言其時之暫
X32n0616_p0173c13║而獲益之淺也。夫一念者，即現前一念介爾之心
X32n0616_p0173c14║也。信解者，信佛本地所證之理是法界妙理，此理
X32n0616_p0173c15║非實非權而能實能權，自行冥理名實，化他種種
X32n0616_p0173c16║方便名權，此理非本非迹而能本能迹，初證權實
X32n0616_p0173c17║體用名本，證後所施體用權實名迹。又信解此理
X32n0616_p0173c18║既是釋尊之所久證，亦是眾生之所久迷，亦是現
X32n0616_p0173c19║前介爾一念之所同具，故曰如心佛亦爾，如佛眾
X32n0616_p0173c20║生然，心佛及眾生，是三無差別。如是隨所聞處豁
X32n0616_p0173c21║爾開明，隨語而入，無有罣礙。信一切法，皆是佛法。
X32n0616_p0173c22║（即權而實，不思議真。）又信佛法，不隔一切法。（即實而權，不思議俗。）不得
X32n0616_p0173c23║佛法，不得一切法。（雙遮。）而見一切法，亦見佛法。（雙照。此二
X32n0616_p0173c24║句是不思議中。）即一而三。（隨舉一諦，皆具三諦。）即三而一。（雖分三諦，秪是一心。）
X32n0616_p0174a01║亦是行於非道，通達佛道。（九界非道，純是佛界妙道之用。釋上一切法，皆
X32n0616_p0174a02║是佛法也。）行於佛道，通達一切道。（釋上佛法，不隔一切法也。）不得佛
X32n0616_p0174a03║道一切道。（釋雙遮。）而通達佛道一切道。（釋雙照。）無所有
X32n0616_p0174a04║而有。（三諦皆有。）有而無所有。（三諦皆無。）非所有，非無所有。（三諦
X32n0616_p0174a05║皆非有非無。）如門前路，通達一切。東西南北，無有壅礙。
X32n0616_p0174a06║眼耳鼻舌身意，凡有所對，悉亦如是。（六塵體是法界，亘古亘今，
X32n0616_p0174a07║無非圓妙三諦也。）無疑曰信，明了曰解。是為一念信解心
X32n0616_p0174a08║也。（上約聞法信解，即是信行。）若坐思惟，隨所思惟，豁然開悟，通
X32n0616_p0174a09║達三諦，亦復如是。（更約思惟，而生一念信解，即是法行。）如是信解，即
X32n0616_p0174a10║十信初心，未得六根清淨，未入鐵輪正位也。△二、
X32n0616_p0174a11║明功德二：初、總論無量，二、格量顯多。今初。
X32n0616_p0174a12║所得功德，無有限量。
X32n0616_p0174a13║△二、格量顯多，又二：初、舉五度為格量本；二、正格
X32n0616_p0174a14║信解，功德甚多。今初。
X32n0616_p0174a15║若有善男子、善女人為阿耨多羅三藐三菩提故，於
X32n0616_p0174a16║八十萬億那由他劫行五波羅蜜：檀波羅蜜、尸羅波
X32n0616_p0174a17║羅蜜、羼提波羅蜜、毗梨耶波羅蜜、禪波羅蜜，除般若
X32n0616_p0174a18║波羅蜜。
X32n0616_p0174a19║般若即是今之正慧，故言除般若也。問：既離般若，
X32n0616_p0174a20║則前五不應名波羅蜜？答：約別教人，為求無上菩
X32n0616_p0174a21║提，各自於五而盡其邊，亦得名度。以別教十向後
X32n0616_p0174a22║心，名假邊際故也。問：別教亦有次第，般若還同所
X32n0616_p0174a23║校，何以除之？答：豎論空假，般若可為所校，中證不
X32n0616_p0174a24║殊，名等體等，故須除也。△二、正格信解功德甚多
X32n0616_p0174b01║以是（五度）功德，比前（一念信解）功德，百分、千分、百千萬億分
X32n0616_p0174b02║不及其一，乃至算數譬喻所不能知。
X32n0616_p0174b03║△三、明位行不退
X32n0616_p0174b04║若善男子、善女人有如是功德，於阿耨多羅三藐三
X32n0616_p0174b05║菩提退者，無有是處。
X32n0616_p0174b06║別六心猶退，七心不退。今圓初心即不退者，聞壽
X32n0616_p0174b07║量功德自外而資，圓順信解自內而熏，故不退也。
X32n0616_p0174b08║初長文竟。△二、偈頌三：初、超頌功德，二、頌位行不
X32n0616_p0174b09║退，三、追頌相貌。初又二：初、超頌格量顯多，二、追頌
X32n0616_p0174b10║總論無量。初又二：初、頌舉五度為格量本，二、頌正
X32n0616_p0174b11║格信解功德甚多。今初。
X32n0616_p0174b12║爾時，世尊欲重宣此義，而說偈言：
X32n0616_p0174b13║若人求佛慧，於八十萬億，那由他劫數，行五波羅蜜。
X32n0616_p0174b14║於是諸劫中，布施供養佛，及緣覺弟子，并諸菩薩眾。
X32n0616_p0174b15║珍異之飲食，上服與臥具，旃檀立精舍，以園林莊嚴。
X32n0616_p0174b16║如是等布施，種種皆微妙，盡此諸劫數，以迴向佛道。
X32n0616_p0174b17║若復持禁戒，清淨無缺漏，求於無上道，諸佛之所歎。
X32n0616_p0174b18║若復行忍辱，住於調柔地，設眾惡來加，其心不傾動。
X32n0616_p0174b19║諸有得法者，懷於增上慢，為斯所輕惱，如是亦能忍。
X32n0616_p0174b20║若復勤精進，志念常堅固，於無量億劫，一心不懈息。
X32n0616_p0174b21║又於無數劫，住於空閑處，若坐若經行，除睡常攝心。
X32n0616_p0174b22║以是因緣故，能生諸禪定，八十億萬劫，安住心不亂。
X32n0616_p0174b23║持此一心福，願求無上道，我得一切智，盡諸禪定智。
X32n0616_p0174b24║是人於百千，萬億劫數中，行此諸功德，如上之所說。
X32n0616_p0174c01║△二頌正格信解功德甚多。
X32n0616_p0174c02║有善男女等，聞我說壽命，乃至一念信，其福過於彼。
X32n0616_p0174c03║初超頌格量顯多竟。△二、追頌總論無量。
X32n0616_p0174c04║若人悉無有，一切諸疑悔，深心須臾信，其福為如此。
X32n0616_p0174c05║須臾，即一念也。初超頌功德竟。△二、頌行位不退，
X32n0616_p0174c06║又二：初、明不易信解；二、明信解則必發願，故得不
X32n0616_p0174c07║退。今初。
X32n0616_p0174c08║其有諸菩薩，無量劫行道，聞我說壽命，是則能信受。
X32n0616_p0174c09║其有諸菩薩者，約鈍根菩薩言也。行道經無量劫，
X32n0616_p0174c10║善根淳熟，方能信受。根若未熟，佛不為說，設令聞
X32n0616_p0174c11║之，彼必疑惑，故信解誠不易也。今若利根初聞，即
X32n0616_p0174c12║能一念信解，便可等彼久行菩薩，亦且超過彼矣。
X32n0616_p0174c13║△二、明信解則必發願，故得不退。
X32n0616_p0174c14║如是之人等，頂受此經典，願我於未來，長壽度眾生。
X32n0616_p0174c15║如今日世尊，諸釋中之王，道場師子吼，說法無所畏。
X32n0616_p0174c16║我等未來世，一切所尊敬，坐於道場時，說壽亦如是。
X32n0616_p0174c17║如是之人等者，雙指利鈍兩根言也。聞而信解則
X32n0616_p0174c18║必頂受發願，所以決不退也。問：近成者無長可說，
X32n0616_p0174c19║何得皆言亦如是耶？答：言如是者，謂說常壽。若得
X32n0616_p0174c20║常壽，盡未來際必當過此。何但如是？今從實成已
X32n0616_p0174c21║來，故且舉爾許塵劫耳。二、頌行位不退竟。△三、追
X32n0616_p0174c22║頌相貌。
X32n0616_p0174c23║若有深心者，清淨而質直，多聞能總持，隨義解佛語，
X32n0616_p0174c24║如是之人等，於此無有疑。
X32n0616_p0175a01║長文直明，乃至能生一念信解，便即較顯功德。今
X32n0616_p0175a02║正釋出相貌，以顯一念信解之難得也。若欲于此
X32n0616_p0175a03║佛壽長遠而無有疑，不論久行始行，須有深心，又
X32n0616_p0175a04║須清淨質直，又須多聞總持，能隨義解不隨文字，
X32n0616_p0175a05║具此三法方能一念信解，則一念信解談何容易？
X32n0616_p0175a06║信解既不容易，所以功德不得不多也。深心者，上
X32n0616_p0175a07║求下化之心，了知心佛眾生理元不二，依之而起
X32n0616_p0175a08║無作四弘，故名深心，即如來室也。清淨而質直者，
X32n0616_p0175a09║不為五住所污，正念真如，即如來衣也。多聞能總
X32n0616_p0175a10║持，隨義解佛語者，隨有所聞便能總一切法，持一
X32n0616_p0175a11║切義便能解了如來隨智隨情等語，故雖少聞多
X32n0616_p0175a12║解義，亦名為多聞，即如來座也。有此觀行三法，乃
X32n0616_p0175a13║能信解究竟三法，既信究竟三法之理，乃于究竟
X32n0616_p0175a14║位中所有本迹之事亦無疑也。初一念信解竟。△
X32n0616_p0175a15║二、解其言趣
X32n0616_p0175a16║又，阿逸多！若有聞佛壽命長遠，解其言趣，是人所得
X32n0616_p0175a17║功德無有限量，能起如來無上之慧。
X32n0616_p0175a18║前但一念信解，如人飲水，冷煖自知。今解其言趣，
X32n0616_p0175a19║便可略舉似人，故能起自他無上之慧也。△三、聞
X32n0616_p0175a20║持供養。
X32n0616_p0175a21║何況廣聞是經，若教人聞，若自持，若教人持，若自書，
X32n0616_p0175a22║若教人書，若以華香、瓔珞、幢幡、繒蓋、香油、蘇燈供養
X32n0616_p0175a23║經卷，是人功德無量無邊，能生一切種智。
X32n0616_p0175a24║廣聞、廣持、廣書、廣修供養，自行化他，功德外資，令
X32n0616_p0175b01║內智疾入，故能生一切種智也。△四、深信觀成。
X32n0616_p0175b02║阿逸多！若善男子、善女人，聞我說壽命長遠，深心信
X32n0616_p0175b03║解，則為見佛常在耆闍崛山，共大菩薩、諸聲聞眾圍
X32n0616_p0175b04║遶說法；又見此娑婆世界，其地瑠璃，坦然平正，閻浮
X32n0616_p0175b05║檀金以界八道，寶樹行列，諸臺樓觀皆悉寶成，其菩
X32n0616_p0175b06║薩眾咸處其中。若有能如是觀者，當知是為深信解
X32n0616_p0175b07║相。
X32n0616_p0175b08║見佛常在靈山，共大菩薩、諸聲聞眾說法者，方便
X32n0616_p0175b09║有餘土相也。又見娑婆，其地瑠璃，乃至菩薩咸處
X32n0616_p0175b10║其中者，實報莊嚴土相也。理具此相，今依理修觀，
X32n0616_p0175b11║故觀成而相可見。又見此相，雖未真證，以觀力故，
X32n0616_p0175b12║暫見二土。若三惑分滅，方永與相應也。有餘土中
X32n0616_p0175b13║有聲聞者，藏、通兩教二乘已斷通惑，出生其中，仍
X32n0616_p0175b14║本為名。實報土中純諸菩薩，亦是他受用耳。但依
X32n0616_p0175b15║此觀，漸深漸成，入圓初住，則任運徧見，應用無方
X32n0616_p0175b16║矣。問：稱理修觀，但觀一念，妙理即足，何須約土以
X32n0616_p0175b17║明深信解相？答：藏、通初心皆滅陰、入，況能見士？別
X32n0616_p0175b18║教初心亦且破陰，後心乃見帝網之土。唯圓即觀，
X32n0616_p0175b19║一念三千，三諦具足。是則一心一切心，一身一切
X32n0616_p0175b20║身，一土一切土，一念俱觀。若身、心、土，若空、假、中，更
X32n0616_p0175b21║無前後。故觀成時，一心見一切心，一身見一切身，
X32n0616_p0175b22║一土見一切土，十方諸佛身中現故。故於自心常
X32n0616_p0175b23║寂光中，徧見十方一切身、土。若但觀心而不觀具，
X32n0616_p0175b24║何異權乘？若唯觀他，遮那之土必迷自境。若了心、
X32n0616_p0175c01║境，則自即他故，他即自故。觀土既爾，身、佛心然。故
X32n0616_p0175c02║聞長壽，須了宗旨。所以本門聞壽，益倍餘經，良由
X32n0616_p0175c03║所聞異常故也。初明現在四信竟。△二、明滅後五
X32n0616_p0175c04║品二：初、列五品粗格量後四品功德，二、隨喜功德
X32n0616_p0175c05║品廣格量。初品功德廣格量已，況出勝者可以意
X32n0616_p0175c06║得，佛不煩文巧說若此也。初中二：初、長文，二、偈頌。
X32n0616_p0175c07║長文為五：初、直起隨喜心，二、加受持讀誦，三、加教
X32n0616_p0175c08║人，四、加兼行六度，五、加正行六度。今初。
X32n0616_p0175c09║又復如來滅後，若聞是經而不毀訾起隨喜心，當知
X32n0616_p0175c10║已為深信解相。
X32n0616_p0175c11║初品標人而已，格量在後品說。△二、加受持讀誦
X32n0616_p0175c12║二：初、標人相，二、格量功德。今初。
X32n0616_p0175c13║何況讀誦受持之者。
X32n0616_p0175c14║△二、格量功德
X32n0616_p0175c15║斯人則為頂戴如來。阿逸多！是善男子、善女人，不須
X32n0616_p0175c16║為我復起塔寺及作僧坊，以四事供養眾僧。所以者
X32n0616_p0175c17║何？是善男子、善女人，受持讀誦是經典者，為已起塔
X32n0616_p0175c18║造立僧坊供養眾僧，則為以佛舍利起七寶塔，高廣
X32n0616_p0175c19║漸小至於梵天，懸諸幡蓋及眾寶鈴，華香瓔珞末香
X32n0616_p0175c20║塗香燒香，眾鼓伎樂簫笛箜篌種種舞戲，以妙音聲
X32n0616_p0175c21║歌唄讚頌，則為於無量千萬億劫作是供養已。
X32n0616_p0175c22║不須為我復起塔寺等者，初心恐被事緣紛動，妨
X32n0616_p0175c23║修正業故也。則為以佛舍利等者，指此經文所詮
X32n0616_p0175c24║之理，即是法身全身舍利，能詮之文不異七寶高
X32n0616_p0176a01║廣妙塔，能所和合不二，亦是第一義僧，故直專持
X32n0616_p0176a02║此經，即為廣大供養，廢事從理，所益弘多。若至後
X32n0616_p0176a03║心，理觀既熟，則涉外不妨內觀，事資於道，如油多
X32n0616_p0176a04║火猛，順流揚帆，又加櫓棹，其勢轉疾也。問：若持經
X32n0616_p0176a05║即是起塔，乃至即是第一義僧，不須起塔供僧者，
X32n0616_p0176a06║則持經亦即第一義戒，不須復持戒耶？答：持經即
X32n0616_p0176a07║順理戒，任運不犯，性罪亦自任運，持得初篇、二篇，
X32n0616_p0176a08║所謂乘急戒緩，非全無戒也。若至兼行六度，則五
X32n0616_p0176a09║篇七聚性業、遮業悉皆清淨，是乘戒俱急也。又凡
X32n0616_p0176a10║修圓觀者，理須自思，若初心念念常在四種三昧，
X32n0616_p0176a11║容於二篇之外，所有遮罪或可少違；若未專於四
X32n0616_p0176a12║種三昧，則五篇七聚菩薩重輕不可微犯，方合一
X32n0616_p0176a13║期教門大旨。何以故？出家菩薩具足堅持毗尼篇
X32n0616_p0176a14║聚，大乘戒意一切皆然，況僅護篇聚，於彼梵網八
X32n0616_p0176a15║萬律儀猶未足為持相，但因此土器劣，且以小檢
X32n0616_p0176a16║助成大儀，仍須備曉開遮輕重、制緣漸頓、捨義有
X32n0616_p0176a17║無、坐次分流、懺法天隔，復有七眾同否、大小共別，
X32n0616_p0176a18║方於自行量己品位，去取適時，勿慕大節而昧存
X32n0616_p0176a19║亡，勿據小文而迷觀道。若得今意，先以理教定，次
X32n0616_p0176a20║以行位驗，倘不爾者，鳥鼠人也，安論品位乎？敬請
X32n0616_p0176a21║受佛遺言，少分恭稟。△三、加教人二：初、標人相，二、
X32n0616_p0176a22║格量功德。今初。
X32n0616_p0176a23║阿逸多！若我滅後，聞是經典有能受持，若自書、若教
X32n0616_p0176a24║人書。
X32n0616_p0176b01║△二、格量功德
X32n0616_p0176b02║則為起立僧坊，以赤栴檀作諸殿堂三十有二，高八
X32n0616_p0176b03║多羅樹，高廣嚴好，百千比丘於其中止，園林、浴池、經
X32n0616_p0176b04║行、禪窟，衣服、飲食、牀褥、湯藥，一切樂具充滿其中。如
X32n0616_p0176b05║是僧坊堂閣若干百千萬億，其數無量，以此現前供
X32n0616_p0176b06║養於我及比丘僧。是故我說：如來滅後，若有受持、讀
X32n0616_p0176b07║誦、為他人說，若自書、若教人書，供養經卷，不須復起
X32n0616_p0176b08║塔寺及造僧房供養眾僧。
X32n0616_p0176b09║前但自己讀誦受持，便為具足供養三寶，況今轉
X32n0616_p0176b10║以教人，則法施功德寧非供養中最耶？△四、加兼
X32n0616_p0176b11║行六度二：初、標人相，二、格量功德。今初。
X32n0616_p0176b12║況復有人能持是經，兼行布施、持戒、忍辱、精進、一心、
X32n0616_p0176b13║智慧？
X32n0616_p0176b14║圓觀漸深涉事，不坊正行，故以事助理，名兼行也。
X32n0616_p0176b15║△二、格量功德
X32n0616_p0176b16║其德最勝無量無邊。譬如虗空，東西南北四維上下
X32n0616_p0176b17║無量無邊，是人功德亦復如是無量無邊，疾至一切
X32n0616_p0176b18║種智。
X32n0616_p0176b19║△五、加正行六度二：初、標人相，二、格量功德。今
X32n0616_p0176b20║初。
X32n0616_p0176b21║若人讀誦受持是經，為他人說，若自書，若教人書；復
X32n0616_p0176b22║能起塔及造僧房，供養讚歎聲聞眾僧；亦以百千萬
X32n0616_p0176b23║億讚歎之法，讚歎菩薩功德；又為他人種種因緣，隨
X32n0616_p0176b24║義解說此法華經（財法二施）；復能清淨持戒，與柔和者而
X32n0616_p0176c01║共同止（如法持戒，統理大眾）；忍辱無瞋，志念堅固（忍）；常貴坐禪，
X32n0616_p0176c02║得諸深定（禪）；精進勇猛，攝諸善法（進）；利根智慧，善答
X32n0616_p0176c03║問難（般若）。
X32n0616_p0176c04║安樂行中不親近求聲聞人，亦不說過亦不讚美，
X32n0616_p0176c05║今云供養讚歎聲聞眾僧何耶？始心觀淺恐染小
X32n0616_p0176c06║習故誡勿親近，今觀深力大故供養讚歎于彼，即
X32n0616_p0176c07║能化彼令趣大乘，又復彌助權實不二妙觀也。文
X32n0616_p0176c08║中先禪後進義無先後。△二、格量功德
X32n0616_p0176c09║阿逸多！若我滅後，諸善男子、善女人，受持讀誦是經
X32n0616_p0176c10║典者，復有如是諸善功德，當知是人已趣道場，近阿
X32n0616_p0176c11║耨多羅三藐三菩提，坐道樹下。阿逸多！是善男子、善
X32n0616_p0176c12║女人，若坐、若立、若行處，此中便應起塔，一切天人皆
X32n0616_p0176c13║應供養如佛之塔。
X32n0616_p0176c14║已趣道場坐道樹下者，位在鐵輪不久得入銅輪，
X32n0616_p0176c15║能八相作佛也。坐立行處便應起塔，皆應供養如
X32n0616_p0176c16║佛塔者，初依人號如來也。結此五品，初三是聞慧，
X32n0616_p0176c17║第四是思慧，第五是修慧，都是十信前耳。或云初
X32n0616_p0176c18║隨喜品即是入信心位，分一品為兩心，五品即十
X32n0616_p0176c19║信心，是鐵輪六根清淨位也。今謂兩釋理須並存，
X32n0616_p0176c20║若圓教利根一念隨喜初垢先落，乃至正行塵沙
X32n0616_p0176c21║亦盡，即相似如來鐵輪位也。若解雖圓頓事障未
X32n0616_p0176c22║除，僅能圓伏五住通惑種子尚存，即觀行如來具
X32n0616_p0176c23║縛凡夫，能知如來秘密之藏也。若以五品對前四
X32n0616_p0176c24║信，則初二品即一念信解，第三品即解其言趣，第
X32n0616_p0177a01║四品即聞持供養，第五品即深信觀成，其義既齊
X32n0616_p0177a02║四五無別，但是滅後加讀誦位為第二品耳。初長
X32n0616_p0177a03║文竟。△二、偈頌四：初、頌第二品（至）四、頌第五品。
X32n0616_p0177a04║今初。
X32n0616_p0177a05║爾時，世尊欲重宣此義，而說偈言：
X32n0616_p0177a06║若我滅度後，能奉持此經，斯人福無量，如上之所說，
X32n0616_p0177a07║是則為具足，一切諸供養。以舍利起塔，七寶而莊嚴，
X32n0616_p0177a08║表剎甚高廣，漸小至梵天，寶鈴千萬億，風動出妙音。
X32n0616_p0177a09║又於無量劫，而供養此塔，華香諸瓔珞，天衣眾伎樂，
X32n0616_p0177a10║然香油蘇燈，周帀常照明。惡世法末時，能持是經者，
X32n0616_p0177a11║則為已如上，具足諸供養。
X32n0616_p0177a12║△二頌第三品。
X32n0616_p0177a13║若能持此經，則如佛現在，以牛頭栴檀，起僧房供養。
X32n0616_p0177a14║堂有三十二，高八多羅樹，上饌妙衣服，牀臥皆具足。
X32n0616_p0177a15║百千眾住處，園林諸浴池，經行及禪窟，種種皆嚴好。
X32n0616_p0177a16║△三頌第四品。
X32n0616_p0177a17║若有信解心，受持讀誦者，若復教人書，及供養經卷，
X32n0616_p0177a18║散華香末香，以須曼薝蔔，阿提目多伽，熏油常然之。
X32n0616_p0177a19║如是供養者，得無量功德，如虗空無邊，其福亦如是。
X32n0616_p0177a20║長行但云兼行布施等，今頌供養經卷，即兼行之
X32n0616_p0177a21║意也。須曼華，此云善攝意華。薝蔔華，此云黃華。阿
X32n0616_p0177a22║提目多伽華，此云龍䑛華，又云善思夷華。△四頌
X32n0616_p0177a23║第五品。
X32n0616_p0177a24║況復持此經，兼布施持戒，忍辱樂禪定，不瞋不惡口。
X32n0616_p0177b01║恭敬於塔廟，謙下諸比丘，遠離自高心，常思惟智慧。
X32n0616_p0177b02║有問難不瞋，隨問為解說，若能行是行，功德不可量。
X32n0616_p0177b03║若見此法師，成就如是德，應以天華散，天衣覆其身，
X32n0616_p0177b04║頭面接足禮，生心如佛想。又應作是念：不久詣道樹，
X32n0616_p0177b05║得無漏無為，廣利諸人天。其所住止處，經行若坐臥，
X32n0616_p0177b06║乃至說一偈，是中應起塔，莊嚴令妙好，種種以供養。
X32n0616_p0177b07║佛子住此地，則是佛受用，常在於其中，經行及坐臥。
X32n0616_p0177b08║初列五品粗格，量後四品功德竟。
X32n0616_p0177b09║妙法蓮華經台宗會義卷五之三