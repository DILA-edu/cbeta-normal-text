X32n0616_p0177b10║卷六之一
X32n0616_p0177b11║△釋分別功德品竟。次釋隨喜功德品。
X32n0616_p0177b12║隨喜功德品第十八
X32n0616_p0177b13║隨者，聞深奧法，隨順事理，無二無別。喜者，慶己慶
X32n0616_p0177b14║人。理者，現前一念心之本性，即是法界實相之體。
X32n0616_p0177b15║非本非迹，名為理本。非實非權，名為實理。事者，如
X32n0616_p0177b16║來久遠證此妙理，故名為本。從本徧垂三世十方，
X32n0616_p0177b17║種種應化，故名為迹。本是自行契理之修德，迹是
X32n0616_p0177b18║果後利他之妙用。本迹二事，同依一理，故云本迹
X32n0616_p0177b19║雖殊，不思議一。直詮如此圓妙事理，名之為實。種
X32n0616_p0177b20║種方便，引導眾生，名之為權。非實則權無所依，非
X32n0616_p0177b21║權則實無由顯。呼此實理，實事為理。呼彼權理，權
X32n0616_p0177b22║事為事。事理雖殊，心外無法，亦是不思議一。今順
X32n0616_p0177b23║理者，聞佛本地久遠久遠，證于妙理，信順不逆，無
X32n0616_p0177b24║一毫疑滯。順事者，聞佛三世益物，橫豎該亘，徧一
X32n0616_p0177c01║切處，亦無一毫疑滯。即廣事而達深理，即深理而
X32n0616_p0177c02║達廣事。不二而二，故言事理。不別而別，故言本迹。
X32n0616_p0177c03║（本迹皆約事說。）雖二雖別，無二無別。（理具三千，事造三千，同居一念，故雖二無
X32n0616_p0177c04║二。本時事理，迹中事理，不思議一，故雖別無別。）如此信解，名之為隨。如來
X32n0616_p0177c05║證此現前一念之實相，故本迹權實，不可思議。我
X32n0616_p0177c06║及眾生，同此心性。佛既若此，我及眾生，亦當得之。
X32n0616_p0177c07║故慶己慶人，名之為喜。又本迹權實，雖復性具，如
X32n0616_p0177c08║來出世四十餘年未顯真實，七方便人不聞誠諦
X32n0616_p0177c09║慶我及人，以凡夫心等佛所知，用所生眼同如來
X32n0616_p0177c10║見，如此知見究竟法界，深廣無涯底、無等無等等，
X32n0616_p0177c11║故名隨喜。以順理故有實功德，以順事故有權功
X32n0616_p0177c12║德，以慶己故有智慧自行功德，以慶人故有慈悲
X32n0616_p0177c13║化他功德，權實自他合而說之，故言隨喜功德品。
X32n0616_p0177c14║此世界意也（事理本迹自他今昔相望，故為世界）。第五十人是初品
X32n0616_p0177c15║之初，初但有一念妙解，但有一念慶己慶他，未有
X32n0616_p0177c16║圓行、恩未及人，所獲功德不可得比，況復最初於
X32n0616_p0177c17║會聞者，況復讀誦講說兼行正行，況復十信十住
X32n0616_p0177c18║十行乃至等妙，誰聞如是深妙功德而不景慕？如
X32n0616_p0177c19║來說此令物尚之，故言隨喜功德品。此為人意也。
X32n0616_p0177c20║上來稱美持經功德，時眾咸謂入真因位乃致斯
X32n0616_p0177c21║德，於彼初心之初起輕弱想，忽聞好堅處地芽已
X32n0616_p0177c22║百圍，頻伽在㲉聲勝眾鳥，希有奇特輕想釋然，故
X32n0616_p0177c23║名隨喜功德品。此對治意也。外道得五通者，能移
X32n0616_p0177c24║山竭海而不能伏見愛，不及煖法人。二乘無學子
X32n0616_p0178a01║果俱脫，猶被涅槃縛，不知其因果俱權。通教人修
X32n0616_p0178a02║因雖巧，發心不識五百由旬，得果止除四住通惑。
X32n0616_p0178a03║別人雖勝二乘，修因則偏、其門又拙，非佛所讚，皆
X32n0616_p0178a04║不及初隨喜人。佛今舉觀行初心以況極果，都勝
X32n0616_p0178a05║諸教，故言隨喜功德品。此即約教以顯第一義也。
X32n0616_p0178a06║△二、廣格量初品功德二：初、問，二、答。今初。
X32n0616_p0178a07║爾時彌勒菩薩摩訶薩白佛言：世尊！若有善男子、善
X32n0616_p0178a08║女人，聞是法華經隨喜者，得幾所福？而說偈言：
X32n0616_p0178a09║世尊滅度後，其有聞是經，若能隨喜者，為得幾所福？
X32n0616_p0178a10║前品已格，後四功德不說初品，故彌勒承機問出
X32n0616_p0178a11║也。△佛答為二：初、長文，二、偈頌。長文為二：初、答內
X32n0616_p0178a12║心隨喜人功德，二、直明外聽法人功德。初中五：初、
X32n0616_p0178a13║約展轉相教，舉最後人以顯初心之初；二、格量本；
X32n0616_p0178a14║三、問；四、答；五、正格量。今初。
X32n0616_p0178a15║爾時佛告彌勒菩薩摩訶薩：阿逸多！如來滅後，若比
X32n0616_p0178a16║丘、比丘尼、優婆塞、優婆夷，及餘智者，若長、若幼（餘智者，謂
X32n0616_p0178a17║未受四眾戒律，不得名為比丘、優婆塞等。而宿有大乘智種，聞能信解，便可隨力演說，不論年長、年幼也），聞
X32n0616_p0178a18║是經隨喜已，從法會出，至於餘處，若在僧坊、若空閑
X32n0616_p0178a19║地、若城邑巷陌、聚落田里，如其所聞（文義不謬），為父母宗
X32n0616_p0178a20║親、善友知識，隨力演說。是諸人等，聞已隨喜，復行轉
X32n0616_p0178a21║教。餘人聞已，亦隨喜轉教。如是展轉，至第五十。阿逸
X32n0616_p0178a22║多！其第五十善男子、善女人，隨喜功德，我今說之，汝
X32n0616_p0178a23║當善聽。
X32n0616_p0178a24║展轉至第五十，意顯後後漸劣于前前也。何者？四
X32n0616_p0178b01║依弘法，必具辯才，聞而隨喜，法味必厚。逮彼聞者，
X32n0616_p0178b02║從法會出，隨力演說，雖云如其所聞，理決不謬，而
X32n0616_p0178b03║辯說莊嚴，未必遂能與法師同，況能過之？如是展
X32n0616_p0178b04║轉，第二、第三，或十、二十，已漸不如，況至第五十人，
X32n0616_p0178b05║豈不更劣？又前之四十九人皆有轉教功德，今第
X32n0616_p0178b06║五十但論一念隨喜，不論更復轉教，當知正是初
X32n0616_p0178b07║品之初初。今約此初初一念隨喜而明功德，則後
X32n0616_p0178b08║後不言可知。言展轉至五十者，但欲顯於法味漸
X32n0616_p0178b09║薄，功德漸劣，不必約表法釋。△二格量本
X32n0616_p0178b10║若四百萬億阿僧祇世界六趣四生眾生，卵生、胎生、
X32n0616_p0178b11║濕生、化生，若有形、無形，有想、無想，非有想、非無想，無
X32n0616_p0178b12║足、二足、四足、多足，如是等在眾生數者，有人求福，隨
X32n0616_p0178b13║其所欲娛樂之具皆給與之，一一眾生與滿閻浮提
X32n0616_p0178b14║金、銀、瑠璃、硨磲、碼瑙、珊瑚、琥珀諸妙珍寶，及象馬車
X32n0616_p0178b15║乘七寶所成宮殿樓閣等。是大施主如是布施滿八
X32n0616_p0178b16║十年已，而作是念：我已施眾生娛樂之具隨意所欲，
X32n0616_p0178b17║然此眾生皆已衰老年過八十，髮白面皺將死不久，
X32n0616_p0178b18║我當以佛法而訓導之。即集此眾生宣布法化示教
X32n0616_p0178b19║利喜，一時皆得須陀洹道、斯陀含道、阿那含道、阿羅
X32n0616_p0178b20║漢道，盡諸有漏，於深禪定皆得自在，具八解脫。
X32n0616_p0178b21║六趣：天、人、阿修羅、地獄、鬼、畜生也。受生之法，不出
X32n0616_p0178b22║四種：在㲉曰卵，處腹曰胎，煖氣曰濕，變易曰化。天
X32n0616_p0178b23║但化生，人具四生，而多胎生。修羅四生，地獄化生，
X32n0616_p0178b24║鬼、畜具四。有形謂欲、色二界，無形謂無色界，有想
X32n0616_p0178c01║謂空處、識處，無想謂無所有處，非有想非無想即
X32n0616_p0178c02║非想非非想處也。△三問：
X32n0616_p0178c03║於汝意云何？是大施主所得功德寧為多不？
X32n0616_p0178c04║△四答
X32n0616_p0178c05║彌勒白佛言：世尊！是人功德甚多，無量無邊。若是施
X32n0616_p0178c06║主，但施眾生一切樂具，功德無量，何況令得阿羅漢
X32n0616_p0178c07║果？
X32n0616_p0178c08║△五正格量
X32n0616_p0178c09║佛告彌勒：我今分明語汝，是人以一切樂具施於四
X32n0616_p0178c10║百萬億阿僧祇世界六趣眾生，又令得阿羅漢果，所
X32n0616_p0178c11║得功德不如是第五十人聞法華經一偈隨喜功德，
X32n0616_p0178c12║百分、千分、百千萬億分不及其一，乃至算數譬喻所
X32n0616_p0178c13║不能知。阿逸多！如是第五十人展轉聞法華經隨喜
X32n0616_p0178c14║功德，尚無量無邊阿僧祇，何況最初於會中聞而隨
X32n0616_p0178c15║喜者，其福復勝無量無邊阿僧祇不可得比。
X32n0616_p0178c16║夫受施之人，滿四百萬億阿僧祇界，不為不多矣。
X32n0616_p0178c17║先與世樂，滿八十年，後與法樂，證四聖果，不為不
X32n0616_p0178c18║大矣。而不及初初一念圓隨喜者，充此一念，必當
X32n0616_p0178c19║盡虗空界，盡未來時，普度一切，皆令成佛，最後功
X32n0616_p0178c20║德，不離最初一念故也。又約大論較量之意，以釋
X32n0616_p0178c21║此旨。滿閻浮提人福，不及西瞿耶尼一人福。滿西
X32n0616_p0178c22║洲人福，不如東弗婆提一人福。滿三洲人福，不及
X32n0616_p0178c23║北鬱單越一人福。滿四洲人福，不及一四天王。四
X32n0616_p0178c24║天王不及一釋，乃至第六天不及一梵福。又初禪
X32n0616_p0179a01║不及二禪，二禪不及三禪，三禪不及四禪，乃至無
X32n0616_p0179a02║所有處不及非非想處，非非想處三界極尊，不及
X32n0616_p0179a03║須陀洹福。須陀洹不及二果，二果不及三果，三果
X32n0616_p0179a04║不及四果，四果不及辟支。藏教二乘，不及通教體
X32n0616_p0179a05║法二乘。體法二乘，不及出假菩薩。通教菩薩，不及
X32n0616_p0179a06║別教初心，以聞中故。別教十回向後心，不及圓教
X32n0616_p0179a07║隨喜初心，以圓聞故。故知華嚴較量發心功德，猶
X32n0616_p0179a08║未為奇。此經較量隨喜功德，最為難信。然一念隨
X32n0616_p0179a09║喜，便具十乘。若解十乘，則功德有據。請略明之。隨
X32n0616_p0179a10║者，順事順理，事理即不思議境也。喜者，慶己慶人，
X32n0616_p0179a11║即菩提心也。一念隨喜，不散即止，不昏即觀，是善
X32n0616_p0179a12║巧安心也。順理圓伏無明見思，順事圓伏塵沙無
X32n0616_p0179a13║知，是破法徧也。了達權實不二，是識通塞也。秖于
X32n0616_p0179a14║一念心中，信解不可思議佛法，即圓念處。法爾具
X32n0616_p0179a15║足七科道品，是調適也。既隨喜已，憫己傷他，必修
X32n0616_p0179a16║五悔，是助開也。既能信順事理本迹，決不以凡妄
X32n0616_p0179a17║擬上聖，是知次位他。順事順理，強軟諸魔所不能
X32n0616_p0179a18║動，是能安忍也。實心繫實境，實緣次第生，實實迭
X32n0616_p0179a19║相注，是離法愛也。如此功德，豈世間財施、小果法
X32n0616_p0179a20║施所能及哉？如此圓觀，豈次第修中者所能及哉？
X32n0616_p0179a21║初答內心隨喜人功德竟。△二、直明外聽法人功
X32n0616_p0179a22║德四：初、自往，二、分座，三、勸他，四、具聽修行。今初。
X32n0616_p0179a23║又，阿逸多！若人為是經故，往詣僧坊，若坐若立，須臾
X32n0616_p0179a24║聽受，緣是功德，轉身所生，得好上妙象馬車乘、珍寶
X32n0616_p0179b01║輦輿，及乘天宮。
X32n0616_p0179b02║△二分座
X32n0616_p0179b03║若復有人於講法處坐，更有人來勸令坐聽，若分座
X32n0616_p0179b04║令坐，是人功德轉身得帝釋坐處、若梵王坐處、若轉
X32n0616_p0179b05║輪聖王所坐之處。
X32n0616_p0179b06║△三勸他。
X32n0616_p0179b07║阿逸多！若復有人語餘人言：有經名法華，可共往聽。
X32n0616_p0179b08║即受其教，乃至須臾間聞是人功德，轉身得與陀羅
X32n0616_p0179b09║尼菩薩共生一處（一），利根（二），智慧（三），百千萬世終不
X32n0616_p0179b10║瘖瘂（四），口氣不臭（五），舌常無病（六），口亦無病（七），齒不
X32n0616_p0179b11║垢黑（八、九），不黃（十），不疎（十一），亦不缺落（十二），不差（十三），不曲（十四），
X32n0616_p0179b12║唇不下垂（十五），亦不褰縮（十六），不粗澁（十七），不瘡胗（十八，胗，口瘡也），
X32n0616_p0179b13║亦不缺壞（十九、二十），亦不咼斜（二十一、二十二），不厚（二十三），不大（二十
X32n0616_p0179b14║四），亦不黧黑（二十五），無諸可惡（二十六），鼻不匾𠥶（二十七），亦
X32n0616_p0179b15║不曲戾（二十八），面色不黑（二十九），亦不陿長（三十、三十一），亦不
X32n0616_p0179b16║窳曲（三十二），無有一切不可喜相（三十四），唇舌牙齒悉皆
X32n0616_p0179b17║嚴好（三十五、六、七、八），鼻脩高直（三十九、四十、四十一），面貌圓滿（四十二），眉
X32n0616_p0179b18║高而長（四十三、四），額廣平正（四十五、六、七），人相具足（四十八），世世
X32n0616_p0179b19║所生見佛（四十九），聞法信受教誨（五十）。
X32n0616_p0179b20║此文亦有六根功德，利根是六根皆利，智慧是意
X32n0616_p0179b21║功德，不瘖瘂是舌功德，脩高直是鼻功德，見佛是
X32n0616_p0179b22║眼功德，聞法是耳功德，餘是身功德。後明六根清
X32n0616_p0179b23║淨是相似位功德，今是相似位前功德耳。然此五
X32n0616_p0179b24║十功德，或具足或不具足，或隨得一二，隨其功力
X32n0616_p0179c01║不可一等也。又隨喜是觀行位，今明自往分座勸
X32n0616_p0179c02║他三種未談理觀是名字位，名字功德尚已如此，
X32n0616_p0179c03║況觀行耶？況相似分證及究竟耶？△四、具聽修行。
X32n0616_p0179c04║阿逸多！汝且觀是勸於一人令往聽法功德如此，何
X32n0616_p0179c05║況一心聽說、讀誦，而於大眾為人分別、如說修行？
X32n0616_p0179c06║初長文竟。△二、偈頌二：初、頌內心隨喜功德，二、頌
X32n0616_p0179c07║外聽法人功德。今初。
X32n0616_p0179c08║爾時，世尊欲重宣此義，而說偈言：
X32n0616_p0179c09║若人於法會，得聞是經典，乃至於一偈，隨喜為他說。
X32n0616_p0179c10║如是展轉教，至於第五十，最後人獲福，今當分別之。
X32n0616_p0179c11║如有大施主，供給無量眾，具滿八十歲，隨意之所欲。
X32n0616_p0179c12║見彼衰老相，髮白而面皺，齒疎形枯竭，念其死不久。
X32n0616_p0179c13║我今應當教，令得於道果，即為方便說，涅槃真實法。
X32n0616_p0179c14║世皆不牢固，如水沫泡𦦨，汝等咸應當，疾生厭離心。
X32n0616_p0179c15║諸人聞是法，皆得阿羅漢，具足六神通，三明八解脫。
X32n0616_p0179c16║最後第五十，聞一偈隨喜，是人福勝彼，不可為譬喻。
X32n0616_p0179c17║如是展轉聞，其福尚無量，何況於法會，初聞隨喜者。
X32n0616_p0179c18║△二、頌外聽法人功德四：初、超頌勸他，二、頌自往，
X32n0616_p0179c19║三、頌分座，四、頌具聽修行。今初。
X32n0616_p0179c20║若有勸一人，將引聽法華，言此經深妙，千萬劫難遇。
X32n0616_p0179c21║即受教往聽，乃至須臾聞，斯人之福報，今當分別說。
X32n0616_p0179c22║世世無口患，齒不疎黃黑，唇不厚褰缺，無有可惡相。
X32n0616_p0179c23║舌不乾黑短，鼻高脩且直，額廣而平正，面目悉端嚴。
X32n0616_p0179c24║為人所喜見，口氣無臭穢，優鉢華之香，常從其口出。
X32n0616_p0180a01║△二、頌自往。
X32n0616_p0180a02║若故詣僧坊，欲聽法華經，須臾聞歡喜，今當說其福。
X32n0616_p0180a03║後生天人中，得妙象馬車，珍寶之輦輿，及乘天宮殿。
X32n0616_p0180a04║△三頌分座。
X32n0616_p0180a05║若於講法處，勸人坐聽經，是福因緣得，釋梵轉輪座。
X32n0616_p0180a06║△四頌具聽修行。
X32n0616_p0180a07║何況一心聽，解說其義趣，如說而修行，其福不可限。
X32n0616_p0180a08║初明初因功德以勸流通竟。
X32n0616_p0180a09║
X32n0616_p0180a10║妙法蓮華經台宗會義卷六之一
X32n0616_p0180a11║
X32n0616_p0180a12║
X32n0616_p0180a13║
X32n0616_p0180a14║妙法蓮華經台宗會義卷六之二
X32n0616_p0180a15║
X32n0616_p0180a16║古吳後學蕅益　智旭　述
X32n0616_p0180a17║△釋隨喜功德品竟。次釋法師功德品。
X32n0616_p0180a18║法師功德品第十九
X32n0616_p0180a19║法師者，受持讀誦等五種法師，如上法師品廣釋。
X32n0616_p0180a20║此五種行始從名字通於分證皆得為之，隨一種
X32n0616_p0180a21║行皆由五品而淨六根，但五品約觀、五種約事，是
X32n0616_p0180a22║故此中讀誦非必即指第二品人，此中解說非必
X32n0616_p0180a23║即指第三品人。前隨喜品已明初品初心功德，今
X32n0616_p0180a24║則泛約於五事中隨行一事皆得淨於六根，既云
X32n0616_p0180b01║當得即是舉果以勸，乃五種法師所獲之功德也。
X32n0616_p0180b02║然欲淨六根須修十乘觀法，或以讀而修十觀、或
X32n0616_p0180b03║以誦而修十觀、或以解說而修十觀、或以書寫而
X32n0616_p0180b04║修十觀，上根觀境便淨六根，中根從二至六得淨
X32n0616_p0180b05║六根，下根具用十法乃淨六根而階分證。五根清
X32n0616_p0180b06║淨名外莊嚴，意根清淨名內莊嚴。又從地獄乃至
X32n0616_p0180b07║諸佛一切色像悉身中現名內莊嚴，以普現色身
X32n0616_p0180b08║三昧現十界像化度一切名外莊嚴。身根既爾餘
X32n0616_p0180b09║五根亦然，受持既爾餘四事亦然，隨喜品既爾餘
X32n0616_p0180b10║四品倍然，相似既爾分真倍然，故言法師功德品，
X32n0616_p0180b11║此世界意也。行者聞說此功德利喜不自勝，勤求
X32n0616_p0180b12║無厭信進倍增，故言法師功德品，此為人意也。聞
X32n0616_p0180b13║此說已深識大乘有大勢力決無疑網，故言法師
X32n0616_p0180b14║功德品，此對治意也。以似解之初初過二乘之極
X32n0616_p0180b15║極百千萬倍，指始顯終懸解第一義諦不可思議，
X32n0616_p0180b16║故言法師功德品，此入理意也。△二、明初品果功
X32n0616_p0180b17║德以勸流通二：初、總列數，二、別解釋。今初。
X32n0616_p0180b18║爾時，佛告常精進菩薩摩訶薩：若善男子、善女人受
X32n0616_p0180b19║持是法華經，若讀、若誦、若解說、若書寫，是人當得八
X32n0616_p0180b20║百眼功德、千二百耳功德、八百鼻功德、千二百舌功
X32n0616_p0180b21║德、八百身功德、千二百意功德，以是功德莊嚴六根
X32n0616_p0180b22║皆令清淨。
X32n0616_p0180b23║五品觀行，豎約一人。五種法師，橫約五人。然隨一
X32n0616_p0180b24║一觀，亦能圓淨六根，則豎而非豎。隨一一人，亦可
X32n0616_p0180c01║兼行五事，則橫而非橫。今借非橫之橫，以對非豎
X32n0616_p0180c02║之豎。信納名受，任荷名持。受即是隨，持即是喜。故
X32n0616_p0180c03║以受持擬隨喜品。讀之與誦，還用擬第二品。解說
X32n0616_p0180c04║擬第三品。書寫供養，堪擬第四第五兩品。由其一
X32n0616_p0180c05║一品中，必與十乘觀法相應，是故當得六根清淨
X32n0616_p0180c06║之果報也。八百千二等者，但依大佛頂經釋相，則
X32n0616_p0180c07║性德修得，二義俱成。良由現前一念心性，本自豎
X32n0616_p0180c08║窮橫徧。由豎窮故，幻現三世。由橫徧故，幻現四方。
X32n0616_p0180c09║約世則世世有方，三四亦是十二。約方則方方有
X32n0616_p0180c10║世，四三亦是十二。故云三四四三，宛轉十二也。隨
X32n0616_p0180c11║其一方一世，必有十界，便是一百二十。隨一一界，
X32n0616_p0180c12║必有十如，便是一千二百。故云流變三疊，一十百
X32n0616_p0180c13║千也。（本唯一心，一變而為三四四三之十二，二疊而為十界之百二十，三疊而為十如之千二
X32n0616_p0180c14║百也。）約十方三世，一切十界，亦唯有此千二百數，足
X32n0616_p0180c15║以盡之。約一一眾生，亦各具此千二百數，無餘無
X32n0616_p0180c16║欠。約一眾生，既全具此千二百數。約一一根，亦全
X32n0616_p0180c17║具此千二百數。此是不可思議法性，全真成妄，全
X32n0616_p0180c18║妄即真。在聖不增，在凡不減。在六根而不多，在一
X32n0616_p0180c19║根而不少。故名為性德也。眾生迷此性德，而為逆
X32n0616_p0180c20║修，致使六根之用，有多有少。眼則明前不明後，四
X32n0616_p0180c21║維虧一半，故唯八百。耳則周聽十方，故千二百。鼻
X32n0616_p0180c22║則出息取氣，入息知香，兩交之際，無勝力用，故唯
X32n0616_p0180c23║八百。舌則宣揚無盡，故千二百。身則合知違順，離
X32n0616_p0180c24║時不知，故唯八百。意則默容世出世法，盡其涯際，
X32n0616_p0181a01║故千二百。此偏約迷情言也。圓人依此性德，而起
X32n0616_p0181a02║順修，則六根互用，無復勝劣。一根徧照一切境，一
X32n0616_p0181a03║境徧對一切根。根根塵塵，圓顯法界。此偏約開悟
X32n0616_p0181a04║言也。今上順開悟，故云功德莊嚴清淨。下順迷情，
X32n0616_p0181a05║故仍八百千二不同。文云雖未得天眼，即是下順
X32n0616_p0181a06║迷情。又云肉眼力如是，即是上順開悟。一根既爾，
X32n0616_p0181a07║餘悉可知。△二、別解釋，即為六：初、眼根（至）六、意根。
X32n0616_p0181a08║今初。
X32n0616_p0181a09║是善男子、善女人，父母所生清淨肉眼，見於三千大
X32n0616_p0181a10║千世界內外所有山林河海，下至阿鼻地獄，上至有
X32n0616_p0181a11║頂，亦見其中一切眾生，及業因緣果報生處，悉見悉
X32n0616_p0181a12║知。爾時，世尊欲重宣此義，而說偈言：
X32n0616_p0181a13║若於大眾中，以無所畏心，說是法華經，汝聽其功德。
X32n0616_p0181a14║是人得八百，功德殊勝眼，以是莊嚴故，其目甚清淨。
X32n0616_p0181a15║父母所生眼，悉見三千界，內外彌樓山，須彌及鐵圍，
X32n0616_p0181a16║并餘諸山林，大海江河水，下至阿鼻獄，上至有頂處，
X32n0616_p0181a17║其中諸眾生，一切皆悉見。雖未得天眼，肉眼力如是。
X32n0616_p0181a18║夫次第五眼，則肉眼見顯對色，天眼見障外色，慧
X32n0616_p0181a19║眼觀空，法眼觀俗，佛眼觀中。就天眼中，上能見下，
X32n0616_p0181a20║下不見上。梵王報得天眼，徧見自所統界，而不能
X32n0616_p0181a21║傍見他界。二乘天眼能見大千，而作意則見，不作
X32n0616_p0181a22║意則不見。又目犍連以八千三昧能見八千世界，
X32n0616_p0181a23║舍利弗以一萬三昧能見一萬世界等，並由入定
X32n0616_p0181a24║方見，出定則不見。今明父母所生肉眼見於大千
X32n0616_p0181b01║內外上下，並非他教所詮，當知即是圓融肉眼。一
X32n0616_p0181b02║眼一切眼，秖于肉眼而具五眼之用。見大千即天
X32n0616_p0181b03║眼用，見業因緣果報即法眼用，清淨故無見思惑
X32n0616_p0181b04║即慧眼用，清淨故伏無明惑即佛眼用。大經云：雖
X32n0616_p0181b05║是肉眼，名為佛眼。即佛眼故，名為清淨。具五眼故，
X32n0616_p0181b06║名為莊嚴。即是相似佛眼，亦是相似佛五眼也。猶
X32n0616_p0181b07║是分段之身，故名父母所生肉眼，故順迷情而言
X32n0616_p0181b08║八百。已證相似之解，故似如來稱性五眼，故順開
X32n0616_p0181b09║悟而言功德。又準下文，亦應具見佛及菩薩聲聞
X32n0616_p0181b10║眾等，亦應具見聲香味觸及與法等。既得相似圓
X32n0616_p0181b11║融五眼，必得相似六根互用，但是文略也。偈中初
X32n0616_p0181b12║三句具顯三軌，若於大眾中是如來室，以無所畏
X32n0616_p0181b13║心是如來衣，說是法華經是如來座，三軌弘經十
X32n0616_p0181b14║乘具足，故得六根清淨，豈徒然哉。彌樓，此云光，即
X32n0616_p0181b15║七金山之一也。△二耳根
X32n0616_p0181b16║復次，常精進！若善男子、善女人，受持此經，若讀、若誦、
X32n0616_p0181b17║若解說、若書寫，得千二百耳功德。以是清淨耳，聞三
X32n0616_p0181b18║千大千世界，下至阿鼻地獄，上至有頂，其中內外種
X32n0616_p0181b19║種語言音聲，象聲、馬聲、牛聲、車聲，啼哭聲、愁歎聲，螺
X32n0616_p0181b20║聲、鼓聲、鐘聲、鈴聲，笑聲、語聲，男聲、女聲、童子聲、童女
X32n0616_p0181b21║聲，法聲、非法聲，苦聲、樂聲，凡夫聲、聖人聲，喜聲、不喜
X32n0616_p0181b22║聲，天聲、龍聲、夜叉聲、乾闥婆聲、阿修羅聲、迦樓羅聲、
X32n0616_p0181b23║緊那羅聲、摩睺羅伽聲，火聲、水聲、風聲，地獄聲、畜生
X32n0616_p0181b24║聲、餓鬼聲，比丘聲、比丘尼聲，聲聞聲、辟支佛聲、菩薩
X32n0616_p0181c01║聲、佛聲。以要言之，三千大千世界中，一切內外所有
X32n0616_p0181c02║諸聲，雖未得天耳，以父母所生清淨（平）常（肉）耳，皆悉
X32n0616_p0181c03║聞知。如是分別種種音聲，而不壞耳根。爾時，世尊欲
X32n0616_p0181c04║重宣此義，而說偈言：
X32n0616_p0181c05║父母所生耳，清淨無濁穢，以此常耳聞，三千世界聲，
X32n0616_p0181c06║象馬車牛聲，鐘鈴螺鼓聲，琴瑟箜篌聲，簫笛之音聲，
X32n0616_p0181c07║清淨好歌聲，聽之而不著，無數種人聲，聞悉能解了。
X32n0616_p0181c08║又聞諸天聲，微妙之歌音，及聞男女聲，童子童女聲，
X32n0616_p0181c09║山川險谷中，迦陵頻伽聲，命命等諸鳥，悉聞其音聲。
X32n0616_p0181c10║地獄眾苦痛，種種楚毒聲，餓鬼饑渴逼，求索飲食聲，
X32n0616_p0181c11║諸阿修羅等，居在大海邊，自共言語時，出於大音聲，
X32n0616_p0181c12║如是說法者，安住於此間，遙聞是眾聲，而不壞耳根。
X32n0616_p0181c13║十方世界中，禽獸鳴相呼，其說法之人，於此悉聞之。
X32n0616_p0181c14║其諸梵天上，光音及徧淨，乃至有頂天，言語之音聲，
X32n0616_p0181c15║法師住於此，悉皆得聞之。一切比丘眾，及諸比丘尼，
X32n0616_p0181c16║若讀誦經典，若為他人說，法師住於此，悉皆得聞之。
X32n0616_p0181c17║復有諸菩薩，讀誦於經法，若為他人說，撰集解其義，
X32n0616_p0181c18║如是諸音聲，悉皆得聞之。諸佛大聖尊，教化眾生者，
X32n0616_p0181c19║於諸大會中，演說微妙法，持此法華者，悉皆得聞之。
X32n0616_p0181c20║三千大千界，內外諸音聲，下至阿鼻獄，上至有頂天，
X32n0616_p0181c21║皆聞其音聲，而不壞耳根，其耳聰利故，悉能分別知。
X32n0616_p0181c22║持是法華者，雖未得天耳，但用所生耳，功德已如是。
X32n0616_p0181c23║徧聞大千內外十法界，聲聞六道，即肉、天二耳；聞
X32n0616_p0181c24║二乘，即慧耳；聞菩薩，即法耳；聞佛，即佛耳。又父母
X32n0616_p0182a01║所生，即肉耳；能聞內外，即天耳；聽之而不著，即慧
X32n0616_p0182a02║耳；悉能分別知，即法耳；一時互聞不可思議，即佛
X32n0616_p0182a03║耳也。△三鼻根
X32n0616_p0182a04║復次，常精進！若善男子、善女人受持是經，若讀、若誦、
X32n0616_p0182a05║若解說、若書寫，成就八百鼻功德。以是清淨鼻根，聞
X32n0616_p0182a06║於三千大千世界上下內外種種諸香，須曼那華香、
X32n0616_p0182a07║闍提華香、末利華香、薝蔔華香、波羅羅華香、赤蓮華
X32n0616_p0182a08║香、青蓮華香、白蓮華香、華樹香、果樹香、旃檀香、沉水
X32n0616_p0182a09║香、多摩羅䟦香、多伽羅香，及千萬種和香，若末、若丸、
X32n0616_p0182a10║若塗香，持是經者於此間住，悉能分別。又復別知眾
X32n0616_p0182a11║生之香，象香、馬香、牛羊等香，男香、女香、童子香、童女
X32n0616_p0182a12║香，及草木叢林香，若近、若遠所有諸香，悉皆得聞，分
X32n0616_p0182a13║別不錯。持是經者雖住於此，亦聞天上諸天之香，波
X32n0616_p0182a14║利質多羅、拘鞞陀羅樹香，及曼陀羅華香、摩訶曼陀
X32n0616_p0182a15║羅華香、曼殊沙華香、摩訶曼殊沙華香，旃檀、沉水種
X32n0616_p0182a16║種末香，諸雜華香，如是等天香和合所出之香，無不
X32n0616_p0182a17║聞知。又聞諸天身香，釋提桓因在勝殿上五欲娛樂
X32n0616_p0182a18║嬉戲時香，若在妙法堂上為忉利諸天說法時香，若
X32n0616_p0182a19║於諸園遊戲時香，及餘天等男女身香，皆悉遙聞。如
X32n0616_p0182a20║是展轉乃至梵世，上至有頂諸天身香，亦皆聞之。并
X32n0616_p0182a21║聞諸天所燒之香，及聲聞香、辟支佛香、菩薩香、諸佛
X32n0616_p0182a22║身香，亦皆遙聞，知其所在。雖聞此香，然於鼻根不壞、
X32n0616_p0182a23║不錯。若欲分別為他人說，憶念不謬。爾時，世尊欲重
X32n0616_p0182a24║宣此義，而說偈言：
X32n0616_p0182b01║是人鼻清淨，於此世界中，若香若臭物，種種悉聞知。
X32n0616_p0182b02║須曼那闍提，多摩羅栴檀，沉水及桂香，種種華果香，
X32n0616_p0182b03║及諸眾生香，男子女人香，說法者遠住，聞香知所在。
X32n0616_p0182b04║大勢轉輪王，小轉輪及子，羣臣諸宮人，聞香知所在。
X32n0616_p0182b05║身所著珍寶，及地中寶藏，轉輪王寶女，聞香知所在。
X32n0616_p0182b06║諸人嚴身具，衣服及瓔珞，種種所塗香，聞香知其身。
X32n0616_p0182b07║諸天若行坐，遊戲及神變，持是法華者，聞香悉能知。
X32n0616_p0182b08║諸樹華果實，及酥油香氣，持經者住此，悉知其所在。
X32n0616_p0182b09║諸山深險處，旃檀樹華敷，眾生在中者，聞香悉能知。
X32n0616_p0182b10║鐵圍山大海，地中諸眾生，持經者聞香，悉知其所在。
X32n0616_p0182b11║阿修羅男女，及其諸眷屬，鬬諍遊戲時，聞香皆能知。
X32n0616_p0182b12║曠野險隘處，師子象虎狼，野牛水牛等，聞香知所在。
X32n0616_p0182b13║若有懷姙者，未辨其男女，無根及非人，聞香悉能知。
X32n0616_p0182b14║以聞香力故，知其初懷姙，成就不成就，安樂產福子。
X32n0616_p0182b15║以聞香力故，知男女所念，染欲癡恚心，亦知修善者。
X32n0616_p0182b16║地中眾伏藏，金銀諸珍寶，銅器之所盛，聞香悉能知。
X32n0616_p0182b17║種種諸瓔珞，無能識其價，聞香知貴賤，出處及所在。
X32n0616_p0182b18║天上諸華等，曼陀曼殊沙，波利質多樹，聞香悉能知。
X32n0616_p0182b19║天上諸宮殿，上中下差別，眾寶華莊嚴，聞香悉能知。
X32n0616_p0182b20║天園林勝殿，諸觀妙法堂，在中而娛樂，聞香悉能知。
X32n0616_p0182b21║諸天若聽法，或受五欲時，來往行坐臥，聞香悉能知。
X32n0616_p0182b22║天女所著衣，好華香莊嚴，周旋遊戲時，聞香悉能知。
X32n0616_p0182b23║如是展轉上，乃至於梵世，入禪出禪者，聞香悉能知。
X32n0616_p0182b24║光音徧淨天，乃至于有頂，初生及退沒，聞香悉能知。
X32n0616_p0182c01║諸比丘眾等，於法常精進，若坐若經行，及讀誦經典，
X32n0616_p0182c02║或在林樹下，專精而坐禪，持經者聞香，悉知其所在。
X32n0616_p0182c03║菩薩志堅固，坐禪若讀誦，或為人說法，聞香悉能知。
X32n0616_p0182c04║在在方世尊，一切所恭敬，愍眾而說法，聞香悉能知。
X32n0616_p0182c05║眾生在佛前，聞經皆歡喜，如法而修行，聞香悉能知。
X32n0616_p0182c06║雖未得菩薩，無漏法生鼻，而是持經者，先得此鼻相。
X32n0616_p0182c07║父母所生，即肉鼻。大千內外，即天鼻。不染不著，即
X32n0616_p0182c08║慧鼻。分別不謬，即法鼻。一時互用，即佛鼻。此章明
X32n0616_p0182c09║互用最為顯著，委悉知好惡，別貴賤，辨天宮莊嚴
X32n0616_p0182c10║等，即鼻有眼用。讀經說法，聞香能知，即鼻有耳用。
X32n0616_p0182c11║諸樹華果實及酥油香氣，即鼻有舌用。入禪出禪，
X32n0616_p0182c12║禪有八觸，五欲嬉戲亦是觸塵，即鼻有身用。染欲
X32n0616_p0182c13║癡恚心，亦知修善者，即鼻有意用。夫約迷情執見，
X32n0616_p0182c14║則惟鼻用最劣，故小乘六通但約眼、耳、身、意，不明
X32n0616_p0182c15║鼻、舌二通。然舌能說法，猶為稍勝；鼻惟通息，更無
X32n0616_p0182c16║他能。今偏于此章廣明勝用者，正顯圓通妙性實
X32n0616_p0182c17║無優劣，姑順迷情，且云八百相似佛鼻，千二宛然
X32n0616_p0182c18║△四舌根
X32n0616_p0182c19║復次，常精進！若善男子、善女人受持是經，若讀、若誦、
X32n0616_p0182c20║若解說、若書寫，得千二百舌功德，若好、若醜、若美、不
X32n0616_p0182c21║美及諸苦澁物，在其舌根皆變成上味，如天甘露無
X32n0616_p0182c22║不美者。若以舌根於大眾中有所演說，出深妙聲能
X32n0616_p0182c23║入其心，皆令歡喜快樂。又諸天子、天女、釋梵諸天，聞
X32n0616_p0182c24║是深妙音聲有所演說，言論次第皆悉來聽。及諸龍、
X32n0616_p0183a01║龍女、夜义、夜义女、乾闥婆、乾闥婆女、阿修羅、阿修羅
X32n0616_p0183a02║女、迦樓羅、迦樓羅女、緊那羅、緊那羅女、摩睺羅伽、摩
X32n0616_p0183a03║睺羅伽女，為聽法故皆來親近、恭敬、供養。及比丘、比
X32n0616_p0183a04║丘尼、優婆塞、優婆夷、國王、王子、羣臣、眷屬、小轉輪王、
X32n0616_p0183a05║大轉輪王、七寶千子、內外眷屬，乘其宮殿俱來聽法。
X32n0616_p0183a06║以是菩薩善說法故，婆羅門、居士、國內人民，盡其形
X32n0616_p0183a07║壽隨侍供養。又諸聲聞、辟支佛、菩薩、諸佛常樂見之。
X32n0616_p0183a08║是人所在方面，諸佛皆向其處說法，悉能受持一切
X32n0616_p0183a09║佛法，又能出於深妙法音。爾時，世尊欲重宣此義，而
X32n0616_p0183a10║說偈言：
X32n0616_p0183a11║是人舌根淨，終不受惡味，其有所食噉，悉皆成甘露。
X32n0616_p0183a12║以深淨妙聲，於大眾說法，以諸因緣喻，引導眾生心，
X32n0616_p0183a13║聞者皆歡喜，設諸上供養。諸天龍夜叉，及阿修羅等，
X32n0616_p0183a14║皆以恭敬心，而共來聽法。是說法之人，若欲以妙音，
X32n0616_p0183a15║徧滿三千界，隨意即能至。大小轉輪王，及千子眷屬，
X32n0616_p0183a16║合掌恭敬心，常來聽受法。諸天龍夜叉，羅剎毗舍闍，
X32n0616_p0183a17║亦以歡喜心，常樂來供養。梵天王魔王，自在大自在，
X32n0616_p0183a18║如是諸天眾，常來至其所。諸佛及弟子，聞其說法音，
X32n0616_p0183a19║常念而守護，或時為現身。
X32n0616_p0183a20║父母所生即肉舌，能作十法界語即五舌，義明矣。
X32n0616_p0183a21║又能作十界語即天舌，不壞即慧舌，不謬即法舌，
X32n0616_p0183a22║一時互用即佛舌也。問：若澁惡味至舌皆變成上
X32n0616_p0183a23║味，眾色到眼何不變成妙色？舊答：不例。味有損益，
X32n0616_p0183a24║損者變，不損者不變，諸色不壞眼，故不例。今解不
X32n0616_p0183b01║爾。一切色同佛色，一切聲同佛聲，乃至一切法同
X32n0616_p0183b02║佛法，等皆清淨，例亦何妨？徧知一切色、聲、香、味、觸、
X32n0616_p0183b03║法，無亂無謬，分別亦何妨？雖無著而能分別，豈同
X32n0616_p0183b04║二乘之觀空？雖分別而不壞諸根，豈同凡夫之滯？
X32n0616_p0183b05║有自在之根，那作頑礙之解？△五身根
X32n0616_p0183b06║復次，常精進！若善男子、善女人受持是經，若讀、若誦、
X32n0616_p0183b07║若解說、若書寫，得八百身功德，得清淨身，如淨瑠璃，
X32n0616_p0183b08║眾生喜見。其身淨故，三千大千世界眾生，生時、死時，
X32n0616_p0183b09║上、下、好、醜，生善處、惡處，悉於中現；及鐵圍山、大鐵圍
X32n0616_p0183b10║山、彌樓山、摩訶彌樓山等諸山，及其中眾生，悉於中
X32n0616_p0183b11║現；下至阿鼻地獄，上至有頂，所有及眾生，悉於中現；
X32n0616_p0183b12║若聲聞、辟支佛、菩薩、諸佛說法，皆於身中現其色像。
X32n0616_p0183b13║爾時，世尊欲重宣此義，而說偈言：
X32n0616_p0183b14║若持法華者，其身甚清淨，如彼淨瑠璃，眾生皆喜見。
X32n0616_p0183b15║又如淨明鏡，悉見諸色像，菩薩於淨身，皆見世所有，
X32n0616_p0183b16║唯獨自明了，餘人所不見。三千世界中，一切諸群萌，
X32n0616_p0183b17║天人阿修羅，地獄鬼畜生，如是諸色像，皆於身中現。
X32n0616_p0183b18║諸天等宮殿，乃至於有頂，鐵圍及彌樓，摩訶彌樓山，
X32n0616_p0183b19║諸大海水等，皆於身中現。諸佛及聲聞，佛子菩薩等，
X32n0616_p0183b20║若獨若在眾，說法悉皆現。雖未得無漏，法性之妙身，
X32n0616_p0183b21║以清淨（平）常（父母所生之）體，一切於中現。
X32n0616_p0183b22║世間所有，皆於身中現，肉身用也。上至有頂，於身
X32n0616_p0183b23║中現，天身用也。二乘於身中現，慧身用也。菩薩於
X32n0616_p0183b24║身中現，法身用也。佛於身中現，佛身用也。一時圓
X32n0616_p0183c01║現，一時互用（佛身），一時無謬（法身），一時無著（慧身）。△六意
X32n0616_p0183c02║根
X32n0616_p0183c03║復次，常精進！若善男子、善女人，如來滅後受持是經，
X32n0616_p0183c04║若讀、若誦、若解說、若書寫，得千二百意功德。以是清
X32n0616_p0183c05║淨意根，乃至聞一偈一句，通達無量無邊之義。解是
X32n0616_p0183c06║義已，能演說一句一偈，至於一月、四月乃至一歲，諸
X32n0616_p0183c07║所說法隨其義趣，皆與實相不相違背。若說俗間經
X32n0616_p0183c08║書、治世語言、資生業等，皆順正法。三千大千世界六
X32n0616_p0183c09║趣眾生，心之所行、心所動作、心所戲論，皆悉知之。雖
X32n0616_p0183c10║未得無漏智慧，而其意根清淨如此。是人有所思惟
X32n0616_p0183c11║籌量，皆是佛法，無不真實，亦是先佛經中所說。爾時，
X32n0616_p0183c12║世尊欲重宣此義，而說偈言：
X32n0616_p0183c13║是人意清淨，明利無濁穢，以此妙意根，知上中下法，
X32n0616_p0183c14║乃至聞一偈，通達無量義，次第如法說，月四月至歲。
X32n0616_p0183c15║是世界內外，一切諸眾生，若天龍及人，夜叉鬼神等，
X32n0616_p0183c16║其在六趣中，所念若干種，持法華之報，一時皆悉知。
X32n0616_p0183c17║十方無數佛，百福莊嚴相，為眾生說法，悉聞能受持。
X32n0616_p0183c18║思惟無量義，說法亦無量，終始不忘錯，以持法華故。
X32n0616_p0183c19║悉知諸法相，隨義識次第，達名字語言，如所知演說。
X32n0616_p0183c20║此人有所說，皆是先佛法，以演此法故，於眾無所畏。
X32n0616_p0183c21║持法華經者，意根淨若斯，雖未得無漏，先有如是相。
X32n0616_p0183c22║是人持此經，安住希有地，為一切眾生，歡喜而愛敬。
X32n0616_p0183c23║能以千萬種，善巧之語言，分別而說法，持法華經故。
X32n0616_p0183c24║世間資生產業，皆順正法，即人意淨。天心所行，天
X32n0616_p0184a01║所動作悉知，即天意淨。四月表四諦，一歲是十二
X32n0616_p0184a02║月，表十二因緣，皆與實相不相違背，即慧意淨。一
X32n0616_p0184a03║月表一大乘，即法意淨。有所思量，皆是先佛經中
X32n0616_p0184a04║所說，即佛意淨。一時圓明，一時圓互，一時無染，一
X32n0616_p0184a05║時無謬。二、明初品果功德以勸流通竟。
X32n0616_p0184a06║△釋法師功德品竟。次釋常不輕菩薩品。
X32n0616_p0184a07║常不輕菩薩品第二十
X32n0616_p0184a08║內懷不輕之解，外敬不輕之境（世界），身立不輕之行
X32n0616_p0184a09║（為人），口宣不輕之教（對治），人作不輕之目（第一義）。不輕之
X32n0616_p0184a10║解者，法華論云：此菩薩知眾生有佛性，不敢輕之。
X32n0616_p0184a11║佛性有五：正因佛性通亘本當（通于迷悟因果），緣了佛性
X32n0616_p0184a12║種子本有，非適今也（還約性德以明二因，以對新熏成修得故）。果性（菩提）、
X32n0616_p0184a13║果果性（涅槃）定當得之，決不虗也（了因至果轉名菩提，緣因至果轉名
X32n0616_p0184a14║涅槃。又性三因至果之時，了名三種菩提，緣名三種涅槃），是名不輕之解。將解
X32n0616_p0184a15║以歷人，彼亦如此，是名敬不輕之境。敬此境故，名
X32n0616_p0184a16║不輕之行。宣此語故，名不輕之教。昔毀者以此目
X32n0616_p0184a17║人，今經家以此目品，此因緣釋也。約教者，藏通二
X32n0616_p0184a18║教不詮中道，佛性別入，通通含別，明二種人有佛
X32n0616_p0184a19║性，三種人無佛性。別教但有正因佛性，不說有緣
X32n0616_p0184a20║了性，況有果性、果果性耶？今云汝等皆當作佛，具
X32n0616_p0184a21║有五佛性故，即是開顯圓也。故見實三昧經云：佛
X32n0616_p0184a22║為父王說，一切皆是佛。王問：一切眾生即是佛不？
X32n0616_p0184a23║佛答：若如實見眾生，於其即是佛。今類此語，若不
X32n0616_p0184a24║如實見佛，於其即非聖。譬如初學射的多乖少中，
X32n0616_p0184b01║以地為的無往不著，若分別賢聖孰是孰非，如實
X32n0616_p0184b02║觀之即是佛也。本迹者，本已成佛久遠，久遠中間
X32n0616_p0184b03║垂迹，復于威音王世為常不輕，流通本迹四一化
X32n0616_p0184b04║度眾生，今又垂迹示成正覺，番番無盡威猛大勢
X32n0616_p0184b05║之力也。觀心者，苦即正因佛性，惑即了因佛性，業
X32n0616_p0184b06║即緣因佛性，了因即果佛性，緣因即果果佛性。又
X32n0616_p0184b07║三因至果即轉名三菩提、三涅槃，故即以性德三
X32n0616_p0184b08║因而為果性及果果性，一念具足三因五因，不縱
X32n0616_p0184b09║橫、不一異，一切眾生無不皆然，常作是解即是常
X32n0616_p0184b10║不輕也。△三、引信毀福罪，證勸流通二：初、長文，二、
X32n0616_p0184b11║偈頌。長文為三：初、雙指前品所說罪福，二、雙明往
X32n0616_p0184b12║昔信毀果報，三、勸持。今初。
X32n0616_p0184b13║爾時佛告得大勢菩薩摩訶薩：汝今當知，若比丘、比
X32n0616_p0184b14║丘尼、優婆塞、優婆夷，持法華經者，若有惡口罵詈誹
X32n0616_p0184b15║謗，獲大罪報，如前（法師品）所說。其所得功德，如向（法師功德
X32n0616_p0184b16║品）所說，眼耳鼻舌身意清淨。
X32n0616_p0184b17║△二、雙明往昔信毀果報二：初、明事本，二、明本事。
X32n0616_p0184b18║初明事本者，通舉往昔威音王佛，以為不輕事之
X32n0616_p0184b19║本也。又為二：初、明最初一佛，二、明次第二萬億佛。
X32n0616_p0184b20║初中六：初、時節（至）六、正像。今初。
X32n0616_p0184b21║得大勢！乃往古昔，過無量無邊不可思議阿僧祇劫。
X32n0616_p0184b22║雖云無量無邊，若望壽量品中所謂塵劫，則不啻
X32n0616_p0184b23║近。故知此是果後復示行因之相也。問：前既開迹
X32n0616_p0184b24║顯本，今胡復舉迹中因行？答：正由既顯本已，時會
X32n0616_p0184c01║了知所說然燈時事、日月燈明時事、大通智勝時
X32n0616_p0184c02║事、威音王佛時事，並屬中間化他方便，並是自在
X32n0616_p0184c03║神通之力、師子奮迅之力、威猛大勢之力也。問：果
X32n0616_p0184c04║後權現不輕之行，故止流通作佛一句，便得淨于
X32n0616_p0184c05║六根。若實初心，恐未必爾。答：凡云權者，皆為引實。
X32n0616_p0184c06║倘實行不爾，則權行徒施。況不輕之解，正是一念
X32n0616_p0184c07║隨喜初心，初心功德已自不可思議。依解立行，必
X32n0616_p0184c08║淨六根，何須致疑？但不輕之行，非專禮拜，具如下
X32n0616_p0184c09║文所明耳。△二名號
X32n0616_p0184c10║有佛名威音王如來、應供、正徧知、明行足、善逝、世間
X32n0616_p0184c11║解、無上士、調御丈夫、天人師、佛、世尊。
X32n0616_p0184c12║△三劫國。
X32n0616_p0184c13║劫名離衰，國名大成。
X32n0616_p0184c14║△四說法。
X32n0616_p0184c15║其威音王佛，於彼世中為天、人、阿修羅說法，為求聲
X32n0616_p0184c16║聞者說應四諦法，度生老病死究竟涅槃；為求辟支
X32n0616_p0184c17║佛者說應十二因緣法；為諸菩薩因阿耨多羅三藐
X32n0616_p0184c18║三菩提，說應六波羅蜜法究竟佛慧。
X32n0616_p0184c19║先方便施三，後究竟佛慧，是顯一悉與今佛同也。
X32n0616_p0184c20║△五佛壽。
X32n0616_p0184c21║得大勢！是威音王佛，壽四十萬億那由他恒河沙劫。
X32n0616_p0184c22║△六正像
X32n0616_p0184c23║正法住世劫數，如一閻浮提微塵；像法住世劫數，如
X32n0616_p0184c24║四天下微塵。其佛饒益眾生已，然後滅度。
X32n0616_p0185a01║初明最初一佛竟。△二明次第二萬億佛。
X32n0616_p0185a02║正法、像法滅盡之後，於此國土復有佛出，亦號威音
X32n0616_p0185a03║王如來、應供、正徧知、明行足、善逝、世間解、無上士、調
X32n0616_p0185a04║御丈夫、天人師、佛、世尊。如是次第有二萬億佛，皆同
X32n0616_p0185a05║一號。
X32n0616_p0185a06║正像滅盡，後佛方出，眾生種熟脫之機緣，法應如
X32n0616_p0185a07║是故也。初明事本竟。△二、明本事者，別約最初威
X32n0616_p0185a08║音王佛時不輕之事，是我世尊垂迹重復，示現本
X32n0616_p0185a09║行菩薩道之事也。文為三：初、就本時雙標兩人名，
X32n0616_p0185a10║二、雙明信毀之相，三、雙明信毀果報。今初。
X32n0616_p0185a11║最初威音王如來既已滅度，正法滅後於像法中，增
X32n0616_p0185a12║上慢比丘有大勢力。爾時，有一菩薩比丘名常不輕。
X32n0616_p0185a13║本時者，最初威音王佛像法中也。毀者，本時名增
X32n0616_p0185a14║上慢。信者，本時名常不輕。夫增上慢者，由秉權教，
X32n0616_p0185a15║修權行，微有所得，不知次位深淺，悞認煖法四禪
X32n0616_p0185a16║以為四果，妄自生滿足想，此等即是無聞比丘之
X32n0616_p0185a17║流。縱無不輕，強毒以大，亦必墮落。均是墮落，宜為
X32n0616_p0185a18║下圓頓種，故以禮拜授記，作得度因緣也。△二、雙
X32n0616_p0185a19║明信毀之相二：初、明信者之得，二、明毀者之失。
X32n0616_p0185a20║今初。
X32n0616_p0185a21║得大勢！以何因緣名常不輕？是比丘凡有所見，若比
X32n0616_p0185a22║丘、比丘尼、優婆塞、優婆夷，皆悉禮拜讚歎，而作是言：
X32n0616_p0185a23║我深敬汝等，不敢輕慢。所以者何？汝等皆行菩薩道，
X32n0616_p0185a24║當得作佛。而是比丘不專讀誦經典，但行禮拜，乃至
X32n0616_p0185b01║遠見四眾，亦復故往禮拜讚歎，而作是言：我不敢輕
X32n0616_p0185b02║於汝等，汝等皆當作佛。
X32n0616_p0185b03║名常。不輕即人一，凡有所見即理一，皆悉禮拜即
X32n0616_p0185b04║行一，而作是言即教一，此自行四一也。汝等即人
X32n0616_p0185b05║一，皆行菩薩道即行一，當得作佛即證理一，詮此
X32n0616_p0185b06║三一即是教一，此以四一化他也。良由彼時四眾
X32n0616_p0185b07║既多，起增上慢，執方便之方便，著小之小（藏教已為方便，
X32n0616_p0185b08║煖法又是藏教方便，四果已小，四禪又是小中之小也），故以大乘實義而開
X32n0616_p0185b09║曉之，不敢輕慢對治增上慢失也。言汝等皆行菩
X32n0616_p0185b10║薩道者，四念處是摩訶衍，煖法四禪並資實相，若
X32n0616_p0185b11║知所行是菩薩道，則始終理等而次位歷然，終不
X32n0616_p0185b12║起增上慢也。不專讀誦但行禮拜者，迹示初隨喜
X32n0616_p0185b13║品之相，隨喜一切法悉有安樂性皆一實相，隨喜
X32n0616_p0185b14║一切人皆有三佛性，有心者皆得作佛即正因性，
X32n0616_p0185b15║讀誦威音王權乘遺法即了因性，煖法四禪皆菩
X32n0616_p0185b16║薩道即緣因性，故不敢輕慢而深敬之，敬人敬法
X32n0616_p0185b17║不起諍競即隨喜意也。乃至遠見四眾等者，表示
X32n0616_p0185b18║本四一也。遠見四眾表本人一，故往禮拜表本行
X32n0616_p0185b19║一，而作是言表本教一，皆當作佛表本理一，以此
X32n0616_p0185b20║本迹四一強毒增上慢人，令成圓頓妙種，可謂得
X32n0616_p0185b21║正說之宏宗也。又不輕深敬是如來座，忍於打罵
X32n0616_p0185b22║是如來衣，以慈悲心常行不替是如來室。又深敬
X32n0616_p0185b23║是意業，不輕之說是口業，故往禮拜是身業，此三
X32n0616_p0185b24║與慈悲俱是誓願安樂行，可謂得流通之妙益也。
X32n0616_p0185c01║問：大小二律，俱制比丘不禮，俗人不輕，胡得通禮
X32n0616_p0185c02║四眾？答：為度增上慢人，令得遠近二益（四眾之中，有受不受，
X32n0616_p0185c03║受得近益，不愛得遠益也）。大權方便知機，不妨破格初心。四安
X32n0616_p0185c04║樂行，須依律文。問：大經禮知法者，淨名比丘禮俗，
X32n0616_p0185c05║同異如何？答：不同。大經顯敬法之志，從彼請益，故
X32n0616_p0185c06║忘情禮下。淨名獲法忍之恩，不存恒則，故忘犯設
X32n0616_p0185c07║敬。若大乘正儀，出俗恒則，並無以道禮俗之科。今
X32n0616_p0185c08║不輕立行，既非請益獲恩，又非大小律制，直是果
X32n0616_p0185c09║後行因，格外化他方便，不可以為典要，故與四安
X32n0616_p0185c10║樂行對辨。理雖不殊，事儀七別：一者、彼則安處法
X32n0616_p0185c11║座，隨問為說；此乃遠見四眾，故往禮拜。二者、彼則
X32n0616_p0185c12║有所難問，方乃為答；此乃瓦石打擲，猶強宣之。三
X32n0616_p0185c13║者、彼則常好坐禪，在空閑處；此乃不專讀誦，入眾
X32n0616_p0185c14║申通。四者、彼則深愛法者，不為多說；此乃被虗妄
X32n0616_p0185c15║謗，仍強稱揚。五者、彼則初修理觀，觀十八空；此乃
X32n0616_p0185c16║但宣一句，作佛之解。六者、彼則以順化故，護持律
X32n0616_p0185c17║儀；此乃以逆化故，亡於恒則。七者、彼則初心行成，
X32n0616_p0185c18║夢承佛記；此乃果後示現，廣授記人。又以此品，望
X32n0616_p0185c19║法師功德品，則彼是全弘經文，此是略弘經意。全
X32n0616_p0185c20║略雖殊，獲果不二。又以此意，望餘經教，凡有四別：
X32n0616_p0185c21║一者、小典生信，未是佛因；今經或毀，還成妙種。二
X32n0616_p0185c22║者、諸經但明順化弘教；此品禮俗，逆化通經。三者、
X32n0616_p0185c23║餘經所表，權實尚隔；此品表開，莫非四一。四者、諸
X32n0616_p0185c24║經所表，迹尚不周；此品兼表本迹二相也。△二、明
X32n0616_p0186a01║毀者之失
X32n0616_p0186a02║四眾之中有生瞋恚心不淨者，惡口罵詈言：是無智
X32n0616_p0186a03║比丘從何所來？自言：我不輕汝，而與我等授記，當得
X32n0616_p0186a04║作佛。我等不用如是虗妄授記。
X32n0616_p0186a05║此明增上慢人，不信四一而毀罵也。不用如是虗
X32n0616_p0186a06║妄授記，即不信教一。以授記為虗妄，則不知自己
X32n0616_p0186a07║所行是菩薩道，即不信行一。不知我等當得作佛，
X32n0616_p0186a08║即不信人一及理一也。
X32n0616_p0186a09║如此經歷多年，常被罵詈不生瞋恚，常作是言：汝當
X32n0616_p0186a10║作佛。說是語時，眾人或以杖木瓦石而打擲之，避走
X32n0616_p0186a11║遠住，猶高聲唱言：我不敢輕於汝等，汝等皆當作佛。
X32n0616_p0186a12║以其常作是語故，增上慢比丘、比丘尼、優婆塞、優婆
X32n0616_p0186a13║夷，號之為常不輕。
X32n0616_p0186a14║被罵不瞋，常作是言，結深信不退之相也。杖等打
X32n0616_p0186a15║擲，結不受開權顯實之四一也。避走遠住，猶高聲
X32n0616_p0186a16║唱，以訾毀故，號為不輕，結不受開近顯遠之四一
X32n0616_p0186a17║也。問：釋迦四十餘年不務速說，不輕凡有所見，造
X32n0616_p0186a18║次而言，何也？答：本已有善，釋迦以小而將護之；本
X32n0616_p0186a19║未有善，不輕以大而強毒之。二、雙明信毀之相竟。
X32n0616_p0186a20║△三、雙明信毀果報二：初、明信者果報，二、明毀者
X32n0616_p0186a21║果報。初中二：初、明果報，二、結會古今。今初。
X32n0616_p0186a22║是比丘臨欲終時，於虗空中具聞威音王佛先所說
X32n0616_p0186a23║法華經，二十千萬億偈悉能受持，即得如上眼根清
X32n0616_p0186a24║淨、耳鼻舌身意根清淨。得是六根清淨已，更增壽命
X32n0616_p0186b01║二百萬億那由他歲，廣為人說是法華經。於時增上
X32n0616_p0186b02║慢四眾，比丘、比丘尼、優婆塞、優婆夷，輕賤是人為作
X32n0616_p0186b03║不輕名者，見其得大神通力、樂說辨力、大善寂力，聞
X32n0616_p0186b04║其所說皆信伏隨從。是菩薩復化千萬億眾，令住阿
X32n0616_p0186b05║耨多羅三藐三菩提。命終之後得值二千億佛，皆號
X32n0616_p0186b06║日月燈明，於其法中說是法華經。以是因緣復值二
X32n0616_p0186b07║千億佛，同號雲自在燈王，於此諸佛法中受持讀誦。
X32n0616_p0186b08║為諸四眾說此經典故，得是常眼清淨、耳鼻舌身意
X32n0616_p0186b09║諸根清淨，於四眾中說法心無所畏。得大勢！是常不
X32n0616_p0186b10║輕菩薩摩訶薩，供養如是若干諸佛，恭敬尊重讚歎
X32n0616_p0186b11║種諸善根。於後復值千萬億佛，亦於諸佛法中說是
X32n0616_p0186b12║經典，功德成就當得作佛。
X32n0616_p0186b13║問：不輕既是釋迦垂迹，但應以菩薩比丘身得度
X32n0616_p0186b14║者，即現菩薩比丘身而為說法，及非生現生，非滅
X32n0616_p0186b15║現滅，固無疑矣。至若臨終具聞威音所說法華，乃
X32n0616_p0186b16║得六根清淨，豈以果佛現身，猶待聞于他佛，根尚
X32n0616_p0186b17║未淨，由聞持而始淨耶？答：既屬果後示現，何所不
X32n0616_p0186b18║可？前此六根未淨，是圓病行；臨終聞經受持，是圓
X32n0616_p0186b19║嬰兒行也。大神通力，即如來室；樂說辨力，即如來
X32n0616_p0186b20║座；大善寂力，即如來衣。以此三法，莊嚴六根，能令
X32n0616_p0186b21║四眾轉毀為信。又問：本已成佛，何得又云種諸善
X32n0616_p0186b22║根，乃至功德成就，當得作佛？答：譬如陶朱公，善得
X32n0616_p0186b23║致富奇術，住于一處，貨殖萬億，捨之而去，不𢹂一
X32n0616_p0186b24║文；復于他處，赤手成家，貨殖萬億，又捨而去；又于
X32n0616_p0186c01║他處，貨殖萬億。佛亦如是，本地功德，並置不用，復
X32n0616_p0186c02║示行因，復示得果，徧於十方，亘於三世，番番不息，
X32n0616_p0186c03║不可思議。故云：我本行菩薩道時，所成壽命，今猶
X32n0616_p0186c04║未盡。既成佛時，不用菩薩所成壽命，則垂迹時，亦
X32n0616_p0186c05║不用本地所有功德也。又梵網經：吾今來此世界
X32n0616_p0186c06║八千返，為此娑婆世界，坐金剛華光王座。既於娑
X32n0616_p0186c07║婆示現，成佛已八千返，他方分身所徧之處，亦可
X32n0616_p0186c08║例知。此中共論信者三報：六根清淨，更增壽命，是
X32n0616_p0186c09║現報；命終值佛，是生報；復值諸佛，乃至當得作佛，
X32n0616_p0186c10║是後報也。△二、結會古今。
X32n0616_p0186c11║得大勢！於意云何？爾時常不輕菩薩豈異人乎？則我
X32n0616_p0186c12║身是。若我於宿世不受持讀誦此經、為他人說者，不
X32n0616_p0186c13║能疾得阿耨多羅三藐三菩提。我於先佛所受持讀
X32n0616_p0186c14║誦此經、為人說故，疾得阿耨多羅三藐三菩提。
X32n0616_p0186c15║初正結會，次若我於宿世下，是舉信者而勸順也。
X32n0616_p0186c16║如陶朱公赤手復到餘處，若不用致富奇術，不能
X32n0616_p0186c17║疾致貨殖萬億，當知法華是疾致成佛之奇術也。
X32n0616_p0186c18║初明信者果報竟。△二、明毀者果報二：初、明果報，
X32n0616_p0186c19║二、結會古今。今初。
X32n0616_p0186c20║得大勢！彼時四眾，比丘、比丘尼、優婆塞、優婆夷，以瞋
X32n0616_p0186c21║恚意輕賤我故，二百億劫常不值佛、不聞法、不見僧，
X32n0616_p0186c22║千劫於阿鼻地獄受大苦惱。畢是罪已，復遇常不輕
X32n0616_p0186c23║菩薩，教化阿耨多羅三藐三菩提。
X32n0616_p0186c24║由謗故墮苦。由聞作佛之記，結圓頓緣，復是不輕
X32n0616_p0187a01║菩薩弘誓願力所攝受故，復得相遇而受教化也。
X32n0616_p0187a02║問：彼時四眾既皆信伏隨從，何故猶久墮苦？答：此
X32n0616_p0187a03║有二意：一者、身打口罵，已成重業，理須受報。明此
X32n0616_p0187a04║一意，用警行人，不可輙爾生瞋起過也。二者、經時
X32n0616_p0187a05║既久，四眾之中有存有亡，存者信伏，亡者未悔。又
X32n0616_p0187a06║就信伏隨從之中，悔有淺深，行有勤怠。事非一等
X32n0616_p0187a07║者，悔深行勤，容可不墮，雖墮易出。若悔淺行怠，自
X32n0616_p0187a08║然先墮，後方得益。若未悔者，墮苦則久，但由菩薩
X32n0616_p0187a09║慈悲攝受，終蒙度脫也。問：若因謗墮苦，菩薩何故
X32n0616_p0187a10║為作苦因？答：彼既懷增上慢，縱令不謗，亦必墮苦。
X32n0616_p0187a11║今因謗墮，得作遠因，如人倒地，還從地起，故以正
X32n0616_p0187a12║謗接於邪墮。問：何不以神通力令其即皆信伏隨
X32n0616_p0187a13║從？答：諸佛菩薩非不欲之，但為眾生機宜各別，自
X32n0616_p0187a14║有不到地獄，決不肯發心者。譬如良醫為治惡疾，
X32n0616_p0187a15║不得不用鍼灸及苦藥也。△二、結會古今。
X32n0616_p0187a16║得大勢！於汝意云何？爾時四眾常輕是菩薩者，豈異
X32n0616_p0187a17║人乎？今此會中䟦陀婆羅等五百菩薩、師子月等五
X32n0616_p0187a18║百比丘、尼思佛等五百優婆塞，皆於阿耨多羅三藐
X32n0616_p0187a19║三菩提不退轉者是。
X32n0616_p0187a20║二、雙明往昔信毀果報竟。△三、勸持。
X32n0616_p0187a21║得大勢當知，是法華經大饒益諸菩薩摩訶薩，能令
X32n0616_p0187a22║至於阿耨多羅三藐三菩提。是故諸菩薩摩訶薩於
X32n0616_p0187a23║如來滅後，常應受持讀誦解說書寫是經。
X32n0616_p0187a24║承上所明，不惟信者疾得成佛，亦使毀者終得不
X32n0616_p0187b01║退，故當勤習五種之行，所謂受持、讀誦、解說、書寫
X32n0616_p0187b02║也。初長文竟。△二、偈頌二：初、頌信毀果報，二、頌勸
X32n0616_p0187b03║持。略不頌雙指也。初中二：初、頌事本，二、頌本事。
X32n0616_p0187b04║今初。
X32n0616_p0187b05║爾時，世尊欲重宣此義，而說偈言：
X32n0616_p0187b06║過去有佛，號威音王，神智無量，將導一切，天、人、龍神
X32n0616_p0187b07║所共供養。
X32n0616_p0187b08║△二、頌本事三：初、頌雙標兩名，二、頌雙明信毀，三、
X32n0616_p0187b09║頌雙明果報。今初。
X32n0616_p0187b10║是佛滅後法欲盡時，有一菩薩名常不輕，時諸四眾
X32n0616_p0187b11║計著於法。
X32n0616_p0187b12║計著於法，即頌增上慢也。是法不可示，言辭相寂
X32n0616_p0187b13║滅。若定謂是有，即是著法；定謂是無，亦是著法；定
X32n0616_p0187b14║謂亦有亦無，亦是著法；定謂非有非無，亦是著法；
X32n0616_p0187b15║定謂離四句故，不可得說，亦是著法。故佛藏經云：
X32n0616_p0187b16║刀輪害閻浮人，其罪猶少；有所得心說大乘者，其
X32n0616_p0187b17║罪過彼。大論云：執有與無諍，乃至執非有非無與
X32n0616_p0187b18║有無諍，如牛皮龍繩，俱不免患。中論云：諸佛說空
X32n0616_p0187b19║法，本為化於有，若有著空者，諸佛所不化。若定言
X32n0616_p0187b20║諸法非有非無者，是名愚癡論。當知若得四悉檀
X32n0616_p0187b21║意，自行化他，皆能無著；若失四悉檀意，自行化他，
X32n0616_p0187b22║皆名著法。以著法故，有所得心于劣小證而生矜
X32n0616_p0187b23║傲，名增上慢也。△二頌雙明信毀。
X32n0616_p0187b24║不輕菩薩往到其所，而語之言：我不輕汝，汝等行道
X32n0616_p0187c01║皆當作佛。諸人聞已輕毀罵詈，不輕菩薩能忍受之。
X32n0616_p0187c02║△三、頌雙明果報二：初、頌信者果報，二、頌毀者果
X32n0616_p0187c03║報。今初。
X32n0616_p0187c04║其罪畢已，臨命終時，得聞此經，六根清淨，神通力故，
X32n0616_p0187c05║增益壽命。復為諸人，廣說是經，諸著法眾，皆蒙菩薩，
X32n0616_p0187c06║教化成就，令住佛道。不輕命終，值無數佛，說是經故，
X32n0616_p0187c07║得無量福，漸具功德，疾成佛道。彼時不輕，則我身是。
X32n0616_p0187c08║其罪畢已者，既垂迹為六根未淨之人，必埀示同
X32n0616_p0187c09║病行之罪，由此罪故多招打罵，由能忍故罪畢根
X32n0616_p0187c10║淨也。△二、頌毀者果報。
X32n0616_p0187c11║時四部眾，著法之者，聞不輕言，汝當作佛，以是因緣，
X32n0616_p0187c12║值無數佛。此會菩薩，五百之眾，并及四部，清信士女，
X32n0616_p0187c13║今於我前，聽法者是。我於前世，勸是諸人，聽受斯經，
X32n0616_p0187c14║第一之法，開示教人，令住涅槃，世世受持，如是經典。
X32n0616_p0187c15║初頌信毀果報竟。△二、頌勸持。
X32n0616_p0187c16║億億萬劫，至不可議，時乃得聞，是法華經。億億萬劫，
X32n0616_p0187c17║至不可議，諸佛世尊，時說是經。是故行者，於佛滅後，
X32n0616_p0187c18║聞如是經，勿生疑惑。應當一心，廣說此經，世世值佛，
X32n0616_p0187c19║疾成佛道。
X32n0616_p0187c20║問：長文既明此經有大饒益，乃至毀者亦終得益，
X32n0616_p0187c21║何故億億萬劫至不可議諸佛乃時說是經耶？答：
X32n0616_p0187c22║有四悉益則可得說，無四悉益諸佛終不妄說法
X32n0616_p0187c23║也。是故欲弘大法，先須明了四悉因緣。二、別說迹
X32n0616_p0187c24║本兩門竟。
X32n0616_p0188a01║△三、流通。迹本兩門，共八品經，分為三意：初、神力、囑
X32n0616_p0188a02║累兩品，明付囑流通；二、藥王下五品，約化他勸流
X32n0616_p0188a03║通；三、普賢勸發品，約自行勸流通。初中二：初、神力
X32n0616_p0188a04║品，明菩薩受命弘經；二、囑累品，明如來摩頂付囑。
X32n0616_p0188a05║△釋常不輕菩薩品竟。次釋如來神力品。
X32n0616_p0188a06║如來神力品第二十一
X32n0616_p0188a07║如來上已釋竟。神名不測，力名幹用。不測則天然
X32n0616_p0188a08║之體深，幹用則轉變之力大。此中為付囑深法，現
X32n0616_p0188a09║十種大力，故名神力品。（神在於內，即是體宗。力名幹用，即顯經用。佛說本迹
X32n0616_p0188a10║口輪力用已竟於前，今復身輪現此勝用，令眾流通本迹之教，故云體深力大。）△初、明菩
X32n0616_p0188a11║薩受命弘經二：初、長文，二、偈頌。初中三：初、菩薩受
X32n0616_p0188a12║命，二、佛現神力，三、結要勸持。今初。
X32n0616_p0188a13║爾時，千世界微塵等菩薩摩訶薩從地涌出者，皆於
X32n0616_p0188a14║佛前一心合掌，瞻仰尊顏而白佛言：世尊！我等於佛
X32n0616_p0188a15║滅後，世尊分身所在國土、滅度之處，當廣說此經。所
X32n0616_p0188a16║以者何？我等亦自欲得是真淨大法，受持、讀誦、解說、
X32n0616_p0188a17║書寫而供養之。
X32n0616_p0188a18║發誓弘經為三：一明時節，是佛滅後。二明處所，是
X32n0616_p0188a19║分身國土。三明利益，非但益他，亦自欲得真淨大
X32n0616_p0188a20║法，自他兼濟也。實體名真，權用名淨，權實不二名
X32n0616_p0188a21║大。又非權非實名真，能權能實名淨，遮照不二名
X32n0616_p0188a22║大。△二、佛現神力二：初、約所對總標，二、約所表正
X32n0616_p0188a23║現。今初。
X32n0616_p0188a24║爾時，世尊於文殊師利等無量百千萬億舊住娑婆
X32n0616_p0188b01║世界菩薩摩訶薩，及諸比丘、比丘尼、優婆塞、優婆夷，
X32n0616_p0188b02║天、龍、夜叉、乾闥婆、阿修羅、迦樓羅、緊那羅、摩睺羅伽、
X32n0616_p0188b03║人非人等一切眾前，現大神力。
X32n0616_p0188b04║文殊等，迹化眾也。舊住者，下方本化眾也。及諸比
X32n0616_p0188b05║丘等一切眾者，從他方來及從分身佛來者也。△
X32n0616_p0188b06║二、約所表正現十：初、出舌相，二、毛孔放光，三、謦咳，
X32n0616_p0188b07║四、彈指，五、地動，六、普見大會，七、空中唱聲，八、遙歸
X32n0616_p0188b08║命，九、遙供養，十、十方通達如一佛土。初出舌相，
X32n0616_p0188b09║二毛孔放光。
X32n0616_p0188b10║出廣長舌，上至梵世，一切毛孔放於無量無數色光，
X32n0616_p0188b11║皆悉徧照十方世界。眾寶樹下、師子座上諸佛亦復
X32n0616_p0188b12║如是，出廣長舌，放無量光。釋迦牟尼佛及寶樹下諸
X32n0616_p0188b13║佛現神力時，滿百千歲，然後還攝舌相。
X32n0616_p0188b14║出廣長舌，表誠實語也。福德人舌至鼻，三藏佛舌
X32n0616_p0188b15║至髮際，今至梵天，出過凡聖之外。相既殊常，說彌
X32n0616_p0188b16║可信。當知開三顯一，開近顯遠，皆實不虗也。毛孔
X32n0616_p0188b17║放光徧照，表二門理一也。序中白毫東照，表七方
X32n0616_p0188b18║便初見一理。今本門既竟，放一切光，照一切土，能
X32n0616_p0188b19║令初心究竟佛慧，智境斯罄也。分身諸佛化道是
X32n0616_p0188b20║同，故亦復如是。滿百千歲，意表橫該百界千如，豎
X32n0616_p0188b21║極古今十世，于八年中而復滿百千歲，已如上文
X32n0616_p0188b22║五十小劫中釋。今此大會並破無明，故不須以神
X32n0616_p0188b23║力令其謂如半日也。△三謦咳四彈指。
X32n0616_p0188b24║一時謦咳俱共彈指，是二音聲徧至十方諸佛世界。
X32n0616_p0188c01║謦咳者，通暢之相，又是將語之狀。四十餘年未得
X32n0616_p0188c02║說實，今獲伸舒，無有遺滯，大事通暢，是故謦咳。欲
X32n0616_p0188c03║以此法付囑菩薩，令於後世導利眾生，將語斯事，
X32n0616_p0188c04║是故謦咳。即表教一。彈指者，隨喜也。隨喜七方便
X32n0616_p0188c05║同入圓道，隨喜圓位增道損生，隨喜諸菩薩持真
X32n0616_p0188c06║淨大法，隨喜後世獲無上寶，即表人一。故此彈指
X32n0616_p0188c07║及與謦咳，豎徹三世，橫徧十方。△五地動六普見
X32n0616_p0188c08║大會。
X32n0616_p0188c09║地皆六種震動。其中眾生，天、龍、夜叉、乾闥婆、阿修羅、
X32n0616_p0188c10║迦樓羅、緊那羅、摩睺羅伽、人非人等，以佛神力故，皆
X32n0616_p0188c11║見此娑婆世界無量無邊百千萬億眾寶樹下師子
X32n0616_p0188c12║座上諸佛，及見釋迦牟尼佛共多寶如來在寶塔中
X32n0616_p0188c13║坐師子座，又見無量無邊百千萬億菩薩摩訶薩及
X32n0616_p0188c14║諸四眾恭敬圍繞釋迦牟尼佛。既見是已，皆大歡喜，
X32n0616_p0188c15║得未曾有。
X32n0616_p0188c16║十方世界地皆六種震動者，表動一切眾生六根
X32n0616_p0188c17║令得清淨，亦表圓道始終六番破于無明，表行一
X32n0616_p0188c18║也。普見此間大會者，表諸佛道同，而今而後亦復
X32n0616_p0188c19║如是也。上來五千起去三變被移，乃至本住十方
X32n0616_p0188c20║人非人等機未熟者，既不能雲集來此法會，今以
X32n0616_p0188c21║神力皆令遙見結歡喜緣，即是未來得度之總瑞
X32n0616_p0188c22║也。△七空中唱聲。
X32n0616_p0188c23║即時，諸天於虗空中高聲唱言：過此無量無邊百千
X32n0616_p0188c24║萬億阿僧祇世界，有國名娑婆，是中有佛名釋迦牟
X32n0616_p0189a01║尼，今為諸菩薩摩訶薩說大乘經，名妙法蓮華，教菩
X32n0616_p0189a02║薩法，佛所護念。汝等當深心隨喜，亦當禮拜供養釋
X32n0616_p0189a03║迦牟尼佛。
X32n0616_p0189a04║雖以佛力令其遙見大會，而猶未知佛名何等，何
X32n0616_p0189a05║事集會。今虗空諸天唱使聞知，令其隨喜妙法，供
X32n0616_p0189a06║養世尊，即表未來有教，一也。△八遙歸命。
X32n0616_p0189a07║彼諸眾生聞虗空中聲已，合掌向娑婆世界，作如是
X32n0616_p0189a08║言：南無釋迦牟尼佛！南無釋迦牟尼佛！
X32n0616_p0189a09║合掌南無為佛弟子。此表未來有人一也。△九遙
X32n0616_p0189a10║供養。
X32n0616_p0189a11║以種種華香、瓔珞、旛蓋及諸嚴身之具、珍寶妙物，皆
X32n0616_p0189a12║共遙散娑婆世界。所散諸物從十方來，譬如雲集變
X32n0616_p0189a13║成寶帳，徧覆此間諸佛之上。
X32n0616_p0189a14║所散諸物，變成寶帳，覆諸佛上，表萬善同歸，皆含
X32n0616_p0189a15║佛果，即是未來有行，一也。△十、十方通達如一佛土。
X32n0616_p0189a16║于時，十方世界通達無礙，如一佛土。
X32n0616_p0189a17║此表未來理一也。既悟理已，權實本迹不思議一，
X32n0616_p0189a18║差別即無差別也。二、佛現神力竟。△三、結要勸持
X32n0616_p0189a19║四：初、稱歎付囑，二、結要付囑，三、勸獎付囑，四、釋付
X32n0616_p0189a20║囑。今初。
X32n0616_p0189a21║爾時，佛告上行等菩薩大眾：諸佛神力如是無量無
X32n0616_p0189a22║邊不可思議，若我以是神力，於無量無邊百千萬億
X32n0616_p0189a23║阿僧祇劫，為囑累故說此經功德，猶不能盡。
X32n0616_p0189a24║△二、結要付囑。
X32n0616_p0189b01║以要言之，如來一切所有之法，如來一切自在神力，
X32n0616_p0189b02║如來一切秘要之藏，如來一切甚深之事，皆於此經
X32n0616_p0189b03║宣示顯說。
X32n0616_p0189b04║所有之法者，一切諸法皆是佛法，此結一切皆妙
X32n0616_p0189b05║名也。自在神力者，通達無礙，具八自在，結妙用也。
X32n0616_p0189b06║秘要之藏者，徧一切處皆是實相，結妙體也。甚深
X32n0616_p0189b07║之事者，一切因果唯一大事，結妙宗也。皆於此經
X32n0616_p0189b08║宣示顯說者，總結一經唯四而已，撮其樞柄而授
X32n0616_p0189b09║與之。△三、勸獎付囑。
X32n0616_p0189b10║是故，汝等於如來滅後，應一心受持、讀誦、解說、書寫、
X32n0616_p0189b11║如說修行。所在國土，若有受持、讀誦、解說、書寫、如說
X32n0616_p0189b12║修行，若經卷所住之處，若於園中、若於林中、若於樹
X32n0616_p0189b13║下、若於僧坊、若白衣舍、若在殿堂、若山谷曠野，是中
X32n0616_p0189b14║皆應起塔供養。
X32n0616_p0189b15║△四、釋付囑。
X32n0616_p0189b16║所以者何？當知是處即是道場，諸佛於此得阿耨多
X32n0616_p0189b17║羅三藐三菩提，諸佛於此轉于法輪，諸佛於此而般
X32n0616_p0189b18║涅槃。
X32n0616_p0189b19║此釋何故經卷所在皆應起塔？以是處即是道場
X32n0616_p0189b20║故也。得道處、轉法輪處、入涅槃處，皆名道場。道場
X32n0616_p0189b21║是總，即釋一切皆妙名也。得菩提者，證于秘要之
X32n0616_p0189b22║藏，釋妙體也。轉法輪者，說示自行本迹因果甚深
X32n0616_p0189b23║之事，釋妙宗也。般涅槃者，非滅唱滅，神力自在，釋
X32n0616_p0189b24║妙用也。得菩提是法身，轉法輪是般若，入涅槃是
X32n0616_p0189c01║解脫，三法成秘密藏，佛住其中，即是道場，即是塔
X32n0616_p0189c02║義，故應起塔以表彰之。初長文竟。△二、偈頌二：初、
X32n0616_p0189c03║頌神力，二、頌結要勸持。今初。
X32n0616_p0189c04║爾時，世尊欲重宣此義，而說偈言：
X32n0616_p0189c05║諸佛救世者，住於大神通，為悅眾生故，現無量神力。
X32n0616_p0189c06║舌相至梵天，身放無數光，為求佛道者，現此希有事。
X32n0616_p0189c07║諸佛謦咳聲，及彈指之聲，周聞十方國，地皆六種動。
X32n0616_p0189c08║以佛滅度後，能持是經故，諸佛皆歡喜，現無量神力。
X32n0616_p0189c09║十種神力，但頌前五後五，皆由二聲震動故現，是
X32n0616_p0189c10║故略之。又前五後五，表義不殊，但有現在未來之
X32n0616_p0189c11║異，舉現例未，是故略之。△二、頌結要勸持三：初、頌
X32n0616_p0189c12║稱歎；二、頌結要，即兼得釋付囑意；三、頌勸獎。今初。
X32n0616_p0189c13║囑累是經故，讚美受持者，於無量劫中，猶故不能盡。
X32n0616_p0189c14║是人之功德，無邊無有窮，如十方虗空，不可得邊際。
X32n0616_p0189c15║長文云：說此經功德猶不能盡。今頌云：是人之功
X32n0616_p0189c16║德，無邊無有窮。法妙故人妙，人妙故法妙，互相顯
X32n0616_p0189c17║也。△二、頌結要兼釋四：初、頌一切法，二、頌自在神
X32n0616_p0189c18║力，三、頌秘要之藏，四、頌甚深之事。今初。
X32n0616_p0189c19║能持是經者，則為已見我。亦見多寶佛，及諸分身者，
X32n0616_p0189c20║又見我今日，教化諸菩薩。
X32n0616_p0189c21║所有之法，不出能化、能證及所化也。無二乘故，不
X32n0616_p0189c22║兼帶故，其法純妙，亦即道場以總冠三。△二、頌自
X32n0616_p0189c23║在神力。
X32n0616_p0189c24║能持是經者，令我及分身，滅度多寶佛，一切皆歡喜。
X32n0616_p0190a01║十方現在佛，并過去未來，亦見亦供養，亦令得歡喜。
X32n0616_p0190a02║歡喜即是神力用暢，亦即涅槃，最安隱故。△三頌
X32n0616_p0190a03║秘要之藏
X32n0616_p0190a04║諸佛坐道場，所得秘要法，能持是經者，不久亦當得。
X32n0616_p0190a05║同于諸佛得三菩提，證秘密藏之妙體也。△四頌
X32n0616_p0190a06║甚深之事。
X32n0616_p0190a07║能持是經者，於諸法之義，名字及言辭，樂說無窮盡，
X32n0616_p0190a08║如風於空中，一切無障礙。於如來滅後，知佛所說經，
X32n0616_p0190a09║因緣及次第，隨義如實說，如日月光明，能除諸幽冥。
X32n0616_p0190a10║斯人行世間，能滅眾生闇，教無量菩薩，畢竟住一乘。
X32n0616_p0190a11║以一乘因果之宗，教化菩薩，即是轉法輪也。二頌
X32n0616_p0190a12║結要兼釋竟。△三頌勸獎。
X32n0616_p0190a13║是故有智者，聞此功德利，於我滅度後，應受持斯經，
X32n0616_p0190a14║是人於佛道，決定無有疑。
X32n0616_p0190a15║略不頌起塔供養，但云於佛道無疑。蓋深信是處
X32n0616_p0190a16║即是道場，諸佛於此得菩提，轉法輪，入涅槃也。初
X32n0616_p0190a17║明菩薩受命弘經竟。
X32n0616_p0190a18║△釋如來神力品竟。次釋囑累品。
X32n0616_p0190a19║囑累品第二十二
X32n0616_p0190a20║囑是佛所付囑，累是煩爾宣傳，此從如來聖旨得
X32n0616_p0190a21║名。囑是頂受所囑，累是甘而弗勞，此從菩薩敬順
X32n0616_p0190a22║得名。囑是如來金口所囑，累是菩薩丹心頂荷，此
X32n0616_p0190a23║從授受合論。是故如來躬從座起，申手摩頂，授以
X32n0616_p0190a24║難得之法，大眾曲躬合掌，如世尊敕，當具奉行，殷
X32n0616_p0190b01║勤授受，故名囑累品也。△二、明如來摩頂付囑二：
X32n0616_p0190b02║初、付囑，二、歡喜。初中三：初、如來付囑，二、菩薩領受，
X32n0616_p0190b03║三、事畢唱散。初又三：初、正付，二、釋付，三、誡付。今
X32n0616_p0190b04║初。
X32n0616_p0190b05║爾時，釋迦牟尼佛從（寶塔中）法座起，現大神力，以右手
X32n0616_p0190b06║摩無量菩薩摩訶薩頂，而作是言：我於無量百千萬
X32n0616_p0190b07║億阿僧祇劫，修習是難得阿耨多羅三藐三菩提法，
X32n0616_p0190b08║今以付囑汝等，汝等應當一心流布此法，廣令增益。
X32n0616_p0190b09║如是，三摩諸菩薩摩訶薩頂，而作是言：我於無量百
X32n0616_p0190b10║千萬億阿僧祇劫，修習是難得阿耨多羅三藐三菩
X32n0616_p0190b11║提法，今以付囑汝等，汝等當受持、讀誦、廣宣此法，令
X32n0616_p0190b12║一切眾生普得聞知。
X32n0616_p0190b13║如來以一權智善巧之手，一時徧摩無量菩薩實
X32n0616_p0190b14║智之頂，故名現大神力。如來授道化他，故以右手
X32n0616_p0190b15║表權。菩薩自行受道，故以頂表實也。申手摩頂，即
X32n0616_p0190b16║身付囑。權智臨實智，即意付囑。而作是言，即口付
X32n0616_p0190b17║囑。三摩三囑，慇懃不輕，普令自行化他，俾四悉檀
X32n0616_p0190b18║永永無盡。△二、釋付。
X32n0616_p0190b19║所以者何？如來有大慈悲，無諸慳悋亦無所畏，能與
X32n0616_p0190b20║眾生佛之智慧、如來智慧、自然智慧。如來是一切眾
X32n0616_p0190b21║生之大施主，汝等亦應隨學如來之法，勿生慳悋。
X32n0616_p0190b22║有大慈悲者，究竟室也。無諸慳悋者，究竟衣也。亦
X32n0616_p0190b23║無所畏者，究竟座也。佛之智慧者，覺法實性，一切
X32n0616_p0190b24║智也。如來智慧者，從性起修，從因至果，道種智也。
X32n0616_p0190c01║自然智慧者，其體天然，雙照不二，一切種智也。衣
X32n0616_p0190c02║座室三，各具三智，三一相即，三一互融，以此化他，
X32n0616_p0190c03║名大施主。室無衣座，則弘誓不普。衣無室座，則法
X32n0616_p0190c04║身不滿。座無衣室，則惑破不周。勿生慳悋，是勸分
X32n0616_p0190c05║證施主，應學究竟大施主也。若有慳悋，即非慈悲，
X32n0616_p0190c06║亦即有畏。故舉一語，即是勸令三軌弘經。△三誡
X32n0616_p0190c07║付。
X32n0616_p0190c08║於未來世，若有善男子、善女人信如來智慧者，當為
X32n0616_p0190c09║演說此法華經使得聞知，為令其人得佛慧故。若有
X32n0616_p0190c10║眾生不信受者，當於如來餘深法中示教利喜。汝等
X32n0616_p0190c11║若能如是，則為已報諸佛之恩。
X32n0616_p0190c12║除佛慧外，皆名為餘。為實施權，權含于實，故皆名
X32n0616_p0190c13║深。故知但讚佛乘，不能徧通前三教法，未為傳法
X32n0616_p0190c14║報佛恩也。初、如來付囑竟。△二、菩薩領受。
X32n0616_p0190c15║時，諸菩薩摩訶薩聞佛作是說已，皆大歡喜，徧滿其
X32n0616_p0190c16║身，益加恭敬，曲躬低頭，合掌向佛，俱發聲言：如世尊
X32n0616_p0190c17║敕，當具奉行。唯然，世尊！願不有慮。諸菩薩摩訶薩眾
X32n0616_p0190c18║如是三反，俱發聲言：如世尊敕，當具奉行。唯然，世尊！
X32n0616_p0190c19║願不有慮。
X32n0616_p0190c20║歡喜恭敬，意領受也。曲躬低頭，身領受也。俱發聲
X32n0616_p0190c21║言，口領受也。如世尊敕，領正付也。當具奉行，具行
X32n0616_p0190c22║三法，領釋付也。願不有慮，領誡付也。如來三付，菩
X32n0616_p0190c23║薩三受，殷勤鄭重，一代所無。△三事畢唱散。
X32n0616_p0190c24║爾時，釋迦牟尼佛令十方來諸分身佛各還本土，而
X32n0616_p0191a01║作是言：諸佛各隨所安，多寶佛塔還可如故。
X32n0616_p0191a02║分身為開塔故集，開塔事了，故令各隨所安而還
X32n0616_p0191a03║本土。寶塔為證經故來，今本迹二門已訖，故敬令
X32n0616_p0191a04║還閉如故也。塔不重開，故分身去而不現；塔猶聽
X32n0616_p0191a05║法，故下文閉而尚在。問：塔若聽法，亦應不閉。答：證
X32n0616_p0191a06║正已故閉，聽流通故在。初付囑竟。△二歡喜。
X32n0616_p0191a07║說是語時，十方無量分身諸佛，坐寶樹下師子座上
X32n0616_p0191a08║者，及多寶佛，并上行等無邊阿僧祇菩薩大眾，舍利
X32n0616_p0191a09║弗等聲聞四眾，及一切世間天、人、阿修羅等，聞佛所
X32n0616_p0191a10║說，皆大歡喜。
X32n0616_p0191a11║諸佛為化他事遂故喜，菩薩為自行得法故喜。又
X32n0616_p0191a12║說人清淨故喜，佛是也；聞清淨法故喜，妙經是也；
X32n0616_p0191a13║獲證清淨故喜，現在、未來得益者是也。初、明付囑
X32n0616_p0191a14║流通竟。
X32n0616_p0191a15║△二、藥王下五品，約化他勸流通。又分為四：初、藥
X32n0616_p0191a16║王品，勗弘法之師宜如藥王，竭其神力，盡其形命。
X32n0616_p0191a17║惟願大法弘通，眾生獲益，庶令弟子有所宗法也。
X32n0616_p0191a18║二、妙音、觀音二品，勗受法弟子於弘法人勿生輕
X32n0616_p0191a19║想。何以故？他方大士奉命弘經，普現色身，形無定
X32n0616_p0191a20║準。不可以牛羊眼視，不可以凡庸識度也。三、陀羅
X32n0616_p0191a21║尼品，是明呪護。四、妙莊嚴品，是明人獲。又藥王以
X32n0616_p0191a22║苦行乘此一乘，妙音、觀音以三昧乘此一乘，陀羅
X32n0616_p0191a23║尼以總持乘此一乘，妙莊嚴以誓願乘此一乘，普
X32n0616_p0191a24║賢以神通乘此一乘。真如實相是所乘之體，佛界
X32n0616_p0191b01║因果是所乘之事，苦行等是乘乘之緣。隨物機宜，
X32n0616_p0191b02║故使弘者示緣不同。而所乘體皆是妙法，所有因
X32n0616_p0191b03║果並依一實。以此利物，故曰乘乘。
X32n0616_p0191b04║△釋囑累品竟次釋藥王菩薩本事品。
X32n0616_p0191b05║藥王菩薩本事品第二十三
X32n0616_p0191b06║觀藥王藥上菩薩經云：昔名星光，從尊者日藏聞
X32n0616_p0191b07║說佛慧，以雪山上藥供養眾僧，願我未來能治眾
X32n0616_p0191b08║生身心兩病，舉世歡喜號曰藥王。大佛頂經云：我
X32n0616_p0191b09║無始劫為世良醫，口甞娑婆世界所有藥味，承事
X32n0616_p0191b10║如來分別味因，從是開悟如來印我昆季藥王藥
X32n0616_p0191b11║上二菩薩名。此文明一切眾生喜見菩薩，頓捨一
X32n0616_p0191b12║身復燒兩臂，輕生重法命殞道存，舉昔顯今故言
X32n0616_p0191b13║本事品也。說此諸品並令眾生得四悉益，不必拘
X32n0616_p0191b14║拘分配。△初、勗弘法之師。文為四：初、問，二、答，三、利
X32n0616_p0191b15║益，四、多寶稱善。今初。
X32n0616_p0191b16║爾時宿王華菩薩白佛言：世尊！藥王菩薩云何遊於
X32n0616_p0191b17║娑婆世界？世尊！是藥王菩薩有若干百千萬億那由
X32n0616_p0191b18║他難行苦行？善哉，世尊！願少解說。諸天、龍、神、夜叉、乾
X32n0616_p0191b19║闥婆、阿修羅、迦樓羅、緊那羅、摩睺羅伽、人非人等，又
X32n0616_p0191b20║他國土諸來菩薩及此聲聞眾，聞皆歡喜。
X32n0616_p0191b21║初、世尊下，通問遊化；二、世尊下，別問苦行；三、善哉
X32n0616_p0191b22║下，請答也。遊化是利他，苦行是自利；遊化亦苦行，
X32n0616_p0191b23║苦行亦利他。已下妙音等文總不出自他二利，自
X32n0616_p0191b24║行總不出智斷福慧，利他總不出三昧神通。通問
X32n0616_p0191c01║遊者，遊必具足十法界身，並如妙音、觀音，但別舉
X32n0616_p0191c02║苦行以逗所宜，故請答之言意在苦行。△二、答二：
X32n0616_p0191c03║初、但答。苦行遊化，則指普現色身三昧，或指下二
X32n0616_p0191c04║品也。二、歎經。初中二：初、明事本，二、明本事。今初。
X32n0616_p0191c05║爾時，佛告宿王華菩薩：乃往過去無量恒河沙劫，有
X32n0616_p0191c06║佛號日月淨明德如來、應供、正徧知、明行足、善逝、世
X32n0616_p0191c07║間解、無上士、調御丈夫、天人師、佛、世尊。其佛有八十
X32n0616_p0191c08║億大菩薩摩訶薩，七十二恒河沙大聲聞眾。佛壽四
X32n0616_p0191c09║萬二千劫，菩薩壽命亦等。彼國無有女人、地獄、餓鬼、
X32n0616_p0191c10║畜生、阿修羅等及以諸難。地平如掌，瑠璃所成，寶樹
X32n0616_p0191c11║莊嚴，寶帳覆上，埀寶華幡，寶瓶、香爐周徧國界。七寶
X32n0616_p0191c12║為臺，一樹一臺，其樹去臺盡一箭道。此諸寶樹皆有
X32n0616_p0191c13║菩薩、聲聞而坐其下，諸寶臺上各有百億諸天作天
X32n0616_p0191c14║技樂，歌歎於佛以為供養。
X32n0616_p0191c15║△二、明本事三：初、佛說法，二、修供養，三、結會古今。
X32n0616_p0191c16║今初。
X32n0616_p0191c17║爾時，彼佛為一切眾生、喜見菩薩及眾菩薩、諸聲聞
X32n0616_p0191c18║眾說法華經。
X32n0616_p0191c19║亦猶今佛之告舍利弗，日月燈明，佛之因妙光也。
X32n0616_p0191c20║△二、修供養二：初、現生供養，二、次生供養。初中二：
X32n0616_p0191c21║初、修行得法，二、作念報恩。今初。
X32n0616_p0191c22║是一切眾生喜見菩薩樂習苦行，於日月淨明德佛
X32n0616_p0191c23║法中精進經行，一心求佛滿萬二千歲已，得現一切
X32n0616_p0191c24║色身三昧。
X32n0616_p0192a01║△二、作念報恩，又二：初、三昧力供養，二、燒身供養。
X32n0616_p0192a02║今初。
X32n0616_p0192a03║得此三昧已，心大歡喜，即作念言：我得現一切色身
X32n0616_p0192a04║三昧，皆是得聞法華經力。我今當供養日月淨明德
X32n0616_p0192a05║佛及法華經。即時入是三昧，於虗空中雨曼陀羅華、
X32n0616_p0192a06║摩訶曼陀羅華、細末堅黑栴檀，滿虗空中如雲而下，
X32n0616_p0192a07║及雨海此岸栴檀之香。此香六銖，價直娑婆世界，以
X32n0616_p0192a08║供養佛。
X32n0616_p0192a09║普現三昧，理無出入，表用三昧之力，故云入耳。△
X32n0616_p0192a10║二、燒身供養，又三：初、燒身，二、佛讚，三、時節。今初。
X32n0616_p0192a11║作是供養已，從三昧起，而自念言：我雖以神力供養
X32n0616_p0192a12║於佛，不如以身供養。即服諸香，栴檀、薰陸、兜樓婆、畢
X32n0616_p0192a13║力迦、沉水、膠香，又飲薝蔔諸華香油。滿千二百歲已，
X32n0616_p0192a14║香油塗身，於日月淨明德佛前，以天寶衣而自纏身，
X32n0616_p0192a15║灌諸香油，以神通力願而自然身，光明徧照八十億
X32n0616_p0192a16║恒河沙世界。
X32n0616_p0192a17║神通力願者，明其不用世火，還依所得三昧起利
X32n0616_p0192a18║他願，以觀智火焚難思境，故使光明徧照多國。△
X32n0616_p0192a19║二、佛讚。
X32n0616_p0192a20║其（八十億恒河沙世界）中諸佛同時讚言：善哉，善哉！善男子！是
X32n0616_p0192a21║真精進、是名真法供養如來。若以華香、瓔珞、燒香、末
X32n0616_p0192a22║香、塗香、天繒、幡蓋及海此岸栴檀之香，如是等種種
X32n0616_p0192a23║諸物供養所不能及；假使國城、妻子布施亦所不及。
X32n0616_p0192a24║善男子！是名第一之施，於諸施中最尊、最上，以法供
X32n0616_p0192b01║養諸如來故。作是語已而各默然。
X32n0616_p0192b02║真法供養者，當是內運觀智，觀煩惱因果，皆用空
X32n0616_p0192b03║慧蕩之，故言真法。又觀若身若火，能供所供，皆是
X32n0616_p0192b04║實相，誰燒誰然，誰供誰受，故名真法也。作是觀時，
X32n0616_p0192b05║苦為法界，見聞獲益，故曰乘乘。若不爾者，便成無
X32n0616_p0192b06║益苦行。△三時節。
X32n0616_p0192b07║其身火然千二百歲，過是已後，其身乃盡。
X32n0616_p0192b08║前服香油，先滿千二百歲，表用方便道，先淨界內
X32n0616_p0192b09║十二因緣諸苦集也。今火然身，亦滿千二百歲，表
X32n0616_p0192b10║用實智火，永盡界外十二因緣諸苦集也。初現生
X32n0616_p0192b11║苦行供養竟。△二、次生供養五：初、生王家，二、說本
X32n0616_p0192b12║事，三、往佛所，四、如來付囑，五、奉命任持。今初。
X32n0616_p0192b13║一切眾生喜見菩薩作如是法供養已，命終之後復
X32n0616_p0192b14║生日月淨明德佛國中，於淨德王家結加趺坐，忽然
X32n0616_p0192b15║化生。
X32n0616_p0192b16║△二、說本事。
X32n0616_p0192b17║即為其父而說偈言：大王今當知，我經行彼處，即時
X32n0616_p0192b18║得一切，現諸身三昧，勤行大精進，捨所愛之身。說是
X32n0616_p0192b19║偈已而白父言：日月淨明德佛今故現在，我先供養
X32n0616_p0192b20║佛已，得解一切眾生語言陀羅尼，復聞是法華經八
X32n0616_p0192b21║百千萬億那由他甄迦羅、頻婆羅、阿閦婆等偈。大王！
X32n0616_p0192b22║我今當還供養此佛。
X32n0616_p0192b23║燒身供養佛已，得陀羅尼，聞法華偈，即是得法性
X32n0616_p0192b24║身，常不離佛故也。若約事迹，則是于中陰身得聞
X32n0616_p0192c01║妙法。如佛尚自入中陰國教化，況菩薩而無中陰
X32n0616_p0192c02║身耶？△三、往佛所
X32n0616_p0192c03║白已，即坐七寶之臺，上升虗空高七多羅樹，往到佛
X32n0616_p0192c04║所，頭面禮足，合十指爪，以偈讚佛：容顏甚奇妙，光明
X32n0616_p0192c05║照十方，我適曾供養，今復還親覲。爾時，一切眾生喜
X32n0616_p0192c06║見菩薩說是偈已，而白佛言：世尊！世尊猶故在世。
X32n0616_p0192c07║△四、如來付囑。
X32n0616_p0192c08║爾時，日月淨明德佛告一切眾生喜見菩薩：善男子！
X32n0616_p0192c09║我涅槃時到、滅盡時至，汝可安施牀座，我於今夜當
X32n0616_p0192c10║般涅槃。又敕一切眾生喜見菩薩：善男子！我以佛法
X32n0616_p0192c11║囑累於汝及諸菩薩大弟子并阿耨多羅三藐三菩
X32n0616_p0192c12║提法，亦以三千大千七寶世界諸寶樹、寶臺及給侍
X32n0616_p0192c13║諸天悉付於汝，我滅度後所有舍利亦付囑汝，當令
X32n0616_p0192c14║流布廣設供養，應起若干千塔。如是，日月淨明德佛
X32n0616_p0192c15║敕一切眾生喜見菩薩已，於夜後分入於涅槃。
X32n0616_p0192c16║佛法，通指一代所說。阿耨菩提法，別指法華經也。
X32n0616_p0192c17║△五、奉命任持，又四：初、起塔。二、燒臂。三、利益。四、現
X32n0616_p0192c18║報。今初。
X32n0616_p0192c19║爾時，一切眾生喜見菩薩見佛滅度，悲感懊悔，戀慕
X32n0616_p0192c20║於佛，即以海此岸旃檀為𧂐，供養佛身而以燒之。火
X32n0616_p0192c21║滅已後，收取舍利，作八萬四千寶瓶，以起八萬四千
X32n0616_p0192c22║塔，高三世界，表剎莊嚴，垂諸幡蓋，懸眾寶鈴。
X32n0616_p0192c23║△二燒臂
X32n0616_p0192c24║爾時，一切眾生喜見菩薩，復自念言：我雖作是供養，
X32n0616_p0193a01║心猶未足，我今當更供養舍利。便語諸菩薩大弟子，
X32n0616_p0193a02║及天、龍、夜叉等一切大眾：汝等當一心念，我今供養
X32n0616_p0193a03║日月淨明德佛舍利。作是語已，即於八萬四千塔前，
X32n0616_p0193a04║然百福莊嚴臂，七萬二千歲而以供養。
X32n0616_p0193a05║問：燒身但經千二百歲，燒臂何故時長？答：前為自
X32n0616_p0193a06║行身盡入滅，今為弘法令物會三，故云令無數等。
X32n0616_p0193a07║既言無數聲聞發菩提心，故知喜見於佛滅後不
X32n0616_p0193a08║令此等住於小果，此土亦然。△三利益
X32n0616_p0193a09║令無數求聲聞眾、無量阿僧祇人，發阿耨多羅三藐
X32n0616_p0193a10║三菩提心，皆使得住現一切色身三昧。
X32n0616_p0193a11║△四現報。
X32n0616_p0193a12║爾時，諸菩薩、天、人、阿修羅等，見其無臂，憂惱悲哀而
X32n0616_p0193a13║作是言：此一切眾生喜見菩薩，是我等師教化我者，
X32n0616_p0193a14║而今燒臂身不具足。于時一切眾生喜見菩薩，於大
X32n0616_p0193a15║眾中立此誓言：我捨兩臂，必當得佛金色之身。若實
X32n0616_p0193a16║不虗，令我兩臂還復如故。作是誓已自然還復，由斯
X32n0616_p0193a17║菩薩福德智慧淳厚所致。當爾之時，三千大千世界
X32n0616_p0193a18║六種震動，天雨寶華，一切人天得未曾有。
X32n0616_p0193a19║金色之身，指妙覺極果，究竟常色也。二、修供養竟。
X32n0616_p0193a20║△三、結會古今，又二：初、結會，二、勸修。今初。
X32n0616_p0193a21║佛告宿王華菩薩：於汝意云何？一切眾生喜見菩薩，
X32n0616_p0193a22║豈異人乎？今藥王菩薩是也。其所捨身布施，如是無
X32n0616_p0193a23║量百千萬億那由他數。
X32n0616_p0193a24║△二勸修。
X32n0616_p0193b01║宿王華！若有發心欲得阿耨多羅三藐三菩提者，能
X32n0616_p0193b02║然手指乃至足一指供養佛塔，勝以國城、妻子及三
X32n0616_p0193b03║千大千國土、山林、河池、諸珍寶物而供養者。
X32n0616_p0193b04║手指，謂一節兩節。足一指，謂滿足。然一手指，令盡
X32n0616_p0193b05║眾生身見，最難拔除故。然指功德，遠勝外施。妻子
X32n0616_p0193b06║是外身，國城等是外財也。問：毗尼中制燒身燒指，
X32n0616_p0193b07║此勸然指，其事如何？答：大小制別，教意不同。小制
X32n0616_p0193b08║結罪，大制令燒。故梵網云：若不燒身臂指，供養諸
X32n0616_p0193b09║佛，非出家菩薩。大佛頂經云：能於如來像前，身然
X32n0616_p0193b10║一燈，燒一指節，及於身上，爇一香炷，無始宿債，一
X32n0616_p0193b11║時酬畢。夫順小行易，不燒何難？從大誠難，燒乃不
X32n0616_p0193b12║易。世以不持為大，則大小俱傾。當知此土機緣，咸
X32n0616_p0193b13║迷大小。不知先小後大，依何夏次（應開小夏，以成大夏）？先大
X32n0616_p0193b14║後小，何心而受（為知比丘戒法，是大乘所應學耶？為慕比丘位高，而徒掛虗名耶？為
X32n0616_p0193b15║退大求小，而反學小法耶）？先小後大，開小乘遮不？先大後小，遮
X32n0616_p0193b16║菩薩開不（開遮之法，具在菩薩戒本。先大後小，仍名菩薩比丘）？一界之內，兩
X32n0616_p0193b17║眾如何（在大依大戒次，在小依小戒次）？一身之中，二體同異（大乘無作
X32n0616_p0193b18║戒體，極至佛身。比丘無作律儀，但盡形壽）？大秉於小，取益從何（以住持僧寶，為
X32n0616_p0193b19║人天榜樣。比丘軌則，一不可虧）？小誦於大，招損誰測（未受大戒，不宜盜聽，何況
X32n0616_p0193b20║自誦）？勤勤甄別，用為來種。所乘之乘，皆妙法故。以依
X32n0616_p0193b21║一實，立因果故。乘其所乘，以利物故。但自揣己德，
X32n0616_p0193b22║歷境觀心，與心相應，當順何制？初答苦行竟。△二、
X32n0616_p0193b23║歎經三：初、歎能持人，二、歎所持法，三、明持經福深。
X32n0616_p0193b24║今初。
X32n0616_p0193c01║若復有人以七寶滿三千大千世界，供養於佛及大
X32n0616_p0193c02║菩薩、辟支佛、阿羅漢，是人所得功德，不如受持此法
X32n0616_p0193c03║華經乃至一四句偈其福最多。
X32n0616_p0193c04║七寶奉四聖，不如持一偈。法是聖師，能生能養，能
X32n0616_p0193c05║成能榮，莫過於法也。△二、歎所持法，又二：初、歎法
X32n0616_p0193c06║體，二、歎法用。（體非宗體之體，乃通指一部為體。用非宗用之用，乃指部內體宗用三，共
X32n0616_p0193c07║有如是𢪛與等用也。）今初。
X32n0616_p0193c08║宿王華！譬如一切川流江河諸水之中，海為第一。此
X32n0616_p0193c09║法華經亦復如是，於諸如來所說經中最為深大。
X32n0616_p0193c10║川流江河，譬乳酪二酥四味教也。海譬法華醍醐，
X32n0616_p0193c11║說窮本地為最深，徧開一切為最大。
X32n0616_p0193c12║又如土山、黑山、小鐵圍山、大鐵圍山及十寶山，眾山
X32n0616_p0193c13║之中，須彌山為第一。此法華經亦復如是，於諸經中
X32n0616_p0193c14║最為其上。
X32n0616_p0193c15║十寶，山名，出華嚴經，須彌亦其一也。土黑鐵圍，故
X32n0616_p0193c16║非是寶。餘九雖寶，或一或二，神龍雜居，惟此須彌，
X32n0616_p0193c17║四寶所成，純天所住。譬餘教所詮，能依之四，十心
X32n0616_p0193c18║十地，或凡或賢或聖，所依之理，或俗或真或中，是
X32n0616_p0193c19║為卑下。此經所詮，能依是開示悟入之天，所依是
X32n0616_p0193c20║常樂我淨之寶，是故第一最上。
X32n0616_p0193c21║又如眾星之中，月天子最為第一；此法華經亦復如
X32n0616_p0193c22║是，於千萬億種諸經法中最為照明。
X32n0616_p0193c23║星月俱於夜現，可譬權智。星多而小，又無盈虧，譬
X32n0616_p0193c24║諸經所詮，隨情方便，各逗一機，不得自在。月獨而
X32n0616_p0194a01║大，又能盈虧，譬此經所詮，隨智方便，即實而權，照
X32n0616_p0194a02║一切法，最為明了。
X32n0616_p0194a03║又如日天子能除諸闇；此經亦復如是，能破一切不
X32n0616_p0194a04║善之闇。
X32n0616_p0194a05║日出名晝，可譬實智。諸經不開權，顯惟一實，故不
X32n0616_p0194a06║能除執三之闇，又不能除執近之闇。此經尚破等
X32n0616_p0194a07║覺位闇，況復餘闇而不破耶？
X32n0616_p0194a08║又如諸小王中，轉輪聖王最為第一；此經亦復如是，
X32n0616_p0194a09║於眾經中最為其尊。
X32n0616_p0194a10║三藏教如粟散王，三乘各別。通教如鐵輪王，三乘
X32n0616_p0194a11║同位。別教如銅輪王，次第詮於真中二理。諸經隔
X32n0616_p0194a12║偏之圓，如銀輪王，頓詮三諦，而不收彼定性二乘。
X32n0616_p0194a13║此經開顯之圓，如金輪王，北洲冰執無我所者，亦
X32n0616_p0194a14║歸統御。
X32n0616_p0194a15║又如帝釋於三十三天中王，此經亦復如是，諸經中
X32n0616_p0194a16║王。
X32n0616_p0194a17║三十二天，四方各八，可譬四教，各有四門，自行化
X32n0616_p0194a18║他，此經統而御之，故如帝釋為忉利王。
X32n0616_p0194a19║又如大梵天王，一切眾生之父；此經亦復如是，一切
X32n0616_p0194a20║賢聖、學、無學及發菩薩心者之父。
X32n0616_p0194a21║劫欲盡時，一切世間眾生法爾皆得二禪，上生光
X32n0616_p0194a22║天（少光、無量光、光音，總名光天也）。劫火方起，壞已乃空，空已復成
X32n0616_p0194a23║世界。成已，光天眾生有命盡者，以福德力化生初
X32n0616_p0194a24║禪，即大梵天王也。初唯一人，乃作是念：云何此間
X32n0616_p0194b01║無有伴侶？此後光天復有諸命盡者，亦來化生初
X32n0616_p0194b02║禪，即是梵輔及梵眾等。故大梵王自謂我是一切
X32n0616_p0194b03║眾生之父，眾生亦謂梵王是我等父。斯乃妄計，非
X32n0616_p0194b04║是實義。今順眾生情，謂借此比況而已。此經正詮
X32n0616_p0194b05║實相妙理，實相徧能出生一切諸法，一切賢聖、學
X32n0616_p0194b06║無學及發四教菩薩心者，並依實相而得成就，故
X32n0616_p0194b07║為其父也。
X32n0616_p0194b08║又如一切凡夫人中，須陀洹、斯陀含、阿那含、阿羅漢、
X32n0616_p0194b09║辟支佛為第一；此經亦復如是，一切如來所說、若菩
X32n0616_p0194b10║薩所說、若聲聞所說，諸經法中最為第一。有能受持
X32n0616_p0194b11║是經典者亦復如是，於一切眾生中亦為第一。
X32n0616_p0194b12║辟支出無佛世，不藉聞法，獨自超悟，故其福田，能
X32n0616_p0194b13║勝四果。餘經所說，並涉方便，如四果人，因聞思修，
X32n0616_p0194b14║方乃得悟。此經所詮，純明無作一實之理，但悟實
X32n0616_p0194b15║相，任運契入，如辟支佛，不藉外緣也。
X32n0616_p0194b16║一切聲聞、辟支佛中，菩薩為第一；此經亦復如是，於
X32n0616_p0194b17║一切諸經法中最為第一。
X32n0616_p0194b18║三乘皆屬因位，唯菩薩為第一。餘經明七方便因，
X32n0616_p0194b19║譬猶二乘；此經明圓因無上，譬猶菩薩，即是因第
X32n0616_p0194b20║一也。
X32n0616_p0194b21║如佛為諸法王，此經亦復如是，諸經中王。
X32n0616_p0194b22║諸經明佛寂場近成，此經明佛久久遠成，故此妙
X32n0616_p0194b23║經統攝一代所說，即是果第一也。大海須彌山，月
X32n0616_p0194b24║日轉輪王，帝釋大梵王，辟支菩薩佛，十喻顯尊妙。
X32n0616_p0194c01║初歎法體竟。△二、歎法用
X32n0616_p0194c02║宿王華！此經能救一切眾生者（總標與拔），此經能令一切
X32n0616_p0194c03║眾生離諸苦惱（別明拔苦），此經能大饒益一切眾生充滿
X32n0616_p0194c04║其願（別明與樂）。如清涼池能滿一切諸渴乏者，如寒者得
X32n0616_p0194c05║火，如躶者得衣，如商人得主，如子得母，如渡得船，如
X32n0616_p0194c06║病得醫，如闇得燈，如貧得寶，如民得王，如賈客得海，
X32n0616_p0194c07║如炬除闇（以十二譬譬圓與拔）。此法華經亦復如是，能令眾生
X32n0616_p0194c08║離一切苦、一切病痛，能解一切生死之縛（總結與拔）。
X32n0616_p0194c09║二、歎所持法竟。△三、明持經福深，又二：初、明持全
X32n0616_p0194c10║經福，二、明持此品福。今初。
X32n0616_p0194c11║若人得聞此法華經，若自書、若使人書，所得功德以
X32n0616_p0194c12║佛智慧籌量多少，不得其邊。若書是經卷，華香、瓔珞、
X32n0616_p0194c13║燒香、末香、塗香、幡蓋、衣服，種種之燈，酥燈、油燈、諸香
X32n0616_p0194c14║油燈、薝蔔油燈、須曼那油燈、波羅羅油燈、婆利師迦
X32n0616_p0194c15║油燈、那婆摩利油燈供養，所得功德亦復無量。
X32n0616_p0194c16║△二、明持此品福二：初、格量，二、囑累。今初。
X32n0616_p0194c17║宿王華！若有人聞是藥王菩薩本事品者，亦得無量
X32n0616_p0194c18║無邊功德。若有女人聞是藥王菩薩本事品能受持
X32n0616_p0194c19║者，盡是女身後不復受。若如來滅後後五百歲中，若
X32n0616_p0194c20║有女人聞是經典如說修行，於此命終即往安樂世
X32n0616_p0194c21║界，阿彌陀佛大菩薩眾圍繞住處，生蓮華中寶座之
X32n0616_p0194c22║上，不復為貪欲所惱，亦復不為瞋恚、愚癡所惱，亦復
X32n0616_p0194c23║不為憍慢、嫉妬諸垢所惱，得菩薩神通無生法忍。得
X32n0616_p0194c24║是忍已眼根清淨，以是清淨眼根見七百萬二千億
X32n0616_p0195a01║那由他恒河沙等諸佛如來。是時諸佛遙共讚言：善
X32n0616_p0195a02║哉，善哉！善男子！汝能於釋迦牟尼佛法中受持、讀誦、
X32n0616_p0195a03║思惟是經、為他人說，所得福德無量無邊，火不能焚、
X32n0616_p0195a04║水不能漂。汝之功德千佛共說不能令盡，汝今已能
X32n0616_p0195a05║破諸魔賊、壞生死軍，諸餘怨敵皆悉摧滅。善男子！百
X32n0616_p0195a06║千諸佛以神通力共守護汝，於一切世間天人之中
X32n0616_p0195a07║無如汝者，唯除如來，其諸聲聞、辟支佛乃至菩薩智
X32n0616_p0195a08║慧禪定無有與汝等者。宿王華！此菩薩成就如是功
X32n0616_p0195a09║德智慧之力。若有人聞是藥王菩薩本事品能隨喜
X32n0616_p0195a10║讚善者，是人現世口中常出青蓮華香，身毛孔中常
X32n0616_p0195a11║出牛頭旃檀之香，所得功德如上所說。
X32n0616_p0195a12║受持此品不受女身者，女人身見尤重，今苦行捨
X32n0616_p0195a13║身功德能拔之也。如說修行即能往生安樂世界
X32n0616_p0195a14║者，便以此經為淨土因，與十六觀經大小彌陀經
X32n0616_p0195a15║等無二無別也。如此經說修行三軌四安樂行，若
X32n0616_p0195a16║伏五住即生同居淨土，若淨六根即生方便淨土，
X32n0616_p0195a17║若破無明即生實報淨土，亦復分證寂光也。問：淨
X32n0616_p0195a18║土甚多，何心安樂？答：由如來願攝生故，物機宿緣
X32n0616_p0195a19║厚故，標心一方令專注故，一即一切不思議故，所
X32n0616_p0195a20║以諸經多讚說之。文中身口出香即是現報，餘是
X32n0616_p0195a21║生報後報。△二囑累
X32n0616_p0195a22║是故，宿王華！以此藥王菩薩本事品囑累於汝，我滅
X32n0616_p0195a23║度後後五百歲中，廣宣流布於閻浮提無令斷絕，惡
X32n0616_p0195a24║魔、魔民、諸天、龍、夜叉、鳩槃茶等得其便也。宿王華！汝
X32n0616_p0195b01║當以神通之力守護是經。所以者何？此經則為閻浮
X32n0616_p0195b02║提人病之良藥，若人有病得聞是經，病即消滅不老
X32n0616_p0195b03║不死。宿王華！汝若見有受持是經者，應以青蓮華盛
X32n0616_p0195b04║滿末香供散其上，散已作是念言：此人不久必當取
X32n0616_p0195b05║草坐於道場破諸魔軍，當吹法螺擊大法鼓，度脫一
X32n0616_p0195b06║切眾生老病死海。是故，求佛道者見有受持是經典
X32n0616_p0195b07║人，應當如是生恭敬心。
X32n0616_p0195b08║不老是樂，不死是常。聞經得常樂解，坦然無畏，三
X32n0616_p0195b09║惑病消滅也。品中，初、問；二、答竟。△三利益
X32n0616_p0195b10║說是藥王菩薩本事品時，八萬四千菩薩得解一切
X32n0616_p0195b11║眾生語言陀羅尼。
X32n0616_p0195b12║△四、多寶稱善。
X32n0616_p0195b13║多寶如來於寶塔中讚宿王華菩薩言：善哉，善哉！宿
X32n0616_p0195b14║王華！汝成就不可思議功德，乃能問釋迦牟尼佛如
X32n0616_p0195b15║此之事，利益無量一切眾生。
X32n0616_p0195b16║初藥王品勗弘法之師竟。
X32n0616_p0195b17║
X32n0616_p0195b18║妙法蓮華經台宗會義卷六之二