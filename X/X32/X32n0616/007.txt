X32n0616_p0195b19║
X32n0616_p0195b20║
X32n0616_p0195b21║妙法蓮華經台宗會義卷七之一
X32n0616_p0195b22║
X32n0616_p0195b23║古吳後學蕅益　智旭　述
X32n0616_p0195b24║△約化他勸流通中二勗。受法弟子有兩品經：一
X32n0616_p0195c01║妙音品，二普門品。今先釋妙音品。
X32n0616_p0195c02║妙音菩薩本事品第二十四
X32n0616_p0195c03║放光相召從東現來，而品稱本事者，因華德菩薩
X32n0616_p0195c04║之問，具明往昔伎樂寶鉢供佛因緣果報，又明現
X32n0616_p0195c05║一切色身三昧之用，故云本事品也。又藥王品但
X32n0616_p0195c06║明本行不明遊化，普門品但明遊化不明本行，今
X32n0616_p0195c07║品則具明之。又藥王、普門兩品由問故說，今由光
X32n0616_p0195c08║召故說，彼此互彰並顯圓行，非謂有優劣也。△品
X32n0616_p0195c09║文分六：初、放光東召，二、奉命西來，三、十方弘經，四、
X32n0616_p0195c10║二土得益，五、還歸本國，六、聞品進道。初放光東
X32n0616_p0195c11║召。
X32n0616_p0195c12║爾時，釋迦牟尼佛放大人相肉髻光明，及放眉間白
X32n0616_p0195c13║毫相光，徧照東方百八萬億那由他恒河沙等諸佛
X32n0616_p0195c14║世界。過是數已，有世界名淨光莊嚴，其國有佛，號淨
X32n0616_p0195c15║華宿王智如來、應供、正徧知、明行足、善逝、世間解、無
X32n0616_p0195c16║上士、調御丈夫、天人師、佛、世尊，為無量無邊菩薩大
X32n0616_p0195c17║眾恭敬圍繞而為說法。釋迦牟尼佛白毫光明徧照
X32n0616_p0195c18║其國。
X32n0616_p0195c19║佛是究竟人，故名大人。微妙淨法身，具相三十二
X32n0616_p0195c20║相，相皆是法界，故名為大人相。肉髻、白毫即大人
X32n0616_p0195c21║相之二種，肉髻表圓極妙果，白毫表中道妙因，意
X32n0616_p0195c22║顯妙音菩薩果後行因，與文殊、不輕、藥王、觀音、普
X32n0616_p0195c23║賢等無不同也。問：如地涌及藥王等，足可流通妙
X32n0616_p0195c24║法，何必遠召妙音？答：妙音亦與此土有緣，此土眾
X32n0616_p0196a01║生宜從妙音而得四益，是故召之。問：十方菩薩能
X32n0616_p0196a02║令此土眾生得四益者，理必甚多，何故此但東召
X32n0616_p0196a03║妙音，西說觀音，不及餘八方耶？答：此有二意：一者、
X32n0616_p0196a04║徧召徧說，于事無妨，印土、法華積至八里，安知無
X32n0616_p0196a05║此文也？二者、召東說西，於理亦足，東表於始，西表
X32n0616_p0196a06║於終，始表發心，終表畢竟，發心、畢竟二不別，何所
X32n0616_p0196a07║不該？聖不煩文，舉一例諸耳。△二、奉命西來二：初、
X32n0616_p0196a08║發來之緣，二、正明發來。初中五：初、經家敘德，二、被
X32n0616_p0196a09║照辭佛，三、彼佛寄誡，四、菩薩受旨，五、先現來相。
X32n0616_p0196a10║今初。
X32n0616_p0196a11║爾時，一切淨光莊嚴國中，有一菩薩名曰妙音，久已
X32n0616_p0196a12║植眾德本，供養親近無量百千萬億諸佛，而悉成就
X32n0616_p0196a13║甚深智慧，得妙幢相三昧、法華三昧、淨德三昧、宿王
X32n0616_p0196a14║戲三昧、無緣三昧、智印三昧、解一切眾生語言三昧、
X32n0616_p0196a15║集一切功德三昧、清淨三昧、神通遊戲三昧、慧炬三
X32n0616_p0196a16║昧、莊嚴王三昧、淨光明三昧、淨藏三昧、不共三昧、日
X32n0616_p0196a17║旋三昧，得如是等百千萬億恒河沙等諸大三昧。
X32n0616_p0196a18║德者，福慧二種莊嚴也。供養諸佛，敘其福慧之由。
X32n0616_p0196a19║甚深智慧，敘其即福之慧。諸大三昧，敘其即慧之
X32n0616_p0196a20║福。略列一十六名，並是圓道妙定也。實相妙體，高
X32n0616_p0196a21║顯無上，無相而無所不相，名妙幢相三昧。因果不
X32n0616_p0196a22║二，權實不二，本迹不二，名法華三昧。離三惑垢，證
X32n0616_p0196a23║本淨性，名淨德三昧。權智照機，盈虧巧現，名宿王
X32n0616_p0196a24║戲三昧（月名宿王）。平等大慈，不緣假名，不緣實法，名無
X32n0616_p0196b01║緣三昧。一心三智，印一切法，名智印三昧。十界語
X32n0616_p0196b02║言，並是因緣生法，解其一一即空假中，一切語言
X32n0616_p0196b03║即一語言，一語言即一切語言，非一非一切，而一
X32n0616_p0196b04║而一切，名解一切眾生語言三昧。住一三昧，一切
X32n0616_p0196b05║三昧功德，悉入其中，名集一切功德三昧。六根清
X32n0616_p0196b06║淨，互用自在，名清淨三昧。自在化物，遊諸世間，幻
X32n0616_p0196b07║事傀儡，普攝一切，名神通遊戲三昧。平等大慧，普
X32n0616_p0196b08║照昏衢，名慧炬三昧。性具萬德，緣了融通，隨舉一
X32n0616_p0196b09║法，統一切法，名莊嚴王三昧。三智圓淨，照法無遺，
X32n0616_p0196b10║名淨光明三昧。一念淨心，含攝萬德，名淨藏三昧。
X32n0616_p0196b11║七方便人，所不能入，名不共三昧。實智照理，而無
X32n0616_p0196b12║所住，名日旋三昧。△二、被照辭佛。
X32n0616_p0196b13║釋迦牟尼佛光照其身，即白淨華宿王智佛言：世尊！
X32n0616_p0196b14║我當往詣娑婆世界，禮拜、親近、供養釋迦牟尼佛，及
X32n0616_p0196b15║見文殊師利法王子菩薩、藥王菩薩、勇施菩薩、宿王
X32n0616_p0196b16║華菩薩、上行意菩薩、莊嚴王菩薩、藥上菩薩。
X32n0616_p0196b17║△三、彼佛寄誡。
X32n0616_p0196b18║爾時，淨華宿王智佛告妙音菩薩：汝莫輕彼國生下
X32n0616_p0196b19║劣想。善男子！彼娑婆世界高下不平，土石諸山穢惡
X32n0616_p0196b20║充滿，佛身卑小，諸菩薩眾其形亦小，而汝身四萬二
X32n0616_p0196b21║千由旬，我身六百八十萬由旬，汝身第一端正，百千
X32n0616_p0196b22║萬福光明殊妙，是故汝往莫輕彼國，若佛、菩薩及國
X32n0616_p0196b23║土生下劣想。
X32n0616_p0196b24║妙音菩薩本迹燎然，何煩佛誡？所將眷屬，或有未
X32n0616_p0196c01║達，故寄上以規下耳。佛證平等法性，為眾生故，脫
X32n0616_p0196c02║珍御弊，示卑小身及穢惡土。只此卑小穢惡身土，
X32n0616_p0196c03║體即法界，何大何小？何淨何穢？當知非小現小，非
X32n0616_p0196c04║穢現穢，忍辱衣也。小原非小，穢原非穢，法空座也。
X32n0616_p0196c05║以小以穢，曲順眾生，慈悲室也。佛既如此，菩薩亦
X32n0616_p0196c06║然。故應了達三軌，勿存勝劣情見。問：此土人八尺
X32n0616_p0196c07║時，佛身丈六，不過高一倍耳。彼土佛菩薩身，相去
X32n0616_p0196c08║一百五十餘倍，何耶？答：淨土勝應之相，事非一概，
X32n0616_p0196c09║不可例同。問：既是勝妙眷屬，何得有未達者？答：濁
X32n0616_p0196c10║輕福勝故土淨，位權智淺故須規。△四、菩薩受旨。
X32n0616_p0196c11║妙音菩薩白其佛言：世尊！我今詣娑婆世界，皆是如
X32n0616_p0196c12║來之力、如來神通遊戲、如來功德智慧莊嚴。
X32n0616_p0196c13║彼佛既以三法寄規，妙音亦以三法受旨。皆是如
X32n0616_p0196c14║來之力者，總推功於佛力，不敢輕也。神通遊戲者，
X32n0616_p0196c15║脫珍御弊長者之身，不改忍辱衣也。功德莊嚴者，
X32n0616_p0196c16║大慈悲室也。智慧莊嚴者，諸法空座也。仗此如來
X32n0616_p0196c17║三力，方能往詣娑婆。然妙音自有分證三力，今顯
X32n0616_p0196c18║皆仗如來究竟三力，令彼眷屬不起輕心。△五、先
X32n0616_p0196c19║現來相，又六：初、遣蓮華，二、文殊問，三、釋迦答，四、文
X32n0616_p0196c20║殊請見，五、釋迦推功多寶，六、多寶命來。今初。
X32n0616_p0196c21║於是妙音菩薩不起于座，身不動搖而入三昧。以三
X32n0616_p0196c22║昧力，於耆闍崛山去法座不遠，化作八萬四千眾寶
X32n0616_p0196c23║蓮華，閻浮檀金為莖，白銀為葉，金剛為鬚，甄叔迦寶
X32n0616_p0196c24║以為其臺。
X32n0616_p0197a01║△二、文殊問：
X32n0616_p0197a02║爾時，文殊師利法王子見是蓮華而白佛言：世尊！是
X32n0616_p0197a03║何因緣先現此相？有若干千萬蓮華，閻浮檀金為莖，
X32n0616_p0197a04║白銀為葉，金剛為鬚，甄叔迦寶以為其臺。
X32n0616_p0197a05║問：若文殊位下，則妙音辭彼佛時，不應云及見文
X32n0616_p0197a06║殊。若文殊位高，則此相來何得不識？答：縱使位高
X32n0616_p0197a07║未階妙覺，此相不識亦無所妨。縱使位下別有他
X32n0616_p0197a08║長，遠來求見亦復何失？況雖同一位有始中終，雖
X32n0616_p0197a09║始中終亦同，而所得三昧境界亦容有互未達者，
X32n0616_p0197a10║彼此互資互相得益，若同是古佛則無復高下。妙
X32n0616_p0197a11║音為眾生得利益，故辭云求見文殊，為大會無敢
X32n0616_p0197a12║問，故發起令知也。△三、釋迦答。
X32n0616_p0197a13║爾時釋迦牟尼佛告文殊師利：是妙音菩薩摩訶薩，
X32n0616_p0197a14║欲從淨華宿王智佛國，與八萬四千菩薩圍繞，而來
X32n0616_p0197a15║至此婆婆世界，供養親近禮拜於我，亦欲供養聽法
X32n0616_p0197a16║華經。
X32n0616_p0197a17║△四、文殊請見。
X32n0616_p0197a18║文殊師利白佛言：世尊！是菩薩種何善本、修何功德，
X32n0616_p0197a19║而能有是大神通力？行何三昧？願為我等說是三昧
X32n0616_p0197a20║名字，我等亦欲勤修行之。行此三昧，乃能見是菩薩
X32n0616_p0197a21║色相大小、威儀進止。惟願世尊！以神通力，彼菩薩來
X32n0616_p0197a22║令我得見。
X32n0616_p0197a23║△五、釋迦推功多寶。
X32n0616_p0197a24║爾時，釋迦牟尼佛告文殊師利：此久滅度多寶如來，
X32n0616_p0197b01║當為汝等而現其相。
X32n0616_p0197b02║文殊雖問功德三昧，而意在請見，故推功多寶以
X32n0616_p0197b03║召其來。下文因華德重問，乃答功德及三昧也。推
X32n0616_p0197b04║功多寶者，應是多寶如來昔日弟子。△六、多寶命
X32n0616_p0197b05║來。
X32n0616_p0197b06║時，多寶佛告彼菩薩：善男子！來，文殊師利法王子欲
X32n0616_p0197b07║見汝身。
X32n0616_p0197b08║初發來之緣竟。△二、正明發來七：初、與眷屬經歷，
X32n0616_p0197b09║二、敘相登臺，三、問訊傳旨，四、請見多寶，五、釋迦為
X32n0616_p0197b10║通，六、塔中稱善，七、問答往因。今初。
X32n0616_p0197b11║于時妙音菩薩於彼國沒，與八萬四千菩薩俱共發
X32n0616_p0197b12║來，所經諸國六種震動，皆悉雨於七寶蓮華，百千天
X32n0616_p0197b13║樂不鼓自鳴。
X32n0616_p0197b14║昔奉寶鉢，今得菩薩法器相隨；昔奉音樂，今得天
X32n0616_p0197b15║樂相隨也。△二、敘相登臺。
X32n0616_p0197b16║是菩薩目如廣大青蓮華葉，正使和合百千萬月，其
X32n0616_p0197b17║面貌端正復過於此，身真金色，無量百千功德莊嚴，
X32n0616_p0197b18║威德熾盛，光明照曜，諸相具足，如那羅延堅固之身，
X32n0616_p0197b19║入七寶臺，上升虗空，去地七多羅樹，諸菩薩眾恭敬
X32n0616_p0197b20║圍繞，而來詣此娑婆世界耆闍崛山。
X32n0616_p0197b21║△三問訊傳旨。
X32n0616_p0197b22║到已下七寶臺，以價直百千瓔珞，持至釋迦牟尼佛
X32n0616_p0197b23║所，頭面禮足奉上瓔珞，而白佛言：世尊！淨華宿王智
X32n0616_p0197b24║佛問訊世尊：少病少惱、起居輕利、安樂行不？四大調
X32n0616_p0197c01║和不？世事可忍不？眾生易度不？無多貪欲、瞋恚、愚癡、
X32n0616_p0197c02║嫉妬、慳慢不？無不孝父母、不敬沙門、邪見、不善心、不
X32n0616_p0197c03║攝五情不？世尊！眾生能降伏諸魔怨不？久滅度多寶
X32n0616_p0197c04║如來在七寶塔中來聽法不？（已上俱傳淨華宿王佛旨）又問訊多
X32n0616_p0197c05║寶如來：安隱少惱、堪忍久住不？
X32n0616_p0197c06║△四請見多寶。
X32n0616_p0197c07║世尊！我今欲見多寶佛身，惟願世尊示我令見。
X32n0616_p0197c08║△五、釋迦為通。
X32n0616_p0197c09║爾時釋迦牟尼佛語多寶佛：是妙音菩薩欲得相見。
X32n0616_p0197c10║△六塔中稱善。
X32n0616_p0197c11║時多寶佛告妙音言：善哉，善哉！汝能為供養釋迦牟
X32n0616_p0197c12║尼佛，及聽法華經，并見文殊師利等，故來至此。
X32n0616_p0197c13║稱善，即是相見已竟，不須開塔也。△七、問答往因，
X32n0616_p0197c14║又二：初、問，二、答。今初。
X32n0616_p0197c15║爾時，華德菩薩白佛言：世尊！是妙音菩薩種何善根、
X32n0616_p0197c16║修何功德，有是神力？
X32n0616_p0197c17║妙音即是淨德夫人後身，華德即是妙莊嚴王後
X32n0616_p0197c18║身，本是宿世大善知識，故今為眾請問，顯其功德
X32n0616_p0197c19║也。△二答
X32n0616_p0197c20║佛告華德菩薩：過去有佛，名雲雷音王多陀阿伽度、
X32n0616_p0197c21║阿羅訶、三藐三佛陀，國名現一切世間，劫名喜見。妙
X32n0616_p0197c22║音菩薩於萬二千歲，以十萬種伎樂供養雲雷音王
X32n0616_p0197c23║佛，并奉上八萬四千七寶鉢。以是因緣果報，今生淨
X32n0616_p0197c24║華宿王智佛國，有是神力。華德！於汝意云何？爾時雲
X32n0616_p0198a01║雷音王佛所，妙音菩薩伎樂供養奉上寶器者，豈異
X32n0616_p0198a02║人乎？今此妙音菩薩摩訶薩是。華德！是妙音菩薩已
X32n0616_p0198a03║曾供養親近無量諸佛，久植德本，又值恒河沙等百
X32n0616_p0198a04║千萬億那由他佛。
X32n0616_p0198a05║二、奉命西來竟△三、十方弘經二：初、正明現身說
X32n0616_p0198a06║法，二、問答所住三昧。今初。
X32n0616_p0198a07║華德！汝但見妙音菩薩其身在此，而是菩薩現種種
X32n0616_p0198a08║身，處處為諸眾生說是經典，或現梵王身、或現帝釋
X32n0616_p0198a09║身、或現自在天身、或現大自在天身、或現天大將軍
X32n0616_p0198a10║身、或現毗沙門天王身、或現轉輪聖王身、或現諸小
X32n0616_p0198a11║王身、或現長者身、或現居士身、或現宰官身、或現婆
X32n0616_p0198a12║羅門身、或現比丘比丘尼優婆塞優婆夷身、或現長
X32n0616_p0198a13║者居士婦女身、或現宰官婦女身、或現婆羅門婦女
X32n0616_p0198a14║身、或現童男童女身、或現天龍夜叉乾闥婆阿修羅
X32n0616_p0198a15║迦樓羅緊那羅摩睺羅伽人非人等身而說是經，諸
X32n0616_p0198a16║有地獄餓鬼畜生及眾難處皆能救濟，乃至於王後
X32n0616_p0198a17║宮變為女身而說是經。華德！是妙音菩薩能救護娑
X32n0616_p0198a18║婆世界諸眾生者，是妙音菩薩如是種種變化，現身
X32n0616_p0198a19║在此娑婆國土，為諸眾生說是經典，於神通變化智
X32n0616_p0198a20║慧無所損減。是菩薩以若干智慧明照娑婆世界，令
X32n0616_p0198a21║一切眾生各得所知，於十方恒河沙世界中亦復如
X32n0616_p0198a22║是。若應以聲聞形得度者，現聲聞形而為說法；應以
X32n0616_p0198a23║辟支佛形得度者，現辟支佛形而為說法；應以菩薩
X32n0616_p0198a24║形得度者，現菩薩形而為說法；應以佛形得度者，即
X32n0616_p0198b01║現佛形而為說法。如是種種隨所應度而為現形，乃
X32n0616_p0198b02║至應以滅度而得度者示現滅度。華德！妙音菩薩摩
X32n0616_p0198b03║訶薩成就大神通智慧之力，其事如是。
X32n0616_p0198b04║示現三十四凡身，四聖人身，結成六道十法界耳。
X32n0616_p0198b05║此明菩薩以難思力，隨類通經，物覩其迹，不測其
X32n0616_p0198b06║本，但甘其味，勿擇其形也。△二、問答所住三昧，又
X32n0616_p0198b07║二：初、問，二、答。今初。
X32n0616_p0198b08║爾時，華德菩薩白佛言：世尊！是妙音菩薩深種善根。
X32n0616_p0198b09║世尊！是菩薩住何三昧，而能如是在所變現度脫眾
X32n0616_p0198b10║生？
X32n0616_p0198b11║深種善根，領前寶鉢伎樂供佛之事。住何三昧，正
X32n0616_p0198b12║問現十界身弘法之由也。△二答
X32n0616_p0198b13║佛告華德菩薩：善男子！其三昧名現一切色身，妙音
X32n0616_p0198b14║菩薩住是三昧中，能如是饒益無量眾生。
X32n0616_p0198b15║三十方弘經竟△四、二土得益
X32n0616_p0198b16║說是妙音菩薩品時，與妙音菩薩俱來者八萬四千
X32n0616_p0198b17║人，皆得現一切色身三昧。此娑婆世界無量菩薩，亦
X32n0616_p0198b18║得是三昧及陀羅尼。
X32n0616_p0198b19║三昧及陀羅尼，體一而用異。寂用名三昧，持用名
X32n0616_p0198b20║陀羅尼。又色身變現名三昧，音聲辨說名陀羅尼，
X32n0616_p0198b21║秖是圓定、圓慧耳。既能現身，必能說法，謂無次第
X32n0616_p0198b22║亦可。據藥王品中，先得三昧，焚身供佛，乃得總持，
X32n0616_p0198b23║謂有深淺亦可。今約二土言之，俱來菩薩是淨土
X32n0616_p0198b24║人，福勝于智，故但得三昧；此界菩薩是穢土人，忍
X32n0616_p0198c01║智力強，故兼得總持。△五、還歸本國。
X32n0616_p0198c02║爾時，妙音菩薩摩訶薩供養釋迦牟尼佛及多寶佛
X32n0616_p0198c03║塔已，還歸本土。所經諸國六種震動，雨寶蓮華，作百
X32n0616_p0198c04║千萬億種種伎樂。既到本國，與八萬四千菩薩圍繞，
X32n0616_p0198c05║至淨華宿王智佛所，白佛言：世尊！我到娑婆世界饒
X32n0616_p0198c06║益眾生，見釋迦牟尼佛及見多寶佛塔，禮拜供養。又
X32n0616_p0198c07║見文殊師利法王子菩薩，及見藥王菩薩、得勤精進
X32n0616_p0198c08║力菩薩、勇施菩薩等，亦令是八萬四千菩薩得現一
X32n0616_p0198c09║切色身三昧。
X32n0616_p0198c10║△六聞品進道。
X32n0616_p0198c11║說是妙音菩薩來往品時，四萬二千天子得無生法
X32n0616_p0198c12║忍，華德菩薩得法華三昧。
X32n0616_p0198c13║得無生忍，開佛知見也。得法華三昧，增道損生也。
X32n0616_p0198c14║華德正是當機，故得益倍深。天子先已根淨，今悟
X32n0616_p0198c15║圓因，故知正說流通，節節皆有，種熟脫益，功用不
X32n0616_p0198c16║殊也。釋妙音品竟。
X32n0616_p0198c17║△次釋普門品。
X32n0616_p0198c18║觀世音菩薩普門品第二十五
X32n0616_p0198c19║觀者，能觀之智，即一心三智也。世音者，所觀之境，
X32n0616_p0198c20║即十法界機也。境智雙舉，感應合標，故名為觀世
X32n0616_p0198c21║音菩薩，義如前釋。普者，徧也。門者，能通義也。用一
X32n0616_p0198c22║實相，開十普門，無所障閡，故稱普門。釋此為二：初
X32n0616_p0198c23║通，次別。通釋又四：初列名，二次第，三解釋，四料簡。
X32n0616_p0198c24║初列名者，一人法，二慈悲，三福慧，四真應，五藥珠，
X32n0616_p0199a01║六冥顯，七權實，八本迹，九緣了，十智斷也。二次第
X32n0616_p0199a02║者，又有兩意：一約觀明次第，二約教明次第。約觀
X32n0616_p0199a03║者，欲明觀行，必有其人，人必秉法，故最居初。次慈
X32n0616_p0199a04║悲者，良由觀音之人，觀於實相普門之法，達於非
X32n0616_p0199a05║人非法實相之理，了知一切眾生，亦復如是。故華
X32n0616_p0199a06║嚴云：心佛及眾生，是三無差別。此理圓足，無有缺
X32n0616_p0199a07║減，云何眾生，理具情迷，顛倒苦惱？既觀是已，即起
X32n0616_p0199a08║慈悲誓願，拔苦與樂也。次福慧者，初人法相成，此
X32n0616_p0199a09║據其信。次慈悲與拔，此明其願。欲滿此願，必須修
X32n0616_p0199a10║行，修行不出福慧，慧即般若，福即五度，互相資導，
X32n0616_p0199a11║以行順願，事理圓足，則能與拔也。次真應者，福慧
X32n0616_p0199a12║具足，契於法性，法性即實相，名為法身，法身既顯，
X32n0616_p0199a13║從真起應也。次藥珠者，證得真應，俱能益物，破三
X32n0616_p0199a14║惑病，如藥樹王，雨三諦寶，如如意珠王也。次冥顯
X32n0616_p0199a15║者，眾生機感，二身應之，或冥或顯，得益不同也。次
X32n0616_p0199a16║權實者，得益不同，皆由二智之力，不失其宜也。次
X32n0616_p0199a17║本迹者，雖巧用二智，利益一切，而優降不同，良由
X32n0616_p0199a18║本迹，或本迹俱高，或本高迹下，則二智必優，若本
X32n0616_p0199a19║下迹高，或本迹俱下，則二智必降也。次緣了者，上
X32n0616_p0199a20║明行人發心修行，從因尅果，化他利物，深淺不同。
X32n0616_p0199a21║從人法至真應，是自行次第。從藥珠至本迹，是化
X32n0616_p0199a22║他次第。皆是順論，未是却討根本。今原其性德種
X32n0616_p0199a23║子，若是觀智之人，悲心誓願，智慧莊嚴，顯出真身，
X32n0616_p0199a24║皆是了因為種子。若是普門之法，慈心誓願，福德
X32n0616_p0199b01║莊嚴，顯出應身，皆是緣因為種子也。次智斷者，既
X32n0616_p0199b02║却討其根源，乃順論其究竟。始則起自了因，終則
X32n0616_p0199b03║菩提大智。始則起自緣因，終則涅槃斷德也。二約
X32n0616_p0199b04║教明次第者，又有通別。通者，五時四教，各可論十，
X32n0616_p0199b05║隨法義立，不可深窮。且如三藏十，雙攬五陰名為
X32n0616_p0199b06║人，諦緣度名為法。聲聞法緣，菩薩生緣，名為慈悲。
X32n0616_p0199b07║聲聞三學，菩薩六度，名為福慧。五分法身為真，作
X32n0616_p0199b08║意神通為應，治四住病為藥，雨三乘寶為珠。見聞
X32n0616_p0199b09║獲益為顯，不見不聞為冥。稱真為實，隨情為權。自
X32n0616_p0199b10║證為本，示現為迹。一句一偈為了，三業微善為緣。
X32n0616_p0199b11║盡無生智為智，有餘無餘為斷。聲聞漸證，菩薩頓
X32n0616_p0199b12║成。三藏尚備，通別可知，不暇廣述也。別者，歷五味
X32n0616_p0199b13║以明多少不同，如乳味頓教，教名大方廣佛華嚴。
X32n0616_p0199b14║大方廣是法，佛即是人。此人秉法，必具慈悲。因華
X32n0616_p0199b15║即是福慧二嚴，嚴于果德，即是真應。既能利物，必
X32n0616_p0199b16║辨藥珠。物得其益，必有冥顯。而權實本迹，緣了智
X32n0616_p0199b17║斷，通論則有，別論則無。何以故？佛一期化物明于
X32n0616_p0199b18║頓漸，今華嚴頓說漸教未彰，故不明四意也。小隔
X32n0616_p0199b19║于大如聾如瘂，覆于此權未顯其實，故無權實。未
X32n0616_p0199b20║發王宮生身之迹，未發寂場法身之迹，未顯久遠
X32n0616_p0199b21║久遠久成之本，故無本迹。不言小乘本有性德緣
X32n0616_p0199b22║了之因，當尅智斷本具之果，故無後二意也。次酪
X32n0616_p0199b23║味三藏教，但明人法慈悲福慧三義，無真應等七
X32n0616_p0199b24║義。何以故？灰身滅智那得從真起應？既無真應將
X32n0616_p0199c01║何益物？又縱約真諦通論有十，而菩薩三祇伏惑，
X32n0616_p0199c02║亦不得論真應等也。次生酥方等教，對小明大得
X32n0616_p0199c03║有中道大乘人法，乃至冥顯兩益，然猶帶方便調
X32n0616_p0199c04║熟眾生，故不得說權實等四意也。次熟酥般若教，
X32n0616_p0199c05║雖已會小乘之法皆摩訶衍，猶未會小乘之人亦
X32n0616_p0199c06║帶方便，故亦止有六義，未明權實等四意也。今醍
X32n0616_p0199c07║醐法華教，則會小乘之人汝實我子我實汝父，汝
X32n0616_p0199c08║等所行是菩薩道，開權顯實開迹顯本，了義決定
X32n0616_p0199c09║不相疑難，得明中道人法乃至本迹八意。三世諸
X32n0616_p0199c10║佛調熟眾生，大事因緣究竟圓滿備在此經，故二
X32n0616_p0199c11║萬燈明但說法華即便息化，迦葉如來亦復如是。
X32n0616_p0199c12║若涅槃教則為鈍根弟子，于法華經未能悟入，所
X32n0616_p0199c13║以却討源由廣說緣了，明三佛性性德，了因種子
X32n0616_p0199c14║修得即成三般若智德菩提性德，緣因種子修得
X32n0616_p0199c15║即成三解脫斷德涅槃性德，非緣非了即是正因，
X32n0616_p0199c16║修得成就則是不縱不橫三點法身，故知涅槃所
X32n0616_p0199c17║明却說八法之始終，成智斷十義具足。既歷五味
X32n0616_p0199c18║以論十法次第，約四教則可解也。又華嚴六意，於
X32n0616_p0199c19║利人成醍醐，於鈍人成乳。三藏三意，於利人密去，
X32n0616_p0199c20║亦成醍醐，於鈍人成酪。方等六意，於利人成醍醐，
X32n0616_p0199c21║於鈍人成生酥。般若六意，於利人成醍醐，於鈍人
X32n0616_p0199c22║成熟酥。若法華八意，於鈍人亦成醍醐也。二、次第
X32n0616_p0199c23║竟。三、解釋者。初、釋人法。人即假名眾生，法即五陰
X32n0616_p0199c24║實法。法是能成，人是所成。此之人法，通于凡聖。若
X32n0616_p0200a01║色、受、想、行、識，是世間法，攬此成生死凡人。若戒、定、
X32n0616_p0200a02║慧、解脫、解脫知見，是出世法，攬此成出世聖人。故
X32n0616_p0200a03║大論云：眾生無上者，佛是；法無上者，涅槃是。然雖
X32n0616_p0200a04║通凡聖，不無差別。上、中、下惡，即成三塗之人法；上、
X32n0616_p0200a05║中、下善，即成三善道之人法。故有六趣階差。若更
X32n0616_p0200a06║細論百千萬品，出世人法亦復不同。若三藏有門，
X32n0616_p0200a07║觀眾生、我、人，如龜毛兔角，畢竟不可得。但有五陰
X32n0616_p0200a08║之法，乃是人空法不空。諦觀此法無常生滅，能伏
X32n0616_p0200a09║見愛，發生煖、頂等位善有漏五陰，即攬此方便之
X32n0616_p0200a10║法，成似道賢人。若發真無漏戒、定、慧等，即攬此無
X32n0616_p0200a11║漏之法，成四果聖人。若不聞法華實教，任運餘依
X32n0616_p0200a12║滅已，灰身泯智，自謂入于無餘涅槃，人法都寂。其
X32n0616_p0200a13║實生在界外方便有餘土中，攬彼法性色、受、想、行、
X32n0616_p0200a14║識之法，成彼土假名之人。空門觀五陰和合，假名
X32n0616_p0200a15║為人。三假浮虗，會入空平，發生煖、頂等，例如前說。
X32n0616_p0200a16║餘二門亦如是。若摩訶衍中明人法者，亦不言人
X32n0616_p0200a17║空法不空，亦不言攬實法體成假人用，但觀陰界
X32n0616_p0200a18║入法及假名人性本自空，非滅故空。故大品云：色
X32n0616_p0200a19║性如我性，我性如色性，始從初心終于後心，常觀
X32n0616_p0200a20║人法俱空。此復為三：一者但觀二空發生似解，即
X32n0616_p0200a21║攬如幻善有漏法，成性地如幻之人。次發真解斷
X32n0616_p0200a22║見思惑，即攬如幻無漏戒等，成見地等如幻之人。
X32n0616_p0200a23║而根鈍故，但見於空不見不空，還與三藏同其灰
X32n0616_p0200a24║斷，不覺生在方便有餘土中，攬彼土法成彼土人。
X32n0616_p0200b01║若根利者，既發真已，不但見空兼見不空，了知人
X32n0616_p0200b02║法二性不可斷滅，則接入別圓也。二者了知生死
X32n0616_p0200b03║人法、出世人法名為二邊，而實相法性非人非法、
X32n0616_p0200b04║非世出世，其體常住。為欲證此實相體故，先觀生
X32n0616_p0200b05║死人法本空斷見思惑，即攬方便五陰成十住假
X32n0616_p0200b06║名之人。次觀出世人法本空，不住出世無漏道中
X32n0616_p0200b07║斷塵沙惑，即攬方便五陰成十行假名之人。次觀
X32n0616_p0200b08║二邊人法皆空，不住二邊伏無明惑，即攬方便五
X32n0616_p0200b09║陰成十迴向假名之人。次發中道真明破無明惑，
X32n0616_p0200b10║即攬實報土常住五陰之法，成十地菩薩常住假
X32n0616_p0200b11║名之人也。三者了知生死人法、出世人法一一無
X32n0616_p0200b12║非真如實相，故大論云：菩薩常觀涅槃行道。以觀
X32n0616_p0200b13║人空即是了因種子，故論云：眾生無上者佛是。佛
X32n0616_p0200b14║者即覺，覺是智慧。既覺人空亦覺法空，故知觀人
X32n0616_p0200b15║空是了因種也。以觀法空即是緣因種子，故論云：
X32n0616_p0200b16║法無上者涅槃是。是以生死陰斷、涅槃陰興，如水
X32n0616_p0200b17║成冰、冰還成水。大經云：因滅是色，獲得常色。受想
X32n0616_p0200b18║行識，亦復如是。大品云：菩薩行般若時，得無等等
X32n0616_p0200b19║色，得無等等受想行識。當知涅槃是無上法，攬此
X32n0616_p0200b20║法成無上眾生，號之為佛。故知觀法空，是緣因種
X32n0616_p0200b21║也。以觀人法空，即識三種佛性。故大經云：眾生佛
X32n0616_p0200b22║性，不即六法，不離六法。不即者，明正因佛性，非陰
X32n0616_p0200b23║非我，非陰故非法，非我故非人，非人故非了，非法
X32n0616_p0200b24║故非緣，故言不即六法也。不離六法者，不離眾生
X32n0616_p0200c01║空而有了因，不離五陰空而有緣因，故言不離六
X32n0616_p0200c02║法也。佛從初發心，觀人法空，修三佛性，歷六即位，
X32n0616_p0200c03║成六即人法。今觀世音普門，未是究竟之人法，即
X32n0616_p0200c04║是分證之人法。前一番問答，是分釋無上之人，稱
X32n0616_p0200c05║觀世音。後一番問答，是分釋攬無上之法，故稱普
X32n0616_p0200c06║門。當知人法因緣，故名觀世音菩薩普門品也。二、
X32n0616_p0200c07║釋慈悲。悲名愍傷，慈名愛念。愍故拔苦，念故與樂。
X32n0616_p0200c08║然但起慈悲，心不牢固，須發弘誓，加持使堅。譬如
X32n0616_p0200c09║工匠，造物節廨，雖復相應，若無膠漆，則有零落。誓
X32n0616_p0200c10║願如膠，要心不退。悲心愍傷，拔於世間苦果集因，
X32n0616_p0200c11║興兩誓願，所謂眾生無邊誓願度，煩惱無盡誓願
X32n0616_p0200c12║斷。慈心愛念，欲與出世道因滅果之樂，興兩誓願，
X32n0616_p0200c13║所謂法門無量誓願學，佛道無上誓願成。但前明
X32n0616_p0200c14║人法凡聖不同，今辨慈悲大小亦異。若三藏事六
X32n0616_p0200c15║度行人，觀分段生死八苦，誓度無邊眾生；觀見思
X32n0616_p0200c16║顛倒結業，誓斷無盡煩惱；觀此因果無常生滅，念
X32n0616_p0200c17║念流動而修對治，誓學無量法門；觀于真諦無為
X32n0616_p0200c18║之理，誓成無上佛道。如此慈悲，即緣有作四諦所
X32n0616_p0200c19║起也。若通教行人，觀生死八苦如幻如化，眾生顛
X32n0616_p0200c20║倒謂為真實，即起誓願度如幻眾；貪恚癡等如幻
X32n0616_p0200c21║如化，眾生顛倒為之受惱，即起誓願斷如幻惑；觀
X32n0616_p0200c22║即色是空，以如幻故，乃至即識是空，即貪瞋癡等
X32n0616_p0200c23║是空，以如幻故，非滅故空，性本自空，空亦不可得，
X32n0616_p0200c24║而眾生不能了知即空，即起誓願學如幻法門；又
X32n0616_p0201a01║觀涅槃，設有一法過涅槃者，我亦說如幻化，而眾
X32n0616_p0201a02║生謂有佛道可求，計著佛想，即起誓願成如幻覺，
X32n0616_p0201a03║覺如幻眾。如此慈悲，是緣無生四諦所起也。若別
X32n0616_p0201a04║教行人，觀于因緣生法假名無量，十界森羅應須
X32n0616_p0201a05║分別導利眾生，那得沉空取證？觀此苦果非止一
X32n0616_p0201a06║種，分段變易皆名為苦，即起誓願度九界生；無量
X32n0616_p0201a07║之苦由無量集，所謂二惑五住浩若塵沙，即起誓
X32n0616_p0201a08║願度九界集；集既無量，治亦無量，所謂三止三觀
X32n0616_p0201a09║法門，即起誓願徧學徧行；治既無量，滅亦無量，所
X32n0616_p0201a10║謂四種涅槃、六種無為，即起誓願令他同證。如此
X32n0616_p0201a11║慈悲，是緣無量四諦所起也。若圓教行人，觀一切
X32n0616_p0201a12║法實相真如，圓融法界，非違非順，非明非闇。而無
X32n0616_p0201a13║明闇故則違，違之則有苦集因果。智慧明故則順，
X32n0616_p0201a14║順之則有道滅因果。緣此違順因果，而起弘誓。譬
X32n0616_p0201a15║如磁石，不作心想，任運吸鐵。慈悲亦爾，不作眾生
X32n0616_p0201a16║及以法想，任運拔苦與樂，故名無緣大慈大悲。菩
X32n0616_p0201a17║薩從初發心，修此無緣慈悲，歷六即位，隣于究竟。
X32n0616_p0201a18║今前一番問答，明大悲拔苦，一心稱名，即得解脫。
X32n0616_p0201a19║後一番問答，明大慈與樂，現身說法，皆令得度。當
X32n0616_p0201a20║知以大慈大悲因緣，故名觀世音普門也。三釋福
X32n0616_p0201a21║慧，亦名定慧。寂照妙智，無幽不朗，如明鏡高堂。福
X32n0616_p0201a22║德禪定，純厚資發，如明燈淨油。亦稱目足，目足兩
X32n0616_p0201a23║備，入清涼池，池即涅槃。涅槃稱為二種莊嚴，莊嚴
X32n0616_p0201a24║法身。釋此定慧，亦有多種。三藏以無常觀理為慧，
X32n0616_p0201b01║以觀練熏修種種事禪為福，以定資慧，發真無漏，
X32n0616_p0201b02║所證天然真理，名為法身。通教但以體法異于析
X32n0616_p0201b03║法，餘悉同于三藏。別教則以緣修智慧，與諸禪定，
X32n0616_p0201b04║助開中道法身。圓教則以實相觀智為慧，實相寂
X32n0616_p0201b05║定為福，共顯非定非慧之理，名為實相法身。菩薩
X32n0616_p0201b06║從初發心，修此不二定慧，歷六即位，鄰于究竟。今
X32n0616_p0201b07║前問答，智光照闇，應機拔苦，是從慧莊嚴以得名。
X32n0616_p0201b08║後問答，首楞嚴定，普現色身，是從福莊嚴以得名。
X32n0616_p0201b09║當知以福慧因緣，故名觀世音普門也。四、釋真應。
X32n0616_p0201b10║真名不偽不動，應名稱適根緣。若契實相不偽不
X32n0616_p0201b11║動之理，即能稱機適緣而應。譬如攬鏡，形對影呈，
X32n0616_p0201b12║此之真應，不得相離。若外道修有漏通，雖能變化，
X32n0616_p0201b13║譬如瓦石，光影不現，不可名應。未破四住，未顯偏
X32n0616_p0201b14║真，那有中道圓真？若二乘作意神通，亦不名應。譬
X32n0616_p0201b15║如圖畵，作意乃成，了不相似，但證偏真，出于三界，
X32n0616_p0201b16║不達中道不動之理，故非圓真，從何起應？大乘不
X32n0616_p0201b17║爾，得實相真，譬得明鏡，不須作意。法界色像，隨對
X32n0616_p0201b18║隨應，如鏡寫像，與真不殊，爾乃名為真寂身應。菩
X32n0616_p0201b19║薩從初發心，歷六即位，隣于究竟。今前問答明真
X32n0616_p0201b20║寂不動，法界獲益，是從真身得名；後問答明隨機
X32n0616_p0201b21║廣利，出沒多端，是從應身得名。當知以真應因緣，
X32n0616_p0201b22║故名觀世音普門也。五、釋藥珠。藥樹王療治苦患，
X32n0616_p0201b23║出柰女經。如意珠王能雨眾寶，廣出諸經。三藏、通、
X32n0616_p0201b24║別亦各得明治病雨寶，而所治不徧，所雨不普。今
X32n0616_p0201c01║約圓教明之。如華嚴云：有上藥樹，其根深入，枝葉
X32n0616_p0201c02║四布，根莖枝葉皆能愈病，見聞嗅觸無不得益。菩
X32n0616_p0201c03║薩亦爾，大悲熏身，形聲利物，名大藥王身。又如如
X32n0616_p0201c04║意珠王能雨大千珍寶，隨意無盡。菩薩亦爾，大慈
X32n0616_p0201c05║熏身，與眾生樂，名如意珠王身。此亦約六即判位。
X32n0616_p0201c06║今前問答，徧救種種幽厄苦難，從藥王身得名。後
X32n0616_p0201c07║問答，稱適所求，雨大法雨，皆令得度，從如意珠王
X32n0616_p0201c08║身得名。當知以二身因緣，故名觀世音普門也。六、
X32n0616_p0201c09║釋冥顯兩益。冥是冥密，顯是顯露。大聖恒以二益，
X32n0616_p0201c10║利安一切，而眾生及與下地，日用不知。譬如日月
X32n0616_p0201c11║照世，盲雖不見，實荷深恩。乃至同是一位，而下品
X32n0616_p0201c12║不知上品神力所作。以不知故，名為冥益。又聖人
X32n0616_p0201c13║之益，雖不可知，若聖欲使知，雖蜫蟲等，亦能知之。
X32n0616_p0201c14║以使知故，名為顯益。此亦約六即判位。今前問答，
X32n0616_p0201c15║不見形聲，密荷深祐，即是冥益。後問答，覩所現身，
X32n0616_p0201c16║聞所說法，即是顯益。當知以冥顯因緣，故名觀世
X32n0616_p0201c17║音普門也。七、釋權實。權是暫用，實非暫用。略言權
X32n0616_p0201c18║實，共有三種：一、自行權實。中觀為實，二觀為權。二、
X32n0616_p0201c19║化他權實。他人根性不同，或說權為實，或說實為
X32n0616_p0201c20║權，不可定判，但約他意，以明權實耳。三、自行化他，
X32n0616_p0201c21║合明權實。自行有權有實，皆束為實。化他亦有權
X32n0616_p0201c22║有實，總束為權。用此三意，廣歷四教。復就自行權
X32n0616_p0201c23║實，以判六即。如玄義及方便品所明，可以意得。今
X32n0616_p0201c24║前問答，從自他合明之，實智益物。後問答，從自他
X32n0616_p0202a01║合明之，權智益物。當知以權實因緣，故名觀世音
X32n0616_p0202a02║普門也。八、釋本迹。本名實得，迹名應現。自有本高
X32n0616_p0202a03║迹下、本下迹高等四句，事非一概，亦約六即判位。
X32n0616_p0202a04║今前問答不可見聞，但獲冥祐，是從本地得名；後
X32n0616_p0202a05║問答應現殊形，說法度脫，是從迹地得名。當知以
X32n0616_p0202a06║本迹因緣，故名觀世音普門也。九、釋緣了。了是顯
X32n0616_p0202a07║發，緣是資助。資助于了，顯發法身。了者，即是般若，
X32n0616_p0202a08║亦名慧行，亦名正道，亦名智慧莊嚴；緣者，即是解
X32n0616_p0202a09║脫，亦名行行，亦名助道，亦名福德莊嚴。大論云：一
X32n0616_p0202a10║人能耘，一人能種。種譬緣因，耘譬了因。通論四教，
X32n0616_p0202a11║皆具緣、了二義。今正明圓教二種莊嚴之因，佛具
X32n0616_p0202a12║二種莊嚴之果。原此因果根本，即是性德緣、了。此
X32n0616_p0202a13║之性德，本自有之，非適今也。大經云：一切諸法本
X32n0616_p0202a14║性自空，亦由菩薩修習空故，見諸法空。此即了因
X32n0616_p0202a15║種子本自有之。又云：一切眾生皆有初地味。禪思
X32n0616_p0202a16║益云：一切眾生即滅盡定。此即緣因種子本自有
X32n0616_p0202a17║之。依此法爾，本有緣、了種子，方便修習，漸漸增長，
X32n0616_p0202a18║從於毫末得成合抱大樹，所謂摩訶般若、首楞嚴
X32n0616_p0202a19║定。此一科不論六即，但論根本性德。今前問答從
X32n0616_p0202a20║了種受名，後問答從緣種受名。當知以了因、緣因、
X32n0616_p0202a21║因緣，故名觀世音普門也。十、釋智斷。通途為語，則
X32n0616_p0202a22║智即有為功德滿，亦名菩提；斷即無為功德滿，亦
X32n0616_p0202a23║名涅槃。言有為功德者，即是因時，智慧有照用修
X32n0616_p0202a24║成之義，故稱有為。因雖無常，而果是常，將因名果，
X32n0616_p0202b01║故言有為功德滿也。言無為功德者，若小乘但取
X32n0616_p0202b02║煩惱滅無以為斷德，則是但離虗妄，名為解脫，其
X32n0616_p0202b03║實未得一切解脫，乃無體之斷德也。大乘是有體
X32n0616_p0202b04║之斷，不取滅無以為斷德，但取隨所調伏眾生之
X32n0616_p0202b05║處，惡不能染，縱任自在，無有累縛，名為斷德。指此
X32n0616_p0202b06║名無為功德。故淨名云：不斷癡愛，起諸明脫。又云：
X32n0616_p0202b07║於諸見不動，而修三十七品，愛見為侍者，亦名如
X32n0616_p0202b08║來種。乃至五無間，皆生解脫相，無所染礙，名為一
X32n0616_p0202b09║切解脫。即是斷德無為也。寂而常照，即智德也。小
X32n0616_p0202b10║乘灰身滅智，既無其身，將何入生死而論調伏？無
X32n0616_p0202b11║礙無染，既無其智，何所照寂？大乘智斷圓極，故法
X32n0616_p0202b12║身顯著，即是三種佛性義圓也。法身滿足，即是非
X32n0616_p0202b13║因非果，正因滿足。故曰：隱名如來藏，顯名法身。雖
X32n0616_p0202b14║非是因，而名為正因；雖非是果，而名為法身。大經
X32n0616_p0202b15║云：非因非果，名為佛性。即是此正因佛性也。又云：
X32n0616_p0202b16║是因非果，名為佛性。此據性德緣了，皆名為因也。
X32n0616_p0202b17║又云：是果非因，名為佛性。此據修得緣了皆滿，了
X32n0616_p0202b18║滿轉名般若，亦名大菩提果；緣滿轉名解脫，亦名
X32n0616_p0202b19║大涅槃果。果皆稱為果也。佛性通于因果，不縱不
X32n0616_p0202b20║橫。性德時，三因不縱不橫；果滿時，名三德亦不縱
X32n0616_p0202b21║不橫。故普賢觀云：大乘因者，諸法實相；大乘果者，
X32n0616_p0202b22║亦諸法實相。智德既滿，湛然常照，隨機即應，一時
X32n0616_p0202b23║解脫；斷德既滿，處處調伏，現形說法，皆令得度。今
X32n0616_p0202b24║前問答從智德分滿受名，後問答從斷德分滿受
X32n0616_p0202c01║名，當知以智斷因緣故，名觀世音普門也。三、解釋
X32n0616_p0202c02║竟。四、料簡者，一、料簡人法。問：若人對觀音，法對普
X32n0616_p0202c03║門者，則方等有普門法王子，標於人名，此義云何？
X32n0616_p0202c04║答：此有二義：一者、人非法，法非人；二者、人即法，法
X32n0616_p0202c05║即人。若約華嚴，自有二意：一者、不次第意，人即實
X32n0616_p0202c06║相，實相即人，人法不二也；二者、次第意，地前生死
X32n0616_p0202c07║行人，未是實相之法，此法亦非彼人也。若約三藏，
X32n0616_p0202c08║有門明無假人，但有實法，此法非人；空門明攬實
X32n0616_p0202c09║法，以成假人，亦人法兩異。縱令不離人論法，不離
X32n0616_p0202c10║法論人，俗有真無，亦界內二諦意耳，非中道之人
X32n0616_p0202c11║法也。若約方等，對小明大，論人法者，小同三藏，大
X32n0616_p0202c12║同華嚴，般若、涅槃亦爾。今方等中明普門法王子，
X32n0616_p0202c13║即大乘意，與此經同。此經普門是法，何得有法無
X32n0616_p0202c14║人？方等普門是人，何得有人無法？但人法互舉耳。
X32n0616_p0202c15║二、料簡慈悲。問：若大悲拔苦，苦除即是得樂；若大
X32n0616_p0202c16║慈與樂，樂至即是拔苦。何意兩分？答：通論如此，別
X32n0616_p0202c17║則不然。譬如拔罪于獄，未施五塵，身雖免痛，根情
X32n0616_p0202c18║未娛，不名與樂。又如施五塵于獄中，五情雖悅，不
X32n0616_p0202c19║名拔苦。為從別義，各顯一邊，故別說之。復次，外道
X32n0616_p0202c20║修四無量，自證禪定，作想虗運，彼無實益，不能令
X32n0616_p0202c21║他拔苦得樂。雖自獲定，虗妄世法，報盡還墮，不免
X32n0616_p0202c22║于苦，自他俱無利益。二乘修四無量，但自拔分段
X32n0616_p0202c23║苦，未免變易，非究竟樂，亦不益他。菩薩不爾，非凡
X32n0616_p0202c24║夫行，非賢聖行。非凡夫者，不同自受禪樂；非賢聖
X32n0616_p0203a01║者，不同自拔于苦。不同自受樂故，即與他樂；不同
X32n0616_p0203a02║自拔苦故，即拔他苦。亦是即拔苦，即與樂；即與樂，
X32n0616_p0203a03║即拔苦。但分別說之，前明拔苦，後明與樂耳。又但
X32n0616_p0203a04║論慈悲，不論喜捨者，四無量心，名雖有四，義但有
X32n0616_p0203a05║三。大經云：憂畢叉憂，畢叉名捨。即是兩捨，非慈非
X32n0616_p0203a06║悲，不二之意。不二而二，即是慈悲。喜者，從樂生喜，
X32n0616_p0203a07║初願與樂。眾生苦重，不能得樂，則無可喜。既拔苦
X32n0616_p0203a08║竟，即能得樂，遂其初願，是故喜也。三、料簡福慧。問：
X32n0616_p0203a09║何故觀音對慧，稱之而拔苦；普門對福，見之而得
X32n0616_p0203a10║樂？答：慧是光明，正治闇惑。惑是生死苦惱，欲治闇
X32n0616_p0203a11║惑之苦，豈不用智慧之光？故稱智慧人名，即拔苦
X32n0616_p0203a12║也。法是法門，門名能通，通至涅槃安樂之處。初習
X32n0616_p0203a13║此法，是得樂因；後證此法，是得樂果。故對普門法，
X32n0616_p0203a14║而明與樂也。然自有智慧是福德，福德是智慧，自
X32n0616_p0203a15║有智慧非福德，福德非智慧，大小乘皆備四句。小
X32n0616_p0203a16║乘四句者，如六度菩薩修般若，分閻浮提為七分，
X32n0616_p0203a17║此是世智不能斷惑，猶屬福德所攝，是第一句；即
X32n0616_p0203a18║名此福是智，以息諍故，是第二句；如餓阿羅漢以
X32n0616_p0203a19║能斷惑，名為智慧，而非福德，即第三句；如白象王
X32n0616_p0203a20║有大受用，名為福德，非出世智，亦非世智，不名智
X32n0616_p0203a21║慧，即第四句也。大乘四句者，別教地前三十心，行
X32n0616_p0203a22║行名福德，慧行名智慧，此慧不能破無明，還屬福
X32n0616_p0203a23║德所攝，即第一句；此福亦能治取相惑，亦可名為
X32n0616_p0203a24║智慧，即第二句；若地上皆名智慧，不名福德，即第
X32n0616_p0203b01║三句；若地前皆名福德，不名智慧，即第四句也。今
X32n0616_p0203b02║圓教所明，福即是慧，慧即是福，福慧不二，故大論
X32n0616_p0203b03║云：如是尊妙人，則能見般若。此慧那得無定？又云：
X32n0616_p0203b04║健相三昧能破強敵。此定那得無慧？不二而二，故
X32n0616_p0203b05║分別說之耳。四、料簡真應，亦有四句：非真非應、應
X32n0616_p0203b06║而非真、真而非應、亦真亦應。一、非真非應，就理可
X32n0616_p0203b07║解。又凡夫不見理故非真，無用故非應。二、應而非
X32n0616_p0203b08║真者，外道修得五通，同他施化，亦得名應，而不見
X32n0616_p0203b09║諦，不得名真。三、真而非應者，二乘斷結見諦，亦得
X32n0616_p0203b10║名真，灰身滅智，不能起應。四、亦真亦應者，此則別
X32n0616_p0203b11║顯中道為真，即真論用為應，真應不二、不二而二，
X32n0616_p0203b12║故依文互舉一往言之。前番問答明真身恒益，後
X32n0616_p0203b13║番問答明應身間益，然恒間亦不相離，如二鳥雙
X32n0616_p0203b14║遊故。盡理而言，則真身亦恒亦不恒，應身亦間亦
X32n0616_p0203b15║不間也。五料簡藥珠，藥有差病拔苦之功，亦有全
X32n0616_p0203b16║身增命致寶之用，如意珠王非但雨寶亦能除病，
X32n0616_p0203b17║大施太子入海得珠還治父母之眼。大品云：若人
X32n0616_p0203b18║眼痛，珠著身上病即除愈。故知通具二義，今亦別
X32n0616_p0203b19║據一邊說耳。六料簡冥顯兩益，共有三十六句，如
X32n0616_p0203b20║玄義。七料簡權實亦具四句，或因實智解脫于權，
X32n0616_p0203b21║七難銷除、二求願滿是也。或因實智解脫于實，三
X32n0616_p0203b22║毒皆離是也。或因權智得度于實，三十三身得度
X32n0616_p0203b23║是也。或因權智得度于權，怖畏急難之中能得無
X32n0616_p0203b24║畏是也。或二俱度脫，或二俱不度不脫，今依文互
X32n0616_p0203c01║出一邊，前文脫權、後文度實耳。八料簡本迹，通論
X32n0616_p0203c02║本迹俱能與拔，故壽量品云：聞佛壽無量，得無量
X32n0616_p0203c03║無漏，清淨之果報。即是從本得樂。請觀音經云：或
X32n0616_p0203c04║遊戲地獄，大悲代受苦。即是從迹拔苦。但眾生不
X32n0616_p0203c05║達本源，所以流轉苦惱，若識本理即于苦得解脫，
X32n0616_p0203c06║不見迹化不能三業種福，若遇形聲即為致樂之
X32n0616_p0203c07║因，故亦一往說之。然非本無以垂迹，非迹無以顯
X32n0616_p0203c08║本，則是二而不二。問：本迹與真應何異？答：真應就
X32n0616_p0203c09║一世橫辨，本迹就三世豎論也。九、料簡緣了。問：緣
X32n0616_p0203c10║了既有性德善，亦有性德惡否？答：具。問：闡提與佛
X32n0616_p0203c11║斷何等善惡？答：闡提斷修善盡，但性善在；佛斷修
X32n0616_p0203c12║惡盡，但性惡在。問：性德善惡何不可斷？答：性之善
X32n0616_p0203c13║惡，但是善惡法門。性不可改，歷三世無誰能毀，亦
X32n0616_p0203c14║復不可斷壞。譬如魔雖燒經，何能令善法門斷盡？
X32n0616_p0203c15║假令佛燒惡譜，亦不能令惡法斷盡。如秦焚典坑
X32n0616_p0203c16║儒，豈能令善惡斷盡耶？問：闡提不斷性善，還能令
X32n0616_p0203c17║修善起；佛既不斷性惡，亦還令修惡起耶？答：闡提
X32n0616_p0203c18║既不達性善，由不達故，還為善所染，所以修善得
X32n0616_p0203c19║起，廣治諸惡。佛雖不斷性惡，以達惡故，于惡自在，
X32n0616_p0203c20║故不為惡所染，永無修惡。復能自在廣用諸惡法
X32n0616_p0203c21║門化度眾生，終日用之，終日不染，不染故不起，那
X32n0616_p0203c22║得以闡提為例？設使闡提能達此善惡者，則不復
X32n0616_p0203c23║名一闡提也。十、料簡智斷。此是一法異名，不得相
X32n0616_p0203c24║離。如人被縛，運力得脫。運力名智，釋然繫外名斷。
X32n0616_p0204a01║運力屬心，故名智慧莊嚴。釋然繫外屬身，故名福
X32n0616_p0204a02║德莊嚴。今經言說不得一時，故互舉智斷。若深得
X32n0616_p0204a03║此十義意者，解一千從廣釋觀世音普門義，則不
X32n0616_p0204a04║可盡也。初通釋竟。次別釋，為二：先釋觀世音，次釋
X32n0616_p0204a05║普門。先釋觀世音者，以何因緣名觀世音？通釋如
X32n0616_p0204a06║前，別則以境智因緣故名觀世音也。境智有二：一、
X32n0616_p0204a07║思議境智；二、不思議境智。一、思議境智又二：一、約
X32n0616_p0204a08║理外；二、約理內。理外境智共有四句：一、天然境智；
X32n0616_p0204a09║二、相待境智；三、因緣境智；四、絕待境智。天然境智
X32n0616_p0204a10║者，境自是境其性常爾，智自是智性亦常爾，非佛
X32n0616_p0204a11║天人所作，故名天然，即諸法自生句也。相待境智
X32n0616_p0204a12║者，境不自境待智故境，智不自智待境故智，故名
X32n0616_p0204a13║相待，即諸法他生句也。因緣境智者，非但由境故
X32n0616_p0204a14║境，亦非但由智故境，以境因智緣故而有其境；非
X32n0616_p0204a15║但由智故智，亦非但由境故智，以智因境緣故而
X32n0616_p0204a16║有其智，故名因緣，即諸法共生句也。絕待境智者，
X32n0616_p0204a17║非由境故境，非由智故境，非由境智因緣和合故
X32n0616_p0204a18║境，名絕待境；非由智故智，非由境故智，非由智境
X32n0616_p0204a19║因緣和合故智，名絕待智，即諸法無因生句也。今
X32n0616_p0204a20║當次第破之。若境自是境者，不應為智所照；若智
X32n0616_p0204a21║自是智者，不應得照于境。今既境為智照，則境不
X32n0616_p0204a22║自境；智能照境，則智不自智，云何妄計為天然耶？
X32n0616_p0204a23║若待智故境者，境從智生，境應名智，何得名境？如
X32n0616_p0204a24║人秖應生人，不應生木石等。又若境從智生，則無
X32n0616_p0204b01║智時亦應無境。又若境從智生，則智復從何生？待
X32n0616_p0204b02║境故智亦如是破，云何妄計為相待耶？若境因智
X32n0616_p0204b03║緣故境者，為境中有境故藉智緣？為境中無境而
X32n0616_p0204b04║藉智緣？為智中有境而藉境因？為智中無境而藉
X32n0616_p0204b05║境因？若境中有境，則不須藉智方有；若智中有境，
X32n0616_p0204b06║則不須藉境方有。又設各有而仍相藉，則一時應
X32n0616_p0204b07║有二境。若境中無境，則雖藉智亦不應有；若智中
X32n0616_p0204b08║無境，則雖藉境亦不應有。譬如一沙無油，雖合多
X32n0616_p0204b09║沙亦不出油；一盲不見，雖合多盲亦不能見也。智
X32n0616_p0204b10║因境緣故智亦如是破，云何妄計為因緣耶？若非
X32n0616_p0204b11║由境故境等者，從因緣尚不可得，況無因緣而可
X32n0616_p0204b12║名境？智亦如是，一往謂絕理而窮之，不成絕待，以
X32n0616_p0204b13║其謂有無因緣之境故，以其謂有無因緣之智故，
X32n0616_p0204b14║云何妄計為絕待耶？此等並是心行理外妄想推
X32n0616_p0204b15║計，戲論分別，終無實義。故中論云：諸法不自生，亦
X32n0616_p0204b16║不從他生，不共不無因，是故知無生。那得如前四
X32n0616_p0204b17║種計執，隨執一種，自謂是實，謂餘是妄，見愛生著，
X32n0616_p0204b18║迷于四諦、八十八使，浩然無涯，方招苦果，流轉不
X32n0616_p0204b19║息。雖傍經論，引證文言，如蟲蝕木，偶爾成字，實不
X32n0616_p0204b20║能解是字非字。以不解故，從于境智而起見執，如
X32n0616_p0204b21║服甘露，傷命早夭，故名理外境智，為龍樹之所破。
X32n0616_p0204b22║今不取此為境智，以釋觀世音也。理內思議境智
X32n0616_p0204b23║者，亦復作上四門。然名字雖同，而觀智淳熟，不生
X32n0616_p0204b24║執見，畢故不造新，成方便道，發生煖、頂乃至一十
X32n0616_p0204c01║六心，眼智明覺，豁然得悟，破諸見惑，與理相應。譬
X32n0616_p0204c02║如盲人金錍抉膜，灼然不謬。此之真觀名之為智，
X32n0616_p0204c03║所照之理名之為境，以發無漏，故稱理內境智。雖
X32n0616_p0204c04║見此理，終是作意入真，故名思議境智。今明觀世
X32n0616_p0204c05║音亦不從此境智因緣得名也。二、不思議境智者，
X32n0616_p0204c06║境智雖非自、他、共、無因等，而以四悉檀赴緣，假名
X32n0616_p0204c07║字說。或說境自是境，智自是智，令他歡喜，生善滅
X32n0616_p0204c08║惡入理。或說由智故境，由境故智。或說因緣境智，
X32n0616_p0204c09║或說絕待境智，令得四益，亦復如是。若無四悉檀
X32n0616_p0204c10║益，諸佛如來不空說法。雖作四說，無四性執，無執
X32n0616_p0204c11║故，無見愛。眾生聞者，如良馬見鞭影，即能破惑入
X32n0616_p0204c12║道，故名為智。此智所照，名之為境。若以智照境，入
X32n0616_p0204c13║空取證，成真諦理內思議境智，如前所說。若不以
X32n0616_p0204c14║空為證，知此境智但有名字，名為境智。是字不在
X32n0616_p0204c15║內、外、中間，是字不住亦不不住，是字無所有故。雖
X32n0616_p0204c16║作四句明境智，實不分別四句境智；雖作四句聞
X32n0616_p0204c17║境智，實不得四句境智；雖體達四句境智，實不作
X32n0616_p0204c18║四句思量境智。言語道斷，心行處滅，不可四句思
X32n0616_p0204c19║惟圖度，故名不思議境智。金光明云：不思議智照
X32n0616_p0204c20║不思議境。此如玄義境妙智妙中廣說。今言觀者，
X32n0616_p0204c21║即是不思議智；言世音者，即是不思議境。若從文
X32n0616_p0204c22║便，宜先釋智，次釋境；若從義便，須先明世音境，次
X32n0616_p0204c23║論觀智。世者有三：一、五陰世間，二、眾生世間，三、國
X32n0616_p0204c24║土世間。既有實法，即有假人，假實正成，即有依報，
X32n0616_p0205a01║故名三種世間也。世是隔別之義，即十法界之世，
X32n0616_p0205a02║亦是十種五陰、十種假名、十種依報，隔別不同，故
X32n0616_p0205a03║名為世。間是間差之義，三十種世差別不相謬亂，
X32n0616_p0205a04║故名為間。言十法界者，各各有因，各各有果，故名
X32n0616_p0205a05║為法；各各有界畔分齊，故名為界。今就一法界復
X32n0616_p0205a06║有十法，所謂如是相、性、體、力、作、因、緣、果、報、本、末、究
X32n0616_p0205a07║竟等。十界即有百法，十界相互即有千法，如是千
X32n0616_p0205a08║法皆是因緣生法，六道是惑因緣法，四聖是解因
X32n0616_p0205a09║緣法。故大經云：無漏亦有因緣，因滅無明，則得熾
X32n0616_p0205a10║然三菩提燈。是諸因緣生法，當體即是三諦。故中
X32n0616_p0205a11║論云：因緣所生法，我說即是空，亦名為假名，亦名
X32n0616_p0205a12║中道義。故明十種法界、三十種世間，即是所觀境
X32n0616_p0205a13║也。此境復為二，所謂自、他。他者，謂眾生及佛；自者，
X32n0616_p0205a14║即心而具。如華嚴云：心如工畵師，造種種五陰，一
X32n0616_p0205a15║切諸世間，莫不由心造。又云：如心佛亦爾，如佛眾
X32n0616_p0205a16║生然，心佛及眾生，是三無差別。是故隨舉一念心，
X32n0616_p0205a17║即具三十世間三千性相；隨舉一佛法，亦即具三
X32n0616_p0205a18║十世間三千性相；隨舉一眾生法，亦即具三十世
X32n0616_p0205a19║間三千性相。當知若自若他，一一無非三諦不思
X32n0616_p0205a20║議妙境也。音者，即十法界口業之機。界既不同，音
X32n0616_p0205a21║亦有異，發音成聲，即備三業，以此三業而為機感
X32n0616_p0205a22║也。結此世音之境，即應為六：一、結十法界是因緣
X32n0616_p0205a23║境；二、結為四諦境；三、結為三諦境；四、結為二諦境；
X32n0616_p0205a24║五、結為一實諦境；六、結為無諦境。具如玄義廣明。
X32n0616_p0205b01║次明觀智者，傍境明智，則有五番論觀。若就因緣
X32n0616_p0205b02║論，四種觀；若就四諦，亦四種觀；若就三諦，有二種
X32n0616_p0205b03║觀；若就二諦，有七種觀；若就一實諦，唯一種觀；若
X32n0616_p0205b04║無諦，則無觀。此亦具如玄義廣明。今且約十界以
X32n0616_p0205b05║明二種三諦：一、通；二、別。通論者，十界皆是因緣生
X32n0616_p0205b06║法，一一無不即空、即假、即中。空是真諦，假是俗諦，
X32n0616_p0205b07║中是中道第一義諦。別論者，六凡界是因緣生法，
X32n0616_p0205b08║二乘界是空，菩薩界是假，佛界是中。境諦既有通、
X32n0616_p0205b09║別二意，對境明觀亦為二意：一、次第三觀；二、一心
X32n0616_p0205b10║三觀。次第者，如瓔珞云：從假入空，名二諦觀；從空
X32n0616_p0205b11║入假，名平等觀；二觀為方便，得入中道第一義觀。
X32n0616_p0205b12║此之三觀，即大品所明三智：一、一切智；二、道種智；
X32n0616_p0205b13║三、一切種智。通論則觀智但是一法異名，別論則
X32n0616_p0205b14║因時名觀，果時名智也。大經明十二因緣有四種
X32n0616_p0205b15║觀，謂下智、中智、上智、上上智。析空為下，即藏教；體
X32n0616_p0205b16║空為中，即通教；從空入假為上，即別教；中道正觀
X32n0616_p0205b17║為上上，即圓教。當知析、體二觀皆是一切智攝。若
X32n0616_p0205b18║以三智、四觀對五眼者，肉眼、天眼照粗細事，皆是
X32n0616_p0205b19║世智，悉為諸觀境本。慧眼對空，觀一切智；法眼對
X32n0616_p0205b20║假，觀道種智；佛眼對中，觀一切種智也。中論偈因
X32n0616_p0205b21║緣所生法句為觀智之本，後三句如次對三智。若
X32n0616_p0205b22║對四教，則初一句即對藏教，後三句如次對通、別、
X32n0616_p0205b23║圓。所以對四教者，若無教即無觀，稟教修觀，得成
X32n0616_p0205b24║于智，所以須明教也。教必有主，主即是佛，或可一
X32n0616_p0205c01║佛說四教，或可示四相明四佛。既四教有四佛，即
X32n0616_p0205c02║應有四補處菩薩輔佛弘此四教。若言諸法寂滅
X32n0616_p0205c03║相不可以言宣，則生生尚不可說，何況生不生等？
X32n0616_p0205c04║若言有因緣故亦可得說，非但生生可說，乃至不
X32n0616_p0205c05║生不生亦可得說，以佛教門出生死苦，不得一向
X32n0616_p0205c06║執無說也。三、藏教補處者，百劫種相好因伏惑未
X32n0616_p0205c07║斷，僅可對聲聞忍位，但以六度行成，誓願將滿，慈
X32n0616_p0205c08║悲熏于眾生，亦能拔苦與樂，即是約因緣生法世
X32n0616_p0205c09║智觀于六道世間之音，名觀世音也。通教補處者，
X32n0616_p0205c10║觀真斷結，不住于空，從空出假，道觀雙流，遊戲神
X32n0616_p0205c11║通，淨佛國土，即是用體空一切智觀于六道世間
X32n0616_p0205c12║之音，名觀世音也。別教補處者，十住斷見思惑，成
X32n0616_p0205c13║一切智；十行、四教、四門觀假，斷塵沙惑，成道種智；
X32n0616_p0205c14║十迴向習中觀伏無明，初地斷一分無明分，成一
X32n0616_p0205c15║切種智；十地後心無明將盡，灌頂受職，大慈大悲
X32n0616_p0205c16║普熏法界，隨有機感，皆能與拔，即是用次第三智
X32n0616_p0205c17║觀于十法界世間之音，名觀世音也。圓教補處者，
X32n0616_p0205c18║從初發心正觀中道，了知十界眾生三千性相，如
X32n0616_p0205c19║鏡中像，如水中月，不在內，不在外，不可謂有，不可
X32n0616_p0205c20║謂無，畢竟非實，而三諦之理宛然具足，無前無後，
X32n0616_p0205c21║在一心中即一而論三，即三而論一。觀智既爾，諦
X32n0616_p0205c22║理亦然，一諦即三諦，三諦即一諦，即于初心具觀
X32n0616_p0205c23║三諦，一切佛法無緣慈悲，於一心中具修萬行諸
X32n0616_p0205c24║波羅蜜，入十信位已，能長別三界苦輪，四住先落，
X32n0616_p0206a01║六根清淨，名為似解。進入十住初心，即破無明，開
X32n0616_p0206a02║發實相，得如來一身無量身，湛然應一切。圓具三
X32n0616_p0206a03║智，從勝受名，但名一切種智；圓具五眼，從勝受名，
X32n0616_p0206a04║但名佛眼，故云開佛知見。初住功德已不可盡，況
X32n0616_p0206a05║十住、十行、十向、十地，況等覺耶？若能如是解者，名
X32n0616_p0206a06║為圓教人法。約無作四諦，起無緣慈悲，修不二定
X32n0616_p0206a07║慧，成真應二身，真徧法界藥珠，普應一切，橫豎逗
X32n0616_p0206a08║機，冥顯兩益，以無缺寶藏、金剛般若拔二種生死
X32n0616_p0206a09║微細諸苦，以首楞嚴法界健相與三點涅槃大自
X32n0616_p0206a10║在樂，是名不思議一心三智觀于不思議十法界
X32n0616_p0206a11║一境三諦之音，名為觀世音也。問：既觀眾生非有
X32n0616_p0206a12║非無，云何行于慈悲？答：若不明中道，則不識非權
X32n0616_p0206a13║非實；若不識非權非實，則亦無權無實；若無權實，
X32n0616_p0206a14║則無四番因果。若明中道，則權實雙照；若雙照權
X32n0616_p0206a15║實，則有三種權四諦、世出世因果，亦有一實無作
X32n0616_p0206a16║四諦、世出世因果，宛然具足在于一念心中。所以
X32n0616_p0206a17║者何？以實相慧覺了諸法非空非有，是名佛寶；所
X32n0616_p0206a18║覺法性之理三諦具足，即是法寶。如此覺慧與理
X32n0616_p0206a19║事和合，名為僧寶。事和即有前三教賢聖僧，理和
X32n0616_p0206a20║即有圓教四十二賢聖僧。故大經以月光增減喻
X32n0616_p0206a21║智斷二德：前十五日喻智光漸增，即是智德；後十
X32n0616_p0206a22║五日喻邪光漸減，即是斷德。月體本無偏圓，光相
X32n0616_p0206a23║不無盈昃。體無偏圓，以喻實相；光有盈昃，以喻智
X32n0616_p0206a24║斷。智光增者，即諸法不生而般若生；斷光減者，即
X32n0616_p0206b01║諸法不滅而煩惱滅。如是增減，日日有之；如是智
X32n0616_p0206b02║斷，地地皆具。若十五日體圓光足，則月不更圓，光
X32n0616_p0206b03║不更盛，此喻中道理極，菩提智滿，故云不生，不生
X32n0616_p0206b04║名大涅槃。若三十日體盡光滅，究竟無餘，此喻無
X32n0616_p0206b05║明已遣，邪倒永除，無惑可斷，故云不滅，不滅名大
X32n0616_p0206b06║涅槃。如此明僧寶、智斷，皆約中道一實相法，一切
X32n0616_p0206b07║因果無所破失也。若不明中道非空非假，但計斷
X32n0616_p0206b08║常等，即破生滅四諦、世出世因果，破三藏教三寶；
X32n0616_p0206b09║若但說無常生滅，即破無生四諦、通教三寶；若但
X32n0616_p0206b10║說體法不生不滅真諦，即破無量四諦。別教三寶，
X32n0616_p0206b11║若但說次第顯于非空非有，亦破圓教無作四諦。
X32n0616_p0206b12║一體三寶，傳傳相望，前所破失者多，後所破失者
X32n0616_p0206b13║少。若得今圓教意，即一切無所破失也。問：若圓修
X32n0616_p0206b14║實相，則一法三諦、一心三觀具足諸法，亦應一教
X32n0616_p0206b15║四詮，但明圓教即足，何用四教如前分別耶？答：若
X32n0616_p0206b16║一教圓詮，一切諸法赴利根人；若四教差別，逗鈍
X32n0616_p0206b17║根人。苟不假漸次分別，則圓頓何由可解？用別顯
X32n0616_p0206b18║圓，所以先明四教。例如欲顯一心三觀，先明次第
X32n0616_p0206b19║三觀也。雖說種種道，其實為一乘。若有眾生不信
X32n0616_p0206b20║受者，當於如來餘深法中示教利喜。餘法即前三
X32n0616_p0206b21║教，既入佛慧，方便自息。故云：惟此一事實，餘二則
X32n0616_p0206b22║非真。故知但一圓頓之教，一切種智中道正觀，唯
X32n0616_p0206b23║此為實觀世音，餘皆方便說也。本迹者，千手眼大
X32n0616_p0206b24║悲經云：此菩薩不可思議威神之力，於過去無量
X32n0616_p0206c01║劫前已作佛竟，號正法明如來，大悲願力安樂眾
X32n0616_p0206c02║生，現作菩薩。又觀音三昧經云：先已成佛，號正法
X32n0616_p0206c03║明如來，釋迦為彼佛作苦行弟子。悲華經云：過去
X32n0616_p0206c04║寶藏佛時，轉輪王第一太子，三月供佛及比丘僧，
X32n0616_p0206c05║發菩提心：若有眾生受三塗等一切苦惱，若能念
X32n0616_p0206c06║我，稱我名字，為我天眼、天耳聞見，不免苦者，我終
X32n0616_p0206c07║不成無上菩提。寶藏佛言：汝觀一切眾生，欲斷眾
X32n0616_p0206c08║苦，故今字汝為觀世音。大佛頂首楞嚴經云：我念
X32n0616_p0206c09║往昔無量無數恒河沙劫，有佛出世，名觀世音。我
X32n0616_p0206c10║于彼佛發菩提心，彼佛教我從聞思修入三摩地。
X32n0616_p0206c11║初於聞中入流亡所，乃至忽然超越世出世間，獲
X32n0616_p0206c12║二殊勝：一者、上合十方諸佛與佛如來同一慈力；
X32n0616_p0206c13║二者、下合十方一切眾生與諸眾生同一悲仰，得
X32n0616_p0206c14║成三十二應、十四無畏、四不思議無作妙德。彼佛
X32n0616_p0206c15║歎我善得圓通法門，於大會中授記我為觀世音
X32n0616_p0206c16║號。由我觀聽十方圓明，故觀音名徧十方界。觀世
X32n0616_p0206c17║音得大勢二菩薩受記經云：次阿彌陀後當成正
X32n0616_p0206c18║覺，名普光功德山王如來。如此本迹，難可測知也。
X32n0616_p0206c19║觀心釋者，觀心因緣所生，是三藏觀世音；觀心即
X32n0616_p0206c20║空，是通教觀世音；觀心即假，是別教觀世音；觀心
X32n0616_p0206c21║即中，是圓教觀世音。又秖此現前一念介爾之心，
X32n0616_p0206c22║縱令昬迷倒惑，而能緣之見分，當體無非一心三
X32n0616_p0206c23║觀；所緣之相分，當體無非一境三諦。雖復當體全
X32n0616_p0206c24║是妙智妙境，境智不二，而眾生日用不知，枉受輪
X32n0616_p0207a01║迴。雖復輪迴，性德無減，是理即圓觀世音。若聞而
X32n0616_p0207a02║能解，不于心外別問佛法及眾生法，是名字即觀
X32n0616_p0207a03║世音。若如所解而修止觀，圓伏五住，是觀行即觀
X32n0616_p0207a04║世音。若止觀力強，粗垢先落，淨于六根，是相似即
X32n0616_p0207a05║觀世音。若發中道真無漏解，開示悟入佛之知見，
X32n0616_p0207a06║是分證即觀世音。若圓滿菩提，歸無所得，三千實
X32n0616_p0207a07║相究盡明了，是究竟即觀世音也。次釋普門者，復
X32n0616_p0207a08║有二：一、通途明門；二、約十義解釋。一、通途中復有
X32n0616_p0207a09║四意：一、略列門名；二、示門相；三、明權實；四、明普不
X32n0616_p0207a10║普。一、列門名者，如世間門，通至貴賤居室之處；凡
X32n0616_p0207a11║鄙以十惡、五逆為門，通至三塗；清昇以五戒、十善、
X32n0616_p0207a12║四禪、四定為門，通至人天；外道以斷常為門，通至
X32n0616_p0207a13║惑苦；愛以四倒為門；見以四句為門；善惡雖殊，束
X32n0616_p0207a14║而為言，俱是有漏世間之門，通至生死也。若就佛
X32n0616_p0207a15║法輪門，亦復眾多。三藏四門，通有餘、無餘涅槃；通
X32n0616_p0207a16║教四門，近通化城，遠通常住；別教四門，漸通常住；
X32n0616_p0207a17║圓教四門，頓通常住。此則四四十六教門，又有十
X32n0616_p0207a18║六觀門，合有三十二門，皆是能通之義，具如玄義
X32n0616_p0207a19║所明。二、示門相者，三藏四門，謂阿毗曇是有門，成
X32n0616_p0207a20║實論是空門，昆勒是亦有亦空門，車匿是非空非
X32n0616_p0207a21║有門，一一廣明行法，判賢聖位，由門通理也。通教
X32n0616_p0207a22║四門，謂如幻之有，如幻之空，亦有亦空，非有非空，
X32n0616_p0207a23║亦一一作行相，判賢聖位，由門通理也。別教四門，
X32n0616_p0207a24║謂觀佛性如闇室瓶盆，即是有門；觀佛性如空，迦
X32n0616_p0207b01║毗羅城空，即是無門；觀佛性如石中金，福人得寶，
X32n0616_p0207b02║罪人見石，是亦有亦無門；觀佛性離二邊，即中道，
X32n0616_p0207b03║非有非無門。一一作行相判位，由門通理也。圓教
X32n0616_p0207b04║四門，名不異別，但一門即三門，三門即一門，不一
X32n0616_p0207b05║不四，無歷別之殊，圓融不四之四，一一判不思議
X32n0616_p0207b06║行位之相，亦由門通理也。三、明權實者，藏、通二教，
X32n0616_p0207b07║若教若觀，共十六門，能通所通，並皆是權。別教教
X32n0616_p0207b08║觀八門，能通是權，所通是實。圓教教觀八門，能通
X32n0616_p0207b09║所通皆實也。四、明普不普者，凡夫外道見愛等門，
X32n0616_p0207b10║尚不能通出三界，何況普耶？藏通二教，但通化城，
X32n0616_p0207b11║亦復非普。別教漸通，亦非普義。唯圓教教觀實相
X32n0616_p0207b12║法門，能徧十法界千性相，三諦一時圓通，圓通中
X32n0616_p0207b13║道，雙照二諦，故稱為普門也。一、通途明門竟。二、約
X32n0616_p0207b14║十義解釋者，至理非數，赴緣利物，或作一二之名，
X32n0616_p0207b15║或至無量，廣略宜然。今且處中，略明十義：一、慈悲
X32n0616_p0207b16║普；二、弘誓普；三、修行普；四、斷惑普；五、入法門普；六、
X32n0616_p0207b17║神通普；七、方便普；八、說法普；九、供養諸佛普；十、成
X32n0616_p0207b18║就眾生普。上通塗普門，已約法竟。此十普門，皆約
X32n0616_p0207b19║修行福德莊嚴。前五是自行，次三是化他，後二是
X32n0616_p0207b20║結前兩意。自行中，前四是修因，第五是明果。修因
X32n0616_p0207b21║又二：初二是願，三四是行。總生起者，菩薩見一切
X32n0616_p0207b22║苦惱眾生，起大慈悲，此心雖不即是菩提心，能發
X32n0616_p0207b23║生菩提心。譬如地水，雖非種子，能令芽生。今因大
X32n0616_p0207b24║悲，起菩提心，亦復如是。次誓願者，若但慈悲，每多
X32n0616_p0207c01║退墮，故云魚子菴羅華。菩薩初發心，三事因中多，
X32n0616_p0207c02║及其成就少，以不定故，須起誓願，要期制持此心，
X32n0616_p0207c03║令菩提堅固。次修行者，若但發願，於他未益，如無
X32n0616_p0207c04║財力權謀，不能拔難。菩薩亦爾，須福德財、神通力、
X32n0616_p0207c05║智慧謀，乃可化導，故須修行以填願，即方便道也。
X32n0616_p0207c06║次斷惑者，無礙道也。次入法門者，解脫道也。此自
X32n0616_p0207c07║行次第也。次神通等者，若欲化他，須示三輪：神通
X32n0616_p0207c08║是身輪，方便是意輪，說法是口輪。先以定動，後以
X32n0616_p0207c09║慧拔。此化他次第也。次供養諸佛，是結自行。隨順
X32n0616_p0207c10║修行，是名真法供養，諸供養中為最。故大經云：汝
X32n0616_p0207c11║隨我語，即供養佛。稟教而行，是結自行也。成就眾
X32n0616_p0207c12║生，是結化他。菩薩入諸法門，淨佛國土，皆為饒益
X32n0616_p0207c13║一切眾生故也。解釋者，始從人天，乃至上地，皆有
X32n0616_p0207c14║慈悲，此語乃通，不出眾生緣、法緣、無緣。若約次第
X32n0616_p0207c15║三慈，則緣眾生時，眾生差別，假名不同，因果苦樂
X32n0616_p0207c16║有異，尚不得入法緣慈，何得稱普？若法緣慈，則無
X32n0616_p0207c17║人、無我、無眾生，從假以入空，尚不得諸假名，何況
X32n0616_p0207c18║是普？若無緣慈者，不緣二十五有假名，不緣二乘
X32n0616_p0207c19║涅槃之法，雖無所緣，而能雙照空假，約此起慈，名
X32n0616_p0207c20║無緣慈。心通三諦，稱之為普也。若約一心圓妙三
X32n0616_p0207c21║慈，則不然。且如眾生緣慈悲，若觀一法界眾生假
X32n0616_p0207c22║名，可不名普。今觀十法界眾生假名，一一法界，各
X32n0616_p0207c23║有十法界相性本末究竟等，十法界交互，即有百
X32n0616_p0207c24║界千如，宛然具足在一念心。譬如人面，備休否相，
X32n0616_p0208a01║庸人不知，相師善識。眾生一心，具足百界千如，性
X32n0616_p0208a02║相亦復如是。凡夫顛倒，理具情迷，聖人覺識，如彼
X32n0616_p0208a03║相師，知此千種性相，皆是因緣生法。若惡因緣生
X32n0616_p0208a04║法，即是苦相性，乃至苦本末，既未解脫，故觀此苦，
X32n0616_p0208a05║而起大悲。若善因緣生法，即有樂相性，乃至樂本
X32n0616_p0208a06║末，既未證得，故觀此而起大慈。具如玄義廣釋一
X32n0616_p0208a07║界相性等也。菩薩深觀十法界眾生，千種性相，具
X32n0616_p0208a08║在一心。遠討根源，照其性德之惡。性德之善，尚自
X32n0616_p0208a09║泠然，何況不照修得善惡耶？如見雪山，亦有藥王，
X32n0616_p0208a10║亦有毒草。以觀性德惡毒，惻愴憐憫，起大悲心，欲
X32n0616_p0208a11║拔其苦。以觀性德善樂，愛念歡喜，起大慈心，欲與
X32n0616_p0208a12║其樂。此十法界，收一切眾生，罄無不盡。緣此眾生
X32n0616_p0208a13║假名，而修慈悲，豈非眾生緣慈悲普耶？問：地獄界
X32n0616_p0208a14║重苦未拔，云何與樂？答：眾生入地獄時，多起三念。
X32n0616_p0208a15║菩薩乘機，即與樂因，故言與樂也。又菩薩能大悲
X32n0616_p0208a16║代受苦，令其休息。餘九苦輕與樂義，可解。次明法
X32n0616_p0208a17║緣慈悲普者。觀十法界性相，一切善惡，悉皆虗空。
X32n0616_p0208a18║十法界假名，假名皆空。十法界色受想行識，色受
X32n0616_p0208a19║想行識皆空。十法界處所，處所皆空。無我無我所，
X32n0616_p0208a20║皆不可得。如幻如化，無有真實。常寂滅相，終歸於
X32n0616_p0208a21║空。眾生云何強計為實，不覺不知，為苦為惱，不得
X32n0616_p0208a22║無為寂滅之樂？今欲拔此苦，而起大悲。欲與此樂，
X32n0616_p0208a23║而起大慈。故淨名云：能為眾生說如此法，即真實
X32n0616_p0208a24║慈也。若緣一法界法，起慈悲者，可不名普。今緣十
X32n0616_p0208b01║法界法，豈非普耶？三、無緣慈悲普者。若緣十法界
X32n0616_p0208b02║性相等差別假名，此假則非假。十法界如幻如化，
X32n0616_p0208b03║空則非空。非假故，不緣十法界相性。非空故，不緣
X32n0616_p0208b04║十法界之真。既遮此二邊，無住無著，名為中道。亦
X32n0616_p0208b05║無中可緣，畢竟清淨。如是觀時，雖不緣於空假，任
X32n0616_p0208b06║運雙照二邊，起無緣慈悲，拔二死苦與中道樂，如
X32n0616_p0208b07║礠石吸鐵。無有教者，自然相應無緣慈悲，吸三諦
X32n0616_p0208b08║機，更無差忒，不須作念也。行者始於凡地修此慈
X32n0616_p0208b09║悲，即得入五品觀，行無緣慈悲，進入十信相似無
X32n0616_p0208b10║緣慈悲，次入十住，方是分證無緣慈悲，乃至等覺
X32n0616_p0208b11║鄰極慈悲。普熏眾生，不動而應，如明鏡現像，如礠
X32n0616_p0208b12║石吸鐵。三諦具足，故名為普；通至中道，故稱為門
X32n0616_p0208b13║也。弘誓者，弘名為廣，誓名為制，願名要求。制御其
X32n0616_p0208b14║心，廣求勝法，故名四弘誓願。弘誓本成慈悲，慈悲
X32n0616_p0208b15║既緣苦樂，弘誓亦約四諦。若見苦諦，逼迫、楚毒、酸
X32n0616_p0208b16║辛，緣此起誓，故言未度令度。若見集諦，顛倒、迷惑、
X32n0616_p0208b17║繫縛，緣此起誓，故言未解令解。行清淨道，能出生
X32n0616_p0208b18║死，至安樂地，眾生不識，欲示眾生立於此道，故言
X32n0616_p0208b19║未安令安。煩惱滅處，子果縛斷，名為涅槃，眾生未
X32n0616_p0208b20║證，緣此起誓，故言未得涅槃令得。涅槃生死因難
X32n0616_p0208b21║識，苦果易知，故先果後因。涅槃理妙，須方便善，故
X32n0616_p0208b22║先因後果。如此四諦，不出一心。迷心起業，業即感
X32n0616_p0208b23║果，欲識果源，果但由集。制心息業，則生死輪壞，煩
X32n0616_p0208b24║惱調伏，名之為道。修行不懈，則苦忍明發，子果俱
X32n0616_p0208c01║斷，名之為滅。雖有四別，終是一念，更非異法。四諦
X32n0616_p0208c02║既爾，弘誓亦然。但凡夫厭下攀上，約此立誓，未達
X32n0616_p0208c03║四諦，是不名普。藏、通二教，惟見分段四諦，亦不名
X32n0616_p0208c04║普。別教先約分段，次約變易，此亦非普。圓教菩薩
X32n0616_p0208c05║於一心中，徧知一切苦、集、滅、道。徧知集者，凡夫見
X32n0616_p0208c06║愛，即有作之集；二乘著空，即無作之集。故淨名云：
X32n0616_p0208c07║法名無染，若染於法，是名染法，非求法也。又云：結
X32n0616_p0208c08║習未盡，華則著身。即是變易之惑，全未除也。大經
X32n0616_p0208c09║云：汝諸比丘，於此大乘，未為正法除諸結使。即無
X32n0616_p0208c10║作集也。乃至順道法愛生，亦是無作集也。徧知苦
X32n0616_p0208c11║者，以有集故，即能招苦。有作集招分段苦，無作集
X32n0616_p0208c12║招變易苦。故界內道諦，即是界外集諦；界內滅諦，
X32n0616_p0208c13║即是界外苦諦也。徧知對治苦、集之道滅者，人天
X32n0616_p0208c14║五戒、十善、四禪、四定，不動不出。藏、通、四諦、十二因
X32n0616_p0208c15║緣，通至有餘、無餘二種涅槃。別教歷別，通至常住，
X32n0616_p0208c16║不能于一道有無量道，不名普道。圓教中道，即是
X32n0616_p0208c17║實相。普賢觀云：大乘因者，諸法實相。修如此道，名
X32n0616_p0208c18║為圓因，故稱普道。所得涅槃，即是究竟常住，一切
X32n0616_p0208c19║煩惱，永無遺餘。譬如劫火，無有遺燼。普賢觀云：大
X32n0616_p0208c20║乘果者，諸法實相。證如此滅，名為圓果，故稱普滅。
X32n0616_p0208c21║所觀四諦既周，緣諦起誓，何得不徧？故云弘誓普
X32n0616_p0208c22║也。修行者，次第五行非普，一心五行乃名為普。具
X32n0616_p0208c23║如玄義行妙中說。斷惑者，若從假入空，止斷四住，
X32n0616_p0208c24║華猶著身，未為正法除諸結使，但離虗妄，未得一
X32n0616_p0209a01║切解脫，故不名普。若從空入假，止除塵沙，不依根
X32n0616_p0209a02║本而斷，亦不名普。若空、假不二，正觀中道，根本既
X32n0616_p0209a03║傾，枝條自去，如覆大地，草木悉碎，故名斷惑普也。
X32n0616_p0209a04║入法門者，若二乘入一法門，不能入二，何況眾多？
X32n0616_p0209a05║若修歷別之行，階差淺深，亦不名普。若入王三昧，
X32n0616_p0209a06║一切三昧悉入其中。譬如王來必有營從，營從復
X32n0616_p0209a07║有營從。王三昧亦如是，一諦三昧即三諦三昧，三
X32n0616_p0209a08║諦三昧復各有無量法門而為眷屬，亦皆悉入王
X32n0616_p0209a09║三昧中，故名入法門普也。神通者，羅漢見大千，初
X32n0616_p0209a10║地見百界，二地見千界等，皆是限量之通，故不名
X32n0616_p0209a11║普。何以故？緣境既狹，發通亦小。今圓教菩薩徧緣
X32n0616_p0209a12║十法界境，發通徧見十法界而無限極，三乘尚不
X32n0616_p0209a13║知其名，何況見其境界？眼見既爾，餘例可知。方便
X32n0616_p0209a14║者，有進行方便，是道前自行方便；有起用方便，是
X32n0616_p0209a15║道後化他方便。今正明道後方便也。若二乘及權
X32n0616_p0209a16║位菩薩自行方便，止能入一法門，故起用、化他但
X32n0616_p0209a17║能齊其所得，道前、道後俱非是普。今圓教菩薩以
X32n0616_p0209a18║二諦為方便，收得一切方便，入中道已，雙照二諦，
X32n0616_p0209a19║二諦神變徧十法界，而於中道無所損減，道前、道
X32n0616_p0209a20║後皆名為普也。說法者，二乘及權位菩薩不能一
X32n0616_p0209a21║時徧答眾聲，又殊方異俗不能令其俱解。今圓教
X32n0616_p0209a22║人一時演法，隨類得解，以一妙音徧滿十方，如修
X32n0616_p0209a23║羅琴隨人意出聲，故名說法普也。供養諸佛者有
X32n0616_p0209a24║二：一、事，二、理。事供養者，如華嚴云：不為但供養一
X32n0616_p0209b01║佛故，乃至不為但供養不可說佛剎微塵數佛故，
X32n0616_p0209b02║為欲徧供養盡法界、虗空界一切諸佛故，不起滅
X32n0616_p0209b03║定，現諸威儀，安禪合掌，讚諸法王，以身、命、財一切
X32n0616_p0209b04║供具周至十方，如普賢願王所說也。理供養者，圓
X32n0616_p0209b05║智正觀之心名之為覺，覺即是佛，萬行功德熏修
X32n0616_p0209b06║此智，即供養佛也，故云供養諸佛普也。成就眾生
X32n0616_p0209b07║者，譬如螢火，燈燭星月為益蓋微，若日光照世，則
X32n0616_p0209b08║一切卉木叢林徧令生長，華果成就，外道如螢，二
X32n0616_p0209b09║乘如燈燭，小菩薩如星，別教如月，今圓教菩薩猶
X32n0616_p0209b10║如日輪。又如大雲一時等澍，四方俱下，三草二木
X32n0616_p0209b11║各得生長，故云成就眾生普也。普門之義何可窮
X32n0616_p0209b12║盡？略舉十義以示其端耳。但觀現前一念心性，法
X32n0616_p0209b13║爾具足三千性相，即空、即假、即中，正是無作四諦
X32n0616_p0209b14║妙境，緣此妙境而起慈悲，慈悲則普立弘誓願，弘
X32n0616_p0209b15║誓則普依此修行，一行一切行故修行普；依此斷
X32n0616_p0209b16║惑，一斷一切斷故斷惑普；依此入法門，一法門一
X32n0616_p0209b17║切法門故入法門普；依此而起神通，即是無記化
X32n0616_p0209b18║化故神通普；依此而起方便，徧逗十界權實頓漸
X32n0616_p0209b19║種種機緣故方便普；依此說法，一音徧報眾聲故
X32n0616_p0209b20║說法普；依此供養諸佛，三世諸佛悉受其供故供
X32n0616_p0209b21║養普；依此成就眾生，法界群機皆得四益故成就
X32n0616_p0209b22║普。一切眾生心性無減是理即普門，聞而生解是
X32n0616_p0209b23║名字即普門，圓伏五住是觀行即普門，清淨六根
X32n0616_p0209b24║是相似即普門，開示悟入是分證即普門，法界洞
X32n0616_p0209c01║徹窮源盡性是究竟即普門也。釋品名竟。此品因
X32n0616_p0209c02║曇摩羅讖法師教河西王沮渠蒙遜誦之除病，所
X32n0616_p0209c03║以流通別行，良由觀音大士與此方尤有緣故。智
X32n0616_p0209c04║者大師亦別說玄義及義疏，各有二卷。玄義亦作
X32n0616_p0209c05║五重，謂人、法等為名，已如前說。靈智合法身為體，
X32n0616_p0209c06║感應為宗，慈悲利物為用，流通醍醐味為教相也。
X32n0616_p0209c07║
X32n0616_p0209c08║妙法蓮華經台宗會義卷七之一
X32n0616_p0209c09║
X32n0616_p0209c10║
X32n0616_p0209c11║妙法蓮華經台宗會義卷七之二
X32n0616_p0209c12║
X32n0616_p0209c13║古吳後學蕅益　智旭　述
X32n0616_p0209c14║△普門品入文為二：初、問答，二、聞品功德。初中二：
X32n0616_p0209c15║初、長文，二、偈頌。長文有兩番問答。初番為二：初、問，
X32n0616_p0209c16║二、答。今初。
X32n0616_p0209c17║爾時，無盡意菩薩即從座起，偏袒右肩，合掌向佛而
X32n0616_p0209c18║作是言：世尊！觀世音菩薩以何因緣名觀世音？
X32n0616_p0209c19║爾時者，說東方菩薩竟，次應說西方菩薩時也（世界）。
X32n0616_p0209c20║說東方生善竟，次應說西方生善時（為人）。說東方斷
X32n0616_p0209c21║疑竟，次應說西方斷疑時（對治）。說東方得道竟，次應
X32n0616_p0209c22║說西方得道時（第一義）。無盡者，境也。大品明空則無
X32n0616_p0209c23║盡（真）。大集明八十無盡門。華嚴明十種不可盡（俗）。
X32n0616_p0209c24║淨名云：夫無盡者，非盡非無盡，故名無盡（中）。意者，
X32n0616_p0210a01║智也，即一心三智也。智契於境，境隨智空，名無盡
X32n0616_p0210a02║意（空）。又意者，世出世之本也。智隨于境，境多智多，
X32n0616_p0210a03║名無盡意（假）。又意即法界，一切皆是法界，故言能
X32n0616_p0210a04║觀心性，名為上定（中）。而作是言者，具二莊嚴，故能
X32n0616_p0210a05║問也。以何因緣者，若就眾生，則以善惡兩機為因，
X32n0616_p0210a06║聖人靈智慈悲為緣。若就菩薩，則以觀智慈悲為
X32n0616_p0210a07║因，眾生機感為緣也。△二、答三：初、總答，二、別答，三、
X32n0616_p0210a08║勸持。名答，即大佛頂經所明十四無畏也。今初。
X32n0616_p0210a09║佛告無盡意菩薩：善男子！若有無量百千萬億眾生
X32n0616_p0210a10║受諸苦惱，聞是觀世音菩薩一心稱名，觀世音菩薩
X32n0616_p0210a11║即時觀其音聲皆得解脫。
X32n0616_p0210a12║無量百千萬億眾生，標十法界種種機也。受諸苦
X32n0616_p0210a13║惱，明別業所感果報各不同也。自有一人受一苦，
X32n0616_p0210a14║一人受多苦，多人受一苦，多人受多苦。今顯人多
X32n0616_p0210a15║苦多，並為菩薩與拔之境也。遭苦由于二世之惡，
X32n0616_p0210a16║聞名即是二世之善。一心稱名，有事有理，如此善
X32n0616_p0210a17║惡，合為機感也。即時觀其音聲者，應之速也。皆得
X32n0616_p0210a18║解脫者，應之普也。聞有四義，謂聞、聞、聞、不聞不聞、
X32n0616_p0210a19║聞不聞不聞。隨達一種，即是四教聞慧。一心稱名，
X32n0616_p0210a20║即四教思修二慧。事一心者，謂念念相續，不起雜
X32n0616_p0210a21║想。理一心者，謂了知此心，非自他共，亦非無因，能
X32n0616_p0210a22║稱所稱，體是法界也。事一心，解脫事難。理一心，解
X32n0616_p0210a23║脫理難。隨感必應，如啐啄同時。若夫稱唱累年，不
X32n0616_p0210a24║蒙寸效者，秖由未臻事一心故，然亦能作未來得
X32n0616_p0210b01║度因緣。故雖散心，一稱名號，功無虗棄，但效有遲
X32n0616_p0210b02║速耳。△二、別答三：初、約口業機明應，二、約意業機
X32n0616_p0210b03║明應，三、約身業機明應。初中二：初、明七難，二、結歎。
X32n0616_p0210b04║初又七：初、火難（至）七、怨賊難。今初。
X32n0616_p0210b05║若有持是觀世音菩薩名者，設入大火，火不能燒，由
X32n0616_p0210b06║是菩薩威神力故。
X32n0616_p0210b07║持名是善，入火是惡，善惡合為機，感威神力故，火
X32n0616_p0210b08║不能燒，即是應也。果報火，下從地獄，上至初禪，皆
X32n0616_p0210b09║論機應。惡業火，下從地獄，上至非想，皆論機應。煩
X32n0616_p0210b10║惱火，下從地獄，上至等覺，皆論機應也。△二水難。
X32n0616_p0210b11║若為大水所漂，稱其名號，即得淺處。
X32n0616_p0210b12║水漂是惡，稱名是善，以此為機，得淺是應也。果報
X32n0616_p0210b13║水，下從地獄，上至二禪。惡業水，通三界。煩惱水，通
X32n0616_p0210b14║九界。並論機感。△三、羅剎難。
X32n0616_p0210b15║若有百千萬億眾生，為求金、銀、瑠璃、硨磲、碼碯、珊瑚、
X32n0616_p0210b16║琥珀、真珠等寶入於大海，假使黑風吹其船舫飄墮
X32n0616_p0210b17║羅剎鬼國，其中若有乃至一人稱觀世音菩薩名者，
X32n0616_p0210b18║是諸人等皆得解脫羅剎之難，以是因緣名觀世音。
X32n0616_p0210b19║此羅剎難，亦是風難。果報羅剎在欲界，惡業羅剎
X32n0616_p0210b20║徧三界，煩惱羅剎通九界。又果報風至三禪，惡業
X32n0616_p0210b21║風徧三界，煩惱風通九界。各論機應，並可例解。△
X32n0616_p0210b22║四、刀杖難。
X32n0616_p0210b23║若復有人臨當被害，稱觀世音菩薩名者，彼所執刀
X32n0616_p0210b24║杖尋段段壞而得解脫。
X32n0616_p0210c01║果報刀杖局在地居，惡業刀杖遍三界，煩惱刀杖
X32n0616_p0210c02║通九界也。△五鬼難。
X32n0616_p0210c03║若三千大千國土滿中夜叉、羅剎欲來惱人，聞其稱
X32n0616_p0210c04║觀世音菩薩名者，是諸惡鬼尚不能以惡眼視之，況
X32n0616_p0210c05║復加害？
X32n0616_p0210c06║鬼難例前，羅剎可解。言大千滿中者，假使之辭，意
X32n0616_p0210c07║顯煩惱惡鬼彌滿，唯稱名能降伏之。△六、枷鎖難。
X32n0616_p0210c08║設復有人，若有罪、若無罪，杻械枷鎖檢繫其身，稱觀
X32n0616_p0210c09║世音菩薩名者，皆悉斷壞，即得解脫。
X32n0616_p0210c10║有罪是現世惡，無罪是過去惡。在手曰杻，在足曰
X32n0616_p0210c11║械，在頭曰枷，連身曰鎖。封名為檢，縛名為繫。果報
X32n0616_p0210c12║枷鎖在欲界，惡業枷鎖遍三界，煩惱枷鎖通九界
X32n0616_p0210c13║也。△七怨賊難。
X32n0616_p0210c14║若三千大千國土滿中冤賊，有一商主將諸商人，齎
X32n0616_p0210c15║持重寶經過險路，其中一人作是唱言：諸善男子！勿
X32n0616_p0210c16║得恐怖，汝等應當一心稱觀世音菩薩名號，是菩薩
X32n0616_p0210c17║能以無畏施於眾生。汝等若稱名者，於此怨賊當得
X32n0616_p0210c18║解脫。眾商人聞，俱發聲言：南無觀世音菩薩！稱其名
X32n0616_p0210c19║故，即得解脫。
X32n0616_p0210c20║大千滿中，亦假設之辭。奪命名冤，劫財名賊，果報
X32n0616_p0210c21║冤賊在欲界，惡業冤賊遍三界，煩惱冤賊通九界。
X32n0616_p0210c22║觀心釋者，大千滿中冤賊，無始煩惱種子集在第
X32n0616_p0210c23║八藏識中也。有一商主，第六識也。諸商人，徧行別
X32n0616_p0210c24║境及諸善心所也。重寶，出世三乘法也。經過險路，
X32n0616_p0211a01║諸對治法與諸煩惱相遇也。其中一人，或是勝解，
X32n0616_p0211a02║或是善慧，或是信也。一心稱名，四教聞、思、修慧也。
X32n0616_p0211a03║俱發聲者，心王與諸善心所決相應也。即得解脫
X32n0616_p0211a04║者，證于四教所詮理也。又此七難，即表眾生身有
X32n0616_p0211a05║六大：火即火大，水即水大，風即風大，刀杖枷鎖皆
X32n0616_p0211a06║即地大，三千大千以表空大，羅剎冤賊以表識大。
X32n0616_p0211a07║觀音菩薩觀此六大皆如來藏，一一即空、假、中，自
X32n0616_p0211a08║既解脫，故能令他解脫。眾生迷此六大之性，枉受
X32n0616_p0211a09║果報、惡業、煩惱諸難。然正迷時，性德無改，原與菩
X32n0616_p0211a10║薩體同，故聞名稱念，隨其解有偏圓，行有淺深，所
X32n0616_p0211a11║得四教、四益亦有差別，究竟終得一切種智則無
X32n0616_p0211a12║別也。初明七難竟。△二、結歎。
X32n0616_p0211a13║無盡意！觀世音菩薩摩訶薩，威神之力巍巍如是。
X32n0616_p0211a14║巍巍者，高顯也。功超九界故高，名彰三土故顯。初
X32n0616_p0211a15║約口業機明應竟。△二、約意業機明應二：初、明三
X32n0616_p0211a16║毒，二、結歎。今初。
X32n0616_p0211a17║若有眾生多於婬欲，常念恭敬觀世音菩薩，便得離
X32n0616_p0211a18║欲；若多瞋恚，常念恭敬觀世音菩薩，便得離瞋；若多
X32n0616_p0211a19║愚癡，常念恭敬觀世音菩薩，便得離癡。
X32n0616_p0211a20║多欲恚癡是惡，常念恭敬是善，此二為機，得離即
X32n0616_p0211a21║是應也。事欲事恚局在欲界，事癡即通三界。理三
X32n0616_p0211a22║毒者，二乘以耽真為欲，畏俗為瞋，不了生死涅槃
X32n0616_p0211a23║如幻為癡；出假菩薩以遊戲神通為欲，訶厭二乘
X32n0616_p0211a24║為瞋，不達中道為癡；地前菩薩以中道似愛為欲，
X32n0616_p0211b01║雙捨二邊為瞋，無明未破為癡；乃至等覺後心猶
X32n0616_p0211b02║有微細無明未破，即有微細欲恚未除。今由大悲
X32n0616_p0211b03║菩薩從初發心觀此貪瞋癡等煩惱皆是因緣生
X32n0616_p0211b04║法，一一即空假中，即空故離凡夫三毒，即假故離
X32n0616_p0211b05║二乘三毒，即中故離菩薩三毒，成就不可思議三
X32n0616_p0211b06║種善根，亦是成就不可思議大貪大瞋大癡法門。
X32n0616_p0211b07║故令常念恭敬之者，隨解偏圓，隨行淺深，得離亦
X32n0616_p0211b08║有種種差別，究竟歸于無差別也。△二、結歎。
X32n0616_p0211b09║無盡意！觀世音菩薩有如是等大威神力，多所饒益，
X32n0616_p0211b10║是故眾生常應心念。
X32n0616_p0211b11║二、約意業機明應竟。△三、約身業機明應二：初、明
X32n0616_p0211b12║二求，二、結歎。今初。
X32n0616_p0211b13║若有女人，設欲求男，禮拜供養觀世音菩薩，便生福
X32n0616_p0211b14║德智慧之男。設欲求女，便生端正有相之女，宿植德
X32n0616_p0211b15║本，眾人愛敬。
X32n0616_p0211b16║求男求女，獨標女人者，女人以無子為苦，夫主所
X32n0616_p0211b17║棄，並婦所輕，旁人所笑故也。禮拜供養是機感，便
X32n0616_p0211b18║生男女是普應也。法門解者，四教未證實理，皆名
X32n0616_p0211b19║女人。四教各論慧男定女，良由大士先證權實男
X32n0616_p0211b20║女，故能為增上緣，令諸行人各得成就諸定慧也。
X32n0616_p0211b21║又欲界有慧無定是狂男，無色有定無慧是癡女，
X32n0616_p0211b22║四禪定慧均平，如福德男、端正女也。然男無破惑
X32n0616_p0211b23║之功，女無出生無漏之力，此亦無用男女。藏、通兩
X32n0616_p0211b24║教，二乘慧能斷見思惑，是幹事之男；定能發生無
X32n0616_p0211c01║漏，是育嗣之女。然慧不能破無明，見佛性，則男而
X32n0616_p0211c02║不男；定不能懷中道子，則女猶石女。故大經云：二
X32n0616_p0211c03║乘定多慧少，不見佛性；菩薩慧多定少，亦不見佛
X32n0616_p0211c04║性也。唯別教初地，真明慧發，無緣慈成，乃名真正
X32n0616_p0211c05║男女。圓教初住，見中道時，定慧具足，男女相滿。故
X32n0616_p0211c06║男名福德，是有定之慧；女名端正，是有慧之定也。
X32n0616_p0211c07║△二、結歎。
X32n0616_p0211c08║無盡意！觀世音菩薩有如是力，若有眾生恭敬禮拜
X32n0616_p0211c09║觀世音菩薩，福不唐捐。
X32n0616_p0211c10║唐捐，謂虗棄。此句兼釋疑也。亦有禮拜不得男女
X32n0616_p0211c11║者，唯由機淺，故所求未遂，而禮拜之福，終必不失
X32n0616_p0211c12║也。二、別答竟。△三、勸持名答三：初、勸持，二、格量，三、
X32n0616_p0211c13║結歎。今初。
X32n0616_p0211c14║是故眾生皆應受持觀世音菩薩名號。
X32n0616_p0211c15║上說觀音得名因緣，其力廣大，既不辨形質，但是
X32n0616_p0211c16║述名論德，若欲歸崇，宜受持名號，故結勸持名也。
X32n0616_p0211c17║良由萬德洪名，稱實所召，只此一名一字，法爾具
X32n0616_p0211c18║足三千性相、三諦妙理，法爾圓收頓漸、偏圓、權實
X32n0616_p0211c19║妙智，法爾理智本自不二，不二而二，理智宛然。舉
X32n0616_p0211c20║一假名，則一切假名、一切實法、一切國土無不歸
X32n0616_p0211c21║趣此假名中，是故聞名功德已自不可思議，受持
X32n0616_p0211c22║功德尤不可思議也。持名既爾，想彼正報、依報亦
X32n0616_p0211c23║復如是，故知阿彌陀經、觀無量經與此妙經同一
X32n0616_p0211c24║圓頓甚深希有法門，無有優劣。△二格量
X32n0616_p0212a01║無盡意！若有人受持六十二億恒河沙菩薩名字，復
X32n0616_p0212a02║盡形供養飲食、衣服、臥具、醫藥。於汝意云何？是善男
X32n0616_p0212a03║子、善女人功德多不？無盡意言：甚多，世尊！佛言：若復
X32n0616_p0212a04║有人受持觀世音菩薩名號，乃至一時禮拜、供養，是
X32n0616_p0212a05║二人福正等無異，於百千萬億劫不可窮盡。
X32n0616_p0212a06║文有四意：一格量本，二問，三答，四正格量也。格量
X32n0616_p0212a07║本中共舉四多，六十二億恒沙是福田多，受持是
X32n0616_p0212a08║持名多，盡形是時節多，飲食等四事供養是種子
X32n0616_p0212a09║多，以此四多為格量本也。問答可知。正格量中還
X32n0616_p0212a10║舉四少以格四多，但一觀世音則福田少，持名亦
X32n0616_p0212a11║少，乃至一時則時少，禮拜供養不言四事，則種子
X32n0616_p0212a12║少而功德正等無異，良由真如實際一多無性，本
X32n0616_p0212a13║自平等故也。觀音證此實際，故一則非一，與多正
X32n0616_p0212a14║等；六十二億證此實際，故多則非多，與一正等。一
X32n0616_p0212a15║中解無量，故說六十二億；無量中解一，故說觀世
X32n0616_p0212a16║音耳。占察經云：能聞我名者，即為聞十方佛名。亦
X32n0616_p0212a17║是此意。△三、結歎。
X32n0616_p0212a18║無盡意！受持觀世音菩薩名號，得如是無量無邊福
X32n0616_p0212a19║德之利。
X32n0616_p0212a20║初番問答，明眾生三業，顯機為境，法身靈智，冥應
X32n0616_p0212a21║境智因緣，名觀世音竟。△次番亦二：初問，二答。
X32n0616_p0212a22║今初。
X32n0616_p0212a23║無盡意菩薩白佛言：世尊！觀世音菩薩云何遊此娑
X32n0616_p0212a24║婆世界？云何而為眾生說法？方便之力其事云何？
X32n0616_p0212b01║問：有三意：一、云何遊，是問身業；二、云何說，是問口
X32n0616_p0212b02║業；三、方便云何，是問意業。即是三輪不思議化，亦
X32n0616_p0212b03║名三不護、三無失也。不思議化者，化作佛身，亦即
X32n0616_p0212b04║化作佛口、佛心，乃至化作執金剛神，亦即化作金
X32n0616_p0212b05║剛心。口雖屈曲利物，而于法身智慧無所損減。故
X32n0616_p0212b06║淨名云：善能分別諸法相，於第一義而不動。不動
X32n0616_p0212b07║而動，名不思議化也。問：意業云何可化？答：聖意無
X32n0616_p0212b08║能測者，若欲示之，乃至昆蟲亦令得知。故唯識云：
X32n0616_p0212b09║無上覺者，神力難思，化無量類，皆令有心也。不護
X32n0616_p0212b10║者，住不思議圓普法門，實不作意計校籌量，次第
X32n0616_p0212b11║經營。譬如明鏡，隨對即現，無有分別，亦無前後也。
X32n0616_p0212b12║無失者，眾生根機不同，淺深有異。觀音雖不作念
X32n0616_p0212b13║逗機，而逗機無失，契當前人，冥會事理也。△二、答
X32n0616_p0212b14║三：初、別答，二、總答，三、勸供養。今初。
X32n0616_p0212b15║佛告無盡意菩薩：善男子！若有國土眾生，應以佛身
X32n0616_p0212b16║得度者，觀世音菩薩即現佛身而為說法；應以辟支
X32n0616_p0212b17║佛身得度者，即現辟支佛身而為說法；應以聲聞身
X32n0616_p0212b18║得度者，即現聲聞身而為說法；應以梵王身得度者，
X32n0616_p0212b19║即現梵王身而為說法；應以帝釋身得度者，即現帝
X32n0616_p0212b20║釋身而為說法；應以自在天身得度者，即現自在天
X32n0616_p0212b21║身而為說法；應以大自在天身得度者，即現大自在
X32n0616_p0212b22║天身而為說法；應以天大將軍身得度者，即現天大
X32n0616_p0212b23║將軍身而為說法；應以毗沙門身得度者，即現毗沙
X32n0616_p0212b24║門身而為說法；應以小王身得度者，即現小王身而
X32n0616_p0212c01║為說法；應以長者身得度者，即現長者身而為說法；
X32n0616_p0212c02║應以居士身得度者，即現居士身而為說法；應以宰
X32n0616_p0212c03║官身得度者，即現宰官身而為說法；應以婆羅門身
X32n0616_p0212c04║得度者，即現婆羅門身而為說法；應以比丘、比丘尼、
X32n0616_p0212c05║優婆塞、優婆夷身得度者，即現比丘、比丘尼、優婆塞、
X32n0616_p0212c06║優婆夷身而為說法；應以長者、居士、宰官、婆羅門婦
X32n0616_p0212c07║女身得度者，即現婦女身而為說法；應以童男、童女
X32n0616_p0212c08║身得度者，即現童男、童女身而為說法；應以天、龍、夜
X32n0616_p0212c09║叉、乾闥婆、阿修羅、迦樓羅、緊那羅、摩睺羅伽、人非人
X32n0616_p0212c10║等身得度者，即皆現之而為說法；應以執金剛神得
X32n0616_p0212c11║度者，即現執金剛神而為說法。
X32n0616_p0212c12║應以之言答意業；方便能知機宜，現身答身業，說
X32n0616_p0212c13║法答口業，三業本不相離也。此中別明三十三身，
X32n0616_p0212c14║若并人及非人，則是三十五身。大佛頂經明三十
X32n0616_p0212c15║二，應開出獨覺別為一，合四婦女但為一，略不言
X32n0616_p0212c16║迦樓羅。文有開合，義無增減，總而言之，止是十法
X32n0616_p0212c17║界身耳。不言菩薩身者，正就菩薩法界廣明現餘
X32n0616_p0212c18║九法界像，以顯十界互具，重重無盡之意也。不言
X32n0616_p0212c19║地獄界者，攝在非人中也。若有國土眾生者，實報、
X32n0616_p0212c20║方便、同居三種國土，十法界機也。實報土中純以
X32n0616_p0212c21║菩薩而為眾生，唯有一佛界機。方便土中有九種
X32n0616_p0212c22║眾生，謂藏教二乘、無學通教三乘、斷通惑人別三
X32n0616_p0212c23║十心、圓教十信也。有二種機：一、是佛界機；二、是菩
X32n0616_p0212c24║薩界機也。同居土中具足九界眾生及十界機，對
X32n0616_p0213a01║機設應，具須十界佛身。又有四教相別辟支，又有
X32n0616_p0213a02║緣獨不同聲聞，又有析法、體法、四向、四果及示隨
X32n0616_p0213a03║五味展轉調伏不同。既現梵王，理應亦現光音、徧
X32n0616_p0213a04║淨二王；既現帝釋，理應亦現夜摩、兜率、化樂三王。
X32n0616_p0213a05║自在即欲界主，大自在即四禪主。既云毗沙門，亦
X32n0616_p0213a06║必現餘三天，故佛頂直云四天王也。既云小王，亦
X32n0616_p0213a07║必應現四種輪王。既云人、非人等，言人，則老、少、貴、
X32n0616_p0213a08║賤何所不收？言非人，則地獄、鬼、畜何所不收？故下
X32n0616_p0213a09║文云：以種種形遊諸國土。但可意知，豈可言盡？為
X32n0616_p0213a10║說法者，隨其所堪，或權或實，或頓或漸，或顯或密，
X32n0616_p0213a11║令得權實四益究竟，終歸一實益耳。△二、總答。
X32n0616_p0213a12║無盡意！是觀世音菩薩成就如是功德，以種種形遊
X32n0616_p0213a13║諸國土度脫眾生。
X32n0616_p0213a14║前別答三十五身，文廣而意狹；此總答如是功德，
X32n0616_p0213a15║文狹而義廣。以種種形，則不止三十五身；遊諸國
X32n0616_p0213a16║土，則不局娑婆世界明矣。△三、勸供養二：初、勸，二、
X32n0616_p0213a17║受旨。今初。
X32n0616_p0213a18║是故，汝等應當一心供養觀世音菩薩。是觀世音菩
X32n0616_p0213a19║薩摩訶薩於怖畏急難之中能施無畏，是故此娑婆
X32n0616_p0213a20║世界皆號之為施無畏者。
X32n0616_p0213a21║既名觀世音，亦名施無畏者，從德受名，德既無盡，
X32n0616_p0213a22║名亦無盡也。△二、受旨六：初、奉命，二、不受，三、重奉，
X32n0616_p0213a23║四、佛勸，五、受已轉奉，六、歎結。今初。
X32n0616_p0213a24║無盡意菩薩白佛言：世尊！我今當供養觀世音菩薩。
X32n0616_p0213b01║即解頸眾寶珠瓔珞價直百千兩金而以與之，作是
X32n0616_p0213b02║言：仁者！受此法施珍寶瓔珞。
X32n0616_p0213b03║眾寶珠瓔珞者，眾寶間珠共為嚴飾也。無盡意位
X32n0616_p0213b04║高，瓔珞何止直百千兩？如云百姓萬民，不止一百
X32n0616_p0213b05║一萬也。又頸表中道一實之理，以眾多無盡法門
X32n0616_p0213b06║莊嚴實相，如瓔珞在頸。解者，表菩薩為常捨行故，
X32n0616_p0213b07║一切願行功德，乃至佛智菩提涅槃，亦不住不著
X32n0616_p0213b08║無依無倚，故言解也。大集云：戒定慧陀羅尼以為
X32n0616_p0213b09║瓔珞，莊嚴法身。百千是十萬，表十地各有萬德也。
X32n0616_p0213b10║法施者，財即是法，財是因緣生法，即空即假即中，
X32n0616_p0213b11║三諦一心一切具足，於法平等於財亦等，如此施
X32n0616_p0213b12║者即是法施也。△二不受
X32n0616_p0213b13║時觀世音菩薩不肯受之。
X32n0616_p0213b14║約事，則無盡意奉命供養，我未奉命，故不肯受，禮
X32n0616_p0213b15║應遜讓也。約表法，則不受三昧廣大之用，故無所
X32n0616_p0213b16║受。△三重奉
X32n0616_p0213b17║無盡意復白觀世音菩薩言：仁者！愍我等故受此瓔
X32n0616_p0213b18║珞。
X32n0616_p0213b19║或請上愍下，或地位相齊亦可相愍，或我為四眾
X32n0616_p0213b20║故施仁，愍四眾而受，以無所受而受諸受也。△四、
X32n0616_p0213b21║佛勸。
X32n0616_p0213b22║爾時，佛告觀世音菩薩：當愍此無盡意菩薩及四眾、
X32n0616_p0213b23║天、龍、夜叉、乾闥婆、阿修羅、迦樓羅、緊那羅、摩睺羅伽、
X32n0616_p0213b24║人非人等故，受是瓔珞。
X32n0616_p0213c01║正以菩薩為物故施，亦應為物故受也。△五、受已
X32n0616_p0213c02║轉奉。
X32n0616_p0213c03║即時，觀世音菩薩愍諸四眾，及於天、龍、夜叉、乾闥婆、
X32n0616_p0213c04║阿修羅、迦樓羅、緊那羅、摩睺羅伽、人非人等，受其瓔
X32n0616_p0213c05║珞分作二分，一分奉釋迦牟尼佛，一分奉多寶佛塔。
X32n0616_p0213c06║秖一法施瓔珞，分作二分，表一實相，舉體作事理
X32n0616_p0213c07║二因也。奉二佛者，表以二因趣二果也。理圓即法
X32n0616_p0213c08║佛，事圓即報佛，還以二佛表二果也。△六、歎結。
X32n0616_p0213c09║無盡意！觀世音菩薩有如是自在神力，遊於娑婆世
X32n0616_p0213c10║界。
X32n0616_p0213c11║初長文竟。△二、偈頌什公不譯，故舊本皆無文句，
X32n0616_p0213c12║義疏亦皆不釋。續高僧傳云：偈是闍那掘多所譯。
X32n0616_p0213c13║今流通本既並增入，故科註中依慈雲師所分之
X32n0616_p0213c14║科而消釋之。大科為三：初、雙頌兩問，二、雙頌兩答，
X32n0616_p0213c15║三、雙頌兩勸。今初。
X32n0616_p0213c16║爾時，無盡意菩薩以偈問曰：
X32n0616_p0213c17║世尊妙相具，我今重問彼：佛子何因緣，名為觀世音？
X32n0616_p0213c18║初句歎佛德，次句雙含二問，後二句別頌初問也。
X32n0616_p0213c19║△二、雙頌兩答二：初、加頌總歎行願，二、別頌兩答。
X32n0616_p0213c20║今初。
X32n0616_p0213c21║具足妙相尊，偈答無盡意：汝聽觀音行，善應諸方所，
X32n0616_p0213c22║弘誓深如海，歷劫不思議，侍多千億佛，發大清淨願。
X32n0616_p0213c23║初二句經家敘辭，次六句佛正答也。汝聽者，誡令
X32n0616_p0213c24║生三慧也。觀音行者，一心三智觀十界音，令無量
X32n0616_p0214a01║苦一時解脫，即已成利他行也。善應諸方所者，不
X32n0616_p0214a02║動真心垂形三土，三十二應處處現往，即普門神
X32n0616_p0214a03║通力也。此二句總歎所尅真應二身也。弘誓深如
X32n0616_p0214a04║海者，明其初發心時緣於無作四諦，故橫該十界
X32n0616_p0214a05║豎徹三諦廣且深也。歷劫等者，明其中間以行填
X32n0616_p0214a06║願，所經時久所侍佛多所發願大，故得成今真應
X32n0616_p0214a07║二身，譬如水漲船高泥多佛大也。△二、別頌兩答
X32n0616_p0214a08║二：初、頌前答，二、頌後答。初中二：初、頌總答，二、頌別
X32n0616_p0214a09║答。今初。
X32n0616_p0214a10║我為汝略說，聞名及見身，心念不空過，能滅諸有苦。
X32n0616_p0214a11║略說者，舉要而言也。聞名故稱，口業機也。見身故
X32n0616_p0214a12║禮，身業機也。心念，意業機也。諸有，二十五有也。△
X32n0616_p0214a13║二、頌別答二：初、頌七難，二、頌三毒，二、求。初中十二：
X32n0616_p0214a14║初、頌第一火難（至）十二加頌雷雨難。今初。
X32n0616_p0214a15║假使興害意，推落大火坑，念彼觀音力，火坑變成池。
X32n0616_p0214a16║念彼觀音者，若就佛說觀音為彼，即約師弟假分
X32n0616_p0214a17║彼此；若就眾生念彼觀音，即約感應暫分彼此。師
X32n0616_p0214a18║弟感應，無非法界，能所宛然，能所斯絕。眾生念自
X32n0616_p0214a19║心中之彼觀音，觀音應自心中之彼眾生，感應道
X32n0616_p0214a20║交，不可思議。△二頌第二水難。
X32n0616_p0214a21║或漂流巨海，龍魚諸鬼難，念彼觀音力，波浪不能沒。
X32n0616_p0214a22║△三、加頌墮須彌難。
X32n0616_p0214a23║或在須彌峰，為人所推墮，念彼觀音力，如日虗空住。
X32n0616_p0214a24║約事即是假設之辭，設使從須彌墮，尚不損傷，況
X32n0616_p0214b01║餘山耶？約觀解者，本在中道實相性德，須彌山王
X32n0616_p0214b02║無明惡人推墮二死海中，念彼觀音三智三德，便
X32n0616_p0214b03║同諸佛住無所住。△四、加頌墮金剛山難例須彌
X32n0616_p0214b04║難可解。
X32n0616_p0214b05║或被惡人逐，墮落金剛山，念彼觀音力，不能損一毛。
X32n0616_p0214b06║△五超頌第七冤賊難。
X32n0616_p0214b07║或值冤賊繞，各執刀加害，念彼觀音力，咸即起慈心。
X32n0616_p0214b08║△六追頌第四刀杖難。
X32n0616_p0214b09║或遭王難苦，臨刑欲壽終，念彼觀音力，刀尋段段壞。
X32n0616_p0214b10║△七追頌第六枷鎖難。
X32n0616_p0214b11║或囚禁枷鎖，手足被杻械，念彼觀音力，釋然得解脫。
X32n0616_p0214b12║△八、加頌呪咀毒藥難。
X32n0616_p0214b13║呪詛諸毒藥，所欲害身者，念彼觀音力，還著於本人。
X32n0616_p0214b14║呪，使鬼神往殺前人。若前人有種種福德所護，不
X32n0616_p0214b15║可殺者，法須還著本人。密部明之甚詳。須知還著
X32n0616_p0214b16║本人，亦復具有四悉檀益。蘇軾改云兩家俱沒事
X32n0616_p0214b17║者，見識單淺，未知折攝之妙也。△九追頌第五鬼
X32n0616_p0214b18║難。
X32n0616_p0214b19║或遇惡羅剎，毒龍諸鬼等，念彼觀音力，時悉不敢害。
X32n0616_p0214b20║△十、加頌惡獸難。
X32n0616_p0214b21║若惡獸圍繞，利牙爪可怖，念彼觀音力，疾走無邊方。
X32n0616_p0214b22║△十一、加頌蛇蠍難。
X32n0616_p0214b23║蚖蛇及蝮蠍，氣毒煙火然，念彼觀音力，尋聲自迴去。
X32n0616_p0214b24║△十二、加頌雷雨難。
X32n0616_p0214c01║雲雷鼓掣電，降雹澍大雨，念彼觀音力，應時得消散。
X32n0616_p0214c02║正頌七難，加頌有五，共為十二，皆須具約果報、惡
X32n0616_p0214c03║業、煩惱、六道、四教一一釋之。若約所表，不出六大：
X32n0616_p0214c04║須彌、金剛亦是地大，雷、電、火大，雹、雨、水大，獸、蛇、呪
X32n0616_p0214c05║詛皆表識大。菩薩因中觀此六大即空、假、中，今住
X32n0616_p0214c06║六種如實之際，故徧法界救諸苦惱。以要言之，一
X32n0616_p0214c07║切依、正皆是觀音妙色、妙心。一切眾生于聖色、心
X32n0616_p0214c08║而自為難，如闇中觸寶，自傷其身。三業求救，亦即
X32n0616_p0214c09║觀音。是故機成即時而應，當以此義念念觀之，何
X32n0616_p0214c10║患不同觀音利物？初頌七難竟。△二、頌三毒二求。
X32n0616_p0214c11║眾生被困厄，無量苦逼身，觀音妙智力，能救世間苦。
X32n0616_p0214c12║界內界外皆有三毒之苦，皆有無男無女之苦，故
X32n0616_p0214c13║無量也。初頌前答竟。△二、頌後答二：初、正頌示現，
X32n0616_p0214c14║二、加頌顯機顯應。初、正頌示現。長文有別有總，別
X32n0616_p0214c15║明三十二應，總明身多境多。今不分總別，但通明
X32n0616_p0214c16║三輪不思議化，即分為三：初、明身業普應，二、明意
X32n0616_p0214c17║業普觀，三、明口業普說。今初。
X32n0616_p0214c18║具足神通力，廣修智方便，十方諸國土，無剎不現身。
X32n0616_p0214c19║種種諸惡趣，地獄鬼畜生，生老病死苦，以漸悉令滅。
X32n0616_p0214c20║具足神通力者，百界千如全體之妙用也。廣修智
X32n0616_p0214c21║方便者，權實二智照性以發通也。上文但以非人
X32n0616_p0214c22║二字含三惡趣，今具出之，故知具十法界身也。分
X32n0616_p0214c23║段變易，各有四相之苦，以漸悉令滅，歸于常寂光。
X32n0616_p0214c24║或權或實，循循善誘，合宜而用，藥不執方明矣。△
X32n0616_p0215a01║二、明意業普觀。
X32n0616_p0215a02║直觀清淨觀，廣大智慧觀，悲觀及慈觀，常願常瞻仰。
X32n0616_p0215a03║無垢清淨光，慧日破諸暗，能伏災風火，普明照世間。
X32n0616_p0215a04║初一偈明所證體，次一偈明所起用也。真觀者，證
X32n0616_p0215a05║不思議空也。清淨觀者，證不思議假也。廣大智慧
X32n0616_p0215a06║觀者，證不思議中也。悲觀者，以不思議三觀，與諸
X32n0616_p0215a07║眾生同一悲仰也。慈觀者，以不思議三觀，與佛如
X32n0616_p0215a08║來同一慈力也。同慈力故云常願，同悲仰故常瞻
X32n0616_p0215a09║仰。由深證此一心三觀，故發無垢清淨光明，名為
X32n0616_p0215a10║慧日。能破十界三惑闇之集諦，能伏十界二死災
X32n0616_p0215a11║風火之苦諦，能與十界道滅而普明照世間也。△
X32n0616_p0215a12║三、明口業普說。
X32n0616_p0215a13║悲體戒雷震，慈意妙大雲。澍甘露法雨，滅除煩惱𦦨。
X32n0616_p0215a14║欲說大法，必依身意，以為授法之本。為度眾生，現
X32n0616_p0215a15║身說法，故所現身，名為大慈悲體。與下慈意，互舉
X32n0616_p0215a16║一字，相影略耳。先用戒德警人，如天震雷，物無不
X32n0616_p0215a17║肅，故云悲體戒雷震也。拔苦與樂，名為大慈悲意。
X32n0616_p0215a18║無緣而被，名之為妙。物無不覆，譬如大雲，故云慈
X32n0616_p0215a19║意妙大雲也。諸天甘露，服之不死，所澍法雨，亦復
X32n0616_p0215a20║如是。聞者悟道，證常住命，三惑煩惱，苦𦦨滅除，與
X32n0616_p0215a21║拔同時，十界皆得度也。初正頌示現竟。△二、加頌
X32n0616_p0215a22║顯機顯應。
X32n0616_p0215a23║諍訟經官處，怖畏軍陣中，念彼觀音力，眾冤悉退散。
X32n0616_p0215a24║長文三十二應，應雖屬顯機，則或冥或顯，不可定
X32n0616_p0215b01║判。今頌既云念彼觀音，則灼然是顯機也。諍訟、怖
X32n0616_p0215b02║畏亦須果報，惡業、煩惱三釋，或此亦是加頌七難，
X32n0616_p0215b03║偶錯簡耳。但云眾冤退散，或仍是冥應也。二、雙頌
X32n0616_p0215b04║兩答竟。△三、雙頌兩勸二：初、頌前番勸持名，二、頌
X32n0616_p0215b05║後番勸供養。初中二：初、明境智深妙，以勸常念；二、
X32n0616_p0215b06║明感應難測，以勸勿疑。今初。
X32n0616_p0215b07║妙音觀世音，梵音海潮音，勝彼世間音，是故須常念。
X32n0616_p0215b08║此明菩薩有種種德，具種種名，一一名字，並詮法
X32n0616_p0215b09║界圓融不思議德，故須念也。即權而實，名為妙音；
X32n0616_p0215b10║即實而權，名觀世音；契本淨性，名為梵音；契十界
X32n0616_p0215b11║機，名海潮音；權實不二，自他不二，故勝彼十法界
X32n0616_p0215b12║世間音也。權即實故，他即自故，勝于別教所詮九
X32n0616_p0215b13║界迷理起惑；實即權故，自即他故，勝于別教所詮
X32n0616_p0215b14║佛界緣理斷九也。所以觀音一名，即與六十二億
X32n0616_p0215b15║名號功德正等。△二、明感應難測，以勸勿疑。
X32n0616_p0215b16║念念勿生疑，觀世音淨聖，於苦惱死厄，能為作依怙。
X32n0616_p0215b17║疑去則念成，念成則二死可脫，故勸勿疑。初頌前
X32n0616_p0215b18║番勸持名竟。△二、頌後番勸供養。
X32n0616_p0215b19║具一切功德，慈眼視眾生，福聚海無量，是故應頂禮。
X32n0616_p0215b20║頂禮，即是三業供養也。初問答竟。△二、聞品功德
X32n0616_p0215b21║二：初、持地歎證，二、經家述益。今初。
X32n0616_p0215b22║爾時，持地菩薩即從座起，前白佛言：世尊！若有眾生
X32n0616_p0215b23║聞是觀世音菩薩品自在之業，普門示現神通力者，
X32n0616_p0215b24║當知是人功德不少。
X32n0616_p0215c01║自在之業，謂于七難、三毒二求，皆得大自在也。普
X32n0616_p0215c02║門示現，謂現十法界身方便說法也。聞者功德已
X32n0616_p0215c03║自不少，況受持、讀誦、解說、書寫、如說修行者乎？然
X32n0616_p0215c04║非通、別釋題，安令聞者獲大功德？故須持地菩薩
X32n0616_p0215c05║而歎證之。大佛頂經云：毗舍浮佛摩頂，謂我當平
X32n0616_p0215c06║心地，則世界地一切皆平。我即心開，見身微塵與
X32n0616_p0215c07║造世界所有微塵等無差別，悟無生忍，聞諸如來
X32n0616_p0215c08║宣妙蓮華佛知見地，我先證明而為上首。蓋既悟
X32n0616_p0215c09║地大本如來藏，即悟七大皆如來藏；既悟七大皆
X32n0616_p0215c10║如來藏，即悟五陰、六入、十二處、十八界皆如來藏；
X32n0616_p0215c11║既悟陰、入、處、界皆如來藏，即悟七難、三毒乃至十
X32n0616_p0215c12║法界身皆如來藏。故能證此聞品功德也。△二、經
X32n0616_p0215c13║家述益。
X32n0616_p0215c14║佛說是普門品時，眾中八萬四千眾生，皆發無等等
X32n0616_p0215c15║阿耨多羅三藐三菩提心。
X32n0616_p0215c16║無等等者，無上菩提無與等者，得此理已，等一切
X32n0616_p0215c17║法，皆成無上。如世仙丹無與等者，能點他物，亦成
X32n0616_p0215c18║仙丹。此約開顯之圓，橫收一切，皆歸一實也。又究
X32n0616_p0215c19║竟佛果無與等者，初發心時，即便等之。如轉輪王
X32n0616_p0215c20║無與等者，太子初生，即便等之。此約實相之體，豎
X32n0616_p0215c21║談因果，初後宛然也。又心即理，理即心，心外無理，
X32n0616_p0215c22║理外無心，心之與理，但有名字，名字性空，俱不可
X32n0616_p0215c23║說，將何物等何物，而云無等等耶？不可說而說，說
X32n0616_p0215c24║此心，等此理，是故言無等等。此約雙遮雙照，非橫
X32n0616_p0216a01║非豎，而橫而豎也。發心有三：一、觀行發心，二、相似
X32n0616_p0216a02║發心，三、分證發心。今必是分證也。約化他勸流通
X32n0616_p0216a03║中二勗受法弟子竟。
X32n0616_p0216a04║△釋普門品竟。次釋陀羅尼品。
X32n0616_p0216a05║陀羅尼品第二十六
X32n0616_p0216a06║陀羅尼，此翻總持，持惡不起、持善不失（世界）。又翻遮
X32n0616_p0216a07║持，能持善（為人）、能遮惡（對治）、遮邊惡、持中善（第一義）。眾經
X32n0616_p0216a08║用法不同，或專治病，如療痔等；或專護法，如此文；
X32n0616_p0216a09║或專滅罪，如方等；或通用治病、滅罪、護經，如請觀
X32n0616_p0216a10║音等；或大神呪、大明呪、無上呪、無等等呪，則非治
X32n0616_p0216a11║病、非滅罪、非護經。又密部共有三種：一、佛部，自分
X32n0616_p0216a12║五部，即五佛所說也；二、菩薩部；三、鬼神部。一一部
X32n0616_p0216a13║中各論上、中、下三法，成就增益名上法，禳災攝召
X32n0616_p0216a14║名中法，降伏名下法。于上法中又分三品，各有行
X32n0616_p0216a15║儀、各有觀法、各有嚴禁，而通以無上菩提心為主。
X32n0616_p0216a16║若無師傳，則名盜法；若違行儀，則招惡報；若犯嚴
X32n0616_p0216a17║禁，輙以功效向他人說，則招奇禍。並是如來不可
X32n0616_p0216a18║思議四悉益物，切須依經，幸勿乖教。舊名為呪，新
X32n0616_p0216a19║譯名為真言，亦名為明。或是鬼神王名，故能降伏
X32n0616_p0216a20║鬼神（世界）；或如軍中密號，唱使相應（為人）；或如密默治
X32n0616_p0216a21║惡（對治）；或是如來密語，如王索先陀婆，群下不曉，唯
X32n0616_p0216a22║有智臣乃能知之。洗時奉水，飲時奉器，食時奉鹽，
X32n0616_p0216a23║遊時奉馬。陀羅尼亦爾，秪是一法，徧有諸力，病愈
X32n0616_p0216a24║罪除，善生道合（第一義）。故存本音，不翻譯也。△三、呪
X32n0616_p0216b01║護者，惡世弘經，每多惱難，故以真言護之，使道流
X32n0616_p0216b02║通也。文為四：初、問持經功德，二、答甚多，三、請以呪
X32n0616_p0216b03║護，四、聞品得益。今初。
X32n0616_p0216b04║爾時，藥王菩薩即從座起，偏袒右肩，合掌向佛，而白
X32n0616_p0216b05║佛言：世尊！若善男子、善女人，有能受持法華經者，若
X32n0616_p0216b06║讀誦通利，若書寫經卷，得幾所福？
X32n0616_p0216b07║△二、答甚多
X32n0616_p0216b08║佛告藥王：若有善男子、善女人，供養八百萬億那由
X32n0616_p0216b09║他恒河沙等諸佛。於汝意云何？其所得福寧為多不？
X32n0616_p0216b10║甚多。世尊！佛言：若善男子、善女人，能於是經乃至受
X32n0616_p0216b11║持一四句偈，讀誦解義如說修行，功德甚多。
X32n0616_p0216b12║△三、請以呪護五：初、藥王，二、勇施，三、毗沙門，四、持
X32n0616_p0216b13║國，五、羅剎女。初中四：初、請，二、說，三、歎，四、印。今初。
X32n0616_p0216b14║爾時，藥王菩薩白佛言：世尊！我今當與說法者陀羅
X32n0616_p0216b15║尼呪以守護之。
X32n0616_p0216b16║呪是華言，謂禁呪、呪祝、呪願也。秘密不翻，乃以此
X32n0616_p0216b17║名目之。今華梵雙舉，故云陀羅尼呪。△二說。
X32n0616_p0216b18║即說呪曰：安爾（一）曼爾（二）摩禰（三）摩摩禰（四）旨隷（五）
X32n0616_p0216b19║遮梨第（六）賖咩（莫者切七）賖履多瑋（八）羶帝（九）目帝（十）目
X32n0616_p0216b20║多履（十一）娑履（十二）阿瑋娑履（十三）桑履（十四）娑履（十五）叉裔（十六）
X32n0616_p0216b21║阿叉裔（十七）阿耆膩（十八）羶帝（十九）賖履（二十）陀羅尼（二十一）阿
X32n0616_p0216b22║盧伽婆娑（蘇奈切）簸蔗毗叉膩（二十二）禰毗剃（二十三）阿便
X32n0616_p0216b23║哆邏禰履剃（二十四）阿亶（多罕切）哆波隷輸地（二十五）歐究
X32n0616_p0216b24║隷（二十六）牟究𨽻（二十七）阿羅隸（二十八）波羅隷（二十九）首迦
X32n0616_p0216c01║差（初凡切）（三十）阿三磨三履（三十一）佛陀毗吉利袠（音姪）帝（三十
X32n0616_p0216c02║二）達磨波利差（猜離切）帝（三十三）僧伽涅瞿沙禰（三十四）婆
X32n0616_p0216c03║舍婆舍輸地（三十五）曼哆邏（三十六）曼哆羅邏叉夜多（三十七）
X32n0616_p0216c04║郵樓哆（三十八）郵樓哆憍舍略（來加切）（三十九）惡叉邏（四十）惡叉
X32n0616_p0216c05║冶多冶（四十一）阿婆盧（四十二）阿摩若（荏𧀹切）那多夜（四十三）
X32n0616_p0216c06║△三歎
X32n0616_p0216c07║世尊！是陀羅尼神呪，六十二億恒河沙等諸佛所說，
X32n0616_p0216c08║若有侵毀此法師者，則為侵毀是諸佛已。
X32n0616_p0216c09║△四印
X32n0616_p0216c10║時釋迦牟尼佛讚藥王菩薩言：善哉，善哉！藥王！汝愍
X32n0616_p0216c11║念擁護此法師故，說是陀羅尼，於諸眾生多所饒益。
X32n0616_p0216c12║△二、勇施三：初、請，二、說，三、歎。今初。
X32n0616_p0216c13║爾時勇施菩薩白佛言：世尊！我亦為擁護讀誦受持
X32n0616_p0216c14║法華經者說陀羅尼。若此法師得是陀羅尼，若夜叉、
X32n0616_p0216c15║若羅剎、若富單那、若吉蔗、若鳩槃茶、若餓鬼等，伺求
X32n0616_p0216c16║其短無能得便。
X32n0616_p0216c17║富單那，熱病鬼也。吉蔗，起尸鬼也。△二說。
X32n0616_p0216c18║即於佛前而說呪曰：痤（誓螺切）隷（一）摩訶痤隷（二）郁枳
X32n0616_p0216c19║（音紙）（三）目枳（四）阿隷（五）阿羅婆第（六）涅隷第（七）涅隷多
X32n0616_p0216c20║婆第（八）伊緻（者利切）柅（女紙切）（九）韋緻柅（十）旨緻柅（十一）涅隷
X32n0616_p0216c21║墀柅（十二）涅梨墀婆底（十三）
X32n0616_p0216c22║△三歎
X32n0616_p0216c23║世尊！是陀羅尼神呪，恒河沙等諸佛所說亦皆隨喜。
X32n0616_p0216c24║若有侵毀此法師者，則為侵毀是諸佛已。
X32n0616_p0217a01║△三、毗沙門三：初、請，二、說，三、歎。今初。
X32n0616_p0217a02║爾時，毗沙門天王護世者白佛言：世尊，我亦為愍念
X32n0616_p0217a03║眾生擁護此法師故，說是陀羅尼。
X32n0616_p0217a04║△二說。
X32n0616_p0217a05║即說呪曰：阿梨（一）那梨（二）㝹那梨（三）阿那盧（四）那履
X32n0616_p0217a06║（五）拘那履（六）
X32n0616_p0217a07║△三歎
X32n0616_p0217a08║世尊！以是神呪擁護法師，我亦自當擁護持是經者，
X32n0616_p0217a09║令百由旬內無諸衰患。
X32n0616_p0217a10║△四、持國三：初、請，二、說，三、歎。今初。
X32n0616_p0217a11║爾時，持國天王在此會中，與千萬億那由他乾闥婆
X32n0616_p0217a12║眾恭敬圍繞，前詣佛所，合掌白佛言：世尊！我亦以陀
X32n0616_p0217a13║羅尼神呪擁護持法華經者。
X32n0616_p0217a14║△二說。
X32n0616_p0217a15║即說呪曰：阿伽禰（一）伽禰（二）瞿利（三）乾陀利（四）旃陀
X32n0616_p0217a16║利（五）摩蹬（音鄧）耆（六）常求利（七）浮樓莎柅（八）頞底（九）
X32n0616_p0217a17║△三歎
X32n0616_p0217a18║世尊！是陀羅尼神呪，四十二億諸佛所說，若有侵毀
X32n0616_p0217a19║此法師者，則為侵毀是諸佛已。
X32n0616_p0217a20║△五、羅剎女五：初、列名同請，二、說，三、歎，四、誓，五、印。
X32n0616_p0217a21║今初。
X32n0616_p0217a22║爾時，有羅剎女等，一名、藍婆，二名、毗藍婆，三名、曲齒，
X32n0616_p0217a23║四名、華齒，五名、黑齒，六名、多髮，七名、無厭足，八名、持
X32n0616_p0217a24║瓔珞，九名、臯帝，十名、奪一切眾生精氣。是十羅剎女，
X32n0616_p0217b01║與鬼子母并其子及眷屬，俱詣佛所，同聲白佛言：世
X32n0616_p0217b02║尊，我等亦欲擁護讀誦受持法華經者，除其衰患。若
X32n0616_p0217b03║有伺求法師短者，令不得便。
X32n0616_p0217b04║△二說。
X32n0616_p0217b05║即於佛前而說呪曰：伊提履（一）伊提泯（二）伊提履（三）
X32n0616_p0217b06║阿提履（四）伊提履（五）泥履（六）泥履（七）泥履（八）泥履（九）
X32n0616_p0217b07║泥履（十）樓醯（十一）樓醯（十二）樓醯（十三）樓醯（十四）多醯（十五）多醯
X32n0616_p0217b08║（十六）多醯（十七）兜醯（十八）㝹醯（十九）
X32n0616_p0217b09║△三歎
X32n0616_p0217b10║寧上我頭上，莫惱於法師。若夜叉、若羅剎、若餓鬼、若
X32n0616_p0217b11║富單那、若吉蔗、若毗陀羅、若犍䭾、若烏摩勒伽、若阿
X32n0616_p0217b12║䟦摩羅、若夜叉吉蔗、若人吉蔗、若熱病、若一日、若二
X32n0616_p0217b13║日、若三日、若四日、若至七日、若常熱病、若男形、若女
X32n0616_p0217b14║形、若童男形、若童女形，乃至夢中亦復莫惱。即於佛
X32n0616_p0217b15║前而說偈言：若不順我呪，惱亂說法者，頭破作七分，
X32n0616_p0217b16║如阿梨樹枝，如殺父母罪，亦如壓油殃，斗秤欺誑人，
X32n0616_p0217b17║調達破僧罪，犯此法師者，當獲如是殃。
X32n0616_p0217b18║毗陀羅，赤色鬼。犍陀，黃色鬼。烏摩勒伽，烏色鬼。阿
X32n0616_p0217b19║䟦摩羅，青色鬼。阿梨樹枝墮地，法爾破為七片，殺
X32n0616_p0217b20║父、殺母、破僧，是五逆之三。壓油殃者，西國壓油，擣
X32n0616_p0217b21║麻使生蟲，然後壓之，汁多而肥，此殺業之尤。斗秤
X32n0616_p0217b22║欺誑人者，出用輕小，入用重大，此盜業之尤。故有
X32n0616_p0217b23║震銘其背者，罪惡亦不輕也。△四誓
X32n0616_p0217b24║諸羅剎女說此偈已，白佛言：世尊！我等亦當身自擁
X32n0616_p0217c01║護，受持、讀誦、修行是經者，令得安隱，離諸衰患，消眾
X32n0616_p0217c02║毒藥。
X32n0616_p0217c03║△五印
X32n0616_p0217c04║佛告諸羅剎女：善哉，善哉！汝等但能擁護受持法華
X32n0616_p0217c05║名者，福不可量，何況擁護具足受持供養經卷，華香、
X32n0616_p0217c06║瓔珞、末香、塗香、燒香、幡蓋、伎樂，然種種燈，酥燈、油燈、
X32n0616_p0217c07║諸香油燈、酥摩那華油燈、薝蔔華油燈、婆師迦華油
X32n0616_p0217c08║燈、優鉢羅華油燈，如是等百千種供養者。皐帝！汝等
X32n0616_p0217c09║及眷屬，應當擁護如是法師。
X32n0616_p0217c10║三請以呪護竟。△四、聞品得益。
X32n0616_p0217c11║說是陀羅尼品時，六萬八千人得無生法忍。
X32n0616_p0217c12║△釋陀羅品呪護竟次釋玅莊嚴王本事品。
X32n0616_p0217c13║妙莊嚴王本事品第二十七
X32n0616_p0217c14║此因緣出他經。昔佛末法有四比丘，于法華經極
X32n0616_p0217c15║生殷重，始則研求未悟結契入山，既又助道艱難
X32n0616_p0217c16║不能專志。其一人云：吾等四窮尚不存身，法將安
X32n0616_p0217c17║寄？君三人者但以命奉道莫慮朝中，我當捨此身
X32n0616_p0217c18║力誓給所須。於是三人得展其誠功超累劫，而此
X32n0616_p0217c19║一人數涉人間道力未固，偶逢王駕羨彼光榮，福
X32n0616_p0217c20║力所資隨念受報，人中天上常得為王。享受既久
X32n0616_p0217c21║漸起過患，三人以道眼見之議共濟度，知其著欲
X32n0616_p0217c22║兼復邪見，若非愛鉤無由可拔，故一為其婦、二為
X32n0616_p0217c23║其子，具如今經所明。婦即妙音菩薩，王即華德菩
X32n0616_p0217c24║薩，二子即是藥王、藥上。妙音處處弘經，藥王說呪
X32n0616_p0218a01║護法流通妙典，四聖功深說彼前緣，故名妙莊嚴
X32n0616_p0218a02║本事品也（世界）。又妙莊嚴者，妙法功德莊嚴六根也。
X32n0616_p0218a03║此王往日與妙法有緣，道熏時熟諸根應淨，生雖
X32n0616_p0218a04║未獲其理必臻，故靈瑞感通嘉名早立，例如善吉
X32n0616_p0218a05║雖未無諍已號空生。下文云：八萬四千歲精進修
X32n0616_p0218a06║行妙法華經，得一切淨功德莊嚴三昧。以是義故
X32n0616_p0218a07║名為妙莊嚴也（嘉名早立是為人，精進修行是對治，得三昧是第一義）。本迹
X32n0616_p0218a08║者，迹則當時一凡三聖，本則四皆是大菩薩，為欲
X32n0616_p0218a09║引導彼時眷屬及諸眾生故也。觀心者，于諸見不
X32n0616_p0218a10║動而通達正見統御無外，名為妙莊嚴王。△約化
X32n0616_p0218a11║他勸流通中四明人護六：初、明事本，二、雙標所化
X32n0616_p0218a12║能化，三、明能化方便，四、明所化得益，五、結會古今，
X32n0616_p0218a13║六、聞品悟道。今初。
X32n0616_p0218a14║爾時，佛告諸大眾：乃往古世，過無量無邊不可思議
X32n0616_p0218a15║阿僧祇劫，有佛名雲雷音宿王華智多陀阿伽度、阿
X32n0616_p0218a16║羅訶、三藐三佛陀，國名光明莊嚴，劫名喜見。
X32n0616_p0218a17║△二、雙標所化能化。
X32n0616_p0218a18║彼佛法中有王名妙莊嚴，其王夫人名曰淨德，有二
X32n0616_p0218a19║子：一名淨藏，二名淨眼。是二子有大神力福德智慧，
X32n0616_p0218a20║久修菩薩所行之道，所謂檀波羅蜜、尸羅波羅蜜、羼
X32n0616_p0218a21║提波羅蜜、毗離耶波羅蜜、禪波羅蜜、般若波羅蜜、方
X32n0616_p0218a22║便波羅蜜，慈悲喜捨乃至三十七品助道法，皆悉明
X32n0616_p0218a23║了通達。又得菩薩淨三昧、日星宿三昧、淨光三昧、淨
X32n0616_p0218a24║色三昧、淨照明三昧、長莊嚴三昧、大威德藏三昧，於
X32n0616_p0218b01║此三昧亦悉通達。
X32n0616_p0218b02║王是所化，夫人二子是能化也。別顯二子功德，大
X32n0616_p0218b03║神力是如來衣，大福德是如來室，大智慧是如來
X32n0616_p0218b04║座。六度加方便為七，或于權慧開出方願力智則
X32n0616_p0218b05║為十度。今但云方便，即攝餘三。慈悲喜捨是四無
X32n0616_p0218b06║量心。三十七品有經名為正道，以其是慧行故，此
X32n0616_p0218b07║中指為助道。以七科豎入故，意指十度以為正道。
X32n0616_p0218b08║然圓教十度四等三十七品，並是稱性無作妙道，
X32n0616_p0218b09║非正非助，一往隨義名正助耳。禪中具有三昧，道
X32n0616_p0218b10║品中亦節節有三昧，今更標七三昧名，皆是隨用
X32n0616_p0218b11║立名，其理不異也。圓離三垢名淨三昧，實智如日、
X32n0616_p0218b12║權智如星，權實不二名日星宿三昧，性淨發光名
X32n0616_p0218b13║淨光三昧，普現色身名淨色三昧，性淨光明照了
X32n0616_p0218b14║諸法名淨照明三昧，示現莊嚴長時不滅名長莊
X32n0616_p0218b15║嚴三昧，十力威德含攝諸法名大威德藏三昧。△
X32n0616_p0218b16║三、明能化方便三：初、時至，二、論議，三、現化。今初。
X32n0616_p0218b17║爾時，彼佛欲引導妙莊嚴王及愍念眾生故，說是法
X32n0616_p0218b18║華經。
X32n0616_p0218b19║彼佛出世，常宣正法，觀于王及眾生，機熟時至，乃
X32n0616_p0218b20║說是法。說是法華，即王得度時至故也。△二論議。
X32n0616_p0218b21║時淨藏、淨眼二子到其母所，合十指爪掌白言：願母
X32n0616_p0218b22║往詣雲雷音宿王華智佛所，我等亦當侍從親近供
X32n0616_p0218b23║養禮拜。所以者何？此佛於一切天人眾中說法華經，
X32n0616_p0218b24║宜應聽受。母告子言：汝父信受外道，深著婆羅門法，
X32n0616_p0218c01║汝等應往白父與共俱去。淨藏、淨眼合十指爪掌白
X32n0616_p0218c02║母：我等是法王子，而生此邪見家。母告子言：汝等當
X32n0616_p0218c03║憂念汝父為現神變，若得見者心必清淨，或聽我等
X32n0616_p0218c04║往到佛所。
X32n0616_p0218c05║子白母時至，母讓令化父。子怨生邪見家，母責令
X32n0616_p0218c06║憂念父。此約化儀，機緣既熟，應須發起故也。若據
X32n0616_p0218c07║其本，則子母元知；若附世情，則母慈先白；若約利
X32n0616_p0218c08║他，則慈復居先。△三、現化。
X32n0616_p0218c09║於是二子念其父故，涌在虗空高七多羅樹，現種種
X32n0616_p0218c10║神變，於虗空中行住坐臥，身上出水身下出火，身下
X32n0616_p0218c11║出水身上出火，或現大身滿虗空中，而復現小小復
X32n0616_p0218c12║現大，於空中滅忽然在地，入地如水履水如地。現如
X32n0616_p0218c13║是等種種神變，令其父王心淨信解。
X32n0616_p0218c14║三、明能化方便竟。△四、明所化得益十：初、信子伏
X32n0616_p0218c15║師，二、白母求出家，三、重催見佛，四、敘歎功德，五、俱
X32n0616_p0218c16║詣佛所，六、佛授王記，七、出家修行，八、稱歎二子，九、
X32n0616_p0218c17║佛述行高，十、讚佛自誓。今初。
X32n0616_p0218c18║時父見子神力如是，心大歡喜得未曾有，合掌向子
X32n0616_p0218c19║言：汝等師為是誰？誰之弟子？二子白言：大王！彼雲雷
X32n0616_p0218c20║音宿王華智佛，今在七寶菩提樹下法座上坐，於一
X32n0616_p0218c21║切世間天人眾中廣說法華經，是我等師，我是弟子。
X32n0616_p0218c22║父語子言：我今亦欲見汝等師，可共俱往。
X32n0616_p0218c23║王昔信受外道所覩邪變，不過或一或二，狹而且
X32n0616_p0218c24║陋，故今見子所作，信伏其師而求見也。△二白母
X32n0616_p0219a01║求出家
X32n0616_p0219a02║於是二子從空中下，到其母所合掌白母：父王今已
X32n0616_p0219a03║信解，堪任發阿耨多羅三藐三菩提心，我等為父已
X32n0616_p0219a04║作佛事，願母見聽於彼佛所出家修道。爾時二子欲
X32n0616_p0219a05║重宣其意，以偈白母：願母放我等，出家作沙門，諸佛
X32n0616_p0219a06║甚難值，我等隨佛學。如優曇鉢華，值佛復難是，脫諸
X32n0616_p0219a07║難亦難，願聽我出家。母即告言：聽汝出家。所以者何？
X32n0616_p0219a08║佛難值故。
X32n0616_p0219a09║父王已信宮中八萬四千又熟，故白母稱慶，願求
X32n0616_p0219a10║出家，而母亦聽之也。△三、重催見佛。
X32n0616_p0219a11║於是二子白父母言：善哉父母！願時往詣雲雷音宿
X32n0616_p0219a12║王華智佛所，親近供養。所以者何？佛難得值如優曇
X32n0616_p0219a13║鉢羅華，又如一眼之龜值浮木孔。而我等宿福深厚
X32n0616_p0219a14║生值佛法，是故父母當聽我等令得出家。所以者何？
X32n0616_p0219a15║諸佛難值時亦難遇。
X32n0616_p0219a16║一眼龜者，約事秖是譬難值耳。若約表法，凡龜魚
X32n0616_p0219a17║之眼兩向看之，既云一眼則所見非正，在生死海
X32n0616_p0219a18║而又邪見，何能值于佛法浮木實諦之孔？△四、敘
X32n0616_p0219a19║歎功德。
X32n0616_p0219a20║彼時妙莊嚴王後宮八萬四千人，皆悉堪任受持是
X32n0616_p0219a21║法華經。淨眼菩薩於法華三昧久已通達。淨藏菩薩
X32n0616_p0219a22║已於無量百千萬億劫通達離諸惡趣三昧，欲令一
X32n0616_p0219a23║切眾生離諸惡趣故。其王夫人得諸佛集三昧，能知
X32n0616_p0219a24║諸佛秘密之藏。二子如是以方便力善化其父，令心
X32n0616_p0219b01║信解好樂佛法。
X32n0616_p0219b02║法華三昧者，攝一切法歸一實相，如前說。離諸惡
X32n0616_p0219b03║趣三昧者，九界三惑以為能趣，二種生死以為所
X32n0616_p0219b04║趣，圓道正定乃能離之，即二十五王三昧圓破二
X32n0616_p0219b05║十五有也。佛集三昧者，三德秘密之藏，佛集其中，
X32n0616_p0219b06║唯佛行處也。△五、俱詣佛所聞法供養見瑞歡喜。
X32n0616_p0219b07║於是，妙莊嚴王與群臣眷屬俱，淨德夫人與後宮采
X32n0616_p0219b08║女眷屬俱，其王二子與四萬二千人俱，一時共詣佛
X32n0616_p0219b09║所。到已，頭面禮足，繞佛三帀，却住一面。爾時，彼佛為
X32n0616_p0219b10║王說法，示教利喜，王大歡悅。爾時，妙莊嚴王及其夫
X32n0616_p0219b11║人，解頸真珠、瓔珞，價直百千，以散佛上，於虗空中化
X32n0616_p0219b12║成四柱寶臺。臺中有大寶牀，敷百千萬天衣，其上有
X32n0616_p0219b13║佛，結加趺坐，放大光明。爾時，妙莊嚴王作是念：佛身
X32n0616_p0219b14║希有，端嚴殊特，成就第一微妙之色。
X32n0616_p0219b15║成就第一微妙之色，猶龍女所讚微妙淨法身，具
X32n0616_p0219b16║相三十二也。已悟色之實相，故佛旋與授記。△六、
X32n0616_p0219b17║佛授王記。
X32n0616_p0219b18║時雲雷音宿王華智佛告四眾言：汝等見是妙莊嚴
X32n0616_p0219b19║王於我前合掌立不？此王於我法中作比丘，精勤修
X32n0616_p0219b20║習助佛道法，當得作佛，號娑羅樹王，國名大光，劫名
X32n0616_p0219b21║大高王。其娑羅樹王佛，有無量菩薩眾及無量聲聞，
X32n0616_p0219b22║其國平正功德如是。
X32n0616_p0219b23║△七、出家修行
X32n0616_p0219b24║其王即時以國付弟，與夫人、二子并諸眷屬，於佛法
X32n0616_p0219c01║中出家修道。王出家已，於八萬四千歲常勤精進，修
X32n0616_p0219c02║行妙法華經。過是已後，得一切淨功德莊嚴三昧。
X32n0616_p0219c03║△八、稱歎二子。
X32n0616_p0219c04║即升虗空高七多羅樹，而白佛言：世尊！此我二子已
X32n0616_p0219c05║作佛事，以神通變化轉我邪心，令得安住於佛法中
X32n0616_p0219c06║得見世尊。此二子者是我善知識，為欲發起宿世善
X32n0616_p0219c07║根，饒益我故來生我家。
X32n0616_p0219c08║△九、佛述行高
X32n0616_p0219c09║爾時，雲雷音宿王華智佛告妙莊嚴王言：如是，如是！
X32n0616_p0219c10║如汝所言。若善男子、善女人種善根故，世世得善知
X32n0616_p0219c11║識，其善知識能作佛事，示教利喜，令入阿耨多羅三
X32n0616_p0219c12║藐三菩提。大王當知！善知識者是大因緣，所以化導
X32n0616_p0219c13║令得見佛，發阿耨多羅三藐三菩提心。大王！汝見此
X32n0616_p0219c14║二子不？此二子已曾供養六十五百千萬億那由他
X32n0616_p0219c15║恒河沙諸佛，親近恭敬，於諸佛所受持法華經，愍念
X32n0616_p0219c16║邪見眾生，令住正見。
X32n0616_p0219c17║善知識有三：一外護，二同行，三教授也。又有三：一
X32n0616_p0219c18║諸佛菩薩，二道品六度，三實際實相。六種知識，皆
X32n0616_p0219c19║能作于佛事。教授及佛菩薩二種，則能示教利喜。
X32n0616_p0219c20║教授同行及諸菩薩三種，則能化導令得見佛。實
X32n0616_p0219c21║相實際，則能令入菩提。此六並有全力，並不可缺，
X32n0616_p0219c22║故云是大因緣。△十、讚佛自誓。
X32n0616_p0219c23║妙莊嚴王即從虗空中下，而白佛言：世尊，如來甚希
X32n0616_p0219c24║有！以功德智慧故，頂上肉髻光明顯照，其眼長廣而
X32n0616_p0220a01║紺青色，眉間毫相白如珂月，齒白齊密常有光明，脣
X32n0616_p0220a02║色赤好如頻婆果。爾時，妙莊嚴王讚歎佛如是等無
X32n0616_p0220a03║量百千萬億功德已，於如來前一心合掌，復白佛言：
X32n0616_p0220a04║世尊，未曾有也！如來之法具足成就不可思議微妙
X32n0616_p0220a05║功德，教戒所行安隱快善。我從今日不復自隨心行，
X32n0616_p0220a06║不生邪見、憍慢、瞋恚諸惡之心。說是語已，禮佛而出。
X32n0616_p0220a07║深達實相，故外欽佛德，內革己心。如悟冰水同一
X32n0616_p0220a08║濕性，以湯消冰，永不凝結也。四明所化得益竟。△
X32n0616_p0220a09║五、結會古今。
X32n0616_p0220a10║佛告大眾：於意云何？妙莊嚴王豈異人乎？今華德菩
X32n0616_p0220a11║薩是。其淨德夫人，今佛前（時放）光照（于東方所召之）莊嚴相菩
X32n0616_p0220a12║薩是。哀愍妙莊嚴王及諸眷屬故，於彼（光明莊嚴國土）中生
X32n0616_p0220a13║其二子者，今藥王菩薩、藥上菩薩是。是藥王、藥上菩
X32n0616_p0220a14║薩成就如此諸大功德，已於無量百千萬億諸佛所
X32n0616_p0220a15║植眾德本，成就不可思議諸善功德。若有人識是二
X32n0616_p0220a16║菩薩名字者，一切世間諸天人民亦應禮拜。
X32n0616_p0220a17║△六、聞品悟道。
X32n0616_p0220a18║佛說是妙莊嚴王本事品時，八萬四千人遠塵離垢，
X32n0616_p0220a19║於諸法中得法眼淨。
X32n0616_p0220a20║於諸法中得法眼淨，即徧照三千相性假實諸法，
X32n0616_p0220a21║通達無滯，無染著也。或是分證，或是相似後心。二、
X32n0616_p0220a22║約化他勸流通竟。
X32n0616_p0220a23║△三約自行勸流通。
X32n0616_p0220a24║普賢菩薩勸發品第二十八
X32n0616_p0220b01║梵音邲輸颰陀，大論、觀經皆譯徧吉，此經譯為普
X32n0616_p0220b02║賢。普即徧義，賢即吉義。等覺居眾伏之頂，伏道周
X32n0616_p0220b03║徧，故名為普。斷道將盡，所較無幾，鄰終際極，故名
X32n0616_p0220b04║為賢。如十四夜月，鄰似十五夜月也。大佛頂經云：
X32n0616_p0220b05║我用心聞，分別眾生所有知見。若於他方恒沙界
X32n0616_p0220b06║外，有一眾生心中發明普賢行者，我乘六牙象，分
X32n0616_p0220b07║身百千，皆至其處。縱彼障深，未得見我，我與其人
X32n0616_p0220b08║暗中摩頂，擁護安慰，令其成就。今言勸發者，戀法
X32n0616_p0220b09║之辭。遙在彼國，具聞此經，始末既周，欲令自行化
X32n0616_p0220b10║他，永永無已，故自東而來，更請正說勸發自行，更
X32n0616_p0220b11║請流通勸發化他，復以誓願而總勸發。文具四悉
X32n0616_p0220b12║檀意：我為供養法華經故，自現其身。若見我身，甚
X32n0616_p0220b13║大歡喜，世界悉也。以見我故，轉復精進，即得三昧
X32n0616_p0220b14║及陀羅尼，為人悉也。無有非人能破壞者，亦復不
X32n0616_p0220b15║為女人惑亂，對治悉也。剎塵菩薩具普賢道，第一
X32n0616_p0220b16║義悉也。以此四悉檀因緣，故來勸發。上判流通，文
X32n0616_p0220b17║為三：神力、囑累二品，正明付囑流通；藥王下五品，
X32n0616_p0220b18║舉菩薩化道力大，以勸流通；今此一品，舉普賢誓
X32n0616_p0220b19║願力大，以勸流通也。文分為四：初、發來，二、勸發，三、
X32n0616_p0220b20║述發，四、發益。△初、發來三：初、上供，二、下化，三、修敬。
X32n0616_p0220b21║今初。
X32n0616_p0220b22║爾時，普賢菩薩以自在神通力、威德、名聞，與大菩薩
X32n0616_p0220b23║無量無邊不可稱數從東方來，所經諸國普皆震動，
X32n0616_p0220b24║雨寶蓮華，作無量百千萬億種種伎樂。
X32n0616_p0220c01║自在是理一，神通是行一，威德是人一，名聞是教
X32n0616_p0220c02║一。又自在是常，精通是樂，威德是我，名聞是淨。言
X32n0616_p0220c03║說如此，即一而四德無不備也。威德故震動，名聞
X32n0616_p0220c04║故雨華，神通故作樂，自在故隨動、隨雨、隨作。譬如
X32n0616_p0220c05║大龍飛行，雲雨流起。此是心力、法力、眾生力、應化
X32n0616_p0220c06║力、不思議力所致。以此四德妙力，遠來勸發四一，
X32n0616_p0220c07║所經歷處，自行上供，其事如此。問：華嚴明普賢菩
X32n0616_p0220c08║薩依真而住，非國土，今何故云從東方來？答：彼經
X32n0616_p0220c09║顯示所證自體，此經且據應迹所從。夫真如法性，
X32n0616_p0220c10║初住已能分證，何況普賢？應迹所從，多寶亦云東
X32n0616_p0220c11║方，又何況普賢？若知真性之外無國土，則知國土
X32n0616_p0220c12║之外亦非別有真可住矣。△二下化
X32n0616_p0220c13║又與無數諸天、龍、夜叉、乾闥婆、阿修羅、迦樓羅、緊那
X32n0616_p0220c14║羅、摩睺羅伽、人非人等大眾圍繞，各現威德神通之
X32n0616_p0220c15║力。
X32n0616_p0220c16║隨他所宜現八部像，主伴並具四德，舉二攝二，故
X32n0616_p0220c17║云各現威德神通之力，當知所隨皆法身也。又與
X32n0616_p0220c18║大菩薩是示現實功德，與諸八部是示現權功德，
X32n0616_p0220c19║權實並具四德，並有上供下化二意。△三修敬
X32n0616_p0220c20║到娑婆世界耆闍崛山中，頭面禮釋迦牟尼佛，右遶
X32n0616_p0220c21║七帀。
X32n0616_p0220c22║初發來竟。△二、勸發二：初、請問勸發，二、誓願勸發。
X32n0616_p0220c23║初中二：初、問，二、答。今初。
X32n0616_p0220c24║白佛言：世尊！我於寶威德上王佛國，遙聞此娑婆世
X32n0616_p0221a01║界說法華經，與無量無邊百千萬億諸菩薩眾共來
X32n0616_p0221a02║聽受，惟願世尊當為說之。若善男子、善女人，於如來
X32n0616_p0221a03║滅後，云何能得是法華經？
X32n0616_p0221a04║當為說之，更請正說流通之要旨也。云何能得是
X32n0616_p0221a05║經？謂得正說流通之妙解也。請正說是勸發自行，
X32n0616_p0221a06║請流通是勸發化他，欲令妙法光流無極，乃戀法
X32n0616_p0221a07║無已之極思也。△二答
X32n0616_p0221a08║佛告普賢菩薩：若善男子、善女人成就四法，於如來
X32n0616_p0221a09║滅後當得是法華經：一者、為諸佛護念；二者、植眾德
X32n0616_p0221a10║本；三者、入正定聚；四者、發救一切眾生之心。善男子、
X32n0616_p0221a11║善女人如是成就四法，於如來滅後必得是經。
X32n0616_p0221a12║普賢菩薩，既雙請正說流通，今佛亦以四法而雙
X32n0616_p0221a13║答之。先答正說者，開權顯實也。佛于眾生，雖復大
X32n0616_p0221a14║慈，平等普度，而諸眾生，迷背法性，如覆盆之下，自
X32n0616_p0221a15║隔日光。若能遠惡（世界）從善（為人），返迷（對治）歸悟（第一義），開
X32n0616_p0221a16║眾生知見，顯佛知見者，則稱可聖心，是為諸佛護
X32n0616_p0221a17║念（法身）。若佛知見開，則般若照明，是為植眾德本。亦
X32n0616_p0221a18║即不亂不味，不取不捨，是為入正定聚（般若）。亦即上
X32n0616_p0221a19║合慈力，下同悲仰，是為發救眾生之心（解脫）。當知四
X32n0616_p0221a20║法，秖是開權顯實證圓三德也。又諸佛護念，是開
X32n0616_p0221a21║佛知見。植眾德本，是示佛知見。入正定聚，是入佛
X32n0616_p0221a22║知見。發救生心，是悟佛知見。迹門之要，此四收矣。
X32n0616_p0221a23║又迹則有本，從本三德故有迹中三德，從本開示
X32n0616_p0221a24║悟入故有迹中開示悟入，今開迹即顯本，本迹無
X32n0616_p0221b01║二無別，故以四法答其請正說也。次答流通者，流
X32n0616_p0221b02║通之要唯三唯四，今諸佛護念入正定聚即著如
X32n0616_p0221b03║來衣，植眾德本即坐如來座，發救生心即入如來
X32n0616_p0221b04║室。又諸佛護念即身安樂行，植眾德本即口安樂
X32n0616_p0221b05║行，入正定聚即意安樂行，發救生心即誓願安樂
X32n0616_p0221b06║行，故以四法答其請流通也。一答酬其兩請，舉四
X32n0616_p0221b07║冠罩一經，遠來勸發其義如此，能行四法必解經
X32n0616_p0221b08║體，故云必得是經，此結成正說之請也。能運此解
X32n0616_p0221b09║傳與他人，他人得此信解成初依人，若得真解成
X32n0616_p0221b10║第二第三第四依人，此結成流通之請也。初請問
X32n0616_p0221b11║勸發竟。△二、誓願勸發二：初、誓願護人，二、誓願護
X32n0616_p0221b12║法。初中六：初、攘其外難，二、教以內法，三、覆以神力，
X32n0616_p0221b13║四、示近因，五、示近果，六、總結勸。今初。
X32n0616_p0221b14║爾時，普賢菩薩白佛言：世尊，於後五百歲濁惡世中，
X32n0616_p0221b15║其有受持是經典者，我當守護除其衰患令得安隱，
X32n0616_p0221b16║使無伺求得其便者，若魔、若魔子、若魔女、若魔民、若
X32n0616_p0221b17║為魔所著者，若夜叉、若羅剎、若鳩槃茶、若毗舍闍、若
X32n0616_p0221b18║吉蔗、若富單那、若韋陀羅等諸惱人者，皆不得便。
X32n0616_p0221b19║韋陀羅，主厭禱鬼也。此翻善妙。△二、教以內法又
X32n0616_p0221b20║三：初、行立讀誦，二、若坐思惟，三、三七精進。今初。
X32n0616_p0221b21║是人若行若立讀誦此經，我爾時乘六牙白象王，與
X32n0616_p0221b22║大菩薩眾俱詣其所，而自現身供養守護安慰其心，
X32n0616_p0221b23║亦為供養法華經故。
X32n0616_p0221b24║△二、若坐思惟
X32n0616_p0221c01║是人若坐思惟此經，爾時我復乘白象王現其人前，
X32n0616_p0221c02║其人若於法華經有所忘失一句一偈，我當教之與
X32n0616_p0221c03║共讀誦還令通利。爾時受持讀誦法華經者，得見我
X32n0616_p0221c04║身甚大歡喜轉復精進，以見我故即得三昧及陀羅
X32n0616_p0221c05║尼，名為旋陀羅尼、百千萬億旋陀羅尼、法音方便陀
X32n0616_p0221c06║羅尼，得如是等陀羅尼。
X32n0616_p0221c07║旋者，旋假入空也。百千萬億者，旋空入假也。法音
X32n0616_p0221c08║方便者，二為方便，得入中道第一義也。△三三七。
X32n0616_p0221c09║精進
X32n0616_p0221c10║世尊！若後世後五百歲濁惡世中，比丘、比丘尼、優婆
X32n0616_p0221c11║塞、優婆夷，求索者、受持者、讀誦者、書寫者，欲修習是
X32n0616_p0221c12║法華經，於三七日中應一心精進。滿三七日已，我當
X32n0616_p0221c13║乘六牙白象，與無量菩薩而自圍繞，以一切眾生所
X32n0616_p0221c14║喜見身現其人前，而為說法示教利喜，亦復與其陀
X32n0616_p0221c15║羅尼呪。得是陀羅尼故，無有非人能破壞者，亦不為
X32n0616_p0221c16║女人之所惑亂，我身亦自常護是人。惟願世尊聽我
X32n0616_p0221c17║說此陀羅尼呪。即於佛前而說呪曰：
X32n0616_p0221c18║阿檀地（一）檀陀婆地（二）檀陀婆帝（三）檀陀鳩舍隷（四）
X32n0616_p0221c19║檀陀修陀隷（五）修陀隷（六）修陀羅婆底（七）佛陀波羶
X32n0616_p0221c20║禰（八）薩婆陀羅尼阿婆多尼（九）薩婆婆沙阿婆多尼
X32n0616_p0221c21║（十）修阿婆多尼（十一）僧伽婆履叉尼（十二）僧伽涅伽陀尼
X32n0616_p0221c22║（十三）阿僧祇（十四）僧伽婆伽地（十五）帝隷阿隋僧伽兜略（盧遮
X32n0616_p0221c23║切）阿羅帝波羅帝（十六）薩婆僧伽地三摩地伽蘭地（十七）
X32n0616_p0221c24║薩婆達磨修波利剎帝（十八）薩婆薩埵樓駄憍舍略阿
X32n0616_p0222a01║㝹伽地（十九）辛阿毗吉利地帝（二十）
X32n0616_p0222a02║二、教以內法竟。△三、覆以神力
X32n0616_p0222a03║世尊！若有菩薩得聞是陀羅尼者，當知普賢神通之
X32n0616_p0222a04║力。若法華經行閻浮提有受持者，應作此念：皆是普
X32n0616_p0222a05║賢威神之力。
X32n0616_p0222a06║△四、示勝因。
X32n0616_p0222a07║若有受持、讀誦、正憶念、解其義趣、如說修行，當知是
X32n0616_p0222a08║人行普賢行，於無量無邊諸佛所深種善根，為諸如
X32n0616_p0222a09║來手摩其頭。
X32n0616_p0222a10║行普賢行，同未來佛得脫也。深種善根，於過去佛
X32n0616_p0222a11║得種也。手摩其頭，為現在佛所熟也。△五、示近果
X32n0616_p0222a12║若但書寫，是人命終當生忉利天上，是時八萬四千
X32n0616_p0222a13║天女作眾伎樂而來迎之，其人即著七寶冠，於采女
X32n0616_p0222a14║中娛樂快樂，何況受持、讀誦、正憶念、解其義趣、如說
X32n0616_p0222a15║修行！若有人受持、讀誦、解其義趣，是人命終為千佛
X32n0616_p0222a16║授手，令不恐怖、不墮惡趣，即往兜率天上彌勒菩薩
X32n0616_p0222a17║所。彌勒菩薩有三十二相大菩薩眾所共圍繞，有百
X32n0616_p0222a18║千萬億天女眷屬而於中生，有如是等功德利益。
X32n0616_p0222a19║但能書寫，近生忉利，具五法師，能生兜率，得為補
X32n0616_p0222a20║處眷屬也。問：何不生安樂土耶？答：若發淨願，則隨
X32n0616_p0222a21║其觀行淺深，生四種安樂土。不發淨願，則隨其五
X32n0616_p0222a22║品功成，生兜率也。△六、總結勸。
X32n0616_p0222a23║是故，智者應當一心自書、若使人書，受持、讀誦、正憶
X32n0616_p0222a24║念、如說修行。
X32n0616_p0222b01║初發願護人竟。△二、誓願護法。
X32n0616_p0222b02║世尊，我今以神通力故守護是經，於如來滅後閻浮
X32n0616_p0222b03║提內，廣令流布使不斷絕。
X32n0616_p0222b04║二、勸發竟。△三、述發二：初、先述護法，二、述護人。
X32n0616_p0222b05║今初。
X32n0616_p0222b06║爾時，釋迦牟尼佛讚言：善哉，善哉！普賢！汝能護助是
X32n0616_p0222b07║經，令多所眾生安樂利益。汝已成就不可思議功德，
X32n0616_p0222b08║深大慈悲，從久遠來發阿耨多羅三藐三菩提意，而
X32n0616_p0222b09║能作是神通之願，守護是經。我當以神通力，守護能
X32n0616_p0222b10║受持普賢菩薩名者。
X32n0616_p0222b11║聞法華經，受持法華，皆是普賢神力。聞普賢名，受
X32n0616_p0222b12║持普賢名字，皆是如來神力。即兼述護人中第三
X32n0616_p0222b13║覆以神力也。△二、述護人五：初、述第二教以內法。
X32n0616_p0222b14║二、述第四示勝因。三、述第五示近果。四、述第一攘
X32n0616_p0222b15║外難。五、述總結勸。今初。
X32n0616_p0222b16║普賢！若有受持、讀誦、正憶念、修習、書寫是法華經者，
X32n0616_p0222b17║當知是人則見釋迦牟尼佛，如從佛口聞此經典；當
X32n0616_p0222b18║知是人供養釋迦牟尼佛；當知是人佛讚善哉；當知
X32n0616_p0222b19║是人為釋迦牟尼佛手摩其頭；當知是人為釋迦牟
X32n0616_p0222b20║尼佛衣之所覆。
X32n0616_p0222b21║見釋迦佛，不但見六牙白象普賢身也。從佛口聞，
X32n0616_p0222b22║不但普賢共讀誦也。佛讚善哉，手摩衣覆，不但普
X32n0616_p0222b23║賢呪護也。讚善是空座行成，手摩是慈室行成，衣
X32n0616_p0222b24║覆是忍衣行成。△二、述第四、示勝因。
X32n0616_p0222c01║如是之人，不復貪著世樂，不好外道經書手筆，亦復
X32n0616_p0222c02║不喜親近其人及諸惡者，若屠兒、若畜猪羊雞狗、若
X32n0616_p0222c03║獵師、若衒賣女色。是人心意質直，有正憶念，有福德
X32n0616_p0222c04║力。是人不為三毒所惱，亦不為嫉妬、我慢、邪慢、增上
X32n0616_p0222c05║慢所惱。是人少欲知足，能修普賢之行。
X32n0616_p0222c06║△三述第五示近果
X32n0616_p0222c07║普賢！若如來滅後後五百歲，若有人見受持讀誦法
X32n0616_p0222c08║華經者，應作是念：此人不久當詣道場破諸魔眾，得
X32n0616_p0222c09║阿耨多羅三藐三菩提，轉法輪、擊法鼓、吹法螺、雨法
X32n0616_p0222c10║雨，當坐天人大眾中師子法座上。普賢！若於後世受
X32n0616_p0222c11║持讀誦是經典者，是人不復貪著衣服、臥具、飲食、資
X32n0616_p0222c12║生之物，所願不虗，亦於現世得其福報。
X32n0616_p0222c13║當詣道場，必成遠果，何止忉利、兜率之近果耶？雖
X32n0616_p0222c14║不貪著四事，亦於現世得其福報，何止命終方生
X32n0616_p0222c15║天耶？△四述第一攘外難。
X32n0616_p0222c16║若有人輕毀之言：汝狂人耳！空作是行，終無所獲。如
X32n0616_p0222c17║是罪報，當世世無眼。若有供養讚歎之者，當於今世
X32n0616_p0222c18║得現果報。若復見受持是經者，出其過惡，若實、若不
X32n0616_p0222c19║實，此人現世得白癩病。若輕笑之者，當世世牙齒疎
X32n0616_p0222c20║缺、醜脣平鼻、手脚繚戾、眼目角睞、身體臭穢、惡瘡膿
X32n0616_p0222c21║血、水腹短氣、諸惡重病。
X32n0616_p0222c22║佛廣示毀者之罪，令知過必改，不相惱亂。非但持
X32n0616_p0222c23║經者難滅，亦乃欲毀者福生。無毀無難，彼此安樂，
X32n0616_p0222c24║曠濟無偏，慈之至也。△五、述總結勸。
X32n0616_p0223a01║是故，普賢！若見受持是經典者，當起遠迎，當如敬佛。
X32n0616_p0223a02║三、述發竟。△四、發益二：初、聞品益，二、聞經益。今
X32n0616_p0223a03║初。
X32n0616_p0223a04║說是普賢勸發品時，恒河沙等無量無邊菩薩得百
X32n0616_p0223a05║千萬億旋陀羅尼，三千大千世界微塵等諸菩薩具
X32n0616_p0223a06║普賢道。
X32n0616_p0223a07║百千萬億旋陀羅尼，秖是法界差別智耳。具普賢
X32n0616_p0223a08║道，是滿足十地鄰極至聖也。△二、聞經益。
X32n0616_p0223a09║佛說是經時，普賢等諸菩薩，舍利弗等諸聲聞，及諸
X32n0616_p0223a10║天、龍、人非人等，一切大會皆大歡喜，受持佛語，作禮
X32n0616_p0223a11║而去。
X32n0616_p0223a12║三事歡喜如前說。此中云何猶稱聲聞？乃經家存
X32n0616_p0223a13║其本位耳。又經家稱其為大乘聲聞，以佛道聲令
X32n0616_p0223a14║一切聞也。
X32n0616_p0223a15║
X32n0616_p0223a16║妙法蓮華經台宗會義卷七之二（終）
X32n0616_p0223a17║
X32n0616_p0223a18║No. 616-A
X32n0616_p0223a19║ 䟦語
X32n0616_p0223a20║
X32n0616_p0223a21║嗚呼，圓頓妙法，曠劫難逢。繄我愚蒙，何緣幸遘。每
X32n0616_p0223a22║一披閱，恍若夙聞。豈非普賢威神之力，釋迦守護
X32n0616_p0223a23║之功耶。智者大師，不可復作。後賢堅執，鬪諍滋生。
X32n0616_p0223a24║圓融絕待法門，幾成彼此是非情見。弘之者城壍
X32n0616_p0223b01║益高益深，望之者疑畏日新日盛。耳聞目擊，扼腕
X32n0616_p0223b02║痛心。不揣疎庸，聊為介紹。舉筆于己丑之十一月
X32n0616_p0223b03║初五日。甫成一序，病臥半月。至十九日，方得勉強
X32n0616_p0223b04║從事。旦夕孳孳，手不停書，目不停閱。臘月二十六
X32n0616_p0223b05║日，僅完三卷經文。計得會義八卷，歇節三日。庚寅
X32n0616_p0223b06║元旦，隨即試筆。又歷一月，方得告成。共計會義一
X32n0616_p0223b07║十六卷，足運心力六十八日。嗟嗟，曾聞古人一炷
X32n0616_p0223b08║香中，即能朗誦華嚴一部。而旭也根鈍，矻矻乃爾，
X32n0616_p0223b09║亦可嗤矣。然以此誘接初學，令得漸悟法華實相。
X32n0616_p0223b10║不終按劍，亦不望洋。則釋迦普賢，及與智者，皆必
X32n0616_p0223b11║鑒旭苦心也夫。庚寅仲春朔日巳刻閣筆故䟦
X32n0616_p0223b12║
X32n0616_p0223b13║
X32n0616_p0223b14║
X32n0616_p0223b15║
X32n0616_p0223b16║
X32n0616_p0223b17║妙法蓮華經懸譚（一卷）
X32n0616_p0223b18║清　淨挺　著
X32n0616_p0223b19║（卍云𠬧于閱經十二種第六，故省于此。）