X32n0617_p0248b01║
X32n0617_p0248b02║
X32n0617_p0248b03║妙法蓮華經卓解卷第三
X32n0617_p0248b04║
X32n0617_p0248b05║姚秦三藏法師　鳩摩羅什　原譯
X32n0617_p0248b06║武原無依道人徐昌治覲周氏逗註
X32n0617_p0248b07║○藥草喻品第五
X32n0617_p0248b08║（所談之道是一。眾人之性是一。但眾人立志不同。領會不同。進修勤怠不同。所以證果。有小中大乘之不
X32n0617_p0248b09║同。故迦葉等四子。信解之後。佛乃喻如一雨所霑。一地所產。草木各各不同也）。
X32n0617_p0248b10║翠竹黃華真面目春風原沒兩般心既能直下知端的葉底枝頭總法音
X32n0617_p0248b11║爾時世尊。告摩訶迦葉。及諸大弟子。善哉善哉。迦葉
X32n0617_p0248b12║善說如來真實功德。誠如所言。如來復有無量無邊
X32n0617_p0248b13║阿僧祇功德。汝等若於無量億劫。說不能盡。迦葉當
X32n0617_p0248b14║知。如來是諸法之王。若有所說。皆不虗也。
X32n0617_p0248b15║（佛法雖多。不出權實。權實之外。更無別法。故舉法王發言誠諦以勸信也）。
X32n0617_p0248b16║於一切法。以智方便。而演說之。
X32n0617_p0248b17║（一切法。即七方便法也）。
X32n0617_p0248b18║其所說法。皆悉到於一切智地。
X32n0617_p0248b19║（地者。實相也。性廣博。名一切。寂常照。名智）。
X32n0617_p0248b20║如來觀知一切諸法之所歸趣。亦知一切眾生深心
X32n0617_p0248b21║所行。通達無礙。
X32n0617_p0248b22║（能照權也。能識藥也。能知病也。各有歸趣。即戒善等也）。
X32n0617_p0248b23║又於諸法。究盡明了。示諸眾生。一切智慧。
X32n0617_p0248b24║（諸法明了者。是實智。佛眼所見言明。實智所知言了。一切藥。一切病。實智照也）。
X32n0617_p0248c01║迦葉。譬如三千大千世界。山川谿谷土地。所生卉木
X32n0617_p0248c02║叢林。及諸藥草。種類若干。名色各異。
X32n0617_p0248c03║（大千世界。譬眾生。山川谿。譬五陰。藥治病。如法治惡治惑。五乘七方便。因果種子不一。故言種類）。
X32n0617_p0248c04║密雲彌布。遍覆三千大千世界。
X32n0617_p0248c05║（以慈悲薰應身說法。徧十法界。故言彌布）。
X32n0617_p0248c06║一時等澍。其澤普洽。卉木叢林。及諸藥草。小根小莖。
X32n0617_p0248c07║小枝小葉。中根中莖。中枝中葉。大根大莖。大枝大葉。
X32n0617_p0248c08║（法雨普潤。眾生所有習因。種子即生。根莖枝葉。信為根。戒為莖。定為枝。慧為葉。大根。即菩薩戒定慧）。
X32n0617_p0248c09║諸樹大小。隨上中下。各有所受。一雲所雨。稱其種性。
X32n0617_p0248c10║而得生長。華果敷實。
X32n0617_p0248c11║（稱其種性。即施權稱機。即是七種習報因果）。
X32n0617_p0248c12║雖一地所生。一雨所潤。而諸草木。各有差別。
X32n0617_p0248c13║（小艸喻人天。中草喻二乘。上草喻藏教菩薩。小樹喻通教菩薩。大樹喻別教菩薩。皆一佛性。皆大乘）。
X32n0617_p0248c14║迦葉當知。如來亦復如是。出現於世。如大雲起。以大
X32n0617_p0248c15║音聲。普徧世界。天。人。阿修羅。如彼大雲。徧覆三千大
X32n0617_p0248c16║千國土。
X32n0617_p0248c17║（大雲起。明如來大慈覆育也。大音聲。佛口也。天人等。舉三善道。即三乘根性也）。
X32n0617_p0248c18║於大眾中。而唱是言。我是如來。應供。正徧知。明行足。
X32n0617_p0248c19║善逝。世間解。無上士。調御丈夫。天人師。佛。世尊。
X32n0617_p0248c20║（唱十號）。
X32n0617_p0248c21║未度者令度。未解者令解。未安者令安。未涅槃者令
X32n0617_p0248c22║得涅槃。
X32n0617_p0248c23║（四弘誓。亦約四諦。能出生死至安樂也）。
X32n0617_p0248c24║今世後世。如實知之。
X32n0617_p0249a01║（宿命達過去。天眼達未來。漏盡達現在）。
X32n0617_p0249a02║我是一切知者。
X32n0617_p0249a03║（具足三智）。
X32n0617_p0249a04║一切見者。
X32n0617_p0249a05║（具足五眼）。
X32n0617_p0249a06║知道者。開道者。說道者。
X32n0617_p0249a07║（三業智俱）。
X32n0617_p0249a08║汝等天人阿修羅眾。皆應到此。為聽法故。爾時無數
X32n0617_p0249a09║千萬億種眾生。來至佛所。而聽法。如來于時。觀是眾
X32n0617_p0249a10║生。諸根利鈍。精進懈怠。
X32n0617_p0249a11║（上譬卉木差別。今明根有利鈍）。
X32n0617_p0249a12║隨其所堪。而為說法。種種無量。皆令歡喜。快得善利。
X32n0617_p0249a13║（隨其所堪。即是稱會機宜。無增減之失。歡喜得善利。即是各蒙法潤受益也）。
X32n0617_p0249a14║是諸眾生。聞是法已。現世安隱。後生善處。以道受樂。
X32n0617_p0249a15║亦得聞法。既聞法已。離諸障礙。於諸法中。任力所能。
X32n0617_p0249a16║漸得入道。
X32n0617_p0249a17║（佛如大雲。普覆一切。三途。亦得沾濶增長。如說般若。離諸障礙。是現世安隱）。
X32n0617_p0249a18║如彼大雲。雨於一切。卉木叢林。及諸藥草。如其種性。
X32n0617_p0249a19║具足蒙潤。各得生長。如來說法。一相一味。所謂解脫
X32n0617_p0249a20║相。離相。滅相。究竟至於一切種智。
X32n0617_p0249a21║（一相者。眾生之心。同一真如相。是一地也。一味者。一乘之法。同詮一理。是一雨也。昔於一實相。方便開為
X32n0617_p0249a22║七相。於一乘法。分別說有七教。究竟終歸一相一味也。解脫。遠離。寂滅。三種之相。總一實相。故言究竟一
X32n0617_p0249a23║切種智）。
X32n0617_p0249a24║其有眾生。聞如來法。若持讀誦。如說修行。所得功德。
X32n0617_p0249b01║不自覺知。
X32n0617_p0249b02║（持說不同。修行亦異。人天作戒善之解。三乘作諦緣度解。解既不同。即是差別）。
X32n0617_p0249b03║所以者何。唯有如來。知此眾生。種相體性。
X32n0617_p0249b04║（三道。是三德種）。
X32n0617_p0249b05║念何事。思何事。修何事。云何念。云何思。云何修。以何
X32n0617_p0249b06║法念。以何法思。以何法修。
X32n0617_p0249b07║（此是三慧取境聞法）。
X32n0617_p0249b08║以何法得何法。
X32n0617_p0249b09║（五乘之因。各得其果。即是差別。眾生諸佛。一如無二。即無差別）。
X32n0617_p0249b10║眾生住於種種之地。唯有如來如實見之。明了無礙。
X32n0617_p0249b11║（七方便。住於七位。故言種種。如來隨他意語。方便演說。悉到一切智地）。
X32n0617_p0249b12║如彼卉木叢林諸藥草等。而不自知上中下性。如來
X32n0617_p0249b13║知是一相一味之法。所謂解脫相。離相。滅相。究竟涅
X32n0617_p0249b14║槃常寂滅相。終歸於空。
X32n0617_p0249b15║（大乘究竟歸空。即無差別。皆非二乘有餘。無餘乃是究竟涅槃也）。
X32n0617_p0249b16║佛知是已。觀眾生心欲而將護之。是故不即為說一
X32n0617_p0249b17║切種智。汝等迦葉。甚為希有。能知如來隨宜說法。能
X32n0617_p0249b18║信能受。
X32n0617_p0249b19║（能知隨宜說法。述其能領開三。能信能受。述其能領顯一）。
X32n0617_p0249b20║所以者何。諸佛世尊。隨宜說法。難解難知。爾時世尊。
X32n0617_p0249b21║欲重宣此義而說偈言。
X32n0617_p0249b22║破有法王出現世間
X32n0617_p0249b23║（因果不亡為有。二十五王三昧。破二十五有。云破有法王。二十五有者。即三界。欲有。色有。無色有也）。
X32n0617_p0249b24║隨眾生欲種種說法如來尊重
X32n0617_p0249c01║智慧深遠久默斯要不務速說
X32n0617_p0249c02║（大機未發。故不速說）。
X32n0617_p0249c03║有智若聞則能信解無智疑悔
X32n0617_p0249c04║則為永失是故迦葉隨力為說
X32n0617_p0249c05║以種種緣令得正見
X32n0617_p0249c06║（大乘為正見）。
X32n0617_p0249c07║迦葉當知譬如大雲起於世間
X32n0617_p0249c08║徧覆一切慧雲含潤電光晃曜
X32n0617_p0249c09║雷聲遠震令眾悅豫日光揜蔽
X32n0617_p0249c10║地上清涼靉靆垂布如可承攬
X32n0617_p0249c11║（雲譬應身。隨智慧行。故云慧雲。能具十二部經之法。故言含潤。身放大光如電曜。口震四辯如雷聲。聞法
X32n0617_p0249c12║歡喜言悅豫。九十五種邪光不現。言掩蔽。除九十八種。見思熱惱。如地上清涼。靉靆雲感貌。應身降世。能
X32n0617_p0249c13║圓三有。故云承攬）。
X32n0617_p0249c14║其雨普等四方俱下流澍無量
X32n0617_p0249c15║率土充洽山川險谷幽䆳所生
X32n0617_p0249c16║卉木藥草大小諸樹百糓苗稼
X32n0617_p0249c17║甘蔗葡萄雨之所潤無不豐足
X32n0617_p0249c18║乾地普洽藥木並茂其雲所出
X32n0617_p0249c19║一味之水草木叢林隨分受潤
X32n0617_p0249c20║（百糓即五糓。譬五乘。能生百善也。甘蔗葡萄。譬定慧。乾地普洽。譬未信者令信也）。
X32n0617_p0249c21║一切諸樹上中下等稱其大小
X32n0617_p0249c22║各得生長根莖枝葉華果光色
X32n0617_p0249c23║一雨所及皆得鮮澤如其體相
X32n0617_p0249c24║性分大小所潤是一而各滋茂
X32n0617_p0250a01║佛亦如是出現於世譬如大雲
X32n0617_p0250a02║普覆一切既出於世為諸眾生
X32n0617_p0250a03║分別演說諸法之實大聖世尊
X32n0617_p0250a04║於諸天人一切眾中而宣是言
X32n0617_p0250a05║我為如來兩足之尊出於世間
X32n0617_p0250a06║猶如大雲充潤一切枯槁眾生
X32n0617_p0250a07║皆令離苦得安隱樂世間之樂
X32n0617_p0250a08║及涅槃樂
X32n0617_p0250a09║（充潤一切。即眾生無邊誓願度。令離於因果苦。即煩惱無盡誓願斷。安隱樂。即法門無量誓願學。涅槃樂。
X32n0617_p0250a10║即佛道無上誓願成。五乘咸有世間樂。得涅槃為第一之樂）。
X32n0617_p0250a11║諸天人眾一心善聽皆應到此
X32n0617_p0250a12║覲無上尊我為世尊無能及者
X32n0617_p0250a13║安隱眾生故現於世為大眾說
X32n0617_p0250a14║甘露淨法其法一味解脫涅槃
X32n0617_p0250a15║以一妙音演暢斯義常為大乘
X32n0617_p0250a16║而作因緣我觀一切普皆平等
X32n0617_p0250a17║無有彼此愛憎之心我無貪著
X32n0617_p0250a18║亦無限礙恒為一切平等說法
X32n0617_p0250a19║（佛為七種眾生說法。如雨注。不擇溪谷。分彼此）。
X32n0617_p0250a20║如為一人眾多亦然常演說法
X32n0617_p0250a21║曾無他事去來坐立終不疲厭
X32n0617_p0250a22║充足世間如雨普潤貴賤上下
X32n0617_p0250a23║持戒毀戒威儀具足及不具足
X32n0617_p0250a24║正見邪見利根鈍根等雨法雨
X32n0617_p0250b01║而無懈倦一切眾生聞我法者
X32n0617_p0250b02║隨力所受住於諸地或處人天
X32n0617_p0250b03║轉輪聖王釋梵諸王是小藥草
X32n0617_p0250b04║（人天未斷惑）。
X32n0617_p0250b05║知無漏法能得涅槃起六神通
X32n0617_p0250b06║及得三明獨處山林常行禪定
X32n0617_p0250b07║得緣覺證是中藥草
X32n0617_p0250b08║（二乘俱有智斷）。
X32n0617_p0250b09║求世尊處我當作佛行精進定
X32n0617_p0250b10║是上藥草又諸佛子專心佛道
X32n0617_p0250b11║常行慈悲自知作佛決定無疑
X32n0617_p0250b12║是名小樹
X32n0617_p0250b13║（六度菩薩。勝二乘。望下偽優。比上為劣）。
X32n0617_p0250b14║安住神通轉不退輪度無量億
X32n0617_p0250b15║百千眾生如是菩薩名為大樹
X32n0617_p0250b16║（自行化他。高廣為勝）。
X32n0617_p0250b17║佛平等說如一味雨隨眾生性
X32n0617_p0250b18║所受不同如彼草木所稟各異
X32n0617_p0250b19║佛以此喻方便開示種種言辭
X32n0617_p0250b20║演說一法於佛智慧如海一滴
X32n0617_p0250b21║我雨法雨充滿世間一味之法
X32n0617_p0250b22║隨力修行
X32n0617_p0250b23║（世間者。十法界三十種世間也。法本一味。修之不同。故云隨力修行）。
X32n0617_p0250b24║如彼叢林藥草諸樹隨其大小
X32n0617_p0250c01║漸增茂好諸佛之法常以一味
X32n0617_p0250c02║令諸世間普得具足漸次修行
X32n0617_p0250c03║皆得道果
X32n0617_p0250c04║（普得具足。是頌現世安隱。漸次修行。是頌後世以道受樂也）。
X32n0617_p0250c05║聲聞緣覺處於山林住最後身
X32n0617_p0250c06║聞法得果是名藥草各得增長
X32n0617_p0250c07║（明二乘增長）。
X32n0617_p0250c08║若諸菩薩智慧堅固了達三界
X32n0617_p0250c09║求最上乘是名小樹而得增長
X32n0617_p0250c10║（明通教菩薩堅固。是體法之智。了達三界。是斷惑盡）。
X32n0617_p0250c11║復有住禪得神通力聞諸法空
X32n0617_p0250c12║心大歡喜放無數光度諸眾生
X32n0617_p0250c13║（明別教菩薩法空。十住修空也。度生。十行修假也）。
X32n0617_p0250c14║如是迦葉佛所說法譬如大雲
X32n0617_p0250c15║以一味雨潤於人華各得成實
X32n0617_p0250c16║（一味雨。頌上無差別。各成實。頌上無差別之差別）。
X32n0617_p0250c17║迦葉當知以諸因緣種種譬喻
X32n0617_p0250c18║開示佛道是我方便諸佛亦然
X32n0617_p0250c19║今為汝等說最實事諸聲聞眾
X32n0617_p0250c20║皆非滅度汝等所行是菩薩道
X32n0617_p0250c21║漸漸修學悉當成佛
X32n0617_p0250c22║○授記品第六
X32n0617_p0250c23║（授記。即記莂。保其人於千萬年劫之後。還如今日之言。無少更變也）。
X32n0617_p0250c24║頓空四相自忘機此是如來妙總持不爾更他求妙道我知終與性非宜
X32n0617_p0251a01║爾時世尊。說是偈已。告諸大眾。唱如是言。我此弟子。
X32n0617_p0251a02║摩訶迦葉。於未來世。當得奉覲三百萬億諸佛世尊。
X32n0617_p0251a03║供養恭敬。尊重讚歎。廣宣諸佛。無量大法。
X32n0617_p0251a04║（初行因）。
X32n0617_p0251a05║於最後身。得成為佛。名曰光明。如來。應供。正徧知。明
X32n0617_p0251a06║行足。善逝。世間解。無上士。調御丈夫。天人師。佛。世尊。
X32n0617_p0251a07║國名光德。劫名大莊嚴。佛壽十二小劫。
X32n0617_p0251a08║（二得果）。
X32n0617_p0251a09║正法住世。二十小劫。像法亦住。二十小劫。國界嚴飾。
X32n0617_p0251a10║無諸穢惡。瓦礫荊棘。便利不淨。其土平正。無有高下。
X32n0617_p0251a11║坑坎堆阜。琉璃為地。寶樹行列。黃金為繩。以界道側。
X32n0617_p0251a12║散諸寶華。周徧清淨。其國菩薩。無量千億。諸聲聞眾。
X32n0617_p0251a13║亦復無數。無有魔事。雖有魔及魔民。皆護佛法。爾時
X32n0617_p0251a14║世尊。欲重宣此義而說偈言。
X32n0617_p0251a15║（阿閦佛剎。波旬魔王不能障礙。菩薩聲聞。而皆信樂。今迦葉成佛。亦例彼佛國土也）。
X32n0617_p0251a16║告諸比丘我以佛眼見是迦葉
X32n0617_p0251a17║於未來世過無數劫當得作佛
X32n0617_p0251a18║而於來世供養奉覲三百萬億
X32n0617_p0251a19║諸佛世尊為佛智慧淨修梵行
X32n0617_p0251a20║供養最上二足尊已修習一切
X32n0617_p0251a21║無上之慧於最後身得成為佛
X32n0617_p0251a22║其土清淨琉璃為地多諸寶樹
X32n0617_p0251a23║行列道側金繩界道見者歡喜
X32n0617_p0251a24║常出好香散眾名華種種奇妙
X32n0617_p0251b01║以為莊嚴其地平正無有丘坑
X32n0617_p0251b02║諸菩薩眾不可稱計其心調柔
X32n0617_p0251b03║逮大神通奉持諸佛大乘經典
X32n0617_p0251b04║諸聲聞眾無漏後身法王之子
X32n0617_p0251b05║亦不可計乃以天眼不能數知
X32n0617_p0251b06║其佛當壽十二小劫正法住世
X32n0617_p0251b07║二十小劫像法亦住二十小劫
X32n0617_p0251b08║光明世尊其事如是
X32n0617_p0251b09║爾時。大目犍連。須菩提。摩訶迦旃延等。皆悉悚慄。一
X32n0617_p0251b10║心合掌。瞻仰尊顏。目不暫捨。即共同聲而說偈言。
X32n0617_p0251b11║（三人記中。各有行因。得果。劫國。壽命。法住數量）。
X32n0617_p0251b12║大雄猛世尊諸釋之法王哀愍我等故
X32n0617_p0251b13║而賜佛音聲若知我深心見為授記者
X32n0617_p0251b14║如以甘露灑除熱得清淨如從飢國來
X32n0617_p0251b15║忽遇大王膳心猶懷疑懼未敢即便食
X32n0617_p0251b16║若復得王教然後乃敢食我等亦如是
X32n0617_p0251b17║每惟小乘過不知當云何得佛無上道
X32n0617_p0251b18║如未敢便食若蒙佛授記爾乃快安樂
X32n0617_p0251b19║大雄猛世尊常欲安世間願賜我等記
X32n0617_p0251b20║如飢須教食
X32n0617_p0251b21║爾時世尊。知諸大弟子。心之所念。告諸比丘。是須菩
X32n0617_p0251b22║提。於當來世。奉覲三百萬億那由它佛。供養恭敬。尊
X32n0617_p0251b23║重讚歎。常修梵行。具菩薩道。於最後身。得成為佛。號
X32n0617_p0251b24║曰名相。如來。應供。正徧知。明行足。善逝。世間解。無上
X32n0617_p0251c01║士。調御丈夫。天人師。佛。世尊。劫名有寶。國名寶生。其
X32n0617_p0251c02║土平正。玻璃為地。寶樹莊嚴。無諸丘坑。沙礫荊棘便
X32n0617_p0251c03║利之穢。寶華覆地。周徧清淨。其土人民。皆處寶臺。珍
X32n0617_p0251c04║妙樓閣。聲聞弟子。無量無邊。算數譬喻。所不能知。諸
X32n0617_p0251c05║菩薩眾。無數千萬億那由它。佛壽十二小劫。正法住
X32n0617_p0251c06║世。二十小劫。像法亦住二十小劫。其佛常處虗空。為
X32n0617_p0251c07║眾說法。度脫無量菩薩。及聲聞眾。爾時世尊。欲重宣
X32n0617_p0251c08║此義而說偈言。
X32n0617_p0251c09║諸比丘眾今告汝等皆當一心
X32n0617_p0251c10║聽我所說我大弟子須菩提者
X32n0617_p0251c11║當得作佛號曰名相當供無數
X32n0617_p0251c12║萬億諸佛隨佛所行漸具大道
X32n0617_p0251c13║最後身得三十二相端正姝妙
X32n0617_p0251c14║猶如寶山其佛國土嚴淨第一
X32n0617_p0251c15║眾生見者無不愛樂佛於其中
X32n0617_p0251c16║度無量眾其佛法中多諸菩薩
X32n0617_p0251c17║皆悉利根轉不退輪彼國常以
X32n0617_p0251c18║菩薩莊嚴諸聲聞眾不可稱數
X32n0617_p0251c19║皆得三明具六神通住八解脫
X32n0617_p0251c20║有大威德其佛說法現於無量
X32n0617_p0251c21║神通變化不可思議諸天人民
X32n0617_p0251c22║數如恒沙皆共合掌聽受佛語
X32n0617_p0251c23║（八解脫。即八背捨。背是淨潔五欲。捨是著心。若發真無漏。斷三界結業盡。即名解脫）。
X32n0617_p0251c24║其佛當壽十二小劫正法住世
X32n0617_p0252a01║二十小劫像法亦住二十小劫
X32n0617_p0252a02║爾時世尊。復告諸比丘眾。我今語汝。是大迦旃延。於
X32n0617_p0252a03║當來世。以諸供具。供養奉事八千億佛。恭敬尊重。諸
X32n0617_p0252a04║佛滅後。各起塔廟。高千由旬。縱廣正等。五百由旬。以
X32n0617_p0252a05║金銀琉璃。硨磲碼碯。真珠玫瑰。七寶合成。眾華瓔珞。
X32n0617_p0252a06║塗香末香燒香。繒葢幢幡。供養塔廟。過是已後。當復
X32n0617_p0252a07║供養二萬億佛。亦復如是。供養是諸佛已。具菩薩道。
X32n0617_p0252a08║（由旬。曰踰繕那。此云限量。大者八十里。中者六十里。下者四十里）。
X32n0617_p0252a09║當得作佛。號曰閻浮那提金光。如來。應供。正徧知。明
X32n0617_p0252a10║行足。善逝。世間解。無上士。調御丈夫。天人師。佛。世尊。
X32n0617_p0252a11║其土平正。玻璃為地。寶樹莊嚴。見者歡喜。無四惡道。
X32n0617_p0252a12║地獄餓鬼畜生。阿修羅道。多有天人。諸聲聞眾。及諸
X32n0617_p0252a13║菩薩。無量萬億莊嚴其國。佛壽十二小劫。正法住世。
X32n0617_p0252a14║二十小劫。像法亦住二十小劫。爾時世尊。欲重宣此
X32n0617_p0252a15║義而說偈言。
X32n0617_p0252a16║諸比丘眾皆一心聽如我所說
X32n0617_p0252a17║真實無異是迦旃延當以種種
X32n0617_p0252a18║妙好供具供養諸佛諸佛滅後
X32n0617_p0252a19║起七寶塔亦以華香供養舍利
X32n0617_p0252a20║其最後身得佛智慧成等正覺
X32n0617_p0252a21║國土清淨度脫無量萬億眾生
X32n0617_p0252a22║皆為十方之所供養佛之光明
X32n0617_p0252a23║無能勝者其佛號曰閻浮金光
X32n0617_p0252a24║菩薩聲聞斷一切有無量無數
X32n0617_p0252b01║莊嚴其國
X32n0617_p0252b02║爾時世尊。復告大眾。我今語汝。是大目犍連。當以種
X32n0617_p0252b03║種供具。供養八千諸佛。恭敬尊重。諸佛滅後。各起塔
X32n0617_p0252b04║廟。高千由旬。縱廣正等五百由旬。以金銀琉璃。硨磲
X32n0617_p0252b05║碼碯。真珠玫瑰。七寶合成。眾華瓔珞。塗香末香燒香。
X32n0617_p0252b06║繒葢幢幡。以用供養。過見已後。當復供養二百萬億
X32n0617_p0252b07║諸佛。亦復如是。當得成佛。號曰多摩羅䟦栴檀香。如
X32n0617_p0252b08║來。應供。正徧知。明行足。善逝。世間解。無上士。調御丈
X32n0617_p0252b09║夫。天人師。佛。世尊。劫名喜滿。國名意樂。其土平正。玻
X32n0617_p0252b10║瓈為地。寶樹莊嚴。散真珠華。周徧清淨。見者歡喜。多
X32n0617_p0252b11║諸天人菩薩聲聞。其數無量。佛壽二十四小劫。正法
X32n0617_p0252b12║住世。四十小劫。像法亦住四十小劫。爾時世尊。欲重
X32n0617_p0252b13║宣此義而說偈言。
X32n0617_p0252b14║（多摩羅跋栴檀香。云性無垢）。
X32n0617_p0252b15║我此弟子大目犍連捨是身已
X32n0617_p0252b16║得見八千二百萬億諸佛世尊
X32n0617_p0252b17║為佛道故供養恭敬於諸佛所
X32n0617_p0252b18║常修梵行於無量劫奉持佛法
X32n0617_p0252b19║諸佛滅後起七寶塔長表金剎
X32n0617_p0252b20║華香伎樂而以供養諸佛塔廟
X32n0617_p0252b21║漸漸具足菩薩道已於意樂國
X32n0617_p0252b22║而得作佛號多摩羅栴檀之香
X32n0617_p0252b23║其佛壽命二十四劫常為天人
X32n0617_p0252b24║演說佛道聲聞無量如恒河沙
X32n0617_p0252c01║三明六通有大威德菩薩無數
X32n0617_p0252c02║志固精進於佛智慧皆不退轉
X32n0617_p0252c03║佛滅度後正法當住四十小劫
X32n0617_p0252c04║像法亦爾我諸弟子威德具足
X32n0617_p0252c05║其數五百皆當授記於未來世
X32n0617_p0252c06║咸得成佛我及汝等宿世因緣
X32n0617_p0252c07║吾今當說汝等善聽
X32n0617_p0252c08║（下根之人。已聞開三顯一。復見上中二根授記。深生愧耻。今欲增進其道。先許總記。更說宿緣也）。
X32n0617_p0252c09║（三乘同入法性。豈有二心。但聲聞於淨佛國土。成就眾生。心不喜樂。故成差別。猶長者見子便識。宜乎即
X32n0617_p0252c10║與家財。必待其成就大志。自鄙先心。方乃付托）。
X32n0617_p0252c11║○化城喻品第七（神力為化。防禦為城）
X32n0617_p0252c12║（化作不實之城。止息退墮之眾。既得止息。進力漸生。乃滅化城。復使其進）。
X32n0617_p0252c13║本具圓明淨覺身元非因果及根塵當人肯堅最初念法界依然只一真
X32n0617_p0252c14║佛告諸比丘。乃往過去。無量無邊。不可思議。阿僧祇
X32n0617_p0252c15║劫。爾時有佛。名大通智勝。如來。應供。正徧知。明行足。
X32n0617_p0252c16║善逝。世間解。無上士。調御丈夫。天人師。佛。世尊。其國
X32n0617_p0252c17║名好城。劫名大相。諸比丘。彼佛滅度已來。甚大久遠。
X32n0617_p0252c18║譬如三千大千世界。所有地種。假使有人。磨以為墨。
X32n0617_p0252c19║過於東方千國土。乃下一點。大如微塵。又過千國土。
X32n0617_p0252c20║復下一點。如是展轉。盡地種墨。於汝等意云何。是諸
X32n0617_p0252c21║國土。若算師。若算師弟子。能得邊際。知其數不。不也
X32n0617_p0252c22║世尊。諸比丘。是人所經國土。若點不點。盡抹為塵。一
X32n0617_p0252c23║塵一劫。彼佛滅度已來。復過是數。無量無邊。百千萬
X32n0617_p0252c24║億。阿僧祇劫。我以如來知見力故。觀彼久遠。猶若今
X32n0617_p0253a01║日。爾時世尊。欲重宣此義而說偈言。
X32n0617_p0253a02║（地種。也大種。能增減損益也）。
X32n0617_p0253a03║我念過去世無量無邊劫有佛兩足尊
X32n0617_p0253a04║盡此諸地種皆悉以為墨過於千國土
X32n0617_p0253a05║乃下一塵點如是展轉點盡此諸塵墨
X32n0617_p0253a06║如是諸國土點與不點等復盡抹為塵
X32n0617_p0253a07║一塵為一劫比諸微塵數其劫復過是
X32n0617_p0253a08║彼佛滅度來如是無量劫如來無礙智
X32n0617_p0253a09║知彼佛滅度及聲聞菩薩如見今滅度
X32n0617_p0253a10║諸比丘當知佛智淨微妙無漏無所礙
X32n0617_p0253a11║通達無量劫
X32n0617_p0253a12║（無礙者。於三諦法。無漏失也）。
X32n0617_p0253a13║佛告諸比丘。大通智勝佛。壽五百四十萬億那由它
X32n0617_p0253a14║劫。其佛本坐道場。破魔軍已。垂得阿耨多羅三藐三
X32n0617_p0253a15║菩提。而諸佛法。不現在前。如是一小劫。乃至十小劫。
X32n0617_p0253a16║結跏趺坐。身心不動。而諸佛法。猶不在前。爾時忉利
X32n0617_p0253a17║諸天。先為彼佛。於菩提樹下。
X32n0617_p0253a18║（菩提樹。即道樹）。
X32n0617_p0253a19║敷師子座。高一由旬。佛於此坐。當得阿耨多羅三藐
X32n0617_p0253a20║三菩提。適坐此座。時諸梵天王。雨眾天華。面百由旬。
X32n0617_p0253a21║香風時來。吹去萎華。更雨新者。如是不絕。滿十小劫。
X32n0617_p0253a22║供養於佛。乃至滅度。常雨此華。四王諸天。為供養佛。
X32n0617_p0253a23║常擊天皷。其餘諸天。作天伎樂。滿十小劫。至於滅度。
X32n0617_p0253a24║亦復如是。諸比丘。大通智勝佛。過十小劫。諸佛之法。
X32n0617_p0253b01║乃現在前。成就阿耨多羅三藐三菩提。其佛未出家
X32n0617_p0253b02║時。有十六子。其第一者。名曰智積。諸子各有種種珍
X32n0617_p0253b03║異玩好之具。聞父得成阿耨多羅三藐三菩提。皆捨
X32n0617_p0253b04║所珍。往詣佛所。諸母涕泣而隨送之。其祖轉輪聖王。
X32n0617_p0253b05║與一百大臣。及餘百千萬億人民。皆共圍遶。隨至道
X32n0617_p0253b06║場。咸欲親近大通智勝如來。供養恭敬。尊重讚歎。到
X32n0617_p0253b07║已。頭面禮足。遶佛畢已。一心合掌。瞻仰世尊。以偈頌
X32n0617_p0253b08║曰。
X32n0617_p0253b09║大威德世尊為度眾生故於無量億歲
X32n0617_p0253b10║爾乃得成佛諸願已具足善哉吉無上
X32n0617_p0253b11║世尊甚希有一坐十小劫身體乃手足
X32n0617_p0253b12║靜然安不動其心常憺怕
X32n0617_p0253b13║（憺怕。即淡泊。恬靜無為也）。
X32n0617_p0253b14║未曾有散亂究竟永寂滅安住無漏法
X32n0617_p0253b15║今者見世尊安隱成佛道我等得善利
X32n0617_p0253b16║稱慶大歡喜眾生常苦惱盲瞑無導師
X32n0617_p0253b17║不識苦盡道不知求解脫長夜增惡趣
X32n0617_p0253b18║減損諸天眾從冥入於冥永不聞佛名
X32n0617_p0253b19║今佛得最上安隱無漏道我等及天人
X32n0617_p0253b20║為得最大利是故咸稽首歸命無上尊
X32n0617_p0253b21║爾時十六王子。偈讚佛已。勸請世尊。轉於法輪。咸作
X32n0617_p0253b22║是言。世尊說法。多所安隱。憐愍饒益。諸天人民。重說
X32n0617_p0253b23║偈言。
X32n0617_p0253b24║世雄無等倫百福自莊嚴得無上智慧
X32n0617_p0253c01║願為世間說度脫於我等及諸眾生類
X32n0617_p0253c02║為分別顯示令得是智慧若我等得佛
X32n0617_p0253c03║眾生亦復然世尊知眾生深心之所念
X32n0617_p0253c04║亦知所行道又知智慧力欲樂及脩福
X32n0617_p0253c05║宿命所行業世尊悉知已當轉無上輪
X32n0617_p0253c06║佛告諸比丘。大通智勝佛。得阿耨多羅三藐三菩提
X32n0617_p0253c07║時。十方各五百萬億諸佛世界。六種震動。其國中間。
X32n0617_p0253c08║幽冥之處。日月威光。所不能照。而皆大明。其中眾生
X32n0617_p0253c09║各得相見。咸作是言。此中云何忽生眾生。又其國界
X32n0617_p0253c10║諸天宮殿。乃至梵宮。六種震動。大光普照。徧滿世界。
X32n0617_p0253c11║勝諸天光。
X32n0617_p0253c12║（薩婆悉達。處胎時。三千國土。朗然大光。日月所不照處。而皆大明。其中眾生。各得相見。初成道時。亦如是
X32n0617_p0253c13║朝為色天。中為欲天。晡為鬼神。三時說法）。
X32n0617_p0253c14║爾時。東方五百萬億諸國土中。梵天宮殿。光明照曜。
X32n0617_p0253c15║倍於常明。諸梵天王。各作是念。今者宮殿光明。昔所
X32n0617_p0253c16║未有。以何因緣。而現此相。是時諸梵天王。即各相詣。
X32n0617_p0253c17║共議此事。時彼眾中。有一大梵天王。名救一切。為諸
X32n0617_p0253c18║梵眾而說偈言。
X32n0617_p0253c19║我等諸宮殿光明昔未有此是何因緣
X32n0617_p0253c20║宜各共求之為大德天生為佛出世間
X32n0617_p0253c21║而此大光明徧照於十方
X32n0617_p0253c22║爾時五百萬億國土。諸梵天王。與宮殿俱。各以衣裓。
X32n0617_p0253c23║盛諸天華。共詣西方。推尋是相。見大通智勝如來。處
X32n0617_p0253c24║于道場。菩提樹下。坐師子座。諸天龍王。乾闥婆。緊那
X32n0617_p0254a01║羅。摩睺羅迦。人非人等。恭敬圍繞。及見十六王子。請
X32n0617_p0254a02║佛轉法輪。即時諸梵天王。頭面禮佛。繞百千帀。即以
X32n0617_p0254a03║天華而散佛上。其所散華。如須彌山。并以供養佛菩
X32n0617_p0254a04║提樹。其菩提樹。高十由旬。華供養已。各以宮殿奉上
X32n0617_p0254a05║彼佛。而作是言。惟見哀愍饒益我等。所獻宮殿。願垂
X32n0617_p0254a06║納處。時諸梵天王。即於佛前。一心同聲。以偈頌曰。
X32n0617_p0254a07║世尊甚希有難可得值遇具無量功德
X32n0617_p0254a08║能救護一切天人之大師哀愍於世間
X32n0617_p0254a09║十方諸眾生普皆蒙饒益我等所從來
X32n0617_p0254a10║五百萬億國捨深禪定樂為供養佛故
X32n0617_p0254a11║我等先世福宮殿甚嚴飾今以奉世尊
X32n0617_p0254a12║惟願哀納受
X32n0617_p0254a13║（頭面。是身業。作是言及說偈讚歎。是口業。一心。即意業）。
X32n0617_p0254a14║爾時諸梵天王。偈讚佛已。各作是言。惟願世尊轉於
X32n0617_p0254a15║法輪。度脫眾生。開涅槃道。時諸梵天王。一心同聲。而
X32n0617_p0254a16║說偈言。
X32n0617_p0254a17║世雄兩足尊惟願演說法以大慈悲力
X32n0617_p0254a18║度苦惱眾生
X32n0617_p0254a19║爾時大通智勝如來。默然許之。又諸比丘。東南方五
X32n0617_p0254a20║百萬億國土。諸大梵王。各自見宮殿光明照曜。昔所
X32n0617_p0254a21║未有。歡喜踴躍。生希有心即各相詣。共議此事。時彼
X32n0617_p0254a22║眾中。有一大梵天王。名曰大悲。為諸梵眾而說偈言。
X32n0617_p0254a23║是事何因緣而現如此相我等諸宮殿
X32n0617_p0254a24║光明昔未有為大德天生為佛出世間
X32n0617_p0254b01║未曾見此相當共一心求過千萬億土
X32n0617_p0254b02║尋光共推之多是佛出世度脫苦眾生
X32n0617_p0254b03║爾時。五百萬億諸梵天王。與宮殿俱。各以衣裓。盛諸
X32n0617_p0254b04║天華。共詣西北方。推尋是相。見大通智勝如來。處於
X32n0617_p0254b05║道場。菩提樹下。坐師子座。諸天龍王。乾闥婆。緊那羅。
X32n0617_p0254b06║摩睺羅伽。人非人等。恭敬圍遶。及見十六王子。請佛
X32n0617_p0254b07║轉法輪。時諸梵天王。頭面禮佛。遶百千匝。即以天華
X32n0617_p0254b08║而散佛上。所散之華。如須彌山。并以供養佛菩提樹。
X32n0617_p0254b09║華供養已。各以宮殿奉上彼佛。而作是言。惟見哀愍。
X32n0617_p0254b10║饒益我等。所獻宮殿。願垂納受。爾時諸梵天王。即於
X32n0617_p0254b11║佛前。一心同聲。以偈頌曰。
X32n0617_p0254b12║聖王天中王迦陵頻伽聲哀愍眾生者
X32n0617_p0254b13║我等今敬禮世尊甚希有久遠乃一現
X32n0617_p0254b14║一百八十劫空過無有佛三惡道充滿
X32n0617_p0254b15║諸天眾減少今佛出於世為眾生作眼
X32n0617_p0254b16║世間所歸趣救護於一切為眾生之父
X32n0617_p0254b17║哀愍饒益者我等宿福慶今得值世尊
X32n0617_p0254b18║（佛是極果聖人。統王十界。諸天所讚。故云天中王。迦陵頻伽。此云妙聲鳥。在殻中未出。發聲微妙。如來音
X32n0617_p0254b19║聲相同。故云頻伽聲。眾生失於正見。佛為指示。故云作眼）。
X32n0617_p0254b20║爾時諸梵天王。偈讚佛已。各作是言。惟願世尊。哀愍
X32n0617_p0254b21║一切。轉於法輪。度脫眾生。時諸梵天王。一心同聲。而
X32n0617_p0254b22║說偈言。
X32n0617_p0254b23║大聖轉法輪顯示諸法相度苦惱眾生
X32n0617_p0254b24║令得大歡喜眾生聞此法得道若生天
X32n0617_p0254c01║諸惡道減少忍善者增益
X32n0617_p0254c02║爾時。大通智勝如來。默然許之。又諸比丘。南方五百
X32n0617_p0254c03║萬億國土。諸大梵王。各自見宮殿光明照曜。昔所未
X32n0617_p0254c04║有。歡喜踊躍。生希有心。即各相詣。共議此事。以何因
X32n0617_p0254c05║緣。我等宮殿。有此光曜。而彼眾中。有一大梵天王。名
X32n0617_p0254c06║曰妙法。為諸梵眾而說偈言。
X32n0617_p0254c07║我等諸宮殿光明甚威曜此非無因緣
X32n0617_p0254c08║是相宜求之過於百千劫未曾見是相
X32n0617_p0254c09║為大德天生為佛出世間
X32n0617_p0254c10║爾時。五百萬億諸梵天王。與宮殿俱。各以衣裓。盛諸
X32n0617_p0254c11║天華。共詣北方。推尋是相。見大通智勝如來。處於道
X32n0617_p0254c12║場。菩提樹下。坐師子座。諸天龍王。乾闥婆。緊那羅。摩
X32n0617_p0254c13║睺羅伽。人非人等。恭敬圍遶。及見十六王子。請佛轉
X32n0617_p0254c14║法輪。時諸梵天王。頭面禮佛。遶百千帀。即以天華而
X32n0617_p0254c15║散佛上。所散之華。如須彌山。并以供養佛菩提樹。華
X32n0617_p0254c16║供養已。各以宮殿奉上彼佛。而作是言。惟見哀愍。饒
X32n0617_p0254c17║益我等。所獻宮殿。願垂納受。爾時諸梵天王。即於佛
X32n0617_p0254c18║前。一心同聲。以偈頌曰。
X32n0617_p0254c19║世尊甚難見破諸煩惱者過百三十劫
X32n0617_p0254c20║今乃得一見諸飢渴眾生以法雨充滿
X32n0617_p0254c21║昔所未曾覩無量智慧者如優曇鉢華
X32n0617_p0254c22║今日乃值遇我等諸宮殿蒙光故嚴飾
X32n0617_p0254c23║世尊大慈愍惟願垂納受
X32n0617_p0254c24║爾時諸梵天王。偈讚佛已。各作是言。惟願世尊。轉於
X32n0617_p0255a01║法輪。令一切世間諸天。魔。梵。沙門。婆羅門。皆獲安隱
X32n0617_p0255a02║而得度脫。時諸梵天王。一心同聲。以偈頌曰。
X32n0617_p0255a03║惟願天人尊轉無上法輪擊于大法皷
X32n0617_p0255a04║而吹大法螺普雨大法雨度無量眾生
X32n0617_p0255a05║我等咸歸請當演深遠音
X32n0617_p0255a06║爾時。大通智勝如來。默然許之。西南方。乃至下方。亦
X32n0617_p0255a07║復如是。爾時上方五百萬億國土。諸大梵王。皆悉自
X32n0617_p0255a08║覩所止宮殿。光明威曜。昔所未有。歡喜踊躍。生希有
X32n0617_p0255a09║心。即各相詣。共議此事。以何因緣。我等宮殿。有斯光
X32n0617_p0255a10║明。時彼眾中。有一大梵天王。名曰尸棄。為諸梵眾而
X32n0617_p0255a11║說偈言。
X32n0617_p0255a12║今以何因緣我等諸宮殿威德光明曜
X32n0617_p0255a13║嚴飾未曾有如是之妙相昔所未聞見
X32n0617_p0255a14║為大德天生為佛出世間
X32n0617_p0255a15║爾時。五百萬億諸梵天王。與宮殿俱。各以衣裓。盛諸
X32n0617_p0255a16║天華。共詣下方。推尋是相。見大通智勝如來。處于道
X32n0617_p0255a17║場。菩提樹下。坐師子座。諸天龍王。乾闥婆。緊那羅。摩
X32n0617_p0255a18║睺羅伽。人非人等。恭敬圍遶。及見十六王子。請佛轉
X32n0617_p0255a19║法輪。時諸梵天王。頭面禮佛。遶百千帀。即以天華而
X32n0617_p0255a20║散佛上。所散之華。如須彌山。并以供養佛菩提樹。華
X32n0617_p0255a21║供養已。各以宮殿奉上彼佛。而作是言。惟見哀愍。饒
X32n0617_p0255a22║益我等。所獻宮殿。願垂納處。時諸梵天王。即於佛前。
X32n0617_p0255a23║一心同聲。以偈頌曰。
X32n0617_p0255a24║善哉見諸佛救世之聖尊能於三界獄
X32n0617_p0255b01║勉出諸眾生普智天人尊哀愍群萌類
X32n0617_p0255b02║能開甘露門廣度於一切於昔無量劫
X32n0617_p0255b03║空過無有佛世尊未出時十方常闇瞑
X32n0617_p0255b04║三惡道增長阿修羅亦盛諸天眾轉減
X32n0617_p0255b05║死多墮惡道不從佛聞法常行不善事
X32n0617_p0255b06║色力及智慧斯等皆減少罪業因緣故
X32n0617_p0255b07║失樂及樂想住於邪見法不識善儀則
X32n0617_p0255b08║不蒙佛所化常墮於惡道佛為世間眼
X32n0617_p0255b09║久遠時乃出哀愍諸眾生故現於世間
X32n0617_p0255b10║超出成正覺我等甚欣慶及餘一切眾
X32n0617_p0255b11║喜歎未曾有我等諸宮殿蒙光故嚴飾
X32n0617_p0255b12║今以奉世尊惟垂哀納受願以此功德
X32n0617_p0255b13║普及於一切我等與眾生皆共成佛道
X32n0617_p0255b14║爾時。五百萬億諸梵天王。偈讚佛已。各白佛言。惟願
X32n0617_p0255b15║世尊。轉於法輪。多所安隱。多所度脫。時諸梵天王而
X32n0617_p0255b16║說偈言。
X32n0617_p0255b17║世尊轉法輪擊甘露法皷度苦惱眾生
X32n0617_p0255b18║開示涅槃道惟願受我請以大微妙音
X32n0617_p0255b19║哀愍而敷演無量劫習法
X32n0617_p0255b20║爾時大通智勝如來。受十方諸梵天王。及十六王子
X32n0617_p0255b21║請。即時三轉十二行法輪。
X32n0617_p0255b22║（此下先轉半字法輪也。三轉者。謂示。勸。證。示轉者。謂此是苦。乃至此是道。勸轉者。謂苦應知。集應斷。滅應
X32n0617_p0255b23║證。道應修。證轉者。謂苦我已知。不復更知。乃至道我已修。不復更修。示謂示其相狀。勸謂勸其令修。證謂
X32n0617_p0255b24║引己證彼。聲聞根鈍。為其三轉。緣覺次之。為其再轉。菩薩根利。為其一轉）。
X32n0617_p0255c01║若沙門。婆羅門。若天。魔。梵。及餘世間所不能轉。
X32n0617_p0255c02║（所不能轉者。沙門不能知。何況能轉。支佛雖悟。口不能說。婆羅門雖聞其名。不解其理。魔王梵王亦爾。夫
X32n0617_p0255c03║轉者。轉此法。度入他心。令彼得悟。破六十二見。乃名轉法輪。四諦法。三轉。成十二輪）。
X32n0617_p0255c04║謂是苦。是苦集。是苦滅。是苦滅道。
X32n0617_p0255c05║（此為聲聞人。先轉生滅四諦法輪也。謂是苦者。一切有為心行。常為無常患累之所逼惱。謂三苦八苦。即
X32n0617_p0255c06║三界內。六道生死是也集者。招集。即見思惑。惑與業俱。能招生死。集為因。苦為果。果必有因。故云是苦集。
X32n0617_p0255c07║此世間因果也。滅者。滅以滅無為義。惑業即盡。則無生死之累。故云是苦滅也。滅諦之本。是二涅槃。若子
X32n0617_p0255c08║縛已盡。名有餘涅槃。若灰身滅智。名無餘涅槃。道者。正道及助也。是二相扶。能通至涅槃。故名為道。道能
X32n0617_p0255c09║滅苦。故苦滅道。略則戒定慧。廣則三十七品。道為因。滅為果。此出世因果也）。
X32n0617_p0255c10║及廣說十二因緣法。無明緣行。行緣識。識緣名色。名
X32n0617_p0255c11║色緣六入。六入緣觸。觸緣受。受緣愛。愛緣取。取緣有。
X32n0617_p0255c12║有緣生。生緣老死憂悲苦惱。
X32n0617_p0255c13║（此為支佛轉十二因緣。法輪也。展轉〔惑〕果為因。互相由藉為緣。無明者。體即是癡。迷暗為性。無所明了。即
X32n0617_p0255c14║是惑也。行者。於過去世。造作諸業。由惑造業。故云無明緣行。識者。有了別義。根入塵。名為入。由根對塵。而
X32n0617_p0255c15║未能了知。是名為觸。受者。領納名受。領納起貪愛。故云受緣愛。由愛生著。故云愛緣取。有者既著諸境。起
X32n0617_p0255c16║善惡業。積集牽引。當生三有。故云取緣有。生者六道中受生也）。
X32n0617_p0255c17║無明滅。則行滅。行滅。則識滅。識滅。則名色滅。名色滅。
X32n0617_p0255c18║則六入滅。六入滅。則觸滅。觸滅。則受滅。受滅。則愛滅。
X32n0617_p0255c19║愛滅。則取滅。取滅。則有滅。有滅。則生滅。生滅。則老死
X32n0617_p0255c20║憂悲苦惱滅。
X32n0617_p0255c21║（苦集即有無明。道滅即無明滅。無明為本。故無明滅。則行滅）。
X32n0617_p0255c22║佛於天人大眾之中。說是法時。六百萬億那由它人。
X32n0617_p0255c23║以不受一切法故。而於諸漏心。得解脫。皆得深妙禪
X32n0617_p0255c24║定。三明六通。具八解脫。第二。第三。第四。說法時。千萬
X32n0617_p0256a01║億恒河沙那由它等眾生。亦以不受一切法故。而於
X32n0617_p0256a02║諸漏心。得解脫。從是已後。諸聲聞眾。無量無邊。不可
X32n0617_p0256a03║稱數。
X32n0617_p0256a04║（不受一切法者。不受諸見。悟初果也。得解脫者。脫子果兩縛。得無學也。深妙定者。即得解脫也）。
X32n0617_p0256a05║爾時。十六王子。皆以童子出家。而為沙彌。諸根通利。
X32n0617_p0256a06║智慧明了。已曾供養百千萬億諸佛。淨修梵行。求阿
X32n0617_p0256a07║耨多羅三藐三菩提。
X32n0617_p0256a08║（沙彌。云息慈。息惡行慈也。諸根者。六根也。六根清淨。故通利）。
X32n0617_p0256a09║俱白佛言。世尊。是諸無量千萬億大德聲聞。皆已成
X32n0617_p0256a10║就。世尊亦當為我等。說阿耨多羅三藐三菩提法。我
X32n0617_p0256a11║等聞已。皆共修學。世尊。我等志願。如來知見。深心所
X32n0617_p0256a12║念。佛自證知。
X32n0617_p0256a13║（明其障除。大乘機動。是故為請）。
X32n0617_p0256a14║爾時。轉輪聖王。所將眾中。八萬億人。見十六王子出
X32n0617_p0256a15║家。亦求出家。王即聽許。爾時彼佛。受沙彌請。過二萬
X32n0617_p0256a16║劫已。乃於四眾之中。說是大乘經。名妙法蓮華。教菩
X32n0617_p0256a17║薩法。佛所護念。說是經已。十六沙彌。為阿耨多羅三
X32n0617_p0256a18║藐三菩提故。皆共受持。諷誦通利。
X32n0617_p0256a19║（般若是行神通是事）。
X32n0617_p0256a20║說是經時。十六菩薩沙彌。皆悉信受。聲聞眾中。亦有
X32n0617_p0256a21║信解。其餘眾生。千萬億種。皆生疑惑。佛說是經。於八
X32n0617_p0256a22║千劫。未曾休廢。說是經已。即入靜室。住於禪定。八萬
X32n0617_p0256a23║四千劫。是時十六菩薩沙彌。知佛入室。寂然禪定。各
X32n0617_p0256a24║升法座。亦於八萬四千劫。為四部眾。廣說分別。妙法
X32n0617_p0256b01║華經。
X32n0617_p0256b02║（由佛入定。所以得說）。
X32n0617_p0256b03║一一皆度六百萬億那由它恒河沙等眾生。示教利
X32n0617_p0256b04║喜。令發阿耨多羅三藐三菩提心。
X32n0617_p0256b05║（發菩提心。云度。即七方便。彼岸。義也）。
X32n0617_p0256b06║大通智勝佛。過八萬四千劫已。從三昧起。往詣法座。
X32n0617_p0256b07║安詳而坐。普告大眾。是十六菩薩沙彌。甚為希有。諸
X32n0617_p0256b08║根通利。智慧明了。已曾供養無量千萬億數諸佛。於
X32n0617_p0256b09║諸佛所。常修梵行。受持佛智。開示眾生。令入其中。汝
X32n0617_p0256b10║等皆當數數親近而供養之。所以者何。若聲聞辟支
X32n0617_p0256b11║佛。及諸菩薩。能信是十六菩薩。所說經法。受持不毀
X32n0617_p0256b12║者。是人皆當得阿耨多羅三藐三菩提。如來之慧。佛
X32n0617_p0256b13║告諸比丘。是十六菩薩。常樂說是妙法蓮華經。一一
X32n0617_p0256b14║菩薩。所化六百萬億那由它。恒河沙等眾生。世世所
X32n0617_p0256b15║生。與菩薩俱。從其聞法。悉皆信解。以此因緣。得值四
X32n0617_p0256b16║萬億諸佛世尊。于今不盡。
X32n0617_p0256b17║（大聖善巧。依四悉檀。作如是說。或為厭佛道長遠者說短。於佛道生輕易想者說長。此對治悉檀也。或為
X32n0617_p0256b18║發生宿善作長短說。此為人悉檀也。或隨世間所欲作長短說。此世界悉檀也。或為聞說長短即得入理。
X32n0617_p0256b19║此第一義悉檀也。悉徧也。檀梵語。華言施）。
X32n0617_p0256b20║諸比丘。我今語汝。彼佛弟子。十六沙彌。今皆得阿耨
X32n0617_p0256b21║多羅三藐三菩提。於十方國土。現在說法。有無量百
X32n0617_p0256b22║千萬億菩薩聲聞以為眷屬。其二沙彌。東方作佛。一
X32n0617_p0256b23║名阿閦。在歡喜國。二名須彌頂。東南方二佛。一名師
X32n0617_p0256b24║子音。二名師子相。南方二佛。一名虗空住。二名常滅。
X32n0617_p0256c01║西南方二佛。一名帝相。二名梵相。西方二佛。一名阿
X32n0617_p0256c02║彌陀。二名度一切世間苦惱。西北方二佛。一名多摩
X32n0617_p0256c03║羅䟦栴檀香神通。二名須彌相。北方二佛。一名雲自
X32n0617_p0256c04║在。二名雲自在王。東北方佛。名壞一切世間怖畏。第
X32n0617_p0256c05║十六我釋迦牟尼佛。於娑婆國土。成阿耨多羅三藐
X32n0617_p0256c06║三菩提。
X32n0617_p0256c07║（娑婆。亦曰索訶。此云堪忍。乃三千大千世界。為一佛之化境也。阿彌陀。無量壽）。
X32n0617_p0256c08║諸比丘。我等為沙彌時。各各教化。無量百千萬億恒
X32n0617_p0256c09║河沙等眾生。從我聞法為。阿耨多羅三藐三菩提。
X32n0617_p0256c10║（此言下大種之後。中間不退。住無上道）。
X32n0617_p0256c11║此諸眾生。于今有住聲聞地者。我常教化阿耨多羅
X32n0617_p0256c12║三藐三菩提。是諸人等。應以是法。漸入佛道。所以者
X32n0617_p0256c13║何。如來智慧。難信難解。
X32n0617_p0256c14║（此言下種之後。中間退小向小。住聲聞位。佛以大乘教化。漸入佛道。惟不信佛慧。所以退大向小）。
X32n0617_p0256c15║爾時。所化無量恒河沙等眾生者。汝等諸比丘。及我
X32n0617_p0256c16║滅度後。未來世中。聲聞弟子是也。我滅度後。復有弟
X32n0617_p0256c17║子。不聞是經。不知不覺。菩薩所行。自於所得功德。生
X32n0617_p0256c18║滅度想。當入涅槃。我於餘國作佛。更有異名。是人雖
X32n0617_p0256c19║生滅度之想。入於涅槃。而於彼土求佛智慧。得聞是
X32n0617_p0256c20║經。唯以佛乘而得滅度。更無餘乘。除諸如來方便說
X32n0617_p0256c21║法。
X32n0617_p0256c22║（爾時。下種時也。餘國作佛。終當得聞是從。餘國者。即方便有餘土也）。
X32n0617_p0256c23║諸比丘。若如來自知涅槃時到。眾又清淨。信解堅固。
X32n0617_p0256c24║了達空法。深入禪定。
X32n0617_p0257a01║（涅槃時到。諸佛出世化道將畢之時。如迦葉佛。日月燈明佛。出淨土。說法華竟。即入涅槃。釋迦出穢土。說
X32n0617_p0257a02║法華竟。仍唱當滅。眾清淨者。即得三藏教益。免於五濁八苦。信解堅固者。於方等教。心相體信。了達法空
X32n0617_p0257a03║者。聞般若說法。於空法中。心得了達）。
X32n0617_p0257a04║便集諸菩薩。及聲聞眾。為說是經。世間無有二乘。而
X32n0617_p0257a05║得滅度。唯一佛乘得滅度耳。比丘當知。如來方便。深
X32n0617_p0257a06║入眾生之性。知其志樂小法。深著五欲。為是等故。說
X32n0617_p0257a07║於涅槃。是人若聞。即便信受。
X32n0617_p0257a08║（如來施三乘。乃方便權智。因眾生小性欲。著於五塵。弊於五濁。故說三乘涅槃。令破弊免難。後說一）。
X32n0617_p0257a09║譬如五百由旬險難惡道。曠絕無人怖畏之處。
X32n0617_p0257a10║（分段變易。二種生死。此即果險難也。見思塵沙無明。此即因險難也。由此因果。故言惡道也）。
X32n0617_p0257a11║若有多眾。欲過此道。至珍寶處。
X32n0617_p0257a12║（二乘斷見思。出三界。故言欲過此道。更斷塵沙無明。求至無上種覺。故言至珍寶處）。
X32n0617_p0257a13║有一導師。聰慧明達。善知險道通塞之相。
X32n0617_p0257a14║（導師。即第十六王子也。眼耳清淨曰聰。意清淨曰達。即六根清淨也。慧即一心三智。明即具足五眼）。
X32n0617_p0257a15║將導眾人。欲過此難。所將人眾。中路懈退。
X32n0617_p0257a16║（人眾即退大取小之人。中路者。發心為始。至佛為終。此兩楹之間。而起退大意。故名中路）。
X32n0617_p0257a17║白導師言。我等疲極。而復怖畏。
X32n0617_p0257a18║（退大則大滅。接小則小生。一生一滅。感於法身。善根微弱。無明所翳。故言疲極。憚生死。名為怖畏）。
X32n0617_p0257a19║不能復進。前路猶遠。今欲退還。導師多諸方便。而作
X32n0617_p0257a20║是念。此等可愍。云何捨大珍寶。而欲退還。作是念已。
X32n0617_p0257a21║以方便力。於險道中。過三百由旬化作一城。
X32n0617_p0257a22║（此正用方便之教。教化二乘。斷見思惑。出三界苦。權證真空涅槃。故云化作一城）。
X32n0617_p0257a23║告眾人言。汝等勿怖。莫得退還。今此大城。可於中止。
X32n0617_p0257a24║隨意所作。若入是城。快得安隱。若能前至寶所。亦可
X32n0617_p0257b01║得去。
X32n0617_p0257b02║（此即勸示證三轉也。莫得退還。是勸轉。可於中止隨意所作。是示轉。入城安隱。是證轉）。
X32n0617_p0257b03║是時疲極之眾。心大歡喜。歎未曾有。我等今者。免斯
X32n0617_p0257b04║惡道。快得安隱。於是眾人。前入化城。生已度想。生安
X32n0617_p0257b05║隱想。
X32n0617_p0257b06║（生已度想。如得盡智。安隱想。如得無生智）。
X32n0617_p0257b07║爾時導師。知此人眾。既得止息。無復疲倦。即滅化城。
X32n0617_p0257b08║語眾人言。汝等去來。寶處在近。向者大城。我所化作。
X32n0617_p0257b09║為止息耳。
X32n0617_p0257b10║（寶所化城。皆是大小兩理。破除二乘化理。顯於寶所真實一理也）。
X32n0617_p0257b11║諸比丘。如來亦復如是。今為汝等。作大導師。知諸生
X32n0617_p0257b12║死煩惱惡道。險難長遠。應去應度。若眾生但聞一佛
X32n0617_p0257b13║乘者。則不欲見佛。不欲親近。便作是念。佛道長遠。久
X32n0617_p0257b14║受勤苦。乃可得成。佛知是心。怯弱下劣。以方便力。
X32n0617_p0257b15║（合上此等可愍。知有小機也）。
X32n0617_p0257b16║而於中道。為止息故。說二涅槃。若眾生住於二地。如
X32n0617_p0257b17║來爾時。即便為說。汝等所作未辦。汝所住地。近於佛
X32n0617_p0257b18║慧。當觀察籌量。所得涅槃。非真實也。但是如來方便
X32n0617_p0257b19║之力。於一佛乘。分別說三。如彼導師。為止息故。化作
X32n0617_p0257b20║大城。既知息已。而告之言。寶處在近。此城非實。我化
X32n0617_p0257b21║作耳。爾時世尊。欲重宣此義而說偈言。
X32n0617_p0257b22║（化城不實。寶所非真。為顯二非。前品中許三與一。將謂三假而一真。寧知一亦非實。一若是真。何云等賜。
X32n0617_p0257b23║等賜則誰得誰不得。良由三乘之人。滯小不進。故權譬化城。及乎出城。但曰寶所在近。不言有處者。三一
X32n0617_p0257b24║俱亡。指歸自心也。寶所即藏。取用最便。不假外求。故曰在近）。
X32n0617_p0257c01║大通智勝佛十劫坐道場佛法不現前
X32n0617_p0257c02║不得成佛道諸天神龍王阿修羅眾等
X32n0617_p0257c03║常雨於天華以供養彼佛諸天擊天鼓
X32n0617_p0257c04║并作眾伎樂香風吹萎華更雨新好者
X32n0617_p0257c05║過十小劫已乃得成佛道諸天及世人
X32n0617_p0257c06║心皆懷踊躍彼佛十六子皆與其眷屬
X32n0617_p0257c07║千萬億圍遶俱行至佛所頭面禮佛足
X32n0617_p0257c08║而請轉法輪聖師子法雨充我及一切
X32n0617_p0257c09║世尊甚難值久遠時一現為覺悟群生
X32n0617_p0257c10║震動於一切東方諸世界五百萬億國
X32n0617_p0257c11║梵宮殿光曜昔所未曾有諸梵見此相
X32n0617_p0257c12║尋來至佛所散華以供養并奉上宮殿
X32n0617_p0257c13║請佛轉法輪以偈而讚歎佛知時未至
X32n0617_p0257c14║受請默然坐三方及四維上下亦復爾
X32n0617_p0257c15║散華奉宮殿請佛轉法輪世尊甚難值
X32n0617_p0257c16║願以本慈悲廣開甘露門轉無上法輪
X32n0617_p0257c17║無量慧世尊受彼眾生請為宣種種法
X32n0617_p0257c18║四諦十二緣無明至老死皆從生緣有
X32n0617_p0257c19║如是眾過患汝等應當知宣暢是法時
X32n0617_p0257c20║六百萬億姟得盡諸苦際皆成阿羅漢
X32n0617_p0257c21║第二說法時千萬恒沙眾於諸法不受
X32n0617_p0257c22║亦得阿羅漢從是後得道其數無有量
X32n0617_p0257c23║萬德劫算數不能得其邊
X32n0617_p0257c24║（十萬為億。十億為兆。百億為京。千億為秭。萬億為姟。諸法不受者。謂能伏斷見思也。大通者。東方則曰西
X32n0617_p0258a01║方見佛。南方則曰北方見佛。神通大也。隨處見佛。云智勝）。
X32n0617_p0258a02║時十六王子出家作沙彌皆共請彼佛
X32n0617_p0258a03║演說大乘法我等及營從皆當成佛道
X32n0617_p0258a04║願得如世尊慧眼第一淨佛知童子心
X32n0617_p0258a05║宿世之所行以無量因緣種種諸譬喻
X32n0617_p0258a06║說六波羅蜜及諸神通事分別真實法
X32n0617_p0258a07║菩薩所行道說是法華經如恒河沙偈
X32n0617_p0258a08║彼佛說經已靜室入禪定一心一處坐
X32n0617_p0258a09║八萬四千劫是諸沙彌等知佛禪未出
X32n0617_p0258a10║為無量億眾說佛無上慧各各坐法座
X32n0617_p0258a11║說是大乘經於佛宴寂後宣揚助法化
X32n0617_p0258a12║一一沙彌等所度諸眾生有六百萬億
X32n0617_p0258a13║恒河沙等眾彼佛滅度後是諸聞法者
X32n0617_p0258a14║在在諸佛土常與師俱生是十六沙彌
X32n0617_p0258a15║具足行佛道今現在十方各得成正覺
X32n0617_p0258a16║爾時聞法者各在諸佛所其有住聲聞
X32n0617_p0258a17║漸教以佛道我在十六數曾亦為汝說
X32n0617_p0258a18║是故以方便引汝趣佛慧以是本因緣
X32n0617_p0258a19║（今日時眾。免難機發。以本昔因緣也。十六王子者。八識也。識本八。各具事理。開為十六）。
X32n0617_p0258a20║今說法華經令汝入佛道慎勿懷驚懼
X32n0617_p0258a21║譬如險惡道逈絕多毒獸又復無水草
X32n0617_p0258a22║人所怖畏處
X32n0617_p0258a23║（無水草者。喻不修習菩薩之道。水澄渟表定。草差別表慧）。
X32n0617_p0258a24║無數千萬眾欲過此險道其路甚曠遠
X32n0617_p0258b01║經五百由旬時有一導師強識有智慧
X32n0617_p0258b02║明了心決定在險濟眾難眾人皆疲倦
X32n0617_p0258b03║而白導師言我等今頓乏於此欲退還
X32n0617_p0258b04║導師作是念此輩甚可愍如何欲退還
X32n0617_p0258b05║而失大珍寶尋時思方便常設神通力
X32n0617_p0258b06║化作大城郭莊嚴諸舍宅周帀有園林
X32n0617_p0258b07║渠流及浴池重門高樓閣男女皆充滿
X32n0617_p0258b08║（諸舍宅。譬空觀。園林者。二乘總持。無漏法也。九次定。為渠流。八解脫。為浴池。重門是三空門。無生智為樓
X32n0617_p0258b09║閣。男女是定慧）。
X32n0617_p0258b10║即作是化已慰眾言勿懼汝等入此城
X32n0617_p0258b11║各可隨所樂諸人既入城心皆大歡喜
X32n0617_p0258b12║皆生安隱想自謂已得度導師知息已
X32n0617_p0258b13║集眾而告言汝等當前進此是化城耳
X32n0617_p0258b14║我見汝疲極中路欲退還故以方便力
X32n0617_p0258b15║權化作此城汝今勤精進當共至寶所
X32n0617_p0258b16║我亦復如是為一切導師見諸求道者
X32n0617_p0258b17║中路而懈廢不能度生死煩惱諸險道
X32n0617_p0258b18║故以方便力為息說涅槃言汝等苦滅
X32n0617_p0258b19║所作皆已辦既知到涅槃皆得阿羅漢
X32n0617_p0258b20║爾乃集大眾為說真實法諸佛方便力
X32n0617_p0258b21║分別說三乘唯有一佛乘息處故說二
X32n0617_p0258b22║今為汝說實汝所得非滅為佛一切智
X32n0617_p0258b23║當發大精進汝證一切智十力等佛法
X32n0617_p0258b24║具三十二相乃是真實滅諸佛之導師
X32n0617_p0258c01║為息說涅槃既知是息已引入於佛慧
X32n0617_p0258c02║（息處故說二者。即上文為止息故。說二涅槃也）。
X32n0617_p0258c03║（○二十五有偈）。
X32n0617_p0258c04║四州四惡趣六欲并梵天四禪四空處無想及那含
X32n0617_p0258c05║
X32n0617_p0258c06║妙法蓮華經卓解卷第三