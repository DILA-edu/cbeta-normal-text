X32n0619_p0383b16║
X32n0619_p0383b17║
X32n0619_p0383b18║妙法蓮華經大成卷第二
X32n0619_p0383b19║
X32n0619_p0383b20║金臺即山居後學　大義　集
X32n0619_p0383b21║妙法蓮華經方便品第二
X32n0619_p0383b22║今品名方便者，一品之中方便文字共有三十三
X32n0619_p0383b23║處，經家據若干文義因而詺品，大意是指昔日三
X32n0619_p0383b24║乘方便，至今法華開捨方便顯會真實，亦只名方
X32n0619_p0383c01║便耳。方便字面雖同權小，方便義意逈然言外。問：
X32n0619_p0383c02║最上一乘究竟圓滿，何於正宗分首便云方便，與
X32n0619_p0383c03║昔三乘方便何所揀別？答：經不云乎：正直捨方便，
X32n0619_p0383c04║但說無上道。又云：開方便門示真實相。今名方便
X32n0619_p0383c05║者，意含前後權實二義。前權方便者，乃於一佛乘
X32n0619_p0383c06║分別說三；後實方便者，乃開權顯實會三歸一之
X32n0619_p0383c07║第一方便也。問：何不名真實品？答：此經大義開顯
X32n0619_p0383c08║會歸之旨，若盡廢昔日之方便，却將何等會顯真
X32n0619_p0383c09║實？所以仍標方便，先分後合即權即實，圓融活潑
X32n0619_p0383c10║善巧無加，故名方便品。方便者，法用也。法有方圓、
X32n0619_p0383c11║用有差會，葢隨眾生樂欲非佛本懷。文云：令離諸
X32n0619_p0383c12║著出三界苦，是故如來稱歎方便。非今品意，以是
X32n0619_p0383c13║體外方便化物之權，隨他意語故。又方便者，門也。
X32n0619_p0383c14║門名能通、通於所通，方便權略皆是弄引為真實
X32n0619_p0383c15║作門。文云：開方便門示真實相。非今品意，亦是體
X32n0619_p0383c16║外方便自行化他之權，隨自他意語故。又方便者，
X32n0619_p0383c17║秘妙也。妙達於方，即是真秘。點內衣裏無價珠，與
X32n0619_p0383c18║王頂上唯有一珠，無二無別。指客作人，是長者子，
X32n0619_p0383c19║亦無二無別。如斯之言，是秘是妙。文云：唯我知是
X32n0619_p0383c20║相，十方佛亦然，止止不須說，我法妙難思。正是今
X32n0619_p0383c21║品之意，是同體方便，自行之權，隨自意語故。以自
X32n0619_p0383c22║文殊答彌勒，今相如本瑞，是諸佛方便，則說經入
X32n0619_p0383c23║定，放光動地，皆方便矣。經云：吾從成佛已來，種種
X32n0619_p0383c24║因緣譬喻，廣演言教，無數方便。則方便不止於今
X32n0619_p0384a01║經放光動地，乃從成佛已來，種種言教，皆方便也。
X32n0619_p0384a02║文云：過去無數劫，無量滅度佛，種種緣譬喻，無數
X32n0619_p0384a03║方便力。則方便又不止於釋迦一佛，乃十方三世
X32n0619_p0384a04║諸佛，出世說法，皆方便也。又云：更以異方便，助顯
X32n0619_p0384a05║第一義。則方便又不止於三乘六度萬行之正經，
X32n0619_p0384a06║乃至舉手低頭，沙為塔，爪畵像，或出於誠敬，或出
X32n0619_p0384a07║於戲樂，無非一大事因緣之方便也。如此則降迹
X32n0619_p0384a08║皇宮，六年苦行，多子塔前拈華，雙樹林中入滅，以
X32n0619_p0384a09║及德山棒，臨濟喝，無往而非方便也。正宗分首，置
X32n0619_p0384a10║此二言，則知七卷經文，無非方便，一切眾生，本有
X32n0619_p0384a11║佛知佛見故也。
X32n0619_p0384a12║△第二、正宗分文，有十九品，以本經綱要分為四
X32n0619_p0384a13║段：此品至法師品，為開佛知見；寶塔、天授二品，為
X32n0619_p0384a14║示佛知見；持品至壽量四品，為悟佛知見；分別功
X32n0619_p0384a15║德至常不輕四品，為入佛知見。且初開佛知見，文
X32n0619_p0384a16║有九品，分二：初、八品說三周法，授三根記；二、法師
X32n0619_p0384a17║品歎持經人與所持法。初又二：初、略開三顯一，動
X32n0619_p0384a18║執生疑；二、廣開三顯一，斷疑生信。初中又二：初、略
X32n0619_p0384a19║開三顯一；二、騰疑致請。初中有長行、偈頌。長行分
X32n0619_p0384a20║二：初、寄言歎二智；二、絕言歎二智。初中分二：初、明
X32n0619_p0384a21║諸佛權實；二、明釋迦權實。初又分二：初、經家提起。
X32n0619_p0384a22║爾時，世尊從三昧安詳而起，告舍利弗：
X32n0619_p0384a23║爾時者，文殊答彌勒已竟之時也。安詳者，申申夭
X32n0619_p0384a24║夭從容自得之貌。佛常在定何故言起？此有所示，
X32n0619_p0384b01║往古諸佛說此經時必入無量義定，今佛亦爾對
X32n0619_p0384b02║入言起，世界悉檀故從定起。歷履法緣二俱審諦，
X32n0619_p0384b03║說必不謬增長物信，為人悉檀故從定起。佛寂而
X32n0619_p0384b04║常照，尚須入定方乃說法，況復散心妄有所說，對
X32n0619_p0384b05║治悉檀故從定起。入定緣理安心實相，出定令他
X32n0619_p0384b06║安心實相，第一義悉檀故從定起。告舍利者，身子
X32n0619_p0384b07║為法說得記之當機，乃小乘中智慧第一之人，故
X32n0619_p0384b08║告之。首標萬二千而獨告身子者，必有所因也。法
X32n0619_p0384b09║說後身子自述領解，則曰我昔從佛聞如是法，見
X32n0619_p0384b10║諸菩薩授記作佛，而我等不預斯事等。四大弟子
X32n0619_p0384b11║則曰我等居僧之首年並朽邁，乃至不生一念好
X32n0619_p0384b12║樂之心，則身子願學菩薩授記作佛，唯恐不得久
X32n0619_p0384b13║矣，故因而告之。問：與大品、方等、阿含有同異否？答：
X32n0619_p0384b14║各處不同，阿含發起生滅法輪故告，方等彈斥、大
X32n0619_p0384b15║品加被，今經開顯故告也。論云告身子不告別者，
X32n0619_p0384b16║智深故。不告菩薩者，有五：一、為聲聞所作事故；二、
X32n0619_p0384b17║迴向大菩提故；三、令無怯弱故；四、為發餘人善思
X32n0619_p0384b18║念故；五、令不起所作已辦心故。△二、正歎權實，分
X32n0619_p0384b19║三：初、雙歎，二、雙釋，三、雙結。且初、雙歎二智。
X32n0619_p0384b20║諸佛智慧甚深無量（至）一切聲聞、辟支佛所不能知。
X32n0619_p0384b21║諸佛一句，標實智也。諸佛有二：一是十方三世諸
X32n0619_p0384b22║佛，即下十方三世佛佛道同之義；二是釋迦一佛，
X32n0619_p0384b23║即下分身諸佛現在說法者是。一往智即慧，慧即
X32n0619_p0384b24║智分之。智能分別事理，慧能決斷精麤。智慧之體
X32n0619_p0384c01║即一心三智，是諸佛自覺聖智之境。在佛為阿耨
X32n0619_p0384c02║菩提涅槃妙心正法眼藏，在眾生為佛知見常住
X32n0619_p0384c03║真心元湛妙性。今經云一乘實相家業寶所等。甚
X32n0619_p0384c04║深無量者，稱歎之辭。諸佛實智竪徹如理之底故
X32n0619_p0384c05║甚深，橫窮法界之邊故無量。無量甚深深高橫廣，
X32n0619_p0384c06║如根深枝茂源遠流長。實智既爾，權智亦然。其智
X32n0619_p0384c07║一句，標權智也。以道前方便有進趣之力，故名為
X32n0619_p0384c08║門。從門入到道中，道中稱實，道前為權也。難解難
X32n0619_p0384c09║入者，稱歎之辭。由無量故難解，由甚深故難入。不
X32n0619_p0384c10║謀而了無方大用，七種方便不能測度。又智慧門
X32n0619_p0384c11║者，自有方便智慧為門，得入佛智慧。如瓔珞經云：
X32n0619_p0384c12║二觀為方便道，得入中道第一義諦是也。自有佛
X32n0619_p0384c13║智慧為門，得入佛智，應即今經所歎其智慧門是
X32n0619_p0384c14║也。又權智稱門者，以實智寂滅離言，固不可說。今
X32n0619_p0384c15║用權智，曲唱傍通，開方便門，示真實相，故權智名
X32n0619_p0384c16║門，即方便門也。清凉疏云：方便門有二：一、遠窮之，
X32n0619_p0384c17║四十年前所說諸法，為今經方便權門，故云雖示
X32n0619_p0384c18║種種道，其實為佛乘。近言之，入定放光等事，為此
X32n0619_p0384c19║會方便權門，故云今佛放光明，助發實相義。一切
X32n0619_p0384c20║二乘所不能知，故言難解難入也。別舉二乘不知
X32n0619_p0384c21║者，為執重故。華嚴頓照，如聾若啞，故言不知。方等
X32n0619_p0384c22║彈斥，保住艸庵，故言不知。般若轉教，無心希取，故
X32n0619_p0384c23║云不知。今大機啟發，放光動地，彼此今古，佛佛道
X32n0619_p0384c24║同，猶懷疑惑，故云不知。利根菩薩，節節能知，鈍根
X32n0619_p0385a01║二乘，是亦不知也。正是激發二乘之言。△二、雙釋
X32n0619_p0385a02║二智。
X32n0619_p0385a03║所以者何佛曾親近（至）勇猛精進名稱普聞。
X32n0619_p0385a04║先雙徵二智。佛曾等，釋實智也。良由諸佛往昔因
X32n0619_p0385a05║中，劫劫生生未曾離佛，以佛為師常隨佛學，所近
X32n0619_p0385a06║之佛非一佛二佛，曾經百千萬億無數諸佛，如此
X32n0619_p0385a07║則外值佛多稟承至要，故實智甚深。若事其師而
X32n0619_p0385a08║不學猶勿師也，學其道而不行猶不學也，由是事
X32n0619_p0385a09║一佛盡行一佛無量道法，事無數佛盡行無數佛
X32n0619_p0385a10║無量道法，所積者深所造者廣，如此則內行純厚
X32n0619_p0385a11║躬行實踐，故實智無量。勇猛等，釋權智也。勇猛者，
X32n0619_p0385a12║果敢直前難行能行故。精進者，志無退屈長劫無
X32n0619_p0385a13║厭故。名稱者，十號具足舉事得宜故。普聞者，圓彰
X32n0619_p0385a14║法界聲名遠著故。良由諸佛勇猛精進能入難入
X32n0619_p0385a15║之門，既入門已澤被無疆物欽勝德，故名稱普聞。
X32n0619_p0385a16║勇猛一句釋權智深，名稱一句釋權智廣，權智雖
X32n0619_p0385a17║無深廣之語，例實智此義得成。△三、雙結二智。
X32n0619_p0385a18║成就甚深未曾有法，隨宜所說意趣難解。
X32n0619_p0385a19║稱理究竟，圓滿果德，曰成就。覺盡心源，到彼岸底，
X32n0619_p0385a20║曰甚深。昔所未說，故未曾有，此結實智。稱機所說，
X32n0619_p0385a21║故言隨宜。非七方便所知，故言難解，此結權智。又
X32n0619_p0385a22║成就等，結自行權實。隨宜等，結化他權實。自行權
X32n0619_p0385a23║實，俱名為實。化他權實，俱名為權。此中親近二言，
X32n0619_p0385a24║案至化城天授。以親則智佛與佛，及十方佛，皆父
X32n0619_p0385b01║子兄弟之親。近則提婆為師，佛為弟子，奉事千歲，
X32n0619_p0385b02║為近故。盡行二言，案至不輕品，以惡罵捶打，尚致
X32n0619_p0385b03║禮讚，為盡行故。名稱一句，案至藥艸品，以大音聲，
X32n0619_p0385b04║普告天人等。神力品，諸天於虗空中，唱言有國名
X32n0619_p0385b05║娑婆，佛名釋迦，皆佛之名稱普聞也。又成就等，案
X32n0619_p0385b06║至寶塔品，去涌塔變土，集分身，出眷屬，談壽量，分
X32n0619_p0385b07║別功德，乃至提婆得記，龍女成佛，皆是佛所成就
X32n0619_p0385b08║未曾有法，一向不與二乘人說。今經說之，所以難
X32n0619_p0385b09║信難解也。又親近一句，所學之深也。盡行一句，所
X32n0619_p0385b10║造之深也。勇猛一句，建志之深也。名稱一句，積德
X32n0619_p0385b11║之深也。成就一句，所證之深也。隨宜一句，方便之
X32n0619_p0385b12║深也。如此歎者，顯二乘人所學所造，建志積德，所
X32n0619_p0385b13║證方便，皆不深也。正發二乘之願慕，使其內心自
X32n0619_p0385b14║惺。諸佛如是勤學深造，名稱普聞。我等云何於佛
X32n0619_p0385b15║法中，心生疲怠。果能如是思惟，庶幾進入一乘。所
X32n0619_p0385b16║謂風之積也不厚，則負大翼也無力。小知不及大
X32n0619_p0385b17║知，宜乎二乘不知如來智慧也。上歎諸佛權實二
X32n0619_p0385b18║智竟。△二、歎釋迦權實二智，分三：初、歎權釋權，二、
X32n0619_p0385b19║歎實釋實，三、結權結實。對上科凡有三意：一者、前
X32n0619_p0385b20║諸佛二智合歎，明二智體同也。釋迦二智開歎者，
X32n0619_p0385b21║表二智功用有異故。二者、明垂迹之本，故諸佛先
X32n0619_p0385b22║歎實。明顯本之能，故釋迦先歎權。三者、諸佛顯自
X32n0619_p0385b23║行，故先實。釋迦明化他，故先權。初、歎權釋權，又二：
X32n0619_p0385b24║初、歎權智。
X32n0619_p0385c01║舍利弗！吾從成佛已來（至）引導眾生令離諸著。
X32n0619_p0385c02║成佛已來，近指菩提場，遠指塵點劫，以三種化他
X32n0619_p0385c03║之權逗會眾生，故言種種因緣也。譬喻者，小乘中
X32n0619_p0385c04║以芭蕉水沫為喻，大乘中以乾城鏡幻為喻。廣演
X32n0619_p0385c05║者，能於一法出無量義也。無數方便者，即七種方
X32n0619_p0385c06║便也。離諸著者，說散十善令離三途著，說淨十善
X32n0619_p0385c07║令離欲界著，說諦緣法令離見思著，說菩薩法令
X32n0619_p0385c08║離涅槃著，說佛法令離順道法愛著。△二、釋權智。
X32n0619_p0385c09║所以者何？如來方便知見波羅蜜皆已具足。
X32n0619_p0385c10║由於方便善巧，故能種種因緣等。知即三智之知，
X32n0619_p0385c11║見即五眼之見，悉到事理邊底，故悉名波羅蜜。皆
X32n0619_p0385c12║具足者，權實悉究竟之謂。此中知見即實智，由證
X32n0619_p0385c13║此實智，故能種種行權。此歎權釋權竟。△二、歎實
X32n0619_p0385c14║釋實，又二：初、歎實智。
X32n0619_p0385c15║舍利弗！如來知見廣大深遠。
X32n0619_p0385c16║廣大一句，稱歎也。廣大明橫即前無量深遠，明竪
X32n0619_p0385c17║即前甚深實智，本非橫竪寄言往歎，論其橫竪照
X32n0619_p0385c18║無限極，如函大葢大也。△二、釋實智。
X32n0619_p0385c19║無量無礙力無所畏（至）成就一切未曾有法。
X32n0619_p0385c20║無量，四無量心也。無礙，四無礙辯才也。力，十力也：
X32n0619_p0385c21║一、是處非處力；二、業智力；三、定力；四、根力；五、欲力；
X32n0619_p0385c22║六、性力；七、至處道力；八、宿命力；九、天眼力；十、漏盡
X32n0619_p0385c23║力。佛悉遍知，無能勝，無能壞，故名力也。無所畏，四
X32n0619_p0385c24║無所畏也：一、一切智無所畏；二、漏盡無所畏；三、說
X32n0619_p0386a01║障道無所畏；四、說苦盡道無所畏。通名無畏者，於
X32n0619_p0386a02║大眾中廣說自他智斷，既決無失，則無微致恐懼
X32n0619_p0386a03║之相也。禪，即實相之禪。定，即楞嚴大定。解脫者，佛
X32n0619_p0386a04║地位中諸解脫門也。三昧者，二十五王三昧也。深
X32n0619_p0386a05║入，釋深遠。無際，釋廣大。成就等，總攝佛地所具一
X32n0619_p0386a06║切功德。歎實，釋實竟。△三、結權結實，又二：初、結權
X32n0619_p0386a07║智。
X32n0619_p0386a08║舍利弗！如來能種種分別（至）言辭柔軟，悅可眾心。
X32n0619_p0386a09║種種巧說，即上種種廣演也。言辭柔軟者，巧法逗
X32n0619_p0386a10║機而不暴戾也。悅可眾心者，隨眾生樂欲也。由具
X32n0619_p0386a11║足方便知見故，能種種巧說令人悅可也。△二、結
X32n0619_p0386a12║實智。
X32n0619_p0386a13║舍利弗！取要言之，無量無邊未曾有法，佛悉成就。
X32n0619_p0386a14║取要者，大略言也。未曾有法，即結上成就一切等。
X32n0619_p0386a15║以佛地不共功德，無量無邊，深入無際，皆未曾有
X32n0619_p0386a16║之法也。要知諸佛之權，即釋迦之方便。釋迦知見，
X32n0619_p0386a17║即諸佛智慧。非權無以導實，非實無以開權。有實
X32n0619_p0386a18║無權，則沉埋中下。有權無實，則屈枉大根。權實並
X32n0619_p0386a19║行，方能曲成小大而不遺。出定雙歎，葢為此也。寄
X32n0619_p0386a20║言歎三智竟。△二、絕言歎二智，分三：初、正絕言歎，
X32n0619_p0386a21║二、徵釋絕言，三、釋權實相。且初正絕言歎。
X32n0619_p0386a22║止！舍利弗！不須復說。
X32n0619_p0386a23║歎到恰好處而止者，欲杜口不說也。滿心要說，且
X32n0619_p0386a24║示絕言，敦機令信，故止而歎之。不須復說者，以此
X32n0619_p0386b01║法深寂，是絕相門，口談詞喪，心緣慮忘，故止而不
X32n0619_p0386b02║說。以自覺境界，非餘所知，故止而不說。設慈悲為
X32n0619_p0386b03║說，聞不能解，恐傷善根，故止而不說。△二、徵釋絕
X32n0619_p0386b04║言。
X32n0619_p0386b05║所以者何佛所成就（至）乃能究盡諸法實相。
X32n0619_p0386b06║成就者，圓滿具足義。以果對因，諸佛所證權實不
X32n0619_p0386b07║二，是第一法所得微妙故，是希有法如優曇華故，
X32n0619_p0386b08║是難解法所不能知故。降斯已還，所證之法皆非
X32n0619_p0386b09║第一希有難解也。唯佛等者，唯佛與十方諸佛究
X32n0619_p0386b10║竟實相邊底，如十五之月體無不圓、光無不遍，故
X32n0619_p0386b11║諸法權也、實相實也，諸法即實之權也、實相即權
X32n0619_p0386b12║之實也，即實而權權外無實、即權而實實外無權，
X32n0619_p0386b13║斯為同體。妙權妙實，法華開顯，如點銕成金，妙在
X32n0619_p0386b14║此也。此四字是法華之大本、諸教之端首、釋義之
X32n0619_p0386b15║關鍵、眾生之依止、發心之憑仗、權謀之用體、迷悟
X32n0619_p0386b16║之根源、果德之理本、一化之周窮、五時之終卒，佛
X32n0619_p0386b17║所成就者正目此也。唯佛證極窮源，所以止而不
X32n0619_p0386b18║說。△三、釋權實相。
X32n0619_p0386b19║所謂諸法如是相（至）如是本末究竟等。
X32n0619_p0386b20║南嶽大師讀此文，皆云如，故呼十如。智者大師依
X32n0619_p0386b21║義讀文，凡有三轉，謂如是相、是相如、相如是等。諸
X32n0619_p0386b22║法者，總指世、出世間法。凡拈一法，即具十如。如是
X32n0619_p0386b23║者，隨事指法之辭，謂諸法有如是之相等。相以據
X32n0619_p0386b24║外，覽而可別，名相；性以據內，自分不改，名性。主質
X32n0619_p0386c01║名體，功能名力，構造名作。習因為因，助因為緣；習
X32n0619_p0386c02║果為果，報果為報；初相為本，後報為末；諸法歸趣，
X32n0619_p0386c03║為究竟平等。如一人有形相、心性、身體、力用，作為
X32n0619_p0386c04║過去因、現在緣，為人是果；窮富延促，根身全缺，是
X32n0619_p0386c05║報。生為本，死為末，研究平等。又如是二字，直指當
X32n0619_p0386c06║體之詞。以此諸法，若言其相，相即無相，故云如是
X32n0619_p0386c07║相。若言其性，妙性天然；若言其體，體自真常；若言
X32n0619_p0386c08║其力，力用稱真；若言其作，作而無作；若言其因，生
X32n0619_p0386c09║本無生；若言其緣，性空成事；若言其果，果不離因；
X32n0619_p0386c10║若言其報，業性昭然；若言其本末，始終一際，故云
X32n0619_p0386c11║如是本末。以上諸法，一一皆是如是之法，故云究
X32n0619_p0386c12║竟平等，寂滅無二。此諸法之實相也。權實之法，不
X32n0619_p0386c13║可思議，是三世諸佛所證之境，唯佛與佛乃能究
X32n0619_p0386c14║盡者，此也。△二、偈頌有二十一行，分二：初、十七行
X32n0619_p0386c15║半頌上長行，二、有三行半略開三顯一。初又分二：
X32n0619_p0386c16║初、四行頌寄言歎二智，二十三行半頌絕言歎二
X32n0619_p0386c17║智。初又二：初、二行合頌二佛二智。
X32n0619_p0386c18║爾時，世尊欲重宣此義，而說偈言：
X32n0619_p0386c19║世雄不可量，諸天及世人（至）無能測量者。
X32n0619_p0386c20║長行權實各歎，表化緣異故；頌中二智合歎，示二
X32n0619_p0386c21║智體同故。世雄者，乃雄猛絕世之稱，以難行能行、
X32n0619_p0386c22║難斷能斷、難捨能捨、難證能證，故古云出家乃大
X32n0619_p0386c23║丈夫事，非將相所能為。能證之人出乎其類，所證
X32n0619_p0386c24║之法豈住思議？此頌上諸佛智慧也。不可量，頌上
X32n0619_p0387a01║甚深無量也。亦該權智，以實智不可量，權智亦爾。
X32n0619_p0387a02║次三句推廣上不知之人，此中與長行有三異：一
X32n0619_p0387a03║上舉人又標法，故云諸佛智慧；今但頌人，將人以
X32n0619_p0387a04║美法，故云世雄。二上開歎，今合頌，以法別故須開，
X32n0619_p0387a05║人總故須合。三上云一切二乘不知，今言一切眾
X32n0619_p0387a06║生類不知耳。佛力下頌釋迦二智，佛力等實智也，
X32n0619_p0387a07║諸餘法權智也。云餘者，指化他之權，是實智之餘
X32n0619_p0387a08║助耳。即以自行而為化他，從一法中開出無量種
X32n0619_p0387a09║種因緣、種種譬喻，所有方便無不即權即實，故亦
X32n0619_p0387a10║無能測量。△二、二行合頌。二、佛釋歎結歎。
X32n0619_p0387a11║本從無數佛，具足行諸道（至）我已悉知見。
X32n0619_p0387a12║此頌上二章釋結之意，而文字變化不必一一拘
X32n0619_p0387a13║配。由甚深故難見，微妙故難了。無量劫行道，權智
X32n0619_p0387a14║滿也。道場得果，實智滿也。所得之果，即法界海慧
X32n0619_p0387a15║曠劫修因所感之果也。葢謂甚深微妙之權實最
X32n0619_p0387a16║為難見難了，由我與諸佛本從無量佛所具足盡
X32n0619_p0387a17║行無量道法，於無量劫行此道已，乃坐道場得成
X32n0619_p0387a18║佛果，故能悉知悉見此權實法也。頌寄言歎竟。△
X32n0619_p0387a19║二十三行半頌絕言歎，分五：初、半行頌釋權實相，
X32n0619_p0387a20║二、半行頌徵釋絕言，三、半行頌正絕言歎，四、十行
X32n0619_p0387a21║半頌不知之人，五、一行半頌第一希有之法，唯佛
X32n0619_p0387a22║能知。且初半行頌釋權實相。
X32n0619_p0387a23║如是大果報，種種性相義。
X32n0619_p0387a24║大，即妙也。種種，即十如差別不同義，即究竟等。先
X32n0619_p0387b01║舉果報，次舉性相，中間可知，顯逆順觀法無拘也。
X32n0619_p0387b02║又大在果前，即不變隨緣義；在相後，即隨緣不變
X32n0619_p0387b03║義。△二、半行頌徵釋絕言。
X32n0619_p0387b04║我及十方佛，乃能知是事。
X32n0619_p0387b05║是事即諸法實相也。唯佛與佛，乃能究盡諸法實
X32n0619_p0387b06║相，深造自得，乃能知之。△三、半行頌正絕言歎。
X32n0619_p0387b07║是法不可示，言辭相寂滅。
X32n0619_p0387b08║實相非方所，故不可示；非言語道，故言辭寂滅。古
X32n0619_p0387b09║德云：佛法大煞有，只是舌頭短。是此意也。又前云
X32n0619_p0387b10║大果報者，自證境界，正指華藏世界無量莊嚴，圓
X32n0619_p0387b11║融果海交徹無礙，故云種種性相義，佛與諸佛乃
X32n0619_p0387b12║知是事。以果海離言，故言辭寂滅。此離言之道，非
X32n0619_p0387b13║思量分別之境，豈二乘所堪哉？故止而不說，正顯
X32n0619_p0387b14║究竟一實之地，為今日所歸之極致，長行未盡偈
X32n0619_p0387b15║中發明也。△四、十行半頌不知之人，分七：初、一行
X32n0619_p0387b16║許信力能解，二、一行半揀二乘不知，三、一行揀身
X32n0619_p0387b17║子不知，四、一行半揀大弟子不知，五、二行揀辟支
X32n0619_p0387b18║佛不知，六、二行半揀發心菩薩不知，七、一行揀不
X32n0619_p0387b19║退菩薩不知。且初一行許信力能解。
X32n0619_p0387b20║諸餘眾生類，無有能得解，除諸菩薩眾，信力堅固者。
X32n0619_p0387b21║此下十行半，推廣一切眾生類無能知佛者，申明
X32n0619_p0387b22║諸佛二智甚深無量難解難入也。然人則一層高
X32n0619_p0387b23║一層，義則一句緊一句，只要發揮一切聲聞支佛
X32n0619_p0387b24║所不能知，唯佛與佛乃能究盡之義。初二句總揀
X32n0619_p0387c01║七方便人不知，次二句許信力菩薩能入，此菩薩
X32n0619_p0387c02║即圓教十信滿心也。若此妙法除佛之外究竟無
X32n0619_p0387c03║人能解者，說之何益？故許以信得入。言堅固者，圓
X32n0619_p0387c04║教菩薩是過量大人，一聞此法直下承當，即以自
X32n0619_p0387c05║性不動智以立信體，信得自心與佛無二，心境一
X32n0619_p0387c06║如即契實相，如將重擔肩荷直前，亦若香象渡河
X32n0619_p0387c07║截流而過，如此方名信力堅固也。△二、一行半揀
X32n0619_p0387c08║二乘不知。
X32n0619_p0387c09║諸佛弟子眾曾供養諸佛（至）其力所不堪。
X32n0619_p0387c10║一切漏，三界見思也。最後身，二乘極果也。不堪者，
X32n0619_p0387c11║以二乘是寒灰枯木之人，力量淺薄，不堪重任。古
X32n0619_p0387c12║德云：若欲擔荷大法，須是枯木摻華，寒灰發𦦨始
X32n0619_p0387c13║得。△三、一行揀身子不知
X32n0619_p0387c14║假使滿世間，皆如舍利弗，盡思共度量，不能測佛智。
X32n0619_p0387c15║謂上佛弟子，雖多或少，智慧容有不知。即如一身
X32n0619_p0387c16║子之智慧，聲振五天。假使滿世間人，皆如身子之
X32n0619_p0387c17║智慧，盡其思量忖度，亦不能測。則甚深無量，難解
X32n0619_p0387c18║難入可知矣。△四，一行半揀大弟子不知。
X32n0619_p0387c19║正使滿十方，皆如舍利弗（至）亦復不能知。
X32n0619_p0387c20║謂不但滿世間人如一身子，正使滿十方世界人，
X32n0619_p0387c21║皆如身子之智慧，更加神通如目連，頭陀如迦葉，
X32n0619_p0387c22║說法如滿慈，多聞如阿難，密行如羅雲等，亦滿十
X32n0619_p0387c23║方剎土，盡其神思忖度測量，亦所不知。△五、二行
X32n0619_p0387c24║揀辟支佛不知
X32n0619_p0388a01║辟支佛利智無漏最後身（至）莫能知少分。
X32n0619_p0388a02║逆順觀緣，故名利智。自行權實，俱名為實。謂不但
X32n0619_p0388a03║聲聞不知，即利智如支佛，遍十方界，數如竹林。如
X32n0619_p0388a04║此人眾心，一時長且久，亦莫能知佛智之少分耳。
X32n0619_p0388a05║則二智甚深無量，又可知矣。△六、二行半揀發心
X32n0619_p0388a06║菩薩不知。
X32n0619_p0388a07║新發意菩薩供養無數佛（至）不能知佛智。
X32n0619_p0388a08║或指六度三祇未斷惑者，或指小始教中發心之
X32n0619_p0388a09║人。彼於當教，各能了達四諦義趣，依之發於四弘
X32n0619_p0388a10║誓願，各能敷演當教道法。展轉望前，皆稱妙智。謂
X32n0619_p0388a11║不但緣覺，即新發大乘意之菩薩，供佛無數，有福
X32n0619_p0388a12║超二乘矣。了義說法，自利利人，有慧超二乘矣。其
X32n0619_p0388a13║多不但如竹林，且如稻麻竹葦之多，又充遍十方
X32n0619_p0388a14║剎土。又非散心小智，乃一心妙智。又非少時少劫，
X32n0619_p0388a15║如恒沙之多劫。咸共思量，亦復不知。則二智之甚
X32n0619_p0388a16║深無量，又可知矣。△七、一行揀不退菩薩不知。
X32n0619_p0388a17║不退諸菩薩，其數如恒沙，一心共思求，亦復不能知。
X32n0619_p0388a18║不知圓理具一切法，即一切法，故云不知。又視佛
X32n0619_p0388a19║菩提，如隔羅糓觀月故。謂新發心雖是大乘，容有
X32n0619_p0388a20║退息，固不能知。即八地已上不退地位諸大菩薩，
X32n0619_p0388a21║數如恒沙，一心思求，亦復不知。則二智之甚深無
X32n0619_p0388a22║量，愈可知矣。頌不知之人已竟。△五、一行半頌。第
X32n0619_p0388a23║一希有，唯佛能知。
X32n0619_p0388a24║又告舍利弗：無漏不思議（至）十方佛亦然。
X32n0619_p0388b01║此法稱無漏者，純一實相，實相之外無餘法故。不
X32n0619_p0388b02║思議者，即權即實，即實即權，離過絕非，心言斷故。
X32n0619_p0388b03║甚深微妙者，唯佛所契證故。唯我二句，頌上可知。
X32n0619_p0388b04║此頌長行權實二智竟。△二、三行半略開三顯一，
X32n0619_p0388b05║分二：初、一行半明諸佛顯實。
X32n0619_p0388b06║舍利弗當知，諸佛語無異（至）要當說真實。
X32n0619_p0388b07║諸佛語無異者，顯諸佛化道是同也。於佛二句勸
X32n0619_p0388b08║信，法久二句顯實，久後說實可見從前所說皆非
X32n0619_p0388b09║真實，此破昔之執生今之疑，下文將非魔作佛，由
X32n0619_p0388b10║聞此語也。△二、二行明釋迦開三。
X32n0619_p0388b11║告諸聲聞眾及求緣覺乘（至）引之令得出。
X32n0619_p0388b12║上明顯實，今明開三，顯實必開三，開三必顯實，佛
X32n0619_p0388b13║佛道同互現一邊耳。告諸下，正明昔日所示之三，
X32n0619_p0388b14║聲聞為小乘，緣覺為中乘。我令二句，即擬六度菩
X32n0619_p0388b15║薩大乘也。何以知之？修六度即免四趣苦縛，未能
X32n0619_p0388b16║入滅度三祇百劫乃得涅槃，逮之言遠乃及耳。佛
X32n0619_p0388b17║以二句，正斥三乘皆是方便，一總非實。後二句，出
X32n0619_p0388b18║示三之意，引令出著不得已而說三非為真實，但
X32n0619_p0388b19║是方便門耳。上略開三顯一竟。△二、騰疑致請，分
X32n0619_p0388b20║二：初、經家敘疑。
X32n0619_p0388b21║爾時大眾中有諸聲聞（至）而今不知是義所趣。
X32n0619_p0388b22║由聞三偽一真執動疑生也。有諸下，敘千二百疑，
X32n0619_p0388b23║聲聞從因稱也，羅漢從果稱也。獨標陳如為疑首
X32n0619_p0388b24║者，以佛最初成道聞四諦法得解脫者，故下疑佛
X32n0619_p0388c01║說一解脫義，為言成道一年度五人，二年度耶舍
X32n0619_p0388c02║長者五十人，三年度三迦葉一千人，五年度身子
X32n0619_p0388c03║目連各一百人，故有千二百五十五人為常隨眾
X32n0619_p0388c04║耳。及發下，敘四眾疑，即有學眾也。上斥三乘皆是
X32n0619_p0388c05║方便，敘疑但在二乘者，以執重疑深故偏舉耳。下
X32n0619_p0388c06║文云求佛諸菩薩大數有八萬，亦皆有疑，故知三
X32n0619_p0388c07║乘僉疑偏舉二乘也。何故殷勤等者，謂今者世尊
X32n0619_p0388c08║何故出定之後殷勤稱歎方便？前云無數方便引
X32n0619_p0388c09║導眾生，又云佛以方便力示以三乘教，若然則四
X32n0619_p0388c10║十年來所說皆方便權巧耶？我等所證亦方便耶？
X32n0619_p0388c11║此疑方便。佛所得法甚深難解者，謂今世尊何故
X32n0619_p0388c12║而作是言佛所得法甚深難解？前云諸佛智慧廣
X32n0619_p0388c13║大深遠，成就希有難解之法，若論佛所得法，三乘
X32n0619_p0388c14║大小之別、諦緣始終之理，窮神盡奧諒無餘蘊，今
X32n0619_p0388c15║日何故又言甚深？若然，則今日難解之法，非昔日
X32n0619_p0388c16║之法乎？今日甚深之法，深於昔日之深乎？此疑實
X32n0619_p0388c17║智。有所言說，意趣難知者，謂今者世尊何故又言
X32n0619_p0388c18║有所言說，意趣難知？四十年來，親見如來色心業
X32n0619_p0388c19║勝，耳提面命，有所言說，我等已知之矣，何故今日
X32n0619_p0388c20║言難解難知？若然，則昔日之所解，更有未解之旨
X32n0619_p0388c21║乎？昔日之所知，更有不知之意趣乎？此疑權智。今
X32n0619_p0388c22║日何故又言一切聲聞所不能及，於三乘人獨說
X32n0619_p0388c23║我等不及？我等既不知，而菩薩能及之乎？抑菩薩
X32n0619_p0388c24║不知之乎？此疑己等不知。又佛一代所說，唯一解
X32n0619_p0389a01║脫義耳。昔日讚歎三乘，是真出要，此佛說一解脫
X32n0619_p0389a02║義也。我等依而行之，亦得此解脫之法，遂出生死，
X32n0619_p0389a03║證得涅槃。師資之分，尊卑有別；師資之道，解脫則
X32n0619_p0389a04║同。何故如來成就，我等不知？將非解脫之名同，而
X32n0619_p0389a05║理有異乎？豈如來之所證，證於我等未證乎？我等
X32n0619_p0389a06║之所證，證於如來之不證乎？若爾，何故同出生死？
X32n0619_p0389a07║不爾，何故見斥我等？此疑己所證。三乘既皆方便，
X32n0619_p0389a08║不知何為真實？言既異常，理必神怪。及門之徒，蹶
X32n0619_p0389a09║然有疑，故云我等不知，是義所趣。△二、當機正請。
X32n0619_p0389a10║文有三請、二止，合前為三止。初止為理深難解，初
X32n0619_p0389a11║請為自他求決，二止為驚疑不信，二請為久植必
X32n0619_p0389a12║解，三止為謗必墮苦，三請為利根得益。且初請有
X32n0619_p0389a13║長行、偈頌。長行又二：初、陳疑。
X32n0619_p0389a14║爾時舍利弗知四眾心疑（至）甚深微妙難解之法。
X32n0619_p0389a15║心疑者，根心之疑也。一光圓現，二士酧酢，其疑猶
X32n0619_p0389a16║緩。出定歎斥三乘方便，久後說真，動彼昔執，搖蕩
X32n0619_p0389a17║其心，憂兕不泰，所疑者急也。身子以盡智、無生智
X32n0619_p0389a18║知四眾心疑，自亦未了然矣。諸佛下，疑權。甚深下，
X32n0619_p0389a19║疑實。△二陳請。
X32n0619_p0389a20║我自昔來未曾從佛（至）甚深微妙難解之法。
X32n0619_p0389a21║我自下，陳己請。今者下，陳眾請。何因何緣應下，大
X32n0619_p0389a22║事因緣。身子疑為法說得記之案，阿若四眾等疑
X32n0619_p0389a23║為後二周得記之案。疑乃悟之關也，不疑則不開
X32n0619_p0389a24║悟，不開悟則不得記。疑有淺深，根有利鈍，所以法
X32n0619_p0389b01║有三周，記有先後矣。△二、偈。頌偈有十一行，分五：
X32n0619_p0389b02║初、三行半頌疑二智，二、三行總頌三乘四眾疑，三、
X32n0619_p0389b03║一行半別頌自己疑，四、一行別頌三眾疑，五、二行
X32n0619_p0389b04║總明同疑致請。且初三行半頌疑二智。
X32n0619_p0389b05║爾時舍利弗欲重宣此義，而說偈言：
X32n0619_p0389b06║慧日大聖尊久乃說是法（至）諸佛之所得。
X32n0619_p0389b07║三智圓明能破癡暗，故云慧日。又天無日不見四
X32n0619_p0389b08║時運化之功，佛無慧不見三乘修證之道，故以慧
X32n0619_p0389b09║喻日。久乃之久，應上久後言。是法指上說真實道
X32n0619_p0389b10║場，所得指自行權實，應上道場得果無能發問，應
X32n0619_p0389b11║上諸佛弟子眾乃至不退菩薩不能測佛智我意
X32n0619_p0389b12║難測者，應上假使如舍利亦復不能測佛智亦無
X32n0619_p0389b13║能問者，謂不退菩薩及我身子既不能問，則亦無
X32n0619_p0389b14║有能問者矣。出定稱歎所行道，自行權也。佛所得
X32n0619_p0389b15║智慧，自行實也。△二、三行總頌三乘四眾疑。
X32n0619_p0389b16║無漏諸羅漢及求涅槃者（至）願佛為解說。
X32n0619_p0389b17║及求一句，即六度菩薩。猶獸名，性多疑，聞有聲則
X32n0619_p0389b18║豫上樹，是事指久後真實三乘方便。△三、一行半
X32n0619_p0389b19║別頌自己疑。
X32n0619_p0389b20║於諸聲聞眾，佛說我第一（至）為是所行道。
X32n0619_p0389b21║究竟法，果也；所行道，因也。此二句兩向，若就不能
X32n0619_p0389b22║測佛智言，謂為是佛究竟果法耶？為是佛因修所
X32n0619_p0389b23║行道法耶？若就斥三乘皆方便言，疑三乘各有因
X32n0619_p0389b24║果。若云方便非真實者，為是所證果非真實耶？為
X32n0619_p0389c01║是所行因非真實耶？△四、一行別頌三乘疑。
X32n0619_p0389c02║佛口所生子，合掌瞻仰待，願出微妙音，時為如實說。
X32n0619_p0389c03║聞佛說法，法身得生，故云佛口所生。以三乘學人，
X32n0619_p0389c04║皆傾誠仰待，願出妙音，如實說也。△五、二行總明
X32n0619_p0389c05║同疑致請。
X32n0619_p0389c06║諸天龍神等其數如恒（至）欲聞具足道。
X32n0619_p0389c07║數如恒沙，其人多也；求佛菩薩，其根大也；萬億國
X32n0619_p0389c08║土，其來遠也；合掌敬待，其心誠也。欲聞具足道者，
X32n0619_p0389c09║言此多眾大根之人，皆從遠方而來，至誠之極，非
X32n0619_p0389c10║求半珠，在獲全璧應上。我今已具得身子，求心切
X32n0619_p0389c11║而請辭迫，故一聞法說，即領解得記，亦有由矣。△
X32n0619_p0389c12║二、止為驚疑不信。
X32n0619_p0389c13║爾時佛告舍利弗（至）諸天及人皆當驚疑。
X32n0619_p0389c14║連言止，止，不屑之嚴也。天人驚疑者，驚為怪誕，疑
X32n0619_p0389c15║必不信，不信必起謗法之愆。說之無益，不說無損，
X32n0619_p0389c16║不若止之。△二、請為久植必解。
X32n0619_p0389c17║舍利弗重白佛言（至）聞佛所說則能敬信。
X32n0619_p0389c18║爾時舍利弗欲重宣此義，而說偈言：
X32n0619_p0389c19║法王無上尊，惟說願勿慮。是會無量眾，有能敬信者。
X32n0619_p0389c20║重言惟願者，因止之愈嚴，而請之愈切，足見悟機
X32n0619_p0389c21║之熟也。然日光不為無目而隱，佛法豈為癡者而
X32n0619_p0389c22║默？況今會中無數眾生，曾見諸佛宿種非淺，善根
X32n0619_p0389c23║成熟，一聞大道，擔當不怯，智慧超拔，入耳即信，勿
X32n0619_p0389c24║以人天驚疑為慮。不疑者多，而敬信者廣，當為信
X32n0619_p0390a01║者說，則損者少，益者多，何得不說乎？縱有不信，以
X32n0619_p0390a02║結信受之緣，無慈之慈，慈之大矣。說則兩益，止則
X32n0619_p0390a03║雙傷，豈可因少疑而害多信，缺其慈悲矣。△三、止
X32n0619_p0390a04║為謗必墮苦。
X32n0619_p0390a05║佛復止舍利弗（至）增上慢比丘將墜於大坑。
X32n0619_p0390a06║爾時，世尊重說偈言：
X32n0619_p0390a07║止止不頌說，我法妙難思，諸增上慢者，聞必不敬信。
X32n0619_p0390a08║佛法常儀，一請便說，況今無問自說，反再請而不
X32n0619_p0390a09║許者，正為增上慢輩耳。上以天人不信為辭，此以
X32n0619_p0390a10║增上慢為辭，言緩意迫，輕重漸及，佛慈而威，又可
X32n0619_p0390a11║見矣。大坑即地獄，凡人不信佛言，則墮地獄，豈可
X32n0619_p0390a12║說法令人招苦？驚疑不毀，其障猶輕，增慢之流，望
X32n0619_p0390a13║望而去，若將凂焉。怨生心，謗於口，必墮地獄深坑，
X32n0619_p0390a14║萬苦不反，不惟無益，而且有損，是以辭之深而絕
X32n0619_p0390a15║之至也。△三、請為利根得益。
X32n0619_p0390a16║爾時舍利弗重白佛言（至）長夜安隱多所饒益。
X32n0619_p0390a17║爾時舍利弗欲重宣此義，而說偈言：
X32n0619_p0390a18║無上兩足尊，願說第一法（至）則生大歡喜。
X32n0619_p0390a19║此身子又以類己多者為請，生死無明為長夜，涅
X32n0619_p0390a20║槃果德為安隱，從佛受化必能敬信，永別生死長
X32n0619_p0390a21║夜，得大安隱之樂，所益多矣。偈中初四句為己求
X32n0619_p0390a22║願說等者，由前斥三乘是偽，又聞久後說真實在
X32n0619_p0390a23║二乘，未知法華是實，但據斥三非真，三外必更有
X32n0619_p0390a24║法，故云第一法。是會下，為八部求，文殊謂諸人今
X32n0619_p0390b01║當知等是也。我等下，為同道者求，所謂諸求三乘
X32n0619_p0390b02║人等是也。文淡義濃，求之深而語益該矣。則會中
X32n0619_p0390b03║雖有不信之人，佛亦不能顧其難而欲慈悲矣。上
X32n0619_p0390b04║略開三顯一，動執生疑已竟。△二、廣開三顯一，斷
X32n0619_p0390b05║疑生信。文分三周：一、法說一周，被上根。二、喻說一
X32n0619_p0390b06║周，被中根。三、因緣一周，被下根。初法說一周分五：
X32n0619_p0390b07║一、正法說，二、身子領解，三、如來述成，四、與之授記，
X32n0619_p0390b08║五、四眾歡喜。且初正法說，有長行、偈頌。長行分三：
X32n0619_p0390b09║初、許說，二、受旨，三、正說。且初許說。
X32n0619_p0390b10║爾時世尊告舍利弗（至）汝今善聽，當為汝說。
X32n0619_p0390b11║汝已二句，順許也。洪鐘在架扣無不應，殷勤三請
X32n0619_p0390b12║豈得不說？雖欲無言不可得也。汝今下，誡許也。諦
X32n0619_p0390b13║聽是聞慧，善思是思慧，念之是修慧。大經明四善
X32n0619_p0390b14║法為涅槃因：一、親近善友，二、聽聞正法，三、思惟其
X32n0619_p0390b15║義，四、如說修行。惟此四法是涅槃因，善友即如來，
X32n0619_p0390b16║餘三即三慧也。分別解說四字，按品題正是方便，
X32n0619_p0390b17║論文義則為一經應前啟後之大關鍵。初佛止云：
X32n0619_p0390b18║止！不須復說。身子請云：是事為云何？願佛為解說。
X32n0619_p0390b19║第三止云：止！止！不須說。身子請云：惟垂分別說。則
X32n0619_p0390b20║分別解說四字元是身子請辭，佛今允可，但加吾
X32n0619_p0390b21║當為汝四字，此論文勢相承之妙。若論所詮義者，
X32n0619_p0390b22║前云：是法不可示，言辭相寂滅，可容分別乎？又云：
X32n0619_p0390b23║無漏難思議，甚深微妙法，可容解說乎？則知佛所
X32n0619_p0390b24║得法元不可分別解說。今云吾當等者，是為身子
X32n0619_p0390c01║等無有能得解者，不得已而以言語為方便，將諸
X32n0619_p0390c02║佛所知不可示者而分別之，將佛所證不可思議
X32n0619_p0390c03║者而解說之。下文自如是妙法以去，皆為二乘人
X32n0619_p0390c04║分別解說也。說此語時下，揀許也。五千在座如來
X32n0619_p0390c05║三止，今將許說威神遣去，故禮佛而退。五濁障多
X32n0619_p0390c06║名罪重，執小翳大名根深，未得三果謂得三果，未
X32n0619_p0390c07║證無學謂證無學，名增上慢。有如此失者，謂有障、
X32n0619_p0390c08║執、慢三種之失，所謂黃流不注瓦缶，福澤不降淫
X32n0619_p0390c09║人，諸佛心印豈薄德所堪？是以不住也。不制止者，
X32n0619_p0390c10║佛法常儀默為應允，制如天子稱制之制，勅命也。
X32n0619_p0390c11║上聞開三顯一，言約義隱猶未生謗，足作繫珠因
X32n0619_p0390c12║緣，去則有益。若聞廣說乖情起謗，住則有損，是故
X32n0619_p0390c13║不制止也。問：五千在座既不蒙益，去有何益？答：此
X32n0619_p0390c14║非當機，是結緣人耳。昔大通時亦有無量眾生心
X32n0619_p0390c15║生疑惑，世世與師俱生，今皆得度，乃至如來滅後
X32n0619_p0390c16║猶故未盡，此五千亦爾。爾時下，佛自述不制止之
X32n0619_p0390c17║意，乃佛自慰之辭，後文今我喜無畏者是也。枝葉
X32n0619_p0390c18║細末不任器用，斥五千非載道之器，尋常在語言
X32n0619_p0390c19║上做工夫，鬼窟裏作活計，摘葉尋枝莫窮其本。大
X32n0619_p0390c20║品云：攀附枝葉棄於根本，是人為不黠。即此義也。
X32n0619_p0390c21║貞，本榦也，對枝末言。實，果實也，對華葉言。凡物有
X32n0619_p0390c22║榦實不愁無枝葉，若有枝葉而無榦實則何益也？
X32n0619_p0390c23║此句美在會之眾為大器也。退亦佳矣者，應知上
X32n0619_p0390c24║慢不全無法，但以淺位自謂增上，名增上慢。既以
X32n0619_p0391a01║小自翳復妨他大光，今退無謗法之愆，復無障他
X32n0619_p0391a02║之過，故云佳矣。上枝末未去，故如來三止真實願
X32n0619_p0391a03║聞，故下身子四請師弟鑒機，非徒靳固也。此五千
X32n0619_p0391a04║慢流乃金口所唱，序中為權云何通耶？大師必有
X32n0619_p0391a05║洞見如來心宗之處，不然何故諸佛許之？今有三
X32n0619_p0391a06║義知是權現：一者燈明六十小劫說經，會中無有
X32n0619_p0391a07║一人身心懈倦，則知高會如栴檀林，豈有凡材？此
X32n0619_p0391a08║五千於未出定前已契離言之旨，今聞許說故禮
X32n0619_p0391a09║佛而退。二者若實慢人則望望然而去，今既禮佛
X32n0619_p0391a10║而退默契此理，以此法離言，今許分別解說，乃落
X32n0619_p0391a11║二落三之談故。三者尊佛語故，由前云若說是事
X32n0619_p0391a12║等，此五千假飾慢流為進會中增慢之儔耳，不然
X32n0619_p0391a13║序文大違經文。汝今下結許善聽者，誡其詳審而
X32n0619_p0391a14║聽，不可鹵莾莫著名相。果能句下翻身言中得意，
X32n0619_p0391a15║脫體而會方不徒說。△二受旨
X32n0619_p0391a16║舍利弗言：唯然，世尊！願樂欲聞。
X32n0619_p0391a17║唯，諾也。唯聲速而質，諾辭緩而文。禮記云：父命唯
X32n0619_p0391a18║而起，師命亦然。樂聞者，如渴思飲等。△三、正說。分
X32n0619_p0391a19║二：一、明四佛章，廣上諸佛權實二智。二、明釋迦章，
X32n0619_p0391a20║廣上釋迦權實二智。上句逗少，是文略。總云諸佛，
X32n0619_p0391a21║是人略。但開三顯一，是義略。此下章句多，是文廣。
X32n0619_p0391a22║明五佛，是人廣。明六義，是義廣。六義者：一、歎法希
X32n0619_p0391a23║有，二、說無虗妄，三、開方便，四、示真實，五、舉五濁釋
X32n0619_p0391a24║權，六、揀偽敦實。歎法，令生尊重。無虗謬，止其誹謗。
X32n0619_p0391b01║開方便，使莫執小。示真實，使其悟大。舉五濁，示必
X32n0619_p0391b02║施三。揀虗偽，要必真實。於五章中，一一應備六義。
X32n0619_p0391b03║前後互出不具足者，葢如來巧說，不煩文耳。且初
X32n0619_p0391b04║四佛章分二：初、總明諸佛，二、別列三世。初總明諸
X32n0619_p0391b05║佛中應有六義，今但四義：一、歎法希有，二、說無虗
X32n0619_p0391b06║妄，三、開方便，四、示真實。缺二，指後文耳。且初歎法
X32n0619_p0391b07║希有。
X32n0619_p0391b08║佛告舍利弗如是妙法（至）如優曇鉢華時一現耳。
X32n0619_p0391b09║法喻雙舉即出題名。時乃說之者，諸佛同出五濁
X32n0619_p0391b10║必前開三，如今世尊四十餘年始顯真實，久默斯
X32n0619_p0391b11║要不務速說故。久不說者，為人不堪故、時未至故、
X32n0619_p0391b12║五千未遣故。今人已堪時已至，五千已去決定說
X32n0619_p0391b13║大乘故。又向上一乘聖人存而不論、論而不議者，
X32n0619_p0391b14║待時也。非時而說者，失言也。時而不說者，失人也。
X32n0619_p0391b15║時而後說者，人不厭其所以言，言不失其所以人，
X32n0619_p0391b16║機會兩得故云時乃說之。優曇華者，此云靈瑞亦
X32n0619_p0391b17║云瑞應，三千年一現，現則金輪王出，表三乘調熟
X32n0619_p0391b18║已後方說妙法授法王記。般泥洹經云：閻浮提內
X32n0619_p0391b19║有尊樹王名優曇鉢，有實無華。若金華生者世乃
X32n0619_p0391b20║有佛，乃佛之兆也。施設論云：繞贍部洲，有輪王路，
X32n0619_p0391b21║廣一踰繕那。無輪王時，海水所覆，無能見者。若輪
X32n0619_p0391b22║王出，海水減少，金沙路現，此華乃生，作金輪之先
X32n0619_p0391b23║兆也。問：如是之法，時說時現。夫一時字，有何義耶？
X32n0619_p0391b24║答：一是從漸說頓，以最後為一時。一是因頓說頓，
X32n0619_p0391c01║三際平等，是無時之時，名為一時。如蓮華無始無
X32n0619_p0391c02║終，以明一相一味之旨。問：有以青白論蓮色，是非
X32n0619_p0391c03║莫決，可得義否？答：佛在處，以蓮瑞表圓行開敷之
X32n0619_p0391c04║相，初無五色之云。若以色論，則是隨機隨教而見。
X32n0619_p0391c05║今法華一相一味之教，但取喻蓮華，那論青白？問：
X32n0619_p0391c06║一相一味，權實互徹，請以義示。答：三乘之權，是分
X32n0619_p0391c07║證之真。一乘之實，是對待之真。皆是接引之辭。只
X32n0619_p0391c08║須權實互融，大小迹忘。如太虗空，無內外相。如一
X32n0619_p0391c09║蓮華，無同異相。法喻雙舉，理固如是。△二、說無虗
X32n0619_p0391c10║妄。
X32n0619_p0391c11║舍利弗！汝等當信佛之所說，言不虗妄。
X32n0619_p0391c12║汝等當信者，勸信無虗妄人，說無虗妄法也。此理
X32n0619_p0391c13║至深，理與昔異；此言至妙，言與昔反；此行至普，行
X32n0619_p0391c14║與昔乖；此人至勝，勝於昔劣。恐物生謗，故勸信也。
X32n0619_p0391c15║△三、開方便。
X32n0619_p0391c16║舍利弗諸佛隨宜說法（至）唯有諸佛乃能知之。
X32n0619_p0391c17║諸佛下，開。三、隨宜等者，文承於前，義釋於上。謂諸
X32n0619_p0391c18║佛法妙以時而說，如優曇華以時而現而不虗妄
X32n0619_p0391c19║者，是何法也？有何妙也？法者，即我出定所歎諸佛
X32n0619_p0391c20║隨宜所說方便權法。妙者，其間隨宜所說而佛意
X32n0619_p0391c21║在實，物莫能解，故言意趣難解。所以下，釋。舉今佛
X32n0619_p0391c22║之權能釋諸佛之方便，巧慧同故借此釋彼。謂諸
X32n0619_p0391c23║佛隨宜說法意趣難解者，何也？且勿論諸佛隨宜
X32n0619_p0391c24║難解為妙，即我成道已來以種種等演說諸法，諸
X32n0619_p0392a01║佛方便亦如我也。是法下，結。二乘用七識思量、六
X32n0619_p0392a02║識分別，不知諸法妙義非思量分別也。佛意難知，
X32n0619_p0392a03║唯佛與佛能了。稟教者，謂三諸佛知一耳。△四、示
X32n0619_p0392a04║真實。分四：初、標出世意，二、重徵出世意，三、正明出
X32n0619_p0392a05║世意，四、結成出世意。且初標出世意。
X32n0619_p0392a06║所以者何？諸佛世尊唯以一大事因緣故出現於世。
X32n0619_p0392a07║出對入言，現對隱言。一者，一，實相也，非三乘五性
X32n0619_p0392a08║七方便，故言一。大者，其性廣愽，愽三乘五性七方
X32n0619_p0392a09║便，故言大。諸佛出世之儀式，故名事。眾生機感名
X32n0619_p0392a10║因，佛乘機而應名緣。又佛知見為大事，生佛無二
X32n0619_p0392a11║名一。眾生性具為因，善友開發為緣。四十年前權
X32n0619_p0392a12║說此知見，今但實說此知見，謂諸佛證此如實之
X32n0619_p0392a13║相，乘此實道出現於世，只要眾生得此實相，惟為
X32n0619_p0392a14║此事，曾無他事。△二重徵出世意
X32n0619_p0392a15║舍利弗！云何名諸佛（至）一大事因緣故出現於世。
X32n0619_p0392a16║將欲分別，更重提起，以為言端。又此大事，佛所尊
X32n0619_p0392a17║重，故重示之。如釋論明：父王欲多，聞太子名，數數
X32n0619_p0392a18║說之，無有厭足。△三、正明出世意，又分二：初、明大
X32n0619_p0392a19║事因緣。
X32n0619_p0392a20║諸佛世尊欲令眾生（至）一大事因緣故出現於世。
X32n0619_p0392a21║法華論作三番釋：一無上義，除一切智更無餘事；
X32n0619_p0392a22║二同義，聲聞辟支佛性法身平等故；三不知義，謂
X32n0619_p0392a23║二乘人不知究竟唯有一佛乘故；四為令證不退
X32n0619_p0392a24║轉地，現與無量智業等。論言次第，初開佛知見為
X32n0619_p0392b01║無上，次示三乘同有佛性法身，雖明佛智無上，但
X32n0619_p0392b02║恐佛獨有故；次明三乘同有，雖三乘同有而二乘
X32n0619_p0392b03║不知，示其令悟，雖知而不得不退故；第四令得不
X32n0619_p0392b04║退。二番約菩薩開，如上說。示者，諸菩薩有疑，令知
X32n0619_p0392b05║如實修行故；悟者，未發菩提心合發心故；入者，已
X32n0619_p0392b06║發菩提令入法故。三番約凡夫開，亦如上。示其有
X32n0619_p0392b07║佛性故悟，令外道眾生覺悟故入，令入大菩提故。
X32n0619_p0392b08║嘉祥云：開示約能化，悟入約所化。能化有大，開之
X32n0619_p0392b09║與曲示，但說有性為大。問言：此是凡夫性，此是聖
X32n0619_p0392b10║人性，因果理行即曲示也。所化有始，悟之與終入，
X32n0619_p0392b11║豁然了知故名為悟，修行契證目之為入，即始淺
X32n0619_p0392b12║終深也。欲令二字是佛本懷，眾生指九界眾生，故
X32n0619_p0392b13║字應上因緣。清淨二字從開字顯，啟閉曰開。佛知
X32n0619_p0392b14║見三字應指性具本有知見，佛即知見，持業釋也。
X32n0619_p0392b15║清凉云：性即知見。圭峯云：知見即本覺。靈源的指
X32n0619_p0392b16║六根中性，諸經詮顯不一，古德稱謂不同，智者知
X32n0619_p0392b17║是佛性，愚人喚作精魂，皆目此也。但為二障迷倒
X32n0619_p0392b18║封閉，故開令顯現，使得清淨者，顯是在纏之體，如
X32n0619_p0392b19║眼被色染，乃至意被法擾，不開未即清淨，一開即
X32n0619_p0392b20║遠離迷倒封閉，色是佛色，聲是佛聲，內之身心，外
X32n0619_p0392b21║之世界，皆如來藏妙真如性，是為清淨矣。出告曰
X32n0619_p0392b22║示，謂出己所有，以昭告於人也。佛之知見，即諸佛
X32n0619_p0392b23║修證已成果德之知見，依主釋也。眾生有性具知
X32n0619_p0392b24║見，而未逮修成，若但開其性具，而不示修成，如鑛
X32n0619_p0392c01║金璞玉，終無究竟，故就己修證而告示焉。自惺曰
X32n0619_p0392c02║悟，承上開示本有，而自惺悟性具之知見也。親到曰
X32n0619_p0392c03║入，知見道者，修證果上知見之門路也。例如道諦，
X32n0619_p0392c04║承上告示修成，而親到修證境界也。前二在教，後
X32n0619_p0392c05║二在機，一三屬性具，二四屬修成。又當知眾生是
X32n0619_p0392c06║九界別用之名，佛是一界同體之號，九界差別，名
X32n0619_p0392c07║眾生知見，十界十如，名佛知見。眾生知見者，迷妄
X32n0619_p0392c08║有故，覆真失性，有所不知，有所不見，遇緣住著，有
X32n0619_p0392c09║知而貪，有見而求，故曰妄知見。楞嚴云：知見立知，
X32n0619_p0392c10║即無明本也。佛知見者，徹了實相萬派根源，悟妙
X32n0619_p0392c11║明體，無所不知，無所不見，如日照世，似鏡現相，無
X32n0619_p0392c12║心而應，無念而現，故曰真知見。今經云：如來觀知
X32n0619_p0392c13║一切諸法之所歸趣，亦知一切眾生之所心念也。
X32n0619_p0392c14║舍利下，結。△二、明會權歸實。
X32n0619_p0392c15║佛告舍利弗（至）無有餘乘若二若三。
X32n0619_p0392c16║昔日方便教化三乘，理實而言但化菩薩，如彼窮
X32n0619_p0392c17║子自謂客作，長者觀之是真子也。三乘眾行名之
X32n0619_p0392c18║為諸，為圓故諸即是一事，一事云何？唯以佛之知
X32n0619_p0392c19║見開悟眾生也。圓頓之教名一佛乘，降斯已還皆
X32n0619_p0392c20║名有餘之說，即不了義。今言但以一佛乘者，純說
X32n0619_p0392c21║佛乘也，無有二三，以二三非本懷故。諸佛以此大
X32n0619_p0392c22║事而教菩薩，以此而說法，以此而所作，以此而教
X32n0619_p0392c23║化眾生，二三之談豈真實哉？△四、總結出世意。
X32n0619_p0392c24║舍利弗！一切十方諸佛法亦如是。
X32n0619_p0393a01║結文義長。序中因光橫見萬八千土，引古竪明二
X32n0619_p0393a02║萬諸佛，無不為實施權、會權歸實，至於一切十方
X32n0619_p0393a03║剎海無盡、世界淨穢差別無盡、諸佛出世亦無不
X32n0619_p0393a04║先權後實，大事因緣如此而已，故云法亦如是。上
X32n0619_p0393a05║總明諸佛竟。△二、別列三世佛，分二：初、別明三佛
X32n0619_p0393a06║開權顯實，二、總結諸佛出現大事。初又分三：初、明
X32n0619_p0393a07║過去佛，二、明未來佛，三、明現在佛。應具六義，但出
X32n0619_p0393a08║二義，四准前後。且初明過去佛。
X32n0619_p0393a09║舍利弗過去諸佛（至）究竟皆得一切種智。
X32n0619_p0393a10║過去諸佛者，即莊嚴劫諸佛，逆推即日月、燈明、大
X32n0619_p0393a11║通、威音、雷音、雲自在等。無數方便下，開權。是法下，
X32n0619_p0393a12║顯實。是法二字及釋迦章如此二字，皆指權為實，
X32n0619_p0393a13║述其施權，意在顯實。過去眾生從過去佛聞法得
X32n0619_p0393a14║果，仍呼眾生者，乃因名，何佛不從眾生中而成哉？
X32n0619_p0393a15║△二、明未來佛。
X32n0619_p0393a16║舍利弗未來諸佛（至）究竟皆得一切種智。
X32n0619_p0393a17║未來佛者，即彌勒等星宿劫諸佛，華光、山海、慧自
X32n0619_p0393a18║在、蹈七寶華等，皆未來佛也。開顯可知。△三、明現
X32n0619_p0393a19║在佛。
X32n0619_p0393a20║舍利弗現在十方（至）究竟皆得一切種智。
X32n0619_p0393a21║現在諸佛者，即賢劫中諸佛，亦即三變所集分身
X32n0619_p0393a22║佛，妙音品淨華宿王，智勸發寶，威德上王等，是與
X32n0619_p0393a23║釋迦同時之教主。現在說法，國土之名，各各不同，
X32n0619_p0393a24║諸佛之號，尊尊有別，立言設教，先權後實，無不同
X32n0619_p0393b01║也。故曰雖說百千億，無數諸法門，其實為一乘也。
X32n0619_p0393b02║初標出世意，次明開顯，可知。△二、總結諸佛出現
X32n0619_p0393b03║大事。
X32n0619_p0393b04║舍利弗是諸佛（至）欲令眾生入佛之知見故。
X32n0619_p0393b05║上明四佛章，廣上請佛權實二智已竟。△二、明釋
X32n0619_p0393b06║迦章。廣前釋迦權實二智，於六義中無歎法希有。
X32n0619_p0393b07║就分五：初、開方便，二、顯真實，三、舉五濁釋權，四、揀
X32n0619_p0393b08║偽敦信，五、說無虗妄。且初開方便。
X32n0619_p0393b09║舍利弗！我今亦復如是（至）而為說法。
X32n0619_p0393b10║先權後實與諸佛不異，故云亦復如是。知諸下，開
X32n0619_p0393b11║權。種種欲者，即五乘根性樂欲也。過去名根，能生
X32n0619_p0393b12║為義；現在名欲，取境為義；未來名性，不改為義。深
X32n0619_p0393b13║心所著即根也。方便力者，即隨宜開三乘權法也。
X32n0619_p0393b14║△二顯真實。
X32n0619_p0393b15║舍利弗！如此皆為（至）尚無二乘，何況有三。
X32n0619_p0393b16║如此二字承前開方便，意在於實。古德云：𪄕鵄樹
X32n0619_p0393b17║上啼，意在麻畬裏。十方下稱實，而顯十方世界無
X32n0619_p0393b18║非法界，真如妙理湛一如空，尚無二乘之名，何況
X32n0619_p0393b19║有三哉？但隨根性投其好樂，不得已而隱一實施
X32n0619_p0393b20║三權耳。△三、舉五濁釋權，分二：初、標名顯相。
X32n0619_p0393b21║舍利弗！諸佛出於五濁惡世（至）見濁命濁如是。
X32n0619_p0393b22║世本非惡，因濁故。惡濁者，如土投水，水失清潔，土
X32n0619_p0393b23║亡留碍，容貌汩然，名之為濁。此經五濁，與楞嚴不
X32n0619_p0393b24║同。彼自晦昧已來，九界俱濁，唯佛為清。欲示澄濁，
X32n0619_p0393c01║頓入涅槃，義乃窮源也。今經局在穢土減劫，明諸
X32n0619_p0393c02║佛隱實施三，由於五濁惡世，正顯善權方便不可
X32n0619_p0393c03║思議，乃截流也。人壽八萬，減至三萬，未名為濁。至
X32n0619_p0393c04║二萬歲，為五濁始。釋迦出世，正值百歲時也。劫濁
X32n0619_p0393c05║無別體，四濁熾盛，假立此名。眾生濁亦無別體，攬
X32n0619_p0393c06║見、慢、果報三法假立。煩惱以五鈍使為體，見濁以
X32n0619_p0393c07║五利使為體，命濁以連持色、心、壽、煖、識三法為體。
X32n0619_p0393c08║四濁增劇，聚在此時。瞋恚增劇刀兵起，貪欲增劇
X32n0619_p0393c09║饑饉起，愚癡增劇疾疫起。三災起故，煩惱倍隆，諸
X32n0619_p0393c10║見轉盛，麤獘色、心，惡名穢稱，摧年減壽，眾濁交凑，
X32n0619_p0393c11║如水奔昏，風波鼓努，魚龍攪擾，無一憀賴，時使之
X32n0619_p0393c12║然，此劫濁相也。當此之時，世衰道喪，人事雜亂，求
X32n0619_p0393c13║其上古無為清淨之世，不可得矣。貪海納流，未嘗
X32n0619_p0393c14║飽足，未得患得，既得患失是也。瞋虺吸毒，撓諸世
X32n0619_p0393c15║間，狐假虎威是也。癡暗頑嚚，過於漆墨，世之造黑
X32n0619_p0393c16║業是也。慢高下視，凌忍無度，恃才勢伎巧是也。疑
X32n0619_p0393c17║網無信，不可告實，世之不真實是也。若此則心煩
X32n0619_p0393c18║惱熱，貪瞋互起，空華翳眼，狡詐橫生，此煩惱濁相
X32n0619_p0393c19║也。當此時，舉天下求一不識不知、守純抱朴者，不
X32n0619_p0393c20║可得矣。攬於色心，立一主宰，喻如黐膠，為物不著，
X32n0619_p0393c21║流宕六道，處處受生，此眾生濁相也。如此眾業相
X32n0619_p0393c22║生，不奔命於名勢，即匿心於財貨，不淹沒於色聲，
X32n0619_p0393c23║即覊縻於情識，求其果腹而嬉、擊壤而歌者，不可
X32n0619_p0393c24║得矣。無人謂有人，有道謂無道，十六知見、六十二
X32n0619_p0394a01║等，如羅網稠林，纏縛屈曲，不能得出，此見濁相也。
X32n0619_p0394a02║如此邪知妄見，淳風彫削，道德澆漓，情竇日開，渾
X32n0619_p0394a03║沌日死，執斷執常，計因計果，求其真知真見，不可
X32n0619_p0394a04║得矣。朝生暮死，晝出夕沒，波轉烟迴，瞬息不住，此
X32n0619_p0394a05║命濁相也。如此短年促壽，嗜欲愈深，天機愈淺，風
X32n0619_p0394a06║雲氣少，兒女情多，求其了達自然慧命者，不可得
X32n0619_p0394a07║矣。五濁體相，如此而已。若論五濁次第，煩惱見為
X32n0619_p0394a08║根本，從此二濁成於眾生，從眾生有連持命，此四
X32n0619_p0394a09║經時為劫濁。今不次，義勿錯。△二、乘時開三。
X32n0619_p0394a10║舍利弗劫濁亂時（至）於一佛乘分別說三。
X32n0619_p0394a11║如來出世，正值此五濁雜亂之時也。以良心喪滅，
X32n0619_p0394a12║澆漓非常，人不遂生，物不安理，故云亂時舉劫濁。
X32n0619_p0394a13║四濁全該眾生罪垢深重，縱貪瞋癡，在己者拔一
X32n0619_p0394a14║毛而利天下不為，在他者縱貪婪而不厭，嫉人之
X32n0619_p0394a15║賢，妬人之能，三途苦本，眾惡根基，五濁障重，智淺
X32n0619_p0394a16║根劣，至愚至癡，難調難伏，若不隨其所好，投以大
X32n0619_p0394a17║法，難矣。故諸佛不得已，而於一佛乘分別說三，止
X32n0619_p0394a18║啼黃葉，豈真金錢哉。△四、揀偽敦信，分二：初、揀別
X32n0619_p0394a19║真偽，二、開除釋疑。初又二：初、不聞不知非真弟子。
X32n0619_p0394a20║舍利弗若我弟子（至）非阿羅漢非辟支佛。
X32n0619_p0394a21║弟子與師，神交氣聚，命脉相關，隨順師法，繼續傳
X32n0619_p0394a22║燈，有所言說，諦信無疑。羅漢具智斷之能，辟支有
X32n0619_p0394a23║覺悟之智，舉一三反，聞即解了。法王法中，雖有二
X32n0619_p0394a24║乘之名，而無二乘之實。如來出世，但教化菩薩而
X32n0619_p0394b01║已，那有二乘？不過假立以引之耳。昔三之權，今一
X32n0619_p0394b02║之實，傳此乃真弟子，悟此乃真羅漢，覺此乃真辟
X32n0619_p0394b03║支。今我弟子自謂羅漢、辟支，不聞不知，但教菩薩
X32n0619_p0394b04║事無二無三之旨，此非佛弟子，非阿羅漢，非辟支
X32n0619_p0394b05║佛。△二、聞不信受成增上慢。
X32n0619_p0394b06║又，舍利弗！是諸比丘（至）若不信此法，無有是處。
X32n0619_p0394b07║此敦逼時眾令信受也。五濁障重暫令息苦，故說
X32n0619_p0394b08║見思斷盡名為羅漢，不復受生名最後身，出同居
X32n0619_p0394b09║分段苦輪名為涅槃。無明別惑尚在，何得名羅漢？
X32n0619_p0394b10║變易生死浩然，何得名最後身？化城未是寶所，何
X32n0619_p0394b11║得名究竟涅槃？倘自以為足，不復進求無上菩提，
X32n0619_p0394b12║皆是增上慢人耳。所以下。反顯若實得阿羅漢者，
X32n0619_p0394b13║今聞此經即便信受進求菩提，不信此法者未之
X32n0619_p0394b14║有也。此輩未得羅漢而謂羅漢，未得最後身而謂
X32n0619_p0394b15║最後身，未得涅槃而謂究竟，豈不是增上慢哉？△
X32n0619_p0394b16║二、開除釋疑。
X32n0619_p0394b17║除佛滅度後現前無佛（至）於此法中便得決了。
X32n0619_p0394b18║承上若佛在世說此經，不信不受成增上慢，即開
X32n0619_p0394b19║云：除佛滅後現前無佛，許此一類偏執權經不信
X32n0619_p0394b20║圓法，聽許非增上慢，是無佛處容可稱尊也。聽許
X32n0619_p0394b21║者何？以滅後雖有此經，求其受持及解義者難得
X32n0619_p0394b22║其人，人既難遇，致此輩不信不受不聞不知，所以
X32n0619_p0394b23║聽許非慢也。若遇下。釋疑。恐疑曰：若滅後羅漢不
X32n0619_p0394b24║遇此經，不遇誦持之人，則當永滯小果終不聞耶？
X32n0619_p0394c01║故釋云：是人雖生滅度之想，捨命已後便生有餘
X32n0619_p0394c02║之國，值遇餘佛於此大法，一言之下便得決了。又
X32n0619_p0394c03║餘佛者，四依菩薩也。羅漢遇之聞經決了。又修念
X32n0619_p0394c04║佛定見十方佛，為說決了。又行人苦到懺悔，見佛
X32n0619_p0394c05║為說亦得決了。揀偽敦信竟。△五、說無虗妄。
X32n0619_p0394c06║舍利弗汝等當一心（至）無有餘乘唯一佛乘。
X32n0619_p0394c07║先勸信迦文實說，次勸信諸佛誠言，所以止疑謗
X32n0619_p0394c08║也。然此勉勵當機者，上來三請之篤，故世尊婆心
X32n0619_p0394c09║大切，一縱一奪，乍抑乍揚，展轉至此，無上妙理八
X32n0619_p0394c10║字打開，滿盤托出，只欠當機一信解耳。故結勸云：
X32n0619_p0394c11║汝等當一心等。若待思而後知，見而後信，當面錯
X32n0619_p0394c12║過，不知幾千里矣。惟在句下承當，直信不疑，便能
X32n0619_p0394c13║通身顯露，脫體全彰。諸佛稱性而說，言不虗妄，但
X32n0619_p0394c14║發肎心，必不相賺。此而不信，吾末如之何也已矣。
X32n0619_p0394c15║上長行已竟。△二、偈頌共有一百二十一行，分二：
X32n0619_p0394c16║初、四行一句，頌上許答；二、有一百一十六行三句，
X32n0619_p0394c17║頌上正法說。且初四行一句，頌上許答。
X32n0619_p0394c18║爾時，世尊欲重宣此義，而說偈言：
X32n0619_p0394c19║比丘比丘尼有懷增上慢（至）舍利弗善聽。
X32n0619_p0394c20║上慢、我慢、不信，四眾通有。但出家修道得禪，謬謂
X32n0619_p0394c21║聖果，偏起上慢故。近事男，挾財勢等，多起我慢故。
X32n0619_p0394c22║近事女，智淺偏僻，多起不信故。不自見過者，三失：
X32n0619_p0394c23║覆心、藏疵、揚德。不自省察，是無慚人也。若自見過，
X32n0619_p0394c24║是有智人也。缺漏者，律儀有失名缺，定共、道共有
X32n0619_p0395a01║失為漏。無道定故，內起惡覺，如玉含瑕。無律儀故，
X32n0619_p0395a02║外動身口，如玉露疵。護惜，即覆藏也。覆罪者，恐彰
X32n0619_p0395a03║己短。護惜者，恐失利養。小智者，不得學無學智，而
X32n0619_p0395a04║有世間小慧。糟，酒之滓也。糠，米之皮也。五千但有
X32n0619_p0395a05║世間禪，而無無漏禪，定潤如糟。但有文字解，而無
X32n0619_p0395a06║理慧之實如糠。喻此眾內無實智，一向空腹高心，
X32n0619_p0395a07║執著聲教，如糟糠之濫於五糓也。今佛開大機，顯
X32n0619_p0395a08║大用，不向語言中作活計，正欲篩簸糠粃，獨存實
X32n0619_p0395a09║仁。彼等見如此之威德，故禮佛而退，故云佛威德
X32n0619_p0395a10║故去。若斯人者，薄福少德，不堪受是一乘之大法
X32n0619_p0395a11║也。此眾二句，頌佛自慰。舍利一句，頌許答也。此中
X32n0619_p0395a12║缺漏，以破器責之。瑕疵，以玷病責之。糟糠，以不醇
X32n0619_p0395a13║粹責之。小智，以無大智責之。枝葉，以不貞實責之。
X32n0619_p0395a14║惟有過故缺漏，缺漏故護惜，護惜是小智，小智是
X32n0619_p0395a15║尠福德，尠福德故，不堪受大法也。△二、有一百一
X32n0619_p0395a16║十六行三句頌上正法說，分二：初、七十三行一句
X32n0619_p0395a17║頌四佛章，二、四十三行半頌釋迦章。初四佛章分
X32n0619_p0395a18║四：初、三十四行三句頌諸佛，二、二十七行半頌過
X32n0619_p0395a19║去佛，三、六行半頌未來佛，四、四行半頌現在佛。且
X32n0619_p0395a20║初三十四行三句頌諸佛，然與長行有三異：一、彼
X32n0619_p0395a21║此互無。長行有歎法，無五濁；今頌有五濁，無歎法。
X32n0619_p0395a22║二、前後間出。長行先歎法，次不虗，開權顯實；今頌
X32n0619_p0395a23║先開權顯實，後明不虗。三、開合不同。長行勸信，不
X32n0619_p0395a24║虗合說；今分勸信，隔於不虗。又長行以釋迦方便
X32n0619_p0395b01║釋諸佛之權，今頌中以釋迦顯一釋諸佛之實，正
X32n0619_p0395b02║顯佛佛道同故也。文分為五：初、五行三句頌諸佛
X32n0619_p0395b03║開權，二、十三行頌諸佛顯實，三、四行半頌諸佛勸
X32n0619_p0395b04║信，四、九行半頌諸佛五濁開，三、五二行頌諸佛不
X32n0619_p0395b05║虗。且初五行三句頌諸佛開權。
X32n0619_p0395b06║諸佛所得法無量方便力（至）為是說涅槃。
X32n0619_p0395b07║所得法，即道場所得權實法也。方便逗機，故言無
X32n0619_p0395b08║量。照九法界機，說七方便教。九是所被，教不出七，
X32n0619_p0395b09║說七被九，漸令入實。隨何等機，說何等法，遇機便
X32n0619_p0395b10║逗，無有一定，故云無量方便力，而為眾生說。現起
X32n0619_p0395b11║希望名念，法門不同名種種。心念存於中，事業彰
X32n0619_p0395b12║於外也。過去所習名性，現在樂欲名欲。心念不一，
X32n0619_p0395b13║事業不一，故云若干。善惡業者，七方便人傳，迭論
X32n0619_p0395b14║善惡。先世善惡，若干差別，非一緣、一喻、一方便所
X32n0619_p0395b15║能度脫。唯佛權智照了，隨其機宜，說九部法，投其
X32n0619_p0395b16║念欲，令其歡喜也。修多羅，契經也。伽陀云孤起，不
X32n0619_p0395b17║重頌也。本事者，說本昔世界事也。本生者，說本昔
X32n0619_p0395b18║受生事也。未曾有者，種種神力，眾生怪未有也。因
X32n0619_p0395b19║緣者，一切佛語緣起事，皆名因緣也。譬喻者，月隱
X32n0619_p0395b20║重山，舉扇類之；風息太虗，動樹訓之。祇夜云重頌，
X32n0619_p0395b21║優波提舍云論議。如上九部，言昔施權，為七方便
X32n0619_p0395b22║人說也。若十二部，更加方廣授記，無問自說。鈍根
X32n0619_p0395b23║下。結施權意。前世根鈍，今世無機，不堪聞大，故言
X32n0619_p0395b24║不行深等。前世貪著障重，今世眾苦所惱，故唯可
X32n0619_p0395c01║聞小，故言為是說涅槃也。△二十三行頌諸佛顯
X32n0619_p0395c02║實，分二：初、三行頌大事因緣。
X32n0619_p0395c03║我設是方便，令得入佛慧（至）以故說是經。
X32n0619_p0395c04║長行先明出世大事因緣，開示悟入，佛知佛見。次
X32n0619_p0395c05║明會權歸實，但一佛乘，無有餘乘，若二若三。今頌
X32n0619_p0395c06║會歸之意，明顯開示悟入，總以佛慧大乘攝之。承
X32n0619_p0395c07║上謂此涅槃，是一時權設，非決定說，非真實說。其
X32n0619_p0395c08║實潛巧密誘，令入佛之智慧，但不曾說汝等當成
X32n0619_p0395c09║佛道。所以未曾說者，根未熟故，時未至故。今之根
X32n0619_p0395c10║器既熟，說時已至，乃決定說，真實說，撤去籓籬，直
X32n0619_p0395c11║授大乘平等實相妙法，故云決定說大乘也。又當
X32n0619_p0395c12║知往昔所說九部之法，皆是隨他意語，非我本懷。
X32n0619_p0395c13║九部隨順眾生入大乘，是佛本懷。以是之故，先說
X32n0619_p0395c14║此九部經也。△二十行頌會權歸實。
X32n0619_p0395c15║有佛子心淨柔軟亦利根（至）此事為不可。
X32n0619_p0395c16║有佛子下。頌但教化菩薩也。心淨者，不與萬法為
X32n0619_p0395c17║侶，諸塵作對，非若貪著五欲，如癡蠅粘喃，不肎放
X32n0619_p0395c18║捨也。柔軟者，調伏柔和，易受化度，非若剛強麤獷，
X32n0619_p0395c19║如狂象難調難伏也。利根者，見鞭影而即行，非若
X32n0619_p0395c20║樂著小法，如駑駘策之不進也。近佛行道，因深緣
X32n0619_p0395c21║勝，非若遇佛不求勝法，當面錯過也。如斯方是大
X32n0619_p0395c22║根，方稱佛子，堪受大法，不獨為說大法，亦復授記
X32n0619_p0395c23║成佛。疑云：如此佛子，為說大法宜矣，何故又授記
X32n0619_p0395c24║耶？答：以深心故，樂修一切善法；念佛故，志求無上
X32n0619_p0396a01║菩提；持戒故，具足清白梵行。若此人者，一聞授記，
X32n0619_p0396a02║大喜充身，一肩擔荷，由彼發心既深，念佛又切，持
X32n0619_p0396a03║戒又淨，佛知其心，又知其行，是故為說大乘。聲聞
X32n0619_p0396a04║下。正明會歸。然此大乘平等之法，不說則已，若說
X32n0619_p0396a05║此法，無論三乘人天，但得一偈染神，皆得成佛。如
X32n0619_p0396a06║伽陀藥，但得沾唇，無疾不瘳，不可有一毫疑慮存
X32n0619_p0396a07║於胸中也。無疑二字，乃喚醒之辭。問：佛道懸曠，經
X32n0619_p0396a08║劫積行，一偈成佛，何其易耶？答：佛性在纏，如神珠
X32n0619_p0396a09║之在衣，小向外求，故甚大艱難。今經直指當體，故
X32n0619_p0396a10║不求自得，一偈成佛，庸何疑焉？十方下，正頌但以
X32n0619_p0396a11║一佛乘為眾生說，無有餘乘若二若三也。諸佛下，
X32n0619_p0396a12║頌上諸有所作，常為一事也。唯此一事，不以小度
X32n0619_p0396a13║者，常為一事之意也。佛自住下，釋上不以小度之
X32n0619_p0396a14║意。平等之理，生佛共同，以斯道覺斯民，聖人之任
X32n0619_p0396a15║也。不以斯道覺以餘道，豈平等乎？夫道非一人之
X32n0619_p0396a16║道，乃天下人之道，欲天下之人共道於天下之道，
X32n0619_p0396a17║斯則以道公人，方稱聖心，豈可獨善而不及他哉？
X32n0619_p0396a18║故云若以小乘化等。△三、四行半頌諸佛勸信，分
X32n0619_p0396a19║二：初、二行半舉果勸。
X32n0619_p0396a20║若人信歸佛，如來不欺誑（至）為說實相印。
X32n0619_p0396a21║信根成就，歸敬於佛，載道之良器也。如來二句，謂
X32n0619_p0396a22║若信歸我，我則待之以誠，不欺小機，不誑末學，不
X32n0619_p0396a23║貪法利，不嫉物勝也。佛心清淨，無明慳垢，眾惡已
X32n0619_p0396a24║斷，淨心中說，內心可信也。無畏者，圓證三大，位極
X32n0619_p0396b01║四天，萬靈仰德，群魔歸化，何所畏乎？相嚴等者，即
X32n0619_p0396b02║他受用身，略說有九十六種大人相，廣說有十蓮
X32n0619_p0396b03║華藏微塵數，相好莊嚴，洞然無碍，所謂十方世界，
X32n0619_p0396b04║一時開現也。眾尊者，即華嚴中諸世間主，有四十
X32n0619_p0396b05║二眾，跽足而禮，袒誠致敬，或雨華奏樂，香葢彌空，
X32n0619_p0396b06║稱功誦德，辭流若海，身相炳著，光相端嚴，內無暗
X32n0619_p0396b07║惑，外有光明，為眾所尊，外色可信也。釋論云：諸小
X32n0619_p0396b08║乘經，若有無常、無我、涅槃三印印之，即是佛說，修
X32n0619_p0396b09║之得道。無三法印，即是魔說。大乘但有一法印，即
X32n0619_p0396b10║諸法實相，名了義經，能得大道。若無實相印，是魔
X32n0619_p0396b11║所說。又一乘實相心印，如世國璽，代代相禪，得此
X32n0619_p0396b12║為真天子。又將相之權，以印攝事，得者上承王命，
X32n0619_p0396b13║下服兆姓，一時無權，法無所施，千佛授受，唯傳心
X32n0619_p0396b14║印。得此心已，為真佛子，紹佛位，行佛事，威德無畏，
X32n0619_p0396b15║不為魔壞。未得不為魔壞者，難矣。△二、二行舉因
X32n0619_p0396b16║勸。
X32n0619_p0396b17║舍利弗當知，我本立誓願（至）皆令入佛道。
X32n0619_p0396b18║本願，即寶藏佛時所發五百大願也。我昔誓願，非
X32n0619_p0396b19║但自誓菩提，亦誓眾生同入佛慧。今酧誓故說，是
X32n0619_p0396b20║亦可信。此舉昔誓。如我下，明願滿。問：佛初立誓，誓
X32n0619_p0396b21║度一切。今眾生尚多，願云何滿？荅：三世益物，無有
X32n0619_p0396b22║窮已。且約一期機熟得度而言，即名願滿也。△四、
X32n0619_p0396b23║九行半頌諸佛五濁，開三分四：初、一行總明五濁
X32n0619_p0396b24║障大，二、六行別明五濁障大，三、一行明為五濁故
X32n0619_p0396c01║說小，四、一行半明為大故施小。且初一行總明五
X32n0619_p0396c02║濁障大。
X32n0619_p0396c03║若我遇眾生，盡教以佛道，無智者錯亂，迷惑不受教。
X32n0619_p0396c04║中含云：劫初光音天下生世間，無男女尊卑，眾共
X32n0619_p0396c05║生世，故言眾生，據最初說也。若攬眾陰而有，假名
X32n0619_p0396c06║眾生，據一期受報說也。若言處處受生，故名眾生，
X32n0619_p0396c07║據業力五道流轉說也。正法念經有十種眾生，謂
X32n0619_p0396c08║長、短、方、圓、三角、青、黃、赤、白、紫也。長者，在地獄時，身
X32n0619_p0396c09║受無邊苦，心念無邊惡；畜生時，身相吞噉，心相逼
X32n0619_p0396c10║惱；鬼時，身若燒山，心如沸鑊；人時，身作不饒益事，
X32n0619_p0396c11║心念不饒益事；天時，縱逸嬉戲，不聞正法，是生死
X32n0619_p0396c12║長也。短者，在地獄能一念寂靜，心取戒；畜能一念
X32n0619_p0396c13║靜，心歸三寶；鬼能一念，心淨諸根；人修六度孝養
X32n0619_p0396c14║等；天時，捨天樂，修梵行，是名短也。方者，如鬱單越，
X32n0619_p0396c15║於一切物無我、我所，捨身上天，從天又上昇，唯向
X32n0619_p0396c16║善處方楞也。圓者，唯在三途四趣，團圞圓轉如旋
X32n0619_p0396c17║火輪也。三角者，善惡無記三性在生死中不脫也。
X32n0619_p0396c18║青者，恒在黑暗地獄也。黃者，餓鬼饑羸萎黃也。赤
X32n0619_p0396c19║者，畜生相噉遞相流血赭然也。白者，人天白業善
X32n0619_p0396c20║道，如天死餘天語言汝生人道去，人死知識語言
X32n0619_p0396c21║汝向天上去也。紫乃修羅，謂天鬼畜如紫間色也。
X32n0619_p0396c22║眾生以苦惱自煎，諸佛以大悲濟物，悲與苦對故
X32n0619_p0396c23║云相遇。又佛如眾生如，一如無二如，天性相關故。
X32n0619_p0396c24║若遇眾生教以人天四諦六度等法，我則墮闇惑
X32n0619_p0397a01║慳貪偏僻，止免三途青黃等生死，止出二十五有，
X32n0619_p0397a02║非教佛道也。皆令眾生同得實相妙慧，是出世本
X32n0619_p0397a03║懷，故云盡教佛道。無智則錯亂修習，迷惑則不受
X32n0619_p0397a04║大法，遇則盡教佛道，故五濁不能障大，無智不受
X32n0619_p0397a05║故云障大。△二、六行別明五濁，障大分互：初、二行
X32n0619_p0397a06║明眾生濁，二、一行明命濁，三、一行明見濁，四、一行
X32n0619_p0397a07║明煩惱濁，五、一行明劫濁。且初、二行明眾生濁。
X32n0619_p0397a08║我知此眾生未曾修善本（至）備受諸苦毒。
X32n0619_p0397a09║善本者，真如實相也。不依此種善根，故不感大，善
X32n0619_p0397a10║根劣也。五欲者，色如熱金丸，執之則燒；聲如塗毒
X32n0619_p0397a11║鼓，聞之必死；香如憋龍氣，齅之則病；味如蜜塗刀，
X32n0619_p0397a12║䑛之則傷；觸如臥師子，近之則嚙也。此五能生行
X32n0619_p0397a13║人樂欲之心，故名五欲，即諸惡之本，惡業強也。癡
X32n0619_p0397a14║即無明，愛即貪愛，從癡有愛，故現生苦惱，後墮三
X32n0619_p0397a15║途。眾生沉於六趣者，不出善惡，五戒人、十善天、慳
X32n0619_p0397a16║貪鬼、牴突畜生、十惡地獄、瞋恚修羅也。經歷六道，
X32n0619_p0397a17║備受苦毒，眾生濁也。△二一、行明命濁
X32n0619_p0397a18║受胎之微形，世世常增長，薄德少福人，眾苦所逼迫。
X32n0619_p0397a19║微形有二：一攬四微所成故，二妄認蕞爾之軀故。
X32n0619_p0397a20║處胎經云：五位增長，初七羯羅藍，此云凝滑，狀如
X32n0619_p0397a21║凝酥；二七遏浦曇，此云疱，狀如瘡疱；三七蔽屍，此
X32n0619_p0397a22║云凝結，狀如就血；四七徤男，此云硬肉，漸堅硬故；
X32n0619_p0397a23║五七鉢羅奢佉，此云形位，具諸根形故。經三十八
X32n0619_p0397a24║七日出胎，從生至老死，故云世世增長。薄德二句，
X32n0619_p0397b01║明命濁相也。大福德人，住胎如畵宇，香風觸之，漸
X32n0619_p0397b02║漸增長；少福人，臭風觸之，眾苦逼迫，如胎經中說。
X32n0619_p0397b03║又微形者，非胎中微小之形，乃中陰隱微之形，以
X32n0619_p0397b04║生生投胎不斷，故云世世增長也。△三一、行明見
X32n0619_p0397b05║濁。
X32n0619_p0397b06║入邪見稠林，若有若無等，依止此諸見，具足六十二。
X32n0619_p0397b07║五見交加，如稠林密茂，若有是常見，若無是斷見，
X32n0619_p0397b08║因此二見生六十二。如外道計我有四句，謂色即
X32n0619_p0397b09║是我、離色是我、色大我小、我在色中、我大色小、色
X32n0619_p0397b10║在我中，四陰亦然，是為二十，三世為六十，并根本
X32n0619_p0397b11║斷常共六十二見。五見中單舉邪者，末世之下此
X32n0619_p0397b12║見多故，今之不禮塔寺、誹謗正法、撥無因果者是
X32n0619_p0397b13║也。△四，一行煩惱濁。
X32n0619_p0397b14║深著虗妄法，堅受不可捨。我慢自矜高，諂曲心不實。
X32n0619_p0397b15║浮名幻利認為真實，故云深著。堅受即貪也。根本
X32n0619_p0397b16║舉貪慢，小隨舉諂以攝其餘，打自大鼓竪我慢幢，
X32n0619_p0397b17║故云矜高。搖尾乞憐心意屈曲，故云不實。△五、一
X32n0619_p0397b18║行明劫濁
X32n0619_p0397b19║於千萬億劫，不聞佛名字，亦不聞正法，如是人難度。
X32n0619_p0397b20║長時無佛法，人事雜亂，四濁聚時，名劫濁。難度者，
X32n0619_p0397b21║五濁障重，不信一乘，則不可度也。別明五濁障大
X32n0619_p0397b22║竟。△三、一行明為五濁故說小。
X32n0619_p0397b23║是故舍利弗，我為設方便，說諸盡苦道，示之以涅槃。
X32n0619_p0397b24║此說四諦法也。謂五濁障重，大法難投，不得已而
X32n0619_p0397c01║說四諦，方便以漸引之。苦即苦諦，義含集諦；道即
X32n0619_p0397c02║道諦；涅槃即滅諦也。△四、一行半明為大故施小
X32n0619_p0397c03║我雖說涅槃是亦非真滅（至）來世得作佛。
X32n0619_p0397c04║五濁障大，故說三界惑盡，為得涅槃。但是方便，則
X32n0619_p0397c05║非真滅。無明別惑，尚在變易，生死浩然，豈真滅耶？
X32n0619_p0397c06║若了諸法從本以來，未曾動著一毫，性自真常，體
X32n0619_p0397c07║自寂滅，則為真滅矣。法雖本寂，若不修道，無由契
X32n0619_p0397c08║會。故云：佛子行道已，來世得作佛。上諸佛五濁開
X32n0619_p0397c09║三竟。△五、二行頌諸佛不虗
X32n0619_p0397c10║我有方便力開示三乘法（至）唯一無二乘。
X32n0619_p0397c11║先明釋迦開三，次明諸佛顯實，今此下正明不虗。
X32n0619_p0397c12║前權後實巧為五濁施此方便，誠言不虗勿生疑
X32n0619_p0397c13║也。初頌諸佛章已竟。△二、有二十七行半，頌過去
X32n0619_p0397c14║佛章。此章廣明微因小善，皆成佛道。正顯一言一
X32n0619_p0397c15║句，無非一乘之緣。一香一華，無非菩提正因。二乘
X32n0619_p0397c16║何不自省？又未來未至，現在始行。搆之虗言，不若
X32n0619_p0397c17║騐之實事。故於過去廣明，只要二乘自信作佛耳。
X32n0619_p0397c18║分二：初三行，略頌開顯。
X32n0619_p0397c19║過去無數劫無量滅度佛（至）令入於佛道。
X32n0619_p0397c20║初二行開三，人時各異氏族不等，不可以數量思
X32n0619_p0397c21║量能知之者。是諸下，顯一。△二、二十四行半廣頌
X32n0619_p0397c22║開顯，分二：初、一行半總明方便助顯。
X32n0619_p0397c23║又諸大聖主知一切世間（至）助顯第一義。
X32n0619_p0397c24║正因佛性即第一義，若用圓妙正觀，則是實相方
X32n0619_p0398a01║便，不稱為異。今用五乘七方便而助顯之，名異方
X32n0619_p0398a02║便，即下六度小善稱名供像等。六度乃正行，云何
X32n0619_p0398a03║為異？以第一義中即佛之一字以為異耳。良由眾
X32n0619_p0398a04║生樂欲不同，故諸佛方便有異。然方便雖異，助顯
X32n0619_p0398a05║則同。既顯實已，此異非異。殷勤稱歎，正由於此。△
X32n0619_p0398a06║二、有二十三行別明開顯之相，分二：初、二十二行
X32n0619_p0398a07║約眾善顯緣因功德，二、一行約聞經顯了因功德。
X32n0619_p0398a08║初分七：初、二行約六度明開顯，二、一行約悲戀心
X32n0619_p0398a09║明開顯，三、四行半約供舍利明開顯，四、三行約造
X32n0619_p0398a10║佛像明開顯，五、三行半約畵佛像明開顯，六、七行
X32n0619_p0398a11║約供塔像明開顯，七、一行約稱佛名明開顯。且初
X32n0619_p0398a12║二行約六度明開顯。
X32n0619_p0398a13║若有眾生類值諸過去佛（至）皆已成佛道。
X32n0619_p0398a14║正因佛性，生佛體同，幻障若深，永不值佛。得值佛
X32n0619_p0398a15║者，則是內因力強，得感出世之緣。然其深心所欲
X32n0619_p0398a16║不同，所以諸佛說法亦異。在彼一時，或聞頓法，或
X32n0619_p0398a17║聞漸法，或修布施等，或單修一法一行，或兼修餘
X32n0619_p0398a18║法餘行，或專或助，種種不同，故云種種修福慧。前
X32n0619_p0398a19║五為福，後一為慧。如是下。開顯。由今觀之，皆已成
X32n0619_p0398a20║佛矣。此中聞法智慧，似宜屬於了因，讓後聞法華，
X32n0619_p0398a21║故但屬緣因也。△二、一行約悲戀心明開顯。
X32n0619_p0398a22║諸佛滅度後，若人善軟心，如是諸眾生，皆已成佛道。
X32n0619_p0398a23║承上不但值佛聞法修行者成佛也，即諸佛滅後，
X32n0619_p0398a24║能於如來起悲戀心，一念之間，捨惡從善，化剛為
X32n0619_p0398b01║柔，在彼一時，似屬人天二乘。由今觀之，已成佛矣。
X32n0619_p0398b02║△三、四行半約供舍利明開顯。
X32n0619_p0398b03║諸佛滅度已供養舍利者（至）皆已成佛道。
X32n0619_p0398b04║文中先造七珍八寶塔，次造香木凡材廟。承上不
X32n0619_p0398b05║但悲戀心者成佛，即諸佛滅後，碎身若干，是諸人
X32n0619_p0398b06║等為供舍利而起塔，為供肖像而起廟，隨人力之
X32n0619_p0398b07║大小不等，其嚴飾有精麤，文質不同，如金銀以至
X32n0619_p0398b08║木樒，玫瑰以至磚瓦，差別不可盡言。事業則殊，敬
X32n0619_p0398b09║心則同，乃至積土為廟，聚沙為塔，童戲無心，功不
X32n0619_p0398b10║唐捐。在彼一時，則謂功德或大或小，或有或無。由
X32n0619_p0398b11║今觀之，資一簣之因，成嶒崕之勢，皆已成佛矣。玻
X32n0619_p0398b12║瓈，西方水玉也。玫瑰，石珠也。說文：火齊珠也。徐氏
X32n0619_p0398b13║曰：火齊象珠，赤色，起之層層各異。長安有木名樒，
X32n0619_p0398b14║亦任造像。情[門@(亞*斤)]未開，純和未喪曰童。子乃未冠之
X32n0619_p0398b15║稱，如牛無角，山無艸，亦名童。按佛示滅，既茶毗後，
X32n0619_p0398b16║大迦葉言：如來舍利非我等事，自有國王、大臣、長
X32n0619_p0398b17║者、居士等樂福田者，廣修供養。我等事者，宜應結
X32n0619_p0398b18║集三藏，勿合正法，速滅。由此觀之，迦葉傳佛心印，
X32n0619_p0398b19║以先務為急；人天樂種福田，以供養為先。就彼修
X32n0619_p0398b20║供養時，所發三乘、五乘之心願不同，而過去佛之
X32n0619_p0398b21║方便力故，久久之後，未有不歸於佛道者。又經中
X32n0619_p0398b22║造塔之法，如來十三級，支佛五級，四果如位，輪王
X32n0619_p0398b23║無級。級者，輪相也。今時人動輙起塔，以凡濫聖，為
X32n0619_p0398b24║戾不輕。語云：君子愛人以德。縱令弟子敬師，豈可
X32n0619_p0398c01║陷師於濫聖之罪？又縱令死者冥冥，寧不顯生者
X32n0619_p0398c02║之碌碌耶？△四、三行約造佛像明開顯。
X32n0619_p0398c03║若人為佛故，建立諸形像（至）皆已成佛道。
X32n0619_p0398c04║承上文，不但供舍利起塔廟者成佛，即隨用何物
X32n0619_p0398c05║建立形像者，亦成佛矣。或刻木為形，雕鉛為像，或
X32n0619_p0398c06║聚實銅而溶，或摶土泥而塑，成之以膠漆，繪之以
X32n0619_p0398c07║眾彩，物有精麤，價有高低，心有誠否，願有遠近，在
X32n0619_p0398c08║彼一時功德，似乎有大有小，由今觀之，已皆成佛
X32n0619_p0398c09║矣。鍮鉐黃銅似金，膠漆即脫沙像。優婆塞戒經：造
X32n0619_p0398c10║像不許用膠，得失意罪。此經用者，古師云：外國用
X32n0619_p0398c11║樹膠耳。有云：大豆汁可代膠清。造像功德經：有十
X32n0619_p0398c12║一種功德：一者、世世眼目清潔；二者、生處無惡；三
X32n0619_p0398c13║者、常生貴家；四者、身如紫摩金色；五者、豐饒珍玩；
X32n0619_p0398c14║六者、生賢善家；七者、生得為王；八者、作金輪王；九
X32n0619_p0398c15║者、生梵天，壽命一劫；十者、不墮惡道；十一者、後生
X32n0619_p0398c16║還尊敬三寶。又云：若人臨終發言，造像如𪍿麥，能
X32n0619_p0398c17║除三世八十億劫之罪。△五、三行半約畵像明開
X32n0619_p0398c18║顯。
X32n0619_p0398c19║彩畵作佛像，百福莊嚴相（至）度脫無量眾。
X32n0619_p0398c20║承上，不但造佛像者成佛，即畵像者亦然。至於肖
X32n0619_p0398c21║影於帛，指畵於地，自作使人，乃至童戲誠敬不等，
X32n0619_p0398c22║皆出作者之妙意。三寶功德，純是諸佛之悲願。在
X32n0619_p0398c23║彼一時，則謂功德或有或無。由今觀之，小善起於
X32n0619_p0398c24║眾生之事迹，印於藏識，永為菩提之果種，已成佛
X32n0619_p0399a01║矣。但化二句，明成佛化他事。△六、七行約供塔像
X32n0619_p0399a02║明開顯。
X32n0619_p0399a03║若人於塔廟寶像及畵像（至）如薪盡火滅。
X32n0619_p0399a04║承上，不但起塔廟、造像、畵像者成佛，即於塔廟、寶
X32n0619_p0399a05║像、畵像之前修諸供養，皆得成佛。貝者，大螺也。簫
X32n0619_p0399a06║者，虞舜所造，編小管為之，參差不齊，象鳳之翼。今
X32n0619_p0399a07║謂笙，非也。臨川王氏曰：大者二十三管，長一尺四
X32n0619_p0399a08║寸；小十六管，長一尺二寸。又有洞簫，無底者之稱。
X32n0619_p0399a09║又簫者，肅也，其聲肅肅而清也。說文：笛，七孔；羌笛，
X32n0619_p0399a10║三孔。武帝時丘仲所作。笛者，滌也，滌除邪穢，納之
X32n0619_p0399a11║雅正，長一尺四寸。琴者，神農所作，長三尺六寸，象
X32n0619_p0399a12║朞之日；廣六寸，象六合；五絃，象五行；腰廣四寸，象
X32n0619_p0399a13║四時；前廣後狹，象尊卑；上圓下方，象天地；十三暉，
X32n0619_p0399a14║象十二月；餘一，象閏。後文王加文、武二絃，亦名少
X32n0619_p0399a15║宮、少商。琴乃禁也，乃制邪婬、正人心之樂也。箜篌，
X32n0619_p0399a16║師延所作，靡靡之樂也。後出於桑間濮上之地，葢
X32n0619_p0399a17║空國候之所存也。其形小似鼓顙，今太廟有之。琵
X32n0619_p0399a18║琶，長三尺五寸，象三才、五行；四絃，象四時。手前推曰
X32n0619_p0399a19║琵，手後推曰琶。唄，此云讚頌，即梵音也。供像功德，
X32n0619_p0399a20║獻以香華，奏以伎樂。唄頌一音之小，散心一華之
X32n0619_p0399a21║誠。或珍重肅容而禮拜，或倉卒高率而低頭。雖敬
X32n0619_p0399a22║有輕重，發心是一。無心之緣，而積有心之因。有為
X32n0619_p0399a23║之作，階於無漏之果。在彼一時，則謂功德必有差
X32n0619_p0399a24║別。由今觀之，已皆成佛。非但自成佛道，亦能化度
X32n0619_p0399b01║眾生，入於涅槃。子果縛盡，名無餘。機薪既盡，應火
X32n0619_p0399b02║云亡，故云薪盡火滅。△七、一行約稱佛名明開顯。
X32n0619_p0399b03║若人散亂心，入於塔廟中，一稱南無佛，皆已成佛道。
X32n0619_p0399b04║承上，不但五塵三業供塔像者成佛，即散心稱名，
X32n0619_p0399b05║亦成佛矣。南無，此云歸命，亦云度我，亦可云敬從。
X32n0619_p0399b06║西國有事天像者，以金為頭，盜來取之，不能稱南
X32n0619_p0399b07║無佛，便取去。明日，眾謂天像失頭，便是無天。天附
X32n0619_p0399b08║人曰：盜稱南無佛，諸天驚動，是故失頭。眾曰：天不
X32n0619_p0399b09║如佛，隨事佛盜稱一聲，尚得天頭，況賢者稱佛名
X32n0619_p0399b10║乎？如人持一石置水，必沒無疑；若持百石置舡，必
X32n0619_p0399b11║不沒。有惡人一死，必墮地獄，如石置水；臨終念佛，
X32n0619_p0399b12║得生西方，如舡力故，使石不沒而到彼岸也。又佛
X32n0619_p0399b13║世一老人，求五百上座度，觀宿世無善根，不許。佛
X32n0619_p0399b14║後度之，證羅漢。上座問言：此人云何度證？佛言：此
X32n0619_p0399b15║人於無量劫前，入山採薪，遇虎，懼念佛一聲，善根
X32n0619_p0399b16║成熟，所以得度。由其別無他善，久流生死，劫數長
X32n0619_p0399b17║遠，故非聲聞道眼所知。既證羅漢，必成無上菩提
X32n0619_p0399b18║明矣。夫散心稱名，既已成佛，況一心不亂哉？一念
X32n0619_p0399b19║相應一念佛，一曰相應一日佛，是心作佛，是心是
X32n0619_p0399b20║佛，信然。上約眾善顯緣因功德竟。△二、一行約聞
X32n0619_p0399b21║經顯了因功德。
X32n0619_p0399b22║於諸過去佛，在世或滅後，若有聞是法，皆已成佛道。
X32n0619_p0399b23║是法指法華開顯之法也。上來六度乃至像教供
X32n0619_p0399b24║養，乃至稱名，並是諸佛以異方便助顯真實，尚得
X32n0619_p0399c01║開之成妙緣因，況復此經正顯真實？若有聞者，即
X32n0619_p0399c02║了因種，寧不成佛？在世者及門膾炙其口，滅後者
X32n0619_p0399c03║私淑受學於人，聞廣聞略，得文得義，至心散心，事
X32n0619_p0399c04║非一槩，亦得義論五乘差別，一歷耳根，永為道種，
X32n0619_p0399c05║若遠若近，終因斯脫，未有一人不成佛者。此諸佛
X32n0619_p0399c06║真實語，不可不信。上過去佛竟。△三、六行半頌未
X32n0619_p0399c07║來佛章，分二：初、一行開三：
X32n0619_p0399c08║未來諸世尊，其數無有量，是諸如來等，亦方便說法。
X32n0619_p0399c09║△二、五行半顯一，分三：初、一行半正明顯一，二、一
X32n0619_p0399c10║行明佛本願，三、三行重明開顯。且初一行半正明
X32n0619_p0399c11║顯一。
X32n0619_p0399c12║一切諸如來以無量方便（至）無一不成佛。
X32n0619_p0399c13║此中方便，即該前章緣因功德。聞法，即攝前章了
X32n0619_p0399c14║因功德。無漏智，即一切種智也。△二、一行明佛本
X32n0619_p0399c15║願。
X32n0619_p0399c16║諸佛本誓願，我所行佛道，普欲令眾生，亦同得此道。
X32n0619_p0399c17║△三、三行重明開顯。
X32n0619_p0399c18║未來世諸佛雖說百千億（至）導師方便說。
X32n0619_p0399c19║初一行明開權終歸一實，百千等指五乘七方便
X32n0619_p0399c20║一切權說。其實一句出說權之意，說雖在權意本
X32n0619_p0399c21║在實。次偈釋上說一乘，以唯一性故，謂若有二性
X32n0619_p0399c22║容有兩乘，既唯一性故說一乘耳。知法常無性者，
X32n0619_p0399c23║知即證知，法即所證知，法謂色心等一切諸法也。
X32n0619_p0399c24║常無性者，所證理也，即如無性理覺諸法故。云何
X32n0619_p0400a01║無性？謂色心等從本已來性相空寂，非自非他非
X32n0619_p0400a02║共非離，湛然常寂故曰無性。而言常者，謂有來即
X32n0619_p0400a03║無，非推之使無，故曰常無性，即無相性、無性性也。
X32n0619_p0400a04║佛種從緣起者有二義：一約因種，即正因佛性，故
X32n0619_p0400a05║涅槃經云：佛性者，即是無上菩提中道種子。此種
X32n0619_p0400a06║即前常無性理。涅槃又云：佛性者，即是第一義空
X32n0619_p0400a07║無性。即空義也。緣即六度萬行，是緣因佛性起彼
X32n0619_p0400a08║正因令得成佛，是故說一乘者，唯以佛性起於佛
X32n0619_p0400a09║性，更無餘性故說一乘，稱理說也。體同曰性，相似
X32n0619_p0400a10║名種，故關中云：如稻自生稻不生餘穀。此屬性也。
X32n0619_p0400a11║萌榦華粒其類無差，此屬種也。二果種性，關中云：
X32n0619_p0400a12║佛報唯佛其理不差。即性義也。說法度人類皆相
X32n0619_p0400a13║似，此種義也。果之種性，緣真理生，故云從緣起。佛
X32n0619_p0400a14║緣理生，理既無二，是故說一乘耳。意謂證理成佛，
X32n0619_p0400a15║稱理說一也。後偈重釋前偈。言是法者，即前所知
X32n0619_p0400a16║之法。所以常無性者，由住真如正位故。以緣生無
X32n0619_p0400a17║性，緣起即真。由即真故，上云無性。言法位者，即真
X32n0619_p0400a18║如正位故。智論說法性、法界、法住、法位，皆真如異
X32n0619_p0400a19║名。世法即如，故皆常住。謂因乖常理，成三界無常。
X32n0619_p0400a20║若解無常之實，即無常而成常矣。常與無常，二理
X32n0619_p0400a21║不偏，故涅槃況之二鳥。今於道場，證知一切世間
X32n0619_p0400a22║無常，即真常理。猶懸鏡高堂，萬像斯鑒。二而不二，
X32n0619_p0400a23║不可言宣。以方便力，假以言說。一尚假說，況有二
X32n0619_p0400a24║三。清涼云：上法字指諸法，下法字指真如。言一切
X32n0619_p0400b01║諸法，皆住真如正位理中。既住於中，全體即如。性
X32n0619_p0400b02║常相亦常，故云世間相常住，即諸法如義也。前解
X32n0619_p0400b03║依此。肇法師云：皆指諸法。一切諸法，皆住法之自
X32n0619_p0400b04║位。以緣生無性，一剎那間，此法生，即此法滅，無容
X32n0619_p0400b05║遷至餘處。昔不至今，今不至昔，此不至彼，彼不至
X32n0619_p0400b06║此，豈非法住法位乎。上未來佛章竟。△四、有四行
X32n0619_p0400b07║半頌現在佛章，分三：初、一行半標出世意，二、一行
X32n0619_p0400b08║頌顯實，三、二行頌開權。且初一行半標出世意。
X32n0619_p0400b09║天人所供養，現在十方佛（至）亦說如是法。
X32n0619_p0400b10║此章應上長行先標出世意，現在既爾，過未亦然。
X32n0619_p0400b11║△二、一行頌顯實。
X32n0619_p0400b12║知第一寂滅，以方便力故，雖示種種道，其實為佛乘。
X32n0619_p0400b13║知即證也，寂滅即所證理也。△三、二行頌開權。
X32n0619_p0400b14║知眾生諸行深心之所念（至）隨應方便說。
X32n0619_p0400b15║知眾一句，即種種所行道也。深心一句，即眾生心
X32n0619_p0400b16║所念也。過去一句，即先世善惡業也。欲性二句，即
X32n0619_p0400b17║若干諸欲性也。應機隨欲，法門不一，故云種種等。
X32n0619_p0400b18║總上七十三行一句，頌四佛章已竟。△二、有四十
X32n0619_p0400b19║三行半頌釋迦佛章，分二：初、二行總頌開權顯實，
X32n0619_p0400b20║二、四十一行半別頌開顯六義。初又二：初、一行頌
X32n0619_p0400b21║顯實。
X32n0619_p0400b22║今我亦如是，安隱眾生故，以種種法門，宣示於佛道。
X32n0619_p0400b23║例上四佛同是先權後實，故云亦如是。安隱者，即
X32n0619_p0400b24║大涅槃常樂住處，此處寂靜無五濁障故名安隱，
X32n0619_p0400c01║即對不安隱言，謂三界有五濁障名不安隱。眾生
X32n0619_p0400c02║即五道受化之徒，五濁八苦既不安隱，如來出世
X32n0619_p0400c03║挽回世道，憂世憂民安隱此眾耳。種種法門權也，
X32n0619_p0400c04║佛道實也，本以一門利物，事不獲已施種種法門，
X32n0619_p0400c05║施權之意本在顯實，故云宣示佛道。△二、一行頌
X32n0619_p0400c06║開權。
X32n0619_p0400c07║我以智慧力，知眾生性欲，方便說諸法，皆令得歡喜。
X32n0619_p0400c08║智慧力者，即權智力也。眾生性欲，即五道根性。有
X32n0619_p0400c09║三乘差別諸法，即三乘法也。知眾生者，鑑小機也。
X32n0619_p0400c10║方便說者，正施權也。令得喜者，隨宜稱機也。二偈
X32n0619_p0400c11║雖略收一代，開權顯實，原始要終，罄無不盡，故稱
X32n0619_p0400c12║略頌。△二、四十一行半廣頌開顯六義，分六：初、四
X32n0619_p0400c13║行頌五濁，二、十七行半頌施權，三、六行頌顯實，四、
X32n0619_p0400c14║五行半頌歎法希有，五、二行半頌不虗，六、六行頌
X32n0619_p0400c15║揀偽敦信。且初四行頌五濁。
X32n0619_p0400c16║舍利弗當知，我以佛眼觀（至）而起大悲心。
X32n0619_p0400c17║我以一句，明能見之眼。佛眼觀者，准下文長者在
X32n0619_p0400c18║門外立，應是法身地上以常寂佛眼圓照法界也。
X32n0619_p0400c19║又天眼通非礙，肉眼礙非通，法眼能觀俗，慧眼了
X32n0619_p0400c20║真空，佛眼如千日，照異體還同。若觀色法應用天
X32n0619_p0400c21║眼，分別根機應用法眼，云何言佛眼耶？謂佛眼圓
X32n0619_p0400c22║通，舉勝以該劣耳。又四眼入佛皆名佛眼。見六下，
X32n0619_p0400c23║明所見五濁。見六二句，眾生濁也。貧窮等為眾生
X32n0619_p0400c24║濁者，貧故由無福，癡故由無慧，癡貧眾生聚在一
X32n0619_p0401a01║處，故名為濁。入生死二句，命濁也。生死險道即六
X32n0619_p0401a02║道也，眾生踐之如臨深履薄之險。何以知之？以功
X32n0619_p0401a03║名觀之，朝視廟堂暮謫海嶺；以身命觀之，昨夜畵
X32n0619_p0401a04║堂今朝黃壤；以三世觀之，生在人天死墜惡道，豈
X32n0619_p0401a05║非險乎？世人不思曲突之防，自速焚燋之患，既造
X32n0619_p0401a06║有漏之因，必致無常之果，生死相續如旋火輪，故
X32n0619_p0401a07║云苦不斷。深著四句，煩惱濁也。𤛆牛者，獸如牛而
X32n0619_p0401a08║尾長，眼被毛塞所見不真，故云盲瞑。說文云：西南
X32n0619_p0401a09║夷長𤛆牛，牛愛其尾就身護尾，人愛其尾故殺其
X32n0619_p0401a10║身，喻人貪五欲一味愛著終害其身，其猶牛之愛
X32n0619_p0401a11║尾而墮坑害身也。不求二句，劫濁也。佛有勢力法
X32n0619_p0401a12║能斷苦，不求佛、不聞法、不近僧，亦在其中矣。眾濁
X32n0619_p0401a13║交湊如水奔昏，世衰道喪人心澆漓，故名為濁。又
X32n0619_p0401a14║終日業識不求自己天真，禪定脫苦不求靜慮省
X32n0619_p0401a15║察也。深入二句，見濁也。六十二見故名為諸，塗灰
X32n0619_p0401a16║裸形糞穢先人之遺體，牛狗等戒自甘畜生之常
X32n0619_p0401a17║食，將此苦行無利勤修，欲望捨苦反得苦報，行苦
X32n0619_p0401a18║因而希出苦者，豈可得哉？為是二句，明大悲赴應，
X32n0619_p0401a19║為五濁眾生大悲熏心，應入三界施設方便引趣
X32n0619_p0401a20║佛慧也。△二十七行半頌施權，分二：初、六行半念
X32n0619_p0401a21║用大乘，擬宜不得；二十一行念同諸佛，三乘隨宜。
X32n0619_p0401a22║初又三：初、一行半大乘擬宜；二、三行眾生無機；三、
X32n0619_p0401a23║二行念欲息化，且初一行半大乘擬宜。
X32n0619_p0401a24║我始坐道場觀樹亦經行（至）微妙最第一。
X32n0619_p0401b01║至理無時，假時化物，約此番為化之初，故言始。道
X32n0619_p0401b02║場在摩竭提國，去泥連河不遠，佛初在此處修治
X32n0619_p0401b03║得道，故言道場。坐此樹下得成菩提，故名道樹。感
X32n0619_p0401b04║樹恩故觀察，念地德故經行，樹地無有分別，豈須
X32n0619_p0401b05║報恩？未曾有經云：只以通化傳法為報恩耳。擬此
X32n0619_p0401b06║即不離菩提樹，上昇忉利天等，塵塵剎剎皆有盧
X32n0619_p0401b07║舍那佛主伴重重演大華嚴時也。於三七日下，道
X32n0619_p0401b08║成賽澤之時，欲以大法擬宜眾生也。過去因果經
X32n0619_p0401b09║云：佛成道初，一七日思惟我法妙，無能受者；二七
X32n0619_p0401b10║思惟眾生上、中、下根；三七日思惟誰應先聞法，即
X32n0619_p0401b11║至波羅柰，為五人說四諦等。我今所得之智慧，固
X32n0619_p0401b12║非世間聰明之所能知，此是般若之實智。實慧微
X32n0619_p0401b13║妙，難入於世、出世間，為勝、為最勝，為上、為無上，為
X32n0619_p0401b14║等、為無等等，是第一希有難解之法，豈以世智辨
X32n0619_p0401b15║聰而能彷彿領略者哉？教我如何說向於人也？△
X32n0619_p0401b16║二、三行眾生無機，分二：初、一行障重不堪聞大。
X32n0619_p0401b17║眾生諸根鈍，著樂癡所盲，如斯之等類，云何而可度？
X32n0619_p0401b18║諸根，即六根也。若眼根利，即以色塵發揮而引度
X32n0619_p0401b19║之，餘五可知。諸根若利，我即頭頭法法發揮此理，
X32n0619_p0401b20║其柰眾生諸根暗鈍何。貪著世樂，五欲所纏也。癡
X32n0619_p0401b21║愛所盲，無明所翳也。以微妙之大法，投鈍根之小
X32n0619_p0401b22║機，如方木不逗圓孔。以第一之智慧，訓癡盲之眾
X32n0619_p0401b23║生，猶揭鼓而求亡子。法不投機，說置兩難，故曰如
X32n0619_p0401b24║斯之等類，云何而可度。云何二字，正世尊思惟擬
X32n0619_p0401c01║度也。△二、二行梵王請佛說法。
X32n0619_p0401c02║爾時諸梵王及諸天帝釋（至）請我轉法輪。
X32n0619_p0401c03║此中悉准大通時十方梵王請法之儀，如來自述，
X32n0619_p0401c04║故不煩文。若據四天下，只一梵王為三界天主。今
X32n0619_p0401c05║云諸梵王者，如來統御大千有百億，四天下則有
X32n0619_p0401c06║百億梵王，故名為諸。若論請法，正在初禪三界天
X32n0619_p0401c07║主也。諸梵雖請說大，佛知無機，所以不說。如何得
X32n0619_p0401c08║知請大？據下佛言，但讚佛乘，故知請大也。上眾生
X32n0619_p0401c09║無機竟。△三、二行念欲息化
X32n0619_p0401c10║我即自思惟若但讚佛乘（至）疾入於涅槃。
X32n0619_p0401c11║我即下，明無機。此二七思惟，我若即轉最上法輪，
X32n0619_p0401c12║眾生正沒苦海，順其法則法不應機，順其機則機
X32n0619_p0401c13║不達法，無機強毒聞必不信，起謗破法墮落三途，
X32n0619_p0401c14║是說法無益而反有損也。我寧二句，正欲息化。我
X32n0619_p0401c15║寧者，願詞也。如云寧可如此，思惟至此至矣盡矣，
X32n0619_p0401c16║故出此絕歎之辭。已矣乎，我寧不說法乎，我即速
X32n0619_p0401c17║尋入於涅槃乎，我寧捨此眾生不度而息化者乎，
X32n0619_p0401c18║如仲尼浮海之歎。此科為下施權張本，念用大乘
X32n0619_p0401c19║擬宜不得竟。△二十一行、念同諸佛三乘隨宜分
X32n0619_p0401c20║二：初、十行明化得，二、一行釋疑。初又分四：初、一行
X32n0619_p0401c21║明三乘擬宜，二、六行半明有小機，三、一行半正明
X32n0619_p0401c22║施化，四、一行明受行悟入。且初一行明三乘擬宜。
X32n0619_p0401c23║尋念過去佛，所行方便力，我今所得道，亦應說三乘。
X32n0619_p0401c24║非不知開三，欲憲章諸佛，故尋念也。仍念雖無大
X32n0619_p0402a01║機，不容永捨，要以方便濟度，應說三乘教法。△二、
X32n0619_p0402a02║有六行半明有小機，又分二：初、四行半明諸佛讚
X32n0619_p0402a03║善。
X32n0619_p0402a04║作是思惟時，十方佛皆現（至）但為教菩薩。
X32n0619_p0402a05║作是思惟三句，是佛自敘佛現也。初七循己所得
X32n0619_p0402a06║之法微妙難投故諸佛不現，二七循人根鈍難信
X32n0619_p0402a07║諸佛亦不現，三七忘其人已。上循諸佛下化眾生，
X32n0619_p0402a08║佛佛道同為實施權，雅合諸佛本懷故皆現耳。善
X32n0619_p0402a09║哉下是諸佛之言，上欲大化於彼無機故諸佛不
X32n0619_p0402a10║讚，今欲說小曲會根緣則始終得度，所以歎善也。
X32n0619_p0402a11║釋迦是姓，此云能仁。淨名疏云：天竺語釋迦為能
X32n0619_p0402a12║文，文為儒義，即名能儒。為一說三引入佛慧即為
X32n0619_p0402a13║第一，導師無上法即實智微妙第一也。用方便者，
X32n0619_p0402a14║隨十方佛以方便法巧逗眾生也。此正歎釋迦能
X32n0619_p0402a15║隱實施權。我等四句，諸佛明自己亦隱實施權，所
X32n0619_p0402a16║得是一為眾生說三也。少智四句，明隱實施權所
X32n0619_p0402a17║以，謂眾生少智不自信作佛所以隱實，為樂小所
X32n0619_p0402a18║以施權。分別說諸果者，人天三乘果報皆權巧分
X32n0619_p0402a19║別引諸童蒙耳。雖復二句，結顯本懷，雖復說三終
X32n0619_p0402a20║為顯一，在機有三乘之別，在佛但教菩薩耳。△二、
X32n0619_p0402a21║二行明釋迦酧順。
X32n0619_p0402a22║舍利弗當知！我聞聖師子（至）我亦隨順行。
X32n0619_p0402a23║我聞下，發言酧順。一聞諸佛歎善，即酧曰：南無諸
X32n0619_p0402a24║佛。此用敬從義。復作下，念順物機。濁惡之世，大法
X32n0619_p0402b01║難投，隨順諸佛，方便說三。此明不得已而說三，非
X32n0619_p0402b02║佛本懷也。上明有小機竟。△三、一行半正明施化
X32n0619_p0402b03║思惟是事已，即趣波羅柰（至）為五比丘說。
X32n0619_p0402b04║波羅柰，即鹿野苑之境號。婆沙云：有河名波羅柰，
X32n0619_p0402b05║去其不遠，造立王城，中印土境。或翻江繞城，亦云
X32n0619_p0402b06║鹿苑。諸法寂滅相者，即中道實相無性之理。以諸
X32n0619_p0402b07║法一如，體自寂滅，性自真常，本不可以言語宣示，
X32n0619_p0402b08║今以方便力故，作三乘之談。佛念五人當往先度，
X32n0619_p0402b09║故至此為五人。三、轉四諦法輪。五人者：一、陳如；二、
X32n0619_p0402b10║十力迦葉，為母族二人；三、阿濕波；四、䟦提；五、摩訶
X32n0619_p0402b11║男拘利，為父旅三人。往世饑饉，佛為赤目大魚，五
X32n0619_p0402b12║人為木匠，先取魚肉，故今先度。△四、一行明受行
X32n0619_p0402b13║悟入
X32n0619_p0402b14║是名轉法輪，便有涅槃音，及以阿羅漢，法僧差別名。
X32n0619_p0402b15║流演圓滿曰輪，自我至彼曰轉。轉佛心中化他之
X32n0619_p0402b16║法，度入他心，名轉法輪。陳如初得初果，即斷見惑，
X32n0619_p0402b17║分證滅諦，亦是分得有餘涅槃。涅槃之音，起自於
X32n0619_p0402b18║此。由此得成無學，便有羅漢之名。能說者名佛，所
X32n0619_p0402b19║說者即法。初果羅漢名僧，三寶差別之名，於是現
X32n0619_p0402b20║於世間也。功成妙智，道登圓覺，佛寶也。玄理幽微，
X32n0619_p0402b21║正教精誠，法寶也。禁戒守真，威儀出俗，僧寶也。此
X32n0619_p0402b22║三為四生導首，六趣舟航，故名為寶。此中是名便
X32n0619_p0402b23║有，及以差別名等字面，是世尊提醒二乘。何不自
X32n0619_p0402b24║己忖量，從昔已來，所聞之法，所證之果，為真耶？偽
X32n0619_p0402c01║耶？以中道實相，性相湛然，元無差別。若謂有佛，頭
X32n0619_p0402c02║上安頭，眼中金屑。若謂有法，好肉剜瘡，虗空釘橛。
X32n0619_p0402c03║若謂有僧，鉢盂安柄，為蛇添足。何不改途移轍，造
X32n0619_p0402c04║詣於無差無殊，不生不滅，非即非離，一乘中道之
X32n0619_p0402c05║實相乎？上化得竟。△二、一行釋疑。
X32n0619_p0402c06║從久遠劫來，讚示涅槃法，生死苦求盡，我常如是說。
X32n0619_p0402c07║此一偈釋二疑。恐疑師云：佛初未能鑑機，尋念諸
X32n0619_p0402c08║佛始知根性。即釋云：非我不知用於方便，特欲引
X32n0619_p0402c09║同故念諸佛，非始念方知。從久遠劫來見其樂小，
X32n0619_p0402c10║已為讚示令盡諸苦，所以聞小即得解脫也。又疑
X32n0619_p0402c11║弟子云：何故眾生一世暫聞即證羅漢？即釋云：從
X32n0619_p0402c12║久遠劫來為其讚小，稱於本習故速得道果也。久
X32n0619_p0402c13║遠指大通結緣之後，故下云父知諸子先心各有
X32n0619_p0402c14║所好也。上頌施權竟。△三、六行頌顯實，分四：初、二
X32n0619_p0402c15║行大乘機動，二、二行一句明佛歡喜，三、三句正明
X32n0619_p0402c16║顯實，四、一行受行悟入。且初二行，大乘機動。
X32n0619_p0402c17║舍利弗當知我見佛子等（至）方便所說法。
X32n0619_p0402c18║亦名索果，由機發故索果。索果由於機發，應有四
X32n0619_p0402c19║句：自有障除機未發，如諸羅漢在昔教時，以樂小
X32n0619_p0402c20║故濁障雖除，大機鈍故妙機未發；自有障未除大
X32n0619_p0402c21║機發，如法華中諸凡夫等雖未斷結，以大根利故
X32n0619_p0402c22║機發；自有障即除機即發，如說無量義時證小果，
X32n0619_p0402c23║即於此座大機發；自有障未除機未發，如五千退
X32n0619_p0402c24║席等是也。志求佛道即索大果，索有三意：一、大機
X32n0619_p0403a01║有感果之義，機中論索；二、情中密索，如身子云為
X32n0619_p0403a02║得為不得；三、發言索，即殷勤三請是也。昔教機情，
X32n0619_p0403a03║今經發言。咸以恭敬二句，即四眾圍繞等，如身子
X32n0619_p0403a04║請云諸天龍神等乃至合掌以敬心欲聞具足道
X32n0619_p0403a05║也。曾從二句，身子請云無數眾生曾見諸佛，又如
X32n0619_p0403a06║我等比等下文二萬億佛曾受教化。若約一化言，
X32n0619_p0403a07║阿含、方等、般若具歷諸教調熟，故云曾從諸佛聞
X32n0619_p0403a08║方便所說法也。△二、二行一句明佛歡喜。
X32n0619_p0403a09║我即作是念，如來所以出（至）今我喜無畏。
X32n0619_p0403a10║作念由求佛道，佛慧即一切種智佛知見也。為佛
X32n0619_p0403a11║慧故出現於世，昔障重無機不得即說，佛慧中間
X32n0619_p0403a12║障雖除無機又未得說，今機發求大正是說時，故
X32n0619_p0403a13║云今正是說大乘之時也。舍利下。釋昔未是說時。
X32n0619_p0403a14║以昔日根鈍智小，著相凡夫具大憍慢，不能信受
X32n0619_p0403a15║一乘大法，恐其謗法墮惡故未是說時。今諸佛子
X32n0619_p0403a16║既以恭敬曾從佛聞，則知根利智大，不著相不憍
X32n0619_p0403a17║慢，能信此法堪得大乘利益故。喜無畏。喜其方稱
X32n0619_p0403a18║本懷，不畏機小謗大起罪墮惡故。△三、三句正明
X32n0619_p0403a19║顯實。
X32n0619_p0403a20║於諸菩薩中，正直捨方便，但說無上道。
X32n0619_p0403a21║五乘七方便，是曲而非直，是偏而非正。今捨彼曲
X32n0619_p0403a22║偏之方便，但說正直一乘無上道也。△四、一行受
X32n0619_p0403a23║行悟入
X32n0619_p0403a24║菩薩聞是法，疑網皆已除，千二百羅漢，悉亦當作佛。
X32n0619_p0403b01║初聞久，後真實。三乘方便，菩薩、羅漢動舊執，起新
X32n0619_p0403b02║疑。今菩薩聞法除疑，非獨菩薩，羅漢亦爾；二乘授
X32n0619_p0403b03║記成佛，菩薩亦爾。未有成佛不除疑者，未有除疑
X32n0619_p0403b04║不成佛者，互影耳。聲聞成佛，法華以前未之聞也，
X32n0619_p0403b05║始自今日。自出定已來，東語西語，引例攀條，只為
X32n0619_p0403b06║此一語耳。上顯實已竟。△四、五行半頌歎法希有。
X32n0619_p0403b07║如三世諸佛說法之儀式（至）過於優曇華。
X32n0619_p0403b08║如三世下，頌如是妙法。如三世者，引同諸佛用權，
X32n0619_p0403b09║權是引物之儀式。無分別法者，引同諸佛顯實，實
X32n0619_p0403b10║則言語道斷，豈存儀式？權實本無分別，為鈍根小
X32n0619_p0403b11║智分別權實，名為儀式。今還悟入一三不二，即知
X32n0619_p0403b12║說三一無分別法也。諸佛皆爾，何獨我耶？又說法
X32n0619_p0403b13║儀式，即是先權後實之規模，妙法必待時而說也。
X32n0619_p0403b14║我今亦如諸佛先三後一之儀式，說無分別之妙
X32n0619_p0403b15║法也。諸佛興下，頌時乃說之，如華時一現耳。諸佛
X32n0619_p0403b16║出世，生在前後，值遇甚難，如一眼之龜值浮木孔。
X32n0619_p0403b17║懸遠者，如諸梵王云：一百八十劫，空過無有佛等。
X32n0619_p0403b18║又釋迦去後，過五十六萬億歲，彌勒方出世，豈不
X32n0619_p0403b19║懸遠乎？久久懸遠，時有佛出，此舉佛難。正使二句，
X32n0619_p0403b20║舉法難。縱佛出世，眾生根器不等，未必就說此法。
X32n0619_p0403b21║四十年來，久默斯要，節節調停，至今方說。無量二
X32n0619_p0403b22║句，聞法難。法音盈耳，五千越席，聞法豈不難乎？能
X32n0619_p0403b23║聽二句，能聽人難。法會大眾，身子先達中下之機，
X32n0619_p0403b24║雖聽未了，猶待後說。以上四難，舉華喻之。此華非
X32n0619_p0403c01║時不現，現則維其時也。時時，猶久久也。又此法待
X32n0619_p0403c02║時而說，此華待時而現，故云時時，乃法喻雙舉。聞
X32n0619_p0403c03║法下，舉聞法之人合喻。此中一言，讚歎過於曇華
X32n0619_p0403c04║之希有。下文謗斯經者，三途苦報，可不慎諸？△五、
X32n0619_p0403c05║二行半頌不虗
X32n0619_p0403c06║汝等勿有疑，我為諸法王（至）諸佛之秘要。
X32n0619_p0403c07║初六句，勿於可信人生疑。夫為人王者，言則不二。
X32n0619_p0403c08║佛為法王，豈容虗說？方便可是權假，真實寧應是
X32n0619_p0403c09║妄？聞法王說法，勿生疑也。次四句，勿於可信法生
X32n0619_p0403c10║疑。四十餘年，蘊在佛心，他無知者，名之為秘。一乘
X32n0619_p0403c11║直道，總攝萬途，故言要。秘要之法，當信勿疑也。△
X32n0619_p0403c12║六、六行，頌揀偽敦信。分二：初、三行，揀偽。
X32n0619_p0403c13║以五濁惡世但樂著諸欲（至）廣讚一乘道。
X32n0619_p0403c14║以五濁下四句，頌揀非佛弟子。何者？若樂諸欲是
X32n0619_p0403c15║行魔業，故須揀之。長行著涅槃尚非弟子，此中著
X32n0619_p0403c16║生死那是佛弟子？互揀非耳。不求佛道者，頌上揀
X32n0619_p0403c17║增上慢。未得上法謂得上法，是故其人終不求佛
X32n0619_p0403c18║道也。當來世四句，頌如來滅後解義者難得，不善
X32n0619_p0403c19║之人勿為說也。五濁為欲所迷，聞法多不信受，無
X32n0619_p0403c20║益有損默之則宜。有慚愧四句，頌若遇餘佛便得
X32n0619_p0403c21║決了，志求佛道為說一乘，善人當為說也。慚愧者
X32n0619_p0403c22║自咎自責，如云我乃堂堂丈夫，云何甘為下劣也。
X32n0619_p0403c23║慚愧清淨之人孳孳求道，得此良機理應告示，不
X32n0619_p0403c24║失人不失言其庶幾乎。△二、三行敦信
X32n0619_p0404a01║舍利弗當知，諸佛法如是（至）自知當作佛。
X32n0619_p0404a02║初六句，敦信於權。諸佛法如是者，結上秘要。先以
X32n0619_p0404a03║萬億方便，然後乃示真實。方便之教，盡是隨宜而
X32n0619_p0404a04║說。一乘之宗，却是本懷之旨。其或不能習學如來
X32n0619_p0404a05║權實之典，必不曉了開權顯實之說。故云其不習
X32n0619_p0404a06║學，不能曉了，正是惡人聞不信受也。兼對習學者，
X32n0619_p0404a07║能曉能了，正是慚愧善人，志求佛道也。汝等六句，
X32n0619_p0404a08║敦信於實。方便施權，正為於實。權實無疑，自知作
X32n0619_p0404a09║佛。下身子云，我定當作佛，葢領此語也。自放光已
X32n0619_p0404a10║來，諄諄至此，無非叮嚀此事，要在當機自肎。一言
X32n0619_p0404a11║之下，回頭轉腦，諸佛知見，全體現前。其於如來智
X32n0619_p0404a12║慧，不勞肎綮矣。何喜如之。自知二字，最為捷要。即
X32n0619_p0404a13║悟入佛知佛見。若不自知自證，雖佛大慈，亦末如
X32n0619_p0404a14║之何。上正法說已竟。
X32n0619_p0404a15║
X32n0619_p0404a16║妙法蓮華經大成卷第二