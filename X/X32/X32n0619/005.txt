X32n0619_p0443b03║
X32n0619_p0443b04║
X32n0619_p0443b05║妙法蓮華經大成卷第五
X32n0619_p0443b06║
X32n0619_p0443b07║金臺即山居後學　大義　集
X32n0619_p0443b08║妙法蓮華經藥艸喻品第五
X32n0619_p0443b09║此品為中根人述成領解也。由前品四子雖領隨
X32n0619_p0443b10║宜之權、會歸之實，而未明一音密闡真知冥化之
X32n0619_p0443b11║功，如彼大雲雨於一切艸木叢林隨分受潤，故說
X32n0619_p0443b12║此喻，顯大聖平等之慈，若天地之無私、萬物之自
X32n0619_p0443b13║私也。文中具有山川雲雨、艸木叢林，獨以藥艸立
X32n0619_p0443b14║名者，以土地是能生、雲雨是能潤、藥艸等是所生
X32n0619_p0443b15║所潤也。所生所潤通皆有用，而藥艸用強，喻有漏
X32n0619_p0443b16║善能除惡，而無漏善為最也。四子以窮子喻、領火
X32n0619_p0443b17║宅喻，深契聖心故歎善哉，述其得解以喻其人，故
X32n0619_p0443b18║稱藥艸，是世界益。藥艸叢育既久，一蒙雲雨，力用
X32n0619_p0443b19║充潤於內、抽枝發榦於外，如槁苗得雨浡然而興，
X32n0619_p0443b20║喻諸聲聞住最後身有餘涅槃，更不志求佛道，今
X32n0619_p0443b21║得聞經兼以運人，前云是真聲聞，令一切聞內外
X32n0619_p0443b22║自他具勝利用，故名藥艸，是為人益。藥艸能除四
X32n0619_p0443b23║大諸病，補養五臟還色駐年，喻諸聲聞，今得聞經
X32n0619_p0443b24║破無明惑，是對治益。藥艸樹木一蒙雲雨，皆得鮮
X32n0619_p0443c01║澤而各滋茂，喻諸聲聞，今得聞經識心作佛歡喜
X32n0619_p0443c02║踊躍，前云我等今日真是佛子，無上寶聚不求自
X32n0619_p0443c03║至，是第一義益。又藥艸二字言通意別，別但藥艸，
X32n0619_p0443c04║通於三艸二木故；又言別意通，通七方便，別但聲
X32n0619_p0443c05║聞故。△三、如來述成，分二：初、略述成，二、廣述成。初
X32n0619_p0443c06║又二：初、雙歎。善哉！
X32n0619_p0443c07║爾時世尊告摩訶迦葉（至）誠如所言。
X32n0619_p0443c08║雙稱善者，美其領權領實不謬也。善說者，辭致曲
X32n0619_p0443c09║巧，故以序事有條，序理按時。如序窮子始而捨父，
X32n0619_p0443c10║繼而向父，以國王疑父，懼豪貴去父，就父客，作得
X32n0619_p0443c11║父家業，非異人，非異財，然經無限勤苦，寫自己愚
X32n0619_p0443c12║癡之情態。如序父始而失子，繼而求子，門外遙見
X32n0619_p0443c13║子，知下劣放子，設方便得子，及付子家業，無異心，
X32n0619_p0443c14║無異地，然用許多慈悲，明如來善誘之深恩。只此
X32n0619_p0443c15║一喻，序盡五時教理，一化始終，言辭微婉，義理精
X32n0619_p0443c16║詳，非大飲光，錦心繡膓，波舌海口，則不能也。誠如
X32n0619_p0443c17║一句，印定不謬。△二領所不及。
X32n0619_p0443c18║如來復有無量無邊阿僧祇功德（至）說不能盡。
X32n0619_p0443c19║雙歎一揚，此科一抑。謂引喻雖善，陳義未周。以窮
X32n0619_p0443c20║子一喻，止齊二乘得益，先三後一之旨。退不及人
X32n0619_p0443c21║天，進不及菩薩，橫不及八法界，豎不及七方便，是
X32n0619_p0443c22║領不及也。如來復有等者，假汝一身有無量口，一
X32n0619_p0443c23║口有無量舌，一舌演無量音，塵說剎說，至無量億
X32n0619_p0443c24║劫，說不能盡。所謂虗空可量風可繫，無能盡說佛
X32n0619_p0444a01║功德也。當知如來說法，一音演唱，平等不可思議，
X32n0619_p0444a02║實不先頓後漸，初三後一，五乘隨類得解，無有差
X32n0619_p0444a03║別。如龍興雲，一味之雨，普潤一切，遍荷清涼，不隔
X32n0619_p0444a04║枯榮。豈一窮子喻，而盡如來功德哉。下文佛說，尚
X32n0619_p0444a05║不能盡，況迦葉等。△二、廣述成，有長行、偈頌。長行
X32n0619_p0444a06║有二：先述成開三顯一，次復宗稱歎。初又分二：先
X32n0619_p0444a07║法說，次喻說。法說又二：初舉不虗以勸信。
X32n0619_p0444a08║迦葉當知，如來是諸法之王，若有所說，皆不虗也。
X32n0619_p0444a09║佛法雖多，不出權實，權實之外，更無別法。上言無
X32n0619_p0444a10║量無邊者，此意難信，故舉法王發言誠諦以勸信
X32n0619_p0444a11║也。△二、正述開三顯一，分二：先、約教明開顯。
X32n0619_p0444a12║於一切法以智方便（至）皆悉到於一切智地。
X32n0619_p0444a13║於一切下。開權也。一切法謂七方便法也。此法雖
X32n0619_p0444a14║多，以方便波羅蜜隨類演說無不逗會，為人天說
X32n0619_p0444a15║戒善，為二乘說諦緣，為小教說事度，為始教說理
X32n0619_p0444a16║度等。其所說下。顯實也。地實相也。究竟非二故名
X32n0619_p0444a17║一，其性廣博故名切，寂而常照故名智，無住之本
X32n0619_p0444a18║立一切法故名為地。△次約智明開顯。
X32n0619_p0444a19║如來觀知一切諸法（至）示諸眾生一切智慧。
X32n0619_p0444a20║如來下。明開三。觀一切所歸趣者，是權智能照權
X32n0619_p0444a21║也。知一切所歸趣者，是權智能識藥也。知深心所
X32n0619_p0444a22║行，是權智能知病也。藥病俱是權法，權法各有歸
X32n0619_p0444a23║趣。戒善等近趣人天，若作遠緣低頭舉手皆趣佛
X32n0619_p0444a24║果。道品等近趣涅槃，若作福嚴所行是菩薩道，遠
X32n0619_p0444b01║趣寶所。六度理事等法，近遠歸趣途轍不同。深心
X32n0619_p0444b02║所行有二：若深心著於依正者，起深重十惡障人
X32n0619_p0444b03║天乘。若深心著於所執法者，起四倒三道六蔽五
X32n0619_p0444b04║住障四聖乘。當知深心病相不同，如來以權智照
X32n0619_p0444b05║之通達無碍也。又於下。明顯一。諸法究盡明了者，
X32n0619_p0444b06║是實智能照實也。一切權法無不入實，故云究盡。
X32n0619_p0444b07║佛眼所見為明，實智所知為了。若此智照此藥此
X32n0619_p0444b08║病，不照彼藥彼病，彼智照彼不能照此，是權智照
X32n0619_p0444b09║也。一智遍照一切藥一切病，是實智照也。能示眾
X32n0619_p0444b10║生如此圓融境智，故言一切智慧也。又上云通達
X32n0619_p0444b11║無礙，是約權論實也。此於諸法明了者，約實論權
X32n0619_p0444b12║也。二文互現，正明實是權實、權是實權，當知究竟
X32n0619_p0444b13║非權非實、非差別非不差別，以智方便權有差別，
X32n0619_p0444b14║悉到智地則無差別。上法說竟。△二、喻說分二：初、
X32n0619_p0444b15║喻說，二、法合。初中又二：初、有差別喻，喻上權教權
X32n0619_p0444b16║智；二、無差別喻，喻上實教實智。且初分六：初、土地
X32n0619_p0444b17║喻。
X32n0619_p0444b18║迦葉！譬如三千大千世界山川、谿谷、土地。
X32n0619_p0444b19║大千世界喻眾生世界，山川等喻五陰世間。世界
X32n0619_p0444b20║無別法為山川等所成，眾生無別法為五陰所成。
X32n0619_p0444b21║山喻色陰，顯而可見；川喻受陰，水流盈涸；谿喻想
X32n0619_p0444b22║陰，屈曲晦明；谷喻行陰，幽隱難見；土地喻識陰，通
X32n0619_p0444b23║為所依。又即堅固、虗明、融通、幽隱、顛倒五種妄想
X32n0619_p0444b24║所成故。又山喻菩薩五陰，川喻支佛，谿喻聲聞，谷
X32n0619_p0444c01║喻天，土地喻人五陰。一一五陰皆有習因習果所
X32n0619_p0444c02║依，猶山川等為艸木種子質幹所依也。△二、卉木
X32n0619_p0444c03║喻
X32n0619_p0444c04║所生卉木叢林及諸藥艸，種類若干，名色各異。
X32n0619_p0444c05║卉是艸之都名，木是樹之總稱，眾艸成叢，眾樹成
X32n0619_p0444c06║林，治病力用勝者為藥艸。如善法治惡，無漏善治
X32n0619_p0444c07║惡，義勝故喻藥艸。五乘七方便因果種子不一，故
X32n0619_p0444c08║云種類若干。如是種類，各有稱謂即是名，各有體
X32n0619_p0444c09║相即是色。△三密雲喻。
X32n0619_p0444c10║密雲彌布，遍覆三千，大千世界。
X32n0619_p0444c11║喻佛三密也。雲有形色。喻佛應世身密也。雲能覆
X32n0619_p0444c12║陰。喻佛慈悲即意密。下佛說教即口密。以慈悲熏
X32n0619_p0444c13║應身。說法遍十法界。故言密布。△四、澍雨喻
X32n0619_p0444c14║一時等澍。
X32n0619_p0444c15║喻佛口密。八音四辯，宣澍法雨，雲不密不能等澍，
X32n0619_p0444c16║慈不密不能廣利。一雲所雨，大千普洽，喻一音密
X32n0619_p0444c17║闡，群生均被也。△五、受潤喻。
X32n0619_p0444c18║其澤普洽卉木叢林（至）大根大莖大枝大葉。
X32n0619_p0444c19║法雨普潤七種眾生，心地所有習因種子即生，名
X32n0619_p0444c20║為普洽。根莖枝葉者，喻信戒定慧次第相資，小根
X32n0619_p0444c21║等喻人天信戒定慧，中根等喻二乘信戒定慧，大
X32n0619_p0444c22║根等喻菩薩信戒定慧也。△六、增長喻。
X32n0619_p0444c23║諸樹大小隨上中下（至）而得生長華果敷實。
X32n0619_p0444c24║此明艸木隨分受潤也。七種眾生習報兩因，善法
X32n0619_p0445a01║既蒙法雨所潤，則習報兩果各得增長也。稱其種
X32n0619_p0445a02║性者，明施權稱機，小不過分，大不減少，即七種習
X32n0619_p0445a03║報兩因也。華果敷實，即七種習報二果也。華如習
X32n0619_p0445a04║果，果如報果，此隔字為對，應言華敷果實。△二、無
X32n0619_p0445a05║差別喻，喻上實教實智，分三：初、一地所生喻。
X32n0619_p0445a06║雖一地所生。
X32n0619_p0445a07║五乘心地，地體無別，然皆能生，即一實相地而分
X32n0619_p0445a08║五乘七方便也。△二一、雨所潤喻。
X32n0619_p0445a09║一雨所潤。
X32n0619_p0445a10║一音所宣一乘法門，開發五乘善根，終是一音平
X32n0619_p0445a11║等之教，以被物雖五化，意唯一故。△三、三艸二木
X32n0619_p0445a12║喻
X32n0619_p0445a13║而諸艸木，各有差別。
X32n0619_p0445a14║小艸力弱喻人天，中艸小勝喻二乘，上艸又勝喻
X32n0619_p0445a15║小教菩薩，小樹大樹勝於三艸，喻始分二教菩薩。
X32n0619_p0445a16║三艸二木稟益差別，不自覺知五乘善根蒙佛法
X32n0619_p0445a17║雨隨分增長，亦不自知五種之因皆依一佛性，亦
X32n0619_p0445a18║不自知五乘之教皆是大乘，亦不自知同歸佛慧，
X32n0619_p0445a19║唯有如來乃能知之。總之，羣機唯是一理，所說唯
X32n0619_p0445a20║是一乘，五性眾生習種有異，立志不同，進修有勤
X32n0619_p0445a21║怠之別，領會有淺深之異，如地無私生，雨無偏潤，
X32n0619_p0445a22║但艸木隨分受潤，華實自別，此則造物無私物之
X32n0619_p0445a23║自私，聖心無比機之自比也。上喻說竟。△二、法合
X32n0619_p0445a24║分二：初、合有差別喻，二、合無差別喻。初中又二：先
X32n0619_p0445b01║正合六喻，次提喻帖合。初正合中分六：初、合密雲
X32n0619_p0445b02║喻。
X32n0619_p0445b03║迦葉當知，如來亦復如是（至）遍覆三千大千國土。
X32n0619_p0445b04║合喻不次。上喻先明五乘根性差別，就機說故，五
X32n0619_p0445b05║乘居先。此中就佛邊說，先合密雲，順序故也。由如
X32n0619_p0445b06║來出世，然後說法，法必被機，機則受解，緣別也。出
X32n0619_p0445b07║現於世者，出現對入隱言，以證窮法身，常處寂光，
X32n0619_p0445b08║隱而入也。為諸眾生，倒駕慈航，逆流而出，應身世
X32n0619_p0445b09║間，出而現也。如大雲起，提喻帖合雲者，無私成事，
X32n0619_p0445b10║住止不定，喻如來不生不滅。又覆陰義，大慈現身，
X32n0619_p0445b11║覆育一切眾生。又法身如空，應身如雲，此合身意
X32n0619_p0445b12║二密。以大音聲者，舉佛口密，合雲有聲。普遍天人
X32n0619_p0445b13║等，別舉三善道，稟口密之益，即三乘根性三十子，
X32n0619_p0445b14║別稟聲益。如彼一句，合雲有聲。遍覆一句，通舉皆
X32n0619_p0445b15║是佛子，俱稟口密之益也。△二、合澍雨喻，分三：先
X32n0619_p0445b16║唱號令知。
X32n0619_p0445b17║於大眾中而唱是言（至）天人師、佛、世尊。
X32n0619_p0445b18║先唱十號，令眾知歸。我是之言，非自伐也。以佛出
X32n0619_p0445b19║世，九十六種各興異端，今於眾中唱名，令人知所
X32n0619_p0445b20║崇重故也。△二、弘誓知見。
X32n0619_p0445b21║未度者令度，未解者令解（至）開道者說道者。
X32n0619_p0445b22║此四弘度生知見不謬也。弘誓本成慈悲，慈悲既
X32n0619_p0445b23║緣苦樂，弘誓亦約四諦而論。若見苦諦，逼迫悽慘
X32n0619_p0445b24║楚毒辛酸，緣此起誓，故云未度苦者令度苦，即眾
X32n0619_p0445c01║生無邊誓願度也。若見集諦，顛倒流轉迷惑繫縛，
X32n0619_p0445c02║生死無涯甚可哀傷，緣此起誓，故云未解集者令
X32n0619_p0445c03║解集，即煩惱無邊誓願斷也。清淨之道眾生不識，
X32n0619_p0445c04║行此道者能出生死至安樂地，欲示眾生安立此
X32n0619_p0445c05║道，故云未安道品者令安道品，即法門無量誓願
X32n0619_p0445c06║學也。滅煩惱處名為涅槃，子果縛斷獲二涅槃，緣
X32n0619_p0445c07║此起誓，故云未證滅諦者令證滅諦涅槃，即佛道
X32n0619_p0445c08║無上誓願成也。今世二句，三達洞照也。宿命達過
X32n0619_p0445c09║去，天眼達未來，漏盡達現在，亦名三明。一切知者，
X32n0619_p0445c10║具足三智也。一切見者，具足五眼也。知道三句，三
X32n0619_p0445c11║業隨智慧行也。知道謂意不護，開道謂身不護，說
X32n0619_p0445c12║道謂口不護，良以如來三業常與智俱則無有失，
X32n0619_p0445c13║故不須護也。道指一乘，由意證知此道，故能現形
X32n0619_p0445c14║開顯語言宣說也。△三召機來聽。
X32n0619_p0445c15║汝等天、人、阿修羅眾皆應到此，為聽法故。
X32n0619_p0445c16║六道眾生，均在悲化之內，勸三善道應來聽者，聞
X32n0619_p0445c17║法易故。又成道音聲，遍聞三界，大通光明，遠照十
X32n0619_p0445c18║方，皆召機來聽意也。△三、合土地喻
X32n0619_p0445c19║爾時，無數千萬億種眾生來至佛所而聽法。
X32n0619_p0445c20║眾生來者，感應道交，故他方大士不遠而來，此土
X32n0619_p0445c21║天人隨緣而至，如雲龍風虎之狀。△四、合卉木喻
X32n0619_p0445c22║如來於時，觀是眾生，諸根利鈍，精進懈怠。
X32n0619_p0445c23║上喻中有卉木差別大小不同，今合中明五乘根
X32n0619_p0445c24║有利鈍、行有勤怠，正是習因淺深與卉木義同也。
X32n0619_p0446a01║於時者，觀機時也。若論最初即鹿苑說小之時，若
X32n0619_p0446a02║論中間處處得論於時。利鈍者，三途因惡果苦不
X32n0619_p0446a03║能受道為鈍，七方便人聞教得益為利。別譯三途
X32n0619_p0446a04║受報窮劫鈍也，人天聰明睿智利也，人天但受果
X32n0619_p0446a05║報不肎受道為鈍，三乘根性斷惑出界為利。精進
X32n0619_p0446a06║懈怠者，三途放逸為怠，人天五戒十善為進，人天
X32n0619_p0446a07║不厭苦為怠，二乘怖畏無常為進，二乘貪證不求
X32n0619_p0446a08║佛果為怠，菩薩志求佛道為精進也。△五、合受潤
X32n0619_p0446a09║喻。
X32n0619_p0446a10║隨其所堪而為說法，種種無量，皆令歡喜，快得善利。
X32n0619_p0446a11║隨堪為說者，即是稱會五乘機宜而說也。如堪以
X32n0619_p0446a12║人天為說戒善，堪以三乘為說諦緣六度等。歡喜
X32n0619_p0446a13║善利者，即五乘各蒙法潤得益也。△六、合增長
X32n0619_p0446a14║喻。
X32n0619_p0446a15║是諸眾生聞是法已（至）任力所能漸得入道。
X32n0619_p0446a16║五乘眾生各得聞法，各得增長，現世至受樂者。如
X32n0619_p0446a17║三途聞法，息苦停酸，即現世安隱也；或生人天中，
X32n0619_p0446a18║即後生善處也；於人天中修道，即以道受樂也。人
X32n0619_p0446a19║天聞法持戒，福德扶身，現世安隱也；天生天上，人
X32n0619_p0446a20║生人間，或天人互生者，即後生善處也；生能悟解，
X32n0619_p0446a21║即以道受樂也。二乘聞法，得有餘涅槃，即現世安
X32n0619_p0446a22║隱；生方便土，即後生善處；於彼聞經，即以道受樂。
X32n0619_p0446a23║生身菩薩聞盧舍那說法，得無生忍，即現世安隱；
X32n0619_p0446a24║生實報土，即生善受樂。又現世至受樂者，習因感
X32n0619_p0446b01║習果也。離諸障礙，即現世安隱；任力入道者，即後
X32n0619_p0446b02║世以道受樂，亦是報因感報果也。又受樂釋安隱，
X32n0619_p0446b03║聞法釋生善處。又既聞下，結。二乘離煩惱障，菩薩
X32n0619_p0446b04║離二障，人天離三惡障，五人於各法中各入其道
X32n0619_p0446b05║也。正合六喻竟。△二、提喻帖合
X32n0619_p0446b06║如彼大雲雨於一切（至）具足蒙潤各得生長。
X32n0619_p0446b07║大雲，帖合形聲兩益。雨於一切，帖合澍雨。卉木藥
X32n0619_p0446b08║艸，帖合受化眾生。利鈍怠進，加其二句，帖合受潤
X32n0619_p0446b09║得益。各得生長，帖合現世安隱等。土地義含。△二、
X32n0619_p0446b10║合無差別喻，分五：初、無差別法，眾生蒙潤不知。
X32n0619_p0446b11║如來說法一相一味（至）所得功德不自覺知。
X32n0619_p0446b12║一相者，眾生之心同一真如，是一地也。一味者，一
X32n0619_p0446b13║乘之法同詮一理，是一雨也。昔於一實相方便開
X32n0619_p0446b14║為七相，一乘法方便說為七教，佛知究竟終歸一
X32n0619_p0446b15║相一味也。所謂下。雙釋。解脫相者，無生死相也。離
X32n0619_p0446b16║相者，無涅槃相也。滅相者，無相亦無相也。此是一
X32n0619_p0446b17║相中三相。又解脫相者，無分段變易二邊業縛之
X32n0619_p0446b18║相。離相者，得中道智慧遠離二邊無所取著。滅相
X32n0619_p0446b19║者，二邊因滅得有餘涅槃，二邊果滅得無餘涅槃。
X32n0619_p0446b20║此是一味中三相。又法法皆如，同一相也。物物皆
X32n0619_p0446b21║洽，同一味也。眾生沾法雨而超纏縛，即此一相一
X32n0619_p0446b22║味之法名解脫相。沾法雨而離因緣，即此一相一
X32n0619_p0446b23║味之法名離相。沾法雨而得寂滅，即此一相一味
X32n0619_p0446b24║之法名滅相。名雖有三，究竟皆至一切種智，所謂
X32n0619_p0446c01║終則得為一切智果也。大經云：譬如眾水皆是一
X32n0619_p0446c02║味，隨器異故水有差別。如來說法唯是一味，隨眾
X32n0619_p0446c03║生心地器異故有無量差別。此如來觀知一切諸
X32n0619_p0446c04║法之所歸趣者此也。其有下。明眾生不知，正合上
X32n0619_p0446c05║艸木差別。眾生舉不知之人也，法乃一音之法也。
X32n0619_p0446c06║若持誦等正明不知，葢持誦不同修行亦異，人天
X32n0619_p0446c07║作戒善之解，三乘作諦緣六度之解，解既不同即
X32n0619_p0446c08║是差別。所得功德不自覺知者，明五人各稟教益，
X32n0619_p0446c09║不知佛是一音無差別教，是不知實，亦不知七方
X32n0619_p0446c10║便人各執己解為實，是不知權，故云不自覺知。△
X32n0619_p0446c11║二、唯有如來如實知之。
X32n0619_p0446c12║所以者何唯有如來（至）如實見之明了無礙。
X32n0619_p0446c13║唯有下，約四法知。過去因為種，現在形貌為相。主
X32n0619_p0446c14║質名體，自分不改名性。種、相、體、性，五乘各論，五乘
X32n0619_p0446c15║各異，即是差別，如來能知。同是一種、一相、一體、一
X32n0619_p0446c16║性，即無差別，如來亦能知。差即無差，無差即差，如
X32n0619_p0446c17║來亦能知。念何事下，約三法知。念、思、修即三慧。明
X32n0619_p0446c18║記不忘曰念，意沉默想曰思，篤行無怠曰修。何事
X32n0619_p0446c19║者，是所稟之教。如小根念人天之事，中根念二乘
X32n0619_p0446c20║之事，上根念菩薩之事。思、修亦然。云何者，有操修
X32n0619_p0446c21║之功。如小根以五戒、十善法而念，中根以四諦因
X32n0619_p0446c22║緣法而念，上根以六度法而念。思、修亦然。以何法
X32n0619_p0446c23║者，謂用何因緣也。如念人天者，以福報因緣而念；
X32n0619_p0446c24║念二乘者，以懼苦求樂之因緣而念；念菩薩者，以
X32n0619_p0447a01║自利利他之因緣而念也。思、修亦然。三根、三慧即
X32n0619_p0447a02║差別。若入圓妙三慧，即無差別。以何法得下，約二
X32n0619_p0447a03║法知。以何法即是因，得何法即是果。如戒善因、人
X32n0619_p0447a04║天果，諦緣、度因、三乘果，五乘之因各得其果，即是
X32n0619_p0447a05║差別。眾生、諸佛一如無二如，即無差別。眾法住下，
X32n0619_p0447a06║約一法知。七方便住於七位，故言種種之地，此即
X32n0619_p0447a07║差別。如來如實佛眼見之，明了無礙，如眾流入海，
X32n0619_p0447a08║失於本味，則無差別。隨他意語，以智方便而演說
X32n0619_p0447a09║之，則如來能知差別。其所說法皆悉到於一切智
X32n0619_p0447a10║地，則如來能知無差別。△三、舉喻帖合眾生不知。
X32n0619_p0447a11║如彼卉木叢林諸藥艸等，而不自知上中下性。
X32n0619_p0447a12║所謂眾生聞法修行，所得功德，不自覺知也。如天
X32n0619_p0447a13║地之產百嘉，雨露之滋眾卉，自生自遂，孰能知之？
X32n0619_p0447a14║△四、牒前結釋如來能知。
X32n0619_p0447a15║如來知是一相一味之法（至）終歸於空。
X32n0619_p0447a16║一相一味之法為緣，分別解離滅等，一為無量也。
X32n0619_p0447a17║究竟等歸空，無量為一也。此是牒前重釋無差別
X32n0619_p0447a18║之義。一相一味解脫離滅，若是二乘法體，猶是差
X32n0619_p0447a19║別言宣。今作大乘究竟涅槃，終歸於空，即無差別。
X32n0619_p0447a20║究竟一句，結上諸句，非是二乘有餘，乃是究竟大
X32n0619_p0447a21║涅槃也。常寂一句，結上諸句，非是小乘寂滅，乃是
X32n0619_p0447a22║常住寂滅。前云常自寂滅相，即此義也。終歸一句，
X32n0619_p0447a23║顯非灰斷之空，乃中道了義第一義空也。△五、釋
X32n0619_p0447a24║疑。
X32n0619_p0447b01║佛知是已，觀眾生心欲（至）不即為說一切種智。
X32n0619_p0447b02║恐疑云：佛既知始末是一，何不鹿苑即為說實？釋
X32n0619_p0447b03║云：佛知是實，因觀眾生心，欲隨三悉檀而將之護
X32n0619_p0447b04║之。將護二字，正是如來抑之在懷，捨己從人，恐其
X32n0619_p0447b05║誹謗，將導護惜，故不即為說一切種智也。上述成
X32n0619_p0447b06║開三顯一已竟。△次復宗稱歎。
X32n0619_p0447b07║汝等迦葉甚為希有（至）隨宜說法難解難知。
X32n0619_p0447b08║前明如來無量功德億劫說不能盡，恐人疑四子
X32n0619_p0447b09║領解，何必是實？當知前約佛恩普被猶如雲雨靡
X32n0619_p0447b10║不覆潤，佛恩普載猶如大地靡不生成，豈但為一
X32n0619_p0447b11║方一機而已哉？故云說不能盡。上來廣明一音冥
X32n0619_p0447b12║化澤被無疆已竟到此，故佛歎述雖未及究竟佛
X32n0619_p0447b13║地，且領五時權實開佛知見，分證佛果亦誠不虗，
X32n0619_p0447b14║兼欲引發下根令同得悟，故云汝等希有。二乘以
X32n0619_p0447b15║無為正位捨證入實，故云甚為希有。能知隨宜說
X32n0619_p0447b16║法，述其能領開三。能信能受，述其能領顯實。所以
X32n0619_p0447b17║下，釋成佛於一道隨宜說三深玄難解難知，而汝
X32n0619_p0447b18║等能信能受，故歎希有也。長行竟。△二、偈頌有五
X32n0619_p0447b19║十四行半，分二：先四行頌上法說，次五十行半頌
X32n0619_p0447b20║喻說。初又二：先半行頌法王不虗。
X32n0619_p0447b21║爾時，世尊欲重宣此義，而說偈言：
X32n0619_p0447b22║破有法王，出現世間。
X32n0619_p0447b23║因果不亡，為有二十五王，三昧破二十五有，如來
X32n0619_p0447b24║已破此有為法中王，故云破有法王。△次三行半
X32n0619_p0447c01║頌開權實。
X32n0619_p0447c02║隨眾生欲種種說法（至）以種種緣令得正見。
X32n0619_p0447c03║隨眾生二句，開權也，隨其欲樂方便說。三、如來下，
X32n0619_p0447c04║顯實。功高十地德邁三賢，非尊重而何？甚深無量
X32n0619_p0447c05║橫竪莫窮，非深遠而何？深鑑小機知其未堪不輕
X32n0619_p0447c06║所說，是故四十餘年默而不說。今大機既發方為
X32n0619_p0447c07║說之，何故久默而不說耶？當知有智若聞能信能
X32n0619_p0447c08║解，其柰無智疑悔，悔則謗，謗則墮苦而永失矣。是
X32n0619_p0447c09║故下，頌上到一切智地，如來隨種種緣說種種教，
X32n0619_p0447c10║悉為令得大乘知見也。此中破有對治，隨欲世界
X32n0619_p0447c11║久默為人，正見第一義也。△次、五十行半頌喻說，
X32n0619_p0447c12║分二：初、十行半頌上喻說，二、四十行頌法合。初又
X32n0619_p0447c13║二：初、九行半頌有差別，二、一行頌無差別。初、九行
X32n0619_p0447c14║半分六：初、三行頌密雲喻。
X32n0619_p0447c15║迦葉當知譬如大雲（至）靉靆垂布如可承攬。
X32n0619_p0447c16║雲喻應身，應身隨智慧行，故為慧雲。能具十二部
X32n0619_p0447c17║經法，故云含潤。身放大光如電躍，口震四辯如雷
X32n0619_p0447c18║聲，聞法歡喜，故言悅豫。九十五種邪見不現，故言
X32n0619_p0447c19║揜蔽。除心地九十八種見思熱惱，如地清涼。應身
X32n0619_p0447c20║現世，似同三有，有心往取，實不可得，故云如可承
X32n0619_p0447c21║攬。△二、一行頌澍雨喻。
X32n0619_p0447c22║其雨普等，四方俱下，流澍無量，率土充洽。
X32n0619_p0447c23║八音四辯，宣澍法雨，一時俱聞，故云四方俱下。凡
X32n0619_p0447c24║有心者，皆蒙利益，故曰率土充洽。△三、一句頌土
X32n0619_p0448a01║地喻。
X32n0619_p0448a02║山川險谷
X32n0619_p0448a03║即七方便眾生五陰，今蒙法雨身意柔軟，如山川
X32n0619_p0448a04║土地得雨潤澤也。△四、二句頌卉木喻。
X32n0619_p0448a05║幽邃所生，卉木藥艸。
X32n0619_p0448a06║頌上眾生習因差別。喻眾生久遠習因，隱在陰界
X32n0619_p0448a07║入內，故言幽䆳。今蒙法雨，悉得開發，故言所生。△
X32n0619_p0448a08║五、二行三句頌受潤喻。
X32n0619_p0448a09║大小諸樹百穀苗稼（至）艸木叢林隨分受潤。
X32n0619_p0448a10║物理論云：粱者，黍稷之總名。稻者，粳糯之總名。菽
X32n0619_p0448a11║者，眾豆之總名。三各二十，共六十。蔬果之實各二
X32n0619_p0448a12║十，合為百穀。百穀總名曰五穀，謂麻、黍、稷、麥、豆也。
X32n0619_p0448a13║取喻五乘能生百善，其實百善能生五乘也。甘蔗
X32n0619_p0448a14║喻定，葡萄喻慧，乾地一句喻未信者亦信也。其雲
X32n0619_p0448a15║下，喻佛所說一相一味之法，三乘五性隨分受益
X32n0619_p0448a16║也。△六、二行頌增長喻。
X32n0619_p0448a17║一切諸樹上中下等（至）一雨所及皆得鮮澤。
X32n0619_p0448a18║小不過分，大不減少，五乘各得增長，故云皆得鮮
X32n0619_p0448a19║澤。△二、一行頌無差別喻。
X32n0619_p0448a20║如其體相，性分大小，所潤是一，而各滋茂。
X32n0619_p0448a21║五乘體相根性不同，如來法雨所潤是一，初二句
X32n0619_p0448a22║頌所生所潤，次一句頌能潤，則是無差別也。各滋
X32n0619_p0448a23║茂者，差別不自覺知也。△二、四十行頌法合，分二：
X32n0619_p0448a24║初、三十五行頌合有差別，二、五行頌合無差別。初
X32n0619_p0448b01║有六：初、一行頌合密雲。
X32n0619_p0448b02║佛亦如是，出現於世，譬如大雲普覆一切。
X32n0619_p0448b03║初二句正合，次二句提喻帖合。△二、八行半，頌合
X32n0619_p0448b04║澍雨，又三：初、三行，頌唱號令歸。
X32n0619_p0448b05║既出於世為諸眾生（至）出於世間猶如大雲。
X32n0619_p0448b06║諸法之實，長行所無，即一乘實相，方便權巧，分別
X32n0619_p0448b07║演說，皆為此也。△二、一行半頌四弘度生。
X32n0619_p0448b08║充潤一切枯槁眾生（至）世間之樂及涅槃樂。
X32n0619_p0448b09║法雨滋潤枯槁眾生，皆令離苦。如五戒離三途苦，
X32n0619_p0448b10║十善離人道苦，聲聞離三界無常苦，緣覺離從他
X32n0619_p0448b11║聞法苦，菩薩離內無利智外無相好苦。既離苦已，
X32n0619_p0448b12║皆得世出世間安隱快樂也。世間樂，人天也。出世
X32n0619_p0448b13║間涅槃樂，三乘也。又五乘咸有世間之樂，皆令得
X32n0619_p0448b14║涅槃第一之樂也。充潤二句，即度眾生。皆令一句，
X32n0619_p0448b15║即斷煩惱。安隱一句，即學法門。及涅一句，即成佛
X32n0619_p0448b16║道。△三、四行頌召機來聽。
X32n0619_p0448b17║諸天人眾一心善聽（至）常為大乘而作因緣。
X32n0619_p0448b18║初二行，召集人天等聽法也。身無上相好莊嚴，口
X32n0619_p0448b19║無上具四無礙，意無上俯察群機，故云無上尊。次
X32n0619_p0448b20║為大眾下，能說人尊，故所說法妙。甘露乃不死之
X32n0619_p0448b21║藥，妙法是真常之體，稱之為淨，以不染故也。甘露
X32n0619_p0448b22║淨法止得一味，乃解脫涅槃之味也。一味之法以
X32n0619_p0448b23║一妙音演暢，隨類得解斯義，即上解脫涅槃也。常
X32n0619_p0448b24║為二句，申明非但一時演暢斯義而已，乃於四十
X32n0619_p0448c01║年中雖說九部之法，常為大乘解脫涅槃而作因
X32n0619_p0448c02║緣也。△三、四行頌合土地。
X32n0619_p0448c03║我觀一切普皆平等（至）充足世間如雨普潤。
X32n0619_p0448c04║我觀二句，一性平等。無有四句，冤親平等。恒為二
X32n0619_p0448c05║句，說法平等。如為二句，一多平等。常演下，久近平
X32n0619_p0448c06║等。說法乃如來之能事，除此之外，皆為他事。去來
X32n0619_p0448c07║坐立，即四威儀中，凡有機感，皆為說法，終不疲厭。
X32n0619_p0448c08║若有彼此等，則有限礙疲厭。世尊視四生如一子，
X32n0619_p0448c09║等三界以同仁，為七種眾生說法，如雨澍山川谿
X32n0619_p0448c10║谷，平等普潤也。△四、二行頌合卉木。
X32n0619_p0448c11║貴賤上下持戒毀戒（至）等雨法雨而無懈倦。
X32n0619_p0448c12║文具六對：貴為天子，賤為庶民，王民一對；上而諸
X32n0619_p0448c13║天，下而人道，天人一對；持戒出家，毀戒在家，僧俗
X32n0619_p0448c14║一對；菩薩纓絡嚴身，具足威儀，聲聞福德淺薄，不
X32n0619_p0448c15║具威儀，三乘一對；正見內教，邪見外道，內外一對；
X32n0619_p0448c16║根利者大乘，根鈍者小乘，大小一對；等雨者其教
X32n0619_p0448c17║無私，無懈者誨人不倦。自貴賤至利鈍，五乘展轉
X32n0619_p0448c18║論之。△五十一行頌合受潤分三：初一行總明受
X32n0619_p0448c19║潤。
X32n0619_p0448c20║一切眾生，聞我法者，隨力所受，住於諸地。
X32n0619_p0448c21║五乘受解緣別，所證各異，故曰諸地，即下人天等。
X32n0619_p0448c22║△二、七行別明受潤。
X32n0619_p0448c23║或處人、天、轉輪聖王（至）如是菩薩名為大樹。
X32n0619_p0448c24║或處下一行，明小艸受潤。五戒處人道加，勝施處
X32n0619_p0449a01║輪王加，十善處釋提，四禪處梵王。人天修戒善、四
X32n0619_p0449a02║禪、八定等法，暫治三惡、八苦之病，故喻小艸治時
X32n0619_p0449a03║疾而已。知無下二行，明中艸受潤。二乘俱有智斷
X32n0619_p0449a04║無漏，即道品等法，修之能得小乘。但二乘諦緣之
X32n0619_p0449a05║法，破人執之病，免三界苦，不能化他，乃喻中艸。求
X32n0619_p0449a06║世下一行，明上艸受潤。權教菩薩自信作佛，修六
X32n0619_p0449a07║度行，自利利他，然皆住相，不稱性理，縱破法執，不
X32n0619_p0449a08║能忘相，終不能治無明之病，但志求精進，勝於二
X32n0619_p0449a09║乘，故喻上艸六度中精進為最。大論云：施、戒、忍乃
X32n0619_p0449a10║世間常法，欲修定、慧，必須精進。今舉精進攝餘度
X32n0619_p0449a11║也。又諸下一行半，明小樹受潤。佛所鍾愛，故稱佛
X32n0619_p0449a12║子。有三賢、四加之別，故云諸。位雖涉乎地前，心則
X32n0619_p0449a13║專乎佛道。佛道雖多，不出四無量心為本，故曰常
X32n0619_p0449a14║行慈悲。佛雖未記作佛，自知作佛無疑。此菩薩雖
X32n0619_p0449a15║順性而修，二執齊破，未見法身，道用猶劣，廕化不
X32n0619_p0449a16║廣，故喻小樹。安住下一行半，明大樹受潤。此菩薩
X32n0619_p0449a17║分證實相，具不思議德用，住於神通，轉不退輪，於
X32n0619_p0449a18║一念頃能於十方開導利益一切眾生，故喻大樹。
X32n0619_p0449a19║△三、三行總結能潤所潤。
X32n0619_p0449a20║佛平等說如一味雨（至）於佛智慧如海一滴。
X32n0619_p0449a21║佛平等說，能潤也。所稟各異，所潤也。佛以下，顯功
X32n0619_p0449a22║德智慧，如大海無際。以此喻種種演說，如海一滴
X32n0619_p0449a23║耳。正是前文說不能盡之意。△六、八行半頌合增
X32n0619_p0449a24║長喻，分二：先二行總頌增長。
X32n0619_p0449b01║我雨法雨充滿世間（至）隨其大小漸增茂好。
X32n0619_p0449b02║法本一味，修之不同，故有差別。如彼下，舉喻帖釋。
X32n0619_p0449b03║△次六行半別頌增長。
X32n0619_p0449b04║諸佛之法常以一味（至）是名大樹而得增長。
X32n0619_p0449b05║先明法一機異，普得具足，即現世安隱，修行得果，
X32n0619_p0449b06║即後生受樂也。聲聞若不值佛，此身未必無後，由
X32n0619_p0449b07║見佛故，成最後身，果縛尚存，聞法得果，是中上增
X32n0619_p0449b08║長。菩薩智慧堅固，了三界如幻，求最上佛果，是小
X32n0619_p0449b09║樹增長。住禪得通，聞法歡喜，是大樹增長。此文似
X32n0619_p0449b10║有缺略，缺少小艸增長，略則無權進實，理應人天
X32n0619_p0449b11║漸進三乘，三乘漸入一乘，由實至究竟，三艸二木，
X32n0619_p0449b12║各有勝進，方盡會權歸實之旨。上頌合有差別竟。
X32n0619_p0449b13║△二、五行頌合無差別。
X32n0619_p0449b14║如是迦葉佛所說法（至）漸漸修學悉當成佛。
X32n0619_p0449b15║大雲一味，無差別也。各得成實，有差別也。以華喻
X32n0619_p0449b16║人，故云人華。當知下，明開權顯實。非滅度者，未度
X32n0619_p0449b17║變易也。獨言二乘者，為保證心強故，人天不計果
X32n0619_p0449b18║為涅槃，菩薩不於中間取證，故但言二乘耳。道，因
X32n0619_p0449b19║也。菩薩之道須斷通惑，二乘亦斷此惑，故云是菩
X32n0619_p0449b20║薩道。二乘智斷既是菩薩之因，豈宜執為果耶？故
X32n0619_p0449b21║斥之是菩薩道，更令修習方得成佛。大二乘行業
X32n0619_p0449b22║不異菩薩，但發心有異，如不龜之藥，浣者用之但
X32n0619_p0449b23║充衣食，士者用之則食封邑，豈藥有差別哉？的實
X32n0619_p0449b24║而論，不但二乘之行不異菩薩，一切人天善業皆
X32n0619_p0449c01║菩薩行，豈必高巖入定虎口亡身者乎？修學者，勸
X32n0619_p0449c02║修實相之因。成佛者，授其實相之果也。上如來述
X32n0619_p0449c03║成已竟。
X32n0619_p0449c04║妙法蓮華經授記品第六
X32n0619_p0449c05║梵語和伽羅，此云授記，即讖語也。讖，騐也。今生授
X32n0619_p0449c06║記，取騐於當來。故聖言說與曰授，果與心期曰記。
X32n0619_p0449c07║以諸子雖信作佛，不蒙一言印許，終滯猶豫。既授
X32n0619_p0449c08║之後，則全身擔荷，銘心自辦也。又諸經或破授記，
X32n0619_p0449c09║如淨名云：汝彌勒為從如生得記？為從如滅得記？
X32n0619_p0449c10║如無生滅，則知無記。思益云：願不聞記名。大品云：
X32n0619_p0449c11║授記是戲論法。今經云何？答：若見有記記人，此見
X32n0619_p0449c12║須破；若菩薩誓記，此須與記；若世諦故記，第一義
X32n0619_p0449c13║中無有是事。今經記有多種：若通記，如法師品聞
X32n0619_p0449c14║此經一偈一句，乃至一念隨喜者，我皆與授記等；
X32n0619_p0449c15║若別記，如三周授三根等；若正因記，如不輕云我
X32n0619_p0449c16║不敢輕於汝等；若緣因記，如法師品以華香十種
X32n0619_p0449c17║供養，當知此人是大菩薩，成就菩提；若了因記，如
X32n0619_p0449c18║三周授記；若遲記，如聲聞；速記，如龍女；佛記，如此
X32n0619_p0449c19║文；菩薩記，如不輕。又他經但記菩薩，不記二乘；但
X32n0619_p0449c20║記善，不記惡；但記男，不記女；但記人，不記畜。今經
X32n0619_p0449c21║皆記，亦云受記。今從佛授與得名，故云授記。又當
X32n0619_p0449c22║知開佛知見，成自性佛，以心印心，名為授記。授為
X32n0619_p0449c23║授道，記為記事。道無涯際，非師無由發生；事雖夢
X32n0619_p0449c24║幻，非記無由起信。是則由道而祿生，由祿而顯道
X32n0619_p0450a01║也。△四、授四子記，分二：初、正與中根授劫國莊嚴
X32n0619_p0450a02║記，二、許為下根作宿世因緣說。初又二：初、授迦葉
X32n0619_p0450a03║記，二、授三子記。初有長行、偈頌。長行分五：初、行因。
X32n0619_p0450a04║爾時，世尊說是偈已（至）廣宣諸佛無量大法。
X32n0619_p0450a05║諸授記中，奉佛多少不同，隨其願力也。事佛功行
X32n0619_p0450a06║不同，隨其才力也。成佛果號不同，隨其因行也。告
X32n0619_p0450a07║大眾者，取證也。奉覲等，外託勝緣，具足諸佛無量
X32n0619_p0450a08║福德也。廣宣等，內積勝因，成就諸佛甚深智慧也。
X32n0619_p0450a09║因緣雙勝，福慧二嚴，方得成佛。宣大法者，法師行
X32n0619_p0450a10║菩薩道也。△二得果
X32n0619_p0450a11║於最後身得成為佛（至）天人師佛世尊。
X32n0619_p0450a12║最後身二義：一、聲聞此身已盡不受後有，名最後
X32n0619_p0450a13║身；二、等覺後心金剛喻定，無明斷盡異熟識空，名
X32n0619_p0450a14║最後身。今是後義。別號光明者，因中然燈續明紫
X32n0619_p0450a15║金塗佛，世世生生身常金色，故為羅漢時名飲光，
X32n0619_p0450a16║成佛時號光明。由說法化生自利利他，如日光明
X32n0619_p0450a17║破一切暗也。△三劫國。
X32n0619_p0450a18║國名光德，劫名大莊嚴。
X32n0619_p0450a19║國屬地理，劫屬天時，皆類其因行依正，不出二儀
X32n0619_p0450a20║也。光德者，所出皆智人故。莊嚴者，依正皆美勝故。
X32n0619_p0450a21║△四、壽命正像。
X32n0619_p0450a22║佛壽十二小劫（至）像法亦住二十小劫。
X32n0619_p0450a23║淨法界身，本無出沒。然住十二劫者，隨大悲願力
X32n0619_p0450a24║而示現耳。正像之法，二十劫而滅者，隨眾生機感
X32n0619_p0450b01║而隆替耳。法性佛身，固無加損於其間也。△五國
X32n0619_p0450b02║淨眷屬。
X32n0619_p0450b03║國界嚴飾無諸穢惡（至）雖有魔及魔民皆護佛法。
X32n0619_p0450b04║國土淨者，皆由平等淨心之所感也。瓦礫荊棘，雜
X32n0619_p0450b05║心感也；便利不淨，染心感也；坑坎堆阜，諂曲心感
X32n0619_p0450b06║也。諸佛無雜染諂曲，故國界嚴飾，無諸穢惡；唯修
X32n0619_p0450b07║清淨妙行，故其土平正，寶華周遍。淨名曰：隨其心
X32n0619_p0450b08║淨，則佛土淨；隨其心淨，則一切功德淨。此其證也。
X32n0619_p0450b09║其國下眷屬眾多，魔護佛法，大權示現，行於非道，
X32n0619_p0450b10║通達佛道，皆為外護眷屬。又因行抖擻，故果不惹
X32n0619_p0450b11║魔事也。此飲光未來成佛一大事因緣，佛一一授
X32n0619_p0450b12║之，尊者一一記之矣。△二、偈頌有十二行半，分五：
X32n0619_p0450b13║初、四行頌行因。
X32n0619_p0450b14║爾時，世尊欲重宣此義，而說偈言：
X32n0619_p0450b15║告諸比丘我以佛眼（至）修習一切無上之慧。
X32n0619_p0450b16║告諸下，明劫數。而於下，頌覲佛植福。為佛下，頌宣
X32n0619_p0450b17║法。修慧梵行，全攝六度。△二、半行頌得果。
X32n0619_p0450b18║於最後身，得成為佛。
X32n0619_p0450b19║△三、六行頌國淨眷屬。
X32n0619_p0450b20║其土清淨，琉璃為地（至）乃以天眼不能數知。
X32n0619_p0450b21║劫國不頌文中，先國淨，次眷屬。其心一句，言慈悲
X32n0619_p0450b22║之至也。逮大一句，言應化不測也。不為而應，不慮
X32n0619_p0450b23║而遍，異於小聖，故云大神通也。無漏後身即聲聞
X32n0619_p0450b24║果體，法王之子即大心聲聞，亦得授記紹隆佛種，
X32n0619_p0450c01║故乃以二句極言眾多。△四、一行半頌壽命正像。
X32n0619_p0450c02║其佛當壽十二小劫（至）像法亦住二十小劫。
X32n0619_p0450c03║△五、半行總結。
X32n0619_p0450c04║光明世尊，其事如是。
X32n0619_p0450c05║△二、授三子記，分二：初、三子請記，二、如來與記。初
X32n0619_p0450c06║又四：初、請記。
X32n0619_p0450c07║爾時大目犍連、須菩提（至）即共同聲而說偈言：
X32n0619_p0450c08║大雄猛世尊諸釋之法王（至）除熱得清涼。
X32n0619_p0450c09║悚慄者，驚懼不安之貌，摹三聖希記之狀，意謂我
X32n0619_p0450c10║等同陳窮子一喻，何故授彼記而未及於我，故皆
X32n0619_p0450c11║悚慄不安也。若知我下，意謂法喻二說，皆賜我等
X32n0619_p0450c12║聲聞作佛之語，今授記中而不唱我名，莫不心懷
X32n0619_p0450c13║熱惱，若如來證知我等深心，見為稱名授記，何異
X32n0619_p0450c14║甘露灑心，頓合肺腑清涼也。△二、說喻。
X32n0619_p0450c15║如從饑國來，忽遇大王膳（至）然後乃敢食。
X32n0619_p0450c16║此喻出自疑懼也。正如有人從饑國來，忽值大王
X32n0619_p0450c17║賜宴之時，雖珍羞盈席，寶饌滿前，不得王命稱名
X32n0619_p0450c18║宣召，不敢受食。若得綸音宣召，乃敢受耳。△三法
X32n0619_p0450c19║合
X32n0619_p0450c20║我等亦如是，每惟小乘過（至）爾乃快安樂。
X32n0619_p0450c21║不知二句，合饑人思食也。雖聞下，未得唱名授記，
X32n0619_p0450c22║不知名號劫國何等，心中憂懼，未敢擔荷。如逢王
X32n0619_p0450c23║膳，不名不召，故不敢食也。若蒙二句，合上若復二
X32n0619_p0450c24║句。△四、總結。
X32n0619_p0451a01║大雄猛世尊，常欲安世間，願賜我等記，如饑須教食。
X32n0619_p0451a02║世尊說法，安隱世間一切眾生，況我等心懷悚慄，
X32n0619_p0451a03║安有不安隱者乎？三聖說喻懇切，希記之誠如是。
X32n0619_p0451a04║△二、如來與記，分三：初、授須菩提記，有長行、偈、頌。
X32n0619_p0451a05║長行分四：初、行因。
X32n0619_p0451a06║爾時世尊知諸大弟子（至）當修梵行具菩薩道。
X32n0619_p0451a07║那由他，萬億也，即十大數中姟數。供養二句，植福
X32n0619_p0451a08║之廣也。常修二句，修慧之深也。梵行舉一攝五，聖
X32n0619_p0451a09║天嬰病，稱性無染，總名梵行。修證圓滿，故云具菩
X32n0619_p0451a10║薩道。△二得果
X32n0619_p0451a11║於最後身得成為佛（至）天人師佛世尊。
X32n0619_p0451a12║因中心得無礙，憶念受生，如恒河沙，在母胎中，即
X32n0619_p0451a13║知空寂。因修空行，而果號名相者，因遣名相，果即
X32n0619_p0451a14║名相，相即德相，證無名之名，非相之相，名實不乖
X32n0619_p0451a15║也。△三、劫國嚴淨。
X32n0619_p0451a16║劫名有寶國名寶生（至）無數千萬億那由他。
X32n0619_p0451a17║有寶寶生者，以初生時，寶藏皆空，七日又現。今證
X32n0619_p0451a18║果時，劫國亦其義也。華樹臺閣，皆寶成者，應劫國
X32n0619_p0451a19║之名也。所化人民，亦處寶臺者，享化主之福也。聲
X32n0619_p0451a20║聞下，眷屬多也。△四、壽命正像。
X32n0619_p0451a21║佛壽十二小劫（至）度脫無量菩薩及聲聞眾。
X32n0619_p0451a22║處空者，第一義空也。因空悟解，不離本行，故行道
X32n0619_p0451a23║說法，常處虗空，所度之眾，亦使由空而證實也。△
X32n0619_p0451a24║二、偈頌有十二行分，分四：初、一行誡聽。
X32n0619_p0451b01║爾時，世尊欲重宣此義，而說偈言：
X32n0619_p0451b02║諸比丘眾！今告汝等，皆當一心聽我所說。
X32n0619_p0451b03║△二、三行頌行因得果。
X32n0619_p0451b04║我大弟子須菩提者（至）端正姝妙猶如寶山。
X32n0619_p0451b05║空生道德功行，疑若亞聖，而記果猶當供若干佛
X32n0619_p0451b06║等者，為小乘但念無相不修大行，雖經多劫不成
X32n0619_p0451b07║正覺，故須發大心具大道，然後成佛也。△三、六行
X32n0619_p0451b08║半，頌劫國嚴淨。
X32n0619_p0451b09║其佛國土嚴淨第一（至）皆共合掌聽受佛語。
X32n0619_p0451b10║其佛下，依報嚴淨無不愛樂也。其佛法中等眷屬
X32n0619_p0451b11║利根各具威德也。國以菩薩為莊嚴者，菩薩說法
X32n0619_p0451b12║度生移風易俗，足為國家觀光，非莊嚴何哉？縱任
X32n0619_p0451b13║無礙塵累不拘曰解脫：一、內有色觀外有色解脫；
X32n0619_p0451b14║二、內無色觀外有色解脫；三、淨解脫；四、空無邊解
X32n0619_p0451b15║脫；五、識無邊解脫；六、無所有處解脫；七、非非想處
X32n0619_p0451b16║解脫；八、滅受想處解脫。其佛下，由神通力處空說
X32n0619_p0451b17║法也。諸天下皆篤信樂善無薄惡俗也。△四、一行
X32n0619_p0451b18║半頌壽命正像。
X32n0619_p0451b19║其佛當壽十二小劫（至）像法亦住二十小劫。
X32n0619_p0451b20║△二、授迦旃延記，有長行、偈、頌。長行分四：初、行因。
X32n0619_p0451b21║爾時，世尊復告諸比丘眾（至）具菩薩道。
X32n0619_p0451b22║由旬，亦云踰繕那，此云限量。大論云：由旬有三：大
X32n0619_p0451b23║者八十里，中者六十里，下者四十里。文中先供八
X32n0619_p0451b24║千億佛，各起塔供養，後復供二萬億佛，亦起塔供
X32n0619_p0451c01║養，具菩薩道，因行圓滿也。要知文飾，談鋒似箭，辯
X32n0619_p0451c02║口如河，供如是之多佛，起如是之塔廟，種種供養，
X32n0619_p0451c03║舍利肖像，方得福慧並隆。今之具縛凡夫，纔得一
X32n0619_p0451c04║知半解，一行未修，一佛未事，端居無事，欲續佛道，
X32n0619_p0451c05║難矣哉！△二得果
X32n0619_p0451c06║當得作佛，號曰閻浮那提金光（至）天人師、佛、世尊。
X32n0619_p0451c07║因中別行勤掃佛殿，為羅漢時名曰文飾，成佛時
X32n0619_p0451c08║號閻浮等，此云勝金，取其破盡妄惑深證法身，其
X32n0619_p0451c09║猶出鑛精金光色不變故。又金乃眾寶之首，喻佛
X32n0619_p0451c10║為群聖之尊故。△三國淨眷屬。
X32n0619_p0451c11║其土平正，玻瓈為地（至）無量萬億莊嚴其國。
X32n0619_p0451c12║文中先明依報嚴淨，次明眷屬純善。此中無劫國
X32n0619_p0451c13║名者，或譯人遺失也。△四、壽命正像。
X32n0619_p0451c14║佛壽十二小劫（至）像法亦住二十小劫。
X32n0619_p0451c15║△二、偈頌有七行，分三：初、一行誡聽。
X32n0619_p0451c16║爾時，世尊欲重宣此義，而說偈言：
X32n0619_p0451c17║諸比丘眾皆一心聽，如我所說，真實無異。
X32n0619_p0451c18║△二、二行三句頌行因得果。
X32n0619_p0451c19║是迦旃延當以種種（至）得佛智慧成等正覺。
X32n0619_p0451c20║△三、三行一句頌國淨眷屬。
X32n0619_p0451c21║國土清淨度脫無量（至）無量無數莊嚴其國。
X32n0619_p0451c22║斷一切有者，謂其佛所化，雖有三乘五性，究竟皆
X32n0619_p0451c23║歸一切種智。至於理極情忘，纖塵不立也。亦即二
X32n0619_p0451c24║十五有也。壽命正像，略而不頌。△三、授目連記，有
X32n0619_p0452a01║長行、偈、頌。長行分五：初、行因。
X32n0619_p0452a02║爾時，世尊復告大眾（至）二百萬億諸佛亦復如是。
X32n0619_p0452a03║文中先供八千佛，滅後起塔供養，後復供二百萬
X32n0619_p0452a04║億佛，亦復起塔供養。△二得果
X32n0619_p0452a05║當得成佛，號曰多摩羅䟦（至）天人師、佛、世尊。
X32n0619_p0452a06║因中神通第一果時號多摩等者，此云性無垢香
X32n0619_p0452a07║也。以香不離此而至彼，通不捨因而成緣，諸聖成
X32n0619_p0452a08║佛別號皆果，不違因也。△三劫國。
X32n0619_p0452a09║劫名喜滿，國名意樂。
X32n0619_p0452a10║此佛以神通攝世，教化眾生，心悅誠服，故劫名喜
X32n0619_p0452a11║滿，國名意樂也。△四國淨眷屬。
X32n0619_p0452a12║其土平正，玻瓈為地，（至）菩薩、聲聞其數無量。
X32n0619_p0452a13║其土下，先明國淨，皆從正報之所感。多諸下，次明
X32n0619_p0452a14║眷屬，皆是三乘五性之機。△五壽命正像。
X32n0619_p0452a15║佛壽二十四小劫（至）像法亦住四十小劫。
X32n0619_p0452a16║△二、偈頌有十二行半。前十行頌上長行，分四：初
X32n0619_p0452a17║四行半頌行因。
X32n0619_p0452a18║爾時，世尊欲重宣此義，而說偈言：
X32n0619_p0452a19║我此弟子大目犍連（至）而以供養諸佛塔廟。
X32n0619_p0452a20║法苑云：阿育王取金旛、金華懸諸剎上。又僧寺號
X32n0619_p0452a21║剎者，以柱表剎，示所居處也。此中長表金剎者，謂
X32n0619_p0452a22║塔上覆鉢柱為塔之表，以金為之，其塔高千由旬，
X32n0619_p0452a23║則表之長可知也。△二、二行頌得果壽命。
X32n0619_p0452a24║漸漸具足菩薩道已（至）其佛壽命二十四劫。
X32n0619_p0452b01║△三、二行半頌屬眾多。
X32n0619_p0452b02║常為天人演說佛道（至）於佛智慧皆不退轉。
X32n0619_p0452b03║△四、一行頌正像。
X32n0619_p0452b04║佛滅度後，正法當住四十小劫，像法亦爾。
X32n0619_p0452b05║若夫國土大小，劫之修短，法住久近，眷屬多少，各
X32n0619_p0452b06║隨本願功德所致也。上正與中根授劫國莊嚴記
X32n0619_p0452b07║竟。△二、二行半頌，許為下根作宿世因緣說。
X32n0619_p0452b08║我諸弟子威德具足（至）吾今當說，汝等善聽。
X32n0619_p0452b09║下根之人，已聞法喻二周開三顯一，復見五人受
X32n0619_p0452b10║記作佛，而猶疑慮不了，深生愧恥。今欲增進，故先
X32n0619_p0452b11║許總記，更許說宿世因緣也。上喻說一周被中根
X32n0619_p0452b12║已竟。
X32n0619_p0452b13║妙法蓮華經化城喻品第七
X32n0619_p0452b14║由前五人得記，會中有一類下根聲聞，以佛果非
X32n0619_p0452b15║己智分，不發大心，意謂彼為唱導之首，宜乎得記。
X32n0619_p0452b16║又聞藥艸法一機異，猶恐終不可及，懷絕分之心，
X32n0619_p0452b17║故不敢請。世尊知其意，即說宿因，遠引塵劫大通
X32n0619_p0452b18║時，覆講教化。曾下一乘緣種，今緣已熟，正當印許
X32n0619_p0452b19║之時也。然謂之化城者，以神力故，無而忽有，名之
X32n0619_p0452b20║為化；防非禦敵，稱之為城。法中以權智力，無而說
X32n0619_p0452b21║有為化，防思禦見為城。化城本無權設，以止疲勞
X32n0619_p0452b22║怠進之人，令至寶所，喻小乘涅槃非實權設，以濟
X32n0619_p0452b23║樂小求證之人，引入佛慧。問：三周說法，上根疑薄，
X32n0619_p0452b24║但取道樹以明機緣；中根疑厚，以譬喻明機緣；下
X32n0619_p0452c01║根疑更厚，故明宿世久遠機緣。此品說因緣事，下
X32n0619_p0452c02║根得悟，應名宿世品，何名化城？答：若從久遠之始
X32n0619_p0452c03║則名宿世，若從中間則名化城，若從究竟則名寶
X32n0619_p0452c04║所，今從中故。又因緣過去，寶所未來，化城現在，舉
X32n0619_p0452c05║現在以攝前後故。問：化城是權，寶所是實，何棄實
X32n0619_p0452c06║從權？答：由知城是化，則知寶所是實，標化城不失
X32n0619_p0452c07║實也。又此品雖與弟子說宿世因緣，實發譬喻藥
X32n0619_p0452c08║艸之餘蘊，喻品意在火宅白牛，此品意在化城寶
X32n0619_p0452c09║所，出火宅入化城，駕白牛至寶所，兩相合而意始
X32n0619_p0452c10║圓也。此品雖說大通時，覆講已為汝等作今日得
X32n0619_p0452c11║度之緣，實發藥艸法雨等澍，於諸法中任力所能
X32n0619_p0452c12║漸入佛道之意，所謂無量功德說不能盡者此也。
X32n0619_p0452c13║諸子因緣遠近不同，身子二萬億佛所千二百塵
X32n0619_p0452c14║劫，覆講教化各自言之，交相發而互相明，以此開
X32n0619_p0452c15║發䇿進下根，大眾聞說頓領昔因，自信成佛乃得
X32n0619_p0452c16║受記也。
X32n0619_p0452c17║△大章第三、因緣一周被下，根。文有三品，分二：初、
X32n0619_p0452c18║此品正說因緣，二、後二品正明授記。例法說應有
X32n0619_p0452c19║五段，今少領解。述成慶讚者，攝在授記二品之中，
X32n0619_p0452c20║以文少不復分故。初又二：初、明知見久遠，二、明宿
X32n0619_p0452c21║世因緣。初有長行、偈頌。長行分三：初、明所見事。
X32n0619_p0452c22║佛告諸比丘：乃往過去（至）彼佛滅度已來甚大久遠。
X32n0619_p0452c23║此中欲明宿世因緣，先舉過去佛為結緣之所也。
X32n0619_p0452c24║無量等，表所證超出群數之外，首於有物之初，不
X32n0619_p0453a01║唯顯大通成道之久，正明諸子受化之深也。別號
X32n0619_p0453a02║大通智勝者，乃一乘實相之果佛也。此智之體，囊
X32n0619_p0453a03║括十虗為大，洞照塵劫曰通，物無與等名勝。以迹
X32n0619_p0453a04║言之，乃釋迦本地之宗師；以理推之，是眾生本源
X32n0619_p0453a05║之覺體。眾生自迷色心之後，故小而不大；封滯無
X32n0619_p0453a06║明之殻，故礙而不通；潛伏藏識之內，故劣而不勝。
X32n0619_p0453a07║若能了色心之迷滯，破無明之封殻，則智勝現前，
X32n0619_p0453a08║生佛無異矣。時則六合雍熈名好城，人材茂異名
X32n0619_p0453a09║大相。諸比丘下，明佛滅度久遠。△二、喻明久遠。
X32n0619_p0453a10║譬如三千大千世界（至）百千萬億阿僧祇劫。
X32n0619_p0453a11║地種者，地大種也。婆沙論：問：云何名大種？答：大而
X32n0619_p0453a12║是種，能減能增，能損能益，是為種義。千國土，一佛
X32n0619_p0453a13║化境也。此中以非喻為喻，只要釋成上甚大久遠
X32n0619_p0453a14║一句，以大千世界地種盡磨為墨，則墨之數無量
X32n0619_p0453a15║也。又不隨地下點，乃過千國土纔下一點，其點又
X32n0619_p0453a16║不甚大，但如微塵至下，盡地種墨，其國土之數無
X32n0619_p0453a17║邊也。故算師等不得其邊，不知其數也。復將點墨、
X32n0619_p0453a18║不點墨之國土盡抹為塵，以塵較劫，復過是數無
X32n0619_p0453a19║量無邊百千萬億阿僧祇劫，故前云不可思議。所
X32n0619_p0453a20║謂塵點劫前更塵點，點塵盡點劫未休，無始之始，
X32n0619_p0453a21║始於無始者，此也。△三、見昔如今。
X32n0619_p0453a22║我以如來知見力故，觀彼久遠猶若今日。
X32n0619_p0453a23║此先明如來三達遠照，顯所引往事分明不謬，然
X32n0619_p0453a24║後說宿世因緣也。當知十世古今，的確不離於當
X32n0619_p0453b01║念。離此當念，心性之外，別無去來實法可得。如人
X32n0619_p0453b02║追思十年二十年事，宛在目前，便可例知。心性本
X32n0619_p0453b03║來竪窮三世，三世不出現前一念，但由無明不能
X32n0619_p0453b04║遠見。佛既無明斷盡，心性洞徹，故竪極三際之始
X32n0619_p0453b05║終，橫極法界之邊畔也。△二、偈頌有七行，分三：初、
X32n0619_p0453b06║一行頌所見事。
X32n0619_p0453b07║爾時，世尊欲重宣此義，而說偈言：
X32n0619_p0453b08║我念過去世，無量無邊劫，有佛兩足尊，名大通智勝。
X32n0619_p0453b09║△二、四行頌喻明久遠。
X32n0619_p0453b10║如人以力磨三千大千土（至）如是無量劫。
X32n0619_p0453b11║△三、二行頌見昔如今。
X32n0619_p0453b12║如來無礙智知彼佛滅度（至）通達無量劫。
X32n0619_p0453b13║當知下。乃警省之語。謂人人本有之大通，何不審
X32n0619_p0453b14║察一番。無漏者，大也。通達者，通也。淨微妙者，智也。
X32n0619_p0453b15║無所礙者，勝也。又三智一心故淨，一心三智故微，
X32n0619_p0453b16║非三非一而一而三故妙。體圓滿故無漏，用周遍
X32n0619_p0453b17║故無礙。如來觀昔如今，大通智勝現也。大眾不知
X32n0619_p0453b18║久遠事者，大通智勝未現故也。△二、明宿世因緣，
X32n0619_p0453b19║有長行、偈頌。長行分二：初、明結緣之由，二、正明結
X32n0619_p0453b20║緣。結緣之由，有遠有近。先明結緣遠由，又二：先明
X32n0619_p0453b21║大通智佛成道，次明十方梵王請法。初中分五：初、
X32n0619_p0453b22║佛壽長遠，二、成道前事，三、正明成道，四、眷屬供養，
X32n0619_p0453b23║五、請轉法輪。且初佛壽長遠。
X32n0619_p0453b24║佛告諸比丘（至）五百四十萬億那由他劫。
X32n0619_p0453c01║那由他，亦名阿庾多，此云萬億。△二、成道前事，又
X32n0619_p0453c02║二：初、明所經時節。
X32n0619_p0453c03║其佛本坐道場破魔軍已（至）而諸佛法猶不在前。
X32n0619_p0453c04║本坐道場者，即我始坐道場也。魔即煩惱、五陰等
X32n0619_p0453c05║魔也。又因果經云：諸佛成正覺時，魔王廣集軍眾，
X32n0619_p0453c06║興戈舞刃，為佛所摧，莫不降伏也。垂，及也，又示也。
X32n0619_p0453c07║得菩提者，到實智之彼岸，已證諸佛智慧之體，即
X32n0619_p0453c08║今覩明星時也。佛法不現前者，未得其智慧門之
X32n0619_p0453c09║用也。如是下，大通佛起悲思惟，欲度眾生，不得其
X32n0619_p0453c10║方，即今三七思惟，欲度一切，不得其法也。趺坐不
X32n0619_p0453c11║動，即不離菩提樹，演大華嚴也。問：釋迦得道，三七
X32n0619_p0453c12║思惟；大通成佛，十劫思惟。佛法不現前者，何也？答：
X32n0619_p0453c13║諸佛道同，為緣事異。釋迦六年苦行，艸生攢䏶，至
X32n0619_p0453c14║肘不覺；諸天哭喚，動地不聞。彌勒即日出家得道，
X32n0619_p0453c15║彼佛十劫不現在前者，非根有利鈍，道有難易，緣
X32n0619_p0453c16║宜賖促，應示長短耳。又釋迦住世八十年，三七不
X32n0619_p0453c17║為少；大通住世五百四十萬億那由他之長，十劫
X32n0619_p0453c18║不為多也。當知諸佛說法，意會一同。序中文殊引
X32n0619_p0453c19║自往昔傳燈明之道，所化弟子今皆成佛；此中是
X32n0619_p0453c20║釋迦引自往昔續智勝之道，所化弟子有千二百，
X32n0619_p0453c21║當得成佛。所謂佛佛道同，為緣事異，師弟名號，遠
X32n0619_p0453c22║近有別，化道因緣，今古事同也。△二、明諸天供養。
X32n0619_p0453c23║爾時，忉利諸天先為彼佛（至）至於滅度亦復如是。
X32n0619_p0453c24║先為彼等者，乃於未坐道場之前，先於菩提樹下
X32n0619_p0454a01║敷設也。佛於此座者，謂既敷座已，復況願曰：佛當
X32n0619_p0454a02║於此座而成道也。凡佛成道皆欲界主設座，此常
X32n0619_p0454a03║例也。適坐此座等者，謂欲界諸天既唯設座，色界
X32n0619_p0454a04║諸天自佛坐道場之始，雨華供養乃至滅度，四王
X32n0619_p0454a05║夜摩等天天樂供養亦至滅度也。面百者，四面各
X32n0619_p0454a06║百由旬也。△三、正明成道
X32n0619_p0454a07║諸比丘！大通智勝佛（至）成阿耨多羅三藐三菩提。
X32n0619_p0454a08║佛法現前，乃權法也，即今尋念等權智現前也。△
X32n0619_p0454a09║四、眷屬供養，有長行、偈頌。先長行，明親近供養。
X32n0619_p0454a10║其佛未出家時有十六子（至）一心合掌瞻仰世尊。
X32n0619_p0454a11║燈明八子，大通十六，皆表在纏。八識對上根，正而
X32n0619_p0454a12║不邪，故唯八。此對下根，邪正兼混，故云十六。大通
X32n0619_p0454a13║表本覺，諸子表始覺。所為父子，依本理而起始智
X32n0619_p0454a14║也。子又出家者，依始覺而契本覺也。十六舉第一
X32n0619_p0454a15║者，舉長以該幼也。智積者，實智具恒沙功德，故云
X32n0619_p0454a16║積。又父名智勝，子名智積者，亦因地心與果地覺，
X32n0619_p0454a17║名目相應也。種種珍玩者，龍鳳之胄，窮奢極欲，定
X32n0619_p0454a18║非世人所及。極耳目之娛，充口體之歡，宮室之美
X32n0619_p0454a19║麗，姬妾之媚曼，無往而非珍玩之物也。聞父成道，
X32n0619_p0454a20║捨珍而往者，輕榮重道也。富貴，人之所欲，天下之
X32n0619_p0454a21║情。視若浮雲，騷人之志。諸子抗情世表，逸志大方，
X32n0619_p0454a22║若非外形骸如弢袠，小天下如敝蹝者，孰能如是。
X32n0619_p0454a23║又以世愛非常，天年有限，頓捨有為之道，欲求無
X32n0619_p0454a24║為之理。以世道報親，唯資於一世。以佛法報親，有
X32n0619_p0454b01║益於萬劫。故捨世間恩愛而去之，非無返復也。所
X32n0619_p0454b02║謂善繼其志，善述其事，其達孝矣乎！諸母泣送者，
X32n0619_p0454b03║十六非一，母生故曰諸。以骨肉恩愛難割難捨，眷
X32n0619_p0454b04║戀之情痛崩於肺腑，慘然之迹著散於諸竅，故涕
X32n0619_p0454b05║泣而送。愛其子兼近其夫君，以成道也。祖王隨至
X32n0619_p0454b06║者，有道之人，父不得而子也。大臣人民亦至者，上
X32n0619_p0454b07║行而下效也。有據此父王頭面禮足，為父母返拜
X32n0619_p0454b08║者。蓮大師問云：汝號甚麼？佛云：不敢。汝垂成正覺
X32n0619_p0454b09║否？云：不敢。且待汝成正覺，坐十劫受大通佛位，納
X32n0619_p0454b10║父母拜，未為晚也。當知返者，還也。謂在家父母不
X32n0619_p0454b11║受出家子禮，而還其禮也。在子曰：是父母當禮也。
X32n0619_p0454b12║在父母曰：是佛子當還禮也。又此文不明大通不
X32n0619_p0454b13║受父禮。準今佛成道八年後，回國為父王說法。淨
X32n0619_p0454b14║飯王領合國臣民遠迎，見佛不覺禮拜。佛踊身虗
X32n0619_p0454b15║空，隱身不現。禮已然後現身，方問：父王安樂否？△
X32n0619_p0454b16║二、偈頌歎慶，有八行，分三：初、三行半歎佛因果。
X32n0619_p0454b17║以偈頌曰：
X32n0619_p0454b18║大威德世尊為度眾生故（至）安住無漏法。
X32n0619_p0454b19║不怒而威曰大威。化洽廣深曰大德。折伏攝受為
X32n0619_p0454b20║物所依曰世尊。為度下。因行之德。具足即因行圓
X32n0619_p0454b21║滿之意。善哉下。果滿之德。萬德純淨故云善哉。見
X32n0619_p0454b22║者無不獲益故云吉。無上一坐下。釋上希有。五根
X32n0619_p0454b23║不緣外塵故身手不動，八識已離內染故心常憺
X32n0619_p0454b24║怕，即安靜義。其猶月爽天秋寒光無際也。理至情
X32n0619_p0454c01║竭學無所施曰究竟。二障種現俱亡曰寂。二死果
X32n0619_p0454c02║報已盡曰滅。一證此道盡未來際故云永。轉有為
X32n0619_p0454c03║之染法全是性淨功德，故云安住無漏法也。△二
X32n0619_p0454c04║三行慶己所遇。
X32n0619_p0454c05║今者見世尊安隱成佛道（至）永不聞佛名。
X32n0619_p0454c06║見佛聞法，故曰得善利。善之一字，即教理行果。無
X32n0619_p0454c07║漏之法，聞教悟理，依理修行，依行證果，此等善利，
X32n0619_p0454c08║必能克就，故云得也。沉輪六道，恒為三障所煎，故
X32n0619_p0454c09║常苦惱。自無智眼曰盲，妄境如夜曰瞑。一切眾生，
X32n0619_p0454c10║迷法迷人，心境俱昏，故曰盲瞑。不遇知識開示，故
X32n0619_p0454c11║無導師。由此滿腔迷晦，雖厭苦，不識盡苦之道，忍
X32n0619_p0454c12║受生死，不求解脫，三界長夜，如夢如醉也。六道唯
X32n0619_p0454c13║人天屬善，眾生造業，墜惡趣者多，故增。生善道者
X32n0619_p0454c14║少，故損。捨生受生，不離惡趣，故云從冥入冥。恒為
X32n0619_p0454c15║八難所障，故不聞佛名。將遇佛而未及見佛，如飛
X32n0619_p0454c16║狸之先陰。已遇佛而不欲聞佛，如快見之後身。既
X32n0619_p0454c17║見佛而不識佛，如六師之徒黨。此等迷人，豈性之
X32n0619_p0454c18║使然，乃盲瞑之習所使然也。△三、一行半總結。
X32n0619_p0454c19║今佛得最上安隱無漏道（至）歸命無上尊。
X32n0619_p0454c20║初二句結佛證果，次二句慶己慶他，末二句總結
X32n0619_p0454c21║歸誠。△五、請轉法輪。
X32n0619_p0454c22║爾時十六王子偈讚佛已（至）重說偈言。
X32n0619_p0454c23║世雄無等倫，百福自莊嚴（至）當轉無上輪。
X32n0619_p0454c24║前來誦德慶己，必欲聞法以取聖果，故勸請也。法
X32n0619_p0455a01║輪者，法喻雙陳，輪乃車輪，有運載摧碾義。如來教
X32n0619_p0455a02║法，能載眾生，從凡至聖，摧伏眾生一切惑障故。又
X32n0619_p0455a03║車行處，螳螂不能拒轍，喻大教宣時，魔邪不能搪
X32n0619_p0455a04║揬也。又三十輻為一轂，當其無，有車之用。佛之說
X32n0619_p0455a05║法，如空中風畵，說而無說，故有利物之用也。秀拔
X32n0619_p0455a06║六合之表，故曰世雄。無等者，四天無以齊其福。無
X32n0619_p0455a07║倫者，十聖無以及其智。百福約化身，即三十二相；
X32n0619_p0455a08║約報身，即九十六種大人相也。度我及諸者，自他
X32n0619_p0455a09║同證意也。為分別等者，願四悉隨機開顯指示，令
X32n0619_p0455a10║我等聞解思修，亦得是智慧也。智慧即智度，修福
X32n0619_p0455a11║含五度。世尊二句，請應機說法也。以所念所行，向
X32n0619_p0455a12║道之機；智力福力，受道之質；宿命行業，得道之因；
X32n0619_p0455a13║各有大小淺深，佛悉知之，當說法以應機也。大通
X32n0619_p0455a14║智佛成道已竟。△次、明十方梵王請法，分二：初、威
X32n0619_p0455a15║光照動。
X32n0619_p0455a16║佛告諸比丘：大通智勝佛（至）遍滿世界勝諸天光。
X32n0619_p0455a17║圓滿菩提，歸無所得。今言得者，無得之得耳。世界
X32n0619_p0455a18║是眾生共相所感，礙而不通，堅而難動，障却自己
X32n0619_p0455a19║本源之智。故諸佛成道，先動眾生難動之地，以表
X32n0619_p0455a20║破無明，顯智光也。中間者，銕圍山間也。日月不能
X32n0619_p0455a21║照者，惡業所障蔽也。皆大明者，因佛成道而明也。
X32n0619_p0455a22║眾生久處幽冥，彼彼不知，一蒙佛光，各得相見，故
X32n0619_p0455a23║驚恠云：此中云何忽生眾生？因果經云：悉達處胎
X32n0619_p0455a24║時，三千國土朗然大光，日月不照而皆大明，其中
X32n0619_p0455b01║眾生各得相見。初成道時亦然。此光橫則五百萬
X32n0619_p0455b02║億國土，竪則各國，上至有頂，下至阿鼻，與今一光
X32n0619_p0455b03║東照同也。彼佛是始，今佛是終，彼此互顯本有之
X32n0619_p0455b04║大通智勝也。又眾生既蒙佛光，無不獲益。華嚴云：
X32n0619_p0455b05║菩薩足底放光，照於地獄，眾生蒙光，皆生忉利。復
X32n0619_p0455b06║聞天鼓說法，立證十地。今經亦然。佛光照處，必是
X32n0619_p0455b07║宿種有緣，一蒙此光，未離苦者必離苦，未脫難者
X32n0619_p0455b08║必脫難。應知此光所照，必不徒施也。又其下明，梵
X32n0619_p0455b09║宮震動，光勝天光。△二、十方梵請。分二：先明九方，
X32n0619_p0455b10║次明上方。此十方梵請，即廣前方便品諸天請法
X32n0619_p0455b11║也。又十方次第而至者，言不頓彰也。究實而論，十
X32n0619_p0455b12║方一時光照，同時相見，同時相議，同時尋光，同時
X32n0619_p0455b13║謁佛，無有前後也。且初九方中分四：初、東方雲集。
X32n0619_p0455b14║又分七：初、智佛現瑞。
X32n0619_p0455b15║爾時東方五百萬億（至）光明照曜倍於常明。
X32n0619_p0455b16║常明者，即天光也。言倍者，佛光乃無漏之用，倍於
X32n0619_p0455b17║有漏之身光也。△二、梵眾驚駭。
X32n0619_p0455b18║諸梵天王各作是念（至）以何因緣而現此相。
X32n0619_p0455b19║△三、互相問決。
X32n0619_p0455b20║是時諸梵天王（至）為諸梵眾而說偈言。
X32n0619_p0455b21║我等諸宮殿，光明昔未有（至）遍照於十方。
X32n0619_p0455b22║云大德天生者，即補處大士將欲住世，先生兜率
X32n0619_p0455b23║放大光明。有此異瑞，必有異人出焉。△四、尋光見
X32n0619_p0455b24║佛。
X32n0619_p0455c01║爾時五百萬億國土（至）及見十六王子請佛轉法輪。
X32n0619_p0455c02║見佛處於道場，始知向光非大德天生，是佛出世
X32n0619_p0455c03║之光。梵天作念，相議推尋，見佛請法，與前幽冥眾
X32n0619_p0455c04║生驚恠忽生，真雲泥之隔也。△五、廣陳供養。
X32n0619_p0455c05║即時諸梵天王頭面禮佛（至）一心同聲以偈頌曰：
X32n0619_p0455c06║世尊甚希有，難可得值遇（至）惟願哀納受。
X32n0619_p0455c07║供佛亦供樹者，樹乃佛之所依，敬其樹，實敬其人
X32n0619_p0455c08║也。如甘棠，民不忍伐之意。樹十由旬，座一由旬，華
X32n0619_p0455c09║如須彌，其相云何？當知不思議事，彼此不礙。又如
X32n0619_p0455c10║山者，顯最多也，非實如之。如形深取海，形高取山，
X32n0619_p0455c11║皆極顯之辭。納處者，留也。偈初四句，讚悲心。道成
X32n0619_p0455c12║曰德，兩利曰功，數不可知曰無量。稱法界，理無[飢-几+爰]
X32n0619_p0455c13║無歉，曰具。悲救弘遠，無物不受其化，曰救一切。天
X32n0619_p0455c14║人下，四句，讚慈心。範圍五乘而不失幾，曲成六道
X32n0619_p0455c15║而無所遺。言有法，行有則，曰天人師。三惡業苦，因
X32n0619_p0455c16║光攝而即息；五性沉流，借慧棹而登岸。故曰普饒
X32n0619_p0455c17║益。所從來下，明來意之誠。自遠趨風，不惜一己之
X32n0619_p0455c18║勞；天福非常，故捨四禪之樂。屈己而來，為供佛故。
X32n0619_p0455c19║先世下，求鑑其誠，以納其供也。宮殿乃宿福所致，
X32n0619_p0455c20║出己所享。上享於佛者，借有漏之果，作無漏之因
X32n0619_p0455c21║也。△六請轉法輪。
X32n0619_p0455c22║爾時諸梵天王偈讚佛已（至）一心同聲而說偈言：
X32n0619_p0455c23║世雄兩足尊，惟願演說法，以大慈悲力，度苦惱眾生。
X32n0619_p0455c24║△七、默然允許。
X32n0619_p0456a01║爾時，大通智勝如來默然許之。
X32n0619_p0456a02║默然許者，諸佛受請之儀法爾如是，有四意：一、隨
X32n0619_p0456a03║先佛規則故；二、生人尊重渴仰故；三、不同凡夫外
X32n0619_p0456a04║道故；四、能令目擊道存故。即四悉檀益。△二、東南
X32n0619_p0456a05║方雲集，又七：初、智佛現瑞。
X32n0619_p0456a06║又，諸比丘！東南方五百萬億（至）宮殿光明照曜。
X32n0619_p0456a07║△二、梵眾驚駭。
X32n0619_p0456a08║昔所未有。歡喜踊躍，生希有心。
X32n0619_p0456a09║準前當有諸梵各作念等，下皆準之。△三、互相問
X32n0619_p0456a10║決。
X32n0619_p0456a11║即各相詣共議此事（至）為諸梵眾而說偈言。
X32n0619_p0456a12║是事何因緣，而現如此相？（至）度脫苦眾生。
X32n0619_p0456a13║必有非常之人，然後有非常之瑞。以此裁之，必非
X32n0619_p0456a14║天生，多是佛出也。過千萬億等，言此光不在此土，
X32n0619_p0456a15║當過千萬億土求之。要知雖過千萬土，元不離當
X32n0619_p0456a16║處也。△四、尋光見佛。
X32n0619_p0456a17║爾時五百萬億諸梵天王（至）請佛轉法輪。
X32n0619_p0456a18║△五、廣陳供養。
X32n0619_p0456a19║時諸梵天王頭面禮佛（至）一心同聲以偈頌曰：
X32n0619_p0456a20║聖主天中王迦陵頻伽聲（至）今得值世尊。
X32n0619_p0456a21║群賢所尊曰聖主，四天所宗曰王，以極果聖人統
X32n0619_p0456a22║王十界故。梵音鏗鏘，故喻迦陵頻伽，此云妙聲鳥
X32n0619_p0456a23║也。大論云：迦陵鳥在殻未出，發聲微妙勝於餘鳥。
X32n0619_p0456a24║正法念云：如是美音，若天若人無能及者，唯除如
X32n0619_p0456b01║來音聲三惡道等，惡人多而善人少，隨因感果也。
X32n0619_p0456b02║眾生盲瞑失於正見，不知出要，佛為指示引之令
X32n0619_p0456b03║出，故云為眾生作眼，不創聖業子育生靈，已入惡
X32n0619_p0456b04║道者救之令出，未入惡道者護之不入，故日哀愍
X32n0619_p0456b05║饒益也。△六請轉法輪。
X32n0619_p0456b06║爾時諸梵天王偈讚佛已（至）一心同聲而說偈曰：
X32n0619_p0456b07║大聖轉法輪顯示諸法相（至）忍善者增益。
X32n0619_p0456b08║大聖乃說法之人，法輪乃所說之法。法有頓漸性
X32n0619_p0456b09║相，隨機演說，度苦眾生，離苦得樂也。得道者，三乘
X32n0619_p0456b10║賢聖。受福者，三界諸天。故惡道少而善者多。云忍
X32n0619_p0456b11║善者，得聞佛法，勉力為善也。△七、默然允許。
X32n0619_p0456b12║爾時，大通智勝如來默然許之。
X32n0619_p0456b13║△三、南方雲集，又七：初、智佛現瑞。
X32n0619_p0456b14║又，諸比丘！南方五百萬億（至）各自見宮殿光明照曜。
X32n0619_p0456b15║△二、梵眾驚駭。
X32n0619_p0456b16║昔所未有。歡喜踊躍，生希有心。
X32n0619_p0456b17║△三、互相問決。
X32n0619_p0456b18║即各相詣共議此事（至）為諸梵眾而說偈言。
X32n0619_p0456b19║我等諸宮殿，光明甚威曜（至）為佛出世間。
X32n0619_p0456b20║△四、尋光見佛。
X32n0619_p0456b21║爾時五百萬億諸梵天王（至）請佛轉法輪。
X32n0619_p0456b22║△五、廣陳供養。
X32n0619_p0456b23║時諸梵天王頭面禮佛（至）一心同聲以偈頌曰：
X32n0619_p0456b24║世尊甚難見，破諸煩惱者（至）惟願垂納受。
X32n0619_p0456c01║說法，破眾生惑障，令得無上之果。又以三昧破煩
X32n0619_p0456c02║惱，故百三十劫乃一見，故云甚難見。言曠世久矣，
X32n0619_p0456c03║今乃得一見耳。眾生不食法味，如饑渴。如來說法，
X32n0619_p0456c04║有情聞之，如饑得食，渴得飲，頓除曠劫之饑虗也。
X32n0619_p0456c05║眾生不沾聖澤，如艸木枯槁。一聞妙法，便能發心
X32n0619_p0456c06║修因克果，如艸木得雨，枯而秀，華而實，不期而致
X32n0619_p0456c07║也。上句有機無教，下句有教無機。昔所下，歎佛難
X32n0619_p0456c08║遇，祈垂納受。△六請轉法輪。
X32n0619_p0456c09║爾時諸梵天王偈讚佛已（至）一心同聲以偈頌曰：
X32n0619_p0456c10║惟願天人尊，轉無上法輪（至）當演深遠音。
X32n0619_p0456c11║惟願二句請法，擊於三句喻也。鼓取䇿發義，螺取
X32n0619_p0456c12║號令義，雨取潤澤義。教法能令眾生破惑拒魔，力
X32n0619_p0456c13║破重圍，如鼓催發戰士也。法音宣暢，能令遠者悅，
X32n0619_p0456c14║近者集，濟濟受道，如聞螺聚聽號令也。一音說法，
X32n0619_p0456c15║隨類得解，無不入道，如婆伽一雨，隨地各別，各得
X32n0619_p0456c16║受潤也。如來說法，有形聲二益，如如意珠，如藥樹
X32n0619_p0456c17║王，所益弘多，故云度無量眾生。聖人談吐，貴在投
X32n0619_p0456c18║機，言近指遠，淡中有味，故云深遠音也。△七、默然
X32n0619_p0456c19║允許。
X32n0619_p0456c20║爾時，大通智勝如來默然許之。
X32n0619_p0456c21║△四、總明六方雲集。
X32n0619_p0456c22║西南方乃至下方，亦復如是。
X32n0619_p0456c23║西南、西方、西北、北方、東北、下方六方例。上七段皆
X32n0619_p0456c24║同。△次、明上方雲集，分六：初、智佛現瑞。
X32n0619_p0457a01║爾時，上方五百萬億國土（至）所止宮殿光明威曜。
X32n0619_p0457a02║△二、梵眾驚駭。
X32n0619_p0457a03║昔所未有。歡喜踊躍，生希有心。
X32n0619_p0457a04║△三、互相問決。
X32n0619_p0457a05║即各相詣共議此事（至）為諸梵眾而說偈言。
X32n0619_p0457a06║今以何因緣我等諸宮殿（至）為佛出世間。
X32n0619_p0457a07║△四、尋光見佛。
X32n0619_p0457a08║爾時五百萬億諸梵天王（至）請佛轉法輪。
X32n0619_p0457a09║△五、廣陳供養。
X32n0619_p0457a10║時諸梵天王頭面禮佛（至）一心同聲以偈頌曰：
X32n0619_p0457a11║善哉見諸佛救世之聖尊（至）皆共成佛道。
X32n0619_p0457a12║善哉下二行，歎佛恩德。善哉乃自幸之辭，無邊法
X32n0619_p0457a13║門拯濟有情，故云救世眾生。沉於生死宛轉無出，
X32n0619_p0457a14║故喻牢獄。獄中不強無罪之人，三界總是自迷之
X32n0619_p0457a15║輩，以勸誡二門令出三界，故云勉出二智。照法無
X32n0619_p0457a16║遺曰普智。羣萌者，眾生雖惡不斷性善，喻艸木有
X32n0619_p0457a17║萌芽，雖殘害非無萌蘖生焉。甘露乃長生之藥，喻
X32n0619_p0457a18║佛法必證真常之果也。宗鏡云：有甘露樹中秋露
X32n0619_p0457a19║滴於葉上，人取之為長生藥，若入地中化成珠，如
X32n0619_p0457a20║人聞法入識化為菩提種子也。於昔下四行半，明
X32n0619_p0457a21║三界苦果。諸天頌中有云一百八十劫、一百三十
X32n0619_p0457a22║劫，又云無量劫者，信知佛身無所不在、無時不現，
X32n0619_p0457a23║但隨緣所感故有延促生滅之見耳。色力少則形
X32n0619_p0457a24║劣惡陋無復貴相，智慧減則心染邪法無有正慧，
X32n0619_p0457b01║皆罪業所致也。不得人天之福，失樂也。以苦為樂，
X32n0619_p0457b02║不知期福修因，故失樂想也。住於外道邪法，不識
X32n0619_p0457b03║聖人儀則，不蒙諸佛教化，所以生死往返常墮惡
X32n0619_p0457b04║道。佛為下三行，慶其嘉遇。願以下回施有情，諸梵
X32n0619_p0457b05║準此皆有回施之文。△六請轉法輪。
X32n0619_p0457b06║爾時五百萬億諸梵天王（至）時諸梵天王而說偈言：
X32n0619_p0457b07║世尊轉法輪擊甘露法鼓（至）無量劫習法。
X32n0619_p0457b08║甘露法鼓，使將死者聞其聲不死，已死者復甦。將
X32n0619_p0457b09║死者，凡夫也。已死者，闡提也。無量劫習法者，即佛
X32n0619_p0457b10║長劫修行自證之法，願如所證而說也。十方梵王
X32n0619_p0457b11║種種佛事，其意專在尋光見佛，以人人有此光，個
X32n0619_p0457b12║個有此佛，但不知光之所自，故不得見佛耳。若知
X32n0619_p0457b13║光之從來，則見佛不遠，故諸天作念，皆云以何因
X32n0619_p0457b14║緣而現此相。東方向西尋，南方向北尋，皆是描寫
X32n0619_p0457b15║此一段光，無在不在，無有定處，西看則東，北看則
X32n0619_p0457b16║南，瞻之在前，忽然在後，其實不離大通佛邊，其實
X32n0619_p0457b17║不離當人一念，所以諸梵王一見佛，即歡喜讚歎
X32n0619_p0457b18║也。上結緣遠由已竟。△二、明結緣近由，分二：初、轉
X32n0619_p0457b19║半字教，二、轉滿字教。初又三：初、智佛受請。
X32n0619_p0457b20║爾時大通智勝如來（至）及十六王子請。
X32n0619_p0457b21║此結緣之近由也。由佛受請說法，王子後得覆講，
X32n0619_p0457b22║正作結緣。△二、正轉教法，又二：先說四諦法。
X32n0619_p0457b23║即時三轉十二行法輪（至）是苦滅是苦滅道。
X32n0619_p0457b24║此先轉半字法輪也。三轉者，示、勸、證也。示者，示其
X32n0619_p0457c01║相狀，謂此是苦，逼迫性等。勸者，勸其令修，謂此是
X32n0619_p0457c02║苦，汝應知等。證者，引己證彼，謂此是苦，我已知，不
X32n0619_p0457c03║復更知等。聲聞鈍，為三轉；緣覺次之，為再轉；菩薩
X32n0619_p0457c04║利，為一轉。三轉十二行者，一、約教，謂四諦各有示、
X32n0619_p0457c05║相、勸、修、作、證，即十二教法輪。二、約行，謂四諦三轉，
X32n0619_p0457c06║皆生眼、智、明、覺，即十二行法輪。苦法忍、苦法智、苦
X32n0619_p0457c07║類忍、苦類智，一諦有四，四四十六，三人各得十六
X32n0619_p0457c08║心，成四十八行。今約一諦論十二行也。愚謂三轉
X32n0619_p0457c09║即四諦，十二行即十二因緣。此中先標下，先說四
X32n0619_p0457c10║諦法，次說十二因緣法，智者詳之。教行相循，共摧
X32n0619_p0457c11║惑障，名之為轉。轉此法度入他心，令彼得悟，名轉
X32n0619_p0457c12║法輪。若沙門等不能者，沙門不聞，尚不能知，何況
X32n0619_p0457c13║能轉？婆羅門雖聞，不解其理，亦不能轉。天著樂，魔
X32n0619_p0457c14║破法，梵味禪，故皆不能轉。唯佛能轉者，如禮樂征
X32n0619_p0457c15║伐，自天子出，餘人皆不得擅專也。謂是苦下，為聲
X32n0619_p0457c16║聞先轉四諦法輪也。四諦通大小偏圓，謂生滅、不
X32n0619_p0457c17║生滅、無量、無作等，今是生滅四諦。苦者，逼迫為義，
X32n0619_p0457c18║一切有為心行，常為無常患累之所逼惱，故名為
X32n0619_p0457c19║苦，即三苦、八苦等。集者，招感為義，即見思惑，惑與
X32n0619_p0457c20║業俱，能招生死，故名為集。集為因，苦為果，果必有
X32n0619_p0457c21║因，故云是苦集。此世間因果也。滅者，滅無為義，惑
X32n0619_p0457c22║業既盡，則無生死之累，故云是苦滅。滅諦之體，是
X32n0619_p0457c23║二涅槃。道者，能通為義，正道、助道，是二相扶，能通
X32n0619_p0457c24║至涅槃，故名為道。道能滅苦，故云是苦滅道。略即
X32n0619_p0458a01║戒、定、慧，廣即七科道法。道為因，滅為果，此出世間
X32n0619_p0458a02║因果也。生苦之集，名苦集；盡苦之滅，名苦滅；苦滅
X32n0619_p0458a03║之道，名苦滅道。不得單言苦道，以道非生苦，不同
X32n0619_p0458a04║集故；又非滅苦，不同滅故；能證苦滅，故名苦滅道。
X32n0619_p0458a05║△次說因緣法。
X32n0619_p0458a06║及廣說十二因緣法（至）生滅則老死憂悲苦惱滅。
X32n0619_p0458a07║此為支佛轉十二因緣法也。廣前苦集為流轉門，
X32n0619_p0458a08║廣前滅道為還滅門。十二因緣，經論名義不一，或
X32n0619_p0458a09║名有支，重城棘圍，牽連苦事；有云三世、二世、一念
X32n0619_p0458a10║等。說三世者，破斷常故；二世者，破著我故；一念者，
X32n0619_p0458a11║重性實故。今以三世二重因果釋之，展轉感果為
X32n0619_p0458a12║因，互相由藉為緣。無明者，過去一切煩惱皆是無
X32n0619_p0458a13║明，體即是癡，以愚癡故，迷暗不了，故名無明，即是
X32n0619_p0458a14║惑也。行者，遍去世造作諸業，名之為行，由惑造業，
X32n0619_p0458a15║故云無明緣行。此二屬過去因。識以了別為義，以
X32n0619_p0458a16║業成故，牽生三界，意識妄念，投托父母，故云行緣
X32n0619_p0458a17║識。既托母胎，七日一轉，而成心色，名即心，色即質，
X32n0619_p0458a18║故云識緣名色。六入者，五七之後，六根成此胎中，
X32n0619_p0458a19║六七名髮、毛、爪、齒位，七七名具根位，五根圓滿故，
X32n0619_p0458a20║根有入塵義，名入色心，成就六根，故云名色緣六
X32n0619_p0458a21║入。觸者，出胎以後，三四歲時，由根對塵，未能了知，
X32n0619_p0458a22║是為觸，故云六入緣觸。受者，領納義，從五六歲至
X32n0619_p0458a23║十二三，因六塵觸對六根，即領納前境好惡等事，
X32n0619_p0458a24║雖能分別，未能起貪欲心，故云觸緣受。此五屬現
X32n0619_p0458b01║在果。愛者，貪戀為義，從十四至二十，貪於種種勝
X32n0619_p0458b02║妙資具及色欲等境，未能廣遍追求，由領納故，即
X32n0619_p0458b03║起貪愛，故云受緣愛。取者，追著義。從二十後，凡見
X32n0619_p0458b04║一切境，皆生取著之心，由愛生著，故云愛緣取。此
X32n0619_p0458b05║二即煩惱，與過去無明同。有者，因果不亡，既著諸
X32n0619_p0458b06║境，起善惡業，積集牽引，當生三界，故云取緣有。此
X32n0619_p0458b07║一即業，與過去行同。上三屬現在因。生者，四生，六
X32n0619_p0458b08║道受生也。從有還受後世五眾之生，故云有緣生。
X32n0619_p0458b09║老死者，受生之身熟壞，故此二屬未來果。憂悲等
X32n0619_p0458b10║老死皆有，故上流轉門也。無明滅下，還滅門。約苦
X32n0619_p0458b11║集，即有無明乃至老死；約道滅，即有無明滅乃至
X32n0619_p0458b12║老死等滅。逆順觀察，並由無明為本，故無明一滅，
X32n0619_p0458b13║則行滅乃至生滅、老死滅也。其實先老死逆，次觀
X32n0619_p0458b14║察，故緣起經云：由誰有故，而有老死？如是老死，復
X32n0619_p0458b15║由何緣？初句是推因智，二句是審因智。此十二法，
X32n0619_p0458b16║除無明一支，各有七智，以無明無因可推審故。先
X32n0619_p0458b17║推老死從何因生，知從生因，即推因智。次如是老
X32n0619_p0458b18║死，復由何緣？此是審因智，細於推故。三世各有二
X32n0619_p0458b19║智為六，第七住法智一支有七智，十一支共七十
X32n0619_p0458b20║七智也。問：諸佛皆說三乘，此何不言六度？答：今為
X32n0619_p0458b21║下，根論結緣事由，故不及菩薩耳。△三、聞法得道。
X32n0619_p0458b22║佛於天人大眾之中（至）無量無邊不可稱數。
X32n0619_p0458b23║不受一切法者，悟諦緣空，盡諸有結，意識滅盡，了
X32n0619_p0458b24║無所著也。葢心本解脫，有受故累；性本明淨，有著
X32n0619_p0458c01║故昏。一切法不受，不著故得解脫之果。又不受一
X32n0619_p0458c02║切法者，斷八十八使，證初果，見道位也。諸漏即見
X32n0619_p0458c03║思惑。心解脫者，脫子果兩縛，斷盡思惑，得無學果
X32n0619_p0458c04║位。以盡智斷惑，無生智證理，因亡果喪，證入空理，
X32n0619_p0458c05║心得自在，故名解脫。深妙禪定者，二乘觀練熏修
X32n0619_p0458c06║九次第定，名為深妙。初說諦緣法時，六百萬億那
X32n0619_p0458c07║由他得道；二、三、四會說是法時，得悟之人轉多於
X32n0619_p0458c08║前。轉半字教竟。△二、轉滿字教，分七：初、王子出家。
X32n0619_p0458c09║爾時十六王子（至）求阿耨多羅三藐三菩提。
X32n0619_p0458c10║沙彌此云息慈，自七歲至十三為驅烏，因行彰故；
X32n0619_p0458c11║十四至十九為應法，近受圓故；二十上為名字，未
X32n0619_p0458c12║具戒故。又具戒沙彌遵守二十四門儀故，今是菩
X32n0619_p0458c13║薩沙彌發大心故。諸根二句即六根清淨，通則不
X32n0619_p0458c14║泥小道，利則不樂權乘，明則不居陰界，了則不滯
X32n0619_p0458c15║中途，皆內因也。供佛下外緣，植福已廣，種德已深，
X32n0619_p0458c16║志求佛果也。△二、請轉法輪。
X32n0619_p0458c17║俱白佛言世尊（至）深心所念佛自證知。
X32n0619_p0458c18║皆已成就者，明濁障已除大乘機動也。諸子大乘
X32n0619_p0458c19║功德悉皆具足，復愍諸聲聞未為究竟，故重請開
X32n0619_p0458c20║顯廢半明滿，與今法華同也。深心所念者，深心樂
X32n0619_p0458c21║集一切諸善法故，直心正念真如即求菩提，大悲
X32n0619_p0458c22║心度一切眾生攝在志願之中，上求下化之心佛
X32n0619_p0458c23║自證知也。△三、所將人眾出家。
X32n0619_p0458c24║爾時轉輪聖王所將眾中（至）亦求出家。王即聽許。
X32n0619_p0459a01║八萬億人是輪王率領之眾，見王子出家，頓發思
X32n0619_p0459a02║齊之心，故深慕聖道，出世纏家，入法性家也。聖王
X32n0619_p0459a03║十善化世，所以從人出家而即許之。問：僕從出家，
X32n0619_p0459a04║序此何意？答：正為下王子覆講之機，因為智佛疑
X32n0619_p0459a05║惑之眾，故為王子結緣之眾也。△四、受請說經。
X32n0619_p0459a06║爾時彼佛受沙彌請（至）皆共受持諷誦通利。
X32n0619_p0459a07║二萬劫者，上既為二乘說諦緣等法，後受諸子請
X32n0619_p0459a08║又說法華，故知中間不容默然，必說方等般若也。
X32n0619_p0459a09║下偈云：說六波羅蜜，及諸神通事。方等教中多明
X32n0619_p0459a10║不思議神通事，故知說方等。六度即菩薩事，故知
X32n0619_p0459a11║說般若。受持等即拳拳不失意，應上皆共修學。△
X32n0619_p0459a12║五、時眾有解不解。
X32n0619_p0459a13║說是經時，十六菩薩沙彌（至）千萬億種皆生疑惑。
X32n0619_p0459a14║云菩薩沙彌者，由聞方等般若，二萬劫中修六度
X32n0619_p0459a15║行故。沙彌二乘即信解眾，千萬億生疑即不解眾，
X32n0619_p0459a16║此等即於十六王子所聽經結緣也。上士聞道勤
X32n0619_p0459a17║而行之，王子是也。中士聞道若存若亡，聲聞中有
X32n0619_p0459a18║信不信也。下士聞道大咲而已，不解之眾而生疑
X32n0619_p0459a19║惑也。△六、說經時節。
X32n0619_p0459a20║佛說是經，於八千劫未曾休廢。
X32n0619_p0459a21║顯說經時節之長如燈明，六十小劫不起於座也。
X32n0619_p0459a22║△七、說已入定。
X32n0619_p0459a23║說此經已，即入靜室，住於禪定八萬四千劫。
X32n0619_p0459a24║靜室，入定之處所。八萬等，住定之時節。智佛入定
X32n0619_p0459b01║是結緣之近由，由入定不出，千萬億疑惑之眾無
X32n0619_p0459b02║所咨問，故十六沙彌為其覆講法華也。上結緣之
X32n0619_p0459b03║由竟。△二、正明結緣，分二：初、法說結緣，二、喻說結
X32n0619_p0459b04║緣。初又三：初、明昔共結緣，二、明中間值遇，三、明今
X32n0619_p0459b05║還為說。初又三：初、王子覆講。
X32n0619_p0459b06║是時十六菩薩沙彌（至）廣說分別妙法華經。
X32n0619_p0459b07║知字最重智佛入定，非無故而然也。我釋迦一化，
X32n0619_p0459b08║始終皆以智佛入定而為由致。以今所化之機，皆
X32n0619_p0459b09║智佛時覆講之緣種。由彼佛說法之後入定，而眾
X32n0619_p0459b10║疑無所咨問，故王子為其覆講。自爾已來，恒為受
X32n0619_p0459b11║化之機。若不知智佛入定之旨，則昔緣不結，今日
X32n0619_p0459b12║何所成熟？所謂適化所及，非昔緣無以導心也。智
X32n0619_p0459b13║佛入定，已知疑惑之眾是王子之機，必由王子究
X32n0619_p0459b14║竟得度，故住定八萬四千劫，王子覆講，善繼善述
X32n0619_p0459b15║也。玄宗既唱，暫示忘言，故寂然禪定，繼述其事。欲
X32n0619_p0459b16║布所聞，故各升法座。下繫珠喻，正指此也。△二、眾
X32n0619_p0459b17║得利益。
X32n0619_p0459b18║一一皆度六百萬億那由他（至）三藐三菩提心。
X32n0619_p0459b19║發菩提心，故云得度。六百等眾生，即上不解之眾。
X32n0619_p0459b20║示者，指示。教者，教詔。令彼得益為利，喜他得益為
X32n0619_p0459b21║喜。即開示眾生佛之知見，使其悟入而得利益也。
X32n0619_p0459b22║△三、出定稱歎，又二：初、正歎希有。
X32n0619_p0459b23║大通智勝佛過八萬四千（至）開示眾生令入其中。
X32n0619_p0459b24║具內因外緣，自利利他之德，故甚為希有也。令入
X32n0619_p0459c01║其中者，即度一切眾生，皆令入佛慧也。△二、勸物
X32n0619_p0459c02║親近。
X32n0619_p0459c03║汝等皆當數數親近（至）三藐三菩提如來之慧。
X32n0619_p0459c04║能信不毀者，恐得度有不信而毀者，故先歎其德，
X32n0619_p0459c05║後勸親近。所以下，徵釋勸近之意。三乘能信所說，
X32n0619_p0459c06║受持不毀，當得同歸一乘，入如來慧也。△二明中
X32n0619_p0459c07║間值遇。
X32n0619_p0459c08║佛告諸比丘（至）得值四萬億諸佛世尊於今不盡。
X32n0619_p0459c09║世世所生與菩薩俱者，無緣必不相聚，有緣必不
X32n0619_p0459c10║相離也。四萬億諸佛得值不盡者，身子利根值二
X32n0619_p0459c11║萬億佛，下根者值四萬億佛，即數數現生滅等佛
X32n0619_p0459c12║也。先成熟者先得度之，後成熟者後得度之，如漁
X32n0619_p0459c13║人前網前獲、後網後獲也。若中間值遇常受大乘，
X32n0619_p0459c14║此輩中間皆已成就不至於今也。若中間值遇，遇
X32n0619_p0459c15║其退大仍接以小，此輩中間猶故未盡，今得還聞
X32n0619_p0459c16║大乘之教。三、但論遇小不論遇大，則中間未度於
X32n0619_p0459c17║今亦未盡，今日始受大乃至滅度後得道是也。問：
X32n0619_p0459c18║如上經歷多佛多許時節，今始得羅漢，如此無生
X32n0619_p0459c19║法忍何易可階？答：大聖善巧隨機說法，為厭佛道
X32n0619_p0459c20║長遠者說短，於佛道生輕易想者說長。言如許劫
X32n0619_p0459c21║得羅漢者，此是權行，引諸實行合入道耳。△三、明
X32n0619_p0459c22║今還為說，分二：初、會結古今，二、正說法華。初又二：
X32n0619_p0459c23║初、會師古今。
X32n0619_p0459c24║諸比丘！我今語汝（至）成阿耨多羅三藐三菩提。
X32n0619_p0460a01║先標成道說法，其二下列八方佛號。阿閦此云不
X32n0619_p0460a02║動，東方為群動之首，歡喜即動義，表即動而證不
X32n0619_p0460a03║動之理也。佛具萬德高出物表，故喻須彌頂。音相
X32n0619_p0460a04║乃形聲二益，其聲所說無畏，其形不怒而威，故喻
X32n0619_p0460a05║師子。所證之理包遍群有，其性真常如虗空住，其
X32n0619_p0460a06║體過去不生、未來不動、現在不起，無生無滅故云
X32n0619_p0460a07║常滅。佛為教主撫育群生，如世帝王化洽萬方，故
X32n0619_p0460a08║以帝名之。梵行清淨涉有不染，故云梵相。無量壽
X32n0619_p0460a09║法身常住，教化無盡故。度世苦者，以智自度、以悲
X32n0619_p0460a10║度他，自他俱出有漏苦故。多摩等云：性無垢，如來
X32n0619_p0460a11║神通能救眾生，離煩惱垢得清淨智故。須彌群峯
X32n0619_p0460a12║之王，喻佛為諸法王故。雲者，舒卷自如無心普廕，
X32n0619_p0460a13║喻聖心無私體用無礙故。王者，仁德浩大匡正四
X32n0619_p0460a14║海，喻聖德流行潤澤十方故。德用難思摧魔制邪，
X32n0619_p0460a15║有情離怖畏得安樂故。釋迦云能仁，牟尼云寂默。
X32n0619_p0460a16║實智證理曰寂默，權智利生曰能。仁有二義：一對
X32n0619_p0460a17║待義，能者善權方便曲就機宜，仁者至德洪恩普
X32n0619_p0460a18║洽萬類，是大悲利物義。寂則澄然不動頓息萬緣，
X32n0619_p0460a19║默則漠爾忘言永離戲論，是大智冥理義。二圓融
X32n0619_p0460a20║義，以悲即智故終日度生無生可度，動一靜也。智
X32n0619_p0460a21║即悲故不起一念常度眾生，靜一動也。悲智二字，
X32n0619_p0460a22║佛之全德攝盡無遺矣。堪忍國土乃大千世界一
X32n0619_p0460a23║佛化境，悲華經云：是諸眾生忍受三毒及諸煩惱，
X32n0619_p0460a24║能忍斯惡故名忍土也。△二、會弟子古今分二：初、
X32n0619_p0460b01║正會，二、釋疑。初又二：初受大，後退。
X32n0619_p0460b02║諸比丘！我等為沙彌時（至）如來智慧難信難解。
X32n0619_p0460b03║我等為沙彌下，明受大不退，住無上道。於今下，種
X32n0619_p0460b04║大之後，中間退大向小，住聲聞位。佛常教化大乘
X32n0619_p0460b05║諸人，應以大乘之法漸入佛道。所以下，徵釋退住
X32n0619_p0460b06║之意。雖下大種，緣佛慧難解，所以退大而向小也。
X32n0619_p0460b07║以今觀之，幸聞大法，不無宿因，安知吾徒非智勝
X32n0619_p0460b08║之遺塵？若能勤進，其庶幾乎！△二正會古今。
X32n0619_p0460b09║爾時所化無量恒河沙等眾生者（至）聲聞弟子是也。
X32n0619_p0460b10║大通時，覆講結緣所化眾生，今汝等諸比丘是也。
X32n0619_p0460b11║此結現前。及我下，結未來弟子。△二、釋疑。
X32n0619_p0460b12║我滅度後復有弟子（至）除諸如來方便說法。
X32n0619_p0460b13║恐疑云：現在得聞法華得入一乘，可是結緣之眾。
X32n0619_p0460b14║若未來世不聞法華而入滅度，此等豈能捨小得
X32n0619_p0460b15║入一乘耶？答：我滅度後，此土弟子雖不聞經，不自
X32n0619_p0460b16║覺知所行是菩薩道，於自所證生滅度想入涅槃
X32n0619_p0460b17║者，我於餘國作佛，終當得聞是經。餘國者，此方機
X32n0619_p0460b18║盡別土緣熟，此土雖滅餘國又現又聞也。大經云：
X32n0619_p0460b19║如來名號應眾生心各各不同，一四天下乃至十
X32n0619_p0460b20║方各各十千異名是也。如來出世無有餘乘，滅度
X32n0619_p0460b21║唯一佛乘，方便說三。△二、正說法華，又三：初、時眾
X32n0619_p0460b22║清淨。
X32n0619_p0460b23║諸比丘！若如來自知（至）了達空法，深入禪定。
X32n0619_p0460b24║涅槃時到者，諸佛出世化道將畢，即說法華時也。
X32n0619_p0460c01║如迦葉燈明出於淨土，說法華竟即入涅槃。釋迦
X32n0619_p0460c02║出於穢土，說法華即唱當滅，更說涅槃也。眾清淨
X32n0619_p0460c03║者，既得四諦小教之益，免於五濁八苦之難也。信
X32n0619_p0460c04║解堅固者，聞方等大乘始教，心相體信也。了達空
X32n0619_p0460c05║法者，聞般若終實之教，於空法中心得了達，即轉
X32n0619_p0460c06║教意也。深入禪定者，即楞嚴定也。此科攝窮子喻
X32n0619_p0460c07║五段經文。△二、正說法華。
X32n0619_p0460c08║便集諸菩薩及聲聞眾（至）唯一佛乘得滅度耳。
X32n0619_p0460c09║集諸菩薩，是聚會親族也。及聲聞一句，乃命其子
X32n0619_p0460c10║也。為說是經，正付家業也。世間下，以二乘不可云
X32n0619_p0460c11║滅度，得滅度者唯一佛乘耳，正開權顯實之意。△
X32n0619_p0460c12║三、釋疑。
X32n0619_p0460c13║比丘當知如來方便（至）是人若聞則便信受。
X32n0619_p0460c14║若無二乘得滅度者，如來何故施三？釋云：比丘當
X32n0619_p0460c15║知，如來以方便權智，深知眾生有小性欲，著於五
X32n0619_p0460c16║塵，弊於五濁，故先說二涅槃，聞必信受，令其破弊
X32n0619_p0460c17║免難，後必會歸於大也。法說結緣竟。△二、喻說結
X32n0619_p0460c18║緣，分二：先喻說，次法合。初又二：先明導師喻，次明
X32n0619_p0460c19║將導喻。初又分五：初五百由旬喻。
X32n0619_p0460c20║譬如五百由旬。
X32n0619_p0460c21║此喻上未度之眾，樂著諸有輪迴處所也。即擬火
X32n0619_p0460c22║宅，總喻其家廣大，三界無安方便。略頌安隱對不
X32n0619_p0460c23║安隱之意。約土：凡聖同居為三百，方便有餘為四
X32n0619_p0460c24║百，實報莊嚴為五百。約惑：見惑為一百，五下分為
X32n0619_p0461a01║二百，五上分為三百，塵沙為四百，無明為五百。約
X32n0619_p0461a02║觀：空觀能過三百，假觀能過四百，中觀能過五百。
X32n0619_p0461a03║△二、險難惡道喻。
X32n0619_p0461a04║險難惡道，曠絕無人，怖畏之處。
X32n0619_p0461a05║此喻上未度之眾，煩惱垢重也。即擬火宅中火起，
X32n0619_p0461a06║方便中不安隱。五濁八苦之法，分段變易二種。生
X32n0619_p0461a07║死即果險難，見思塵沙無明即因險難，由此因果
X32n0619_p0461a08║故言惡道。三界乃怖畏之處，由險難故言怖畏。三
X32n0619_p0461a09║界無涯，茫茫蕩蕩，故言曠絕。若生死煩惱中有涅
X32n0619_p0461a10║槃菩提，此道雖復曠絕，則有人可依也。若生死煩
X32n0619_p0461a11║惱中無涅槃菩提，如病中無藥，則此道曠絕，是無
X32n0619_p0461a12║人可依也。△三、多眾人喻。
X32n0619_p0461a13║若有多眾。
X32n0619_p0461a14║喻上王子所化百千萬億，皆生疑惑不解之眾也。
X32n0619_p0461a15║即擬火宅中三十子五百人，方便中知眾生性欲
X32n0619_p0461a16║意。△四、欲過惡道喻。
X32n0619_p0461a17║欲過此道，至珍寶處。
X32n0619_p0461a18║二乘斷見思出三界，故言欲過此道。更斷塵沙無
X32n0619_p0461a19║明求至佛果，故云至珍寶處。此處即藥艸，喻一味
X32n0619_p0461a20║之雨。火宅中唯有一門，方便中宣示佛道意。△五、
X32n0619_p0461a21║有一導師喻。
X32n0619_p0461a22║有一導師，聰慧明達，善知險道通塞之相。
X32n0619_p0461a23║此導師即十六王子也，即擬火宅中長者，方便中
X32n0619_p0461a24║我字，藥艸中密雲。在耳曰聰，在意曰達，一心三智
X32n0619_p0461b01║曰慧，具足五眼曰明，總言六根清淨也。通塞者，苦
X32n0619_p0461b02║集十二因緣，六蔽塵沙無明為塞；道滅滅因緣智，
X32n0619_p0461b03║六度一心三觀為通。問：何不作父子相失、驚入火
X32n0619_p0461b04║宅、不虗等義耶？答：凡喻各逐意便，上取機應有無，
X32n0619_p0461b05║故言相失相見；若取應始赴機，故言驚入火宅。此
X32n0619_p0461b06║中正明將導眾生，世世相值，那言相失？久久結緣，
X32n0619_p0461b07║那言始應？為此義故，不作相失、驚入義也。上來三
X32n0619_p0461b08║周二十二番，開權顯實，其意已彰。不虗本欲勸信，
X32n0619_p0461b09║下根信在不久，故不須不虗耳。導師喻竟。△二、將
X32n0619_p0461b10║導喻，分三：初、所將人眾喻，二、中路懈退喻，三、滅化
X32n0619_p0461b11║城至寶所喻。且初所將人眾喻。
X32n0619_p0461b12║將導眾人，欲過此難。
X32n0619_p0461b13║喻本初結緣未得度者，本緣不失而為導師所將，
X32n0619_p0461b14║故云將導眾人，即擬火宅見火驚怖，方便見五濁
X32n0619_p0461b15║起悲。△二、中路懈退喻，分二：初、退大，二、接小。即火
X32n0619_p0461b16║宅中不用身手，而歎三車希有；方便中暫息大化，
X32n0619_p0461b17║念用三乘也。旦初退大，又三：初、中路懈退。
X32n0619_p0461b18║所將人眾，中路懈退。
X32n0619_p0461b19║將人眾者，喻中間相值，退大取小之人。中路者，非
X32n0619_p0461b20║是半途，但以發心為始，至佛為終，於此兩楹而起
X32n0619_p0461b21║退大之意，故名中路，即擬上無大機也。△二白導
X32n0619_p0461b22║師言。
X32n0619_p0461b23║白導師言：我等疲極，而復怖畏。
X32n0619_p0461b24║導師有四：自有通途慈悲導師，通他人故，文中有
X32n0619_p0461c01║一導師將導眾人是也；自有結緣導師，局我師故，
X32n0619_p0461c02║文中所將人眾白導師言是也；自有權智導師，取
X32n0619_p0461c03║施小故，文中導師多諸方便是也；自有實智導師，
X32n0619_p0461c04║取開權故，文中導師知此人眾是也。四從時異，人
X32n0619_p0461c05║只是一，並是王子也。今白者，正白結緣之導師也。
X32n0619_p0461c06║以其退大則大滅，接小則小生，一生一滅，感於法
X32n0619_p0461c07║身，呼此為白。王子知其退大，即是聞其所白，善根
X32n0619_p0461c08║微弱，無明所翳，故言疲極。厭生死為怖畏，由怖畏
X32n0619_p0461c09║故，正宜小接，即擬上不受大教也。△三不復前進。
X32n0619_p0461c10║不能復進。前路猶遠，今欲退還。
X32n0619_p0461c11║不復前路猶遠者，見思塵沙無明，難可卒斷也。然
X32n0619_p0461c12║用小接之，不令頓還本處，亦有進義，即擬上息化
X32n0619_p0461c13║也。△二、接小又四：初、多諸方便。
X32n0619_p0461c14║導師多諸方便。
X32n0619_p0461c15║擬火宅中三，車方便中開，三四意具足，故多方便
X32n0619_p0461c16║也。△二、傷其失寶。
X32n0619_p0461c17║而作是念：此等可愍，云何捨大珍寶而欲退還？
X32n0619_p0461c18║傷其捨寶，喻知有小機而無大機也。△三化作一
X32n0619_p0461c19║城
X32n0619_p0461c20║作是念已，以方便力（至）若能前至寶所亦可得去。
X32n0619_p0461c21║作是念下。化作一城，即權說小果也。此用方便之
X32n0619_p0461c22║教教化二乘，斷見思惑出三界苦，故云於險道過
X32n0619_p0461c23║三百由旬，令其權證小果，故云化作一城。告眾人
X32n0619_p0461c24║下。引入化城，即三轉法輪也。汝等二句。勸轉，勸令
X32n0619_p0462a01║前進入城也。今此三句。示轉，示城可住也。可者，謂
X32n0619_p0462a02║僅可止息暫歇之意。隨意作者，即六通縱任等。若
X32n0619_p0462a03║入二句。證轉，證城安隱也。若能二句。但令入城更
X32n0619_p0462a04║說前進，於未開之前不得明彰此語，今三周將盡
X32n0619_p0462a05║開顯已竟即可說之。△四歡喜入城。
X32n0619_p0462a06║是時，疲極之眾心大歡喜（至）生已度想，生安隱想。
X32n0619_p0462a07║即擬火宅，適子所願，方便受行悟入也。投其樂小
X32n0619_p0462a08║之心，故歡喜歎之。我等二句，釋未曾有，免惡道離
X32n0619_p0462a09║苦也，安隱得樂也。前入一句，受行悟入也。已度想
X32n0619_p0462a10║得盡智也，安隱想得無生智也，即具智斷二德故。
X32n0619_p0462a11║此中歡喜即聞慧，未有即煖位，免惡即頂位，安隱
X32n0619_p0462a12║即忍位，入城即見道位，已度即無學位。上中路懈
X32n0619_p0462a13║退竟。△三、滅化城至寶所喻。
X32n0619_p0462a14║爾時導師知此人眾（至）我所化作為止息耳。
X32n0619_p0462a15║此正說法華也。即火宅等，賜方便中說無上道。既
X32n0619_p0462a16║止息無疲倦者，喻上涅槃時至眾又清淨而得免
X32n0619_p0462a17║難，大機當發也。即滅下，引向寶所。即滅化城者，廢
X32n0619_p0462a18║權也。去來，方語也。來字帶言，以理而論，眾生來不
X32n0619_p0462a19║去，小聖去不來，皆不合佛意。今即去即來，回身三
X32n0619_p0462a20║界利生接物，莫學下劣住止而獨善也。寶處下，顯
X32n0619_p0462a21║實以廢權也。問：前諸品開三顯一為有何異？答：通
X32n0619_p0462a22║論無異，別論不同。方便約教，文云但以一佛乘為
X32n0619_p0462a23║眾生說法，無二亦無三也。火宅約行，文云各乘大
X32n0619_p0462a24║車遊於四方嬉戲快樂。信解約人，文中結會傭作
X32n0619_p0462b01║是長者子也。藥艸約差別無差別明權實，七種差
X32n0619_p0462b02║別是權同依一理，無差即實約自行，權實隨自意
X32n0619_p0462b03║語，故佛能知而眾生不知也。今化城約理，寶所化
X32n0619_p0462b04║城即大小兩理，除破二乘化理，顯於寶所一理，文
X32n0619_p0462b05║中即滅化城，寶處在近等。上喻說竟。△二、法合，分
X32n0619_p0462b06║二：初、正合，二、舉喻帖合。初又二：初、合導師喻。
X32n0619_p0462b07║諸比丘！如來亦復如是（至）險難長遠應去應度。
X32n0619_p0462b08║上喻有五，今合三。如來合上導師，今為一句合多
X32n0619_p0462b09║諸人眾，以能將導師顯所將人眾也。知諸下，合險
X32n0619_p0462b10║難惡道二種生死五住煩惱，佛悉知之，故云知諸
X32n0619_p0462b11║等。長遠者，五百由旬故。應去應度，即合善知險道
X32n0619_p0462b12║之相，兼過險道至寶所也。應去者，已入化城不復
X32n0619_p0462b13║前進故。應去應度者，未入化城多劫沉溺，應以化
X32n0619_p0462b14║城而濟度之。△二合將導喻分二。先合退大接小。
X32n0619_p0462b15║若眾生但聞一佛乘者（至）為止息故說二涅槃。
X32n0619_p0462b16║眾生即所將人眾也。一乘原被大機，今樂小之人
X32n0619_p0462b17║聞此不欲見不親近者，乖其所好，合上中路懈退
X32n0619_p0462b18║無大機義也。根機淺劣，若除糞得價安於客作以
X32n0619_p0462b19║求工食，則欲見之近之。若一乘大法，如匹馬單刀
X32n0619_p0462b20║孤身萬里，說不投機謂是閑言，故不欲見之近之
X32n0619_p0462b21║耳。佛道下，合上不能前進息化之意。長遠者，三祇
X32n0619_p0462b22║練行百劫修因，如大海非一勺而竭，重樓豈一日
X32n0619_p0462b23║而就，故云久受等。佛知下，合上中間退大復以小
X32n0619_p0462b24║接。下劣者，有小機也。方便者，多諸方便也。二涅槃，
X32n0619_p0462c01║合上化作一城也。中道說二者，三界惑盡塵沙未
X32n0619_p0462c02║破，於此兩楹判有餘無餘二果。又分段已盡變易
X32n0619_p0462c03║未除，二死之間判有無二果，故云中道。△次合滅
X32n0619_p0462c04║城至寶所。
X32n0619_p0462c05║若眾生住於二地（至）於一佛乘分別說三。
X32n0619_p0462c06║二地即上二果。未辦者，以修言之，四住已盡五住
X32n0619_p0462c07║猶存，人執既遣法執猶在；以證言之，則有餘雖證
X32n0619_p0462c08║尚有無餘，依大涅槃分段雖超未超變易，故近者
X32n0619_p0462c09║已過三百由旬，故當觀下令其自審。但是下為實
X32n0619_p0462c10║施權。△二、舉喻帖合
X32n0619_p0462c11║如彼導師為止息故（至）此城非實，我化作耳。
X32n0619_p0462c12║寶處在近一句，當著眼看。言化城者，不但二乘十
X32n0619_p0462c13║地等妙，皆是權立接引，並為化城。寶所者，乃真心
X32n0619_p0462c14║本佛自性之寶，此寶不屬情量，不可建立，無佛無
X32n0619_p0462c15║眾生，無能無所，何處有城？若問：此既為化城，何處
X32n0619_p0462c16║是寶所？答：寶所不可指，指即有方所，非真寶所也。
X32n0619_p0462c17║故只云在近而已，不可定量言之，但忘言默證，當
X32n0619_p0462c18║體即是。△二、偈頌有四十九行半，分二：先二十二
X32n0619_p0462c19║行半頌結緣之由，次二十七行正頌結緣。初又二：
X32n0619_p0462c20║初十二行頌遠由，二十行半頌近由。初又二：初六
X32n0619_p0462c21║行頌大通成道。
X32n0619_p0462c22║爾時，世尊欲重宣此義，而說偈言：
X32n0619_p0462c23║大通智勝佛十劫坐道場（至）充我一切。
X32n0619_p0462c24║大通下，三行，頌成道前事。過十下，一行，頌正成道。
X32n0619_p0463a01║彼佛下，二行，頌請轉法輪兼眷屬供養。△二、六行
X32n0619_p0463a02║頌十方梵請。
X32n0619_p0463a03║世尊甚難值，久遠時一現（至）轉無上法輪。
X32n0619_p0463a04║世尊下一行，頌威光照動。東方下三行，頌東方梵
X32n0619_p0463a05║王尋光雲集。三方下，頌餘九方。△二十行半頌近
X32n0619_p0463a06║由，分二：初、五行頌轉半字教。
X32n0619_p0463a07║無量慧世尊受彼眾人請（至）不能得其邊。
X32n0619_p0463a08║無量二句，頌受請。為宣下一行半，頌正轉教法。宣
X32n0619_p0463a09║暢下三行，頌聞法得道。十萬為億，十億為兆，百億
X32n0619_p0463a10║為京，千億為秭，萬億為姟。諸法不受者，能伏斷見
X32n0619_p0463a11║思也。△二、五行半頌轉滿字教。
X32n0619_p0463a12║時十六王子出家作沙彌（至）八萬四千劫。
X32n0619_p0463a13║初二句，頌王子出家。皆共下一行半，頌請轉法輪。
X32n0619_p0463a14║佛知下二行，頌二萬劫中間說方等般若也。般若
X32n0619_p0463a15║行也，神通事也，方等多明不思議神通事。說是二
X32n0619_p0463a16║句，頌受請說法華也。彼佛法華有恒河沙偈，今佛
X32n0619_p0463a17║七卷，當知一字法門海墨不盡也。彼佛下一行，頌
X32n0619_p0463a18║說經已靜室入定，以俟王子覆講結緣。頌結緣之
X32n0619_p0463a19║由竟。△次二十七行頌正結緣，分二：初八行頌法
X32n0619_p0463a20║說結緣，二十九行頌喻說結緣。初又三：初三行頌
X32n0619_p0463a21║昔日結緣。
X32n0619_p0463a22║是諸沙彌等知佛禪未出（至）恒河沙等眾。
X32n0619_p0463a23║是諸二句，知佛入定。為無下一行半，覆講結緣。一
X32n0619_p0463a24║一下一行，眾得利益。△二、一行頌中間值遇。
X32n0619_p0463b01║彼佛滅度後，是諸聞法者，在在諸佛土，常與師俱生。
X32n0619_p0463b02║△三、四行頌今還為說。
X32n0619_p0463b03║是十六沙彌具足行佛道（至）慎勿懷驚懼。
X32n0619_p0463b04║是十六下，頌結會現在師弟。前言八方，今言十方，
X32n0619_p0463b05║以總該別彼此隱顯也。以是下，頌正為說法華經
X32n0619_p0463b06║結大通時之本因緣，故戒勿驚懼也。頌法說結緣
X32n0619_p0463b07║竟。△二十九行頌喻說結緣，又二：初、十一行半頌
X32n0619_p0463b08║喻說，二、七行半頌法合。初又二：初、三行頌導師喻。
X32n0619_p0463b09║譬如險惡道，逈絕多毒獸（至）在險濟眾難。
X32n0619_p0463b10║譬如下，頌險難惡道。毒獸，喻生死煩惱也。無水艸
X32n0619_p0463b11║者，喻不修習菩提道也。無數二句，多諸人眾也。其
X32n0619_p0463b12║路二句，五百由旬也。時有一句，有一導師也。強識
X32n0619_p0463b13║下，聰慧明達也。△二、八行半，頌將導喻，又二：初、六
X32n0619_p0463b14║行，頌中路權立化城。
X32n0619_p0463b15║眾人皆疲倦，而白導師言（至）自謂已得度。
X32n0619_p0463b16║眾人下，頌懈退也。導師下，傷其失寶也。尋時下，化
X32n0619_p0463b17║作一城也。諸舍宅者，諸空觀境也。園林者，二乘總
X32n0619_p0463b18║持無漏法林也。九次第定為渠流，八解脫為浴池。
X32n0619_p0463b19║重門，三空門也。盡智無生智為樓閣，男女為定慧。
X32n0619_p0463b20║諸人下，頌歡喜入城也。△二、二行半，頌滅城引至
X32n0619_p0463b21║寶所。
X32n0619_p0463b22║導師知息已，集眾而告言（至）當共至寶所。
X32n0619_p0463b23║廢昔日之權，立今日之實，使發大心，求成佛果也。
X32n0619_p0463b24║△二、七行半頌法合，分二：初、六行半正頌法合，二、
X32n0619_p0463c01║一行頌舉喻帖合。初又二：初、二句頌合導師喻。
X32n0619_p0463c02║我亦復如是，為一切導師。
X32n0619_p0463c03║△二、六行頌合將導喻，分二：初、二行頌合懈退。
X32n0619_p0463c04║見諸求道者，中路而懈廢（至）所作皆已辦。
X32n0619_p0463c05║見諸下。頌合中路懈退。故以下。接小也。云已辦者。
X32n0619_p0463c06║證無學羅漢乃權教極果也。△二、四行頌合滅城
X32n0619_p0463c07║至寶所。
X32n0619_p0463c08║既知到涅槃，皆得阿羅漢（至）乃是真實滅。
X32n0619_p0463c09║既知二句，合知止息。已爾乃下，頌合滅化至寶所
X32n0619_p0463c10║也。故說二者，即上為止息故說二涅槃也。汝證下，
X32n0619_p0463c11║具三德秘藏，一切智即般若，三十二即法身，真滅
X32n0619_p0463c12║即解脫，三德不縱不橫即見佛性，當發精進勉而
X32n0619_p0463c13║求之可也。△二、一行頌舉喻帖合。
X32n0619_p0463c14║諸佛之導師，為息說涅槃，既知是息已，引入於佛慧。
X32n0619_p0463c15║初二句，即止息化作大城也。次二句，即寶處在近
X32n0619_p0463c16║也。此品正說因緣已竟。
X32n0619_p0463c17║
X32n0619_p0463c18║妙法蓮華經大成卷第五