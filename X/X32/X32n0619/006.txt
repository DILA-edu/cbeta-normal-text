X32n0619_p0463c19║
X32n0619_p0463c20║
X32n0619_p0463c21║妙法蓮華經大成卷第六
X32n0619_p0463c22║
X32n0619_p0463c23║金臺即山居後學　大義　集
X32n0619_p0463c24║妙法蓮華經五百弟子受記品第八
X32n0619_p0464a01║此品具記千二百聲聞，而品題但標五百者，以五
X32n0619_p0464a02║百得記同一名號劫國莊嚴等故，又五百同聲說
X32n0619_p0464a03║喻領解故，五種眷屬此五百乃應生，其餘皆實行
X32n0619_p0464a04║故，此五百或為七百之師，故但標五百。又準前文
X32n0619_p0464a05║云其數五百皆當授記故，準下文云其不在此會
X32n0619_p0464a06║汝當為宣說，其餘七百不在會故。前授記從佛立
X32n0619_p0464a07║名故云授，今從弟子故言受，謂受如來之記也。△
X32n0619_p0464a08║二、後二品正明授記，分二：初、授千二百記，二、授二
X32n0619_p0464a09║千人記。初又二：先授滿慈記，次授千二百記。初又
X32n0619_p0464a10║二：初、經家序其默念領解，二、如來與之述成授記。
X32n0619_p0464a11║初又分四：初、序得解之由。
X32n0619_p0464a12║爾時富樓那彌多羅尼子（至）有大自在神通之力。
X32n0619_p0464a13║聞是智慧，領法、喻兩處顯實。方便等，領法、喻兩處
X32n0619_p0464a14║開權。又聞下，指五尊者授記。復聞下，化城宿世之
X32n0619_p0464a15║事。復聞下，如來三達無礙，觀彼久遠猶若今日，即
X32n0619_p0464a16║大自在神通力也。△二序得解歡喜。
X32n0619_p0464a17║得未曾有心淨踊躍（至）瞻仰尊顏目不蹔捨。
X32n0619_p0464a18║由昔未聞開權顯實，而今得聞，故云未曾有。如上
X32n0619_p0464a19║授記、因緣、自在等，皆未曾有也。除保證涅槃之愛，
X32n0619_p0464a20║斷破無明別惑，故云心淨。開佛知見，是故踊躍。此
X32n0619_p0464a21║屬內解歡喜，即從下外形恭敬。雖默契於心，而未
X32n0619_p0464a22║聞其命，欲呈解於口，而復難其辭，但鞠躬以聽可
X32n0619_p0464a23║否，故目不蹔捨，瞻視仰望於世尊也。△三序默念
X32n0619_p0464a24║領解
X32n0619_p0464b01║而作是念：世尊甚奇特（至）我等於佛功德言不能宣。
X32n0619_p0464b02║上二周身子等得悟，皆發言領解，此何默念？葢身
X32n0619_p0464b03║子等為下根未悟事，須彰言勸動，今下根已悟，無
X32n0619_p0464b04║所勸動，故默念不言，而但讚奇特希有也。又默念
X32n0619_p0464b05║是真領解自受用境，言說不及淨名，默然真入不
X32n0619_p0464b06║二法門故。又權實不可思議，非言非念，而念而言，
X32n0619_p0464b07║非言而言，故身子等口陳領解，非念而念，故滿慈
X32n0619_p0464b08║等默念領解，即說時默，默時說也。隨順世間者，投
X32n0619_p0464b09║其好樂也，若不隨順，必生誹謗。眾生不一，種性各
X32n0619_p0464b10║別，方便隨根說七種法，如來種種法拔眾生，處處
X32n0619_p0464b11║著耳，如著有引拔入空，著空引拔入中，著中引拔
X32n0619_p0464b12║入於佛慧也。佛之功德無量無邊，非言議能盡，前
X32n0619_p0464b13║云無量劫說不能盡，我等豈能宣說哉？又四子說
X32n0619_p0464b14║喻，比興曲巧，形容周詳，尚無量劫說不能盡，我等
X32n0619_p0464b15║豈過於四人者乎？△四念發迹請記。
X32n0619_p0464b16║唯佛世尊，能知我等，深心本願。
X32n0619_p0464b17║我等者，通念請發諸人迹也。我等既從大通時受
X32n0619_p0464b18║化，歷劫至今時長行遠，寧無深心本願乎？但愧於
X32n0619_p0464b19║宿命淺近不能有遠達之智，加以隔陰之昏不無
X32n0619_p0464b20║遺忘之患，照前古之委悉、鑑群情之宿業，其唯佛
X32n0619_p0464b21║乎？故云唯佛能知也。深心是本，今現作是迹，本願
X32n0619_p0464b22║即上求下化也。上求即求記，下化即求發迹。又從
X32n0619_p0464b23║深心故明三世助宣佛化，從本願故即與授記。問：
X32n0619_p0464b24║上二周何不求發迹？答：為下根未悟故。今下根已
X32n0619_p0464c01║解權化事足，為誘物機示有三根，若下根之迹一
X32n0619_p0464c02║發，則上中之迹不發自明矣。△二、如來與之述成
X32n0619_p0464c03║授記，有長行、偈頌。長行分二：初、述本迹，二、與授記。
X32n0619_p0464c04║初又三：初、約釋迦世行因發迹，二、約過去世顯其
X32n0619_p0464c05║本行，三、約三世佛所述其修因。初又二：初、舉示其
X32n0619_p0464c06║人。
X32n0619_p0464c07║爾時，佛告諸比丘：汝等見是富樓那彌多羅尼子不？
X32n0619_p0464c08║汝等見否？有二意：一、見其迹為小乘否；二、見其本
X32n0619_p0464c09║願功德否。眾人但見迹為聲聞，不知本是善薩，故
X32n0619_p0464c10║問大眾見否。△二、發迹顯本
X32n0619_p0464c11║我常稱其於說法人中（至）無能盡其言論之辯。
X32n0619_p0464c12║常稱者，四十年處處稱歎，不獨今日始也。以辯才
X32n0619_p0464c13║說法雄辭麗句，能令迷者得悟、疑者生信，異見者
X32n0619_p0464c14║風靡、矯抗者唯諾，故云說法第一。若非妙本何有
X32n0619_p0464c15║勝迹？此舉迹以顯本也。亦常歎等者，顯本地福慧
X32n0619_p0464c16║萬行法門，故云種種功德。本地既有種種法門，迹
X32n0619_p0464c17║中何但為二乘耶？此舉本以明迹也。精勤下，出種
X32n0619_p0464c18║種之義。助宣我法者，迹在鹿苑，迹受彈斥轉教，今
X32n0619_p0464c19║經得悟四十年，無一會而不護持助宣我法也。本
X32n0619_p0464c20║具權實功德，迹於五時助佛調熟實行眾生，豈非
X32n0619_p0464c21║精勤護持助宣我法乎？能於一句，取宣法化四眾
X32n0619_p0464c22║蒙益也。具足一句，有諸己而施諸人也。而大一句，
X32n0619_p0464c23║助佛饒益同行眾生也。自捨等者，降佛已還七方
X32n0619_p0464c24║便人，不知本地言論之辯也。以縱橫之才、殺活之
X32n0619_p0465a01║機，欲窮其辯非佛不能知，故雖以佛智抑滿慈，實
X32n0619_p0465a02║歎揚滿慈種種功德，則知滿慈之賢非群賢之賢
X32n0619_p0465a03║可比也。△二、約過去世顯其本行。
X32n0619_p0465a04║汝等勿謂富樓那（至）常作佛事教化眾生。
X32n0619_p0465a05║勿，謂禁辭也。若以滿慈而視滿慈，則失其所以滿
X32n0619_p0465a06║慈也。今示深遠之本，令同學不可以近迹而視之
X32n0619_p0465a07║也。言滿慈不但止於我所助化，亦於久遠佛所助
X32n0619_p0465a08║宣。佛化今日助宣為迹，過去助宣為本。本有遠近，
X32n0619_p0465a09║遠本冥邈，為信良難。今但舉九十億之近本，令其
X32n0619_p0465a10║生信也。於彼第一者，以玄辯之能，不惟拔萃一時，
X32n0619_p0465a11║實乃獨映千古。九十億諸佛若是之多，羽翼之屬
X32n0619_p0465a12║不為不廣，豈無賢能？滿慈歷彼，猶稱第一，其內證
X32n0619_p0465a13║之深可知矣。所說二句，以諸佛所說之法，皆明第
X32n0619_p0465a14║一義空，而滿慈明達不疑也。精見曰明，透徹曰了，
X32n0619_p0465a15║無礙曰通，深造曰達。此言造道深入，見法精透，內
X32n0619_p0465a16║證之深，豈易及哉。得四一句，智即辯故。一義無礙
X32n0619_p0465a17║智，謂知諸法義理，了了通達無滯故。二法無礙智，
X32n0619_p0465a18║謂知一切諸法名字，分別不謬故。三辭無礙智，謂
X32n0619_p0465a19║一切殊方異語辯說無礙，令諸聞者悉解其言故。
X32n0619_p0465a20║四樂說無礙智，於一字中能說一切字一語一法，
X32n0619_p0465a21║誨人不倦故。不為利譽故言清淨，審諦機宜故無
X32n0619_p0465a22║疑惑，由具神通力故能隨其壽命常修清淨梵行，
X32n0619_p0465a23║身在道在乾乾不息，功就不就至極不極，故云常
X32n0619_p0465a24║修。彼佛等者，非但今時人皆不識，自昔經世之久
X32n0619_p0465b01║知識者多，猶以聲聞擬之，以貌取人失之子羽也。
X32n0619_p0465b02║所以然者，聖人之在人中，戴天履地無異於人，自
X32n0619_p0465b03║有異於人者存乎戴履之中，但非淺識之所得窺，
X32n0619_p0465b04║所以今古皆謂聲聞，不言是菩薩也。然利物之道
X32n0619_p0465b05║非方便不能滿慈，用斯方便以修佛事饒益眾生
X32n0619_p0465b06║也。又化令立者，使之卓然自立堅固道心，如銀山
X32n0619_p0465b07║銕壁也。為淨三句，借利他之行而嚴淨自己佛土，
X32n0619_p0465b08║若不與物結緣，菩薩成佛時無機可度也。△三、約
X32n0619_p0465b09║三世佛所述其修因。
X32n0619_p0465b10║諸比丘富樓那（至）常勤精進教化眾生。
X32n0619_p0465b11║七佛者，依諸文所出，毗婆尸佛、尸棄佛、毗舍浮佛、
X32n0619_p0465b12║拘留孫佛、拘那含牟尼佛、迦葉佛、釋迦牟尼佛，此
X32n0619_p0465b13║以莊嚴劫後三佛、賢劫初四佛為七佛也。若據今
X32n0619_p0465b14║文，佛自云於七佛說法人中，今於我所說法人中，
X32n0619_p0465b15║則知以七佛為過去，釋迦為現在，彌勒等為未來，
X32n0619_p0465b16║應指莊嚴劫後四佛、賢劫初三佛為七佛也。上述
X32n0619_p0465b17║本迹竟。△二、與授記，分三：初、明因圓果滿，二、明國
X32n0619_p0465b18║土嚴淨，三、明劫壽法塔。且初明因圓果滿。
X32n0619_p0465b19║漸漸具足菩薩之道（至）天人師佛世尊。
X32n0619_p0465b20║漸漸下，因圓也。過無量下，果滿也。此土表法界之
X32n0619_p0465b21║理，於此得果者，顯聖賢之道，靡不資始乎此，而歸
X32n0619_p0465b22║極乎此也。說法破世昏愚，若杲日當天，故別號法
X32n0619_p0465b23║明。△二、明國土嚴淨。分四：初、國土嚴淨。
X32n0619_p0465b24║其佛以恒河沙等（至）人天交接兩得相見。
X32n0619_p0465c01║掌如佛手，非同世人掌也。有云：海底有石名掌石，
X32n0619_p0465c02║無有一微塵許不平，無有等出地平義，皆平等心
X32n0619_p0465c03║之所感也。七寶等，由種種法寶莊嚴，眾生心地之
X32n0619_p0465c04║所感也。人天交接者，以人道完天道，人之未始非
X32n0619_p0465c05║天，天之未始非人，以道相應，人天相近，不以霄壤
X32n0619_p0465c06║為限也。△二、純是善道
X32n0619_p0465c07║無諸惡道亦無女人（至）一者、法喜食；二者、禪悅食。
X32n0619_p0465c08║無惡者，無三途也。以滿慈說法，聞者依教修行，不
X32n0619_p0465c09║造三惡八難之因，故成佛時有此淨土也。淨名云：
X32n0619_p0465c10║直心是道場，菩薩成佛時，不諂眾生來生其國；深
X32n0619_p0465c11║心是淨土，成佛時，具足功德眾生來生其國。以果
X32n0619_p0465c12║推因，滿慈之因可知矣。化生者，如極樂國無有女
X32n0619_p0465c13║人也。既皆化生，離諸欲染，故有光明之身、金色之
X32n0619_p0465c14║體。如是妙體，人固有之，特為濁欲染蔽，故阿難云：
X32n0619_p0465c15║欲氣麤濁等。苟斷婬欲，不受胎生，則本來體相無
X32n0619_p0465c16║復染蔽，通光莊嚴自能發現。以世考之，吐納精華
X32n0619_p0465c17║猶能輕舉，妙體精明飛行自在，無足疑矣。月藏經
X32n0619_p0465c18║云：法食、喜食、禪食。今經云：法喜、禪悅。法食，聞法也。
X32n0619_p0465c19║如安養國生蓮華中，常聞彌陀、觀音說法。喜食者，
X32n0619_p0465c20║正聞屬法食，聞已屬喜食。禪食者，以禪定自資，不
X32n0619_p0465c21║假段食。善業眾生福慧如是。△三、三乘眾多。
X32n0619_p0465c22║有無量阿僧祇千萬億（至）六通、三明及八解脫。
X32n0619_p0465c23║教化眾生之類者，各隨其類而教化之也。△四、總
X32n0619_p0465c24║結莊嚴。
X32n0619_p0466a01║其佛國土有如是等無量功德莊嚴成就。
X32n0619_p0466a02║有如是功德者，結上國土若此之廣大，境內如是
X32n0619_p0466a03║之皎潔，人天若此之秀美，聖眾如是之萃拔，皆從
X32n0619_p0466a04║當人性內流出，除心之外，無有片法也。△三、明劫
X32n0619_p0466a05║壽法塔。
X32n0619_p0466a06║劫名寶明國名善淨（至）起七寶塔遍滿其國。
X32n0619_p0466a07║善人增盛體皆金色，故云寶明。國無婬惡皆以化
X32n0619_p0466a08║生，故云善淨。其佛下，明佛壽法住。佛滅下，明起塔
X32n0619_p0466a09║供養。△二、偈頌有二十一行半，分二：初、十四行頌
X32n0619_p0466a10║發迹顯本，二、七行半頌與之授記。初又二：先七行
X32n0619_p0466a11║總發諸聲聞本迹，次七行頌發滿慈本迹。初又五：
X32n0619_p0466a12║初一行總標為行難思。
X32n0619_p0466a13║爾時，世尊欲重宣此義，而說偈言：
X32n0619_p0466a14║諸比丘諦聽，佛子所行道，善學方便故，不可得思議。
X32n0619_p0466a15║混群類而不知，入塵勞而不染，故曰善學。欲益眾
X32n0619_p0466a16║生，必假方便，為行難思，已得垂迹之法，不善學方
X32n0619_p0466a17║便，則不能也。△二、一行明垂迹之由
X32n0619_p0466a18║知眾樂小法，而畏於大智，是故諸菩薩，作聲聞緣覺。
X32n0619_p0466a19║大智方能擔荷大法，是菩薩事也。小法易修，是聲
X32n0619_p0466a20║聞事也。諸菩薩知眾樂小故，隱其圓極而速於取
X32n0619_p0466a21║證；知眾畏大故，亦作聲聞，於菩薩法不生好樂也。
X32n0619_p0466a22║△三、二行垂迹利益
X32n0619_p0466a23║以無數方便化諸眾生類（至）漸當令作佛。
X32n0619_p0466a24║小欲者，示求小乘也。懈怠者，示退大乘也。諸大弟
X32n0619_p0466b01║子方便權巧潛通密誘，化諸眾生令入佛慧。如迦
X32n0619_p0466b02║葉聞說菩薩不可思議解脫法門，謂舍利弗言：如
X32n0619_p0466b03║人於盲者現其色像，非彼所見；聲聞聞此法門不
X32n0619_p0466b04║能解了，亦如是也。△四、二行明內秘外現
X32n0619_p0466b05║內秘菩薩行，外現是聲聞（至）方便度眾生。
X32n0619_p0466b06║少欲者，去貪染也。厭生死者，欲出三界也。雖是聲
X32n0619_p0466b07║聞事業，實淨自己佛土，非但示為聲聞，亦作外道
X32n0619_p0466b08║凡夫。三毒者，五鈍也。邪見者，五利也。眾生有此病，
X32n0619_p0466b09║聖人就此治之，以毒攻毒，令彼自愈也。貪如難陀
X32n0619_p0466b10║愛妻，瞋如身子與羅度爭勝，癡如調達害佛，邪見
X32n0619_p0466b11║如三迦葉事火。若夫善星謗佛，六群波旬皆有法
X32n0619_p0466b12║身大士，行同事攝也。始則異而同，終則同而異。異
X32n0619_p0466b13║其所以同，不可得而同也；同其所以異，不可得而
X32n0619_p0466b14║異也。撫會之權，活變若斯。我諸弟子善學方便，為
X32n0619_p0466b15║行難思也。△五、一行結略抑廣。
X32n0619_p0466b16║我若具足說，種種現化事，眾生聞是者，心則懷疑惑。
X32n0619_p0466b17║恐眾生疑惑不信，故且略說而不廣說也。△次七
X32n0619_p0466b18║行，頌發滿慈本迹。
X32n0619_p0466b19║今此富樓那於昔千億佛（至）成就一切智。
X32n0619_p0466b20║今此下五行，頌過去本深也。勤修宣護上求佛果，
X32n0619_p0466b21║智慧所說下化眾生，諸根利鈍常演清淨法義，令
X32n0619_p0466b22║住大乘實淨自己佛土。未來下二行，頌未來行因。
X32n0619_p0466b23║△二、七行半頌與之授記，分三：初、一行頌因圓果
X32n0619_p0466b24║滿。
X32n0619_p0466c01║供養諸如來，護待法寶藏，其後得成佛，號名曰法明。
X32n0619_p0466c02║△二三句頌劫國名號。
X32n0619_p0466c03║其國名善淨，七寶所合成，劫名為寶明。
X32n0619_p0466c04║△三、五行三句頌國土嚴淨。
X32n0619_p0466c05║菩薩眾甚多，其數無量億（至）我今但略說。
X32n0619_p0466c06║授滿慈記竟。△二、授千二百記，分三：初、默念請記，
X32n0619_p0466c07║二、如來與記，三、五百領解。且初默念請記。
X32n0619_p0466c08║爾時千二百阿羅漢（至）如餘大弟子者不亦快乎。
X32n0619_p0466c09║千二百已得小果，不為見思所惱，故云心自在。既
X32n0619_p0466c10║聞三周說法，又見授諸子記，故歡喜未有念，欲請
X32n0619_p0466c11║記也。作念者，心領悟而未能言，但默然念記。若論
X32n0619_p0466c12║冥契，因緣不減，空生諦信，作佛無慚。鶖子！但彼才
X32n0619_p0466c13║高智廣，出口成章，敢以當面馳詞。此等或內有餘
X32n0619_p0466c14║而辯不足，期期艾艾有難於所言，故默申心願也。
X32n0619_p0466c15║不亦快乎者，謂佛言：千二百作佛，今何不見授記
X32n0619_p0466c16║耶？設得授記，則快然自足矣。又我等同疑，彼既授
X32n0619_p0466c17║記，我等亦當記矣。△二、如來與記有長行、偈頌。長
X32n0619_p0466c18║行分三：初、許記，千二：
X32n0619_p0466c19║佛知此等心之所念（至）三藐三菩提記。
X32n0619_p0466c20║告迦葉者，以下文七百不在此會，勅迦葉代宣說
X32n0619_p0466c21║故。△二別授陳如。
X32n0619_p0466c22║於此眾中我大弟子（至）天人師、佛、世尊。
X32n0619_p0466c23║陳如最初開悟，居上座首，故別與記。問：若其居首，
X32n0619_p0466c24║別記法說，何不記耶？答：若約實行，大小緣別，兩初
X32n0619_p0467a01║各異。身子最初結大緣，故初周先悟；陳如先結小
X32n0619_p0467a02║緣，故初鹿苑先悟。若約權行，引物希向大權示現，
X32n0619_p0467a03║垂迹之法不可一定。佛名下，偈自釋。△三別記五
X32n0619_p0467a04║百。
X32n0619_p0467a05║其五百阿羅漢（至）盡同一號，名曰普明。
X32n0619_p0467a06║迦留陀夷，此云黑光，亦云麤黑，顏色黑而光故。優
X32n0619_p0467a07║陀夷，此云出現，以日出時生故。周陀，亦云周利，此
X32n0619_p0467a08║云大路邊。莎伽陀，亦云槃特，此云小路邊。本行經
X32n0619_p0467a09║云：其母隨夫往他國，久而有孕，垂產思歸，至中途
X32n0619_p0467a10║即誕其子。二度凡生二子，故以大小別之。又云：西
X32n0619_p0467a11║方風俗，凡臨產日必歸母家，兩次路生故。問：佛許
X32n0619_p0467a12║千二百次第與記，今但五百，不見千二百得記。答：
X32n0619_p0467a13║此五百即千二百數，偈後一行半總授餘七百故。
X32n0619_p0467a14║△二、偈頌有十一行，分二：先九行半頌陳如五百
X32n0619_p0467a15║名號。
X32n0619_p0467a16║爾時，世尊欲重宣此義，而說偈言：
X32n0619_p0467a17║憍陳如比丘當見無量佛（至）皆如上所說。
X32n0619_p0467a18║憍陳下一行，頌因圓得果。常放下，釋佛名號。其國
X32n0619_p0467a19║一句，頌國土嚴淨。菩薩下二行一句，頌眷屬微妙。
X32n0619_p0467a20║升妙樓閣遊十方國者，依中現正正中現依，一多
X32n0619_p0467a21║無礙大小相容，周遍法界互得圓融也。須臾還國
X32n0619_p0467a22║者，如極樂還到本國同也。佛壽下一行，明壽命法
X32n0619_p0467a23║住人天悲慕。其五百下，明五百一化皆同。前佛之
X32n0619_p0467a24║法既滅天人失望，故憂後佛繼出轉記安隱天人
X32n0619_p0467b01║也。我滅度下，轉次授記之辭。△次一行半總授一
X32n0619_p0467b02║切聲聞記。
X32n0619_p0467b03║迦葉！汝已知五百自在者（至）汝當為宣說。
X32n0619_p0467b04║初二句結上五百得記，次二句記餘七百，後二句
X32n0619_p0467b05║勅迦葉代宣。後持品云我先總記一切聲聞，葢指
X32n0619_p0467b06║此也。如來與記竟。△三、五百領解，有長行、偈頌。長
X32n0619_p0467b07║行分二：初、經家序喜。
X32n0619_p0467b08║爾時五百阿羅漢（至）頭面禮足，悔過自責。
X32n0619_p0467b09║爾時下，慶今得解悔過一句，愧昔不解，廣如法喻。
X32n0619_p0467b10║△二、自陳領解，分二：初、法說，二、喻說。初又二：先悔
X32n0619_p0467b11║得少為足。
X32n0619_p0467b12║世尊，我等常作是念，自謂究竟滅度。
X32n0619_p0467b13║此悔責昔迷，得少為足，不知求大也。△次責根鈍
X32n0619_p0467b14║難悟。
X32n0619_p0467b15║今乃知之如無智者（至）而便自以小智為足。
X32n0619_p0467b16║此責根鈍，始悟今知小非究竟、大為真實，回觀昔
X32n0619_p0467b17║日如無智愚人也。所以下，徵釋。以今觀之，如來智
X32n0619_p0467b18║慧我等應得，意謂昔證聖果位在有餘，校一切智
X32n0619_p0467b19║猶螢火日光便自為足，此則驕秋潦為大海、登丘
X32n0619_p0467b20║陵作崑崙，豈智者之所為乎？△二、喻說，分二：先、喻
X32n0619_p0467b21║說，次、法合。初又二：初、醉臥不覺喻。
X32n0619_p0467b22║世尊！譬如有人至親友家（至）若少有所得便以為足。
X32n0619_p0467b23║喻上自悔得少為足不知求大，領前三周中施權
X32n0619_p0467b24║之意。譬如下。繫珠喻。有人者，即二乘之機也。親友
X32n0619_p0467c01║者，昔日第十六王子也。家即大乘教也。醉酒而臥
X32n0619_p0467c02║者，當時大眾暫發無明暫伏，以得聞經內心微解，
X32n0619_p0467c03║如人至親友家也。以無明重故還復迷失，如醉酒
X32n0619_p0467c04║而臥。醉有二義：一、重醉，都不覺知；二、輕醉，微覺尋
X32n0619_p0467c05║忘亦名不覺。雖有二義，終成繫珠之義。官事當行
X32n0619_p0467c06║者，明王子餘處機發逗緣往應，故云當行。弘法化
X32n0619_p0467c07║他知非私務，故云官事。無價珠者，一乘實相真如
X32n0619_p0467c08║智寶也。繫其衣裏者，慚愧忍辱能遮醜恚及防外
X32n0619_p0467c09║惡，即是外衣。信樂之心內裏善根，即是內衣。於時
X32n0619_p0467c10║聞法微信樂欲，即了因智願種子也。約結緣則圓
X32n0619_p0467c11║解為珠為說為繫，煩惱昏醉少有微解，故曰繫珠。
X32n0619_p0467c12║約天性然昔繫亦非新無，未知令知故云繫耳。其
X32n0619_p0467c13║人二句，醉臥不覺，喻以無明厚重尋復不憶，所謂
X32n0619_p0467c14║醉無明酒臥生死關也。起已下，起已遊行，喻善根
X32n0619_p0467c15║欲發厭苦求樂，天上人間植福修行，故云起已遊
X32n0619_p0467c16║行。無明覆解不知向本，求大乘衣食，故云到他國
X32n0619_p0467c17║求於小乘衣食也。若魔佛相望生死，魔界為他國，
X32n0619_p0467c18║佛法大小皆為本國。大小相望，小乘未免生死猶
X32n0619_p0467c19║是他國，大乘永免生死乃為本國。背大乘本國，往
X32n0619_p0467c20║小乘他國，不知從珠取給而傭作自資，獲一日價
X32n0619_p0467c21║得少為足也。又遊他國隨業受淪也。求衣食，小道
X32n0619_p0467c22║資神也。勤力者，不識正法不求正行也。艱難者，外
X32n0619_p0467c23║道苦行崇火事水也。少為足者，樂著小果所作已
X32n0619_p0467c24║辦也。此喻望三周而會通者，法中始坐道場大法
X32n0619_p0468a01║擬宜，喻中二萬億佛常教化，因緣中大通時王子
X32n0619_p0468a02║覆講，皆繫珠也。法中無機息化，喻中追還悶絕，因
X32n0619_p0468a03║緣中中路懈退，皆醉臥不覺也。法中尋施方便，喻
X32n0619_p0468a04║中三車引得，因緣中中間接小，皆起已遊行也。△
X32n0619_p0468a05║二、親友覺悟喻。
X32n0619_p0468a06║於後親友會遇見之（至）常可如意，無所乏短。
X32n0619_p0468a07║喻上自責根鈍，今乃知之，領前三周中顯實意也。
X32n0619_p0468a08║於後下，呵責喻。會遇見之，喻緣熟相值也。四十年
X32n0619_p0468a09║來及門受業，心印不傳，若逢不逢，猶然未見也。今
X32n0619_p0468a10║悟此理，同聲共氣，覿面呈機，方名為見。咄哉一句，
X32n0619_p0468a11║激發甚切也。意謂冠天履地乃一男子，何口體之
X32n0619_p0468a12║營營若此乎？喻二乘龍象之材，何自滿自足於小
X32n0619_p0468a13║道哉？我昔下，示珠喻，重序因緣之意。五欲者，乃出
X32n0619_p0468a14║世勝妙，非世間麤弊。世之五欲資益色身，人之所
X32n0619_p0468a15║好，成就生死也；出世五欲能資法身，佛之所樂，成
X32n0619_p0468a16║就菩提也。一、無量法寶，如意纓絡之財；二、無量相
X32n0619_p0468a17║好，紫金光聚之色；三、十號具足，名聞十方之名；四、
X32n0619_p0468a18║法喜禪悅，解脫自在之食；五、那伽大定，體復真常
X32n0619_p0468a19║之睡。某年月日者，指大通佛所也。現在者，昔聞一
X32n0619_p0468a20║乘熏種未亡也。自不知有，心外取法，故云勤苦憂
X32n0619_p0468a21║惱。為求自利，故云自活。迷大向小，困守化城，故云
X32n0619_p0468a22║甚癡。汝今下，勸貿喻，即今經授記也。珠雖價值無
X32n0619_p0468a23║數，必須貿易，方有濟用。了因內解，雖復究竟，必須
X32n0619_p0468a24║行解相應，珠體不竭，貿易無窮，更聽更修，方顯寶
X32n0619_p0468b01║之功用。如華嚴得摩尼珠，十種瑩治，方能雨寶；行
X32n0619_p0468b02║解相應，方堪佛記。從是已後，具有寂滅忍衣、首楞
X32n0619_p0468b03║嚴食，自行化他，無量眾寶，無功用道，彼此不窮，方
X32n0619_p0468b04║名如意無乏。若會三周法中我令脫苦縛等，動執
X32n0619_p0468b05║生疑喻中我先不言等，因緣中汝等善聽，皆呵責
X32n0619_p0468b06║也。法中五佛開顯，喻中三車一車，因緣中宿世覆
X32n0619_p0468b07║講，今還說大，皆示珠也。法中身子得記，喻中四子
X32n0619_p0468b08║得記，因緣中下根得記，皆勸貿也。△二、法合，分二：
X32n0619_p0468b09║初、合醉臥不覺喻。
X32n0619_p0468b10║佛亦如是。為菩薩時（至）資生艱難得少為足。
X32n0619_p0468b11║佛亦下，合繫珠。而尋下，合醉不覺知。煩惱所覆，故
X32n0619_p0468b12║不覺知。既得下，合起已遊行。未離法縛，故云資生
X32n0619_p0468b13║艱難。△二、合親友覺悟喻。
X32n0619_p0468b14║一切智願猶在不失（至）甚大歡喜得未曾有。
X32n0619_p0468b15║一切下，合呵責。我久令下，合示珠。世尊下，合勸貿。
X32n0619_p0468b16║△二、偈頌有十二行半，分二：初、一行半頌得解歡
X32n0619_p0468b17║喜。
X32n0619_p0468b18║爾時，阿若憍陳如等欲重宣此義，而說偈言：
X32n0619_p0468b19║我等聞無上安隱授記聲（至）自悔諸過咎。
X32n0619_p0468b20║我等下，頌慶今得解。今於下，頌愧昔不解。諸過有
X32n0619_p0468b21║四：忘本願故、怖大乘故、樂小法故、得小足故。△二
X32n0619_p0468b22║十一行頌自陳領解，分二：初一行頌法說。
X32n0619_p0468b23║於無量佛寶，得少涅槃分，如無智愚人，便自以為足。
X32n0619_p0468b24║於無下，頌悔得少為足。如無下，頌責根鈍難悟。△
X32n0619_p0468c01║二、十行頌喻說，分二：初、六行頌喻說，二、四行頌法
X32n0619_p0468c02║合。初又二：初、四行頌醉臥不覺喻。
X32n0619_p0468c03║譬如貧窮人往至親友家（至）有無價寶珠。
X32n0619_p0468c04║譬如下，頌繫珠喻。肴膳喻大通時，先聞方便等，教
X32n0619_p0468c05║繫珠。喻王子覆講，結大緣也。時臥一句，頌醉臥不
X32n0619_p0468c06║覺喻。是人下，頌起已遊行喻。△二、三行頌親友覺
X32n0619_p0468c07║悟喻。
X32n0619_p0468c08║與珠之親友後見此貧入（至）五欲而自恣。
X32n0619_p0468c09║與珠下，頌呵責喻。示以下，頌示珠喻。富有下，勸貿
X32n0619_p0468c10║喻。△二、四行頌法合。
X32n0619_p0468c11║我等亦如是。世尊於長夜（至）身心遍歡喜。
X32n0619_p0468c12║我等下，頌合繫珠。我等無智二句，頌合醉不覺知。
X32n0619_p0468c13║得少二句，頌合起行。今佛二句，頌合呵責。得佛二
X32n0619_p0468c14║句，頌合示珠。我今下，頌合勸貿。上授千二百記竟。
X32n0619_p0468c15║妙法蓮華經授學無學人記品第九
X32n0619_p0468c16║研真斷惑為有學，真窮惑盡為無學。以三果四向，
X32n0619_p0468c17║研修真理，慕求勝見，故名有學。研理已窮，勝見已
X32n0619_p0468c18║極，無所復學，故名無學。此品題若合說，局在有學，
X32n0619_p0468c19║其實羅雲等早證無學。若開說，學即有學人，無學
X32n0619_p0468c20║即羅雲等。此二千人，或是有學，或是無學，同是一
X32n0619_p0468c21║流，一時授記，同一名號，故別為一品。△二、授二千
X32n0619_p0468c22║人記，分二：初、二千請記，二、如來授與。初又二：先二
X32n0619_p0468c23║人請記，次二千請記。初又二：初、默念請記。
X32n0619_p0468c24║爾時，阿難、羅睺羅而作是念（至）設得授記，不亦快乎。
X32n0619_p0469a01║二尊者思惟者，乃素志也。但未聞此法，不敢承認，
X32n0619_p0469a02║未曾授記，恍惚未安，故悵怏不快也。設若授記，與
X32n0619_p0469a03║群賢同科，豈不快然？△二、發言請記，又二：初、引例。
X32n0619_p0469a04║即從座起，到於佛前，（至）唯有如來，我等所歸。
X32n0619_p0469a05║應有分者，引同及門之徒，應當有授記之分也。唯
X32n0619_p0469a06║有如來等者，謂諸子已得記矣，我等終滯小果乎？
X32n0619_p0469a07║唯有如來，我所歸向也。又諸子先事外道，後歸於
X32n0619_p0469a08║佛，今已得記，我二人親蒙度脫，唯歸於佛，豈容無
X32n0619_p0469a09║記乎？△二引望
X32n0619_p0469a10║又我等為一切世間（至）我願既滿，眾望已足。
X32n0619_p0469a11║眾所知識者，正容悟物，德望可歸，見者知其族姓，
X32n0619_p0469a12║聞者識其賢能，或師之，或友之也。二人於佛最親，
X32n0619_p0469a13║時眾所望。羅雲是佛之子，俗中親重；阿難持佛法
X32n0619_p0469a14║藏，道中最勝。勝重二人，不蒙授記，則眾望不足。△
X32n0619_p0469a15║次二千請記。
X32n0619_p0469a16║爾時學無學聲聞弟子二千人（至）住立一面。
X32n0619_p0469a17║二千人但有默念瞻仰，引例引望同二尊者，故云
X32n0619_p0469a18║如二人所願，以才器雖不同而持守自不異也。思
X32n0619_p0469a19║齊之念孰能無乎？住立者，引領而望也。因前文云
X32n0619_p0469a20║若有聞法無不成佛，又云汝等在會及未來弟子
X32n0619_p0469a21║是也。我等雖居學地，亦與上首同聞其法，忝在聲
X32n0619_p0469a22║聞之數，諸人既已得記，我輩不知云何，故住立一
X32n0619_p0469a23║面仰視如來也。△二、如來授與，分二：先記二人，次
X32n0619_p0469a24║記二千。初又二：初、記阿難，二、記羅雲。初又分五：初、
X32n0619_p0469b01║長行正與授記。
X32n0619_p0469b02║爾時佛告阿難：汝於來世（至）所共讚歎稱其功德。
X32n0619_p0469b03║以多聞之慧護持法藏，因功致德，其果智巍乎若
X32n0619_p0469b04║須彌，群峯不可及；淵乎若大海，汪洋不可測，故名
X32n0619_p0469b05║山海慧。今為佛侍者，護持法藏六十三億佛所，如
X32n0619_p0469b06║今不異。爾後證果，此自行修因得道也。教化下，果
X32n0619_p0469b07║後化他，令他修因得果也。常立勝旛者，以正法命
X32n0619_p0469b08║世，為世所歸，如梵剎懸旛，令見者生敬也。仙音演
X32n0619_p0469b09║法，隨機各異，應濟無遺，故劫名之。問：壽劫之說，悠
X32n0619_p0469b10║然不窮，何所據依？視不覩睫，況渺冥乎？曰：萬物死
X32n0619_p0469b11║生而不亡者存，壽有終窮乎？古今代謝而曾無紀
X32n0619_p0469b12║極，劫有終窮乎？大聖離生死，至道無代謝，雖倍倍
X32n0619_p0469b13║之劫，未足盡其靈長矣。△二、偈頌重明果德。
X32n0619_p0469b14║爾時，世尊欲重宣此義，而說偈言：
X32n0619_p0469b15║我今僧中說阿難持法者（至）種佛道因緣。
X32n0619_p0469b16║頌上長行可知。佛道因緣，不出三心四願六度等。
X32n0619_p0469b17║△三、八千菩薩生疑。
X32n0619_p0469b18║爾時會中新發意菩薩（至）而諸聲聞得如是決。
X32n0619_p0469b19║通疑一切聲聞今日發心即蒙佛記，國淨若斯，何
X32n0619_p0469b20║故昔於方等記諸菩薩過無量劫修行乃得佛記？
X32n0619_p0469b21║有何因緣，正欲如來發迹顯本也。△四、如來發迹
X32n0619_p0469b22║釋疑。
X32n0619_p0469b23║爾時世尊知諸菩薩心之所念（至）故獲斯記。
X32n0619_p0469b24║知眾念，故發迹以釋其疑也。俱舍論云：空王佛乃
X32n0619_p0469c01║釋迦三僧祇所逢之佛。同發大心，即是同學。發心
X32n0619_p0469c02║則同，踐修有異。彼樂多聞，我常精進。多聞者，得空
X32n0619_p0469c03║王之語言，長於討論，短於自修，所以猶滯因門。精
X32n0619_p0469c04║進者，得空王之心智，兼於萬行，全於眾德，所以登
X32n0619_p0469c05║於果位。然阿難護法之勤，迹為侍者，使斯文衍於
X32n0619_p0469c06║後世，於上有繼述之功，於下有作成之德。其弘化
X32n0619_p0469c07║之心，深重之願，本地如此。今得妙記，何足疑哉！△
X32n0619_p0469c08║五、阿難顯本述歎。
X32n0619_p0469c09║阿難面於佛前自聞授記（至）爾時阿難而說偈言：
X32n0619_p0469c10║世尊甚希有，令我念過去（至）護持諸佛法。
X32n0619_p0469c11║聞記而喜者，一喜因深，同如來發心於空王故。二
X32n0619_p0469c12║喜果勝，莊嚴超諸同學故。不惟滿其素願，亦幸得
X32n0619_p0469c13║之於非望也。憶念等蒙佛提醒，得宿命通也。偈頌
X32n0619_p0469c14║可知。△二、記羅雲，分二：初、長行。
X32n0619_p0469c15║爾時佛告羅睺羅（至）當得阿耨多羅三藐三菩提。
X32n0619_p0469c16║華表妙行，由行證果，猶躡華升階，故云諂七寶華。
X32n0619_p0469c17║長子者，即普賢長男之意。荷負聖道，非行不能，故
X32n0619_p0469c18║幹蠱之道，意在普賢妙行。今云長子，表此行故。多
X32n0619_p0469c19║聞密行，常相資發，故羅雲之果，並同阿難，當來亦
X32n0619_p0469c20║為其子也。△二、偈頌。
X32n0619_p0469c21║爾時，世尊欲重宣此義，而說偈言：
X32n0619_p0469c22║我為太子時羅睺為長子（至）以求無上道。
X32n0619_p0469c23║本是菩薩，迹為小乘。以迹覆本，名為密行。示諸眾
X32n0619_p0469c24║生，無量功德。安住佛法，求無上道。上求下化，因圓
X32n0619_p0470a01║果滿。△次、記二千，分三：初、長行授記。
X32n0619_p0470a02║爾時世尊見學無學二千人（至）正法像法皆悉同等。
X32n0619_p0470a03║柔軟者，已知授記有分也。寂然者，屏息諸緣。清淨
X32n0619_p0470a04║者，開佛知見。一心者，希記之切。觀佛者，待說之誡。
X32n0619_p0470a05║問見不者，意欲觀其動容，知具造詣也。言已見者，
X32n0619_p0470a06║諸人一念淨信，形容非故，神各新發，所謂晬然見
X32n0619_p0470a07║於面，盎於背，施於四體也。一問一答，師資唱和可
X32n0619_p0470a08║見矣。紫金之身，內外清潔，故云寶相。同時成佛，壽
X32n0619_p0470a09║命等悉皆一同。△二、偈頌重明。
X32n0619_p0470a10║爾時，世尊欲重宣此義，而說偈言：
X32n0619_p0470a11║是二千聲聞今於我前住（至）漸入於涅槃。
X32n0619_p0470a12║大聖出世，神通設化，如放光等，故云神通度眾生。
X32n0619_p0470a13║△三、得記歡喜。
X32n0619_p0470a14║爾時，學、無學二千人，聞佛授記，歡喜踊躍，而說偈言：
X32n0619_p0470a15║世尊慧燈明，我聞授記音，心歡喜充滿，如甘露見灌。
X32n0619_p0470a16║實智之慧，照徹諸法，能破惑障，故云慧燈明。上說
X32n0619_p0470a17║三周法，授三根記已竟。
X32n0619_p0470a18║妙法蓮華經法師品第十
X32n0619_p0470a19║此品來意有三：一、由世尊廣讚一乘甚深微妙，能
X32n0619_p0470a20║信受者，即得成佛。然此一乘，乃眾生本具正因之
X32n0619_p0470a21║性，如來開示，為助顯之緣，諸大弟子，各得授記。以
X32n0619_p0470a22║今證昔，既知大通之本因緣，至今不失，則知今日
X32n0619_p0470a23║一會之法緣，又為將來無盡之種子。故以法師
X32n0619_p0470a24║標品，意在以法華之正因，要託法師以開顯，以為
X32n0619_p0470b01║末世窮劫之勝緣。所以廣記持經之人，為將來法
X32n0619_p0470b02║師，展轉相傳，緣緣不絕矣。二、由前授記，已定法王，
X32n0619_p0470b03║法王之位，未有不由法師而證入者。故授記之後，
X32n0619_p0470b04║次以法師品。夫法主為道統之總持，法師為道統
X32n0619_p0470b05║之流派。總持如海，流派如川。不有大海，則川流無
X32n0619_p0470b06║歸；不有川流，則大海可竭。故法王法師之位定，而
X32n0619_p0470b07║釋迦之道，繩繩無盡矣。三、由前說三周法，授三根
X32n0619_p0470b08║記，收機不盡。故此品文中，四眾八部，及佛滅後，聞
X32n0619_p0470b09║經隨喜，皆與授記，乃圓教之統要也。有此意故，繼
X32n0619_p0470b10║三周而說法師品焉。法者，軌則也。師者，訓匠也。法
X32n0619_p0470b11║雖可軌，體不自弘，布在方冊，通之在人。五種通經，
X32n0619_p0470b12║皆稱法師：一、受持，二、讀，三、誦，四、解說，五、書寫。大論
X32n0619_p0470b13║明六種：一、信力故受，二、念力故持，三、對文為讀，四、
X32n0619_p0470b14║不忘為誦，五、宣傳為說，六、注義為解。今合受持為
X32n0619_p0470b15║一，合解說為一，足書寫成五。以五法自軌，為自行
X32n0619_p0470b16║法師；以五法教詔，為化他法師。若束五為四，即四
X32n0619_p0470b17║安樂行；束四為三，即身口意。亦即三門：行此五法，
X32n0619_p0470b18║福德門也；弘宣五法，化他門也；皆順佛教，報恩門
X32n0619_p0470b19║也。又即三軌：讀誦、書寫外行，如來衣也；受持內行，
X32n0619_p0470b20║如來座也；解說化他，如來室也。自方便至此品，盡
X32n0619_p0470b21║為開佛知見，有二意：在佛為開示顯發，要令聞者
X32n0619_p0470b22║自肎自信；在機為開悟，以諸大弟子一向不知，故
X32n0619_p0470b23║多疑慮，今聞佛說，豁然了悟，又蒙授記，決信無疑，
X32n0619_p0470b24║是開佛知見之象也。△二、歎持經人與所持法，分
X32n0619_p0470c01║二：初、歎美五種持經之人，二、歎美五種所持之法。
X32n0619_p0470c02║初有長行、偈頌。長行分四：初、明廣記現在，二、明懸
X32n0619_p0470c03║記未來，三、明現未功報，四、明逆順罪福。初又二：初、
X32n0619_p0470c04║揀出人類。
X32n0619_p0470c05║爾時世尊因藥王菩薩（至）求辟支佛者、求佛道者。
X32n0619_p0470c06║因者，憑寄也。以藥王焚身燒臂有功於斯文，故因
X32n0619_p0470c07║之本託藥王。又告八萬者，以法華秘密付諸菩薩
X32n0619_p0470c08║故，如涌出品本門眷屬方堪此任，顯餘人不能也。
X32n0619_p0470c09║汝見下，由前三周開示群賢各得授記，其餘四眾
X32n0619_p0470c10║八部及三乘初心物未之記。前云我等隨喜迴向
X32n0619_p0470c11║佛道聞法成種，皆是現前結緣之眾，故揀出以普
X32n0619_p0470c12║記之。△二、普為授記。
X32n0619_p0470c13║如是等類咸於佛前（至）當得阿耨多羅三藐三菩提。
X32n0619_p0470c14║若於佛前聞法妙悟者，如五人五百二千等，總與
X32n0619_p0470c15║授記已竟。今所揀者，八部四眾三乘初心，故云如
X32n0619_p0470c16║是等類。咸於佛前者，明同一時節值佛說法也。一
X32n0619_p0470c17║偈一句聞法極少，一念時節最促。隨喜者，自未有
X32n0619_p0470c18║行，但隨喜其法及隨喜其人也。皆與記者，明聞法
X32n0619_p0470c19║極少時節極促，隨喜之功遂得佛果，何況具足得
X32n0619_p0470c20║聞盡形受持，五種弘經三業供養，聞法少解者尚
X32n0619_p0470c21║記，況多深者乎？△二、明懸記未來。
X32n0619_p0470c22║佛告藥王又如來滅度之後（至）三藐三菩提記。
X32n0619_p0470c23║佛雖去世，斯文賴四依傳宣，若人聞此經者，私淑
X32n0619_p0470c24║與及門不異也。我亦與記者，未來聞法極少，佛亦
X32n0619_p0471a01║懸遠記之，正顯此經無論現前滅後，但得聞經，一
X32n0619_p0471a02║言之下心地開通，一句之中義天朗曜，如與醒人
X32n0619_p0471a03║繫珠也。或聞不解喜未信者，如與醉人繫珠也。此
X32n0619_p0471a04║與十六王子覆講授記一板脫出，故現在今日之
X32n0619_p0471a05║得珠，是過去沙彌之繫珠也。今日之繫珠，又未來
X32n0619_p0471a06║弟子得珠之地也。△三、明現未功報，分二：初、現在
X32n0619_p0471a07║法師功報，二、未來法師功報。初又三：初、明法師供
X32n0619_p0471a08║養。
X32n0619_p0471a09║若復有人受持讀誦（至）乃至合掌恭敬。
X32n0619_p0471a10║五種，法師略舉十種供養：一、華香，艸木所生名華
X32n0619_p0471a11║具香氣者；二、纓絡，珠寶穿貫而莊嚴者；三、末香，沈
X32n0619_p0471a12║檀為細末者；四、塗香，即清淨香水也；五、燒香，成炷
X32n0619_p0471a13║而焚爇者；六、繒葢，絹帛作蓋以障塵穢者；七、幢旛，
X32n0619_p0471a14║飄揚左右驅除雀鼠者；八、衣服，首尾表裏錦繡裝
X32n0619_p0471a15║經者；九、技樂，手舞足蹈而奏絲竹者；十、合掌，恭敬
X32n0619_p0471a16║歸命頂禮以盡誠敬者。△二、明法師功報。
X32n0619_p0471a17║藥王當知！是諸人等（至）何況盡能受持種種供養者。
X32n0619_p0471a18║曾供養佛者，先世因深也。愍眾生生人間者，現在
X32n0619_p0471a19║功大也。若有下，明未來報重也。何以下，釋出報重
X32n0619_p0471a20║之相。世間瞻奉者，七眾歸依也。如來供養者，敬視
X32n0619_p0471a21║如佛也。當知下，明菩薩欲圓滿菩提承願弘經。何
X32n0619_p0471a22║況下，況顯。謂一句之少十種之微尚獲如是功報，
X32n0619_p0471a23║何況受持全經興種種供養者，其功報又不可以
X32n0619_p0471a24║形容也。△三、明法師悲願。
X32n0619_p0471b01║藥王當知，是人自捨清淨業報（至）廣演此經。
X32n0619_p0471b02║大悲願牽，捨於清淨之土，而生濁惡之世，演說此
X32n0619_p0471b03║經。△二、未來法師功報分二：先明法師說經。
X32n0619_p0471b04║若是善男子善女人（至）說法華經乃至一句。
X32n0619_p0471b05║竊，私也。謂雖得一句之解，既不廣聞多學異義，不
X32n0619_p0471b06║可對眾而說，恐難問有所不通，便令大教不得弘
X32n0619_p0471b07║宣。若欲說此一句之解，當竊為一人說耳。釋論云：
X32n0619_p0471b08║有小慧無多聞，如小雨無雷。又云：有慧無多聞，亦
X32n0619_p0471b09║不知實相，譬如大暗中，有目無所覩。多聞無智慧，
X32n0619_p0471b10║亦不知實相，譬如大明中，有燈而無照。無聞無智
X32n0619_p0471b11║慧，喻如人身牛，有聞有智慧，是所說應受。故知廣
X32n0619_p0471b12║為人說者，必是多聞多慧人也。△次明法師功報。
X32n0619_p0471b13║當知是人則如來使（至）何況於大眾中廣為人說。
X32n0619_p0471b14║經是如智所說說於如理，今日行人秉此如教宣
X32n0619_p0471b15║於如理，即如來所使也。如來以如智照如理為事，
X32n0619_p0471b16║今日行人依如教行如理，即行如來事也。又如來
X32n0619_p0471b17║使者，受靈山付囑也。所遣行事者，代佛揚化也。何
X32n0619_p0471b18║況下。況，顯。謂竊為一人說一句義理，尚是如來所
X32n0619_p0471b19║使所遣行事，何況人天眾前為人開演全經者乎？
X32n0619_p0471b20║△四、明逆順罪福分二：先明逆者得罪。
X32n0619_p0471b21║藥王！若有惡人（至）讀誦法華經者其罪甚重。
X32n0619_p0471b22║不善心者，邪見自駈，奔於名利，藐視聖賢，長時罵
X32n0619_p0471b23║佛，不善之罪，莫過於此。其罪尚輕者，佛既惑盡，冤
X32n0619_p0471b24║親平等，惡不干逼，豈能障礙？以佛無損益故，如紂
X32n0619_p0471c01║犬吠堯，堯何損焉？佛之為道，猶在象帝之先，大浸
X32n0619_p0471c02║稽空而不溺，大旱金石流土山焦而不熱，惡邪小
X32n0619_p0471c03║人，徒自貽慼，故云尚輕。初心學人，讀誦此經，既具
X32n0619_p0471c04║煩惱，若加毀訾障礙，能令所學事廢，則佛種斷絕，
X32n0619_p0471c05║故獲罪甚重也。△次明順者得福。
X32n0619_p0471c06║藥王其有讀誦法華經者（至）三藐三菩提故。
X32n0619_p0471c07║佛以定慧莊嚴而說此經，若人讀誦此經，則是能
X32n0619_p0471c08║修佛之定慧，故以佛嚴而自嚴也。在背曰荷，在肩
X32n0619_p0471c09║曰擔，此經是如來全身，故讀誦是經者，則為如來
X32n0619_p0471c10║背之所荷，肩之所擔，柰何眾生常在如來肩背而
X32n0619_p0471c11║不知也。此人有所趣向，悉與實相相應，故所至方，
X32n0619_p0471c12║眾生應隨方向而禮。當興供養，先以人中上供，次
X32n0619_p0471c13║以天寶況之，寶非一種，故曰寶聚。所以下，釋上應
X32n0619_p0471c14║供之意，為求法師歡喜說法，須臾得菩提故。△二、
X32n0619_p0471c15║偈頌有十六行，分五：初、二行獎勸。
X32n0619_p0471c16║爾時，世尊欲重宣此義，而說偈言：
X32n0619_p0471c17║若欲住佛道成就自然智（至）并供養持者。
X32n0619_p0471c18║自然智，即本覺真智，無修無證，平等大慧也。欲住
X32n0619_p0471c19║佛道，成就此智，必借法師發明，故當供養受持者。
X32n0619_p0471c20║一切種智，即諸佛果智，因修萬行，果具萬德之所
X32n0619_p0471c21║證也。欲求佛果，疾得此智，必依此經修證，當自持
X32n0619_p0471c22║并供持者。△二、四行頌現在功報。
X32n0619_p0471c23║若有能受持妙法華經者（至）供養說法者。
X32n0619_p0471c24║△三、三行頌未來功報。
X32n0619_p0472a01║吾滅後惡世能持是經者（至）行於如來事。
X32n0619_p0472a02║△四、六行頌逆順罪福分二：初、二行頌逆者得罪。
X32n0619_p0472a03║若於一劫中，常懷不善心（至）其罪復過彼。
X32n0619_p0472a04║△二、四行頌順者得福。
X32n0619_p0472a05║有人求佛道而於一劫中（至）我今獲大利。
X32n0619_p0472a06║福過彼者，佛既惑盡毀譽不動，讚之者但利於己
X32n0619_p0472a07║無益於佛，毀之者但損於己無損於佛，毀佛讚佛
X32n0619_p0472a08║罪福實重，意在損益一邊故言輕也。毀讚持經罪
X32n0619_p0472a09║福復過者，以持經之人功行未圓，若加毀訾所學
X32n0619_p0472a10║事廢，若加讚敬所修事成，意在損益兩邊斷續自
X32n0619_p0472a11║他法身慧命，故罪福更重於彼也。億劫供五塵之
X32n0619_p0472a12║因，暫時聞一乘之法，故慶得菩提欣獲大利也。△
X32n0619_p0472a13║五、一行結歎此經尊妙。
X32n0619_p0472a14║藥王今告汝，我所說諸經，而於此經中，法華最第一。
X32n0619_p0472a15║諸法中上，眾經中王者，此也。歎美能持之人竟。△
X32n0619_p0472a16║二、歎美所持之法，有長行、偈頌。長行分二：先歎經
X32n0619_p0472a17║法，次示方軌。初分五：初約法歎。
X32n0619_p0472a18║爾時佛復告藥王（至）猶多怨嫉況滅度後。
X32n0619_p0472a19║由法勝則人尊，人尊則處貴，處貴則因巧，因巧則
X32n0619_p0472a20║果妙，次第五段有序也。已說者，大品以上頓漸諸
X32n0619_p0472a21║說也。今說者，法華也。當說者，涅槃也。大品以前諸
X32n0619_p0472a22║說皆帶方便取信為易，今經論法則一切差別融
X32n0619_p0472a23║通歸一，論人則師弟本迹俱皆久遠，人法悉與昔
X32n0619_p0472a24║異，故難信難解也。秘要藏者，隱而不說為秘，總一
X32n0619_p0472b01║切法為要，真如實相包蘊為藏。不可分布者，妙法
X32n0619_p0472b02║難信深智可授，無智不信謗乃獲罪，故不可妄授
X32n0619_p0472b03║也。太陽妄授平侍而門庭衰，達摩得神光而風化
X32n0619_p0472b04║盛，此得失之戒豈可妄授於人哉？從昔未顯說者，
X32n0619_p0472b05║於小教中不說二乘作佛，不明師弟本迹，方等般
X32n0619_p0472b06║若雖說實相之藏，亦未說五乘作佛，亦未發迹顯
X32n0619_p0472b07║本，頓漸諸經未曾融會故。如來現在多怨嫉者，濁
X32n0619_p0472b08║障未除為怨，不願樂聞為嫉，四十餘年不務速說，
X32n0619_p0472b09║今雖欲說五千退座，如來現在尚爾，何況未來？理
X32n0619_p0472b10║在難化也。又由前深密等立三乘為極，今被法華
X32n0619_p0472b11║破斥三乘習以成性，故聞破而怨嫉也。佛現在世
X32n0619_p0472b12║時根俱勝，頓革舊習尚生怨嫉，況滅度後時根俱
X32n0619_p0472b13║劣，封執己聞故撥深宗也。△二、約人歎。
X32n0619_p0472b14║藥王當知！如來滅後（至）則為如來手摩其頭。
X32n0619_p0472b15║此法在人，則人尊也。衣即寂滅忍衣，謂若能持說
X32n0619_p0472b16║此經，是修學大忍，即如來衣所覆也。契合佛心，故
X32n0619_p0472b17║為諸佛護念。自信己心，成就慧身，不由他悟，故云
X32n0619_p0472b18║大信。如下文欲得是真淨大法，故云至願。如前云
X32n0619_p0472b19║供養無數諸佛，故云諸善根。又四信為信力，四弘
X32n0619_p0472b20║為願力，大智為善根力。又至字作志，謂志能率氣，
X32n0619_p0472b21║願能引志。志氣無願，徒勤無歸。願無氣志，虗心無
X32n0619_p0472b22║得。具大信心，信道之篤，方能憤發其修行之志願。
X32n0619_p0472b23║有此志願，果敢勇前，然後植諸善根也。又信則信
X32n0619_p0472b24║理，理即法身。至願立行，行即解脫善根。根固難動，
X32n0619_p0472c01║即般若三力，即三德秘藏。初心栖此，與佛不殊，故
X32n0619_p0472c02║名與如來共宿也。即夜夜抱佛眠，四儀不離之意。
X32n0619_p0472c03║行人之頭表實智，如來之手表權智。感應道交，故
X32n0619_p0472c04║云摩頭，即授記意也。△三、約處歎。
X32n0619_p0472c05║藥王在在處處（至）皆近阿耨多羅三藐三菩提。
X32n0619_p0472c06║無論城邑山僻，此經在處，處即貴也。阿含明四處
X32n0619_p0472c07║應起塔：佛生處、成道處、轉法輪處、涅槃處。此經是
X32n0619_p0472c08║法身生處，是得道之場，是法輪正體，是大涅槃窟。
X32n0619_p0472c09║故此經所在須起塔供養，不須復安舍利者，此中
X32n0619_p0472c10║已有全身故也。釋論云：碎骨是生身舍利，經卷是
X32n0619_p0472c11║法身舍利。此經是法身舍利，不須復安生身舍利。
X32n0619_p0472c12║生法二身各有全碎：生身碎者，如今佛八斛四斗；
X32n0619_p0472c13║生身全者，如多寶全身在塔中；法身碎者，諸方便
X32n0619_p0472c14║教也；法身全者，法華一實相也。此塔下明供養，得
X32n0619_p0472c15║見此塔即契實相，則佛果可企及矣。△四、約因歎。
X32n0619_p0472c16║藥王！多有人在家出家（至）乃能善行菩薩之道。
X32n0619_p0472c17║未善行者，秉前諸教未能巧度，若聞是經即入圓
X32n0619_p0472c18║教，名為巧度，乃善行也。以此經為因，因則巧妙。善
X32n0619_p0472c19║行、不善行為下，喻本。△五、約果歎，又分五：初、明近
X32n0619_p0472c20║果。
X32n0619_p0472c21║其有眾生求佛道者（至）得近阿耨多羅三藐三菩提。
X32n0619_p0472c22║以見聞是經，則近佛果，故果妙也。△二、譬喻
X32n0619_p0472c23║藥王！譬如有人渴乏須水（至）其心決定知水必近。
X32n0619_p0472c24║高原穿水，不善求水也，喻不聞是經不善行菩薩
X32n0619_p0473a01║道。濕土至泥，善求水也，喻聞是經乃善行菩薩道。
X32n0619_p0473a02║欲止渴必得水為要，欲求水必得其方則易，喻修
X32n0619_p0473a03║道者必得佛為要，欲求佛果必得其方則易，此經
X32n0619_p0473a04║是修道之要、成佛之法也。眾生具足煩惱為高原，
X32n0619_p0473a05║高原求水者，修菩薩道而求佛不得其要也。乾土
X32n0619_p0473a06║施功不已者，從乾慧地由漸而進也。濕土喻歷聞
X32n0619_p0473a07║般若，至泥喻至今聞法華，於佛智水近之而已，所
X32n0619_p0473a08║謂汝等所行是菩薩道，漸漸修學悉當成佛。△三
X32n0619_p0473a09║法合
X32n0619_p0473a10║菩薩亦復如是（至）必知得近阿耨多羅三藐三菩提。
X32n0619_p0473a11║尚遠得近，合喻可知。如此經獲圓觀三慧，方能近
X32n0619_p0473a12║果。非阿含方等般若教中，聞解思惟修習也。△四、
X32n0619_p0473a13║徵釋近意。
X32n0619_p0473a14║所以者何一切菩薩（至）成就菩薩而為開示。
X32n0619_p0473a15║此釋上得近之意。一切菩薩，諸教中權因也；三菩
X32n0619_p0473a16║提，菩薩所得權果也。此權因權果皆攝屬於此經，
X32n0619_p0473a17║如乾土濕泥皆依於水也。開方便門，開權也；示真
X32n0619_p0473a18║實相，示實也。為實施權，不知權是方便，故方便門
X32n0619_p0473a19║閉而實相不顯。今方便門開即是實相，治世產業
X32n0619_p0473a20║皆與實相不相違背也。又尋常不記聲聞，是門未
X32n0619_p0473a21║開也；聲聞只是聲聞，菩薩只是菩薩，真實相未示
X32n0619_p0473a22║也。今法則會三歸一，則方便門開矣；人則即小成
X32n0619_p0473a23║大，則真實相示矣。深不可測，固不可搖，幽則玄妙，
X32n0619_p0473a24║遠則無涯。言此實相，諸佛安隱之鄉無人能到，唯
X32n0619_p0473b01║佛究竟。今為開示，決聲聞法是菩薩道，咸令眾生
X32n0619_p0473b02║開示悟入佛之知見。知見，水無乾土也。聞解修習
X32n0619_p0473b03║得近菩提者，此也。△五、揀非。
X32n0619_p0473b04║藥王！若有菩薩聞是法華經（至）當知是為增上慢者。
X32n0619_p0473b05║菩薩聲聞聞此經驚怖者，悉是乾土，尚非濕泥，況
X32n0619_p0473b06║見水乎。驚疑者不肎承當，怖畏者恐失所守，猶葉
X32n0619_p0473b07║公畵龍，見真龍而怖走。上慢即定性人，得少為足，
X32n0619_p0473b08║未證謂證，如空生等居僧之首，於菩薩法不生喜
X32n0619_p0473b09║樂也。△二、示方軌。分二：先示方軌，次明利益。初又
X32n0619_p0473b10║三：初、標章。
X32n0619_p0473b11║藥王！若有善男子（至）爾乃應為四眾廣說斯經。
X32n0619_p0473b12║佛去世後，聖道布於典章，非機無論，若堪受者，以
X32n0619_p0473b13║何方便而說？此徵意在道聽塗說不足有為，非培
X32n0619_p0473b14║風之厚不能負大翼而南圖也。是善下。明四依之
X32n0619_p0473b15║任，預備三德方作佛事，所謂善其事利其器也。室
X32n0619_p0473b16║衣座名為三軌，末世弘經必賴此三，自軌軌他方
X32n0619_p0473b17║獲大利。△二、解釋。
X32n0619_p0473b18║如來室者，一切眾生中（至）如來座者，一切法空是。
X32n0619_p0473b19║一切者，總舉九界慈悲，四無量之二，是能緣之心，
X32n0619_p0473b20║眾生是所緣之境，因眾生無邊，故慈悲廣大也。教
X32n0619_p0473b21║入如來室者，非是小乘空寂為室，無慈悲心，不肎
X32n0619_p0473b22║度生。今既聞此經，當於九界眾生起悲濟心，拔一
X32n0619_p0473b23║切二種差別生死之苦，作無緣慈，與一切一乘平
X32n0619_p0473b24║等涅槃之樂，所謂悲能拔苦，慈能與樂也。慈悲覆
X32n0619_p0473c01║物，惠利歸己，名之為室。入此室者，終日度生，不見
X32n0619_p0473c02║有生可度也。忍辱，六度之一，柔能克剛，和能攝物
X32n0619_p0473c03║也。教著如來衣者，非是小乘離垢之衣，超出三界，
X32n0619_p0473c04║不能忍苦。今既得授記，當出入塵勞，令九界眾生
X32n0619_p0473c05║修寂滅定，得一切事究竟，發正遍慧，知一切法寂
X32n0619_p0473c06║滅，所謂定慧力莊嚴也。忍辱運物，遮彼此醜惡，顯
X32n0619_p0473c07║功德莊嚴，名之為衣。著此衣者，終日忍辱，不見有
X32n0619_p0473c08║辱可忍也。法空即佛自證平等妙法，實相真空，離
X32n0619_p0473c09║一切相，即一切法也。教坐如來座者，非是小乘人
X32n0619_p0473c10║空座，不達法空。今既作佛，應坐法空之座，說一切
X32n0619_p0473c11║諸佛權實之法，使悟無二無三，證一切諸佛實智
X32n0619_p0473c12║之道，令入一相一味，所謂唯有一乘，餘二非真，常
X32n0619_p0473c13║寂滅相，終歸於空也。法空安心，於諸法中得最自
X32n0619_p0473c14║在，名之為座。坐此座者，終日說法，不見有法可說
X32n0619_p0473c15║也。是故利物以慈悲為首，涉有以忍辱為基，說法
X32n0619_p0473c16║以無我為本，能行三法，大教弘宣，故名法師。以事
X32n0619_p0473c17║論之，必登堂整衣坐座，乃可敷演。△三勸修。
X32n0619_p0473c18║安住是中然後以不懈怠心（至）廣說是法華經。
X32n0619_p0473c19║五種法師用此三法自軌，故云安住是中；用此化
X32n0619_p0473c20║他，故云以不怠心說法。故佛教入我室、著我衣、坐
X32n0619_p0473c21║我座，若無此三法，豈得為弘經法師哉？△二、明利益
X32n0619_p0473c22║藥王！我於餘國遣化人（至）我還為說令得具足。
X32n0619_p0473c23║我於下，遣化人，重在集字，是發起眾，乃說法者入
X32n0619_p0473c24║慈悲室之所感也。亦遣下，遣化四眾，重在聞法二
X32n0619_p0474a01║句，是當機影響眾，乃著忍辱衣之所感也。若說下，
X32n0619_p0474a02║遣八部山林無人，八部作聽法眾，是結緣眾，乃坐
X32n0619_p0474a03║法空座之所感也。我雖下，佛現身說法令其成就，
X32n0619_p0474a04║乃不懈怠之所感也。見佛身則成佛有分，聽佛說
X32n0619_p0474a05║則具足總持，弘經利益可勝道哉！△二、偈頌有十
X32n0619_p0474a06║八行半，分三：初、一行總勸，二、十六行半頌長文，三、
X32n0619_p0474a07║一行結勸。且初一行總勸。
X32n0619_p0474a08║爾時，世尊欲重宣此義，而說偈言：
X32n0619_p0474a09║欲捨諸懈怠，應當聽此經。是經難得聞，信受者亦難。
X32n0619_p0474a10║△二十六行半頌長文，分四：初、一行半頌譬喻。
X32n0619_p0474a11║如人渴須水，穿鑿於高原（至）決定知近水。
X32n0619_p0474a12║△二、二行半頌法合。
X32n0619_p0474a13║藥王汝當知如是諸人等（至）近於佛智慧。
X32n0619_p0474a14║此經總記三乘，廣收五教，故云決了聲聞法，以開
X32n0619_p0474a15║佛知見，直入佛慧故。△三、三行半頌示方軌。
X32n0619_p0474a16║若人說此經應入如來室（至）念佛故應忍。
X32n0619_p0474a17║若人下，頌標章。大慈下，頌解釋。慈悲生一切善，柔
X32n0619_p0474a18║和遮一切惡，法空蕩一切相。若說下，勸修。又以忍
X32n0619_p0474a19║力勸勉者，末世弘經，忍為急務也。△四、九行頌利
X32n0619_p0474a20║益。
X32n0619_p0474a21║我千萬億土現淨堅固身（至）能令大眾喜。
X32n0619_p0474a22║初一行，現身必說法，說法必現身，形聲二益，橫濶
X32n0619_p0474a23║竪遠也。下八行，頌上可知。化人衛護長行，隱偈頌
X32n0619_p0474a24║顯也。△三、一行結勸。
X32n0619_p0474b01║若親近法師，速得菩薩道，隨順是師學，得見恒沙佛。
X32n0619_p0474b02║親近者，不離左右，如影隨形也。近不受教，近之無
X32n0619_p0474b03║益。親近隨順，得道見佛者，以菩薩因行，諸佛果德，
X32n0619_p0474b04║不離此妙法故也。大章第一開佛知見已竟。
X32n0619_p0474b05║妙法蓮華經見寶塔品第十一
X32n0619_p0474b06║此品顯示如來常住法身，直指淨土實報真境，欲
X32n0619_p0474b07║令眾生知此見此，乃為佛之知見也。然此法身真
X32n0619_p0474b08║境，始自一光東照，圓現生佛始終，乃通示眾生心
X32n0619_p0474b09║境之妙。由當機未悟，二聖傍通，出定已來，種種開
X32n0619_p0474b10║示。諸子已信自心作佛，但生滅淨穢之情見未忘，
X32n0619_p0474b11║到此直示法身常住。故七寶妙塔，從地涌出，多寶
X32n0619_p0474b12║如來，全身不散，以消生滅之見。即此穢邦，變成淨
X32n0619_p0474b13║土，以除淨穢之執。至於分身雲集，充滿其中，以彰
X32n0619_p0474b14║法界塵塵剎剎，觸目皆是實相真境。惟此真境，乃
X32n0619_p0474b15║法身之安宅，報化依之而起。故諸佛證之為一切
X32n0619_p0474b16║種智，報身踞之為華藏莊嚴，化身以之為神通妙
X32n0619_p0474b17║用，眾生迷之為五蘊身心、八萬塵勞。修心之士，若
X32n0619_p0474b18║不洞見，總屬門外止宿，不為實證。故寶塔出現，為
X32n0619_p0474b19║示佛知見之象也。見是大眾能見之量，寶塔是所
X32n0619_p0474b20║見實相之境。梵云塔婆，或窣覩波，此云方墳，亦云
X32n0619_p0474b21║高顯處。四處起塔，此是先佛入滅之塔。先佛已居，
X32n0619_p0474b22║今佛並坐，當佛亦然，故以見寶塔立品。又此塔涌
X32n0619_p0474b23║出，為證前起後，故證前三周說法，皆是真實。起後
X32n0619_p0474b24║者，若欲開塔，須集分身，明玄付囑，召本弟子，論於
X32n0619_p0474c01║壽量，四眾皆覩，故云見寶塔品。
X32n0619_p0474c02║△大章第二、示佛知見，分二：初、寶塔出現，顯示實
X32n0619_p0474c03║相；二、難易得果，證法平等。初有長行、偈頌。長行分
X32n0619_p0474c04║三：初、寶塔涌現，二、分身遠集，三、釋迦唱募。且初有
X32n0619_p0474c05║六：初、塔現之相。
X32n0619_p0474c06║爾時佛前有七寶塔（至）高至四天王宮。
X32n0619_p0474c07║七寶，表七覺支、七聖財。塔，表實相之境，為法身所
X32n0619_p0474c08║依之處。高五百者，是二萬里，竪表因中萬行，果中
X32n0619_p0474c09║萬德，以因望果，即高義也。廣二百等，是一萬里，橫
X32n0619_p0474c10║表萬善莊嚴，即廣義也。地，乃無明心地。涌出者，顯
X32n0619_p0474c11║生佛平等，法身常住，不離當人心地。但無明封蔀，
X32n0619_p0474c12║心地未開，故此塔不出。今涌出者，表破無明而顯
X32n0619_p0474c13║實相也。住空者，住第一義空也。以無所破而破無
X32n0619_p0474c14║明，以無所住而住第一義空，所謂終歸於空也。種
X32n0619_p0474c15║種者，以眾多定慧而莊校也。欄楯，是總持義。龕室，
X32n0619_p0474c16║是無量慈悲之室。幢旛，乃神通勝相。垂寶纓絡者，
X32n0619_p0474c17║表四十地功德，上嚴法身，下被眾生也。寶鈴，即八
X32n0619_p0474c18║音四辯也。四面出香者，四諦道風，吹四德之香也。
X32n0619_p0474c19║旛葢，表惠物之德，無物不覆也。高四天宮者，表眾
X32n0619_p0474c20║德尊勝，故△二、諸天供養。
X32n0619_p0474c21║三十三天雨天曼陀羅華（至）恭敬尊重讚歎。
X32n0619_p0474c22║△三、多寶稱讚。
X32n0619_p0474c23║爾時寶塔中出大音聲（至）如所說者皆是真實。
X32n0619_p0474c24║此證前開權顯實不虗也。大慧，即道場所得。云平
X32n0619_p0475a01║等者，平無高下，等無差別。此理人人本有，含識同
X32n0619_p0475a02║具，所謂奇哉一切眾生等也。如是者，一如法相，是
X32n0619_p0475a03║歎佛所說，稱於實故。二如根性，是歎佛五時方說，
X32n0619_p0475a04║不差機故。△四、時眾驚怪。
X32n0619_p0475a05║爾時四眾見大寶塔（至）恭敬合掌，却住一面。
X32n0619_p0475a06║大眾見此塔上涌穹霄，風旛呈祥，有駭世之瑞，鈴
X32n0619_p0475a07║樂和鳴，奏鈞天之美。又聞音聲稱歎，故皆得法喜
X32n0619_p0475a08║恠意。有三塔從地出，住在空中，塔中有聲，三事希
X32n0619_p0475a09║奇，焉得不疑。故云未曾有却住一面者，俟有所聞
X32n0619_p0475a10║也。△五、樂說請問。
X32n0619_p0475a11║爾時菩薩摩訶薩（至）又於其中發是音聲。
X32n0619_p0475a12║大眾怪未曾有，合掌住立，心各有疑，佇聞開示。此
X32n0619_p0475a13║菩薩忍俊不禁，發言啟白，欲速決疑也。又此菩薩
X32n0619_p0475a14║與藥王同類，上品傳三世弘經之方軌，非有功於
X32n0619_p0475a15║斯文者，不足以因之。此品會十方諸佛而付囑，非
X32n0619_p0475a16║具無礙之辯者，不足以請問也。問意有三：以何因
X32n0619_p0475a17║緣有此塔？何故從地涌出？何故塔中發大音聲？以
X32n0619_p0475a18║何因緣一句，正顯一大事因緣也。下文雲集分身，
X32n0619_p0475a19║唱入涅槃，募人付囑，出本眷屬，開本壽量，皆隱含
X32n0619_p0475a20║之。正啟下如來說出多寶願力，欲以我身示四眾，
X32n0619_p0475a21║彼佛分身還集一處大樂說，願見分身之問，然後
X32n0619_p0475a22║次第敷陳也。△六、如來垂答分三：初、答第二問。
X32n0619_p0475a23║爾時佛告大樂說菩薩（至）為作證明。讚言：善哉！
X32n0619_p0475a24║國名寶淨者，以七寶所成無諸垢穢故。佛號多寶
X32n0619_p0475b01║者，以功德法財惠施無盡故。上問：何故從地涌出？
X32n0619_p0475b02║今答云：以佛有願為證法華，故從地涌出也。△二
X32n0619_p0475b03║答第一問。
X32n0619_p0475b04║彼佛成道已臨滅度時（至）應起一大塔。
X32n0619_p0475b05║上問：以何因緣有此塔？今答云：由彼佛臨滅遺命，
X32n0619_p0475b06║令造此塔也。△三答第三問。
X32n0619_p0475b07║其佛以神通願力（至）從地涌出。讚言：善哉，善哉！
X32n0619_p0475b08║上問何故發是音聲，今答云彼佛為親作證明故
X32n0619_p0475b09║發大音聲也。大樂說下。結答。釋論明多寶佛不得
X32n0619_p0475b10║說法華而取滅度，以是義故凡說法華經便隨喜
X32n0619_p0475b11║作證。私謂但是多寶佛因行願力故，上文行菩薩
X32n0619_p0475b12║道時作大誓願，若我成佛等寶塔涌現竟。△二、分
X32n0619_p0475b13║身遠集，文分七段：初、樂說請見多寶。
X32n0619_p0475b14║是時大樂說菩薩（至）我等願欲見此佛身。
X32n0619_p0475b15║以佛神力者，欲開塔須集分身，分身集明付囑，付
X32n0619_p0475b16║囑即召下方，下方弟子涌出，即應開近顯遠，此是
X32n0619_p0475b17║大事之由，豈非佛力加被哉？樂說雖聞其言，未見
X32n0619_p0475b18║容貌形儀，故請願見佛身，欲令群機決疑生信也。
X32n0619_p0475b19║△二、佛告分身應集。
X32n0619_p0475b20║佛告大樂說（至）在於十方世界說法者今應當集。
X32n0619_p0475b21║若我至現耳，乃多寶願辭願集分身乃出現者，有
X32n0619_p0475b22║三義：一、表圓會圓證，以多寶全身在塔，必全身方
X32n0619_p0475b23║見全身，是攝用歸體古今一相，所以寶塔一開則
X32n0619_p0475b24║多寶釋迦同坐一座也。二、欲示無生滅之法身，必
X32n0619_p0475c01║會有去來之應，身從法起應攝應歸法，一為無量、
X32n0619_p0475c02║無量為一，使忘生滅之見、去來之相，一多無礙方
X32n0619_p0475c03║得見法身之本體也。三、欲集十方分身，必變娑婆
X32n0619_p0475c04║穢土，遣去染淨之心、限礙之識、自他之情，方得見
X32n0619_p0475c05║實相之真境。有此三義故集乃現耳。大樂下，謂彼
X32n0619_p0475c06║佛既有如是之願，我之分身今應當集也。應集有
X32n0619_p0475c07║二：一、多寶佛塔圓現十方，釋迦一人分化法界，今
X32n0619_p0475c08║集者顯古今道同故。二、權小之人唯知佛化御堪
X32n0619_p0475c09║忍，不知分化無方，今集者顯佛智深廣故。觀佛三
X32n0619_p0475c10║昧海經云：釋迦東方所現化身，國土氏族化法與
X32n0619_p0475c11║釋迦相同者，碎大千界塵猶不能數，一方既爾況
X32n0619_p0475c12║十方乎？△三、樂說請集分身。
X32n0619_p0475c13║大樂說白佛言世尊（至）禮拜供養。
X32n0619_p0475c14║△四、如來放光遠召。
X32n0619_p0475c15║爾時佛放白毫一光（至）所照之處亦復如是。
X32n0619_p0475c16║先明依報莊嚴，次明正報說法。四方四維上下，各
X32n0619_p0475c17║五百萬億那由他恒河沙等國土諸佛，一佛有無
X32n0619_p0475c18║數千萬億菩薩，乃是國土無量諸佛，無量眷屬，無
X32n0619_p0475c19║量主伴，重重為眾說法。光相所照，大眾承光，見之
X32n0619_p0475c20║無滯也。△五、諸佛告眾同來。
X32n0619_p0475c21║爾時十方諸佛（至）并供養多寶如來寶塔。
X32n0619_p0475c22║彼此一體，原非自他。告眾來者，乃隨機權應，假分
X32n0619_p0475c23║賓主耳。可笑老老大大，作恁麼拍盲佛事。△六、嚴
X32n0619_p0475c24║淨堪忍國界分三：初、變娑婆一界。
X32n0619_p0476a01║時娑婆世界即變清淨（至）一方所分之身猶故未盡。
X32n0619_p0476a02║大澤曰藪，琉璃為地等，顯出華藏之淨界；無諸聚
X32n0619_p0476a03║落等，隱去娑婆之陋汙。會眾緣熟則留，天人非器
X32n0619_p0476a04║則徙，即染而即淨，寶樹金繩不知自何而有，城邑
X32n0619_p0476a05║山河不知自何而無。偶見淨而不見穢者，以淨穢
X32n0619_p0476a06║乃群情之見，心境一如，何有無之可論哉？是時下，
X32n0619_p0476a07║分身。雲集遍大千，世界容一方。分身未盡，足見應
X32n0619_p0476a08║化之廣也。釋迦分身，喻如一燈然百千燈，真應無
X32n0619_p0476a09║盡而器界有窮，故雖大千不能容受。△二、更變八
X32n0619_p0476a10║方世界。
X32n0619_p0476a11║時釋迦牟尼佛（至）諸天寶華遍布其地。
X32n0619_p0476a12║一佛化境，一方所分之身坐猶未盡，十方分身森
X32n0619_p0476a13║森雲來，不得不更變也。八方者，娑婆外八方也。目
X32n0619_p0476a14║真鄰等，小大石山也。鐵圍，小大。圍小千，大千也。須
X32n0619_p0476a15║彌，云妙高，四寶所成也。通為一佛國者，言十六百
X32n0619_p0476a16║萬億那由他國土通為一國，易染為淨，莊嚴如前。
X32n0619_p0476a17║△三、更變八方世界。
X32n0619_p0476a18║釋迦牟尼佛為諸佛（至）諸佛如來遍滿其中。
X32n0619_p0476a19║為十方分身當來坐故，復於八方各更變也。爾時
X32n0619_p0476a20║東方下，明東方分身來集，十方分身漸至也。此諸
X32n0619_p0476a21║佛遍滿其中，儼然一幅華藏圖也。大經云一切法
X32n0619_p0476a22║門無盡海，同會一法道場中者此也。又云諸佛於
X32n0619_p0476a23║一念中示現無量世界不可言說種種佛身，此證
X32n0619_p0476a24║分身也。於一念中示現無量世界種種莊嚴，證此
X32n0619_p0476b01║淨土也。問：淨名丈室廣容多座，釋迦化土何分身
X32n0619_p0476b02║不能容，而必三變乃爾？答：因事顯理，以淨土妙境
X32n0619_p0476b03║生佛本具，法身化體物我無虧，但眾生被識惑自
X32n0619_p0476b04║蔽、妄塵自局，故因分身之來特與開示。初變者，表
X32n0619_p0476b05║轉第三能變六分別識也。二變者，表轉第二能變
X32n0619_p0476b06║末那識也。三變者，表轉第一能變阿賴耶識也。又
X32n0619_p0476b07║初表破見思惑出火宅，二表破塵沙惑出化城，三
X32n0619_p0476b08║表破無明惑至寶所也。的實而論，即華藏世界一
X32n0619_p0476b09║真無妄之境，却除二乘染淨之執，最初將娑婆入
X32n0619_p0476b10║華藏世界說華嚴，今將華藏入娑婆世界說法華，
X32n0619_p0476b11║三周記圓，唱滅不遠，到此全無絲毫覆藏，六相十
X32n0619_p0476b12║玄，法門萬行，如是體相究竟，果報平等，大慧如此
X32n0619_p0476b13║而已。問：三變既皆移置天人，云何又有諸天寶華
X32n0619_p0476b14║遍布其地？答：經不云乎，唯留此會眾，豈此會無天
X32n0619_p0476b15║龍八部耶？問：法華平等，大慧何又移置天人？答：以
X32n0619_p0476b16║事論之，他土天人，或時節未至，未入此會，不聞三
X32n0619_p0476b17║周，不聞授記，豈可見示佛知見之真境？如二乘不
X32n0619_p0476b18║聞華藏，不見舍那，權且移置至神力品，仍令聞其
X32n0619_p0476b19║國名娑婆，佛名釋迦，經名妙法，令種緣因善根，不
X32n0619_p0476b20║失平等之意。以理論之，移天人者，非移天人身相，
X32n0619_p0476b21║乃移其知見，令得佛知佛見，乃見法身之全體，佛
X32n0619_p0476b22║國之淨相也。△七、與欲開此寶塔，分五：初、諸佛問
X32n0619_p0476b23║訊說欲。
X32n0619_p0476b24║是時諸佛各在寶樹下（至）諸佛遣使亦復如是。
X32n0619_p0476c01║各持寶華者，分身釋迦，理論則是一人，約迹則分
X32n0619_p0476c02║彼此。既分賓主，不無人事，故各遣侍持華申敬也。
X32n0619_p0476c03║以病惱為辭者，從世儀也。彼某甲佛者，分身佛各
X32n0619_p0476c04║教侍者，代稱己名也。即知分身不必皆名釋迦，所
X32n0619_p0476c05║謂我在異國，更有異名是也。多寶之願已酧，樂說
X32n0619_p0476c06║之請未遂，故諸佛同欲開此寶塔也。欲者，希須為
X32n0619_p0476c07║義。欲明僧作法事，意決同集，但由緣差，不遂情願，
X32n0619_p0476c08║令送心達僧，知無違背。其欲辭曰：大德一心念！彼
X32n0619_p0476c09║某甲比丘，如法僧事，與欲清淨。今諸佛同欲開塔，
X32n0619_p0476c10║如僧中作法，與欲意同。多寶願力須集，諸佛復令
X32n0619_p0476c11║時會，知分身之多，故知諸佛為開塔而來集。集又
X32n0619_p0476c12║不至，各遣侍傳訊等，狀如說欲，故遣侍申問，無說
X32n0619_p0476c13║欲辭也。問：分身欲開寶塔，必待釋迦，豈神力不若
X32n0619_p0476c14║乎？答：釋迦是化身本佛，十方分身是化中之化。多
X32n0619_p0476c15║寶是全身本佛，必全身方見全身，故開塔必待迦
X32n0619_p0476c16║文，非神力之不若也。△二、釋迦。右指開塔。
X32n0619_p0476c17║爾時釋迦牟尼佛（至）如却關鑰開大城門。
X32n0619_p0476c18║塔在空中，釋迦亦住空中者，見一切佛究竟終歸
X32n0619_p0476c19║於空也。開塔表開權，見佛表顯實。却猶除也，關乃
X32n0619_p0476c20║橫木持其門者，鑰即鎻也，表執迹之障除，顯本之
X32n0619_p0476c21║機動也。△三、四眾一同見聞。
X32n0619_p0476c22║即時一切眾會（至）及釋迦牟尼佛上。
X32n0619_p0476c23║眾會皆見多寶者，如彌勒彈指，樓閣門開，門門有
X32n0619_p0476c24║慈氏；今如來按指，多寶塔開，人人見多寶也。人皆
X32n0619_p0477a01║有座塔，人皆有多寶佛，只是現在佛不靈，不能按
X32n0619_p0477a02║指，塔戶不開，多寶佛亦不現也。快說者：一、證前暢
X32n0619_p0477a03║懷意；二、開後速說意。爾時下，歎奇供養。△四、二佛
X32n0619_p0477a04║分座並坐。
X32n0619_p0477a05║爾時，多寶佛於寶塔中（至）坐其半座結加趺坐。
X32n0619_p0477a06║開塔已，尚在虗空，故多寶分座而讓焉。佛入塔中，
X32n0619_p0477a07║二身相稱：如智稱境，表報身也；分身來集，表應身
X32n0619_p0477a08║也；多寶全身，表法身也；從地涌出，示不滅也；分座
X32n0619_p0477a09║其坐，示不生也；入塔，示不常也；現塔，示不斷也；分
X32n0619_p0477a10║身，示不一也；全身，示不異也；多寶讓坐，示不來也；
X32n0619_p0477a11║佛坐半座，示不去也。以此八不，皆是真實。前云示
X32n0619_p0477a12║真實相者，此也。△五、四眾默念請加。
X32n0619_p0477a13║爾時大眾見二如來（至）接諸大眾皆在虗空。
X32n0619_p0477a14║此顯三乘八部既蒙授記，皆住義空。上分身遠集
X32n0619_p0477a15║竟。△三、釋迦唱募。
X32n0619_p0477a16║以大音聲普告四眾（至）妙法華經付囑有在。
X32n0619_p0477a17║普告下，為法求人也。誰能於此等者，以堪忍界是
X32n0619_p0477a18║世尊發心得果之本土，又是大眾聞法得記之本
X32n0619_p0477a19║國，又此土眾生根利於他土，故不久入滅，付囑時
X32n0619_p0477a20║至也。有在者，若佛在世，隨機利物，自說正法，無待
X32n0619_p0477a21║他人。今化緣既盡，欲令此法利益無窮，故須付囑
X32n0619_p0477a22║得人：一、近令有在，付八萬、二萬舊在娑婆此土弘
X32n0619_p0477a23║經；二、遠令有在，付本弟子下界微塵菩薩觸處弘
X32n0619_p0477a24║宣也。又以此二字重看，莫認白紙黑字為法華經，
X32n0619_p0477b01║正謂此一部妙法，渾渾圇圇，巍巍逈逈，絕言絕思，
X32n0619_p0477b02║頓在大眾面前，只是無人覷破，不肎流通，故十方
X32n0619_p0477b03║諸佛出現於世，只至於今涌願塔、集分身，不過將
X32n0619_p0477b04║此妙法覿面指出，付囑與人，展轉流通，無令斷火
X32n0619_p0477b05║絕烟，故云付囑有在也。△二、偈頌有四十八行，分
X32n0619_p0477b06║三：初、三行半頌寶塔涌現，二、八行半頌分身遠集，
X32n0619_p0477b07║三、三十六行頌釋迦唱募。且初三行半頌寶塔涌
X32n0619_p0477b08║現。
X32n0619_p0477b09║爾時，世尊欲重宣此義，而說偈言：
X32n0619_p0477b10║聖主世尊雖久滅度（至）在在所往常為聽法。
X32n0619_p0477b11║云何不勤為法者，謂古佛已證此法，已入滅度，本
X32n0619_p0477b12║願不忘，尚為法來。汝等諸人，雖得聞經，尚未得證，
X32n0619_p0477b13║不肎發願者，何也？以多寶之來，勉勵時眾，當勤修
X32n0619_p0477b14║習此法也。法如優曇，故云難遇。彼佛下，明願力處
X32n0619_p0477b15║處聽經。△二、八行半頌分身遠集。
X32n0619_p0477b16║又我分身無量諸佛（至）以是方便令法久住。
X32n0619_p0477b17║長文有七，今偈略謂十方諸佛雲集於此不是無
X32n0619_p0477b18║端，欲令末世佛種不斷久住於世故來集耳。為坐
X32n0619_p0477b19║下，頌三變淨土。諸佛二句，頌分身畢集。如清二句，
X32n0619_p0477b20║謂佛在寶樹下如蓮華在池，則色相莊嚴甚可愛
X32n0619_p0477b21║也。其寶樹下如闇中然炬，則照曜嚴飾極可樂也。
X32n0619_p0477b22║身出下，明眾生蒙佛身香熏被歡喜絕倒，如大風
X32n0619_p0477b23║吹小枝無不披靡，則五分法身香熏喜不自勝也。
X32n0619_p0477b24║以是二句，結顯。△三、三十六行，頌釋迦唱募，分二：
X32n0619_p0477c01║初、八行半，舉三佛以勸持經；二、二十七行半，舉難
X32n0619_p0477c02║持以堅誓願。初又三：初、一行半，募覓其人。
X32n0619_p0477c03║告諸大眾我滅度後（至）今於佛前自說誓言。
X32n0619_p0477c04║雙標持說二門，二利兼收，五種具含也。末世弘經，
X32n0619_p0477c05║非誓願不能，故令說誓。△二、三行舉三佛以勸。
X32n0619_p0477c06║其多寶佛雖久滅度（至）當發大願令得久住。
X32n0619_p0477c07║古佛誓願聞此經，我以大願說此經。分身遠集欲
X32n0619_p0477c08║開寶塔，當知三佛之意不可孤負。諸佛子下，欲使
X32n0619_p0477c09║斯文不墜，應發大願。△三、四行釋上勸意。
X32n0619_p0477c10║其有能護此經法者（至）多寶如來及諸化佛。
X32n0619_p0477c11║若能護持演說此經，即是供養三佛及見三佛也。
X32n0619_p0477c12║諸佛以濟物為懷，若說此經，克紹聖道，不負顧命
X32n0619_p0477c13║之囑，與佛心相應，精神交感，乃為親見三佛也。△
X32n0619_p0477c14║二、二十七行半舉難持以堅誓願，分二：初、二十行
X32n0619_p0477c15║正舉勸持，二、七行半總釋勸意。初分三：初、一行誡
X32n0619_p0477c16║勸。
X32n0619_p0477c17║諸善男子！各諦思惟，此為難事，宜發大願。
X32n0619_p0477c18║末世持經，實為難事，具大願力，方堪承當。願之所
X32n0619_p0477c19║在，即佛之所在，故毗盧願周沙界，釋迦本立誓願，
X32n0619_p0477c20║多寶願塔證經，皆不離願也。△二十七行、正勸分
X32n0619_p0477c21║六：初、五行無願說難。
X32n0619_p0477c22║諸餘經典數如恒沙（至）能說此經是則為難。
X32n0619_p0477c23║舌談群經，手接須彌，動大千於一足，立有頂而傳
X32n0619_p0477c24║經。四者雖難，不及說法之難者，何也？以持說群經，
X32n0619_p0478a01║處眾無畏，具富那之辯者能之；握須彌若秋毫，擲
X32n0619_p0478a02║大千如小芥，得目連之通者任之；威嚴處色頂之
X32n0619_p0478a03║天，鏗鏘流餘經之響，負身子之智者，足以辯壓群
X32n0619_p0478a04║賢。若三聖者，尚發願於他國，其難可知矣。然濁惡
X32n0619_p0478a05║之世，二執高大，不啻須彌；無明堅厚，不啻大千；慢
X32n0619_p0478a06║心增上，不啻有頂。若說此經，能破二執，能斷無明，
X32n0619_p0478a07║能滅慢心，不信之人見之，憎嫉罵詈等，若無大願，
X32n0619_p0478a08║便生退屈，是則為難也。△二二行無願書難。
X32n0619_p0478a09║假使有人手把虗空（至）若使人書，是則為難。
X32n0619_p0478a10║太虗無相，猶可把而行之。妙旨垂文，難染之簡翰
X32n0619_p0478a11║者，以末世怪迹易尚，常道難行故也。然此妙法，雖
X32n0619_p0478a12║言辭寂滅，理實稱性。即言可行，離言莫證。能書即
X32n0619_p0478a13║言之經，則證離言之道。人難信故，易憎嫉故，是則
X32n0619_p0478a14║為難也。△三、二行無願讀難。
X32n0619_p0478a15║若以大地置足甲上（至）暫讀此經是則為難。
X32n0619_p0478a16║大地磅礴，有神通可足置於天上。一乘秘藏，非圓
X32n0619_p0478a17║根難讀之於惡世者。以四大堅執，無明厚重之人，
X32n0619_p0478a18║一念迴光，暫讀此經者難矣。△四、二行無願持難。
X32n0619_p0478a19║假使劫燒擔負乾艸（至）為一人說是則為難。
X32n0619_p0478a20║劫火洞然，大千俱壞。負艸不燒，出於神通誠信；惡
X32n0619_p0478a21║世持經，在乎機器不怠。若無願力，終生退屈，是則
X32n0619_p0478a22║為難。△五、三行無願聽難。
X32n0619_p0478a23║若持八萬四千法藏（至）問是義趣是則為難。
X32n0619_p0478a24║八萬法藏，未若一乘之圓頓；六種神通，豈如三身
X32n0619_p0478b01║之極證。惡世之中，能耳聆妙法之言，神資實相之
X32n0619_p0478b02║味，能問一乘因果之宗，四種安樂之行。若無大願，
X32n0619_p0478b03║耳雖聽而心不受，口雖問而身不行，是則為難也。
X32n0619_p0478b04║△六、三行無願奉難。
X32n0619_p0478b05║若人說法令千萬億（至）如斯經典是則為難。
X32n0619_p0478b06║化恒沙人，得證小果。不如奉持此經者，謂供養妙
X32n0619_p0478b07║法，一色一香，皆成菩提。持說恭敬，合掌低頭，悉得
X32n0619_p0478b08║成佛。若無大願，不能供奉。福慧雙修，是為難也。嗚
X32n0619_p0478b09║呼！擎空擲地，人世所無。說此經法，即今所有。但隱
X32n0619_p0478b10║怪之徒，好奇異而惡常道，曲高和寡，得人者稀。故
X32n0619_p0478b11║佛以非喻為喻，數數勸持也。△三、二行結勸。
X32n0619_p0478b12║我為佛道於無量土（至）若有能持則持佛身。
X32n0619_p0478b13║於諸經中為第一者，乃群經之關鍵，千聖之命門
X32n0619_p0478b14║也。能持持佛身者，以諸佛全身不離此經故。若持
X32n0619_p0478b15║聞思修本妙靈機，當體全彰，觸處即是菩提，豈易
X32n0619_p0478b16║持哉？△次七行半，總釋勸意。
X32n0619_p0478b17║諸善男子於我滅後（至）一切天人皆應供養。
X32n0619_p0478b18║諸善下。募持經人。此經下。明難持能持，諸佛歡喜。
X32n0619_p0478b19║暫持者，謂入息不居陰界，出息不涉眾緣，常轉是
X32n0619_p0478b20║經者勿論，即有一念迴光，遵佛語而暫時持誦者，
X32n0619_p0478b21║諸佛亦皆歡喜稱歎也。是則下。明歎持能持，即成
X32n0619_p0478b22║勝行。要以是道，內自攝持，得無畏力，則是勇猛；心
X32n0619_p0478b23║不退屈，盡行道法，則是精進；內外自正，理攝三聚，
X32n0619_p0478b24║則是持戒；脫體無染，塵勢自淨，則是頭陀。疾得佛
X32n0619_p0478c01║道者，即心自性，成就慧身，不由他悟也。化澆漓之
X32n0619_p0478c02║世，必藉淳風，止於至善，從法化生，證法身理也。開
X32n0619_p0478c03║人天眼，實資解義，故能解能說者，一切天人應當
X32n0619_p0478c04║供養。上寶塔出現顯示實相已竟。
X32n0619_p0478c05║妙法蓮華經提婆達多品第十二
X32n0619_p0478c06║此品顯平等大慧是一，而悟有難易也。以聲聞久
X32n0619_p0478c07║懷佛道長遠之怖，不起好樂。今既授記多劫，乃得
X32n0619_p0478c08║證果。恐彼不肎勤求，故佛自引本事。昔為國王，人
X32n0619_p0478c09║中極尊。不惜身命，為奴求法。聖中大智，最易教者。
X32n0619_p0478c10║只至於今，得成菩提。此顯易中之難也。恐彼難而
X32n0619_p0478c11║不進。又說文殊龍宮，教化龍女。獻珠之頃，成等正
X32n0619_p0478c12║覺海，為生死沉溺之地。龍乃三毒之一，女為濁垢
X32n0619_p0478c13║之品。最難化者，當下即能現證。此顯難中之易也。
X32n0619_p0478c14║提婆達多，此云天熱。以初生時，人天等眾，心皆驚
X32n0619_p0478c15║熱故。亦云天授，從天祈得故。是斛飯王之子，阿難
X32n0619_p0478c16║之親兄。入大乘論：問：彼達多世世為佛怨，云何言
X32n0619_p0478c17║是菩薩？答：若是怨者，云何世世相值？如二人行，東
X32n0619_p0478c18║西轉遠，豈得為伴？報恩經云：若言達多實是惡人，
X32n0619_p0478c19║入地獄者，無有是處。大雲經云：達多不可思議，所
X32n0619_p0478c20║修行業，同於如來。若夫自造逆罪，及教闍王害父，
X32n0619_p0478c21║如此等事，皆是大權。示現行於非道，通達佛道。眾
X32n0619_p0478c22║生根性不同，入道有異。一逆一順，弘道益物。故知
X32n0619_p0478c23║現逆事者，為懼惡人，令不起惡耳。又此品題，標人
X32n0619_p0478c24║以顯行。菩薩行出塵沙，今取四聖功業，以明五行。
X32n0619_p0479a01║天授行於非道，通達佛道，病行也。龍女悟理，剎那
X32n0619_p0479a02║證果，天行也。佛修六度，而取菩提，聖行也。文殊入
X32n0619_p0479a03║海，大慈無染，梵行也。四行隨機施化，嬰兒行也。非
X32n0619_p0479a04║天行不能證理，非梵行不能涉有。自修唯在聖行，
X32n0619_p0479a05║利生須假嬰病二行。△二、難易得果證法平等，分
X32n0619_p0479a06║二：初、明達多通經，釋迦資之成道；二、明文殊弘經，
X32n0619_p0479a07║龍女因之成佛。初又三：初、師弟原委，二、結會古今，
X32n0619_p0479a08║三、勸信生善。初有長行、偈頌。長行分四：初、明求法
X32n0619_p0479a09║時節。
X32n0619_p0479a10║爾時佛告諸菩薩（至）求法華經無有懈倦。
X32n0619_p0479a11║舉昔多劫勤求妙法，激勵諸人，云何而不勤求也？
X32n0619_p0479a12║△二、正明求法，又二：初、明發願。
X32n0619_p0479a13║於多劫中常作國王，發願求於無上菩提心不退轉。
X32n0619_p0479a14║△二、明修行又二：先明六度行滿。
X32n0619_p0479a15║為欲滿足六波羅蜜（至）身肉手足不惜軀命。
X32n0619_p0479a16║先願後行，行願相資，方成佛道。小教事度，初教理
X32n0619_p0479a17║度，分教次第度，後三圓融度也。捨依正名檀度，防
X32n0619_p0479a18║七支名戒度，打罵不報名忍度，為事始終名精進
X32n0619_p0479a19║度，禪定名禪度，智慧名般若度。六波羅蜜者，謂行
X32n0619_p0479a20║此六法，離生死此岸，度煩惱中流，到涅槃彼岸故。
X32n0619_p0479a21║滿足者，如尸毗王代鴿，檀滿；普明王捨國，尸滿；仙
X32n0619_p0479a22║人為王割截，忍滿；大施太子抒海，並七日翹足，精
X32n0619_p0479a23║進滿；尚闍黎雀巢頂上，禪滿；劬賓大臣分地息諍，
X32n0619_p0479a24║智滿。勤行下施，依正△次明推求妙法
X32n0619_p0479b01║時世人民壽命無量（至）吾當終身供給走使。
X32n0619_p0479b02║△三、求得法師。
X32n0619_p0479b03║時有仙人來白王言（至）若不違我，當為宣說。
X32n0619_p0479b04║仙人白王，感應道交也。非此王則仙人無以取之
X32n0619_p0479b05║為友，非仙人則此王無以尊之為師。王正求師，仙
X32n0619_p0479b06║人即來，師資允諧，希世之遇也。然此妙典，五明不
X32n0619_p0479b07║能梗其軸，四圍難以齊其駕。理超四含，故名大乘。
X32n0619_p0479b08║義控一乘，故名妙法。不違我者，以道師人，必言聽
X32n0619_p0479b09║事遵，非冐名沽寵而已。又試其有所挾否，如挾貴
X32n0619_p0479b10║挾勢，不足以語道也。匹夫而為百世之師者，此仙
X32n0619_p0479b11║人也。△四、受法奉行
X32n0619_p0479b12║王聞仙言，歡喜踊躍（至）精勤給侍，令無所之。
X32n0619_p0479b13║身無倦，役役，勤勞。心無倦，孳孳，妙法。捐捨四海之
X32n0619_p0479b14║富，頓忘龍鳳之姿。僕僕，任婢之勞。下心至此，何其
X32n0619_p0479b15║切也。千歲不倦，學而無厭，侍給不乏，恒心不輟。然
X32n0619_p0479b16║仙人高尚其事，能下王者之心。有道之士，不臣天
X32n0619_p0479b17║子，不友王候，仙人至矣。知有其師，不知有其身，知
X32n0619_p0479b18║有其道，不知有天下，則王者至矣。△二、偈頌有七
X32n0619_p0479b19║行半，分五：初二句頌求法時節。
X32n0619_p0479b20║爾時，世尊欲重宣此義，而說偈言：
X32n0619_p0479b21║我念過去劫，為求大法故。
X32n0619_p0479b22║△二、一行半頌正明求法。
X32n0619_p0479b23║雖作世國王，不貪五欲樂（至）身當為奴僕。
X32n0619_p0479b24║△三、一行半頌求得法師。
X32n0619_p0479c01║時有阿私仙，來白於大王（至）吾當為汝說。
X32n0619_p0479c02║阿私，此云無比，其形與法皆無比也，即達多昔名
X32n0619_p0479c03║也。△四、二行頌受法奉行。
X32n0619_p0479c04║時王聞仙言，心生大喜悅（至）身心無懈倦。
X32n0619_p0479c05║木實曰果，桃李之屬。艸實曰蓏，爪瓞之屬。△五、二
X32n0619_p0479c06║行結證勸信。
X32n0619_p0479c07║普為諸眾生勤求於大法（至）今故為汝說。
X32n0619_p0479c08║師弟原委竟△二、結會古今。分二：初、正結會古今。
X32n0619_p0479c09║佛告諸比丘（至）時仙人者。今提婆達多是。
X32n0619_p0479c10║今之釋迦，昔之國王，昔之仙人，今之達多。形雖遷，
X32n0619_p0479c11║有不遷者存焉；神雖不更，有更者代耳。不遷不更
X32n0619_p0479c12║者，二聖之神也；有遷有更者，二聖之形也。所謂吾
X32n0619_p0479c13║猶昔人，吾非昔人也。△二、明師弟功滿。分二：初、明
X32n0619_p0479c14║弟子功報圓滿。
X32n0619_p0479c15║由提婆達多善知識故（至）皆因提婆達多善知識故。
X32n0619_p0479c16║由提下。因圓滿。善知識有三：一、外護，不揀黑白，但
X32n0619_p0479c17║能營理所需，如母養兒，調理得所，舊行道募緣者
X32n0619_p0479c18║是也。二、同行，更相䇿發，不昏不散，日有其新，切磋
X32n0619_p0479c19║琢磨，同心齊志，如乘一舡，互相敬重者是也。三、教
X32n0619_p0479c20║授，宣傳聖言曰教，訓誨於我曰授，內外方便，通塞
X32n0619_p0479c21║妨障，皆能決了，善巧說法，示教利喜者是也。增一
X32n0619_p0479c22║云：莫與惡知識，與愚共從事，當與善知識，智者而
X32n0619_p0479c23║交通。若人本無惡，親近於惡人，後必成惡人，惡名
X32n0619_p0479c24║遍天下。善人反此。令我具足等者。明昔願。昔寶藏
X32n0619_p0480a01║佛時，佛為寶海梵志，發五百大願。時有裸形梵志，
X32n0619_p0480a02║名亂想可畏，曰：善丈夫，汝未來無量劫中，行菩薩
X32n0619_p0480a03║道時，我於汝邊，求乞國城頭目等，助汝滿足六度，
X32n0619_p0480a04║早成佛果，我為弟子，與我授記。寶海曰：真我善知
X32n0619_p0480a05║識，無上道伴也。慈悲喜捨，從境得名，以所緣眾生
X32n0619_p0480a06║之境無量，故能緣之心亦無量也。能與他樂，能拔
X32n0619_p0480a07║他苦，慶他離苦得樂，緣他無憎無愛，亦名四無量
X32n0619_p0480a08║定。三十二下，明果滿。始自足下，安平，乃至頂上肉
X32n0619_p0480a09║髻，有三十二種。始自無見頂，乃至手足，有德相，有
X32n0619_p0480a10║八十也。十力者，始是處非處力，乃至漏盡力。四無
X32n0619_p0480a11║畏者，一切智無所畏，漏盡無所畏，說障道無所畏，
X32n0619_p0480a12║說苦盡道無所畏。四攝法者：一、布施攝，若為樂財
X32n0619_p0480a13║眾生，即以財施；樂法眾生，即以法施。二、愛語攝，以
X32n0619_p0480a14║善軟心，隨順一切眾生，安慰開喻一切眾生，生親
X32n0619_p0480a15║愛心，依附受道。三、利行攝，隨起身口意行，能令一
X32n0619_p0480a16║切眾生各沾利益。四、同事攝，明見眾生分形散影，
X32n0619_p0480a17║普和其光，同彼事業，各使沾益。云攝者，眾生情之
X32n0619_p0480a18║所愛，唯此四法。用此四法，同情接引，導以大乘正
X32n0619_p0480a19║道，而度脫之。所謂先以欲牽，令入佛道也。十八不
X32n0619_p0480a20║共者，始自身口意無失，終至知過現未來。皆因下，
X32n0619_p0480a21║結。以仙人非常之規模，鋾鑄釋迦非常之德業，故
X32n0619_p0480a22║云皆因等。△二、明法師妙果當成，又三：初、正明得
X32n0619_p0480a23║果。
X32n0619_p0480a24║告諸四眾提婆達多（至）世界名天道。
X32n0619_p0480b01║人天教中，率性而修，即人事而達天理，故完天道。
X32n0619_p0480b02║大乘宗中，率佛性而修萬行，即諸法而證實相，以
X32n0619_p0480b03║完本然之理，故世界喻天道，而佛號天王也。問：達
X32n0619_p0480b04║多造罪入獄，佛說法尚未出獄，何得授記？答：達多
X32n0619_p0480b05║在獄，阿難往問，達多云：如受三禪之樂。只此一語，
X32n0619_p0480b06║便是天王，如來何待授記？今授記者，要知達多今
X32n0619_p0480b07║日之憎心，不異昔日之妙法；釋迦今日之怨家，不
X32n0619_p0480b08║異昔時之知識。必如是，方顯一乘實相平等，大慧
X32n0619_p0480b09║無怨無親也。△二、明果後化度。
X32n0619_p0480b10║時天王佛住世二十中劫（至）得無生忍至不退轉。
X32n0619_p0480b11║天王！佛住世說法，一切眾生聞法得果也。△三、明
X32n0619_p0480b12║滅後利益。
X32n0619_p0480b13║時天王佛般涅槃後（至）發菩提心至不退轉。
X32n0619_p0480b14║滅後起塔供養得果也。結會古今竟。△三、勸信生
X32n0619_p0480b15║善。
X32n0619_p0480b16║佛告諸比丘：未來世中（至）若在佛前蓮華化生。
X32n0619_p0480b17║聞經生信，不墮三途，而生三善處也。無而忽有曰
X32n0619_p0480b18║化，以非化言化，如蓮華化生為父母也。問：以何信
X32n0619_p0480b19║方得淨信不疑？答：有三：一、信實相平等不異，即免
X32n0619_p0480b20║餓鬼，生十方佛前，常得聞經；二、信不善人是善人
X32n0619_p0480b21║之資，即免畜生，生人天中，受勝妙樂；三、信佛心怨
X32n0619_p0480b22║親無間，即免地獄，生淨土，蓮華化生。又此勸信之
X32n0619_p0480b23║意，以達多惡名素著，今得妙果，因果懸殊，封教之
X32n0619_p0480b24║流，孰不疑焉？若能敬信不疑者，契聖賢自覺之境，
X32n0619_p0480c01║感世出世間之果，必矣。上達多通經釋迦資之成
X32n0619_p0480c02║道竟。△二、文殊弘經，龍女因之成佛，分二：初、明文
X32n0619_p0480c03║殊通經，二、明通經利益。初又分五：初、智積請退。
X32n0619_p0480c04║於時下方多寶世尊（至）白多寶佛當還本土。
X32n0619_p0480c05║意謂多寶出現為證此經，證經已訖，是故請退。△
X32n0619_p0480c06║二、釋迦止之。
X32n0619_p0480c07║釋迦牟尼佛告智積曰（至）論說妙法可還本土。
X32n0619_p0480c08║止之之意，雖迹門事訖，本門未彰，故託文殊以留
X32n0619_p0480c09║多寶。佛之密意，非菩薩之所知也。△三、文殊尋來。
X32n0619_p0480c10║爾時文殊師利（至）共相慰問，却住一面。
X32n0619_p0480c11║華表因行，輪表圓具。娑竭羅，此云鹹水。須彌山外
X32n0619_p0480c12║香水海，香水海外七金山，七金山外有鹹水海也。
X32n0619_p0480c13║問：序中文殊在會，未見云去，何自海而來？答：龍宮
X32n0619_p0480c14║在娑婆世界，靈山相去不遠，如在本山，故不言去。
X32n0619_p0480c15║又聖人一動一靜，隨機顯法。今借龍宮所化之事，
X32n0619_p0480c16║顯性海本覺之理，故從海而來。又文殊具大智神
X32n0619_p0480c17║通，豈以凡情測度，不起此會？於海化物，理亦應然。
X32n0619_p0480c18║如十通品云：菩薩無體性，無動作，往一切佛剎，禮
X32n0619_p0480c19║敬求法，不曾動其本處。況在娑婆之龍宮，可執往
X32n0619_p0480c20║來相乎？所以智積不來相而來，故請還本土；文殊
X32n0619_p0480c21║不去相而去，故詣靈鷲山。問：三千大界之外，各四
X32n0619_p0480c22║百萬億那由他土，無復大海移置天人。今文殊所
X32n0619_p0480c23║化龍眾，何故仍從海涌出？答：有三義：一、既移置天
X32n0619_p0480c24║人及變大海，大智神通從所移不變處來；二、海眾
X32n0619_p0481a01║縱移，而龍宮不動，宮雖不動，而所居已變，大智神
X32n0619_p0481a02║通從變而不變處來；三、無緣者釋迦移去，有緣者
X32n0619_p0481a03║從文殊來。此不思議，山海宛然，以佛神力，會眾不
X32n0619_p0481a04║見。文殊既不起而往，其土亦即穢而淨。淨名云：移
X32n0619_p0481a05║置天人他土，都不使人有來往相者，此也。△四、智
X32n0619_p0481a06║積請問。
X32n0619_p0481a07║智積菩薩問文殊師利（至）所化眾生其數幾何。
X32n0619_p0481a08║意謂龍宮卑濕非說法之地，龍性憍慢非載道之
X32n0619_p0481a09║器，其被化者恐難於多，故云其數幾何。△五、文殊
X32n0619_p0481a10║垂答
X32n0619_p0481a11║文殊師利言其數無量（至）於海教化其事如是。
X32n0619_p0481a12║意謂善說法者不擇其地，善度生者不擇其機，地
X32n0619_p0481a13║愈卑而法化愈廣，機愈憍而得道愈速，故云其數
X32n0619_p0481a14║無量等。所言下。蒙化集證也。本聲下。先秉權教住
X32n0619_p0481a15║小道，但說苦集等事。今皆下。今聞實相悉住大乘
X32n0619_p0481a16║空義。文殊下。結其利益，謂涉海行化所度若斯。△
X32n0619_p0481a17║二、明通經利益分十：初、智積偈。問：
X32n0619_p0481a18║爾時智積菩薩以偈讚曰：
X32n0619_p0481a19║大智德勇健化度無量眾（至）令速成菩提。
X32n0619_p0481a20║初一行歎人，次一行歎法。正法華云：至人慧無量，
X32n0619_p0481a21║化海眾無數，惟為露聖旨，分別說其意。上二句歎
X32n0619_p0481a22║人，下二句歎法也。露聖旨者，隨自意語唯說實相。
X32n0619_p0481a23║分別說者，隨他意語方便說。三、彼經問義明顯，今
X32n0619_p0481a24║經隱含，謂汝所化之多眾，為是演暢實相之義而
X32n0619_p0481b01║化之乎？為以一乘實相開闡種種權門，引導眾生
X32n0619_p0481b02║終歸一乘，令速成菩提乎？必有問意，方與下文相
X32n0619_p0481b03║應。△二、文殊略答
X32n0619_p0481b04║文殊師利言：我於海中，唯常宣說妙法華經。
X32n0619_p0481b05║祖述燈明，憲章釋迦，傳唯心之要旨，披圓頓之方
X32n0619_p0481b06║冊，故云唯常宣說等。△三、問有得果。
X32n0619_p0481b07║智積問文殊師利言（至）修行此經速得佛不。
X32n0619_p0481b08║罄千佛之底蘊曰甚深，盡性相之幽宗曰微妙。衍
X32n0619_p0481b09║義無竭，似摩尼珠，乃希世奇觀，群經莫及。此歎經
X32n0619_p0481b10║旨也。頗有人依此勤修，一生頓證否？此問化機也。
X32n0619_p0481b11║△四、答有其人
X32n0619_p0481b12║文殊師利言（至）志意和雅能至菩提。
X32n0619_p0481b13║有娑一句，指族標人。年始一句，顯童蒙之年有高
X32n0619_p0481b14║遠之智。智慧下，明慧利觀機。得陀下，明總持法藏。
X32n0619_p0481b15║深入二句，明定慧具足。於剎下，明具德速證。四悉
X32n0619_p0481b16║隨機曰微妙，皆歸一乘曰廣大。慈悲濟物，仁讓克
X32n0619_p0481b17║己。和則處物不乖，雅則正己不苟。有此風格，立地
X32n0619_p0481b18║成佛，故云能至菩提。此中於剎那頃應下龍女成
X32n0619_p0481b19║佛，謂時之促，顯證之速也。發心在住位之初，不退
X32n0619_p0481b20║當八地，辯才當九地，慈悲長養大悲功終當十地，
X32n0619_p0481b21║功德具足修證圓滿金剛等覺位，此發心證果不
X32n0619_p0481b22║離一剎那也。所謂一修一切修，一斷一切斷，一證
X32n0619_p0481b23║一切證，如斬絲染色，一剎那頃能至菩提，豈存次
X32n0619_p0481b24║第乎？△五、智積疑問。
X32n0619_p0481c01║智積菩薩言我見釋迦如來（至）於須臾頃便成正覺。
X32n0619_p0481c02║難行能行者，捨頭目等。積功累德者，積千善而成
X32n0619_p0481c03║千福相好，累萬德而成萬德莊嚴也。三千下。總結
X32n0619_p0481c04║難行苦行，廣顯釋迦捨身之多，無芥子許處也。不
X32n0619_p0481c05║信此女等者。智積意謂以妙法之希有，得善說與
X32n0619_p0481c06║能行，成佛固當生信，但以積功累德之能仁，校初
X32n0619_p0481c07║心八歲之龍女，遲速不能無疑。若信速者，則疑釋
X32n0619_p0481c08║迦為無智鈍根。若信遲者，則疑龍女剎那發心，焉
X32n0619_p0481c09║能頓超釋迦之多劫哉。故云不信等。△六、龍女釋疑。
X32n0619_p0481c10║言論未訖，時龍王女（至）却住一面。以偈讚曰：
X32n0619_p0481c11║深達罪福相，遍照於十方（至）度脫苦眾生。
X32n0619_p0481c12║言論下，經家序現申敬。偈中龍女讚佛，證已深達
X32n0619_p0481c13║二句，明實智朗照無遺。謂如來深達罪福，自當證
X32n0619_p0481c14║知我須臾而成佛也。一往論之，三途為罪，人天等
X32n0619_p0481c15║為福。尅論之，九界為罪，唯佛界為福也。凡情觀之，
X32n0619_p0481c16║則見有九界罪相，佛界福相。既有罪福相可得，不
X32n0619_p0481c17║名深遠明達。若如來以不思議妙智觀之，不見有
X32n0619_p0481c18║九界之罪相，亦不見有佛界之福相，了達一切諸
X32n0619_p0481c19║法唯一實相，不見有罪福之相可得也。然龍女以
X32n0619_p0481c20║深達罪福而讚佛者，葢智積不信能得菩提，以龍
X32n0619_p0481c21║女畜類是一苦罪眾生，見如來是福德莊嚴也。若
X32n0619_p0481c22║能深達罪福之相，則不見龍女是苦罪，如來是福
X32n0619_p0481c23║嚴，自信龍女須臾成佛無疑。十方即十界，既深達
X32n0619_p0481c24║罪福，不見九界佛界之相可得，而十界泯絕矣。雖
X32n0619_p0482a01║則十界泯絕，不妨十界宛然。以不思議妙智遍照
X32n0619_p0482a02║十方，十界宛然，罪福不失故也。微妙下，明法身清
X32n0619_p0482a03║淨圓滿。天人下，明八部敬仰宗奉。又聞下，證己成
X32n0619_p0482a04║佛度生。引佛證見能至菩提，以消智積之疑也。我
X32n0619_p0482a05║闡二句，應下即往南方成佛，演說妙法等。△七、挾
X32n0619_p0482a06║權難問。
X32n0619_p0482a07║時舍利弗語龍女言（至）云何女身速得成佛。
X32n0619_p0482a08║汝謂下。總舉難端。述彼所說，陳己所疑也。意謂我
X32n0619_p0482a09║等秉丈夫之資，負拔俗之秀，終年幸聞此法，成道
X32n0619_p0482a10║猶待多劫，況爾異類女質視佛果若此之易，恐大
X32n0619_p0482a11║言傷實取信良難。所以下。徵釋難信。一者、穢軀難
X32n0619_p0482a12║信。二者、無因難信。三者、有障難信。云五障者，梵王
X32n0619_p0482a13║淨行女人多染，帝釋少欲女人多欲，魔王堅固女
X32n0619_p0482a14║人濡弱，輪王仁慈女人妬害，佛具萬德女具煩惱。
X32n0619_p0482a15║故超日月三昧經云：淨修四禪為梵王，婬恣無度
X32n0619_p0482a16║受女身，勇猛少欲作帝釋，嬌姿多態受女身，具十
X32n0619_p0482a17║善法敬事三寶作魔王，輕慢不順毀失正教受女
X32n0619_p0482a18║身，行菩薩道慈愍眾生作輪王，無淨行受女身，具
X32n0619_p0482a19║菩薩行方得作佛，女無此行故不作佛。聞如是障
X32n0619_p0482a20║當厭女身，修丈夫行方得作佛。△八、獻珠除疑。又
X32n0619_p0482a21║二、先獻珠以表圓解。
X32n0619_p0482a22║爾時龍女有一寶珠（至）觀我成佛復速於此。
X32n0619_p0482a23║龍女意謂智積乃多寶之良胤，身子乃釋迦之上
X32n0619_p0482a24║足，智積之疑猶略，身子攻難愈詳，二賢若此，群賢
X32n0619_p0482b01║可知。若更持詞以辯，終以為侫，故借寶珠以為質，
X32n0619_p0482b02║欲顯速證也。珠表智，佛表理，以智契理，將因趨果
X32n0619_p0482b03║也。受疾，表龍女證果之速也。△次果滿正除眾疑。
X32n0619_p0482b04║當時眾會皆見龍女（至）一切眾生演說妙法。
X32n0619_p0482b05║忽然成男者，萬法如幻，無有定相，當何轉乎？不轉
X32n0619_p0482b06║而變，即女而男也。具菩薩行，因圓也。坐華等，果滿
X32n0619_p0482b07║也。普為下，說法也。南方虗明之地，自北而南，從迷
X32n0619_p0482b08║入悟，而成一切種智也。一珠稱性之施，義攝萬行
X32n0619_p0482b09║齊圓，不住法施，用力少，收功多，豈假大千身命，多
X32n0619_p0482b10║劫六度乎？所謂千年之鳥，不及朝生之鳳，圓根與
X32n0619_p0482b11║不圓根，日劫相者，即此意也。△九、時眾得益。
X32n0619_p0482b12║爾時娑婆世界菩薩聲聞（至）發菩提心而得受記。
X32n0619_p0482b13║爾時下，會眾歡喜禮敬。無量眾生下，彼土蒙益也。
X32n0619_p0482b14║娑婆世界下，此土蒙益也。兩土之緣厚薄不等，入
X32n0619_p0482b15║道之機多少之別。既言眾生皆是凡夫，頓證住不
X32n0619_p0482b16║退地。△十、會眾默然。
X32n0619_p0482b17║智積菩薩及舍利弗，一切眾會默然信受。
X32n0619_p0482b18║智積未信為疑，身子挾權為難，到此方知龍女依
X32n0619_p0482b19║圓修行，速疾成佛。目覩其實，心允其說，理屈於辯，
X32n0619_p0482b20║施命之執自泯，五障之難氷釋，故與一切眾會，默
X32n0619_p0482b21║然信受。上二品示佛知見已竟。
X32n0619_p0482b22║妙法蓮華經持品第十三
X32n0619_p0482b23║此品至壽量為悟佛知見。由前二品顯平等大慧，
X32n0619_p0482b24║無生無滅、無冤無親，法華神功不可思議，故如來
X32n0619_p0482c01║唱滅募人，欲令此道常存、斯文不墜，末世弘經非
X32n0619_p0482c02║願力不能也。所以此品有諸菩薩並新記聲聞發
X32n0619_p0482c03║願弘經，忍難雖善，不若無難為美。果能三軌自持、
X32n0619_p0482c04║四行自守，杜諸難於未然之先，又何須忍難於已
X32n0619_p0482c05║然之後？由是他方大士數過八恒河沙，發願此土
X32n0619_p0482c06║弘經，如來止而不允，以待本門弟子從地涌出，其
X32n0619_p0482c07║數無量。慈氏疑問啟下壽量，開師門之近迹，顯佛
X32n0619_p0482c08║地之遠本。法會大眾悟得毗盧性海，佛地遠本，三
X32n0619_p0482c09║世益物，法身常住，化化不窮，無古無今，空劫已前
X32n0619_p0482c10║未為始，盡未來際猶未終，極盡窮源，故此四品為
X32n0619_p0482c11║悟佛知見之文。此品以持字標名者，以二萬菩薩
X32n0619_p0482c12║奉命弘經，故云任持。若以青蓮目視八十萬億那
X32n0619_p0482c13║由他等令其發願，當云勸持。以二萬菩薩是法師
X32n0619_p0482c14║品別命之數，八十萬億等前無別命，今以目視有
X32n0619_p0482c15║勸意焉。雙該任持、勸持，故云持品。
X32n0619_p0482c16║△大章第三、悟佛知見，分二：初、因迹門弟子通經，
X32n0619_p0482c17║文殊請問，如來示軌四行；二、發本門弟子通經，彌
X32n0619_p0482c18║勒騰疑，如來開本壽量。初有二：初、明持經，二、示方
X32n0619_p0482c19║軌。初又二：初、明受持，二、明勸持。初又三：初、菩薩奉
X32n0619_p0482c20║命此土弘經。
X32n0619_p0482c21║爾時藥王菩薩摩訶薩（至）種種供養不惜身命。
X32n0619_p0482c22║藥王二萬等，是法師品所因所告之人，樂說又是
X32n0619_p0482c23║寶塔品之當機，既聞如求唱滅，求人發願弘經，故
X32n0619_p0482c24║諸大士即奉命而發願也。惟願不為慮者，謂聖道
X32n0619_p0483a01║載於典籍，恢弘力在智者，若未得其人，則微言絕
X32n0619_p0483a02║矣。使斯文不明之於其人，復不得行之於其世，蒼
X32n0619_p0483a03║生若八溝壑，誠聖心之憂也。今既克任此事，故願
X32n0619_p0483a04║聖心無慮也。善根少，眾生濁也；增上慢，見濁也；貪
X32n0619_p0483a05║利養，煩惱濁也；增不善，命濁也；遠離一句，劫濁也。
X32n0619_p0483a06║世道交喪，異端競作，五濁之世，正信者少，邪見者
X32n0619_p0483a07║多，惟以徇利以豐四肢，豈能存心而却五欲？十惡
X32n0619_p0483a08║自滋，三空漸遠，人倫之道，尚有失於綱常，方外逸
X32n0619_p0483a09║宗，寧得入於神化？故云難可教化。起大忍力者，非
X32n0619_p0483a10║深位大士，忍力成就，不能讀誦也。忍眾惡而外形
X32n0619_p0483a11║骸，歷艱難而行此道，故云不惜身命。非土木身軀，
X32n0619_p0483a12║夢覺生死者，不能成此志也。△二、聲聞發願他土
X32n0619_p0483a13║弘經。
X32n0619_p0483a14║爾時眾中五百阿羅漢（至）瞋濁諂曲心不實故。
X32n0619_p0483a15║此等道力未充，難堪惡世，發願他方異土，弘法利
X32n0619_p0483a16║生，畏堪忍之，難調難伏也。所以下，徵釋。弊惡者，謂
X32n0619_p0483a17║損壞性德，造積惡業之人也。懷增上者，未得謂得，
X32n0619_p0483a18║舉一兼七。功德薄者，縱有少善，皆是有漏，非稱性
X32n0619_p0483a19║之因也。瞋含貪癡，渾濁慧性也。諂曲即巧言令色，
X32n0619_p0483a20║阿附苟合之類。此中瞋慢乃根本之二，諂乃隨眠
X32n0619_p0483a21║之首，以二兼四，以首統餘，根隨全具，成上弊惡義
X32n0619_p0483a22║也。具此諸惡，偽詐無信，故云心不實故。以不實故，
X32n0619_p0483a23║難以語道，故誓於他方異土，廣說此經。良由二乘
X32n0619_p0483a24║見地偏枯，不解揚波啜糟之變，難以化於濁醉之
X32n0619_p0483b01║世，不得不若斯也。△三、六千比丘尼眾請記，分三：
X32n0619_p0483b02║初、波闍波提請記，又二：先請記。
X32n0619_p0483b03║爾時佛姨母摩訶波闍波提（至）瞻仰尊顏目不暫捨。
X32n0619_p0483b04║憍曇彌乃尼眾之主，故統六千而請記也。眾尼見
X32n0619_p0483b05║聲聞授記，龍女成佛，感發其志，謂若以聲聞言之，
X32n0619_p0483b06║彼聲聞也，我亦聲聞也，聞法既同，理應不異，何授
X32n0619_p0483b07║記不及於我等？以女言之，龍女女也，我等亦女也，
X32n0619_p0483b08║既同其倫，必同其道，我等豈龍女不若乎？由是心
X32n0619_p0483b09║雖自肎踟蹰未決，故悱悱然口欲言，而又難其所
X32n0619_p0483b10║言，但翅首目視，俟聞命焉。△次與記。
X32n0619_p0483b11║於時世尊告憍曇彌（至）得阿耨多羅三藐三菩提。
X32n0619_p0483b12║我先總說，即指五百弟子品末迦葉汝已知等一
X32n0619_p0483b13║行半偈也。今汝下，因記。當得下，果號。一切喜見者，
X32n0619_p0483b14║因為法師，以法喜悅人，故果亦稱之。是一切下，轉
X32n0619_p0483b15║次授記。六千又云菩薩者，指六千當來具菩薩道
X32n0619_p0483b16║而言也。△二、耶輸陀羅請記亦二：先請記。
X32n0619_p0483b17║爾時羅睺羅母（至）世尊於授記中獨不說我名。
X32n0619_p0483b18║既聞總記，豈不自知有分？但見聖母覿面得記，故
X32n0619_p0483b19║亦請命其名，欲以彰己德而撫群望也。△次與記。
X32n0619_p0483b20║佛告耶輸陀羅（至）佛壽無量阿僧祇劫。
X32n0619_p0483b21║耶輸示迹，葢表大悲，法喜稱適大智，智悲雙運，然
X32n0619_p0483b22║後萬德具足，千相光嚴，故果號具足千萬光相，取
X32n0619_p0483b23║相好莊嚴，身光無盡之意。壽無量等，既曰善國，仁
X32n0619_p0483b24║人相踵，秉命悠長，故隨機之壽，住世亦永也。悲華
X32n0619_p0483c01║云：姨母元為水神，生生願為佛。姨母耶輸，元為須
X32n0619_p0483c02║彌山神，生生願為佛婦，求佛出家，得道受記。今與
X32n0619_p0483c03║記者，滿宿願也。△三、尼眾領解發願。
X32n0619_p0483c04║爾時摩訶波闍波提（至）即於佛前而說偈言：
X32n0619_p0483c05║世尊導師，安隱天人，我等聞記，心安具足。
X32n0619_p0483c06║諸比丘尼說是偈已（至）於他方國廣宣此經。
X32n0619_p0483c07║歡喜偈讚，發願弘經，文顯可了。上受持竟。△二、明
X32n0619_p0483c08║勸持有長行、偈頌。長行分二：先如來目視。
X32n0619_p0483c09║爾時，世尊視八十萬億那由他諸菩薩摩訶薩：
X32n0619_p0483c10║以目視者，觀諸大士，位當亞聖，道越小賢，才足以
X32n0619_p0483c11║任大道，風足以維澆俗，默然心遣，令彼自薦也。又
X32n0619_p0483c12║此土他土，分籌定欵，不合聖意，故視諸菩薩，令其
X32n0619_p0483c13║發願也。△次菩薩發願。
X32n0619_p0483c14║是諸菩薩皆是阿惟越致（至）在於他方遙見守護。
X32n0619_p0483c15║是諸下。序德位。承目視之意，故避座向前思欲持
X32n0619_p0483c16║經，柰色在已而言未及，故作念請勅。復作下。謂今
X32n0619_p0483c17║佛默然意必有在，未聞其命為計若何，不敢自專
X32n0619_p0483c18║意。敬佛意有二：一者、目視即是遣使，不待言也；二
X32n0619_p0483c19║者、欲人擔荷此法持說不泯，故我等繼志述事，便
X32n0619_p0483c20║是敬承聖意，何待言命然後發願也。本願者。一乘
X32n0619_p0483c21║之道已覺於己復以覺人，上使法鼓常鳴，下驚群
X32n0619_p0483c22║迷不寐，此是本願也。一舉兩得，故云敬順自滿。躊
X32n0619_p0483c23║躇已定近前舉願，任此難事發言無畏，故云師子
X32n0619_p0483c24║吼也。周旋十方者。以諸賢各司一方分疆立界，然
X32n0619_p0484a01║世間無不可化之人，亦無不可行道之處，果時清
X32n0619_p0484a02║道泰聖人何為？故發言不揀善惡遍一切處，令一
X32n0619_p0484a03║切眾生書寫解說以利人，正念修行以自利也。此
X32n0619_p0484a04║菩薩不同前二，前乃自持，此承如來付囑之意，普
X32n0619_p0484a05║令人持也。皆是佛力者。歸功於佛，以佛三輪加被
X32n0619_p0484a06║故。惟願等者。以此法乃諸佛慧命，非餘人所能，雖
X32n0619_p0484a07║本願如是，非佛力不克，故賴其護念，庶靈峯仙軫
X32n0619_p0484a08║歷險直驅，濁世含靈乘載脫苦也。△二、偈頌有二
X32n0619_p0484a09║十行，分三：初、十七行廣明忍難，二、二行略明通經，
X32n0619_p0484a10║三、一行總結誓願。初又二：初、一行總明惡世弘經。
X32n0619_p0484a11║即時諸菩薩俱同發聲，而說偈言：
X32n0619_p0484a12║惟願不為慮，於佛滅度後，恐怖惡世中，我等當廣說。
X32n0619_p0484a13║聖人去世，無人救正，傷風敗倫者多，故云恐怖惡
X32n0619_p0484a14║世。以聖道訓世，令人遷善崇德，故當廣說。△二十
X32n0619_p0484a15║六行廣明所忍之境又四：初一行總明忍惡。
X32n0619_p0484a16║有諸無智人，惡口罵詈等，及加刀杖者，我等皆當忍。
X32n0619_p0484a17║正斥曰罵，傍及曰詈。下愚無信，視正如怨，嫉其法，
X32n0619_p0484a18║惡其人，惡言毀之不足，加刀杖而害之。菩薩怨親
X32n0619_p0484a19║平等，不校不報，以理自責，以忠自恕，惟道是務，皆
X32n0619_p0484a20║當忍之。△二、三行三句邪慢行事
X32n0619_p0484a21║惡世中比丘邪智心諂曲（至）假名阿練若。
X32n0619_p0484a22║此是弘經菩薩擬末世邪智人之行事也。初一行
X32n0619_p0484a23║邪慢存心，或有下異言異服誑惑世俗，是人下結
X32n0619_p0484a24║惡顯假。阿練若此云閑靜處，亦云無諍，有二：一以
X32n0619_p0484b01║三昧力將護眾生令不起諍，二隨順法性無違無
X32n0619_p0484b02║諍。具四德當住此處：一多聞總持不忘，二分別能
X32n0619_p0484b03║解妙義，三正念常不放逸，四隨順如教而行。寶雲
X32n0619_p0484b04║經云：阿練若者不與世諍，不近不遠便於乞食，有
X32n0619_p0484b05║樹陰多華果，足淨水無難事，獨無侶誦所聞，凡居
X32n0619_p0484b06║此者謂調煩惱，故自謂真道無多聞也，與白衣說
X32n0619_p0484b07║法不解妙義也，懷惡心無正念也，念俗事不順教
X32n0619_p0484b08║而行也，自舉蔑他非無諍行，故云假名阿練若也。
X32n0619_p0484b09║△三、五行三句出過謗毀。
X32n0619_p0484b10║好出我等過，而作如是言（至）皆當忍受之。
X32n0619_p0484b11║此擬惡世慢流，謗弘經菩薩，種種輕毀之語也。上
X32n0619_p0484b12║假名練若，身業不善。懷惡念俗，意業不善。此中口
X32n0619_p0484b13║業不善，其謗有五：一、謗貪利。二、謗邪說。三、謗自作。
X32n0619_p0484b14║四、謗誑世。五、謗求名。國王等，乃菩薩之檀越，對彼
X32n0619_p0484b15║言過，巧用間計，令疎彼親己耳。我等下，敬佛付託
X32n0619_p0484b16║告勅之命，而忍諸惡。為斯輕言者，當面譏刺之辱。
X32n0619_p0484b17║汝等是佛者，言似稱讚，意實譏刺。菩薩若聞不聞，
X32n0619_p0484b18║默然忍受。以至人四相皆空，是非一致，尚不知有
X32n0619_p0484b19║我，況校是非哉。△四、五行半敬佛忍難。
X32n0619_p0484b20║濁劫惡世中，多有諸恐怖（至）皆當忍是事。
X32n0619_p0484b21║此菩薩敬佛弘經，徇身忍難也。輔行云：一切行中，
X32n0619_p0484b22║瞋害尤甚，故忍最難。大論云：天帝問佛：若行忍者，
X32n0619_p0484b23║唯有一事，最不可耐。小人輕慢，謂為怖畏，故不應
X32n0619_p0484b24║忍。佛言：若以小人輕慢為怖畏，欲不忍者，不忍之
X32n0619_p0484c01║罪，莫甚於此。何故？不忍之人，賢聖之所輕慢；忍辱
X32n0619_p0484c02║之人，小人之所輕慢。二輕之中，寧取何輕？故知寧
X32n0619_p0484c03║為小人之所輕，不為聖賢之所賤。無智之人，輕於
X32n0619_p0484c04║不可輕；賢聖之人，賤於所可賤。為是義故，須行忍
X32n0619_p0484c05║辱也。廣明忍難竟。△二、二行略明通經。
X32n0619_p0484c06║諸聚落城邑其有求法者（至）願佛安隱住。
X32n0619_p0484c07║凡有求法之處，菩薩往到其所，以無所畏說此妙
X32n0619_p0484c08║法也。我當二句任持弘經，願佛無慮安隱而住也。
X32n0619_p0484c09║△三、一行總結誓願。
X32n0619_p0484c10║我於世尊前，諸來十方佛，發如是誓言，佛自知我心。
X32n0619_p0484c11║問：此諸菩薩神通智力不可思議，縱在末世說法，
X32n0619_p0484c12║誰敢不信？而說如是種種弊惡者，何也？有三意：一
X32n0619_p0484c13║者、欲現前發願弘經者，預知末世有此弊惡，使臨
X32n0619_p0484c14║難不怖故；二者、欲當來聽法修行者，知有此過，當
X32n0619_p0484c15║反邪歸正故；三者、欲世尊說以禦難之方，俾五種
X32n0619_p0484c16║法師皆安樂故。初明持經竟。
X32n0619_p0484c17║
X32n0619_p0484c18║妙法蓮華經大成卷第六