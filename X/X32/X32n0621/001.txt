X32n0621_p0563c01║
X32n0621_p0563c02║
X32n0621_p0563c03║
X32n0621_p0563c04║
X32n0621_p0563c05║
X32n0621_p0563c06║
X32n0621_p0563c07║法華經授手目次
X32n0621_p0563c08║
X32n0621_p0563c09║卷首
X32n0621_p0563c10║序緣起
X32n0621_p0563c11║大意弘傳序
X32n0621_p0563c12║科文
X32n0621_p0563c13║卷第一
X32n0621_p0563c14║序品第一
X32n0621_p0563c15║卷第二
X32n0621_p0563c16║方便品第二
X32n0621_p0563c17║卷第三
X32n0621_p0563c18║譬喻品第三
X32n0621_p0563c19║卷第四
X32n0621_p0563c20║信解品第四藥草喻品第五
X32n0621_p0563c21║卷第五
X32n0621_p0563c22║授記品第六化城喻品第七
X32n0621_p0563c23║卷第六
X32n0621_p0563c24║五百弟子受記品第八授學無學人記品第九
X32n0621_p0564a01║法師品第十見寶塔品第十一
X32n0621_p0564a02║卷第七
X32n0621_p0564a03║提婆達多品第十二持品第十三
X32n0621_p0564a04║安樂行品第十四從地涌出品第十五
X32n0621_p0564a05║卷第八
X32n0621_p0564a06║如來壽量品第十六分別功德品第十七
X32n0621_p0564a07║隨喜功德品第十八法師功德品第十九
X32n0621_p0564a08║常不輕菩薩品第二十
X32n0621_p0564a09║卷第九
X32n0621_p0564a10║如來神力品第二十一囑累品第二十二
X32n0621_p0564a11║藥王菩薩本事品第二十三
X32n0621_p0564a12║妙音菩薩品第二十四
X32n0621_p0564a13║卷第十
X32n0621_p0564a14║觀世音菩薩普門品第二十五
X32n0621_p0564a15║陀羅尼品第二十六
X32n0621_p0564a16║妙莊嚴王本事品第二十七
X32n0621_p0564a17║普賢菩薩勸發品第二十八
X32n0621_p0564a18║法華經授手目次（終）
X32n0621_p0564a19║
X32n0621_p0564a20║No. 621-A
X32n0621_p0564a21║ 序
X32n0621_p0564a22║
X32n0621_p0564a23║無上士，無始已來以至於今，歷恒河沙劫數矣。莫為
X32n0621_p0564a24║之前何以開？莫為之後何以繼？開乎前者，有前乎前
X32n0621_p0564b01║者矣；繼於後者，有後乎後者矣。前乎前者，說妙法蓮
X32n0621_p0564b02║華之如來也；後乎後者，釋妙法蓮華之授手也。吾烏
X32n0621_p0564b03║知乎說妙法蓮華者之非即妙法蓮華耶？吾烏知乎
X32n0621_p0564b04║釋妙法蓮華者之非即說妙法蓮華耶？吾烏知乎妙
X32n0621_p0564b05║法蓮華之非藉說妙法蓮華者以開耶？吾烏知乎說
X32n0621_p0564b06║妙法蓮華之非藉釋妙法蓮華者以傳耶？獨慮氣往
X32n0621_p0564b07║風微之後，世異其說、人殊其旨，遂令曠千百年之精
X32n0621_p0564b08║蘊漂沉汩沒於荒烟蔓艸間者有之矣，其何以使先
X32n0621_p0564b09║賢之未全者克全、後學之未發者咸發？此
X32n0621_p0564b10║雲峯頻禪師所以承獅峰浮木師之囑而鰓鰓然慮
X32n0621_p0564b11║也。何慮乎爾？慮夫法華之失傳，不得其人，恐千之百
X32n0621_p0564b12║之無以托之也；慮夫法華之搖落，雖得其人，恐千之
X32n0621_p0564b13║百之有以借之也。必也不借法華之美以自文，而法
X32n0621_p0564b14║華之傳實托之以愈顯者，則授手之輯焉烝矣。爰是
X32n0621_p0564b15║毅然以著作自任，裒集諸家，參考同異，凡彚五疏解
X32n0621_p0564b16║而後成，歷四閱載而始就。繁者刪之，缺者補之，而仍
X32n0621_p0564b17║參己意以備其所不備也。務使先賢之奧義由我而
X32n0621_p0564b18║傳，後學之津梁由我而悟。從此法華之旨，如雷出地，
X32n0621_p0564b19║如日中天，此誠統諸佛降靈之本致，而發千餘年未
X32n0621_p0564b20║發之秘蘊也。然所以不憚鰓鰓為此者，寧惟是臆說
X32n0621_p0564b21║是逞，亦以人自無始以來以至於今，法華之流傳不
X32n0621_p0564b22║墜久矣。不有開者，何以作於前？不有繼者，何以述於
X32n0621_p0564b23║後？且使覩是解者，溯流窮源，因端竟委，相與探索義
X32n0621_p0564b24║蘊，以闡揚法華之弘訓，俾無失燈傳之意，則是授手
X32n0621_p0564c01║也。以全先賢之未全者在是，以之發後學之未發者
X32n0621_p0564c02║亦在是，是師之志也夫。
X32n0621_p0564c03║旹
X32n0621_p0564c04║康熈乙丑三月上巳日，嶺南崙山佘雲祚頓首敬撰
X32n0621_p0564c05║
X32n0621_p0564c06║
X32n0621_p0564c07║No. 621-B
X32n0621_p0564c08║ 雲峰禪師法華授手序
X32n0621_p0564c09║
X32n0621_p0564c10║浩浩兩間，所最貴者，豈非人也哉？豈非生人素具此
X32n0621_p0564c11║甚深智慧也哉？是以天為之作盖於上，復燦之以
X32n0621_p0564c12║日月星辰之文；地為之作載於下，復養之以海嶽山
X32n0621_p0564c13║川之勝。不寧惟是，千聖生欣，特出惠之以經綸大經
X32n0621_p0564c14║之學；諸佛嘆奇，亦來與之以出世無上之規。故凡戴
X32n0621_p0564c15║天履地，在吾儒便當自期無愧於孔孟，在釋氏便當
X32n0621_p0564c16║奮志有益於後賢，以成兩大間一出格男子，方不負
X32n0621_p0564c17║天地生我、聖賢成我、佛祖出我、一片珍重、我等婆心
X32n0621_p0564c18║也。然而知之而遂能行之者，幾人哉？
X32n0621_p0564c19║吾師雲峰和尚，學道人也。禪定之餘，往往持玅法華
X32n0621_p0564c20║經顯示及門，曰：佛祖慧命，即此便是。蓋於甚深智慧
X32n0621_p0564c21║已默證之久矣。因痛從前之註疏未醇未備，恐後學
X32n0621_p0564c22║之愚柔難解難持，遂作法華授手十卷，或削舊疏、或
X32n0621_p0564c23║參己意、或商確友朋，總求不背佛意旨為歸，直使閱
X32n0621_p0564c24║之者如親覩如來放眉間光，震天動地。
X32n0621_p0565a01║師誠出格奇男子哉！吾因是大有感焉。孰無朗徹之
X32n0621_p0565a02║心，足以悟聖、悟賢、悟佛、悟祖？孰無柔腕之手，足以註
X32n0621_p0565a03║聖、註賢、註佛、註祖？孰無二三良友，此唱彼和，足以發
X32n0621_p0565a04║明聖賢佛祖出世苦心願？乃悠悠忽忽，不以奇男子
X32n0621_p0565a05║自任，致使此生內之無得於身心、外之無裨於來學，
X32n0621_p0565a06║逐浪隨風，日復一日，已去之光陰痛不可再，將來之
X32n0621_p0565a07║筋力日且就衰，迨到盡頭，自問無據，茫茫百感，浩嘆
X32n0621_p0565a08║獨勞，此時縱有日月、縱有星辰、縱有山川海嶽，亦不
X32n0621_p0565a09║能挽將朽之心、將脆之手矣！嗚呼！其負天地聖賢佛
X32n0621_p0565a10║祖不既多乎矣！此玅法固人人素具之物，然亦視其
X32n0621_p0565a11║人之究證何如耳！苟此生不悟，從此便迷；此生不持，
X32n0621_p0565a12║從此便墮。當茲能悟能持，倘聽其或迷或墮；及至已
X32n0621_p0565a13║迷已墮，必不能復悟復持。所以從上諸佛，不惜口舌
X32n0621_p0565a14║為之顯談於前；歷代名賢，不吝筆墨為之發明於後。
X32n0621_p0565a15║無非欲人珍重此素具之物，必向此生求其真悟真
X32n0621_p0565a16║持，不可或迷或墮耳！經曰：諸佛難值。又曰：大法難逢。
X32n0621_p0565a17║惟於幸值幸逢之會，常抱難值難逢之想，靜究力行，
X32n0621_p0565a18║以成兩大間一出格男子，斯不負
X32n0621_p0565a19║吾師體佛祖出世一片為人婆心也已。
X32n0621_p0565a20║時
X32n0621_p0565a21║康凞乙丑六月之二十日衡陽末學金簡夢錫氏盥
X32n0621_p0565a22║沐焚香序於雲峰步雪樓
X32n0621_p0565a23║
X32n0621_p0565a24║
X32n0621_p0565b01║
X32n0621_p0565b02║
X32n0621_p0565b03║
X32n0621_p0565b04║No. 621-C
X32n0621_p0565b05║ 序
X32n0621_p0565b06║
X32n0621_p0565b07║諸佛出現，無非為生人本來是佛，作一導師。吾人出
X32n0621_p0565b08║世一番，亦祗畢此第一大事，為不虗出佛，即不出不
X32n0621_p0565b09║言，此心此理，自在天壤。孔子曰：朝聞道。曾子曰：而今
X32n0621_p0565b10║而後，吾知免夫。正指此也。釋尊捐實報莊嚴大寂滅
X32n0621_p0565b11║之樂，來此濁惡，特為我等標此最勝一格。其隻字片
X32n0621_p0565b12║語，悉一切慧命所託，詎可忽哉？然亦有不必誦其章
X32n0621_p0565b13║而自不背者，如孔、曾、盧、能諸賢聖是也。又有讀其書
X32n0621_p0565b14║不假詮疏，而即能實體諸躬者，如曇翼、首山等諸俊
X32n0621_p0565b15║傑是也。下此則持其辭必求其義，始能如說修習，不
X32n0621_p0565b16║虞其謬戾。是以天台、北秀諸師，為大法憂，起而作釋，
X32n0621_p0565b17║自晉至今，不減數十餘家。然此詳而彼略者有之，或
X32n0621_p0565b18║自標勝失佛初懷者亦間有之。
X32n0621_p0565b19║雲峰禪師慨於心思，得古今名疏而訂正之。間有心
X32n0621_p0565b20║得，不恤不讓，務期合佛意旨，以便後學。由疏得經，由
X32n0621_p0565b21║經成行，速得光昭，反此一真而已。槁成，徧質諸耆舊，
X32n0621_p0565b22║將授之梓，因亦遣不肖震一閱。其遣震閱者，意不過
X32n0621_p0565b23║欲震清其文氣與勢，非問理也。震自念於此一大事，
X32n0621_p0565b24║從未究心，且梵語及佛家律儀，亦從未經耳。辭之至
X32n0621_p0565c01║再至三，竟未能獲，只得取大乘妙法本文，書之誦之。
X32n0621_p0565c02║間有會心，亦不嫌不讓，筆之於紙。歲有六月日，幸亦
X32n0621_p0565c03║成帙，命曰初因。經云：若長若幼，於法華會得聞，隨喜
X32n0621_p0565c04║出於會外。展轉相傳，至第五十人，隨喜功德，亦無量
X32n0621_p0565c05║無邊。又云：以大地寘足甲，而升之梵天，不足為難。能
X32n0621_p0565c06║於末世暫讀此經，是則為難。然則震之初因，亦曰庶
X32n0621_p0565c07║幾附於第五十人後之隨喜，末世暫讀之小幸云爾。
X32n0621_p0565c08║藉非師無端之彊，震不幾虗過此生也耶？故吾常謂
X32n0621_p0565c09║師授手，非為師疏立此名也，為授震手立此名也，亦
X32n0621_p0565c10║為授舉世閱此解者，手立此名也，非誣也。又震嘗過
X32n0621_p0565c11║師剎，語及易，震曰：語語皆誨人作聖，無有第二義，為
X32n0621_p0565c12║人少寬地也。如乾九三，正我輩爻也。上覩聖人之躍
X32n0621_p0565c13║與飛及亢，下覩聖人之見及潛，在九三雖無潛見飛
X32n0621_p0565c14║躍之德，然業已居聖人之位。故其辭曰：君子終日乾
X32n0621_p0565c15║乾，夕惕若厲，無咎。見居此位，誰得自諉非聖？必也朝
X32n0621_p0565c16║為之乾，夕為之惕，刻刻若將隕於深淵，斯無咎矣。不
X32n0621_p0565c17║然，空當此爻，咎不少也。師嘆曰：吾洞山祖居山三十
X32n0621_p0565c18║年，其地神欲一見其身而不可得，其亦是之謂與？又
X32n0621_p0565c19║曰：東坡為五祖戒後身，□公為溈山祐再來，清濁雖
X32n0621_p0565c20║有不同，要俱為減分。臘月三十日在人眉睫，那得不
X32n0621_p0565c21║嚴加綿密？師葢深有聞者。吾願出世丈夫閱師授手，
X32n0621_p0565c22║甚不當作文字觀也。
X32n0621_p0565c23║康凞乙丑五月四日
X32n0621_p0565c24║髮姪衡陽熊震頓首謹序
X32n0621_p0566a01║
X32n0621_p0566a02║No. 621-D
X32n0621_p0566a03║ 法華授手序
X32n0621_p0566a04║
X32n0621_p0566a05║能使億萬眾生，屏一切聲聞而見一切法，擎拳竪拂，
X32n0621_p0566a06║舞毬張弓，當下承應，便犁然有得於心，即如來且饒
X32n0621_p0566a07║舌耶？又況後之賢豪輩出，議論風生耶？乃者下士聞
X32n0621_p0566a08║道，等於夢魘，屈伸欠呵，不知所以。於是乎佛不得已
X32n0621_p0566a09║而有言，諸名宿復不得已而有詮解註述。後之有心
X32n0621_p0566a10║者，因而網羅羣言，伐毛取髓，彌縫其闕，葢𪫟心蒿目
X32n0621_p0566a11║而出之，以勷斯事，覺斯人也。嗚呼！可不謂盛與？妙法
X32n0621_p0566a12║蓮華經者，囊括三世，統攝十方，諸佛之所以出世、入
X32n0621_p0566a13║世、度世，於是具在。流傳既久，故屢劫以來，諸蒲團上
X32n0621_p0566a14║人，能以六時心力，闡西方奧蘊者，且逮數家。譬如測
X32n0621_p0566a15║天、周髀、宣夜、渾儀諸術，星官臺史家，按法以求，終不
X32n0621_p0566a16║能無累忝之爽者，以其各不相謀，未嘗舉而通之也。
X32n0621_p0566a17║頻師捨宅，自幼事獅峯浮公，已更一笠一鉢，萬水萬
X32n0621_p0566a18║山，探珠驪頷，解鈴虎項，所謂精心妙慧非與？浮翁於
X32n0621_p0566a19║法華全疏，既以悲憫苦哀發為願力，頻師又了未了
X32n0621_p0566a20║之公案，著有成書。佛言則海會也，諸家之詮解註述
X32n0621_p0566a21║則百川也，頻師萃集眾響，裁以特識，則導百川而東
X32n0621_p0566a22║之於海，枝柱廓清，委委源源，使無沾濡汩沒之患也。
X32n0621_p0566a23║為佛也子者報佛恩，為師也弟者承師訓，皷吹先烈，
X32n0621_p0566a24║津梁後進，事半古人，功則倍之，真本色道人之為也。
X32n0621_p0566b01║解既成，予從有竊觀焉，因歎學者展卷瞭然，即從此
X32n0621_p0566b02║有省，貫諸說而歸於一，從一說而循其本，庶幾見如
X32n0621_p0566b03║來色身，亦見如來法身也，則浮翁逮頻師之一瓣香
X32n0621_p0566b04║終勿煨燼也。
X32n0621_p0566b05║旹
X32n0621_p0566b06║康熈乙丑孟秋月
X32n0621_p0566b07║賜進士第內閣中書廖聯翼沐手敬撰
X32n0621_p0566b08║
X32n0621_p0566b09║No. 621-E
X32n0621_p0566b10║ 妙法蓮華經授手緣起
X32n0621_p0566b11║
X32n0621_p0566b12║授手何為而作也？起於獅峯浮木先老人之一囑
X32n0621_p0566b13║也。老人以生知妙慧，出荊紫學和尚門，達百丈瑞
X32n0621_p0566b14║師翁別傳之旨，徧參烟水，所謂一人半人，乃至無
X32n0621_p0566b15║人，靡不經涉。緣遵荊紫遺意，以一舌撩空，掀翻教
X32n0621_p0566b16║海，每得古人龍驤虎驟之機，不禁稱之寶之，色為
X32n0621_p0566b17║之愉，手為之舞，有如指珠當下，活弄生拈。是以即
X32n0621_p0566b18║席語下豁然者，指不勝屈。至久依鎚鍊，如太華西
X32n0621_p0566b19║院、大悲高原、文殊東山輩，皆奮大手眼，各震宏音。
X32n0621_p0566b20║間有淵嘿靈機，光韜彩攝者，難為枚舉。即不肖祥，
X32n0621_p0566b21║恨生也。晚乙未秋，始覲慈顏，受切磋於陶冶間有
X32n0621_p0566b22║年矣。一夕，老人與祥及巨澤、中葊、奇之、坤載、奯舟、
X32n0621_p0566b23║天放諸兄弟，坐火爐頭，談及法華，乃愴然曰：予於
X32n0621_p0566b24║是經，痛無全疏以惠後學，意欲彚諸名解，合為一
X32n0621_p0566c01║解，苦勷事者乏人也。爾輩肎放下身心，以千日為
X32n0621_p0566c02║期，全先賢之未全，發後學之未發，俱在此舉。祥等
X32n0621_p0566c03║時亦唯唯。此甲辰冬月講期中商訂語也。不意時
X32n0621_p0566c04║勢滄桑，諸同門咸散居異地，祥亦以雲峯院事，日
X32n0621_p0566c05║拖踏泥水中。迨丁巳春，老人化緣告畢，賷志往矣。
X32n0621_p0566c06║且比年來，不肖更荷雲巖擔子，枷杻重添，時亦累
X32n0621_p0566c07║預斯席，每不禁泪墮。思老人上為法憂，下為生慮，
X32n0621_p0566c08║我輩遂忘火爐頭諄諄口喻耶。繼述之心，愈𨁝𨁝
X32n0621_p0566c09║然若不可遏，但以慧輕責重，幾退幾興，幾興幾退。
X32n0621_p0566c10║自受命迄今，奄奄忽忽，殆十有七稔。庚申春，忽憶
X32n0621_p0566c11║古著述佛經者，多誓求冥應，乃浣心滌念，禱三世
X32n0621_p0566c12║佛，誦普門經。九十日中，投誠之念不為不切，而所
X32n0621_p0566c13║謂冥應杳然也。于是加虔懇，禮大悲懺二七日。忽
X32n0621_p0566c14║雨中假寐間，見大辯和尚同耆宿五人，形儀皆奇
X32n0621_p0566c15║偉尊嚴，使二力士舁大箱造祥室。辯指箱謂曰：此
X32n0621_p0566c16║先王府所寄物，今特授子，當珍藏之，可足子願也。
X32n0621_p0566c17║拜受之下，隨即細檢，惟蠹書蟲字，斷畵殘文而已。
X32n0621_p0566c18║復檢得一破冊，字皆錦織，鳥篆蟲文，無可多識，唯
X32n0621_p0566c19║中有兩大金字曰瑞，白光朗朗，射人眉宇。愚竊念，
X32n0621_p0566c20║此吾先弁山師翁字也，胡為識是？且頗恠彫殘，似
X32n0621_p0566c21║無足傳者。偶一居士從傍語曰：但存之，勿慮修補
X32n0621_p0566c22║人也。愚顧視咲諾，再檢之，得象牙手，長尺餘，比若
X32n0621_p0566c23║欣欣然喜所得，即袖之，亟入寢室，乃寤。時起坐沉
X32n0621_p0566c24║吟，因思如來於此經放白毫光，現種種瑞，今冊授
X32n0621_p0567a01║瑞白，尚非冥騐耶？即盥漱焚香而造端于是日，乃
X32n0621_p0567a02║四月八也。然窮山僻嶺，苦無疏解，家藏惟科註、直
X32n0621_p0567a03║指二種。乃不五日，有僧持要解知音至，翌日，僧又
X32n0621_p0567a04║持大窾至，於是五解不謀而聚，始晃焉悟夢中五
X32n0621_p0567a05║耆宿也。辯師雖無註疏，於此經流通之願亦苦矣。
X32n0621_p0567a06║由此通身汙下，心手愈篤，不知有寒，不知有暑，不
X32n0621_p0567a07║知有月夜霜鐘，呼人就夢，積日成月，積月成歲，不
X32n0621_p0567a08║四年而稿就。得力翁、夢鍚二居士為之較訂，名曰
X32n0621_p0567a09║授手，然非敢強出隻手，夫固有授之者也。是解也，
X32n0621_p0567a10║雖無所長句櫛字，比初學便也；分門列科，展卷明
X32n0621_p0567a11║也；微言精義，體用備也。用是登諸棗梨，以布四方，
X32n0621_p0567a12║使有指是經而謂之曰：獅峯浮木和尚，火爐頭十
X32n0621_p0567a13║餘年積逋，今始得雲峯兒完却，是愚報老人之日
X32n0621_p0567a14║矣，是愚報老人之日矣。
X32n0621_p0567a15║旹
X32n0621_p0567a16║康凞癸亥夏六月十日楚衡雲峯沙門頻吉智祥識
X32n0621_p0567a17║
X32n0621_p0567a18║
X32n0621_p0567a19║凡例
X32n0621_p0567a20║是經以妙法蓮華名，非創自本師釋迦也。本經所
X32n0621_p0567a21║載，威音王佛，大通智勝，日月燈明，以至過去諸佛，
X32n0621_p0567a22║皆說妙法華經。夫妙法而喻以蓮華，豈人世之所
X32n0621_p0567a23║謂蓮華者，可同日語哉。諸家所釋，各有主見，惟一
X32n0621_p0567a24║雨潤師，似得其旨。雖得其旨，然猶著於蓮華，致境
X32n0621_p0567b01║量弗忘，不敢盡取。
X32n0621_p0567b02║各品題下，皆宗憨山大師品節，然亦不盡同者，增
X32n0621_p0567b03║減隨錄，達意而止。間有諸家所常，亦折衷參訂焉。
X32n0621_p0567b04║稍或未透，出愚見補之。
X32n0621_p0567b05║是經從來解亦甚夥，陳隋間有天台智者大師，悟
X32n0621_p0567b06║法華三昧，獲旋陀羅尼。居江陵時，演玄義十卷，釋
X32n0621_p0567b07║題文句十卷，解經。至唐荊溪尊者，有釋籤十卷，妙
X32n0621_p0567b08║樂十卷。迨元之慧愚谷師，依天台文句作註解。後
X32n0621_p0567b09║天竺一葊如師，亦依天台擴註解為科註七卷。其
X32n0621_p0567b10║他諸疏，不勝枚舉。今解以科註為宗，而實祖天台。
X32n0621_p0567b11║是疏所引要解，乃宋溫陵環師所著。知音，明𠃔朴
X32n0621_p0567b12║愚師所著。大窾，明一雨潤師所著。直指，清且拙訥
X32n0621_p0567b13║師所著。祥愧僻處窮陬，見聞無幾，古今珍寶，未免
X32n0621_p0567b14║挂一漏十之嘆。
X32n0621_p0567b15║所立科名，雖意本科註，然繁者剔之，欠者補之，總
X32n0621_p0567b16║欲與經相脗合，如流通大科，餘不繁引。
X32n0621_p0567b17║記科次第，皆依交光師用干支字，以便尋討。但今
X32n0621_p0567b18║疏各有品例，不便載本品下，故此另立科文。
X32n0621_p0567b19║引援諸註下，間有不盡同原本者，或雜異珍，或出
X32n0621_p0567b20║愚見，以參差不便標名，非敢掩人長也。
X32n0621_p0567b21║諸師所釋，每於經文顯處槩略之，愚則詳釋焉，使
X32n0621_p0567b22║知經語原無淺邇。凡愚所言，以[△@△]方圈記之，或他
X32n0621_p0567b23║有所引，以○圓圈別之，庶簡閱者臨文易見。
X32n0621_p0567b24║經中難字，或本音，或別音，一一從字彚考正，使初
X32n0621_p0567c01║學家不致檢討。
X32n0621_p0567c02║全經大旨，如來本為一大事因緣開示眾生，使古
X32n0621_p0567c03║今聞者、見者從此悟入。第經文繁廣，首尾難通，雖
X32n0621_p0567c04║有二十八品之區分，若不預為槩示，學者難以潛
X32n0621_p0567c05║符，故於經前另立大意。
X32n0621_p0567c06║註：述源既有所囑，勢不容己也。非衒耀見聞，自
X32n0621_p0567c07║呈狂瞽。然諸師既詳釋矣，豈節外枝生，鑿空多事？
X32n0621_p0567c08║良以世降時衰，情多怠慢，將前贒血心血髓，厭以
X32n0621_p0567c09║浩繁，各守一隅，不無偏見。此吾先老人捬心痛淚
X32n0621_p0567c10║而必欲集者，故小子不得不勉強行之云。
X32n0621_p0567c11║
X32n0621_p0567c12║
X32n0621_p0567c13║
X32n0621_p0567c14║
X32n0621_p0567c15║No. 621-F
X32n0621_p0567c16║ 妙法蓮華經大意
X32n0621_p0567c17║
X32n0621_p0567c18║妙法者，第一義諦也。義既第一，更無有義，誠不可
X32n0621_p0567c19║以名名者矣。然不可以名名，而從上諸聖，又不得
X32n0621_p0567c20║不以此法曉示將來，只得借喻表法，故名之曰妙
X32n0621_p0567c21║法蓮華。但此蓮華，亦有不可思議者。葢如來演大
X32n0621_p0567c22║華嚴，最初放眉間光，加被普贒，即入如來藏身三
X32n0621_p0567c23║昧，說華藏莊嚴世界海，海中有大蓮華，名種種光
X32n0621_p0567c24║明蕋香幢。華藏莊嚴世界，住在此蓮華中。且此華
X32n0621_p0568a01║藏莊嚴世界中，復有無邊無量種種世界。謂此華
X32n0621_p0568a02║藏莊嚴世界，可思議耶，不可思議耶。華藏莊嚴不
X32n0621_p0568a03║可思議，益知蓮華不可思議矣。蓮華不可思議，謂
X32n0621_p0568a04║妙法尚可思議乎。妙法蓮華，互喻互顯，是此名立
X32n0621_p0568a05║而名不礙法，法顯而法可立名。知此，則經旨得矣。
X32n0621_p0568a06║然如來必欲說此妙法蓮華經者，何也。我釋迦本
X32n0621_p0568a07║師，扮裝頭面，示相人間，本欲為一切有情，揭露此
X32n0621_p0568a08║元具本覺妙明之廣大蓮華藏。且酌且審，已經四
X32n0621_p0568a09║十餘年，浸浸焉欲引入不測之淵海。豈期五性三
X32n0621_p0568a10║乘，莫能疾證。故先與說無量義經，又與入無量義
X32n0621_p0568a11║定。眾中聞無量義，亦不識即博而約，示本彰源。只
X32n0621_p0568a12║得圖畵虗空，全聲全色。仰則法雨繽紛，俯則山河
X32n0621_p0568a13║擊吼。大放眉間毫相光明，直燭東方萬八千土。尼
X32n0621_p0568a14║吒阿鼻，靡或有遺。其間圓現十法界相，染也淨也，
X32n0621_p0568a15║喜也怒也，盡情吐露。吾世尊得得將諸人蓮華藏
X32n0621_p0568a16║內所有珍奇一盤托出，急欲就此承當，無奈一堂
X32n0621_p0568a17║冷淡，出手無人，只有阿逸多亦佯佯莫辯，且恠且
X32n0621_p0568a18║疑，徧度會中，孰為可答？轉盻得文殊師利意，知曾
X32n0621_p0568a19║見多佛，應識希有。我今當問曼殊童子，故作思惟，
X32n0621_p0568a20║擬古見既與今同，想法應宜無二說，決知今日如
X32n0621_p0568a21║來定然同日月燈之說妙法華經，教菩薩法無疑。
X32n0621_p0568a22║故曰：我見燈明佛，本光瑞如此。以是知今佛欲說
X32n0621_p0568a23║法華經，致引如來出定歎德，而妙法蓮華經由此
X32n0621_p0568a24║說耳。經家以是立名序品，總顯一真法界之事相，
X32n0621_p0568b01║為如來出世一大事因緣之原委。三分中此為序
X32n0621_p0568b02║分，自方便品至學無學人記八品，為迹門正宗。然
X32n0621_p0568b03║方便一品，世尊本意不假言詮，但入定放光，滿擬
X32n0621_p0568b04║四十秊淘汰，必有目擊道存者，默契不言之表，豈
X32n0621_p0568b05║知盲然猶面墻壁，是以出定歎諸佛德，直下呼舍
X32n0621_p0568b06║利弗而語之曰：諸佛智慧甚深無量，其智慧門難
X32n0621_p0568b07║解難入，一切聲聞、辟支佛所不能知。此下正如奇
X32n0621_p0568b08║峯絕壁，大水懸流，湧屼而不可止抑者，其為歎佛
X32n0621_p0568b09║慧之深淵，而令人想像其境。當此之時，一切聲聞
X32n0621_p0568b10║始作念生疑云：今者世尊何故殷勤稱歎諸佛方
X32n0621_p0568b11║便？舍利弗職當領袖，慧亦超羣，只見前廊後架，疑
X32n0621_p0568b12║論紛紛，故爾赤身當刃，氣節俱嚴，威德人前，趨蹌
X32n0621_p0568b13║萬狀，盡力窮聲，只道得個我自昔來未聞是法，今
X32n0621_p0568b14║者四眾咸皆有疑，惟願世尊敷演斯事。如來於斯
X32n0621_p0568b15║方說且止，止復方言，正是屠龍妙技，撥翳金針，起
X32n0621_p0568b16║死回生，開彰妙論，使會眾肎綮以明佛慧也。纔許
X32n0621_p0568b17║說問，有五千人避座而去，佛因以警不逮而更添
X32n0621_p0568b18║精進。我如來教子之心，可謂篤切深厚，難喻難名，
X32n0621_p0568b19║向下與談出世大事所有因緣，原為與一切眾生
X32n0621_p0568b20║開示悟入佛之知見。告舍利弗：十方諸佛但以一
X32n0621_p0568b21║佛乘故為眾生說法，無有餘乘若二若三，其所以
X32n0621_p0568b22║二三其說者，皆不得已方便言也。若我弟子不聞
X32n0621_p0568b23║不知此經，謂諸佛如來但教化菩薩而自甘下劣，
X32n0621_p0568b24║此非佛弟子，非阿羅漢，非辟支佛，所謂我木立誓
X32n0621_p0568c01║願，欲令一切眾如我等無異。若我以小乘，乃至化
X32n0621_p0568c02║一人，我則墮慳貪，此事為不可。又云：一切諸如來，
X32n0621_p0568c03║以無量方便，度脫諸眾生，入佛無漏智，若有聞法
X32n0621_p0568c04║者，無一不成佛。又云：千二百羅漢，悉亦當作佛。此
X32n0621_p0568c05║皆如來吐心吐膽，明露心光，教人諦信佛無二說，
X32n0621_p0568c06║而諸聲聞雖未即到，口不言而心默領矣。如來知
X32n0621_p0568c07║諸弟子中有所信解，連忙道：汝等既已知，無復諸
X32n0621_p0568c08║疑惑，心生大歡喜，自知當作佛。故舍利弗見搖鞭
X32n0621_p0568c09║影，蹄驟如風，踏倒蹊橋，翻身立地，始知白毫光裏
X32n0621_p0568c10║一切希有，皆不疑如來獨得受用，而妙蓮華藏始
X32n0621_p0568c11║有少分契入。齊此古判為開佛知見，亦是如來為
X32n0621_p0568c12║上根人作法說，一周之葛藤披露盡矣。既有說有
X32n0621_p0568c13║示，而如來亦因之以引入佛慧，頓令從方便門見
X32n0621_p0568c14║真實相，乃為開權顯實之所由也，故為方便品。舍
X32n0621_p0568c15║利弗慧既倍人，聞亦非淺，即以強心鐵骨，就此擔
X32n0621_p0568c16║當，便能悔過自責，悲喜交生。乃云：我從昔來，終日
X32n0621_p0568c17║竟夜，每自尅責，而今從佛，聞所未聞，未曾有法，斷
X32n0621_p0568c18║諸疑悔，身意泰然，快得安隱。今日乃知從佛口生，
X32n0621_p0568c19║從法化生，得佛法分。觀此語意，舍利弗如魘得醒，
X32n0621_p0568c20║慶快通身，實無纖毫疑不盡者。所以曰泰然，曰安
X32n0621_p0568c21║隱者，真到不疑之地，故敢肆言得佛法分，即此可
X32n0621_p0568c22║以語大矣。由是如來於人天眾前，始得放心放膽，
X32n0621_p0568c23║充口為言：我於二萬億佛所，常教化汝，汝亦常夜
X32n0621_p0568c24║隨我受學。既常教常隨，則身子與佛，何嘗須臾離
X32n0621_p0569a01║也？既須臾不離，四十年間，蒙蒙董董，又非了無原
X32n0621_p0569a02║故，良以大教開彰，必有其時，時至自信，信則決而
X32n0621_p0569a03║其說乃定。故曰：今為汝等說最實事。乃所以授記
X32n0621_p0569a04║身子，自今而後，以至將來成佛之依正莊嚴，及轉
X32n0621_p0569a05║次授記之有堅滿菩薩矣。然次身子已下一切聲
X32n0621_p0569a06║聞，久滯權乘，未獲疾證，見舍利弗親得授記，即已
X32n0621_p0569a07║興起大心，各各脫身所著上衣，以供養佛，正以表
X32n0621_p0569a08║脫難脫之先心。而得舍利弗乘機更請，謂我今無
X32n0621_p0569a09║復疑悔，親於佛前得授上記，第今千二百人，未竟
X32n0621_p0569a10║聖乘，不免重添疑網，夫何以得脫卸羣疑，而成妙
X32n0621_p0569a11║悟？於是如來又只得移腔易調，更唱巴歌，為之以
X32n0621_p0569a12║喻，而敷陳前事。說三界無安，顯然如大火宅，諸子
X32n0621_p0569a13║於中嬉戲快樂，不信我言，不知是父，只顧東西走
X32n0621_p0569a14║戲，了無怖畏之心。長者見火從四面起，而急切愴
X32n0621_p0569a15║惶之相有不勝狀者，父雖千般設救，子仍頑怠無
X32n0621_p0569a16║知，淚浸長襟，幾欲成流矣。偶得計設為三車，似可
X32n0621_p0569a17║適先心所好，告諭諸人，說眾患難，汝等諸子宜速
X32n0621_p0569a18║出來，吾為汝等造作三車，今在門外，可以遊戲，汝
X32n0621_p0569a19║今不取，必致憂悔。意謂計投所好，即超萬死俱生。
X32n0621_p0569a20║火宅既離，憂懷稍憩，豈知疲頑固結，鈍滯難消，雖
X32n0621_p0569a21║得坐於四衢，猶醉戀於艸舍，方將離火，復溺深淵，
X32n0621_p0569a22║痛哉婆心，夫焉可釋？乃諸子恐父有示無酬，致索
X32n0621_p0569a23║車之念生矣。然要知索車之故，見諸子大悟方成。
X32n0621_p0569a24║向者迷居火宅，謂門外之三車定實，今日得坐通
X32n0621_p0569b01║衢，識父心之方便假設，知本無而故索，乃父子之
X32n0621_p0569b02║機投，故曰：願賜我等三種寶車，如前所許。長者由
X32n0621_p0569b03║斯祈索，得遂私懷，故以等子等車殊鍚無二，其所
X32n0621_p0569b04║賜車以眾寶而莊校，復安置其丹枕，駕以白牛，侍
X32n0621_p0569b05║以臣妾，而愛念之衷可謂至矣，設置之方可謂得
X32n0621_p0569b06║矣，豈謂父心不普而偏致樂於誰哉？又豈謂許故
X32n0621_p0569b07║均而與不平乎？喻陳既已，次得明論聲聞，今此三
X32n0621_p0569b08║界皆是我有，其中眾生悉是吾子，愛無偏黨，不令
X32n0621_p0569b09║有人獨得滅度。汝等若能信受是語，一切皆當得
X32n0621_p0569b10║成佛道，是乘第一清淨微妙，乘此寶乘直至道場，
X32n0621_p0569b11║此正如來舉掉揚波、同舟就岸之機也。復云：我此
X32n0621_p0569b12║法印為欲利益世間，故說在所遊方，勿妄宣傳。就
X32n0621_p0569b13║此舉功出過，明持者之福不可較，而毀者之罪又
X32n0621_p0569b14║不可言也。如來若雷震長空，諸人似枯槁遇雨，足
X32n0621_p0569b15║見父意誠而子心得，知無不盡，總皆由喻而得，故
X32n0621_p0569b16║名曰譬喻品。自此諸大弟子，因一喻而感慈恩，始
X32n0621_p0569b17║見捉兔捉象，致力咸均。既識佛恩難報，始愧自鈍
X32n0621_p0569b18║無為，敢於佛前，控呈信解，巧喻貧如窮子，甘除糞
X32n0621_p0569b19║於朱門。其間委婉指摘，又不啻如來狀火宅之明
X32n0621_p0569b20║且盡也。說長者婆心逼極，無狀中狀其真；說窮子
X32n0621_p0569b21║痴頑固結，無見中見其切。益識靈山一會，敲唱潛
X32n0621_p0569b22║行，其屈折淒清，悲歡交至，將如來出世真情，菩薩
X32n0621_p0569b23║輔化真境，扮作一場，千殊萬態，搬盡從前四十年
X32n0621_p0569b24║所說所證，了無陳迹。及至最後，乃云：大富長者則
X32n0621_p0569c01║是如來，我等皆似佛子。由我等昔樂小法，如來便
X32n0621_p0569c02║見縱捨；若有樂大之心，佛則為我說大乘法。今於
X32n0621_p0569c03║此經，唯說一乘，并皆作佛。是故我等說本無心，有
X32n0621_p0569c04║所希求，今法王大寶，自然而至。我等今者真阿羅
X32n0621_p0569c05║漢，普於人天，應受供養。如是者，皆因喻說，了得佛
X32n0621_p0569c06║心，冥益之恩，豈勝道哉！擬欲報此心此德，縱以手
X32n0621_p0569c07║足供給，頭頂禮敬，於無量劫，則不可報；或以兩肩
X32n0621_p0569c08║荷負，過恒沙劫，亦不可報；又或以無量寶衣，種種
X32n0621_p0569c09║湯藥，乃至牛頭栴檀，以起塔廟，皆不能報。假使殞
X32n0621_p0569c10║命灰形，又豈能報深恩於萬一耶？觀迦葉等圖報
X32n0621_p0569c11║恩處，詞意凄楚，始知解必深而信倍切。悟識如來
X32n0621_p0569c12║二三其說，原為入此一乘，使之因權契實，故稱為
X32n0621_p0569c13║信解品。世尊今日知一切聲聞已信已解，復恐信
X32n0621_p0569c14║解不深，又說藥艸喻，使知一雨所潤，三艸二木各
X32n0621_p0569c15║得增長。又為二乘足其深信，乃云：迦葉善說如來
X32n0621_p0569c16║真實功德，誠如所言。如來復有無量無邊阿僧祇
X32n0621_p0569c17║功德，汝等若於無量億劫說不能盡。如來出世如
X32n0621_p0569c18║大雲起，以大音聲普告一切，使未度者度，未安者
X32n0621_p0569c19║安，未涅槃者令得涅槃，皆使到於一切智地。又云：
X32n0621_p0569c20║汝等所行是菩薩道，漸漸修學悉當成佛。以此知
X32n0621_p0569c21║如來本唯一乘，無二無三，其所以差等者，機別故
X32n0621_p0569c22║也。會眾聞此，執見頓除，始入平等法慧，故繼此而
X32n0621_p0569c23║有授記品。然授記雖列四名，其實意欲即授五百
X32n0621_p0569c24║人記，由遠因未發，恐卒難信，故先告云：我諸弟子
X32n0621_p0570a01║威德具足，其數五百，皆當授記，於未來世咸得成
X32n0621_p0570a02║佛。所以經家單以授記為斯品目也。齊此為喻說
X32n0621_p0570a03║一周，授中根人記，次為下根說因緣周者，即此授
X32n0621_p0570a04║記之餘，便云：我及汝等宿世因緣，吾今當說，汝等
X32n0621_p0570a05║善聽。此下說化城喻品。然如來必欲與說因緣者，
X32n0621_p0570a06║何也？舍利弗由法說開解之後，便有慕大之心，乃
X32n0621_p0570a07║曰：我等今日真是佛子。此即的信無疑，如來必應
X32n0621_p0570a08║與之作授記也。宜矣！四大弟子出陳信解，謂我等
X32n0621_p0570a09║今者真阿羅漢，始知從前羅漢之名皆不足實，斯
X32n0621_p0570a10║可謂心相體性，此與授記亦宜其然也。若彼無慕
X32n0621_p0570a11║大之心，而強以寶位禪之。譬乎奏九韶樂，晏靈鵲
X32n0621_p0570a12║於廟堂之上。匪徒食不安啄，而復眩欲至死。此所
X32n0621_p0570a13║以必欲為下根述說因緣也。正與說因緣時，舉其
X32n0621_p0570a14║佛，則曰大通智。語其時，則曰塵點劫。然塵劫之與
X32n0621_p0570a15║智佛而相始終者，因緣也。於中敘智佛始終，無不
X32n0621_p0570a16║罄其細略。明王子修行，無不盡其精誠。至於彼佛
X32n0621_p0570a17║受請，必先三轉法輪。沙彌覆講，亦度恒河沙眾。聆
X32n0621_p0570a18║其語，似跬步可求。忖其事，實意度難知。譬如幽人
X32n0621_p0570a19║午夜，寂聽秋聲。愈聞而愈杳，愈遠而愈真。似實似
X32n0621_p0570a20║虗，如縷如弱。隱然一段不可摸擬之情，於心眼間，
X32n0621_p0570a21║唯幽人可想也。此下又如已斷鐘聲，重新繼起。乃
X32n0621_p0570a22║曰，彼十六沙彌，今皆作佛。第十六即我釋迦牟尼，
X32n0621_p0570a23║於娑婆國而得成佛。諸比丘，我為沙彌旹，所化無
X32n0621_p0570a24║量百千萬億恒河沙等眾生者，即汝等諸比丘，及
X32n0621_p0570b01║我滅後未來世中聲聞弟子是也。從前所說，如千
X32n0621_p0570b02║波競湧，皆敘塵劫前事。到此則一句截斷。大似青
X32n0621_p0570b03║布幔裡，忽然從正本外提出一局。使人竟覓他起
X32n0621_p0570b04║處不得，便繼以喻作化城也。如云，譬如五百由旬
X32n0621_p0570b05║險難惡道，多諸人眾，欲過此道，至珍寶所。時有導
X32n0621_p0570b06║師引之，已臻三百由旬，而生心欲退。導師見愍，假
X32n0621_p0570b07║智力以設化城。使之將息保養，可以得寶還家。而
X32n0621_p0570b08║諸行人，皆於化處，便生安隱之想。竟不念初心為
X32n0621_p0570b09║何事，而始志為何求也。導師知彼疲勞已歇，尚留
X32n0621_p0570b10║戀乎不實之家，頓滅化城，明彰寶所，而諭之曰：寶
X32n0621_p0570b11║處在近，此城非實，是我化作，為止息耳。行人始知
X32n0621_p0570b12║戀者非真，前途未竟。又復各銳先心，祈歸寶所，後
X32n0621_p0570b13║始結云：諸佛之導師，為息說涅槃，既知是息已，引
X32n0621_p0570b14║以入佛慧。故富樓那等一切聲聞，始從座起，頭面
X32n0621_p0570b15║禮足，却住一面，但瞻仰如來，目不暫捨而已。當爾
X32n0621_p0570b16║之時，如來與之授記，如投渴者之漿，豈肺腑而不
X32n0621_p0570b17║清凉？則授受之源，萬無一失。富樓那由此作念，知
X32n0621_p0570b18║世尊奇特希有，隨順世間若干種性，拔出眾生處
X32n0621_p0570b19║處貪著。我等於佛功德，言不能宣，唯佛世尊，能知
X32n0621_p0570b20║我等深心本願。如來因彼注念，得以明告大會云：
X32n0621_p0570b21║汝等見是富樓那不？我常稱為說法人中最當第
X32n0621_p0570b22║一。故授滿慈記後，兼得以授諸聲聞記。語云：皆當
X32n0621_p0570b23║授記，同曰普明。故有五百弟子授記品也。然阿難、
X32n0621_p0570b24║羅睺，又是如來親因，而返得記於諸人後者，一以
X32n0621_p0570c01║統乎有學，亦以識無親疎，示出世慈恩，等同無二，
X32n0621_p0570c02║豈復有疎其疎而親其親哉？因是而授學無學人
X32n0621_p0570c03║記之品名有矣。法師一品，如來授廣記於此世他
X32n0621_p0570c04║生，故因藥王而告八萬大士，使知其可當成佛之
X32n0621_p0570c05║人，即此與彼也。乃云：汝見是大眾中，無量四眾八
X32n0621_p0570c06║部求佛道者，今聞此經一句一偈，乃至一念隨喜
X32n0621_p0570c07║者，我皆與授記，而得成佛。至於我滅度後，若有於
X32n0621_p0570c08║此經，聞一句一偈，一念隨喜者，我亦與授阿耨
X32n0621_p0570c09║提無上道記。此為世尊普心普願，以了因中誓度
X32n0621_p0570c10║無邊之志。又要在會諸人，親遊入妙蓮華藏，而歎
X32n0621_p0570c11║美受持讀誦書寫者，與信者毀者之功過，殊常而
X32n0621_p0570c12║無比也。故說如鑿井之施，功久而得水易，無非要
X32n0621_p0570c13║人知持說此經，必成佛不遠，欲使知蓮華藏海不
X32n0621_p0570c14║離當處也。已上九品，古判為開佛知見，則如來出
X32n0621_p0570c15║世本心稍罄，而憂懷稍釋，此為迹門流通。然且又
X32n0621_p0570c16║不止此也，向下尚有四品，並為迹門流通。見如來
X32n0621_p0570c17║於此經勸諭之切，前既為人開暢明歷，使信知各
X32n0621_p0570c18║具是華，以為成佛根本，尚是言顯而相未彰。故又
X32n0621_p0570c19║以高五百由旬之寶塔，從地湧出，有多寶如來全
X32n0621_p0570c20║身處此，使一切人見聞不惑，而大樂說，為之當機。
X32n0621_p0570c21║欲開此塔，如來示以彼佛有深重願，必待我分身
X32n0621_p0570c22║諸佛，並集其會，而後乃出。於是世尊放光召集，三
X32n0621_p0570c23║變娑婆，其境界又不可得而思之者矣。當此之際，
X32n0621_p0570c24║不唯見古佛與今佛同居寶塔，而亦見無量分身
X32n0621_p0571a01║如來，形殊影列，彩散星馳，儼如萬頃晴空，眾星朗
X32n0621_p0571a02║朗於蟾蜍之窟。光如是遠境，如是𤄃佛，如是多華，
X32n0621_p0571a03║如是廣大，似妙墨圖成一幅華藏，莊嚴於諸人眉
X32n0621_p0571a04║睫間，豈非明顯藥香幢華，展轉而無盡耶。真境既
X32n0621_p0571a05║露，真智當生，如來以神通力，接諸大眾，共處虗空。
X32n0621_p0571a06║以大音聲，普告四眾，誰能於此，廣說是經。今正是
X32n0621_p0571a07║時，如來不久當入涅槃。吾欲以此妙法華經，付囑
X32n0621_p0571a08║有在。前由諸小乘發廣大心故，即與授記。今以此
X32n0621_p0571a09║經付囑者，乃冀其行廣大行也。復云，聖主世尊，雖
X32n0621_p0571a10║久滅度，在寶塔中，尚為法來。諸人云何不勤為法。
X32n0621_p0571a11║此是激勵聲聞，而行大法。然以寶塔名品者，重在
X32n0621_p0571a12║聞見親切。古判此為示佛知見，意極明甚。愚亦以
X32n0621_p0571a13║為顯示一真妙境，為如來唱募流通之文。世尊如
X32n0621_p0571a14║是苦口叮嚀，竟未有一人出眾承當。又與說本昔
X32n0621_p0571a15║為提婆達多旹，勤求妙法，不惜身命。今日所以為
X32n0621_p0571a16║無上士，普濟眾生。緣其因中，有廣大心，行精進行，
X32n0621_p0571a17║捨頭目髓腦，而無厭惜也。汝等一得授記，便謂成
X32n0621_p0571a18║佛，乃本有事。何必勞苦，作此修持。豈不思理雖頓
X32n0621_p0571a19║悟，事假漸除。苟不就修，縱得成佛，亦只一素法身。
X32n0621_p0571a20║欲蘄乎萬德莊嚴，力無畏等，具足成就，不亦難乎。
X32n0621_p0571a21║噫，如來為教諸聲聞，極難言也。語其易，則懈於進
X32n0621_p0571a22║脩。語其難，則廢彼大志。故方舉脩持之難，而䇿勵
X32n0621_p0571a23║未終。疾舉一龍女，始八歲，而頃刻成佛。可謂彈指
X32n0621_p0571a24║而頓超無學，則又見其極易而不難。欲使二乘融
X32n0621_p0571b01║通見地，知此法在於不易不難之間。但不可有心
X32n0621_p0571b02║得，而亦不可無心求也。雖然，此更有所謂焉。如來
X32n0621_p0571b03║如廛市中之為賈者，出百恠千奇，以顯示於人，無
X32n0621_p0571b04║非欲得以自滿，而益於彼，非徒耀人眼也。彼龍嗔
X32n0621_p0571b05║而且毒，女陰而最柔，可謂難化之極。難化者，尚一
X32n0621_p0571b06║聞此經，而凡情立革，況人耶？況人中之有智者耶？
X32n0621_p0571b07║爾時藥王與大樂說，見會中滿座英才，皆潛機伏
X32n0621_p0571b08║括，而弗克奮發勇力，特於佛前立誓陳衷，勸慰如
X32n0621_p0571b09║來，可以勿慮，我等於未來世，當不惜身命，而持說
X32n0621_p0571b10║此經。此固為會眾而作引領之緣，使各發願，以慶
X32n0621_p0571b11║慰於如來。然所謂發千鈞之弩者，意有所待，而藥
X32n0621_p0571b12║王等破浪衝風，又有待而然者矣。故五百羅漢，陡
X32n0621_p0571b13║發精誠，八千學人，同身避座，雖不敢誦於醪濁之
X32n0621_p0571b14║娑婆，而亦堪承當於散漫之國土。比丘尼䫫有姨
X32n0621_p0571b15║母之波闍波提，雖志在統攝弘經，患佛未親言許
X32n0621_p0571b16║記，口欲言而辭未吐，如來已瞻視其色，得斯意矣。
X32n0621_p0571b17║故曰：汝心將謂我不說汝名而授記耶？我先總說
X32n0621_p0571b18║一切聲聞皆已授記，今汝欲知記者，當於六萬八
X32n0621_p0571b19║千億佛所為大法師，然後成佛號，一切眾生喜見。
X32n0621_p0571b20║於是耶輸并得授記，而尼眾之於此經，弘通允矣。
X32n0621_p0571b21║且佛記姨母，必說億劫為大法師者，慮尼眾慧不
X32n0621_p0571b22║及福，而欲使廣修教範，可以自利而利人也。若然，
X32n0621_p0571b23║則藥王等之引領，可謂半滴全天，功其淺乎？雖則
X32n0621_p0571b24║聲聞畢進，恐於涉俗難全，要諸菩薩輔行其側。此
X32n0621_p0571c01║又為如來口欲言而不能言者之深心，惟顧視於
X32n0621_p0571c02║八十萬億諸菩薩而已。且諸大士亦知佛心無別，
X32n0621_p0571c03║其望在於衛行，便於佛前作獅子吼，乃云：能令眾
X32n0621_p0571c04║生受持讀誦，如說修行，得正憶念，致於恐怖。惡世
X32n0621_p0571c05║中有諸無智人，惡口罵詈我，及加刀杖者，我等敬
X32n0621_p0571c06║信佛，忍此諸難事，我不愛身命，但惜無上道。須知
X32n0621_p0571c07║此諸菩薩，其形其語，原為初記聲聞，圖張榜樣。此
X32n0621_p0571c08║見是父是子，而創業守成，無二心也。故此但用一
X32n0621_p0571c09║持字而為品名。次復說安樂行者，此文殊之別識
X32n0621_p0571c10║也。意謂使忍難弘經，莫若使無難為佳。故請如來
X32n0621_p0571c11║敷陳四行，以為遠害之方。教先盡於己，而後盡於
X32n0621_p0571c12║人，未見有己盡而人不從者。若果能潔己盡誠，忠
X32n0621_p0571c13║信篤敬，雖蠻貊之邦，吾亦得而行焉。然四行之中，
X32n0621_p0571c14║行處近處，專精性戒，則譏嫌可遠，而眾難不干。深
X32n0621_p0571c15║心則于人無觸，悲心則於眾不離。四行成就，軌物
X32n0621_p0571c16║方嚴，而歸功於妙蓮華藏，不唐捐矣。髻珠一喻，為
X32n0621_p0571c17║顯第一之功。宣妙蓮華，竟成一切種智，而保守千
X32n0621_p0571c18║秋之家業，無越乎此。其事行流通，已思過半矣。開
X32n0621_p0571c19║權顯實，意已云週。次下又為開迹顯本，亦分序、正、
X32n0621_p0571c20║流通。以從地湧出前半品，至汝等自當因事得聞
X32n0621_p0571c21║為序分。從地湧出者，唯尊自性本具之理。前談迹
X32n0621_p0571c22║門諸品皆是事相，至此本門復完序品光中境量。
X32n0621_p0571c23║故有八恒河沙菩薩從他方來，各願於此娑婆廣
X32n0621_p0571c24║說是經。世尊掉頭不顧，意顯不是家珍，冀得自胸
X32n0621_p0572a01║流出，可以葢天葢地。故曰：我自有六萬恒河沙菩
X32n0621_p0572a02║薩能通此經。語論未竟，即時三千國土地皆震裂，
X32n0621_p0572a03║有無量菩薩從地湧出。此正表人人蓮華藏內本
X32n0621_p0572a04║有無量性德莊嚴。此處又似一幅八陣圖，只見星
X32n0621_p0572a05║分棋布，主伴森然。而大雄帳裡雖不見指揮三軍，
X32n0621_p0572a06║而籌算英才已定於中軍錦繡矣。會中無限人但
X32n0621_p0572a07║聽角聲金響，不知已度陳倉。阿逸多不忍坐觀成
X32n0621_p0572a08║敗，橫槊當鋒，探得軍心，潛知妙䇿，故說偈請詢曰：
X32n0621_p0572a09║無量千萬億，大眾諸菩薩，昔所未曾見，願兩足尊
X32n0621_p0572a10║說。云云。此問即是彌勒欲為如來吐氣而發其遠
X32n0621_p0572a11║本。佛於未答之初，但囑云：當共一心，披精進鎧，發
X32n0621_p0572a12║堅固志。是欲勇於敵而銳於先，必致的中紅心而
X32n0621_p0572a13║後已。曰：吾今為汝顯示者，乃諸佛智慧，是諸佛自
X32n0621_p0572a14║在神通之力，諸佛師子奮迅之力，諸佛威猛大勢
X32n0621_p0572a15║之力。要人得觀標幟題面上，已有一段吞秦食楚，
X32n0621_p0572a16║曠如無天，密如無地之雄心，而其中神運槩可悉
X32n0621_p0572a17║知，豈迹門之知見而可企及？故綴此而有壽量品
X32n0621_p0572a18║也。如以五百千萬億那由他阿僧祇世界，假使有
X32n0621_p0572a19║人抹作微塵，自東方過五百千萬億那由他阿僧
X32n0621_p0572a20║祇國，乃下一塵，如是點盡從前所有微塵之世界，
X32n0621_p0572a21║盡皆以抹微塵盡數諸塵以例吾壽，猶復過此百
X32n0621_p0572a22║千萬億那由他阿僧祇劫，以是塵有盡而劫無窮
X32n0621_p0572a23║之壽，蒼蒼莾莾，意語難思，仰無以攀，鑽無以入者，
X32n0621_p0572a24║豈非諸佛自在神通大勢威猛之力耶？既聞如來
X32n0621_p0572b01║壽量若此，則前所問從誰初發心教化而成就之，
X32n0621_p0572b02║地湧菩薩不喻而釋，夫復何疑？自達多至此五品，
X32n0621_p0572b03║古判為悟佛知見亦明矣。此時大眾悟證法身常
X32n0621_p0572b04║住不滅，而其所得功德深淺難齊，故又有分別功
X32n0621_p0572b05║德品耳。然所以分別者，非吾佛故欲為分也，由得
X32n0621_p0572b06║之殊，證之別，隨數生成佛之有階級，眾生聞經信
X32n0621_p0572b07║解之有限量，而作此分也。齊此為本門正宗，後皆
X32n0621_p0572b08║屬流通。至於此上一品所較者，皆為久脩實證者
X32n0621_p0572b09║較也，未識暫時隨喜者又復何如？世尊又以一念
X32n0621_p0572b10║隨喜，展轉至第五十人所有功德，超過八十年中
X32n0621_p0572b11║廣行布施於十二䫫生，以至俱令得證四果者，乃
X32n0621_p0572b12║至算數譬喻不可較其萬一，此皆明受法之人所
X32n0621_p0572b13║有功德。至於傳經法師則又不然，必致得六根清
X32n0621_p0572b14║淨，證諸實相。其間統論所證功德，皆是佛之知見，
X32n0621_p0572b15║又豈止六通三明而已。已上較量，始見持經功德
X32n0621_p0572b16║深且固矣。次復勸其畢竟堅持，而不可少怠。又引
X32n0621_p0572b17║己行，常不輕行。唯以平等佛慧，化諸眾生。雖多遭
X32n0621_p0572b18║毀辱，絕無一念疲厭之心。以至今日，得菩提果，亦
X32n0621_p0572b19║持經騐也。如來既已較其功而示其行，會眾又已
X32n0621_p0572b20║信其實而知其旨。此時世尊，如重累人，脫其所繫，
X32n0621_p0572b21║慶快通身。即時現大神力，出廣長舌，罄欬彈指，聲
X32n0621_p0572b22║徹娑婆。以一身毛孔光，舌相光，照寶樹之分身，如
X32n0621_p0572b23║一月而臨眾水。因十方地動聲，聖凡聲，證娑婆之
X32n0621_p0572b24║妙事，猶霜鐘而出重圍。如是神通，豈易易量哉。此
X32n0621_p0572c01║所以曰神力品。囑累品者，乃付囑從前所教所示，
X32n0621_p0572c02║令潔己盡誠而行之也。自分別功德，至此六品，又
X32n0621_p0572c03║為妙悟極則，以盡悟佛知見之底蘊。向後六品，總
X32n0621_p0572c04║成入佛知見，而流通其事也。藥王本事，以苦行勗
X32n0621_p0572c05║弘經之師。妙音往來，以應命勵承法之子。觀音入
X32n0621_p0572c06║普門示現，見逆流而倒駕。眾聖用神呪加持，運悲
X32n0621_p0572c07║心而莫極。妙莊王出陳本事，顯法力深而轉識何
X32n0621_p0572c08║難。普贒尊重新勸發，明利生切而未來無盡。於是
X32n0621_p0572c09║佛與菩薩，同聲唱無生之調。我共諸人，攜手登不
X32n0621_p0572c10║滅之場。於斯時也，是法是華俱是幻，無生無佛亦
X32n0621_p0572c11║無心。咄，喚作葛藤得麼。
X32n0621_p0572c12║
X32n0621_p0572c13║
X32n0621_p0572c14║
X32n0621_p0572c15║No. 621-G
X32n0621_p0572c16║ 妙法蓮華經授手弘傳序
X32n0621_p0572c17║
X32n0621_p0572c18║經題五字，已如題釋。弘傳序者，弘者廣大也，傳者
X32n0621_p0572c19║流傳也。准本序，謂讚揚莫窮曰弘，永貽來哲曰傳。
X32n0621_p0572c20║序者次序也，如觀東西之墻序，可以別堂室之淺
X32n0621_p0572c21║深。又頭緒也，如絲得頭緒，而條理有在也。經有序，
X32n0621_p0572c22║知一經之大綱，別始末之殊分，使意趣不紊，而條
X32n0621_p0572c23║目有准。此述序題次下。述序主。
X32n0621_p0572c24║唐終南山沙門道宣述
X32n0621_p0573a01║唐是述序時代。終南，山名，距長安城南八十里，在
X32n0621_p0573a02║扶風武功縣。東接驪山、太華，西連太白、隴山。其山
X32n0621_p0573a03║北來，勢終於南，故曰終南。一名中南，在天之中，居
X32n0621_p0573a04║都之南。一名地肺，可避洪水也。沙門，乃釋子之通
X32n0621_p0573a05║稱。梵語沙門，此云勤息，謂勤脩眾善，息滅惡事也。
X32n0621_p0573a06║又息心達本源，故號為沙門。上道下宣，序主名也。
X32n0621_p0573a07║由後學不敢單稱，故言上下。師姓籛氏，彭祖之後，
X32n0621_p0573a08║湖州長城縣人。父為隋吏部尚書，名籛申。母夢月
X32n0621_p0573a09║輪貫懷而孕，復夢梵僧語云：所孕者，乃梁之祐律
X32n0621_p0573a10║師也。生於隋開皇間。及長，師日嚴頵。公出家，年二
X32n0621_p0573a11║十，落髮受具，精通律典。唐高祖武德七年甲申，徙
X32n0621_p0573a12║居終南紵麻蘭若，製行事鈔。嘗行般舟三昧，前後
X32n0621_p0573a13║總二十會，感天人送饌侍衛。後在西明寺行道，中
X32n0621_p0573a14║夜臨砌，足蹶且仆，有少年介冑擁衛之。師問為誰，
X32n0621_p0573a15║曰：弟子博叉天王子張瓊也。以師戒德，故來給衛
X32n0621_p0573a16║耳。因以佛牙授師，夜捧行道，晝藏地穴，惟弟子文
X32n0621_p0573a17║綱知之。又授以藥餌脩合之方，即今天王補心丸
X32n0621_p0573a18║是也。師問以世尊在世及滅後時事，瓊一一為言，
X32n0621_p0573a19║隨問隨錄，集為感天侍應傳一卷。高宗乾封二年
X32n0621_p0573a20║丁卯冬十月三日入滅，眾聞天人同聲請師歸彌
X32n0621_p0573a21║勒院。懿宗諡澄照大師。述者，著述也。述者謂之明，
X32n0621_p0573a22║作者謂之聖。述而不作，師自謙之言也。
X32n0621_p0573a23║序文略分四段：一、標敘一章大旨，即妙法蓮華至
X32n0621_p0573a24║降靈本致也兩句。二、承序一經出處，即蘊結下至
X32n0621_p0573b01║故所非述。三、釋成一大時教，從夫以至樂土玄猷。
X32n0621_p0573b02║四、結成弘傳之意，即弘贊下兩句。先明標敘大旨。
X32n0621_p0573b03║妙法蓮華經者，統諸佛降靈之本致也。
X32n0621_p0573b04║妙法等，屬所詮之理。經為能詮之文者之一字，牒
X32n0621_p0573b05║定經題，通指七卷之文。統者，總攝之義。諸佛，即序
X32n0621_p0573b06║品光中所現，方便品中所談，寶塔品中所集，三世
X32n0621_p0573b07║十方之諸佛也。降靈，即降神迹於人間，所謂無生
X32n0621_p0573b08║示生也。本致，即諸佛本心本願，所謂無邊眾生誓
X32n0621_p0573b09║欲度也。如謂此經文雖七卷，實能統該三世十方
X32n0621_p0573b10║一切諸佛，降神利生之本願，攝無不盡也。次下第
X32n0621_p0573b11║二段，承敘一經出處。
X32n0621_p0573b12║蘊結大夏，出彼千齡。東傳震旦，三百餘載。
X32n0621_p0573b13║此方序一經兩土之原委。蘊，藏也，積也。結即結集
X32n0621_p0573b14║也。大夏乃竺國之美稱。出彼千齡者，如來生於周
X32n0621_p0573b15║昭王二十四年甲寅四月八日，入滅於周穆王五
X32n0621_p0573b16║十二年壬申二月十五日。滅後阿難始結集四十
X32n0621_p0573b17║九年所說大小乘經律論藏，至東漢明帝永平七
X32n0621_p0573b18║年方流此土，計一千餘年。齡即年也。葢蘊積於彼
X32n0621_p0573b19║所謂處，流傳於此所謂出也。故曰藏積大夏已千
X32n0621_p0573b20║餘年矣。此明彼土之所藏，次彰此土之所出。東傳
X32n0621_p0573b21║者，對西言也。震旦，東方屬震，日始出曰旦。樓炭經
X32n0621_p0573b22║云：葱河以東名震旦。三百餘載者，自漢明帝夢金
X32n0621_p0573b23║人至殿，遣蔡愔、秦景等一十八人使西域求佛法，
X32n0621_p0573b24║至天竺隣境月氏國，遇摩騰、法蘭二尊者奉佛經
X32n0621_p0573c01║像來。震旦至永平十年入闕獻經像，帝大悅，勅於
X32n0621_p0573c02║雍門外立寺以敬奉之。因白馬䭾來，遂名白馬寺。
X32n0621_p0573c03║永平十四年，由五岳道士忌之，勅以火焚經像騐
X32n0621_p0573c04║之，道經悉燼，佛經如故。自永平七年獻帝，合一百
X32n0621_p0573c05║五十五年歸魏。魏五主，合四十五年歸西晉。西晉
X32n0621_p0573c06║四主，合五十二年歸東晉。安帝義熈二年，什師譯
X32n0621_p0573c07║此經，持合八十九年，總計三百四十一年，故曰三
X32n0621_p0573c08║百餘載。載取物終更始也。此上是總明兩土之出
X32n0621_p0573c09║處也。次又別明譯經時節。
X32n0621_p0573c10║西晉惠帝永康年中，長安青門燉煌菩薩竺法護者，
X32n0621_p0573c11║初翻此經，名正法華。
X32n0621_p0573c12║西晉者，武皇帝姓司馬，名炎，字安世，文帝昭之子
X32n0621_p0573c13║也。受魏禪，即帝位，改元泰始，國號晉，建都洛陽，對
X32n0621_p0573c14║東晉為言也。惠帝即武帝次子，字正度。永康，惠帝
X32n0621_p0573c15║年號。長安，古稱咸陽，漢高祖建都，改為長安，以山
X32n0621_p0573c16║河百二子孫可長安也。青門乃俗稱，即長安東霸
X32n0621_p0573c17║城門，邵平種瓜處也。燉煌，禹貢雍州之域，漢為燉
X32n0621_p0573c18║煌郡。竺法護者，梵語竺曇摩羅剎，此云法護，月氏
X32n0621_p0573c19║國人，究三十六國道術。泰始二年丙戌，自天竺達
X32n0621_p0573c20║玉門，徙居燉煌，人美其德，故以菩薩稱之。後入長
X32n0621_p0573c21║安，居青門。永康七年初，譯出此經為十卷，名正法
X32n0621_p0573c22║華。此明經來此土過二百餘年，始成翻譯之原委
X32n0621_p0573c23║也。燉（音豚）煌（音黃）。
X32n0621_p0573c24║東晉安帝隆安年中，後秦弘始，龜茲沙門鳩摩羅什
X32n0621_p0574a01║次翻此經，名妙法蓮華。
X32n0621_p0574a02║東晉者，由西晉遭亂，為五胡亂華，元帝始渡江，建
X32n0621_p0574a03║都於江東之建康，故曰東晉。安帝諱德宗，孝武太
X32n0621_p0574a04║子，丙申繼孝武即位，次年改元隆安，以晉居正位，
X32n0621_p0574a05║秦為旁僭，故先述正統。後秦姓姚名萇，子景茂，赤
X32n0621_p0574a06║亭羗人，先為前秦符堅之將，當晉孝武皇帝太元
X32n0621_p0574a07║八年，符堅以萇為司馬，討慕容泓等，萇軍大敗，後
X32n0621_p0574a08║於晉大元十八年，萇自陝西入長安，即帝位，國號
X32n0621_p0574a09║大秦，僭位八年，子興繼位，改元弘始。龜茲，國名，在
X32n0621_p0574a10║焉耆西南，沙門如前釋。鳩摩羅什，此云童壽，本天
X32n0621_p0574a11║竺僧，因行化至龜茲，故今以近處名也。前秦王符
X32n0621_p0574a12║堅聞師德名，遣驍騎將軍呂光率兵七萬伐龜茲，
X32n0621_p0574a13║取什，當晉太元七年，得什，俱還至涼州，聞堅已歿，
X32n0621_p0574a14║光遂據涼州，即三河王位，國號大涼，改元太安，當
X32n0621_p0574a15║晉太元十一年也。光卒，子紹立，為太原公呂纂所
X32n0621_p0574a16║害，纂立，又為呂超所廢，立呂隆。姚興弘始三年，遣
X32n0621_p0574a17║師伐隆，隆上表降，遂奉什師至長安，秦王師禮之，
X32n0621_p0574a18║當晉隆安五年辛丑歲也。什始於艸堂寺譯出此
X32n0621_p0574a19║經，為七卷，當晉義熈丙午，而序曰隆安，以什入長
X32n0621_p0574a20║安時，言非譯經之時也。什師譯經，前後共三百八
X32n0621_p0574a21║十卷，弘始十五年四月十三日入滅，壽七十歲，當
X32n0621_p0574a22║晉義熈九年癸丑也。此為序主出陳什師翻譯此
X32n0621_p0574a23║經之原委也。龜（音丘）
X32n0621_p0574a24║隋氏仁壽大興善寺，北天竺沙門闍那笈多後所翻
X32n0621_p0574b01║者，同名妙法。
X32n0621_p0574b02║隋氏者，隋高祖皇帝姓楊，名堅弘隆，華陰人，漢太
X32n0621_p0574b03║尉震第十四代孫。初，宇文泰仕魏，封周公。至子覺，
X32n0621_p0574b04║受魏禪，國號周。堅父忠，仕周有功，官至太傅、隋國
X32n0621_p0574b05║公。忠卒，堅襲爵。陳太建十三年辛丑，堅受周禪，都
X32n0621_p0574b06║長安，國號大隋。自文帝至恭帝，通三主，合三十七
X32n0621_p0574b07║年，以國號為姓，故曰隋氏。仁壽，文帝年號。北天竺
X32n0621_p0574b08║者，天竺有五，總名印土，此云月邦。以簡非其四，故
X32n0621_p0574b09║曰北天。闍那、笈多，二法名師。闍那，具云闍那；崛多，
X32n0621_p0574b10║此云志德；笈多，具云達摩；笈多，此云法密。按添品
X32n0621_p0574b11║經序云：大隋仁壽元年辛酉，普曜寺沙門上行，請
X32n0621_p0574b12║闍那、笈多二法師，於大興善寺，重譯此經，為八卷，
X32n0621_p0574b13║名添品法華。謂於晉、秦兩譯經內，添、合、移、改有五：
X32n0621_p0574b14║一、於前兩譯，添普門品後偈頌；二、於釋師藥王品
X32n0621_p0574b15║後，補日光喻之全文；三、合天授品於寶塔品內；四、
X32n0621_p0574b16║移囑累品於普賢品後；五、回陀羅品於神力品後。
X32n0621_p0574b17║故曰添品。以上總明此經出處、翻譯之原委如此。
X32n0621_p0574b18║向下結明弘通秦本笈（音及）。
X32n0621_p0574b19║三經重沓，文旨互陳，時所宗尚，皆弘秦本。
X32n0621_p0574b20║本，一經由三譯，故謂三經。兩次為重，三翻名沓。然
X32n0621_p0574b21║經雖歷三譯而重沓，其文言妙旨則彼此互陳。如
X32n0621_p0574b22║十如是，晉譯則無，秦譯則有。又藥艸喻後半品，兩
X32n0621_p0574b23║經俱有，秦本則無。又如囑累品，秦本在二十二，隋
X32n0621_p0574b24║本置之卷末。於中若文若旨，豈不為互相陳列耶？
X32n0621_p0574c01║第古今時人所尊崇為高尚者，又秪唯秦本而已。
X32n0621_p0574c02║沓（音蹋）。
X32n0621_p0574c03║自餘支品別偈，不無其流，具如序曆，故所非述。
X32n0621_p0574c04║由上云秦本為時所尚，恐人疑難，謂三經本是一
X32n0621_p0574c05║經，何秦本獨為時所宗尚，而二譯獨不為流通耶？
X32n0621_p0574c06║故序主復云：自餘支品，如齊武永平中有達摩摩
X32n0621_p0574c07║提譯出提婆達多品經一卷，又如東晉秪密帝譯
X32n0621_p0574c08║出普門品經一卷，已流通於世矣。又別偈者，如闍
X32n0621_p0574c09║那崛多於西川龍淵寺譯出普門品重頌偈一卷，
X32n0621_p0574c10║并皆傳誦。是知支品與別偈皆有流傳，故曰不無
X32n0621_p0574c11║其流。具如序曆者，曆即紀記也。謂若論本文，二譯
X32n0621_p0574c12║與此全同者，同於本經流通，致於各有支品、別偈
X32n0621_p0574c13║具載，如彼二經所記，故所非今經所述也。已上承
X32n0621_p0574c14║敘一經翻譯出處原委已竟，次下第三、釋成一大
X32n0621_p0574c15║時教。
X32n0621_p0574c16║夫以靈嶽降靈，非大聖無由開化；適化所及，非昔緣
X32n0621_p0574c17║無以導心。
X32n0621_p0574c18║此方釋成諸佛降靈本致，以明弘贊也。夫以者，發
X32n0621_p0574c19║語之詞。前曰降靈，總約一切諸佛。此曰靈岳者，單
X32n0621_p0574c20║明釋迦一佛，為本經之教主也。靈岳，即靈山。降靈
X32n0621_p0574c21║者，用詩經中惟岳降神之意。然我世尊，現相人中，
X32n0621_p0574c22║示居靈鷲，豈無故哉。直為一切眾生，醉生夢死，佛
X32n0621_p0574c23║眼不開。自非大覺聖人，無由開廣大之教化，令其
X32n0621_p0574c24║成然𥧌者，豁然醒也。故曰非大聖無由開化。此言
X32n0621_p0575a01║應稱於機也。下又言機稱於應。適者，當也。謂如來
X32n0621_p0575a02║教化，雖廣大平等，而所當化之機，如千二百羅漢，
X32n0621_p0575a03║及諸聞者，為如來化之所及，皆有宿緣。己見於大
X32n0621_p0575a04║通佛時，曾下大種。若使往昔無緣，又豈能驟然而
X32n0621_p0575a05║開導其心哉。故謂非昔緣無以導心。
X32n0621_p0575a06║所以仙苑告成，機分小大之別；金河顧命，道殊半滿
X32n0621_p0575a07║之科。豈非教被乘時，無足覈其高會。
X32n0621_p0575a08║此中明如來始終有由為開化之地。仙苑即鹿園，
X32n0621_p0575a09║乃古仙所居，故曰仙苑。告成者，佛於菩提樹下成
X32n0621_p0575a10║等正覺，便出聲告曰：奇哉！一切眾生皆有如來智
X32n0621_p0575a11║慧德相，秖因妄想執著而不證得也。佛既成道必
X32n0621_p0575a12║應說法，然機有利鈍，故雙垂二相，現千丈身以應
X32n0621_p0575a13║大機，示丈六身為說小教，由是於機則分別其小
X32n0621_p0575a14║大矣。此是如來始有由於仙苑也。金河即產閻浮
X32n0621_p0575a15║金處，在拘尸城外，河畔有娑羅樹林，佛於此入滅。
X32n0621_p0575a16║顧命者，尚書篇名，成王將崩回首顧羣臣而發命
X32n0621_p0575a17║也。佛將入滅而垂言教說涅槃經，如成王將終作
X32n0621_p0575a18║顧命篇，此序主取以潤色其文耳。如來臨涅槃時，
X32n0621_p0575a19║以佛神力出大音聲至於有頂，普告大眾：如來今
X32n0621_p0575a20║日將入涅槃，若有所疑今悉可問。此是如來終有
X32n0621_p0575a21║由於金河也。道殊半滿之科者，道言也，殊別也，科
X32n0621_p0575a22║差等也。涅槃經云：半字者謂九部經，毗伽羅論謂
X32n0621_p0575a23║方等大乘經典。以諸聲聞無有慧力，是故佛說半
X32n0621_p0575a24║字九部之經，而不為說毗伽羅論。毗伽羅即滿字
X32n0621_p0575b01║經也。豈非教被一句，結上始終二處，然機分小大、
X32n0621_p0575b02║教殊半滿，豈非如來以教被機乘時施設者也？無
X32n0621_p0575b03║足等句，方結歸本經，然涅槃雖係最後之談，能被
X32n0621_p0575b04║之教既有半滿之殊分，而所被之機豈無權實之
X32n0621_p0575b05║差等？覈者考也，謂不似今經無分大小權實皆當
X32n0621_p0575b06║授記作佛，由是知始終之教並不足以考覈其實，
X32n0621_p0575b07║如法華之高會唯崇一實相也。覈（音劾）
X32n0621_p0575b08║是知五千退席，為進增慢之儔；五百授記，俱崇密化
X32n0621_p0575b09║之迹。
X32n0621_p0575b10║此又申明適化所及不及，為無緣有緣之義，即承
X32n0621_p0575b11║上高會二字而來。既以法華為高會矣，云何而有
X32n0621_p0575b12║退席之流？是知高會之中，雖有五千退席之眾，無
X32n0621_p0575b13║非為增上慢者，作進趨之緣也。既退者尚可為進
X32n0621_p0575b14║者之緣，則五百得授記人，愈見其為進者之勝緣
X32n0621_p0575b15║矣。故曰俱崇密化之迹。崇者，尊也。如經謂內秘菩
X32n0621_p0575b16║薩行，外現是聲聞，我弟子如是，方便度眾生。既曰
X32n0621_p0575b17║俱崇，不唯五百人尊佛慈旨，密行輔化之迹，而退
X32n0621_p0575b18║席者，猶為密化之密迹也。此下正序本經大旨。
X32n0621_p0575b19║所以放光現瑞，開發請之教源。
X32n0621_p0575b20║由會中有此輔化之儔，故如來放眉間光，現種種
X32n0621_p0575b21║瑞，使彌勒騰疑，有文殊對答，致令身子等諸羅漢，
X32n0621_p0575b22║開發啟請說教之本源也。
X32n0621_p0575b23║出定揚德，暢佛慧之宏略。
X32n0621_p0575b24║方便品中，佛因舍利弗等不領光中所現之相，秖
X32n0621_p0575c01║得自己出定，讚揚諸佛權實二智之德，無非演暢
X32n0621_p0575c02║諸佛之弘遠方略。又宏略即大略也。
X32n0621_p0575c03║朽宅，通入大之文軌。
X32n0621_p0575c04║法說一周，身子得記，其餘聲聞尚未信解，故身子
X32n0621_p0575c05║代請如來重說譬喻。以三界喻火宅，佛喻長者，二
X32n0621_p0575c06║乘等喻火宅中諸子，先以三車引導喻四十年前
X32n0621_p0575c07║所說三乘，後等賜大車喻今說法華。雖區區數千
X32n0621_p0575c08║言，莫過為二乘暢通入大之文同一軌轍也。此用
X32n0621_p0575c09║記云今天下車同軌、書同文、行同倫為潤色也。約
X32n0621_p0575c10║法則同圓教一實之文，約喻則同大車一乘之軌。
X32n0621_p0575c11║化城引昔，緣之不墜。
X32n0621_p0575c12║如來既為五百弟子授記之後，復說因緣一周。引
X32n0621_p0575c13║佛曾於大通佛時，為王子說法華經。爾時所化恒
X32n0621_p0575c14║河沙等眾生，即汝等比丘，及我滅後聲聞弟子是
X32n0621_p0575c15║也。則知今日得授記者，乃宿昔之因緣有在，而不
X32n0621_p0575c16║墜失也。故說化城喻。
X32n0621_p0575c17║繫珠，明理性之常在。
X32n0621_p0575c18║五百弟子，領佛說因緣，得受果記，感佛恩德，說繫
X32n0621_p0575c19║珠喻。以佛喻親友，自喻醉人，一乘佛知見理性喻
X32n0621_p0575c20║珠。今由說三周之後，各得開悟，如酒醒後，覺昔珠
X32n0621_p0575c21║今。用智佛與今佛，雖出塵劫，而此理性之珠，不曾
X32n0621_p0575c22║遺失，故曰常在。
X32n0621_p0575c23║鑿井顯示，悟之多方。
X32n0621_p0575c24║此亦承上文而言。謂佛知見理性之珠雖在，苟非
X32n0621_p0576a01║如來於此經開示多方，則亦不得現前受用。故佛
X32n0621_p0576a02║於法師品，又再四勸其精勤讀誦受持。此經說鑿
X32n0621_p0576a03║井喻。謂在家出家求佛道者，若依他經脩習，如於
X32n0621_p0576a04║高原求水，但見乾土，雖費穿鑿，去水尚遠。若依此
X32n0621_p0576a05║經脩習，如施功不已，轉見濕土，遂漸至泥，知水必
X32n0621_p0576a06║近。以此經詮顯如來一乘妙義，皆如來指示令悟，
X32n0621_p0576a07║有多種方便也。故曰顯示悟之多方。鑿（音昨）。
X32n0621_p0576a08║詞義宛然。喻陳惟遠。
X32n0621_p0576a09║謂自序品至法師品三周之詞義，雖曰宛然明白，
X32n0621_p0576a10║而數喻敷陳，思惟其旨，意極遠大。以詞義觀之，似
X32n0621_p0576a11║為世諦之常談。以喻旨言之，其實明最上之大義
X32n0621_p0576a12║也。已上弘贊其經，以明所說之法妙。向下弘贊其
X32n0621_p0576a13║佛，而明能說之心妙。
X32n0621_p0576a14║自非大哀曠濟，拔滯溺之沉流；一極悲心，拯昏迷之
X32n0621_p0576a15║失性。
X32n0621_p0576a16║言此經雖文詞義理摹寫宛然，而譬喻鋪陳旨趨
X32n0621_p0576a17║遠大，自非我釋迦之弘慈廣濟，其孰能引拔滯空
X32n0621_p0576a18║溺迹之聲聞與沉於權見之流耶？若非我如來至
X32n0621_p0576a19║極之悲心，其孰能拯接昏頑迷倒之眾生與無明
X32n0621_p0576a20║失性之人乎？正見婆心大切，有落艸之談，以結歸
X32n0621_p0576a21║非大聖無由開化之意。
X32n0621_p0576a22║自漢至唐，六百餘載，總歷群籍，四千餘軸，受持盛者，
X32n0621_p0576a23║無出此經。
X32n0621_p0576a24║自漢明帝永平十年，至唐高宗乾封二年，律師入
X32n0621_p0576b01║滅，但未審唐代何年作序，總六百餘載，是時之久
X32n0621_p0576b02║也。總歷羣籍，計經律論有四千餘軸，是法之多也。
X32n0621_p0576b03║而人於久遠之時，最多之典，而獨受持此經之盛
X32n0621_p0576b04║且篤者，以騐佛之大慈悲心所加被也，而亦騐機
X32n0621_p0576b05║教之相扣也，亦見時所宗尚不誣矣。已上弘贊其
X32n0621_p0576b06║佛與法竟，次又弘贊其僧為機教相投，及聞而深
X32n0621_p0576b07║敬之妙。
X32n0621_p0576b08║將非機教相扣，並智勝之遺塵；聞而深敬，具威王之
X32n0621_p0576b09║餘勣。
X32n0621_p0576b10║亦承上受持盛者為言。扣，投也，合也。謂昔佛在世
X32n0621_p0576b11║親說此經猶多怨嫉，尚有五千退席之人。今佛滅
X32n0621_p0576b12║既久，受持者返如是之盛，豈不是機與教投而生
X32n0621_p0576b13║與佛合耶？須知此機教相投者，並是智勝佛時曾
X32n0621_p0576b14║下大種所遺餘之塵也。魏都賦云：先王之桑梓，列
X32n0621_p0576b15║聖之遺塵。為潤文也。聞而深敬者，謂即未機教相
X32n0621_p0576b16║投，一聞此經便深生敬仰者，亦是常不輕於威音
X32n0621_p0576b17║佛時嘗蒙授記之餘功有在耳。勣，功也。迹此可見
X32n0621_p0576b18║今日於經有緣，聞而敬信者當自慶也。此正結歸
X32n0621_p0576b19║非昔緣無以導心。勣（音迹）。
X32n0621_p0576b20║輙於經首，序而綜之。庶得早淨六根，仰慈尊之嘉會；
X32n0621_p0576b21║速成四德，趣樂土之玄猷。
X32n0621_p0576b22║輙，專也。綜即機縷之持絲制經者。淨六根者，如法
X32n0621_p0576b23║師功德品說，謂我於經首錯綜其說而成此序，使
X32n0621_p0576b24║人知一經之大旨，令受持者專心進業，庶得早淨
X32n0621_p0576c01║六根也。仰慈尊者，謂釋迦已滅而欲得入佛嘉會，
X32n0621_p0576c02║須待彌勒慈尊龍華說法。若使六根早淨，可以仰
X32n0621_p0576c03║望於當來之嘉會矣。速成四德，有云常樂我淨，然
X32n0621_p0576c04║此四種是佛果德。據普賢勸發云：若善男子女人
X32n0621_p0576c05║於如來滅後，云何能得是法華經？佛云：當成就四
X32n0621_p0576c06║法：一者為諸佛護念，二者植眾德本，三者入正定
X32n0621_p0576c07║聚，四者發救一切眾生之心。故序云速成者，對早
X32n0621_p0576c08║淨而言，皆因中所當成之急務。謂四德若成，可以
X32n0621_p0576c09║為趣向樂邦之通玄大道也。猷即道也。樂土，准本
X32n0621_p0576c10║經即三變淨土也。若對淨六根可仰彌勒慈尊，則
X32n0621_p0576c11║成四德可趣極樂蓮邦，況功圓果滿應入唯心淨
X32n0621_p0576c12║土。本經亦云：如說脩行，命終之後即往安樂世界
X32n0621_p0576c13║阿彌陀佛大菩薩所。又此經以彌勒居首、普賢居
X32n0621_p0576c14║終，舉此可以該盡一經之始終。什成一大時教已
X32n0621_p0576c15║竟，第四結成弘傳之意。輙（音懾）綜（宗去聲）。
X32n0621_p0576c16║弘贊莫窮，永貽諸後云爾。
X32n0621_p0576c17║此結歸序。題，贊助也。貽，流傳也，遺也。序主謂我作
X32n0621_p0576c18║此序，人微言輕，如撮土之助泰山，勺水之益滄海，
X32n0621_p0576c19║莫能窮盡此經功德萬分之一。但願由此序，而俾
X32n0621_p0576c20║此經永遺後世，流通莫盡，以表區區一念護法之
X32n0621_p0576c21║誠耳。云爾者，結語之辭。謂一序所云，如斯而已。然
X32n0621_p0576c22║此經具本迹二門，今何但序三周迹門耶？且迹由
X32n0621_p0576c23║本顯，本自迹彰。若知從本垂迹，即知因迹顯本。所
X32n0621_p0576c24║謂本迹雖殊，其不思議一也。申什序文已竟。貽
X32n0621_p0577a01║（音夷）。
X32n0621_p0577a02║
X32n0621_p0577a03║妙法蓮華經授手弘傳序（終）