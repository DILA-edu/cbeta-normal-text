X32n0623_p0697a01║
X32n0623_p0697a02║
X32n0623_p0697a03║妙法蓮華經授手卷第五
X32n0623_p0697a04║
X32n0623_p0697a05║楚衡雲峯妙門　智祥　集
X32n0623_p0697a06║授記品第六
X32n0623_p0697a07║品節云：此品來意，由前四大弟子領悟平等一味
X32n0623_p0697a08║之旨，已解本無三乘之實，佛知見既開，則真因已
X32n0623_p0697a09║具，乃為四人次第授記，故特以此名品。直指云：天
X32n0623_p0697a10║真自性，離相離名，報化雙超，迷悟不到，佛之一字，
X32n0623_p0697a11║吾不喜聞。今云授記，正是夢中說夢，但因眾生循
X32n0623_p0697a12║塵已久，背覺曰深，全心即境，全智成識，謬認身心，
X32n0623_p0697a13║變為火宅，故煩大悲接引，方便提擕，至此夢幻見
X32n0623_p0697a14║消，一真獨露，以心傳心，故曰授記。梵語和伽羅，此
X32n0623_p0697a15║云授記。聖言說與曰授，果與心期曰記。然記有多
X32n0623_p0697a16║種，廣如科註中釋。△四、正與作記，分二：一、與中根
X32n0623_p0697a17║人授記，分二：一、授迦葉記，又二：一、長行，分六：一、行
X32n0623_p0697a18║因。
X32n0623_p0697a19║爾時，世尊說是偈已（至）廣宣諸佛無量大法。
X32n0623_p0697a20║爾時下。結前。告諸下。正授記。飲光知音云：上頌言
X32n0623_p0697a21║汝等所行是菩薩道，此則曰奉覲三百萬億諸佛
X32n0623_p0697a22║福因已植，廣宣大法慧因已成，正是漸漸修學菩
X32n0623_p0697a23║薩之道。此授第一因行記也。△二得果
X32n0623_p0697a24║於最後身得成為佛（至）天人師佛世尊。
X32n0623_p0697b01║此明迦葉將來正報成就也。知音云：上頌言悉當
X32n0623_p0697b02║成佛，此則曰當得成佛，名光明佛，授第二果記，上
X32n0623_p0697b03║正等於諸佛也。如來等十號為諸佛所護念，未發
X32n0623_p0697b04║心者不與已發心者有，此必為佛所護念也。大窾
X32n0623_p0697b05║云：光明，別號也。由因中以紫金塗佛形像，世世生
X32n0623_p0697b06║生身常金色，故為羅漢時名飲光，成佛時名光明，
X32n0623_p0697b07║又在此會領得諸佛平等法光明故。[△@△]以因招果，
X32n0623_p0697b08║誠然不昧。要知因名飲光者，謂自證未得，只以此
X32n0623_p0697b09║光自用也。直待因窮果滿，妙發圓明，則無所不燭，
X32n0623_p0697b10║故曰光明。然則最後之名，非由歷劫增修，曷能致
X32n0623_p0697b11║耶？△三劫國。
X32n0623_p0697b12║國名光德，劫名大莊嚴。
X32n0623_p0697b13║此授第三依報記也。知音云：依報不出兩儀，國屬
X32n0623_p0697b14║地理，劫屬天時。光德者，即常寂光也。大莊嚴者，即
X32n0623_p0697b15║實報莊嚴土也。△四壽命。
X32n0623_p0697b16║佛壽十二小劫。
X32n0623_p0697b17║此明成正覺後所住之壽與法也。直指云：十二小
X32n0623_p0697b18║劫，對應身言。葢報身佛三際平等，為應化二身，隨
X32n0623_p0697b19║機而感，機盡而佛壽，亦隱約理表根塵我法二執
X32n0623_p0697b20║而言。眾生著于我法二執，則佛住世以度脫之。若
X32n0623_p0697b21║透脫我法二執，佛即與授記而示涅槃也。△五正
X32n0623_p0697b22║像
X32n0623_p0697b23║正法住世二十小劫，像法亦住二十小劫。
X32n0623_p0697b24║法本是一，曰正日像者，因眾生修持之深淺而分
X32n0623_p0697c01║耳。法即如來住世所宣示之三一小大法也。佛滅
X32n0623_p0697c02║後，眾生依教明理，依理起行，依行證果，故名正法。
X32n0623_p0697c03║若但明教理，而於行果有修無證，名與實差，故名
X32n0623_p0697c04║像法。謂像者，相似也。凡弟子中所修行者，不過存
X32n0623_p0697c05║其名貌似佛而已，實則不致也。二十小劫，但從教
X32n0623_p0697c06║理破我法二執為言。此記住世久近，是下正覺于
X32n0623_p0697c07║眾生也。△六國淨。
X32n0623_p0697c08║國界嚴飾無諸穢惡（至）雖有魔及魔民皆護佛法。
X32n0623_p0697c09║此總明國界嚴飾，亦即實報莊嚴也。直指以理表
X32n0623_p0697c10║法，謂根塵識在，名穢惡；三毒八倒在，名荊棘便利；
X32n0623_p0697c11║我法二執在，致國土不平。今幸一切俱轉，廓然清
X32n0623_p0697c12║淨，惟一真如，故得琉璃為地；萬行圓明，故有寶樹
X32n0623_p0697c13║參天；理智互融，故金繩界道；若依若正，一齊同轉，
X32n0623_p0697c14║若理若事，處處昭彰，故有寶華恒散，徧界清淨。此
X32n0623_p0697c15║因開佛知見，萬行圓明而得也。菩薩下，授法屬記。
X32n0623_p0697c16║無魔下，授護法記。知音云：魔天臣民為三界必有
X32n0623_p0697c17║之事，但在光明佛法中不能為害。以光明佛因中
X32n0623_p0697c18║行頭陀事，故果上亦不招魔，而魔返為護法也。然
X32n0623_p0697c19║身子記中有授堅滿菩薩記、無魔護法記，各隨願
X32n0623_p0697c20║行，彼此互攝耳。此飲光未來成佛一大事因緣，佛
X32n0623_p0697c21║一一授之，飲光一一記之矣。△二、偈頌亦六：一、頌
X32n0623_p0697c22║行因。
X32n0623_p0697c23║爾時，世尊欲重宣此義，而說偈言：
X32n0623_p0697c24║告諸比丘我以佛眼（至）修習一切無上之慧。
X32n0623_p0698a01║既授而復頌之者何？謂爾等最後成佛，以及獲報
X32n0623_p0698a02║之國土，佛法莊嚴淨界，種種福慧，我皆以佛眼所
X32n0623_p0698a03║見，真實不虗。其意惟恐上智容有不信，下根聞之
X32n0623_p0698a04║多惑，所以重宣之，以致叮嚀也。則是佛眼見三字，
X32n0623_p0698a05║不但通貫迦葉全頌，直總冐後三大弟子，與五百
X32n0623_p0698a06║弟子頌言中矣。淨修梵行，則身心清淨，無福不致。
X32n0623_p0698a07║修習一切無上之慧，則一切法門，無所不通。三覺
X32n0623_p0698a08║既圓，萬德已具，佛果成矣。△二、頌得果。
X32n0623_p0698a09║於最後身，得成為佛。
X32n0623_p0698a10║最後身，非二乘所證有餘之最後身也，乃是等覺
X32n0623_p0698a11║最後生相。無明劃然一空，自然成等正覺，故曰得
X32n0623_p0698a12║成為佛。△三頌國淨。
X32n0623_p0698a13║其土清淨，琉璃為地（至）乃以天眼不能數知。
X32n0623_p0698a14║此頌國土嚴淨。長行但言菩薩、聲聞，而頌中詳明
X32n0623_p0698a15║菩薩之德，皆調柔其心，具大神通，能隨類現身，奉
X32n0623_p0698a16║持大乘，廣宣法化，皆是補處大士。則知為光明如
X32n0623_p0698a17║來授記之眾，亦不可稱計也。繩（音成）。△四頌壽命。
X32n0623_p0698a18║其佛當壽十二小劫。
X32n0623_p0698a19║△五頌正像。
X32n0623_p0698a20║正法住世二十小劫，像法住二十小劫。
X32n0623_p0698a21║△六頌總結。
X32n0623_p0698a22║光明世尊，其事如是。
X32n0623_p0698a23║長文以果號居先，此則結後正見。始終皆正智如
X32n0623_p0698a24║如，中間則具足十力、十願、四無量心、十波羅蜜，無
X32n0623_p0698b01║不圓滿，完復光明。如來從因至果，一大事因緣，如
X32n0623_p0698b02║是而已。頌中缺劫與國名，乃前後互現成文。下三
X32n0623_p0698b03║段記文，一一準此可知。授迦葉記已竟。△二、授三
X32n0623_p0698b04║人記，分二：一、三人請記，分四：一、正請。
X32n0623_p0698b05║爾時大目犍連、須菩提（至）即共同聲而說偈言：
X32n0623_p0698b06║大雄猛世尊諸釋之法王（至）見為授記者。
X32n0623_p0698b07║此明三人驚怖，不得授記也。葢四人同聞同解，故
X32n0623_p0698b08║同以窮子喻之。所以迦葉述云：我等居僧之首，年
X32n0623_p0698b09║並朽邁。言等並者，即四人也。今見迦葉于人天眾
X32n0623_p0698b10║前，得授上記，而三人皆惶悚驚慄，同聲說偈。到此
X32n0623_p0698b11║田地，則自信之心既切，而望證之念益切。非如前
X32n0623_p0698b12║謂身心疲懈，念三三昧之時。觀等之一字，非徒為
X32n0623_p0698b13║已請，而亦有如舍利弗作代請之意也。大雄猛者，
X32n0623_p0698b14║大謂如來智慧威神，超過一切。雄猛謂有大智力，
X32n0623_p0698b15║能破一切眾生諸有。有大威力，能提拔九界人，同
X32n0623_p0698b16║歸實際。具此大雄大力，于諸釋中，為法王也。此是
X32n0623_p0698b17║讚佛智德。下即請記。謂哀愍我等，願於人天眾前，
X32n0623_p0698b18║賜微妙音，宣名與記，使驚懼頓息。此亦願也。若如
X32n0623_p0698b19║來憐我今日至誠請記之深心，便為授記，則又甚
X32n0623_p0698b20║願也。悚（音聳）慄（音栗）。△二、喻請。
X32n0623_p0698b21║如以甘露灑，除熱得清凉（至），然後乃敢食。
X32n0623_p0698b22║此以喻請見各不自安也。今見身子飲光，皆已得
X32n0623_p0698b23║記，此中不勝熱惱。若亦得與記，正如灑以甘露，則
X32n0623_p0698b24║熱惱除而涼清得矣。況此曾所聞之言，所見之事，
X32n0623_p0698c01║歷然可信。我等聲聞，從前所證，皆非真實。此後決
X32n0623_p0698c02║定作佛，我等豈不十分信任。特未蒙親口授記，不
X32n0623_p0698c03║免獨懷饑渴之慕。正似有人從饑國中來，幸值大
X32n0623_p0698c04║王宴賜。雖珍饈盈案，寶饌羅列。但未得王稱名宣
X32n0623_p0698c05║召，似不敢即食。若得綸音下賜，然後方敢安心受
X32n0623_p0698c06║賞也。灑（音酒）。△三、合喻
X32n0623_p0698c07║我等亦如是，每惟小乘過（至）爾乃快安樂。
X32n0623_p0698c08║此方陳明所以不自安之心也。惟，思也。無心向大，
X32n0623_p0698c09║即小乘之過。謂我等安于小乘時，每常思惟如來
X32n0623_p0698c10║無上甚深之慧，不知當如何始得。今雖聞佛所說，
X32n0623_p0698c11║言我等作佛，尚未親知其所以成佛之故，未免心
X32n0623_p0698c12║懷憂懼。若如來明與授記，此心始得快然無慮矣。
X32n0623_p0698c13║△四、結請。
X32n0623_p0698c14║大雄猛世尊，常欲安世間，願賜我等記，如饑須教食。
X32n0623_p0698c15║此決請必欲授記也。如來示相人間，如大雲起，本
X32n0623_p0698c16║欲為安穩一切世間，故出於世。今我等正在不安
X32n0623_p0698c17║穩中，豈如來而不明言，使我等如饑得食耶？三人
X32n0623_p0698c18║請記已竟。△二、如來與記，分三：一、授須菩提記，又
X32n0623_p0698c19║二：一、長行，分五：一、行因。
X32n0623_p0698c20║爾時世尊知諸大弟子（至）常修梵行具菩薩道。
X32n0623_p0698c21║此為因請而各與授記也。請中有云，若知我深心，
X32n0623_p0698c22║此云知諸大弟子心之所念。則知深心二字，與此
X32n0623_p0698c23║所念二字，非獨為自求授記，是代為千二百人作
X32n0623_p0698c24║請主也。故弟子如是念，世尊如是記，便是以心印
X32n0623_p0699a01║心，真授真記之時也。常修梵行，具菩薩道，此即為
X32n0623_p0699a02║廣行六度萬行，得福智圓滿之時。△二得果
X32n0623_p0699a03║於最後身得成為佛（至）天人師佛世尊。
X32n0623_p0699a04║此世尊親證須菩提也。果號名相，對因而言。須菩
X32n0623_p0699a05║提在母胎時，即知空寂，為羅漢時，名曰空生，乃因
X32n0623_p0699a06║中自利也。葢時際修行，必令纖塵不立，若有一法
X32n0623_p0699a07║不空，不能得證無上菩提。今果號名相，乃又利人
X32n0623_p0699a08║為急也。當其繁與大用，必須向無相中廣示諸相，
X32n0623_p0699a09║始不負一番應運而起。然則因中所貴真空，而果
X32n0623_p0699a10║中最尊妙有也。△三劫國。
X32n0623_p0699a11║劫名有寶國名寶生（至）無數千萬億那由他。
X32n0623_p0699a12║此從正名依也。須菩提又名善吉，故得劫名有寶
X32n0623_p0699a13║也。亦名善現，故得國名寶生也。其土平正以至無
X32n0623_p0699a14║有便利等者，由達諸空寂不立一塵也。人民皆得
X32n0623_p0699a15║處寶臺居妙樓閣者，以自性眾生分得空性三昧，
X32n0623_p0699a16║是不忘因性也。聲聞菩薩皆無邊無數者，以真空
X32n0623_p0699a17║妙性無所不集也。△四壽命。
X32n0623_p0699a18║佛壽十二小劫。
X32n0623_p0699a19║既居空性三昧，內得脫根，外得脫塵，不為根塵所
X32n0623_p0699a20║亂，故得住壽十二小劫也。△五正像
X32n0623_p0699a21║正法住世二十小劫（至）度脫無量菩薩及聲聞眾。
X32n0623_p0699a22║此明彼佛說法度生也。其佛常處第一義空，而說
X32n0623_p0699a23║第一義諦，所以度脫諸菩薩也。又曰：及聲聞眾，則
X32n0623_p0699a24║名相如來，亦以方便說三乘法。故方便品云：未來
X32n0623_p0699b01║諸佛，亦以種種因緣譬喻言辭，演說諸法等。又豈
X32n0623_p0699b02║外此諸佛耶？△二、偈頌。分六：一、誡聽。
X32n0623_p0699b03║爾時，世尊欲重宣此義，而說偈言：
X32n0623_p0699b04║諸比丘眾！今告汝等，皆當一心聽我所說。
X32n0623_p0699b05║此以頌誡聽，祈其善領受也。能領納者，即為將來
X32n0623_p0699b06║成佛真因。不然，所謂一心聽受者，何法也？△二頌
X32n0623_p0699b07║因行。
X32n0623_p0699b08║我大弟子須菩提者（至）隨佛所行漸具大道。
X32n0623_p0699b09║隨佛所行，即于佛佛無所違也。大道，即福智圓滿
X32n0623_p0699b10║之果海也。漸具者，正見其歷多劫，侍多佛所由來
X32n0623_p0699b11║也。△三、頌得果。
X32n0623_p0699b12║最後身得三十二相，端正殊妙猶如寶山。
X32n0623_p0699b13║此頌明正報前後皆未有三十二相等文，乃互詳
X32n0623_p0699b14║互略也。寶山者，有光明義，凡佛身皆作紫金光色，
X32n0623_p0699b15║故此喻之。△四、頌國淨。
X32n0623_p0699b16║其佛國土嚴淨第一（至）皆共合掌聽受佛語。
X32n0623_p0699b17║此頌國土依報較長行，猶詳明菩薩聲聞之德，及
X32n0623_p0699b18║佛現神通變化，與人天至心受法之事也。八解脫，
X32n0623_p0699b19║即八背捨。大智度論云：背是淨樂五欲，捨諸著心，
X32n0623_p0699b20║故云背捨。天台云：若發真無漏，斷三界結業盡，即
X32n0623_p0699b21║名解脫。言八背捨者：一、內有色相，外觀色。內有色
X32n0623_p0699b22║相者，不壞內色，不滅內色相也。此初背捨，位在初
X32n0623_p0699b23║禪，能捨自他及下地一切諸著故。二、內無色相，外
X32n0623_p0699b24║觀色。內無色相者，壞內色，滅內色相也。外觀色者，
X32n0623_p0699c01║不壞外色，不滅外色相也。由行人入三禪，定境漸
X32n0623_p0699c02║深，內色已滅，但欲界結使難斷，故猶觀外不淨之
X32n0623_p0699c03║相也。三、淨背捨，身作證。行者除外不淨相，但於定
X32n0623_p0699c04║中練八色光明，清淨皎潔，猶如妙寶之色，故名淨。
X32n0623_p0699c05║以無愛著心，而受三禪中徧身妙樂，故云身作證。
X32n0623_p0699c06║四、虗空處背捨。若滅根本四禪色，一心緣無邊虗
X32n0623_p0699c07║空入定，而不受著也。五、識處背捨。若捨虗空，一心
X32n0623_p0699c08║緣識入定，而不受著也。六、無所有處背捨。若捨識，
X32n0623_p0699c09║一心緣無所有處入定，而不受著也。七、非有想非
X32n0623_p0699c10║無想背捨。若捨無所有處，一心緣非有想非無想
X32n0623_p0699c11║入定，而不受著也。八、滅受想背捨。背滅受想諸心
X32n0623_p0699c12║心數法，是為滅受想背捨。△五頌壽命。
X32n0623_p0699c13║其佛當壽十二小劫。
X32n0623_p0699c14║△六頌正像。
X32n0623_p0699c15║正法住世二十小劫，像法亦住二十小劫。
X32n0623_p0699c16║前此皆頌長行所有，至於其中有事佛起塔，以至
X32n0623_p0699c17║本佛傳法弟子舍利流布等事，前後互具，此不繁
X32n0623_p0699c18║述。△二、授迦栴延記，分二：一、長行，分五：一、行因。
X32n0623_p0699c19║爾時，世尊復告諸比丘眾（至）具菩薩道。
X32n0623_p0699c20║長阿含云：迦旃延善於議論，有外道執斷見，謂無
X32n0623_p0699c21║後世。延云：今之日月，為此世耶？為他世耶？若果無
X32n0623_p0699c22║他世，決定無明日矣。又云：我見人死不還，似無他
X32n0623_p0699c23║世。延云：如罪人被囚繫者，何可得歸？又云：生天上
X32n0623_p0699c24║者，無所拘牽，何亦不見有歸還者？延云：如人墮廁，
X32n0623_p0700a01║既出，肯復還入廁乎？且天上一日，人間百年，彼三
X32n0623_p0700a02║五日，未遑計歸，設有歸者，汝復何存？又云：鑊煑罪
X32n0623_p0700a03║人，密葢其上，伺之不見神出，故知無有他世。延云：
X32n0623_p0700a04║汝晝眠時，或夢遠遊，傍人見汝有神出否？又云：我
X32n0623_p0700a05║剝死人，從足至頂，細分骨肉，求神不得，故知無有
X32n0623_p0700a06║他世。延云：柴本生火，細分其木，火亦何存？又云：我
X32n0623_p0700a07║秤死人，重于活者，若神出已，其人應輕，故知無有
X32n0623_p0700a08║他世。延云：如火與鉄，火在則輕，火退返重，人死神
X32n0623_p0700a09║出，其重亦然。又云：我見人死，返轉求神，俱不可得，
X32n0623_p0700a10║故知無有他世。延云：如人吹角，聲從角出，返求其
X32n0623_p0700a11║聲，寧得聲否？又云：汝雖種種破我，我必不捨所執
X32n0623_p0700a12║之相。延云：如人見麻即取其質，得麻取皮、得皮取
X32n0623_p0700a13║筋、得筋取布、得布取銀、得銀取金，捨劣取勝人之
X32n0623_p0700a14║常情，汝何固執若是？又云：如我所執其人甚深，豈
X32n0623_p0700a15║我一人作是執耶？延云：如兩商人路行逢鬼，鬼作
X32n0623_p0700a16║人形而語商云：前路豐米足艸載之何為？一商俱
X32n0623_p0700a17║棄所載，人牛皆饑，鬼得其便。次商人言：若得新者
X32n0623_p0700a18║可棄故物。于是人牛皆得不饑，鬼不得食。諸人妄
X32n0623_p0700a19║說如鬼誑人：汝不受我語必為鬼所噉，今得新者
X32n0623_p0700a20║何不棄故？其人辯不能勝，即嗔罵云：無知愚人何
X32n0623_p0700a21║苦勸我？延云：如人養魚路拾諸糞擎至頭上，路逢
X32n0623_p0700a22║大雨汁污其身，傍人勸捨返責他人：汝與愚人無
X32n0623_p0700a23║二無別。於是外道敬伏其辯，故靈山會上稱之議
X32n0623_p0700a24║論最為第一。迦旃延因中供佛起塔文義甚明，但
X32n0623_p0700b01║前曰供八千億佛，後曰供二萬億佛，似斷我法二
X32n0623_p0700b02║執之功由淺而深之意也。由旬，此云限量，有三不
X32n0623_p0700b03║同：大者八十里，中者六十里，小者四十里。△二得
X32n0623_p0700b04║果
X32n0623_p0700b05║當得作佛，號曰閻浮那提金光（至）天人師、佛、世尊。
X32n0623_p0700b06║此明正報，由因中勤掃佛地，盡除塵垢，故至羅漢
X32n0623_p0700b07║位中，感發辯才。然所以談鋒似箭，辯口如河者，以
X32n0623_p0700b08║心地清淨，不存塵垢。今感果號閻浮金光者，由身
X32n0623_p0700b09║光似閻浮金色，則知除塵去垢之功，大有益于將
X32n0623_p0700b10║來也。△三國淨。
X32n0623_p0700b11║其土平正，玻瓈為地（至）無量萬億莊嚴其國。
X32n0623_p0700b12║此明依報。葢世人不修善法，惡道增盛，而人天減
X32n0623_p0700b13║損。今言無四惡道，則知其國人民，皆奉行閻浮如
X32n0623_p0700b14║來教化，深修戒善，故天人熾盛。又曰：聲聞眾多，菩
X32n0623_p0700b15║薩無量，愈見其善法莊嚴，不可思議。△四壽命。
X32n0623_p0700b16║佛壽十二小劫。
X32n0623_p0700b17║佛之三身，法身無始無終，報身有始無終。今言佛
X32n0623_p0700b18║壽十二小劫者，乃應化佛，以根塵作佛事故也。△
X32n0623_p0700b19║五正像
X32n0623_p0700b20║正法住世二十小劫，像法亦住二十小劫。
X32n0623_p0700b21║正像已具前釋，唯此科無劫國名，或譯人有脫耳。
X32n0623_p0700b22║△二、偈頌。分四：一、誡聽。
X32n0623_p0700b23║爾時，世尊欲重宣此義，而說偈言：
X32n0623_p0700b24║諸比丘眾皆一心聽，如我所說，真實無異。
X32n0623_p0700c01║△二、頌行因。
X32n0623_p0700c02║是迦旃延當以種種（至）亦以華香供養舍利。
X32n0623_p0700c03║△三、頌得果。
X32n0623_p0700c04║其最後身，得佛智慧，成等正覺。
X32n0623_p0700c05║後文十方之所供養至閻浮金光共六句，該在此
X32n0623_p0700c06║成等正覺下，其文更順。△四、頌國淨。
X32n0623_p0700c07║國土清淨度脫無量（至）無量無數莊嚴其國。
X32n0623_p0700c08║以萬億眾生接菩薩、聲聞，上則文意俱到。為十方
X32n0623_p0700c09║所供養者，是普應供之名，當居上科。光明無能勝
X32n0623_p0700c10║者，始頌明閻浮金色之實。一切有即二十五有，況
X32n0623_p0700c11║等覺位中無明未盡亦謂之有，今謂菩薩斷一切
X32n0623_p0700c12║有者，無明亦盡也。△三、授目犍連記，分二：一、長行，
X32n0623_p0700c13║分五：一、行因。
X32n0623_p0700c14║爾時，世尊復告大眾（至）二百萬億諸佛亦復如是。
X32n0623_p0700c15║阿含經云：目犍連因中，曾助辟支佛剃頭、浣染、縫
X32n0623_p0700c16║袈裟，發願求神通。至羅漢果，始發諸通。有外道師
X32n0623_p0700c17║徒五百，用呪移山。經一月日，簸峨已動。目連念言：
X32n0623_p0700c18║此山若移，多所損害。即於山頂虗空中，結跏趺坐，
X32n0623_p0700c19║山還不動。外道相謂：我法動山，計日可移，云何不
X32n0623_p0700c20║動？此必沙門神力所致。自知力弱，歸心佛道。其神
X32n0623_p0700c21║通事迹，廣如彼經。[△@△]前科與此科，詳陳因中起塔
X32n0623_p0700c22║供佛之相，非徒謂事成。既侍多佛，聞多法，則一華
X32n0623_p0700c23║一香，一動一靜，無不事到理到。塔之所表，前已累
X32n0623_p0700c24║明。葢塔表一真智，即法身所在也。高千由旬，表十
X32n0623_p0701a01║度具足。廣五百由旬，表證五位理體。七寶莊嚴，即
X32n0623_p0701a02║七覺淨財以嚴法身也。事佛必曰八千，乃融八正
X32n0623_p0701a03║道於一法身。後復事二百萬億者，即廣融眾智以
X32n0623_p0701a04║成正覺也。△二得果
X32n0623_p0701a05║當得成佛，號曰多摩羅䟦（至）天人師、佛、世尊。
X32n0623_p0701a06║果號以多羅香名者，由此香薰徧之力，不可思議。
X32n0623_p0701a07║若燒一銖，普薰小千世界，此是因中神通速疾所
X32n0623_p0701a08║至。則知飛行輕舉，現火降龍等，皆如香力之不可
X32n0623_p0701a09║思議也。栴檀香，此云性無染。△三劫國。
X32n0623_p0701a10║劫名喜滿國名意樂（至）菩薩聲聞其數無量。
X32n0623_p0701a11║由因中神通廣大，故得劫名喜滿。運用不盡，隨處
X32n0623_p0701a12║隨現，無不稱心遂意，故國名意樂。真珠華者，天華
X32n0623_p0701a13║也。華既常散，香應常有，異色異香，人誰不樂？況多
X32n0623_p0701a14║諸賢聖，則其國殊勝，倍可見矣。△四壽命。
X32n0623_p0701a15║佛壽二十四小劫。
X32n0623_p0701a16║前佛但言十二小劫，此倍言壽量者，乃因果齊具
X32n0623_p0701a17║足也。眾生根塵即因，為淨一切根塵故，如來住壽
X32n0623_p0701a18║十二小劫。又住自根塵以益九界眾生，亦壽十二
X32n0623_p0701a19║小劫，是總因果言之也。△五正像
X32n0623_p0701a20║正法住世四十小劫，像法亦住四十小劫。
X32n0623_p0701a21║正像劫量兩俱倍者，一以因中神用超勝，一以果
X32n0623_p0701a22║中願力堅持，令法不絕，所以乘因乘願也。△二、偈
X32n0623_p0701a23║頌分五：一、頌行因。
X32n0623_p0701a24║爾時，世尊欲重宣此義，而說偈言：
X32n0623_p0701b01║我此弟子大目犍連（至）而以供養諸佛塔廟。
X32n0623_p0701b02║金剎者，法苑云：阿育王取金幡金華懸諸剎上，故
X32n0623_p0701b03║曰金剎。具云剎那，此云土田，此通取土名剎也。又
X32n0623_p0701b04║復伽藍亦號梵剎。又西域以柱表剎，示所居處也。
X32n0623_p0701b05║如此方縉紳已上，皆竪幢以示居處。△二頌果國。
X32n0623_p0701b06║漸漸具足菩薩道已（至）號多摩羅栴檀之香。
X32n0623_p0701b07║△三頌壽命。
X32n0623_p0701b08║其佛壽命二十四劫。
X32n0623_p0701b09║△四、頌國淨。
X32n0623_p0701b10║常為天人演說佛道（至）於佛智慧皆不退轉。
X32n0623_p0701b11║為人天說佛道，即權實雙運。長行但言國土，此頌
X32n0623_p0701b12║明眷屬，則三乘齊具也。△五頌正像。
X32n0623_p0701b13║佛滅度後，正法當住四十小劫，像法亦爾。
X32n0623_p0701b14║正像法中，皆弟子奉行法藏之時，于中持法起塔，
X32n0623_p0701b15║供養舍利等。此皆必然之事，俱不繁解，正與中根
X32n0623_p0701b16║授記已竟。△二、許與下，根說因緣。
X32n0623_p0701b17║我諸弟子威德具足（至）吾今當說，汝等善聽。
X32n0623_p0701b18║此已與五百弟子作授記矣。至五百弟子受記一
X32n0623_p0701b19║品，不過詳明因果劫國正像而已。然必欲說宿世
X32n0623_p0701b20║因緣者，要見如來悲救之久，弟子受益之深，使人
X32n0623_p0701b21║知授記成佛，原非偶然會合。良以塵點劫前已下
X32n0623_p0701b22║大種，于中世世受化，積累至今，故威德無不成就
X32n0623_p0701b23║也。為中根人作喻說一周已竟。
X32n0623_p0701b24║直指云：此品從方便品中第二止後，舍利弗再請
X32n0623_p0701c01║云：今此會中，如我等比百千萬億，世世已曾從佛
X32n0623_p0701c02║受化，如此等人必能敬信，長夜安隱，多所饒益。以
X32n0623_p0701c03║此發如來後二周說法之案。但彼時四大弟子示
X32n0623_p0701c04║同凡小，頑然不解，而身子得記之後，乃為代請，故
X32n0623_p0701c05║如來重舉譬喻，廣明火宅危險，指點大小優劣，四
X32n0623_p0701c06║子始深心信解，自舉窮子，以陳返妄歸真之譬。但
X32n0623_p0701c07║為大小見量未忘，如來功德未能盡達，故世尊復
X32n0623_p0701c08║以藥艸一喻盡情掃除，始與四人作記，以符身子
X32n0623_p0701c09║第二所請師資如出一轍，完復始終喻說一周之
X32n0623_p0701c10║原案也。
X32n0623_p0701c11║化城喻品第七
X32n0623_p0701c12║品節云：此品來意，由前五人俱得授記，而復欲為
X32n0623_p0701c13║千二百人作記，故遠引塵劫前大通佛時為王子
X32n0623_p0701c14║教化之宿因，曾下一乘緣種，自是已來，生生受化，
X32n0623_p0701c15║今緣已熟，正是印許之時，以顯緣因佛性也。化城
X32n0623_p0701c16║一喻，原是虗設，以明三乘畢竟是權，為止怖遠疲
X32n0623_p0701c17║勞之眾，今眾暫息，可進寶所，以此開發䇿進，頓悟
X32n0623_p0701c18║昔因，自信成佛，乃各得授記也。大窾云：本無忽有
X32n0623_p0701c19║謂之化，禦敵防非謂之城。此品雖與弟子說宿世
X32n0623_p0701c20║因緣，其實發譬喻藥艸之餘蘊。葢喻品意在火宅
X32n0623_p0701c21║白牛，此品意在化城寶所，由火宅而入化城，駕白
X32n0623_p0701c22║牛而歸寶所，兩相合而意始圓。又此品雖說如來
X32n0623_p0701c23║在大通智勝佛時為王子覆講法華已，為汝等作
X32n0623_p0701c24║今日得度因緣，然正發明藥艸品中法雨等澍，各
X32n0623_p0702a01║有所受，於諸法中，任力所能，漸得入道等文，所謂
X32n0623_p0702a02║如來復有無量無邊阿僧祇功德，汝等於無量億
X32n0623_p0702a03║劫說不能盡者，此也。然喻品中身子纔悟，即為說
X32n0623_p0702a04║因緣云：我昔曾于二萬億佛所，常教化汝，汝亦長
X32n0623_p0702a05║夜隨我受學，其為因緣也近。此品為千二百羅漢
X32n0623_p0702a06║說其因緣，在不可思議阿僧祇劫前，為十六沙彌
X32n0623_p0702a07║已曾開導教化汝等，其為因緣也遠。以因緣有近
X32n0623_p0702a08║遠，故各自言之，使交相發而互相明也。文中首標
X32n0623_p0702a09║大通智勝佛者，是往昔為釋迦之父，所謂毗盧師，
X32n0623_p0702a10║法身主，不落方所，不涉數量者是也。其成佛轉法
X32n0623_p0702a11║輪事，皆是逢場作戲耳。至於十六沙彌纔出家時，
X32n0623_p0702a12║即請大法代佛轉輪，其氣象又非𤨏𤨏者比，故能
X32n0623_p0702a13║即紹大通之位，與大通智勝同一鼻孔出氣，豈同
X32n0623_p0702a14║下劣小乘，若跛驢駑馬，䇿之而不肯進者哉。世尊
X32n0623_p0702a15║所以援古證今者，亦是激發小乘，令彼奮發，捨小
X32n0623_p0702a16║智而入大通之智也。[△@△]問：此品說因緣文廣，喻文
X32n0623_p0702a17║少分而已，何不名宿世因緣品？既從喻立題，又何
X32n0623_p0702a18║不云寶所，返從化城之虗，是何意耶？答：因緣雖長，
X32n0623_p0702a19║總是結緣之義，皆非究竟。所以立名化城者，正以
X32n0623_p0702a20║完復從前之所謂因緣也。又此經首題，以蓮華喻
X32n0623_p0702a21║法，故此亦以喻立品也。不言寶所，而必曰化城者，
X32n0623_p0702a22║正欲人因權明實，即妄明真。既知城之是化，則知
X32n0623_p0702a23║寶所必實矣。斯正為本經開權顯實之大旨，當如
X32n0623_p0702a24║是知。△三、為下，根說因緣，分二：一、本品正說因緣，
X32n0623_p0702b01║分二：一、先明知見久遠，分二：一、長行，又三：一、出所
X32n0623_p0702b02║見事。
X32n0623_p0702b03║佛告諸比丘（至）彼佛滅度已來甚大久遠。
X32n0623_p0702b04║此如來欲與未記者作記，使知記非虗妄，原於無
X32n0623_p0702b05║量劫來已下成佛種子，則是正因久植而佛果當
X32n0623_p0702b06║圓矣。佛告下，標起過去久遠，特明劫數之多。爾時
X32n0623_p0702b07║下，舉智佛為釋迦之父師，見釋迦非智佛亦不得
X32n0623_p0702b08║以生成也。佛名大通智勝者，包括萬有曰大，圓具
X32n0623_p0702b09║十界曰通，能破諸惑曰智，超過一切曰勝。又大即
X32n0623_p0702b10║如如理，通即如如智，理智圓融故曰智勝，則下之
X32n0623_p0702b11║十號皆不出此智勝之所具也。國名好城者，以智
X32n0623_p0702b12║勝之正處妙好之依，可謂是依是正，即體用一如
X32n0623_p0702b13║之寂光土也。劫名大相，即百界千如之無量相，亦
X32n0623_p0702b14║即智勝所本有也。離智勝外豈復別有所謂好城
X32n0623_p0702b15║大相之莊嚴乎？彼佛滅度下，約智勝涅槃後言，以
X32n0623_p0702b16║起不思議之喻，故先標言甚大久遠。要解云：大通
X32n0623_p0702b17║智勝即眾生本源之覺體也。眾生覺體本來若此，
X32n0623_p0702b18║但為自迷色心之內故小而不大，封滯無明之殻
X32n0623_p0702b19║故礙而不通，潛伏妄識之陋故劣而不勝。夫能了
X32n0623_p0702b20║色心之迷滯、破無明之封殻，則智勝現前與佛無
X32n0623_p0702b21║別矣。言過無量不思議劫者，明此智體其來無始，
X32n0623_p0702b22║非情塵數量所及也。△二、喻明久遠。
X32n0623_p0702b23║譬如三千大千世界（至）百千萬億阿僧祇劫。
X32n0623_p0702b24║此下喻明彼佛滅度甚大久遠，乃以非喻為喻也。
X32n0623_p0702c01║此中有三翻較量皆不可思議：一、以地種為墨而
X32n0623_p0702c02║點如微塵，則墨數不可量；二、盡地種墨所有之國，
X32n0623_p0702c03║是國數不可量；三、將點與不點之國盡作微塵，以
X32n0623_p0702c04║一塵為一劫，猶不能盡彼佛滅度之劫，是劫數不
X32n0623_p0702c05║可量也。地種者，由大千世界之地皆能生長情無
X32n0623_p0702c06║情物，故云地種。假使者，即設喻之言。假若有人以
X32n0623_p0702c07║大千世界之地磨作一池墨水，於是持此水先從
X32n0623_p0702c08║東方行過千國土，纔下一點如微塵許大，又從東
X32n0623_p0702c09║去過一千國土再下一點，如是展轉者，或東方界
X32n0623_p0702c10║盡展轉向南方，南方界盡展轉至北方，但以盡此
X32n0623_p0702c11║大地種墨水點盡無剩，則止而不行矣。次下以汝
X32n0623_p0702c12║意云何為問者，欲人知此所點之國無量無邊，非
X32n0623_p0702c13║算師及算師弟子之所能知也。是人所經國土下，
X32n0623_p0702c14║又將所點之國并中九百九十九國之未點者亦
X32n0623_p0702c15║如是，展轉括盡點與不點之國，盡抹微塵，然後以
X32n0623_p0702c16║一塵算一劫，彼智勝佛滅度已來，復過微塵之無
X32n0623_p0702c17║量無邊百千萬億阿僧祇劫，是知劫數甚不可思
X32n0623_p0702c18║議久遠若斯也。要解云：智勝無古無今未始滅度，
X32n0623_p0702c19║而云彼佛滅度如是久遠者，對下根迷情言之耳。
X32n0623_p0702c20║若論吾人失滅智勝，迷淪已來不知過若干劫，誠
X32n0623_p0702c21║不可以塵墨數之也。△三、見昔如今。
X32n0623_p0702c22║我以如來知見力故，觀彼久遠猶若今日。
X32n0623_p0702c23║因上明智勝如來滅度至今劫數，有如是塵點不
X32n0623_p0702c24║可思議，則一等據迹著相人聞之而驚疑不信。故
X32n0623_p0703a01║世尊又言：以我佛眼心力見知，雖彼滅度如斯久
X32n0623_p0703a02║遠，亦只如在今日。要知十世古今不離當念，則上
X32n0623_p0703a03║來不可思量之塵點劫，與我此念本無內外，亦可
X32n0623_p0703a04║見無邊剎境不隔毫端矣。即此自他不隔是如如
X32n0623_p0703a05║智，古今不離是如如理，推此二種廣大之境，總以
X32n0623_p0703a06║顯大通智勝之量也。直指云：方便品云：佛曾親近
X32n0623_p0703a07║無量無邊百千萬億諸佛，盡行諸佛無量道法。彼
X32n0623_p0703a08║中但標其總名，今略舉大通為因地發心第一之
X32n0623_p0703a09║本師，是為古今一念。故頌云：佛智淨微妙，無漏無
X32n0623_p0703a10║所礙，通達無量劫。益可見古今不離，自他不隔也。
X32n0623_p0703a11║要解云：以眾生知見迷淪妄計，則智勝隔塵點劫，
X32n0623_p0703a12║以如來知見則古今一時，故觀彼久遠猶若今日，
X32n0623_p0703a13║此又釋迦之大通也。△二、偈頌分三：一、頌出所見
X32n0623_p0703a14║事。
X32n0623_p0703a15║爾時，世尊欲重宣此義，而說偈言：
X32n0623_p0703a16║我念過去世，無量無邊劫，有佛兩足尊，名大通智勝。
X32n0623_p0703a17║此四句總標頌本因之主。我念者，即追憶遠大劫
X32n0623_p0703a18║前所覲之本師。次下，出名。△二頌喻明久遠。
X32n0623_p0703a19║如人以力磨三千大千土（至）如是無量劫。
X32n0623_p0703a20║此頌以大喻明劫量也。非此大喻，孰能知此遠劫？
X32n0623_p0703a21║△三頌見昔如今。
X32n0623_p0703a22║如來無礙智知彼佛滅度（至）通達無量劫。
X32n0623_p0703a23║無礙智，乃佛知見也。於久遠劫所知見者，一一明
X32n0623_p0703a24║了無礙。所謂不離當念，不隔毫端。若古今自他之
X32n0623_p0703b01║量不泯，則有礙矣。烏得有見昔如今之妙哉。知彼
X32n0623_p0703b02║佛滅度者，是知智佛滅度久遠不謬。又言及聲聞
X32n0623_p0703b03║菩薩者，謂不但知佛不謬，即彼佛所有聲聞菩薩
X32n0623_p0703b04║滅度，一一見知，無有錯謬。則今日當授記者之聲
X32n0623_p0703b05║聞菩薩，即彼佛之聲聞菩薩也。即此愈見其古今
X32n0623_p0703b06║不離，即彼即此。次言比丘當知者，當知我如來所
X32n0623_p0703b07║知所見，決定不謬。何故？由如來具四智故。佛智者，
X32n0623_p0703b08║即大圓鏡智也。淨者，平等性智也。微妙者，妙觀察
X32n0623_p0703b09║智也。無漏無礙，即成所作智也。具此四智，故能通
X32n0623_p0703b10║達無量劫猶今日矣。此由釋迦以四智合大通智，
X32n0623_p0703b11║如水合水。既合之為一，豈有古今自他久遠之分。
X32n0623_p0703b12║則知視久如今，其理益明矣。明知見久遠已竟。△
X32n0623_p0703b13║二、正明宿世因緣分二：一、長行。又二：一、結緣由。又
X32n0623_p0703b14║二：一、出遠由。分二：一、智佛成道。又曲分五：一、佛壽
X32n0623_p0703b15║長遠。
X32n0623_p0703b16║佛告諸比丘：大通智勝佛壽五百四十萬億那由他
X32n0623_p0703b17║劫。
X32n0623_p0703b18║此明智佛成菩提道，從實垂權。直指云：先明本主
X32n0623_p0703b19║壽量長遠，見彼佛悲願彌深，故住世度生彌久。如
X32n0623_p0703b20║行願品云：惟願久住剎塵劫，利樂一切諸眾生也。
X32n0623_p0703b21║[△@△]彼佛出於增劫，既壽命長遠，則成道必曰十小
X32n0623_p0703b22║劫。受請之後，欲說大經，待時待機，必曰過二萬劫。
X32n0623_p0703b23║然後正說法華之時，必曰八千劫。說經之後，入於
X32n0623_p0703b24║靜室，又曰八萬四千劫。及至此後，猶未見智佛唱
X32n0623_p0703c01║入涅槃。則知住世之長遠，與入滅已來之長遠，皆
X32n0623_p0703c02║不可思議。且今釋迦出於減劫，壽僅八十年，而成
X32n0623_p0703c03║道只曰六年。待時待機，只四十年。正說此經只數
X32n0623_p0703c04║年，便於此會唱入涅槃。雖二佛延促不同，其悲願
X32n0623_p0703c05║濟世，則無二無別矣。那由他，或云阿庾多，此云萬
X32n0623_p0703c06║億。△二、成道前事，分二：一、佛坐道場。
X32n0623_p0703c07║其佛本坐道場破魔軍已（至）而諸佛法猶不在前。
X32n0623_p0703c08║此正明等覺正證也。本坐道場者，本即本覺，屬如
X32n0623_p0703c09║如智。道場即如如理。理本不動，為智所歸，故曰本
X32n0623_p0703c10║坐道場。此即無修無證之如如佛也。今欲接物利
X32n0623_p0703c11║生，於無身中示身。既欲現身，則魔事起矣。所謂魔
X32n0623_p0703c12║事者，有作之心也。破魔軍者，謂最後生相，無明盡
X32n0623_p0703c13║也。據事由菩薩功行逼極，震動三千，致諸魔軍而
X32n0623_p0703c14║來惱亂。菩薩以慈心三昧，一一摧伏。待破此魔後，
X32n0623_p0703c15║則成等正覺矣。言垂得者，正證之間也。諸佛法者，
X32n0623_p0703c16║即一理平等也。不現前者，無容擬議之也。況智佛
X32n0623_p0703c17║於此時間，理智融，始本契。上無佛可成，下無生可
X32n0623_p0703c18║度，中無行可修。煩惱菩提，生死涅槃，俱不可得。盡
X32n0623_p0703c19║十方世界，赤洒洒，沒可把。從一小劫，至十小劫，身
X32n0623_p0703c20║心不動。所謂一念不生也。言諸佛法不現前者，是
X32n0623_p0703c21║本覺不動，未起利物之心也。問：既曰大通智勝佛，
X32n0623_p0703c22║本坐道場。則本來是佛，何更欲經十劫，而謂成道。
X32n0623_p0703c23║豈另有佛外之道，而再欲成耶。答：豈不見適來謂
X32n0623_p0703c24║為欲利生故，於無身中示身。則不妨依舊有修行
X32n0623_p0704a01║證。此化身如來，成始成終之必然事也。如今釋迦
X32n0623_p0704a02║降生成道轉法輪，以至三七思惟，籌量行止。故方
X32n0623_p0704a03║便品云：作是思惟時，十方佛皆現。又云：如過去諸
X32n0623_p0704a04║佛，說法之儀式。此便是釋迦之佛法現前矣。但此
X32n0623_p0704a05║曰三七，彼曰十劫，乃時節長短不同。總皆為出世
X32n0623_p0704a06║因緣。豈謂另有佛外之道，而再欲成哉。△二、諸天
X32n0623_p0704a07║供養。
X32n0623_p0704a08║爾時忉利諸天（至）至於滅度亦復如是。
X32n0623_p0704a09║此明因果將契也。如來妙境，即事即理。若據事論，
X32n0623_p0704a10║佛坐道場入定，而諸天侍座供養，所必然也。據理
X32n0623_p0704a11║亦有深意。佛即一真法界之如如理，則真俗之智，
X32n0623_p0704a12║融而不二。此為自受用，可謂常樂我淨，無作無為。
X32n0623_p0704a13║今言破魔軍已，即欲出生，現形說法。既有作有為，
X32n0623_p0704a14║又必真俗齊到，體用兼行。故前曰如來結跏趺坐，
X32n0623_p0704a15║身心不動，乃本覺真體顯露也。此言忉利諸天，先
X32n0623_p0704a16║為彼佛敷師子座，高一由旬，是始覺俗用亦到也。
X32n0623_p0704a17║高一由旬者，表佛超十界。良以真非俗不顯，俗非
X32n0623_p0704a18║真不彰。此座者，乃真俗圓融之地。既至此地，何法
X32n0623_p0704a19║不圓。故向後佛坐此座，即諸法現前矣。不然，何忉
X32n0623_p0704a20║利諸天，便先知佛於此座得菩提耶。故知佛即真
X32n0623_p0704a21║諦，天為俗諦，座為天置。而佛坐于此，即得諸法現
X32n0623_p0704a22║前。又是何等明白。但前曰佛是如如理，真俗不二，
X32n0623_p0704a23║屬自利邊說。此言佛據座，乃真俗圓融，屬利他邊
X32n0623_p0704a24║說。故曰諸佛如來，為一大事因緣故，出現於世也。
X32n0623_p0704b01║次言梵天雨華，至於滅度，而猶不止。諸天作樂，亦
X32n0623_p0704b02║至滅度，而亦不止。此又有所謂也。凡言華，皆以表
X32n0623_p0704b03║因。以華供出於梵天，而供至佛滅，則知因因無盡。
X32n0623_p0704b04║前來佛坐天座，是以果徹因。今以華供佛，即以因
X32n0623_p0704b05║徹果。四面各散百由旬者，表因中四智俱嚴也。吹
X32n0623_p0704b06║萎雨新，表以妙因欲證妙果也。此段經文中，始本
X32n0623_p0704b07║具而因果彰，真俗融而體用足。則欲為出世利生
X32n0623_p0704b08║之事業，復何難乎。萎（音威）△三明成道
X32n0623_p0704b09║諸比丘！大通智勝佛（至）成阿耨多羅三藐三菩提。
X32n0623_p0704b10║此明覺心圓滿也。必謂過十小劫者，劫乃數之總
X32n0623_p0704b11║名，十即一之終數。大窾云：正顯大通智勝，始存一
X32n0623_p0704b12║念垂得之心，即與圓滿菩提歸無所得之心異矣。
X32n0623_p0704b13║即此一念，自生障隔，不得大通，而智亦不勝，直至
X32n0623_p0704b14║數量消忘，而平等佛慧方得現前，方得名為大通
X32n0623_p0704b15║智勝耳。然此亦不過為學家作引緣耳，況小乘守
X32n0623_p0704b16║滅定而不捨，躭小智而不忘，又烏能知甚深無量
X32n0623_p0704b17║平等之佛慧哉？故如來舉此意，使小乘知諸佛智
X32n0623_p0704b18║慧有如此甚深無量，是為未證作證者言耳。若據
X32n0623_p0704b19║大通智勝四字，於空劫已前，那邊更那邊，早已七
X32n0623_p0704b20║華八裂，更說甚麼佛法現前不現前？若於此中有
X32n0623_p0704b21║一法不到，何謂大通？此外有一法不收，何謂智勝？
X32n0623_p0704b22║既曰大通智勝，則包無不容，攝無不盡，若有佛可
X32n0623_p0704b23║成，有生可度，皆兒孫邊事，所謂靈苗異艸，野父慵
X32n0623_p0704b24║鉏，豈智勝之尊有如是事？學者更須細究。△四道
X32n0623_p0704c01║後應供。
X32n0623_p0704c02║其佛未出家時有十六子（至）瞻仰世尊。以偈頌曰：
X32n0623_p0704c03║此明大用畢彰。日月燈有八子皆以意名，而又皆
X32n0623_p0704c04║師妙光受妙光教化，最後者曰然燈，是轉識成智，
X32n0623_p0704c05║乃光光相然之謂也。今智勝居俗時有十六子，表
X32n0623_p0704c06║因果二邊共十六心，意在轉小智而成大智，故今
X32n0623_p0704c07║第十六位即釋迦牟尼，是因果齊到也。故日月燈
X32n0623_p0704c08║八子為因，最後然燈乃釋迦師也，故師資皆以光
X32n0623_p0704c09║言。今之十六乃攝因歸果，故最後之佛即然燈子
X32n0623_p0704c10║也，則師資皆以智稱。其第一名智積者，謂雖具大
X32n0623_p0704c11║智尚有凝滯未至大通也。諸子下，謂若欲捨俗入
X32n0623_p0704c12║真，應將平素所有寶惜愛護之心盡情棄捨，若有
X32n0623_p0704c13║一念聖見不忘，即是金鎻玄關，況其餘耶？故曰聞
X32n0623_p0704c14║父出家皆捨所珍，是一轉一切轉即屬智德。又曰
X32n0623_p0704c15║諸母涕泣，經云寔智菩薩母，言諸者非一母也，涕
X32n0623_p0704c16║泣者割捨所愛即屬斷德，隨送者是智與理冥一
X32n0623_p0704c17║切俱到也。大通智勝今既現形益物，是大用顯發，
X32n0623_p0704c18║其祖轉輪聖王與大臣等親近供養，是全體契入
X32n0623_p0704c19║萬用畢具之際，故曰到已一心瞻仰也。要解云：燈
X32n0623_p0704c20║明之子止言領四天下，表上根唯四大為累而已。
X32n0623_p0704c21║今言各有種種玩好者，表下根有種種欲深心所
X32n0623_p0704c22║著也。捨珍詣佛者，以其有積則未能大通，能捨欲
X32n0623_p0704c23║著可謂智勝矣。
X32n0623_p0704c24║大威德世尊為度眾生故（至）歸命無上尊。
X32n0623_p0705a01║此是會眾讚頌而利賴有準也。大威德下六句，頌
X32n0623_p0705a02║本坐道場等文。如來有折伏之威、攝受之德，故曰
X32n0623_p0705a03║大威德。為欲度脫一切眾生，故於無量億劫修諸
X32n0623_p0705a04║苦行而證菩提，既得成佛而諸願滿足，故讚言善
X32n0623_p0705a05║哉吉祥無上士也。世尊甚希有下八句，頌如是十
X32n0623_p0705a06║小劫等，文大窾云。身體二句，讚身不動。其心二句，
X32n0623_p0705a07║讚心不動。如是身心不動十劫用功，至生滅滅寂
X32n0623_p0705a08║滅現，方得名為究竟永滅，始得安住無漏大菩提
X32n0623_p0705a09║法矣。今者下四句，方出陳我等希遇之緣，謂今見
X32n0623_p0705a10║如來已超三界安隱，得成無上佛道，實為我等得
X32n0623_p0705a11║度之緣，必應得大善利，以故今朝稱慶而亦大歡
X32n0623_p0705a12║喜也。次下出陳歡喜之故，良由六道眾生常苦常
X32n0623_p0705a13║惱，處於無明大夜之中，如盲暝之不識道路，況乏
X32n0623_p0705a14║指示，不知盡苦之道，不知解脫之方，由是長夜昏
X32n0623_p0705a15║昏無歸無救，所以惡趣增而諸天減，出沒三途從
X32n0623_p0705a16║冥入冥，不唯不見佛抑且不聞名，其失利也不勝
X32n0623_p0705a17║言矣。今佛既已得最上道，必興大悲雲普濟群品，
X32n0623_p0705a18║我等聞名見相幸沾最勝利益，所以稱慶歡喜稽
X32n0623_p0705a19║首歸命大導師也。憺怕者，安靜也。憺（音淡）怕（音薄）
X32n0623_p0705a20║△五、請轉法輪。
X32n0623_p0705a21║爾時十六王子偈讚佛已（至）諸天人民重說偈言：
X32n0623_p0705a22║世雄無等倫，百福自莊嚴（至）當轉無上輪。
X32n0623_p0705a23║此十六沙彌請轉法輪也。大窾云：十六沙彌纔得
X32n0623_p0705a24║出家見佛，便有濟世之心，即時請轉法輪，其氣槩
X32n0623_p0705b01║雄視一世，真偉哉大丈夫也。言多所安隱者，能使
X32n0623_p0705b02║愚者智，不肖者賢，懦者立，弱者強，倒懸者解，故曰
X32n0623_p0705b03║多所安隱，饒益天人也。[△@△]偈中先讚佛具足諸智
X32n0623_p0705b04║諸德，故曰為世間第一雄猛，無有同等，無有倫類
X32n0623_p0705b05║之大丈夫也。等者，同也。倫者，類也。百福莊嚴，是福
X32n0623_p0705b06║足。得無上智慧，是慧足。既為兩足之尊，宜當普雨
X32n0623_p0705b07║法雨，度脫我等與一切眾生，令人人得佛智慧，與
X32n0623_p0705b08║佛無殊，是謂皆悉到於一切智地。此處便見十六
X32n0623_p0705b09║沙彌本願所存，不為自求，便有興雲布雨，普濟群
X32n0623_p0705b10║乘之想也。世尊知眾生下，謂如來具足知見，能知
X32n0623_p0705b11║眾生種相體性，即知現前眾生深心所念是何事
X32n0623_p0705b12║也。當以何法教化，令行何等道法，必得何等智，樂
X32n0623_p0705b13║何等法，修何等福。又知過去作何等行業。此皆為
X32n0623_p0705b14║如來明見，無有錯謬，應當隨機授教。此是十六沙
X32n0623_p0705b15║彌請說三乘之意。今我等志在大乘，世尊亦知我
X32n0623_p0705b16║等深心所念，願為轉無上輪，使我等具足二利功
X32n0623_p0705b17║德，亦轉法輪，如今釋迦演大華嚴滿字法輪也。智
X32n0623_p0705b18║佛成道已竟。△二、梵王請法。分二：一、威光照動。
X32n0623_p0705b19║佛告諸比丘：大通智勝佛（至）徧滿世界勝諸天光。
X32n0623_p0705b20║此敘智佛初坐道場，先現六瑞，十劫思惟，方便權
X32n0623_p0705b21║智現前，正垂三菩提利生之時也。十方各五百萬
X32n0623_p0705b22║億佛土，六種震動，總見十界，依報同轉，示理無礙
X32n0623_p0705b23║也。五百萬億，明廣遠之極，又況十方各具是數，而
X32n0623_p0705b24║廣遠亦見其不可量也。幽冥之趣，日月不到，今承
X32n0623_p0705c01║佛光，而皆大明，此又見智勝之不可量也。獄中眾
X32n0623_p0705c02║生，背覺已久，故無所見，今蒙光照，則彼此俱明，故
X32n0623_p0705c03║咸謂忽生眾生，此敘地獄三途之最苦處，光明融
X32n0623_p0705c04║徹也。次言五百萬億佛國中，六欲諸天及色界梵
X32n0623_p0705c05║天，一一六種震動，大光普照，光勝諸天，此又敘三
X32n0623_p0705c06║界天道之最樂處，光明融徹也。以上舉天地二道
X32n0623_p0705c07║中，已攝人等諸道，良以一切眾生無明自覆，故被
X32n0623_p0705c08║眾塵隔越，今承佛力，則一一顯露，一一全彰，故至
X32n0623_p0705c09║十方各五百萬億佛土，而皆大明也。但智佛得菩
X32n0623_p0705c10║提下，該有即放眉間白毫相光，徧照十方各五百
X32n0623_p0705c11║萬億諸佛世界之文，此或譯師及潤文者有脫耳。
X32n0623_p0705c12║何以知然？觀今釋迦欲說大法，即放眉間白毫相
X32n0623_p0705c13║光，而中古日月燈明說大法時，亦放是光，豈上古
X32n0623_p0705c14║智勝如來說此大法之際，而不放是光明耶？故文
X32n0623_p0705c15║中疊疊言光，謂下照地獄，上徹天宮，橫徧五百萬
X32n0623_p0705c16║億佛土，則其光有不可甚言者，豈無放而云然也。
X32n0623_p0705c17║然釋迦光中圓具十法界相，而此不言者，須知此
X32n0623_p0705c18║是我如來親舉遠因。前既具明十界之相，至此不
X32n0623_p0705c19║言可知。況智佛受請之後，初轉法輪，便有六百萬
X32n0623_p0705c20║億那由他人得無漏解脫。此諸人眾，豈當時不於
X32n0623_p0705c21║智勝光中有見有聞，而纔聞三轉四諦，便頓然如
X32n0623_p0705c22║此悟入之深耶。既曰照五百萬億佛土，豈容不具
X32n0623_p0705c23║十界相乎。由此知必然放光而成六瑞也。但前二
X32n0623_p0705c24║佛先說法入定，而後有放光動地，雨華眾喜。今此
X32n0623_p0706a01║先十劫入定，即雨華放光，動地眾喜，而後說法。此
X32n0623_p0706a02║是從本垂迹，乃開張權實之始，明最初相也。日月
X32n0623_p0706a03║燈與釋迦，乃攝迹歸本，會融權實為終，是最後談
X32n0623_p0706a04║也。智佛光照十方，各五百萬億者，明大通之量，是
X32n0623_p0706a05║餘不能及，故曰智勝。若據理表，萬八千土，表十八
X32n0623_p0706a06║界。此五百萬億，當表五陰。其實五陰與十八界，開
X32n0623_p0706a07║合名耳。是異其名，不異其體，何甞二也。則彼佛此
X32n0623_p0706a08║佛，據時論劫，似有今古。而此理智，又何甞二。具眼
X32n0623_p0706a09║者審之。大窾云：釋迦放光，為末後一著。大通放光，
X32n0623_p0706a10║為最初一句。葢最初一句，不異末後一著。故其光
X32n0623_p0706a11║明，亦徹上徹下也。要解謂：夫人以五蘊眾相，和合
X32n0623_p0706a12║有生。而封蔀無明，誠非日月威光所能照燭。及乎
X32n0623_p0706a13║智勝開明，乃知眾生之相，從芒芴間，忽然幻有，亦
X32n0623_p0706a14║若是矣。△二十方梵請分二。一、九方分四。先東方
X32n0623_p0706a15║分七。一、覩光瑞。
X32n0623_p0706a16║爾時東方五百萬億（至）光明照曜倍於常明。
X32n0623_p0706a17║此敘智佛初成正覺，光照十方梵天瑞動之相。因
X32n0623_p0706a18║佛中道智光一照，頓覺宮殿晃耀，倍於常明。然梵
X32n0623_p0706a19║天已不假日月光明，而諸天自有身光，及宮殿園
X32n0623_p0706a20║林俱有光明。今以佛光勝萬萬倍，故各各驚疑恠
X32n0623_p0706a21║問也。△二驚疑念。
X32n0623_p0706a22║諸梵天各作是念（至）以何因緣而現此相。
X32n0623_p0706a23║△三、共相問。
X32n0623_p0706a24║是時諸梵天王（至）為諸梵眾而說偈言。
X32n0623_p0706b01║我等諸宮殿，光明昔未有（至）徧照於十方。
X32n0623_p0706b02║此是梵天各見光明有異，則疑念競生，共一處而
X32n0623_p0706b03║議是光畢竟有何因緣也。梵中一梵，名救一切者，
X32n0623_p0706b04║此正顯為地上菩薩示應之名。眾天各疑，未及出
X32n0623_p0706b05║言議事，唯救一切天王發聲告眾曰：莫是有大德
X32n0623_p0706b06║天人來生於此耶？莫是有佛出現世間，而致有此
X32n0623_p0706b07║大光徧照耶？梵天修禪定，兼修四無量心，故曰大
X32n0623_p0706b08║德天。此天主欲統領諸天，尋光見佛，是為諸天中
X32n0623_p0706b09║之引導師。所謂應以天身得度者，現天身說法也。
X32n0623_p0706b10║設如來不放此光，諸天何緣見佛？則是光之放也，
X32n0623_p0706b11║慈濟曷窮！雖智佛入定十劫，而光照之處，所有人
X32n0623_p0706b12║天生無限勝心。如此者，如來何甞不說法也？此處
X32n0623_p0706b13║妙在眾梵疑念。不疑，何有尋光之舉？不尋光，何有
X32n0623_p0706b14║見佛之緣？不見佛，何得具大神妙智之用哉？△四
X32n0623_p0706b15║尋光明。
X32n0623_p0706b16║爾時五百萬億國土（至）十六王子請佛轉法輪。
X32n0623_p0706b17║此敘東方五百萬億梵王來儀，與宮殿俱者，梵天
X32n0623_p0706b18║宿福深厚，故感宮殿隨身。如世間王者，尚有無窮
X32n0623_p0706b19║妙樂，況天王耶？衣裓盛華，以備作供養也。世間以
X32n0623_p0706b20║金寶為貴，天宮以華為貴，故凡獻供，皆以天華。共
X32n0623_p0706b21║詣西方者，乃尋光所向之處，如十方人，各隨所向
X32n0623_p0706b22║之方，驀直尋之，必得見佛，而亦顯此光無處不周，
X32n0623_p0706b23║無往不在也。見佛處座，是親到親見，非彷彿知聞
X32n0623_p0706b24║者也。不唯見佛，而又見護法請法之眾，則亦將聞
X32n0623_p0706c01║轉法輪矣。由此光照之緣，便頓令梵人入佛知見，
X32n0623_p0706c02║則又何等徑捷？何等簡易？△五興供養。
X32n0623_p0706c03║即時諸梵天王頭面禮佛（至）一心同聲以偈頌曰：
X32n0623_p0706c04║世尊甚希有，難可得值遇（至）惟願哀納受。
X32n0623_p0706c05║梵天人等，既親見如來，則所獻之供，無不虔懇。頭
X32n0623_p0706c06║面禮，身至敬也。同聲說偈，口至敬也。散華奉殿，皆
X32n0623_p0706c07║共一心，意至敬也。須彌本高八萬四千由旬，各以
X32n0623_p0706c08║衣裓之華，散即與等，足見所來者眾。且復供樹者，
X32n0623_p0706c09║樹乃智勝之所依，亦所當供也。樹高十由旬，表智
X32n0623_p0706c10║超十界。各以宮殿獻者，由華供不足以盡其誠，故
X32n0623_p0706c11║復奉以宮殿也。況天人之殿，未甞須臾有間，而一
X32n0623_p0706c12║旦捐捨，表我執已解。願佛處中，是轉凡依而成慧
X32n0623_p0706c13║依，處字留也。偈中先歎佛權實二智，世尊甚希有
X32n0623_p0706c14║兩句歎實，下二句歎權，總明大悲拔苦，故云能救
X32n0623_p0706c15║護一切。天人下四句，歎佛饒益廣大，總明大慈與
X32n0623_p0706c16║樂，故云普皆蒙饒益也。次下述來儀，謂我等所來
X32n0623_p0706c17║之方，已經五百萬億國土，捨梵宮深禪妙樂，遠遠
X32n0623_p0706c18║至此，無非為見佛而來。據理從凡入聖，須經五十
X32n0623_p0706c19║位，因行具足，方得親到佛境。捨深禪定，即是發迴
X32n0623_p0706c20║向心，頓希佛果妙樂也。○問：雨華如山，樹座猶下，
X32n0623_p0706c21║其相如何？答：不思議事，彼此不礙也。△六請說法。
X32n0623_p0706c22║爾時諸梵天王偈讚佛已（至）一心同聲而說偈言：
X32n0623_p0706c23║世雄兩足尊，惟願演說法，以大慈悲力，度苦惱眾生。
X32n0623_p0706c24║兩足者，定慧二嚴也。天台云：既云度苦惱眾生，即
X32n0623_p0707a01║是請轉半字。如今佛鹿苑中說三藏教，度五濁八
X32n0623_p0707a02║苦眾生也。[△@△]長行曰：開涅槃道頌中云：惟願演說
X32n0623_p0707a03║法，焉知定請半字？況地上應身之士，志願佛道，故
X32n0623_p0707a04║云以大慈悲力。且慈能與四聖之樂，悲能拔六凡
X32n0623_p0707a05║之苦，則請意槩可見矣。△七、佛默許。
X32n0623_p0707a06║爾時，大通智勝如來默然許之。
X32n0623_p0707a07║默許者，由梵天來意，所以合佛放光說法時至之
X32n0623_p0707a08║心，故口不言而心允矣。知音謂世說云：世尊以默
X32n0623_p0707a09║然為許可。初佛本坐道場已成佛矣，但由一乘實
X32n0623_p0707a10║相把住大緊，不唯諸佛不現，即親生十六王子亦
X32n0623_p0707a11║不得能親近，況十方各五百萬億國土諸梵天王
X32n0623_p0707a12║而皆來乎？所以謂之垂得菩提也。及思惟過十小
X32n0623_p0707a13║劫已，放開一線，以實開權，得其諸佛度生方便，則
X32n0623_p0707a14║王子來而梵天亦來，始謂之得成菩提。可見得成
X32n0623_p0707a15║菩提之言，亦只使眾生見相作佛耳。方便權智有
X32n0623_p0707a16║如此之妙，故諸佛成道必欲先說三乘也。葢娑婆
X32n0623_p0707a17║世界教體如是，眾生利於耳根，從聞得入，是以下
X32n0623_p0707a18║文智佛受十方梵天請訖，即先轉四諦因緣，然後
X32n0623_p0707a19║乃為十六王子說一乘實相也。此雖敘智佛成道
X32n0623_p0707a20║來十方梵天之事，其實發明方便品我釋迦始坐
X32n0623_p0707a21║道場，觀樹經行諸梵天王請轉法輪之儀，下九方
X32n0623_p0707a22║文雖有增損，皆不外此，可以例通。△二、東南方分
X32n0623_p0707a23║七：一、覩光瑞。
X32n0623_p0707a24║又，諸比丘！東南方（至）各自見宮殿光明照曜。
X32n0623_p0707b01║△二驚疑念。
X32n0623_p0707b02║昔所未有。歡喜踊躍，生希有心。
X32n0623_p0707b03║△三、共相問。
X32n0623_p0707b04║即各相詣共議此事（至）為諸梵眾而說偈言。
X32n0623_p0707b05║是事何因緣，而現如此相？（至）度脫苦眾生。
X32n0623_p0707b06║諸梵中首有曰大悲者，亦是寄位示跡之稱。觀其
X32n0623_p0707b07║發言，皆是決定有知識者之語，謂當共一心求。又
X32n0623_p0707b08║曰：多是佛出世，度苦惱眾生。其意可見。△四尋光
X32n0623_p0707b09║明。
X32n0623_p0707b10║爾時五百萬億諸梵天王（至）十六王子請佛轉法輪。
X32n0623_p0707b11║東南方人，或向西方北方，亦未甞不可。而必曰西
X32n0623_p0707b12║北方者，所謂驀直去也。稍有增差，則不中矣。推尋
X32n0623_p0707b13║二字，是勤勇無間之功。雖尋至千萬億土外，得見
X32n0623_p0707b14║智勝如來。其實此光，亦即各各殿中，未出門時，所
X32n0623_p0707b15║見之光也。雖然，若不尋光，何能見佛。所謂知即得
X32n0623_p0707b16║也。△五興供養。
X32n0623_p0707b17║時諸梵天王頭面禮佛（至）一心同聲以偈頌曰：
X32n0623_p0707b18║聖主天中王迦陵頻伽聲（至）今得值世尊。
X32n0623_p0707b19║聖中之聖曰主，天中之天曰王。闞澤云：孔老之教，
X32n0623_p0707b20║奉天而行，不敢違天；釋迦之教，諸天奉行，不敢違
X32n0623_p0707b21║佛，故曰天中王也。迦陵頻伽，此云妙聲鳥。正法念
X32n0623_p0707b22║經云：山名曠野，其中多有迦陵頻伽出妙音聲。如
X32n0623_p0707b23║是美音，若天、若人、緊那羅等，無能及者，唯除佛音。
X32n0623_p0707b24║此亦借之以況勝也，非佛音似之。直指云：一百八
X32n0623_p0707c01║十劫，表百八煩惱為眾生障，障重則惡多，惡多而
X32n0623_p0707c02║天減，是天之所憂也。今幸佛出，作人天眼，為九界
X32n0623_p0707c03║所歸，真大慈悲父也。[△@△]已入惡道者，如來有種種
X32n0623_p0707c04║方便，救之令出；未入者，亦以種種方便，護之不入。
X32n0623_p0707c05║故有大哀愍，饒益眾生。今者遇佛，決非小緣，由宿
X32n0623_p0707c06║植福，有斯慶幸也。△六請說法。
X32n0623_p0707c07║爾時諸梵天王偈讚佛已（至）一心同聲而說偈言：
X32n0623_p0707c08║大聖轉法輪顯示諸法相（至）忍善者增益。
X32n0623_p0707c09║既得見佛，必希聞法。若但見而無聞，亦何所益？故
X32n0623_p0707c10║必欲請說法也。諸法相者，即陰、處、界三，並諦、緣、度
X32n0623_p0707c11║等諸法之相。苦惱，即火宅六道諸眾生也。忍善者，
X32n0623_p0707c12║即七方便人得諸法忍，善道增長，必至惡法減損
X32n0623_p0707c13║矣。△七、佛默許。
X32n0623_p0707c14║爾時，大通智勝如來默然許之。
X32n0623_p0707c15║△三、南方分七：一、覩光瑞。
X32n0623_p0707c16║又，諸比丘！南方（至）各自見宮殿光明照曜。
X32n0623_p0707c17║△二驚疑念。
X32n0623_p0707c18║昔所未有。歡喜踊躍，生希有心。
X32n0623_p0707c19║△三、共相問。
X32n0623_p0707c20║即各相詣共議此事（至）為諸梵眾而說偈言。
X32n0623_p0707c21║我等諸宮殿，光明甚威曜（至）為佛出世間。
X32n0623_p0707c22║梵主之名曰妙法者，似為已得大通智者之名，故
X32n0623_p0707c23║能統眾尋光。所謂此非無因緣而必欲求之，又謂
X32n0623_p0707c24║過百千劫未曾見此相，則知百千劫前曾已見矣，
X32n0623_p0708a01║益知其為示應之跡也。△四尋光明。
X32n0623_p0708a02║爾時五百萬億諸梵天王（至）請佛轉法輪。
X32n0623_p0708a03║△五興供養。
X32n0623_p0708a04║時諸梵天王頭面禮佛（至）一心同聲以偈頌曰：
X32n0623_p0708a05║世尊甚難見，破諸煩惱者（至）惟願垂納受。
X32n0623_p0708a06║頌中先讚佛斷德，諸煩惱即五住無明盡也。一百
X32n0623_p0708a07║三十劫，出陳難見之證。饑渴者，指六道眾生，謂佛
X32n0623_p0708a08║不出世則無法喜禪悅解脫之漿濟之，今既出世
X32n0623_p0708a09║使六道眾生皆得法雨充滿而熱惱清涼也。昔所
X32n0623_p0708a10║未覩下，讚佛智德，智慧希有難可值遇，正如優曇
X32n0623_p0708a11║華一切皆愛樂也。言宮殿蒙光嚴飾者，一一皆準
X32n0623_p0708a12║華嚴經說，有不可思議眾寶莊嚴，以此微妙宮殿
X32n0623_p0708a13║奉供如來，是知虔誠至矣。△六請說法。
X32n0623_p0708a14║爾時諸梵天王偈讚佛已（至）一心同聲以偈頌曰：
X32n0623_p0708a15║惟願天人尊，轉無上法輪（至）當演深遠音。
X32n0623_p0708a16║梵王請法之心，不為自求。曰令一切世間者，總該
X32n0623_p0708a17║六道。別舉魔梵，是世間善惡一對。沙門與婆羅門，
X32n0623_p0708a18║是世間邪正一對。次結云皆獲安隱者，謂佛若轉
X32n0623_p0708a19║法輪時，使世間善惡邪正染淨智愚，無不皆獲安
X32n0623_p0708a20║穩也。擊皷警其同臻寶所，吹螺促其念念不退，雨
X32n0623_p0708a21║雨澤其六道枯槁。此請開三，當演深遠音。乃請顯
X32n0623_p0708a22║一，以彰最極之談。始完復梵主本名，葢為請說自
X32n0623_p0708a23║家妙法耳。△七、佛默許。
X32n0623_p0708a24║爾時，大通智勝如來默然許之。
X32n0623_p0708b01║△四、總明六方。
X32n0623_p0708b02║西南方乃至下方，亦復如是。
X32n0623_p0708b03║乃至者，超略西方、西北方、北方、東北方，并西南與
X32n0623_p0708b04║下方共六方。亦復如是者，謂每方各五百萬億梵
X32n0623_p0708b05║天，於其光照生疑共議，尋光見佛處座，及八部王
X32n0623_p0708b06║子請法修供等，皆如前式，故不必繁辭，槩如之也。
X32n0623_p0708b07║已上明方力竟。△二、明上方。分六：一、覩光瑞。
X32n0623_p0708b08║爾時，上方五百萬億（至）所止宮殿光明威曜。
X32n0623_p0708b09║△二驚疑念。
X32n0623_p0708b10║昔所未有。歡喜踊躍，生希有心。
X32n0623_p0708b11║△三、共相問。
X32n0623_p0708b12║即各相詣共議此事（至）為諸梵眾而說偈言。
X32n0623_p0708b13║今以何因緣我等諸宮殿（至）為佛出世間。
X32n0623_p0708b14║序眾科中，曾有尸棄為娑婆世界主，此云頂髻，今
X32n0623_p0708b15║言向下方過五百萬億國尋光見佛，或即此娑婆
X32n0623_p0708b16║主也。如華藏莊嚴香水海內蓮華中所有二十重
X32n0623_p0708b17║世界，此娑婆在第十三層內，彼中從一層上至二
X32n0623_p0708b18║層，謂此上過佛剎微塵數世界，有世界名種種香
X32n0623_p0708b19║蓮華，佛號師子光，二佛剎微塵數世界圍遶至娑
X32n0623_p0708b20║婆，便謂過十三佛剎微塵世界，則五百萬億國近
X32n0623_p0708b21║之近矣。△四尋光明。
X32n0623_p0708b22║爾時五百萬億諸梵天王（至）請佛轉法輪。
X32n0623_p0708b23║△五興供養。
X32n0623_p0708b24║時諸梵天王頭面禮佛（至）一心同聲以偈頌曰：
X32n0623_p0708c01║善哉見諸佛救世之聖尊（至）皆共成佛道。
X32n0623_p0708c02║善哉是喜幸意。曰見諸佛者，顯佛佛道同，見一佛
X32n0623_p0708c03║即諸佛也。救世者，佛為大醫王，既瘳眾生身心等
X32n0623_p0708c04║病。以三界為獄者，即火宅中人為煩惱諸結之所
X32n0623_p0708c05║囚繫，唯如來能勉令出于三界。此四句讚佛悲心。
X32n0623_p0708c06║普智下四句，讚如來智德，謂如來具無量智為天
X32n0623_p0708c07║人所尊，以種種方便哀愍一切也。群萌即群生也，
X32n0623_p0708c08║艸之初生曰萌，謂群生皆有善種萌于心中，特無
X32n0623_p0708c09║緣以發之耳。今幸如來開甘露門普潤群萌，使善
X32n0623_p0708c10║道發生也。次頌久不遇佛善根不萌，謂此土從無
X32n0623_p0708c11║量劫來空過無佛，不蒙聖化久矣。至於智勝如來
X32n0623_p0708c12║未出已前，十方眾生不覩佛光，皆在無明黑暗地
X32n0623_p0708c13║上起惑造業，以惡業增熾故惡道長，善不能修故
X32n0623_p0708c14║天人滅。即有生于天上人間者，由善力輕微，色力
X32n0623_p0708c15║慧力俱皆減少，此是薄福德人所招之苦果也。下
X32n0623_p0708c16║出苦因，由不見佛不聞法故，常行十惡無明愈重，
X32n0623_p0708c17║則樂與樂想二俱喪失，使智慧莊嚴因忘果喪矣。
X32n0623_p0708c18║不具正知見故住持邪見，以苦捨苦不識善儀，其
X32n0623_p0708c19║死必墮惡道無疑矣。佛為世間眼下八句，慶佛出
X32n0623_p0708c20║世開人天正眼，超彼群萌出于三界，實為我等深
X32n0623_p0708c21║生慶幸矣。次四句，貢殿求納。末四句，發心迴向不
X32n0623_p0708c22║為自求，所謂自未得度先度人者，菩薩發心也。△
X32n0623_p0708c23║六請說法。
X32n0623_p0708c24║爾時五百萬億諸梵天王（至）時諸梵天王而說偈言：
X32n0623_p0709a01║世尊轉法輪擊甘露法皷（至）無量劫習法。
X32n0623_p0709a02║此敘諸梵正請法也。多所安隱，對前佛未出世，十
X32n0623_p0709a03║方暗瞑，惡道增長，甚不安穩也。多所度脫，對前超
X32n0623_p0709a04║出成正覺，喜歎未曾有，令一切眾生普皆成佛，可
X32n0623_p0709a05║謂多所度脫也。頌文前四句，謂如來出世，必說法
X32n0623_p0709a06║度生，曰開示涅槃道，似明權也。末四句，乃請顯實，
X32n0623_p0709a07║故曰哀愍敷演無量劫所習法也。直指云：從前所
X32n0623_p0709a08║敘十方梵天來儀，雖分次第，而實十方一齊同見
X32n0623_p0709a09║光照，同時共議，同時隨方尋光而至中央，同時見
X32n0623_p0709a10║佛，同時獻供，同時請法，則知光明圓照，其境界甚
X32n0623_p0709a11║不可思議也。結緣遠由已竟。△二、結緣近由。分二：
X32n0623_p0709a12║一、先轉半字法輪。又三：一、如來受請。
X32n0623_p0709a13║爾時大通智勝如來（至）及十六王子請。
X32n0623_p0709a14║此正彰結緣之近由也。由佛受請說法，故十六王
X32n0623_p0709a15║子後得覆講，此所以正作結緣也。△二、正轉法輪。
X32n0623_p0709a16║即時三轉十二行法輪。
X32n0623_p0709a17║此敘智佛初成正覺，受請出定，初轉小乘四諦十
X32n0623_p0709a18║二因緣法輪也。直指云：初標法相，應機不違，故曰
X32n0623_p0709a19║即時。因說法轉煩惱成菩提，轉生死成涅槃，故名
X32n0623_p0709a20║為轉。三度開示，故云三轉。法輪者，謂如來以法為
X32n0623_p0709a21║輪，運載眾生出生死也。大窾云：先小後大，古佛恒
X32n0623_p0709a22║規，故先說四諦也。言三轉者，一示相轉，謂此是苦
X32n0623_p0709a23║逼迫性，此是集招感性，此是滅可證性，此是道可
X32n0623_p0709a24║修性也。言示相者，謂以四諦之相示之也。苦有三
X32n0623_p0709b01║苦八苦，即三界內外六道生死皆苦也。以逼迫為
X32n0623_p0709b02║義，由此身相是生老病死之宅，因有此身眾苦逼
X32n0623_p0709b03║迫不得自在，故曰逼迫性也。集謂此苦身皆由自
X32n0623_p0709b04║己貪愛五欲之所招，即發業潤生無明，亦乃見思
X32n0623_p0709b05║二惑之所集，故曰招感性也。滅謂欲出苦果，須是
X32n0623_p0709b06║證寂滅涅槃無為深法，故曰可證性也。道謂欲證
X32n0623_p0709b07║寂滅，須修道品，即三十七品助道之法，故曰可修
X32n0623_p0709b08║性也。二勸修者，復以四法勸彼修進，謂此是苦，汝
X32n0623_p0709b09║應知，此是集，汝應斷，此是滅，汝應證，此是道，汝應
X32n0623_p0709b10║修。三作證者，復以自己所證以勵之也，謂此是苦，
X32n0623_p0709b11║我已知，汝亦應知，此是集，我已斷，汝亦應斷，此是
X32n0623_p0709b12║滅，我已證，汝亦應證，此是道，我已修，汝亦應修。轉
X32n0623_p0709b13║必三者，以根有三等差別故也。十二行者，由示相
X32n0623_p0709b14║轉，得知苦集滅道，有世間出世間因果，名見道行。
X32n0623_p0709b15║由勸修，得知苦集應斷，滅道應修，名修道行。由作
X32n0623_p0709b16║證，得知有學研真斷惑為賢，無學真窮惑盡為聖
X32n0623_p0709b17║之階級，名證果行。每諦三轉，共成十二行法輪也。
X32n0623_p0709b18║若沙門、婆羅門，若天、魔、梵及餘世間所不能轉。
X32n0623_p0709b19║此料簡不能轉者也。直指云：沙門雖是佛子，初非
X32n0623_p0709b20║佛說，且不自知。婆羅門若非僧化，尚且不信。諸天
X32n0623_p0709b21║正樂，魔尚破法，梵嗜禪寂。已上通屬有漏，俱不能
X32n0623_p0709b22║轉。餘謂四果支佛，名智正覺，世間僅能奉佛自利，
X32n0623_p0709b23║俱不敢以轉為言。惟佛與佛，乃能轉耳。
X32n0623_p0709b24║謂是苦、是苦集、是苦滅、是苦滅道。
X32n0623_p0709c01║此正示四諦。苦指身言，示有身則有生老病死等
X32n0623_p0709c02║苦，逼迫身心，非樂也。是苦集者，集乃招感也，示苦
X32n0623_p0709c03║果因。貪嗔痴慢等見思為因，謂知苦則應斷集，此
X32n0623_p0709c04║為世間因果也。是苦滅者，滅謂法性寂滅，可證性
X32n0623_p0709c05║也。亦連苦言者，示此逼迫苦惱身心中，即具諸佛
X32n0623_p0709c06║菩薩不生不滅之真性也。是苦滅道者，道即八忍
X32n0623_p0709c07║八智三十七品，可修性也。連苦滅二諦言者，謂欲
X32n0623_p0709c08║斷諸苦，證寂滅樂，非修此道法，則不可也。此所謂
X32n0623_p0709c09║慕滅修道，為出世間因果也。此三轉中，最初示相
X32n0623_p0709c10║轉業，已具勸修作證二轉，故四諦皆以是苦為言。
X32n0623_p0709c11║以集滅道三諦，皆由先知而得故也。
X32n0623_p0709c12║及廣說十二因緣法（至）生緣老死憂悲苦惱。
X32n0623_p0709c13║此明十二緣法為流轉門也。前於序品中曾已略
X32n0623_p0709c14║釋，今依天台，謂展轉感果為因，互相由藉為緣。無
X32n0623_p0709c15║明者，過去一切煩惱皆是無明，體即是痴，迷暗為
X32n0623_p0709c16║性，無所明了，故即是惑也。行即過去世造作諸業，
X32n0623_p0709c17║作為運用，由惑造業，故曰無明緣行。此屬過去二
X32n0623_p0709c18║支因。識有了別義，以業成故，牽生三界，意識妄動，
X32n0623_p0709c19║投托母胎，故曰行緣。識既托胎，即有煖、息、識三事，
X32n0623_p0709c20║七日一轉而成心色，名即心，色即質，故云識緣名
X32n0623_p0709c21║色。六入謂根為塵之所入，既有心色，即成就六根，
X32n0623_p0709c22║故云名色緣六入。觸乃出胎已後，由根對塵而未
X32n0623_p0709c23║能了知，故云六入緣觸。受即領納為名，由根觸境，
X32n0623_p0709c24║領受好惡等事，雖能了別，然未能起貪愛之心，故
X32n0623_p0710a01║云觸緣受。自識至受為現在五支果。愛即貪求種
X32n0623_p0710a02║種勝妙資具及色欲等境而起貪愛，故云受緣愛。
X32n0623_p0710a03║取謂既於諸境起愛著心，必欲追求貪取，故云愛
X32n0623_p0710a04║緣取。有謂既生取著，惑業重結，善惡因果必受後
X32n0623_p0710a05║有，故云取緣有。此復為現在三支因，俱屬煩惱，與
X32n0623_p0710a06║過去無明緣行并同。生謂六道中受生也，由現在
X32n0623_p0710a07║有此善惡因果，未來必定于三界受生，故云有緣
X32n0623_p0710a08║生。老死謂受生之身熟壞也。此復為未來二支果。
X32n0623_p0710a09║憂悲苦惱即老死中之苦境也。已上緣緣相生，名
X32n0623_p0710a10║流轉門，所謂無明、受、取三煩惱。行有二支屬業道，
X32n0623_p0710a11║從識至受并生死七事，同名一苦道，即惑業苦也。
X32n0623_p0710a12║無明滅則行滅（至）生滅則老死憂悲苦惱滅。
X32n0623_p0710a13║此為還滅門也。大窾，謂如無明一法，先用推因智
X32n0623_p0710a14║以推其因，次用審因智以審其因，次第推審，三世
X32n0623_p0710a15║皆無自體，方得除滅。一法既爾，諸法皆然，故無明
X32n0623_p0710a16║滅，乃至生死滅也。約苦集，則有無明，乃至有老死。
X32n0623_p0710a17║約滅道，則無明滅，乃至老死都滅也。○問：無明有
X32n0623_p0710a18║界內界外粗細之無明，此滅何等無明耶？答：此斷
X32n0623_p0710a19║界內之粗相，即發業潤生之無明也。若界外無明，
X32n0623_p0710a20║初住分斷，至等覺方能永滅。△三、聞法得道。
X32n0623_p0710a21║佛於天人大眾之中（至）無量無邊不可稱數。
X32n0623_p0710a22║此謂智佛說法，令聞者得利益也。說是法者，即前
X32n0623_p0710a23║三轉十二行法輪也。六百萬億等，明機益之多。不
X32n0623_p0710a24║受一切法者，即根境不偶，得入初果，不受諸塵迷
X32n0623_p0710b01║惑，成苦集流轉也。諸漏即三漏。得解脫者，謂于三
X32n0623_p0710b02║界諸漏既盡，則心無繫，子果雙脫，得無學道，故曰
X32n0623_p0710b03║心得解脫。既得無學，證寂滅果，必得具深妙禪定，
X32n0623_p0710b04║由定深故發諸通，謂三明八解也。義相一如前釋。
X32n0623_p0710b05║已上敘第一會說法利益之眾，第二、三、四再敘多
X32n0623_p0710b06║會說法。由說法久，故化機眾但曰不可稱數，眾雖
X32n0623_p0710b07║多而得益不二，皆得不受一切法等，故曰從是已
X32n0623_p0710b08║後等也。知音謂此雖敘智佛說法之事，其實申明
X32n0623_p0710b09║方便品偈中我釋迦趣波羅奈，為五比丘說，是名
X32n0623_p0710b10║轉法輪等文。八解脫即八背捨，事出大窾甚明。△
X32n0623_p0710b11║二、再轉滿字法輪。分七：一、王子出家。
X32n0623_p0710b12║爾時十六王子（至）求阿耨多羅三藐三菩提。
X32n0623_p0710b13║此明十六王子聞四諦法，捨俗為僧也。沙彌，此云
X32n0623_p0710b14║息慈，謂息惡行慈也。諸根者，由六根清淨，故云通
X32n0623_p0710b15║利。此敘夙植慧因也。已曾下，敘夙植福因。求菩提
X32n0623_p0710b16║下，方敘明由夙植福慧故，一出家即欲求上乘也。
X32n0623_p0710b17║知音云：準前請法偈云：度脫于我等，及諸眾生類，
X32n0623_p0710b18║為分別顯示，令得是智慧。則知上節是度脫眾生，
X32n0623_p0710b19║分別顯示諦緣之法，令得二乘智慧已。此節是申
X32n0623_p0710b20║請度脫于我等，為分別顯示阿耨菩提，令得大乘
X32n0623_p0710b21║智慧也。△二、請佛說法。
X32n0623_p0710b22║俱白佛言世尊（至）深心所念佛自證知。
X32n0623_p0710b23║此正請求大乘也。直指謂彼無量聲聞，志願小果，
X32n0623_p0710b24║皆已得遂，亦當遂我等大乘志願，說阿耨菩提之
X32n0623_p0710c01║法也。我等聞已者，希聞慧為大乘因。皆共修學者，
X32n0623_p0710c02║希修慧為大乘果。志願下，皆欲開示悟入佛之知
X32n0623_p0710c03║見也。深心所念，該六度四攝等法，為學大乘之本。
X32n0623_p0710c04║論云：一者直心，正念真如法故，以求菩提，即真如
X32n0623_p0710c05║也。二者深心，樂集一切善法故。三者大悲心，願度
X32n0623_p0710c06║一切眾生苦故。三俱攝在所念二字中。佛自證知
X32n0623_p0710c07║者，謂我等所念，佛無不以現量證知也。此為下文
X32n0623_p0710c08║覆說伏案。[△@△]王子纔出家，便有食牛氣矣。謂欲求
X32n0623_p0710c09║無上道，于四弘誓中，即佛道誓成；皆共修學，即法
X32n0623_p0710c10║門誓學；深心中有大悲心，即眾生誓度；所念二字，
X32n0623_p0710c11║即攝煩惱誓斷。謂如此弘誓，乃我等今欲成就者，
X32n0623_p0710c12║唯佛自知也。△三、隨眾求度。
X32n0623_p0710c13║爾時轉輪聖王所將眾中（至）亦求出家。王即聽許。
X32n0623_p0710c14║王子儲君，既能捨寶位出家，則下者宜勉矣。八萬
X32n0623_p0710c15║億乃侍從之輩，既能操高尚之志，則上者加勵焉。
X32n0623_p0710c16║王即聽許，是因之而轉，甚適所懷也。直指云：約理，
X32n0623_p0710c17║前六百萬億人受益，表轉六識。今十六王子，表轉
X32n0623_p0710c18║八識。真妄同稱，以明真俗不二。轉輪聖王，表轉白
X32n0623_p0710c19║淨識，與本經妙莊嚴王同旨。所將八萬億人，表轉
X32n0623_p0710c20║八識。心所出家，表出十八界家。此又是智佛一會
X32n0623_p0710c21║大關要處。△四、如來受請。
X32n0623_p0710c22║爾時彼佛受沙彌請（至）皆共受持諷誦通利。
X32n0623_p0710c23║此明智佛受請經劫而說也。然過二萬劫爾乃為
X32n0623_p0710c24║說者，亦所謂久默斯要也。天台云：過二萬劫者，上
X32n0623_p0711a01║既為三乘說諦緣等教，後受諸子請說法華，故知
X32n0623_p0711a02║中間不容默然無說，於二萬劫中必說方等般若
X32n0623_p0711a03║也。故下偈文云：說六波羅蜜，及諸神通事，如今說
X32n0623_p0711a04║方等，多明不思議神通之事。又偈云：分別真實法，
X32n0623_p0711a05║即大品明實相般若也。直指謂彼增劫出世故過
X32n0623_p0711a06║二萬劫，此減劫只四十年，二俱是待機成熟方顯
X32n0623_p0711a07║寔也。約理釋迦先二十年說小教以明出俗入真，
X32n0623_p0711a08║中二十二年說般若以明真俗雙超，後七年說法
X32n0623_p0711a09║華涅槃以明真俗一如，由此則知智佛二萬劫時
X32n0623_p0711a10║以無說而顯說般若，為十六王子蕩除真俗二執
X32n0623_p0711a11║皆盡，故曰過二萬劫已乃於四眾說法華經也。[△@△]
X32n0623_p0711a12║說是經已下，照上云我等聞已，皆共修學之文，見
X32n0623_p0711a13║行顧其言也。受者，領納於心，不遺一字。持者，拳拳
X32n0623_p0711a14║服膺，守而不失。諷誦者，諷讀而誦習也。通利者，於
X32n0623_p0711a15║權實理事，無不融通而成利益也。△五、會眾開解。
X32n0623_p0711a16║說是經時，十六菩薩沙彌（至）千萬億種皆生疑惑。
X32n0623_p0711a17║此又明聞經者信力深淺，有得不得之機也。天台
X32n0623_p0711a18║云：十六沙彌及二乘即信解眾，是根已成熟之上
X32n0623_p0711a19║機也。其餘千萬生疑不解，即未熟之機，屬下根也。
X32n0623_p0711a20║由此復于十六王子聽覆講，作結緣遠因。△六、說
X32n0623_p0711a21║經時節。
X32n0623_p0711a22║佛說是經，於八千劫未曾休廢。
X32n0623_p0711a23║日月燈明，六十小劫說此妙法，謂如食頃。智佛八
X32n0623_p0711a24║千劫說此妙法，未曾休廢。未休廢者，不止息也。所
X32n0623_p0711b01║謂晝夜熾然，塵剎靡間，其實又促於食頃。也此莫
X32n0623_p0711b02║是溪聲不盡流今古，山色空濛綠大千麼？△七、說
X32n0623_p0711b03║已入定。
X32n0623_p0711b04║說是經已，即入靜室，住于禪定八萬四千劫。
X32n0623_p0711b05║智佛說經，何甞不與定俱。今言入靜室者，即入諸
X32n0623_p0711b06║法空室，是泯從前所有說相，欲十六沙彌忘能所
X32n0623_p0711b07║滅影相耳。入定必經八萬四千劫者，是欲令王子
X32n0623_p0711b08║成結緣事，而能益己益人也。且疑惑之眾，機不在
X32n0623_p0711b09║佛，而在王子者，由佛境甚深，急難契會，故得於差
X32n0623_p0711b10║別智中，漸漸修學，為遠因也。天台云：智佛入定，正
X32n0623_p0711b11║是結緣近由。由佛入定，故千萬億種疑惑者，無所
X32n0623_p0711b12║詰問，始得十六沙彌為其覆講，以結緣也。直指云：
X32n0623_p0711b13║入靜室者，表攝用歸體也。此時生佛一如，寂照不
X32n0623_p0711b14║二，故曰住於禪定，為十六王子。我法二執，未易融
X32n0623_p0711b15║化，故佛住定八萬四千劫，以待其八識體中，生住
X32n0623_p0711b16║異滅，四相無明，漸次破除也。結緣之由已竟。△二、
X32n0623_p0711b17║正與結緣，分二：一、法說結緣，又三：一、明昔結緣，又
X32n0623_p0711b18║四：一、知佛入定。
X32n0623_p0711b19║時十六菩薩沙彌，知佛入室寂然禪定。
X32n0623_p0711b20║既曰菩薩，而又以沙彌名者，此為智佛所稱讚也。
X32n0623_p0711b21║據後云：是十六菩薩沙彌，甚為希有。況亦是不忘
X32n0623_p0711b22║根本，為童真應法之稱也。（有云：七歲至十三歲為驅烏沙彌，十四至十九
X32n0623_p0711b23║為應法沙彌，二十七已上為名字沙彌。準前曰：皆以童子出家，即應法沙彌也。）言知佛禪
X32n0623_p0711b24║寂者，可以得佛心矣。佛知疑惑者機不在己，故即
X32n0623_p0711c01║入室，欲令彼諸王子代為說法，使不信不解者得
X32n0623_p0711c02║信解耳。△二王子覆講。
X32n0623_p0711c03║各升法座亦於八萬四千劫（至）廣說分別妙法華經。
X32n0623_p0711c04║此是王子知佛入寂之意，乃乘時乘機而廣說是
X32n0623_p0711c05║經也。知音曰：沙彌知不信者機緣在己而不在佛，
X32n0623_p0711c06║故代佛揚化，各升法座覆講，各化眾多，令發大心，
X32n0623_p0711c07║使昔之生疑不信者皆信，化令下根成上根矣。△
X32n0623_p0711c08║三、眾得利益。
X32n0623_p0711c09║一一皆度六百萬億那由他（至）三藐三菩提心。
X32n0623_p0711c10║各各於八萬四千劫，說法不輟。而所度如是眾多，
X32n0623_p0711c11║令發大心。足見前來請法聞經之騐，而利人之効，
X32n0623_p0711c12║速如此也。此中靈應，在示教利喜四字。示教者，即
X32n0623_p0711c13║以佛知見開示之也。利喜者，即令悟入佛知見，而
X32n0623_p0711c14║致法喜充徧也。可見十六菩薩，善繼化緣，不負所
X32n0623_p0711c15║學。△四、佛從定起。
X32n0623_p0711c16║大通智勝佛（至）汝等皆當數數親近而供養之。
X32n0623_p0711c17║此是智佛起定，喜歎其法通而得機也。直指云：按
X32n0623_p0711c18║文勢，先云說已即入靜室等，如此會序品云佛說
X32n0623_p0711c19║此經已，入於無量義處，身心不動，同示實相體也。
X32n0623_p0711c20║智佛過八萬四千劫，從三昧起，讚十六王子堪為
X32n0623_p0711c21║大乘法器者，即如此會方便品世尊從三昧起，告
X32n0623_p0711c22║舍利弗，雙歎權實，同示實相用也。○甚為希有一
X32n0623_p0711c23║句，是極讚之辭。正應此妙法蓮華時一現耳。諸根
X32n0623_p0711c24║通利兩句，即三明六通皆已具足。供養多佛，歎修
X32n0623_p0712a01║福。受持佛智，明修慧。常修梵行一句，是兼修福智
X32n0623_p0712a02║也。由此則三覺將圓，萬德將具，而自利之功滿矣。
X32n0623_p0712a03║惟倒駕慈舟，利生為事。故曰：開示眾生，令入其中。
X32n0623_p0712a04║其中者，即佛智海中也。此之授記，不必更待未來
X32n0623_p0712a05║供多佛，持多法，即現前已等正覺矣。汝等下，屬囑
X32n0623_p0712a06║累。但文少唱滅一節，正顯智佛無始終相，不似今
X32n0623_p0712a07║釋迦化身作始終說也。言汝等皆當數數親近而
X32n0623_p0712a08║供養者，是欲成就未來諸佛轉識成智之相。故知
X32n0623_p0712a09║智佛決定無唱滅義，明矣。然前謂彼佛滅度已來，
X32n0623_p0712a10║甚大久遠者，乃世尊以古對今，為今會眾明久遠
X32n0623_p0712a11║耳。非智佛親口唱滅，如日月燈與今釋迦也。況偈
X32n0623_p0712a12║中明言：如來無礙智，知彼佛滅度。及聲聞菩薩，如
X32n0623_p0712a13║見今滅度。況今應身如來滅度，尚爾非寔，豈智佛
X32n0623_p0712a14║有實滅耶？其所以示生滅者，對五濁眾生具足生
X32n0623_p0712a15║滅者為言。不然，既佛佛唱滅，何獨智佛不自唱滅？
X32n0623_p0712a16║學者審之。數（音朔）
X32n0623_p0712a17║所以者何若聲聞、辟支佛（至）三菩提如來之慧。
X32n0623_p0712a18║知音云：上言汝等皆當數數親近，是勉聽眾學沙
X32n0623_p0712a19║彌植福因也。所以下，雖是徵辭，其實勉聽眾學沙
X32n0623_p0712a20║彌植慧因也。是人皆當下，為其聽眾授廣記，亦當
X32n0623_p0712a21║如沙彌成兩足尊之果也。此眾初不信受，佛即入
X32n0623_p0712a22║定，如醫師見子不肯服藥，即往他國示寂也。今一
X32n0623_p0712a23║信受，便與其記，亦如醫師見子肯服，仍舊還歸也。
X32n0623_p0712a24║此雖述智佛證十六沙彌深心本願，其實伸明方
X32n0623_p0712b01║便品我釋迦從三昧安詳而起，因身子為諸聲聞
X32n0623_p0712b02║說妙法授廣記義也。是知智佛前受請說妙法，如
X32n0623_p0712b03║釋迦說華嚴、般若、方等之時也。以華嚴等皆妙法，
X32n0623_p0712b04║故十六沙彌為眾廣說，如須菩提等四大弟子轉
X32n0623_p0712b05║教付財之時也。智佛過多劫後，從定起證沙彌授
X32n0623_p0712b06║眾記，亦如釋迦末後說此經之時也。故此品訖富
X32n0623_p0712b07║樓那，亦有唯佛能知我等深心本願之說，然後法
X32n0623_p0712b08║師品首即授廣記，宛相符契，思之可見。△二、中間
X32n0623_p0712b09║值遇。
X32n0623_p0712b10║佛告諸比丘（至）得值四萬億諸佛世尊于今不盡。
X32n0623_p0712b11║十六沙彌，因智佛對眾證讚其德得其法喜，故常
X32n0623_p0712b12║樂說妙法以度生也。一一下知音，謂其聽眾亦因
X32n0623_p0712b13║智佛勸勉，故常隨沙彌學植二因也。從其下學植
X32n0623_p0712b14║慧因，以此下學植福因。於今不盡者，謂其多眾尚
X32n0623_p0712b15║有學植二因未盡者，即後文所謂有住聲聞地者
X32n0623_p0712b16║是也。此結完釋迦宿世曾為千二百人植大乘之
X32n0623_p0712b17║因，為下節成大乘緣牒文之伏案也。△三、還說法
X32n0623_p0712b18║華，分二：一、結會古今，又二：一、結古今師法。
X32n0623_p0712b19║諸比丘！我今語汝（至）成阿耨多羅三藐三菩提。
X32n0623_p0712b20║十六沙彌由因中同求大乘，同說大法，故今同於
X32n0623_p0712b21║十方成大果也。於十方有缺上下，以上下是八方
X32n0623_p0712b22║之上下，故知音云此雖述十六菩薩果不昧因，有
X32n0623_p0712b23║願必成之義，其實申明方便品十方佛皆現，非別
X32n0623_p0712b24║有十方佛也。而結完前請轉法輪偈中若我等作
X32n0623_p0712c01║佛一句，故云其二沙彌東方作佛等也。向下諸比
X32n0623_p0712c02║丘，我等為沙彌時起至長行終，是結完眾生亦復
X32n0623_p0712c03║然一句，故此品後千二百羅漢及有學聲聞，親如
X32n0623_p0712c04║羅睺，冤如提婆，乃至聞一字一句皆得與記，乃是
X32n0623_p0712c05║完我世尊為沙彌時之本願也。方便品偈云我本
X32n0623_p0712c06║立誓願，欲令一切眾，如我等無異，如我昔所願，今
X32n0623_p0712c07║者已滿足，化一切眾生，皆令入佛道是也。如其十
X32n0623_p0712c08║方佛之名號國土，皆隨願力因行所成。大窾云：東，
X32n0623_p0712c09║震方也。震為雷，動萬物者莫疾乎雷，歡喜亦動也。
X32n0623_p0712c10║佛名阿閦，此云不動，須彌此云妙高，峨然突出亦
X32n0623_p0712c11║不動之象，正顯無明動處有不動智佛也。此依根
X32n0623_p0712c12║本智而得名也。東南，巽方也。巽為風，撓萬物者莫
X32n0623_p0712c13║疾乎風，佛名師子音者所說無畏，師子相者所示
X32n0623_p0712c14║無畏，如師音一吼，百獸驚魂；巽風一鼓，萬竅怒號。
X32n0623_p0712c15║故易曰：巽以行權。謂佛以權寔二智，降魔伏外。此
X32n0623_p0712c16║以威嚴利物，震攝群邪而得名也。南離方屬火，燥
X32n0623_p0712c17║萬物者，莫甚乎火。佛名虗空住，如日處空，無所不
X32n0623_p0712c18║照故。又名常滅，以有智日無明常滅故。謂如來以
X32n0623_p0712c19║一真實智，處第一義空，照破群有，故名常滅。然此
X32n0623_p0712c20║依實智而得名也。西南坤方屬地，載萬物者，莫厚
X32n0623_p0712c21║乎地。佛名帝相梵相者，厚德載物，帝相也；統王大
X32n0623_p0712c22║千，梵相也。此依如來妙德為名。如來德統群機，慈
X32n0623_p0712c23║悲普被，故有如梵如帝之相也。西兌方為澤，悅萬
X32n0623_p0712c24║物者，莫越乎澤。佛名阿彌陀，此云無量壽，以慧澤
X32n0623_p0713a01║無窮故。又名度一切世間苦惱者，以慧澤及人，除
X32n0623_p0713a02║熱惱而得清涼故。此依如來真俗平等妙智得名。
X32n0623_p0713a03║以真諦相融，得無量壽；俗諦全空，度一切苦也。西
X32n0623_p0713a04║北乾方為天，始萬物者，莫神乎天。佛名栴檀香神
X32n0623_p0713a05║通者，不速而疾，不行而至故。又名須彌相，高出萬
X32n0623_p0713a06║物故。此依如來神力體用為名。由如來有無量神
X32n0623_p0713a07║通，能不動聲氣，而轉凡成聖。其體不動，如須彌山；
X32n0623_p0713a08║其用周徧，如栴檀之普熏無量也。北坎方為水，潤
X32n0623_p0713a09║萬物者，莫越乎水。佛名雲自在，又名雲自在王。以
X32n0623_p0713a10║無心潤物，如雲行雨施，故此依妙智得名。如來以
X32n0623_p0713a11║大悲水潤枯槁眾生，隨處周徧，如雲自在；隨處稱
X32n0623_p0713a12║尊，如雲自在王。東北艮方為山，終萬物而始萬物
X32n0623_p0713a13║者，莫甚乎艮。佛名壞一切世間者，是能壞滅一切
X32n0623_p0713a14║世間法故。又名釋迦牟尼，此云能仁寂默，是能成
X32n0623_p0713a15║就一切世間法故。所謂災火欲壞之時，一吹頓滅；
X32n0623_p0713a16║世界將成之際，舉念全收。此萬物之所以成始成
X32n0623_p0713a17║終也。此亦依智德彰名。且如來智德，如山如岳。能
X32n0623_p0713a18║仁寂默者，智德雙稱也；壞一切怖畏者，威德并運
X32n0623_p0713a19║也。以威德破一切有，以智德成一切無，故所謂成
X32n0623_p0713a20║始成終也。要解云：天地設位，道運乎其中。聖人法
X32n0623_p0713a21║之，以開成務，冐天下之道。故八方之佛，各依一方
X32n0623_p0713a22║而示一德，所以開物，所以成務，原始要終，則天下
X32n0623_p0713a23║之道無不冐矣。或曰：八封乃中夏之書，引配竺教，
X32n0623_p0713a24║豈佛意耶？李長者用釋華嚴，呂觀文用釋此章，或
X32n0623_p0713b01║者非之，其義何也？曰：竺夏一天下也，疆畿所及，方
X32n0623_p0713b02║位所同，而卦乃天地之自然，而獨不同哉？伏羲畵
X32n0623_p0713b03║之以示人，吾佛象之以說法，各默其同耳。今經雖
X32n0623_p0713b04║無八封之文，顯有八方之象，借事明理，烏乎不可？
X32n0623_p0713b05║而必拘墟詆呰，非達士也。[△@△]如云借事明理則可，
X32n0623_p0713b06║謂吾佛象之則不可也。況經明言於十方國土現
X32n0623_p0713b07║在說法，今以八卦論方，解家意也，非佛定以八方
X32n0623_p0713b08║象八卦而示人也。若以伏羲示之，如來象之，則知
X32n0623_p0713b09║來所象，返出伏羲之下，豈理也哉？如來妙德，廣大
X32n0623_p0713b10║無比，非思量分別所能知，安得定以八卦示如來
X32n0623_p0713b11║用耶？以所居之方，遇便說之，斯亦不妨，幸毋定言
X32n0623_p0713b12║佛意如是。△二會古今弟子分二。一會現在弟子
X32n0623_p0713b13║又三。一，不退者。
X32n0623_p0713b14║諸比丘！我等為沙彌時（至）為阿耨多羅三藐三菩提。
X32n0623_p0713b15║此牒上節宿植大因也。直指謂世尊與十方諸佛
X32n0623_p0713b16║為沙彌時，尚已教化多眾，從佛聞法者，已植菩提
X32n0623_p0713b17║大因。此為後譬喻。五百由旬至欲過此難之。案：△
X32n0623_p0713b18║二、退轉者。
X32n0623_p0713b19║此諸眾生於今有住（至）應以是法漸入佛道。
X32n0623_p0713b20║向所植大因者，至今不盡成佛。或有住聲聞地，而
X32n0623_p0713b21║佛仍教以阿耨菩提為因。是諸人應以聲聞法漸
X32n0623_p0713b22║入菩提，作成佛之緣也。此為後喻所將人眾，中路
X32n0623_p0713b23║懈退，生安隱想之案。
X32n0623_p0713b24║所以者何？如來智慧難信難解。
X32n0623_p0713c01║此徵明既夙植大因，又常受化，何故不盡成佛，猶
X32n0623_p0713c02║在聲聞地耶？曰：雖下大種，由根鈍惑深，不能極領
X32n0623_p0713c03║佛之知見。葢因如來智慧難為信解，只得令其漸
X32n0623_p0713c04║入佛道也。△三、結古今。
X32n0623_p0713c05║爾時所化無量恒河沙等（至）聲聞弟子是也。
X32n0623_p0713c06║自入本品已來，費盡許多言語，至此始將我及汝
X32n0623_p0713c07║等宿世因緣兩句顯出。謂我往昔為沙彌時，所化
X32n0623_p0713c08║無量恒河沙等眾生，皆非異人。即今現在汝等千
X32n0623_p0713c09║二百羅漢，及學無學人，并未來諸聲聞弟子是也。
X32n0623_p0713c10║以此結會三世弟子。則爾時所化等，明過去。汝等
X32n0623_p0713c11║比丘，正指現在。我滅度後，方舉未來。△二會未來
X32n0623_p0713c12║弟子。
X32n0623_p0713c13║我滅度後復有弟子（至）除諸如來方便說法。
X32n0623_p0713c14║此明證上節此諸眾生於今不盡有住聲聞地者，
X32n0623_p0713c15║我常教化之，常義使知。現在不盡得記成佛者，佛
X32n0623_p0713c16║又於未來世度脫成佛也。復有弟子者，亦即宿植
X32n0623_p0713c17║大因，今亦聞此妙法未至究竟之四眾八部也。於
X32n0623_p0713c18║未來世雖有是經而不習聽，不知此經是菩薩道，
X32n0623_p0713c19║故不能得究竟成就也。不聞者，不領開示佛知見
X32n0623_p0713c20║也。不覺知者，未得悟入佛知見也。自於所得生滅
X32n0623_p0713c21║度者，由不聞此經，故不知有菩薩所行之深妙行，
X32n0623_p0713c22║即取證小果涅槃也。然則是人既不聞不知此經
X32n0623_p0713c23║便入涅槃，則向去永無入大之時矣。雖然我於餘
X32n0623_p0713c24║國作佛，又以異名而教化之，亦即令能信能聞此
X32n0623_p0714a01║妙法華經，令其捨小而入大也。上言不聞是經，此
X32n0623_p0714a02║云得聞是經，上言於小乘功德生滅度想，此言唯
X32n0623_p0714a03║以佛乘而得滅度，皆小大相翻，見昔種不昧也。除
X32n0623_p0714a04║諸如來者，謂既無餘乘則一皆大乘，何未來而亦
X32n0623_p0714a05║有聲聞等耶？謂此但諸如來因機說法，欲為大乘
X32n0623_p0714a06║作方便說則有之也。結會古今竟。△二、還說法華。
X32n0623_p0714a07║分三：一、時眾清淨。
X32n0623_p0714a08║諸比丘！若如來自知（至）了達空法，深入禪定。
X32n0623_p0714a09║此正為千二百人開權顯實也。直指云如來涅槃
X32n0623_p0714a10║時到，謂能事將畢也。眾清淨者，則機緣亦熟也。前
X32n0623_p0714a11║聞因緣一周開佛知見，故得信解堅固，而亦能達
X32n0623_p0714a12║我法二執皆空，入真俗並觀之禪，得體用一如之
X32n0623_p0714a13║定，根性既純大事堪任，故下集諸菩薩付佛法事
X32n0623_p0714a14║也。△二、正說法華。
X32n0623_p0714a15║便集諸菩薩及聲聞眾（至）唯一佛乘得滅度耳。
X32n0623_p0714a16║直指云：此與上召集國王大臣而付囑國事同。世
X32n0623_p0714a17║間無二乘下，總結十方諦求，惟一佛乘，以結大白
X32n0623_p0714a18║牛車之案。△三、釋前開意。
X32n0623_p0714a19║比丘當知如來方便（至）是人若聞則便信受。
X32n0623_p0714a20║此承上文意云：若世無二乘得滅度者，如來何故？
X32n0623_p0714a21║施三曰：當知如來以方便智，深知眾生有樂小之
X32n0623_p0714a22║性，況著於五塵，弊於五濁，為是等故，先說三乘涅
X32n0623_p0714a23║槃，令破蔽免難，後始為說一乘也。此因愚小無智，
X32n0623_p0714a24║聞便信受，非如來故，欲說三也。知音曰：此節雖敘
X32n0623_p0714b01║三世因緣，然實結完方便品十方國土中，唯有一
X32n0623_p0714b02║乘法，無二亦無三，但以假名字，引導於眾生之義。
X32n0623_p0714b03║法說結緣竟。△二、喻說結緣。分二：一、開譬。又分二：
X32n0623_p0714b04║一、導師譬。
X32n0623_p0714b05║譬如五百由旬。
X32n0623_p0714b06║天台云：五百由旬，譬上未度之眾，樂著諸有，即擬
X32n0623_p0714b07║火宅中之其家廣大。約土言之，三界同居土為三
X32n0623_p0714b08║百，方便土為四百，實報土為五百。約惑言之，見惑
X32n0623_p0714b09║為一百，思惑五下分惑為二百，五上分惑為三百，
X32n0623_p0714b10║塵沙惑為四百，無明惑為五百。此當依惑言為是。
X32n0623_p0714b11║險難惡道，曠絕無人，怖畏之處。
X32n0623_p0714b12║○此譬上未度之眾。煩惱垢重，即擬火宅中之火
X32n0623_p0714b13║起。分段、變易二生死，即果險難。見思、塵沙、無明，即
X32n0623_p0714b14║因險難。由此因果，故言惡道。知音云：曠絕無人，所
X32n0623_p0714b15║以為險，二乘偏空是也。怖畏之處，所以為惡，三界
X32n0623_p0714b16║生死是也。
X32n0623_p0714b17║若有多眾，欲過此道，至珍寶處。
X32n0623_p0714b18║○譬上王子所化百千萬億種，皆生疑惑不解之
X32n0623_p0714b19║眾生也。即擬火宅中三十子、五百人。二乘斷見思，
X32n0623_p0714b20║出三界，故言欲過此道。更斷塵沙無明，求至無上
X32n0623_p0714b21║菩提，故言至珍寶處。
X32n0623_p0714b22║有一導師，聰慧明達，善知險道通塞之相。
X32n0623_p0714b23║○導師譬第十六王子也。眼清淨曰聰，意清淨曰
X32n0623_p0714b24║達，一心三智曰慧，具足五眼為明。通塞者，妙樂云：
X32n0623_p0714c01║苦集及流轉因緣，六蔽、塵沙、無明等為塞；滅道及
X32n0623_p0714c02║還滅因緣，六度、一心、三觀等為通。知音云：聰慧明
X32n0623_p0714c03║達，所以為師；善知通塞，所以能導。故如來為沙彌，
X32n0623_p0714c04║至成佛時，常為一切而作導師也。△二、將導譬。分
X32n0623_p0714c05║三：一、所將人眾。
X32n0623_p0714c06║將導眾人，欲過此難。
X32n0623_p0714c07║○譬本結緣未得度者，本緣不失，故為導師所將。
X32n0623_p0714c08║[△@△]將導者，誘引也。如來隨處示現，以種種方便，調
X32n0623_p0714c09║伏眾生，超凡入聖，故曰將導。過此難也。△二、中路
X32n0623_p0714c10║懈退分二：一、退大。
X32n0623_p0714c11║所將人眾，中路懈退。
X32n0623_p0714c12║○所將人者，正譬中間相值，退大取小之人。中路
X32n0623_p0714c13║者，非是半途，但以發心為始，至佛為終。此兩楹之
X32n0623_p0714c14║間，而起退大之意也。
X32n0623_p0714c15║白導師言：我等疲極，而復怖畏。
X32n0623_p0714c16║○白導師者，正譬白結緣導師也。以其退大則大
X32n0623_p0714c17║滅，接小則小生，一生一滅，感於法身，呼此為白。由
X32n0623_p0714c18║導師知彼退大，即是聞其所白也。善根微弱，無明
X32n0623_p0714c19║所翳，故云疲極。憚生死，名為怖畏。
X32n0623_p0714c20║不能復進。前路猶遠，今欲退還。
X32n0623_p0714c21║○前路猶遠者，喻見思塵沙無明，難可卒斷也。[△@△]
X32n0623_p0714c22║不能復進者，由小乘志弱，多生恐怖，急欲其修道
X32n0623_p0714c23║證滅，無向大心，所謂於菩薩法不生一念好樂之
X32n0623_p0714c24║心也。前路猶遠者，望佛果尚去，五十五位豈能亟
X32n0623_p0715a01║至？但願希取涅槃一日之價，以無大得，是所以必
X32n0623_p0715a02║欲退還也。△二接小
X32n0623_p0715a03║導師多諸方便（至）云何捨大珍寶而欲退還。
X32n0623_p0715a04║多諸方便，即譬隱勝現劣，從寔施權，說小乘法也。
X32n0623_p0715a05║次作念曰，唯此等不發大心，怯弱無志者，最為深
X32n0623_p0715a06║惜。只得驚入火宅，示同生滅也。
X32n0623_p0715a07║作是念已，以方便力（至）過三百由旬化作一城。
X32n0623_p0715a08║○此正譬用方便之教，詮諦緣之法，教化二乘，斷
X32n0623_p0715a09║見思惑，出三界苦，令其權證真空涅槃。故云過三
X32n0623_p0715a10║百由旬，化作一城。
X32n0623_p0715a11║告眾人言汝等勿怖（至）若能前至寶所亦可得去。
X32n0623_p0715a12║○此譬擬上勸、示、證三轉也。汝等勿怖，莫得退還，
X32n0623_p0715a13║是勸轉，勸令進入城也。今此大城，隨意所作，是示
X32n0623_p0715a14║轉，示城可住也。若入是城二句，是證轉，證城安穩
X32n0623_p0715a15║也。前至寶所，亦可得去者，三藏教中，未論前進，義
X32n0623_p0715a16║在衍門。約共菩薩寶所有二義：若用究竟，則以極
X32n0623_p0715a17║果為寶所。故上文云：唯佛與佛，乃能究盡諸法實
X32n0623_p0715a18║相。若分入，即以初發心住為寶所。故上文云：無上
X32n0623_p0715a19║寶聚，不求自得。又云：得佛法分，佛子所應得者，皆
X32n0623_p0715a20║以得之等義。[△@△]觀若能前至兩句，則知如來方便
X32n0623_p0715a21║至此，真婆心周旋之苦也。
X32n0623_p0715a22║是時疲極之眾（至）生已度想，生安隱想。
X32n0623_p0715a23║此譬小乘適所願也。○大歡喜，即聞慧。未曾有，即
X32n0623_p0715a24║煖位。免惡道，即頂位。快安隱，即忍位。前入城，即見
X32n0623_p0715b01║諦位。已度想，即無學位。此與火宅適子願故，勇銳
X32n0623_p0715b02║推排出宅同也。生已度想，如得我盡智。安隱想，如
X32n0623_p0715b03║得無生智。又具智德，如已度。證斷德，如安隱也。△
X32n0623_p0715b04║三即滅化城。
X32n0623_p0715b05║爾時導師知此人眾（至）我所化作為止息耳。
X32n0623_p0715b06║此正喻法華會權歸實也。直指云：知無疲倦者，喻
X32n0623_p0715b07║三乘人以二十二年般若之力，消融我法二執也。
X32n0623_p0715b08║即滅化城，喻會權也。寶處在近，喻歸實也。末三句
X32n0623_p0715b09║結證前四十年來是權。[△@△]化城既滅，則身無所寄，
X32n0623_p0715b10║是可催其前進矣。言去來二字各有意。去者，謂正
X32n0623_p0715b11║滅化城時，促令發行，則導師在後云：去寶處近矣。
X32n0623_p0715b12║此是令其慕新證而前往，正發足時也。來者，謂已
X32n0623_p0715b13║離化城之地，躊蹰難前，則導師在先云：來故城，休
X32n0623_p0715b14║戀我化作耳。此是斷其戀故居而速行，乃逡巡時
X32n0623_p0715b15║也。故寶處在近一句，應去字邊言，是顯實義。向者
X32n0623_p0715b16║大城等，應來字上說，是廢權義也。△二、合譬。分二：
X32n0623_p0715b17║一、正合。又二：一、合導師。
X32n0623_p0715b18║諸此丘！如來亦復如是（至）險難長遠應去應度。
X32n0623_p0715b19║此以法合喻，知佛意不二，故曰亦復如是。直指云：
X32n0623_p0715b20║如來導師，知五位聖道懸遠，志弱者不易得到，故
X32n0623_p0715b21║於三界外別立偏空，為二乘眾作小歇場。生死煩
X32n0623_p0715b22║惱，指見思苦集而言。惡道險難，指三界火宅而言。
X32n0623_p0715b23║長遠，指五位階級而言。大乘機應去者，從華嚴直
X32n0623_p0715b24║到寶所。小乘機應度者，從阿含而方便滅度也。知
X32n0623_p0715c01║音云：生死有分段變易，故曰諸，乃苦果也。煩惱有
X32n0623_p0715c02║見思無明之別，乃苦因也。惡道，地獄等三途受苦
X32n0623_p0715c03║果之處也。險難者，二乘所證空理一得，而不迴心
X32n0623_p0715c04║於無上菩提，故為險難。然未來根境休息不同，分
X32n0623_p0715c05║段生死有其限齊，故曰長遠。應去應度者，謂佛知
X32n0623_p0715c06║此煩惱生死等，有應當去者去之，應當度者度之
X32n0623_p0715c07║也。[△@△]應去應度句：直指依一代時教言，知音順煩
X32n0623_p0715c08║惱生死論，二說各有所長。△二合。將導分二，一合
X32n0623_p0715c09║中路懈退，又二，一合退大。
X32n0623_p0715c10║若眾生但聞一佛乘者（至）久受勤苦乃可得成。
X32n0623_p0715c11║此正合前白導師等。直指云：彼以疲極遠道為艱，
X32n0623_p0715c12║此以長遠勤苦為難。[△@△]若眾生者，乃汎指王子處。
X32n0623_p0715c13║聞法之人，由大機不發，故聞一乘妙法，生艱難想，
X32n0623_p0715c14║如窮子謂我不相犯也。不欲見佛親近者，正如窮
X32n0623_p0715c15║子謂此或是王，或是王等，若久住此，強使我作疾
X32n0623_p0715c16║走而去是也。況二乘人聞修菩薩道者，經無數劫，
X32n0623_p0715c17║植福植慧，非累經勤苦，不可得成。所以不欲見佛，
X32n0623_p0715c18║恐其上求下化也。△二合接小
X32n0623_p0715c19║佛知是心怯弱下劣（至）為止息故說二涅槃。
X32n0623_p0715c20║此合化作大城為止息也。天台云：三界惑盡，塵沙、
X32n0623_p0715c21║無明未破，於此兩楹判有餘、無餘涅槃，故云中道
X32n0623_p0715c22║說二。亦是聲聞、緣覺，故云二涅槃。又分段已盡、變
X32n0623_p0715c23║易未除，二死之間判為有餘、無餘，故言中道說二。
X32n0623_p0715c24║△二、合即滅化城。
X32n0623_p0716a01║若眾生住於二地（至）於一佛乘分別說三。
X32n0623_p0716a02║眾生住於有餘、無餘二地之間，生安隱已度之想，
X32n0623_p0716a03║足見此住字便是悶守化城，無實證處。古謂百尺
X32n0623_p0716a04║竿頭坐的人，雖然得入，未為真也，而如來豈忍令
X32n0623_p0716a05║作不了人生安隱耶？故促其前進云：汝等於無上
X32n0623_p0716a06║道所作未辦，但所住之地去佛慧亦近矣，慎勿自
X32n0623_p0716a07║謂已得究竟。汝試當觀察看是何等境界，籌量看
X32n0623_p0716a08║是何等受用，雖證涅槃，原非寶所。此正為開示佛
X32n0623_p0716a09║知見也。既謂非真，何如來許其得入？云：但是方便
X32n0623_p0716a10║之力，將此一乘權分三說，豈實有二涅槃哉？△二
X32n0623_p0716a11║帖合
X32n0623_p0716a12║如彼導師為止息故（至）此城非實，我化作耳。
X32n0623_p0716a13║此重牒喻，以見法不異也。[△@△]觀三周中師資，皆以
X32n0623_p0716a14║譬喻彰情，無不委屈詳盡，則知此經得力處，在譬
X32n0623_p0716a15║喻耳。故佛於火宅之先，便謂諸有智者，以譬喻得
X32n0623_p0716a16║解。喻說之後，四大弟子，說己說佛，其情狀何等懇
X32n0623_p0716a17║切。至於下根如說，本欲發明宿世因緣，而以化城
X32n0623_p0716a18║名品，使人易知其為權為妄，不致有留戀於故居
X32n0623_p0716a19║不了之地。喻中既已委細詳明，聞者無不了然，到
X32n0623_p0716a20║法合處，不勞多語，歷然可見。至此重提前喻，再以
X32n0623_p0716a21║帖明，則權實之情，顯然領悟。要知於一佛乘，分別
X32n0623_p0716a22║說三之語，不但獨結化城，則三周之旨，統攝無餘，
X32n0623_p0716a23║沉思可見。△二、偈頌分二：一、頌結緣由。又二：一、頌
X32n0623_p0716a24║遠由。又曲分二：一、頌大通成道。又二：一、頌道成未
X32n0623_p0716b01║成之相。
X32n0623_p0716b02║爾時，世尊欲重宣此義，而說偈言：
X32n0623_p0716b03║大通智勝佛十劫坐道場（至）心皆懷踊躍。
X32n0623_p0716b04║此頌宿世大乘之本原由也。直指云：前四句舉佛，
X32n0623_p0716b05║已該壽量。諸天神龍下八句，已該六瑞，頌增香風
X32n0623_p0716b06║一瑞。萎華，即先雨者。末四句，頌垂成正覺。諸天世
X32n0623_p0716b07║人，指好城國人天而言。葢智佛成道，以光照十方
X32n0623_p0716b08║各五百萬億那由他恒河沙佛世界，應是此華藏
X32n0623_p0716b09║莊嚴世界毗盧之境，故非應化所論。[△@△]不得成佛
X32n0623_p0716b10║道者，由佛法不現前故。所謂不現前者，由全身墮
X32n0623_p0716b11║在佛數，未透玄關故。長行解中云：盡十方世界，赤
X32n0623_p0716b12║洒洒沒可把耳。所以雲門云：法執不忘，己見猶存，
X32n0623_p0716b13║墮在法身邊為病者，此也。須知佛道已成，但不得
X32n0623_p0716b14║現前。非謂几聖兩隔，而不得成佛道耳。不然，何以
X32n0623_p0716b15║致諸天供養如此？然香風吹，萎雨新，足見諸天至
X32n0623_p0716b16║敬之切。如萎者不去，返為不淨。過十小劫得成佛
X32n0623_p0716b17║者，乃十智圓融，滅心佛，泯數量，全身出現，起利濟
X32n0623_p0716b18║之心。故諸天世人，皆得見聞親近也。△二、頌眷屬
X32n0623_p0716b19║請轉法輪。
X32n0623_p0716b20║彼佛十六子皆與其眷屬（至）充我及一切。
X32n0623_p0716b21║此頌十六王子，返妄歸真，王所俱到，既得親見如
X32n0623_p0716b22║來，自應請轉法輪，自利利他，智悲并運，故云聖師
X32n0623_p0716b23║子法雨，充我及一切。△二頌十方梵請又二。一頌
X32n0623_p0716b24║威光照動。
X32n0623_p0716c01║世尊甚難值，久遠時一現，為覺悟群生，震動於一切。
X32n0623_p0716c02║此頌光照十方，各五百萬億世界，六種震動。其所
X32n0623_p0716c03║以放光動地，本為覺悟群生，超諸有海。故讚如來
X32n0623_p0716c04║興慈運悲，度苦眾生，甚難值遇也。△二、諸梵尋光。
X32n0623_p0716c05║東方諸世界五百萬億國（至）轉無上法輪。
X32n0623_p0716c06║前三行頌東方一處，所見所尋，所供所請，以至偈
X32n0623_p0716c07║讚諸節文意，并如來默然允許。向下九方，但以亦
X32n0623_p0716c08║復爾三字，該無不盡也。直指云：末四句是總頌佛
X32n0623_p0716c09║出世難值，欠優曇華一喻，以甘露門補之。願以本
X32n0623_p0716c10║慈悲，轉無上法輪，頌悲智二門。此如華嚴世主妙
X32n0623_p0716c11║嚴品諸天偈讚同式。△二、頌近由。分二：一、頌轉二
X32n0623_p0716c12║乘法輪。
X32n0623_p0716c13║無量慧世尊受彼眾人請（至）汝等應當知。
X32n0623_p0716c14║此頌為眾依實垂權，轉四諦法輪也。末句眾過患
X32n0623_p0716c15║三字，頌苦集二諦。應當知，頌勸修轉也。然既以無
X32n0623_p0716c16║量慧稱，則世尊受請所宣諸法染淨因果，無不明
X32n0623_p0716c17║了。如是眾過患一句，如是二字，指上說苦集所成
X32n0623_p0716c18║流轉生滅因緣也。由起惑造業，生生不盡，故曰過
X32n0623_p0716c19║患。汝等應當知一句，正教知此過患，宜捨妄歸真，
X32n0623_p0716c20║當修當證也。
X32n0623_p0716c21║宣暢是法時，六百萬億姟（至）不能得其邊。
X32n0623_p0716c22║此頌受益廣眾，由如來具無量慧，使聞法者轉凡
X32n0623_p0716c23║成聖，苦盡樂臻也。初於三轉四諦時，有六百萬億
X32n0623_p0716c24║姟人證羅漢果。第二三四展轉增多，以至萬億劫
X32n0623_p0717a01║算之不盡。斯皆由佛化所成，如今佛四十年中之
X32n0623_p0717a02║陶汰也。諸法不受者，能伏見思也。風俗通云：十萬
X32n0623_p0717a03║曰億，十億曰兆，十兆曰京，十京曰秭，十秭曰姟。
X32n0623_p0717a04║姟（音該）△二、頌轉大乘法輪。分三：一、頌求出家請
X32n0623_p0717a05║法。
X32n0623_p0717a06║時十六王子出家作沙彌（至）慧眼第一淨。
X32n0623_p0717a07║此頌王子既出家已請演大教，下四句乃深心本
X32n0623_p0717a08║願，云小乘慧眼未免緣影，求其第一清淨無如世
X32n0623_p0717a09║尊，故我與營從皆願得之也。△二頌說權實二教。
X32n0623_p0717a10║佛知童子心宿世之所行（至）如恒河沙偈。
X32n0623_p0717a11║此頌應請說法也。要解云：童子心，即前深心所念，
X32n0623_p0717a12║佛自證知也。說六波羅蜜等，即前云過二萬劫事
X32n0623_p0717a13║也。六波羅蜜即般若教，諸神通事即方等教。且分
X32n0623_p0717a14║別真實法猶為大乘之始，過是已後乃說法華。然
X32n0623_p0717a15║有如恒沙偈者，妙法應機廣略不同，故釋迦只說
X32n0623_p0717a16║一期，燈明說六十劫，智佛說八千劫。釋迦只二十
X32n0623_p0717a17║八品常不輕聞，威音王二十千萬億偈喜見於日
X32n0623_p0717a18║月，淨明德則聞八百萬億阿閦婆偈。葢各隨其緣、
X32n0623_p0717a19║各稱其根，有廣略不同，其實稱性之法無所終窮，
X32n0623_p0717a20║所謂一字法門海墨書而不盡，則恒沙之偈豈獨
X32n0623_p0717a21║為多哉？△三、頌說經已入定。
X32n0623_p0717a22║彼佛說經已，靜室入禪定，一心一處坐，八萬四千劫。
X32n0623_p0717a23║古佛說經入定，今佛出定說經。要知智佛即慧之
X32n0623_p0717a24║定，故說而後默。今佛即定之慧，故默而後說。其實
X32n0623_p0717b01║定慧一體，無二致也。餘意準長行可知。△二頌正
X32n0623_p0717b02║結緣分二。一頌法說分三。一頌昔日結緣。
X32n0623_p0717b03║是諸沙彌等知佛禪未出（至）恒河沙等眾。
X32n0623_p0717b04║此頌十六王子覆講。直指云：頌文缺過二萬劫佛
X32n0623_p0717b05║出定往詣法座為十六王子授記一節，此單頌十
X32n0623_p0717b06║六菩薩轉化助揚及各所化之機，明結緣也。△二、
X32n0623_p0717b07║中間值遇。
X32n0623_p0717b08║彼佛滅度後，是諸聞法者，在在諸佛土，常與師俱生。
X32n0623_p0717b09║此頌所化之機，師生常遇。直指云：世世生生，恒與
X32n0623_p0717b10║十六菩薩共生一處。約教表體用一如，約性表真
X32n0623_p0717b11║妄一體。△三頌今說法華。
X32n0623_p0717b12║是十六沙彌具足行佛道（至）慎勿懷驚懼。
X32n0623_p0717b13║前四句，結證昔因以成今緣。爾時下四句，廣明宿
X32n0623_p0717b14║世大乘之緣，今在諸佛本座之下，受教漸入佛道
X32n0623_p0717b15║也。我在十六數下六句，直指云頌緣熟開權顯實，
X32n0623_p0717b16║引三百由旬之權，故曰是故以方便茲當顯實，故
X32n0623_p0717b17║曰引汝趣佛慧。本因緣者，指大通為因、下種為緣，
X32n0623_p0717b18║由是因緣故今復為說法華經。又自具者為正因、
X32n0623_p0717b19║下種為緣因、說法為了因，末二句是安慰斷疑以
X32n0623_p0717b20║明大悲深重也。△二、頌喻說，分二：一、頌開譬，又二：
X32n0623_p0717b21║一、頌導師譬。
X32n0623_p0717b22║譬如險惡道逈絕多毒獸（至）經五百由旬。
X32n0623_p0717b23║此頌喻則三界險惡中修行不易也。險惡道即生
X32n0623_p0717b24║死路也。望涅槃城甚為逈遠，不逢佛化是謂之絕。
X32n0623_p0717c01║毒獸即三毒，能喪法身慧命。水以譬定，草以譬慧，
X32n0623_p0717c02║既無定慧，於生死道中甚為可畏，故曰人所怖畏
X32n0623_p0717c03║處。無數眾廣攝五道，欲過者即發覺初心，以凡望
X32n0623_p0717c04║聖中間歷五十位，故曰曠遠。由見思塵沙無明等
X32n0623_p0717c05║惑未斷，故曰經五百由旬。此總三乘未達之境。
X32n0623_p0717c06║時有一導師，強識有智慧，明了心決定，在險濟眾難。
X32n0623_p0717c07║此頌如來能種種方便調御三乘，故曰導師。真俗
X32n0623_p0717c08║並觀曰強識，權實一如曰有智，四智明了曰決定，
X32n0623_p0717c09║冥應十方曰在險，應病與藥曰濟難。△二、頌將導
X32n0623_p0717c10║譬，分三：一、頌眾人懈退。
X32n0623_p0717c11║眾人皆疲倦，而白導師言：我等今頓乏，於此欲退還。
X32n0623_p0717c12║頌譬二乘見聖道長遠而生疲勞，欲退大取小。△
X32n0623_p0717c13║二、權立化城。
X32n0623_p0717c14║導師作是念：此輩甚可愍，如何欲退還，而失大珍寶？
X32n0623_p0717c15║頌如來傷失大乘而動悲愍，由機不赴教，故三七
X32n0623_p0717c16║思惟設方便也。大珍寶，譬佛果一乘。
X32n0623_p0717c17║尋時思方便，當設神通力（至）男女皆充滿。
X32n0623_p0717c18║此頌從實垂權，隱勝現劣。直指云：諦緣是應變之
X32n0623_p0717c19║法，無中唱出，故曰神通力。已轉八識見分，故喻大
X32n0623_p0717c20║城。三十七品互為正因，故曰莊嚴。天台云：諸舍宅
X32n0623_p0717c21║者，譬諸空觀境也。園林者，三乘總持無漏法林也。
X32n0623_p0717c22║九次第定為渠流，八解脫為浴池，重門是三空門，
X32n0623_p0717c23║又是重空三昧，盡無生智為樓閣高出也。男女是
X32n0623_p0717c24║定慧。重空三昧者，大論云：無相無相，無作無作，無
X32n0623_p0718a01║願無願是也。
X32n0623_p0718a02║即作是化已，慰眾言勿懼（至）自謂已得度。
X32n0623_p0718a03║此頌如來開權說二涅槃，二乘人如本所願，生安
X32n0623_p0718a04║隱已度之想，總明阿含方等般若三時也。△三頌
X32n0623_p0718a05║滅城勸進。
X32n0623_p0718a06║導師知息已，集眾而告言（至）當共至寶所。
X32n0623_p0718a07║正頌如來開權顯實，由前四十年淘汰已成，機宜
X32n0623_p0718a08║亦純事，必欲引入佛乘。喻中謂知眾少安，勸其前
X32n0623_p0718a09║進，勿株守化城。況城之化也，原為疲極欲退，我以
X32n0623_p0718a10║方便示其權法。汝今既得小安，須當復整初心，殷
X32n0623_p0718a11║勤䇿勵，必至寶所而後已。△二、頌合譬。分二：一、頌
X32n0623_p0718a12║正合。
X32n0623_p0718a13║我亦復如是。為一切導師（至）所作皆已辦。
X32n0623_p0718a14║我亦下，合時有一導師四句。佛為世出世間引導
X32n0623_p0718a15║者，故曰一切。見諸下，合無數千萬眾四句。諸求道
X32n0623_p0718a16║者，指二乘人。謂佛道長遠，便起退大之心，故不能
X32n0623_p0718a17║度生死險道。如來只得設以方便，說二乘得度也。
X32n0623_p0718a18║為息說涅槃，據直指有二義：一、為未出火宅眾生，
X32n0623_p0718a19║以道諦息三相續之苦；二、為已出火宅二乘，力不
X32n0623_p0718a20║及頓登，以權智暫息，漸進寶所，方便安慰，故言所
X32n0623_p0718a21║作已辦。
X32n0623_p0718a22║既知到涅槃，皆得阿羅漢，爾乃集大眾，為說真實法。
X32n0623_p0718a23║前頌垂權，此頌顯實。召集喻攝用歸體，真實合付
X32n0623_p0718a24║囑家業。既知下，合諸人既入城四句。皆得羅漢者，
X32n0623_p0718b01║即于權說得證，可謂真實不虗矣。權既有證，則入
X32n0623_p0718b02║實不難，故集眾為說也。爾乃下，合導師知息已四
X32n0623_p0718b03║句。
X32n0623_p0718b04║諸佛方便力，分別說三乘，唯有一佛乘，息處故說二。
X32n0623_p0718b05║此頌合我見汝疲極四句，釋明權實一如。直指云：
X32n0623_p0718b06║即一而三，則三是假；即三而一，則一為真。三一是
X32n0623_p0718b07║數，真假是名，名數雙遣，是為寶所。方便品云：若以
X32n0623_p0718b08║小乘化，乃至於一人，我則墮慳貪，此事為不可。於
X32n0623_p0718b09║不可中而說三乘，皆方便耳，其實只一佛乘。然乘
X32n0623_p0718b10║既是一，不宜說二，為止息故，作是說也。
X32n0623_p0718b11║今為汝說實，汝所得非滅（至）乃是真實滅。
X32n0623_p0718b12║此頌合汝今勤精進等，直指云：揭示本具正因佛
X32n0623_p0718b13║性，故曰今為汝說。貫斥前小是權，謂汝今所得，終
X32n0623_p0718b14║非依正同轉，當體如如之真實滅也。次二句是勉
X32n0623_p0718b15║力䇿進也。一切智是總統之辭，言欲得證佛妙智，
X32n0623_p0718b16║當起大精進力，欲祈徹證無上妙覺，必使具十力、
X32n0623_p0718b17║十願、四無畏、四攝法、神通三昧等法，必得相好嚴
X32n0623_p0718b18║身光明等用，然後始謂之真實大寂滅也。△二頌
X32n0623_p0718b19║帖合。
X32n0623_p0718b20║諸佛之導師，為息說涅槃，既知是息已，引入於佛慧。
X32n0623_p0718b21║初引大通，為息說涅槃。次引十六菩薩，亦皆為息
X32n0623_p0718b22║說涅槃。今云十方諸佛，為十方導師，亦復為息說
X32n0623_p0718b23║涅槃。則知三世十方，法式無二。決定先權後實，本
X32n0623_p0718b24║末一如。俾乎開佛知見，以便授記。故曰引入於佛
X32n0623_p0718c01║慧也。大約三周於應機處，而展演不同。究竟同處，
X32n0623_p0718c02║皆不出因一說三，攝三歸一。迷悟情亡，凡聖見謝，
X32n0623_p0718c03║便是歸家消息。直指云，此品重在遠因。若非遠因，
X32n0623_p0718c04║不遇近緣。故名因緣一周。二重在斥破化城。若不
X32n0623_p0718c05║斥破化城，則三乘人以少為足，終墜戲論。三重在
X32n0623_p0718c06║開佛知見，謂之寶所。前方便品云，惟一佛乘，是約
X32n0623_p0718c07║教言。譬喻品則曰，惟一大白牛車，是約理言。信解
X32n0623_p0718c08║品曰，窮子是長者之子，是約行言。化城品曰，惟一
X32n0623_p0718c09║寶所，此約果言。四處名異義同，總明佛之知見。知
X32n0623_p0718c10║見既明，即堪授記。正說因緣已竟。
X32n0623_p0718c11║
X32n0623_p0718c12║妙法蓮華經授手卷第五