X33n0626_p0305a01║
X33n0626_p0305a02║No. 626-A
X33n0626_p0305a03║ 序
X33n0626_p0305a04║
X33n0626_p0305a05║粵自震旦機蒙，漢庭兆發，大賢乘運，繼軌貝葉，重譯
X33n0626_p0305a06║雲臻。乃有四依，愍彼五濁，頻擊三空法鼓，丕震一極
X33n0626_p0305a07║宗雷，迷途得附指南，造修豁開覺路。是以賢首祖翁，
X33n0626_p0305a08║法圓頓而立教，遍攝羣經，莫不有注。天台尊者，秉破
X33n0626_p0305a09║異以提綱，高懸金鏡，拂彼遺塵。其如世遠人湮，微言
X33n0626_p0305a10║就墜，既乏台賢之實，虗麗講演之名，以致執塵時茫
X33n0626_p0305a11║無所據，負笈者又將安歸？幸際先師崛起，一令法運
X33n0626_p0305a12║重興，上承列祖嘉謨，抉開攝生慧目，性相始焉不紊，
X33n0626_p0305a13║台賢於是攸分。第以法華流通，獨乏本宗著述，復原
X33n0626_p0305a14║釋尊降靈本致，再考諸佛說法通規，根源檢在華嚴，
X33n0626_p0305a15║宗趣已明大鈔。爰採彼旨，為判此經，自令大窾全彰，
X33n0626_p0305a16║誰云科含半意？嗚呼！正欲洪敷演義，豈料忽命傳真。
X33n0626_p0305a17║四十年來，寂寂那言手澤；百千口內，嘖嘖祇羨風規。
X33n0626_p0305a18║嗟我不辰，及門也晚，進退幾親道範，往來四炙講筵，
X33n0626_p0305a19║詎獨聞見未多，亦復荒庸特甚。第既側法壇之末，敢
X33n0626_p0305a20║忘木本之恩？每眷遺文，嘆未合璧，弗揣謭陋，妄為續
X33n0626_p0305a21║貂。恨述義未工，徒罹著糞之誚；且落筆滯響，實少振
X33n0626_p0305a22║玉之聲。謬充寶所初階，乃為吾儕作俑，罪難逭矣！功
X33n0626_p0305a23║實無之，願得高明，大為更訂，務令輔教罔戾，期與科
X33n0626_p0305a24║章併垂云爾。
X33n0626_p0305b01║康熈歲在乙酉菊月望日秣陵後學智一謹識
X33n0626_p0305b02║
X33n0626_p0305b03║
X33n0626_p0305b04║
X33n0626_p0305b05║妙法蓮華經科拾目次
X33n0626_p0305b06║
X33n0626_p0305b07║懸談卷首弘傳序略義
X33n0626_p0305b08║科文
X33n0626_p0305b09║卷第一之上
X33n0626_p0305b10║序品第一
X33n0626_p0305b11║卷第一之下
X33n0626_p0305b12║方便品第二
X33n0626_p0305b13║卷第二
X33n0626_p0305b14║譬喻品第三信解品第四
X33n0626_p0305b15║卷第三
X33n0626_p0305b16║藥草喻品第五授記品第六
X33n0626_p0305b17║化城喻品第七
X33n0626_p0305b18║卷第四
X33n0626_p0305b19║五百弟子受記品第八授學無學人記品第九
X33n0626_p0305b20║法師品第十見寶塔品第十一
X33n0626_p0305b21║提婆達多品第十二持品第十三
X33n0626_p0305b22║卷第五
X33n0626_p0305b23║安樂行品第十四從地湧出品第十五
X33n0626_p0305b24║如來壽量品第十六分別功德品第十七
X33n0626_p0305c01║卷第六
X33n0626_p0305c02║隨喜功德品第十八法師功德品第十九
X33n0626_p0305c03║常不輕菩薩品第二十如來神力品第廿一
X33n0626_p0305c04║囑累品第廿二
X33n0626_p0305c05║藥王菩薩本事品第廿三
X33n0626_p0305c06║卷第七
X33n0626_p0305c07║妙音菩薩來往品第廿四
X33n0626_p0305c08║觀世音菩薩普門品第廿五
X33n0626_p0305c09║陀羅尼品第廿六
X33n0626_p0305c10║妙莊嚴王本事品第廿七
X33n0626_p0305c11║普賢菩薩勸發品第廿八
X33n0626_p0305c12║
X33n0626_p0305c13║No. 626
X33n0626_p0305c14║妙法蓮華經科拾懸談卷首
X33n0626_p0305c15║
X33n0626_p0305c16║西蜀沙門　佛閑勖𠁼大師　立科
X33n0626_p0305c17║門人　智一雪墩　拾遺
X33n0626_p0305c18║稽首無上尊，蓮華修多羅，文殊及普賢，
X33n0626_p0305c19║舍利迦葉等，我以微劣智，釋彼深固藏，
X33n0626_p0305c20║回此功德利，普願受尊記。
X33n0626_p0305c21║將釋此經，以懸敘義門，及釋各解文，總科為七門：
X33n0626_p0305c22║一教起因緣，二藏乘分攝，三義理分劑，四能詮教
X33n0626_p0305c23║體，五宗趣被機，六總釋名題，七別解文義。○問：凡
X33n0626_p0305c24║遵賢首宗，注經家皆用十門分別，今何惟七？答：觀
X33n0626_p0306a01║祖注華嚴時，因見一文一句，悉為結通十方，以顯
X33n0626_p0306a02║別教主伴具足之無盡。故於注中，乃用圓數，以附
X33n0626_p0306a03║本經結通無盡之旨，此不共義也。凡著述者，如不
X33n0626_p0306a04║暇深詳，請閱藏祖心經，及起信二疏，懸示可知矣。
X33n0626_p0306a05║初因緣者，夫聖人設教，必有由致。若須彌巨海，大
X33n0626_p0306a06║因方為搖動。今搖如來融金之德山，動深廣之智
X33n0626_p0306a07║海，非小緣矣。故經云：諸佛世尊，唯以一大事因緣故，
X33n0626_p0306a08║出現於世。所謂開示悟入佛之知見也。今將大事
X33n0626_p0306a09║因緣，各開七義，略示其槩。而言七者，為順七軸、七
X33n0626_p0306a10║喻義故。先因七者：一、法應爾故，二、酬宿因故，三、順
X33n0626_p0306a11║機感故，四、為攝末歸本故，五、開因性故，六、顯果德
X33n0626_p0306a12║故，七、利今後故。今初，言法爾者，夫聖智懸鑑，十界
X33n0626_p0306a13║齊收，事縱未然，終始已判。是以乘逐機投，益隨教
X33n0626_p0306a14║異。故我世尊御大願輪，身現五濁，而以十儀、五教
X33n0626_p0306a15║廣被一切，同登覺岸。無奈別有一類機宜，初雖預
X33n0626_p0306a16║入根本一乘法會之內，而却如聾如盲，毫無聞見。
X33n0626_p0306a17║是故世尊從本垂末，初以三乘引攝，待至成熟，而
X33n0626_p0306a18║以破異一乘開其知見，令入佛慧。故經云：是諸眾
X33n0626_p0306a19║生應以是法漸得入道。又云：諸佛世尊欲令眾生
X33n0626_p0306a20║開佛知見，使得清淨，故出現於世等。皆法爾義也。
X33n0626_p0306a21║二、酬宿因者，夫法運之開端，由曩修之篤厚，苟悟
X33n0626_p0306a22║佛性之至同，自愍羣蒙之忽異，非憑先覺，曷拔後
X33n0626_p0306a23║昆？是用大悲流演，巧為導引，以酬宿因。宿因雖多，
X33n0626_p0306a24║不出願、行二種：初、願力者，經云：如我昔所願，今者
X33n0626_p0306b01║已滿足，化一切眾生，皆令入佛道。此正以說法華
X33n0626_p0306b02║為酬宿願耳。二、行力者，經云：我所行佛道，普欲令
X33n0626_p0306b03║眾生，亦同得此道。又云：故為大國王，勤求獲此法，
X33n0626_p0306b04║遂致得成佛，今故為汝說。皆以今之所說而酬昔
X33n0626_p0306b05║行也。
X33n0626_p0306b06║三、順機感者。夫聖無常應，享於克誠。雖曰應由於
X33n0626_p0306b07║感，而必能應體中先具一種隨緣勝用，方不虗其
X33n0626_p0306b08║所叩。故經云：佛知彼心行，故為說大乘。則知彼為
X33n0626_p0306b09║說，即順感意也。
X33n0626_p0306b10║四、攝末歸本者，謂攝末由於垂末，而垂末必有能
X33n0626_p0306b11║垂之本。五、經云：始見我身，聞我所說。正指在昔曾
X33n0626_p0306b12║說華嚴以為教本。次為未解者，以同教一乘融實
X33n0626_p0306b13║為權，說三乘法，調其劣根，至成熟位，引入佛慧。此
X33n0626_p0306b14║則今經自具一種攝末之力，牽起自體以為親因，
X33n0626_p0306b15║其垂末之功亦自屬於同教矣。若統論此經力用，
X33n0626_p0306b16║應有二種：一者、望前能攝在昔枝末法輪所被之
X33n0626_p0306b17║機，令同於己，得聞此經；二者、望後由攝末己，即隱
X33n0626_p0306b18║己力，與被初入同為所引，隨彼能同，能引入於華
X33n0626_p0306b19║嚴佛慧，此即歸本力也。問：法華自有佛慧，何以遠
X33n0626_p0306b20║指？答：此彼佛慧本無二致，由經云我今亦令得入
X33n0626_p0306b21║佛慧之語，意則明是率後歸前，如同路者未有後
X33n0626_p0306b22║至，不隨前導者來。是故華嚴其猶大海能納眾流，
X33n0626_p0306b23║而此經如大海口能攝眾流，復能令有所歸，收功
X33n0626_p0306b24║勝大。
X33n0626_p0306c01║五、開因性者，謂如經說：佛知佛見及廣大之壽量，
X33n0626_p0306c02║皆緣眾生性本自具。若性非金玉，雖琢不成寶器。
X33n0626_p0306c03║良以眾生抱性德而為體，依智海以為源，但相變
X33n0626_p0306c04║體殊、情生智隔。今令知心合體、達本忘情，故談斯
X33n0626_p0306c05║經以為顯示。所謂諸法有如是性、如是相等，故須
X33n0626_p0306c06║開也。開示義，下法說中當為廣顯。
X33n0626_p0306c07║六、顯果德者。夫凡情未盡，聖境難窺，一遇非常，茫
X33n0626_p0306c08║然無措。故剎那內訝，八歲之疾成；而伽耶中昧，久
X33n0626_p0306c09║如之遠證。不蒙聖諭，曷曉玄微？況加王子之覆講，
X33n0626_p0306c10║燃燈之得記，寧不直覆遠本？是故地湧多耆，真同
X33n0626_p0306c11║父少子老，無怪補處之猶迷也。及聞說廣大之壽
X33n0626_p0306c12║量，方悟果德之難思。其領益者，甚至得一生速證
X33n0626_p0306c13║無上者，以一四天下微塵數計。遂令會眾，發願思
X33n0626_p0306c14║齊。
X33n0626_p0306c15║七、利今後者，謂諸眾生既等有佛之知見、佛之壽
X33n0626_p0306c16║量，是故現未廣利無邊。然在法會聞說者固已得
X33n0626_p0306c17║益，至佛滅度後並今之見聞全經下至一偈一句
X33n0626_p0306c18║者，悉入如來懸記光中，咸由經功之所致也。
X33n0626_p0306c19║第二、明說經緣者，謂一切經首說時、方、人等，皆是
X33n0626_p0306c20║緣也。亦有七種：一者、依時，二者、依處，三者、依主，四、
X33n0626_p0306c21║依三昧，五、依現相，六、依請者，七、依聽者。
X33n0626_p0306c22║今初。夫聖本無生，應成嘉會，必大有所益，此彼緣
X33n0626_p0306c23║熟，然後乘時啟運，而羣生咸趨矣。是以大通十劫
X33n0626_p0306c24║靜坐，我佛三七思惟，皆待時也。時至教興，非偶然
X33n0626_p0307a01║矣。故云所以未曾說，說時未至故。又云今正是其
X33n0626_p0307a02║時，決定說大乘等。問：真文不泯，靈境恒存，故顗大
X33n0626_p0307a03║師得法華三昧時，見靈山一會，儼然未散，復何興
X33n0626_p0307a04║廢之有？答：此乃深信解相。若論釋宮之一降，鷲嶺
X33n0626_p0307a05║之三週，自屬告成，非所類也。
X33n0626_p0307a06║第二、依處者。夫證窮真際，則能所雙亡；俯應羣機，
X33n0626_p0307a07║則依正宛爾。曰染曰淨，乃自乃他，皆涉世之芳規，
X33n0626_p0307a08║度生之善巧也。何則？非現身無以攝歸來之志，非
X33n0626_p0307a09║嚴土無以憩趨向之踪。故必控馭靈境，乃可托其
X33n0626_p0307a10║跡而怡其神也。故經云：我從成佛已來，常在靈鷲
X33n0626_p0307a11║等，明依處也。問：大經云：佛身充滿於法界，何云常
X33n0626_p0307a12║在靈鷲？答：豈不見即此偈下句云：普現一切羣生
X33n0626_p0307a13║前乎？又須知佛身雖周法界，攝機常在此山。且如
X33n0626_p0307a14║此土清凉一山，因大孚靈鷲，尚得稱為三千之最，
X33n0626_p0307a15║況今正屬佛土乎？又可為未能直解唯心者，示有
X33n0626_p0307a16║一定之趨也。問：今說此經處，為染為淨？答：就佛而
X33n0626_p0307a17║言，則優劣齊驅；隨機而見，則染淨殊分。經云：眾生
X33n0626_p0307a18║見劫盡，至天人常充滿等，亦如六道同見一水。須
X33n0626_p0307a19║知忘染淨見者，始能具見染淨；其隨染淨中者，則
X33n0626_p0307a20║不能此彼互見矣。私謂無論大小二乘，凡未得變
X33n0626_p0307a21║易身已前，其所見之土，大約隨所居之同分而見。
X33n0626_p0307a22║故三根所見，同是五濁，以聖道但能滅惑，不滅報
X33n0626_p0307a23║故。又須知三變淨土，非待佛來，正應機耳。若通論
X33n0626_p0307a24║所見，應有四句：一、唯見染，即未離分段大小二乘
X33n0626_p0307b01║人所見者；二、唯見淨，即已得變易大小二乘人所
X33n0626_p0307b02║見者；三、染淨具見，即佛應身隨機同見之土；四、俱
X33n0626_p0307b03║泯，即約佛自分言，以染淨相盡故。又上二句，且據
X33n0626_p0307b04║權教未回心、未入實者言之。若已入正定聚者，即
X33n0626_p0307b05║得少分同佛所見，以能知法如幻故。然亦有二種：
X33n0626_p0307b06║若未斷結者，當於入觀時得同佛見；若已斷正使
X33n0626_p0307b07║者，無論出觀入觀，俱可少分同佛所見。復有四句：
X33n0626_p0307b08║一、唯染，謂娑婆覆淨相故；二、唯淨，謂三變後所見
X33n0626_p0307b09║故；三、亦染亦淨，謂於三變處復見大海龍女故；四、
X33n0626_p0307b10║非染非淨，謂法性土中尚無有淨，復何言穢？若再
X33n0626_p0307b11║約鷲嶺一山言之，應更有通局四句：一、唯局，謂具
X33n0626_p0307b12║五濁者所見故；二、唯通，謂佛之常隨眾能知此處
X33n0626_p0307b13║即法界性故；三、亦局亦通，即約一人於未開解及
X33n0626_p0307b14║已開解時所見有廣狹故；四、非通非局，謂性相本
X33n0626_p0307b15║來交徹故。若更約成壞言，亦應復具四句，可以意
X33n0626_p0307b16║得，則共有一十六句矣。
X33n0626_p0307b17║第三、依主者，夫真身無身，妙相無相，猶摩尼之本
X33n0626_p0307b18║淨，似靈鑒之多含，故得同時別見，優劣齊彰。或次
X33n0626_p0307b19║第隨緣，而殊方各見，則所陳所見，悉緣機解之來
X33n0626_p0307b20║儀。欲擬大聖，應作是說。今說此經，佛自應隨機定
X33n0626_p0307b21║身，乘身辨教，始無差舛。若約八相，始終應正屬化。
X33n0626_p0307b22║若據理進論，雖非圓滿十身，亦是真應相融，三身
X33n0626_p0307b23║圓現之化佛也。大抵餘經被機，莫不小則始終俱
X33n0626_p0307b24║小，如四含等所見之化佛；大則終始定大，如梵網
X33n0626_p0307c01║等所見之報佛。獨今法華，迥異餘教。以未開解前，
X33n0626_p0307c02║始自鹿園，迄至鷲嶺，其所見者，不啻天淵。如經云：
X33n0626_p0307c03║即脫瓔珞，更著粗弊。其隱勝現劣之旨，張於云脫
X33n0626_p0307c04║云著之間矣。及開知見與授記時，其委付家業之
X33n0626_p0307c05║長者，仍是在昔著弊之前身，而了不見有脫弊著
X33n0626_p0307c06║御之文者，由法眼清明時，便見真應無礙，何處更
X33n0626_p0307c07║有弊御之狂華哉？故經云：是法住法位，世間相常
X33n0626_p0307c08║住。世相尚得常住，何況佛身？又云：以三十二相，用
X33n0626_p0307c09║莊嚴法身。非真應鎔然之謂歟？然三身料簡，應有
X33n0626_p0307c10║四句：一、化非真，謂八相之化佛。經云：皆謂今釋迦
X33n0626_p0307c11║牟尼佛出釋氏宮，去伽耶城不遠等。二、真非化，謂
X33n0626_p0307c12║以法性身住法性土者是。經云：無有生死，若退若
X33n0626_p0307c13║出等。三、亦真亦化，即開解後所見真應相即之身。
X33n0626_p0307c14║四、非真非化，經云：遙見長者，於其門內，施大寶帳，
X33n0626_p0307c15║踞師子牀者是。指勝應言也。
X33n0626_p0307c16║第四、依三昧者，謂聖人說法，必先入正受者，略有
X33n0626_p0307c17║三義：一、示軌後徒，明將有說；二、靜鑒前理，使受者
X33n0626_p0307c18║心篤；三、緣眾生久翳塵勞，非先蒙正受冥加，俾聽
X33n0626_p0307c19║者洞契真源，烏能截其流妄？故定後之言，能令疑
X33n0626_p0307c20║網迎刃而解。問：今說此經，端依何定為勝增上？答：
X33n0626_p0307c21║有二義：一云大疏指為無量義定，一云法華三昧。
X33n0626_p0307c22║謂此一經，統以破異為宗。今所說者，既是實相妙
X33n0626_p0307c23║法，其所依者，必是實相妙定。中表一如，夫復何疑？
X33n0626_p0307c24║是故得此三昧者，便見靈山一會，儼然未散。今經
X33n0626_p0308a01║雖無入定明文，然引理據事，除此之外，別無可憑。
X33n0626_p0308a02║問：世尊既已出定說經，復何知其更入？答：極果聖
X33n0626_p0308a03║人已離散動，其見有出入者，並因機設，況出入無
X33n0626_p0308a04║礙，動靜一源乎？
X33n0626_p0308a05║第五、依現相者，夫法性寂寥，本無諸相，無相之相，
X33n0626_p0308a06║不礙繁興。起教多端，相非一准，或放光動地，或花
X33n0626_p0308a07║雨香雲，皆為發起。今經發起，自有二種：一、以說經
X33n0626_p0308a08║入定，雨花動地，為遠發起；二、以所放白毫相光，二
X33n0626_p0308a09║大士之問答，為近發起。故經云：今佛放光明，助發
X33n0626_p0308a10║實相義等。
X33n0626_p0308a11║第六、依請者，謂若約慈悲深厚，則無問自說。經云：
X33n0626_p0308a12║無問而自說等。若約尊法重人，篤其誠信，必須待
X33n0626_p0308a13║請乃說。經云：汝以慇懃三請，豈得不說？
X33n0626_p0308a14║第七、依聽者。夫說法者皆因人而篤，然在當機多
X33n0626_p0308a15║因為眾咨詢，是以說者、請者端為聽者弄引作緣。
X33n0626_p0308a16║雖曰緣有近遠，益有淺深，其實塵勞業惑終因斯
X33n0626_p0308a17║脫。經云：乃至能聞此經一偈一句者，我皆與授阿
X33n0626_p0308a18║耨菩提之記。是知今日之記莂固是智勝之遺塵，
X33n0626_p0308a19║又須知今日之餘績又是他日之首出。
X33n0626_p0308a20║已上因緣，雖有親疎，併皆有力發起聖教。知因親，
X33n0626_p0308a21║則增長實智，成自利益。知增上之能助，則發權智，
X33n0626_p0308a22║成利他益。庶內外障寂，永得見佛聞法矣。
X33n0626_p0308a23║第二、藏教所攝者，初明藏攝，次明教攝。初中復二：
X33n0626_p0308a24║先藏，後攝。先明藏者，含藏義也，以能含攝所詮，令
X33n0626_p0308b01║不散故。然藏有多種，略而言之，則唯二三。言二藏
X33n0626_p0308b02║者，謂世尊應機說法，根雖無量，統而為言，不出大
X33n0626_p0308b03║小二乘，故結集家以乘從人，名曰小乘藏、大乘藏。
X33n0626_p0308b04║言三藏者，謂聖教所詮，不出三學，則詮戒者名毗
X33n0626_p0308b05║柰耶藏，詮定者名修多羅藏，詮慧學者名阿毗達
X33n0626_p0308b06║麼藏。雖皆各有兼正，而結集者並以少從多，各歸
X33n0626_p0308b07║能詮。
X33n0626_p0308b08║第二、明攝，亦二者：初、教法；二、教儀。言教法者，謂諸
X33n0626_p0308b09║宗立教不同，具如大疏所詳。今以賢首大師所立
X33n0626_p0308b10║五教為所宗尚者，以其理致極圓備故，即小、始、終、
X33n0626_p0308b11║頓、圓之五也。其釋名意義，亦如大疏所載，並不繁
X33n0626_p0308b12║述。次、明攝者，今此一經能罄如來出世本懷，正明
X33n0626_p0308b13║終教極則妙旨。若教、若理、若行、若果，盡撤底蘊。如
X33n0626_p0308b14║言教，則曰：若聞此經一偈一句，皆當與記作佛。言
X33n0626_p0308b15║理，則世間生滅相，當下常住。言行，則舉首低頭，皆
X33n0626_p0308b16║成佛因。言果，則八難性空，龍女入證。要之，事得理
X33n0626_p0308b17║融，並皆稱實，是為極則。若以兼涉而論，如言小，則
X33n0626_p0308b18║出諦緣於化城；言始，則智積執相疑人；言頓，則龍
X33n0626_p0308b19║女入證，直廢階差；言圓，亦如龍女之變相速證，又
X33n0626_p0308b20║於圓融中不廢行布矣。又云：我有無量無邊佛智
X33n0626_p0308b21║慧樂。喻中又云：我有如是七寶大車，其數無量。皆
X33n0626_p0308b22║於法喻中略示主伴之旨耳。
X33n0626_p0308b23║第二教儀者，儀乃有十，列名釋義亦如大疏。彼判
X33n0626_p0308b24║說今經儀，以先小後大故，正在攝末歸本門中收，
X33n0626_p0308c01║以所說者是破異一乘故，亦分屬本末無礙門。又
X33n0626_p0308c02║如聞提婆達多品時，由三與一相和合故，令無量
X33n0626_p0308c03║眾生得阿羅漢果，無量眾生悟辟支佛，恒河沙等
X33n0626_p0308c04║眾生發無上道心等。此由如來法雨難思權實無
X33n0626_p0308c05║礙，故令聞者隨分受潤，或作三解或為一取，乃是
X33n0626_p0308c06║本末此彼無礙。
X33n0626_p0308c07║第三、義理分劑者，已知此經正屬終實，兼詮餘四。
X33n0626_p0308c08║何以得知此中之分限？夫一雨普滋，則諸乘並作；
X33n0626_p0308c09║日輪返照，則異轍同歸。是以本末交映，權實雙施，
X33n0626_p0308c10║於一佛乘分別說三，雖復說三常為一事，斯則義
X33n0626_p0308c11║門無量，咸由此法妙於隱顯之所使然。今以管見
X33n0626_p0308c12║仰承理教，擬開三門：初、舒光發軔，問答智境，頓示
X33n0626_p0308c13║始終門；二、約近跡垂化，開權顯實，令悟一乘門；三、
X33n0626_p0308c14║約本果顯德，拂跡入玄，令廣流通門。初中復二：初、
X33n0626_p0308c15║擬張教網；二、承光歷示。今初，擬示能化之法。由經
X33n0626_p0308c16║云：各於世界講說正法。雖未明指何等法門，但以
X33n0626_p0308c17║佛佛道同，得以我佛所說者准而擬之，謂諸如來
X33n0626_p0308c18║應如我佛初成正覺時，即以廣狹無礙染淨相融
X33n0626_p0308c19║之一處，舒卷自在念劫圓融之一時，於此時處同
X33n0626_p0308c20║演梵音，流出若顯若密無邊契經海，廣被一切難
X33n0626_p0308c21║思會眾。然密部中亦應有五教之別，非今所論。
X33n0626_p0308c22║茲於顯教略示二門，以見種種：初、分相門；二、該攝
X33n0626_p0308c23║門。言分相者，先將如來一代所說小始等五教，且
X33n0626_p0308c24║總合為一乘法門，以皆是諸佛一大善巧攝生方
X33n0626_p0309a01║便之所流故。次約增數漸開者，謂從一乘開之為
X33n0626_p0309a02║二，此復有三：一、對小顯大，則初是小乘，即半字教；
X33n0626_p0309a03║後四皆大乘，即滿字教也。二、對權顯實，則前小始
X33n0626_p0309a04║二是三乘教，後終頓圓是一乘教。三、終頓二教雖
X33n0626_p0309a05║則泯二異前，而皆對三顯一，曲順機宜，後一直顯
X33n0626_p0309a06║本法，乃名一向不共。此則初約半滿，次約權實，後
X33n0626_p0309a07║約曲直，各分為二。類三、或分為三：初一小乘，次一
X33n0626_p0309a08║三乘，後三一乘。或後一是不共一乘，若合初二則
X33n0626_p0309a09║是三乘，一乘便順四乘，以許光宅之判。或分為四，
X33n0626_p0309a10║此復有二：一、中間三教，由始教存三，終教泯二別，
X33n0626_p0309a11║故開之為四：一、別教小乘，如四含等；二、同教三乘，
X33n0626_p0309a12║如深密等；三、同教一乘，如法華等；四、別教一乘，如
X33n0626_p0309a13║華嚴等。二、歷位無位，開漸及頓，故分為四：一、小乘
X33n0626_p0309a14║教；二、漸教，謂始終也；三、頓；四、圓。此上初約存泯義
X33n0626_p0309a15║為四，二約頓漸亦開為四。五、或分為五，即藏和上
X33n0626_p0309a16║所立之教，以於漸中開出始終，故有五也。二、該攝
X33n0626_p0309a17║門者，謂諸三乘本來悉是一乘故。何則？若以三一
X33n0626_p0309a18║兩互相望，便成二門，謂不一與不異也。問：若彼三
X33n0626_p0309a19║與一不一者，未知彼三為存為壞？若存，如何唯一？
X33n0626_p0309a20║若壞，彼三乘機更依何法而得進修？答：有四句故：
X33n0626_p0309a21║一、由即一，故不待壞；二、由即一，故不礙存；三、由即
X33n0626_p0309a22║一，故無不壞；四、由即一，故無可存。由初二句，彼三
X33n0626_p0309a23║乘機得有所依；由後二義，彼方入一。由此四句俱
X33n0626_p0309a24║即一故，是故唯有一乘，更無餘乘。此上分相該攝，
X33n0626_p0309b01║二而不二，是為頓彰教網義。大經云：張大教網於
X33n0626_p0309b02║生死海，漉人天魚置涅槃岸。又經云：以一味雨潤
X33n0626_p0309b03║於人華，各得成實。皆其意也。上於光中擬諸如來
X33n0626_p0309b04║所說之種種法門，能令諸菩薩聞之而有種種因
X33n0626_p0309b05║緣、種種信解、種種相貌。行菩薩道及彼三乘，並皆
X33n0626_p0309b06║攝入一乘，以示出定說一之前兆。
X33n0626_p0309b07║二乘光歷示者，謂世尊欲於上教網所被機內，別
X33n0626_p0309b08║有一種漸機，已經多方調攝，至成熟位，即應得聞
X33n0626_p0309b09║一切世間難信之法。是故先現希有光瑞，以發其
X33n0626_p0309b10║軔，俾生渴仰，進祈有聞。而文殊大士，乃先於答問
X33n0626_p0309b11║中，悉將古佛開顯、授記、唱滅等事，以擬今佛之當
X33n0626_p0309b12║同，則在昔之正宗，轉為今日之發起。是故定後所
X33n0626_p0309b13║有開顯等事，並不出於答問之外。茲為略示光中
X33n0626_p0309b14║圓現之旨，而有其三：初直示本光，二含攝正宗，三
X33n0626_p0309b15║映帶流通。今初直示者，謂諸二乘，高推聖境，卑視
X33n0626_p0309b16║己靈，以三界為畏途，等二利於他有。是故世尊特
X33n0626_p0309b17║示妙光，從一毫現，令悟無邊剎海，不離毛端，聖凡
X33n0626_p0309b18║因果，不出自心。而又承佛威神，得遠瞻見，種種奇
X33n0626_p0309b19║特，皆在當下。其迷之者，猶謂是佛神力，殊可慨也。
X33n0626_p0309b20║二、含攝正宗者，謂如點能詮之名，則曰：是時日月
X33n0626_p0309b21║燈明佛說大乘經，名妙法蓮華。又曰：以是知今佛，
X33n0626_p0309b22║欲說法華經。豈不與正宗之汝當宣說妙法華經
X33n0626_p0309b23║之名，兩相符合？其點所詮云：演說經典，微妙第一，
X33n0626_p0309b24║其聲清淨，出柔軟音。而正宗舍利弗言：聞佛柔軟
X33n0626_p0309c01║音，深遠甚微妙。又云：能生淨妙第一之樂等。又云：
X33n0626_p0309c02║佛坐道場，所得妙法，為欲說此，為當授記。皆已含
X33n0626_p0309c03║正宗之旨矣。三、映帶流通者，謂如云佛滅度後，妙
X33n0626_p0309c04║光菩薩持妙法蓮華經，滿八十小劫，為人演說，與
X33n0626_p0309c05║今藥王等諸菩薩之流通正相等矣。是知此經三
X33n0626_p0309c06║分並重，頗異餘教，特緣此耳。所以必分三者，令知
X33n0626_p0309c07║始末故，各有所顯故，初中後皆善故。豈非一經之
X33n0626_p0309c08║始終，皆不離於一光耶？問：光有幾種？答：有二種。一
X33n0626_p0309c09║名常光，此從如來全體金剛，內外明徹，清淨所生，
X33n0626_p0309c10║並不須放，故世尊行住坐臥，有常光一尋也。二是
X33n0626_p0309c11║所放之光，若以今經比推，亦應有二，謂：一是神通
X33n0626_p0309c12║光明，凡諸佛菩薩，為度善根，成熟眾生，即放此光，
X33n0626_p0309c13║能令見者滅罪增福，徹通障外，雖遠如近，而所有
X33n0626_p0309c14║事業，僅在初三界攝。二如今經所放之光，即可稱
X33n0626_p0309c15║為希有，與尋常所放者，大有不同處。何則？凡諸世
X33n0626_p0309c16║尊，身現五濁，化緣將畢，始放此光，令於一根，全領
X33n0626_p0309c17║六根所得之境，生希有心，發大歡喜。言得六境者，
X33n0626_p0309c18║如見生死所趣，乃天眼所得之境，今於肉眼見之；
X33n0626_p0309c19║善惡業緣，乃宿命所得，亦得之於肉眼；種種因緣
X33n0626_p0309c20║求佛道，乃屬他心，亦得之於肉眼；能令即遠即近，
X33n0626_p0309c21║則如意通，得之於肉眼；聞補處法門，則增進漏盡
X33n0626_p0309c22║矣。使非以不思議神智加之於內，焉能令諸法會
X33n0626_p0309c23║藉一光之照，即一眼根，而兼六通三明之用耶？故
X33n0626_p0309c24║是希有光也。
X33n0626_p0310a01║二、約近果垂化，開權顯實，令悟一乘門者，如經云：
X33n0626_p0310a02║如來為太子時，出釋氏宮不遠，坐道場得菩提，始
X33n0626_p0310a03║過四十餘年。此近果也。而為一類漸機，初以一乘
X33n0626_p0310a04║作三乘說，至成熟位，仍復攝三歸於一乘，所謂開
X33n0626_p0310a05║顯也。然欲知開顯義者，使弗先達權實雙融、本末
X33n0626_p0310a06║無礙之旨，則權自權而本自本矣，更何開顯之有？
X33n0626_p0310a07║今略明之，文三：初、約法說直顯一乘；二、約喻明本
X33n0626_p0310a08║無三乘；三、為止息示說三所以。初二：初、明權實雙
X33n0626_p0310a09║融；二、正明開顯。今初，雙融者，謂上教網內有一種
X33n0626_p0310a10║為實施權、從本垂末、小大互陳、半滿疊凑之教，莫
X33n0626_p0310a11║不寓實於權，以成三乘。然在小乘俱然易了，而大
X33n0626_p0310a12║乘中則有多種分別。且如於一般若會上，或時權
X33n0626_p0310a13║實雙明；或時帶權說實，以本欲說實，猶根尚劣故。
X33n0626_p0310a14║或時帶實明權，此垂一於三，漸引成根故。又或於
X33n0626_p0310a15║思議淨名中，㡿權贊實，熏染成性，令其思齊，嗚呼
X33n0626_p0310a16║自責。又勝鬘之開顯，小似今經，蓋令坐而不進者，
X33n0626_p0310a17║不滯於權，亦先為今經弄引也。此上法門，並皆融
X33n0626_p0310a18║實於權，作開導依，破其沉寂。待至靈山，易於融會，
X33n0626_p0310a19║使其一蒙開顯，便知昔三本是一實，則於不一不
X33n0626_p0310a20║異之旨，其猶氷水之渙然。故經云：於一佛乘，分別
X33n0626_p0310a21║說三。又云：雖復說三乘，但為化菩薩。皆融實於權，
X33n0626_p0310a22║會權於實意也。此外復有一種不滯方便，深明性
X33n0626_p0310a23║相平等之教，亦傍為此經作引攝緣者。更有始終
X33n0626_p0310a24║俱大如首楞嚴，終始俱小如四含者，皆緣機有奮
X33n0626_p0310b01║迅超越之異，即與此經了不相蒙，各是一類。
X33n0626_p0310b02║二、正明開顯者，謂今一乘體上自具一種破異殊
X33n0626_p0310b03║力，能令教、理、行、果四法各具開顯等義，迥異餘經。
X33n0626_p0310b04║故古疏約廢立、開顯、會為、會歸八字以論通局，而
X33n0626_p0310b05║有二義：初泛論通局，次尅定去取。初泛論中復有
X33n0626_p0310b06║初通、後局二義。言局者，如初約廢立義，望教法上
X33n0626_p0310b07║明廢三立一者，謂以今經望昔日實教外，而有一
X33n0626_p0310b08║種能廢昔三，別立今日一乘之旨。以昔之三乘但
X33n0626_p0310b09║有假名，故經云：但以假名字，引導於眾生。又云：世
X33n0626_p0310b10║尊法久後，要說真實故。又此教上自含二義：一、局
X33n0626_p0310b11║定可廢義，故今廢之；二、能詮為因義，則不可廢。故
X33n0626_p0310b12║下文於開字能通四義中收之。二、約開顯義，望理
X33n0626_p0310b13║法上明開三顯一者，謂若言有三，則一極之理自
X33n0626_p0310b14║隱；若開無三理，則一極自彰矣。三、約會為義，望行
X33n0626_p0310b15║法上明會三為一者，謂在昔之行各趣自果，今則
X33n0626_p0310b16║融會同為佛因。以舉手低頭尚為佛因，而況諦、緣、
X33n0626_p0310b17║度等？四、約會歸義，望果法明會三歸一者，謂三乘
X33n0626_p0310b18║斷惑所得之果但是三昧，今則會通同歸一乘，而
X33n0626_p0310b19║作極果之因。又上廢義，若望果法亦有二義：一、約
X33n0626_p0310b20║果相虗設則可廢，二、約奪果成因則不可廢。今用
X33n0626_p0310b21║後義，奪權果以為一乘因也。次言通者，唯廢一種
X33n0626_p0310b22║則止於教，其開顯會為會歸等，並通教等四種。今
X33n0626_p0310b23║先明開字通四者，約教則昔為三人說三乘法，今
X33n0626_p0310b24║云無二無三。昔言有三是方便門閉於一實，今無
X33n0626_p0310c01║二三則一乘自顯，故云此經開方便門示真實相。
X33n0626_p0310c02║此約上為因能詮不可廢以明開也。以世諦語言
X33n0626_p0310c03║尚得不背實相，況三乘教耶？若約理者，昔說三理
X33n0626_p0310c04║謂各別證，今示法身是同更無異味。昔言有三則
X33n0626_p0310c05║方便門閉於一實，今云無三則一理自顯，亦開方
X33n0626_p0310c06║便門示真實相也。若約行者，昔說三乘之行行各
X33n0626_p0310c07║不同，諦緣度等隨修各異，今得並為佛因。謂三乘
X33n0626_p0310c08║行別則方便門閉於一實，今會為一則方便門開
X33n0626_p0310c09║一實自顯，故云汝等所行是菩薩道。若約果者，昔
X33n0626_p0310c10║說三果不同是方便門閉於一實，今云諸聲聞眾
X33n0626_p0310c11║皆非滅度，心生歡喜自知作佛，則實相顯矣。上釋
X33n0626_p0310c12║開字竟。若例會為通三者，則會三種別理別行別
X33n0626_p0310c13║果皆為一理一行，而三果即轉為能成一果之因。
X33n0626_p0310c14║若例會歸通三者，則會昔三之理行果歸今之一，
X33n0626_p0310c15║咸成妙理妙行妙果矣。
X33n0626_p0310c16║二、尅定去取者，又二：初、約簡取理行，明會三為一；
X33n0626_p0310c17║二、簡去教果，明會三歸一。今初，言會三者，昔說三
X33n0626_p0310c18║理，謂各別證，而三行亦各趣自果。今為會云：法身
X33n0626_p0310c19║是同，無別異味，則一理自顯。汝等所行是菩薩道，
X33n0626_p0310c20║則一道出離之因亦得自顯，詎非指權即實？而會
X33n0626_p0310c21║為之功，非他經所能有也。上皆約三乘望一乘，豎
X33n0626_p0310c22║論會三為一也。此外，凡大乘諸教，若未經會，雖實
X33n0626_p0310c23║亦權，以實外有權故；若已經會，雖權亦實，以權外
X33n0626_p0310c24║無實故。二、簡去教果，明會三歸一者，又二：初、會昔
X33n0626_p0311a01║成今，以明四乘；二、彰今異昔，以明四乘。今初，言會
X33n0626_p0311a02║昔者，由昔之三教互不相見，故名為權。則三外之
X33n0626_p0311a03║實教，大乘雖亦深明實相佛性等旨，而不兼會昔
X33n0626_p0311a04║權，故教可廢。設許二乘依此取證作佛，亦不兼權，
X33n0626_p0311a05║故果可廢。但如𠁼字中之一點，斷非是伊之全體，
X33n0626_p0311a06║故皆可去。今經不然，而能約教，則收盡世諦語言；
X33n0626_p0311a07║約理，則世相皆常；約行，則聚沙畫葦，皆為佛因；約
X33n0626_p0311a08║果，則八難性空，龍女速證。斯又何止指權為實，而
X33n0626_p0311a09║窮盡法界，無非第一義諦矣。故此會取之功，誠如
X33n0626_p0311a10║攬點成𠁼，除三之外，別無一實。雖說四乘，而實義
X33n0626_p0311a11║說為四，但三為別，而一為總耳。此約三乘自體，橫
X33n0626_p0311a12║論互望處，以各別者，名權可廢；其能互望者，方為
X33n0626_p0311a13║所立之實也。二、明彰今異昔者，謂前但合三為一，
X33n0626_p0311a14║以明有四，其實一無別體。今辨一乘別有法門，則
X33n0626_p0311a15║四義昭著。是故經云：昔所未說而今說之，能令法
X33n0626_p0311a16║會聞所未聞，得未曾有，以至三根皆得授記。甚之
X33n0626_p0311a17║不在會者，亦令轉為宣說一切眾生皆是吾子，愛
X33n0626_p0311a18║無偏黨，則唯實無權，而另顯實有一乘之體之旨
X33n0626_p0311a19║乃足。正所謂對三所立之一，命行者直悟一乘而
X33n0626_p0311a20║後已。則光宅四乘之旨，亦不越此火宅門外，唯見
X33n0626_p0311a21║大白之車耳。
X33n0626_p0311a22║三、為止息申明說。三所以者，謂世尊昔於智勝所，
X33n0626_p0311a23║自與諸子覆講，令發大心。結緣已來，無奈旋發旋
X33n0626_p0311a24║退，中間止得。復以種種方便，將之護之，不令散失，
X33n0626_p0311b01║師弟常俱。今雖相值，復隨先心所好，授以權小法
X33n0626_p0311b02║門，令先成熟。未敢直陳所懷，是以抑鬱於四十餘
X33n0626_p0311b03║年之久，開顯於五千退席之後。無奈會眾數逾恒
X33n0626_p0311b04║沙，而領解得記悟本心者，僅唯五人。餘仍執曰：若
X33n0626_p0311b05║實無三乘者，我等何以得出火宅，至安隱地？洵非
X33n0626_p0311b06║虗也。又既無彼三昔者，何不直顯一乘之為快也？
X33n0626_p0311b07║於是內懷疑惑，坐而不進。是故世尊為說在昔令
X33n0626_p0311b08║發大心熏已，成種因緣。須知此等種子勢力，如被
X33n0626_p0311b09║吞之金剛。不但不與五濁雜穢同居，且要透過三
X33n0626_p0311b10║賢十聖之異熟，至坐道場而後已。自爾已來，宿緣
X33n0626_p0311b11║所追，互相冥感，中雖退大，此種不失。加以歷劫內
X33n0626_p0311b12║外熏淘之力，今既成熟，合為開顯，俾其仍歸一乘，
X33n0626_p0311b13║以副本懷。復次，三果雖似實有，但以爾等久受熱
X33n0626_p0311b14║惱，令出火宅，以三昧力，法爾自當頓獲清凉，似涅
X33n0626_p0311b15║槃界。若以極果望之，不過但離界內虗妄，名為解
X33n0626_p0311b16║脫，其實未得一切解脫。正如導師，為欲止息疲勞，
X33n0626_p0311b17║以巧方便，而於中途，化無為有，示現城郭，令其暫
X33n0626_p0311b18║息，意在更令前進，至珍寶處而後已，庶不負發足
X33n0626_p0311b19║之初心耳。故經云：唯有一佛乘，息處故說二，今為
X33n0626_p0311b20║汝說實。乃至云：具相三十二，乃是真實滅。又云：既
X33n0626_p0311b21║知是息已，引入趣佛慧。則千年積暗，一燈頓破，而
X33n0626_p0311b22║三乘之果，豈真有哉？
X33n0626_p0311b23║三、約遠果顯德拂迹入實以廣流通門中二：初、約
X33n0626_p0311b24║正報拂顯以廣流通；二、約依報拂顯以廣流通。今
X33n0626_p0311c01║初。夫理智合則體用融，佛道成則身雲現，故身恒
X33n0626_p0311c02║之壽亦豎窮於三際矣。但以能見之眼根有圓有
X33n0626_p0311c03║缺，便謂佛壽有脩有短、有生有滅，是故世尊於開
X33n0626_p0311c04║顯之後，復恐執今日入塔唱滅之迹，便以為實真
X33n0626_p0311c05║取滅度，故藉地湧多眾以為發起，作師子吼顯廣
X33n0626_p0311c06║大之壽量。其略曰：我本行菩薩道時，所成壽命復
X33n0626_p0311c07║倍上數，又況果中之所得者，詎不湛然常住直窮
X33n0626_p0311c08║三際？由此便拂入塔唱滅之迹，令知雙林之取滅
X33n0626_p0311c09║非實滅也。不獨聞者發願思齊，且更興起弘經之
X33n0626_p0311c10║大願矣。又本師入塔分坐，可拂生滅隔世之迹，得
X33n0626_p0311c11║顯三際平等古今之一如矣，亦可表始本不二甚
X33n0626_p0311c12║深之體用。又召集分身，可拂娑婆一化之迹，以顯
X33n0626_p0311c13║妙應週普之實。至龍女之作佛，調達之得記，則男
X33n0626_p0311c14║女相，怨親想，俱不可得矣。又妙音之於事畢唱散
X33n0626_p0311c15║之後，而娑婆仍是木樹草座之穢土，乃以四萬二
X33n0626_p0311c16║千由旬之大身，禮丈六之金身，而却兩不相妨，可
X33n0626_p0311c17║拂勝劣小大之迹，顯如理之佛身非小，如幻之報
X33n0626_p0311c18║體非大，詎非法無定性之德所使耶？又多寶塔門
X33n0626_p0311c19║閉後，妙音續來求見，止聞贊善之聲，並不開塔令
X33n0626_p0311c20║見者，可拂六根一向別緣之迹，而顯六用圓融。寶
X33n0626_p0311c21║覺即在妙音一耳之內，而六塵亦不越乎多寶一
X33n0626_p0311c22║縷聲塵之外。蓋由根塵悉從緣現，所現依他，本無
X33n0626_p0311c23║自性。况加持經之力，六根已得清淨，塔戶何能隔
X33n0626_p0311c24║越？故根之與境，同得即一即六，即色即聲，即耳即
X33n0626_p0312a01║眼，此彼無礙，而諸法平等之旨，皆躍然而出矣。二、
X33n0626_p0312a02║約依報拂顯以廣流通者，謂多寶塔本地大攝，性
X33n0626_p0312a03║屬留礙，今從地湧，兩不相妨，非性色真空，法性融
X33n0626_p0312a04║通之德相耶？又三變淨土之後，經中自云無有大
X33n0626_p0312a05║海江河，而龍王女却從海湧詣靈鷲山，可拂實有
X33n0626_p0312a06║淨土之迹，而顯土體自在無礙之德矣。又地湧大
X33n0626_p0312a07║士贊佛之時，劫經五十，可拂說經九載之迹，而顯
X33n0626_p0312a08║時無別體，隨處融通之實矣。已上若依若正，若時
X33n0626_p0312a09║若處，所以得有如是之難思難議者，祇緣動靜一
X33n0626_p0312a10║源，性相俱離之所，使持經勝力之所致也。問：何不
X33n0626_p0312a11║約三變淨土神力等品義而說拂顯？答：今所明者，
X33n0626_p0312a12║惟約諸法當體所具之德相而言。若約三變神力
X33n0626_p0312a13║等者，則凡具定通力者，皆能少分於無示有、化有
X33n0626_p0312a14║為無，乃業用邊事，故弗取也。
X33n0626_p0312a15║第四、教體淺深者，謂如大疏所明，無盡教海體性
X33n0626_p0312a16║難思，從淺之深列十種體以為能詮，則一大藏重
X33n0626_p0312a17║玄妙理並為所攝。今經於彼應取何法為能詮之
X33n0626_p0312a18║體？於中有二：初、總攝二、蘊，次、句數圓融。今初，謂無
X33n0626_p0312a19║問如來在世及滅度後，通取名、句、文、聲四法以為
X33n0626_p0312a20║能詮。上之義理並為所詮，此則通取假、實以為其
X33n0626_p0312a21║體。雖如聞香悉能知等，亦具諸法顯義之旨，要非
X33n0626_p0312a22║此中正義，故弗取也。故用大、小二乘同所許者以
X33n0626_p0312a23║為教體。然大乘內析有三義：一云、攝假從實，則唯
X33n0626_p0312a24║以音聲為體，以離聲外無別名等故。二云、名等為
X33n0626_p0312b01║體，以體從用故，以能詮諸法自性差別為二所依
X33n0626_p0312b02║故。三云、此四合為其體，由前二說皆有理、教為定
X33n0626_p0312b03║量故。故淨名云：有以音聲、語言、文字而作佛事者。
X33n0626_p0312b04║本經云：我以無數方便、種種因緣、譬喻、言辭演說
X33n0626_p0312b05║諸法。又云：若有忘失一句一偈，我當教之與共讀
X33n0626_p0312b06║誦。則一經始終皆以名、句、文、聲以為體耳。二、約句
X33n0626_p0312b07║數圓融者，梵行品云：知一切法即心自性。故上四
X33n0626_p0312b08║法皆唯心現。然以諸教相對，則有本影四句：一、唯
X33n0626_p0312b09║本無影，謂諸小乘見佛從外來，不達唯識，故唯有
X33n0626_p0312b10║本質。二、亦本亦影，謂大乘初教，以佛自所說若文
X33n0626_p0312b11║若義，皆是如來妙觀察智淨識之所顯現為本質
X33n0626_p0312b12║教，於聞者識上所變文義為影像教。三、唯影無本，
X33n0626_p0312b13║謂大乘實教離眾生心，無別佛果色聲功德，唯如
X33n0626_p0312b14║如及如如智獨存，大悲大智但為增上，令所化善
X33n0626_p0312b15║根成熟眾生心中現佛色聲說法，聞者識上自然
X33n0626_p0312b16║影像顯現。故今靈鷲一會所見所聞，皆善根成熟
X33n0626_p0312b17║眾生心中所現之大用也。華嚴云：諸佛無有法，佛
X33n0626_p0312b18║於何有說？但隨其身心，謂說如是法。即其義也。四、
X33n0626_p0312b19║非本非影，謂頓教說非直心外無佛色聲，即眾生
X33n0626_p0312b20║心中影像亦空。華嚴云：法性本空寂，無取亦無見。
X33n0626_p0312b21║此上四句，由淺之深，攝末歸本。其第四句，即以無
X33n0626_p0312b22║遣之遣而為其本也。又若正約今經說聽全收者，
X33n0626_p0312b23║亦有四句：一、唯說無聽，謂佛真心外無別眾生，以
X33n0626_p0312b24║眾生真心即佛真心故。其第二唯聽無說句，返上
X33n0626_p0312c01║可知。三、說聽雙存者，謂佛真心現時，不礙眾生真
X33n0626_p0312c02║心現故。四、雙泯者，謂佛即眾生故非佛，眾生即佛
X33n0626_p0312c03║故非眾生。此則互奪雙亡，說聽俱泯矣。淨名云：夫
X33n0626_p0312c04║說法者，無說無示；其聽法者，無聞無得。由初四句，
X33n0626_p0312c05║三乘權教得有所依；由後四句，一乘實教得有所
X33n0626_p0312c06║依。是故此經正屬終實，兼詮頓旨，皆能詮之力也。
X33n0626_p0312c07║第五、宗趣被機中分二：初明宗趣，次明被機。今先
X33n0626_p0312c08║明能被之宗趣者，謂語之所尚曰宗，宗之所歸曰
X33n0626_p0312c09║趣。大疏總立十種宗以收一代聖教，即：第一、我法
X33n0626_p0312c10║俱有宗，二、法有我無宗，三、法無去來宗，四、現通假
X33n0626_p0312c11║實宗，五、俗妄真實宗，六、諸法但名宗，七、三性空有
X33n0626_p0312c12║宗，八、真空絕相空，九、空有無礙宗，十、圓融具德宗。
X33n0626_p0312c13║然此十宗後後深於前前，以前四唯小，五、六通小、
X33n0626_p0312c14║大，後四唯大故。又七即法相，八即無相，後二即法
X33n0626_p0312c15║性宗。又七即始教，八即頓教，九即終教，十即圓教。
X33n0626_p0312c16║今經正屬二諦無礙宗，如經：是法住法位世間相
X33n0626_p0312c17║常住。又云：諸法寂滅相不可以言宣。當又云：以方
X33n0626_p0312c18║便力故為五比丘說。則無相不礙相，無言不礙言，
X33n0626_p0312c19║皆空有無礙義也。上即通義。若就今經別言者，當
X33n0626_p0312c20║以開示悟入為宗，令乘一乘為趣；若以開權顯實
X33n0626_p0312c21║為宗，則以授記作佛為趣；或以攝末歸本為宗，則
X33n0626_p0312c22║以令入佛慧為趣；又若以拂迹顯實為宗，則以令
X33n0626_p0312c23║廣流通為趣。
X33n0626_p0312c24║二、明所被機宜者，夫教因機設，乘逐機投，離機說
X33n0626_p0313a01║法，無所用故。上之宗趣，未知以何等法器乃能堪
X33n0626_p0313a02║受？故今直顯所被，通有十類。於中前五揀其非器，
X33n0626_p0313a03║後五彰其所為。前五者：一、揀無信非器，聞生謗故。
X33n0626_p0313a04║二、揀違真非器，依傍此經，貪求名利，不淨說法，集
X33n0626_p0313a05║積邪善，成魔業故。三、乖實非器，如言取文，超情至
X33n0626_p0313a06║理，不入心故。四、狹劣非器，謂諸二乘。五、守權非器，
X33n0626_p0313a07║謂三乘共教諸菩薩等，隨宗所修行位，不解理事
X33n0626_p0313a08║無礙法門，故不得名為真實菩薩。後五明所被者：
X33n0626_p0313a09║一、正為，即現前廻小向大諸聲聞眾。二、兼為，即於
X33n0626_p0313a10║此經雖有見聞，不能當下悟入，亦得仰信，熏染成
X33n0626_p0313a11║種，至成熟位，縱在海水劫火，亦不為障，如龍女等。
X33n0626_p0313a12║三、引為，即前權人不信實法，故將實教行位名字
X33n0626_p0313a13║寄於權教之內，引攝成根經云：先所出內，是子所
X33n0626_p0313a14║知等。四、權為，即是二乘，謂既不聞，況於受持？故諸
X33n0626_p0313a15║菩薩外示凡小，或臨聞退席，或被移他土，或被斥
X33n0626_p0313a16║慕大等。五、遠為，謂諸凡夫、外道、闡提悉有佛性，今
X33n0626_p0313a17║雖不信，後必當入。華嚴云：如來智慧大藥樹王，唯
X33n0626_p0313a18║除二處，不能為作生長利益，所謂二乘墮無為坑
X33n0626_p0313a19║及壞善根，非器眾生溺大邪見貪愛之水，然亦與
X33n0626_p0313a20║彼曾無厭捨。又彼明不信毀謗亦種善根，謂謗雖
X33n0626_p0313a21║墮惡，由聞歷耳，終有省悟，即不輕所化之輩是也。
X33n0626_p0313a22║第六、總釋名題中二：初、經題，二、人題。今初。古注云：
X33n0626_p0313a23║此題法、喻、合名，直詮諸佛出世本懷、眾生本心。自
X33n0626_p0313a24║有生佛以來，便有此名。窮過去世，無立此名者；盡
X33n0626_p0313b01║未來際，此名不可廢。不過轉相傳受，諸佛以此開
X33n0626_p0313b02║示，眾生以此悟入。三週之義，悉攝於此。則妙法是
X33n0626_p0313b03║法說，蓮花是喻說。法、喻中皆含因、果，是因、緣、說等。
X33n0626_p0313b04║塵餘云：法該教、理、行、果，四法圓融，故稱云妙。諸佛
X33n0626_p0313b05║如來時乃說之，此教法也。乃至治世，語言皆順正
X33n0626_p0313b06║法，究竟皆得一切種智，由教之妙而妙於理、行、果
X33n0626_p0313b07║也。道成久遠，即燃燈亦屬中葉，而今復以釋迦施
X33n0626_p0313b08║設，由果之妙而妙於教、理、行也。四種之教，豈可思
X33n0626_p0313b09║議哉！天親菩薩謂：大乘有十七種名，妙法蓮華乃
X33n0626_p0313b10║十七之一。有二種義：一、出水義，謂出小乘泥濁水，
X33n0626_p0313b11║如諸菩薩坐蓮華上，聞說如來無上智慧清淨境，
X33n0626_p0313b12║得證如來深密藏故。二、開敷義，以諸眾生於大乘
X33n0626_p0313b13║中，其心怯弱，不能生信，是故開示諸佛如來淨妙
X33n0626_p0313b14║法身，令生信心故。此法之妙，唯蓮華足以況之。故
X33n0626_p0313b15║舉妙法喻，若蓮華等。大鈔引叡公序云：華有三時
X33n0626_p0313b16║之異：華而未敷，名屈摩羅；彫而將落，名迦摩羅；處
X33n0626_p0313b17║中盛時，名芬陀利。生公亦云：器像之妙，莫踰蓮華。
X33n0626_p0313b18║蓮華之美，榮在始敷。始敷之盛，則子盈於內，色、香、
X33n0626_p0313b19║味足，謂之芬陀利等。大經十地品蓮華出現具明
X33n0626_p0313b20║十相中，其第七相云：此華恒放光明，普照法界。疏
X33n0626_p0313b21║云：第一義相，正觀普照法界現事故，如世蓮華開
X33n0626_p0313b22║敷，菡萏為第一故。鈔云：華有三時之異，今非初、後。
X33n0626_p0313b23║正處中盛時，正觀普照，等彼流光；法界現事，如開
X33n0626_p0313b24║菡萏。披敷見蓮，華、實雙美，理、事昭著，權、實開榮。今
X33n0626_p0313c01║說妙法，取喻蓮華，其第一相與彼無異等。宗鏡引
X33n0626_p0313c02║法華名相云：經云：色涅槃，受、想、行、識涅槃。此中亦
X33n0626_p0313c03║然。色法華，受、想、行、識法華。經云：色非染非淨，色生
X33n0626_p0313c04║般若生。色性虗微，名妙色；體自離假，名為法；色無
X33n0626_p0313c05║塵垢，借喻蓮華；文字性空，目之為經。經者，以身、心
X33n0626_p0313c06║為義。如來在乎陰、界，陰、界即如，何異之有等？拾云：
X33n0626_p0313c07║大凡諸佛出於五濁，為欲引攝先小後大之機，必
X33n0626_p0313c08║說妙法，令入佛慧。但由機有利、鈍，故須三番開顯。
X33n0626_p0313c09║又此三中，初即為實施權義，如為蓮故華；二即開
X33n0626_p0313c10║權顯實義，如華開蓮現；三即攝末歸本義，如花落
X33n0626_p0313c11║蓮成。故說妙法，取喻蓮華。此上開顯，並屬所詮。其
X33n0626_p0313c12║能詮體上，以能具足貫攝常法四種勝用，乃名能
X33n0626_p0313c13║詮妙法蓮華之經也。
X33n0626_p0313c14║二人題麈餘云：姚秦代名，前有嬴秦、苻秦，後有乞
X33n0626_p0313c15║伏秦，故以姚姓別之，即姚興時也。雖正統屬東晉，
X33n0626_p0313c16║什公譯經，在於後秦境內。法王一界，唯一位稱至
X33n0626_p0313c17║尊，法師則隨時、隨處、隨人、隨位可為之，所以助佛
X33n0626_p0313c18║行化，能師於法，而師一切眾生也。龜茲，國名，在焉
X33n0626_p0313c19║耆國西南。沙門云勤習三藏，經律論三師皆能通
X33n0626_p0313c20║之。具云鳩摩羅什、婆云童壽什者，文擅兩方，義通
X33n0626_p0313c21║華梵之美稱也。公以偽秦弘始八年夏，於草堂寺
X33n0626_p0313c22║奉秦王詔，翻梵成華，故曰譯。緣起並如本傳。
X33n0626_p0313c23║
X33n0626_p0313c24║妙法蓮華經科拾懸談卷首（終）
X33n0626_p0314a01║
X33n0626_p0314a02║
X33n0626_p0314a03║妙法蓮華經弘傳序略義
X33n0626_p0314a04║
X33n0626_p0314a05║終南山沙門　道宣　述
X33n0626_p0314a06║秣陵後學　智一　釋
X33n0626_p0314a07║經題如前釋。序名弘傳者，弘，廣也；傳，轉也。意謂我
X33n0626_p0314a08║見支那受持聖教者，未若此經之廣布，以故轉述
X33n0626_p0314a09║序其盛傳，俾諸後知所宗，尚流通於無盡。今但直
X33n0626_p0314a10║釋本義，凡舊注之偶失，惟詳對者自辨。
X33n0626_p0314a11║妙法蓮華經者（至）具如序曆，故所非述。
X33n0626_p0314a12║一序大段有三，今先明傳譯時年者，以見若人若
X33n0626_p0314a13║法皆可考也。首句總挈一經大綱，妙等六字牒召
X33n0626_p0314a14║體之名，下九字顯所詮之用，能於一代教中統述
X33n0626_p0314a15║諸佛用權之本意。佛言諸者，以本師是諸佛中之
X33n0626_p0314a16║一，故舉諸言即該釋尊。大凡諸佛降靈五濁，莫不
X33n0626_p0314a17║因種種機說種種法，於中自有一類三乘，須先以
X33n0626_p0314a18║覆相權說調攝善根令熟，後以此經開顯在昔設
X33n0626_p0314a19║教本致。蘊結下。槩論兩土流通也。蘊結即結集義。
X33n0626_p0314a20║大夏是天竺美稱，震旦乃彼土目此方也。樓炭經
X33n0626_p0314a21║云：葱河以東名為震旦，以初日出耀於東隅故。昔
X33n0626_p0314a22║如來滅後，阿難尊者將佛世所聞之法皆蘊聚炳
X33n0626_p0314a23║著於心，書之貝葉而出，流通大夏已千餘齡。及騰
X33n0626_p0314a24║蘭東傳，除未翻前，從初譯後迄作序時，流通震旦
X33n0626_p0314b01║又三百餘載矣。西晉下。別序此方三譯也。西晉乃
X33n0626_p0314b02║武皇帝司馬炎，受魏禪即帝位，乙酉改元泰始，國
X33n0626_p0314b03║號晉，都洛陽，以建康在東望之，故曰西晉。惠帝即
X33n0626_p0314b04║武帝第二子，庚戌即位，改元凡七，永康是第三改
X33n0626_p0314b05║元也。長安古稱咸陽，昔漢高帝見其山河百二子
X33n0626_p0314b06║孫可以長享平安，遂建都而改今名。青門乃長安
X33n0626_p0314b07║東壩城門，舊邵平種瓜處。燉煌境屬雍州，漢為燉
X33n0626_p0314b08║煌郡。竺曇摩羅剎云法護，月支國人，泰始二年丙
X33n0626_p0314b09║戌自天竺達玉門關來居於此，時人尊其德，諱其
X33n0626_p0314b10║名，故指所居而稱曰燉煌菩薩。初譯此經，名正法
X33n0626_p0314b11║華，十卷一百八十九紙。東晉者，五胡亂華，元帝渡
X33n0626_p0314b12║江都建康，望洛陽在西，故曰東晉，凡十一主。安帝
X33n0626_p0314b13║乃第十主，諱德宗，丙申繼孝武即位，次年丁酉改
X33n0626_p0314b14║元隆安。秦言後者，緣前有氐人苻堅之父蒲洪擁
X33n0626_p0314b15║師十萬，自稱秦王，長子健背有草苻字，改姓苻，晉
X33n0626_p0314b16║孝宗七年辛亥即位長安，改元皇始，國號秦，次年
X33n0626_p0314b17║春稱帝。其子苻生繼立，不道，堅與王猛謀置之別
X33n0626_p0314b18║室而堅立，改元建初。後秦羗人姚萇之子興率眾
X33n0626_p0314b19║伐之，秦主登大敗，次年甲午興即位，改元皇初，又
X33n0626_p0314b20║改弘始。史因二氏皆以秦名國，故寄前後以別之。
X33n0626_p0314b21║龜茲，國名，在焉耆西南，沙門云勤息，鳩摩羅什云
X33n0626_p0314b22║童壽，於偽秦弘始八年長安草堂寺譯出今經，七
X33n0626_p0314b23║卷一百四十八紙，必先書東晉者，存正統也。隋高
X33n0626_p0314b24║祖姓楊名堅，弘農華陰人，陳大建十三年辛丑受
X33n0626_p0314c01║周禪，都長安，國號隋。因父忠累官至隋國公，故以
X33n0626_p0314c02║隋名氏。仁壽，文帝年號也。天竺，正音印度，此云月。
X33n0626_p0314c03║以此土賢聖繼軌，導凡御物，如月之照臨，故名。而
X33n0626_p0314c04║云北者，以竺有五國，故別之。闍那、笈多，二法師名
X33n0626_p0314c05║也。闍那具云闍那，崛多云志德，北天竺人。笈多具
X33n0626_p0314c06║云達摩，笈多云法密，南天竺人。二師於大興善寺
X33n0626_p0314c07║再得梵篋，遂成後譯。因見秦本立題，括義無遺，弗
X33n0626_p0314c08║容移易，所以同名妙法，八卷一百五十五紙。一經
X33n0626_p0314c09║三譯，不勝重沓，文言旨趣，交互陳列，共贊大猷，似
X33n0626_p0314c10║無優劣。但時之所宗，人之所尚，維秦本為多。互陳
X33n0626_p0314c11║者，略如秦譯云：唯佛與佛，乃能究盡諸法實相，所
X33n0626_p0314c12║謂諸法如是相等。晉譯則云：如來皆了諸法所由，
X33n0626_p0314c13║從何所來，諸法自然，分別法貌，眾相根本，知法自
X33n0626_p0314c14║然。校什譯雖不逮，而旨實陳也。上序三譯之大槩
X33n0626_p0314c15║如此。然自此經外，所有支品別偈，如齊達摩摩提
X33n0626_p0314c16║譯出提婆達多品經一本，晉祇密帝譯出普門品
X33n0626_p0314c17║經一卷，隋闍那崛多譯出普門品重頌偈一卷。如
X33n0626_p0314c18║是品之與偈等，莫不各有源流，具如彼經本序，紀
X33n0626_p0314c19║其所自，故所非述。
X33n0626_p0314c20║夫以靈嶽降靈（至）拯昏迷之失性。
X33n0626_p0314c21║此下第二大段，正明乘時啟運而有三週之開顯。
X33n0626_p0314c22║初聯約理正明。言靈嶽等者，借詩維嶽降神生，申
X33n0626_p0314c23║及甫意而言。靈鷲雲集之眾皆蘊英靈之秀而降
X33n0626_p0314c24║生者，自非吾佛大聖曷能開化於彼？下句明所化
X33n0626_p0315a01║雖是羣哲，苟非昔有勝緣，亦必不能引導其心而
X33n0626_p0315a02║成師資能所化導。下聯承上約事申明。仙苑者，因
X33n0626_p0315a03║古仙居此得名，亦即鹿苑。金河是產閻浮檀金處。
X33n0626_p0315a04║顧命者，鄭玄注尚書顧命篇云：臨終出命故謂之
X33n0626_p0315a05║顧。顧，將去意也。釋尊捨苦行詣道樹受乳麋，成正
X33n0626_p0315a06║覺後即來仙苑，遂以所成告五比丘。特以緣熏機
X33n0626_p0315a07║殊致有萬差，束而言之不出大小二類，故曰仙苑
X33n0626_p0315a08║告成等。此顯機由緣異也。次言因機之別，故世尊
X33n0626_p0315a09║於金河顧命說涅槃時，將一代聖教分同長者之
X33n0626_p0315a10║半字教與滿字教，故曰金河顧命等。此顯教由機
X33n0626_p0315a11║異也。豈非下。結成也。謂如上原始要終統論能化
X33n0626_p0315a12║所化能被所被，既皆有所以，則知今會若非乘時
X33n0626_p0315a13║啟運，縱是英靈倘乏昔緣，亦無足考覈參預於法
X33n0626_p0315a14║華之高會。是知下。釋疑也。謂靈山一會雖無凡材
X33n0626_p0315a15║而見退席者，須知會內必具影響顯法當機結緣
X33n0626_p0315a16║之四眾，是知五千輩乃釋尊為欲䇿進座中懷上
X33n0626_p0315a17║慢者，示有退席不堪進聞微妙，乃顯法眾也。至滿
X33n0626_p0315a18║慈五百同蒙記莂者，正顯往昔曾受如來密化以
X33n0626_p0315a19║彰崇高之迹，更令增道損生乃影響眾，皆所以輔
X33n0626_p0315a20║佛行化者。所以下。承上正明開顯。經初所以放光
X33n0626_p0315a21║現瑞者，正剏開發起敦請大教，為會眾弄引作源
X33n0626_p0315a22║也。出定後稱揚二智難思之德，俾上根捨權證實，
X33n0626_p0315a23║而久默之佛慧通方之大略，至此始暢朽故。火宅
X33n0626_p0315a24║一喻，初長者誘子以三車出宅，出後不見有三，但
X33n0626_p0315b01║各賜以一大車，則三車之名亦有誘出之功，通乎
X33n0626_p0315b02║大白之文軌矣。此如如來為諸權小初說三乘拔
X33n0626_p0315b03║苦，及出界後惟授以一乘佛記，故喻約果智及教
X33n0626_p0315b04║道作開顯說，顯中根之得記。化城喻導師因眾人
X33n0626_p0315b05║聞有寶所，欣然發足將之而過五百，次因愍其中
X33n0626_p0315b06║退，為化一城令止息已，復滅所化使其前進以赴
X33n0626_p0315b07║初心。此如如來為退大者，於界外說二涅槃，暫解
X33n0626_p0315b08║疲勞，仍進以佛慧，而令昔緣不墜。故喻約理果作
X33n0626_p0315b09║開顯，說明下根之得記。繫珠，喻困乏人至親友家，
X33n0626_p0315b10║醉臥未起，親友愍之，乃以明珠乘醉繫其衣內，緣
X33n0626_p0315b11║事他往。後見此人，還因窘迫，馳騁四方，不知衣內
X33n0626_p0315b12║有珠，旋為指出，而令五欲自資。如從王子所聞，覆
X33n0626_p0315b13║說悟本有，雖蒙繫以佛記，旋又廢忘。今承內熏增
X33n0626_p0315b14║長，復令得記，始知一切智願猶在，理性常恒。鑿井，
X33n0626_p0315b15║喻渴乏須水者。若鑿高原，但見乾土，知水尚遠。如
X33n0626_p0315b16║依權教修行，由詮理未至，故行不契真，去道甚遠。
X33n0626_p0315b17║若於所穿，得見濕土，則知水必近矣。如依此經，聞
X33n0626_p0315b18║解修習，即近阿耨菩提。此明處處悟物，顯有多種
X33n0626_p0315b19║方便也。以上所詮，若詞若義，宛然在目，似可盡知。
X33n0626_p0315b20║及詳喻意所陳，始知經旨之深遠，殊非淺陋所可
X33n0626_p0315b21║一窺。此結能被之教也。自非下，結所被之機。謂諸
X33n0626_p0315b22║眾生，自無始來，滯溺於生死海中，無異沉流；昏迷
X33n0626_p0315b23║於第一義天，遺失真性。使非釋尊興大哀憐，以曠
X33n0626_p0315b24║遠之濟渡，至一竣極之悲心，焉能拔出，蒙佛授記？
X33n0626_p0315c01║又焉能拯之，破愚癡暗，而朗悟於佛之知見哉？
X33n0626_p0315c02║自漢至唐六百餘載，（至）永貽諸後云爾。
X33n0626_p0315c03║自漢下，第三、結示勝因，祈願流通也。謂自漢永平
X33n0626_p0315c04║至唐貞觀中，歷晉、宋、齊、梁、陳、隋，於此六百餘年內，
X33n0626_p0315c05║總論所譯諸經卷帙，雖有四千餘軸，但受持之盛
X33n0626_p0315c06║者維法華耳。下聯承上，謂所以得有如是之盛者，
X33n0626_p0315c07║將非在昔於智勝所同結良緣，故得如是機教相
X33n0626_p0315c08║扣，寧非塵點劫前之遺塵乎？至聞而深敬，了不生
X33n0626_p0315c09║疑，此亦威音所不輕，攝受之餘勣所使也。予見所
X33n0626_p0315c10║益弘多，故不揆其鄙拙，輙於經首述而序之，綜括
X33n0626_p0315c11║其要，俾受持者於未入文前，先悟一經大旨，庶令
X33n0626_p0315c12║早淨六根，仰慈尊之嘉會，而見本尊常住耆闍崛
X33n0626_p0315c13║山，速成諸佛護念等四德，進趣樂土玄猷，得法華
X33n0626_p0315c14║三昧，而悟靈山一會儼然未散。此聯首句既用本
X33n0626_p0315c15║經六根，若更遠指，恐不宛切。末結謂我縱博大其
X33n0626_p0315c16║辭，深長贊歎，亦莫能窮其萬一。上之數言，不過略
X33n0626_p0315c17║盡區區，永貽諸後，冀流通於無盡云爾。