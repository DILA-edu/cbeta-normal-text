X33n0628_p0338a01║
X33n0628_p0338a02║No. 628
X33n0628_p0338a03║妙法蓮華經科拾卷第一（之上）
X33n0628_p0338a04║
X33n0628_p0338a05║姚秦三藏法師　鳩摩羅什奉　詔譯
X33n0628_p0338a06║西蜀沙門　佛閑勖𠁼大師　立科
X33n0628_p0338a07║門人　智一雪墩　拾遺
X33n0628_p0338a08║△第七、別解文義遵古，分三：初、舒光發軔，問答智
X33n0628_p0338a09║境，頓示始終門。（即初序品。）二、約近跡垂化，開權顯實，令
X33n0628_p0338a10║悟一乘門。（自方便品至法師品止，為正宗分。）三、開近顯遠，拂迹入
X33n0628_p0338a11║實，令廣流通門。（自見寶塔品至經盡，共十八品，為流通分。）
X33n0628_p0338a12║妙法蓮華經序品第一
X33n0628_p0338a13║序有證信發起之別，皆為正宗，端其蒙也。品者，梵
X33n0628_p0338a14║語䟦渠，此翻為品。義類同者，集在一處，故名曰品。
X33n0628_p0338a15║諸品之始，故云第一。△文二：初、證信，二、發起。初中
X33n0628_p0338a16║又二：初、五句證信，二、列眾證信。今初。
X33n0628_p0338a17║如是我聞：一時，佛住王舍城耆闍崛山中。
X33n0628_p0338a18║經首五句，皆證信也。由具斷疑、息諍、簡邪三義故。
X33n0628_p0338a19║緣如古引阿難尊者所以能結集者，始由得法性
X33n0628_p0338a20║覺自在王三昧，終由得記，後於過現無量諸佛法
X33n0628_p0338a21║藏，悉能通達。初言如是者，乃總指冥記無疑之法
X33n0628_p0338a22║門以證信也。謂尊者於結集時，將在昔意之所持，
X33n0628_p0338a23║懸為指曰：如是一部妙法，自領受來，皆炳現於我
X33n0628_p0338a24║心海之內，無遺無忘，故曰如是。若就經宗言信者，
X33n0628_p0338b01║以當理之言，言理相順，故謂之如。則如之一言，通
X33n0628_p0338b02║能所詮，含於理事。理者道理，非唯真如。是者心境
X33n0628_p0338b03║相稱，無疑無非，深信之謂也。我聞者，二、約親領以
X33n0628_p0338b04║證信也。謂諸佛妙法貴在能傳，故次明之。我即阿
X33n0628_p0338b05║難自謂，聞是自指耳根，即以我無我之真我，口順
X33n0628_p0338b06║世間心造真境之妙我，而用根境非一異之能聞，
X33n0628_p0338b07║領根境非一異之所聞也。一時者，三、約嘉會以證
X33n0628_p0338b08║信也。梵語劫波云時分，然時無別體依法假立，若
X33n0628_p0338b09║離所依體不可得，今隨世俗說有一時。一者揀異
X33n0628_p0338b10║餘時，如來說法時有無量，不能別舉故但言一，乃
X33n0628_p0338b11║法王啟運嘉會之時，亦可謂機教相扣之時也。佛
X33n0628_p0338b12║者，四、約教主證信也。具云佛陀，此云覺者，而義有
X33n0628_p0338b13║三：一、自覺，謂雙覺理事，如睡夢覺，如蓮華開，此揀
X33n0628_p0338b14║凡夫；二、覺他，揀異二乘；三、覺滿，揀異菩薩。又離心
X33n0628_p0338b15║名自覺，離色名覺他，色心俱離名覺滿，乃十號中
X33n0628_p0338b16║三覺圓明之號也。然前教起中已明佛身，今以佛
X33n0628_p0338b17║乃教主，應更略陳。蓋由經中前後應具兩異，故以
X33n0628_p0338b18║諸聲聞於未解前所見之身，既是脫御著弊之劣
X33n0628_p0338b19║化，則於開解後應見奇特，勝應異前。無奈委付家
X33n0628_p0338b20║業之長者，竟未見有脫弊著御之明文者，以翳病
X33n0628_p0338b21║除而狂華自滅，故得進悟此佛乃是即心之佛，全
X33n0628_p0338b22║體大用之所現故。此則體因用顯，乃不可思議之
X33n0628_p0338b23║妙化也。住王下，約處證信也。王舍者，昔駁足王統
X33n0628_p0338b24║千王共立舍城，都五山中遂成大國，故以人名處
X33n0628_p0338c01║也。靈鷲是所屬之境，故以王舍冠之。耆闍崛此云
X33n0628_p0338c02║靈鷲，以峰形似鷲故。言靈者，以前佛今佛同居此
X33n0628_p0338c03║故，若佛滅羅漢住、法滅支弗住、鬼神住，故俗呼為
X33n0628_p0338c04║靈山。言住者，如來內住海印三昧，而攝無量義處
X33n0628_p0338c05║三昧及法華三昧等，悉入其中隨機應現，外以身
X33n0628_p0338c06║相威儀住於靈鷲。由此五事可據，故曰如是一部
X33n0628_p0338c07║妙法皆我親從佛所聞者，而以師資道合之時住
X33n0628_p0338c08║於鷲頭山中。△二、列眾證信二：初、列眾，二、總結。初
X33n0628_p0338c09║中四：初、聲聞，二、菩薩，三、八部，四、王庶。初二：初、嘆德，
X33n0628_p0338c10║二、列名。今初。
X33n0628_p0338c11║與大比丘眾萬二千人俱（至）盡諸有結心得自在。
X33n0628_p0338c12║與者，共也。大者，器量尊重，為天王、人王等大人所
X33n0628_p0338c13║敬，有大道故。梵語比丘，或云有翻，翻為除饉，謂眾
X33n0628_p0338c14║生薄福在因，無法自資得報，多所饉乏。出家之人，
X33n0628_p0338c15║戒行是良福田，能除因果之饉乏。或云無翻，以名
X33n0628_p0338c16║含三義：一、破惡；二、怖魔；三、乞士。恐取一失餘故。梵
X33n0628_p0338c17║語僧伽，此云和合眾，謂事和無別眾，法和無別理
X33n0628_p0338c18║也。由受比丘戒，始得比丘名，以此戒法是最初出
X33n0628_p0338c19║苦之正因，故首以法標人，而有萬二千也。阿羅漢，
X33n0628_p0338c20║或云有翻，翻為無生，亦云無學，謂界內分段生死
X33n0628_p0338c21║已盡故，真窮惑盡無可學故。或言無翻者，名含三
X33n0628_p0338c22║義：一云殺賊，賊即界內分別俱生二惑，能劫眾生
X33n0628_p0338c23║功德法財，奪智慧命，比丘因中能以定慧殺之，故
X33n0628_p0338c24║羅漢果名為殺賊也。二云不生者，即比丘怖魔之
X33n0628_p0339a01║果號，魔見不生即大憂怖，恐復化人，則魔界空虗
X33n0628_p0339a02║矣。三云應供，乃乞士之果號，由具智斷功德，堪為
X33n0628_p0339a03║人天福田，故曰應供。諸漏下，漏煩惱與結，名異體
X33n0628_p0339a04║一，即根隨等二十六法。今且指漏為種子，煩惱為
X33n0628_p0339a05║現行，種既盡，則無復現行擾亂矣，亦即殺賊義。逮
X33n0628_p0339a06║得句，以三界因果，皆名為他，而智斷功德，皆名為
X33n0628_p0339a07║己，今則己利已得，亦即應供義。諸有之結既盡，則
X33n0628_p0339a08║得有為解脫，有為智成，則無為克證，而證無為解
X33n0628_p0339a09║脫，既無結縛，心得自在矣，即無疑解脫之無學，亦
X33n0628_p0339a10║即無生義也。△二、列名二：初、比丘，二、比丘尼。初二：
X33n0628_p0339a11║初、多知識，二、少知識。初又二：初、列上首名，二、總結。
X33n0628_p0339a12║今初。
X33n0628_p0339a13║其名曰阿若憍陳如（至）須菩提、阿難、羅睺羅。
X33n0628_p0339a14║阿若者，名也，云無知。無知者，非無所知，乃知無也，
X33n0628_p0339a15║謂以無生智知真諦為名也。憍陳如，是姓，云火器。
X33n0628_p0339a16║其先祀火，從此命族，以火有照暗不生、燒物不生
X33n0628_p0339a17║二義，邪計祀之可出生死。或名釋摩男，聞法得道，
X33n0628_p0339a18║最在一切人天二乘之前，佛之最長子也。摩訶迦
X33n0628_p0339a19║葉云大飲光，以其身光能飲蔽日月故。阿含云：羅
X33n0628_p0339a20║閱祇大富長者名迦維羅，婦名檀那，子名畢波羅，
X33n0628_p0339a21║子婦名婆陀，其家千倍勝缾沙王，十六大國無與
X33n0628_p0339a22║為隣。畢鉢羅是樹名，尊者因禱樹而生，故以此命
X33n0628_p0339a23║名。摩訶一梵含大多勝三義，即五不翻中多含不
X33n0628_p0339a24║翻也。迦葉種類最多，故標摩訶以揀餘族，能行頭
X33n0628_p0339b01║陀上行稱為第一。優樓頻螺云木瓜林，伽耶云城，
X33n0628_p0339b02║那提云河，三人皆依所居之處彰名。舍利弗，具云
X33n0628_p0339b03║舍利弗怛羅。舍利云鶖，即百舌鳥，亦云春鷺，其母
X33n0628_p0339b04║眼之明利似之。弗怛羅云子，依母立名，故名鶖子。
X33n0628_p0339b05║又云身子，此女好身形，身之所生，故云身子。增一
X33n0628_p0339b06║云：智慧無窮，決了諸疑第一。大目犍連云：採菽氏，
X33n0628_p0339b07║上古有仙居山食豆母，是彼種。揀餘云：大增一云：
X33n0628_p0339b08║神通輕飛，能到十方第一。摩訶迦旃延云：文飾善
X33n0628_p0339b09║議論，敷演教道者，文飭第一。阿㝹樓陀云：無貧，過
X33n0628_p0339b10║去弗沙佛末法，曾以一稗飯施辟支弗，感九十一
X33n0628_p0339b11║劫天上人間財寶無盡。又因精進失明，佛令繫念，
X33n0628_p0339b12║求天眼四大淨色，半頭而發，明暗悉睹，見大千界
X33n0628_p0339b13║如觀掌果，天眼第一。劫賓那云：房宿因禱房宿而
X33n0628_p0339b14║生，故名。又善占星宿，明識圖讖第一。憍梵波提云：
X33n0628_p0339b15║牛呞以曾為牛王，餘習恒肆虗哨，故名。又因避人
X33n0628_p0339b16║嘲笑招𠎝，恒居天上，受天供第一。離婆多云：離越
X33n0628_p0339b17║善入禪定，心不倒亂第一。畢陵伽婆蹉云：餘習以
X33n0628_p0339b18║曾久為婆羅門慢習，仍現於今生果中故。薄拘羅
X33n0628_p0339b19║云：善容，容貌端嚴，壽百六十。以昔曾施一訶棃勒
X33n0628_p0339b20║果，今世無病無夭，常樂閑居第一。摩訶拘絺羅云：
X33n0628_p0339b21║大膝，膝骨粗大得名。又呼為長爪梵志，因讀十八
X33n0628_p0339b22║般經，無暇剪爪故。難陀云：牧牛亦云善，歡喜以慕
X33n0628_p0339b23║道為名，故云善也。孫陀羅難陀。孫陀羅，云好愛妻
X33n0628_p0339b24║名也。難陀，云歡喜己名也。揀異牧牛，故連妻得名。
X33n0628_p0339c01║富樓那云：滿父名也。彌多羅云：慈母名也。尼乃天
X33n0628_p0339c02║竺女子之通稱，由連父母受名，故曰滿慈子。說法
X33n0628_p0339c03║第一。須菩提云：空生，以生時庫藏皆空，得名解空
X33n0628_p0339c04║第一。阿難云：歡喜。佛得道日生，舉國皆喜，得名多
X33n0628_p0339c05║聞第一。羅睺羅云：覆障一因昔塞鼠穴，一因六日
X33n0628_p0339c06║不看婆羅門，故得處胎六年之報，而以覆障名密
X33n0628_p0339c07║行第一。塵餘云：阿難聞法時尚在有學，結集時始
X33n0628_p0339c08║證無生，今列羅漢中。羅云位居沙彌已證無學，今
X33n0628_p0339c09║列大比丘中。以二人乃是眾所知識故。△二、總結。
X33n0628_p0339c10║如是眾所知識大阿羅漢等。
X33n0628_p0339c11║聞名嘆德曰知，見形奉教曰識。知識者多，故云眾
X33n0628_p0339c12║所知識。又知識有三種，謂教授、同行及外護也。△
X33n0628_p0339c13║二少知識。
X33n0628_p0339c14║復有學、無學二千人。
X33n0628_p0339c15║三果四向，皆有真可研，有惑可斷，名有學。第四阿
X33n0628_p0339c16║羅漢果，真窮惑盡，名無學。古謂此但舉位名數，而
X33n0628_p0339c17║不嘆德，故名為少知識。聖與凡交絕，本無多知少
X33n0628_p0339c18║識之分。特以希高慕遠者，以多引之。藏名隱德者，
X33n0628_p0339c19║以少引之。決不可以多少之迹，失其本也。△二比
X33n0628_p0339c20║丘尼
X33n0628_p0339c21║摩訶波闍波提比丘尼（至）亦與眷屬俱。
X33n0628_p0339c22║摩訶波闍波提，云大愛道，亦云憍曇彌，云尼眾主，
X33n0628_p0339c23║乃佛之姨母也。能以碩見，首出弱質，先登覺岸，故
X33n0628_p0339c24║名大愛道。又道慕於前，例倣於後，故云眾主。於佛
X33n0628_p0340a01║成道十四年，求出家，佛不之許。阿難為陳三請，佛
X33n0628_p0340a02║令阿難傳八敬法，若能行者，可聽出家。彼云能行
X33n0628_p0340a03║乃聽。耶輸陀羅，云華色，亦云名聞。以在家為菩薩
X33n0628_p0340a04║之妻，捨俗為尼眾之首，且證無學，故得名聞之稱。
X33n0628_p0340a05║△二、菩薩眾二：初、標名舉數，二、嘆德列名。今初。
X33n0628_p0340a06║菩薩摩訶薩八萬人。
X33n0628_p0340a07║具足應云菩提薩埵、摩訶薩埵，今略取之。菩提云
X33n0628_p0340a08║道，薩埵云心，摩訶云大，即大道心也。古釋菩提名
X33n0628_p0340a09║佛道，薩埵名成眾生，乃以佛道成就眾生也。又菩
X33n0628_p0340a10║提是自行，薩埵是化他行，如菩薩氣類者有八萬
X33n0628_p0340a11║人。△二、嘆德列名二：初、嘆德，二、列名。初又二：初、總
X33n0628_p0340a12║嘆，二、別嘆。今初。
X33n0628_p0340a13║皆於阿耨多羅三，藐三菩提不退轉。
X33n0628_p0340a14║阿云無，耨多羅云上，三云正，藐云等，或云遍，菩提
X33n0628_p0340a15║云覺，合云無上正等正覺，乃菩薩修行所期之果
X33n0628_p0340a16║也。不退有三：一、未成不退，信行地菩薩也；二、成不
X33n0628_p0340a17║退，初地至七地也；三、極成不退，八地已上也。下文
X33n0628_p0340a18║云智慧到彼岸，皆極中之極，於無上覺得不退也。
X33n0628_p0340a19║△二、別嘆二：初、供養諸佛，二、廣利羣生。今初。
X33n0628_p0340a20║皆得陀羅尼樂說辯才（至）常為諸佛之所稱歎。
X33n0628_p0340a21║陀羅尼云：總持於一切善法，能持令不忘不失也。
X33n0628_p0340a22║又持善不失，持惡不生也。而有三種：一者聞持，於
X33n0628_p0340a23║一切言語諸法，耳之所聞皆不忘失；二者分別，於
X33n0628_p0340a24║一切眾生、一切諸法分別不錯；三者入音聲，於聞
X33n0628_p0340b01║罵詈及贊善毫無喜怒，於諸色聲深達實相故。復
X33n0628_p0340b02║有四種，謂法、義、呪、忍四陀羅尼也。樂說辯才，即四
X33n0628_p0340b03║無礙辯之一，亦名四無礙智。謂菩薩於法、於義、於
X33n0628_p0340b04║言辭、於眾生根性，內以智明，外以妙辯，隨所樂聞
X33n0628_p0340b05║而為說之，各令歡喜也。轉不退輪。輪有轉義，摧碾
X33n0628_p0340b06║義。蓋轉者既摧自障，更除他惱，皆至不退而後已。
X33n0628_p0340b07║內凭總持，外以辯才轉不退輪，即是先以法施而
X33n0628_p0340b08║攝財施，上供多佛也。於諸佛下，以不離菩提心，上
X33n0628_p0340b09║供下化，便資種智，故又植眾德本。德之本，即菩提
X33n0628_p0340b10║心也。惟其德本成就，便得稱可佛心，而為諸佛之
X33n0628_p0340b11║所稱嘆。△二、廣利羣生。
X33n0628_p0340b12║以慈修身善入佛慧（至）能度無數百千眾生。
X33n0628_p0340b13║以同體慈，熏修三業，成三不護。即以此無礙三業，
X33n0628_p0340b14║擇法應根，妙契大權，故曰善入佛慧。重障除，大智
X33n0628_p0340b15║現，故曰通達。揚般若之風帆，渡煩惱之苦海，到三
X33n0628_p0340b16║德之覺岸矣。盛德既隆，佳聲亦遍，故名稱普聞於
X33n0628_p0340b17║無量。而無量界中之眾生，不獨覩形者增道損生，
X33n0628_p0340b18║而聞名者亦得福不唐捐，故稱能度。總之，菩薩行
X33n0628_p0340b19║之大致，不越上供下利，皆以智慧為本。△二、列名
X33n0628_p0340b20║二：初、正列，二、結屬。今初。
X33n0628_p0340b21║其名曰文殊師利菩薩（至）寶積菩薩導師菩薩。
X33n0628_p0340b22║文殊三名：一名文殊師利，云妙德，謂具不可思議
X33n0628_p0340b23║微妙種種功德故；一名滿殊尸利，云妙首，謂具不
X33n0628_p0340b24║可思議微妙功德在諸菩薩之上故；一名曼殊室
X33n0628_p0340c01║利，云玅吉祥，謂具不可思議微玅功德最勝吉祥
X33n0628_p0340c02║故。緣如餘引，今但釋名，餘名亦然。梵語婆婁吉低
X33n0628_p0340c03║稅，云觀世音，能所圓融有無兼暢，照窮正性察其
X33n0628_p0340c04║本末，故稱觀也。世音者，所觀之境也。萬象流動隔
X33n0628_p0340c05║別不同，類音殊唱俱蒙解脫，故曰觀世音。梵語摩
X33n0628_p0340c06║訶那鉢，云大勢至，以凡投足處震動三千大千及
X33n0628_p0340c07║魔宮殿故。常精進者，如為一人經劫不能受化，猶
X33n0628_p0340c08║無一念棄捨故。不休息者，以恒沙劫為一日夜，三
X33n0628_p0340c09║十日為一月，十二月為一歲，過千萬億歲值一佛，
X33n0628_p0340c10║如是值恒沙佛修諸梵行，然後受記心亦不休故。
X33n0628_p0340c11║寶掌者，大士能以右手遍捫若干世界，出三寶之
X33n0628_p0340c12║聲乃至慈悲喜捨等聲，更有七寶流出施給貧乏，
X33n0628_p0340c13║始令歡喜終至涅槃，則財寶法寶皆一掌之所流
X33n0628_p0340c14║出矣。藥王者，能以上藥遍治眾生身心二病故。勇
X33n0628_p0340c15║施等者，雖於財於法悉達體空，而熾然行施無厭
X33n0628_p0340c16║足故。所證三諦可貴如寶，能證三智圓明如月，故
X33n0628_p0340c17║能權能實之智體如月，隨時而現虧盈之象光生
X33n0628_p0340c18║暗滅，故惑消智滿如晦盡體圓，故三大士於二利
X33n0628_p0340c19║中同有障寂智朗除熱生凉之德，故並以月喻。體
X33n0628_p0340c20║備用週能救不可救者，故云大力。以大力用遍應
X33n0628_p0340c21║眾緣咸拔眾苦，名無量力。出界內分段超界外變
X33n0628_p0340c22║易，故云越三界。䟦陀婆羅云善守，能令聞名者必
X33n0628_p0340c23║獲果證故。又云賢首，以位居等覺為眾賢之首故。
X33n0628_p0340c24║彌勒云慈氏，自得慈心三昧，能令見者亦同證得
X33n0628_p0341a01║故，諸佛法寶咸被集積故。隨邪道者，以大悲心引
X33n0628_p0341a02║歸正道故。△二、結屬。
X33n0628_p0341a03║如是等菩薩摩訶薩八萬人俱。
X33n0628_p0341a04║問：何以先列聲聞，次列菩薩？答：攝末歸本故，由小
X33n0628_p0341a05║之大故，當機應爾故。△三、八部眾。
X33n0628_p0341a06║爾時釋提桓因（至）各與若干百千眷屬俱。
X33n0628_p0341a07║梵語釋提桓因。因陀羅云：能作能作忉利天主也。
X33n0628_p0341a08║瓔珞經云：過此賢劫二千二十四劫作佛，號曰無
X33n0628_p0341a09║著。明月等三是帝釋內臣，如世卿相。明月即寶吉
X33n0628_p0341a10║祥月天子也。普香是明星天子。寶光是寶意天子。
X33n0628_p0341a11║四大天王是帝釋外臣，如武將各領二部鬼神不
X33n0628_p0341a12║令惱人，故稱護世者。然天有三種：一世間天，即諸
X33n0628_p0341a13║國王，雖在人中而享天福故。二者生天，即因修十
X33n0628_p0341a14║善報果生天者。三者淨天，即聖弟子，斷諸漏染證
X33n0628_p0341a15║清淨果者。今是生天，則天者乃天然自然身勝樂
X33n0628_p0341a16║勝之謂也。言天王者，謂為諸天主統治諸天，非同
X33n0628_p0341a17║春秋繫王於天也。言天子者，乃天王之子，非父天
X33n0628_p0341a18║母地之謂也。自在即第五化樂天，自變五欲境而
X33n0628_p0341a19║自娛樂者。大自在即第六他化天，假他所化五欲
X33n0628_p0341a20║以為己樂者。有指此為魔王天者，而大集經云：欲
X33n0628_p0341a21║色二界之間別有魔天，為魔所居。上於欲界但列
X33n0628_p0341a22║初二天及後二，而不列夜摩兜率者略耳。娑婆云
X33n0628_p0341a23║忍，由諸眾生安忍十惡苦果，不肯出離，依人立名，
X33n0628_p0341a24║故云忍土。梵是西音，此云離欲，除下地繫，上升色
X33n0628_p0341b01║界，故曰離欲。尸棄云頂髻，先舉位，次指人者，則娑
X33n0628_p0341b02║婆世界主梵天王，乃尸棄大梵也。此天居於初禪
X33n0628_p0341b03║中間，內有尋伺，外有言說，始能統上冠下，號令一
X33n0628_p0341b04║切，故以主字該括，而不細列上二界也。龍總名也。
X33n0628_p0341b05║統有五種形：一者象形，以善住龍為主；二者虵形，
X33n0628_p0341b06║以難陀龍為主；三者馬形，以阿那婆龍為主；四者
X33n0628_p0341b07║魚形，娑樓那主之；五蝦蟇形，摩那斯主之。又一切
X33n0628_p0341b08║龍皆有四種熱惱，獨阿耨池中無，以是七地菩薩
X33n0628_p0341b09║示居其處故。難陀云歡喜，䟦云善，乃兄弟二龍常
X33n0628_p0341b10║護摩竭陀國，雨澤以時，國無飢年，瓶沙王歲設一
X33n0628_p0341b11║會以報之，百姓聞皆歡喜故名，亦即目連所降之
X33n0628_p0341b12║龍也。娑伽羅云鹹水海，隨所居得名也。和修吉云
X33n0628_p0341b13║多頭，德叉迦云現毒，阿耨達與阿那婆達多，梵語
X33n0628_p0341b14║訛略也。云無惱，即雪山頂池名，池中有五柱堂，住
X33n0628_p0341b15║此者即以不受熱惱得名。摩那斯云大身，若修羅
X33n0628_p0341b16║排海水淹善見城，此龍能縈身遏而不沒。優鉢羅
X33n0628_p0341b17║云黛色蓮華池，住此者即依處以受名，又樹名也。
X33n0628_p0341b18║緊那羅云：疑神形似人，而頭有一角，故號人非人，
X33n0628_p0341b19║乃帝釋法樂之臣，居十寶山。若身有異相，即上天
X33n0628_p0341b20║奏樂；若佛說法，即弦歌而頌法門。以法緊奏四諦，
X33n0628_p0341b21║妙緊奏十二因緣，大緊奏六度，持緊總奏前三，皆
X33n0628_p0341b22║外現內秘者也。乾闥婆云：嗅香，以香為食故。亦云：
X33n0628_p0341b23║香陰，身能出香故。乃天帝俗樂之神也。樂者，緣幢
X33n0628_p0341b24║倒擲之伎也。樂音，鼓節弦管也。管者，幢倒中之勝
X33n0628_p0341c01║美；音者，弦管中之勝者也。然緣幢倒擲，古無注什。
X33n0628_p0341c02║阿修羅云：無端正，男醜女美。又云：非天所受福報，
X33n0628_p0341c03║略次諸天而無天德，故似而又非。婆稚云：團圓，曾
X33n0628_p0341c04║與天帝戰被縛，因誓得脫復還，故曰團圓。佉羅騫
X33n0628_p0341c05║䭾云：廣肩胛，即能湧水淹善見城者。毗摩質多羅
X33n0628_p0341c06║云：淨心，即舍脂父也。羅睺羅云：障持，以日能照眼，
X33n0628_p0341c07║故舉手障之。世或謂之日蝕，私謂凡在推步數外
X33n0628_p0341c08║所見者乃是。迦樓羅云：金翅，頸有如意珠，以龍為
X33n0628_p0341c09║食。起世經云：此鳥與龍各具四生。大海之北有樹，
X33n0628_p0341c10║名居吒奢摩離，高一百由旬，枝葉覆五十由旬。此
X33n0628_p0341c11║鳥與龍皆依此樹四面而住，各有宮殿，縱廣六百
X33n0628_p0341c12║由旬，七重垣牆，七寶莊嚴。其卵生鳥居樹之東，胎
X33n0628_p0341c13║南，濕西，化北。東鳥欲啖龍時，先上東枝觀大海已，
X33n0628_p0341c14║乃下以翅扇大海，令水自開二百由旬，取卵生龍
X33n0628_p0341c15║而食之，餘則不能。胎生鳥能開海水四百由旬，取
X33n0628_p0341c16║卵、胎二龍食之。濕生鳥能開水八百由旬，取卵、胎、
X33n0628_p0341c17║濕三種龍為食。北居之鳥能開海水一千六百由
X33n0628_p0341c18║旬，取四生之龍為食。故曰：四生之鳥還食四生之
X33n0628_p0341c19║龍。初鳥威懾羣龍故，次則身大於羣故，三則噉龍
X33n0628_p0341c20║須滿故，四則頸繫如意故。△四、王庶眾。
X33n0628_p0341c21║韋提希子阿闍世王，與若干百千眷屬俱。
X33n0628_p0341c22║韋提希云：思惟闍王母也。阿闍世云：未生怨。於未
X33n0628_p0341c23║生前，相師占云：此兒生已，定當害父，故名。又母姙
X33n0628_p0341c24║之日，已有惡心向瓶沙王故。問：前因當機，故先列
X33n0628_p0342a01║聲聞，次及菩薩。今何先天，次八部，後王庶耶？答：攝
X33n0628_p0342a02║末時必先勝後劣，故上中下根得記，居然有次第
X33n0628_p0342a03║也。△二、總結。
X33n0628_p0342a04║各禮佛足，退坐一面。
X33n0628_p0342a05║天及八部，化人聽法，凡庸不識，聖眼知之。且針鋒
X33n0628_p0342a06║之地，能容多眾，不相妨礙，故各舉類之異，而復數
X33n0628_p0342a07║之多也。眾皆禮足，眾皆一面，圓回之妙，不可思議。
X33n0628_p0342a08║禮足者，謂以頭面置佛足上。△二、發起二：初、如來
X33n0628_p0342a09║為眾發起，二、菩薩問答決疑。初二：初、說經入定，二、
X33n0628_p0342a10║放光現相。初四：初、四眾圍繞，二、正為說入，三、雨花
X33n0628_p0342a11║動地，四、大眾發喜。今初。
X33n0628_p0342a12║爾時，世尊四眾圍繞，供養、恭敬、尊重、讚歎。
X33n0628_p0342a13║爾時者，望前即四眾雲集之時，望後即將現六瑞
X33n0628_p0342a14║之時，乃佛十種化不失時中之第三授菩薩記化
X33n0628_p0342a15║不失時之時也。世尊者，謂以智慧等法破貪等不
X33n0628_p0342a16║善之法，滅生死苦得無上覺，為世與出世咸皆尊
X33n0628_p0342a17║重，故曰世尊。四眾者，聲聞菩薩八部王庶也。其出
X33n0628_p0342a18║家與在家之四，亦不出此，以八部王庶皆在家故。
X33n0628_p0342a19║又影響發起當機結緣之四，亦不越此。四外圍繞
X33n0628_p0342a20║者，若望禮拜言，即因拜後瞻仰不已，而更右旋數
X33n0628_p0342a21║匝，乃行家威儀也。若望退坐言，則多指週環，乃坐
X33n0628_p0342a22║家威儀也。供養為檀度所攝，而有上供、下利之分。
X33n0628_p0342a23║於下利中始論資生無畏法，而上供中復有財供、
X33n0628_p0342a24║法供及觀行供之三種。今對下尊重等，且約財供
X33n0628_p0342b01║言之，以運三業皆可名供養故，則五體志心為恭
X33n0628_p0342b02║敬，乃身供養也；一念耑注為尊重，乃意供養也；發
X33n0628_p0342b03║言稱美為贊歎，乃口供養也。△二、正為說入。
X33n0628_p0342b04║為諸菩薩說大乘經（至）身心不動。
X33n0628_p0342b05║為言乃引為也。葢世尊將與聲聞授記，復先為菩
X33n0628_p0342b06║薩說無量義者，使其從旁聞之生疑，作會權入實
X33n0628_p0342b07║之先聲，則名雖為菩薩，而實為聲聞弄引也。大乘
X33n0628_p0342b08║經者，大莊嚴經論有七種大義：一者緣大，謂菩薩
X33n0628_p0342b09║修行大乘之法，以無量契經大法義而為所緣故。
X33n0628_p0342b10║二行大，謂菩薩修行大乘，能行二利大行故。三智
X33n0628_p0342b11║大，謂菩薩修行大乘，能達二無我理，於諸境界善
X33n0628_p0342b12║能分別故。四勤大，謂菩薩修行大乘，曠大劫來期
X33n0628_p0342b13║證聖果，精進無間故。五巧大，謂菩薩修行大乘，以
X33n0628_p0342b14║善巧方便垂形六道，化諸眾生去住自在故。六畏
X33n0628_p0342b15║大，即無所畏也，謂菩薩修行大乘，智力內充明了
X33n0628_p0342b16║決定，於大眾中說一切法無所懼故。七者事大，謂
X33n0628_p0342b17║菩薩修行大乘，欲令一切眾生了其大事因緣故，
X33n0628_p0342b18║數數示現世間演大妙法入大涅槃故等。乘以運
X33n0628_p0342b19║載為義，謂乘此大乘自運運他同到智地，故名大
X33n0628_p0342b20║乘，即所詮也。其能詮此妙義者，則名為經。是知大
X33n0628_p0342b21║乘經之三字，乃教菩薩法門之通稱也。名無量義
X33n0628_p0342b22║者，如彼經佛答大莊嚴菩薩云：有一法門能令速
X33n0628_p0342b23║證菩提，謂無量義從一法生，一法者名為實相。使
X33n0628_p0342b24║在座權乘聞而疑曰：既無量法門皆從一生，則我
X33n0628_p0342c01║所乘法亦應究竟還歸一實。是故世尊將演攝末
X33n0628_p0342c02║歸本法輪，故先示無量義以發其端。又此法門乃
X33n0628_p0342c03║佛在昔自所乘而速得道果者，故為佛所護念，決
X33n0628_p0342c04║不輕示於人者。佛說下。明入定也。跏趺有二：一、以
X33n0628_p0342c05║左壓右，名半跏；若更䟤以右壓左，名全跏趺。古往
X33n0628_p0342c06║諸佛盡行此法，然非世間受用法，亦不與外道共，
X33n0628_p0342c07║乘此威儀即能破魔斷結，故先跏趺。言入者，如來
X33n0628_p0342c08║已離散心，無時不定，其見有出之與入者，特因能
X33n0628_p0342c09║見入定威儀得益者而示之理實。世尊寂照雙流，
X33n0628_p0342c10║於正說時又何嘗不在定中？三昧名無量義處者，
X33n0628_p0342c11║由無量諸法即是無量義處，乃能契世間常住妙
X33n0628_p0342c12║理之深定也。三昧云正受，以能入者即不受諸受
X33n0628_p0342c13║故。若身若心皆云不動者，特緣妙定瑩然通徹內
X33n0628_p0342c14║外，故令身心寂而不動，則生身法身冥同一體矣。
X33n0628_p0342c15║△三雨花動地。
X33n0628_p0342c16║是時天雨曼陀羅華（至）普佛世界六種震動。
X33n0628_p0342c17║曼陀羅云適意，亦云白華。曼殊沙云柔軟，亦云赤
X33n0628_p0342c18║華。摩訶云大，即小、大、白、赤四種華也。震動言六者，
X33n0628_p0342c19║以震略吼擊，動略起踴，合三聲三形故六。然據普
X33n0628_p0342c20║佛二字，應如華嚴有六三十八種震動，今經貴略，
X33n0628_p0342c21║故但言六。此之二瑞，若望前，則為在昔之人雖聞
X33n0628_p0342c22║一切法門，而罔諳咸從一實所生之旨，今忽豁然，
X33n0628_p0342c23║妙悟流溢，感彼依報，同現靈瑞，以慶今聞。望後，則
X33n0628_p0342c24║華有感果之能，為諸三乘預現道成之兆；動有撼
X33n0628_p0343a01║執之力，為彼三乘先示盡結之徵。△四、大眾發喜。
X33n0628_p0343a02║爾時會中比丘、比丘尼（至）歡喜合掌一心觀佛。
X33n0628_p0343a03║比丘、比丘尼，乃出家二眾，解見前。優婆塞云近事
X33n0628_p0343a04║男，優婆夷云近事女，俱於人中大具正見，能秉佛
X33n0628_p0343a05║戒，乘六妙行，速出生死者，故列八部之前。天龍下。
X33n0628_p0343a06║翻譯名義云：夫佛之垂化，道濟百靈；法之傳世，慈
X33n0628_p0343a07║育萬有。三乘賢聖，既肅爾以歸依；八部鬼神，亦森
X33n0628_p0343a08║然而翊衛。故諸經中，多列此乘急戒緩之流也。天
X33n0628_p0343a09║者，天然樂勝，清淨光明，尊勝無比，故名為天。位列
X33n0628_p0343a10║雖多，必以梵釋居首者，蓋大梵是大千之主，帝釋
X33n0628_p0343a11║是三十三天之主故。龍者，神靈之物。孔雀、大雲等
X33n0628_p0343a12║經，列名雖有不同，而皆言其能護持佛法。夜叉云：
X33n0628_p0343a13║勇健有三種：一居天，一居空，一居地。唯天、空二居
X33n0628_p0343a14║者能飛行，地居則不能。乾闥婆云：香陰，陰即身也，
X33n0628_p0343a15║不啖酒肉，唯以香資陰故。阿修等三，並見前。摩睺
X33n0628_p0343a16║羅伽云：大腹行，即蟒神也，亦名地龍。此八部中，有
X33n0628_p0343a17║人及鬼、畜，故以人、非人總結。轉輪聖王，即諸國大
X33n0628_p0343a18║王，未可即作輪王說。大眾見佛說無量義經，便入
X33n0628_p0343a19║無量義定。由說處即是行處，以致天地同歸，咸披
X33n0628_p0343a20║妙應。此由一人發真歸源，所有依報，悉皆化成無
X33n0628_p0343a21║上知覺。是以為祥為瑞，而令見者不知所以然而
X33n0628_p0343a22║然，內發大喜。或將擬曰：既有希奇之兆，必有非常
X33n0628_p0343a23║之事。當現乃整肅三業，不令異緣，故曰一心觀佛。
X33n0628_p0343a24║須知喜由瑞發，機因喜動，則喜非瑞攝，說者察焉。
X33n0628_p0343b01║△二、放光現相二：初、放光，二、現相。初二：初、光所從
X33n0628_p0343b02║處，二、光照分齊。今初。
X33n0628_p0343b03║爾時，佛放眉間白毫相光。
X33n0628_p0343b04║天竺最重者，是以相觀人。凡人初生，必延師相之，
X33n0628_p0343b05║故大人之相，數有四八，唯法王與輪王乃具。又輪
X33n0628_p0343b06║王雖具而微，不若法王之顯著，以有漏福，終乏無
X33n0628_p0343b07║為智以拯接，故白毫是四八中第三十一相也。在
X33n0628_p0343b08║佛兩眉之間，以表得證中道，不落二邊，故其色白。
X33n0628_p0343b09║中表俱空，而有八楞，右旋而住，若明珠覆於額上。
X33n0628_p0343b10║太子初生，牽長五尺，苦行時長一丈，得佛道時長
X33n0628_p0343b11║一丈五尺。又始從發心修行，終至涅槃，一切相貌，
X33n0628_p0343b12║悉皆影現。今則毫相上舒，金光湧照。△二光照分
X33n0628_p0343b13║齊。
X33n0628_p0343b14║照東方萬八千世界（至）上至阿迦尼吒天。
X33n0628_p0343b15║所照橫豎各有分齊，橫則四方四維靡所不周，但
X33n0628_p0343b16║照由東始故先及之。萬八千土者，機感使然可弗
X33n0628_p0343b17║約表，如下智勝光照五百則又何表？豎則上至阿
X33n0628_p0343b18║迦尼吒、下至阿鼻，阿迦尼吒云質礙，且指色界頂
X33n0628_p0343b19║言，下云上至有頂，則透過色頂矣。阿鼻云無間，乃
X33n0628_p0343b20║造五逆罪者所生之處，無間有五，謂趣果受苦時
X33n0628_p0343b21║及形命皆無間歇也，而在地之下故云地獄。△二、
X33n0628_p0343b22║現相二：初、現凡相，二、現聖相。今初。
X33n0628_p0343b23║於此世界，盡見彼土，六趣眾生。
X33n0628_p0343b24║趣乃趣向意，其類有六，各有能趣之因，及所趣之
X33n0628_p0343c01║果，因果合舉，故言六趣，即六凡也。△二、現聖相。
X33n0628_p0343c02║又見彼土現在諸佛（至）以佛舍利起七寶塔。
X33n0628_p0343c03║不離當下，便能見彼聞彼也。並見下，即彼眾依教
X33n0628_p0343c04║行證也。四眾云得道者，乃諸權乘各至自所求果
X33n0628_p0343c05║也。菩薩云行道者，以秉一乘人未至所求故。因緣
X33n0628_p0343c06║等各言種種者，以親生之因與疎助之緣，內懷之
X33n0628_p0343c07║信解，外現之相貌，各有差別。故涅槃云：大滅度諸
X33n0628_p0343c08║佛化緣既畢，故以寂滅果體為所歸，故云般。般猶
X33n0628_p0343c09║入也。舍利云靈骨，塔婆云圓塚，為藏靈骨之處。始
X33n0628_p0343c10║而聞法，終見入滅，乃四聖法界之始終。合上六凡，
X33n0628_p0343c11║同是一光所照。能照既其平等，被照應無差別。則
X33n0628_p0343c12║平等一乘，平等授記之旨，俱先為一光注破矣。上
X33n0628_p0343c13║乃經家略敘十界因果，皆為一光披露。至下偈中，
X33n0628_p0343c14║則為一一指示，以顯此光之希有，迥異尋常。△二、
X33n0628_p0343c15║菩薩問答決疑二：初、彌勒擬度以問，二、文殊原古
X33n0628_p0343c16║以答。初二：初、經家述疑，二、彌勒起問。初二：初、述彌
X33n0628_p0343c17║勒念，二、述大眾念。今初。
X33n0628_p0343c18║爾時彌勒菩薩（至）希有之相。我今當問。
X33n0628_p0343c19║等覺大士未離比觀，故云作念。神變者，謂由天心
X33n0628_p0343c20║神慧運之於內，希有之相變現於外，故名神變。大
X33n0628_p0343c21║寶積云：神變有三種：一、說法神變，二、教誡神變，三、
X33n0628_p0343c22║神變神變。今即說法神變也。謂如來以無礙妙智，
X33n0628_p0343c23║知諸眾生善惡業因果報應，以何等法門而得解
X33n0628_p0343c24║脫？如是知已，為現神變而為說法也。今則甘露將
X33n0628_p0344a01║降，故預現神變令生渴仰。然此渴仰俱由念始，大
X33n0628_p0344a02║事因緣非念不發，故先作念是何緣有此瑞？則靈
X33n0628_p0344a03║山一會聞法得記之機，皆緣此一念之蒙之所發
X33n0628_p0344a04║耳。今佛下，謂此種境界，乃不可思議人於不可思
X33n0628_p0344a05║議定中所現之希有，自屬現量所緣。既非我之測
X33n0628_p0344a06║度可擬，當更問誰，而誰是能答之者。復作下，念問
X33n0628_p0344a07║文殊。由所覲之佛既多，於中必有所見，故應問文
X33n0628_p0344a08║殊。△二、述大眾念。
X33n0628_p0344a09║爾時比丘比丘尼（至）神通之相今當問誰。
X33n0628_p0344a10║四眾八部，雖亦念瑞，亦念問誰，而不能於誰中擇
X33n0628_p0344a11║出可問者，則所證之淺深可見矣。變與通，雖同是
X33n0628_p0344a12║一釋，義則別於上。由光是色法，而從靈通妙慧所
X33n0628_p0344a13║發，故能徹照障外，非覆盆可能為礙，故曰神通。△
X33n0628_p0344a14║二、彌勒起問二：初、長行，二、偈文。今初。
X33n0628_p0344a15║爾時彌勒菩薩（至）悉見彼佛國界莊嚴。
X33n0628_p0344a16║四眾八部，外見光瑞，內發疑念，並為開顯得記之
X33n0628_p0344a17║基。故世尊於後文中，普授廣記於現前也。△二、偈
X33n0628_p0344a18║文二：初、敘意，二、舉頌。今初。
X33n0628_p0344a19║於是彌勒菩薩欲重宣此義，以偈問曰：
X33n0628_p0344a20║偈即是頌，譯人隨便取用，然有祇夜、伽陀之別。祇
X33n0628_p0344a21║夜云重頌者，天竺梵文有散華、貫華二式，如此方
X33n0628_p0344a22║序後復有銘也。又因樂散說生解，樂章句生解者
X33n0628_p0344a23║之便，故又為後來者及鈍根者，不妨慈悲重為宣
X33n0628_p0344a24║說。伽陀云孤起頌者，即與上文了不相蒙，而另有
X33n0628_p0344b01║所說也。此下偈文雖襍糅相呈，而孤起居多。△二、
X33n0628_p0344b02║舉頌四：初、總舉光瑞，二、別列事相，三、嘆光希有，四、
X33n0628_p0344b03║釋難啟問。今初。
X33n0628_p0344b04║文殊師利導師何故（至）身意快然得未曾有。
X33n0628_p0344b05║因覩光瑞之異，而發何故之問？△二、別列事相二：
X33n0628_p0344b06║初二：初、以十頌問十界；二、四十頌問六度。今
X33n0628_p0344b07║初。
X33n0628_p0344b08║眉間光明照於東方（至）求無上慧為說淨道。
X33n0628_p0344b09║十界事相，本無遁藏。由乏妙用，遂至對面千里，無
X33n0628_p0344b10║所了別。今如來欲令一切各悟本有，乃於一光圓
X33n0628_p0344b11║攝難思妙用，以加被之。普令法會，三業澄清，六根
X33n0628_p0344b12║互用，不離跬步。俾法界現事，同陳於見聞覺知之
X33n0628_p0344b13║內。是以彌勒代眾，一一點出，如指諸掌，以顯能照
X33n0628_p0344b14║之妙，而有所問。能照，毫相雖白，其所放之光則作
X33n0628_p0344b15║金色，故被照之處皆成金色。前云阿迦尼吒，今至
X33n0628_p0344b16║有頂，則極非非想矣。此天雖無業果色，而定果色
X33n0628_p0344b17║中亦可受化。故中陰經云：如來入中陰中，化無量
X33n0628_p0344b18║眾生已，忽然不現。舍中陰形，入虗空三昧，於非非
X33n0628_p0344b19║想現形說法，乃至觀音、勢至發願思齊。此上從阿
X33n0628_p0344b20║鼻至有頂，皆天眼所見之境。今仗佛光，得於肉眼
X33n0628_p0344b21║矣。又覩下四頌，以深妙音各於世界講說正法，此
X33n0628_p0344b22║以主伴儀說根本一乘也。若人下，三頌，明諸佛於
X33n0628_p0344b23║一佛乘分別說三也。初為厭苦急求出離者，說四
X33n0628_p0344b24║諦法令得真空，涅槃有福者從供佛來，求勝法是
X33n0628_p0344c01║擇法，此從多聞來，以體空智初觀因緣生，繼觀因
X33n0628_p0344c02║緣滅，故名緣覺。行有施戒等六，前曰種種，對前二
X33n0628_p0344c03║乘曰無上慧，雖同上二齊用體空，而能於斷分別
X33n0628_p0344c04║俱生，後更侵二種習氣，所證真空之理最深，是為
X33n0628_p0344c05║上智觀得菩提也。又法會於上所現事相，若即現
X33n0628_p0344c06║前而知彼所念，此融他心智於凡心也。若即現果
X33n0628_p0344c07║而知彼昔因，此融宿命於現識也。若即現因而見
X33n0628_p0344c08║來果，此融天眠於肉眼也。又見六凡是天眼，見二
X33n0628_p0344c09║乘之果是慧眼，見菩薩之行是法眼，若一剎那遍
X33n0628_p0344c10║觀無遺則是佛眼。然此勝用固因佛加，又復須知
X33n0628_p0344c11║此用與佛本有不一不異之旨。以眾生心中諸佛
X33n0628_p0344c12║現神加被時，而諸佛心中眾生亦得暫息塵勞，披
X33n0628_p0344c13║微露妙。苟使不然，何以山河大地既不在所照之
X33n0628_p0344c14║外，亦應同法會有此聞見之勝用矣。智者思之。△
X33n0628_p0344c15║二、以四十頌問六度二：初、約次第問，二、約不次問。
X33n0628_p0344c16║初二：初、以頌半結前生後，二、以十六正問六度。
X33n0628_p0344c17║今初。
X33n0628_p0344c18║文殊師利！我住於此（至）如是眾多，今當略說。
X33n0628_p0344c19║初四結前，後二生後。△二、以十六正問六度
X33n0628_p0344c20║我見彼土恒沙菩薩（至）破魔兵眾而擊法鼓。
X33n0628_p0344c21║初一偈，以種種因緣，總問因華而求佛果也。次六
X33n0628_p0344c22║偈，問施，先財，次身，次命，即本事經之三易也。初四
X33n0628_p0344c23║偈，以不堅財貿易堅財也。七寶及輦輿，皆財施所
X33n0628_p0344c24║攝，由世間財聚散無常，故施之而求安樂涅槃，七
X33n0628_p0345a01║種堅固聖財，而為諸佛所歎。次身肉妻子一偈，以
X33n0628_p0345a02║不堅身貿易堅身也。以父母所生之身，危脆不實，
X33n0628_p0345a03║生滅無常，故施之以易無上金剛不壞之身。頭目
X33n0628_p0345a04║身體，即命之所關，雖有壽夭，必同歸於盡。若了四
X33n0628_p0345a05║諦，深達三輪，施此頭目，可易常住無盡之慧命矣。
X33n0628_p0345a06║人中自在，王獨稱尊。因聞妙道，欲得法王位，王法
X33n0628_p0345a07║國土，得法自在，故捨家出家，被法服，登戒品，以為
X33n0628_p0345a08║入聖初基。比丘外捨憒閙，內處閑靜，因誦經典而
X33n0628_p0345a09║了法無生，心不妄動，即諦察法忍也。勇猛有三種：
X33n0628_p0345a10║大莊嚴經論云：一、願勝勇猛，謂發四弘誓。二、行勝
X33n0628_p0345a11║勇猛，謂乘願起行。三、果勝勇猛，謂乘因得果時，樂
X33n0628_p0345a12║與諸佛平等無二，思惟佛道，即果勝勇猛也。精進
X33n0628_p0345a13║亦三：菩薩善戒經云：一、莊嚴精進，謂菩薩勤修梵
X33n0628_p0345a14║行，莊嚴道果，乃至代眾生受無量地獄苦，心不休
X33n0628_p0345a15║息。二、攝善法精進，謂菩薩修六度時，不為煩惱邪
X33n0628_p0345a16║見所動，攝世出世一切善法，心不放逸。三、利益眾
X33n0628_p0345a17║生精進，謂菩薩於一切時，以種種法化導眾生，滅
X33n0628_p0345a18║惡生善，縱經塵劫，心不疲倦。今以勇猛精進聯稱
X33n0628_p0345a19║者，由無怯無倦，始能遍䇿諸度，速成佛道。禪中二
X33n0628_p0345a20║偈，與地藏十輪經中三種定業輪義等。初偈離欲
X33n0628_p0345a21║等者，即彼第一建立修習定業輪，謂定即禪定，業
X33n0628_p0345a22║即行業，輪有摧碾義。修禪者必先離欲惡不善法，
X33n0628_p0345a23║有尋有伺，推破惑業，禪定轉深，則五通現前。故今
X33n0628_p0345a24║首明離欲，終示發通也。次偈即彼第二建立誦習
X33n0628_p0345b01║業輪，謂由誦習大乘，心不散亂，即能摧破惑業。今
X33n0628_p0345b02║於禪中說偈至千萬之多，與彼始由誦習，終至破
X33n0628_p0345b03║惑義等。其第三建立營福業輪，偈雖未及，亦可含
X33n0628_p0345b04║於誦習中，以依教修觀最為易故。又定心一念所
X33n0628_p0345b05║修，即勝散心久遠所修，故可略智度中初偈明自
X33n0628_p0345b06║利，由妙慧明徹直窮理本故智深，由妙行熾然了
X33n0628_p0345b07║法如幻故志固，由決擇力故能問，由明記力故能
X33n0628_p0345b08║持。又見下二偈，承上禪智力故定慧具而利他行
X33n0628_p0345b09║顯，故縱倒嶽之機、傾湫之辯，轉化金剛心中諸大
X33n0628_p0345b10║士，以奢摩他破諸魔眾，更復擊鼓䇿進豎道場幡
X33n0628_p0345b11║而後已也。△二、約不次。問：
X33n0628_p0345b12║又見菩薩寂然宴默（至）如天樹王其華開敷。
X33n0628_p0345b13║科云不次者，麈餘云：光中所照，本無次第，如登高
X33n0628_p0345b14║而望九重，其中綠窗青瑣，繡闥雕甍，金碧交輝，冠
X33n0628_p0345b15║蓋相映，耳目應接不暇，指點眾妙無倫等。是故於
X33n0628_p0345b16║約次之後，但隨目之所擊，即舉而為言也。初偈言
X33n0628_p0345b17║天龍敬不以為喜者，緣勝定中自具廣大寂靜妙
X33n0628_p0345b18║境，殊非天龍斯須之敬可動其心，故不為喜。林中
X33n0628_p0345b19║放光，無緣普度。偏言地獄者，劇苦先悲。如母愛子，
X33n0628_p0345b20║病者偏憐。次進偈中，意識惛熟曰睡，五情闇蔽四
X33n0628_p0345b21║大放倚曰眠，此五蓋之一也。眾生以此睡眠因緣，
X33n0628_p0345b22║不能發生禪定善法，所以沉淪三界。今既不睡而
X33n0628_p0345b23║加經行，正四種三昧中之常行三昧也。梵語般舟
X33n0628_p0345b24║云佛立。立有三義：一佛威力，二三昧力，三行者功
X33n0628_p0345c01║德力。能於定中見十方佛在其前立，故云佛立。於
X33n0628_p0345c02║九旬內不坐不臥，常行周旋不息，口稱彌陀聖號，
X33n0628_p0345c03║心想聖容，或先唱後想，或先想後唱，貴勿間斷。此
X33n0628_p0345c04║三昧力極能斷除宿障，於諸功德最為第一。今人
X33n0628_p0345c05║見此不睡威儀，可以聳人視聽動欲舉行，全不明
X33n0628_p0345c06║諳經義應行何事，而反世務紛紜，幾成邀名射利
X33n0628_p0345c07║之術，殊可慨也。戒偈中即智度十種戒中之二，以
X33n0628_p0345c08║初後而該中之八種，初無缺戒，此彼名全同寶珠，
X33n0628_p0345c09║有圓明意，即彼第十具足戒也。忍辱言力者，以忍
X33n0628_p0345c10║有生法之別，惡罵捶打，乃生忍中最粗之行相，故
X33n0628_p0345c11║特出之。禪偈中古云：離戲笑是却掉悔蓋，離癡眷
X33n0628_p0345c12║屬是除瞋葢，除亂却貪蓋，攝念除睡蓋，五蓋除而
X33n0628_p0345c13║所求可疾矣。歷億萬歲，若不出光照之一時，此乃
X33n0628_p0345c14║因光中之神力，攝九世而歸一念也。設因光照而
X33n0628_p0345c15║知其久，此又因光而發宿住智也。次五偈，四事供
X33n0628_p0345c16║養三寶也。次智中法本無言，故曰寂滅。然無言不
X33n0628_p0345c17║礙言故可說，如空谷無聲，不妨響遍世間也。由性
X33n0628_p0345c18║即相故可觀，水成氷也。由相即性故無二相，氷成
X33n0628_p0345c19║水也。上偈約所觀境，此約能觀智。言無著者，由性
X33n0628_p0345c20║即相故性離，由相即性故相離，既被妙觀所融故
X33n0628_p0345c21║無所著。此偈亦可雙承上三，於所說法及所觀境
X33n0628_p0345c22║皆不起法愛，故云無著。涅槃中七偈，舍利有二種：
X33n0628_p0345c23║一者生身，即佛滅後由闍維而得者，本由五分妙
X33n0628_p0345c24║香熏所成就，故令一興供者，初獲千返生天之報，
X33n0628_p0346a01║終得無上佛果。二者法身舍利，即契經也。然生身
X33n0628_p0346a02║實由法身而出，今但約供養統以言之。次六偈明
X33n0628_p0346a03║此人宿種勝因，今乃得值最上福田，是以不惜家
X33n0628_p0346a04║寶廣興供養，所建之塔廟既多，高廣之量復倍，內
X33n0628_p0346a05║外嚴飭並用珠寶，以致八部同興供養，國界頗異
X33n0628_p0346a06║尋常，如天中之圓生樹王，於華開時而天界之妙
X33n0628_p0346a07║好更加殊特。△三嘆光希有。
X33n0628_p0346a08║佛放一光我及眾會（至）放一淨光照無量國。
X33n0628_p0346a09║初偈總指光中之所見，次言能照之奇特，實由神
X33n0628_p0346a10║通智慧之希有。是故於一淨光，即照無量國，令法
X33n0628_p0346a11║會於不可見聞處而有見聞，於不可知覺處而有
X33n0628_p0346a12║知覺。是知前文雖似問所照之境，而實問能照之
X33n0628_p0346a13║光也。△四、釋難啟。問：
X33n0628_p0346a14║我等見此得未曾有（至）瞻察仁者為說何等。
X33n0628_p0346a15║初半結前，次半啟後。請決下之四偈，准古釋文殊
X33n0628_p0346a16║四種伏難者，謂文殊心內搆難，其意有三：一、此瑞
X33n0628_p0346a17║希有，不可倉卒輕判；二、智眾如海，謙光推高；三、靳
X33n0628_p0346a18║固前却，生眾渴仰。故以伏難拒之。彌勒彰灼釋難，
X33n0628_p0346a19║意亦有三：一、瑞大疑大，若不預釋，恐妨正說；二、智
X33n0628_p0346a20║眾雖多，機在仁者；三、闔眾瞻仁，立誠頗重。所以彰
X33n0628_p0346a21║言釋難，請令時答。初伏難者，因請主云：佛子文殊！
X33n0628_p0346a22║願決眾疑。文殊仍此啟初伏難云：汝云眾疑，眾未
X33n0628_p0346a23║曾疑。若疑，應問：眾既不疑，我何所決？彌勒即以第
X33n0628_p0346a24║一偈釋云：四眾欣仰，瞻仁及我，及我欲我問，瞻仁
X33n0628_p0346b01║欲得仁答。文殊因此啟第二難云：眾既有疑，不易
X33n0628_p0346b02║可答，待佛出定，然後為答。彌勒復以第二偈釋云：
X33n0628_p0346b03║若有疑在懷，憂兕不泰，應以時答。如來啟定，知在
X33n0628_p0346b04║何時？故請時答，決疑令喜。文殊因此啟第三難：我
X33n0628_p0346b05║與仁者同居學地，欲測佛意，微共籌量，獨令我答，
X33n0628_p0346b06║於理不可。彌勒復以第三偈釋云：我亦微心下，忖
X33n0628_p0346b07║踟躇兩楹，為說妙法？為當授記？文殊因此啟第四
X33n0628_p0346b08║難：若如汝說，即是決疑，何煩我答？彌勒復以第四
X33n0628_p0346b09║偈釋云：安得以我猶豫之心判此大事？故云示諸
X33n0628_p0346b10║佛土，此非小緣。文殊伏難既窮，謙光亦止。此發問
X33n0628_p0346b11║中，文殊伏難是潛，彌勒四釋為顯，則文殊為賓，彌
X33n0628_p0346b12║勒為主矣。又瞻仁乃意索也，為欲說此等乃口索
X33n0628_p0346b13║也。然在法說名索果記，在喻說明索果車也。末偈
X33n0628_p0346b14║結成眾請。懸序中明如來之光有多種，獨以為說
X33n0628_p0346b15║法華所放之光為希有光者，以能發起大事因緣
X33n0628_p0346b16║故也。△二、文殊原古以答二：初、長文，二、頌文。初三：
X33n0628_p0346b17║初、惟忖略答，二、詳示所同，三、會通結答。今初。
X33n0628_p0346b18║爾時文殊師利（至）難信之法故現斯瑞。
X33n0628_p0346b19║文殊古佛既迹示等覺，則智屬比觀，故曰惟忖。惟
X33n0628_p0346b20║即思量，惟昔如今也。忖即籌度，忖今如昔也。由古
X33n0628_p0346b21║今之時雖異，而古今所見之瑞則同，故以初一句，
X33n0628_p0346b22║約法標。語彌勒曰：由我惟昔於見瑞後，即聞大法，
X33n0628_p0346b23║故忖今佛於現瑞後，亦應演說大法。文殊且以此
X33n0628_p0346b24║擬說大法一句，略答所問，而決彌勒及大眾之疑。
X33n0628_p0346c01║下復以三喻，疊釋說大所以。謂世尊在昔，為諸眾
X33n0628_p0346c02║生，說三乘法，雖令各獲果證，然非大法，故擬此後，
X33n0628_p0346c03║應有一味平等法雨，普潤人華，同圓極果，故以喻
X33n0628_p0346c04║釋曰：將雨大法雨，而為溥潤。又世尊在昔，為諸菩
X33n0628_p0346c05║薩，雖說大乘法，而有五性差別，亦非大法，故擬此
X33n0628_p0346c06║後，自應改號，點權即實，開顯一乘，故喻釋曰：將吹
X33n0628_p0346c07║大法螺，而為改號。又世尊在昔，雖依一性，為說一
X33n0628_p0346c08║乘，猶未彰灼，顯廢昔權，而於實體，終屬不足，亦非
X33n0628_p0346c09║大法，故擬此後，直捨方便，但說無上，指歸寶所，故
X33n0628_p0346c10║喻釋曰：將擊大法鼓，而為䇿進。末乃結云：特以雨
X33n0628_p0346c11║能普潤，螺能改號，鼓能䇿進，皆大法中所具之義，
X33n0628_p0346c12║我故擬世尊於出定後，當演大法中之實義。要之
X33n0628_p0346c13║由我昔在光中，於見所未見，後即聞所未聞，既今
X33n0628_p0346c14║得如昔見，亦應當聞希有矣。統上三喻一結，總釋
X33n0628_p0346c15║標中欲說大法一句之旨，而決其疑耳。下詳示所
X33n0628_p0346c16║同一大段，不過引古證成欲說大法之意也。問：前
X33n0628_p0346c17║彌勒約二事騰疑，何今止答說法耶？答：說法、授記
X33n0628_p0346c18║皆一大事攝，既說大法，於領解後必為授記，故可
X33n0628_p0346c19║略也。諸善男子下，先以曾見略證。說大之擬，見非
X33n0628_p0346c20║胸臆。言咸聞難信者，由諸會眾皆是一類自小之
X33n0628_p0346c21║大之機，而謂定有三乘五性之別。若聞十方國土
X33n0628_p0346c22║中唯有一乘之語，則真為難信矣。欲說難信，故現
X33n0628_p0346c23║希有之瑞。△二、詳示所同三：初、因機設教，與今佛
X33n0628_p0346c24║已同。二、入定放光，與今佛現同。三、說法授記，今佛
X33n0628_p0347a01║當同。今初。
X33n0628_p0347a02║諸善男子如過去（至）所可說法初中後善。
X33n0628_p0347a03║豎論時分，除現前一念為現在外，已往者名過去，
X33n0628_p0347a04║將至者名為未來。阿僧祇云：無數劫波云時分。今
X33n0628_p0347a05║指過去無量無邊不可思議無數劫之前，爾時有
X33n0628_p0347a06║佛降靈，別號日月燈明。會懸引玄贊云：日有二能：
X33n0628_p0347a07║一、導明，二、成熟。月有二能：一、除熱，二、清凉。燈有二
X33n0628_p0347a08║能：一、破暗，二、傳照。別號以此彰名者，表彼佛能導
X33n0628_p0347a09║迷至覺，成器熟根，除煩惱之熱，得涅槃之凉，永破
X33n0628_p0347a10║愚癡，化生傳法也。緣日月之照，不足以喻彼佛之
X33n0628_p0347a11║智明，復加以能照屈曲之燈，聊借三光片喻難思
X33n0628_p0347a12║之智，故曰日月燈明。如來下，十種通號也。以佛佛
X33n0628_p0347a13║道同，皆具此十，故十號之文，佈於一經。茲於經初，
X33n0628_p0347a14║合當廣略釋之。略則無虗妄名如來，良福田名應
X33n0628_p0347a15║供，知法名正徧知，具三明名明行足，不還來名善
X33n0628_p0347a16║逝，知眾生國土名世間解，無與等名無上士，調他
X33n0628_p0347a17║心名調御丈夫，為眾生眼名天人師，知三聚名佛，
X33n0628_p0347a18║具此十德名世間尊。若依佛說十號經廣釋者，則
X33n0628_p0347a19║合世間解、無上士以為一號。雖有開合，其義則一，
X33n0628_p0347a20║今兩存之。一、如來義有三，謂法、報、應。金剛經云：無
X33n0628_p0347a21║所從來，亦無所去。此法身如來也。轉法輪論云：第
X33n0628_p0347a22║一義諦名如，正覺名來。此報身如來也。成實論云：
X33n0628_p0347a23║乘如實道，來成正覺。此應身如來也。二、應供，謂萬
X33n0628_p0347a24║行圓成，福德具足，應受天上人間供養，饒益有情
X33n0628_p0347b01║故。三、正遍知，謂以一切智，於一切法，無不了知故。
X33n0628_p0347b02║又以一切法，平等開覺一切眾生，成無上覺，故號
X33n0628_p0347b03║正等覺。四、明行足，明即三明，行即身口意，正真清
X33n0628_p0347b04║淨，於自願力，一切之行，善修滿足故。五、善逝者，即
X33n0628_p0347b05║妙往義，謂以無量智慧，能斷諸惑，妙出世間，能趣
X33n0628_p0347b06║佛果故。六、世間解無上士，世間解者，諸世出世間，
X33n0628_p0347b07║因果諸法，無不解了也。無上士者，謂業惑淨盡，更
X33n0628_p0347b08║無所斷，於人天凡聖之中，第一最上無等，故號世
X33n0628_p0347b09║間解無上士。七、調御丈夫，謂具大丈夫力用，而說
X33n0628_p0347b10║種種諸法，調伏御制一切眾生，令離垢染，得涅槃
X33n0628_p0347b11║故。八、天人師，謂非獨與四眾為師，所有天上人間，
X33n0628_p0347b12║魔王外道，釋梵天龍，悉皆皈命為弟子故。九、佛云
X33n0628_p0347b13║覺，謂智慧具足，三覺圓滿故。十、世尊，謂以智慧等
X33n0628_p0347b14║法，破貪嗔癡，滅生死苦，得無上覺，世出世間，皆尊
X33n0628_p0347b15║重故。於時彼佛，既現身輪，復以口輪，騰音聲輪，演
X33n0628_p0347b16║說正法，而被一類漸機，令其由小之大，初中後三
X33n0628_p0347b17║時所說，皆能契理契機，無往而不善也。然三善之
X33n0628_p0347b18║名，遍於諸經，釋義亦別，今欲切照下文，當以所說
X33n0628_p0347b19║聲聞、緣覺、菩薩三乘法門，即為三善，應作通別二
X33n0628_p0347b20║義而釋。通者，則初說四諦，能令聞者得聲聞乘故
X33n0628_p0347b21║善；次說因緣，令得緣覺乘故善；後說六度，令得一
X33n0628_p0347b22║切智故善。此以彼佛一代聖教，約通義分為三善
X33n0628_p0347b23║也。若別明者，則三乘法門，應各具三善：初說聲聞
X33n0628_p0347b24║乘，以知苦斷集為初善，修八正道為中善，證滅名
X33n0628_p0347c01║後善；說因緣，令觀流轉還滅為初善，修七十七智
X33n0628_p0347c02║為中善，證滅名後善。若菩薩，則以不捨菩提心為
X33n0628_p0347c03║初善，不念下乘為中善，迴向一切智名後善。其義
X33n0628_p0347c04║下。顯說法之德相。其義深遠者，謂能引發利益安
X33n0628_p0347c05║樂故。其語巧妙，謂善緝綴名等身故。不與外道共
X33n0628_p0347c06║故純一，義豐圓滿故無雜，一剎那自性解脫故清
X33n0628_p0347c07║淨，多剎那相續亦解脫故鮮白。梵行相者，謂八聖
X33n0628_p0347c08║道支，以滅諦名梵，道諦名行，此之八道與滅為因，
X33n0628_p0347c09║故曰梵行之相。為求下，正引初佛因機設教，顯已
X33n0628_p0347c10║同也。四諦者，四即苦集滅道之四也。諦乃審諦誠
X33n0628_p0347c11║諦義，謂以析空觀諦，審佛說世間之苦集，出世之
X33n0628_p0347c12║滅道，皆是真誠諦實之語，故依之修行，即度生死
X33n0628_p0347c13║至涅槃。辟支佛云緣覺，以所覺十二支皆名因緣
X33n0628_p0347c14║者，由展轉感果為因，互相由藉為緣故。如以過去
X33n0628_p0347c15║無明行二支為因，感現在識名色六入觸受五支
X33n0628_p0347c16║為果，復由現果中起愛取有三支為現在因，感未
X33n0628_p0347c17║來生及老死二支為果，三世相續，循環不已，以故
X33n0628_p0347c18║十二俱名因緣也。是故聞此法門，於緣有覺，故名
X33n0628_p0347c19║辟支佛。六波羅密者，六即施戒忍進禪智之六也。
X33n0628_p0347c20║波羅密云到彼岸煩惱大海，以生死為此岸，涅槃
X33n0628_p0347c21║為彼岸，若能以施戒等六為舟楫，為浮囊，則可免
X33n0628_p0347c22║煩惱海之漂沉，而度彼岸，令得菩提，成一切種智。
X33n0628_p0347c23║種智即佛智，謂能以一種智，知一切道，一切種也。
X33n0628_p0347c24║上引一佛因機設教，與今佛已同。次復下更引二
X33n0628_p0348a01║萬佛，亦與今佛已同。二萬佛同號者，或是因中同
X33n0628_p0348a02║時開解同蒙記莂，與今五百弟子得同號普明之
X33n0628_p0348a03║記者相等。頗羅墮云利根，以彼佛現身時非五濁
X33n0628_p0348a04║故，從道德姓中捨家出家，具十號稱法王，而說初
X33n0628_p0348a05║中後善之法。△二、放光入定與今佛現同四：初、王
X33n0628_p0348a06║子發心出家，二、如來說經入定，三、如來放光現瑞，
X33n0628_p0348a07║四、大眾騰疑欲決。今初。
X33n0628_p0348a08║其最後佛未出家時（至）已於千萬佛所植諸善本。
X33n0628_p0348a09║王子之名皆在俗所起者，謂心之所嚮曰意。有意
X33n0628_p0348a10║者，非質稟中耎之無所嚮者也。善意者，意之無惡
X33n0628_p0348a11║也。無量意者，意在廣遠而非淺近劣識者比也。寶
X33n0628_p0348a12║意者，知自重其意不敢苟趨也。增意者，增高其意
X33n0628_p0348a13║不甘於卑微也。除疑意者，即意所向而能決諸惑
X33n0628_p0348a14║也。響意者，敏捷如響之應聲也。法意者，意惟在法
X33n0628_p0348a15║不在非法也。後云發大乘意，咸由此在世意而起
X33n0628_p0348a16║出世意也。一四天下，乃為一金輪所王，既威德自
X33n0628_p0348a17║在，各領四天下。下妙光法師為人演說，劫滿八十，
X33n0628_p0348a18║足見彼佛所化之土，不獨疆域之廣，更見人之壽
X33n0628_p0348a19║命亦長矣。竊謂八子既捨王位出家，則顯彼佛是
X33n0628_p0348a20║剎利種姓，似與二萬佛不同一姓。父王成佛，由於
X33n0628_p0348a21║出家故，亦隨出家發大乘意，即發菩提心。修梵行
X33n0628_p0348a22║是自利，為法師是利他。八子所以能於現前一身
X33n0628_p0348a23║覷破世緣，才一捨家即具二利者，緣彼已於過去
X33n0628_p0348a24║多佛所植眾善本，乃得如是。△二、如來說經入定。
X33n0628_p0348b01║是時日月燈明佛（至）歡喜合掌一心觀佛。
X33n0628_p0348b02║欲顯法華一實相理，而先說無量義者，乃密示原
X33n0628_p0348b03║始要終意也。令悟無量義既始從一實相生，則實
X33n0628_p0348b04║相中妙義無窮，而無窮之義未有往而不復者，是
X33n0628_p0348b05║故彼佛先說無量義經，復入無量義處三昧，由此
X33n0628_p0348b06║三昧能觀無相理故。處謂處所，蓋無量諸法即是
X33n0628_p0348b07║實相，實相即無量義，故說真理名處，復為教所詮
X33n0628_p0348b08║顯，故經名義為智所詮定，名義處為智所親證。是
X33n0628_p0348b09║時下。明天地現瑞，大眾歡喜也。問：世尊說經入定，
X33n0628_p0348b10║何器界亦現瑞耶？答：緣諸法會，白無始來，於眾生
X33n0628_p0348b11║世界生纏縛故，乃於器界不能超越。今由即心之
X33n0628_p0348b12║佛，度即心之眾生，先以智拔，次以定動，令其得未
X33n0628_p0348b13║會有，則正報已有發蒙之兆，故令依報亦將化成
X33n0628_p0348b14║無上知覺，而先現此相。故首楞云：根塵同源，縛脫
X33n0628_p0348b15║無二。△三、如來放光現瑞。
X33n0628_p0348b16║爾時如來放眉間（至）如今所見是諸佛土。
X33n0628_p0348b17║二萬佛序，已同現同。最後佛序，出定說經。始終互
X33n0628_p0348b18║略，譯人高手。△四、大眾騰疑欲決。
X33n0628_p0348b19║彌勒當知爾時會中（至）欲知此光所為因緣。
X33n0628_p0348b20║樂欲聽法人皆稱菩薩者，擬是結集人，據已經開
X33n0628_p0348b21║顯得記後而稱之者，所動之疑，全因光相之希有
X33n0628_p0348b22║而發，故獨以光為問，而他非所急也。△三、說法授
X33n0628_p0348b23║記與今佛當同四：初、出所說經名，二、明說經時分，
X33n0628_p0348b24║三、明唱滅付囑，四、明弘經作佛。今初。
X33n0628_p0348c01║時有菩薩名曰妙光（至）教菩薩法佛所護念。
X33n0628_p0348c02║智光微妙能導權實二機，故曰妙光。因妙光而說
X33n0628_p0348c03║者，由妙光能以自心為智，燈燭經之幽致，且善為
X33n0628_p0348c04║傳化，故大乘經乃諸佛教化菩薩法門之通稱也。
X33n0628_p0348c05║論列大乘有十七種名，今文具三妙法，蓮華之名
X33n0628_p0348c06║在第十六。取蓮華為喻者，蓋此妙法權實一體，而
X33n0628_p0348c07║蓮華則華果同時，可喻妙法雙融之義。第四名教
X33n0628_p0348c08║菩薩法者，謂此妙理能化一切善根成熟菩薩，隨
X33n0628_p0348c09║順法器令得佛果故。第五名佛所護念者，謂實相
X33n0628_p0348c10║妙理生佛等有，佛雖先覺每欲開示，但以眾生根
X33n0628_p0348c11║鈍不敢輕示，故為佛所護念也。△二、明說經時分。
X33n0628_p0348c12║六十小劫不起於座（至）若身若心而生懈倦。
X33n0628_p0348c13║彼佛於一時一處說經，與今佛之二處三會不同。
X33n0628_p0348c14║如食頃者，外蒙佛加內與理冥，故令六根齊轉法
X33n0628_p0348c15║華，頓超時劫之外，雖經久遠得如食頃。△三、明唱
X33n0628_p0348c16║滅付囑。
X33n0628_p0348c17║日月燈明佛於六十小劫（至）入無餘涅槃。
X33n0628_p0348c18║古謂六十小劫最後一日晨旦說經竟便唱滅者，
X33n0628_p0348c19║顯彼時所化之機校今為勝，不似我佛更須捃拾。
X33n0628_p0348c20║入無餘等者，以圓斷界內界外二障之子果故。時
X33n0628_p0348c21║有下。為德藏授補處記。於十號中略舉其三，令大
X33n0628_p0348c22║會有所依止也。問：德藏所受之記明是補處，文中
X33n0628_p0348c23║全無授聲聞記之說，何以科云說法授記與今佛
X33n0628_p0348c24║當同耶？答：科准彌勒所擬故雙舉，文殊准標辭而
X33n0628_p0349a01║釋故可略也。△四、明弘經作佛二：初、明利根弘經，
X33n0628_p0349a02║二、明鈍根弘經。今初。
X33n0628_p0349a03║佛滅度後妙光菩薩（至）其最後成佛者名曰然燈。
X33n0628_p0349a04║妙光弘經滿八十劫，足見彼時人壽甚長，不屬五
X33n0628_p0349a05║濁。然前言六十與今八十，皆約今顯古，以見時之
X33n0628_p0349a06║久。須知彼時人壽，即以今之一劫准為彼之一日，
X33n0628_p0349a07║亦未可知。而華嚴次第校諸剎時分，有日劫相倍
X33n0628_p0349a08║之別，可以參看。佛滅後，八子皆師妙光者，以妙光
X33n0628_p0349a09║是不可思議人，如初出定。因妙光而有說者，由彼
X33n0628_p0349a10║佛既別為一類，漸機已說三乘，今至成熟，當為會
X33n0628_p0349a11║歸一乘，非妙光不能互相鼓揚，故因妙光而普告
X33n0628_p0349a12║一切。今其弘通於佛滅後，又非妙光不能堅固無
X33n0628_p0349a13║上，故皆師之。最後成佛名然燈，皆展轉得補處。記
X33n0628_p0349a14║者有以世代祖孫論者，陋矣。△二、明鈍根弘經。
X33n0628_p0349a15║八百弟子中有一人（至）供養恭敬尊重讚歎。
X33n0628_p0349a16║心游於外，不達諸法如幻。始於利養，深生貪著。於
X33n0628_p0349a17║諸經典，縱有信心，樂欲讀誦。由無勝解，故不通利。
X33n0628_p0349a18║由無明記，故多忘失。遂被世輕，加以求名之號。更
X33n0628_p0349a19║緣法音，經耳成聞之力。亦得漸次種善，得值多佛。
X33n0628_p0349a20║上引初後二佛互顯三同文中，但示佛佛道同，必
X33n0628_p0349a21║說大法以決眾疑之大略。倘逢緣即配，曰此如今
X33n0628_p0349a22║之某，又如今之某，則法王亦不得於法自在矣。何
X33n0628_p0349a23║也？以法屬死常故。思之。△三、會通結答。
X33n0628_p0349a24║彌勒當知！爾時妙光菩薩（至）教菩薩法佛所護念。
X33n0628_p0349b01║由會通文，則知前於二萬佛中，獨引最後佛而明
X33n0628_p0349b02║現同當同者，彌勒於彼始得參預法會，故其先後
X33n0628_p0349b03║說小說大一事，既亦在昔同見同聞，何以獨令我
X33n0628_p0349b04║答？是故覿面指名決列，今佛定後亦必相同。△二、
X33n0628_p0349b05║偈文三：初、頌入定放光，二、頌出定說法，三、結判勸
X33n0628_p0349b06║待。今初。
X33n0628_p0349b07║爾時文殊師利於大眾中，欲重宣此義，而說偈言：
X33n0628_p0349b08║我念過去世（至）各各自相問是事何因緣。
X33n0628_p0349b09║共十八頌半。初曰我念者，文殊以大智窮剎那際，
X33n0628_p0349b10║其未至者，尚能攝歸現前，況已曾經，自應隨念炳
X33n0628_p0349b11║著於心，故曰我念。則凡昔所有諸緣，並從此念中
X33n0628_p0349b12║一一指出。此下諸偈，與彌勒問中大同，但前無天
X33n0628_p0349b13║鼓鳴，略也。其古今之不同處，惟玻瓈色與今之金
X33n0628_p0349b14║色耳。知法寂滅，則不可說。而又說法求道者，無言
X33n0628_p0349b15║不礙言故。又法即色心等法，當體即是實相。故口
X33n0628_p0349b16║欲言而辭喪，心將緣而慮忘。諸相圓滅，惟智所知。
X33n0628_p0349b17║△二、出定說法。
X33n0628_p0349b18║天人所奉尊（至）妙光法師者。今則我身是。
X33n0628_p0349b19║彼佛出定，即以世間眼贊，則正法眼藏，俱屬妙光
X33n0628_p0349b20║矣。六十劫不起座，是說法之時，亦如今以七載紀
X33n0628_p0349b21║我佛說法華時也。彼佛最後垂範，獨以精進二字
X33n0628_p0349b22║為誡者，由未見一善，從懶墮懈怠中生故。無漏實
X33n0628_p0349b23║相者，以無生滅等行相故名實相，體即性淨。涅槃
X33n0628_p0349b24║性淨者，謂智雖能證而不能淨，以無法可滅故、本
X33n0628_p0349c01║性淨故。又惑漏雖能依而不能染，以無法可生故、
X33n0628_p0349c02║性本淨故。今取一分離過義，名無漏實相。下句復
X33n0628_p0349c03║取一分能證智義，名通達之心。問：據其次作佛，仍
X33n0628_p0349c04║是記補處，豈彼竟不授二乘記耶？答：有二意：一、已
X33n0628_p0349c05║如上擬說，法與授記本是一事，故屬可略；一、或因
X33n0628_p0349c06║彼時非五濁眾生，諸根猛利故，一聞開解便知一
X33n0628_p0349c07║切法即心自性，成就慧身不由他悟，此上上機何
X33n0628_p0349c08║勞更與授記？薪盡火滅，喻方便淨涅槃也。謂能感
X33n0628_p0349c09║之機如薪，隨機之應如火。由能感見佛聞法之善
X33n0628_p0349c10║根既盡，而如來之應形，亦隨之而滅。並從無生滅
X33n0628_p0349c11║圓寂體中，而巧示有生滅，是名方便淨也。結會古
X33n0628_p0349c12║今校長文稍廣者，正見此段因緣，本是我與汝在
X33n0628_p0349c13║昔同所見者。又文殊恐四眾疑其所引事屬久遠，
X33n0628_p0349c14║無復可稽，故將彼時同會之人，並渠之往跡，班班
X33n0628_p0349c15║指出，以證所引見非虗誕。此正以今人證往事，以
X33n0628_p0349c16║往事證己所判也。△三、結判勸待。
X33n0628_p0349c17║我見燈明佛（至）佛當為除斷，今盡無有餘。
X33n0628_p0349c18║前彌勒以偈伏難，令文殊必定有答；今文殊亦以
X33n0628_p0349c19║四偈斷伏疑，使彌勒莫復更問。初疑者，因文殊廣
X33n0628_p0349c20║引先佛曾說法華，故彌勒潛疑，欲問諸佛赴緣人
X33n0628_p0349c21║時各異，古佛雖名法華，今佛何必如此？文殊即以
X33n0628_p0349c22║第一偈斷云：我見燈明佛，本光瑞如此，以是知今
X33n0628_p0349c23║佛，欲說法華經。彌勒因此又疑：自有名同義同，自
X33n0628_p0349c24║有名同義異，此名何所顯召？文殊即以第二偈斷
X33n0628_p0350a01║云：今相如本瑞，是諸佛方便，今佛放光明，助發實
X33n0628_p0350a02║相義。彌勒因此又疑：實相無相，何人能會？文殊乃
X33n0628_p0350a03║以第三偈斷云：諸人今當知，合掌一心待，佛當雨
X33n0628_p0350a04║法雨，充足求道者。彌勒因此又疑：佛雨法雨，止洽
X33n0628_p0350a05║菩薩，亦潤二乘。文殊即以第四偈斷云：諸求三乘
X33n0628_p0350a06║人，若有疑悔者，佛當為除斷。彌勒聯翩搆難，文殊
X33n0628_p0350a07║頻煩為斷，既事窮理盡，即得之於懷，可謂善於問
X33n0628_p0350a08║答，具二莊嚴。前彌勒以四偈通伏難，廼光宅之巧
X33n0628_p0350a09║思。今文殊答中亦以四偈斷伏疑，乃天台之巧思。
X33n0628_p0350a10║並錄之以見其長。前問中有索果記意，今答中佛
X33n0628_p0350a11║當雨法雨，即許與義也。
X33n0628_p0350a12║
X33n0628_p0350a13║妙法蓮華經科拾卷第一上
X33n0628_p0350a14║
X33n0628_p0350a15║
X33n0628_p0350a16║妙法蓮華經科拾卷第一（之下）
X33n0628_p0350a17║
X33n0628_p0350a18║姚秦三藏法師　鳩摩羅什奉　詔譯
X33n0628_p0350a19║西蜀沙門　佛閑勖𠁼大師　立科
X33n0628_p0350a20║門人　智一雪墩　拾遺
X33n0628_p0350a21║△二約近跡垂化，開權顯實，令悟一乘門三：初、法
X33n0628_p0350a22║說授記，二、喻說授記，三、因緣授記。初二：初、法說，二、
X33n0628_p0350a23║授記。初二：初、無問略說，顯諸佛智教甚深。二、三請
X33n0628_p0350a24║廣說，顯佛乘唯一無餘。初二：初、自歎以眾，以顯眾
X33n0628_p0350b01║生不知；二、自止，以顯能知唯佛。初二：初、總歎諸佛
X33n0628_p0350b02║智教；二、別歎自證智教。初三：初、雙標；二、雙徵；三、雙
X33n0628_p0350b03║釋。今初。
X33n0628_p0350b04║方便品第二
X33n0628_p0350b05║正宗分初以方便兩字題品之首者，蓋以今之妙
X33n0628_p0350b06║法，有能攝取一類漸機，令入佛慧之善巧故。竊謂
X33n0628_p0350b07║妙法蓮華四字，固是一經之都名，而方便二字，復
X33n0628_p0350b08║是題中之要旨。原古德見世之蓮華，有為蓮故華，
X33n0628_p0350b09║意遂取出，以喻妙法為實施權之用，作方便之前
X33n0628_p0350b10║相。又以見有華開蓮現，意更可取，喻妙法開權顯
X33n0628_p0350b11║實之用，而作方便之正體。是故譯家進收在昔所
X33n0628_p0350b12║施之權，以為所開所顯，而以今能開能顯之妙法，
X33n0628_p0350b13║特授方便之名，以能決了昔之覆相故，以能點昔
X33n0628_p0350b14║之三權即是一實故。大約此中所有開顯文字，皆
X33n0628_p0350b15║從甚深方便之所流，故以方便而揭品目也。其第
X33n0628_p0350b16║二週，不過為未了者，更藉譬喻以喻此方便。第三
X33n0628_p0350b17║週，不過引昔緣之未墜，而顯有今之方便也。
X33n0628_p0350b18║爾時世尊從三昧（至）辟支佛所不能知。
X33n0628_p0350b19║如來十八不共法中之第五無不定心，謂如來行
X33n0628_p0350b20║住坐臥，恒不離甚深勝定。今言起定者，示於定內
X33n0628_p0350b21║已自緣理鑒機，定起之言，無不機投理契矣。又不
X33n0628_p0350b22║共中之十三一切身業隨智慧行，謂佛現諸勝相，
X33n0628_p0350b23║調伏眾生等。今明起定之威儀，而曰安詳者，殆顯
X33n0628_p0350b24║身業勝相中一種舒徐之貌耳。告舍利者，將欲破
X33n0628_p0350c01║小，故先呼智首以撼羣機也。諸佛下，先嘆二深也。
X33n0628_p0350c02║夫靈山一會，本為開顯而設，今於未開顯之前，即
X33n0628_p0350c03║嘆二深者，由迷者不達妙法權實雙融，即權即實
X33n0628_p0350c04║之旨，而返認權為實，不復前進，故先嘆其不知，而
X33n0628_p0350c05║令動執生疑，以為發悟之基。何為二深？謂證道及
X33n0628_p0350c06║教道也。證即諸佛能證實相之智道，今由智外無
X33n0628_p0350c07║如，故唯約能證言。又此智中雖權實雙融，復由實
X33n0628_p0350c08║外無權，故且約實智言。亦是自行方便，遂不對機
X33n0628_p0350c09║而暵，其甚深無量，以能豎窮實相之淵底故，又橫
X33n0628_p0350c10║該其涯際故。其智下，嘆教道深也。教即阿含，本是
X33n0628_p0350c11║妙智所流，故嘆教即嘆智也。而以門為喻者，生公
X33n0628_p0350c12║云：夫知智在說，說則為門等，即指諸佛在昔所施
X33n0628_p0350c13║三乘之教，令秉此者，可為入實之漸。無奈諸人不
X33n0628_p0350c14║識如來設權之別意，而反認權以為究竟，是故嘆
X33n0628_p0350c15║智慧門之難解難入。此是利他方便，故對機而興
X33n0628_p0350c16║嘆也。下頌說不退菩薩亦不能知，今由二乘執重，
X33n0628_p0350c17║故特舉聲聞、辟支也。△二雙徵。
X33n0628_p0350c18║所以者何？
X33n0628_p0350c19║此句雙徵何故實智甚深而慧門又難入。△三、雙
X33n0628_p0350c20║釋。
X33n0628_p0350c21║佛曾親近百千萬億（至）隨宜所說意趣難解。
X33n0628_p0350c22║佛曾下。先釋實智。所以深者，由近佛之多，故福足
X33n0628_p0350c23║而轉資種智之深；由盡行諸佛之道法，故令妙慧
X33n0628_p0350c24║滿足共濟其深也。復次近佛即瞻其化儀，而行道
X33n0628_p0351a01║由聆其化法，以諸如來有如是之妙因，故令果智
X33n0628_p0351a02║豎橫匹測。勇猛下。釋權智。上以難解難入嘆慧門
X33n0628_p0351a03║之深，今釋二難之所以。緣諸二乘不能勇猛精進，
X33n0628_p0351a04║故難解難入。由我往昔遍䇿諸度勇猛精進，是以
X33n0628_p0351a05║解所難解、入所難入，而於因中已得名稱普聞而
X33n0628_p0351a06║澤被無疆矣。此約勇進釋得深之所以也。成就下。
X33n0628_p0351a07║結成二深。謂由此廣大因緣故，致果上得此甚深
X33n0628_p0351a08║未曾有法。此結實智也。復由體大用大，致隨宜所
X33n0628_p0351a09║說之意趣，故皆難解。所以難解者，以是四種意趣
X33n0628_p0351a10║中之別意意趣。故經云：雖復說三乘，但為教菩薩。
X33n0628_p0351a11║即別意也。△二、別嘆自證智教三：初、約權智釋教
X33n0628_p0351a12║顯益，二、約實智徧收總嘆，三、約二利雙結二智。
X33n0628_p0351a13║今初。
X33n0628_p0351a14║舍利弗！吾從成佛已來（至）知見波羅蜜皆以具足。
X33n0628_p0351a15║初句所標之佛，且指菩提場道成之身。已來二字，
X33n0628_p0351a16║顯曾經之時。種種下，亦且指此身所演之教。因緣，
X33n0628_p0351a17║是能起法會之由。譬喻，是況顯正說之助。言教，即
X33n0628_p0351a18║是正說。凡所對機，若於正說有所未明，即加以譬
X33n0628_p0351a19║喻，或更藉過未因緣而始有惺處，則三週說式，不
X33n0628_p0351a20║獨一經有矣。方便字，應對上三外。凡有攝取眾生
X33n0628_p0351a21║之善巧，皆名方便，如冥加及光相等。皆約種種及
X33n0628_p0351a22║無數說者，以眾生處處著故，不達諸法實義故，非
X33n0628_p0351a23║以種種因緣及無數方便，斷不能令其得益也。所
X33n0628_p0351a24║以下。釋能令得益之因。由如來果上之方便，若道
X33n0628_p0351b01║種之知，法眼之見，究盡藥病，已到彼岸故。△二、約
X33n0628_p0351b02║實智遍收總嘆。
X33n0628_p0351b03║舍利弗如來知見（至）成就一切未曾有法。
X33n0628_p0351b04║文亦先標，次釋。舍利弗，如來不但利他之權智究
X33n0628_p0351b05║竟具足，即自證之佛知佛見，莫不廣大深遠，豎窮
X33n0628_p0351b06║橫遍。無量下。以能具德釋深廣之由，如膏益盈而
X33n0628_p0351b07║炷益徹也。以凡佛地中所有之四無量心、四無礙
X33n0628_p0351b08║辨、十力、四無所畏、深禪大定、諸解脫門、諸三昧門，
X33n0628_p0351b09║莫不深入，以致無際可窮。若更括之，即一切未曾
X33n0628_p0351b10║有法悉皆成就，是故知見廣而更廣等。△三、約二
X33n0628_p0351b11║利雙結二智。
X33n0628_p0351b12║舍利弗如來能種種分別（至）未曾有法佛悉成就。
X33n0628_p0351b13║初節以悅所利結顯能利之權智，已得曲盡善巧，
X33n0628_p0351b14║故非二乘之所能知。次節取要結顯實智，由悉成
X33n0628_p0351b15║就自利未曾有法，故令實智廣大深遠，更非二乘
X33n0628_p0351b16║等所能知者耳。△二、自止以顯能知唯佛二：初、長
X33n0628_p0351b17║文，二、偈文。今初。
X33n0628_p0351b18║止！舍利弗！不須復說（至）如是本末究竟等。
X33n0628_p0351b19║止，猶杜也。上未曾有法，乃亡言之境也。非親證者，
X33n0628_p0351b20║縱傾河辨為說，決不能知。故藉以響止響之辭，而
X33n0628_p0351b21║自杜其口曰止，不須復說。欲答徵中以難解釋不
X33n0628_p0351b22║說之故，而文有二轉：一以是第一希有故難解，二
X33n0628_p0351b23║以難解釋不說，縱說亦不知故。其能知者，唯佛與
X33n0628_p0351b24║佛。其所究盡者，即諸法實相。此句出第一希有之
X33n0628_p0351c01║體也。意謂若自高遠求之，無怪其難解。今於極尋
X33n0628_p0351c02║常法中皆忽略，於當下特為拈出，方見第一希有
X33n0628_p0351c03║諸法，豈非尋常？諸法當體，即是實相，寧非難解？何
X33n0628_p0351c04║等諸法即實相？所謂諸法有如是相表於外，如是
X33n0628_p0351c05║性據於內。六根之體，功能之力，施設之作，親生之
X33n0628_p0351c06║因，疎助之緣，赴感之果，滿果之報，皆有始終本末
X33n0628_p0351c07║究竟處。雖法法互遍十界，悉是如來妙智所究盡
X33n0628_p0351c08║處。既諸法即相性等，而相性即實相，豈非希有？又
X33n0628_p0351c09║豈離於當下？類此而推，則現前之松直棘曲，鵠白
X33n0628_p0351c10║烏玄，無非實相。我故曰：諸法實相，皆我之所得，爾
X33n0628_p0351c11║輩之所昧者。據此，則一乘平等之旨，已躍然於言
X33n0628_p0351c12║外矣。問：前自嘆中既約智說，今自止中何約實相
X33n0628_p0351c13║言耶？答：此正終實教中理事無礙之旨。由智外無
X33n0628_p0351c14║如，故初文約智。由離所證無能證，故今但約理。明
X33n0628_p0351c15║其猶離水無氷，離氷無水，同成一味義也。△二、偈
X33n0628_p0351c16║文五：初、頌眾生不知，二、頌能知唯佛，三、申明眾生
X33n0628_p0351c17║不知，四、申明能知唯佛，五、結實勸信。今初。
X33n0628_p0351c18║爾時，世尊欲重宣此義，而說偈言：
X33n0628_p0351c19║世雄不可量（至）及佛諸餘法無能測量者。
X33n0628_p0351c20║一切眾生皆雌伏於煩惱山中，唯諸佛以雄猛實
X33n0628_p0351c21║智斷盡煩惱、證窮實相、超出有頂，乃可稱為世雄，
X33n0628_p0351c22║況復具足無量功德，詎諸世間所能測量者？△二、
X33n0628_p0351c23║頌能知唯佛。
X33n0628_p0351c24║本從無數佛（至）除諸菩薩眾信力堅固者。
X33n0628_p0352a01║二佛因中，雖具行諸道，而於妙法，猶然難見難了。
X33n0628_p0352a02║直經多劫行道已，於果位中，始能悉知悉見。如此
X33n0628_p0352a03║言絕果報等，唯我及十方佛，乃能知此即相無相，
X33n0628_p0352a04║即言亡言之旨。豈諸眾生，可以取解。要知入佛智
X33n0628_p0352a05║慧，唯有信力及智力。信力如舍利弗可入，智如不
X33n0628_p0352a06║退之不知。故知信窮因位，智在極果。因智盡處，方
X33n0628_p0352a07║可論知。△三、申明眾生不知。
X33n0628_p0352a08║諸佛弟子眾（至）一心共思求，亦復不能知。
X33n0628_p0352a09║共九頌，半皆倍增，以顯不知。故約人則由下位以
X33n0628_p0352a10║至上位，約數則由少以及多。又於多人多數處加
X33n0628_p0352a11║以長時，似於此處宜當盡知，而返少分亦不能知。
X33n0628_p0352a12║不獨見佛智之難知，亦更見行文之巧妙。文中既
X33n0628_p0352a13║曰唯佛能知，舊註猶約藏、通、別。論不退意謂別教
X33n0628_p0352a14║初地、圓教初住能知耶？經中以圓教菩薩皆稱之
X33n0628_p0352a15║曰佛耶？△四、申明能知唯佛
X33n0628_p0352a16║又告舍利弗（至）唯我知是相，十方佛亦然。
X33n0628_p0352a17║實相法中，若染污及不染污，無知悉皆不干，故曰
X33n0628_p0352a18║無漏。亦非心口所能及，故絕思議。雖等覺亞聖，猶
X33n0628_p0352a19║隔羅縠而窺，故曰甚深微妙。唯我及十方佛，乃具
X33n0628_p0352a20║妙智，乃能知此。△五、結實勸信。
X33n0628_p0352a21║舍利弗當知（至）眾生處處著，引之令得出。
X33n0628_p0352a22║初引諸佛無異之語，先斷其疑，次於己所說，勸生
X33n0628_p0352a23║大信，世尊下，正為顯有實說，謂我自鹿苑迄今，多
X33n0628_p0352a24║是方便說法，未言真實，今在既久之後，要當為其
X33n0628_p0352b01║顯發，此但許說，非正顯也。次二頌，申明不為說實
X33n0628_p0352b02║之故，而特題出三乘之名告者，蓋靈山法會，眾海
X33n0628_p0352b03║雲集，機宜頗夥，以此三輩，乃是正為，故於眾中指
X33n0628_p0352b04║名告之曰，汝等三乘，須知一向所秉之教，皆非真
X33n0628_p0352b05║實，以爾貪愛深厚，於界內法，處處染著，真實妙法，
X33n0628_p0352b06║未敢遽說，故先以方便說法引之，且令出界，今既
X33n0628_p0352b07║善根成熟，理合開顯，為說妙法，此正吹大法螺改
X33n0628_p0352b08║號之談，俾諸聞者，大生驚疑矣。△二、三請廣說，顯
X33n0628_p0352b09║佛乘唯一無餘三：初、初請二止，二、二請三止，三、三
X33n0628_p0352b10║請廣說。初二：初、初請，二、二止。初二：初、長文，二、偈文。
X33n0628_p0352b11║初二：初、經家敘疑，二、身子陳請。今初。
X33n0628_p0352b12║爾時大眾中有諸聞（至）而今不知是義所趣。
X33n0628_p0352b13║初舉已得小果之千二，次舉正求二乘之四眾。所
X33n0628_p0352b14║以疑者，因聞久後要說真實，并斥昔說俱是方便，
X33n0628_p0352b15║遂疑何故慇懃稱嘆方便。然方便無二，何以既斥
X33n0628_p0352b16║復嘆耶？以權實雙融，非所能知，是以稱嘆。復緣執
X33n0628_p0352b17║權為實者，故復斥方便而實警其人也。而作下疑，
X33n0628_p0352b18║實也；有所下疑，權也。佛說下。疑己所得也。一解脫
X33n0628_p0352b19║即二乘同證之果，法義乃三乘教之所詮，我已如
X33n0628_p0352b20║說而證，則我之所得亦是佛之所證，同到涅槃。今
X33n0628_p0352b21║忽斥為不解，故云不知是義所趣。殊弗諳器皿中
X33n0628_p0352b22║之空與大空，體雖是同，而淺深小大之別，安可同
X33n0628_p0352b23║日語耶？△二、身子陳請。
X33n0628_p0352b24║爾時舍利弗知四眾心疑（至）甚深微妙難解之法。
X33n0628_p0352c01║初陳己疑；今者下，陳眾疑；惟願下，請決也。△二、偈
X33n0628_p0352c02║文二：初、敘述前法，二、陳疑啟請。今初。
X33n0628_p0352c03║爾時舍利弗欲重宣此義，而說偈言：
X33n0628_p0352c04║慧日大聖尊（至）智慧甚微妙，諸佛之所得。
X33n0628_p0352c05║△二、陳疑啟請二：初、陳疑，二、啟請。初二：初、眾疑，二、
X33n0628_p0352c06║己疑。今初。
X33n0628_p0352c07║無漏諸羅漢（至）是事為云何，願佛為解說。
X33n0628_p0352c08║△二己疑
X33n0628_p0352c09║於諸聲聞眾（至）為是究竟法為是所行道。
X33n0628_p0352c10║為是究竟二句，約二義生疑。若是諸佛究竟之法，
X33n0628_p0352c11║諸佛所證，諸佛之道，諸佛所行，我等或不能知。若
X33n0628_p0352c12║是同一解脫，得到涅槃，廼如佛所說而證得者，如
X33n0628_p0352c13║何不知？我等所知，亦佛所示，而何云有所言說，意
X33n0628_p0352c14║趣難解？如前之歎，必有因緣。△二、啟請二：初、身子
X33n0628_p0352c15║獨請，二、代眾普請。今初。
X33n0628_p0352c16║佛口所生子，合掌瞻仰待，願出微妙音，時為如實說。
X33n0628_p0352c17║口有二義：一、以口屬佛。若云從佛口生，從法化生，
X33n0628_p0352c18║則此口屬佛；若以口飲法乳，咀嚼法味，則口屬身
X33n0628_p0352c19║子矣。△二、代眾普請。
X33n0628_p0352c20║諸天龍神等（至）合掌以敬心，欲聞具足道。
X33n0628_p0352c21║上云示以三乘教，今補求佛諸菩薩，則知三乘同
X33n0628_p0352c22║有疑矣。△二二止
X33n0628_p0352c23║爾時佛告舍利弗（至）諸天及人皆當驚疑。
X33n0628_p0352c24║連以二止者，一恐執小故止，一恐疑大故止。△二、
X33n0628_p0353a01║二請三止二：初、二請，二、三止。初二：初、長文，二、偈文。
X33n0628_p0353a02║今初。
X33n0628_p0353a03║舍利弗重白佛言世尊（至）聞佛所說則能敬信。
X33n0628_p0353a04║連聲唯願者，應二止也。釋徵中以曾見佛顯有宿
X33n0628_p0353a05║福，以根猛利顯其能信堪為法器。△二偈文
X33n0628_p0353a06║爾時舍利弗欲重宣此義，而說偈言：
X33n0628_p0353a07║法王無上尊，惟說願勿慮。是會無量眾，有能敬信者。
X33n0628_p0353a08║△二三止
X33n0628_p0353a09║佛復止舍利弗（至）爾時世尊重說偈言：
X33n0628_p0353a10║止止不須說，我法妙難思，諸增上慢者，聞必不敬信。
X33n0628_p0353a11║疑與慢，惑也。不敬信，因惑所造之業也。大坑即五
X33n0628_p0353a12║無間，是業所感之苦果，應當護念此輩。△三、三請
X33n0628_p0353a13║廣說二：初、三請，二、廣說。初二：初、長文，二、偈文。今
X33n0628_p0353a14║初。
X33n0628_p0353a15║爾時舍利弗重白佛言（至）長夜安隱多所饒益。
X33n0628_p0353a16║△二偈文
X33n0628_p0353a17║爾時舍利弗欲重宣此義，而說偈言：
X33n0628_p0353a18║無上兩足尊（至）是等聞此法，則生大歡喜。
X33n0628_p0353a19║信為善根之首，依明了智慧則易起。歡喜乃四悉
X33n0628_p0353a20║之一，所以為生善滅惡入理之階，故每云敬信及
X33n0628_p0353a21║歡喜。△二、廣說三：初、世尊許說，二、大眾承旨，三、如
X33n0628_p0353a22║來正說。今初。
X33n0628_p0353a23║爾時世尊告舍利弗（至）汝今善聽，當為汝說。
X33n0628_p0353a24║初是順許，汝已下誡許也。說此下揀許也。先明上
X33n0628_p0353b01║慢退席，法不罕有不令人退，前因此輩在座故三
X33n0628_p0353b02║止，今將說故以威德遣去。所以下經家釋退去之
X33n0628_p0353b03║故，即是顯不制止之故。若南山云為進增慢之儔，
X33n0628_p0353b04║則是顯法眾也。約亦曾聞許開顯，即結緣眾也。爾
X33n0628_p0353b05║時下結許也。以枝葉振落則貞幹堅實，樑棟之材
X33n0628_p0353b06║得顯，故許以堪受大法。△二、大眾承旨。
X33n0628_p0353b07║舍利弗言：唯然，世尊！願樂欲聞。
X33n0628_p0353b08║唯，乃應聲之速也。△三、如來正說二：初、長文，二、頌
X33n0628_p0353b09║文。初四：初、歎法勸信，先示佛語不虗；二、牒前釋成，
X33n0628_p0353b10║略顯唯為一事；三、廣明諸佛唯一佛乘；四、揀偽敦
X33n0628_p0353b11║信，開除滅後。今初。
X33n0628_p0353b12║佛告舍利弗如是妙法（至）佛之所說言不虗妄。
X33n0628_p0353b13║先指出能詮諸法之全體，曰如是妙法。法即教法，
X33n0628_p0353b14║而言妙者，以權實隱顯故，非下位所能思議故。如
X33n0628_p0353b15║蓮之華實雙含，不可作同異見故。下以靈瑞現，喻
X33n0628_p0353b16║說此法之時，能令人得記成佛，如優曇開而輪王
X33n0628_p0353b17║現。舍利弗下，再諄勸者，以久聞權教，恐不能頓改
X33n0628_p0353b18║故。△二、牒前釋成，略顯唯為一事。
X33n0628_p0353b19║舍利弗！諸佛隨宜說法（至）無有餘乘若二若三。
X33n0628_p0353b20║初標難解，次釋徵。言非思量等者，正由唯佛與佛
X33n0628_p0353b21║乃知，顯非爾等之思量所能，亦非教絕言默會也。
X33n0628_p0353b22║所以下，由重徵，乃洞示本懷，見佛之出世唯為一
X33n0628_p0353b23║大事因緣也。大疏釋一大事因緣云：若約絕待，則
X33n0628_p0353b24║非二非三曰一，佛因佛果曰大，因能感果、果能酬
X33n0628_p0353c01║因、因果幹能俱能令物解脫曰事。次以二義釋因
X33n0628_p0353c02║緣二字：初、將因緣作所以釋，屬於如來，謂佛因此
X33n0628_p0353c03║緣此出現於世；二、將因緣屬於大事，則因親緣疎，
X33n0628_p0353c04║因即正因、緣即緣因，又因即了因之所了、緣即生
X33n0628_p0353c05║因之所生，因即佛種，必仗緣方啟，故佛出現起斯
X33n0628_p0353c06║佛種。是則大事二字通因通果，因緣但語於因耳。
X33n0628_p0353c07║若不解我為大事出現，即不解我所說法。是故前
X33n0628_p0353c08║於雙嘆，後又止而不說也。次呼名自徵，復自釋也。
X33n0628_p0353c09║知見，即上智慧也。先約四義釋，次結無他事。四者：
X33n0628_p0353c10║初、以開字約理智性相二對雙明。開三顯一者，論
X33n0628_p0353c11║云：開者，無上義。謂一切眾生本有無上菩提智果，
X33n0628_p0353c12║即知見之相；本有無上涅槃理果，即知見之性，而
X33n0628_p0353c13║皆墮在二乘污泥濁水之中。如來為欲開除能覆
X33n0628_p0353c14║之惑障，使本有得清淨故，出現於世。二、以示字約
X33n0628_p0353c15║果法單明。會三歸一者，論云：示者，同義。謂二乘等
X33n0628_p0353c16║所有法身與我法身平等無異，今各證差別小果，
X33n0628_p0353c17║無人能示。如來為指示佛知見之性大平等果故，
X33n0628_p0353c18║出現於世。三、以悟字約行法單明。攝三為一者，論
X33n0628_p0353c19║云：悟者，不知義。謂一切眾生不知惑體本空，凡諸
X33n0628_p0353c20║小行皆可作一乘之因，感實報之智身。如來欲令
X33n0628_p0353c21║眾生自了知見之相即報身，故出現於世。四、以入
X33n0628_p0353c22║字約教法雙明，廢三立一者，論云：入者因義，謂諸
X33n0628_p0353c23║眾生雖有能證之智及所證之理而未能顯。如來
X33n0628_p0353c24║欲盪權乘之滯跡，依了義教令入初地，以能證智
X33n0628_p0354a01║為菩提因，以所證理為涅槃因，故出現於世。此上
X33n0628_p0354a02║四節雙約論文及大疏會釋也。然據大疏唯廢立
X33n0628_p0354a03║二字局於教上，餘則通三，今文且約局義顯也。舍
X33n0628_p0354a04║利下，先結釋。佛告下，復通結云：諸佛出世別無他
X33n0628_p0354a05║事，但為教化菩薩。此約人結果法唯有一乘也。諸
X33n0628_p0354a06║有下，結行法攝三為一。舍利下，結教法廢三立一。
X33n0628_p0354a07║不結理者，影在前故。又四字中唯約示悟而該前
X33n0628_p0354a08║後兩字，南山云統降靈之本致，正指此文。△三、廣
X33n0628_p0354a09║明諸佛唯一佛乘三：初、通明三世開顯，二、別明釋
X33n0628_p0354a10║迦開顯，三、釋明說權所以。今初。
X33n0628_p0354a11║舍利弗！一切十方諸佛法（至）入佛之知見故。
X33n0628_p0354a12║初橫顯十方道同，次豎顯三世道同。舍利下，大疏
X33n0628_p0354a13║云：開除惑障，顯示真理，令悟體空，證入真理。今文
X33n0628_p0354a14║但略開義，以真理必先由於除障，故文於三結處
X33n0628_p0354a15║同有是法，皆為一佛乘句，雖述昔之施權除障，而
X33n0628_p0354a16║却為今之顯實，亦即點權為實意也。△二、別明釋
X33n0628_p0354a17║迦開顯二：初、開權，二、顯實。今初。
X33n0628_p0354a18║舍利弗！我今亦復（至）方便力而為說法。
X33n0628_p0354a19║性即深心所著，習成於過去者，依此性發起現前
X33n0628_p0354a20║欲樂而為能感。我則隨其性，順其機，以種種緣而
X33n0628_p0354a21║權為說法，以漸導之。△二、顯實。
X33n0628_p0354a22║舍利弗！如此皆為得一佛乘、一切種智故。
X33n0628_p0354a23║亦與上點權即實之意相等。皆始令聞種種，終令
X33n0628_p0354a24║得一乘也。一切種智者，謂能以一種智，知一切諸
X33n0628_p0354b01║佛之道法，一切眾生之因種也。△三、釋明說權所
X33n0628_p0354b02║以。
X33n0628_p0354b03║舍利弗！十方世界中（至）於一佛乘分別說三。
X33n0628_p0354b04║言尚無及何況者，即約遮詮直顯唯有一乘，亦非
X33n0628_p0354b05║有所對待然後言一也。舍利下，正出說三所以，因
X33n0628_p0354b06║佛現身於五濁故。劫波云：分別時節。濁即擾亂義，
X33n0628_p0354b07║能使心性失其澄湛，但劫無別體，唯依四濁增劇
X33n0628_p0354b08║時得名。煩惱以五鈍使為體，見以五利使為體，眾
X33n0628_p0354b09║生則攬見慢果報，不孝父母，不畏惡道，信受邪法
X33n0628_p0354b10║也。壽短苦長，命也。緣五濁障重成就不善，使明利
X33n0628_p0354b11║淨慧不得現前，不堪作大法器，是故以善巧方便
X33n0628_p0354b12║於無三處而說有三乘。問：既於無三處而說有三，
X33n0628_p0354b13║寧不與華嚴唯說一乘義違耶？答：一乘妙法權實
X33n0628_p0354b14║雙融，法身大士縱聞說三更助實用，諸鈍根人於
X33n0628_p0354b15║說一時縱有所聞亦成己見耳。△四、揀偽敦信，開
X33n0628_p0354b16║除滅後三：初、揀成真偽，二、開除釋疑，三、結顯唯一。
X33n0628_p0354b17║今初。
X33n0628_p0354b18║舍利弗！若我弟子（至）若不信此法，無有是處。
X33n0628_p0354b19║初、約不順師法者，揀真。謂若果是弟子，未有知始
X33n0628_p0354b20║說而不知終者。汝雖自謂是我弟子，我何得認以
X33n0628_p0354b21║為真？遂擯於法海之外。故連以三非遣之，以不順
X33n0628_p0354b22║師法故。又舍利下。約不肯增進者成偽。謂若自謂
X33n0628_p0354b23║已得無生，認此分段是最後身，捨此身即究竟涅
X33n0628_p0354b24║槃，便置變易身所有生死於度外，不復發心願求
X33n0628_p0354c01║無上者，當知此輩與未得言得者何異？此增上慢
X33n0628_p0354c02║人自應斥住我慢山中，與諸上慢同成侶伴。此上
X33n0628_p0354c03║二節准古敦逼使信義釋也。△二、開除釋疑。
X33n0628_p0354c04║除佛滅度後現前無佛（至）於此法中便得決了。
X33n0628_p0354c05║上文約佛在世，不聞不信者，即成上慢。此下開除
X33n0628_p0354c06║佛後，縱有不信者，可容不成上慢。以此法雖復流
X33n0628_p0354c07║傳，而能解義人，實難得故。若遇下。恐有疑云：佛滅
X33n0628_p0354c08║後解義人既難得，其得羅漢者寧不永入滅耶？又
X33n0628_p0354c09║寧不與十方國土中唯有一乘說違耶？釋云：世尊
X33n0628_p0354c10║以利他成事智為捨果縛之者，現變化淨土為彼
X33n0628_p0354c11║所依，亦於彼為現變化身，即於彼中為說此法，令
X33n0628_p0354c12║其決了唯一之旨。餘者對我佛而言他佛也。准此
X33n0628_p0354c13║會初退席者，諒亦不在彼土之外矣。△三、結顯唯
X33n0628_p0354c14║一。
X33n0628_p0354c15║舍利弗汝等當一心信解（至）無有餘乘，唯一佛乘。
X33n0628_p0354c16║先約己言，次約諸佛，以顯師子吼決定說也。△二、
X33n0628_p0354c17║偈文二：初、敘意，次、舉頌。今初。
X33n0628_p0354c18║爾時，世尊欲重宣此義，而說偈言：
X33n0628_p0354c19║△二、舉頌三：初、揀別偽流，歎眾貞實；二、正頌長文，
X33n0628_p0354c20║顯法唯一；三、贊法流通，信喜作佛。今初。
X33n0628_p0354c21║比丘比丘尼（至）此眾無枝葉，唯有諸貞實。
X33n0628_p0354c22║慢有七種：一單名慢，二過慢，三慢過慢，四我慢，五
X33n0628_p0354c23║增上慢，六卑劣慢，七邪慢。文具五六出家二眾。言
X33n0628_p0354c24║增上者，謂未得上人法，未證上人理，便言已證已
X33n0628_p0355a01║得在家。言我慢者，或恃種族及才能也。女智淺劣，
X33n0628_p0355a02║易被邪僻所惑，雖聞正法，難於生信。戒有三種：一
X33n0628_p0355a03║者律儀，通於聖凡定散；二者定共，通於聖凡不屬
X33n0628_p0355a04║散心；三者道共，通學無學。言有缺漏者，於律儀有
X33n0628_p0355a05║失，如器缺則易見；於定道有失，如器滲漏則難見。
X33n0628_p0355a06║即內起惡覺，如玉含瑕；外動身口，如玉露玼。糟無
X33n0628_p0355a07║合歡之味，糠乏充飢之實。取此喻彼，顯不堪受大
X33n0628_p0355a08║法也。唯有下，歎唯存貞實也。△二、正頌長文顯法
X33n0628_p0355a09║唯一二：初、頌牒釋，二、頌廣明。今初。
X33n0628_p0355a10║舍利弗善聽（至）乃至於一偈皆成佛無疑。
X33n0628_p0355a11║初六頌頌開權。諸佛所得若權若實並皆寂滅離
X33n0628_p0355a12║言，非假方便何能有說？此能應也。眾生下，頌能感
X33n0628_p0355a13║也。佛悉下，頌說法應機，先令得歡喜益也。或說下，
X33n0628_p0355a14║顯所說有種種也。修多羅云契經，然有通別之異，
X33n0628_p0355a15║通即聖教之都名，別即十二分中直說法相者，今
X33n0628_p0355a16║文指此。伽陀云孤起。本事，說本昔世界事也。本生，
X33n0628_p0355a17║說本昔受生事也。未曾有，佛現種種神力，眾生怪
X33n0628_p0355a18║未曾有也。因緣，若己若他緣起事也。譬喻，以比況
X33n0628_p0355a19║顯法也。祇夜云重頌，重頌上直說修多羅也。優波
X33n0628_p0355a20║提舍云論議，上皆隨宜所說也。又十二分教皆通
X33n0628_p0355a21║大小乘，今文且以四十年中屬權小之九部言之，
X33n0628_p0355a22║故曰隨順眾生說。有云：小之九部除十二中之方
X33n0628_p0355a23║廣自說授記，大之九部除十二中之因緣譬喻論
X33n0628_p0355a24║議，乃一往之說也。我設下，頌開權。所以下，頌說大
X33n0628_p0355b01║所以。有佛子下，正頌今日障除心淨堪受大法也。
X33n0628_p0355b02║又既許能聞一偈成佛無疑，則前聞許開顯後退
X33n0628_p0355b03║席者，亦應有分矣。△二、廣明二：初、通明諸佛以己
X33n0628_p0355b04║釋成，二、別明三世以己釋成。初二：初、通明諸佛開
X33n0628_p0355b05║顯，二、以己釋成開顯。今初。
X33n0628_p0355b06║十方佛土中（至）無量眾所尊為說實相印。
X33n0628_p0355b07║初、以七句明施權說實。大疏釋無二無三云：若直
X33n0628_p0355b08║望經意，但立一乘為真，趣舉二、三，悉皆不許，不論
X33n0628_p0355b09║小、大。如說世中，此人獨立，更無與比，非要別指張、
X33n0628_p0355b10║王二人。下句釋疑。假名雖無實義，若藉為引導之
X33n0628_p0355b11║梯，亦所不廢。上明諸佛亦唯一乘。諸佛下五句，更
X33n0628_p0355b12║顯唯一事實，不以小乘濟度。佛自下，約諸佛自證
X33n0628_p0355b13║以釋一乘一事意。如來定、慧雙游，深心契寂，利智
X33n0628_p0355b14║貫達。以此二法既莊嚴自所得之法身，復以所證
X33n0628_p0355b15║轉入教道利他。既自證大乘，若以小法乃至化一
X33n0628_p0355b16║人，則墮慳貪矣，殊為不可。是以凡能歸信者，我必
X33n0628_p0355b17║以清淨三業應之。口無欺誑，不輕未學；意無貪嫉，
X33n0628_p0355b18║不妒彼勝。故於十方以無畏相嚴之身，為說一實
X33n0628_p0355b19║相印，印定一切唯一實相，所謂無相，同證無上至
X33n0628_p0355b20║一之道。△二、以己釋成開顯四：初、原始要終，二、明
X33n0628_p0355b21║五濁障重，三、說小治障，四、障除顯實。今初。
X33n0628_p0355b22║舍利弗當知（至）化一切眾生皆令入佛道。
X33n0628_p0355b23║初引本所發之誓，次頌且約一期得說以明願滿，
X33n0628_p0355b24║非括盡一切言滿也。△二、明五濁障重。
X33n0628_p0355c01║若我遇眾生（至）亦不聞正法，如是人難度。
X33n0628_p0355c02║初、明隱實所以。諸佛心內眾生遭苦，眾生心內諸
X33n0628_p0355c03║佛興悲，故得相遇。遇時本欲盡以佛道教之，其奈
X33n0628_p0355c04║無智者迷而不受，則雖遇如不遇耳。然無智乃五
X33n0628_p0355c05║濁之源，故先揭之。次、明五濁之相。夫自人壽八萬
X33n0628_p0355c06║減至二萬，則入五濁矣。當本師降神時，壽已減至
X33n0628_p0355c07║百歲，正值五濁咸臻之際，是故經中豎將五濁分
X33n0628_p0355c08║屬三世，以明眾生久被汩沒，誠為難度。文有三節：
X33n0628_p0355c09║初、用煩惱、眾生二濁以明過去。善本即智，未修善
X33n0628_p0355c10║本則唯用識情，要知無智即為入濁之源。故眾生
X33n0628_p0355c11║於五欲境，或憎或愛，咸生熱惱，即煩惱濁也。此屬
X33n0628_p0355c12║惑道，復由境迷惑現，發動七支業行因緣，致令墮
X33n0628_p0355c13║於三惡六趣。其能趣惡趣者，眾生也。以身受遍諸
X33n0628_p0355c14║苦，即眾生濁也。上約二濁該惑、業、苦。三、於過去世
X33n0628_p0355c15║受胎下，二、約命濁、見濁以明現在。謂於往昔設有
X33n0628_p0355c16║片善，感受人中胞胎微形，更緣業重福輕，於世世
X33n0628_p0355c17║中亦不能逃於命濁，但受命短苦長之報。即或發
X33n0628_p0355c18║心厭苦求脫，又復悞入邪見稠林，信受斷常等說，
X33n0628_p0355c19║深著不捨。縱有正法在前，而由我慢充滿，聞亦不
X33n0628_p0355c20║信，成闡提種，墮於見濁之內。於千下，三、獨顯邪見
X33n0628_p0355c21║過重，轉成劫濁。謂此邪見不但障蔽現生，亦障未
X33n0628_p0355c22║來千萬生中不聞佛名正法之善，故曰難度。如此
X33n0628_p0355c23║論濁，庶不與下文重疊矣。△三說小治障。
X33n0628_p0355c24║是故舍利弗，我為設方便，說諸盡苦道，示之以涅槃。
X33n0628_p0356a01║特以障重不堪說大法，故以諦緣之法，先為治障
X33n0628_p0356a02║之方便。盡苦道，即盡智也。△四、明障除顯實。
X33n0628_p0356a03║我雖說涅槃（至）諸佛語無異，唯一無二乘。
X33n0628_p0356a04║初直顯昔果非真。諸法下，釋非真義。謂諸法本來
X33n0628_p0356a05║寂滅，無可取捨。若見有苦可捨，有滅可取，則乖一
X33n0628_p0356a06║理齊平之旨矣。若佛子能依此旨行道已，未來成
X33n0628_p0356a07║佛，其若返掌，方名真滅。特以小能治障，大教方興，
X33n0628_p0356a08║故以方便開示三乘，然後說一。十方諸佛，咸遵此
X33n0628_p0356a09║式。須知諸佛能詮之語，彼此皆同。其所說之法，亦
X33n0628_p0356a10║惟有一。△二、別明三世，以己釋成二：初、別明三世
X33n0628_p0356a11║開顯，二、以己釋成開顯。初三：初、明過去，二、明未來，
X33n0628_p0356a12║三、明現在。初二：初、頌諸佛開顯，二、以方便助顯。
X33n0628_p0356a13║今初。
X33n0628_p0356a14║過去無數劫（至）化無量眾生令入於佛道。
X33n0628_p0356a15║△二、以方便助顯二：初、總明，二、別明。今初。
X33n0628_p0356a16║又諸大聖主（至）更以異方便助顯第一義。
X33n0628_p0356a17║異方便且約事度，言助顯字即釋異義，以去開顯
X33n0628_p0356a18║時遙故明異也。亦即影顯，前開三顯一乃正方便
X33n0628_p0356a19║也。問：人天因可以稱異，其前後為實，所施之權，既
X33n0628_p0356a20║均屬事度，何得抑前揚後耶？答：據終教的旨，凡咳
X33n0628_p0356a21║唾拈示，既皆業識，即如來藏顯發第一義處，有何
X33n0628_p0356a22║差別？今以善根成熟，近開顯之權，即攝入正方便
X33n0628_p0356a23║中，其最初引令發心之權行，則名為異，以去開顯
X33n0628_p0356a24║時甚遠故。△二、別明二：初、以三乘助顯，二、以人天
X33n0628_p0356b01║助顯。今初。
X33n0628_p0356b02║若有眾生類（至）如是諸眾生皆已成佛道。
X33n0628_p0356b03║此中止取能聞六度一念之善，及見佛滅一念善
X33n0628_p0356b04║軟之心，不可約修六度深言。而如來即因此一念
X33n0628_p0356b05║之微，或因一念之隨喜，藉此以為可教之基，即將
X33n0628_p0356b06║之護之，令其不昧，漸漸推廣，從微之著，所謂助顯
X33n0628_p0356b07║也。故異中之權，不得與最後所開之權平看，便該
X33n0628_p0356b08║至通別二教。於佛滅能發一念之善輭，不被強擴
X33n0628_p0356b09║難調之煩惱所制者，亦為將護至成熟位，必為開
X33n0628_p0356b10║顯俱已成佛。△二、以人天助顯二：初、約緣因顯實，
X33n0628_p0356b11║二、約了因顯實。初十：初、志心起塔。
X33n0628_p0356b12║諸佛滅度已（至）若於曠野中積土成佛廟。
X33n0628_p0356b13║餘謂能於舍利塔前，一興供養，當獲千返生天之
X33n0628_p0356b14║報。況造塔者，自然蒙報。遐劫之後，所有餘福，漸當
X33n0628_p0356b15║開顯。△二戲沙作塔。
X33n0628_p0356b16║乃至童子戲，聚沙為佛塔，如是諸人等，皆已成佛道。
X33n0628_p0356b17║於塵勞中，雖是戲沙為塔，亦如鑿石火發，而燎原
X33n0628_p0356b18║烈𦦨，何甞離此一星之外。據此，則知上文六度，皆
X33n0628_p0356b19║約最初傚法一念言，更有深意。是故經中，前言志
X33n0628_p0356b20║心，後言戲心，下皆倣此。△三、志心造像
X33n0628_p0356b21║若人為佛故（至）自作若使人皆已成佛道。
X33n0628_p0356b22║造像功德經明十一種功德：一者世世眼目清潔，
X33n0628_p0356b23║二者生處無惡，三者常生貴家，四者身如金色，五
X33n0628_p0356b24║者豐饒珍玩，六者生賢善家，七者生得為王，八者
X33n0628_p0356c01║作金輪王，九者生梵天住壽一劫，十者不墮惡道，
X33n0628_p0356c02║十一者後生還能敬重三寶。又云：若人臨終發心
X33n0628_p0356c03║造像，乃至如麥𪍿，能除三世八十億劫生死重罪。
X33n0628_p0356c04║據此言報，雖不唯在天乘，今文且約天說。△四、戲
X33n0628_p0356c05║心畵佛。
X33n0628_p0356c06║乃至童子戲，若草木及筆，或以指爪甲，而畵作佛像。
X33n0628_p0356c07║五，結成顯實。
X33n0628_p0356c08║如是諸人等（至）但化諸菩薩度脫無量眾。
X33n0628_p0356c09║亦但以己昔被開顯之法門，而度多眾也。△六、約
X33n0628_p0356c10║諸塵供養。
X33n0628_p0356c11║若人於塔廟，（至）乃至一小音，皆已成佛道。
X33n0628_p0356c12║△七、散心獻供
X33n0628_p0356c13║若人散亂心，乃至以一華，供養於畵像，漸見無數佛。
X33n0628_p0356c14║△八、明身業禮敬。
X33n0628_p0356c15║或有人禮拜，或復但合掌，乃至舉一手，或復小低頭。
X33n0628_p0356c16║△九、結兩番大益。
X33n0628_p0356c17║以此供養像（至）入無餘涅槃如薪盡火滅。
X33n0628_p0356c18║△十、明隨口稱敬。
X33n0628_p0356c19║若人散亂心，入於塔廟中，一稱南無佛，皆已成佛道。
X33n0628_p0356c20║南無，或云那謨，或云南摩，皆梵音楚夏也。此翻歸
X33n0628_p0356c21║命，或云度我。大品云：佛言：若有一人稱南無佛，乃
X33n0628_p0356c22║至畢苦，其福不盡。△二、約了因顯實。
X33n0628_p0356c23║於諸過去佛，在世或滅後，若有聞是法，皆已成佛道。
X33n0628_p0356c24║於過去佛法中，但得一聞此法，即成了因智種，為
X33n0628_p0357a01║開顯之基矣。宗鏡云：如世井泉，以海為體，若人飲
X33n0628_p0357a02║者，皆得海味，一體無異，但隨業力而得鹹味。具信
X33n0628_p0357a03║人聞，便得如來法身大悲智味，闡提之人無所堪
X33n0628_p0357a04║任。然如來智亦作生因，如泥蛤生天，廐象悛惡是
X33n0628_p0357a05║也。△二、明未來。
X33n0628_p0357a06║未來諸世尊（至）於道場知已導師方便說。
X33n0628_p0357a07║初、明友便說法。一切下，引權入實。諸佛下，明本願。
X33n0628_p0357a08║未來下。正明說一。諸佛下。釋說一所以。大疏云：以
X33n0628_p0357a09║唯一性，故說一乘。此一性者，即以能證之智，遍知
X33n0628_p0357a10║色心等法，從本已來，性相寂滅，於自他共，非即非
X33n0628_p0357a11║離，湛然常住，有來即無，非推之使無，故曰常無性。
X33n0628_p0357a12║則常無性，即所證之理耳。此無性理，即是中道成
X33n0628_p0357a13║佛種子，亦即正因。佛性是了因之所了者，緣即緣
X33n0628_p0357a14║因。佛性是生因之所生者，體即六度萬行。以此智
X33n0628_p0357a15║教之，緣起彼正因，令得佛果。上約因種種釋。若約
X33n0628_p0357a16║果種釋，種性關中云：佛報唯佛，其理不差，即性義
X33n0628_p0357a17║也。說法度人，類皆相似，此種義也。果之種性，從真
X33n0628_p0357a18║理生，故云從緣起。意云：佛緣理生，理既無二，是故
X33n0628_p0357a19║說一乘。所謂證理成佛，稱理說一也。是法下。重釋
X33n0628_p0357a20║上偈也。謂是法，即前所知之法。所以常無性者，由
X33n0628_p0357a21║住真如正位，世法即如，故皆常住。謂因乖常理，成
X33n0628_p0357a22║三界無常。若解無常之實，即無常而成常矣。則常
X33n0628_p0357a23║與無常，二理不偏，故涅槃經況之二鳥。今於道場，
X33n0628_p0357a24║證知一切世間無常，即真常理。猶懸鏡高堂，萬像
X33n0628_p0357b01║斯鑑。二而不二，不可言宣。以方便力，假以言說。一
X33n0628_p0357b02║尚假說，焉有二三？△三、明現在。
X33n0628_p0357b03║天人所供養（至）譬喻亦言辭，隨應方便說。
X33n0628_p0357b04║真如一心本來寂滅，非輪迴生死之滅，亦非對治
X33n0628_p0357b05║之滅，故稱第一。於一心寂滅無可說處，以方便力
X33n0628_p0357b06║作種種說。△二、約以己釋成四：初、以二偈標起，二、
X33n0628_p0357b07║觀機起悲，三、應機說法，四、正捨方便。
X33n0628_p0357b08║今我亦如是（至）方便說諸法，皆令得歡喜。
X33n0628_p0357b09║台家指此二偈為下說譬之本，私謂下喻不過將
X33n0628_p0357b10║上法說畵出一圖，與之重為比明而已，何必剋指。
X33n0628_p0357b11║亦如是等者，正以己釋成三世諸佛開顯之道皆
X33n0628_p0357b12║同也。△二、觀機運悲。
X33n0628_p0357b13║舍利弗當知（至）為是眾生故而起大悲心。
X33n0628_p0357b14║法性土中，佛眼圓鑒羣機，普應萬有，茲為一類漸
X33n0628_p0357b15║機，應以先權後實法門攝受，乃脫御現身於五濁。
X33n0628_p0357b16║須知此下橫論五濁，正申明上劫濁亂時，眾生垢
X33n0628_p0357b17║重之相，顯是五濁同集之時，致令障重執深，與世
X33n0628_p0357b18║尊悲願更相關涉，是以驚入火宅。六道為無福慧
X33n0628_p0357b19║者行處，眾生濁也。險道中易於數，數喪身失命者，
X33n0628_p0357b20║命濁也。外被欲塵所蒙，內以貪愛自蔽而墮，正如
X33n0628_p0357b21║𤛆牛因愛尾之被害，此煩惱濁也。唯佛始能破濁，
X33n0628_p0357b22║既不求佛，則墮於劫濁矣。深入邪見，既被見濁所
X33n0628_p0357b23║蔽，縱有甘露，亦不肯飲，是以苦楚相連，無復能出
X33n0628_p0357b24║惡人、惡法、惡時、惡世同集，正眾生垢重劫濁攪亂
X33n0628_p0357c01║之際，安能不起大悲而為拔濟？△三、應機說法四：
X33n0628_p0357c02║初、念自所得法，二、念諸佛用權，三、明諸佛現贊，四、
X33n0628_p0357c03║明敬順佛教。初四：初、明所得微妙，二、明所化根鈍，
X33n0628_p0357c04║三、明釋梵請法，四、明無機息化。今初。
X33n0628_p0357c05║我始坐道場（至）我所得智慧微妙最第一。
X33n0628_p0357c06║道場在摩竭提國西南，去泥連河不遠。佛初在此
X33n0628_p0357c07║修治得道，故云道場。始者，約時而明。若約佛赴機，
X33n0628_p0357c08║無時不始；機若無感，則無有始。又登地聖人恒見
X33n0628_p0357c09║常說一味之經，唯見有始而無終窮。就佛而言，無
X33n0628_p0357c10║始不始。若約方便，皆從一乘印中現差別相也。坐
X33n0628_p0357c11║道場者，古今情亡，心無初相，名之曰始。無身現身，
X33n0628_p0357c12║無住而住，名坐。即無念而照，見心常住，名坐道場。
X33n0628_p0357c13║此約終實義言也。始教則以八相示成名化，四智
X33n0628_p0357c14║創圓名報，為坐道場。小中則以三十四心斷結，五
X33n0628_p0357c15║分法身初圓，以丈六身於木樹下，名坐道場。約頓
X33n0628_p0357c16║則無成無不成，譬如世界乃有成壞，而虗空則無
X33n0628_p0357c17║增減。若約圓者，則以十佛法界之身雲遍，因陀羅
X33n0628_p0357c18║網無盡之時處，念念初初為物而現，攝三世間主
X33n0628_p0357c19║伴具足名坐道場。今指未開顯前事，何約小說餘
X33n0628_p0357c20║四因便？故來觀樹者，感在樹下坐得成佛道之恩
X33n0628_p0357c21║故。觀察經行者，念地德故，皆欲賽澤意也。於三七
X33n0628_p0357c22║下，通考諸經，如普曜、密跡二經皆云於第二日說
X33n0628_p0357c23║三乘，四分律六七，興顯經七七，五分律八七，智論
X33n0628_p0357c24║五十箇七日，十二遊經一年，時既不定說亦不同，
X33n0628_p0358a01║皆隨機宜以致見聞有異也。今云三七者，如因果
X33n0628_p0358a02║經云：佛成道，初一七日思惟我法微妙無能受者，
X33n0628_p0358a03║二七思惟眾生上中下根，三七思惟誰應先聞佛
X33n0628_p0358a04║法。獨彼經與今說稍合，但據今之思惟，耑以法大
X33n0628_p0358a05║機小為言，故欲涅槃。須知言思惟者，俱是循機所
X33n0628_p0358a06║見，如來已離覺觀故，現量緣境故，是五濁中所見
X33n0628_p0358a07║故。△二、明所化根鈍
X33n0628_p0358a08║眾生諸根鈍，著樂癡所盲，如斯之等類，云何而可度？
X33n0628_p0358a09║△三、明釋梵請法。
X33n0628_p0358a10║爾時諸梵王（至）恭敬合掌禮，請我轉法輪。
X33n0628_p0358a11║凡佛出世，皆有梵王請法程規。△四、明無機息化。
X33n0628_p0358a12║我即自思惟（至）我寧不說法，疾入於涅槃。
X33n0628_p0358a13║滅雖無益，而校因說，有損差勝，故曰寧不說而入
X33n0628_p0358a14║滅也。△二、念諸佛用權。
X33n0628_p0358a15║尋念過去佛，所行方便力，我今所得道，亦應說三乘。
X33n0628_p0358a16║仍念過去佛，既用方便漸誘，不忍頓捨，我又何不
X33n0628_p0358a17║取法？大凡諸佛為一類，漸機雖同，用先權後實法
X33n0628_p0358a18║門攝受，其所被機，仍有難度易化者，以所出現之
X33n0628_p0358a19║時，有不同故。且如今賢劫千佛之首，拘樓孫如來，
X33n0628_p0358a20║出於人壽五萬歲時，拘那含四萬歲，迦葉二萬，縱
X33n0628_p0358a21║皆先權後實，特緣時勝機勝，皆為易化。本師應在
X33n0628_p0358a22║人壽一萬時出現，特緣無機可度，是以下延人壽，
X33n0628_p0358a23║減至百歲，乃為降靈。雖有可度，奈眾生色心俱劣，
X33n0628_p0358a24║更被五濁同時敦逼，故諸眾生，洵為難度。縱法諸
X33n0628_p0358b01║佛，更須曲濟。△三、諸佛現贊。
X33n0628_p0358b02║作是思惟時（至）雖復說三乘但為教菩薩。
X33n0628_p0358b03║由方便體同，感應相宜，故蒙現贊。言第一者，緣現
X33n0628_p0358b04║身五濁，曲濟慈悲，化所難化故。據大論稱釋迦文
X33n0628_p0358b05║尼，則文字乃牟字之楚夏也。△四、敬順佛教。
X33n0628_p0358b06║舍利弗當知（至）生死苦永盡。我常如是說：
X33n0628_p0358b07║聞贊而稱南無佛者，答以敬順意也。思惟下，明順
X33n0628_p0358b08║機設化。波羅奈，中印土境，乃河名也。去河不遠，造
X33n0628_p0358b09║立王城，或翻江繞城，而國亦因此得名。又古世曾
X33n0628_p0358b10║豢鹿於此，故又名鹿苑。三七後，即趣此說法，分明
X33n0628_p0358b11║隱略菩提場一段事，顯聲聞未曾見聞華嚴來。故
X33n0628_p0358b12║下天人，亦祇舉二種法輪。如來於下文，亦祇舉宅
X33n0628_p0358b13║內許三，出宅與一之喻。諸法下。正明設化。諸法森
X33n0628_p0358b14║然在目似可敷陳，而由當體即是寂滅實相，胡可
X33n0628_p0358b15║言宣？雖不可言，然亦不著無言，故以方便先為五
X33n0628_p0358b16║人趣波羅奈，一夏調根。初為陳如說四諦得道，次
X33n0628_p0358b17║為頞鞞䟦提說布施生天，福樂二人同時證果。三
X33n0628_p0358b18║為迦葉、拘利二人亦如前說，皆得聖果。是為三番
X33n0628_p0358b19║度五比丘，今為夙緣所追故先得度。是名下。明三
X33n0628_p0358b20║寶之名。初現輪有運轉、摧碾二義。佛今轉自心中
X33n0628_p0358b21║法入於他心，摧其煩惱轉凡成聖，故名轉法輪也。
X33n0628_p0358b22║復緣弟子受行煩惱斷處涅槃名生，則以能說者
X33n0628_p0358b23║名佛，所說者名法，依法得果者名羅漢僧伽。於是
X33n0628_p0358b24║小乘三寶之名初現世間。從久下。釋疑云：此輩所
X33n0628_p0358c01║以初聞即能得果者，以我從久遠鑒其樂小，乃為
X33n0628_p0358c02║贊小，故今一聞，得稱本習，即能速證。然久遠義亦
X33n0628_p0358c03║密含化城壽量矣。△四、正捨方便二：初、明機宜叩
X33n0628_p0358c04║聖，二、明正捨方便。今初。
X33n0628_p0358c05║舍利弗當知（至）為說佛慧故，今正是其時。
X33n0628_p0358c06║今於未開解前突指三乘為佛子者，直據正因言
X33n0628_p0358c07║也。言志求者，應約二種人言：一約二乘，雖於往昔
X33n0628_p0358c08║退大而願珠未失，今至成熟位中言志求也；一約
X33n0628_p0358c09║權教，大乘於出界後不見果法故言志求，皆索果
X33n0628_p0358c10║意也。咸以敬心來，即指說無量義經時也。言曾聞
X33n0628_p0358c11║者，此又指有夙緣矣。然索果由於機發，應有四句
X33n0628_p0358c12║如舊注。我即下。正明障除機發，應三請之索，起嘉
X33n0628_p0358c13║運為說佛慧也。是其時者，謂有障已除而大機已
X33n0628_p0358c14║發者，亦有障雖未除而大機已熟者，況復小智已
X33n0628_p0358c15║出，唯有利益矣。△二、明正捨方便。
X33n0628_p0358c16║舍利弗當知（至）我今亦如是說無分別法。
X33n0628_p0358c17║言喜者，枝葉已去唯有貞實，故可直捨方便但說
X33n0628_p0358c18║無上，則薝蔔林中不聞餘香矣。於菩薩中，此約一
X33n0628_p0358c19║因會三果歸一果也。捨方便，乃約教明廢三立一
X33n0628_p0358c20║也。文殊前云：諸求三乘人若有疑悔者，佛當為除
X33n0628_p0358c21║斷。今聞三世諸佛唯以平等佛慧說法，彼諸權乘
X33n0628_p0358c22║菩薩、定性二乘及無性闡提，捨不成佛之疑矣。千
X33n0628_p0358c23║二羅漢一向自謂涅槃無所堪任，今聞皆當作佛
X33n0628_p0358c24║之言，正昔所未聞而今始聞也。菩薩除疑，羅漢作
X33n0628_p0359a01║佛，各說一邊也。如三下。順上總結以己釋成之意。
X33n0628_p0359a02║△三贊法流通信喜作佛。
X33n0628_p0359a03║諸佛興出世（至）心生大歡喜，自知當作佛。
X33n0628_p0359a04║初、明佛難值懸遠者，且無論過無量劫空過無佛，
X33n0628_p0359a05║即如今賢劫第三迦葉如來，於人壽減至二萬時
X33n0628_p0359a06║乃出現，此後過百年減一歲，過百減一，如此減至
X33n0628_p0359a07║百歲時，始逢我釋尊出世，其間所經歲月安可計
X33n0628_p0359a08║筭？故云懸遠。文總在重，顯難而意重，能聽之人難
X33n0628_p0359a09║得，故引喻釋成。能以一言贊善者，便如供養三世
X33n0628_p0359a10║佛，猶過靈瑞現之希有。今得手捧目觀、口誦心惟
X33n0628_p0359a11║之人，倘不生難遭想，其辜己靈多矣。汝等下，勸當
X33n0628_p0359a12║因人信法。汝等下，勸當因法知要。以五下，揀非器
X33n0628_p0359a13║不求，併記不信人墮苦。有慚下，勸若得法器，應當
X33n0628_p0359a14║廣贊。舍利下。先為當機敦信於權，唯習學人能知
X33n0628_p0359a15║如來方便說法。汝等下。普對三乘，令其回視在昔
X33n0628_p0359a16║之方便，再覩今日之說實，既於權實無疑，應當自
X33n0628_p0359a17║知作佛矣。
X33n0628_p0359a18║
X33n0628_p0359a19║妙法蓮華經科拾卷第一下