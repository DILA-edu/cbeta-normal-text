X33n0628_p0359b01║妙法蓮華經科拾卷第二
X33n0628_p0359b02║姚秦三藏法師　鳩摩羅什奉　詔譯
X33n0628_p0359b03║西蜀沙門　佛閑勖𠁼大師　立科
X33n0628_p0359b04║門人　知一雪墩　拾遺
X33n0628_p0359b05║△第二、領解授記三：初、身子領解，二、如來與記，三、
X33n0628_p0359b06║大眾領解。今初。
X33n0628_p0359b07║譬喻品第三
X33n0628_p0359b08║梵語阿波陀那，此云譬喻，即以類比況謂之譬，開
X33n0628_p0359b09║曉令悟謂之喻。今為二意說喻：一、為有智說，似令
X33n0628_p0359b10║解真故，如下諸有智者以譬喻得解等；二、為懷疑，
X33n0628_p0359b11║就彼取類誘令信故。咸由於上法說先三後一之
X33n0628_p0359b12║旨尚在沉迷，故更約三車一車之譬以況之，俾因
X33n0628_p0359b13║喻知法，品次來也。△文二：初、長文，二、頌。文初三：初、
X33n0628_p0359b14║敘聞法信喜，二、述昔咎釋成，三、結信喜作佛。今
X33n0628_p0359b15║初。
X33n0628_p0359b16║爾時舍利弗踊躍歡喜（至）心懷踊躍得未曾有。
X33n0628_p0359b17║內解始發名喜，喜動於心名踊，躍狀如燕之踊，鵠
X33n0628_p0359b18║之躍之歡喜。即起下，又明喜解現於七支也。翻內
X33n0628_p0359b19║外之執障，成三業之妙解矣。言今聞者，顯耳中一
X33n0628_p0359b20║向無此音。得未曾者，顯心中一向無此喜解也。△
X33n0628_p0359b21║二、述昔咎釋成三：初、自疑有失，二、疑咎在佛，三、引
X33n0628_p0359b22║咎歸己。今初。
X33n0628_p0359b23║所以者何我昔從佛（至）失於如來無量知見。
X33n0628_p0359b24║敘昔之迷也。緣世尊於昔教中，曾與彌勒等菩薩
X33n0628_p0359c01║授成佛記，於般若會上曾說如是法，似但為菩薩，
X33n0628_p0359c02║而我則不預，寧非己有失耶？是以甚自感傷。△二、
X33n0628_p0359c03║疑咎在佛
X33n0628_p0359c04║世尊！我常獨處山林樹下（至）以小乘法而見濟度。
X33n0628_p0359c05║在眾時疑己有失，獨處時咎佛有私。又法性是一，
X33n0628_p0359c06║理水無二，既與諸大士同入，何獨置我於度外耶？
X33n0628_p0359c07║△三、引咎歸己。
X33n0628_p0359c08║是我等咎，非世尊也（至）遇便信受思惟取證。
X33n0628_p0359c09║初引咎歸己，即述今之悟也。若我當日待佛唱明
X33n0628_p0359c10║說此方便法門之所以，本為成就阿耨菩提者，必
X33n0628_p0359c11║得度以大矣。由我不解先三為入一之因，是故初
X33n0628_p0359c12║聞即便信受。此咎何關於佛，蓋自誤也。△三、結信
X33n0628_p0359c13║喜作佛。
X33n0628_p0359c14║世尊我從昔來（至）從法化生得佛法分。
X33n0628_p0359c15║由此法身，從佛口教。法之所生，則如來知見寶藏
X33n0628_p0359c16║之分，皆其所有。又耳聞妙音，為從佛口生。心悟妙
X33n0628_p0359c17║法，為從法化生。△二、偈文二：初、領解咎己，二、決疑
X33n0628_p0359c18║生喜。初二：初、領解，二、咎己。今初。
X33n0628_p0359c19║爾時舍利弗欲重宣此義，而說偈言：
X33n0628_p0359c20║我聞是法音（至）我已得漏盡，聞亦除憂惱。
X33n0628_p0359c21║△二、咎己四：初、對菩薩言失，二、對如來言失，三、於
X33n0628_p0359c22║日夜籌量，四、推佛意釋成。今初。
X33n0628_p0359c23║我處於山谷（至）如是等功德而我皆已失。
X33n0628_p0359c24║謂不能如諸大士修大因也。言無漏者，三乘修證
X33n0628_p0360a01║無出滅道二諦，有為無為二種無漏，此執小同大，
X33n0628_p0360a02║而不知淺深各異也。△二、對如來言失。
X33n0628_p0360a03║我獨經行時（至）自惟失此利，我為自欺誑。
X33n0628_p0360a04║謂不能如佛得大果也。此上兩科，皆約自欺為言，
X33n0628_p0360a05║正明不甘於卑下，乃上根人也。△三於日夜籌量。
X33n0628_p0360a06║我常於日夜（至）以是於日夜，籌量如是事。
X33n0628_p0360a07║涅槃為日，生死為夜，雖可表顯，然觀文義，不若直
X33n0628_p0360a08║說為暢。△四、推佛意釋成。
X33n0628_p0360a09║今聞佛音聲（至）是時乃可謂永盡滅無餘。
X33n0628_p0360a10║今聞佛音，始知一向所說皆是隨宜，足見無漏人
X33n0628_p0360a11║之難思。雖為說權，本欲令我等同至道場。我本下
X33n0628_p0360a12║推佛在昔說小之故，由我久著邪見，為梵志師，且
X33n0628_p0360a13║自謂已得究竟。世尊為欲拔我邪見，是故先說涅
X33n0628_p0360a14║槃，使有所得，俾其回視曩日之非究竟也。蓋天竺
X33n0628_p0360a15║諸外道輩，於佛未出前，莫不各各自謂得無上道，
X33n0628_p0360a16║故世尊先度梵志之師，令諸羣邪不化自改也。而
X33n0628_p0360a17║今下。結成所解。乃自覺昔之所得非真，必內斷盡
X33n0628_p0360a18║惑障，外具如佛之莊嚴，方名永證無餘之大涅槃。
X33n0628_p0360a19║△二、決疑生喜二：初、會，初、驚疑，二、信喜作佛。今
X33n0628_p0360a20║初。
X33n0628_p0360a21║佛於大眾中（至）我墮疑網故，謂是魔所為。
X33n0628_p0360a22║初結前生後。初聞下，正顯會初之疑。由所說甚略
X33n0628_p0360a23║故而言趣，又迥異尋常故，故疑能說之身將是魔
X33n0628_p0360a24║之所變來惱亂於我耶？佛以下。領上總明諸佛開
X33n0628_p0360b01║顯，乃知還是本佛緣我，墮疑網中返謂佛為魔也。
X33n0628_p0360b02║波旬此云惡，常有惡心欲成惡法故。△二、信喜作
X33n0628_p0360b03║佛
X33n0628_p0360b04║聞佛柔軟音（至）轉無上法輪教化諸菩薩。
X33n0628_p0360b05║初明所聞之法清淨無滯，故得安住實智中。我定
X33n0628_p0360b06║下。明決定智生更不退轉也。△二、如來與記二：初、
X33n0628_p0360b07║長文，二、頌文。初二：初、述遠因近緣，二、與未來佛記。
X33n0628_p0360b08║初二：初、述遠因，二、明近緣。今初。
X33n0628_p0360b09║爾時佛告舍利弗（至）引導汝故生我法中。
X33n0628_p0360b10║吾今於天人等，即下文集聚國王親族等意也。我
X33n0628_p0360b11║昔下，示今領解與記之由。謂我曾於二萬佛所教
X33n0628_p0360b12║以無上妙道，汝亦曾於生死長夜隨我受學，中雖
X33n0628_p0360b13║退大，我於中間復以種種方便引接，是故今日生
X33n0628_p0360b14║我法中，蓋宿緣所追也。身子昔修菩薩行已六十
X33n0628_p0360b15║劫，因婆羅門乞眼乃退大取小，故今先以小乘稱
X33n0628_p0360b16║其本習，然後授以大法也。△二、明近緣。
X33n0628_p0360b17║舍利弗我昔教汝（至）教菩薩法佛所護念。
X33n0628_p0360b18║初明汝雖忘大，而昔之志珠願種，猶然未失。我今
X33n0628_p0360b19║下。明今說大也。四十年前為菩薩說大乘，今四十
X33n0628_p0360b20║年後為諸聲聞說大乘，是故此經名為破異一乘。
X33n0628_p0360b21║所說大乘，即是了因。眾生之知見，即所了之正因
X33n0628_p0360b22║也。△二、與未來佛記。
X33n0628_p0360b23║舍利弗！汝於未來世（至）像法住世亦三十二小劫。
X33n0628_p0360b24║菩提資糧論說四種授記：一未發菩提心與授記，
X33n0628_p0360c01║謂具增上信根人，故先與記後令發心。二共發菩
X33n0628_p0360c02║提心授記，謂具增上行人，欲度一切同諸眾生，共
X33n0628_p0360c03║發菩提心蒙佛授記。三隱顯授記，謂此修行人固
X33n0628_p0360c04║當與記，恐生滿足想，復恐有見此人具如是行，何
X33n0628_p0360c05║以不蒙授記？故佛以神力密為與記，轉令他人得
X33n0628_p0360c06║聞而自不能聞，故曰隱顯。四現前授記，謂菩薩成
X33n0628_p0360c07║就出世善根得不動地，即時蒙佛授記。此四多是
X33n0628_p0360c08║記菩薩得無生忍者。今明聲聞得記亦有四意：一
X33n0628_p0360c09║昔未記二乘故今與記，二中下未悟以與記勉之，
X33n0628_p0360c10║三令聞者結緣，四滿彼本願。記後更經多劫者，以
X33n0628_p0360c11║諸聲聞一向止有自利之行，今欲得淨土，必須萬
X33n0628_p0360c12║行莊嚴與物結緣，然後感果。供佛，修福也。持法，修
X33n0628_p0360c13║慧也。當得下。明果現也。華光有二義：一、華能感果，
X33n0628_p0360c14║二、光能破暗。此約因明果也。二、坐寶華宮，威光赫
X33n0628_p0360c15║奕。此約果上之尊，特以彰號也。國名下。記依報也。
X33n0628_p0360c16║而皆翻染所得之淨，略無一種似我釋尊者，以諸
X33n0628_p0360c17║聲聞從久遠來，皆由深厭五濁，是以退大取小，故
X33n0628_p0360c18║所與記須稱本願。華光下。記所說之法，雖非五濁
X33n0628_p0360c19║亦說三乘，乘本願故，亦傳化門中決不可廢者也。
X33n0628_p0360c20║國以大心之寶而為莊嚴。壽命十二劫者，蓋約穢
X33n0628_p0360c21║土之時分，以紀淨國之數目，非如穢之三災能滅
X33n0628_p0360c22║物也。華光授補處記，以華足安行名號者。華足，即
X33n0628_p0360c23║因圓意。安行者，一如華光之妙行演化而不改也。
X33n0628_p0360c24║△二偈文
X33n0628_p0361a01║爾時，世尊欲重宣此義，而說偈言：
X33n0628_p0361a02║舍利弗來世（至）彼即是汝身，宜應自欣慶。
X33n0628_p0361a03║住行向地諸大士，皆能現八相度生，但廣狹不同
X33n0628_p0361a04║耳。今明行成果滿，從真起應也。又今之開解，雖未
X33n0628_p0361a05║定其淺深必住何位，不妨且約入劫之初，圓發三
X33n0628_p0361a06║心而言。以理事無礙門中，有一證一切證，一斷一
X33n0628_p0361a07║切斷義，故亦必由初住始。△三、大眾領解二：初、長
X33n0628_p0361a08║文，二、頌文。今初。
X33n0628_p0361a09║爾時四部眾（至）今乃復轉無上最大法輪。
X33n0628_p0361a10║初經家敘喜也。各各下，傾誠獻供，以表其喜。衣自
X33n0628_p0361a11║迴轉者，由正報開解，轉入聖位，故依報亦隨而迴
X33n0628_p0361a12║轉。又天花屬色香二塵之上者，天衣天樂屬聲觸
X33n0628_p0361a13║二塵之勝者，等字內或含妙味，則五塵具矣。夫根
X33n0628_p0361a14║境二，同一緣起，以由塵發知，因根有相，相見無性，
X33n0628_p0361a15║既同於交蘆，是以存則俱存，亡則俱亡。今由知見
X33n0628_p0361a16║既開，故諸塵境應念化成無上知覺，同為一實相
X33n0628_p0361a17║印之所印矣。亦是唯心迴轉善成門中義也。而作
X33n0628_p0361a18║下，亦祇敘先小後大二種法轉，並不言及菩提場
X33n0628_p0361a19║事。△二頌文。
X33n0628_p0361a20║爾時諸天子欲重宣此義，而說偈言：
X33n0628_p0361a21║昔於波羅柰（至）及見佛功德盡迴向佛道。
X33n0628_p0361a22║初頌上開顯。五眾即五蘊，以十一色法方合為一
X33n0628_p0361a23║蘊，乃至八識合為一識蘊，故眾即蘊義。於四諦下，
X33n0628_p0361a24║悟知此五之生滅，得出分段也。我等下。述今昔之
X33n0628_p0361b01║異而起隨喜心也。末頌迴向佛果也。私謂四部校
X33n0628_p0361b02║身子之根為更利，且不勞佛之記莂，便能直下承
X33n0628_p0361b03║當，作佛一事，殊為杰出。△二、喻說授記（此下四品，皆約喻況
X33n0628_p0361b04║法。今品正約喻開顯也。）文二：初、喻說一乘；二、領解得記。初
X33n0628_p0361b05║二：初、長。文二：偈。文初二：初、身子陳疑代請；二、如來
X33n0628_p0361b06║正為喻說。今初。
X33n0628_p0361b07║爾時舍利弗白佛言（至）說其因緣令離疑惑。
X33n0628_p0361b08║初自述無疑。是諸下。敘眾有疑。自在即解脫義，心
X33n0628_p0361b09║自在顯心已得脫也。成實論云：一、慧解脫，謂以智
X33n0628_p0361b10║慧斷除無明惑業而得解脫，名慧解脫。二、心解脫，
X33n0628_p0361b11║謂因此心離於貪愛之縛而得解脫，名心解脫。然
X33n0628_p0361b12║得慧脫者未必心脫，以得心脫者必具慧脫，故特
X33n0628_p0361b13║以心自在言也。佛常下，述佛在昔自贊教法之辭。
X33n0628_p0361b14║是學下，述諸人在昔依教取證亦自不虗。我見即
X33n0628_p0361b15║身見，有無二即邊見也。而今下。述執昔三，與今說
X33n0628_p0361b16║不同，故墮疑惑。善哉下。正為眾代請今昔相違之
X33n0628_p0361b17║故。是何因緣？△二、如來正為喻說三：初、引前起喻，
X33n0628_p0361b18║二、許以喻說，三、正為說喻。今初。
X33n0628_p0361b19║爾時佛告舍利弗（至）是諸所說皆為化菩薩故。
X33n0628_p0361b20║初約能被之法，雖有種種，皆為無上菩提。是諸下。
X33n0628_p0361b21║約所被。人雖有三乘五性，而皆為化菩薩，故我以
X33n0628_p0361b22║如是諄諄，何以尚迷？△二、許以喻說。
X33n0628_p0361b23║然，舍利弗！今當復以譬喻（至）諸有智者以譬喻得解。
X33n0628_p0361b24║許說喻，令曉以慰之。論云：如來為七種增上慢，說
X33n0628_p0361c01║七種譬喻。第一為顛倒求諸功德增上慢心，以世
X33n0628_p0361c02║間中諸煩惱染熾然增上，而求人天勝妙境界有
X33n0628_p0361c03║漏果報。對治此故，說火宅喻應知。△三、正為說喻
X33n0628_p0361c04║三：初、喻說，二、法合，三、結答。初二：初、總標喻本，二、別
X33n0628_p0361c05║顯喻事。今初。
X33n0628_p0361c06║舍利弗！若國邑聚落（至）或至三十在此宅中。
X33n0628_p0361c07║塵。餘云：喻中祇在長者及子，火宅一門，三車一車，
X33n0628_p0361c08║著離苦樂出入等字上取譬。而樂著之情，救濟之
X33n0628_p0361c09║慈，望外之喜，形容曲盡，法合自在。下文其不急者
X33n0628_p0361c10║略之。隱攝者，又在頌中補出。以前法說外，別無可
X33n0628_p0361c11║說，故假譬喻，再明前義。即是重轉法華古注，於本
X33n0628_p0361c12║文法合外，強增臆見，似穿鑿不可依等。前法說中，
X33n0628_p0361c13║約五濁橫豎遍滿義。眾生被溺，猶不求出，故設隱
X33n0628_p0361c14║實說權因緣，且令先免汩沒之苦。此下喻說中，約
X33n0628_p0361c15║眾苦逼迫義。以喻諸子在宅，將被火害，猶不肯出。
X33n0628_p0361c16║是故長者以投其先心所好因緣，門外假設三車，
X33n0628_p0361c17║且誘出宅，令無燒害。與上欲令捨五濁，為說三因
X33n0628_p0361c18║緣義正等。今若曲譬者，國邑聚落，乃長者名德所
X33n0628_p0361c19║週之地。如佛以三身而王三土，謂國則盡於封疆，
X33n0628_p0361c20║如法身充滿法性土；邑則盡其宰治，如以受用身
X33n0628_p0361c21║王受用土。凡聚落中，自有一長者，為眾所推。又聚
X33n0628_p0361c22║落中人，有貧有富，如以變化身王變化土，而有淨
X33n0628_p0361c23║有穢也。具十德稱長者，如具十號稱佛也。年衰，如
X33n0628_p0361c24║應緣已久。財富在內，如實智。田宅在外，如權智。僮
X33n0628_p0362a01║僕，如慈悲無倦。其家廣大，如以大千為家也。但出
X33n0628_p0362a02║入唯有一門，故長者之驚入由此，諸子之爭出亦
X33n0628_p0362a03║由於此，故曰唯一。如實相妙理，權實雙融，亦唯有
X33n0628_p0362a04║一。此屬所詮，如門下之路，門如能詮之教。眾生聞
X33n0628_p0362a05║教悟理，修行出界，皆以佛教門出三界苦也。世尊
X33n0628_p0362a06║隱勝現劣，度諸苦厄，亦由此門而入。五百人在宅，
X33n0628_p0362a07║如五道之在三界。堂閣、墻壁、柱根、梁楝之上，皆加
X33n0628_p0362a08║以朽隤腐敗言者，總喻三界依正，同被行陰所遷
X33n0628_p0362a09║也。週帀俱時被火，總喻八苦交煎也。宅既朽而又
X33n0628_p0362a10║加以火逼，見刻頃之不可居，其急救之情，實難容
X33n0628_p0362a11║緩矣。前法說，約五濁同集，用顯眾生被溺之相，明
X33n0628_p0362a12║世尊因此興悲，設權救拔，意或猶緩。今喻說中，約
X33n0628_p0362a13║依正既被行陰所遷，又加以眾苦燒煑，以顯世尊
X33n0628_p0362a14║之驚入。乃約急救意，以釋用權因緣。雖曰重轉法
X33n0628_p0362a15║華，而孜孜不安之情頗顯。明見想成，受父遺胤，乃
X33n0628_p0362a16║可名子。而數有至三十者，今在火宅，非如恒人可
X33n0628_p0362a17║比。如曾受尊教，曾發大心，中間退失，後復發三種
X33n0628_p0362a18║菩提心者，乃有子義。則十如菩薩心，二十如緣覺，
X33n0628_p0362a19║三十如聲聞心，始與如來同體，大悲相關，宜應速
X33n0628_p0362a20║救。非同五百人之在宅中者可比也。是知能發菩
X33n0628_p0362a21║提心者，方有出苦之基。否則直被八苦所燒，無有
X33n0628_p0362a22║出期。△二、別顯喻事四：初、諸子樂著，無求出意；二、
X33n0628_p0362a23║假設三車，誘子出宅；三、等賜大車，得過本望；四、許
X33n0628_p0362a24║三與一，徵答妄否。初三：初、長者見火，二、長者悲救，
X33n0628_p0362b01║三、諸子戀宅。今初。
X33n0628_p0362b02║長者見是大火（至）心不厭患無求出意。
X33n0628_p0362b03║子在宅內，長者見大火四起，故驚。奈何諸子尚樂
X33n0628_p0362b04║著嬉戲於內，不求出路，不覺有火，不知火是燒法，
X33n0628_p0362b05║不驚身將被害，不怖命將被斷，甚之火來逼身，苦
X33n0628_p0362b06║痛切己，而心中總不生厭，亦無求出之意，是可憐
X33n0628_p0362b07║也。此如佛眼見三界依正咸被行陰所遷如宅被
X33n0628_p0362b08║朽，又加眾苦來逼如見火起，而疇昔結緣之子尚
X33n0628_p0362b09║未出離，殊有關於大悲，故生驚怖。下頌長者聞已
X33n0628_p0362b10║驚入火宅義，應於此節補出方有照應。問：於所燒
X33n0628_p0362b11║之門得出，門既被燒，云何得出？答：無以文害義，乃
X33n0628_p0362b12║指從門內被燒之處而出，非言門被燒也。然門有
X33n0628_p0362b13║二：一、宅門，二、車門。要知出宅門即是入車門，出車
X33n0628_p0362b14║門即是入宅門。義雖有二，門則是一。正如惟有一
X33n0628_p0362b15║乘，約權與實，則分為二。又宅門於未經開會前，應
X33n0628_p0362b16║有二種出入義：一、約如來說出入者，謂隱勝現劣，
X33n0628_p0362b17║入於五濁，如長者之驚入；樹下斷結出界，如長者
X33n0628_p0362b18║於門內安隱而出。二、約三乘說出入者，謂諸權乘
X33n0628_p0362b19║斷結出界，如諸子之爭出。若二乘人，則缺一入義。
X33n0628_p0362b20║大乘初住，始有復入意。又約自性清淨心，忽被無
X33n0628_p0362b21║明所動，亦是入意。又亦可以發心名出，退失名入，
X33n0628_p0362b22║皆約義說也。問：既車門如實門、宅門如權門者，諸
X33n0628_p0362b23║子本在門內，如諸乘本在界內。若以出宅門如出
X33n0628_p0362b24║權門者，但三乘此時正墮權內，何得云出？寧非法
X33n0628_p0362c01║喻不齊？答：經不云乎：知諸生死煩惱惡道險難長
X33n0628_p0362c02║遠。據此，則門內門外皆有生死，同名惡道，故曰險
X33n0628_p0362c03║難長遠。當知三乘雖出界內，分段猶在變易，仍如
X33n0628_p0362c04║諸子還在宅中。諸子本為求車出宅，及出宅後不
X33n0628_p0362c05║見有車，則與未出宅時正等，何法喻不齊之有？△
X33n0628_p0362c06║二、長者悲救二：初、直以力救，二、直以言救。今初。
X33n0628_p0362c07║舍利弗是長者（至）或當墮落為火所燒。
X33n0628_p0362c08║長者見子將彼火害，即念曰：我身手俱有大力，可
X33n0628_p0362c09║將自受用之衣裓几案，包羅乘載，救彼而出。復更
X33n0628_p0362c10║思惟：其奈此舍可出之門，止惟有一，且又陿小，胡
X33n0628_p0362c11║能速出？況諸子幼而寡識，設使違教戀著，不獨難
X33n0628_p0362c12║救，倘一遭墮，返成損害，不若且置。一門即佛教門，
X33n0628_p0362c13║圓收一切法，復能流出一切法，故曰一。乃最上利
X33n0628_p0362c14║根入聖之路，故喻以門。即根本法輪，權實皆所融
X33n0628_p0362c15║故。言陿而復小者，正微而又微，重玄意也。此擬用
X33n0628_p0362c16║神智力，授以別教一乘也。故下用主伴意云：而悉
X33n0628_p0362c17║成就無量知見等，無奈善根淺劣，倘聞而不信，寧
X33n0628_p0362c18║不返生謗法墮苦之厄？不若且置。△二、直以言救
X33n0628_p0362c19║我當為說怖畏之事（至）具告諸子汝等速出。
X33n0628_p0362c20║此如又直以頓法擬之，蓋頓教法門，言言透徹，直
X33n0628_p0362c21║下了當，不涉方便。奈何縱告還如未告者，則又不
X33n0628_p0362c22║可用矣。△三、諸子戀宅。
X33n0628_p0362c23║父雖憐愍，善言誘諭（至）但東西走戲，視父而已。
X33n0628_p0362c24║初二句，喻世尊攝受之慈。無已而諸子下三句，因
X33n0628_p0363a01║業惑強勝，致戀宅之情亦無有已。不驚下五句，如
X33n0628_p0363a02║善根微弱，雖有眾苦當前，悉被癡盲，了無求出之
X33n0628_p0363a03║意。但東西下，如中間退大，不能還照本覺，因蒙救
X33n0628_p0363a04║拔之慇，然亦偶發一念以求出離。正如東西走戲
X33n0628_p0363a05║時，偶一回視其父，惟其視父不即受教，惟其視父
X33n0628_p0363a06║出在不久。△二、假設三車誘子出宅三：初、擬用方
X33n0628_p0363a07║便，二、正用方便，三、順從方便。今初。
X33n0628_p0363a08║爾時長者即作是念（至）奇異之物情必樂著。
X33n0628_p0363a09║已為所燒，約生老病等言。必為所焚，約死苦言。昔
X33n0628_p0363a10║因驚入，今見苦火來逼，故於樹下斷結，亦現謀出
X33n0628_p0363a11║之相。然據已為所燒，不時出，必為等義，正釋開權，
X33n0628_p0363a12║所以答前求說因緣之問。以法說，雖約因五濁之
X33n0628_p0363a13║汩沒，權說三乘，其意猶不迫切。使無今喻，則世尊
X33n0628_p0363a14║處處慇勤急救之旨，何由而顯。說者須得此意，乃
X33n0628_p0363a15║不雷同。父知下如投好設權也，由前機教兩不
X33n0628_p0363a16║相扣，今故躡其退大之後，中間復發所不當發之
X33n0628_p0363a17║心以誘之，便以所不當好者之好誘以投之。此上
X33n0628_p0363a18║說喻，如三七思惟意。△二、正用方便
X33n0628_p0363a19║而告之言：汝等所可玩好（至）隨汝所欲，皆當與汝。
X33n0628_p0363a20║初則贊而復勸，令生難得想。次則出其名，指其所
X33n0628_p0363a21║在，更以隨其所欲，誘令速出，如勸修示相作證意。
X33n0628_p0363a22║牛正能駕車者，有任重致遠之力，如菩薩乘有自
X33n0628_p0363a23║利利他之行。鹿以閑靜自處，行時偶有憐羣回顧
X33n0628_p0363a24║之心，而羊則躑躅獨跳，故以鹿喻支佛。有時亦能
X33n0628_p0363b01║現通化物，羊如聲聞，自備怡悅。此如世尊以三乘
X33n0628_p0363b02║果指在界外，可令在昔結緣三子速得出界。論云：
X33n0628_p0363b03║如來為求人天勝妙有漏果報者，說火宅喻。應知
X33n0628_p0363b04║倘不說界外，三乘勝妙之樂大過於彼，何能易其
X33n0628_p0363b05║所好？問：若以車譬，果法在門之外，諸權又乘何法
X33n0628_p0363b06║出界？答：能詮之言教如門，本通內外。所詮之理如
X33n0628_p0363b07║道路，亦遍內外。行人依教悟理，依理作觀，先斷界
X33n0628_p0363b08║內惑染，次趨界外果法，即先乘因乘，後乘果乘也。
X33n0628_p0363b09║此節即上擬用權也。△三、順從方便。
X33n0628_p0363b10║爾時諸子聞父所說（至）其心泰然歡喜踊躍。
X33n0628_p0363b11║諸子聞說適好，便勇往爭先，同出火宅。諸子火難
X33n0628_p0363b12║既夷，長者心遂歡喜，然亦惟在露地坐下，并不見
X33n0628_p0363b13║有三車可上。昔之三子，中退學小，今聞與其所好，
X33n0628_p0363b14║以稱願故，奮往修進，由用觀道。於見諦前，分別精
X33n0628_p0363b15║粗，決擇真偽，如互相推排。見所斷惑，不分品類，於
X33n0628_p0363b16║一剎那，同時頓斷，如競共。修道位中，根有利鈍，斷
X33n0628_p0363b17║有遲速，如馳走爭出。苦集滅道，世出世別，如四衢。
X33n0628_p0363b18║四皆仝會於見諦，如初見四衢交絡。道中之地，煩
X33n0628_p0363b19║惱障盡，獨露偏真，如露地。無有實果，如露坐。四山
X33n0628_p0363b20║不來，曰無障礙。研窮息，梵行立，故令長者見而發
X33n0628_p0363b21║喜。乃知三乘路廣，方便門濶，無怪諸子之爭出也。
X33n0628_p0363b22║此如法華之前，諸子已得之權乘也。△三、等賜大
X33n0628_p0363b23║車得過本望四：初、諸子索車，二、長者等賜，三、徵釋
X33n0628_p0363b24║所以，四、得過本望。今初。
X33n0628_p0363c01║時諸子等各白父言（至）羊車、鹿車、牛車願時賜與。
X33n0628_p0363c02║諸子出宅，因不見有車，故索之。法中索有二意：一
X33n0628_p0363c03║者、機索，即密索也；二者、口索，即是顯索。言密者，三
X33n0628_p0363c04║乘之人以佛教門出三界苦謂為究竟，初不解索，
X33n0628_p0363c05║次被多方薰淘，一乘機發，機宜叩聖，義言索耳。佛
X33n0628_p0363c06║知機熟，靈山集會為說妙法，即是等賜。二者、口索，
X33n0628_p0363c07║已集靈山，三乘三根皆悉發言求記，如來為說與
X33n0628_p0363c08║記，即是等賜。問：就彼當教，應指何法以為車體？答：
X33n0628_p0363c09║盡智、無生智是二乘車體，丈六權智是牛車體。問：
X33n0628_p0363c10║三子出界，俱至本果否？答：二乘到極果，菩薩未到。
X33n0628_p0363c11║以二乘不求作佛，故至本果。菩薩志在成佛，至法
X33n0628_p0363c12║華時，三祇之行尚未滿故。△二長者等賜。
X33n0628_p0363c13║舍利弗爾時長者（至）又多僕從而侍衛之。
X33n0628_p0363c14║此譬今說法華，開權顯實，等與佛記也。了無三車
X33n0628_p0363c15║之別曰等一，亦無卑劣之壯曰大車。高廣是車之
X33n0628_p0363c16║量，眾寶是車之飾，周帀下別顯也。欄楯可防可凭，
X33n0628_p0363c17║懸鈴可警近遠，幰蓋可障風雨，外加雜寶，嚴以美
X33n0628_p0363c18║觀。繩有收攝之用，華瓔榮於外，婉筵敷於內，丹枕
X33n0628_p0363c19║可備安寢，皆車上所應有之物也。下以大白牛駕
X33n0628_p0363c20║之，色潔而體姝，頗有筋力，於行步時，不唯平正，而
X33n0628_p0363c21║神速之妙，有如疾風。旁以僕從，供其使令。約法則
X33n0628_p0363c22║佛以等心成熟中退諸子，今復以平等大慧教之，
X33n0628_p0363c23║如等賜大白也。教中行依理修皆有高廣義，白牛
X33n0628_p0363c24║亦車所應有者，當以精進勇猛圓正清白為首，庶
X33n0628_p0364a01║幾直至道場時在不久。若更曲譬者，大車教也，高
X33n0628_p0364a02║廣理也，眾寶句總顯，餘皆別顯。依行所成之德以
X33n0628_p0364a03║表莊嚴，欄楯是總持義，鈴是四辯流音義，幰蓋是
X33n0628_p0364a04║慈悲普覆義，又以慈悲能攝萬善即加雜寶嚴飾
X33n0628_p0364a05║義，寶繩足四攝義，華瓔是神通開敷義，重敷婉筵
X33n0628_p0364a06║是四禪八定義，丹枕是以無分別智息諸攀緣義，
X33n0628_p0364a07║白為眾色之本是菩提心為眾德本義，牛是智度
X33n0628_p0364a08║能導餘五同至道場義，亦是二利廣被義，充潔是
X33n0628_p0364a09║梵行清淨義，姝好是法性微妙義，有力是不退義，
X33n0628_p0364a10║平正是止觀無違義，亦是神足安詳義。要而言之，
X33n0628_p0364a11║由妙教詮妙理修妙行，故令行行契真，疾如迅風
X33n0628_p0364a12║速至菩提也。又多侍從是具足方便義，此猶三乘
X33n0628_p0364a13║疑斷信生而致等記也。△三、徵釋所以。
X33n0628_p0364a14║所以者何是大長者（至）猶尚不匱，何況諸子。
X33n0628_p0364a15║釋等與之由有二：一由長者大富故能等與，二由
X33n0628_p0364a16║受者咸是其子故應等與。諸藏皆充溢者，以諦緣
X33n0628_p0364a17║及度陰入界處皆是如來藏故，是以一花一香俱
X33n0628_p0364a18║可作開顯佛事，則舉手低頭微因小善皆成佛因
X33n0628_p0364a19║矣。此等諸藏皆能作造車之具，七寶大車即其所
X33n0628_p0364a20║造，如依理事無礙之由而建立別教事事無礙之
X33n0628_p0364a21║果也。其數無量亦分有主伴義，且如以今經為主、
X33n0628_p0364a22║餘經為伴作開會說，餘經為主時亦然。以我下釋
X33n0628_p0364a23║徵詞云：與一國尚不乏，而況與子？故今略於無量
X33n0628_p0364a24║車中且隨諸子之數與之，如從別教一乘流出同
X33n0628_p0364b01║教一乘，蓋將引同入別也。今經分具圓義處於此
X33n0628_p0364b02║可見，以非十方齊唱故曰分也。△四、明得過本望。
X33n0628_p0364b03║是時，諸子各乘大車，得未曾有，非本所望。
X33n0628_p0364b04║三子本求羊、鹿、牛車便已，今蒙賜大白寶車，故非
X33n0628_p0364b05║本望。如本求權乘，而得一實於望外也。△四、徵答
X33n0628_p0364b06║許三與一妄否四：初、徵問，二、順答，三、反釋，四、印許。
X33n0628_p0364b07║今初。
X33n0628_p0364b08║舍利弗！於汝意云何（至）珍寶大車寧有虗妄不。
X33n0628_p0364b09║昔許三，今與一，許與既乖，似近妄誕，故問。△二、順
X33n0628_p0364b10║答。
X33n0628_p0364b11║舍利弗言：不也。世尊（至）於彼火宅而拔濟之。
X33n0628_p0364b12║初約三義順顯：一、以全軀免難，正答明不虗；二、以
X33n0628_p0364b13║全身為得，申明不虗；三、況出所許本是方便，愈見
X33n0628_p0364b14║不虗。△三、反釋。
X33n0628_p0364b15║世尊若是長者（至）欲饒益諸子等與大車。
X33n0628_p0364b16║二、約三義反釋：一、約許小不與一小，尚不為虗返
X33n0628_p0364b17║顯；二、約本來無小，巧借許小因緣引子出宅，以釋
X33n0628_p0364b18║不虗；三、況出等與大車，以見真實。△四印許。
X33n0628_p0364b19║佛告舍利弗：善哉，善哉！如汝所言。
X33n0628_p0364b20║二、善哉！一印其能知，許三是方便；一印其能知，與
X33n0628_p0364b21║一是真實。△二、法合二：初、總合喻本，二、別合喻事。
X33n0628_p0364b22║今初。
X33n0628_p0364b23║舍利弗！如來亦復如是（至）阿耨多羅三藐三菩提。
X33n0628_p0364b24║初句總合上喻，以如來合長者。前於長者十德中，
X33n0628_p0364c01║但出第六耆年一德，以影餘德。今於如來十號中，
X33n0628_p0364c02║但出第一無虗妄名如來一號，以影其餘。上注約
X33n0628_p0364c03║三土合國邑聚落，今言一切世間，則該五重所依
X33n0628_p0364c04║之土矣。言五者：一、法性土，謂如來清淨法身所依
X33n0628_p0364c05║之土，以真如為體。然此身土，體無差別，不變不遷，
X33n0628_p0364c06║離相寂滅，是名法性土。二、實報土，謂如來圓滿報
X33n0628_p0364c07║身所依之土，以無漏五蘊為體。此由往昔修習十
X33n0628_p0364c08║力等功德，成就無礙莊嚴，境智融泯，實報所招，故
X33n0628_p0364c09║名實報土。三、色相土，謂如來微塵相海身所依之
X33n0628_p0364c10║土，以自行後得智為體。此由萬德成就，眾寶莊嚴，
X33n0628_p0364c11║周圓無際，是名色相土。四、他受用土，謂如來他受
X33n0628_p0364c12║用身所依之土，以利他後得智為體。此由修德成
X33n0628_p0364c13║就，隨住十地菩薩所宜變現，以慈悲力，而現大小
X33n0628_p0364c14║勝劣種種淨土。五、變化土，謂如來變化身所依之
X33n0628_p0364c15║土，以利他成事智為體。此由往昔修習利他之行，
X33n0628_p0364c16║故能隨眾生心，變現淨穢種種國土，是為變化土。
X33n0628_p0364c17║又此身土，雖各有五重，然皆以一身融於五身，一
X33n0628_p0364c18║土融於五土，妙色妙心，重重涉入。有如諸天同器
X33n0628_p0364c19║受食，及各摶在手時，而色味乃異。今文總意別，別
X33n0628_p0364c20║指變化身所依之變化穢土言也。於諸下。明依病
X33n0628_p0364c21║行顯斷德也。而悉下。明依聖行顯智德。即是以實
X33n0628_p0364c22║智合在內之財富。具足下。以權智合在外之田宅。
X33n0628_p0364c23║大慈下。合僮僕。恒求下。以所化一切合五百人。而
X33n0628_p0364c24║生下，合因驚火起而復入火宅也。為度下，合有緣
X33n0628_p0365a01║之子尚在宅中也。生老等，合四面火起。教化下，合
X33n0628_p0365a02║一門唯以一性而說一乘，令得無上菩提也。△二、
X33n0628_p0365a03║別合喻事四：初、合諸子戀宅，二、合假設三車，三、合
X33n0628_p0365a04║等賜大車，四、合徵答妄否。初三：初、合長者見火，二、
X33n0628_p0365a05║合長者擬救，三、合正明戀宅。今初。
X33n0628_p0365a06║見諸眾生為生老病死（至）雖遭大苦不以為患。
X33n0628_p0365a07║前但云火從四起，其相甚略，故於合中廣其所見，
X33n0628_p0365a08║申明應當速救速出之旨。聖以苦喻火者，由火能
X33n0628_p0365a09║煎逼，而苦亦能煎逼故。又苦是火之味故。要之，眾
X33n0628_p0365a10║苦皆從行苦、壞苦、苦苦三苦開出。經中偏說壞苦
X33n0628_p0365a11║及苦苦者，以行苦舉體遍在眾苦，能遷眾苦同至
X33n0628_p0365a12║無常而後已，故含而不言。又文中多約因果二火
X33n0628_p0365a13║說者，以無明能該盡三毒及等分之惑火，貪著追
X33n0628_p0365a14║求等能該盡七支之業火，故惑業在因中雖未感
X33n0628_p0365a15║果，已能煎逼心形矣。生老病等該盡五陰之果火，
X33n0628_p0365a16║正屬燒法。眾生下。明已被燒煑，猶以苦為樂也。謂
X33n0628_p0365a17║業火在身不覺，惑火在心不知，身心將墜不驚，惡
X33n0628_p0365a18║道來招不怖，安忍於現前曰不生厭，纏眠於未來
X33n0628_p0365a19║曰不求脫，輪迴不已曰東西馳走，全身化為苦主，
X33n0628_p0365a20║惡道化為家宅，故曰雖遭大苦不以為患。問：此段
X33n0628_p0365a21║與戀宅意同否？答：誘而不出，方名戀宅。△二、合長
X33n0628_p0365a22║者擬救。
X33n0628_p0365a23║舍利弗！佛見此已（至）眾生不能以是得度。
X33n0628_p0365a24║應拔者，顯慈父同體悲心，內有拔苦與樂之責也。
X33n0628_p0365b01║問：佛為有緣三子說三乘，何云眾生？答：約正因言，
X33n0628_p0365b02║則等視一切猶如一子，均當拔濟。但以能發心先
X33n0628_p0365b03║求出離，善根蚤成熟者，則先令解脫，故每言為諸
X33n0628_p0365b04║見諸也。舍利下。總擬用同別二教，捨方便而不能。
X33n0628_p0365b05║△三、正明戀宅。
X33n0628_p0365b06║所以者何是諸眾生（至）何由能解佛之智慧。
X33n0628_p0365b07║設能發心求出特緣，現身正屬分段。渠且救苦不
X33n0628_p0365b08║暇，何由能入微妙玄門。此合上唯一門陿小義。△
X33n0628_p0365b09║二、合假設三車三：初、合擬用方便，二、合正用方便，
X33n0628_p0365b10║三、合順從方便。今初。
X33n0628_p0365b11║舍利弗如彼長者（至）聲聞、辟支佛、佛乘。
X33n0628_p0365b12║初牒前身手不可救；但以下，牒方便可救。如來下，
X33n0628_p0365b13║初總合以神智力說一乘不可救；次合擬用說三，
X33n0628_p0365b14║以投先心所好。權教大乘亦同實教，在因名菩薩
X33n0628_p0365b15║乘，在果亦名佛乘。△二、合正用方便
X33n0628_p0365b16║而作是言汝等莫得（至）便得無量安隱快樂。
X33n0628_p0365b17║此下雖含三轉義，然不必泥。以三乘法中尚有十
X33n0628_p0365b18║二緣、六度法，何以獨約四諦說耶？三界以火宅言，
X33n0628_p0365b19║五塵以麤弊言者，出其過也。緣諸子退大學小，復
X33n0628_p0365b20║遇邪外迷有漏天，作無為解，以五處安隱為勝淨
X33n0628_p0365b21║依。為對治此故，示其過咎，乃以三乘無漏妙果，以
X33n0628_p0365b22║易彼昔求出離之心。我今下。勸信也。汝等下。勸修
X33n0628_p0365b23║也。復作下，嘆其希有，令生好樂。△三、合隨順方便。
X33n0628_p0365b24║舍利弗！若有眾生（至）為求牛車出於火宅。
X33n0628_p0365c01║內有智性者，由昔退大學小故，習成三乘智性。此
X33n0628_p0365c02║句亦貫下二節。從佛下聞即能信者，以投本所好
X33n0628_p0365c03║故，且能速出故，早得涅槃故，因聞聲教得悟故，以
X33n0628_p0365c04║人從緣名曰聲聞，又以人名法故曰聲聞。乘如羊
X33n0628_p0365c05║者，雖依人住而不肯回顧後羣，如諸聲聞雖則在
X33n0628_p0365c06║眾無違而乏利他之行。梵語辟支迦羅云緣覺，亦
X33n0628_p0365c07║云獨覺，檇李云獨覺。亦觀十二因緣，但以根之利
X33n0628_p0365c08║鈍，有值佛不值佛之別，以彼亦由昔曾聞此法來
X33n0628_p0365c09║故。自然慧者，以此因緣本來自有，非佛天人所作，
X33n0628_p0365c10║其能入之慧亦然，故曰自然慧。又支佛是法行人，
X33n0628_p0365c11║從人聞法事少，自推義多，故能逆順深觀，以至百
X33n0628_p0365c12║千萬世，雖不依人而住，亦有時現通度人，亦如鹿
X33n0628_p0365c13║有迴顧之慈也。求一切智者，謂於內法內名，能知
X33n0628_p0365c14║能解。又於理外所詮之法相，能詮之名字，亦能知
X33n0628_p0365c15║能解，名一切智，即聲聞之智。今為菩薩求者，欲度
X33n0628_p0365c16║二乘也。佛智即道種智，謂能用諸佛一切道法，發
X33n0628_p0365c17║起眾生一切善種，名菩薩智也。然約當體能知，名
X33n0628_p0365c18║自然智。約不從人得，曰無師智。又自然之名，雖同
X33n0628_p0365c19║緣覺，而起用處，則不相同。此上三智，皆通因果。約
X33n0628_p0365c20║如來知見言，則惟屬果地。菩薩緣此而修，則徹因
X33n0628_p0365c21║徹果，如牛之自近之遠也。須知此中，雖言牛車，由
X33n0628_p0365c22║不明牛之德相，車之嚴好，故屬於權也。△三、合等
X33n0628_p0365c23║賜大車二：初、牒喻，二、法合。今初。
X33n0628_p0365c24║舍利弗如彼長者（至）等以大車而賜諸子。
X33n0628_p0366a01║略牒免難及等賜二義。△二、法合二：初、合免難，二、
X33n0628_p0366a02║合等賜。今初。
X33n0628_p0366a03║如來亦復如是（至）怖畏險道得涅槃樂。
X33n0628_p0366a04║教門上標佛字者，以佛在世時，九十六種邪外，莫
X33n0628_p0366a05║不自謂得一切智，能出生死，但有空言，全無實義。
X33n0628_p0366a06║唯佛所說，乃有教有義，可趨涅槃，故寄佛字以簡
X33n0628_p0366a07║邪外也。教即能詮，其所詮之理，方有為教之用，故。
X33n0628_p0366a08║門如能詮門內所含之空，方有為門之用。今則法
X33n0628_p0366a09║喻合舉，故曰佛教門。問：前云唯有一門，又云陿小
X33n0628_p0366a10║故置而不用，今何云無量人從此門出？答：前不云
X33n0628_p0366a11║乎，此門權實雙融，故曰唯一。由即權之實理甚幽
X33n0628_p0366a12║微，善根弱者不堪秉此，故以陿小不用。復由即實
X33n0628_p0366a13║是權，於一佛乘分別說三，故億百千從而出之之
X33n0628_p0366a14║後復蒙開顯也。得涅槃且隨多分說，以權教菩薩
X33n0628_p0366a15║尚未得故。此上合免難意也。△二合等賜。
X33n0628_p0366a16║如來爾時便作是念（至）能生淨妙第一之樂。
X33n0628_p0366a17║初合等賜之。由是諸下，合等賜之心。如來滅度，即
X33n0628_p0366a18║無住處大涅槃也。是諸下，正合等賜。而以諸佛所
X33n0628_p0366a19║有娛樂之具與之者，以諸三乘亦得禪定解脫等
X33n0628_p0366a20║之少分，今是一乘實相之妙理，一乘般若之種智，
X33n0628_p0366a21║乃聖所稱嘆者。言能生等者，以此一相一種，即是
X33n0628_p0366a22║理事無礙，而能出生事事無礙淨妙第一別教之
X33n0628_p0366a23║法樂故。是故此經猶如海口，能攝眾流，同歸大海
X33n0628_p0366a24║之旨，於此可見矣。△四、合徵釋妄否。
X33n0628_p0366b01║舍利弗如彼長者（至）大乘之法但不盡能受。
X33n0628_p0366b02║不盡能受，為之奈何？△三、結答。
X33n0628_p0366b03║舍利弗以是因緣（至）於一佛乘分別說三。
X33n0628_p0366b04║由我以佛眼見諸子於三界火宅內將被火害，欲
X33n0628_p0366b05║令速出因緣故，於一乘分別說三。△二、頌文二：初、
X33n0628_p0366b06║敘意，二、舉頌。今初。
X33n0628_p0366b07║佛欲重宣此義，而說偈言：
X33n0628_p0366b08║下文先略示恐畏諸難，次正明毒害火災，舉三道
X33n0628_p0366b09║以喻六道，惟人鬼畜宅中可有，故舉之以況。△二、
X33n0628_p0366b10║舉頌二：初、廣頌前喻，二、勸信流通。初二：初、頌喻，二、
X33n0628_p0366b11║頌法。初二：初、廣頌喻本，二、略頌喻事。初二：初、廣頌
X33n0628_p0366b12║朽宅，二、正頌火宅。今初。
X33n0628_p0366b13║譬如長者有一大宅（至）如是諸難恐畏無量。
X33n0628_p0366b14║頌與長文廣略互見，以長文廣者頌則略出，頌之
X33n0628_p0366b15║略者由長中已廣故。但長文多以無明闇蔽生老
X33n0628_p0366b16║病之火在正報上說，今頌約三界言者，以依報唯
X33n0628_p0366b17║是色法，其被燒之相甚顯，故即依以顯正也。若加
X33n0628_p0366b18║以利鈍等惑喻鬼畜，恐屬太鑿。長者二字，即收十
X33n0628_p0366b19║德，與言佛遍週義等。有一下。於三苦中，先約色法
X33n0628_p0366b20║總被行蘊遷至無常言，而大宅被朽不停之相甚
X33n0628_p0366b21║相似。周障二句，色法中臭穢似之。有五百下。明住
X33n0628_p0366b22║此者有三類，曰人及鬼、畜。然以五百喻五道，即攝
X33n0628_p0366b23║三子在內。此下諸頌，總顯三毒充滿之狀。鴟梟下，
X33n0628_p0366b24║顯宅內畜類所有變怪之相。處處下，更明宅內遍
X33n0628_p0366c01║滿惡鬼，又復各縱其惡狀。總見無情者，既危朽而
X33n0628_p0366c02║又臭穢，固不可住；其有情者，險而復惡，盡如冤對，
X33n0628_p0366c03║更不可刻頃居矣。△二、正頌火宅。
X33n0628_p0366c04║是朽故宅屬於一人（至）毒害火災眾難非一。
X33n0628_p0366c05║宅屬一人，即下唯我一人能為救護。意近出者，由
X33n0628_p0366c06║佛往昔曾教謹防無明等火，次因世尊赴緣他方
X33n0628_p0366c07║未久，以致諸子放逸不覊，此正火起之由。於後下，
X33n0628_p0366c08║正明火起。忽然下三句，顯能燒之勢甚猛。棟樑下。
X33n0628_p0366c09║顯情與無情被燒之相可怖可愍，咸由薄福之故，
X33n0628_p0366c10║以致眾難齊集。△二、略頌喻事三：初、頌樂著，二、頌
X33n0628_p0366c11║假設，三、頌過望。今初。
X33n0628_p0366c12║是時宅主在門外立，（至）猶故樂著嬉戲不已。
X33n0628_p0366c13║門外立者，佛觀眾生恒被熱惱，不安法空座上，故
X33n0628_p0366c14║如人立。眾生與佛同一悲仰，今既被燒，即與能救
X33n0628_p0366c15║之悲相關，故與如聞人言等。又那伽現事，亦是以
X33n0628_p0366c16║法即人故。汝諸下。諸子本未出宅，而曰來入者，以
X33n0628_p0366c17║彼於智勝所曾有聞法緣因，遂依正因而發了因
X33n0628_p0366c18║大心，即如已出，以果不離因故。次由無明戲論強
X33n0628_p0366c19║勝，善根微弱，旋發旋忘，故如還入。長者下。前約因
X33n0628_p0366c20║見火燒驚入，今約因聞人說驚入，乃以人法互顯
X33n0628_p0366c21║義也。方宜下。雖頌教誡，即含擬宜意。諸子下。戀宅
X33n0628_p0366c22║也。△二、頌假設。
X33n0628_p0366c23║是時長者而作是念（至）是故諸人我今快樂。
X33n0628_p0366c24║初三行頌，擬用三車。告諸下，正用三車。諸子下。頌
X33n0628_p0367a01║隨順方便。長者見子下，明長者自慶得全天性。然
X33n0628_p0367a02║言生育甚難者，由經劫教化，多方攝受，令其發心，
X33n0628_p0367a03║已自難矣。況於既發之後，又須數數調護，令其漸
X33n0628_p0367a04║漸增長，保令勿退，乃得成熟，故曰生育甚難。此猶
X33n0628_p0367a05║約發大心不退者言也。若今之三乘，則始發大心，
X33n0628_p0367a06║中退習小，而又先令小熟，此於方便中更設方便，
X33n0628_p0367a07║故曰生育甚難。△三、頌過望。
X33n0628_p0367a08║爾時諸子知父安坐（至）嬉戲快樂自在無礙。
X33n0628_p0367a09║先以三行牒述長者許車之辭以索車。長者大富，
X33n0628_p0367a10║下出能造車之具甚多。以眾寶物下，明所造之車
X33n0628_p0367a11║具大莊嚴。以是妙車二句，正明等賜。諸子下。明歡
X33n0628_p0367a12║喜，以見得過本望也。△二、頌法合二：初、合喻本，二、
X33n0628_p0367a13║合喻事。今初。
X33n0628_p0367a14║告舍利弗：我亦如是（至）如是等火熾然不息。
X33n0628_p0367a15║以四頌牒喻及法，襍糅成文，令義顯然。言一切皆
X33n0628_p0367a16║子者，約正因言也。已發三種菩提心者，是了因子。
X33n0628_p0367a17║大疏：佛子有三：一、外子，即諸凡夫；二、庶子，即二乘
X33n0628_p0367a18║人秉小乘教生法身者；三、真子，即秉大乘法生法
X33n0628_p0367a19║身者，乃菩薩也。△二、合喻事三：初、合樂著，二、合假
X33n0628_p0367a20║設，三、合過望。今初。
X33n0628_p0367a21║如來已離三界火宅（至）於諸欲染貪著深故。
X33n0628_p0367a22║寂然閒居者，由無為寂照，故能見能聞也。教詔是
X33n0628_p0367a23║擬宜，不信是戀宅也。△二、合假設。
X33n0628_p0367a24║以是方便為說三乘（至）有得緣覺、不退菩薩。
X33n0628_p0367b01║三乘將見道時，俱有決定心。若約四諦言者，則於
X33n0628_p0367b02║四善根中，因觀欲界苦，至世第一後心，真如理顯，
X33n0628_p0367b03║生無漏法忍，名為苦法忍，即決定心，乃八忍中之
X33n0628_p0367b04║第一忍也。權教具堅固信根人，亦可名不退菩薩。
X33n0628_p0367b05║△三、合過望二：初、正示現前，二、兼明累劫。今初。
X33n0628_p0367b06║汝舍利弗！我為眾生（至）更無餘乘。除佛方便。
X33n0628_p0367b07║初頌合等賜大車。汝等一行，合等心是乘。二行，合
X33n0628_p0367b08║車之高廣。無量下三行，明因讚供等所得之益。破
X33n0628_p0367b09║無明闇，智光朗照如日。留惑潤生，還入三界如夜。
X33n0628_p0367b10║知法如幻，不拘生滅之迹曰遊戲。復能以開顯法
X33n0628_p0367b11║門，令諸三乘同至道場。以是下一行，結顯惟一無
X33n0628_p0367b12║餘之因緣。△二、兼明累劫二：初、略示，二、申明。今
X33n0628_p0367b13║初。
X33n0628_p0367b14║告舍利弗汝諸人等（至）今所應作唯佛智慧。
X33n0628_p0367b15║初一頌約如父子一體以定應與應受之大義。汝
X33n0628_p0367b16║等下正明拔濟後且令出界也。我雖下。廢昔權果
X33n0628_p0367b17║也。向所盡者，但是界內之分段，而實不滅，以未盡
X33n0628_p0367b18║變易故。今所應作，當填本願以求佛智，立今實果
X33n0628_p0367b19║也。△二申明
X33n0628_p0367b20║若有菩薩於是眾中（至）安隱眾生故現於世。
X33n0628_p0367b21║初約大智菩薩能聽能信諸佛實法，即知諸佛雖
X33n0628_p0367b22║用方便，即方便便是真實。其所化者，據現前緣因
X33n0628_p0367b23║似有三乘，若據正因則皆菩薩也。若人下，申明。為
X33n0628_p0367b24║不信者開三，以彼愛欲障重，為治此故說於苦諦，
X33n0628_p0367c01║以稱所習令生歡喜。曰：日可令冷，月可令暖，佛說
X33n0628_p0367c02║苦諦真實無異。若有下。指集諦。能為生苦之本者，
X33n0628_p0367c03║貪欲是也。故曰：娑婆世界若有一法勝過貪欲，則
X33n0628_p0367c04║成佛者不止悉達一人矣。若滅下，能滅者是道諦，
X33n0628_p0367c05║所滅者是集諦，諸苦盡處即名第三滅諦，故貪欲
X33n0628_p0367c06║滅則苦無所依。為滅下。指道諦為能滅。以修行於
X33n0628_p0367c07║道品故，則遠離苦縛，身之與心始得解脫。是人下，
X33n0628_p0367c08║徵其所得。為虗為實，皆以廢立言也。但離下，答其
X33n0628_p0367c09║非真。其實下，出其所以。以厭有非真，離未盡空有
X33n0628_p0367c10║之情，故曰其實。未得一切解脫之理果及無上之
X33n0628_p0367c11║智果，既為我子，豈可但令灰斷便已。我為下一行，
X33n0628_p0367c12║又以佛之本懷釋成也。△二、勸信流通二：初、標示
X33n0628_p0367c13║信否，二、廣釋信否。今初。
X33n0628_p0367c14║汝舍利弗我此法印（至）在所遊方勿妄宣傳。
X33n0628_p0367c15║此下當品流通也。法印即一乘實相印，能印定一
X33n0628_p0367c16║切眾生皆是佛子，同得佛果。宣傳言勿妄者，值能
X33n0628_p0367c17║信若不說則失大利，否者強說則令墮苦故。△二、
X33n0628_p0367c18║廣釋信否二：初、略釋，二、廣釋。今初。
X33n0628_p0367c19║若有聞者隨喜頂受（至）隨順此經非己智分。
X33n0628_p0367c20║初明得現前益，能信是因。阿惟越致是所感不退
X33n0628_p0367c21║之果，雖在未來，然已具於一念信心中矣。若有信
X33n0628_p0367c22║下，明宿世有見佛聞法善根，方能信受。若人有下，
X33n0628_p0367c23║約未來能信弘傳人說，即具深信解相也。一切下，
X33n0628_p0367c24║明中、上二智力所不及。汝舍下。明智首之得入者，
X33n0628_p0368a01║是信力非智力也。餘人不過隨順信從而已。△二、
X33n0628_p0368a02║廣釋二：初、釋否者莫說，二、釋信者應說。今初。
X33n0628_p0368a03║又舍利弗憍慢懈怠（至）無智人中莫說此經。
X33n0628_p0368a04║初明值憍慢等莫說者，內障重故。凡夫著欲亦不
X33n0628_p0368a05║可說，外障重故。斷佛種偏在信上言者，以不信之
X33n0628_p0368a06║罪在眾罪之上故。古注引淨名以煩惱為如來種，
X33n0628_p0368a07║此取境界性為佛種，善惡事異名境界故。大品以
X33n0628_p0368a08║一切種智學般若為佛種，此取了因性。涅槃以心
X33n0628_p0368a09║性理不斷，此取正因性為佛種等。今約不信言斷
X33n0628_p0368a10║者，乃約斷了因佛種也。方便品以舉手低頭皆成
X33n0628_p0368a11║佛種，彼約緣因為佛種也。皆悲心護持恐令招𠎝
X33n0628_p0368a12║也。或復下廣約不信及毀謗人備顯三途惡報者，
X33n0628_p0368a13║以其造自他俱損之業故，說尚難盡苦豈有窮？亦
X33n0628_p0368a14║即伐南山之竹書罪無窮意也。△二、釋信者應說。
X33n0628_p0368a15║若有利根智慧明了（至）汝當為說妙法華經。
X33n0628_p0368a16║若有利根下十七頌，古以五雙十隻，略示善根可
X33n0628_p0368a17║說之相。末二頌，結示可說之槩，慎勿負叮嚀流通
X33n0628_p0368a18║之意。此上廣顯信否功過，皆約最初一念言，即涅
X33n0628_p0368a19║槃中無垢藏。推功歸本，果從教生。義如醍醐最上，
X33n0628_p0368a20║功本由乳。如來至極，功歸於教。故信之者，阿惟越
X33n0628_p0368a21║致。其否者，既無緣了，則正因斬然，世間闇瞑矣。初
X33n0628_p0368a22║喻說一乘竟。△二、領解得記二：初、四子喻說領解，
X33n0628_p0368a23║二、如來述成與記。今初。
X33n0628_p0368a24║信解品第四
X33n0628_p0368b01║此品始終以不求自得四字，寫因得生喜之狀。謂
X33n0628_p0368b02║四子往昔曾於世尊所，發大菩提心，植了因種，投
X33n0628_p0368b03║入聖胎，得名為子。次緣背覺合塵，退大樂小，雖仍
X33n0628_p0368b04║入五道，第以欣厭情急，復蒙累劫拔濟，故於今生，
X33n0628_p0368b05║感佛現身。先於二十年中，以貧所樂法，令其熟脫，
X33n0628_p0368b06║至應有寶藏分之言，悉皆忍而不說。縱聞說大，以
X33n0628_p0368b07║為但為菩薩，而不為我。故勞世尊復於二十年中，
X33n0628_p0368b08║漸用大法，或抑或揚，令生慚愧，或命轉教，令自思
X33n0628_p0368b09║惟。加以真如內熏力故，令在昔善根，復得增長，以
X33n0628_p0368b10║致大機闇發，自鄙先心。是故靈山集會，初以光瑞
X33n0628_p0368b11║問答，動執生疑。又復以法以喻，開佛知見於望外。
X33n0628_p0368b12║是以欣慶之懷，踴躍之情，忽發於心內，咸由信解
X33n0628_p0368b13║所致。故原其本，而題其品曰信解。△文二：初、長文，
X33n0628_p0368b14║二、頌文。初二：初、略陳今昔，於希有法不求自得；二、
X33n0628_p0368b15║廣陳喻法，委狀不求自得之義。初二：初、經家敘喜，
X33n0628_p0368b16║二、略陳今昔。今初。
X33n0628_p0368b17║爾時慧命須菩提（至）曲躬恭敬瞻仰尊顏。
X33n0628_p0368b18║善吉以妙慧深達般若海空，故以慧為命。又為慧
X33n0628_p0368b19║人命令轉教，故曰慧命。餘三名皆帶摩訶者，是彼
X33n0628_p0368b20║族中長故。聞未曾有，述約教開三顯一也。見授記，
X33n0628_p0368b21║述約果會三歸一也。皆悉所未見未聞者，今忽躬
X33n0628_p0368b22║遇，寧非希有？是故指上得喜之由，即從下敘領解
X33n0628_p0368b23║之儀也。△二、略陳今昔二：初、標顯，二、徵釋。今初。
X33n0628_p0368b24║而白佛言我等居僧之首（至）成就眾生心不喜樂。
X33n0628_p0368c01║初述昔為僧首，法臘既高，晚學以我為模範，曷可
X33n0628_p0368c02║改轍？所以不求。年並一句，又述生臘亦高，曷當大
X33n0628_p0368c03║任？故不當求。自謂下，述所證既深，愈不當求。涅槃
X33n0628_p0368c04║妙理已證，無生妙智已立，故不進求。世尊下，又以
X33n0628_p0368c05║身倦心灰，故不喜樂。但念諸法無我我所，本來空
X33n0628_p0368c06║故，求男女一異相不可得故，由無相故無所作，即
X33n0628_p0368c07║無願也。以此三故，於二利功德心不喜樂。△二、徵
X33n0628_p0368c08║釋。
X33n0628_p0368c09║所以者何世尊（至）無量珍寶不求自得。
X33n0628_p0368c10║初釋在昔不好之心；我等下，結成今喜之故。△二、
X33n0628_p0368c11║廣陳喻法委狀不求自得之義二：初、舉喻，二、法合。
X33n0628_p0368c12║初三：初、窮子愚頑，無心希求長者之富；二、窮子志
X33n0628_p0368c13║大，全受長者富有之賜；三、窮子心喜，無量珍寶不
X33n0628_p0368c14║求自得。初三：初、敘累劫如安貧里，肆力不求；二、敘
X33n0628_p0368c15║今生如安客作，賤役不求；三、敘客作如安領知，出
X33n0628_p0368c16║內不求。初二：初、父子雖失，遇止不違；二、父子雖見，
X33n0628_p0368c17║貧肆不求。初二：初、父子相失，以況退大；二、遇止不
X33n0628_p0368c18║違，以況因緣。今初。
X33n0628_p0368c19║世尊！我等今者樂說譬喻（至）或十、二十至五十歲。
X33n0628_p0368c20║初二句𧫎請許說四子，因聞火宅父子從喻得解，
X33n0628_p0368c21║故亦以父子作喻酧之。百法論以壽暖識三合為
X33n0628_p0368c22║命根，今年齒既即是壽，則以命根配善根宜矣。幼
X33n0628_p0368c23║稚，如善根甚微也。捨父，背覺也。逃逝，合塵也。久住，
X33n0628_p0368c24║亡返也。他國，即五道所居之三界也。如四子往昔
X33n0628_p0369a01║雖發大心，得稱佛子，但以善根微弱，以致瞬息便
X33n0628_p0369a02║忘，背本真常，仍往他國。或十如在天道，二十如在
X33n0628_p0369a03║人道，至五十如墮三塗矣。△二、遇止不違以況因
X33n0628_p0369a04║緣二：初、所遇不違以況內因不失，二、所止不違以
X33n0628_p0369a05║況外緣不失。今初。
X33n0628_p0369a06║年既長大加復窮困（至）漸漸遊行遇向本國。
X33n0628_p0369a07║此節喻中退習小，速求出離，便成感佛現身之正
X33n0628_p0369a08║因也。年既長大，如雖退大，而由真如內熏之力，令
X33n0628_p0369a09║在昔所發之善根漸增。雖得長大，尚乏栖止，況窮
X33n0628_p0369a10║無法財，外被苦困。是故馳騁於身受心法之內，或
X33n0628_p0369a11║求火之光明，愛水之清淨，樂風之周流，觀塵之成
X33n0628_p0369a12║就，希得法服以蔽身，法味以滋口。雖此等邪求，但
X33n0628_p0369a13║可增長生死，然即此求出之心，却亦與本性相順。
X33n0628_p0369a14║故曰：漸漸游行，遇向本國。本國即本性，或亦即世
X33n0628_p0369a15║尊攝受之本願。由與本性本願相順，故成感佛現
X33n0628_p0369a16║身，能為出苦之正因。△二、所止不違以況外緣不
X33n0628_p0369a17║失二：初、明長者所止之城，二、明長者所作之念。
X33n0628_p0369a18║今初。
X33n0628_p0369a19║其父先來求子不得，（至）商估賈客亦甚眾多。
X33n0628_p0369a20║此下言身言土，應且約中根開解入住所見者言
X33n0628_p0369a21║之。先來非先後之先，乃隱顯意也。謂四子往昔從
X33n0628_p0369a22║應化邊發大心已，由能感之薪既盡，而應火亦隨
X33n0628_p0369a23║之而隱。復由世尊不捨大悲，乃以即法之勝應不
X33n0628_p0369a24║離他方，常在此土，故曰先來。以求覓無機，故且中
X33n0628_p0369b01║止。涅槃如所都之城，能却五住之敵，防二死之非。
X33n0628_p0369b02║中止者，以進非法性及自受用，退非變化穢土，乃
X33n0628_p0369b03║勝應所居之淨土也。其家下，顯長者之富。有家可
X33n0628_p0369b04║曲配實相，如人丁財物並依家住，色心等法同依
X33n0628_p0369b05║真如正位而住。金銀下，別舉也，不必瑣配，大意不
X33n0628_p0369b06║過彰其富耳。有指此為華嚴境界，雖華嚴於一土
X33n0628_p0369b07║能融諸土，然不可直指，故諸天敘云：昔於波羅柰
X33n0628_p0369b08║轉四諦，今復轉最妙。又如來答上行等，雖云始見
X33n0628_p0369b09║我身，似已露出華嚴，隨曰：除先修習學小乘者。據
X33n0628_p0369b10║此二文，則二乘人直在不見不聞數內矣。此科及
X33n0628_p0369b11║所念二科，同喻四子不失世尊攝受之外緣，是以
X33n0628_p0369b12║中止，待其來也。△二、明所作之念
X33n0628_p0369b13║時貧窮子遊諸聚落（至）坦然快樂無復憂慮。
X33n0628_p0369b14║文有三節，初明窮子之游，始於四方，次遇本國，次
X33n0628_p0369b15║歷郡邑，遂到父城，皆自遠而近，以喻內因之漸長。
X33n0628_p0369b16║父每下，明失子之憂，以喻無機。復作下，明得子之
X33n0628_p0369b17║樂，以喻有機。又上科約世尊身業冥加以所止言，
X33n0628_p0369b18║此約意業冥加以所念言，而成開解之勝增上矣。
X33n0628_p0369b19║△二、父子雖見貧肆不求二：初、父子相見，二、貧肆
X33n0628_p0369b20║不求。初二：初、約子見父以喻怖大之心，二、約父見
X33n0628_p0369b21║子以喻調慰之狀。今初。
X33n0628_p0369b22║世尊！爾時窮子傭賃（至）作是念已，疾走而去。
X33n0628_p0369b23║傭賃者，四子於退大後，中途以習小法為力，速求
X33n0628_p0369b24║出離為財，故如傭賃。或依邪外而捨正見，或依正
X33n0628_p0369c01║見而捨邪外，謂之展轉。二者皆被求出之願力所
X33n0628_p0369c02║持，冥資正道，遂成見佛善根，故如遇到父舍。此皆
X33n0628_p0369c03║見佛之由也。住立下，明窮子見所怖之境。住門側
X33n0628_p0369c04║則非正立，遙見則非覿面。如慕小之善根雖熟，未
X33n0628_p0369c05║秉正教，與住門側同。又雖有叩教之機，尚未親炙，
X33n0628_p0369c06║故曰遙見。此若以法就人，四子尚在小乘法外，注
X33n0628_p0369c07║家何得劇以偏真，但空言耶？踞師子下種種嚴飾，
X33n0628_p0369c08║皆豪貴所應有，如勝應土中自具萬德莊嚴也。然
X33n0628_p0369c09║萬德由萬行所致，故令樂小者起怖也。窮子下。正
X33n0628_p0369c10║明起怖之心。由見長者有大力勢，遂悔其來。以所
X33n0628_p0369c11║見處不與能求之心合，故念曰：此或是王，或是王
X33n0628_p0369c12║等。欲得彼物，須是能出入其門者乃可。倘以一介
X33n0628_p0369c13║微寒託此，彼若強使我作，我將何法敵彼？不若疾
X33n0628_p0369c14║走之為妙也。況貧里中衣食易得，且可速救飢寒。
X33n0628_p0369c15║此如四子自退大來，但有樂小之心。倘聞行海莊
X33n0628_p0369c16║嚴，不但不受，且生恐懼。惟肆小慧之力，於但空貧
X33n0628_p0369c17║里，求八忍之衣，四諦之味，以資身口便已。是以怖
X33n0628_p0369c18║大，疾走而退。△二、約父見子以喻調慰之狀。
X33n0628_p0369c19║時富長者於師子座（至）轉更惶怖，悶絕躃地。
X33n0628_p0369c20║世尊於勝應土師子座上，不廢悲願，待諸有緣。其
X33n0628_p0369c21║曾發心者，氣分自投，故得一叩便應，如水清月現，
X33n0628_p0369c22║見子便識。心大喜者，因昔無能感之機，常生憐愍，
X33n0628_p0369c23║今既能感，故心大喜。即作下，釋生喜之由，以適所
X33n0628_p0369c24║願故。問：有將師子座作第一義空無畏境說者，復
X33n0628_p0370a01║有以中止之城指為有餘者，豈不前後相違耶？答：
X33n0628_p0370a02║二說俱非，以與經中止義不合故。蓋中止義雖濶，
X33n0628_p0370a03║而進非自性自受用，何以指為第一義空？若唯局
X33n0628_p0370a04║有餘土，不該至果報，其入住者可於此處見佛。倘
X33n0628_p0370a05║上上機一經開顯，即能超登聖位，又於何處覓佛？
X33n0628_p0370a06║是故中止應該他受用及勝應二土而言，以見進
X33n0628_p0370a07║非自受用，退非變化劣應。苟不作是解，豈此經勝用
X33n0628_p0370a08║但能令入劫便已？即遣下，喻佛擬宜用大也。則以
X33n0628_p0370a09║妙觀察智為能遣，名句文為所遣。旁者，以四子是
X33n0628_p0370a10║漸機，合以小乘為正被，而如來因在昔令發大心，
X33n0628_p0370a11║故仍用大擬宜，則大教返為旁被矣。急追者，欲直
X33n0628_p0370a12║說大乘也。將還者，以宿善可起也。教奉智命如使
X33n0628_p0370a13║者，其所詮之義最為爽理快性，如疾走收功甚速
X33n0628_p0370a14║曰往捉。窮子驚下。正顯怖大之狀，以明無機也。卒
X33n0628_p0370a15║聞大教故驚，境與心乖曰愕。若使我於生死中覓
X33n0628_p0370a16║涅槃，煩惱內求菩提，何異劫殺來侵，是故稱怨而
X33n0628_p0370a17║又大喚。次二句，如我本無悲願，奚用此至教為。使
X33n0628_p0370a18║者下。明既不受重玄妙法，何不即將苦惱如幻之
X33n0628_p0370a19║頓旨，直以告之。故曰執之愈急。彼縱無機，亦必勉
X33n0628_p0370a20║其令受。故曰強牽將還。總譬不受也。於時下。更申
X33n0628_p0370a21║明深怖無機之狀。無罪被執者，若諸大士以悲願
X33n0628_p0370a22║為能感之業，應還界內，現如幻之生死。而在二乘
X33n0628_p0370a23║視之，如有業者，方受囚執之罪。我既無業，何以被
X33n0628_p0370a24║執？倘無方便，寧不直入輪迴？故曰此必定死。轉思
X33n0628_p0370b01║轉怖，迷失本心，曰悶絕。桎棝七支，伏於無明，曰躃
X33n0628_p0370b02║地。皆怖大之相也。此上若法若喻，皆不過曲配怖
X33n0628_p0370b03║大樂小之情，不必過泥。△二、貧肆不求
X33n0628_p0370b04║父遙見之而語使言（至）往至貧里以求衣食。
X33n0628_p0370b05║遙見者，一在門外側立，一在門內正坐，相隔俱遠，
X33n0628_p0370b06║故父子皆云遙見。又上子見父，既如三乘能感之
X33n0628_p0370b07║內因，今父見子，即如如來加被之外緣，以此機教
X33n0628_p0370b08║相叩，故得感佛現身。脫御於下文，不須勿強，皆息
X33n0628_p0370b09║化意也。以冷下，意謂既如結緣，便不可置之度外。
X33n0628_p0370b10║又此躃地未醒之人，既不可飲以甘露，且傾半盞
X33n0628_p0370b11║清凉，先為解其煩悶，使彼宿世小根，可以先熟。乃
X33n0628_p0370b12║先用小法，教之令醒，故以水灑令醒為喻。不與語，
X33n0628_p0370b13║如不言，是子應有寶藏之分。所以下。釋不語意。由
X33n0628_p0370b14║審是緣種故，方便覆護抑其本懷，勿令小機亦同
X33n0628_p0370b15║退屈，乃故令隨意所趨。窮子下，因見釋放生喜，又
X33n0628_p0370b16║聞隨其所好，故從地起，直往貧里而求法服禪悅，
X33n0628_p0370b17║令其自濟。上自說喻至此，內圅：大小二種善根，以
X33n0628_p0370b18║為怖大樂小之柱。一因大機未熟，而顯怖大之狀；
X33n0628_p0370b19║一因小機先熟，而明累劫好樂之心。由小先熟，故
X33n0628_p0370b20║先聞小；大後熟，故後聞大法。△二、敘今生如安客
X33n0628_p0370b21║作賤役不求三：初、標用方便，二、正用方便，三、結示
X33n0628_p0370b22║不求。今初。
X33n0628_p0370b23║爾時，長者將欲誘引其子而設方便。
X33n0628_p0370b24║上科約累劫言，此下追述鹿苑以後事也。△二、正
X33n0628_p0370c01║用方便四：初、用密遣方便，二、用著弊方便，三、用加
X33n0628_p0370c02║價方便，四、用作字方便。今初。
X33n0628_p0370c03║密遣二人，形色憔悴（至）其父見子，慜而怪之。
X33n0628_p0370c04║內秘外現曰密，出制使往曰遣。如世尊令諸大菩
X33n0628_p0370c05║薩現聲聞、緣覺二形，故曰密遣。既隱妙相，故形色
X33n0628_p0370c06║憔悴；既攝身香，故少威德。非此狼狽，難為儔侶，何
X33n0628_p0370c07║以得近？研真斷惑，即是作處，直即二種涅槃也。言
X33n0628_p0370c08║倍與者，蓋界內戒善，止可伏惑，得人天果。直若肆
X33n0628_p0370c09║力於道品，不但伏，且能斷；不但得人天果，且能得
X33n0628_p0370c10║界外無漏妙果，故云倍與。若伏若斷，即除糞之賤
X33n0628_p0370c11║役，又以共作而鼓舞之。爾時下先取價者，如二乘
X33n0628_p0370c12║欣厭特重，故先慕滅道後除苦集也。故令長者愍
X33n0628_p0370c13║其捨大怪其取小。若據既已得之，具陳上事，則因
X33n0628_p0370c14║緣和合，感應之道成矣。然亦惟先熟小善，得與如
X33n0628_p0370c15║來應化，同生一處，猶未親炙道範。△二、用著弊方
X33n0628_p0370c16║便
X33n0628_p0370c17║又以他日於窗牖中（至）以方便故得近其子。
X33n0628_p0370c18║上緣四子能感之小善先熟，世尊將欲隱勝現劣，
X33n0628_p0370c19║故先敘其由。古注指他日之他為法身，今准諸子
X33n0628_p0370c20║退大後，世尊於本發心處求之不得，既中止勝應
X33n0628_p0370c21║而待，則所現之身亦應指為勝應，故下云天人常
X33n0628_p0370c22║充滿等，何必指為常寂耶？窗牖遙見，雖非於明堂
X33n0628_p0370c23║近視處可比，然已不同前四方推覓難見之時矣。
X33n0628_p0370c24║今長者因遙見復思聚首，奈彼以卑劣軀處污穢
X33n0628_p0371a01║地，何堪投足？但以天性相關，不容不屈尊以就卑，
X33n0628_p0371a02║於是脫御著弊塵坌其身，手執糞器亦來共作，乃
X33n0628_p0371a03║與相近，使其不驚。此即如來以十種大恩與眾生
X33n0628_p0371a04║中之第七、隱勝現劣恩也。大鈔云：十蓮華藏塵數
X33n0628_p0371a05║相，海滴難思無盡之德，并隱不彰，但云百劫修成
X33n0628_p0371a06║三十二相、三十四心，斷見修惑。五分法身，覺樹初
X33n0628_p0371a07║圓，如老比丘，同五羅漢。故法華中：脫珍御服，著弊
X33n0628_p0371a08║垢衣，執除糞器，往到子所。釋曰：塵數相，珍服也。三
X33n0628_p0371a09║十二相，弊垢衣也。三十四心，除糞器也。見修惑，即
X33n0628_p0371a10║所除之糞。右手用，便如丈六之權智。狀有所畏，示
X33n0628_p0371a11║同病行。先語諸作，次近子身，曲盡慈濟矣。語諸作，
X33n0628_p0371a12║如示諦緣法門也。此節因上累劫來因緣成就，故
X33n0628_p0371a13║今先現劣應身以應之。△三、用加價方便。
X33n0628_p0371a14║後復告言：咄！男子（至）亦有老弊使人須者相給。
X33n0628_p0371a15║既咄而復稱男子者，乃先叱醒而欲獎勵也。勿餘
X33n0628_p0371a16║去，如以定伏亂意也。加價，如因定而又令發慧，不
X33n0628_p0371a17║但能伏，且使進斷也。論謂以窮子煩惱熾然，增上
X33n0628_p0371a18║慢染，罔知有出世法門，但求人天勝妙境界等。今
X33n0628_p0371a19║隨順彼，先以所餘戒定之力，以與人天果報之直，
X33n0628_p0371a20║則所除之糞，如所伏之惑。又以近得共聚，故加以
X33n0628_p0371a21║妙慧斷感，而感界外之果，亦有老弊，則又因定慧
X33n0628_p0371a22║更起工巧也。有將此數科細配道品說者，恐太泥。
X33n0628_p0371a23║△四、用作字方便
X33n0628_p0371a24║好自安意，我如汝父（至）更與作字，名之為兒。
X33n0628_p0371b01║承上加獎，又進慰曰：汝於我家，好自安意，我如汝
X33n0628_p0371b02║父，勿復他慮。言如父者，以彼自客作來，將二十年，
X33n0628_p0371b03║今雖得近第，貴賤殊分，階不躐等，故先以如字進
X33n0628_p0371b04║許之。倘突以即真之言許之，恐驚且疑矣。所以下，
X33n0628_p0371b05║釋許如父意。我已老無能為，汝正少應努力，況汝
X33n0628_p0371b06║於常作時，全不似餘人有欺怠等惡，此後應如所
X33n0628_p0371b07║生之子，進雖不似我之親生，退亦不同餘作耳。即
X33n0628_p0371b08║時下，正為更名作字。此如諸子自鹿苑發心，習小
X33n0628_p0371b09║迄今，已能初得世第一之似解，進雖不似聖流，退
X33n0628_p0371b10║亦不墮於凡夫，少選便可稱為權智佛口所生之
X33n0628_p0371b11║真子。此如窮子先除客作之名，而預入聖流耳。△
X33n0628_p0371b12║三、結示客作不求。
X33n0628_p0371b13║爾時窮子雖欣此遇（至）然其所止猶在本處。
X33n0628_p0371b14║因斷分別起，得與子名，故云雖欣此遇。俱生未盡，
X33n0628_p0371b15║尚在學位，故云猶故自謂客作。前後三番言二十，
X33n0628_p0371b16║若合言之，僅得數之四十。蓋以除糞之二十，喻如
X33n0628_p0371b17║來自鹿苑說四諦始，至說般若止，以喻阿含於此
X33n0628_p0371b18║二十年中，但除界內染污無知，故如糞也。其執作
X33n0628_p0371b19║家事之二十，如奉命為說般若，正合四十。若兼今
X33n0628_p0371b20║說法華，便合世傳說法四十餘年之餘字義。倘不
X33n0628_p0371b21║准除糞配阿含，亦應不信執作家事之二十配轉
X33n0628_p0371b22║教矣。過是下，心相。體信者，謂不獨長者知我身心
X33n0628_p0371b23║無偽，我亦能知長者始而與直，次而加價，既皆不
X33n0628_p0371b24║虗，此後心口自然相應，絕無虗誕。如不但如來知
X33n0628_p0371c01║我已出三苦，我亦熟諳如來施教之不誣，進語大，
X33n0628_p0371c02║退語小，皆所不難。塵餘謂心相體，信等謂之喻。轉
X33n0628_p0371c03║說般若則可，如何配為方等時？方等論時，觀教後
X33n0628_p0371c04║學決不可依。予謂若將心相一節插入，硬配方等，
X33n0628_p0371c05║恐違聖教。以方等二字，是大乘經之通稱，如云謗
X33n0628_p0371c06║方等經，何必別立時部，則心相等文，乃承上起下
X33n0628_p0371c07║意也。然其下，結成安於客，作不求也。△三、敘客作
X33n0628_p0371c08║安於領知，出納不求。
X33n0628_p0371c09║世尊爾時長者有疾（至）下劣之心亦未能捨。
X33n0628_p0371c10║不久，如應謝在近也。倉與庫，如能詮之不同。金與
X33n0628_p0371c11║銀等，如所詮之不同。機有利鈍，說有廣略，故云多
X33n0628_p0371c12║少。以法化物曰出，收功歸己曰入。可教者應即與
X33n0628_p0371c13║之，不可者應善護念，曰無令漏失。語窮子下，喻命
X33n0628_p0371c14║轉教也。我心下，喻既蒙佛加則與佛不異。爾時下，
X33n0628_p0371c15║正受命也。而無下。結成領知，不求以見其中根也。
X33n0628_p0371c16║△二、窮子志大，全受長者富有之賜四：初、喻大機
X33n0628_p0371c17║叩教，二、喻靈鷲集會，三、喻結會古今，四、喻開顯授
X33n0628_p0371c18║記。今初。
X33n0628_p0371c19║復經少時，父知子意，漸以通泰，成就大志，自鄙先心。
X33n0628_p0371c20║少時以說般若時，得蒙大法薰染其心。及聞說無
X33n0628_p0371c21║量義，得知無量既從一法生，則應以一法還收無
X33n0628_p0371c22║量。回視自證，於心不安。即大機密叩時，也不更仍
X33n0628_p0371c23║被小法所阻。故曰漸已通泰，成就大志。又復自鄙
X33n0628_p0371c24║在昔，不應有如是安於貧里種種下劣之心。△二、
X33n0628_p0372a01║喻靈鷲集會。
X33n0628_p0372a02║臨欲終時而命其子（至）剎利居士皆悉已集。
X33n0628_p0372a03║終，指涅槃時也。臨終，即今正說法華時也。併會下，
X33n0628_p0372a04║喻今之雲集也。△三、喻結會古今。
X33n0628_p0372a05║即自宣言諸君當知（至）此實我子，我實其父。
X33n0628_p0372a06║初定父子天性，以喻曾發大心，得名佛子。於某下，
X33n0628_p0372a07║釋由昔之逃失，今之遇會，乃得重逢，以喻由退大
X33n0628_p0372a08║而復得開解，仍稱佛子，乃可進領家業也。△四、喻
X33n0628_p0372a09║開顯與記。
X33n0628_p0372a10║今我所有一切財物皆是子有，先所出內是子所知。
X33n0628_p0372a11║我之所有，皆是子有。即說佛慧與授記，令起正因
X33n0628_p0372a12║也。播萬行被物曰出，攝萬行所成之德曰內。二利
X33n0628_p0372a13║之行，已具如般若中說，故云先所出內，是子所知。
X33n0628_p0372a14║即會三乘之行，同為一乘成佛之因，如攬三點以
X33n0628_p0372a15║成一𠁼，不必更點，此正會昔成今也。又即今但示
X33n0628_p0372a16║是其所有之辭，更不廣明諸行，此又彰今異昔，乃
X33n0628_p0372a17║昔所未說，今乃說之之法門也。故叡公云至如般
X33n0628_p0372a18║若諸經，深無不極，故道者以之而歸；大無不包，乘
X33n0628_p0372a19║者以之而運。然其大略，皆以適化為本，至悟物雖
X33n0628_p0372a20║弘，於實體不足，皆屬法華，固其宜矣等。世尊自與
X33n0628_p0372a21║四子結緣始，中經累劫引攝，齊今開顯，而降靈之
X33n0628_p0372a22║本，致稍結局矣。△三、窮子心喜。無量珍寶，不求自
X33n0628_p0372a23║得。
X33n0628_p0372a24║世尊是時窮子（至）今此寶藏自然而至。
X33n0628_p0372b01║始而安於貧里不求，既而安於客作不求，終則安
X33n0628_p0372b02║於領知不求。無量珍寶，今忽自至，其歡喜之心，曷
X33n0628_p0372b03║可勝言。問：前世尊脫御現劣，示同病行。今至開顯，
X33n0628_p0372b04║應現勝脫弊，然後委付。答：既得開解，則法眼清明，
X33n0628_p0372b05║空華當滅。世間諸相，尚得常住，何況佛身。此正寄
X33n0628_p0372b06║化顯實，開佛知見也。△二、法合三：初、合愚頑，二、合
X33n0628_p0372b07║智大，三、合心喜。初三：初、合昔安貧里，以明累劫不
X33n0628_p0372b08║求；二、合今安客作，以明今生不求；三、合領知出內，
X33n0628_p0372b09║以明轉教不求。今初。
X33n0628_p0372b10║世尊大富長者（至）迷惑無知樂著小法。
X33n0628_p0372b11║言似佛子者，昔為說法生解，則父子義已成。由遜
X33n0628_p0372b12║上根，於開解時曾言真佛子，故且云似也。常說我
X33n0628_p0372b13║為子，即合見子便識等意。三苦由三受生：苦受生
X33n0628_p0372b14║苦苦，樂受生壞苦，不樂不苦受生行苦，受熱惱樂，
X33n0628_p0372b15║小法合安於貧里等。大凡法喻互有廣略，喻意未
X33n0628_p0372b16║盡者，則從法合中補出；喻已盡，合則略出，如今文
X33n0628_p0372b17║是也。又前法說中，以五濁釋於一說三之旨，葢以
X33n0628_p0372b18║貪愛大水為門，汩沒眾生，而顯昏擾之相，文中總
X33n0628_p0372b19║不以火字義犯之。於喻說中，以火宅釋速救之旨，
X33n0628_p0372b20║乃約嗔恚大火為門，燒煑眾生，以顯三苦熱惱之
X33n0628_p0372b21║相，故法喻中總不以水字義犯之。此譯人用意之
X33n0628_p0372b22║脉絡，每見注家水火相犯，了不知其回護。△二、合
X33n0628_p0372b23║安於客作以明今生不求
X33n0628_p0372b24║今日世尊令我等思惟（至）如來知見寶藏之分。
X33n0628_p0372c01║初合密遣僱令除糞。依根本無明所起虗妄，名戲
X33n0628_p0372c02║論糞。我等下，合先取價方與除糞也。一日之價，即
X33n0628_p0372c03║於如來無盡功德中但得一但空也。然世尊下，合
X33n0628_p0372c04║安於客作。便見下，合脫瓔著弊，示同病行故不為
X33n0628_p0372c05║分別等。△三、合領知出內，以明轉教不求。
X33n0628_p0372c06║世尊以方便力（至）而我等不知真是佛子。
X33n0628_p0372c07║如來智慧，大乘實相，正教菩薩亦令二乘從旁聞
X33n0628_p0372c08║之，故曰方便。縱然可愛，以小有所得故，亦不希取。
X33n0628_p0372c09║問：前據兩番二十年駁，別無方等時及方等部。若
X33n0628_p0372c10║勘今文，似於阿含後，般若前，雖無時可指，亦似別
X33n0628_p0372c11║有部類矣。答：此正方等也。但如來於一代聖教內，
X33n0628_p0372c12║凡教菩薩法門，均名大乘方等，即般若部亦在此
X33n0628_p0372c13║收。然據今由小之大之機所見，既以初二十屬阿
X33n0628_p0372c14║含，次二十屬般若，於中無別有隙安插方等，故駁
X33n0628_p0372c15║之理實。如來於此二教外，未嘗不時時以大乘方
X33n0628_p0372c16║等正被菩薩，諸二乘既從旁得聞，何妨於此敘出。
X33n0628_p0372c17║思之。我等下。合轉教不求也。因者，即蒙加被為眾
X33n0628_p0372c18║顯說。隨我說者，即帶權說實也。我若達此，乃是藉
X33n0628_p0372c19║人為我之意，我則蚤已薦取矣。△二合志大
X33n0628_p0372c20║今我等方知世尊（至）然佛實以大乘教化。
X33n0628_p0372c21║知見一開，始悟昔之與小，昔之轉教，昔之毀訾，正
X33n0628_p0372c22║實以大乘教化。△三合心喜
X33n0628_p0372c23║是故我等說本無心（至）所應得者皆已得之。
X33n0628_p0372c24║△二、頌文二：初、敘意，二、舉頌。今初。
X33n0628_p0373a01║爾時摩訶迦葉欲重宣此義，而說偈言：
X33n0628_p0373a02║△二、舉頌二：初、頌前喻法，二、報佛深恩。初二：初、頌
X33n0628_p0373a03║略陳不求自得，二、頌廣陳法喻委狀。今初。
X33n0628_p0373a04║我等今日聞佛音教（至）無上寶聚不求自得。
X33n0628_p0373a05║△二、廣陳法喻委狀二：初、頌喻，二、頌法。初三：初、頌
X33n0628_p0373a06║愚頑，二、頌志大，三、頌心喜。初三：初、頌昔安貧里，二、
X33n0628_p0373a07║頌今安客作，三、頌領知不求。今初。
X33n0628_p0373a08║譬如童子幼稚無識（至）何用衣食使我至此。
X33n0628_p0373a09║初行半，頌子背父，況退大後流轉五道。其父下九
X33n0628_p0373a10║行，頌所止不違，況緣不失四方。如於四生覓機了
X33n0628_p0373a11║不可得，造立舍宅即從自受用身土為地上現，他
X33n0628_p0373a12║受用為地前三賢現勝應身土也。止於此中而以
X33n0628_p0373a13║同體大悲冥加，即不失外緣意。爾時窮子下，三行，
X33n0628_p0373a14║頌所遇不違，況因不失。約漸次等義，如因內熏而
X33n0628_p0373a15║善根漸長也。爾時長者下，頌父子雖得相見而仍
X33n0628_p0373a16║安於貧肆，況累劫怖大樂小共九行。先以六行明
X33n0628_p0373a17║子見父而驚走。長者是時下，明父見子而追逐。此
X33n0628_p0373a18║上大意，明四子自退大後，於累劫樂小心中，若與
X33n0628_p0373a19║正見相應則有所得，與染慧相應則無所得，雖有
X33n0628_p0373a20║邪正皆可增長，速求出離之善。故於佛世多諸梵
X33n0628_p0373a21║志，凡得見佛便蒙解脫。△二頌今安客作。
X33n0628_p0373a22║長者知子愚癡狹劣（至）又以輭語若如吾子。
X33n0628_p0373a23║初標用方便意。即以下，頌密遣方便。況二乘惟有
X33n0628_p0373a24║偏空小慧，全無德相莊嚴。長者於牗下頌著弊方
X33n0628_p0373b01║便，以況現劣。方便下，頌加價方便，以況不獨有人
X33n0628_p0373b02║天勝妙果報，更有出世微妙大益。又以下，頌作字
X33n0628_p0373b03║方便，以況少得似解，不列凡品矣。其不求之旨，自
X33n0628_p0373b04║溢於言外耳。△三頌領知不求。
X33n0628_p0373b05║長者有智漸令入出（至）自念貧事，我無此物。
X33n0628_p0373b06║△二頌志大。
X33n0628_p0373b07║父知子心漸已曠大（至）悉以付之，恣其所用。
X33n0628_p0373b08║初明大機叩教。欲與下，如靈山集會。於此下，退指
X33n0628_p0373b09║昔日相失，由我周行求索而來，以見累劫之提𢹂。
X33n0628_p0373b10║前後合言四十，今約見子來以二十言者，以著弊
X33n0628_p0373b11║之初二十，但可云客作，縱得同居一處，而以尊卑
X33n0628_p0373b12║懸絕，不可云聚首相見，則非蒙更與作字，執作家
X33n0628_p0373b13║事時，不可云見，以全無子意故。凡我下。頌今開解
X33n0628_p0373b14║得記，如委付也。△三、頌心喜。
X33n0628_p0373b15║子念昔貧志意下劣（至）甚大歡喜得未曾有。
X33n0628_p0373b16║△二、頌法合三：初、略合不求，二、廣明轉教，三、望外
X33n0628_p0373b17║自得。今初。
X33n0628_p0373b18║佛亦如是知我樂小（至）成就小乘聲聞弟子。
X33n0628_p0373b19║由知退大樂小，所以與小。而說下，合但僱除糞，不
X33n0628_p0373b20║言委付也。△二、廣明轉教。
X33n0628_p0373b21║佛勑我等說最上道（至）初不勸進說有實利。
X33n0628_p0373b22║初一頌，受命轉教。我承下五行，正明轉教但為菩
X33n0628_p0373b23║薩。如彼二行，牒喻合明無希取者，為其無分亦無
X33n0628_p0373b24║怨佛之意矣。我等下，復申明自己本無希取意者，
X33n0628_p0373c01║以內證寂滅故，於利他一事全無欣樂。所以下。亦
X33n0628_p0373c02║頌釋明內證之深，以顯自足不求。意謂一切諸法
X33n0628_p0373c03║自性本空，因緣和合虗妄有生，因緣別離虗妄名
X33n0628_p0373c04║滅。觀中證此，名空解脫門。求大小男女等相不可
X33n0628_p0373c05║得，即無相解脫門。無漏染無為作，即無願解脫門。
X33n0628_p0373c06║又空寂句，即總明三脫也。謂無生滅名性空，無大
X33n0628_p0373c07║小名相空，無為名願空也。如是下。顯己之能證亦
X33n0628_p0373c08║深，即佛之智慧了無志願，美食不中飽人飡也。佛
X33n0628_p0373c09║所下。明佛以是教我，我以是酬佛，既不負其所教，
X33n0628_p0373c10║即為報恩矣。我等下，二頌半，結成不求。由觀我心
X33n0628_p0373c11║是以見捨，初不勸進。△三望外自得
X33n0628_p0373c12║如富長者知子志劣（至）普於其中應受供養。
X33n0628_p0373c13║初頌半牒喻貼合。佛亦下，頌半總合。我等下。歷頌
X33n0628_p0373c14║歡喜也。得道得果，聞法得記也。於無漏中道得清
X33n0628_p0373c15║淨眼，即法眼清明。入，住也。昔以持戒之報僅歸空
X33n0628_p0373c16║寂，今得實果不虗所持矣。昔修梵行不落凡夫，今
X33n0628_p0373c17║並不落二乘矣。又昔聞聲悟諦止可自利，今兼利
X33n0628_p0373c18║他可謂真聲聞矣。昔者應供止在人天，今可應世
X33n0628_p0373c19║出世間之供矣。文中共七個今字，皆約勝昔以狀
X33n0628_p0373c20║喜心也。△三報佛深恩。
X33n0628_p0373c21║世尊大恩以希有事（至）於一乘道隨宜說三。
X33n0628_p0373c22║初一行總標恩大，餘頌但明恩大難酬。大鈔：明如
X33n0628_p0373c23║來以十種恩與眾生：一、發心普救恩，二、難行苦行
X33n0628_p0373c24║恩，三、一向為他恩，四、垂形六道恩，五、隨逐眾生恩，
X33n0628_p0374a01║六、大悲深重恩，七、隱勝現劣恩，八、隱實施權恩，九、
X33n0628_p0374a02║示滅令慕恩，十、悲念無盡恩。又世尊應住世百年，
X33n0628_p0374a03║而止享八十者，留二十年餘福，蔭庇末法弟子。今
X33n0628_p0374a04║四子若約累劫言，則全受前之九恩。其第十雖但
X33n0628_p0374a05║為未來，須知現受之九恩，亦即過去世之未來也。
X33n0628_p0374a06║
X33n0628_p0374a07║妙法蓮華經科拾卷第二