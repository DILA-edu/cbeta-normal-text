X33n0628_p0374a08║
X33n0628_p0374a09║妙法蓮華經科拾卷第三
X33n0628_p0374a10║
X33n0628_p0374a11║姚秦三藏法師　鳩摩羅什奉　詔譯
X33n0628_p0374a12║西蜀沙門　佛閑勖𠁼大師　立科
X33n0628_p0374a13║門人　智一雪墩　拾遺
X33n0628_p0374a14║△第二、如來與記二：初、述成，二、與記。今初。
X33n0628_p0374a15║藥草喻品第五
X33n0628_p0374a16║論云：三者、求大乘人一向決定增上慢心，起如是
X33n0628_p0374a17║意，無別聲聞、緣覺、佛乘，如是顛取。對治此故，說雲
X33n0628_p0374a18║雨譬喻應知。又云：第三人者，令知種種乘諸佛如
X33n0628_p0374a19║來平等說法，隨諸眾生善根種子而生芽故等。藥
X33n0628_p0374a20║草者，古云：去疾神功名藥，秉潤之形曰草。喻行藥
X33n0628_p0374a21║草，秉教修生，則能秉之五蘊為草，依蘊之定慧名
X33n0628_p0374a22║藥。品中詮此，雖別為當機，其實地為成就卉木而
X33n0628_p0374a23║生，雨為成就卉木而潤，則若卉若木皆正所為者，
X33n0628_p0374a24║各有領受，如云而各滋茂。今約當機，如中藥草，故
X33n0628_p0374b01║以總從別，為說藥草喻。△文二：初、長文，二、頌。文初
X33n0628_p0374b02║四：初、嘆許所說，二、廣所不及，三、正與述成，四、結嘆
X33n0628_p0374b03║能知。今初。
X33n0628_p0374b04║爾時世尊告摩訶迦葉（至）真實功德。誠如所言。
X33n0628_p0374b05║連贊善哉者，一述其於前法喻善領權實，一能藉
X33n0628_p0374b06║喻曲盡怖大及慈濟之狀。其所說者，悉是如來真
X33n0628_p0374b07║實功德，故以誠如印之。△二廣所不及。
X33n0628_p0374b08║如來復有無量無邊（至）無量億劫說不能盡。
X33n0628_p0374b09║四子追述，僅得化儀一門之義。此外復有無量攝
X33n0628_p0374b10║取眾生之善巧，豈四子所能窺。據此，則世尊一代
X33n0628_p0374b11║化儀，須憑本宗十門，庶無所遺。倘止用由小之大
X33n0628_p0374b12║一門之義而判，殆恐攝義未盡，縱加通別五時，亦
X33n0628_p0374b13║難該刮。△三、正與述成二：初、略舉智教，二、廣舉喻
X33n0628_p0374b14║法。初三：初、標設教不虗，二、以智教互顯，三、約智釋
X33n0628_p0374b15║不虗。今初。
X33n0628_p0374b16║迦葉當知，如來是諸法之王，若有所說，皆不虗也。
X33n0628_p0374b17║如來是諸法之王，於諸法門，竪說橫說，俱得自在。
X33n0628_p0374b18║此恐不信說不能盡之語，故舉法王，正以告之，而
X33n0628_p0374b19║顯誠諦。意謂人王之言，尚且不二，況法王耶？△二、
X33n0628_p0374b20║以智教互顯。
X33n0628_p0374b21║於一切法以智方便（至）皆悉到於一切智地。
X33n0628_p0374b22║一切法即頓漸、偏圓、權實等法門，皆從妙智流出，
X33n0628_p0374b23║此以智顯教也。其所說下，以教顯智，謂所說法門
X33n0628_p0374b24║雖有小大種種之別，究而言之，即世諦語言必徹
X33n0628_p0374c01║所自，亦不使滯於權淺，故曰皆到智地。一切智地
X33n0628_p0374c02║即一切種智，由能以諸佛一切道法發起眾生一
X33n0628_p0374c03║切善種，故喻之以地。△三、約智釋不虗二：初、知法
X33n0628_p0374c04║知機分釋，二、能了能示合釋。今初。
X33n0628_p0374c05║如來觀知一切諸法（至）深心所行通達無礙。
X33n0628_p0374c06║初明能知諸法門所有之力用，然近之歸趣雖有
X33n0628_p0374c07║種種，若遠之歸趣則同到智地，此知法也。亦知下，
X33n0628_p0374c08║知機也。深心即所行之習因，所行即現前之業行，
X33n0628_p0374c09║其數雖逾塵沙悉皆通達，以能雙鑒無礙，故令所
X33n0628_p0374c10║說皆悉不虗。△二、能了能知合釋。
X33n0628_p0374c11║又於諸法，究盡明了，示諸眾生，一切智慧。
X33n0628_p0374c12║諸法即五蘊十界詮義之境，各有本末。世尊以即
X33n0628_p0374c13║實之權智究而了之，即是實相。故以平等佛慧示
X33n0628_p0374c14║諸眾生，雖諸眾生現住種種習因習果，畢竟終歸
X33n0628_p0374c15║一切智地。上科以藥病相當釋所說不虗，此科以
X33n0628_p0374c16║妙智能徹法淵底轉釋其所以，亦即含平等說法
X33n0628_p0374c17║意，故下說雲雨無私喻。△二、廣陳喻法二：初、喻明
X33n0628_p0374c18║二法合。初二：初、無差而差，二、縱奪結成。初二：初、約
X33n0628_p0374c19║能生所生論，無差而差；二、約能潤所潤論，無差而
X33n0628_p0374c20║差。今初。
X33n0628_p0374c21║迦葉！譬如三千大千世界（至）種類若干名色各異。
X33n0628_p0374c22║大千界是總相，乃合山川溪谷土地之別相所成
X33n0628_p0374c23║者，今止通取平等能生義。如正因佛性是總相，乃
X33n0628_p0374c24║合五蘊之別相所成者，亦通取平等能生義。次明
X33n0628_p0375a01║所生之卉木，同有治病之功。而卉叢中，別有一種
X33n0628_p0375a02║力強能治病者，得名藥草。然皆各有種子流類，各
X33n0628_p0375a03║有名字色相。今於所生內，但通取此彼不同義也。
X33n0628_p0375a04║如依平等正因，而有三乘五性習因習果之別。二
X33n0628_p0375a05║節合顯無差而差義。山者，宣也，謂能宣通陰陽之
X33n0628_p0375a06║氣而發生萬物也。川，穿也，凡通水處俱名為川。山
X33n0628_p0375a07║洞，虗空有水處名谿，不貯水者名谷。卉，草之都名。
X33n0628_p0375a08║木，樹之總稱。△二、約能潤所潤論無差而差。
X33n0628_p0375a09║密雲彌布遍覆三千（至）而得生長華果敷實。
X33n0628_p0375a10║先明能潤無差。雲如佛身，充滿法界。澤如教法，依
X33n0628_p0375a11║平等一音，而演大千卉木。如所化之機，以此雲雨
X33n0628_p0375a12║普潤，令小中大之種子，各得增長根莖枝葉。如平
X33n0628_p0375a13║等智地，被潤所有小、中、大之習因種子，而得增長
X33n0628_p0375a14║小、中、大之信、戒、定、慧。諸樹下。明所潤有差。謂上能
X33n0628_p0375a15║潤之雲雨雖等，奈領受中之樹有小大，草有上中
X33n0628_p0375a16║下，各有所受多少之不同。究能覆之雲是一，能潤
X33n0628_p0375a17║之雨亦復是一，而却各各稱其種性，增長此彼不
X33n0628_p0375a18║同。如佛以一音說法，眾生隨類各解。所解既別，則
X33n0628_p0375a19║依解所起之行，依行所得之果，俱迥異矣。二節合
X33n0628_p0375a20║顯能潤所潤，無差而差。△二、縱奪結成。
X33n0628_p0375a21║雖一地所生，一雨所潤，而諸草木各有差別。
X33n0628_p0375a22║一切眾生雖等有能生智地，等被法雨所潤，唯其
X33n0628_p0375a23║隨分受潤，故有三二之別。又若不蒙緣了二因為
X33n0628_p0375a24║之發起，即差別之相亦不可得。△二、法合二：初、教
X33n0628_p0375b01║以機異而似有差，二、教以智一而實無差。初二：初、
X33n0628_p0375b02║略合前無差而差，二、結示所說差即無差。初二：初、
X33n0628_p0375b03║即無差，二、似有差。今初。
X33n0628_p0375b04║迦葉當知，如來亦復如是（至）皆應到此，為聽法故。
X33n0628_p0375b05║現身如大雲普覆，以大音聲號召一切，令知有佛
X33n0628_p0375b06║降神。十號，皆約修因所成之果德而以名身也。未
X33n0628_p0375b07║度者下。明降神所以也。其未度苦者，誓令得度。未
X33n0628_p0375b08║解業縛者，誓令解縛。未安立於道品，誓令其安。未
X33n0628_p0375b09║證得涅槃，誓令證得。至現未等事，我具三明，能如
X33n0628_p0375b10║實知之。又我具五眼四智，是能知能見者。一心朗
X33n0628_p0375b11║鑒，是知道者。六根不隔，是開道者。八音無滯，是說
X33n0628_p0375b12║道者。汝等下。明號召所以也。此上總顯如來以平
X33n0628_p0375b13║等三業，普被一切，全無差別也。△二似有差
X33n0628_p0375b14║爾時無數千萬億種眾生（至）具足蒙潤各得生長。
X33n0628_p0375b15║應召所來之眾，同依正因智地而生，而有九界之
X33n0628_p0375b16║差者，即依習所成之種子所發之現行也。如來於
X33n0628_p0375b17║時下。先觀機也。前卉木有大小根莖枝葉之別，今
X33n0628_p0375b18║眾生亦有諸根利鈍之異。隨其下，即以一音平等
X33n0628_p0375b19║之旨，稱種種機，說種種法，如一雨普潤也。是諸下。
X33n0628_p0375b20║明聞法漸入道者，先各得五果之別：於現世得安
X33n0628_p0375b21║隱者，即增上果；後生善處，即異熟果；以道受樂，即
X33n0628_p0375b22║士用果；亦得聞法，即等流果；離諸障礙，即離繫果。
X33n0628_p0375b23║於諸下，結示任力所能以見差別。如彼下，牒喻合
X33n0628_p0375b24║明也。△二、結示所說即無差。
X33n0628_p0375c01║如來說法一相一味（至）究竟至於一切種智。
X33n0628_p0375c02║一相是法，一味是喻。喻上所說之法，隨機增長，似
X33n0628_p0375c03║有不同，實皆同飲甘露，了無異味也。所謂下。約斷
X33n0628_p0375c04║三障，證三德，顯一相之旨，能令聞者同圓種智也。
X33n0628_p0375c05║解脫業縛，具八自在，即解脫相。離二死苦，即法身
X33n0628_p0375c06║德相。滅煩惱惑，即般若德相。若能究竟，即歸三德。
X33n0628_p0375c07║圓融秘藏一切種智，亦即三一圓融之般若。以所
X33n0628_p0375c08║說之法，雖有多種，然皆從般若妙智流出，故仍成
X33n0628_p0375c09║一相一味平等之法門也。△二、教以智一而實無
X33n0628_p0375c10║差三：初、明眾生不知，二、明如來能知，三、正明教隨
X33n0628_p0375c11║智一。今初。
X33n0628_p0375c12║其有眾生聞如來法（至）所得功德不自覺知。
X33n0628_p0375c13║眾生根信不同，聞法起解亦異，而不自知所得皆
X33n0628_p0375c14║是佛因。△二、明如來能知。
X33n0628_p0375c15║所以者何唯有如來（至）而不自知上中下性。
X33n0628_p0375c16║初約十界境，明佛能知。由隨熏染故，成九界種類。
X33n0628_p0375c17║非具一切種智者，奚能知此眾多種類？即是一種、
X33n0628_p0375c18║一相、一體、一性。念何下。且約三慧該五類人，以明
X33n0628_p0375c19║所知不謬。三事字，指三慧所緣之境體言。念思修
X33n0628_p0375c20║三字，即指能緣之當體言。而皆以云何二字貫之
X33n0628_p0375c21║者，乃審境起用也。如云此是云何之境，方起云何
X33n0628_p0375c22║之念等。以何下，合上能所而言，即依所緣之境而
X33n0628_p0375c23║起三慧。三法字，即上三事字，不必約聞法，以聞法
X33n0628_p0375c24║在未起三慧之前故。以何下。明隨因所感之果。以
X33n0628_p0376a01║何法為能得之因，便得何等之果。眾生現住種種
X33n0628_p0376a02║習染之地，唯有如來如實見此種種差別，悉皆歸
X33n0628_p0376a03║於平等智地，明了無礙。如彼牒喻合明也。△三、正
X33n0628_p0376a04║明教隨智一。
X33n0628_p0376a05║如來知是一相一味之法（至）不即為說一切種智。
X33n0628_p0376a06║會玄云：一相者，無異相故，無相相故。又般若云：皆
X33n0628_p0376a07║同一相，所謂無相。無量義云：一相者，無相。一味者，
X33n0628_p0376a08║一無漏味，殊勝資益，無別體故。何者是一相無相
X33n0628_p0376a09║之體？所謂下，出其體也。文有五句：前四四德，後一
X33n0628_p0376a10║一性。解脫相是我德，脫二障縛，得自在故；離相樂
X33n0628_p0376a11║德，離變易苦故；滅相淨德，性絕妄染故；常寂滅相
X33n0628_p0376a12║常德，四相不遷故。終歸於空者，四德是不空藏，同
X33n0628_p0376a13║歸空藏為體，是一相一性也。又究竟涅槃者，是方
X33n0628_p0376a14║便淨，從因方便而修得，故常寂滅。相即性淨，涅槃
X33n0628_p0376a15║本性淨，故終歸於空，顯一相無相也。佛知下。釋疑
X33n0628_p0376a16║云：佛昔雖知始末皆一，最初不為說一者，由先觀
X33n0628_p0376a17║眾生之心，欲於根未熟時則將之護之，恐生誹謗，
X33n0628_p0376a18║故不即為說一，以顯差即無差也。△四、結嘆能知。
X33n0628_p0376a19║汝等迦葉甚為希有（至）隨宜說法難解難知。
X33n0628_p0376a20║世尊為此漸機，以四十餘年皆說三乘，唯至今日
X33n0628_p0376a21║乃說一乘，為破三之始，歸一之初。四子能悟已往
X33n0628_p0376a22║之隨宜，探從今之秘要，故致世尊之嘆述。前品四
X33n0628_p0376a23║子雖於十種化儀中窺見攝末歸本一門之義，固
X33n0628_p0376a24║為難得，世尊復恐彼以為盡能究竟，故上於述成
X33n0628_p0376b01║中，即就彼所知以廣所不及。初約雲雨以喻能被
X33n0628_p0376b02║之化法，非即如汝所謂先小後大漸引之意，應知
X33n0628_p0376b03║本是一相一味平等法門。次即以雲雨所被中，亦
X33n0628_p0376b04║非即如汝一草之增長，此外更有三草二木各得
X33n0628_p0376b05║增長等義，皆非汝之所知也。若以大鈔與今經合
X33n0628_p0376b06║論，此一儀內應共攝取七類機宜，謂三草二木及
X33n0628_p0376b07║先稟小人，今雖聞大，猶未迴心者，可作未來得度
X33n0628_p0376b08║因緣故。及今直聞大法之人，在昔雖未稟小，而知
X33n0628_p0376b09║先時曾說小法，此如龍女等。△二、頌文二：初、標智
X33n0628_p0376b10║教不虗，二、述成廣示。今初。
X33n0628_p0376b11║爾時，世尊欲重宣此義，而說偈言：
X33n0628_p0376b12║破有法王出現世間（至）以種種緣令得正見。
X33n0628_p0376b13║有者，因果不亡為有。如來以二十五王三昧，破二
X33n0628_p0376b14║十五有，為法中之王。所言自屬誠諦，本無先三後
X33n0628_p0376b15║一之差，但隨眾生性欲，將之護之，而似有異耳。△
X33n0628_p0376b16║二、正與述成二：初、喻明二法合。初二：初、頌無差而
X33n0628_p0376b17║差，二、頌差即無差。今初。
X33n0628_p0376b18║迦葉當知譬如大雲（至）乾地普洽藥木並茂。
X33n0628_p0376b19║大雲遍覆無差，大雨普澍亦無差，大地發生亦復
X33n0628_p0376b20║無差，而諸藥木雖曰並茂，其實增長各別。△二、差
X33n0628_p0376b21║即無差。
X33n0628_p0376b22║其雲所出一味之水（至）所潤是一而各滋茂。
X33n0628_p0376b23║被潤之草木，雖各增長有差，其實能潤之雨，本來
X33n0628_p0376b24║一味平等。△二、法合二：初、教隨機似異，二、教隨智
X33n0628_p0376c01║實一。初三：初、法雨平等，二、稟受不同，三、成實似異。
X33n0628_p0376c02║今初。
X33n0628_p0376c03║佛亦如是出現於世（至）等雨法雨而無懈倦。
X33n0628_p0376c04║頌中具含三業平等意。初一頌約喻標起身業平
X33n0628_p0376c05║等。次明現身利物之益，皆以大慈平等普觀，且勸
X33n0628_p0376c06║其來，以佛世難值故。為大眾下，頌口業平等。我觀
X33n0628_p0376c07║下，雖明意業平等，亦即釋成說平等法之故。不因
X33n0628_p0376c08║機分彼此而起愛憎之心，亦不因深愛法者而生
X33n0628_p0376c09║貪著不肯盡與，亦不緣陿劣所礙而生放捨之心，
X33n0628_p0376c10║恒為一切平等說法。如為一人慇勤而說，即為眾
X33n0628_p0376c11║多莫不皆然，唯知演說曾無他事，亦不生厭如雨
X33n0628_p0376c12║普潤，縱機有不同而我法雨等注了無懈倦。△二、
X33n0628_p0376c13║稟受不同
X33n0628_p0376c14║一切眾生聞我法者（至）如彼草木所稟各異。
X33n0628_p0376c15║初頌總標受潤，次別示三草二木以補長文。人天
X33n0628_p0376c16║戒善，雖不能斷惑，亦能暫伏貪等病苦，治令不起，
X33n0628_p0376c17║故亦名藥。知無下。以緣覺攝聲聞，合頌中藥草。此
X33n0628_p0376c18║二人同有定慧藥力，能斷能證，名為中草。求世下
X33n0628_p0376c19║權人，求佛二利治病，故名上草。獨言精進者，以能
X33n0628_p0376c20║遍䇿諸事度故。又諸下。此菩薩雖知心、佛、眾生三
X33n0628_p0376c21║無差別，而不妨於無所求中而求，故云專心佛道。
X33n0628_p0376c22║於諸煩惱自在能斷，留故不斷，以便潤生。涉有望
X33n0628_p0376c23║下。為優。具蔭庇力故得名樹。雖列三賢未能證聖，
X33n0628_p0376c24║故以小名。安住下。由此菩薩得聞法空，以二種觀
X33n0628_p0377a01║道，能斷第六識俱生我執種子，並分別法執種子，
X33n0628_p0377a02║及第六俱生法執種子一分，第七俱生我執現行，
X33n0628_p0377a03║受變易身安住神通，以不退輪度無量億，初登聖
X33n0628_p0377a04║位望前三賢，為高為廣故如大樹。此經被機各品
X33n0628_p0377a05║開合數有多寡，如序品中止言三乘，則前合人及
X33n0628_p0377a06║天乘於小乘，內復合一乘於大乘矣。法說及喻說
X33n0628_p0377a07║則從大乘開出一乘，故有三車一車之喻，是為四
X33n0628_p0377a08║矣。若今品喻中乘雖列五而人實有七，以初從小
X33n0628_p0377a09║乘開出人天，二合聲聞於緣覺，三從大乘開出一
X33n0628_p0377a10║乘，四從一乘開出三賢，名為小樹，故乘五而人七
X33n0628_p0377a11║也。此皆是由小之大之機，悉為攝末歸本一儀所
X33n0628_p0377a12║收。又此漸機內有自小漸入三乘者，有自小直入
X33n0628_p0377a13║一乘者，今經多是自小直入一乘者，以是由小之
X33n0628_p0377a14║大淺深常定之機，故不屬隨機不定所收。然據流
X33n0628_p0377a15║通分露出菩提場一事，則此說經儀亦應分屬本
X33n0628_p0377a16║末無礙門，以諸聲聞為眼耳所障，故從根本一乘
X33n0628_p0377a17║流出密意三乘及顯了三乘，皆為所破，是故此經
X33n0628_p0377a18║名為破異一乘也。佛平下，帖顯也。△三、成實似異
X33n0628_p0377a19║三：初、再廣不及，二、總顯法喻，三、別示增長。今初。
X33n0628_p0377a20║佛以此喻方便開示（至）於佛智慧如海一滴。
X33n0628_p0377a21║能潤佛智，廣大如海。今雖以種種言辭，取喻雲雨，
X33n0628_p0377a22║演說一法。而於大智海中，亦但僅如取一滴以潤
X33n0628_p0377a23║之，令其各得增長，殊非溟渤全體。此正指華嚴海
X33n0628_p0377a24║空，為此滴之所歸。故彼經十力中，明世尊以常遍
X33n0628_p0377b01║力，演大那羅延幢勇健法。以上所說校之，誠如彼
X33n0628_p0377b02║之一滴。△二、總顯法喻。
X33n0628_p0377b03║我雨法雨充滿世間（至）漸次修行皆得道果。
X33n0628_p0377b04║充滿世間者，如海幢比丘頂出諸佛，雨三十二種
X33n0628_p0377b05║法雨也。隨力而修，亦各得增長也。如彼下。且舉現
X33n0628_p0377b06║喻貼，顯見所被不止如上七類之增長，而更能充
X33n0628_p0377b07║滿三世間也。△三、別示增長二：初、正示增長，二、結
X33n0628_p0377b08║成成實。今初。
X33n0628_p0377b09║聲聞、緣覺處於山林（至）是名大樹而得增長。
X33n0628_p0377b10║此下別取上文，貼顯所被。以一味雨，充滿一切世
X33n0628_p0377b11║間，普得增長。義亦如上聲聞緣覺，及大小二樹之
X33n0628_p0377b12║增長。說者須細玩於佛智慧，如海一滴，充滿世間
X33n0628_p0377b13║等句神情，庶得再廣所不及意矣。合觀一品應有
X33n0628_p0377b14║二種增長，意謂於法華有以一味雨令具三草二
X33n0628_p0377b15║木之種子者，增長根莖等，此增長習因種子也。今
X33n0628_p0377b16║聞法華後復令草木各得增長，此因本有正因種
X33n0628_p0377b17║子受一雨潤，最後令諸草木同得一乘之增長也。
X33n0628_p0377b18║說者不可不知。問：若如來必先以三乘法度三種
X33n0628_p0377b19║根，最後方說一乘者，何得為一相一味？答：昔於一
X33n0628_p0377b20║乘分別說三，今復攝三仍歸於一，寧非始終平等
X33n0628_p0377b21║了無異味？△二、結成成實。
X33n0628_p0377b22║如是迦葉佛所說法（至）潤於人華各得成實。
X33n0628_p0377b23║△二教隨智實一。
X33n0628_p0377b24║迦葉當知以諸因緣（至）漸漸修學悉當成佛。
X33n0628_p0377c01║初二頌，約教結成廢立以顯一乘也。謂在昔種種
X33n0628_p0377c02║差別之開示，盡是方便乃可廢之假名，今之所說
X33n0628_p0377c03║方為無差之實教，即立一乘實教也，以隨智演故。
X33n0628_p0377c04║諸聲下二句並廢其果，以但離虗妄名為解脫，其
X33n0628_p0377c05║實未得一切解脫故。汝等下二句，會果成因也。謂
X33n0628_p0377c06║二乘所有智斷功德，即是菩薩克極果之因行，故
X33n0628_p0377c07║云汝等所行等。漸漸下，立一乘果也。此則權教權
X33n0628_p0377c08║果，皆屬可廢，唯立一實之因果矣。
X33n0628_p0377c09║△二與記二。初記迦葉，次、記三人。今初。
X33n0628_p0377c10║授記品第六
X33n0628_p0377c11║授記多義，具如舊說。△文二：初、長文，二、頌。文初二：
X33n0628_p0377c12║初、記因，二、記果。今初。
X33n0628_p0377c13║爾時，世尊說是偈已（至）廣宣諸佛無量大法。
X33n0628_p0377c14║△二記果。
X33n0628_p0377c15║於最後身得成為佛（至）雖有魔及魔民皆護佛法。
X33n0628_p0377c16║△二頌文。
X33n0628_p0377c17║爾時，世尊欲重宣此義，而說偈言：
X33n0628_p0377c18║告諸比丘：我以佛眼（至）光明。世尊！其事如是。
X33n0628_p0377c19║△次、記三人二：初、求記，二、與記。初二：初、長文，二、頌
X33n0628_p0377c20║文。今初。
X33n0628_p0377c21║爾時大目犍連、須菩提（至）即共同聲而說偈言：
X33n0628_p0377c22║△二頌文。
X33n0628_p0377c23║大雄猛世尊（至）願賜我等記，如飢須教食。
X33n0628_p0377c24║如飢遇食，仍求而後食，正寫中根之劣弱，不似身
X33n0628_p0378a01║子一聞當得作佛，便踴躍歡喜，更悔昔之不待也。
X33n0628_p0378a02║△二、與記三：初、別記三人，二、總記五百三許說因
X33n0628_p0378a03║緣。初三：初、記須菩提，二、記迦旃延，三、記目犍連。
X33n0628_p0378a04║今初。
X33n0628_p0378a05║爾時世尊知諸大弟子（至）欲重宣此義。而說偈言：
X33n0628_p0378a06║諸比丘眾今告汝等（至）像法亦住二十小劫。
X33n0628_p0378a07║長文共五節：初、記因；二、記果；三、記劫國；四、記壽命；
X33n0628_p0378a08║五、記正像。常處空說法者，或由四眾往昔聞說空
X33n0628_p0378a09║法受化，宿緣所追，今得與佛同集法會，故佛處空
X33n0628_p0378a10║說法，蓋藉外緣令悟第一義空於當下也。又可令
X33n0628_p0378a11║知事空皆真空，隨緣所現之假法也。頌文初一誡
X33n0628_p0378a12║聽，餘頌上五節如文。八解脫，亦名八背捨。背謂違
X33n0628_p0378a13║背，捨即棄捨，即背此潔淨五欲，捨此著心也。若修
X33n0628_p0378a14║此觀，則發無漏智慧，斷界內惑，證羅漢果，即轉名
X33n0628_p0378a15║八解脫也。淨潔五欲者，以欲界色、聲、香、味、觸，即名
X33n0628_p0378a16║為粗弊不淨；若上二界五塵，即名潔淨。無漏慧者，
X33n0628_p0378a17║二乘人以此智慧，斷除惑業，不漏落於生死也。惑
X33n0628_p0378a18║有二種：若意根對法塵所起之惑，名分別起，屬見
X33n0628_p0378a19║所斷；若眼等五根對色等五塵所起之惑，名俱生
X33n0628_p0378a20║起，屬修所斷。△二、記迦旃延。
X33n0628_p0378a21║爾時世尊復告諸比丘眾（至）欲重宣此義。而說偈言：
X33n0628_p0378a22║諸比丘眾皆一心聽（至）無量無數莊嚴其國。
X33n0628_p0378a23║△三、記目犍連。
X33n0628_p0378a24║爾時世尊復告大眾（至）欲重宣此義。而說偈言：
X33n0628_p0378b01║我此弟子大目犍連（至）四十小劫像法亦爾。
X33n0628_p0378b02║多摩羅䟦是多阿摩羅䟦羅之略，此云性無垢賢
X33n0628_p0378b03║旃檀，此方所無，故存梵不翻。或義翻為與藥，以色
X33n0628_p0378b04║有赤白之異，能除寒熱二病故。由此香體賢潔，爇
X33n0628_p0378b05║則幽遠潛通，五內俱爽；塗則除病與樂，四大爭強。
X33n0628_p0378b06║如此佛稱本淨妙性，寂而能照，能使法界眾生聞
X33n0628_p0378b07║名見形者，皆得六根清淨無礙。△二、總記五百。
X33n0628_p0378b08║我諸弟子威德具足（至）於未來世咸得成佛。
X33n0628_p0378b09║△三、許說因緣。
X33n0628_p0378b10║我及汝等宿世因緣，吾今當說，汝等善聽。
X33n0628_p0378b11║△三因緣授記。
X33n0628_p0378b12║化城喻品第七
X33n0628_p0378b13║論云：實無而有，謂有增上慢心，以有世間三昧三
X33n0628_p0378b14║摩䟦提。實無涅槃，生涅槃想，如是倒取。對治此故，
X33n0628_p0378b15║為說化城譬喻應知。又云：第四人者，方便令入涅
X33n0628_p0378b16║槃城故。涅槃城者，所謂諸禪三昧。過彼城已，然後
X33n0628_p0378b17║令入大般涅槃城故。拾云：神力所為，無而倐有，名
X33n0628_p0378b18║之曰化。防非禦敵，稱之為城。如來以巧方便，無而
X33n0628_p0378b19║說有，即以能詮之教，說名為化。依理所修之行，外
X33n0628_p0378b20║能防分別起之非，內能禦俱生起之敵，名之曰城。
X33n0628_p0378b21║其所證無為之樂，亦名曰城。菩薩始自發心，終至
X33n0628_p0378b22║果位，須經過三界二乘五百險道。如來為疲勞者，
X33n0628_p0378b23║乃於中途，巧設此城，令暫止息。小始二人，入此城
X33n0628_p0378b24║已，生安隱想。始教頓往，雖知有城，而不取證，且留
X33n0628_p0378c01║種子，潤生設化。終教菩薩，知法如幻，權實雙融，出
X33n0628_p0378c02║入自在，或取為攝生方便。頓人無入無不入，圓人
X33n0628_p0378c03║能立能廢，入與不入，悉皆平等。熾然生死，即是涅
X33n0628_p0378c04║槃。若順若逆，總名方便。△文二：初、說因緣，二、與授
X33n0628_p0378c05║記。初二：初、長文，二、頌文。初三：初、往昔因緣，二、今說
X33n0628_p0378c06║法華，三、法、喻、釋、成。初二：初、結緣之由，二、正明結緣。
X33n0628_p0378c07║初二：初、大通成道，二、受請說法。初二：初、明滅度久
X33n0628_p0378c08║遠，二、明樹下成道。今初。
X33n0628_p0378c09║佛告諸比丘乃往過去（至）欲重宣此義。而說偈言：
X33n0628_p0378c10║我念過去世（至）無漏無所礙通達無量劫。
X33n0628_p0378c11║欲明結緣之由，先示結緣之主。號曰大通智勝者，
X33n0628_p0378c12║以此佛能通之大智，超勝九界，於體力性相等法，
X33n0628_p0378c13║莫不究盡明了故。國名好城者，由彼國眾生，能以
X33n0628_p0378c14║戒法，外防七支之非，內具定慧之樂，中表皆嚴故。
X33n0628_p0378c15║劫名大相者，由彼時內有出世大人現相故。譬如
X33n0628_p0378c16║下，約喻明過去之久遠也。地即是種，以有能生之
X33n0628_p0378c17║德故。點與不點，盡抹為塵者，以最初被點之一界
X33n0628_p0378c18║為首，至最後墨盡所點之一界止，其中間所有世
X33n0628_p0378c19║界，有已經行過被點者，亦有雖經行過未曾被點
X33n0628_p0378c20║者，今盡取來，抹以為塵，而作籌馬，以筭彼佛過去
X33n0628_p0378c21║久遠之劫。以一塵為一劫，可為至多，而實彼佛滅
X33n0628_p0378c22║度已來，所經劫數，復過於此，故前云甚大久遠。我
X33n0628_p0378c23║以下，約見昔如今，以顯佛智之微妙。以三世往來
X33n0628_p0378c24║之相，皆不離如來妙智一念洞鑒之外故。△二、明
X33n0628_p0379a01║樹下成道。
X33n0628_p0379a02║佛告諸比丘（至）成阿耨多羅三藐三菩提。
X33n0628_p0379a03║大經云：如來得菩提，實不係於日。今於十劫坐待
X33n0628_p0379a04║者，蓋有因見坐待之儀而得大益者示現也。菩提
X33n0628_p0379a05║樹高一由旬者，佛壽既長，應形自大，故座甚高，即
X33n0628_p0379a06║彼時眾生所有身命，自與今五濁不侔矣。佛於下
X33n0628_p0379a07║乃忉利天敷座已，復於座前祝曰：佛當於我所敷
X33n0628_p0379a08║座上，得成菩提之辭也。適坐一句，即彼佛順所請
X33n0628_p0379a09║也。時諸下。略敘諸天始終，興供之不怠也。諸比丘
X33n0628_p0379a10║下。正明成道。所證理圓故曰現前，能證智徹故成
X33n0628_p0379a11║三菩提。△二、受請說法二：初、受請，二、說法。初二：初、
X33n0628_p0379a12║受十六王子請，二、受諸梵天王請。初二：初、同眾詣
X33n0628_p0379a13║佛，二、偈贊請法。今初。
X33n0628_p0379a14║其佛未出家時（至）頭面禮足，繞佛畢已。
X33n0628_p0379a15║捨所珍詣佛句，內含王子以三種不堅易三堅法
X33n0628_p0379a16║意，由王子悟知世間財物體非堅固，聚散無常，是
X33n0628_p0379a17║故捨之，貿易出世安樂涅槃堅固法財。往詣句，即
X33n0628_p0379a18║含知身假合不可久存，知命無常不可久保，故捨
X33n0628_p0379a19║世間深重恩愛，而詣佛所修菩薩行，貿易金剛不
X33n0628_p0379a20║壞之身，並常住不朽之慧命。諸母未了恩愛如夢
X33n0628_p0379a21║如幻，故泣涕送之。△偈贊請法二：初、偈贊，二、請法。
X33n0628_p0379a22║今初。
X33n0628_p0379a23║一心合掌瞻仰世尊，以偈頌曰：
X33n0628_p0379a24║大威德世尊（至）是故咸稽首，歸命無上尊。
X33n0628_p0379b01║佛不出世，人無智眼，世無慧日，五道皆闇，雖有昇
X33n0628_p0379b02║沉，總屬盲瞑，故云從冥入於冥。以世出世間一切
X33n0628_p0379b03║善法，靡不皆從見聞三寶而得有故。△二請法。
X33n0628_p0379b04║爾時十六王子偈讚佛已（至）重說偈言。
X33n0628_p0379b05║世雄無等倫（至）世尊悉知已，當轉無上輪。
X33n0628_p0379b06║王子請轉大法，世尊出定，諸人唯聞諦緣。故王子
X33n0628_p0379b07║下文復請云：是諸大德聲聞皆已成就，亦當為我
X33n0628_p0379b08║等說阿耨菩提之法。問：若據今經，豈智勝竟不說
X33n0628_p0379b09║華嚴耶？答：今且約即法之化身，被隨宜之根而言。
X33n0628_p0379b10║若據彼佛法報，則智勝至今猶未滅度，正說華嚴。
X33n0628_p0379b11║此屬德相門，無得與今相混，詳之。△二、受諸梵天
X33n0628_p0379b12║王請二：初、動地放光，感召諸界；二、眾梵尋光，見佛
X33n0628_p0379b13║請法。今初。
X33n0628_p0379b14║佛告諸比丘：大通智勝佛（至）徧滿世界勝諸天光。
X33n0628_p0379b15║十方各五百萬億國，皆智勝所化之境，是故正報
X33n0628_p0379b16║見光作念，依報地震光流也。光能照所不照處，始
X33n0628_p0379b17║見佛光無幽不燭之妙，非日月燈所可比也。△二、
X33n0628_p0379b18║眾梵尋光見佛請法三：初、三方，二、六方，三、上方。初
X33n0628_p0379b19║三：初、東方，二、東南，三、南方。初四：初、見光驚駭，二、問
X33n0628_p0379b20║決尋光，三、見佛請法，四、如來默許。今初。
X33n0628_p0379b21║爾時東方五百萬億（至）以何因緣而現此相。
X33n0628_p0379b22║△二、問決尋光。
X33n0628_p0379b23║是時諸梵天王（至）共詣西方推尋是相。
X33n0628_p0379b24║△三、見佛請法。
X33n0628_p0379c01║見大通智勝如來（至）以大慈悲力度苦惱眾生。
X33n0628_p0379c02║雨華如山，乃甚言其多，以見誠敬不必泥也。轉法
X33n0628_p0379c03║輪，開涅槃道，言意頗寬，未必定是請半字教也。然
X33n0628_p0379c04║敘智勝成道，受請說法，不過述結緣之由，何必強
X33n0628_p0379c05║以五時配合。況出定後，亦止先說諦緣，絕無說華
X33n0628_p0379c06║嚴之事。後說法華，亦由王子重請乃說。若曰，如一
X33n0628_p0379c07║類二乘所見先小後大之化儀，其庶乎。△四、如來
X33n0628_p0379c08║默許。
X33n0628_p0379c09║爾時，大通智勝如來默然許之。
X33n0628_p0379c10║△二、東南方四：初、見光驚駭，二、問決尋光，三、見佛
X33n0628_p0379c11║請法，四、如來默許。今初。
X33n0628_p0379c12║又，諸比丘！東南方（至）歡喜踴躍，生希有心。
X33n0628_p0379c13║△二、問決尋光。
X33n0628_p0379c14║即各相詣共議此事（至）共詣西北方推尋是相。
X33n0628_p0379c15║多是佛出者，由此天於百八劫前，曾見佛光無礙，
X33n0628_p0379c16║善燭幽微，自與諸天福光有異，故擬多是佛出所
X33n0628_p0379c17║致。△三、見佛請法。
X33n0628_p0379c18║見大通智勝如來（至）諸惡道減少，忍善者增益。
X33n0628_p0379c19║如來六十四種梵音內，其第三十七云：如迦陵頻
X33n0628_p0379c20║伽聲，如來音聲之美妙似之。諸經中多舉此以贊
X33n0628_p0379c21║佛者，乃舉中以攝初後之六十三也。又校量如來
X33n0628_p0379c22║相好中，從足下千輻輪相始，倍倍增高，乃至眉間
X33n0628_p0379c23║毫相功德不及無見頂相止，而無見頂功德又不
X33n0628_p0379c24║及聲輪所有功德，故多舉此以贊之。問：此天云過
X33n0628_p0380a01║百八十劫，次天云百千，次云百三十劫，次云無量。
X33n0628_p0380a02║既同為天，何見佛時之不齊也？答：十方諸佛所有
X33n0628_p0380a03║法身無處無時不互遍法界，但以能感之機宜遲，
X33n0628_p0380a04║宜速，宜從何佛得度，則見彼佛現身；無緣者，雖有
X33n0628_p0380a05║佛出，亦不能見。又復應知：此五百萬億國中能感
X33n0628_p0380a06║者固不止此梵天一類，而能應者亦不止智勝一
X33n0628_p0380a07║佛。大鈔：依無著立功德名，明於法身中所依意樂、
X33n0628_p0380a08║作事無差別功德，謂由諸佛所依智同，益生意樂
X33n0628_p0380a09║同，報、化作用同。至廣列諸佛，皆互相遍。△四、如來
X33n0628_p0380a10║默許。
X33n0628_p0380a11║爾時，大通智勝如來默然許之。
X33n0628_p0380a12║△三、南方四：初、見光驚駭，三、問決尋光，三、見佛請
X33n0628_p0380a13║法，四、如來默許。今初。
X33n0628_p0380a14║又，諸比丘！南方五百（至）歡喜踊躍，生希有心。
X33n0628_p0380a15║△二、問決尋光。
X33n0628_p0380a16║即各相詣共議此事（至）共詣北方推尋是相。
X33n0628_p0380a17║△三、見佛請法。
X33n0628_p0380a18║見大通智勝如來（至）我等咸歸請，當演深遠音。
X33n0628_p0380a19║此中之大法鼓、法螺、法雨，雖不必與經初之大法
X33n0628_p0380a20║鼓等論同論異，然亦不必論對論滿矣。△四、如來
X33n0628_p0380a21║默許。
X33n0628_p0380a22║爾時，大通智勝如來默然許之。
X33n0628_p0380a23║△二六方
X33n0628_p0380a24║西南方乃至下方，亦復如是。
X33n0628_p0380b01║△三、上方三：初、見光驚駭，二、問決尋光，三、見佛請
X33n0628_p0380b02║法。今初。
X33n0628_p0380b03║爾時上方五百萬億國土（至）歡喜曜踊生希有心。
X33n0628_p0380b04║△二、問決尋光。
X33n0628_p0380b05║即各相詣共議此事（至）共詣下方推尋是相。
X33n0628_p0380b06║△三、見佛請法。
X33n0628_p0380b07║見大通智勝如來（至）哀愍而敷演無量劫習法。
X33n0628_p0380b08║△二、說法二：初、說諦緣權法，二、說一乘實法。初二：
X33n0628_p0380b09║初、說法，二、獲益。今初。
X33n0628_p0380b10║爾時大通智勝如來（至）則老死憂悲苦惱滅。
X33n0628_p0380b11║上科明結緣遠由，此下明近由。緣佛受請說法，大
X33n0628_p0380b12║眾中有生疑者，故王子始得覆講結緣。三轉者，謂
X33n0628_p0380b13║示、勸、證三，以四諦法三番說故。世間車輪有摧碾
X33n0628_p0380b14║之用，佛說之法能摧眾生一切惑業，故名轉法輪。
X33n0628_p0380b15║初示轉者，謂此是苦乃至此是道。二勸轉者，謂苦
X33n0628_p0380b16║應知、集應斷、滅應證、道應修。三證轉者，謂苦我已
X33n0628_p0380b17║知不復更知，乃至道我已修不復更修。是為三十
X33n0628_p0380b18║二行者，先泛明，次尅定。初中先約四諦教，二約十
X33n0628_p0380b19║六行。教十二者，即示、勸、證三轉也。行十二者，三轉
X33n0628_p0380b20║皆生眼、智、明、覺。又教十二為能轉，行十二為所轉，
X33n0628_p0380b21║故行隨教俱有十二也。二約十六行者，謂教行相
X33n0628_p0380b22║循，共能摧惑，俱得名輪。但眼智等無有別體，還指
X33n0628_p0380b23║忍等名教名行，故開此四心則成十六。謂苦法忍
X33n0628_p0380b24║為眼，苦法智為智，比忍為明，比智為覺，餘三諦亦
X33n0628_p0380c01║爾，故成十六心。三根人各得十六心，則成四十八
X33n0628_p0380c02║行。次刻論者，謂能轉教輪者，唯是一權智，所轉者
X33n0628_p0380c03║方有十二教。若行法輪，則能轉之教有十二，所轉
X33n0628_p0380c04║之行亦有十二，或通三人，或約一人。今就上中下
X33n0628_p0380c05║三根三轉法輪，各於初見諦時，合言有十二。若沙
X33n0628_p0380c06║下沙門不聞佛說，尚不能知，何況能轉？餘縱聞名，
X33n0628_p0380c07║必不解理，故皆不能轉。謂是下。先約四諦總示世
X33n0628_p0380c08║出世間二種因果。初二句先示世間因果。苦以逼
X33n0628_p0380c09║惱為義，謂行者不知三苦八苦等是逼惱法，能令
X33n0628_p0380c10║有為身心速歸於盡，故指示曰此是苦。又以不知
X33n0628_p0380c11║過去惑業合集是招苦之因，故示之曰是苦集。次
X33n0628_p0380c12║二句示出世因果。滅者以滅無為義，謂惑業若滅
X33n0628_p0380c13║則無生死等苦，故云是苦滅體，即有餘無餘二種
X33n0628_p0380c14║涅槃。道以能通為義，即以定慧力伏滅惑業通至
X33n0628_p0380c15║涅槃，故示云是苦滅道。然能通之道有二，謂以盡
X33n0628_p0380c16║智滅障、無生智證滅障所顯之理也。及廣下，廣四
X33n0628_p0380c17║諦為十二因緣也。自無明緣行至生緣老死等，示
X33n0628_p0380c18║生起相，廣苦集也。自無明滅至憂悲苦惱滅，示修
X33n0628_p0380c19║斷相，廣滅道也。前略陳粗相為下根，今細觀四諦
X33n0628_p0380c20║為中根也。言因緣者，以展轉感果為因，互相由藉
X33n0628_p0380c21║為緣也。初無明者，體即是癡，迷暗為性，無所明了，
X33n0628_p0380c22║故曰無明，即該過去世一切煩惱。行者，即過去世
X33n0628_p0380c23║身口七支所造之業，以業由惑起，故曰無明緣行。
X33n0628_p0380c24║此二乃過去世二支因也。識即意識，由上業行成
X33n0628_p0381a01║就，牽生三界，投托母胎，故云行緣識。既在胎中，便
X33n0628_p0381a02║有壽、煖、識，三七日一轉而成名色，名即心等四蘊，
X33n0628_p0381a03║色即四大，故云識緣名色。六入者，以自托胎後至
X33n0628_p0381a04║第五箇七日，六根開張，便有入塵之用，故云名色
X33n0628_p0381a05║緣六入。觸，謂出胎已後至三四歲，六根便與六塵
X33n0628_p0381a06║觸對，但不能生苦樂想，故云六入緣觸。受者，領納
X33n0628_p0381a07║意。從五六歲至十二三，因根塵相觸對故，即能領
X33n0628_p0381a08║納苦樂等境，而未起貪愛之心，故云觸緣受。此五
X33n0628_p0381a09║乃現在果也。愛者，從十五六至十八九，貪於種種
X33n0628_p0381a10║勝妙資具色欲等境，然猶未能廣遍追求，由領納
X33n0628_p0381a11║故，即起貪愛，故云受緣愛。取者，從二十後，貪欲轉
X33n0628_p0381a12║盛，於五塵境，四方馳求，故云愛緣取。此之愛取，又
X33n0628_p0381a13║為未來生死之因，體即煩惱，與過去無明同。有者，
X33n0628_p0381a14║既著前境，即起善惡等業，積集牽引，當生三界，故
X33n0628_p0381a15║云取緣有。亦為未來生死之因，體即是業，與過去
X33n0628_p0381a16║行同。合上愛取，乃現在三支因也。生者，謂六道中
X33n0628_p0381a17║受生也。以業熟故，還感後世之生，故云有緣生。老
X33n0628_p0381a18║死者，因受生之蘊熟曰老，蘊壞名死，故云生緣老
X33n0628_p0381a19║死。此生及老死二支，乃未來之果。復贅以憂悲苦
X33n0628_p0381a20║惱者，皆緣老死而有也。無明下。廣滅道二諦而說
X33n0628_p0381a21║還滅也。逆順觀察並由無明為本，故無明滅則行
X33n0628_p0381a22║滅，乃至生老等皆滅矣。雜含明四十四智，謂老死、
X33n0628_p0381a23║老死集、老死滅、老死滅道跡智，乃至行亦如是。又
X33n0628_p0381a24║云：七十七智，謂生緣老死智、非餘生緣老死智，過
X33n0628_p0381b01║去生緣老死智、非餘過去生緣老死智，未來生緣
X33n0628_p0381b02║老死智、非餘未來生緣老死智，及法住智、無常、有
X33n0628_p0381b03║為、心所緣生盡、法變易、法離欲、法滅、法斷，此二皆
X33n0628_p0381b04║約還滅門明智也。△二獲益。
X33n0628_p0381b05║佛於天人大眾之中（至）無量無邊不可稱數。
X33n0628_p0381b06║不受一切法者，無漏慧起，如大火聚，一切物不能
X33n0628_p0381b07║到，到則自銷故。一切漏染黑闇智明體中，求不可
X33n0628_p0381b08║得，心得解脫，顯己少分，破能障定之所知故。△二、
X33n0628_p0381b09║說一乘實法六：初、王子出家，二、請說妙法，三、眾求
X33n0628_p0381b10║出家，四、正為說法，五、信否不一，六、說已入定。今
X33n0628_p0381b11║初。
X33n0628_p0381b12║爾時大六王子（至）求阿耨多羅三藐三菩提。
X33n0628_p0381b13║沙彌云：息慈，謂息惡行而慈濟眾生也。六根淨而
X33n0628_p0381b14║互用之功顯，故曰通利。二障寂而四智徹，故曰明
X33n0628_p0381b15║了。深入佛慧矣。△二、請說妙法。
X33n0628_p0381b16║俱白佛言世尊（至）深心所念佛自證知。
X33n0628_p0381b17║諸佛為攝漸機說法，必自淺之深，俾階不躐等，以
X33n0628_p0381b18║免駭疑。是故智勝先說諦緣法門，誘接酧其權，請
X33n0628_p0381b19║令得成就。茲緣界內障除，大機將發，又緣王子欲
X33n0628_p0381b20║滿本願，故重請說。大第有言：彼佛初說圓頓等法，
X33n0628_p0381b21║恐明文不若是。△三、眾求出家。
X33n0628_p0381b22║爾時轉輪聖王（至）亦求出家。王即聽許。
X33n0628_p0381b23║△四、正為說法。
X33n0628_p0381b24║爾時彼佛受沙彌請（至）皆共受持諷誦通利。
X33n0628_p0381c01║若據少彌智慧明了，自應即請即說。復過二萬劫
X33n0628_p0381c02║者，待三乘機熟也。有云：此二萬劫中不容默然，必
X33n0628_p0381c03║說方等般若，引偈為證。然即勘此偈結云：說是法
X33n0628_p0381c04║華經，如恒河沙偈。明指前說皆係法華，何必硬插
X33n0628_p0381c05║此說？又諸佛出世，雖曰佛佛道同，亦不過言其梗
X33n0628_p0381c06║槩。即如智勝說法華，與今佛放光現瑞，因聲聞之
X33n0628_p0381c07║請而後說，已自不同。至所化中，固通被三乘。然三
X33n0628_p0381c08║週之說，皆以聲聞而為當機，乃以教菩薩法而教
X33n0628_p0381c09║聲聞也。昔智勝說法華，王子以菩薩根性而為當
X33n0628_p0381c10║機所被者，雖亦通三乘，却是以教菩薩法而教菩
X33n0628_p0381c11║薩也。況又未有光瑞等之發起，何必配合？△五、信
X33n0628_p0381c12║否不一
X33n0628_p0381c13║說是經時十六菩薩沙彌（至）於八千劫未曾休廢。
X33n0628_p0381c14║沙彌能信，聲聞中言亦有信者，則不能解者，與其
X33n0628_p0381c15║餘生疑者，皆應聽覆說，而與之結緣者也。又聲聞
X33n0628_p0381c16║中能信者，已回小向大；餘不生疑者，已廢權入實，
X33n0628_p0381c17║仝階不退。此中共有四類人矣。說時經八千劫之
X33n0628_p0381c18║久，與七載說者，自有廣略不同。△六、說已入定。
X33n0628_p0381c19║說是經已，即入靜室，住於禪定八萬四千劫。
X33n0628_p0381c20║此正結緣之近由。由佛在定，諸未信及生疑者，無
X33n0628_p0381c21║所請決，故諸沙彌得以覆講結緣。亦由彼佛洞徹
X33n0628_p0381c22║三際，知得度之緣機在王子，是故入定，令其自詢
X33n0628_p0381c23║能信能解者。△二、正明結緣四：初、知佛入定，二、覆
X33n0628_p0381c24║講法華，三、出定印贊，四、生世相值。今初。
X33n0628_p0382a01║是時十六菩薩沙彌，知佛入室寂然禪定。
X33n0628_p0382a02║△二、覆講法華。
X33n0628_p0382a03║各升法座（至）令發阿耨多羅三藐三菩提心。
X33n0628_p0382a04║正明結緣也。多劫覆講，則能化之緣深；度令發心，
X33n0628_p0382a05║則所結之緣成。此結了因之緣者也。若析佛種從
X33n0628_p0382a06║緣起義，則有二：一、謂發心雖是自力，而由王子之
X33n0628_p0382a07║剖決，方斷疑生信，為能起佛種之緣，如以寶珠繫
X33n0628_p0382a08║人衣裏。故南山云：繫珠明理性之常在。理性言繫
X33n0628_p0382a09║者，以理即事故。一、謂一乘了因雖是珠勝增上，而
X33n0628_p0382a10║佛性種子須待自發。故經云：一切智顯，猶在不失。
X33n0628_p0382a11║此約理智一如言也。此中發心有四種人：謂聲聞、
X33n0628_p0382a12║緣覺，回小向大者，是二類；三、即權教大乘，廢權入
X33n0628_p0382a13║實者；四、即博地凡夫，因聞一乘，直發大心者。前二
X33n0628_p0382a14║乃上聲聞中未生信者，後二即上其餘生疑人也。
X33n0628_p0382a15║△三、出定印贊。
X33n0628_p0382a16║大通智勝佛過八萬四千劫已（至）如來之慧。
X33n0628_p0382a17║問：智勝但贊王子之因深，宛似不知其遠本者，何
X33n0628_p0382a18║耶？答：若為開發遠本，則不見此經被機能令速至
X33n0628_p0382a19║菩提之殊益，是故權指果後之因，令生渴仰。△四、
X33n0628_p0382a20║生世相值二：初、正示相值，二、結會古今。今初。
X33n0628_p0382a21║佛告諸比丘：是十六菩薩（至）諸佛世尊於今不盡。
X33n0628_p0382a22║此明在昔聞覆說發大心之四種人，雖經塵劫，至
X33n0628_p0382a23║於今日，猶有盡與未盡之別。若更細論者，謂有於
X33n0628_p0382a24║智勝所，始聞說三，雖發三乘菩提之心，尚在凡夫
X33n0628_p0382b01║地中，因聞覆說，乃回小向大，次由怖畏佛道長遠，
X33n0628_p0382b02║復生退屈，王子中間知其先心所好，還以小接，欲
X33n0628_p0382b03║使小根先熟，然後教以大智，此即三週之當機，是
X33n0628_p0382b04║已盡者。亦有於未來方成熟者，即未盡人也。復有
X33n0628_p0382b05║聞三已見諦，已得涅槃，次聞覆說發起大心者，無
X33n0628_p0382b06║論中間退與不退，根最鈍人，八萬劫外，三昧酒醒，
X33n0628_p0382b07║俱已前至寶所，此雖已盡者，而亦有影響來今輔
X33n0628_p0382b08║佛揚化者，有權現三乘引接同類而被發跡來者，
X33n0628_p0382b09║有聞命從地湧出者，有臨聞退席作顯發眾來者，
X33n0628_p0382b10║有因變淨被移作結緣眾來者。此上七類，並是由
X33n0628_p0382b11║小之大之機也。又以此經能兼被頓圓機故。復有
X33n0628_p0382b12║凡夫，於智勝所，止聞一乘，及聞覆說，乃得開解，始
X33n0628_p0382b13║發大心。復有二類：一是戒乘俱急者，已能早登不
X33n0628_p0382b14║退，前影響等類中，諒亦不少此輩；一是自發心來，
X33n0628_p0382b15║雖未退屈，尚在沉淪，乘急戒緩者，然亦緣本覺內
X33n0628_p0382b16║熏，增長如來累劫之冥加，雖在三途，而仗因緣成
X33n0628_p0382b17║熟力故。是以一聞妙法，即能頓超聖位，速至道場
X33n0628_p0382b18║者，必不止龍女一人已也。要之，此上且約累劫師
X33n0628_p0382b19║弟相值，始終皆是釋尊一佛所化之機，以論盡與
X33n0628_p0382b20║不盡。復有一類，發心雖從我佛及中生，退轉後而
X33n0628_p0382b21║為四萬諸佛之所引攝者，於此人中，復可論盡與
X33n0628_p0382b22║不盡。是故此中應有兩重人，論盡與不盡。經中結
X33n0628_p0382b23║緣意，乃約曾發大心，後生退轉者言，與但遇小之
X33n0628_p0382b24║說無涉，古注似未深詳。又須知此土結緣，乃本師
X33n0628_p0382c01║於智勝一佛前，因覆說所度之眾，已自不可思議。
X33n0628_p0382c02║況自凡夫地發大心來，迄至於今，無問道前道後，
X33n0628_p0382c03║其間有重重無盡，因結緣所化者，自充滿於法界
X33n0628_p0382c04║矣。評曰：如上所釋，庶使三週得記者，俱有交割，及
X33n0628_p0382c05║諸雲集，皆非無因而突來者。△二、結會師弟古今
X33n0628_p0382c06║二：初、會師之古今，二、會資之古今。今初。
X33n0628_p0382c07║諸比丘！我今語汝（至）成阿耨多羅三藐三菩提。
X33n0628_p0382c08║十六王子，准大鈔應作二義分別：一、約佛平等德
X33n0628_p0382c09║顯三同義，則諸佛各別有體；二、就佛平等中顯此
X33n0628_p0382c10║諸佛皆即遮那之身，以華藏剎海尚是遮那之化
X33n0628_p0382c11║境，況此近者？且如最中央一剎即有十三佛剎微
X33n0628_p0382c12║塵數世界圍繞，阿閦、無量壽等既未出一佛剎塵
X33n0628_p0382c13║界外，豈非本師耶？又復應知十六之說本屬方便，
X33n0628_p0382c14║以釋尊成道尚在五百萬億塵點之前，詎智勝三
X33n0628_p0382c15║千塵點所能校者？舊有以八卦約義就名貼釋八
X33n0628_p0382c16║方者，然作引接儒者意自無不可，若後學即推為
X33n0628_p0382c17║凖繩則不可矣。△二會資之古今。
X33n0628_p0382c18║諸比丘！我等為沙彌時（至）除諸如來方便說法。
X33n0628_p0382c19║初節總明能發大心者。此諸下，料簡也。於今有退
X33n0628_p0382c20║大尚住聲聞者，行文貴省，即影出上發大心人中，
X33n0628_p0382c21║有必不退已住一乘者，雖亦有在聲聞地者，而我
X33n0628_p0382c22║尋常還以大乘教化，以是漸根故，應先教以諦緣
X33n0628_p0382c23║法門，令其漸入佛道。所以下，釋退大意。爾時下。正
X33n0628_p0382c24║結會。即昔四退之餘也。我滅下。釋無佛無聞永入
X33n0628_p0383a01║滅度疑也。謂未來弟子出無佛世，因不聞此經便
X33n0628_p0383a02║不知不覺，即聲聞行是菩薩行，生滿足想捨身取
X33n0628_p0383a03║滅以入二涅槃，便當入大涅槃。彼變易身必生餘
X33n0628_p0383a04║淨土國中，於因緣成熟時必求佛慧，唯以佛乘得
X33n0628_p0383a05║度。除諸下。約設權以斷疑也。△二、明今說法華二：
X33n0628_p0383a06║初、正為說實，二、釋廢立意。今初。
X33n0628_p0383a07║諸比丘若如來（至）唯一佛乘得滅度耳。
X33n0628_p0383a08║涅槃時到，言應火將盡也。眾又下，明感薪亦將盡
X33n0628_p0383a09║也。又清淨，言五濁障除也。堅固，言善根成就，聞大
X33n0628_p0383a10║不驚也。進可了達二空，更能深入禪定，故集眾為
X33n0628_p0383a11║說無二乘。無二乘滅度，廢權教權果也。唯一等，立
X33n0628_p0383a12║一乘之教與果也。△二、釋廢立意。
X33n0628_p0383a13║比丘當知如來方便（至）是人若聞則便信受。
X33n0628_p0383a14║如來能深知習染之性，怖大樂小，且又深著弊欲，
X33n0628_p0383a15║奚可卒為言大？故先以治障趨寂法教之，令其易
X33n0628_p0383a16║信。△三、喻法釋成。問：此經三週，一法二喻皆約開
X33n0628_p0383a17║顯廢立說，寧有差別否？答：世尊說法不離教理行
X33n0628_p0383a18║果，但三週內雖隨便取之，而於用義則各不同。如
X33n0628_p0383a19║法說初云世尊法久後，要當說真實，至廣顯則曰
X33n0628_p0383a20║唯有一乘法，除佛方便說等，既皆用一說字立言，
X33n0628_p0383a21║豈非約教法以顯廢立耶？其後之二週雖同用果
X33n0628_p0383a22║法，但果有能所證智理之別，是故喻說中諸子出
X33n0628_p0383a23║宅不見有三車者，廢三果也。唯賜以大白者，立一
X33n0628_p0383a24║乘智果也。以一乘妙智能如車輪，催碾惑業運載
X33n0628_p0383b01║行人直至道場故。此下化城則以二乘所證之涅
X33n0628_p0383b02║槃，以喻化城之可滅廢三果也。以佛所證涅槃之
X33n0628_p0383b03║理果，喻同寶所立一乘也。故廢立等言雖同，而取
X33n0628_p0383b04║義則別，智者審之。分二：初、喻說，二、法說。初三：初、喻
X33n0628_p0383b05║往昔因緣，二、喻中間相值，三、喻今說法華。今初。
X33n0628_p0383b06║譬如五百由旬（至）將導眾人欲過此難。
X33n0628_p0383b07║生公云：三界路阻，二乘道險，乃菩薩五百由旬之
X33n0628_p0383b08║惡道也。珍寶處，即寶所也。然有二：若約究竟言，則
X33n0628_p0383b09║以極果為寶所，乃唯佛與佛能究盡者；約分證言，
X33n0628_p0383b10║即以終實之初住為寶所。經云：無上寶聚，不求自
X33n0628_p0383b11║得。又云：得佛法分，如佛子所應得者，皆以得之是
X33n0628_p0383b12║也。多眾欲過，即前已決疑發大心者。導師，即第十
X33n0628_p0383b13║六王子也。聰慧下，釋得名為導師之義。以具權實
X33n0628_p0383b14║妙智，能諳通之與塞，謂於險道中能斷能伏，唯進
X33n0628_p0383b15║無退，名通；若自力怯弱，二障猛利，名塞。又於險道
X33n0628_p0383b16║中發菩提心，即是通相；生退屈者，即是塞相。將眾
X33n0628_p0383b17║過難者，如於昔結緣者，雖未得度，而本緣未失，還
X33n0628_p0383b18║為所將也。△二、喻中間相值。
X33n0628_p0383b19║所將人眾中路懈退（至）生已度想，生安隱想。
X33n0628_p0383b20║中路者，但以結緣發心時為始，至成佛為終。被將
X33n0628_p0383b21║者，於此兩楹之間凡生懈怠者，俱名中路欲退。仁
X33n0628_p0383b22║王云：十信菩薩於十千劫內善根微弱，猶彼鵝毛
X33n0628_p0383b23║隨風東西不定聚攝。白導下。譬冥感也。生佛法性
X33n0628_p0383b24║本互相遍，況本有不一不異義，又況本有所結之
X33n0628_p0383c01║緣。是故諸佛心內眾生，若一念發心則生滅心滅，
X33n0628_p0383c02║菩提心生固成能感；若一念退則生滅心生亦能
X33n0628_p0383c03║感者，由諸如來咸以大悲而為其體，獨於所退猶
X33n0628_p0383c04║屬關切，即此冥感如白導師。疲極約自力言，怖畏
X33n0628_p0383c05║約前境言。導師下，因退而設方便也。作是下。依無
X33n0628_p0383c06║現有化作一城，且令暫息如出三界，說有涅槃令
X33n0628_p0383c07║其權證。告眾下。正以小接也。先示相而復勸修也。
X33n0628_p0383c08║是時下。入城如見諦已，度想如證涅槃。生安隱想，
X33n0628_p0383c09║則忘失先心矣。△三、喻今說法華。
X33n0628_p0383c10║爾時導師知此人眾（至）我所化作為止息耳。
X33n0628_p0383c11║知無疲倦，如大機當發也。即滅化城，如廢權果，寶
X33n0628_p0383c12║處在近，顯一乘實理也。△二、法合三：初、往昔結緣，
X33n0628_p0383c13║二、中間相值，三、今說法華。今初。
X33n0628_p0383c14║諸比丘！如來亦復如是（至）險難長遠應去應度。
X33n0628_p0383c15║初句合所將及能將，知諸句合知通塞。應去是通
X33n0628_p0383c16║相，應度是塞相。合昔結緣後，中間或用權，或用實，
X33n0628_p0383c17║將導之意。又此險道，須出二種生死，斷二種煩惱，
X33n0628_p0383c18║方能出離，故曰長遠。△二中間相值。
X33n0628_p0383c19║若眾生但聞一佛乘者（至）為止息故說二涅槃。
X33n0628_p0383c20║先明生退及接小之所以。佛知下。正明接小說二
X33n0628_p0383c21║也。中道說二者，以於二障二死之間說有二乘涅
X33n0628_p0383c22║槃故。△三、今說法華。
X33n0628_p0383c23║若眾生住於二地（至）此城非實，我化作耳。
X33n0628_p0383c24║二地即上二涅槃，令其自審所得，則廢立之旨，逾
X33n0628_p0384a01║宛切矣。△二、頌文四：初、結緣由，二、正結緣，三、說法
X33n0628_p0384a02║華，四、法喻釋成。今初。
X33n0628_p0384a03║爾時，世尊欲重宣此義，而說偈言：
X33n0628_p0384a04║大通智勝佛（至）一心一處坐八萬四千劫。
X33n0628_p0384a05║釋意見長文駁方等等注中。△二、正結緣三：初、明
X33n0628_p0384a06║覆說，二、明相值，三、會古今。今初。
X33n0628_p0384a07║是諸沙彌等（至）有六百萬億恒河沙等眾。
X33n0628_p0384a08║△二明相值
X33n0628_p0384a09║彼佛滅度後，是諸聞法者，在在諸佛土，常與師俱生。
X33n0628_p0384a10║△三會古今。
X33n0628_p0384a11║是十六沙彌（至）是故以方便，引汝趣佛慧。
X33n0628_p0384a12║△三說法華。
X33n0628_p0384a13║以是本因緣，今說法華經，令汝入佛道，慎勿懷驚懼。
X33n0628_p0384a14║△四、法喻釋成二：初、喻釋，二、法合。初三：初、頌所將，
X33n0628_p0384a15║二、頌中退，三、頌滅化。今初。
X33n0628_p0384a16║譬如險惡道（至）明了心決定，在險濟眾難。
X33n0628_p0384a17║古謂水澄渟表定，草差別表慧，即菩提資糧也。△
X33n0628_p0384a18║二頌中退。
X33n0628_p0384a19║眾人皆疲倦（至）皆生安隱想，自謂已得度。
X33n0628_p0384a20║舍宅乃𰗲止之所，盡智所止，煩惱皆息。園林是游
X33n0628_p0384a21║觀之處，無生智契理，游觀渠流，漸次開通，內外無
X33n0628_p0384a22║滯，如無疑解脫，了內外名也。浴池專注不散，澡雪
X33n0628_p0384a23║其身，如滅定不外流溢，為怡神之鄉。重門由空觀，
X33n0628_p0384a24║更入無相無願也。樓閣如超越三昧，皆涅槃城中
X33n0628_p0384b01║所具之德也。△三頌滅化。
X33n0628_p0384b02║導師知息已（至）汝今勤精進，當共至寶所。
X33n0628_p0384b03║△二、法合三：初、合結緣，二、合開權，三、合說實。今
X33n0628_p0384b04║初。
X33n0628_p0384b05║我亦復如是，為一切導師。
X33n0628_p0384b06║△二、合開權。
X33n0628_p0384b07║見諸求道者（至）言：汝等苦滅，所作皆已辦。
X33n0628_p0384b08║△三、合說實。
X33n0628_p0384b09║既知到涅槃（至）既知是息已，引入於佛慧。
X33n0628_p0384b10║
X33n0628_p0384b11║妙法蓮華經科拾卷第三