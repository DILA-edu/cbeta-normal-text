X33n0628_p0396b16║
X33n0628_p0396b17║
X33n0628_p0396b18║妙法蓮華經科拾卷第五
X33n0628_p0396b19║
X33n0628_p0396b20║姚秦三藏法師　鳩摩羅什奉　詔譯
X33n0628_p0396b21║西蜀沙門　佛閑勖𠁼大師　立科
X33n0628_p0396b22║門人　智一雪墩　拾遺
X33n0628_p0396b23║△二示所住行。
X33n0628_p0396b24║安樂行品第十四
X33n0628_p0396c01║此品釋題及文多准華嚴疏鈔，而以疏與鈔襍糅
X33n0628_p0396c02║成文者，便覽也。問：法師品以衣、座、室三為弘經之
X33n0628_p0396c03║軌，今之四行似與彼無異，何也？答：今文止觀、慈悲
X33n0628_p0396c04║實與前同，但彼是略說安樂行，今四為廣說衣、座、
X33n0628_p0396c05║室，亦非前為久行，今為初行，成兩種也。大疏云：安
X33n0628_p0396c06║樂行者，略有二意：一、涅槃之果名為安樂，此行能
X33n0628_p0396c07║趨，即安樂之行也。鈔云：此以果名因也。二、住此四
X33n0628_p0396c08║行，則身靜神定。身靜神定，則外苦不干，故稱安樂。
X33n0628_p0396c09║鈔云：此即因安樂，亦生公意。疏：又常見外道，因、果
X33n0628_p0396c10║皆苦；斷見外道，因樂果苦；析法二乘，因苦果樂；唯
X33n0628_p0396c11║有菩薩，因、果俱樂。鈔云：此即天台意。常見者，因、果
X33n0628_p0396c12║皆苦，計我常故，修於苦行，以期妙果；所修是邪，還
X33n0628_p0396c13║招苦果。斷見者，不信當報，恣意行惡，受五欲樂，當
X33n0628_p0396c14║受苦果；析法二乘，無常拙度，加功苦到，此名因苦，
X33n0628_p0396c15║得入涅槃，故云果樂。菩薩如實巧度，故為因樂，證
X33n0628_p0396c16║大菩提，得涅槃樂等，即今安樂行也。△文二：初、問，
X33n0628_p0396c17║二、答。今初。
X33n0628_p0396c18║爾時文殊師利法王子（至）云何能說是經。
X33n0628_p0396c19║諸大士忍難弘經。二乘人雖曰弘經，而皆避難遠
X33n0628_p0396c20║住，與其有難可忍，何如無難為快？故文殊以排難
X33n0628_p0396c21║為問。△二、答三：初、標示四法，二、次第釋成，三、結示
X33n0628_p0396c22║利益。今初。
X33n0628_p0396c23║佛告文殊師利（至）欲說是經當安住四法。
X33n0628_p0396c24║疏云：安樂行品說四安樂行：一、畢竟空行，經名行
X33n0628_p0397a01║處、近處；二、身、口無過失行；三、心無嫉妒行；四、大慈
X33n0628_p0397a02║悲行。鈔云：今疏所列，初一會諸師義，後三全同生
X33n0628_p0397a03║公。生公初一但明行處、近處，意是總名；遠惡、近理，
X33n0628_p0397a04║下三別耳。寶林基第一、明空行，二、明離憍慢，三、四
X33n0628_p0397a05║同生公。南嶽云：一、無著正慧，二、口不說過，三、敬上
X33n0628_p0397a06║接下，四同生公。大乘法師：一、正身行，二、正語行，三、
X33n0628_p0397a07║心離憍慢自利行，四、心修善法利他行。天台云：止、
X33n0628_p0397a08║觀、慈、悲導三業及誓願：初、身有止，故離身粗業；有
X33n0628_p0397a09║觀，故不得身業，不得能離，無所得故，不墮凡夫；有
X33n0628_p0397a10║慈、悲，故勤修身業，廣利一切，不墮二乘；有止，故著
X33n0628_p0397a11║忍辱鎧；有觀，故坐如來座；有慈、悲，故入如來室。止、
X33n0628_p0397a12║行離過，即成斷德；觀、行無著，即成智德；慈、悲利物，
X33n0628_p0397a13║即成恩德；恩、德資，成智德；智、德能通達斷德，名身
X33n0628_p0397a14║安樂行。餘口意亦如是。釋曰：此即通辨三法為能
X33n0628_p0397a15║導，其所導即三業及誓願，大乘法師傍以立名。然
X33n0628_p0397a16║諸師立名皆從多分，增勝以分通用三法（指天台），理
X33n0628_p0397a17║則玄妙，不彰四別。今取生公之意，合身口在第二，
X33n0628_p0397a18║取行處、近處及南嶽、寶林共立一名，名畢竟空行。
X33n0628_p0397a19║寶林但語一空，似約於境；南嶽云無著慧，但語於
X33n0628_p0397a20║心；今云畢竟空，心境兩亡，空有雙會。故生公云：近
X33n0628_p0397a21║處明遠惡，近理行處而為履行之宗，在畢竟空耳。
X33n0628_p0397a22║此為大智，四為大悲，悲智相導，於中二三業，天台
X33n0628_p0397a23║之意亦不失也。又初後成德，中二離過，離過即斷
X33n0628_p0397a24║德，初智後悲，三德備矣。雖意俱通，從多故別，是以
X33n0628_p0397b01║經中但名行處、近處，意在近理、行理耳。無行而觀，
X33n0628_p0397b02║寂照雙流，為行理也。△二、次第釋成四：初、安住行
X33n0628_p0397b03║處近處，二、不生好惡怨嫌，三、勿生嫉諂我慢，四、廣
X33n0628_p0397b04║垂屈濟慈悲。初二：初、長文，二、頌文。初又二：初、雙標，
X33n0628_p0397b05║二、別釋。今初。
X33n0628_p0397b06║一者、安住菩薩行處、親近處，能為眾生演說是經。
X33n0628_p0397b07║△二、別釋二：初、釋行處，二、釋近處。初二：初、約所住
X33n0628_p0397b08║論行，二、約不行論行。今初。
X33n0628_p0397b09║文殊師利！云何名菩薩（至）而不卒暴心亦不驚。
X33n0628_p0397b10║疏云：生公云：已入於理而履行之，名為行處。鈔中
X33n0628_p0397b11║問：若以入理為行，住忍辱地等，豈入理行耶？答：正
X33n0628_p0397b12║是入理。謂無生地寂滅之忍為所住，柔和善順，即
X33n0628_p0397b13║柔順忍；而不卒暴，心亦不驚，即音聲忍。三忍頓具，
X33n0628_p0397b14║故為入理（入即住也）。△二、約不行論行。
X33n0628_p0397b15║又復於法無所行（至）是名菩薩摩訶薩行處。
X33n0628_p0397b16║疏云：既云無行而觀，即寂、照雙流，為理行也。亦不
X33n0628_p0397b17║行、不分別，釋此自有二意：一、謂上無行而觀，皆是
X33n0628_p0397b18║不分別；今又不行，則寂、照兩亡也。二、但對上而觀
X33n0628_p0397b19║諸法如實相，恐濫下，從行起觀。今正明觀時，亦不
X33n0628_p0397b20║行此觀，不分別此觀。就行，約心詣於理；就觀，約照
X33n0628_p0397b21║達於理。今心行、不行，觀無分別，即觀無觀，是寂、照
X33n0628_p0397b22║雙流。故下云：又復不行上、中、下法，有為、無為等，即
X33n0628_p0397b23║不行也。亦不分別是男、是女等，正是入理，即亦不
X33n0628_p0397b24║分別也。然住忍辱地，即如來衣；觀如實相，即如來
X33n0628_p0397c01║座；以此導悲，即如來室。△二、釋近處二：初、對遠論
X33n0628_p0397c02║近，二、觀法論近。初二：初、遮詮顯戒，二、表詮顯定。
X33n0628_p0397c03║今初。
X33n0628_p0397c04║云何名菩薩摩訶薩親近處（至）亦不樂與同師。
X33n0628_p0397c05║疏云：雖未入理，能遠諸惡。鈔云：總離十緣，顯戒也。
X33n0628_p0397c06║一、遠豪勢，謂國王等，為損害緣。二、不近邪人法，謂
X33n0628_p0397c07║外道、梵志等，為惡見緣。三、亦不親近諸有㐫戲，是
X33n0628_p0397c08║壞亂緣。四、又不親近旃陀羅等，即惡業緣。五、不親
X33n0628_p0397c09║近求聲聞者，即離友緣。六、文殊等不應於女人身，
X33n0628_p0397c10║即長染緣。七、亦復不近五種不男等，即非器緣。八、
X33n0628_p0397c11║不獨入它家，即譏訶緣。九、若為女人說法等，離非
X33n0628_p0397c12║軌緣。天台云：八、離冤害緣。九、離譏嫌緣。十、不樂畜
X33n0628_p0397c13║年少等，即散亂緣。△二、表詮顯定。
X33n0628_p0397c14║常好坐禪在於閑處（至）是名初親近處。
X33n0628_p0397c15║鈔云：此明所應親近，乃親近之始，為初親近處。△
X33n0628_p0397c16║二、觀法論近。
X33n0628_p0397c17║復次菩薩摩訶薩（至）第二親近處。
X33n0628_p0397c18║鈔云：此第二、親近處，為親近之終，正明近理。以觀
X33n0628_p0397c19║相未除，故名親近。初句總顯觀法論近。觀即能觀
X33n0628_p0397c20║之觀智，一切法即十界所觀之境。空字顯能觀之
X33n0628_p0397c21║智、所觀之境皆不可得，結成妙觀也。如實下，別釋。
X33n0628_p0397c22║但前觀諸法如實相，乃歷緣起觀。此觀如實相者，
X33n0628_p0397c23║正明依定起觀也。是知妙樂云行近二，文廣略異，
X33n0628_p0397c24║故未之思也。如實相者，先約法釋，以顯此空乃是
X33n0628_p0398a01║如實空義，非體非析，乃第一真空也。下以四義轉
X33n0628_p0398a02║釋。謂初由一念不如實知，分為心境二種顛倒。今
X33n0628_p0398a03║由一念歸真，則二倒俱寂，故云不顛倒。由歸真故，
X33n0628_p0398a04║則離妄動。由離動故，不退入生死，亦不轉入涅槃
X33n0628_p0398a05║矣。如虗下，次約喻重釋空義。謂上理空義深難明，
X33n0628_p0398a06║故更藉事空喻顯。今此空體雖亦妄現，若對諸緣，
X33n0628_p0398a07║則自他等四執之性了不可得，且不可以語言通
X33n0628_p0398a08║其有無之徑。萬物以之滅而不見生，鑿井汲之而
X33n0628_p0398a09║不見其出，本體寂然而不起。虗空之名、豁達之相，
X33n0628_p0398a10║並是巧安強立，故曰無名無相。求少法不可得，曰
X33n0628_p0398a11║實無所有。越乎數，跨乎徼，曰無量無邊。入一切，曰
X33n0628_p0398a12║無礙。不拒諸相發揮，曰無障。此從淺釋，庶不與上
X33n0628_p0398a13║義重沓矣。但以下，釋疑。疑曰：上以中道妙觀既雙
X33n0628_p0398a14║絕能所，何以生死涅槃仍如狂華之不止耶？釋曰：
X33n0628_p0398a15║但由染淨二種因緣，致有兩途紛然之相。又因妄
X33n0628_p0398a16║真同二妄之顛倒，故令捏目似有所見，而說有生
X33n0628_p0398a17║死及與涅槃。常樂下，結成遮照同時之妙觀。謂上
X33n0628_p0398a18║標云一切法空，此雙遮也。今結云法相者，正即雙
X33n0628_p0398a19║遮以明雙照也。△二、頌文二：初、頌前，二、結答。初三：
X33n0628_p0398a20║初、總標，二、釋成，三、示相。今初。
X33n0628_p0398a21║爾時，世尊欲重宣此義，而說偈言：
X33n0628_p0398a22║若有菩薩於後惡世（至）應入行處及親近處。
X33n0628_p0398a23║△二、釋成二：初、總釋，二、別釋。今初。
X33n0628_p0398a24║常離國王及國王子（至）以此二處能安樂說。
X33n0628_p0398b01║小乘三藏者，佛在波羅奈，最初為陳如等五人說
X33n0628_p0398b02║修多羅藏。次在羅閱祇，最初為須那提說毗尼藏。
X33n0628_p0398b03║在毗舍離獼猴池側，最初為䟦耆子說毗曇藏。此
X33n0628_p0398b04║小之三也。名字羅漢，即假名阿羅漢，非大法器，故
X33n0628_p0398b05║求現滅度，速出生死。△二、別釋。
X33n0628_p0398b06║又復不行上中下法（至）常住一相，是名近處。
X33n0628_p0398b07║心一於理，唯見一性，故平等說法。以所化等，故能
X33n0628_p0398b08║化亦等，是以不行上中下法等。復由隨上說法之
X33n0628_p0398b09║行起觀，照達於理，行得理息，故云亦不分別。此上
X33n0628_p0398b10║二頌，皆約頓教同性門說法起觀也。一切諸法下，
X33n0628_p0398b11║由初一近處及第二近處之文，皆始終相承，故綺
X33n0628_p0398b12║互而顯，以見定慧兩須之意。將頌與長文細對自
X33n0628_p0398b13║明。△三、示相
X33n0628_p0398b14║若有比丘於我滅後（至）其心安隱無有怯弱。
X33n0628_p0398b15║行成則外儀無失，理成則內心無滯。故說經時，無
X33n0628_p0398b16║有怯弱。菩薩有時下，釋無怯意。△二、結答。
X33n0628_p0398b17║文殊師利！是名菩薩安住初法能於後世說法華經。
X33n0628_p0398b18║△二、不生好惡怨嫌二：初、長文，二、頌文。初二：初、標
X33n0628_p0398b19║章，二、顯行。今初。
X33n0628_p0398b20║又文殊師利如來滅後（至）欲說是經應住安樂行。
X33n0628_p0398b21║△二、顯行二：初、止行，二、作行。今初。
X33n0628_p0398b22║若口宣說，若讀經時（至）又亦不生怨嫌之心。
X33n0628_p0398b23║疏此下。取生公意合身、口，在第二中。以頌云施座
X33n0628_p0398b24║塗身等，皆先安處其身，而後論止作也。眾生好樂
X33n0628_p0398c01║不一，咸由過去習染所致，自應調伏，隨宜設教，故
X33n0628_p0398c02║不必罵。亦不必輕人。好惡長短，皆物不齊之情。況
X33n0628_p0398c03║人皆惡聞己過，倘一訐露，後患繼之矣。又好譽者
X33n0628_p0398c04║必善毀，故亦不稱人之長。於聲聞人不贊不毀者，
X33n0628_p0398c05║贊恐退大取小，毀恐並失小益。大論謂自贊自毀，
X33n0628_p0398c06║贊他毀他，如是四法，智者不為。又亦下妙樂云：損
X33n0628_p0398c07║己則怨，違情曰嫌。心機一動，聲說即發。杜說過之
X33n0628_p0398c08║源，在不生怨嫌心也。△二作行
X33n0628_p0398c09║善修如是安樂心故（至）令得一切種智。
X33n0628_p0398c10║善修安樂者，由能觀諸法空，心與理融，故能隨機
X33n0628_p0398c11║應便，不逆其意。難問不答以小者：一、可遠，但令得
X33n0628_p0398c12║小之益；二、遠，有妨大乘之失，且可令生一切種智。
X33n0628_p0398c13║△二、頌文四：初、說法儀則，二、說法心行，三、示安樂
X33n0628_p0398c14║相，四、結歎功德。今初。
X33n0628_p0398c15║爾時，世尊欲重宣此義，而說偈言：
X33n0628_p0398c16║菩薩常樂安隱說法（至）安處法座隨問為說。
X33n0628_p0398c17║內外淨雖兼三業，下二句即合身於口以為正行，
X33n0628_p0398c18║則重輕自分矣。隨問而說，則遠輕慢取害之道矣。
X33n0628_p0398c19║△二、說法心行二：初、慈心為說，二、清淨心說。今
X33n0628_p0398c20║初。
X33n0628_p0398c21║若有比丘及比丘尼（至）離諸憂惱慈心說法。
X33n0628_p0398c22║內融妙義，外以和顏，口宣至頥，四眾同飲甘露矣。
X33n0628_p0398c23║舊謂智者語可答，王者愚者語不可答。竊謂弘通
X33n0628_p0398c24║之人，須具妙辯，不拒所問，方堪演化。然愚者語或
X33n0628_p0399a01║可不答，若王者有問不答，倘臨不測，為之奈何？△
X33n0628_p0399a02║二、清淨心說。
X33n0628_p0399a03║晝夜常說無上道教（至）是則亦爾安樂供養。
X33n0628_p0399a04║無希望，即清淨心也。△三、示安樂相。
X33n0628_p0399a05║我滅度後若有比丘（至）亦無擯出。安住忍故。
X33n0628_p0399a06║內業既澄，則外難俱靖矣。△四、結歎功德。
X33n0628_p0399a07║智者如是善修其心（至）筭數譬喻說不能盡。
X33n0628_p0399a08║△三、勿嫉諂我慢二：初、長文，二、頌。文初三：初、舉能
X33n0628_p0399a09║持人，二、明安樂行，三、示安樂相。今初。
X33n0628_p0399a10║又文殊師利菩薩摩訶薩（至）受持讀誦斯經典者。
X33n0628_p0399a11║△二、明安樂行二：初、止行，二、作行。今初。
X33n0628_p0399a12║無懷嫉妒諂誑之心（至）戲論諸法有所諍競。
X33n0628_p0399a13║止行有四，謂無懷、亦勿、無得、不應等八字是也。初
X33n0628_p0399a14║中，嫉妒與諂及誑，三皆小隨煩惱，行相最粗故。懷
X33n0628_p0399a15║嫉妒者，殉自名利，不耐他榮，妒忌為性，正與菩薩
X33n0628_p0399a16║隨喜法門相違，故首止之。諂者，為罔他故，矯現異
X33n0628_p0399a17║儀，能與菩薩直心相違，以體即貪癡故。誑者，為獲
X33n0628_p0399a18║利譽，矯現有德，能違檀度故。此三皆意家惡行，故
X33n0628_p0399a19║並止之。亦勿下。二、學佛道者，乃已發大心正修行
X33n0628_p0399a20║人也。輕罵雖係口業，實由小隨中之憍心，於自盛
X33n0628_p0399a21║事深生染著，醉傲為性所使。諸菩薩未得三不護
X33n0628_p0399a22║已來，何能槩免誤犯之輕垢？弘通者若與相遇，但
X33n0628_p0399a23║當略其所短，取其所長，彈指獎勸，明進其德。倘被
X33n0628_p0399a24║輕毀而生阻退，其罪可懼。若比下。三、先通約四眾
X33n0628_p0399b01║言。以此四中皆有三乘之機，故以三乘菩提為所
X33n0628_p0399b02║求。應知此輩雖不若一乘之直往，然亦可為入道
X33n0628_p0399b03║之漸，故止其勿得惱之，而令起疑起悔致生退屈。
X33n0628_p0399b04║語其下。其人，別指依權教發心人也。倘語以汝等
X33n0628_p0399b05║若但惟攻事行，則去至道甚遠，必不能得種智。所
X33n0628_p0399b06║以下。復責其不肯直求無上，故云放逸，以於行解
X33n0628_p0399b07║圓融觸事皆真之妙道懈怠故。設彼非決定性人，
X33n0628_p0399b08║聞此則不成增進，故並止之。又亦下。四、凡無益之
X33n0628_p0399b09║語言文字，悉名戲論。若與之校，徒增擾亂，故亦止
X33n0628_p0399b10║之。△二觀行。
X33n0628_p0399b11║當於一切眾生（至）深愛法者亦不為多說。
X33n0628_p0399b12║於眾生起大悲想者，欲拔彼苦。於如來起大慈想
X33n0628_p0399b13║者，望與我樂。於菩薩起大師想者，求其教誡，遵彼
X33n0628_p0399b14║模範。敬禮諸大士者，希為伴侶，長養善根。於一切
X33n0628_p0399b15║下，為順平等法性而說平等法門，稱其機宜，令無
X33n0628_p0399b16║增減，非論文句之有廣約也。△三、示安樂相。
X33n0628_p0399b17║文殊師利！是菩薩摩訶薩（至）恭敬尊重讚歎。
X33n0628_p0399b18║先結成安樂，故無惱亂。得好下。亦現報中之增上
X33n0628_p0399b19║果也。△二、頌文三：初、頌止行，二、頌觀行，三、結成安
X33n0628_p0399b20║樂。今初。
X33n0628_p0399b21║爾時，世尊欲重宣此義，而說偈言：
X33n0628_p0399b22║若欲說是經（至）不令他疑悔。云：汝不得佛。
X33n0628_p0399b23║△二、頌觀行。
X33n0628_p0399b24║是佛子說法（至）破於憍慢心說法無障礙。
X33n0628_p0399c01║△三、結成安樂。
X33n0628_p0399c02║第三法如是，智者應守護，一心安樂行，無量眾所敬。
X33n0628_p0399c03║△四、廣垂屈濟慈悲二：初、長文，二、頌文。初中三：初、
X33n0628_p0399c04║舉人，二、明行，三、示相。今初。
X33n0628_p0399c05║又文殊師利菩薩摩訶薩（至）有持是法華經者。
X33n0628_p0399c06║初安樂明大智，今第四明大悲，悲智相導。於中二
X33n0628_p0399c07║三業同歸安樂，此下正顯大悲所成之德，則所導
X33n0628_p0399c08║三業悉融為一大悲體耳。文中雖具彰慈悲二行，
X33n0628_p0399c09║今獨標悲者，以事有緩急故，苦息而樂可自致故。
X33n0628_p0399c10║△二明行
X33n0628_p0399c11║於在家出家人中（至）令得住是法中。
X33n0628_p0399c12║初於依權教發大心人起慈心者，欲與無上法樂
X33n0628_p0399c13║也。次於依權教發二乘心及全未發心人起悲者，
X33n0628_p0399c14║欲拔其二死苦也。應作下。謂不知如來方便說法，
X33n0628_p0399c15║當問解是經。既有此失，必住種種諸地，菩薩安能
X33n0628_p0399c16║不引之而住此中？△三、示相二：初、顯相，二、徵釋。
X33n0628_p0399c17║今初。
X33n0628_p0399c18║文殊師利！是菩薩摩訶薩（至）能令聽者皆得歡喜。
X33n0628_p0399c19║初、總結行成離過。常為下。別結行成之果。由慈行
X33n0628_p0399c20║成，故有供養隨侍者，冀得聽法之樂。若在下，由悲
X33n0628_p0399c21║行成，故有衛護令來者，不成難問，免其墮苦，且令
X33n0628_p0399c22║聽者生喜。若合言之，即入如來室，以慈悲覆物也。
X33n0628_p0399c23║△二、徵釋二：初、略釋，二、廣釋。今初。
X33n0628_p0399c24║所以者何此經（至）何況得見受持讀誦。
X33n0628_p0400a01║初句徵。次釋中，先竪論，尚是三世佛護，況復諸天。
X33n0628_p0400a02║文殊下，復橫論，以顯難得難聞。何況下，正顯今之
X33n0628_p0400a03║得見聞者，乃希世之人也，安得不感四眾諸天供
X33n0628_p0400a04║養衛護？△二、廣釋三：初、舉況，二、喻法，三、總結。今
X33n0628_p0400a05║初。
X33n0628_p0400a06║文殊師利譬如強力（至）王諸眷屬必大驚怪。
X33n0628_p0400a07║輪王譬如來，諸國如陰入處界，小王如煩惱，於凡
X33n0628_p0400a08║夫中得自在故。不順如煩惱，於境界妄生分別，驅
X33n0628_p0400a09║使七支而作諸業也。兵言種種者，即三乘觀道也。
X33n0628_p0400a10║隨功賞賜，如依何等止觀，破何等惑障，便得何等
X33n0628_p0400a11║果報。髻如權，珠如實，髻中珠如以權覆實。頂乃百
X33n0628_p0400a12║體之尊，珠在王頂之上，又尊中之尊矣。如權教為
X33n0628_p0400a13║出界之尊，今經又在權乘之上，正尊中之尊耳。是
X33n0628_p0400a14║故一切可與，而珠不可與。如能破煩惱障人，涅槃
X33n0628_p0400a15║等城皆可與，非發大菩提心人。若與說此經，則諸
X33n0628_p0400a16║大眾未有不疑不驚者。△二、喻法二：初、昔不與之
X33n0628_p0400a17║喻法，二、今以與之喻法。今初。
X33n0628_p0400a18║文殊師利如來亦復如是（至）而不為說是法華經。
X33n0628_p0400a19║法中皆以說權說實為賜與，不拘教理行果之次
X33n0628_p0400a20║者，為順喻故。△二、今以與之喻法。
X33n0628_p0400a21║文殊師利如轉輪王（至）先所未說而今說之。
X33n0628_p0400a22║明珠久在髻中，以待有大功者方與。如一乘久為
X33n0628_p0400a23║三權所覆，以待有大心者乃說。如來亦復下，今也。
X33n0628_p0400a24║死魔即二死魔，三毒有染污及不染污之別。若賢
X33n0628_p0400b01║聖軍與煩惱魔戰，則斷染污無知，出三界斬分段
X33n0628_p0400b02║死魔。若賢聖軍與五陰魔戰，則斷不染污無知，出
X33n0628_p0400b03║界外斬變易死魔。兼裂坐道場時，天主魔網始名
X33n0628_p0400b04║有大功勳者，能令法王大喜，而為開權說實，如解
X33n0628_p0400b05║髻賜珠。此法下。出昔不說所以也。多怨如五千退
X33n0628_p0400b06║席。難信如中下。根由譬喻因緣乃領解。一切智解
X33n0628_p0400b07║見前。△三、總結。
X33n0628_p0400b08║文殊師利此法華經（至）乃與汝等而敷演之。
X33n0628_p0400b09║初約於已說當說中為最深故，結為諸佛第一之
X33n0628_p0400b10║說。文殊下，復約不妄說結為秘藏。然言諸佛秘藏
X33n0628_p0400b11║者，乃約法體過量超數，非至菩薩究竟地不盡能
X33n0628_p0400b12║受，以言秘也。故涅槃云：如來但有密語，而無密藏。
X33n0628_p0400b13║如秋月十五日，欲令同見，豈有秘密？眾生不了，謂
X33n0628_p0400b14║之為密。有言如來有秘藏者，約下位不測耳。然有
X33n0628_p0400b15║約法體，無約佛心，以佛心無恡，但不妄與耳。長夜
X33n0628_p0400b16║守護，若遠指即塵點，近即靈鷲以前，皆不妄宣時
X33n0628_p0400b17║也。今為敷演，同歸於一。△二、頌文二：初、明行，二、法、
X33n0628_p0400b18║喻。今初。
X33n0628_p0400b19║爾時，世尊欲重宣此義，而說偈言：
X33n0628_p0400b20║常行忍辱哀愍一切（至）為說此法令住其中。
X33n0628_p0400b21║初一頌總頌行成，下三乃正頌本行也。△二、法喻
X33n0628_p0400b22║譬如強力轉輪之王（至）今正是時，為汝等說。
X33n0628_p0400b23║如來因中發大心，以忍辱力果上得智慧寶藏。若
X33n0628_p0400b24║眾生亦發大心，具忍辱力已，我則賜與智慧寶藏，
X33n0628_p0400c01║如王解髻。△三、結示利益三：初、總舉四行，二、廣舉
X33n0628_p0400c02║利益，三、結成行益。今初。
X33n0628_p0400c03║我滅度後求佛道者（至）應當親近如是四法。
X33n0628_p0400c04║△二、廣舉利益二：初、現未果報，二、夢中妙事。今
X33n0628_p0400c05║初。
X33n0628_p0400c06║讀是經者常無憂惱（至）智慧光明如日之照。
X33n0628_p0400c07║此明若一行成，則三障盡，五果現，其益甚大。初一
X33n0628_p0400c08║頌，轉現報也。謂現前色心，屬於報障而持者，能滅
X33n0628_p0400c09║現世憂惱，令意地無苦，即轉現報之心，無病鮮白，
X33n0628_p0400c10║即轉現報之色，總謂之增上果也。不生下半偈，轉
X33n0628_p0400c11║業障得生報，即異熟果。眾生一偈，明修賢聖行，便
X33n0628_p0400c12║與賢聖同，即等流果。天諸半偈，因持經而獲給使，
X33n0628_p0400c13║即士用果。刀杖下。二、頌由三毒滅而智慧生，即離
X33n0628_p0400c14║繫果。若合上頌，總明滅惑障得後報也。又多貪者，
X33n0628_p0400c15║為人所遠離故；多嗔者，為人所加害故；多癡者，常
X33n0628_p0400c16║被物所覆故。今皆反此，故知惑滅。△二、夢中妙事
X33n0628_p0400c17║二：初、聽法說法，授記證實；二、出家成道，說法入滅。
X33n0628_p0400c18║今初。
X33n0628_p0400c19║若於夢中但見妙事（至）聞法為人說，常有是好夢。
X33n0628_p0400c20║他宗以下十六頌，約信、住、行、向、地、妙六位，配夢中
X33n0628_p0400c21║所歷之境。今准宗鏡，判後四頌為銅輪位，則此上
X33n0628_p0400c22║十二頌應是十信，位在鐵輪。以信為道源德母，是
X33n0628_p0400c23║故從因至果，一切功德皆在最初一念信心中具
X33n0628_p0400c24║足，故皆發兆於夢中，以果不離因故。今以此經分
X33n0628_p0401a01║屬於圓，是故一切即一，令持經者得以一念夢入
X33n0628_p0401a02║十信初心，於此心中即能竪該一切賢聖位。次言
X33n0628_p0401a03║初心該者，如初頌半中，由昔曾印信三寶具實德，
X33n0628_p0401a04║能深忍樂欲熏以成種，故今夢中得見佛僧聽聞
X33n0628_p0401a05║法要，寧非初心耶？此下皆約竪論，故以初信攝初
X33n0628_p0401a06║住初地至等覺也。次又見龍神下頌半，明不離初
X33n0628_p0401a07║心即得入住現身說法也。又見諸下六頌半，顯超
X33n0628_p0401a08║證初歡喜地入總持門，證念不退得記莂也。又見
X33n0628_p0401a09║下一頌，顯行證之滿足，故曰證諸法實相。次頌半，
X33n0628_p0401a10║顯等覺菩薩入金剛定，感十方佛現身摩頂受職
X33n0628_p0401a11║也。問：何以不言行向耶？答：此中夢境不過顯德，若
X33n0628_p0401a12║拘常例則非夢境矣。△二出家成道說法入滅。
X33n0628_p0401a13║又夢作國王（至）後當入涅槃，如煙盡燈滅。
X33n0628_p0401a14║以上四頌，准宗鏡判為銅輪十住，顯持經人又以
X33n0628_p0401a15║此心獨頭夢入十住初位，於此位中得見八相妙
X33n0628_p0401a16║境，以為當來入住之先兆。又此八相各有所歷之
X33n0628_p0401a17║時，而長者甚至以千萬言，以時無別體，依法建立，
X33n0628_p0401a18║由所依之夢境既融，故能依之時分亦俱融矣。問：
X33n0628_p0401a19║前已明初信攝初住，今何重耶？答：前於初信急欲
X33n0628_p0401a20║歷顯攝盡諸位，故於住中略明說法一相。今特於
X33n0628_p0401a21║住初備彰八相者，一以補前、一以見位，位之中皆
X33n0628_p0401a22║應有此八種相，皆如來之巧示也。△三、結成行益。
X33n0628_p0401a23║若後惡世中，說是第一法，是人得大利，如上諸功德。
X33n0628_p0401a24║△二下方傳持。
X33n0628_p0401b01║從地湧出品第十五
X33n0628_p0401b02║地乃色法，以質礙為性，湧出是從下發來之相。諸
X33n0628_p0401b03║大菩薩已離現色不相應染，久證色自在三昧，深
X33n0628_p0401b04║悟實相，依正一如，性色真空，兩俱無礙，故承自在
X33n0628_p0401b05║神通。一聞佛命，不用加行，亦不見上有地礙，四方
X33n0628_p0401b06║奔湧，祇應聖召，故曰從地湧出品。台家自此品去，
X33n0628_p0401b07║約本迹二意，又立一重三分。今不然者，由非本無
X33n0628_p0401b08║以垂迹，非迹無以顯本，本迹雖殊，其揆一也，故不
X33n0628_p0401b09║敢分。△文六：初、客眾傳持，二、如來制止，三、湧贊訊
X33n0628_p0401b10║喜，四、問答決疑，五、廣說功德，六、發願傳持。今初。
X33n0628_p0401b11║爾時他方國土諸來（至）當於此土而廣說之。
X33n0628_p0401b12║上顯能持之行既畢，是故雲集者，因聞弘經大益，
X33n0628_p0401b13║又得遠難芳軌，所以發願，亦欲於此弘經。又藉此
X33n0628_p0401b14║一請，可作開顯之由。△二、如來制止。
X33n0628_p0401b15║爾時佛告諸菩薩（至）護持讀誦廣說此經。
X33n0628_p0401b16║所以止者，由彼方此土既均屬所被，何必廢彼益
X33n0628_p0401b17║此？倘此土緣淺，不但失此，亦並失彼，是以不許。又
X33n0628_p0401b18║若許之，則下方不來，遠本何由而顯？是以止之，而
X33n0628_p0401b19║召本眾以發疑問之端。△三、湧贊訊喜四：初、應命
X33n0628_p0401b20║湧出，二、詣佛禮贊，三、問訊安否，四、發隨喜心。今
X33n0628_p0401b21║初。
X33n0628_p0401b22║佛說是時娑婆世界（至）筭數譬喻所不能知。
X33n0628_p0401b23║諸大士深證實相，原與如來共居一處，本未曾離。
X33n0628_p0401b24║今為未解者發顯本跡，故如來方便有呼諸大士，
X33n0628_p0401c01║亦方便現發來之相。地言振裂者，乃預表開顯之
X33n0628_p0401c02║兆也。二乘聖十八變中，尚能履水如地，履地如水，
X33n0628_p0401c03║不見有礙，況諸大士耶？此界虗空中住者，既曰界，
X33n0628_p0401c04║則非空矣。又云空中住，則不離空矣。大鈔謂他受
X33n0628_p0401c05║用土，當以色香味觸四塵為體，從如來後得智所
X33n0628_p0401c06║現，為他受用身所依。如來利他行滿，隨諸菩薩所
X33n0628_p0401c07║宜見，而現種種妙色諸塵境界。釋曰：今若就菩薩
X33n0628_p0401c08║言，則以諸大士意樂大用為因，託如來利他大用
X33n0628_p0401c09║為緣，而於下方眾同分中，現有此土以為所依，未
X33n0628_p0401c10║便指為常寂。由寂光屬自受用，且寂照雙流，存泯
X33n0628_p0401c11║莫覊。今既能所歷然，何必談玄說妙？況帝網剎中，
X33n0628_p0401c12║必不缺此依空之土。故行願經云：或有依空及諸
X33n0628_p0401c13║卉木而生住者，思之。是諸下，明發來之由。一一下，
X33n0628_p0401c14║明所來之多，而以所領之極多者，作最少者說起。
X33n0628_p0401c15║故約能將，則從寬之狹，說至五、四、三、二、一，皆以所
X33n0628_p0401c16║領最少者，倍倍漸增，以顯能領者甚多。如領六萬
X33n0628_p0401c17║者，止有六人，而領五萬者，則有十人，是故令五返
X33n0628_p0401c18║多於六。△二、詣佛禮贊。
X33n0628_p0401c19║是諸菩薩從地出已，（至）百千萬億國土虗空。
X33n0628_p0401c20║初明三業禮贊之儀。是諸下，明所贊之時分，以顯
X33n0628_p0401c21║時隨心融之妙，而拂九載說經之迹。但經文渾明
X33n0628_p0401c22║五十，謂如半日。若各承一邊者，一謂湧出菩薩，非
X33n0628_p0401c23║上承佛力，令於自心即促見延，非展半日為五十，
X33n0628_p0401c24║不足以盡贊嘆之法，故云五十。一謂本會大眾，非
X33n0628_p0402a01║上承佛加，令於自心即延見促，非緒五十為半日，
X33n0628_p0402a02║曷能經久聞贊不倦？故云半日。爾時下，明本會四
X33n0628_p0402a03║眾更承佛力，即狹見廣也。地湧之眾自應命出後，
X33n0628_p0402a04║已遍空界，眾但未見，茲承佛力，以佛眼之用擴之，
X33n0628_p0402a05║始令即狹而能見廣。然上延促及廣狹二種無礙，
X33n0628_p0402a06║並是循機所見業用門中事也。△三問訊安否。
X33n0628_p0402a07║是菩薩眾中有四導師（至）得聞是經入於佛慧。
X33n0628_p0402a08║四上首皆以行立名者，由以持經之行竪窮心源
X33n0628_p0402a09║故名上，橫彌法界故名無邊，不染二邊故名淨，中
X33n0628_p0402a10║道卓然故名安立行，皆能剏啟法門引接物機，得
X33n0628_p0402a11║為唱導之師。在大下問訊也。先長次頌。而以病惱
X33n0628_p0402a12║等為問者，以如來應身人中示同人法，故輪王以
X33n0628_p0402a13║有漏五陰住世尚得無病自在，況以全體金剛為
X33n0628_p0402a14║身者，諸大士為順世常儀，故初覲時應有此問。爾
X33n0628_p0402a15║時下，答也。釋成安樂易度之由，文有三節。然自開
X33n0628_p0402a16║卷至此，並未曾言菩提塲說華嚴事。今由開顯得
X33n0628_p0402a17║立一乘已竟，更欲引同入別，乃作是說。故古德依
X33n0628_p0402a18║此文建立三種法輪，謂於始見我身下，立根本法
X33n0628_p0402a19║輪，令根利德厚者聞一乘法，入如來慧；次於除先
X33n0628_p0402a20║下，立枝末法輪，令五濁障重者聞三乘法，先出火
X33n0628_p0402a21║宅；後於我今下，立攝末歸本法輪，即依此經退攝
X33n0628_p0402a22║從前依本所垂之末，會為一乘，同歸華嚴佛慧。故
X33n0628_p0402a23║云我今亦令得聞是經，入於佛慧，正以先率後也。
X33n0628_p0402a24║是知今經亦明指華嚴以為其本矣。須知融會時，
X33n0628_p0402b01║佛慧雖無有二，而於未會之前，則先、後二相自不
X33n0628_p0402b02║可廢。大疏謂華嚴為諸教本，有二：一為開漸之本，
X33n0628_p0402b03║一為攝末之本。則今經與彼同名為攝末之本，而
X33n0628_p0402b04║屬於所同也。△四、發隨喜心。
X33n0628_p0402b05║爾時，諸大菩薩而說偈言（至）能於如來發隨喜心。
X33n0628_p0402b06║以娑婆之難化而返易化，故以大雄贊之。△四、問
X33n0628_p0402b07║答決疑二：初、決不識眾湧疑，二、決執近教化疑。初
X33n0628_p0402b08║二：初、大眾疑問，二、如來決答。初又二：初、此土眾疑，
X33n0628_p0402b09║二、他土眾疑。初又二：初、長文，二、頌文。今初。
X33n0628_p0402b10║爾時彌勒菩薩（至）心之所念并欲自決所疑。
X33n0628_p0402b11║彌勒位極補出，智豈遜人？遊遍十方，見可云廣。今
X33n0628_p0402b12║乃不識一人，亦並不知所來之處，足知佛境廣大
X33n0628_p0402b13║深遠。故他經云：佛所知者，如大地土；等覺所知者，
X33n0628_p0402b14║如爪甲上土。豈虗語哉？△二、頌文二：初、問來處因
X33n0628_p0402b15║緣，二、陳己及眾疑。初又二：初、略舉，二、廣舉。今初。
X33n0628_p0402b16║合掌向佛，以偈問曰：
X33n0628_p0402b17║無量千萬億（至）是從何所來，以何因緣集。
X33n0628_p0402b18║一問所來之處，一問所來之由。△二、廣舉二：初、問
X33n0628_p0402b19║來處，二、問師宗。今初。
X33n0628_p0402b20║巨身大神通（至）過於恒沙劫猶不能盡知。
X33n0628_p0402b21║△二問師宗。
X33n0628_p0402b22║是諸大威德（至）受持行誰經，修習何佛道。
X33n0628_p0402b23║後從誰成德？初從誰教發心？以初發後成，不得有
X33n0628_p0402b24║三人，故止用兩箇誰字。中間修道，自然歷覲多佛，
X33n0628_p0402c01║故連用何誰三字。△二、陳己及眾疑二：初、陳己疑，
X33n0628_p0402c02║二、陳眾疑。今初。
X33n0628_p0402c03║如是諸菩薩（至）忽然從地出，願說其因緣。
X33n0628_p0402c04║以此塞畟虗空之眾等覺輩，尚不能識一人，則諸
X33n0628_p0402c05║大士之本迹亦叵測矣。△二、陳眾疑。
X33n0628_p0402c06║今此之大會（至）無量德世尊。惟願決眾疑。
X33n0628_p0402c07║初六句會同所疑，後二句正請也。△二、他土眾疑。
X33n0628_p0402c08║爾時釋迦牟尼分身諸佛（至）汝等自當應是得聞。
X33n0628_p0402c09║答問之益，不在諸佛，故抑待釋尊。又釋尊一代近
X33n0628_p0402c10║跡，因此答問，玄秘方顯，故令待之。台家自此品初
X33n0628_p0402c11║至此文止，名本門序分，今並為流通所攝者，以此
X33n0628_p0402c12║上下文俱因召本眾持經決疑，乃有此問及答故。
X33n0628_p0402c13║△二、如來決答二：初、嘆勉安慰，二、正答所疑。初二：
X33n0628_p0402c14║初、長文，二、頌文。今初。
X33n0628_p0402c15║爾時釋迦牟尼佛（至）諸佛威猛大勢之力。
X33n0628_p0402c16║釋尊一代化儀，皆被近跡所覆，非藉此問弗顯，故
X33n0628_p0402c17║先贊其問。而又勉之以勿散亂、勿怠退、勿疑悔者，
X33n0628_p0402c18║如來果後，施化無量為邊；菩薩因修，未免聞罕不
X33n0628_p0402c19║疑，故勉之如此。如來神智二力，一言之歎不足以
X33n0628_p0402c20║盡之，故既曰師子奮迅，又足以威猛大勢，非如是
X33n0628_p0402c21║不能作廣大佛事。△二頌文。
X33n0628_p0402c22║爾時，世尊欲重宣此義，而說偈言：
X33n0628_p0402c23║當精進一心（至）如是今當說，汝等一心聽。
X33n0628_p0402c24║欲聞第一法，須住第一義諦，故云住忍善中。△二、
X33n0628_p0403a01║正答所疑二：初、長文，二、頌。文初五：初、答發心，二、答
X33n0628_p0403a02║住處，三、答修習，四、釋修習，五、釋住處。今初。
X33n0628_p0403a03║爾時，世尊說此偈已（至）調伏其心令發道意。
X33n0628_p0403a04║此去五科，皆略為開顯，令其動執生疑。此文顯諸
X33n0628_p0403a05║大士先皆凡夫，由釋尊成道後，始教發心，非由於
X33n0628_p0403a06║他人。△二、答住處。
X33n0628_p0403a07║此諸菩薩皆於是娑婆世界之下，此界虗空中住。
X33n0628_p0403a08║釋論以有底散三昧釋住處，言底者下也，散者空
X33n0628_p0403a09║也，應是以下方非非想之頂為此界之底，散即底
X33n0628_p0403a10║上之虗空，有即是堪忍之下邊，此正指出下方空
X33n0628_p0403a11║為所住處也。故行願云：或有依空及諸卉木而生
X33n0628_p0403a12║住者。△三、答修習
X33n0628_p0403a13║於諸經典讀誦、通利、思惟、分別、正憶念。
X33n0628_p0403a14║三慧，如文可知。古謂於經分別是修智，正憶念是
X33n0628_p0403a15║修斷。△四、釋修習。
X33n0628_p0403a16║阿逸多！是諸善男子等（至）勤行精進未曾休息。
X33n0628_p0403a17║以不樂在眾而樂靜處，成無諍行也。△五、釋住處。
X33n0628_p0403a18║亦不依止人天（至）一心精進求無上慧。
X33n0628_p0403a19║不依人天二邊，則顯身所依之空界，乃即中道之
X33n0628_p0403a20║妙空也。樂深智，顯觀所依之智也。諸佛之法，顯觀
X33n0628_p0403a21║所依之境也。共顯此菩薩若身若心久離散動，故
X33n0628_p0403a22║下云善入出住百千萬億三昧。△二、頌文五：初、發
X33n0628_p0403a23║心，二、依處，三、修住，四、總答，五、勸信。今初。
X33n0628_p0403a24║爾時，世尊欲重宣此義，而說偈言：
X33n0628_p0403b01║阿逸汝當知（至）悉是我所化，令發大道心。
X33n0628_p0403b02║上文但云得菩提已，化令發心，以未言在無數劫
X33n0628_p0403b03║前。或謂此是利根大乘，故得一生超證。今頌忽云
X33n0628_p0403b04║從無數劫來法會，不能不因此答，轉更生疑。△二、
X33n0628_p0403b05║依處。
X33n0628_p0403b06║此等是我子（至）捨大眾憒鬧，不樂多所說。
X33n0628_p0403b07║△三、修住
X33n0628_p0403b08║如是諸子等（至）說種種妙法其心無所畏。
X33n0628_p0403b09║上處中既不樂在眾，而又領多眷屬，今修中既不
X33n0628_p0403b10║樂多說，而又說種種妙法，何也？由勤行精進之人，
X33n0628_p0403b11║雖多亦靜，雖說非多，豈凡眾可比？△四、總答。
X33n0628_p0403b12║我於伽耶城（至）今皆住不退悉當得成佛。
X33n0628_p0403b13║總以一我字答盡數問，且云道後施化，悉當得佛，
X33n0628_p0403b14║而疑團更大湧矣。△五勸信。
X33n0628_p0403b15║我今說實語，汝等一心信，我從久遠來，教化是等眾。
X33n0628_p0403b16║△二、決執近教化疑二：初、大眾疑問，二、如來決答。
X33n0628_p0403b17║初二：初、疑，二、問。今初。
X33n0628_p0403b18║爾時彌勒菩薩摩訶薩（至）阿耨多羅三藐三菩提。
X33n0628_p0403b19║既曰伽耶樹下成道已，始教令發心，又如何云從
X33n0628_p0403b20║久遠教化？語殊矯亂，是以生疑。又或雖聞久遠之
X33n0628_p0403b21║說，由上云伽耶，云樹下成道，故仍忽久遠以為四
X33n0628_p0403b22║十。故下陳疑，但執於近，並不達開顯意。△二、問二：
X33n0628_p0403b23║初、長文，二、頌文。初二：初、陳疑，二、請決。初又三：初、舉
X33n0628_p0403b24║少時能化廣大難信疑，二、舉父少子老以況難信
X33n0628_p0403c01║疑，三、復舉難信之法以合喻。今初。
X33n0628_p0403c02║即白佛言：世尊（至）如此之事，世所難信。
X33n0628_p0403c03║初以道成之近，何能廣化深位多眾，此執近疑遠
X33n0628_p0403c04║也。言四十餘年者，以初二十但令除糞，次二十執
X33n0628_p0403c05║作家事，又今在法華，故合有四十餘也。世尊此大
X33n0628_p0403c06║下。執遠疑近也。妙樂云：結請中但舉難信者，託物
X33n0628_p0403c07║不信拒而擊佛，令必有答也。△二、舉父少子老以
X33n0628_p0403c08║況難信。
X33n0628_p0403c09║譬如有人色美髮黑（至）生育我等，是事難信。
X33n0628_p0403c10║以色美髮黑喻近成，百歲喻久修。雖老指少為父，
X33n0628_p0403c11║少指老為子，了不自疑。若令旁觀者，則不能信末，
X33n0628_p0403c12║故斷曰難信。△三、復舉難信之法以合喻。
X33n0628_p0403c13║佛亦如是，得道已來（至）乃能作此大功德事。
X33n0628_p0403c14║本會總被得道之近跡所覆，故皆於未久起疑。入
X33n0628_p0403c15║定有從散入，有從定入定之異。既曰無量百千萬
X33n0628_p0403c16║億三昧，豈得以二三局之。空生尊者尚能於一剎
X33n0628_p0403c17║那入四萬三昧，諸大士寧可思議。△二、請決二：初、
X33n0628_p0403c18║出請意，二、正請決。今初。
X33n0628_p0403c19║我等雖復信佛隨宜所說（至）而起破法罪業因緣。
X33n0628_p0403c20║初以現在之機，雖知佛語誠諦，因憑仰信，雖不敢
X33n0628_p0403c21║起疑，猶乏增進之益。若未來新發意人，聞而不信，
X33n0628_p0403c22║能不造破法罪耶。△二正請決。
X33n0628_p0403c23║唯然，世尊！願為解說（至）聞此事已亦不生疑。
X33n0628_p0403c24║△二、頌文三：初、頌執近疑遠，二、頌以喻合法，三、頌
X33n0628_p0404a01║決疑之益。今初。
X33n0628_p0404a02║爾時彌勒菩薩欲重宣此義，而說偈言：
X33n0628_p0404a03║佛昔從釋種（至）是事難思議，云何而可信。
X33n0628_p0404a04║△二、頌以喻合法。
X33n0628_p0404a05║佛得道甚近（至）為求佛道故於下空中住。
X33n0628_p0404a06║△三頌決疑之益。
X33n0628_p0404a07║我等從佛聞（至）教化令發心而住不退地。
X33n0628_p0404a08║請決意多重未來者，以未來人無能決故。
X33n0628_p0404a09║△二、如來決答。
X33n0628_p0404a10║如來壽量品第十六
X33n0628_p0404a11║如來之稱，是十號之一，乃十方三十諸佛出障圓
X33n0628_p0404a12║明之通號也。即含三身異義，則無所從來，亦無所
X33n0628_p0404a13║去，乃法身如來也。若以第一義諦名如，正覺名來，
X33n0628_p0404a14║乃報身如來也。若以乘如實道，來成正覺，此應身
X33n0628_p0404a15║如來也。壽量者，以此三中各有身恒之壽故。謂若
X33n0628_p0404a16║有始有終，長短萬差者，乃化身壽也。有始無終，是
X33n0628_p0404a17║報之量。法身之壽，則無始無終矣。合而言之，乃如
X33n0628_p0404a18║來之壽量，依主釋也。上即通義。若別明者，則以伽
X33n0628_p0404a19║耶生，雙林滅者，乃本師之化壽。經云：我本行菩薩
X33n0628_p0404a20║道時，所成壽命，乃報壽也。而常住不滅，乃法身壽
X33n0628_p0404a21║也。今之經宗，雖三身三壽，一一圓融，皆不可思議
X33n0628_p0404a22║之身與壽。而開近顯遠，則唯約所得之報壽，以決
X33n0628_p0404a23║其疑耳。問：三身十身，有優劣否？答：三之與十，皆數
X33n0628_p0404a24║之開合，原無異義。若約義相對，則三十有差。如四
X33n0628_p0404b01║經云：以三十二相，用莊嚴法身。此約理事無礙，說
X33n0628_p0404b02║三身圓現也。若華嚴八地，則以事事無礙，說十身
X33n0628_p0404b03║相作，則有差勝之別矣。問：台家判華嚴為兼別之
X33n0628_p0404b04║圓，若以四法界義校之，似不然者，何耶？答：以彼迷
X33n0628_p0404b05║地上一分行布義，未詳是寄位顯深之旨，乃作是
X33n0628_p0404b06║說。故大疏因沿襲彼迷作勝負觀者，釋經至或見
X33n0628_p0404b07║釋迦成佛道已經不可思議劫偈，但曰已經多劫，
X33n0628_p0404b08║不定始成，一點便已。至作鈔時，欲令知其源尾，方
X33n0628_p0404b09║明云所以。疏中牒既云已經多劫，不定始成者，遮
X33n0628_p0404b10║天台師之謬釋也。謂彼學者云：華嚴雖則玄妙，而
X33n0628_p0404b11║有二事不如法華：一、兼別義，是故不說聲聞作佛；
X33n0628_p0404b12║二、說如來始成正覺，不說本師壽量久成。故指出
X33n0628_p0404b13║此偈即是華嚴說久成處。（竊謂此偈既是菩薩所說，便為共知之壽，何用
X33n0628_p0404b14║開顯？）又彼以久成為本，始成為迹，而華嚴則以非古
X33n0628_p0404b15║非今以為其本。若就迹門，則能今能久。故生公云：
X33n0628_p0404b16║是以極設長壽，言伽耶是一。若伽耶是者，則伽耶
X33n0628_p0404b17║非復伽耶。伽耶既非，長安獨是乎？長短斯非，則所
X33n0628_p0404b18║以長短存焉。誠為妙悟。不說聲聞作佛者，約不共
X33n0628_p0404b19║義，既不厭捨，曾何棄之？況一成一切成，無一眾生
X33n0628_p0404b20║不具佛智，善須得意，勿襍釋經（文）。准此，既彼經亦
X33n0628_p0404b21║說久成及一切成，則純圓獨妙之稱，二經亦齊。第
X33n0628_p0404b22║二經詮體雖同，而用則有別，故華嚴以直體一乘
X33n0628_p0404b23║為一類，法身大士於能說人及所說法，無隱無顯，
X33n0628_p0404b24║直示法界緣起，稱性德相，是以廣談，事事無礙，餘
X33n0628_p0404c01║非所及。而今經則以破異一乘為化一類，由漸之
X33n0628_p0404c02║機，因最初不堪即聞大法，故於所說之法及能說
X33n0628_p0404c03║之人，始則覆其遠本，於一佛乘而作三說，今至成
X33n0628_p0404c04║熟位，乃會三歸一，開其近跡，而餘亦非所及。是故
X33n0628_p0404c05║今承上文，於所說法既經開顯，則應於能說人約
X33n0628_p0404c06║壽量以顯遠本，而拂近成之跡，故此品來。問：前云
X33n0628_p0404c07║本跡雖殊，其揆是一，何判壽量入流通耶？答：經不
X33n0628_p0404c08║云乎：如來所以出，為說佛慧故。而壽量乃因為流
X33n0628_p0404c09║通。佛慧者，決疑而說，是故釋尊一入寶塔，即便唱
X33n0628_p0404c10║滅，求人付囑，雖以流通為所急，而流通者乃佛慧
X33n0628_p0404c11║也。△文二：初、如來正說，二、聞說功德。初四：初、三誡
X33n0628_p0404c12║四請，二、重誡聽說，三、牒現近跡，四、示成久遠。今
X33n0628_p0404c13║初。
X33n0628_p0404c14║爾時佛告諸菩薩（至）我等當信受佛語。
X33n0628_p0404c15║在昔皆隨他意說、隨他意語，今欲隨自意說、隨自
X33n0628_p0404c16║意語，發久成之秘，決近謂之迹，故先慇懃再三誡
X33n0628_p0404c17║勉，令發深信，祇領誠諦，為開勝解。△二、重誡聽說。
X33n0628_p0404c18║爾時世尊知諸菩薩（至）如來秘密神通之力。
X33n0628_p0404c19║秘密神通，乃用大也。報化二身，是此用隨染緣所
X33n0628_p0404c20║現者。今欲顯即用之體大叵測，故約即體之用大，
X33n0628_p0404c21║先歎神通之秘密，使悟現覲之佛身，真應相融，延
X33n0628_p0404c22║促無礙，正不可作真應促延觀。由非因位所能知，
X33n0628_p0404c23║故曰如來秘密神通之力。△三、牒現近跡。
X33n0628_p0404c24║一切世間天人（至）得阿耨多羅三藐三菩提。
X33n0628_p0405a01║法會不知如來以秘密神通覆其遠本，致令身世
X33n0628_p0405a02║俱迷，決不悟今佛非今佛，伽耶非伽耶，是故雙牒
X33n0628_p0405a03║現跡而為開發。△四、示成久遠二：初、長文，二、頌文。
X33n0628_p0405a04║初二：初、總顯久遠，正破近執；二、別顯方便，令知秘
X33n0628_p0405a05║密。初三：初、直示久遠，二、喻顯久遠，三、分明宣示。
X33n0628_p0405a06║今初。
X33n0628_p0405a07║然，善男子！我實成佛已來（至）百千萬億那由他劫。
X33n0628_p0405a08║此正以久成誠諦之語，而決近成之疑也。前科之
X33n0628_p0405a09║誡，誡勿疑此言。下文之喻，喻其成來之久。則法會
X33n0628_p0405a10║執近成之疑，可以袪矣。然論說此經之佛，雖三身
X33n0628_p0405a11║與三壽俱融，若克論開顯，則應各有所指。以所開
X33n0628_p0405a12║者，正屬化身，而拂伽耶近成之跡。其所顯者，則正
X33n0628_p0405a13║屬於報，以顯道成之久。故曰：我實成佛已久。蓋指
X33n0628_p0405a14║最初以始合本，萬行初圓，四智剏滿之報體言也。
X33n0628_p0405a15║何也？以法身無初可示故，化身無遠可顯故。△二、
X33n0628_p0405a16║喻顯久遠。
X33n0628_p0405a17║譬如五百千萬億（至）如是諸世界無量無邊。
X33n0628_p0405a18║上云甚大久遠，未審何如？今且作喻，直舉下塵被
X33n0628_p0405a19║點之界為問。彌勒下答中，以具世間有漏慧者，皆
X33n0628_p0405a20║不足言知。但舉凡具出世無漏智人，及有窮因之
X33n0628_p0405a21║大智者，亦不足以知此俗諦之多數。以等覺人猶
X33n0628_p0405a22║未離見相，故不能顯照一切。△三、分明宣示
X33n0628_p0405a23║爾時佛告大菩薩眾（至）阿僧祇國導利眾生。
X33n0628_p0405a24║上止舉被點之界，已不能知。今復增出未被點者，
X33n0628_p0405b01║更不能知矣。況復將此二者，盡抹為塵，此塵之數，
X33n0628_p0405b02║如何說知。又況所歷之壽，更過此數百千萬億耶。
X33n0628_p0405b03║此上皆約得報之後，所有之壽，已與法界量齊。至
X33n0628_p0405b04║為菩薩時，修因所感之壽，尚未言及，亦未享用。故
X33n0628_p0405b05║知此中，俱約報壽，以顯遠本也。自從下，由上雖明
X33n0628_p0405b06║久遠，未審居於何地，故指常住娑婆及餘國土。則
X33n0628_p0405b07║今日之迹居，猶是本所成道之處。但德薄人便見
X33n0628_p0405b08║被燒，其種善者不但不見，亦復不聞。此則娑婆外
X33n0628_p0405b09║無淨土，而淨土外亦無娑婆矣。△二、別顯方便令
X33n0628_p0405b10║知秘密二：初、明如來本來不滅，二、明方便非滅示
X33n0628_p0405b11║滅。初三：初、示方便，二、明佛事不虗，三、結成不滅。初
X33n0628_p0405b12║二：初、總示，二、別示。今初。
X33n0628_p0405b13║諸善男子！於是中間（至）能令眾生發歡喜心。
X33n0628_p0405b14║上決近疑雖竟，復恐疑曰：般若經說釋尊過去世
X33n0628_p0405b15║曾作善慧仙人，於燃燈佛所得成佛記，方歷二僧
X33n0628_p0405b16║祗，位在八地，隨復入滅，此何說耶？今為拂曰：此皆
X33n0628_p0405b17║果後垂化所現之方便也。諸善男子！若有下，示感
X33n0628_p0405b18║應方便也。先明能感世尊現量用事，而言觀根者，
X33n0628_p0405b19║亦隨順語也。又觀根是法眼，今以佛眼圓具五眼
X33n0628_p0405b20║之用，故以佛字該之。來至我所，即九界冥叩之感。
X33n0628_p0405b21║隨所應度，即以無私普應之真我，而為現九界之
X33n0628_p0405b22║身以度之。復有種種召體之名字，及身恒之壽量，
X33n0628_p0405b23║有大有小，此皆非生示生也。亦復下。此明應以非
X33n0628_p0405b24║滅示滅得度脫者。又以下。明於上生滅二際內，以
X33n0628_p0405c01║種種方便說種種法，而皆權實隱顯不可思議。要
X33n0628_p0405c02║之此等方便，不過欲令眾生先得歡喜悉檀，漸漸
X33n0628_p0405c03║引入佛慧也。△二、別示。
X33n0628_p0405c04║諸善男子！如來見諸眾生（至）令入佛道，作如是說。
X33n0628_p0405c05║上科總明遍應九界，此下別約鈍根而示以八相
X33n0628_p0405c06║之近成。然我下正拂此現前近成之跡，結成久遠
X33n0628_p0405c07║為眾決疑，所謂開顯也。據此則文外影出利根人
X33n0628_p0405c08║恒得見佛，如華嚴之無煩開顯矣。△二、明佛事不
X33n0628_p0405c09║虗三：初、直示不虗，二、徵示明見，三、所作不虗。今
X33n0628_p0405c10║初。
X33n0628_p0405c11║諸善男子如來所演經典（至）諸所言說皆實不虗。
X33n0628_p0405c12║此明於上現身成道後，所說之經典，皆能有益也。
X33n0628_p0405c13║謂或以因緣，說自他本生之身迹。或以身相，示現
X33n0628_p0405c14║自他之身。或以事業，指示此是自他身之所作。凡
X33n0628_p0405c15║所言說，皆實不虗。△二、徵示明見。
X33n0628_p0405c16║所以者何如來如實（至）如來明見無有錯謬。
X33n0628_p0405c17║以如來具足如實妙智，始能所作不虗。蓋真如隨
X33n0628_p0405c18║緣，現三界狂華之相，而令九界翳眼，各有所見。唯
X33n0628_p0405c19║如來圓證其體，得以淨眼而見實境。故三界之相，
X33n0628_p0405c20║即是實相。既無生死，誰復涅槃？又既無退失菩提
X33n0628_p0405c21║心者，則亦無發心求出離者。因修既無退出，果中
X33n0628_p0405c22║何有住世之佛及滅度者？又此退出生滅諸相，於
X33n0628_p0405c23║實相體中求之，毫無所有，故非實。離此體外，別求
X33n0628_p0405c24║隨緣之相，又不可得，故非虗。以有隨緣義故，非同
X33n0628_p0406a01║二乘所見之一如。以有不變義故，非同五趣所見
X33n0628_p0406a02║之隔異。惟其不同三界所見之二邊，始能以中道
X33n0628_p0406a03║妙智，具見三界隨緣之相。如斯等事，我皆徹其底
X33n0628_p0406a04║蘊，無有錯謬。何為錯謬？以不能如實知真如法一
X33n0628_p0406a05║故，則見退出等狂亂華相。△三、所作不虗
X33n0628_p0406a06║以諸眾生有種種性（至）所作佛事未曾暫廢。
X33n0628_p0406a07║先明能感之緣。以諸眾生於先世有種種習所成
X33n0628_p0406a08║之性，而發現前種種之樂欲，使身口七支作種種
X33n0628_p0406a09║之業行，復於前境分劑上安立種種憶想分別，是
X33n0628_p0406a10║為能感。欲令下，明隨感而應令生善根。然此應感
X33n0628_p0406a11║之教及所作之事，自成佛來熾然勇健未曾暫廢。
X33n0628_p0406a12║問：據七支所作之業，應有善惡之分。善者可以言
X33n0628_p0406a13║感，而惡何可言感？答：如見眾生欲造重罪，當墮無
X33n0628_p0406a14║間，無異方便救拔，須斷彼命，自墮地獄，令彼脫苦，
X33n0628_p0406a15║豈非感耶？△三、結成不滅。
X33n0628_p0406a16║如是我成佛已來（至）今猶未盡復倍上數。
X33n0628_p0406a17║如是下。先總結三身之壽。謂所證之如既無始無
X33n0628_p0406a18║終，故能證之智亦得冥契不異，何有始終？此法之
X33n0628_p0406a19║不滅也。若如因智顯，似有初起，實無終窮，此報之
X33n0628_p0406a20║不滅也。若稱體大用隨緣所現之化，於翳眼中似
X33n0628_p0406a21║有起滅，以相即性故亦得常住不滅。諸善下。復對
X33n0628_p0406a22║現身別結報之常住，再決所疑。謂我自入住來，所
X33n0628_p0406a23║得壽命猶倍上數，而況道後稱真，所得者安有涯
X33n0628_p0406a24║耶？所以作此結者，以諸聲聞曾認樹下成道之身
X33n0628_p0406b01║便為報體，次經般若等會淘汰，進知樹下是化，而
X33n0628_p0406b02║報體尚在色究竟。及聞今經，始悟三一圓融，體用
X33n0628_p0406b03║遍週之旨，得知現前乃即化之法報，故涅槃以常
X33n0628_p0406b04║與無常作二鳥雙游之喻。△二、明方便非滅示滅
X33n0628_p0406b05║二：初、正明，二、喻顯。初二：初、標示方便，二、徵釋所以。
X33n0628_p0406b06║今初。
X33n0628_p0406b07║然今非實滅度（至）以是方便教化眾生。
X33n0628_p0406b08║今因開顯，令入佛慧，得知佛身常住。須知前於入
X33n0628_p0406b09║塔時唱滅者，此方便也。然此方便，正所以警悟眾
X33n0628_p0406b10║生也。故如來於十恩中，有第九示滅生善恩。謂若
X33n0628_p0406b11║如來久住於世，薄德之人不生難遭之想，是以示
X33n0628_p0406b12║滅，令心戀慕，便種善根。此即正為佛世結緣人及
X33n0628_p0406b13║未來眾生，約化身唱滅，令其生善也。古注三身皆
X33n0628_p0406b14║有唱滅義，不知有何利益。△二、徵釋所以二：初、約
X33n0628_p0406b15║久住反釋，二、約難遭順釋。今初。
X33n0628_p0406b16║所以者何若佛久住於世（至）難遭之想恭敬之心。
X33n0628_p0406b17║德薄者，雖值佛世亦不種善，以致後世墮在貧賤，
X33n0628_p0406b18║見五欲境深生貪著，入於三倒網中。若見下，謂若
X33n0628_p0406b19║不唱滅，不獨無益而且有損，甚之反起憍恣不生
X33n0628_p0406b20║敬仰。三倒者，謂憶即心顛倒，是根塵相對所起者，
X33n0628_p0406b21║為羣妄之源，建立種種分別故。想即想顛倒，謂由
X33n0628_p0406b22║不了六塵過患能害善根，妄於境緣安立分劑，起
X33n0628_p0406b23║諸顛倒故。妄見即見顛倒，謂眼是諸見之本，以不
X33n0628_p0406b24║了所緣如幻，執斷執常而生邪倒故。△二、約難遭
X33n0628_p0406c01║順釋。
X33n0628_p0406c02║是故如來以方便說（至）雖不實滅而言滅度。
X33n0628_p0406c03║夫法身週普，用本恒常，故令妙化難思，地湧叵測。
X33n0628_p0406c04║是故法眼清明者，見毗藍生、雙樹滅，皆即體之妙
X33n0628_p0406c05║應。悟知釋尊本來不滅，今為翳障未除者，應以唱
X33n0628_p0406c06║滅方便，警令生善。言難可遇，殊不易值。縱過無量
X33n0628_p0406c07║百千劫之久，尚有得見、不得見者之別。是故下，結
X33n0628_p0406c08║成唱滅本意。△二、喻顯三：初、標法，二、立喻，三、結合。
X33n0628_p0406c09║今初。
X33n0628_p0406c10║又，善男子！諸佛如來法皆如是，為度眾生皆實不虗。
X33n0628_p0406c11║引同諸佛者，顯此唱滅方便，非自我創，乃化五濁
X33n0628_p0406c12║之程規也。△二、立喻四：初、良醫他往，二、良醫示滅，
X33n0628_p0406c13║三、良醫不滅，四、良醫無妄。今初。
X33n0628_p0406c14║譬如良醫智慧聰達（至）以有事緣遠至餘國。
X33n0628_p0406c15║良醫喻佛子，喻眾生之已受化者。醫稱良者，由內
X33n0628_p0406c16║有睿智，外達經權，知藥知病，如佛有權實二智，知
X33n0628_p0406c17║機知法也。其人下。以三乘根約數之多少，以明子
X33n0628_p0406c18║義之親踈，則以十數配菩薩，二十配緣覺，百數配
X33n0628_p0406c19║聲聞。若配三因，則以無緣慈等視大地如子，此以
X33n0628_p0406c20║正因可言百也。若約昔曾聞法未生解者，可以二
X33n0628_p0406c21║十配緣因。若以過去世曾飲法乳，始而生解發心，
X33n0628_p0406c22║既而退大，此具了因人可以十配。今但總舉。以有
X33n0628_p0406c23║下，如他方緣熟示生，而於此土則見薪盡火滅。△
X33n0628_p0406c24║二、良醫示滅六：初、諸子飲毒，二、父來歸家，三、諸子
X33n0628_p0407a01║求救，四、良醫與藥，五、服否有異，六、方便示滅。今
X33n0628_p0407a02║初。
X33n0628_p0407a03║諸子於後飲它毒藥，藥發悶亂，宛轉於地。
X33n0628_p0407a04║於後飲毒，自因求飲而飲，以致藥發。如佛滅後，妄
X33n0628_p0407a05║受邪法，倍增輪轉者。△二父來歸家。
X33n0628_p0407a06║是時，其父還來歸家。
X33n0628_p0407a07║父之歸來，因子誤服毒藥。如佛見諸眾生深入邪
X33n0628_p0407a08║見，皆因邪求所致，是以更關大悲，乃為現身。竊謂
X33n0628_p0407a09║所秉之教，雖有邪正，其厭苦求出之心，則無有二，
X33n0628_p0407a10║是故邪求亦資正感。故佛出世，最先所度諸大弟
X33n0628_p0407a11║子，多從邪外中來。△三、諸子求救。
X33n0628_p0407a12║諸子飲毒或失本心（至）願見救療更賜壽命。
X33n0628_p0407a13║求救如機宜叩聖，飲毒如信受邪法者。然有利鈍
X33n0628_p0407a14║二根，鈍即失心者，以深著虗妄法故，熟脫之益，尚
X33n0628_p0407a15║在未來。利即不失心，現得益者，二人雖同見色相，
X33n0628_p0407a16║而並不知法報邊際，故曰遙見而皆能發心隨喜，
X33n0628_p0407a17║請轉法輪，即得度因緣也。△四、良醫與藥。
X33n0628_p0407a18║父見子等苦惱如是（至）速除苦惱無復眾患。
X33n0628_p0407a19║佛世諸子於未奉佛前秉邪增苦，今既奉佛，是故
X33n0628_p0407a20║世尊遵古為說令其度苦。經方如化儀，藥草如化
X33n0628_p0407a21║法，色香味如教中所詮之戒定慧，能伏能斷也。初
X33n0628_p0407a22║擣如斷分別起，次篩如斷俱生起，和合如真智證
X33n0628_p0407a23║理。冥契不分而作下，即作證勸修意。△五服否有
X33n0628_p0407a24║異。
X33n0628_p0407b01║其諸子中不失心者（至）於此好色香藥而謂不美。
X33n0628_p0407b02║服藥者，如昔退了因，今得值佛復起了因。速出生
X33n0628_p0407b03║死者，所謂佛種從緣起也。不服藥者，如宿具緣因，
X33n0628_p0407b04║今雖值佛反起憍恣。仍不奉教者，故興如來唱滅
X33n0628_p0407b05║之歎。△六、方便示滅。
X33n0628_p0407b06║父作是念此子可慜（至）遣使還告：汝父已死。
X33n0628_p0407b07║佛世眾生，雖以緣因值佛，而為三毒所中，不能發
X33n0628_p0407b08║起了因，仍成結緣。故勞世尊先以唱滅警之，次以
X33n0628_p0407b09║示滅拔之，令種善於今生，熟脫於後世。衰老如化
X33n0628_p0407b10║期之將畢，死至如當入滅，留藥如遺教，還告如四
X33n0628_p0407b11║依，菩薩奉顧命弘法也。△三、良醫不滅二：初、諸子
X33n0628_p0407b12║病愈，二、良醫復現。今初。
X33n0628_p0407b13║是時諸子聞父背喪（至）即取服之，毒病皆愈。
X33n0628_p0407b14║眾生見佛入滅無恃，是以發心修行，以為能感作
X33n0628_p0407b15║未來佛之當機矣。則示滅佛事，正為未來眾生作
X33n0628_p0407b16║得度緣，為能感因，此佛事之不虗也。△二、良醫復
X33n0628_p0407b17║現。
X33n0628_p0407b18║其父聞子悉以得差，尋便來歸，咸使見之。
X33n0628_p0407b19║得差，即能感現身之因已成也。見之之見，乃了如
X33n0628_p0407b20║來常住不滅之智也。然由歸而後見，與斷煩惱，悟
X33n0628_p0407b21║真常，其旨一也。此則前科病愈，約能感而咸見，亦
X33n0628_p0407b22║可作斷惑言。△四、良醫無妄。
X33n0628_p0407b23║諸善男子，於意云何（至）虗妄罪不？不也，世尊。
X33n0628_p0407b24║此科專為如來於無生中示生，無滅中示滅，似屬
X33n0628_p0407c01║虗妄可議。故藉良醫之他往還歸一喻，不獨發明
X33n0628_p0407c02║現世益物不虗，且并顯過未二世亦如今日以空
X33n0628_p0407c03║華佛事令諸眾生實得饒益，則三世益物不虗之
X33n0628_p0407c04║旨俱溢於言外矣。是故前標云為度眾生皆實不
X33n0628_p0407c05║虗，今結中復以虗妄為問也。△三、結合。
X33n0628_p0407c06║佛言我亦如是（至）如法說我虗妄過者。
X33n0628_p0407c07║△二、頌文二：初、總明久遠，二、別顯方便。今初。
X33n0628_p0407c08║爾時，世尊欲重宣此義，而說偈言：
X33n0628_p0407c09║自我得佛來（至）令入於佛道爾來無量劫。
X33n0628_p0407c10║以無量二字貫於百千等上者，正顯此數非佛罔
X33n0628_p0407c11║測，兼示所化尚入於佛道，其能度人安可測量？△
X33n0628_p0407c12║二、別顯方便二：初、常住不滅，二、非滅示滅。初二：初、
X33n0628_p0407c13║總標，二、釋成。今初。
X33n0628_p0407c14║為度眾生故，方便現涅槃，而實不滅度，常住此說法。
X33n0628_p0407c15║言常住此者，如來八自在我中，其第四明現無量
X33n0628_p0407c16║類常居一土者，謂如來雖為眾生現眾類之身，而
X33n0628_p0407c17║所居常在一處自在無礙。經云：如來之心安住不
X33n0628_p0407c18║動，而能隨類現無量形。又云：如來之身常住一土，
X33n0628_p0407c19║而令他土一切悉見。△二、釋成。
X33n0628_p0407c20║我常住於此（至）常在靈鷲山及餘諸住處。
X33n0628_p0407c21║承上應有。問言：既常住，此何以不見？故釋云：我雖
X33n0628_p0407c22║常住，而以神通力令顛倒者雖近不見。眾見下，別
X33n0628_p0407c23║約三世皆滅，應感似有存沒之相，而實常住不滅。
X33n0628_p0407c24║初二偈明過去之感。時我下，偈半，初半以非生示
X33n0628_p0408a01║生應之，次偈說壽談常也。餘國下，偈半，明他土感
X33n0628_p0408a02║成，此方應卸也。我見下，偈半，明示滅因緣，復成未
X33n0628_p0408a03║來之感與應。神通下。結成常住不滅。於靈鷲言常
X33n0628_p0408a04║住，於餘處言及者，與華嚴不離菩提樹而上昇忉
X33n0628_p0408a05║利等處意同。問：如來用大既稱體遍週法界，眾生
X33n0628_p0408a06║何以有見佛、不見佛之別？答：用大是起動門，必待
X33n0628_p0408a07║感而後現，故有見否，非不起門之體大可比。△二、
X33n0628_p0408a08║非滅示滅二：初、約處顯常，二、喻成不虗。初二：初、別
X33n0628_p0408a09║見劫盡，二、罪福不同。今初。
X33n0628_p0408a10║眾生見劫盡（至）憂怖諸苦惱，如是悉充滿。
X33n0628_p0408a11║此下別顯依報者，由終實門中性相無礙依正一
X33n0628_p0408a12║如，故說正則隱顯一致，言依則起滅難思。前於長
X33n0628_p0408a13║文雖已約正顯常，而未發明所依之土亦復染淨
X33n0628_p0408a14║同源，不離一處即有一存一滅，滅雖不俱起必同
X33n0628_p0408a15║處，故今別為不知生滅去來本如來藏者，顯示周
X33n0628_p0408a16║圓不動妙土常存之旨。初以半偈明劫燒難思。有
X33n0628_p0408a17║惡業者，但見火壞更不見有不壞，此被壞者乃變
X33n0628_p0408a18║化之粗相也。次二頌半明細存。存由二因：一約佛，
X33n0628_p0408a19║二善業。約佛者，則不離火處不獨無苦，且有自受
X33n0628_p0408a20║用之法樂，故曰我此土安隱。二約善業者，亦不離
X33n0628_p0408a21║火及自受用處，復有他受用及變化淨土，故曰天
X33n0628_p0408a22║人充滿眾生遊樂雨華供佛。又此細存處之聖者，
X33n0628_p0408a23║雖知當下有火，而了不見有火相，然亦有示同見
X33n0628_p0408a24║火相者，所謂存中無滅，以顯佛土真常依正之一
X33n0628_p0408b01║如也。△二、罪福不同
X33n0628_p0408b02║是諸罪眾生（至）久乃見佛者，為說佛難值。
X33n0628_p0408b03║初二偈申明以善惡二業為能感，則有不聞名及
X33n0628_p0408b04║皆得見者之別。後偈以初半為於善業中具了因
X33n0628_p0408b05║人說壽，下半為於善業中具緣因人說佛難值。△
X33n0628_p0408b06║二、喻顯不虗三：初、舉智勸信，二、略示喻相，三、結合
X33n0628_p0408b07║始終。今初。
X33n0628_p0408b08║我智力如是（至）當斷令永盡。佛語實不虗。
X33n0628_p0408b09║前云以諸神通力，今曰我智力，先後互舉者，正顯
X33n0628_p0408b10║種種秘密方便皆是神、智二力之所流出。又前云
X33n0628_p0408b11║我為菩薩時所成壽命未盡，今又云久修業所得，
X33n0628_p0408b12║此前後文皆約報壽以顯久成也。又諸地湧位雖
X33n0628_p0408b13║高，數雖廣，仍是果後之所化度，則修因時所度者，
X33n0628_p0408b14║愈不可測，故勸智者勿疑。△二、略示喻相。
X33n0628_p0408b15║如醫善方便，為治狂子故，實在而言死，無能說虗妄。
X33n0628_p0408b16║△結合始終。
X33n0628_p0408b17║我亦為世父（至）得入無上慧，速成就佛身。
X33n0628_p0408b18║每自作意：以何方便，令速成佛？正見倚閭之望，慇
X33n0628_p0408b19║甚切甚。△二、聞說功德。
X33n0628_p0408b20║分別功德品第十七
X33n0628_p0408b21║分別功德者，佛說壽時，靈山常隨，並會初雲集，多
X33n0628_p0408b22║寶隨來，分身侍者，海湧龍眾，地湧耆德，重重海會，
X33n0628_p0408b23║於一席內，一聆法音，即得塵勞頓歇，定慧開朗，悉
X33n0628_p0408b24║緣聞法之功，有得於心，故曰功德。復由益有淺深，
X33n0628_p0408c01║位有高下，非蒙佛說，何由而知？故須分別品初，以
X33n0628_p0408c02║能所合舉，故曰分別功德。問：何以聞壽之益，轉勝
X33n0628_p0408c03║於聞正說？答：聞正時，止知釋尊自鹿苑歷至今會，
X33n0628_p0408c04║始暢本懷，而所悟者，乃僅僅一化之事，故得益者，
X33n0628_p0408c05║不過三乘弟子。茲因聞壽，豁然廓悟，釋尊道成之
X33n0628_p0408c06║久，即大通覆講，燃燈得記，猶是中葉方便，且又進
X33n0628_p0408c07║了三身三壽圓融常住之旨，是以校前得益，為多
X33n0628_p0408c08║為勝。況諸大眾，自累劫來，並在如來數數示生，數
X33n0628_p0408c09║數示滅熏汰之內，是故一聞開顯，頓將疇昔善根，
X33n0628_p0408c10║俱時開發，故得益者，位臻等覺。人尚得以一四天
X33n0628_p0408c11║下塵數計，況得餘益者？問：聞壽之益，若以台家四
X33n0628_p0408c12║教判，則今所得，正屬於圓，若以吾宗校之，似屬終
X33n0628_p0408c13║實，仍須越頓，乃可稱圓，如何會通？答：若約證道言，
X33n0628_p0408c14║凡一登地，無論偏圓，悉皆平等，則二宗皆可會通。
X33n0628_p0408c15║惟於地前所秉之教，因言相之具缺，故教有權實，
X33n0628_p0408c16║以致發心有異，令所修之行，便有日劫相倍之別，
X33n0628_p0408c17║是以判教者，取意各別，則令兩宗有異，即不可會。
X33n0628_p0408c18║又若以今經校，圓中之言相稍缺，似不必會，而以
X33n0628_p0408c19║分屬於圓，則無不可會，然亦未免有後來者居上
X33n0628_p0408c20║之嘆。且如台家以一心三觀為圓，而吾宗則謂此
X33n0628_p0408c21║觀尚屬理事無礙，必去理言事，至事事無礙，乃為
X33n0628_p0408c22║至極。雖台家亦有言事事無礙處，特以未約六相、
X33n0628_p0408c23║十玄、緣起等義以發其奧，雖同名為圓，而義實別
X33n0628_p0408c24║也。問：教道差別？答：如本宗五教位次，統以觀道淺
X33n0628_p0409a01║深為能伏能斷，法界心性為所緣所證，而以二障
X33n0628_p0409a02║種現習氣，細分品數，以為所斷。但於小教，惟約生
X33n0628_p0409a03║空言，後之四教，並各依本教觀智增微，以顯陞進。
X33n0628_p0409a04║故始教中，頓往者，於三賢位中，但伏二障分別起；
X33n0628_p0409a05║漸往者，唯斷煩惱障，出界後，但聞有牛車之名，並
X33n0628_p0409a06║不上車。若終之初，住頓根者，即得永伏二障分別，
X33n0628_p0409a07║十方佛土隨願往生，得與始之初地同；漸者，或於
X33n0628_p0409a08║十信中伏彼法執現行，或於三賢漸次伏除。此之
X33n0628_p0409a09║二教，並依地位漸次修成，故名漸教。第四頓中，總
X33n0628_p0409a10║不說法相，唯辨真性，亦佛無不佛，無生無不生，即
X33n0628_p0409a11║心即佛，了無位次。近亦有於此頓中建立階差者，
X33n0628_p0409a12║頗悖頓旨矣。第五圓中，其所斷者，雖不異前，特由
X33n0628_p0409a13║所乘之觀法，既得圓融自在，遂將前教之行，布若
X33n0628_p0409a14║位、若行、若時、若能所斷，一併鎔融，遂得一多相即
X33n0628_p0409a15║相入，念劫互攝，事事無礙之果。復立三生，以顯速
X33n0628_p0409a16║證。於此三中，如地獄天以見聞生，一得蒙光，即登
X33n0628_p0409a17║十地；林中比丘以證入生，則道成言。下此二種人，
X33n0628_p0409a18║皆在十信最初一念發起上求心中，即得開發三
X33n0628_p0409a19║德秘藏，圓契一真，與普賢等，此並約行首信門實
X33n0628_p0409a20║義言也。三、解行中住滿成佛者，或以橫攝，或以豎
X33n0628_p0409a21║攝。若以發起上求義為正，以開發為兼，即約行布
X33n0628_p0409a22║當得圓極為言；若以開發三德等義為正，而兼前
X33n0628_p0409a23║發起，即以行本菩提心究竟具德言，此外更無別
X33n0628_p0409a24║佛。是知秉教行證，不可不先審其教與義也。問：圓
X33n0628_p0409b01║之初住與終之初住，皆現八相，於義還有差別否？
X33n0628_p0409b02║答：終之初住，於無佛世界現八相者，乃約行門示
X33n0628_p0409b03║現也。圓則有二：若住滿成佛，即是當位，以初攝後，
X33n0628_p0409b04║如善財於一生內遍歷諸位，此圓融不壞行布相
X33n0628_p0409b05║也；若究竟成佛，即異位相望，以初攝後，如龍女等，
X33n0628_p0409b06║此行布不礙圓融也。是故二住不可同日而語。問：
X33n0628_p0409b07║此下聞壽得補處人，與一生圓曠劫之果者何別？
X33n0628_p0409b08║答：證入處本無有二，若據教道施設，以未約德相
X33n0628_p0409b09║明十十無盡等義，應屬同教，即能同所引之同也，
X33n0628_p0409b10║則不得槩以增道損生，便抹殺此義，是故今經進
X33n0628_p0409b11║能類於圓頓。△文二：初、現前功德，二、滅後功德。初
X33n0628_p0409b12║二：初、增道發心，二、須㬰深信。初又二：初、如來說，二、
X33n0628_p0409b13║彌勒說。初又三：初、總敘，二、佛說，三、供贊。今初。
X33n0628_p0409b14║爾時大會聞佛說壽命劫數（至）得大饒益。
X33n0628_p0409b15║△二、佛說五：初、得無生忍，二、總持辨才，三、能轉法
X33n0628_p0409b16║輪，四、損生得果，五、發菩提心。今初。
X33n0628_p0409b17║於時世尊告彌勒菩薩（至）恒河沙眾生得無生法忍。
X33n0628_p0409b18║此下如來但據現前所得之益而為分別，總未暇
X33n0628_p0409b19║推其往因。今為略溯其源，更見經功之叵測。且如
X33n0628_p0409b20║得等覺果，餘有一生在者，人內不獨全是從小始
X33n0628_p0409b21║等教中來超登者，理應亦有乘急戒緩，從八難及
X33n0628_p0409b22║具縛凡夫中來者。何也？以聞壽之益，與見隨好之
X33n0628_p0409b23║益，無二無別故。則此下得無生忍者，內亦不獨全
X33n0628_p0409b24║從權淺之初信二信等來者，亦應有現發大心之
X33n0628_p0409c01║凡夫，及曾發大心尚在八難之流，同因聞壽勝功，
X33n0628_p0409c02║不須更歷十千，皆超入正定聚矣。以此二位推之，
X33n0628_p0409c03║則中間所明諸位，例可知耳。無生法忍者，謂於聞
X33n0628_p0409c04║壽時，頓悟生滅一如，不作二解，知一切法即心自
X33n0628_p0409c05║性。又知此心自性即一切法，則理現自心即心之
X33n0628_p0409c06║性，已備無邊之德。又初具後德，唯是慧境，因見性
X33n0628_p0409c07║成就智身，生如來家，是為信心成就入住之初相。
X33n0628_p0409c08║△二、總持辨才。
X33n0628_p0409c09║復有千倍菩薩摩訶薩（至）無量旋陀羅尼。
X33n0628_p0409c10║入十行人得聞持後，於一切語言諸法，耳之所聞
X33n0628_p0409c11║皆不忘失。復有下，入十向人，得決定無盡藏，演說
X33n0628_p0409c12║一切佛平等法，得無量旋。入初地者，能旋轉二障。
X33n0628_p0409c13║分別起者，并旋俱生分劑頭數，而開發三德秘藏
X33n0628_p0409c14║矣。△三、能轉法輪。
X33n0628_p0409c15║復有三千大千世界（至）能轉清淨法輪。
X33n0628_p0409c16║入第二地，轉不退輪；入第三地，轉清淨輪。△四、損
X33n0628_p0409c17║生得果
X33n0628_p0409c18║復有小千國土（至）阿耨多羅三藐三菩提。
X33n0628_p0409c19║入第四地八生得果，五地七生得，六地六生得，七
X33n0628_p0409c20║地五生，八地四生，九地三生，十地二生，等覺於金
X33n0628_p0409c21║剛後心一生得果。自初住至此，位位各破一品無
X33n0628_p0409c22║明，增明一分中道，最後更破一品微細生相，即入
X33n0628_p0409c23║妙覺，皆於位位中增圓妙道，損變易生也。△五、發
X33n0628_p0409c24║菩提心。
X33n0628_p0410a01║復有八世界微塵數眾生（至）三藐三菩提心。
X33n0628_p0410a02║此初發覺心，初入十信者，下得六根清淨人，應屬
X33n0628_p0410a03║此中。△三供贊。
X33n0628_p0410a04║佛說是諸菩薩摩訶薩（至）歌無量頌讚歎諸佛。
X33n0628_p0410a05║世尊為化此一類漸機，從久遠來，以大慈悲方便
X33n0628_p0410a06║熏淘。而於今生成熟位，仍須漸引。是以於能說之
X33n0628_p0410a07║身，先為隱勝現劣，乃可為實施權。復歷四十餘年，
X33n0628_p0410a08║直至今會，方吐本懷。故初以三週，開顯權實。次為
X33n0628_p0410a09║說壽，開近顯遠。俾進知現佛即報即法，本來常住。
X33n0628_p0410a10║而諸法會，乃得徹始徹終。深知世尊自塵劫來，於
X33n0628_p0410a11║所現之身，及所說之法，各有重重引接殊恩。縱身
X33n0628_p0410a12║為牀座，頂戴塵沙，何能報其少分。爰從清淨開解
X33n0628_p0410a13║心中，流出種種法供。以申斯須之敬，且盡此斯須
X33n0628_p0410a14║之心。△二、彌勒說三：初、時眾解喜，二、領佛所說，三、
X33n0628_p0410a15║述所供贊。今初。
X33n0628_p0410a16║爾時彌勒菩薩（至）合掌向佛。而說偈言：
X33n0628_p0410a17║佛說希有法（至）說得法利者歡喜充徧身。
X33n0628_p0410a18║末句之歡喜，因聞分別功德而生。△二、領佛所說。
X33n0628_p0410a19║或住不退地（至）多有所饒益如虗空無邊。
X33n0628_p0410a20║△三、述所供贊。
X33n0628_p0410a21║雨天曼陀羅（至）一切具善根以助無上心。
X33n0628_p0410a22║散諸佛，詠諸佛，供諸佛，一見佛，佛道同。一見諸佛，
X33n0628_p0410a23║即我佛也。△二、須㬰深信二：初、一念信解，二、深信
X33n0628_p0410a24║解相。初二：初、正明聞品，二、結況眾行。初二：初、長文，
X33n0628_p0410b01║二、頌文。今初。
X33n0628_p0410b02║爾時佛告彌勒菩薩（至）三菩提退者，無有是處。
X33n0628_p0410b03║上科所分別，乃宿植了因，今於佛世得熟脫者之
X33n0628_p0410b04║功德。此下乃分別宿植緣因，今方聞法開解，初得
X33n0628_p0410b05║了因者之功德。以此功德，相雖隱微，而能發起無
X33n0628_p0410b06║上之慧。非蒙世尊分別格量，何能自知珍重。則他
X33n0628_p0410b07║人聞之，亦不敢忽慢矣。初二句牒上所聞之法。而
X33n0628_p0410b08║言乃至者，意謂莫論預法會聞壽後能行證者，及
X33n0628_p0410b09║念念相續起信解者之功德，茲但約能生一念信
X33n0628_p0410b10║解人所成之德，試為校量之。然一念則顯非多念。
X33n0628_p0410b11║信解者，謂於會內得聞佛壽常住，便進悟自身既
X33n0628_p0410b12║具佛知佛見，亦應與諸佛等，一切眾生亦皆平等，
X33n0628_p0410b13║世出世間若依若正，皆與實相不相違背，卓然有
X33n0628_p0410b14║見，自信於心，全無疑惑，明解現前，不可引轉。此約
X33n0628_p0410b15║具縛凡夫得十信之初心言也。所得下，略舉所成
X33n0628_p0410b16║廣大之德。若有下，以於多劫廣行諸度所成之德，
X33n0628_p0410b17║與此一念信中所成之德，而校多少以顯超勝。唯
X33n0628_p0410b18║除般若者，以此妙信即是正慧故。言退則無是處
X33n0628_p0410b19║者，由究竟位中廣大功德，皆已在此一念中具足，
X33n0628_p0410b20║而為明信所持，又況為諸佛冥加所攝，故得不退。
X33n0628_p0410b21║△二、頌文二：初、頌能校量，二、申明具德。今初。
X33n0628_p0410b22║爾時，世尊欲重宣此義，而說偈言：
X33n0628_p0410b23║若人求佛慧（至）乃至一念信，其福過於彼。
X33n0628_p0410b24║△二、申明具德
X33n0628_p0410c01║若人悉無有（至）如是之人等於此無有疑。
X33n0628_p0410c02║此下申明能信之因由於具德。初一頌，初二句明
X33n0628_p0410c03║法器本淨。次二句，明器所貯之德以結前。其有下
X33n0628_p0410c04║一頌，正申明久修行人始能發此妙信，則顯淺行
X33n0628_p0410c05║人不能無疑矣。如是下三頌，明此人不獨具信，更
X33n0628_p0410c06║能發願思齊。若有下二頌，復申明能信之所以。由
X33n0628_p0410c07║具好樂正法之深心故，於世間法不起味著，有清
X33n0628_p0410c08║淨心故，無諂曲之直心故，始能生解，始能信而無
X33n0628_p0410c09║疑。所以重重申明者，以一念中能具難思之德，非
X33n0628_p0410c10║所易信故。△二、結況眾行二：初、舉略解一品之功
X33n0628_p0410c11║為能況，二、舉廣聞全經之德為所況。今初。
X33n0628_p0410c12║又，阿逸多！若有聞佛（至）能起如來無上之慧。
X33n0628_p0410c13║但以唯聞說壽能解言下，意趣之功尚得不退，發
X33n0628_p0410c14║起無上之慧，而況聞全經者，所成之德詎可思議？
X33n0628_p0410c15║故下科況出聞全者。△二、舉廣聞全經之德為所
X33n0628_p0410c16║況。
X33n0628_p0410c17║何況廣聞是經（至）無量無邊能生一切種智。
X33n0628_p0410c18║上舉少聞之德甚大者，正欲況出此科廣聞之德
X33n0628_p0410c19║愈大也。又況有能超廣聞，復具種種利他之德者。
X33n0628_p0410c20║前無上慧是根本智，屬自利。而種智乃即實之權，
X33n0628_p0410c21║兼二利矣。問：台家憑此數節立現在四信，今何直
X33n0628_p0410c22║廢合彼二、三兩信成一節結況耶？答：持明藏中唯
X33n0628_p0410c23║取於信，以是秘密故。而在顯教則信、解雙取，故以
X33n0628_p0410c24║言為所信，言下之趣為所解。前云深心須臾信，正
X33n0628_p0411a01║顯於一念中而有深心好樂，即是略解言趣處。若
X33n0628_p0411a02║以有說力釋言趣者，此利他益自在廣聞等句，後
X33n0628_p0411a03║方況出，何必太早？△二、深信解相二：初、即信名觀，
X33n0628_p0411a04║二、正示觀相。今初。
X33n0628_p0411a05║阿逸多！若善男子、善女人（至）其菩薩眾咸處其中。
X33n0628_p0411a06║此節更明若能深信者功德轉大，遂以所未有者
X33n0628_p0411a07║准為所有。謂若有人於聞我說壽時，不唯須㬰生
X33n0628_p0411a08║信，若更有能念念相續深信者，我知此人縱未能
X33n0628_p0411a09║依理起觀，即此深解明信心中所成之德，便可已
X33n0628_p0411a10║為見佛常住靈鷲莊嚴土內。以此妙心理本自具，
X33n0628_p0411a11║故可即信以名觀也。又須知說壽之時雖在變淨
X33n0628_p0411a12║土內，及唱散後仍是穢土，非因想成，而此淨相決
X33n0628_p0411a13║不能起也。△二、正示觀相。
X33n0628_p0411a14║若有能如是觀者，當知是為深信解相。
X33n0628_p0411a15║如是二字，乃重指上文，正顯觀相也。謂若有人，既
X33n0628_p0411a16║能念念深信，復能依教作觀，以至想成如上所說
X33n0628_p0411a17║之相，朗然在目，炳現於心，當知是為深信觀成，則
X33n0628_p0411a18║入菩薩十信位矣。上須㬰中明信及願，今深信中
X33n0628_p0411a19║明觀，此信願行三法具，而十信成六根淨矣。△二、
X33n0628_p0411a20║滅後功德二：初、長文，二、頌。文初五：初、起隨喜心，二、
X33n0628_p0411a21║況顯持誦，三、書持益他，四、兼行六度，五、諸善功德。
X33n0628_p0411a22║今初。
X33n0628_p0411a23║又復如來滅後若聞是經（至）當知已為深信解相。
X33n0628_p0411a24║上已分別佛前聞壽功德，此下復校如來滅後能
X33n0628_p0411b01║於此經發隨喜心及修六度者之功德，而有五種，
X33n0628_p0411b02║皆以後後勝前前以為校量。然此五中獨隨喜之
X33n0628_p0411b03║功為最劣，而特分為廣略兩項，其廣明處自在下
X33n0628_p0411b04║第六卷首。今文且略校直起隨喜心者之德，又須
X33n0628_p0411b05║知此隨喜心校前信心為劣，何亦准同佛世即信
X33n0628_p0411b06║名觀者耶？以佛滅後時世愈下善根愈弱，此經名
X33n0628_p0411b07║字尚難得聞，則能發隨喜心人非火內之蓮乎？又
X33n0628_p0411b08║信解相雖性本自具，非蒙世尊以不護之尊，重口
X33n0628_p0411b09║先為懸記加被，決難卒起說者，須得如來重重准
X33n0628_p0411b10║輕為重之意，其庶幾乎？下四節同有此意。△二、況
X33n0628_p0411b11║顯持誦。
X33n0628_p0411b12║何況讀誦受持之者（至）作是供養已。
X33n0628_p0411b13║此以上之隨喜，況出能受持讀誦者所成之德。又
X33n0628_p0411b14║即以此德，便准為頂戴如來，乃至供養舍利及眾
X33n0628_p0411b15║僧。何也？以經即法身故，受持者即同頂戴如來。經
X33n0628_p0411b16║是能詮，如塔能盛，故不須起事。塔實相是所詮，即
X33n0628_p0411b17║法身舍利，故不須安生身舍利。又經文能容第一
X33n0628_p0411b18║義僧，故不須供相從僧。廢事存理，所益弘多。△三
X33n0628_p0411b19║書持益他。
X33n0628_p0411b20║阿逸多！若我滅後（至）及造僧坊供養眾僧。
X33n0628_p0411b21║上以持誦自利，今復教他，則功兼二利，故校德勝
X33n0628_p0411b22║前。赤旃檀影，前是凡材；三十二等影，前數尚劣。我
X33n0628_p0411b23║及之我，約形像言。△四兼六度
X33n0628_p0411b24║況復有人能持是經（至）疾至一切種智。
X33n0628_p0411c01║理觀為正，事行為旁，故曰兼行。古謂初品至此，理
X33n0628_p0411c02║觀若熟，涉外不妨內，事資於道，如油多火猛，順流
X33n0628_p0411c03║揚帆，又加功力，其勢轉疾，運懷甚大，能以少施與
X33n0628_p0411c04║法界等，故德疾至。種智。△五、諸善功德二：初、明德，
X33n0628_p0411c05║二、勸供。今初。
X33n0628_p0411c06║若人讀誦受持是經（至）三藐三菩提坐道樹下。
X33n0628_p0411c07║此承上力，二諦將融，能知理為行本，行依理現，故
X33n0628_p0411c08║得在觀不廢事。行雖涉事，而內照恒存，六種妙德，
X33n0628_p0411c09║同資淨信。又雖生佛後，亦同前信，漸入銅輪。故云：
X33n0628_p0411c10║趣道塲，近菩提。又近菩提，即生如來家矣。然如來
X33n0628_p0411c11║家有二種：一是菩提心家，一是真如家。今近菩提，
X33n0628_p0411c12║乃正信將滿入住時也。△二勸供。
X33n0628_p0411c13║阿逸多！是善男子、善女人（至）皆應供養如佛之塔。
X33n0628_p0411c14║既能讀誦，復具諸善功德，則是福慧具足，即未來
X33n0628_p0411c15║佛。若知三世平等，則應於彼行住坐臥處，亦應起
X33n0628_p0411c16║塔，如供現佛法而興供養。△二、頌文三：初、奉持功
X33n0628_p0411c17║德，二、書持功德，三、總攝眾德。今初。
X33n0628_p0411c18║爾時，世尊欲重宣此義，而說偈言：
X33n0628_p0411c19║若我滅度後（至）經行及禪窟種種皆嚴好。
X33n0628_p0411c20║不先頌隨喜者，以影在六卷初，欲廣顯也。△二書
X33n0628_p0411c21║持功德。
X33n0628_p0411c22║若有信解心（至）如虗空無邊，其福亦如是。
X33n0628_p0411c23║△三、總攝眾德二：初、明德，二、勸供。今初。
X33n0628_p0411c24║況復持此經（至）若能行是行，功德不可量。
X33n0628_p0412a01║△二勸供。
X33n0628_p0412a02║若見此法師（至）常在於其中經行及坐臥。
X33n0628_p0412a03║持經佛子，若肯惠然住此地中，則同我佛於此受
X33n0628_p0412a04║用無異矣。
X33n0628_p0412a05║
X33n0628_p0412a06║妙法蓮華經科拾卷第五