X33n0628_p0412a07║
X33n0628_p0412a08║
X33n0628_p0412a09║妙法蓮華經科拾卷第六
X33n0628_p0412a10║
X33n0628_p0412a11║姚秦三藏法師　鳩摩羅什奉　詔譯
X33n0628_p0412a12║西蜀沙門　佛閑勖𠁼大師　立科
X33n0628_p0412a13║門人　智一雪墩　拾遺
X33n0628_p0412a14║△五廣說功德二。初隨喜功德。二法師功德。今
X33n0628_p0412a15║初。
X33n0628_p0412a16║隨喜功德品第十八
X33n0628_p0412a17║上分別品中，止約現世親聞如來壽量者之益，以
X33n0628_p0412a18║顯其勝。其於如來滅後，在此經中，有能發一念隨
X33n0628_p0412a19║喜者之德，尚未廣說。故前品之末，校量五種人所
X33n0628_p0412a20║得之益時，但以校過後四人之德。其最初隨喜者，
X33n0628_p0412a21║所有之福，雖已略說，若不藉喻廣為申明，則人多
X33n0628_p0412a22║忽略。故此品來，言隨喜者，謂如來滅後，於說法處，
X33n0628_p0412a23║偶有人來，一聞法句，一念攝心，大生歡喜，能隨說
X33n0628_p0412a24║者之意，無有違逆，故名隨喜。問：下所校者，乃第五
X33n0628_p0412b01║十人一念之善，何以便勝普度凡品，皆證聖果之
X33n0628_p0412b02║福？答：華嚴云：此經不落餘眾生手。應知此能得見
X33n0628_p0412b03║聞人，已於千萬佛所，種諸善根，方於此經，能生實
X33n0628_p0412b04║信，乃至一念。今經何獨不然？況此一念，從真流故，
X33n0628_p0412b05║還契於真。雖名曰一，而已得同海之一滴，便有不
X33n0628_p0412b06║竭之德，具百川之味矣。故所得福，齊佛所知。△文
X33n0628_p0412b07║二：初、彌勒問，二、如來答。今初。
X33n0628_p0412b08║爾時彌勒菩薩摩訶薩（至）若能隨喜者，為得幾所福。
X33n0628_p0412b09║此隨喜之微因，正可忽略。而勞慈氏罔問四依，返
X33n0628_p0412b10║以此事啟問者，正見此經功德叵測，末世於此法
X33n0628_p0412b11║中即起隨喜心者之福，尚非等覺人不能問，如來
X33n0628_p0412b12║不能答，不能盡知，則四依之德愈不可窺矣。△二、
X33n0628_p0412b13║如來答二：初、長文，二、頌文。初三：初、正答，二、兼示，三、
X33n0628_p0412b14║結況。初二：初、舉第五十人，二、逆況第一人。初二：初、
X33n0628_p0412b15║轉教至五十人，二、校量最後劣者。今初。
X33n0628_p0412b16║爾時佛告彌勒菩薩（至）如是展轉至第五十。
X33n0628_p0412b17║經將最初親在法會隨喜人所有之福，且置勿論，
X33n0628_p0412b18║但將展轉隨喜至第五十人所得之福，返拈出校
X33n0628_p0412b19║量者，正見至微尠善，尚不可測，而況於他。△二、校
X33n0628_p0412b20║量最後劣者二：初、舉人誡聽，二、示大施主。今初。
X33n0628_p0412b21║阿逸多！其第五十（至）我今說之，汝當善聽。
X33n0628_p0412b22║恐視一念隨喜之福為可忽，訝度凡登聖之功為
X33n0628_p0412b23║最大。倘聞此一校，轉勝於彼，豈弗驚疑？故先誡之。
X33n0628_p0412b24║△二、示大施主三：初、廣施財法，二、結問功大，三、實
X33n0628_p0412c01║對甚多。今初。
X33n0628_p0412c02║若四百萬億阿僧祇世界（至）皆得自在具八解脫。
X33n0628_p0412c03║以四百萬界為所化之境，以十二類趣生為求福
X33n0628_p0412c04║之田。卵生者魚鳥龜蛇，胎生者人畜龍仙，濕生者
X33n0628_p0412c05║含蠢蠕動，化生者轉蛻飛行。有形者休咎精明，無
X33n0628_p0412c06║形者空散銷沉。有想者神鬼精靈，無想者精神化
X33n0628_p0412c07║為土木金石。非有想者如蒲盧，非無想者如土梟
X33n0628_p0412c08║等。有人求福，人即大施主，求福即施者之願也。隨
X33n0628_p0412c09║其下，先以財施之行滿願也。人人皆得滿閻浮之
X33n0628_p0412c10║七寶，明施之大。復滿八十年，明施之久，已是難能
X33n0628_p0412c11║之行。而作下。復以法施也。先念云：我固已娛其生，
X33n0628_p0412c12║烏能保其身？後倘不急以佛法拯接，縱有財施，亦
X33n0628_p0412c13║非所謂大施主也。爰為示教利喜，且於一時皆令
X33n0628_p0412c14║得出世果證。△二、結問功大。
X33n0628_p0412c15║於汝意云何？是大施主所得功德寧為多不？
X33n0628_p0412c16║△三、實對甚多。
X33n0628_p0412c17║彌勒白佛言世尊（至）筭數譬喻所不能知。
X33n0628_p0412c18║古謂先與世樂拔果苦，後與涅槃樂拔生死苦，此
X33n0628_p0412c19║是略舉梵福而為校量。若更廣說，滿閻浮提人福
X33n0628_p0412c20║不及西瞿耶尼一人，滿西瞿人福不及東弗婆提
X33n0628_p0412c21║一人，滿三天下人不及北鬱單越一人福，滿四天
X33n0628_p0412c22║下人不及一四天王福，四天王不及一帝釋，乃至
X33n0628_p0412c23║第六天不及一梵天福等，此後應倍倍上而校之。
X33n0628_p0412c24║今更模榻其意，滿界內人福不及小教一聖福，或
X33n0628_p0413a01║以滿大千小聖不及始教一初信人福，而始又不
X33n0628_p0413a02║及於終之破異一乘教內有隨喜一偈者之福，以
X33n0628_p0413a03║世不及出世故，又權淺法門悉從一實之所流故。
X33n0628_p0413a04║△二逆況最初一人
X33n0628_p0413a05║阿逸多！如是第五十人（至）阿僧祗不可得比。
X33n0628_p0413a06║此第五十人，乃五種人中初隨喜者之初心。恩未
X33n0628_p0413a07║及人而所獲之福，如來巧以喻說，令知迥超前之
X33n0628_p0413a08║大施。末於校量令人深敬處，乃正況出第一從法
X33n0628_p0413a09║會聞而隨喜者之福。以見難思，命意題品，正在於
X33n0628_p0413a10║此。△二、兼示三：初、往聽，二、分座，三、勸他。今初。
X33n0628_p0413a11║又，阿逸多！若人為是經故（至）珍寶輦輿及乘天宮。
X33n0628_p0413a12║轉身，即生報也。妙象，且約由往詣得聞之等流果
X33n0628_p0413a13║言也。△二分座
X33n0628_p0413a14║若復有人於講法處坐（至）若轉輪聖王所坐之處。
X33n0628_p0413a15║勸坐分座，先令彼身安，後得心安，乃可誠聽。不出
X33n0628_p0413a16║法會，便具二益。故於異熟果中，得享自益益他等
X33n0628_p0413a17║流之報。△三勸他。
X33n0628_p0413a18║阿逸多！若復有人（至）見佛聞法信受教誨。
X33n0628_p0413a19║初是自往，次是分座益人。然所益者，乃是彼之自
X33n0628_p0413a20║來。今則彼本無心，而求聞之心，全因我之勸發。則
X33n0628_p0413a21║總持之益，全在於我。故轉身得與總持聖人共生
X33n0628_p0413a22║一處。由以般若勸人，故得利根智慧之報。又此勸
X33n0628_p0413a23║音，必由口出。故口用之具，皆得清淨。要之三業六
X33n0628_p0413a24║根，皆不外於一身。故總示曰人相具足等。此得六
X33n0628_p0413b01║根清淨之前相。然皆約生報言。若法師品，則約現
X33n0628_p0413b02║報矣。△三、結況。
X33n0628_p0413b03║阿逸多！汝且觀是（至）為人分別如說修行。
X33n0628_p0413b04║△二、頌文五：初、隨喜，二、勸聽，三、故詣，四、令坐，五、結
X33n0628_p0413b05║況。今初。
X33n0628_p0413b06║爾時，世尊欲重宣此義，而說偈言：
X33n0628_p0413b07║若人於法會（至）何況於法會初聞隨喜者。
X33n0628_p0413b08║世尚如水沫之起滅無從，況住世者？若阿含經則
X33n0628_p0413b09║曰：世界初成時，由先注大雨，水沫久積，結成世界。
X33n0628_p0413b10║則水沫即世界矣。△二勸聽。
X33n0628_p0413b11║若有勸一人（至）優鉢華之香常從其口出。
X33n0628_p0413b12║△三故詣
X33n0628_p0413b13║若故詣僧坊（至）珍寶之輦輿及乘天宮殿。
X33n0628_p0413b14║△四令坐
X33n0628_p0413b15║若於講法處，勸人坐聽經，是福因緣得，釋梵轉輪座。
X33n0628_p0413b16║△五、結況。
X33n0628_p0413b17║何況一心聽，解說其義趣，如說而修行，其福不可限。
X33n0628_p0413b18║前四科皆約極淺劣者言，植厚德至此科始，況出
X33n0628_p0413b19║正意。△二法師功德二。初、正明，二、引證。今初。
X33n0628_p0413b20║法師功德品第十九
X33n0628_p0413b21║分別品末明五種人於佛滅後依經獲益，隨喜中
X33n0628_p0413b22║別二種功德，先直顯隨喜者之福大，次兼示中明
X33n0628_p0413b23║所感之異熟，可為入信之前相。今由前雖校量，而
X33n0628_p0413b24║未顯持經者之功甚疾甚速，能轉現報令六根不
X33n0628_p0413c01║須捨父母所生之身，即得清淨便入信位。又此持
X33n0628_p0413c02║者若望隨喜人，彼屬散心故得生報，此是專誠故
X33n0628_p0413c03║得現報。須知持者尚得現報，況解說者，又況兼正
X33n0628_p0413c04║行六度者，故此品來。問：前明五種人依經獲益，今
X33n0628_p0413c05║何獨約後四人稱法師耶？答：特由隨喜者初不以
X33n0628_p0413c06║法自師，又不以法師人，即前四九雖有轉教之功
X33n0628_p0413c07║亦屬偶遇，後之四人則不如是，故此四品得稱法
X33n0628_p0413c08║師。△文二：初、舉根總標，二、依次別釋。今初。
X33n0628_p0413c09║爾時佛告常精進菩薩（至）莊嚴六根皆令清淨。
X33n0628_p0413c10║告常精進者，顯持經人欲有所得，須先具一片恒
X33n0628_p0413c11║心以為其本，屏絕外緣，惟此一實，縱遇違緣，了法
X33n0628_p0413c12║如幻，不被所撓，惟進無退，其庶幾乎？故呼常精進
X33n0628_p0413c13║以告之，令受持者有所取則。六根皆約數顯者，如
X33n0628_p0413c14║楞嚴云：流變三疊，一十百千。夫一者何？即一心也。
X33n0628_p0413c15║流變者，謂由此一念心隨緣而成六根，便落三世
X33n0628_p0413c16║四方時處數內，故得約數增至千二及八百也。若
X33n0628_p0413c17║豎論者，即以三世為首，次對四方，由三世中各有
X33n0628_p0413c18║四方，故成十二。若橫論者，則以四方為首，由四方
X33n0628_p0413c19║中亦各有三世，其數亦止十二。故彼經云：三四四
X33n0628_p0413c20║三，宛轉十二。此是以一念心初疊成十二也。第二
X33n0628_p0413c21║更以四方中各具之三世為首，如將東方之三世
X33n0628_p0413c22║以一變十，便有三十，餘方亦如之，成百二矣。第三
X33n0628_p0413c23║復用百二，亦各以一變十，故得千二之數。此下名
X33n0628_p0413c24║數雖同彼經，須知顯義全別，以彼就染位中性具
X33n0628_p0414a01║之用名為功德故。然約性具，則各各圓滿一千二
X33n0628_p0414a02║百，由對境發用，有具有闕，故其言數則有多寡。今
X33n0628_p0414a03║以持經之功過於強勝，故得現轉父母所生之六
X33n0628_p0414a04║根，便得少分同於淨用，則指此名為功德，自屬修
X33n0628_p0414a05║生，此一不同也。又舉雖數同染位，及其顯用，則諸
X33n0628_p0414a06║根互用，此又不同也。△二、依次別釋六：初、眼根，二、
X33n0628_p0414a07║耳根，三、鼻根，四、舌根，五、身根，六、意根。今初。
X33n0628_p0414a08║是善男子善女人（至）欲重宣此義。而說偈言：
X33n0628_p0414a09║若於大眾中（至）雖未得天眼，肉眼力如是。
X33n0628_p0414a10║阿鼻云無間，又云無救。彌樓云光明，即七金山父
X33n0628_p0414a11║母所生。六根乃九種不淨所攝，而言清淨者，一憑
X33n0628_p0414a12║當教言，由世相皆常故。二因持經力勝，不俟修發
X33n0628_p0414a13║之法性生身方有五眼，即就現身便轉現報，故得
X33n0628_p0414a14║即染即淨，一眼之內便具五眼之用。如見大千內
X33n0628_p0414a15║外應名天眼，然校所見復過於彼。且如梵王報得
X33n0628_p0414a16║天眼，止見己界大千之外，則為風輪所障即不能
X33n0628_p0414a17║見，若在他界亦不能見，非所統故，非同分故。若三
X33n0628_p0414a18║乘人所有天眼，則隨其所在俱能得見，風輪自他
X33n0628_p0414a19║俱不能礙，但由道力淺深不等，故其所見亦有近
X33n0628_p0414a20║遠。又見業因緣，法眼也，其目甚清淨。慧眼，了知空
X33n0628_p0414a21║也，至一念中頓了色心性相，此佛眼少分之用也。
X33n0628_p0414a22║若論一根具五根之用，乃八自在我中一分相似
X33n0628_p0414a23║之德也。△二耳根
X33n0628_p0414a24║復次，常精進！若善男子（至）欲重宣此義。而說偈言：
X33n0628_p0414b01║父母所生耳（至）但用所生耳。功德已如是。
X33n0628_p0414b02║耳根亦具五耳之用，聞六道聲是肉天二耳，聞二
X33n0628_p0414b03║乘是慧耳，聞菩薩是法耳，聞佛是佛耳，一時互聞
X33n0628_p0414b04║似佛之圓耳矣。不壞即不謬也。其諸梵下，私謂鼻
X33n0628_p0414b05║舌二識二地已居，況諸上梵。今言聞者，殆約入禪
X33n0628_p0414b06║出禪之心聲也，或圓光成音也。以初禪中無段食
X33n0628_p0414b07║故，二禪已上分別依不起故。△三鼻根
X33n0628_p0414b08║復次，常精進！若善男子（至）欲重宣此義。而說偈言：
X33n0628_p0414b09║是人鼻清淨（至）而是持經者先得此鼻相。
X33n0628_p0414b10║香與臭，皆氣分之通稱。而世則以可意者名香，其
X33n0628_p0414b11║不可意者為臭矣。今經則通取之，如聞野牛水牛
X33n0628_p0414b12║等是也，以肉鼻。聞大千內外，天鼻也。不染不著，是
X33n0628_p0414b13║慧鼻。分別不錯，是法鼻。一時互聞，佛鼻也。顯互用，
X33n0628_p0414b14║則知物所在，眼用也。聞讀經說法，耳用也。知花果
X33n0628_p0414b15║實，舌用也。知出禪入禪，身用也。知染欲癡恚，心意
X33n0628_p0414b16║用也。又辨懷妊之成就不成就，則前有宿命明，後
X33n0628_p0414b17║有天眼明矣。知男女所念，更有他心智矣。知如法
X33n0628_p0414b18║修行，則近漏盡矣。未得無漏法生鼻者，顯雖未登
X33n0628_p0414b19║聖，而因持經勝力，即有妙用，正見其不思議處。須
X33n0628_p0414b20║曼那云：善攝意，其色黃兼白，極香，樹高三四丈，下
X33n0628_p0414b21║垂如蓋，須曼女生於中。闍提云：金錢花。末利云：鬘
X33n0628_p0414b22║花，堪作鬘故。波羅羅云：重生花。多摩羅䟦云：性無
X33n0628_p0414b23║垢。多伽羅云：根香，即木香樹也。波利質多羅云：圓
X33n0628_p0414b24║生樹，生於忉利天中，高百由旬，根入地五由旬，其
X33n0628_p0414c01║香逆風薰五十由旬，順風百由旬。拘鞞陀羅云：大
X33n0628_p0414c02║遊戲地樹香也。△四舌根
X33n0628_p0414c03║復次，常精進！若善男子（至）欲重宣此義。而說偈言：
X33n0628_p0414c04║是人舌根淨（至）常念而守護，或時為現身。
X33n0628_p0414c05║舌根合中取境亦具千二百功德者，楞嚴云：如舌
X33n0628_p0414c06║宣揚盡世間出世間智，言有方分理無窮盡，故不
X33n0628_p0414c07║止八百也。以深淨妙一頌乃四辨之一，謂此法師
X33n0628_p0414c08║能以諸法名字義理隨順殊方異語，令各得解生
X33n0628_p0414c09║喜，即辭無礙也。故五舌之用備於一辭矣。△五身
X33n0628_p0414c10║根
X33n0628_p0414c11║復次，常精進！若善男子（至）欲重宣此義。而說偈言：
X33n0628_p0414c12║若持法華者（至）以清淨常體一切於中現。
X33n0628_p0414c13║舊註謂世界所有，於身中現肉身用也。竊謂人間
X33n0628_p0414c14║之身，始名肉身。論此身之用，止能合中取境。非聖
X33n0628_p0414c15║人德相之身，不能自然照境現影。其有神力人，雖
X33n0628_p0414c16║亦能照現，而是業用凡夫，肉身何有現用。餘之四
X33n0628_p0414c17║身，皆不過以所現者名能現也。今以分段，即同無
X33n0628_p0414c18║漏者，正顯經功之匹測也。幸思之。△六意根
X33n0628_p0414c19║復次，常精進！若善男子（至）欲重宣此義。而說偈言：
X33n0628_p0414c20║是人意清淨（至）分別而說法。持法華經故。
X33n0628_p0414c21║聞一下。即華嚴一法門中無量門，無量千劫如是
X33n0628_p0414c22║說二句之義，因持經力故能由約而博也。若說下。
X33n0628_p0414c23║問：佛因舍利弗降伏撥無後世外道，聽比丘於一
X33n0628_p0414c24║日中分三時，以初中二時讀佛書，晚分讀外書，但
X33n0628_p0415a01║不許依其見解，故祇桓中有書院，此則由學方能
X33n0628_p0415a02║了達。今持經人何以不學便能知外，且令所說不
X33n0628_p0415a03║違實相耶？答：以所持文字即是實相，實相般若是
X33n0628_p0415a04║大總持門，世出世法莫不由此流出，故令橫說竪
X33n0628_p0415a05║說，得如五地聖人二諦融通雅合佛經。安住希有
X33n0628_p0415a06║地者。前云此經於無量國中乃至名字不可得聞，
X33n0628_p0415a07║何況得見受持讀誦，正顯此法之希有，故能持此
X33n0628_p0415a08║經者雖未得無漏意根，便得聖人之用，此則因持
X33n0628_p0415a09║希有法得住希有地耳。△二引證。
X33n0628_p0415a10║常不輕菩薩品第二十
X33n0628_p0415a11║品來者，由前文累言弘經之報，如曰轉身得與陀
X33n0628_p0415a12║羅尼菩薩共生一處，則生報也。又曰世世所生，見
X33n0628_p0415a13║佛聞法，則後報也。二事皆屬未來，信在可否，不須
X33n0628_p0415a14║引證。獨法師功德品所說六根清淨之報，俱就現
X33n0628_p0415a15║世而言。奈何得見現報者，甚覺寥寥，自是難信。是
X33n0628_p0415a16║故世尊即引自身因地曾得現報作證，以見希有，
X33n0628_p0415a17║而啟流通者敬慕之心，故此品來。品名不輕者，即
X33n0628_p0415a18║世尊因中，於未曾具聞法華前，內心止悟佛性平
X33n0628_p0415a19║等之理，外見平等不可輕之境，故以身口便修不
X33n0628_p0415a20║輕平等之行，所以逢人便拜，冲口便與授記。以未
X33n0628_p0415a21║聞無智人中，莫說此經之誡，及未得將之護之之
X33n0628_p0415a22║方便，故令增上慢人，因所修之行，而為立名，嘲之
X33n0628_p0415a23║曰常不輕。△文二：初、長文，二、頌。文初三：初、承前標
X33n0628_p0415a24║起，二、引古為證，三、結益勸持。今初。
X33n0628_p0415b01║爾時佛告得大勢菩薩（至）眼耳鼻舌身意清淨。
X33n0628_p0415b02║前說指法師品中，以一惡言毀呰持經人，其過尤
X33n0628_p0415b03║重於一劫罵佛之罪，向說指法師功德也。准此，則
X33n0628_p0415b04║知此品專為引證現報而來，非泛為三報言也。△
X33n0628_p0415b05║二、引古為證二：初、引略聞法華未得大益，二、明具
X33n0628_p0415b06║聞全經得大饒益。初二：初、總敘諸威音王正法、像
X33n0628_p0415b07║法，二、別敘常不輕由行得名。今初。
X33n0628_p0415b08║得大勢乃往古昔（至）有二萬億佛皆同一號。
X33n0628_p0415b09║有大神通力曰威，有樂說辨力曰音，有大善寂力
X33n0628_p0415b10║曰王，由此三業皆悉不護，故稱曰佛。△二、別敘常
X33n0628_p0415b11║不輕由行立名。
X33n0628_p0415b12║最初威音王如來（至）號之為常不輕。
X33n0628_p0415b13║前說信者毀者之功過，然未指示其事，今故點出。
X33n0628_p0415b14║最初下，點時。爾時下，點人。我深敬下，點行也。古謂
X33n0628_p0415b15║我深敬下二十四字，具述因果等，得正說之宏宗，
X33n0628_p0415b16║流通之妙益。是則是矣，但因常作是語，以致四眾
X33n0628_p0415b17║生嗔墮苦，固是大振塗毒，為下智種。若以此後數
X33n0628_p0415b18║處經文勘之，未免意有縱奪，言含抑揚。如云但行
X33n0628_p0415b19║禮拜，則惟攻事行矣。又曰不專讀誦，則尠諳弘通
X33n0628_p0415b20║法式矣。由因久行苦行，最後得具聞獲報，校之得
X33n0628_p0415b21║安樂行持經者之報，亦甚勞矣。故下章具聞科中，
X33n0628_p0415b22║不見更有說禮拜事處。詎非在前之行，咸由略聞
X33n0628_p0415b23║梗槩，罔識權宜，即向無智人中，便說此經，故令兩
X33n0628_p0415b24║家同遭無妄，寧不可慨。惟冀高明細玩經文，慎勿
X33n0628_p0415c01║是古非今，幸甚幸甚。或謂此說恐抑世尊之因行，
X33n0628_p0415c02║而不思前文云面佛罵佛一劫，不如以一惡言毀
X33n0628_p0415c03║呰讀誦者之罪更重，寧不抑果德耶。故今以略聞
X33n0628_p0415c04║具聞，分判二科以釋之。△二、具聞法華得大饒益
X33n0628_p0415c05║二：初、聞法得益，二、結會古今。今初。
X33n0628_p0415c06║是比丘臨欲終時（至）功德成就當得作佛。
X33n0628_p0415c07║佛意正引此文，為上六根清淨之證。雖云值燈明
X33n0628_p0415c08║得生報，值二千億佛得後報，然據結文正意，似特
X33n0628_p0415c09║為證現報而引耳。又若以具聞後，但云廣為人說，
X33n0628_p0415c10║與前但行禮拜處二文參看，其善行菩薩道與不
X33n0628_p0415c11║善行之意自見。△二、結會古今二：初、會不輕，二、會
X33n0628_p0415c12║四眾。今初。
X33n0628_p0415c13║得大勢！於意云何（至）疾得阿耨多羅三藐三菩提。
X33n0628_p0415c14║△二會四眾。
X33n0628_p0415c15║得大勢彼時四眾（至）三菩提不退轉者是。
X33n0628_p0415c16║地藏經佛囑地藏菩薩云：無令是諸眾生墮惡趣
X33n0628_p0415c17║中一日一夜，何況更落五無間地獄，動經千萬億
X33n0628_p0415c18║劫等。可以參看善行與不善行之旨矣。△三、結益
X33n0628_p0415c19║勸持。
X33n0628_p0415c20║得大勢當知是法華經（至）讀誦解說書寫是經。
X33n0628_p0415c21║結辭中，但勸行受持讀誦，即能速至菩提，並不勸
X33n0628_p0415c22║學逢人便拜與記。足知強以佛記聒人耳者，不足
X33n0628_p0415c23║貴也。△二、頌文二：初、引古為證，二、舉己勸持。今
X33n0628_p0415c24║初。
X33n0628_p0416a01║爾時，世尊欲重宣此義，而說偈言：
X33n0628_p0416a02║過去有佛號威音王（至）今於我前聽法者是。
X33n0628_p0416a03║著法者，不達諸法即是實相，橫計有無，是故才一
X33n0628_p0416a04║鼓唇即名牙，後轉成謗法。罪畢者，不輕宿世惡業
X33n0628_p0416a05║將熟應得之報，今由粗知禮拜持經之力，准以重
X33n0628_p0416a06║罪輕受，故致四眾輕賤捶打，令先世應墮惡道之
X33n0628_p0416a07║業則為消滅也。△二、舉己勸持。
X33n0628_p0416a08║我於前世勸是諸人（至）世世值佛疾成佛道。
X33n0628_p0416a09║△六、發願傳持五：初、神力勸持，二、神力付囑，三、大
X33n0628_p0416a10║眾領受，四、事畢唱散，五、時眾歡喜。今初。
X33n0628_p0416a11║如來神力品第二十一
X33n0628_p0416a12║此因本眾未涌之前，他方雲集，菩薩發願在此娑
X33n0628_p0416a13║婆弘經。世尊制止曰：我娑婆自有六萬恒沙菩薩，
X33n0628_p0416a14║於我滅後，在此弘經。故諸大士聞佛聲召，自下發
X33n0628_p0416a15║來。續因釋大眾不知諸大士來處之疑，乃為開近
X33n0628_p0416a16║顯遠，洞彰果德，勸持顯益。引證既竟，故諸大士發
X33n0628_p0416a17║願弘經，蓋遵召命也。今始為現希有神力，以固弘
X33n0628_p0416a18║通者之敬慕，令無別好。神力者，九界莫測之謂神，
X33n0628_p0416a19║無能制伏之謂力，然非過量大人則不能具，故曰
X33n0628_p0416a20║如來神力品。△文二：初、長文，二、頌文。初二：初、神力
X33n0628_p0416a21║表異，二、舉要付囑。初二：初、受命弘持，二、神力叵思。
X33n0628_p0416a22║今初。
X33n0628_p0416a23║爾時千世界微塵等（至）解說書寫而供養之。
X33n0628_p0416a24║世尊自入塔，即唱滅，求人付囑。今得諸大士奉命
X33n0628_p0416b01║益他，並自滿本願，則出世之能事畢矣。此段應另
X33n0628_p0416b02║作一大科，特以文字甚少，故不別開。△二、神力叵
X33n0628_p0416b03║思
X33n0628_p0416b04║爾時世尊於文殊師利等（至）通達無礙如一佛土。
X33n0628_p0416b05║所現神力，共有十種。今與舊說，略有開合。出廣長
X33n0628_p0416b06║至梵世，第一神力也。現此相者，證上所說，皆從誠
X33n0628_p0416b07║諦所流。世間福德人，多生不作妄語，尚得舌可至
X33n0628_p0416b08║鼻，況具此難思之相者。則其所說，彌可信矣。一切
X33n0628_p0416b09║毛孔下，第二、神力也。毛孔皆光者，顯前乃通身吐
X33n0628_p0416b10║露之說，即一字一句悉與實相無違，故得遍照。諸
X33n0628_p0416b11║佛亦現者，見道同也。下亦准此。釋迦下至百千歲，
X33n0628_p0416b12║第三、神力也。據常論時說法華及涅槃傳計八載，
X33n0628_p0416b13║今一現神時便謂百千，使非神力所為，何能延促
X33n0628_p0416b14║無礙？故今開出。然後還（至）十方界。第四第五二神
X33n0628_p0416b15║力也。初明謦欬有二義：一是通暢之相。若約近言，
X33n0628_p0416b16║則是世尊四十年前未吐之懷；約遠而言，則是塵
X33n0628_p0416b17║點劫前為欲調攝一類漸機之方便總未點破，今
X33n0628_p0416b18║皆全吐毫無底蘊，乃得有此通暢遍界之聲。彈指
X33n0628_p0416b19║聲亦遍者，乃第五神力也。彈指是隨喜之儀，由諸
X33n0628_p0416b20║大士現前得此真淨大法，能得將來二利大果，是
X33n0628_p0416b21║故彈指而為隨喜。地動神力第六。地係厚重無明
X33n0628_p0416b22║無始結業種子所發現行，最難搖撼，今由破障人
X33n0628_p0416b23║所發二聲互擊，故令震動。其中眾生（至）得未曾有。
X33n0628_p0416b24║第七神力者，眾生洞視不過分寸，今承神力得遠
X33n0628_p0416c01║瞻見。又此普見中應有會初退席及三變被移者，
X33n0628_p0416c02║由神力加被伏無緣慈，仝得遠見生喜，作未來得
X33n0628_p0416c03║度緣。此亦初揀後收意也。即時下神力第八。諸天
X33n0628_p0416c04║遠處他土，苟非神力攝持，渠且受樂不暇，安能向
X33n0628_p0416c05║空唱聲勸人？彼諸下，第九、神力也。彼即地居眾生，
X33n0628_p0416c06║因聞空聲方合掌稱名，縱未得覲亦種未來得度
X33n0628_p0416c07║之因。所興之供變成寶帳覆諸佛上者，不獨示將
X33n0628_p0416c08║來有由因趣果之兆，且示現前身雖遠心却能近
X33n0628_p0416c09║之。敬古以此段開為二種，今合為一。於時下，第十
X33n0628_p0416c10║神力也。三世四方各有分限，今由神力所加，一切
X33n0628_p0416c11║藩籬撤令無礙如一佛土，此即六根清淨得證圓
X33n0628_p0416c12║融寶覺依正一如之兆也。已上神力即地持經七
X33n0628_p0416c13║種無上中第六神力無上也。△二、舉要付囑。
X33n0628_p0416c14║爾時佛告上行等（至）諸佛於此而般涅槃。
X33n0628_p0416c15║等字，合該持品之眾，而不言者，以久被化，而該近
X33n0628_p0416c16║益者也。初明以希有神力，不能說盡。以要下，正舉
X33n0628_p0416c17║要也。一切法，即佛所有理行果法。自在神力，即化
X33n0628_p0416c18║物神通秘要之藏。即久而後說甚深之事，惟佛佛
X33n0628_p0416c19║始知，皆是此經宣顯。是故下。勸修也。所在下。勸供
X33n0628_p0416c20║也。凡所在處命起塔供養者，以法身從此生故。又
X33n0628_p0416c21║法身觀照文字三種般若，即三即一故。故令文字
X33n0628_p0416c22║外求少法不可得，況果性全不離乎因性。佛出世，
X33n0628_p0416c23║惟生處、得道處、轉法輪、般涅槃四處起塔，皆約生
X33n0628_p0416c24║身，故但有四；今約法身，故令所在皆應起塔供養。
X33n0628_p0417a01║△二、頌文二：初、頌神力，二、頌勸持。今初。
X33n0628_p0417a02║爾時，世尊欲重宣此義，而說偈言：
X33n0628_p0417a03║諸佛救世者（至）周聞十方國地皆六種動。
X33n0628_p0417a04║△二、頌勸持三：初、總標，二、別顯，三、結勸。今初。
X33n0628_p0417a05║以佛滅度後（至）如十方虗空不可得邊際。
X33n0628_p0417a06║人以法重故，蒙諸佛歎美。△二、別顯。
X33n0628_p0417a07║能持是經者（至）教無量菩薩畢竟住一乘。
X33n0628_p0417a08║初頌半以經卷是力持身攝，由一即一切，故持之
X33n0628_p0417a09║於心念，是則為已見本尊等。此約所持，准為能見，
X33n0628_p0417a10║自利剏成矣。次二頌復廣前德，准為見佛供佛令
X33n0628_p0417a11║佛生喜等功德，即含利他意，以顯能持者則具二
X33n0628_p0417a12║利妙德。諸佛下。約能持略頌四要，兼明得佛三密。
X33n0628_p0417a13║初明所得秘要，即意密。次三頌甚深事義，即得佛
X33n0628_p0417a14║口密以說法，慧光除無明暗也。斯人下。以身業威
X33n0628_p0417a15║儀教住一乘，乃身密也。△三、結勸。
X33n0628_p0417a16║是故有智者（至）是人於佛道決定無有疑。
X33n0628_p0417a17║由持經之心，能與妙法契合為因，故與當來所得
X33n0628_p0417a18║佛果，生決定心，無有疑惑。縱聞菩提廣大，萬行難
X33n0628_p0417a19║修，轉依難證，決不退屈。
X33n0628_p0417a20║△二神力付囑。
X33n0628_p0417a21║囑累品第二十二
X33n0628_p0417a22║前品，如來以希有神力勸持既竟，今從法座起，復
X33n0628_p0417a23║現神力而為囑付。囑付者，略如古云，囑是如來金
X33n0628_p0417a24║口所囑，累是菩薩丹心頂荷，乃以授受合論，故云
X33n0628_p0417b01║囑累。又如來躬從座起，申手摩頂，授以難得之法，
X33n0628_p0417b02║大眾曲躬合掌，如世尊勑，當具奉行，殷勤頂受，故
X33n0628_p0417b03║云囑付等。△文三：初、普遍付囑，二、舉佛釋成，三、委
X33n0628_p0417b04║示報恩。今初。
X33n0628_p0417b05║爾時釋迦牟尼佛（至）令一切眾生普得聞知。
X33n0628_p0417b06║世尊從多寶塔中法座起，現大神力，以一手遍摩
X33n0628_p0417b07║多人頂者，蓋緣將用口輪付囑，故以身輪先示妙
X33n0628_p0417b08║法流通之相而為加被，謂以不可思議方便妙用
X33n0628_p0417b09║之手，握諸法實相之印，而置於諸大士之頂，普令
X33n0628_p0417b10║其心如蓮華開，權實雙融，然後乃可弘通大法，而
X33n0628_p0417b11║使佛種不斷。又以一手於一時即遍摩眾頂者，乃
X33n0628_p0417b12║從即根本法之身輪，垂能同之業用，於所同內引
X33n0628_p0417b13║歸於圓，進證德相也。又佛手下垂，諸大士以頂上
X33n0628_p0417b14║承，固因果交徹之相，亦一多無礙門中事也。而作
X33n0628_p0417b15║下。正明付囑。告曰：我自曩劫修習是難得之法，今
X33n0628_p0417b16║以付囑汝等，汝等應當受持等。然付之以無上菩
X33n0628_p0417b17║提，而曰受持讀誦普得聞之，由無上菩提不在文
X33n0628_p0417b18║字般若外，此教之所以載理行果也。有定謂拈花
X33n0628_p0417b19║而付，正法眼藏惟在迦葉，何如此中付囑之為廣
X33n0628_p0417b20║大？△二、舉佛釋成。
X33n0628_p0417b21║所以者何如來有大慈悲（至）如來之法勿生慳恡。
X33n0628_p0417b22║徵辭謂眾生根行不一，何能普令聞之。如來下，即
X33n0628_p0417b23║舉佛為例以釋之。謂如來有大慈故，遇有智者則
X33n0628_p0417b24║為盡與，無諸慳恡速令受樂；有大悲故，值無智者
X33n0628_p0417c01║則念念拔濟，不生畏憚必令脫苦，然後等與佛慧。
X33n0628_p0417c02║佛之智慧即一切智，能知一切內法內名、外法外
X33n0628_p0417c03║名。如來智慧即道種智，能用諸佛一切道法發起
X33n0628_p0417c04║眾生一切善種。自然智慧即一切種智，謂由諸法
X33n0628_p0417c05║各各皆具天然內慧，以一種智知一切道及一切
X33n0628_p0417c06║種，由我能斷諸法中惡獨無所畏，故能以此三智
X33n0628_p0417c07║普與一切眾生。上是引例。汝等亦應下，正勸學佛
X33n0628_p0417c08║普令廣聞也。△三委示報恩。
X33n0628_p0417c09║於未來世若有善男子（至）則為已報諸佛之恩。
X33n0628_p0417c10║遇利根者則為直說佛慧，遇鈍根者須先引置餘
X33n0628_p0417c11║深法中然後開顯。言餘深者，望前小教能為破小
X33n0628_p0417c12║顯大曰深，未如今經直明佛慧而猶帶權說實曰
X33n0628_p0417c13║餘。若能如是引接，則為已報諸佛之恩矣。△三、大
X33n0628_p0417c14║眾領受。
X33n0628_p0417c15║時諸菩薩摩訶薩（至）唯然，世尊！願不有慮。
X33n0628_p0417c16║三反發聲奉勑者，答上三摩付囑之至意。世尊降
X33n0628_p0417c17║靈為化，一類由小之大之機。本致既暢，今又得人
X33n0628_p0417c18║流通矣。縱有餘蘊，不過捃拾而已。△四事畢唱散
X33n0628_p0417c19║爾時釋迦牟尼佛（至）多寶佛塔還可如故。
X33n0628_p0417c20║多寶為證經故來，今法事既畢，故令塔門仍閉。分
X33n0628_p0417c21║身為開塔故來，今事亦畢，故令還歸。而釋尊亦還
X33n0628_p0417c22║歸於靈鷲，故此經有二處三會之說。多寶佛塔，為
X33n0628_p0417c23║贊證諸大士弘通法式，雖閉塔門，尚未去歸。△五、
X33n0628_p0417c24║時眾歡喜。
X33n0628_p0418a01║說是語時，十方無量（至）聞佛所說，皆大歡喜。
X33n0628_p0418a02║言皆喜者，諸佛利他事畢故喜，大眾得聞希有法
X33n0628_p0418a03║故喜。而曰大喜者，果人此後無復餘事，因位定知
X33n0628_p0418a04║將來必得無上妙果，故皆大生歡喜。
X33n0628_p0418a05║△四、弘經軌式六：初、以苦行弘經，二、以往來弘經，
X33n0628_p0418a06║三、以普門弘經，四、以呪護弘經，五、以轉邪弘經，六、
X33n0628_p0418a07║以勸發弘經。今初。
X33n0628_p0418a08║藥王菩薩本事品第二十三
X33n0628_p0418a09║藥王以下，不區區在讀誦章句，始名弘經。何則，諸
X33n0628_p0418a10║大士久遠弘經，妙觀湛然。身口意等，即人即法，此
X33n0628_p0418a11║外毫無別法。名句文等，即法即人，此外亦無有人。
X33n0628_p0418a12║故宗鏡云，色法華，受想行識皆法華。惟其人法雙
X33n0628_p0418a13║融，舉一全收。故藥王等得以身輪之苦行，妙音得
X33n0628_p0418a14║以身業之來往，觀音得以普門圓照法界。直令火
X33n0628_p0418a15║宅化作清凉，俾奉此芳規者，拂彼塵勞，出在不久。
X33n0628_p0418a16║第恐戀宅諸魔，宮殿被摧，妒汝出界，損彼眷屬，僉
X33n0628_p0418a17║來生擾，便成退屈。故勞藥王勇施等諸大神王，同
X33n0628_p0418a18║以密呪護持，令不得便。此固外難蕩矣，復恐內障
X33n0628_p0418a19║相仍。倘一念有差，便如莊嚴王，萬善俱失。故古注
X33n0628_p0418a20║引莊嚴之往緣，經說知識之極接，警令轉邪，以掃
X33n0628_p0418a21║意地之微細。此則內外俱寂，惟弘通之是務。方感
X33n0628_p0418a22║普賢遙臨，請問四法，令得是經而結其局，齊赴道
X33n0628_p0418a23║場。今於芳規之初，先明苦行者，以娑婆國中，人多
X33n0628_p0418a24║獘惡，設不先忘身見，了苦如幻，雖擅多行，未輕與
X33n0628_p0418b01║議，是故首舉，使有仿效。△文四：初、菩薩請問，二、如
X33n0628_p0418b02║來解說，三、聞眾護益，四、古佛稱善。今初。
X33n0628_p0418b03║爾時宿王華菩薩（至）及此聲聞眾聞皆歡喜。
X33n0628_p0418b04║菩薩號宿王華者，宿乃星光所止之舍，宿中王即
X33n0628_p0418b05║月輪也。以能映奪眾星之光，故以王稱。華有結果
X33n0628_p0418b06║之能，合顯此菩薩能如宿王，破眾生長夜黑暗，更
X33n0628_p0418b07║賜清凉之妙行，為因而感果法也。藥王昔名星光，
X33n0628_p0418b08║因於尊者日藏前聞說佛慧，以雪山上藥供養眾
X33n0628_p0418b09║僧，誓曰：願我未來能治眾生身心兩病。舉世歡喜，
X33n0628_p0418b10║故號藥王。今欲明藥王本事，故假宿王華發問。問
X33n0628_p0418b11║意謂我聞藥王久持此經游化娑婆，而不知以何
X33n0628_p0418b12║身游。又此界中我見最重，於毫末內尚生貪著，而
X33n0628_p0418b13║況於身？大士為攝此輩，自有無量對治妙行，蕩彼
X33n0628_p0418b14║執情，願少解說，令諸聞者猛發亡身為法之志，而
X33n0628_p0418b15║以流通正法為急務。△二、如來解說二：初、說本事，
X33n0628_p0418b16║二、嘆妙經。初中三：初、本事，二、結會，三、勸修。初又二：
X33n0628_p0418b17║初、事佛聞法，二、得定修供。今初。
X33n0628_p0418b18║爾時佛告宿王華菩薩（至）諸聲聞眾說法華經。
X33n0628_p0418b19║既無女人，應皆一變化生一箭道者。須知彼中依
X33n0628_p0418b20║正，既總優於娑婆，何得以此校彼。乃以彼時之量，
X33n0628_p0418b21║而校彼時之數耳。以喜見為當機者，則喜見亦如
X33n0628_p0418b22║身子，皆由權入實之人也。△二、得定修供二：初、得
X33n0628_p0418b23║定，二、修供。今初。
X33n0628_p0418b24║是一切眾生喜見菩薩（至）得現一切色身三昧。
X33n0628_p0418c01║上為當機說法，今令頓證三昧。論此大士因地，多
X33n0628_p0418c02║從權小中信根成熟，方蒙彼佛開顯入住證實。特
X33n0628_p0418c03║緣經中自具頓超妙旨，所以不立僧祇，止消萬二
X33n0628_p0418c04║之修習，即斷現色不相應染，便登八地護色自在，
X33n0628_p0418c05║而得普現色身三昧，遂有內現外現，內外同時現
X33n0628_p0418c06║之妙用。問：何以知大士從權小來？答：以從聞經後，
X33n0628_p0418c07║始有所證，自與燃燈因妙光說法，互相激揚者不
X33n0628_p0418c08║同也。△二、修供二：初、現在供，二、未來供。初二：初、神
X33n0628_p0418c09║力供，二、燃身供。今初。
X33n0628_p0418c10║得此三昧已，心大歡喜（至）價直娑婆世界以供養佛。
X33n0628_p0418c11║由得生喜，溯源報恩，入定而雨者，由因斷染，於色
X33n0628_p0418c12║法中大得自在，故令所出花香，皆具實用，以為供
X33n0628_p0418c13║養。二十四銖為一兩，六銖乃一兩中四分之一也。
X33n0628_p0418c14║△二、燃身供三：初、然身，二、佛歎，三、供時。今初。
X33n0628_p0418c15║作是供養已，從三昧起，（至）八十億恒河沙世界。
X33n0628_p0418c16║不如身供者，由神力以身為所依，方有妙用，故以
X33n0628_p0418c17║根本作供，乃名上報。未供之前，於千二百歲中，服
X33n0628_p0418c18║香飲油者，以當下幻軀，未得即名法供。是以外藉
X33n0628_p0418c19║服飲之緣，內運定慧之力，共相薰淘，令十二處轉
X33n0628_p0418c20║為五分，否則不堪致敬。復又外以忍辱纏身，內以
X33n0628_p0418c21║弘通立願，乃從中道妙觀，發智慧火，自然其身，故
X33n0628_p0418c22║有妙光，照徹此彼恒沙國土。薰陸香樹，出大乘國，
X33n0628_p0418c23║葉似棠梨。兜樓婆，出鬼神國，此云香草，又云白茅
X33n0628_p0418c24║香。畢力迦，或云丁香膠，即白膠香也。△二、佛歎
X33n0628_p0419a01║其中諸佛同時讚言（至）作是語已而各默然。
X33n0628_p0419a02║問：弘經軌式甚多，何今先用苦行？答：由上安樂行
X33n0628_p0419a03║中，未暇言及，故苟不融會，終成別見，所以首舉。良
X33n0628_p0419a04║以苦樂二行，敵體相違，故喜見於得三昧後，欲攝
X33n0628_p0419a05║苦行，同名安樂，遂以然身之行，昭廓其式。否則弘
X33n0628_p0419a06║通行海，何獨乏此鴻波？思之。精進言真者，緣喜見
X33n0628_p0419a07║於然身時，內運妙觀，觀蘊界處，緣生如幻，人法俱
X33n0628_p0419a08║空，苦樂雙遣，當體即是實相，安住行處，惟進無退，
X33n0628_p0419a09║念念流入薩婆若海，故佛讚曰：是真精進。殊非不
X33n0628_p0419a10║達妙行無住者可比也。法言真供者，諸佛觀彼正
X33n0628_p0419a11║然身時，妙止湛然，於實際中，求覓能生此身顛倒
X33n0628_p0419a12║之因，及現前之生滅，未來之退轉，了不可得，三際
X33n0628_p0419a13║平等故，究竟如虗空故，遂令生身即同法身，能所
X33n0628_p0419a14║燒相，與能所供相，悉皆寂然，即人即法，頓成法供，
X33n0628_p0419a15║始蒙以真法供之贊，誠非國城妻子等供可及，最
X33n0628_p0419a16║為尊上。贊已默然者，正納受意也。然燒一行為小
X33n0628_p0419a17║乘律所嚴禁者，為欲具足僧寶尊重之相故，又以
X33n0628_p0419a18║未如大乘人知法如幻故。彼具縛凡夫正在苦中，
X33n0628_p0419a19║能所未亡，奚能以苦為法界？當其燒時，渠且忍苦
X33n0628_p0419a20║不遑，安能內運觀想而伸供養之誠？諸佛見之，正
X33n0628_p0419a21║愍其愚妄，更何贊之有哉？是以制止。△三、供時。
X33n0628_p0419a22║其身火然千二百歲，過是已後，其身乃盡。
X33n0628_p0419a23║五疊六根，各各性具千二百功德，故歷千二之久，
X33n0628_p0419a24║以伸供養。△二、未來供六：初、化生王家，二、自說本
X33n0628_p0419b01║事，三、復覲本佛，四、本佛付囑，五、奉命任持，六、然臂
X33n0628_p0419b02║供養。今初。
X33n0628_p0419b03║一切眾生喜見菩薩（至）結加趺坐忽然化生。
X33n0628_p0419b04║復來生於本國者，以上供之願猶未滿故，正見然
X33n0628_p0419b05║身之機猶未成熟得利益故。△二、自說本事。
X33n0628_p0419b06║即為其父而說偈言：
X33n0628_p0419b07║大王今當知（至）勤行大精進捨所愛之身。
X33n0628_p0419b08║經本六句，不得擅加後二句。△三、復覲本佛。
X33n0628_p0419b09║說是偈已而白父言（至）世尊猶故在世。
X33n0628_p0419b10║此供佛已，得陀羅尼，復聞多經，與前得三昧處，分
X33n0628_p0419b11║明是兩番聞經，兩番得益事。若不爾者，直使然身
X33n0628_p0419b12║法供，返成無益。故知此中我先供佛已一句，言雖
X33n0628_p0419b13║總指前生，而意則別要敘出。然身時於觀心中，感
X33n0628_p0419b14║得聞經得益事，以示於人，亦如不輕臨終，得虗空
X33n0628_p0419b15║開口事相等。此則然身之功，庶不唐捐，惟智者詳
X33n0628_p0419b16║之。況初得之三昧，屬色自在，今語言陀羅尼，似屬
X33n0628_p0419b17║心自在，居然有淺深之別。得解語言者，謂菩薩獲
X33n0628_p0419b18║大智慧，於大小乘一切道法，及世間種種語言文
X33n0628_p0419b19║字，悉能通達，照了無礙，是為道法無礙。又云：善能
X33n0628_p0419b20║宣說一切語言，於一字中，說一切字，了一切字，同
X33n0628_p0419b21║於一字。甄迦羅，乃俱舍六十大數中之第十六，頻
X33n0628_p0419b22║婆羅第十八，阿閦婆第二十數也。或云：那由它是
X33n0628_p0419b23║百萬億，甄迦羅是千千萬億，頻婆羅是百千千萬
X33n0628_p0419b24║億，阿閦婆是萬千千萬億。猶故在世者，知能感之
X33n0628_p0419c01║因，及應火之緣將盡，故發此問。△四、本佛付囑。
X33n0628_p0419c02║爾時日月淨明德佛（至）於夜後分入於涅槃。
X33n0628_p0419c03║以能化之佛法，及所化之依正，悉付與者。由喜見
X33n0628_p0419c04║仗持經力，德位並臻於諸人之上，乃堪付囑。託以
X33n0628_p0419c05║大事，溥被未來。△五奉命弘經。
X33n0628_p0419c06║爾時一切眾生喜見菩薩（至）垂諸幡蓋懸眾寶鈴。
X33n0628_p0419c07║應化之身法，應非滅現滅，正法眼清明，人之所熟
X33n0628_p0419c08║諳。而復示以悲戀者，欲令法會同生渴仰，深種善
X33n0628_p0419c09║根意也。瞻部在海，居妙高之南，故云海。此岸多出
X33n0628_p0419c10║旃檀，今積之為𧂐，𧂐是聚意。△六、然臂供養三：初、
X33n0628_p0419c11║供養益物，二、兩臂還復，三、地動眾喜。今初。
X33n0628_p0419c12║爾時一切眾生喜見菩薩（至）住現一切色身三昧。
X33n0628_p0419c13║誡一心念者，非一心即不能緣一乘境，亦不能引
X33n0628_p0419c14║三權同歸一實。住色身三昧，非歷七萬之久，亦不
X33n0628_p0419c15║能令念者之根至成熟故。△二、兩臂還復。
X33n0628_p0419c16║爾時諸菩薩天人（至）福德智慧淳厚所致。
X33n0628_p0419c17║心自在故，色逾自在，是故空塵隨乘願力，集還兩
X33n0628_p0419c18║臂。由斯下十二字，乃釋尊贊斷辭也。△三、地動眾
X33n0628_p0419c19║喜。
X33n0628_p0419c20║當爾之時三千大千世界（至）一切人天得未曾有。
X33n0628_p0419c21║△二、結會。
X33n0628_p0419c22║佛告宿王華菩薩（至）百千萬億那由它數。
X33n0628_p0419c23║△三勸修。
X33n0628_p0419c24║宿王華若有發心（至）諸珍寶物而供養者。
X33n0628_p0420a01║貪愛重者，拔一毛利天下，尚且不為，而況以身作
X33n0628_p0420a02║供？夫欲作此供者，必須真知妙法難逢，多生罕遇，
X33n0628_p0420a03║身受為招苦之本，頃歸無常，方可作此捨身微因，
X33n0628_p0420a04║而求常樂之果。△二、嘆妙經二：初、嘆全經，二、嘆本
X33n0628_p0420a05║品。初中三：初、能持人勝，二、所持法勝，三、例示多福。
X33n0628_p0420a06║今初。
X33n0628_p0420a07║若復有人以七寶（至）一四句偈其福最多。
X33n0628_p0420a08║廣多七寶，非尋常物。四皆聖者，非尋常人。能供所
X33n0628_p0420a09║供，可名極尊極貴。而所得福，不及持一偈轉勝者，
X33n0628_p0420a10║以財不及法也。蓋法是聖師，能生能養，能成能榮
X33n0628_p0420a11║故。今以人能弘道故，先嘆人勝。△二、所持法勝二：
X33n0628_p0420a12║初、顯體，二、顯用。今初。
X33n0628_p0420a13║宿王華譬如一切（至）亦復如是諸經中王。
X33n0628_p0420a14║此下十番，約喻用顯此經體勝。初、約大海，謂川流
X33n0628_p0420a15║江河，並皆淺小，不及海之深大。如此妙經，校諸大
X33n0628_p0420a16║乘，不惟破小，且能深徹底蘊，橫該俗諦，不違實相。
X33n0628_p0420a17║二、約須彌，謂土黑諸山，體皆卑微，故令須彌在上。
X33n0628_p0420a18║如餘諸經，詮理多含未伸，今則一極唱高，迥出眾
X33n0628_p0420a19║典之上。三、約月天，謂星光雖眾，惟被一月奪彩顯
X33n0628_p0420a20║照。今校諸經所演，不止掩蔽權理，又能彰碩孤照。
X33n0628_p0420a21║四、約日天，謂大明麗天，諸暗盡破。能依此經作觀
X33n0628_p0420a22║者，校依餘經所發實智，不惟消爍我法重昏，即生
X33n0628_p0420a23║相積闇，亦並破矣。五、約輪王。謂諸國王，縱王羣黎，
X33n0628_p0420a24║不得稱聖。惟轉輪王，福相齊具，方堪稱仰。如諸大
X33n0628_p0420b01║乘，雖名說實，實體不足。今則純談實相，妙理圓滿，
X33n0628_p0420b02║而為眾典之所尊重。六約帝釋，謂地居諸天，雖名
X33n0628_p0420b03║天子，仍被帝釋所轄。如諸權乘，雖名為大，仍為此
X33n0628_p0420b04║經一實所統。七、約梵王，謂俗呼梵王是眾生父，此
X33n0628_p0420b05║經亦然，能生實智，為諸二乘及發心者之父。八、約
X33n0628_p0420b06║辟支，謂諸聲聞皆藉修斷證果，惟有辟支無師自
X33n0628_p0420b07║悟。彼果中所說及因位所說，未如此經不假方便。
X33n0628_p0420b08║但說無上者，遜揖居次。能持亦勝者，以所乘乘勝
X33n0628_p0420b09║故。九、約菩薩，謂二乘聖，未若菩薩二利兼優。校諸
X33n0628_p0420b10║教中，未如今經，不但開近，復能顯遠。十約法王，謂
X33n0628_p0420b11║佛尊稱諸法中王。如此妙經，於破小顯大法門，及
X33n0628_p0420b12║帶權說實，帶實明權，𠩋權贊實等法門中，若廢若
X33n0628_p0420b13║立，若開若顯，若會若歸，俱得自在，故得稱為諸經
X33n0628_p0420b14║中王。此上十節，以從下至上，從夜至晝，從地至天，
X33n0628_p0420b15║從凡至聖，從因至果，五對十隻，居然有次，井井不
X33n0628_p0420b16║紊。△二顯用。
X33n0628_p0420b17║宿王華此經能救（至）能解一切生死之縛。
X33n0628_p0420b18║先法，次喻。初中，一切眾生該盡九界，令離二死之
X33n0628_p0420b19║苦，復滿所願。如清下，更約喻以彰勝用。所以重重
X33n0628_p0420b20║引喻者，正見勝用無窮處。又以無緣悲，不因有求
X33n0628_p0420b21║拔苦；以同體慈，不負有感即與其樂。一切苦乃在
X33n0628_p0420b22║二死果中，病痛即果上之報，障縛即能感果之惑
X33n0628_p0420b23║業。△三、例示福多
X33n0628_p0420b24║若人得聞此法華經（至）所得功德亦復無量。
X33n0628_p0420c01║實相妙法，本超乎數，以人法不二，故持之者亦與
X33n0628_p0420c02║之等。佛智難籌者，甚言其大也。△二、嘆本品四：初、
X33n0628_p0420c03║通明聞者功德，二、別舉女人受持，三、例明隨喜贊
X33n0628_p0420c04║善，四、囑累一品流通。今初。
X33n0628_p0420c05║宿王華若有人（至）亦得無量無邊功德。
X33n0628_p0420c06║持此一品，所得之福，便如全持者，以藥王首用亡
X33n0628_p0420c07║身法式，而擴安樂妙行，俾達苦樂一揆，導物之功
X33n0628_p0420c08║甚鴻故也。△二、別舉女人受持。
X33n0628_p0420c09║若有女人（至）成就如是功德智慧之力。
X33n0628_p0420c10║別舉女子者，以愛不深不生娑婆，情不重不墮女
X33n0628_p0420c11║身。今於如來座下，而服聞經法藥，即得轉染成淨，
X33n0628_p0420c12║身心兩病皆除，更不復受女身。若如下，復言後五
X33n0628_p0420c13║百歲，以佛滅後，世逾下而障逾重，苟能於此受持，
X33n0628_p0420c14║身雖女流，猶勝雄猛丈夫。以在煩惱大海能翻身
X33n0628_p0420c15║故，故能捨此極苦極穢之身土，而得極樂極淨之
X33n0628_p0420c16║依正。固因法行之精專，更見經功匹測。不復下，謂
X33n0628_p0420c17║昔在娑婆，全以貪嗔諸垢為力，今則不更為所惱，
X33n0628_p0420c18║且令得通得忍得無漏法性之六根，俾六根之妙
X33n0628_p0420c19║用，過前所得之報百千萬倍。眼根既然，餘豈不爾。
X33n0628_p0420c20║言菩薩無與等者，私謂此指一類持餘經生淨者
X33n0628_p0420c21║言，非指舊住補出諸大士言也。△三、例明隨喜贊
X33n0628_p0420c22║善。
X33n0628_p0420c23║若有人聞是藥王菩薩（至）所得功德。如上所說。
X33n0628_p0420c24║身口皆香，得報於現世，乃轉染之前相也。△四囑
X33n0628_p0421a01║累一品流通
X33n0628_p0421a02║是故，宿王華！以此藥王菩薩（至）應當如是生恭敬心。
X33n0628_p0421a03║△三、聞眾獲益。
X33n0628_p0421a04║說是藥王菩薩（至）得解一切眾生語言陀羅尼。
X33n0628_p0421a05║語言即是心聲。諸大士雖得弘通法式，倘不先解
X33n0628_p0421a06║語言，則不識彼病源所在，藥將誰投。故因聞品之
X33n0628_p0421a07║力，先得用藥之訣。於游化時，自能契機契理矣。△
X33n0628_p0421a08║四、古佛稱善。
X33n0628_p0421a09║多寶如來於寶塔中（至）利益無量一切眾生。
X33n0628_p0421a10║諸菩薩現前所得之益，及未來世所得之益，皆因
X33n0628_p0421a11║一問而有，故感古佛連連贊善。
X33n0628_p0421a12║
X33n0628_p0421a13║妙法蓮華經科拾卷第六