X33n0628_p0421a14║
X33n0628_p0421a15║
X33n0628_p0421a16║妙法蓮華經科拾卷第七
X33n0628_p0421a17║
X33n0628_p0421a18║姚秦三藏法師　鳩摩羅什奉　詔譯
X33n0628_p0421a19║西蜀沙門　佛閑勖𠁼大師　立科
X33n0628_p0421a20║門人　智一雪墩　拾遺
X33n0628_p0421a21║△二以往來持經。
X33n0628_p0421a22║妙音菩薩來往品第二十四
X33n0628_p0421a23║品末結云：說是妙音菩薩來往品時，四萬二千天
X33n0628_p0421a24║子得無生忍等。則此菩薩以身業往來之威儀，能
X33n0628_p0421b01║令法會於見聞時得饒益處，便名持經法式。又於
X33n0628_p0421b02║四種攝事中示隨類形同事身，名為持經。又前品
X33n0628_p0421b03║以身輪之苦行持經，今則不但以身輪現隨類形，
X33n0628_p0421b04║更以身業之來往作流通無盡之軌範品，故次來
X33n0628_p0421b05║△文二：初、如來光照妙音，二、妙音來往益物。初二：
X33n0628_p0421b06║初、照國，二、照身。今初。
X33n0628_p0421b07║爾時釋迦牟尼佛（至）白毫光明徧照其國。
X33n0628_p0421b08║大人相者，乃指大人所有福報奇狀炳著處以名
X33n0628_p0421b09║相也。菩薩本行經佛為淨飯王略說相好云：佛生
X33n0628_p0421b10║人間，示同人相，故說三十二相；勝諸天故，說八十
X33n0628_p0421b11║種好；為諸菩薩說八萬四千諸妙相好、佛實相好。
X33n0628_p0421b12║我初成道，於寂滅道場為普賢、賢首諸大菩薩於
X33n0628_p0421b13║雜華經中已廣分別等。俱舍論說：輪王雖有三十
X33n0628_p0421b14║二相，而有三義不及於佛：一、處不正，二、相不圓，三、
X33n0628_p0421b15║不明了。為菩薩說八萬四千者，約果相明也。由因
X33n0628_p0421b16║中斷八萬四千煩惱，成八萬四千波羅蜜，獲八萬
X33n0628_p0421b17║四千相好。今經指三十二相中肉髻者，乃即法報
X33n0628_p0421b18║之化身，凡聖同見之佛相也。若校量者，善生經云：
X33n0628_p0421b19║一切世間福不及如來一毛功德，一切毛功德不
X33n0628_p0421b20║及一好功德，一切好不及一相，一切相不及白毫，
X33n0628_p0421b21║白毫復不及無見頂相。所有功德非無上士不能
X33n0628_p0421b22║具，故名大人相。然無見頂即是肉髻，故應持求見。
X33n0628_p0421b23║不能經初止放一光者，欲三乘人捨諸方便，直乘
X33n0628_p0421b24║一乘慧光以為成佛真因，而終趨於無上智光妙
X33n0628_p0421c01║果。茲欲顯持經妙因即徹無上果地，是以二光齊
X33n0628_p0421c02║放，用表果因交徹之相皆在妙音一種流通境內。
X33n0628_p0421c03║△二照身
X33n0628_p0421c04║爾時一切淨光莊嚴國中（至）釋迦牟尼佛光照其身。
X33n0628_p0421c05║此下敘能流通者，乃可雙被果因交徹之照。初明
X33n0628_p0421c06║值多佛，是得二嚴之由。而悉一句，顯慧深也。得妙
X33n0628_p0421c07║下，顯福廣也。古謂十六三昧即法華三昧之異名，
X33n0628_p0421c08║若果然者，何以結云得如是等百千三昧耶？明明
X33n0628_p0421c09║體異用別，方各用名以召之。又若是一，何必枚舉？
X33n0628_p0421c10║況更有法華三昧名亦雜於中耶？此下釋名，一本
X33n0628_p0421c11║智度論百八三昧名，下義釋之。但此彼名字略有
X33n0628_p0421c12║參差，而必[甚*勺]於甚相符者取之，並不敢雜以臆見。
X33n0628_p0421c13║如妙幢相三昧似彼畢幢相三昧（因其必定微妙，方顯尊勝），謂
X33n0628_p0421c14║菩薩住此三昧，則能決定持諸法幢，於諸三昧最
X33n0628_p0421c15║為尊勝，譬如大將得幢，表其尊大之相故。法華三
X33n0628_p0421c16║昧似彼攝諸法海三昧，謂菩薩住此三昧，則三乘
X33n0628_p0421c17║法皆攝入是三昧中，如一切眾流皆歸於海故。淨
X33n0628_p0421c18║德三昧似淨妙華三昧，謂菩薩住此三昧，於諸三
X33n0628_p0421c19║昧中開功德華以自莊嚴，如樹華開樹自莊嚴故。
X33n0628_p0421c20║宿王戲三昧似滿月三昧，謂菩薩住是三昧，則淨
X33n0628_p0421c21║光具足滅愛恚等火（自在滅障即游戲意），清凉功德利益眾
X33n0628_p0421c22║生，譬如秋月圓滿破暗清凉可樂故。無緣三昧似
X33n0628_p0421c23║無心三昧，謂菩薩住此三昧，則心心數法悉皆不
X33n0628_p0421c24║行。智印三昧似寶印三昧，謂菩薩住此三昧，於一
X33n0628_p0422a01║切三昧悉能印證，然諸寶中法寶為最，今世後世
X33n0628_p0422a02║乃至涅槃，能為利益解一切眾生。語言三昧似入
X33n0628_p0422a03║辨才三昧，謂菩薩住是三昧，則能辨說一切三昧，
X33n0628_p0422a04║悉知眾生語言次第及經書名字等。集一切功德
X33n0628_p0422a05║三昧似集諸功德三昧，謂菩薩住此三昧，則能修
X33n0628_p0422a06║集一切善根功德，初夜後夜無有休息，譬如日月
X33n0628_p0422a07║運行不停。清淨三昧似寶斷三昧，謂菩薩住此三
X33n0628_p0422a08║昧，則能斷除一切三昧諸垢，如有真寶能治諸寶
X33n0628_p0422a09║令得潔淨。禪通游戲三昧似師子游戲三昧，謂菩
X33n0628_p0422a10║薩住此三昧，於一切三昧中出入遲速皆得自在，
X33n0628_p0422a11║於諸外道強者破之、信者度之，如師子游戲時而
X33n0628_p0422a12║能制伏諸禽獸也。慧炬三昧似然炬三昧，謂菩薩
X33n0628_p0422a13║住此三昧，則能然慧炬，照明一切諸法，無錯無著，
X33n0628_p0422a14║如然炬夜行，不落險處。莊嚴王三昧，似大莊嚴三
X33n0628_p0422a15║昧，謂菩薩住此三昧，則大莊嚴成就，見十方世界，
X33n0628_p0422a16║以七寶花香，莊嚴佛處，而心無所著。淨光明三昧，
X33n0628_p0422a17║似淨光三昧，謂菩薩住此三昧，於諸三昧，光明清
X33n0628_p0422a18║淨，諸煩惱垢，皆不可得。淨藏三昧，似無盡三昧，謂
X33n0628_p0422a19║菩薩住此三昧，能滅諸法無常等相，即入不生不
X33n0628_p0422a20║滅真實之理（滅諸相淨也，入真實理藏也）。不共三昧，似妙行三
X33n0628_p0422a21║昧，謂菩薩住此三昧，不見諸三昧有二相，即是畢
X33n0628_p0422a22║竟空相應三昧，一切戲論，皆不能破。日旋三昧，似
X33n0628_p0422a23║無住處三昧，謂菩薩住此三昧，不見諸法有住處
X33n0628_p0422a24║可得。釋迦下一句，正明被照。問：何以照人照國，皆
X33n0628_p0422b01║云果因交徹耶？答：白毫內具現世尊修因之相者，
X33n0628_p0422b02║示因分可見也。肉髻是無見頂，顯果分不可見。今
X33n0628_p0422b03║並照於依正者，乃事理無礙門中，照明因果交徹
X33n0628_p0422b04║之相，令弘通人，發大勇猛，謂能持者，即得坐道場
X33n0628_p0422b05║也。△二、妙音來往普益三：初、發來供訊，二、大眾獲
X33n0628_p0422b06║益，三、還歸本國。初六：初、辭佛現相，二、承命發來，三、
X33n0628_p0422b07║供養問訊，四、求見多寶，五、昔修功德，六、現住三昧。
X33n0628_p0422b08║今初。
X33n0628_p0422b09║即白淨華宿王智佛言（至）甄叔迦寶以為其臺。
X33n0628_p0422b10║辭佛並求見文殊者，先廸隨往者之景仰也。又彼
X33n0628_p0422b11║佛誡以莫輕者，亦寄妙音申飭隨往者也。何則？妙
X33n0628_p0422b12║音乃法身大士，雖知塵剎圓融，隱顯自在，第恐未
X33n0628_p0422b13║了緣生如幻，法無定性輩，以彼最尊嚴之依正，忽
X33n0628_p0422b14║見極卑劣之佛土，能不妄生二解？何以蹈此淨穢
X33n0628_p0422b15║一如，小大無礙平等之域，而聆平等大慧之法？故
X33n0628_p0422b16║寄能將，預誡所將也。妙音下。領旨也。我之往彼，皆
X33n0628_p0422b17║是如來道力所加，神通所使，福慧所嚴，安敢復生
X33n0628_p0422b18║高下之心？於是下。示將發來之軌式，先令此土見
X33n0628_p0422b19║瑞生疑，大啟渴仰，以作受益之本。閻浮檀金，閻浮，
X33n0628_p0422b20║樹名，生於河邊提上，故曰閻浮提。言金者，由此樹
X33n0628_p0422b21║果汁入河，染石成金，其色赤黃，兼帶紫𦦨，校人間
X33n0628_p0422b22║金，勝千百倍。甄叔迦云赤色寶，西國有甄叔迦樹，
X33n0628_p0422b23║其花色赤，形大如掌，寶色似之，故名。慈恩云：狀如
X33n0628_p0422b24║延珪，似赤琉璃。△二、承命發來四：初、決現相疑，二、
X33n0628_p0422c01║文殊求見，三、多寶為現，四、正為發來。今初。
X33n0628_p0422c02║爾時文師利法王子（至）亦欲供養聽法華經。
X33n0628_p0422c03║△二、文殊求見。
X33n0628_p0422c04║文殊師利白佛言（至）彼菩薩來令我得見。
X33n0628_p0422c05║等覺大士尚欲求見餘人，能不大生渴仰。此亦文
X33n0628_p0422c06║殊善弘經處，與前求見文殊意雖等，而皆各益己
X33n0628_p0422c07║眾也。△三、多寶為現。
X33n0628_p0422c08║爾時釋迦牟尼佛（至）文殊師利法王子欲見汝身。
X33n0628_p0422c09║釋尊以現相之功，推歸多寶，不獨見其謙光可掬，
X33n0628_p0422c10║逾深法會之願樂矣。△四、正為發來。
X33n0628_p0422c11║於時妙音菩薩（至）而來詣此娑婆世界耆闍崛山。
X33n0628_p0422c12║法身大士尚能以一身充滿法界，全無來往之跡。
X33n0628_p0422c13║今從彼至此而有存沒者，正應以身業之來往威
X33n0628_p0422c14║儀得度者，於現威儀處即名弘經也。又所經諸國
X33n0628_p0422c15║既皆現瑞，則於得見菩薩時諒不虗度矣。古引天
X33n0628_p0422c16║竺有青蓮華，其葉修廣，青白分明，有似於眼，前云
X33n0628_p0422c17║目如等。那羅延，涅槃疏翻金剛，晉言鈎鎖，或云堅
X33n0628_p0422c18║固，或云力士。△三、供養問訊。
X33n0628_p0422c19║到已下七寶臺（至）安隱少惱堪忍久住不。
X33n0628_p0422c20║妙音以四萬之巨身，禮丈六之微軀，猶云頭面頂
X33n0628_p0422c21║禮，奉上瓔珞，總不見其迫迮者，正拂小大之迹，而
X33n0628_p0422c22║顯法無定性之實德。東坡云：丈六金身不為大，方
X33n0628_p0422c23║寸千佛夫豈小？亦能作此平等之見。如來現身人
X33n0628_p0422c24║中，示同人法，故有九惱十緣，皆以善巧方便，令諸
X33n0628_p0423a01║眾生知善惡業因，必有苦樂果報。故此彼相見時，
X33n0628_p0423a02║所有禮儀，法應如是。若論如來已離一切障礙，成
X33n0628_p0423a03║就無量諸勝功德，安有如是業報之實？然非已融
X33n0628_p0423a04║隱顯一致者，亦不能作此問。△四、求見多寶。
X33n0628_p0423a05║世尊！我今欲見多寶佛身（至）故來至此。
X33n0628_p0423a06║釋尊雖還靈鷲，多寶仍在虗空，非承佛加，何能輯
X33n0628_p0423a07║見高遠？是以求也。爾時下，釋尊為通。時多下多寶，
X33n0628_p0423a08║敬順所請，即於塔內贊善而答，便可名見。古謂溪
X33n0628_p0423a09║山各別，雲月是同，固自可通。但或者謂何以閉戶
X33n0628_p0423a10║之答，便筭得見。今則據經，直為剖示法華功力叵
X33n0628_p0423a11║測，但能持者，無問地前地上，悉得六根清淨圓融，
X33n0628_p0423a12║而器世間亦隨超越，以同一緣起故。是以於一根
X33n0628_p0423a13║內，即具六根之用耳。獨非眼乎？聲塵獨非色乎？正
X33n0628_p0423a14║不必在色見聲聞上作理會也。思之。△五、昔修功
X33n0628_p0423a15║德三：初、引昔，二、結會，三、指廣。今初。
X33n0628_p0423a16║爾時華德菩薩（至）今生淨華宿王智佛國有是神力。
X33n0628_p0423a17║初問功德，二問神力。昔奉伎樂寶鉢，今於華報上
X33n0628_p0423a18║故，令天樂自鳴，法器恒隨。雖是等流果報，亦無作
X33n0628_p0423a19║妙德之所使也。△二、結會。
X33n0628_p0423a20║華德！於汝意云何（至）今此妙音菩薩摩訶薩是。
X33n0628_p0423a21║△三、指廣。
X33n0628_p0423a22║華德是妙音菩薩（至）百千萬億那由它佛。
X33n0628_p0423a23║此上總以所植德本答初問也。△六、現住三昧二：
X33n0628_p0423a24║初、舉三昧用，二、釋三昧名。今初。
X33n0628_p0423b01║華德！汝但見妙音菩薩（至）智慧之力其事如是。
X33n0628_p0423b02║此下明三昧用，即是答神力，而有兩節：初明於娑
X33n0628_p0423b03║婆內現六凡身，弘經但言救濟者，由彼正在沉淪
X33n0628_p0423b04║受苦，尚且不暇，何由能解佛之智慧？下明內德充
X33n0628_p0423b05║而外用足，故於神智皆無所損，以隨類形、隨類音，
X33n0628_p0423b06║隨其所欲而接以隨類法門，故曰各得所知。於十
X33n0628_p0423b07║方下。約現四聖身弘經。然初文明於娑婆現六凡，
X33n0628_p0423b08║今於十方明現四聖，皆行文之巧，此彼界內未嘗
X33n0628_p0423b09║不互現也。統而言之，所現之身固有種種，而弘通
X33n0628_p0423b10║之教則維一法華。又須知未甞不先以一法作種
X33n0628_p0423b11║種說，然後攝種種還歸於一。△二、釋三昧名。
X33n0628_p0423b12║爾時華德菩薩白佛言（至）能如是饒益無量眾生。
X33n0628_p0423b13║古注謂三昧與陀羅尼，體一而用異。若准起信云：
X33n0628_p0423b14║八地得三種世間自在，色性隨心，無有隔礙。九地
X33n0628_p0423b15║善知眾生十種稠林，得四十種無礙辨。此約色心
X33n0628_p0423b16║分八、九二地之優劣。又唯識謂八地能任運現金
X33n0628_p0423b17║等諸相及土，九地得四無礙解，以析淺深，非無有
X33n0628_p0423b18║異。又須知妙音所住三昧，雖亦名現一切色身，與
X33n0628_p0423b19║被益者所得，應有不同。以妙音是等覺人，於諸三
X33n0628_p0423b20║昧，已能深入無際，豈法會初得者所能比。△二、大
X33n0628_p0423b21║眾獲益。
X33n0628_p0423b22║說是妙音菩薩品時（至）亦得是三昧及陀羅尼。
X33n0628_p0423b23║此彼兩土皆獲益者，原先見華瑞，已發勝解，不可
X33n0628_p0423b24║引轉。繼以妙法印心，故得定慧雙融。經文欲辨定
X33n0628_p0423c01║慧體異，故於陀羅尼上，三昧之下，加一及言。△三、
X33n0628_p0423c02║還歸本國二：初、復本佛命，二、重結普益。今初。
X33n0628_p0423c03║爾時妙音菩薩摩訶薩（至）得現一切色身三昧。
X33n0628_p0423c04║來往所經國內之眾，於兩番見聞瑞相時，豈無傍
X33n0628_p0423c05║益？在文不顯。昔我佛光照彼國，亦應有傍益，文亦
X33n0628_p0423c06║不顯，而意則不無。△二、重結普益。
X33n0628_p0423c07║說是妙音菩薩來往品時（至）得法華三昧。
X33n0628_p0423c08║諸天子見妙音於所證妙圓體內，示來往相，說寂
X33n0628_p0423c09║滅法，令見聞者廓悟一切幻相，雖生非生，滅亦非
X33n0628_p0423c10║滅，於實相無相本來不動之旨，了了於心，故曰獲
X33n0628_p0423c11║無生忍。而華德又於妙音百千三昧中，見其能以
X33n0628_p0423c12║一身現種種身，以一法作種種法，說調伏眾生，待
X33n0628_p0423c13║至善根成熟，復攝種種還歸於一，揆厥所由，並不
X33n0628_p0423c14║離法華三昧一種妙用之內，於是攝權歸實，不作
X33n0628_p0423c15║二相，頓悟法華三昧矣。
X33n0628_p0423c16║△三普門持經。
X33n0628_p0423c17║觀世音菩薩普門品第二十五
X33n0628_p0423c18║此繼前品來者，緣妙音雖以來往威儀及色身三
X33n0628_p0423c19║昧弘經此方，但事僅七支，何似觀音以如雲如雷
X33n0628_p0423c20║圓融無盡之三業，統太空為一，普應玄門？被正報，
X33n0628_p0423c21║則上至聖賢，下及蜫虫，極乎中陰；於依報，則地水
X33n0628_p0423c22║火風，但有色有聲可馮，悉是大士解脫樊籠處。故
X33n0628_p0423c23║於所被，總不分善之與惡，逆之與順，能感與不能
X33n0628_p0423c24║感者，齊萬化於一致，皆不在普門設化之外。且如
X33n0628_p0424a01║七難中，稱名得無畏者，大士之口輪冥加也；二求
X33n0628_p0424a02║中，以禮拜得遂者，大士之身輪冥加也；三毒等中，
X33n0628_p0424a03║以念敬得遠離，又超勝多名者，大士之意輪冥加
X33n0628_p0424a04║也。以此化法，寧不校廣於前？故次來也。又即此中，
X33n0628_p0424a05║雖未現身說法，而令百千苦惱同得無畏者，正約
X33n0628_p0424a06║普門人以顯普門法，故不須於色於聲，以人即法
X33n0628_p0424a07║故。下三十二應，則又以普門法顯普門人所以用
X33n0628_p0424a08║及色聲，以法即人故，而化被亦廣於前。問：以何為
X33n0628_p0424a09║普門法？答：權淺教中，則曰名無得物之功，物無當
X33n0628_p0424a10║名之實，名之與實，互不相蒙。若夫今經，則實相觀
X33n0628_p0424a11║照與文字，雖三而一，舉一即三，大士聖號，詎非般
X33n0628_p0424a12║若乎？唯其即是般若，是故含弘廣大，一多平等，此
X33n0628_p0424a13║彼無礙，萬德瑩然，以見大士甚深行處，亦非一生
X33n0628_p0424a14║所繫，菩薩不能徹其底蘊，與言佛便週義，正等無
X33n0628_p0424a15║異，此即普門法也。要知大士以普門法融入法界，
X33n0628_p0424a16║故令有緣及無緣者，皆得離苦，自然而然，有一自
X33n0628_p0424a17║性觀音，住無畏地，救度九界眾生。品名觀世音普
X33n0628_p0424a18║門者，乃以人法雙題品名也。今先釋人，次釋法。人
X33n0628_p0424a19║名觀世音者，如楞嚴？無畏章云：一者、由我不自觀
X33n0628_p0424a20║音，以觀觀者，令苦眾生蒙我觀其音聲，即得解脫，
X33n0628_p0424a21║故觀音名遍十方界。若今文則由苦惱眾生一心
X33n0628_p0424a22║稱名，菩薩觀其音聲而得解脫，名觀世音。竊謂二
X33n0628_p0424a23║經唱名雖同，而意則各有所重。楞嚴則謂由我蒙
X33n0628_p0424a24║我方得脫苦，重在能應上，名觀世音。今文雖曰脫
X33n0628_p0424b01║苦，似貴在一心稱名上，而意實雙取感應道交之
X33n0628_p0424b02║旨，名觀世音。則觀是大士之能應，而世音乃眾生
X33n0628_p0424b03║之能感，感應合顯，故曰觀世音。次釋法者，謂普門
X33n0628_p0424b04║即是大士所證實相般若之體與用。謂普即竪窮
X33n0628_p0424b05║橫遍之體，門即藉出入無礙義。以喻大士之顯加
X33n0628_p0424b06║冥加，皆從無作妙用流出。及眾生之顯感冥感，皆
X33n0628_p0424b07║因投入無作妙用之內，始能脫苦。則普門二言，雖
X33n0628_p0424b08║是體用一對，亦是法喻一雙。九界眾生，除此一門，
X33n0628_p0424b09║別無岐路證解脫道，故曰普門。若更略釋者，則觀
X33n0628_p0424b10║是大士寂照雙流、權實無礙之智，斷惑證真因此
X33n0628_p0424b11║自利，拔苦與樂因此利他，復由此觀絕偽離垢，含
X33n0628_p0424b12║弘盡際泯同愛畏，故下偈中各從厥德而立五觀
X33n0628_p0424b13║之名，以見大士弘通導利之廣，故目曰觀世，即器
X33n0628_p0424b14║世間、眾生世間、智正覺世間，此皆大士所化之境
X33n0628_p0424b15║也。音即所被，亦即能感之機，而有二種，謂音聲與
X33n0628_p0424b16║心聲也。若大士以同體慈現三十二妙容、說十九
X33n0628_p0424b17║尊教而與其樂，是為顯應冥感心聲之機；若大士
X33n0628_p0424b18║以同體悲遍施無畏而拔其苦，是為冥應顯感稱
X33n0628_p0424b19║名之機也。究大士之妙應，如月在天有水皆映了
X33n0628_p0424b20║無此彼，機縱無感亦未甞捨，正猶杲日麗天不為
X33n0628_p0424b21║無目而捨明照，是故異音殊感皆能漸拔，三乘權
X33n0628_p0424b22║人此能頓收，故合稱曰觀世音菩薩。普門品。△文
X33n0628_p0424b23║三：初、長文，二、偈。文三：結益。初二：初、初番問答，二、二
X33n0628_p0424b24║番問答。初二：初問，次答。今初。
X33n0628_p0424c01║爾時無盡意菩薩（至）以何因緣名觀世音。
X33n0628_p0424c02║文有兩番問答，初問人，次問法。初能問人名無盡
X33n0628_p0424c03║意者，華嚴十地品說，初歡喜地菩薩，發廣大如法
X33n0628_p0424c04║界之願，以十無盡句而得成就。若此十句有盡，我
X33n0628_p0424c05║願乃盡。以此十句無盡故，我之大願亦無有盡。十
X33n0628_p0424c06║無盡者，謂眾生界無盡，世界、虗空界、法界、涅槃界、
X33n0628_p0424c07║佛出現界、如來智界、心所緣佛智所入境界、世間
X33n0628_p0424c08║轉法轉智轉無盡也。此菩薩於登地初，即緣此十
X33n0628_p0424c09║以立名，故曰無盡意。將顯普門法，而以無盡意發
X33n0628_p0424c10║起者，正顯能問所問，與普門法同歸於無盡也。△
X33n0628_p0424c11║次答三：初、正答所問，二、兼示禮念，三、舉他校勝。初
X33n0628_p0424c12║二：初、總示，二、別示。今初。
X33n0628_p0424c13║佛告無盡意菩薩（至）即時觀其音聲皆得解脫。
X33n0628_p0424c14║由大士與眾生同一悲仰，復由即人即法，故先約
X33n0628_p0424c15║人顯法，不用身面言說，即能拔苦萬億，機得解脫，
X33n0628_p0424c16║總顯應之普感之眾也。然持名成感者，夫大難一
X33n0628_p0424c17║作，卒然臨頭，其愴惶求救心中，自不暇論念心之
X33n0628_p0424c18║理與事，今即以此現前一心持名聲中，便已總攝
X33n0628_p0424c19║六根，盡該三業，進為能感之機，退為脫苦之本，使
X33n0628_p0424c20║此將危之身，轉作一心持名之念，由其念念相續，
X33n0628_p0424c21║不被有苦，當前之心所間處，即是自性觀音出現，
X33n0628_p0424c22║急難化為清風時也。汝問以何因緣名觀世音？因
X33n0628_p0424c23║緣雖廣，多由應感得名，然有二意：一、若約眾生言，
X33n0628_p0424c24║則以稱名顯感之音為因，而普門中即以悲觀冥
X33n0628_p0425a01║應為緣，因緣相感，令其離苦，故名觀世音。二、若就
X33n0628_p0425a02║菩薩言，則以普門觀法為能救因，眾生悲仰之世
X33n0628_p0425a03║音為緣，亦是因緣和合與拔苦處，名觀世音。所以
X33n0628_p0425a04║有如是之感應者，由真妄交徹，互相遍故。謂由真
X33n0628_p0425a05║外無妄，是以觀音心內之眾生，凡有所感，其應知
X33n0628_p0425a06║響。復由妄徹真源，即悲仰時，而眾生心內之觀音，
X33n0628_p0425a07║自然出現，為拔其苦。此於無畏中，略示名觀音之
X33n0628_p0425a08║因緣。下偈中，世尊就菩薩自所證法門，釋觀曰真
X33n0628_p0425a09║觀、清淨觀等，於音則以梵音、海潮音等意釋之。△
X33n0628_p0425a10║二、別示二：初、明七難，二、結神力。今初。
X33n0628_p0425a11║若有持是觀世音菩薩名者（至）稱其名故即得解脫。
X33n0628_p0425a12║此下但約楞嚴說菩薩以斷德神力加被法界，自
X33n0628_p0425a13║然而然，能令離苦至無畏處意以釋之，不必深講
X33n0628_p0425a14║惑業等水火風。若另立觀文，則教外別有觀矣。何
X33n0628_p0425a15║名依經作觀，故亦可略。今初。且約菩薩以口輪被
X33n0628_p0425a16║物言。所以能救火難者，以見覺屬火，由菩薩以同
X33n0628_p0425a17║體知見旋復力加之，故稱名者便不自焚。二以聞
X33n0628_p0425a18║覺屬水，由菩薩以同體觀聽旋復力加之，故稱名
X33n0628_p0425a19║者即不自溺。三、由滅妄斷殺力加之，故羅叉鬼不
X33n0628_p0425a20║能害。一人稱名，餘皆解脫者，由菩薩以同體大悲，
X33n0628_p0425a21║普熏法界，深入眾生心海，是故得聞稱名之聲者，
X33n0628_p0425a22║亦蒙解脫。毗沙門天王所轄有二部鬼：一曰夜叉，
X33n0628_p0425a23║即捷疾鬼；二曰羅叉，即食人鬼。遍在諸處，即人所
X33n0628_p0425a24║居處，亦並有之。以業力故，兩不防礙。復於海外另
X33n0628_p0425b01║有一國，以為專居。四、由六根消，復同於聲聽力加
X33n0628_p0425b02║之，是故刀兵無能損害同聲聽之六根。五、由菩薩
X33n0628_p0425b03║以聞熏精明力加之故，癡暗之鬼不敢正視，況能
X33n0628_p0425b04║興害？六、由菩薩音性圓消，離諸塵妄力加之，以亡
X33n0628_p0425b05║塵故，身相亦消，枷鎖於何不脫。七、由菩薩滅音圓
X33n0628_p0425b06║聞，遍生慈力力加之，故能令諸商人坦步於冤賊
X33n0628_p0425b07║險道。△二、結神力。
X33n0628_p0425b08║無盡意！觀世音菩薩摩訶薩，威神之力巍巍如是。
X33n0628_p0425b09║巍巍如是四字，指出菩薩從久遠來，以大神力，充
X33n0628_p0425b10║塞法界，遍拔眾苦，意不僅於上之七事便已也。△
X33n0628_p0425b11║二、兼示禮念二：初、念敬益，二、禮供益。今初。
X33n0628_p0425b12║若有眾生多於淫欲（至）是故眾生常應心念。
X33n0628_p0425b13║標曰常念，結曰常應心念。正廣上妙音，但用身輪
X33n0628_p0425b14║攝化。今顯觀音，則加以意輪被物矣。又與前但以
X33n0628_p0425b15║口輪被七難，意亦不同。多婬眾生，由無始以欲習
X33n0628_p0425b16║合塵，故為色劫。茲蒙菩薩以熏聞離塵力加之，故
X33n0628_p0425b17║得根境不偶，欲愛乾枯。嗔恚由對境違情而生，今
X33n0628_p0425b18║緣菩薩以根境圓融，無對所對力加之，則不嗔矣。
X33n0628_p0425b19║愚癡由妄塵所蔽，無明所覆故多，茲緣菩薩以消
X33n0628_p0425b20║塵旋明，朗徹無礙力加之，故得離癡。結辭於威神
X33n0628_p0425b21║力上，更加一大言者，見眾生內惑，校外難為難，除
X33n0628_p0425b22║非具廣大神力，決不能却。△二禮供益。
X33n0628_p0425b23║若有女人設欲求男（至）皆應受持觀世音菩薩名號。
X33n0628_p0425b24║求男者，蒙菩薩以融形涉世，遍事諸佛，為法王子
X33n0628_p0425c01║之德遍中陰，故俾求者即得生男。又以承順秘密，
X33n0628_p0425c02║領受無失之德亦遍中陰，俾求者即得生女。故亦
X33n0628_p0425c03║校妙音，為廣結辭。先結身輪之禮拜者，影彰上七
X33n0628_p0425c04║難、三毒、二求，皆菩薩以三輪應三業之感也。次更
X33n0628_p0425c05║結勸持名者，正顯普門之法身觀照，皆不在文字
X33n0628_p0425c06║般若之外，則持名一事，乃脫苦受樂最捷徑之法
X33n0628_p0425c07║門也。△三、舉他校勝。
X33n0628_p0425c08║無盡意！若有人受持（至）無量無邊福德之利。
X33n0628_p0425c09║持多名與持一人名之福等者，由菩薩於娑婆界
X33n0628_p0425c10║中得真實圓通，為所修習故，得一多平等。△二、二
X33n0628_p0425c11║番問答二：初問，次答。今初。
X33n0628_p0425c12║無盡意菩薩白佛言（至）方便之力其事云何。
X33n0628_p0425c13║前答人名，由菩薩以三輪冥應三業之感，即以普
X33n0628_p0425c14║門法而釋得名之所以。此下約法顯人。機縱無感，
X33n0628_p0425c15║特緣大士用隨體遍，如月在天，光亦隨遍。故值冥
X33n0628_p0425c16║伏之善，於勝解現圓時，即是心聲冥感，水清月現
X33n0628_p0425c17║之候。是故現身而有三輪之顯應，巧逗機宜，現身
X33n0628_p0425c18║說法，而皆無私自成，以答此問。△二、答三：初、應機
X33n0628_p0425c19║遊化，二、舉德勸供，三、結顯自在。今初。
X33n0628_p0425c20║佛告無盡意菩薩（至）遊諸國土度脫眾生。
X33n0628_p0425c21║此下於每節中，皆用應以現身說法六字，以答三
X33n0628_p0425c22║業之問。則應以二字，正大士意業鑒冥感之方便
X33n0628_p0425c23║也。所以能現身者，由大士與佛如來同慈力故，身
X33n0628_p0425c24║成妙應，入諸國土。第此經與首楞所明之數，與身
X33n0628_p0426a01║互有多少開合之異者，正見四八之說，非是究竟。
X33n0628_p0426a02║必如下文以種種形游諸國土之結，方可盡類。今
X33n0628_p0426a03║詳所現之身，及所說法，應各有四句。謂一以一身
X33n0628_p0426a04║應一機，二以一身應多機，三以多身應一機，四以
X33n0628_p0426a05║多身應多機。則前三句約次第，而第四一句約同
X33n0628_p0426a06║時現也。其所說之法，亦應有四句，准上可知。今經
X33n0628_p0426a07║所明，但有初之一句，餘三句悉含於結文矣。要知
X33n0628_p0426a08║文中所明之身，誠太倉之一粒也。今初，且於佛身，
X33n0628_p0426a09║略示其槩。十法界內，最尊特者，無踰佛身。故於六
X33n0628_p0426a10║道中，非人天二處，不堪投足。又人與天，品異業殊，
X33n0628_p0426a11║不啻恒沙。則所見之佛身，亦自勝劣多端。故經有
X33n0628_p0426a12║摩象之喻。且如小教初發心人，所見佛身，應劣於
X33n0628_p0426a13║初向。初向漸次而上，至於四果，所見又劣於始矣。
X33n0628_p0426a14║況後諸教，各有三賢十聖階差。此一佛身，既有種
X33n0628_p0426a15║種次上之分，餘可類推矣。問：且勿論大士之本，只
X33n0628_p0426a16║如現今示跡等覺位中，其所現身，果能亦被等覺
X33n0628_p0426a17║否？答：亦被亦不被。不被者，鼓揚法化，同為利生。被
X33n0628_p0426a18║者，大海不讓細流。故世尊尚不捨貫針之微福，況
X33n0628_p0426a19║其勝者乎？四聖中，略菩薩身，合緣獨倫，為一支弗
X33n0628_p0426a20║身。及示聲聞，則皆以內秘外現，以權引實也。下皆
X33n0628_p0426a21║例此。六凡中，初舉梵王者，以彼有語言法，能統上
X33n0628_p0426a22║冠下，為大千主故。帝釋乃忉利主，又同梵王，常隨
X33n0628_p0426a23║於佛，故皆首舉。自在乃欲界主，大自在乃色界主，
X33n0628_p0426a24║意明二界頂天之身，尚是所現，況所統攝？天大將
X33n0628_p0426b01║軍統領鬼神，毗沙門為四王之尊，皆以勝現影劣
X33n0628_p0426b02║現，以上率下，蓋風行草偃意也。下亦准此。王庶中
X33n0628_p0426b03║不言輪王等者，見小王身尚現，而況大者，此倒攝
X33n0628_p0426b04║意也。長者，如前明具十德者。居士，能以道自居者。
X33n0628_p0426b05║宰官，上能輔弼下能剖斷者。婆羅門，則以術數攝
X33n0628_p0426b06║衛淨行人也。入道四眾，皆奉佛戒人也。現婦女身，
X33n0628_p0426b07║化被內閫也。童男童女，乃保合太和，不喪天真，清
X33n0628_p0426b08║節自居，不求侵暴者。八部中非人句，應上至無色，
X33n0628_p0426b09║下及三塗，在文含而未顯。執金剛者，梵語䟦闍羅
X33n0628_p0426b10║波膩。䟦闍羅云金剛，波膩云手，即手執金剛杵，誓
X33n0628_p0426b11║作千佛護法神也。結能化身，曰以種種形。所化之
X33n0628_p0426b12║境，曰諸國土。總顯廣多難思也。能化之身，上已略
X33n0628_p0426b13║明。若所化之土，如會玄引大菩薩藏經說：虗空中
X33n0628_p0426b14║剎土，多於大千世界微塵。但由業行不同，故不相
X33n0628_p0426b15║閡。又況土體染淨相盡，本來自在。能令見者，若四
X33n0628_p0426b16║聖，則即一土而見四土。若六凡，亦於一境各別知
X33n0628_p0426b17║見。並不在普門攝化之外。△二、舉德勸供四：初、承
X33n0628_p0426b18║前勸供，二、奉命供養，三、不受勸受，四、回向勝田。
X33n0628_p0426b19║今初。
X33n0628_p0426b20║是故汝等應當一心（至）皆號之為施無畏者。
X33n0628_p0426b21║初句正勸供。是觀下，出勸供意。是故下，由前約普
X33n0628_p0426b22║門法尋聲㧞苦，准首楞說，則觀音名是古佛所授，
X33n0628_p0426b23║故觀音名遍十方界。此下復約普門法，於此界中
X33n0628_p0426b24║耑濟急難，故諸眾生以能施無畏之名加之歎美
X33n0628_p0426c01║其德，故施無畏者之稱又獨擅於娑婆矣。△二、奉
X33n0628_p0426c02║命供養。
X33n0628_p0426c03║無盡意菩薩白佛言（至）受此法施珍寶瓔珞。
X33n0628_p0426c04║以瓔珞之財供名法施者，原從無盡中道妙慧之
X33n0628_p0426c05║所生故，又當體即是實相故。△三、不受勸受。
X33n0628_p0426c06║時觀世音菩薩（至）人非人等故受是瓔珞。
X33n0628_p0426c07║不受者，意謂汝既奉命作供，我未承旨焉敢輙受？
X33n0628_p0426c08║況有至尊在前，故却之重白。愍我等者，謂我為愍
X33n0628_p0426c09║眾有施，仁須愍眾有受，故佛亦以愍眾為勸。究普
X33n0628_p0426c10║門法中了無捨受之相，而亦不礙相即無相，故不
X33n0628_p0426c11║妨為物有受。△四回向勝田。
X33n0628_p0426c12║即時觀世音菩薩（至）一分奉多寶佛塔。
X33n0628_p0426c13║回諸妙因，同趣勝果。△三、結顯自在。
X33n0628_p0426c14║無盡意觀世音菩薩（至）遊於娑婆世界。
X33n0628_p0426c15║△二、偈文二：初、贊問，二、偈答。今初。
X33n0628_p0426c16║爾時，無盡意菩薩以偈問曰：
X33n0628_p0426c17║世尊妙相具，我今重問彼：佛子何因緣，名為觀世音？
X33n0628_p0426c18║重問二字，即雙含上問名、問游意等，欲起下文，故
X33n0628_p0426c19║首問緣。△二、偈答二：初、經家敘，二、如來答。今初。
X33n0628_p0426c20║具足妙相尊，偈答無盡意：
X33n0628_p0426c21║相具由於德足，故歎相即是美德。此經家緝綴語
X33n0628_p0426c22║也。△二、如來答二：初、總前二答，二、結勸禮念。初二：
X33n0628_p0426c23║初、總示行願，二、就機別顯。今初。
X33n0628_p0426c24║汝聽觀音行（至）心念不空過，能滅諸有苦。
X33n0628_p0427a01║行願各有兩重，謂善應是利他行，侍佛是自利行。
X33n0628_p0427a02║願即初發之四弘，及後歷侍諸佛續發之願也。善
X33n0628_p0427a03║應者，若洪鐘之在架，小大之聲，悉隨其扣，而皆出
X33n0628_p0427a04║自無心普門之冥顯。二應如之。△二、就機別顯二：
X33n0628_p0427a05║初頌初答，二頌次答。今初。
X33n0628_p0427a06║假使興害意（至）念彼觀音力應時得消散。
X33n0628_p0427a07║共十二頌，有重頌及孤起之別，在文自了。念彼之
X33n0628_p0427a08║彼，似非此彼之對。蓋大難臨頭，於求救時，止有切
X33n0628_p0427a09║念聖號之一心。大士之悲救，即我之心口，更何有
X33n0628_p0427a10║此彼之分？佛言念彼即脫苦者，乃述神速之應也。
X33n0628_p0427a11║須彌峰、金剛山，皆假設辭，顯其高與堅最易損害
X33n0628_p0427a12║人處也。還著本人者，殆枯其惡念於未蒙也。古謂
X33n0628_p0427a13║大士所以能遍救者，以一切依正皆是大士妙色
X33n0628_p0427a14║妙心，一切眾生於聖色心而自為難。其求救之感，
X33n0628_p0427a15║亦即大士之三業，是故有感即應。又前云化及蜫
X33n0628_p0427a16║虫者，即蚖蛇蝮蠍類也。△二、頌次答二：初、承前正
X33n0628_p0427a17║頌，二、重歎悲智。今初。
X33n0628_p0427a18║眾生被困厄（至）生老病死苦以漸悉令滅。
X33n0628_p0427a19║初一頌承前結。顯眾生心被三毒所鼓，身被業縛
X33n0628_p0427a20║所困，故致苦惱來逼。大士以煩惱即菩提之妙智，
X33n0628_p0427a21║流出同體大悲，救自性之眾生。具足下，二頌略答，
X33n0628_p0427a22║次問其廣。被處自在，前文已具故。△二、重歎悲智
X33n0628_p0427a23║二：初、歎悲智體，二、歎悲智用。今初。
X33n0628_p0427a24║真觀清淨觀，廣大智慧觀，悲觀及慈觀，常願常瞻仰。
X33n0628_p0427b01║上半歎智，下半歎悲，以此二是觀心中首出之德
X33n0628_p0427b02║故。初中謂中道妙觀，必從無妄真理流出，故曰真。
X33n0628_p0427b03║又以此智性非染法，故曰清淨。本週法界，故曰廣
X33n0628_p0427b04║大。乃即三即一，普照三諦之觀體也。下半顯此觀
X33n0628_p0427b05║中復具二種殊勝被物之恩德，是故眾生皆應恒
X33n0628_p0427b06║常稱名而修瞻仰之行。△二、歎悲智用。
X33n0628_p0427b07║無垢清淨光（至）念彼觀音力眾冤悉退散。
X33n0628_p0427b08║上頌是當體顯德，此下則對物顯用。故曰破暗除
X33n0628_p0427b09║災滅焰等，以顯悲智之用。問：據歎體，則智有三義，
X33n0628_p0427b10║悲有二義。今用中，智復有無垢，悲有雷雨等義。何
X33n0628_p0427b11║科唯云歎悲智耶？答：聖人萬德，率以悲智為先。若
X33n0628_p0427b12║以智為門論德，則一切皆智。餘義如虗空，以悲為
X33n0628_p0427b13║門亦然。諍訟一頌，轉釋煩惱焰也。謂世人事係公
X33n0628_p0427b14║庭，身臨戰陣，心憂刑罰，命慮兵殘，今昔冤仇，一時
X33n0628_p0427b15║凑合。此正煩惱熾然，如烈𦦨處，尚可致感，而況於
X33n0628_p0427b16║他。△二、結勸禮念二：初、歎名勸念，二、歎德勸禮。
X33n0628_p0427b17║今初。
X33n0628_p0427b18║妙音觀世音（至）是故須常念，念念勿生疑。
X33n0628_p0427b19║大士召德之名，應有無量。佛約五義為歎者，且令
X33n0628_p0427b20║見一班也。然音是所觀之境，由境智鎔融，能所兩
X33n0628_p0427b21║亡，故即所觀以歎能觀，而示唯心，俾知心境但一
X33n0628_p0427b22║如實相也。初歎妙者，謂由三觀三諦，於一心一剎
X33n0628_p0427b23║那中，遮照同時不可思議，可稱妙音。二由尋聲拔
X33n0628_p0427b24║苦，可稱觀世音。三由具足清白，可稱梵音。四由應
X33n0628_p0427c01║不失時，可稱海潮音。五由高超九界，故曰勝彼世
X33n0628_p0427c02║間音。又此五中，隨舉一法，即攝餘四，及一切德，悉
X33n0628_p0427c03║皆趣之。若眾生以念為法界，則一切聖賢功德，莫
X33n0628_p0427c04║不同趣。此外別無少法，何況此大士耶。苟能深信，
X33n0628_p0427c05║忍可截斷疑情，念念無間，何苦不脫，何樂不階。但
X33n0628_p0427c06║貴不生疑惑，故最後以一勿字剪之戒之。△二、歎
X33n0628_p0427c07║德勸禮。
X33n0628_p0427c08║觀世音淨聖（至）福聚海無量，是故應頂禮。
X33n0628_p0427c09║圓滅諸染曰淨，位極於茶曰聖，此約斷德受稱也。
X33n0628_p0427c10║於苦下，約恩德被物也。如慈父母作依怙，如如意
X33n0628_p0427c11║珠具一切功德，慈視大地，如憐一子墮在苦處。要
X33n0628_p0427c12║而言之，大士是福德聚，難仰其高；是智慧海，難測
X33n0628_p0427c13║其深。故我以無妄之廣長，勸諸眾生，唯應志心頂
X33n0628_p0427c14║禮，凡有所求，必獲如意。△三、聞品獲益二：初、贊聞
X33n0628_p0427c15║品者，二、結發心益。今初。
X33n0628_p0427c16║爾時持地菩薩（至）當知是人功德不少。
X33n0628_p0427c17║說竟，持地出為贊歎者，由普門持經與持地行兩
X33n0628_p0427c18║相等故。謂持地自毗舍如來所得平心地後，觀諸
X33n0628_p0427c19║眾生若起若倒，並由心地攝持，與能趨普門者固
X33n0628_p0427c20║蒙攝入，即自背而投岐路者，亦在無緣大悲攝取
X33n0628_p0427c21║之內，以向背起倒同一致故。持地不贊普門人法，
X33n0628_p0427c22║而專贊能聞者，正深於贊者也。由普法殊勳經耳，
X33n0628_p0427c23║是以功德不少。△二、結發心益。
X33n0628_p0427c24║佛說是普門品時（至）阿耨多羅三藐三菩提心。
X33n0628_p0428a01║由聞最上教，悟最上理，故發最上心，效行此最上
X33n0628_p0428a02║行，而證最上果法。此種妙心，自無有法與之相等
X33n0628_p0428a03║而能等者，是為終實悟真理發菩提心人而入初
X33n0628_p0428a04║住者。
X33n0628_p0428a05║△四呪護持經。
X33n0628_p0428a06║陀羅尼品第二十六
X33n0628_p0428a07║陀羅，此翻總持，謂總一切法，持無量義也。又總持，
X33n0628_p0428a08║惡不起，善不失也。然有一字陀羅尼，多字及無字
X33n0628_p0428a09║之別。曼拏曪中，以五種觀法持呪，凡增益攝伏等
X33n0628_p0428a10║事，持之莫不如意。又五種密部中，各有根本枝末
X33n0628_p0428a11║之分，今呪自屬本部所攝，觀係降伏，字係多字，於
X33n0628_p0428a12║五不翻中，即秘密不翻，四例中，即翻字不翻音例
X33n0628_p0428a13║也。此由上明深位菩薩，始自亡身為法，終至普門
X33n0628_p0428a14║示現，而流通之芳規已週。茲恐初心菩薩，身屬常
X33n0628_p0428a15║倫，才發真心，願欲弘經，自令魔宮震裂，彼戀塵勞，
X33n0628_p0428a16║安肯坐視？故伺其便，僉來生惱。倘不外仗神呪護
X33n0628_p0428a17║持，善根微弱輩，不能不被其阻退，品故次來。△文
X33n0628_p0428a18║三：初、持經功德，二、神呪護持，三、聞品獲益。今初。
X33n0628_p0428a19║爾時，藥王菩薩即從座起（至）如說修行功德甚多。
X33n0628_p0428a20║△二、神呪護持五：初、藥王呪護，二、勇施呪護，三、多
X33n0628_p0428a21║聞呪護，四、持國呪護，五、羅叉呪護。初二：初、說呪，二、
X33n0628_p0428a22║贊許。今初。
X33n0628_p0428a23║爾時，藥王菩薩白佛言（至）則為侵毀是諸佛已。
X33n0628_p0428a24║呪字是華言，即呪禁、呪願、禱祝義也。特以秘密不
X33n0628_p0428b01║翻，故以此字往翻之。陀羅尼下又繫一呪字者，華
X33n0628_p0428b02║梵兼舉也。其明呪、神呪、真言皆別稱也。呪辭中有
X33n0628_p0428b03║是鬼神王名，稱其王名則部落不敢為非。又有如
X33n0628_p0428b04║軍中密號，唱號相應無所訶問，如不相應即執治
X33n0628_p0428b05║罪。又是諸佛密語，如索仙陀婆餘無能解，唯有智
X33n0628_p0428b06║臣能於一名之呼，以鹽水器馬各奉其當，今於一
X33n0628_p0428b07║呪遍有威力，能令瘥病滅罪生善入道。以是義故
X33n0628_p0428b08║存梵不翻，庶免偏廢。與呪之與通乎萬世之下，會
X33n0628_p0428b09║中一說靡攝無遺，具弘通之行者即在呪護之中。
X33n0628_p0428b10║呪中字，悉宜以本音讀之，即四種翻譯中翻字不
X33n0628_p0428b11║翻音之一也。又凡有切有反有音者，可依之。如逢
X33n0628_p0428b12║本字旁加一口字者，應以急口呼之。△二贊許。
X33n0628_p0428b13║時釋迦牟尼佛（至）於諸眾生多所饒益。
X33n0628_p0428b14║△二、勇施呪護。
X33n0628_p0428b15║爾時勇施菩薩白佛言（至）伺求其短無能得便。
X33n0628_p0428b16║富單那，此云臭餓鬼，能主熱病。吉蔗，此云所作，即
X33n0628_p0428b17║起屍鬼，人及夜叉皆有此鬼。鳩盤茶，此云甕形，舊
X33n0628_p0428b18║云冬瓜，以其陰藏如冬瓜之大，行則置之肩上，坐
X33n0628_p0428b19║則踞之，即魘魅鬼也。
X33n0628_p0428b20║即於佛前而說呪曰（至）則為侵毀是諸佛已。
X33n0628_p0428b21║△三、毗沙門呪護。
X33n0628_p0428b22║爾時毗沙門天王護世者（至）說是陀羅尼。
X33n0628_p0428b23║毗沙門，此云多聞，福德之名聞四方故，主領夜叉、
X33n0628_p0428b24║羅剎、天竺，以北方為首，次及東、南、西，故先舉也。
X33n0628_p0428c01║即說呪曰（至）令百由旬內無諸衰患。
X33n0628_p0428c02║△四、持國呪護。
X33n0628_p0428c03║爾時持國天王（至）擁護持法華經者。
X33n0628_p0428c04║梵語提頭賴吒，此云持國，又翻安民，乃乾闥婆及
X33n0628_p0428c05║毗舍闍二部之主領，為上升之元首，下界之初天
X33n0628_p0428c06║也。
X33n0628_p0428c07║即說呪曰（至）則為侵毀是諸佛已。
X33n0628_p0428c08║△五、羅剎女呪護二：初、呪誓，二、贊許。今初。
X33n0628_p0428c09║爾時有羅剎女等（至）離諸衰患消眾毒藥。
X33n0628_p0428c10║毗陀羅，赤色鬼。犍陀，黃色鬼。烏摩勤伽，烏色鬼。阿
X33n0628_p0428c11║䟦摩羅，青色鬼。阿棃樹，形似蘭，枝若墮地，自然破
X33n0628_p0428c12║為七分。殺父、殺母、破和合僧，為三逆罪。擣蔴生虫
X33n0628_p0428c13║壓油，過之尤者。以斗秤小大出入，欺盜之尤者。故
X33n0628_p0428c14║震每銘其背。△二贊許。
X33n0628_p0428c15║佛告諸羅叉女（至）應當擁護如是法師。
X33n0628_p0428c16║凡愛者必護諸菩薩，愛法必護法，護法必護人。諸
X33n0628_p0428c17║佛為愍念眾生，以陀羅尼護諸菩薩，得以述而與
X33n0628_p0428c18║之。鬼女最惡，能以呪護，亦即善持法華者也。△三、
X33n0628_p0428c19║聞品獲益。
X33n0628_p0428c20║說是陀羅尼品時，六萬八千人得無生法忍。
X33n0628_p0428c21║△五轉邪持經。
X33n0628_p0428c22║妙莊嚴王本事品第二十七
X33n0628_p0428c23║上以呪護靖諸外難，魔絹已得隳裂。茲恐末世弘
X33n0628_p0428c24║經者，境強智弱，識被情牽，若內弗蚤覺，外乏善導，
X33n0628_p0429a01║一被所奪，無可哀救。故古注引莊嚴之往事以示
X33n0628_p0429a02║警，而經文全重在得善友提𢹂上，始有轉邪之功。
X33n0628_p0429a03║經云：此二子是我善知識，為欲發起宿世善根，饒
X33n0628_p0429a04║益我故，來生我家。故以轉邪為本事。△文二：初、敘
X33n0628_p0429a05║述本事，二、聞品獲益。初二：初、正明本事，二、結會贊
X33n0628_p0429a06║歎。初三：初、總敘相值，二、轉邪方便，三、蒙轉得益。
X33n0628_p0429a07║今初。
X33n0628_p0429a08║爾時佛告諸大眾（至）及愍念眾生故說是法華經。
X33n0628_p0429a09║初、明化主劫國。彼佛下，雙標能、所二化。是二子下，
X33n0628_p0429a10║標能化具德也。久修下，略示二嚴。檀等五句，釋有
X33n0628_p0429a11║大福德；般若一句，釋有大智慧；方便一句，釋有大
X33n0628_p0429a12║神力。經欲具彰十度以顯正行，故於六度後略標
X33n0628_p0429a13║方便一度，以該餘三。蓋十度乃從六中所開出者，
X33n0628_p0429a14║如禪度中有願、力、智三，開出願、力二度；般若中有
X33n0628_p0429a15║道種智及一切種智，如次開出方、智二度。意明能
X33n0628_p0429a16║化位在等覺，故作是說。以修三十七為助道者，由
X33n0628_p0429a17║正修十度時，亦復緣念四處以除四倒，繼以四勤
X33n0628_p0429a18║斷惡生善，四種作意令善滿足而蒙其芽，加以信
X33n0628_p0429a19║等五法增長善芽，令其成根而增五力，始能破惡，
X33n0628_p0429a20║以七覺支於中決擇所修，各歸厥派，速令入道，終
X33n0628_p0429a21║以八種正道統攝諸品，通至涅盤。今總論之，菩薩
X33n0628_p0429a22║之道以首悟實相為體，四無量為心，六度為用，道
X33n0628_p0429a23║品為助，乃成佛果，而二子皆悉通達。又禪度中已
X33n0628_p0429a24║具攝一切三昧，而另列七種者，以於此七中更臻
X33n0628_p0429b01║其妙故。爾時下，明彼佛說法之所以也。欲引者，緣
X33n0628_p0429b02║王曾聞此經中被阻退已歷多時，今則惡緣當謝，
X33n0628_p0429b03║善種將熟，故得感佛作勝增上，令聞妙法，再發靈
X33n0628_p0429b04║苗，故華嚴有食少金剛，畢究不銷之喻。旨哉！又下
X33n0628_p0429b05║經云為欲發起宿世善根等。△二、轉邪方便三：初、
X33n0628_p0429b06║二子白母，二、母令往化，三、奉命往化。今初。
X33n0628_p0429b07║時淨藏眼二子（至）而生此邪見家。
X33n0628_p0429b08║二子白往，乃助發緣也。△二、母令化父
X33n0628_p0429b09║母告子言汝等（至）或聽我等往至佛所。
X33n0628_p0429b10║△三奉命往化
X33n0628_p0429b11║於是二子念其父故（至）令其父王心淨信解。
X33n0628_p0429b12║諸外道邪見充滿，縱有至道在前，亦必不受。又以
X33n0628_p0429b13║見地不明，重外輕內，故易被色聲所舞，非覩神變
X33n0628_p0429b14║莫奪所好。況邪外神變並屬有漏，若見漏盡人所
X33n0628_p0429b15║現之希有，迴視己能何其眇劣，故為現通令生渴
X33n0628_p0429b16║仰。此所現通，不必泥於十八瑜伽，自有十八神變
X33n0628_p0429b17║可該於此。△三、已轉得益七：初、父信欲往，二、白母
X33n0628_p0429b18║出家，三、雙白父母，四、化功已著，五、詣佛出家，六、歎
X33n0628_p0429b19║述二子，七、贊佛自誓。今初。
X33n0628_p0429b20║時父見子神力如是（至）欲見汝等師，可共俱往。
X33n0628_p0429b21║歎未有者，見非邪外可匹也。因信其子，故並信其
X33n0628_p0429b22║師而求見也。△二白母出家
X33n0628_p0429b23║於是二子從空中下（至）所以者何？佛難值故。
X33n0628_p0429b24║△三雙白父母。
X33n0628_p0429c01║於是二子白父母言（至）諸佛難值，時亦難遇。
X33n0628_p0429c02║二喻：一明難逢，一明縱逢難具正見。故古云：龜魚
X33n0628_p0429c03║之眼，兩向不能正視，縱遇浮木，尤難見孔。故值佛
X33n0628_p0429c04║人，非宿福慧深而且厚者，不能了脫。△四化功已
X33n0628_p0429c05║著
X33n0628_p0429c06║彼時妙莊嚴王後宮（至）令心信解好樂佛法。
X33n0628_p0429c07║法華三昧能攝權歸實，離諸惡趣三昧能破二十
X33n0628_p0429c08║五有，諸佛集三昧則能常不離佛。三聖以妻子身
X33n0628_p0429c09║而攝化者，正先以欲鈎牽意也。能信解不生好樂
X33n0628_p0429c10║者，亦不能速至菩提，故雙舉也。△五、詣佛出家
X33n0628_p0429c11║於是妙莊嚴王（至）後得一切淨功德莊嚴三昧。
X33n0628_p0429c12║跏趺之佛，從供養淨信之所生。臺牀天衣，皆受用
X33n0628_p0429c13║應有之具。佛身言第一微妙者，以從第一真空之
X33n0628_p0429c14║所流故。亦是色空交徹相，即無相難思之身故。時
X33n0628_p0429c15║雲雷下，佛令出家與記也。娑羅云堅固，謂能以道
X33n0628_p0429c16║法蔭庇法界也。其王下，奉命出家，一遂二子所請，
X33n0628_p0429c17║一續往昔本願。三昧曰淨功德者，以邪染蕩除而
X33n0628_p0429c18║真靜現前也。△六、歎述二子
X33n0628_p0429c19║即升虗空高七多羅樹（至）愍念邪見眾生令住正見。
X33n0628_p0429c20║初，王稱歎二子之饒益。爾時下，雲雷如來重為述
X33n0628_p0429c21║成也。文中雖甚歎善知識能大饒益，然非宿植善
X33n0628_p0429c22║根者，恐不能遇，則宛轉飄零，無可哀救。古引四僧
X33n0628_p0429c23║結契，入山修道，以一人行乞佐助，而被惡緣所染，
X33n0628_p0429c24║事即指為莊嚴王，足為後世藻鑑。則凡垂手入廛
X33n0628_p0430a01║者，於逢增上境緣時，應觀諸法如幻如夢，否則被
X33n0628_p0430a02║境所轉，成誤墮矣。足知理觀及善友，洵缺一不可
X33n0628_p0430a03║也。△七、贊佛自誓。
X33n0628_p0430a04║妙莊嚴王即從虗空中下，（至）說是語已，禮佛而出。
X33n0628_p0430a05║初、贊佛功德。頻婆云：相思果色丹而潤。安隱快善，
X33n0628_p0430a06║從能隨教戒所行故，具無量功德莊嚴作持也。我
X33n0628_p0430a07║從下自誓，不隨心行等。止，持也。又不隨心行，則智
X33n0628_p0430a08║行起矣。△二、結會贊歎。
X33n0628_p0430a09║佛告大眾：於意云何（至）諸天人民亦應禮拜。
X33n0628_p0430a10║初會通四人，古指光照莊嚴相為妙音固可，即於
X33n0628_p0430a11║會中別有此一菩薩亦可。是藥下。重歎二菩薩者，
X33n0628_p0430a12║以能善弘經故。△二、聞品獲益。
X33n0628_p0430a13║佛說是妙莊嚴王本事品時（至）於諸法中得法眼淨。
X33n0628_p0430a14║得法眼淨者，以能決了豪華如幻如翳，不被所矇
X33n0628_p0430a15║故。又若圓伏二障分別起，則得入住成正定聚。若
X33n0628_p0430a16║圓斷二障分別起，則登菩薩極喜地。以經文渾涵，
X33n0628_p0430a17║故作二釋。
X33n0628_p0430a18║△六勸發持經。
X33n0628_p0430a19║普賢菩薩勸發品第二十八
X33n0628_p0430a20║此品遠承藥王等三聖弘通法式，近踵明呪善友
X33n0628_p0430a21║之力，行者可以乘此按轡徐行，直至道場，無諸留
X33n0628_p0430a22║難。是故普賢居殿，唯有勸進，開發流通，用廣妙行，
X33n0628_p0430a23║故此品來。經初毫瑞，圓現法界。迷悟之流，並不越
X33n0628_p0430a24║乎一光之外。故智首文殊，法法皆從光中點出。次
X33n0628_p0430b01║復援古擬宜，發明諸佛皆依一性而演一乘。傍為
X33n0628_p0430b02║助顯今佛，使大會迴憶在昔，全由根劣，以致解異，
X33n0628_p0430b03║令其猛醒。乃以三週七喻，會歸法華。三昧既蒙開
X33n0628_p0430b04║顯，而眾行自此可以契真。故感普賢來儀，最後勸
X33n0628_p0430b05║發。而世尊更為述成四法，令得是經。所謂得者，即
X33n0628_p0430b06║依教而獲理行果也。是故此經以智創首，用行結
X33n0628_p0430b07║束。正見非智無以照理，非行無以克果之大旨。則
X33n0628_p0430b08║世尊為一類由小之大之機，所有本懷，悉是輔助
X33n0628_p0430b09║揚化，引攝成根，進蒙記莂，了此大事。△文三：初、總
X33n0628_p0430b10║敘來儀，二、正陳勸發，三、聞品獲益。今初。
X33n0628_p0430b11║爾時普賢菩薩（至）頭面禮釋迦牟尼佛。右繞七帀。
X33n0628_p0430b12║無上佛果非行莫階，故以普賢結成流通。自在是
X33n0628_p0430b13║菩薩之德相，神通是菩薩之業用，力言顯是即德
X33n0628_p0430b14║相之業用也。威德與名聞合舉者，顯美實之賓莫
X33n0628_p0430b15║不相稱也。其所與諸大士皆具普賢道者，此經首
X33n0628_p0430b16║尾皆約東方言者，其義有二：一者、東方有啟明之
X33n0628_p0430b17║相，所以毫瑞始東，用表智輪若現必先破羣昏，是
X33n0628_p0430b18║以文殊首出以為眾除疑應之。一由東是羣動之
X33n0628_p0430b19║首，故象駕東來，用表欲階妙果者必自行門始，慧
X33n0628_p0430b20║行若發則六度咸趣，始而以智照理，終而以行成
X33n0628_p0430b21║智，克果佛國云理智行為身日月是也。所經歷處
X33n0628_p0430b22║悉有瑞應者，同是無作妙德之所感生。各現等者，
X33n0628_p0430b23║各以所得解脫於隨侍時而現，即名弘經，庶不空
X33n0628_p0430b24║過。△二、正陳勸發三：初、請受勸發，二、正與勸發，三、
X33n0628_p0430c01║誓願勸發。今初。
X33n0628_p0430c02║白佛言世尊（至）云何能得是法華經。
X33n0628_p0430c03║首楞謂此大士心聞洞十方者，一約法身，依真而
X33n0628_p0430c04║住，則十法界，並不外於心聞。若約報用，稱體而週，
X33n0628_p0430c05║則無邊剎海，不隔毛端，亦可謂之心聞。今曰遙聞
X33n0628_p0430c06║者，以大士勝應在彼，赴感而來，故曰遙聞。若約菩
X33n0628_p0430c07║薩之心聞，不但已聞能詮所詮，並聞此經廣說之
X33n0628_p0430c08║意。今復遠來重問云何能得者，意在愍念未法，共
X33n0628_p0430c09║來聽受略說，俾心要總持人，以便勸進自行，又復
X33n0628_p0430c10║發起流通。△二、正與勸發。
X33n0628_p0430c11║佛告普賢菩薩（至）於如來滅後必得是經。
X33n0628_p0430c12║起信，信成就發心，文與此相符。彼云：復次，信成就
X33n0628_p0430c13║發心者有三：一者、直心；二者、深心；三者、大悲心。今
X33n0628_p0430c14║初，諸佛護念，即彼直心。但經約能護之人，論約所
X33n0628_p0430c15║護之法，似有左右。謂若能受持佛所護經，則能正
X33n0628_p0430c16║念真如，開佛知見，理觀鎔然。佛因護法，并護其人。
X33n0628_p0430c17║華嚴謂第八地聖人始蒙佛護。今由經功殊勝，雖
X33n0628_p0430c18║初心行人亦得蒙護，則外護成矣。二、植眾德本，即
X33n0628_p0430c19║彼深心。亦但經約能發行之心，論約心所護之行，
X33n0628_p0430c20║而有左右。今謂眾德即善行，所植之德本即菩提
X33n0628_p0430c21║心。以忘失菩提心，修諸功德，悉成魔業，以此心是
X33n0628_p0430c22║上求下化之樞鈕故。能植此者，則照理之內智成
X33n0628_p0430c23║就。三、入正定聚，論雖未列，而意必含攝。以信滿行
X33n0628_p0430c24║成，必入正定聚故。第二剎那依定護慧，則自利之
X33n0628_p0431a01║妙行成矣。四、發救眾生心，與彼大悲全同。則前三
X33n0628_p0431a02║是勸進自利，第四為發起流通。如來巧說，以此四
X33n0628_p0431a03║法該盡正通，令此二分分而不分。能得此者，二利
X33n0628_p0431a04║逾廣，是謂略說法華也。△三、誓願勸發二：初、願護
X33n0628_p0431a05║人，二、願護法。初五：初、護持誦思惟，二、護定期修習，
X33n0628_p0431a06║三、表神通威力，四、示勝因近果，五、勸一心修持。初
X33n0628_p0431a07║三：初、總示受持，二、別示讀誦，三、別示思惟。今初。
X33n0628_p0431a08║爾時，普賢菩薩白佛言（至）諸惱人者皆不得便。
X33n0628_p0431a09║韋陀羅云：善妙，主魘禱鬼也。△二、別示讀誦。
X33n0628_p0431a10║是人若行若立讀誦此經（至）亦為供養法華經故。
X33n0628_p0431a11║地藏十輪經，建立三種定業輪。今經與彼習誦業
X33n0628_p0431a12║輪大同。彼謂習誦大乘初中後夜，精勤無怠，心不
X33n0628_p0431a13║散亂，則能摧破一切惑業。今因讀誦力，銷磨翳障，
X33n0628_p0431a14║法眼清明，故感普賢現身安慰，魔不得便。若約由
X33n0628_p0431a15║聞乃能讀誦，即是以聞所生慧，摧碾惑業也。即慧
X33n0628_p0431a16║根中中品之證相也。△三、別示思惟。
X33n0628_p0431a17║是人若坐思惟此經（至）得如是等陀羅尼。
X33n0628_p0431a18║坐則身在禪定，由於定中思惟，發生妙慧，銷磨翳
X33n0628_p0431a19║障等感。現身教讀生喜，雖亦與上中品相等，今由
X33n0628_p0431a20║轉復精進，乃更得三昧及陀羅尼，應是慧根中上
X33n0628_p0431a21║品之證相也。空觀是旋旋幻色，歸真空也。假觀是
X33n0628_p0431a22║百千旋旋一真空，出種種幻色也。中觀是法音方
X33n0628_p0431a23║便，由色空無礙，始令法音方便三一圓融。△二、護
X33n0628_p0431a24║定期修習二：初、現身說法，二、與呪自護。今初。
X33n0628_p0431b01║世尊若後世後五百歲（至）而為說法示教利喜。
X33n0628_p0431b02║前文兩番現身，皆緣平日持誦所感。茲更以尅期
X33n0628_p0431b03║修習示者，欲顯此經有日劫相倍，速證之神功也。
X33n0628_p0431b04║故古人遵此，立儀修懺。復約戒定慧三根，各分三
X33n0628_p0431b05║品，以明九種證相。於此期內，若得一旋，則是終之
X33n0628_p0431b06║初住，而劫超十千矣。況更進者。△二、與呪自護。
X33n0628_p0431b07║亦復與其陀羅尼呪（至）即於佛前而說呪曰：
X33n0628_p0431b08║陀羅尼呪者，由陀羅尼是依理所發總持之妙慧，
X33n0628_p0431b09║亦即所詮之理法，而呪是能詮之文句，能所合舉，
X33n0628_p0431b10║故曰陀羅尼呪。
X33n0628_p0431b11║阿檀地（一）檀陀婆地（至）辛阿毗吉利地帝（二十）
X33n0628_p0431b12║△三表神通威力
X33n0628_p0431b13║世尊若有菩薩（至）皆是普賢威神之力。
X33n0628_p0431b14║普賢體遍用恒，稱體起用，常加一切，故令未聞未
X33n0628_p0431b15║持者皆使聞持。△四、示勝因近果二：初、舉勝因，二、
X33n0628_p0431b16║示近果。今初。
X33n0628_p0431b17║若有受持、讀誦、正憶念（至）為諸如來手摩其頭。
X33n0628_p0431b18║普賢為諸佛長子，能以慧行莊嚴三世諸佛，故一
X33n0628_p0431b19║切賢聖所修之行，皆從普賢得名。今來居殿者，欲
X33n0628_p0431b20║顯普賢即是弘通之人，其所有之行，亦即弘通之
X33n0628_p0431b21║行。言當知是人者，乃大士提起行者，振惺法會，勿
X33n0628_p0431b22║以恒倫等視，當知此人即是普賢。以弘經之行，即
X33n0628_p0431b23║普賢之行，故已曾於先佛所深種善根，故於今生
X33n0628_p0431b24║乃能弘通，而為諸佛摩頂加被。△二、示近果二：初、
X33n0628_p0431c01║以書寫況顯，二、正明近果。今初。
X33n0628_p0431c02║若但書寫是人命終（至）解其義趣如說修行。
X33n0628_p0431c03║但能書者，尚得感生忉利，況能受持等者。△二、正
X33n0628_p0431c04║明近果
X33n0628_p0431c05║若有人受持讀誦（至）有如是等功德利益。
X33n0628_p0431c06║文點命終即往者，正指近果也。六種法師所修之
X33n0628_p0431c07║行，自有優劣，故上文以書寫居首，況出如說修行
X33n0628_p0431c08║者。茲復先明能解義趣者之近果，且住內院不退
X33n0628_p0431c09║位中，意指此行之遠果，非取草時，其福不盡。△五、
X33n0628_p0431c10║勸一心修持。
X33n0628_p0431c11║是故智者應當一心自書（至）正憶念如說修行。
X33n0628_p0431c12║△二、願護法二：初、菩薩守護流布，二、如來贊述功
X33n0628_p0431c13║德。今初。
X33n0628_p0431c14║世尊！我今以神通力故（至）廣令流布使不斷絕。
X33n0628_p0431c15║△二、如來贊述功德四：初、贊護經，二、護持名，三、述
X33n0628_p0431c16║殊勝，四、示勸誡。今初。
X33n0628_p0431c17║爾時釋迦牟尼佛（至）而能作是神通之願守護是經。
X33n0628_p0431c18║普賢全體，即是妙法。故以法流之用，而護法流之
X33n0628_p0431c19║源。△二、護持名。
X33n0628_p0431c20║我當以神通力，守護能受持普賢菩薩名者。
X33n0628_p0431c21║普賢道契佛心，名能召德，故持大士名者，得感佛
X33n0628_p0431c22║護。△三、述殊勝三：初、示人勝，二、示因勝，三、示果勝。
X33n0628_p0431c23║今初。
X33n0628_p0431c24║普賢若有受持讀誦（至）為釋迦牟尼佛衣之所覆。
X33n0628_p0432a01║文中五見當知句者，亦警惺現未得見此人者，令
X33n0628_p0432a02║生渴仰也。意謂此經於無量國中，乃至名字不可
X33n0628_p0432a03║得聞，何況得見受持，必宿世具大善根，始能弘通。
X33n0628_p0432a04║當知此人雖身生末世，若能弘此，即法身之妙典，
X33n0628_p0432a05║不獨得見普賢，蒙其教讀加護，則與生值佛世，親
X33n0628_p0432a06║見我身，親從我口聞法，親陳供養，親蒙我贊善者，
X33n0628_p0432a07║等無有異。又復當知是人既有如是勝因，自能感
X33n0628_p0432a08║我手摩其頭，安慰其心，自能感我以衣覆護，不令
X33n0628_p0432a09║魔便，而況於他，敢不共相守護。△二、示因勝。
X33n0628_p0432a10║如是之人不復貪著世樂（至）能修普賢之行。
X33n0628_p0432a11║初明不為外境所轉者，以有直心正念實相法故，
X33n0628_p0432a12║有福德培養力故。次明不為內惑所惱者，以智強
X33n0628_p0432a13║故，與無貪等善根相應故，嫉妒被無嗔所治故，諸
X33n0628_p0432a14║慢缺染慧無依不起故，少欲即無貪故。△三、示果
X33n0628_p0432a15║勝。
X33n0628_p0432a16║普賢若如來滅後（至）當坐天人大眾中師子法座上。
X33n0628_p0432a17║受持等果即當詣道場者，緣末法中魔強法弱多
X33n0628_p0432a18║諸留難，此人能於煩惱大海中，以大信力、以大忍
X33n0628_p0432a19║力、以大念力，高超諸衰妙演一乘，是故感果極勝
X33n0628_p0432a20║極速。△四、示勸誡。
X33n0628_p0432a21║普賢若於後世（至）當起遠迎，當如敬佛。
X33n0628_p0432a22║不貪資生者，但患所以立也，況得隨心所願。次誡
X33n0628_p0432a23║切勿輕毀等者，免招生現二報也。△三、聞品獲益。
X33n0628_p0432a24║說是普賢勸發品時（至）諸菩薩具普賢道。
X33n0628_p0432b01║得百千旋者，終之初地，具普賢道，乃終教十地之
X33n0628_p0432b02║後心也。但舉初後者，欲該中八也。又但舉聖位者，
X33n0628_p0432b03║即該三賢矣。佛世法會，於一座內，一聞聖法，便可
X33n0628_p0432b04║位登十地，正見妙法之難思。△三、總結流通。
X33n0628_p0432b05║佛說是經時（至）受持佛語作禮而去。
X33n0628_p0432b06║聞經竟，先得歡喜益者，即未來世諸佛也。
X33n0628_p0432b07║
X33n0628_p0432b08║妙法蓮華經科拾卷第七（終）
X33n0628_p0432b09║
X33n0628_p0432b10║No. 628-A
X33n0628_p0432b11║ 跋
X33n0628_p0432b12║
X33n0628_p0432b13║聖教東傳，像法始著。其緣弘演而受益者，遍海內矣。
X33n0628_p0432b14║金陵自六朝來，名藍櫛比，義學繁興。如我高祖雪浪
X33n0628_p0432b15║大師，紹天界無極老人之統，承賢首二十三世之系，
X33n0628_p0432b16║闡揚法道，續佛慧命。次有一雨、蘊璞、碧空、月潭諸曾
X33n0628_p0432b17║祖輩，繼出之後，始逢普德。勖𠁼祖翁，御大願輪，力弘
X33n0628_p0432b18║教乘。而賢首一宗，一時海內同仰中興之光，受業者
X33n0628_p0432b19║指不勝屈。惟上乘大師，及門最後，親炙未久，而能韜
X33n0628_p0432b20║光斂晦，研究至賾。翻貝葉於螺髻，校藏目於半壑。不
X33n0628_p0432b21║避寒暄，幾忘寢食。祖翁遷化，諸同人互相繼席。沿至
X33n0628_p0432b22║於師，則補故增新。凡常住未完之事，莫不竭力舉行，
X33n0628_p0432b23║瀝瀝心血。自非如說而行者，何以及此。（悳）昔慕江南
X33n0628_p0432b24║慈恩一宗，於丙辰歲，負笈次哲大師之門。時師開講
X33n0628_p0432c01║鷄鳴，學眾濟濟，振厥祖風。爰問南邨張居士曰：勖大
X33n0628_p0432c02║師廼三學該練，可謂賢首再起得其傳者。論學之長
X33n0628_p0432c03║多推次公，經詮之首則有雲、雪二公，而雪公既通內
X33n0628_p0432c04║典，復擅風雅，先後護法如陳侍御涉江、羅銀臺繼峯，
X33n0628_p0432c05║咸相交契，討論內典。（悳）自庚申歸吳門，株守一隅，每
X33n0628_p0432c06║思我宗先輩無經不注，即使法華疊出，胡弗一祖本
X33n0628_p0432c07║宗旨趣，致令四依無所適從，殊可浩歎。今甲申秋八
X33n0628_p0432c08║月初夜，夢海日高昇，寶筏得濟，晨鐘甫撞，大師忽懷
X33n0628_p0432c09║香見訪，誠為希有之徵，而獲難遘之想也。師示稿，命
X33n0628_p0432c10║校閱。（悳）惟法華一經，於一代教中能括如來用權調
X33n0628_p0432c11║攝之本致，最為難信難解。昔普德祖翁講是經，曾撫
X33n0628_p0432c12║卷三歎，剏立科文，羅判七軸，鈎玄索隱，一洗陳習。而
X33n0628_p0432c13║師則纘述其旨，駁近代之淆譌，決千古之疑案，俾賢
X33n0628_p0432c14║上一源滴滴真乳，如注甘露於中天，架指南於岐路，
X33n0628_p0432c15║無片言隻字出自胸臆，題曰拾遺，蓋有以也。科判、懸
X33n0628_p0432c16║談各一卷，疏八卷，讀是疏者，當原先佛久默之本懷，
X33n0628_p0432c17║出前賢未發之底蘊，庶不負普、德二世之婆心云耳。
X33n0628_p0432c18║古吳永定後學海印了悳合十拜題