X33n0631_p0485c01║
X33n0631_p0485c02║
X33n0631_p0485c03║
X33n0631_p0485c04║
X33n0631_p0485c05║No. 631
X33n0631_p0485c06║法華指掌疏卷一之上
X33n0631_p0485c07║
X33n0631_p0485c08║賢宗後學　通理　述
X33n0631_p0485c09║嗣法門人　明遠　較字
X33n0631_p0485c10║△九、總釋名題（名以顯實，題以標宗。故於未解經前而總釋之，謂總釋全經之義於
X33n0631_p0485c11║名題也。又名謂能譯人名，題謂所譯經題。今並釋之，故云總釋）二：一、經題，二、譯人。
X33n0631_p0485c12║初
X33n0631_p0485c13║妙法蓮華經。
X33n0631_p0485c14║上二字直顯法義。妙者，當體得名，非對麤言妙。若
X33n0631_p0485c15║對麤言妙，則妙有分限，非圓妙故。又妙者，本來自
X33n0631_p0485c16║妙，非先麤後妙。若先麤後妙，則妙有始終，非常妙
X33n0631_p0485c17║故。釋義則甚深無量，難解難入曰妙。又惟佛與佛
X33n0631_p0485c18║乃能究竟曰妙。又聲聞、辟支所不能知曰妙。經云：
X33n0631_p0485c19║止止不須說，我法妙難思。故題中以妙字冠法，法
X33n0631_p0485c20║即今經以實相為體，以軌持為用。實相為體者，以
X33n0631_p0485c21║七軸雄文皆如來自一乘實相中演出，一言一句
X33n0631_p0485c22║無非顯示一乘實相，故為體也。軌持為用者，軌謂
X33n0631_p0485c23║軌生物解，持謂任持自性。軌生物解者，謂一切眾
X33n0631_p0485c24║生本具實相之體，但以昏於無明，閉於權宗，勝解
X33n0631_p0486a01║不生，入證何由？佛以此法開方便門，示真實相，俾
X33n0631_p0486a02║眾生借教觀心，因指見月，是為軌生物解用也。任
X33n0631_p0486a03║持自性者，謂一切眾生本性一乘佛性，第以根有
X33n0631_p0486a04║利鈍，惑有厚薄，乘裂為三，性流為五，佛以此經開
X33n0631_p0486a05║顯會歸，俾三乘同歸一乘，五性還復一性，是為任
X33n0631_p0486a06║持自性用也。然此上釋義雖就本經法言，猶濫諸
X33n0631_p0486a07║會，故冠以妙字揀之，顯諸會不得名妙也。若論此
X33n0631_p0486a08║法普收諸會，本不可揀，故前云非對麤言妙。今又
X33n0631_p0486a09║云揀者，正以普收諸會，揀彼諸會不能普收，乃不
X33n0631_p0486a10║得已而揀之，仍不違不揀義也。又此法稱妙者，依
X33n0631_p0486a11║經文略示四義：一、權實相即，故經云：諸佛所得法，
X33n0631_p0486a12║無量方便力，而為眾生說。又云：我設是方便，令得
X33n0631_p0486a13║入佛慧。上三句即實而權，下二句即權而實，以諸
X33n0631_p0486a14║會多不能相即故。二、本迹相通。故經云：我常住於
X33n0631_p0486a15║此，以諸神通力，令顛倒眾生，雖近而不見。又云：時
X33n0631_p0486a16║我及眾僧，俱出靈鷲山，我時語眾生，常在此不滅。
X33n0631_p0486a17║上四句本通於迹，下四句迹通於本，以諸會多不
X33n0631_p0486a18║能相通故。三、理事無礙。故經云：是法住法位，世間
X33n0631_p0486a19║相常住。（是法，指一乘實相理也。法位，指諸法自位事也。世間相，指有為法事也。常住，指無為
X33n0631_p0486a20║法理也。）上句理不礙事，下句事不礙理，以諸會多不
X33n0631_p0486a21║能無礙故。四、因果交徹。故經云：世尊於長夜，常愍
X33n0631_p0486a22║見教化，令種無上願。又云：我今無復疑，安住於佛
X33n0631_p0486a23║道，方便為侍者。上三句因徹於果，下三句果徹於
X33n0631_p0486a24║因，以諸會多不能交徹故。然此四義，總屬理事無
X33n0631_p0486b01║礙法界。至於放光現瑞，湧塔變土，地涌現神等，又
X33n0631_p0486b02║屬事事無礙不可思議之境。即妙，亦不可言不得
X33n0631_p0486b03║已強名曰妙也。（問：儒教聖人，惟以中庸之道示人，猶曰民鮮能久矣。今經題首言妙，
X33n0631_p0486b04║豈不動人驚駭，阻人勝進乎？答：妙之一字，正為起人羨慕，激人進修耳。果能直下承當，驀地回頭，則妙法
X33n0631_p0486b05║非遠，原在日用動用中也。）蓮華二字，借喻發明。古德有取青蓮
X33n0631_p0486b06║釋者，有取白蓮釋者，有取香水海中蕋香幢釋者。
X33n0631_p0486b07║今據本經文義，當以優曇鉢華釋之，以此華乃與
X33n0631_p0486b08║文義相應。故經云：如是妙法，諸佛如來時乃說之。
X33n0631_p0486b09║此二句與妙法二字相應。次云：如優曇華時一現
X33n0631_p0486b10║耳。此二句與蓮華二字相應。且此經文是身子三
X33n0631_p0486b11║請之後如來開章之語，故知如是妙法指一經之
X33n0631_p0486b12║全體，優曇鉢華舉一經之總喻，取斯釋題庸何議
X33n0631_p0486b13║焉？若釋義有二：一翻靈瑞，以此華不開則已，開則
X33n0631_p0486b14║有佛出世為聖靈之瑞。故般泥洹經云：閻浮提有
X33n0631_p0486b15║尊樹王名優曇鉢，有實無華，若有華者必是金色
X33n0631_p0486b16║乃有佛出，以此名為靈瑞華也。亦云瑞應，以此華
X33n0631_p0486b17║不現則已，現則有輪王出世為聖王之兆。故施設
X33n0631_p0486b18║論云：統贍部洲有輪王路廣一踰繕那，無輪王時
X33n0631_p0486b19║海水所覆，若輪王出海水減一踰繕那，此路皆現，
X33n0631_p0486b20║優曇鉢華同時而生，以此名為瑞應華也。此二皆
X33n0631_p0486b21║屬義翻。若以色類翻者，當云金蓮華，金色已見泥
X33n0631_p0486b22║洹。欲知云何是蓮華者，準諸經有四種蓮華：一曰
X33n0631_p0486b23║優鉢羅（青色），二曰拘勿頭（黃色），三曰鉢頭摩（赤色），四曰芬
X33n0631_p0486b24║陀利（白色）。今優曇鉢與優鉢羅梵音相似，其不全同
X33n0631_p0486c01║者，或即金色青色之異。取此為喻者，依本經謂此
X33n0631_p0486c02║華非時不現必時至方現，喻此法非時不說必時
X33n0631_p0486c03║至方說。故準泥洹略開為三：一此華名尊樹王，喻
X33n0631_p0486c04║此法為諸經中王故。二此華有實無華華必金色，
X33n0631_p0486c05║喻此法純談果體間說因行，行必契真故。三此華
X33n0631_p0486c06║不開則已，開則必有佛出，喻此法不說則已，說則
X33n0631_p0486c07║授記成佛故。準施設亦有三義：一此華出輪王路，
X33n0631_p0486c08║喻此法惟佛乘方有故。二此華與路同現，喻聞此
X33n0631_p0486c09║法者即到佛地故。三此華惟供輪王遊觀，喻此法
X33n0631_p0486c10║惟供法王受用故。此上七義，皆總喻全經。以妙法
X33n0631_p0486c11║原屬全經之名，蓮華亦唯全經之喻。若經中之別
X33n0631_p0486c12║義，臨文自有別喻，茲不預焉。（問：優曇既是蓮華，題中何不存梵？經中何
X33n0631_p0486c13║不易華？什師何不譯為靈瑞？古德何不翻為蓮華？疏序通經中，何亦註為方華即果？答：題不存梵者，示種
X33n0631_p0486c14║類故。經不易華者，示尊重故。什師不譯靈瑞者，以靈瑞之名，此方所無，置之題中，恐人不識為喻故。古德
X33n0631_p0486c15║不翻蓮華者，以雖是蓮華，不同常途，約義而翻，欲人知其殊勝故。疏序通經，註為方華即果者，以彼不過
X33n0631_p0486c16║略出義相，不暇詳辯，姑且隨順常途解釋，亦不欲盡廢古釋之意。至若名題，關乎一經，可不辯哉！可不辯
X33n0631_p0486c17║哉！）經字，結出詮體。梵語修多羅，此云契經。契，謂上
X33n0631_p0486c18║契諸佛之理，下契眾生之機。經有多義，束之成四：
X33n0631_p0486c19║一曰貫，謂貫穿所應知義；二曰攝，謂攝持所應度
X33n0631_p0486c20║生；三曰常，謂三世不易；四曰法，謂十界同軌。今不
X33n0631_p0486c21║言契者，以此方聖教，但稱為經，順此方故。又契字
X33n0631_p0486c22║是用，經字是體，舉體該用故。又妙法蓮華，既屬所
X33n0631_p0486c23║詮，自具契合之用，不待言故。絕論此題，乃金口所
X33n0631_p0486c24║宣，法喻為名。合能所，兼體用，該通別，貫虗實，故名
X33n0631_p0487a01║妙法蓮華經焉。經題竟（附釋卷次）。卷第一（卷者，對舒而言。謂舒之以
X33n0631_p0487a02║便誦持，卷之以便供奉也。上古經書，多以軸為卷。今易制，未易其名耳。第，謂次第。一，首數也。經凡七卷，以
X33n0631_p0487a03║次第論，此卷居初，故云第一。後皆凖知。）△二譯人。
X33n0631_p0487a04║姚秦三藏法師鳩摩羅什譯
X33n0631_p0487a05║姚秦標時。註見序文。三藏法師顯德。三藏謂經律
X33n0631_p0487a06║論也。藏有二義：一者含藏義，謂經詮定學，律詮戒
X33n0631_p0487a07║學，論詮慧學，各能含藏等流義故。二者出生義，謂
X33n0631_p0487a08║經契一心，律軌三業，論揀邪正，各能出生等流用
X33n0631_p0487a09║故。法師亦二：一自利，謂博通三藏聖法，奉為師承
X33n0631_p0487a10║故。二利他，謂傳演三藏聖法，師範人天故。鳩摩羅
X33n0631_p0487a11║什出名。華梵實錄。俱見序文。譯之一字紀事。譯謂
X33n0631_p0487a12║翻譯。考周禮：掌四方之語，各有其官。北曰譯，南曰
X33n0631_p0487a13║象，東曰寄，西曰鞮。今經西來而云譯者，以漢時北
X33n0631_p0487a14║官兼善西語，佛法初來，因稱為譯。後皆仍之。然譯
X33n0631_p0487a15║主承願受囑，為法忘軀。自弘始三年入長安，在逍
X33n0631_p0487a16║遙園譯諸經論，凡三百九十餘卷，此經居內。洎十
X33n0631_p0487a17║五年，臨終誓曰：吾所譯諸經，果不謬佛意，當焚身
X33n0631_p0487a18║之後，舌根不壞。後果如之。是知師舌與諸佛出廣
X33n0631_p0487a19║長舌，讚歎此經無異。且是約義翻經，深契時機。此
X33n0631_p0487a20║經流通不盡，譯主惠澤無窮。因標經首，以示來學。
X33n0631_p0487a21║總釋名題竟。
X33n0631_p0487a22║△十、別解文義三：一、敘分，二、正宗分，三、流通分。（此三
X33n0631_p0487a23║分者，始於道安，證於親光。葢以經無豐約，皆具乎此。依此科經，如首身足，各有分齊，不相紊亂。故稱彌天
X33n0631_p0487a24║高判，今古通遵，乃諸經科判之所由始也。）初（敘者，敘一經之來源，彰說法之由致。於中有品題，有
X33n0631_p0487b01║經文。品題云：）
X33n0631_p0487b02║妙法蓮華經序品第一
X33n0631_p0487b03║先標經題，次出品題者，以品雖別，以類聚總屬經
X33n0631_p0487b04║攝故。又依經彰品，俾別行者知所屬故。序與敘同
X33n0631_p0487b05║有三義：一敘列，列賓主依正之次第故。二敘述，述
X33n0631_p0487b06║興化起教之源由故。三敘引，引正宗應說之妙義
X33n0631_p0487b07║故。品，類也。謂一類相隨之文，別為一聚，便受持也。
X33n0631_p0487b08║準諸經品題，或如來自唱，或結集建立，或譯人添
X33n0631_p0487b09║足。今經藥王天授二品，是如來自唱（以文有明言故），其餘
X33n0631_p0487b10║俱未可定。若今品者，似屬譯人添足。以結集者，但
X33n0631_p0487b11║敘其事，未必即命其名故。第者節目之次，一者貫
X33n0631_p0487b12║數之始。經凡二十八品，按節目次第，此品為始，故
X33n0631_p0487b13║以第一標之。△（經文分二）一、六緣證信序，二、一光發起
X33n0631_p0487b14║序。初（六緣者，信、聞、時、主、處、眾也。闕一則大教不興，故古德判為六種成就。云證信者，以賓、主、依、
X33n0631_p0487b15║正、能、所分明。證是佛說，令人生信，故亦名通序。六種成就，諸經通有，故亦名經後序。以是說經之後，結集
X33n0631_p0487b16║建立故。結集建立，有意有因。建立之因者，按龍勝論云：佛將入滅時，阿難悲哀。阿尼樓豆謂言：汝是持佛
X33n0631_p0487b17║法人，當咨問後事。難曰：云何後事？豆言：汝問佛滅度後，我等以誰為師？依何而住？惡性比丘，云何調伏？結
X33n0631_p0487b18║集法藏，經初當置何語？阿難承教，一一咨問。佛依問而答：我滅度後，汝等以戒為師，依四念處住。惡性比
X33n0631_p0487b19║丘，默而擯之。一切經初，當置如是我聞等語。由是凡屬佛經，皆置此語。無此語者，悉屬偽造。建立之意有
X33n0631_p0487b20║三：一、斷疑。凖智度論，佛滅度後，眾請阿難登座，結集法藏。感身相好同佛，眾起三疑：一疑世尊重起，二疑
X33n0631_p0487b21║他方佛來，三疑阿難成佛。一唱此語，知是結集法藏，三疑頓斷。二、息諍。以阿難與眾，德業頗齊，若不推尊
X33n0631_p0487b22║從佛，恐興諍論。一唱此語，顯是授受有源，羣諍自息。三、異邪。以西域外道，經初置阿憂二字。阿翻為無，憂
X33n0631_p0487b23║翻為有。意謂諸法雖多，不出有無。斷常之見，大抵如是。今置此語，顯是出世正法，揀異邪經。）分二：
X33n0631_p0487b24║一、總明五緣，二、別列聽眾。初
X33n0631_p0487c01║如是我聞：一時，佛住王舍城耆闍崛山中。
X33n0631_p0487c02║如是信成就。為順此意，即作信順之詞。以信則言
X33n0631_p0487c03║是事如是，不信則言不如是。故華嚴云：信為道元
X33n0631_p0487c04║功德母，長養一切諸善法。故首敘之。又如是者，許
X33n0631_p0487c05║可之詞。佛地論云：結集時，諸菩薩咸共請言：如汝
X33n0631_p0487c06║所聞，當如是說。傳法菩薩便許可言：如是當說，如
X33n0631_p0487c07║我所聞（云云）。又如是者，指法之詞。有能指、所指之
X33n0631_p0487c08║別。能指即結集之人，所指即結集之法。結集之人
X33n0631_p0487c09║有二：如纂靈記云：摩訶衍藏，是文殊師利與阿難
X33n0631_p0487c10║海，於鐵圍山間結集。所指之法，有事有理。事則能
X33n0631_p0487c11║詮虗文，從此以後，直至作禮而去，皆如是之事。理
X33n0631_p0487c12║則所詮實相，經云：是法不可示，言辭相寂滅。又云：
X33n0631_p0487c13║是法住法位，世間相常住等，皆如是之理。若事若
X33n0631_p0487c14║理，總屬此法。故不別指，直言如是。若連下釋之，是
X33n0631_p0487c15║結集者對眾標唱之語。蓋謂如是之法，我從佛聞
X33n0631_p0487c16║也。我聞聞成就。謂成就雖在信順，臨期實賴音聞。
X33n0631_p0487c17║不有音聞，教體何立？故楞嚴云：此方真教體，清淨
X33n0631_p0487c18║在音聞。釋義則揀別賓主曰我，聲來達耳曰聞。合
X33n0631_p0487c19║論則是結集者，自謂耳提面命，親從佛聞，非私淑
X33n0631_p0487c20║讀古者比也。又從凡至聖，說有四我：一、凡夫徧計，
X33n0631_p0487c21║二、外道宗計，三、諸聖假我，四、法身真我。今就文殊
X33n0631_p0487c22║與阿難海，應屬後二，以無徧計及邪計故。聞謂耳
X33n0631_p0487c23║根發識，廢別從總，故云我聞。若以今經圓義釋之，
X33n0631_p0487c24║我即生佛平等之我，聞謂一即一切之聞。經云：世
X33n0631_p0488a01║尊甚希有，令我念過去，無量諸佛法，如今日所聞，
X33n0631_p0488a02║一時時成就。謂臨期雖在音聞，說聽全憑佳會，不
X33n0631_p0488a03║有佳會，大法難弘。故古德云：世事合會，尚待昌期，
X33n0631_p0488a04║大法弘宣，豈違佳運？釋義則一者始終究竟之謂，
X33n0631_p0488a05║時者遷流轉變之義。合論則說無異座，聽無異席，
X33n0631_p0488a06║說聽事畢，一期究竟，名為一時。又時乃不相應法，
X33n0631_p0488a07║或否或泰，俱以時稱。今云一者，揀非否也，以否則
X33n0631_p0488a08║不能究竟，不得稱一故。不云年月日者，以如來說
X33n0631_p0488a09║法，通乎上下（謂天上人間也），滅後結集，達於遐邇，年月日
X33n0631_p0488a10║紀，難以對同，故總以一時該之。若就當經，則日沒
X33n0631_p0488a11║還照之時，教到機熟之時，經云今正是其時，時為
X33n0631_p0488a12║如實說等。佛主成就，謂說法雖憑佳期，御眾必推
X33n0631_p0488a13║教主，不有教主，羣機何歸？故序云：靈嶽降靈，非大
X33n0631_p0488a14║聖無由開化。具足應云佛陀耶，此翻覺者，謂自覺
X33n0631_p0488a15║覺他，覺行圓滿。又覺分能所，能覺之人，有通有別，
X33n0631_p0488a16║通則十方三世諸正徧知，別則高會教主釋迦牟
X33n0631_p0488a17║尼。所覺之理，有淺有深，眾生在纏名本覺，三乘出
X33n0631_p0488a18║障名始覺，諸佛究竟名圓覺，即古德所謂平等大
X33n0631_p0488a19║慧是也。若明佛身者，隨機所見，差別不同。今依當
X33n0631_p0488a20║經，應是三身圓融無障礙法界之身。經云：深達罪
X33n0631_p0488a21║福相，徧照於十方（自他受用），微妙淨法身（法性），具相三十
X33n0631_p0488a22║二（變化）。又云：我分身諸佛在於十方，今應當集等（非一
X33n0631_p0488a23║非多，無障無礙），住王舍等處成就。謂御眾雖推教主，際會
X33n0631_p0488a24║必依宏方，欲彰妙詮，豈違玄境？故華嚴無礙，尚依
X33n0631_p0488b01║七處標名；涅槃圓極，仍用雙林表法。住即安住之
X33n0631_p0488b02║義，佛本無住，亦為物示軌耳。城名王舍者，準大論，
X33n0631_p0488b03║昔有駁足國王與千王共立舍宅，築城於山故。山
X33n0631_p0488b04║名耆闍崛，此翻鷲峯，多鷲棲峯故。亦名鷲頭，形如
X33n0631_p0488b05║鷲頭故。正名靈鷲，以先佛後佛皆居此山。佛滅，羅
X33n0631_p0488b06║漢居之；法滅，支佛居之；支佛滅，鬼神居之，皆聖靈
X33n0631_p0488b07║所居故。山城並敘者，互相依故。大成云：此城此山，
X33n0631_p0488b08║眾見不一，或見土木草石，或見眾寶莊嚴，或見諸
X33n0631_p0488b09║佛遊行。本經亦云：於阿僧祇劫，常在靈鷲山。又云：
X33n0631_p0488b10║大火所燒時，我此土安隱等。明知此山此城非人
X33n0631_p0488b11║間思議境矣。至若寶塔品中三變淨土，又即於此
X33n0631_p0488b12║山此城儼然湧出華藏界也。若中字者，不過的指
X33n0631_p0488b13║佛在此處，不須玄解。總明五緣竟。△二、別列聽眾。
X33n0631_p0488b14║此科即眾成就。謂際會雖賴宏基，起教還須英才。
X33n0631_p0488b15║若座無知音，說將誰聽？故古德云：子期不遇，伯牙
X33n0631_p0488b16║絕絃。於中分二：一、分科別列，二、敘儀總結。初三：一、
X33n0631_p0488b17║三乘交參，二、八部該羅，三、檀眾俱至。初四：一、詳列
X33n0631_p0488b18║無學，二、略述有學，三、總陳尼眾，四、廣明菩薩。初三：
X33n0631_p0488b19║一、舉類標數，二、明位歎德，三、指名總結。初
X33n0631_p0488b20║與大比丘眾，萬二千人俱。
X33n0631_p0488b21║上句舉類。與猶共也，顯聞非一己。大揀有學，顯眾
X33n0631_p0488b22║是無學。又大有三義：一位尊，皆是羅漢，諸漏已盡
X33n0631_p0488b23║故。二德隆，逮得己利，心得自在故。三望重，人天景
X33n0631_p0488b24║仰，眾所知識故。比丘名翻三義：一破惡，謂戒防形
X33n0631_p0488c01║非，定除心亂，慧悟想虗，能破見思故。二怖魔，謂既
X33n0631_p0488c02║破見思，將出三界，魔恐失黨，驚怖不安故。三乞士，
X33n0631_p0488c03║謂既稱破惡，又名怖魔，當離邪命，乞食自濟故。乞
X33n0631_p0488c04║而稱士者，以為成道業，應受此食也。亦云除饉，謂
X33n0631_p0488c05║眾生福薄，常受饑饉，比丘乞食，能生福力故。又比
X33n0631_p0488c06║丘有二：一聲聞比丘，二菩薩比丘。今據迹論，仍屬
X33n0631_p0488c07║聲聞，但與向不同。如四子信解偈云：我等今者，真
X33n0631_p0488c08║是聲聞，以佛道聲，令一切聞。葢名同而實異耳。眾
X33n0631_p0488c09║者，和合之稱。梵語僧伽，此云和合眾。和合有二：一
X33n0631_p0488c10║事和，謂戒見利身口意六事俱和故。二理合，謂同
X33n0631_p0488c11║證擇滅無為法故。若依今經，理合則實相平等，事
X33n0631_p0488c12║和則萬二同聞。文無和合者，不和非眾，稱眾必和，
X33n0631_p0488c13║不言可知。故下句標數，萬二千人指現會受記之
X33n0631_p0488c14║眾。準正法華云比丘一千二百，葢是但標常隨。什
X33n0631_p0488c15║師以最後極談，無論雲集常隨，均蒙授記，俱宜詳
X33n0631_p0488c16║列，故為改譯。（問：上根受記身子一人，中根受記迦葉等四人，下根受記樓那等一千二
X33n0631_p0488c17║百。今云萬二千人，指現會受記之眾，何所憑耶？答：豈不聞法師品初如來廣記云：於佛前聞妙法華經一
X33n0631_p0488c18║偈一句，乃至一念隨喜者，皆與授記。據此則三根受記之外，實繁有眾矣。）俱同也，謂同
X33n0631_p0488c19║聞斯法，揀非私傳暗授者比也。舉類標數竟。△二、
X33n0631_p0488c20║明位歎德二：一、明位，二、歎德。初。
X33n0631_p0488c21║皆是阿羅漢，諸漏已盡。
X33n0631_p0488c22║上句約證明位。皆是者，位德相等，無別眾之非也。
X33n0631_p0488c23║阿羅漢亦翻三義：一、殺賊，即前破惡果也。言比丘
X33n0631_p0488c24║以三無漏學對破見思，如用兵捉賊，今則盡斷，如
X33n0631_p0489a01║賊已殺故。二、不生，即前怖魔果也。言比丘將出三
X33n0631_p0489a02║界，魔怖失黨，今則永離，不復再生故。三、應供，即前
X33n0631_p0489a03║乞士果也。言比丘乞食資身，為成道業，今道已成，
X33n0631_p0489a04║應受供養故。又此經羅漢亦與向不同，如四子信
X33n0631_p0489a05║解偈云：我等今者，真阿羅漢，於諸世間，天人魔梵，
X33n0631_p0489a06║普於其中，應受供養。乃似同而實異也。下句約斷
X33n0631_p0489a07║明位。諸漏有三：一、欲漏，謂欲界煩惱；二、有漏，即上
X33n0631_p0489a08║二界煩惱；三、無明漏，即三界無明。因此煩惱、無明
X33n0631_p0489a09║漏落三界生死，從功能立名。已盡者，永絕生死之
X33n0631_p0489a10║因，於三界中得解脫也。由此二句觀之，則是眾皆
X33n0631_p0489a11║證斷具足，當無學位矣。明位竟。△二歎德
X33n0631_p0489a12║無復煩惱，逮得己利，盡諸有結，心得自在。
X33n0631_p0489a13║上二句約證歎德。無復者，不復更有。煩惱者，界內
X33n0631_p0489a14║見思，以界外塵沙非聲聞所斷故。逮猶及，得猶證
X33n0631_p0489a15║也。己利即小乘涅槃，以小乘涅槃但自出生死，不
X33n0631_p0489a16║能入廛垂手起利他行故。然此乃釋上是阿羅漢
X33n0631_p0489a17║之義，正以無復煩惱，逮得己利，方入羅漢位矣。下
X33n0631_p0489a18║二句，約斷歎德。盡，謂自此永絕之義。諸有者，略曰
X33n0631_p0489a19║三有，廣曰二十五有，均於廣略，則曰九有。以此中
X33n0631_p0489a20║因果不亡，故名為有，即眾生受輪處也。結之一字，
X33n0631_p0489a21║若作諸有生因，便與上文煩惱相複。今解直指諸
X33n0631_p0489a22║有為結，以能繫縛眾生，不得解脫故。若離合釋之，
X33n0631_p0489a23║當云諸有，即結持業釋也。然諸有雖能繫縛眾生，
X33n0631_p0489a24║實眾生自相繫縛。今此眾住最後身，自此永絕，故
X33n0631_p0489b01║云盡也。心之一字，隨教各別。今約二乘，應指六識
X33n0631_p0489b02║為心，以彼惟依六識三毒，立染淨本故。自在者，解
X33n0631_p0489b03║脫義。解脫有二：一謂斷我執，證我空解脫，分段生
X33n0631_p0489b04║死，名離妄解脫；二謂斷法執，證法空解脫，變易生
X33n0631_p0489b05║死，名一切解脫。今約二乘，應是離妄解脫，以未達
X33n0631_p0489b06║法空，不能入廛垂手。雖曰盡諸有結，惟心自在也。
X33n0631_p0489b07║然此乃釋上諸漏已盡之義，正以盡諸有結，心得
X33n0631_p0489b08║自在，方極漏盡果矣。明位歎德竟。△三、指名總結
X33n0631_p0489b09║二：一、指名別列，二、結略顯廣。初。
X33n0631_p0489b10║其名曰阿若憍陳如（至）須菩提、阿難、羅睺羅。
X33n0631_p0489b11║首句總標，又指徵之詞，猶言其名為誰也。阿若下。
X33n0631_p0489b12║別列。具云阿若多，此翻最初解名也。以如來初轉
X33n0631_p0489b13║法輪，尊者先解故。楞嚴自陳云：佛問比丘，我初稱
X33n0631_p0489b14║解，如來印我名阿若多。憍陳如。亦云憍陳那，亦云
X33n0631_p0489b15║拘鄰如，此翻火器姓也。以先人事火命族，授記在
X33n0631_p0489b16║後，列名居初者，為示權現意故。阿含云：我佛法中，
X33n0631_p0489b17║寬仁博識，初受法味者，拘鄰如為第一。摩訶迦葉。
X33n0631_p0489b18║此云大龜氏，姓也。以先輩修道，感靈龜負圖之瑞，
X33n0631_p0489b19║遂命族焉。佛弟子中，同族最多，故揀以大。名畢鉢
X33n0631_p0489b20║羅。此云飲光，以身具光明，飲蔽餘光故。楞嚴云：我
X33n0631_p0489b21║於往劫，以紫金光塗佛形像，自爾以來，身常圓滿
X33n0631_p0489b22║紫金光聚。阿含云：我佛法中，行十二頭陀，難行苦
X33n0631_p0489b23║行者，大迦葉為第一。優樓頻螺。此云木瓜林，禱林
X33n0631_p0489b24║而生故。亦云木瓜癃，胸前有癃，如木瓜故。伽耶。此
X33n0631_p0489c01║云象頭，山名也，依山住故。那提。此云福生，河名也，
X33n0631_p0489c02║依河住故。此三迦葉，因於毗婆尸佛法中，共竪剎
X33n0631_p0489c03║杆，故感今為弟兄。兄事火龍，為瓶沙王師，佛現十
X33n0631_p0489c04║種神變度之，遂擲火具於水，率徒五百，歸佛出家。
X33n0631_p0489c05║伽耶、那提見水中漂下火具，視知其事，各率徒二
X33n0631_p0489c06║百五十，詣佛得度。阿含云：我佛法中，將護四眾，供
X33n0631_p0489c07║給四事，令無所乏者，優樓頻螺迦葉為第一。觀了
X33n0631_p0489c08║諸法，都無所著，善能教化者，伽耶迦葉為第一。心
X33n0631_p0489c09║意寂然，降伏諸結，精進不退者，那提迦葉為第一。
X33n0631_p0489c10║舍利弗，具云舍利弗羅，此翻鶖鷺子。鶖鷺，母名也。
X33n0631_p0489c11║其母眼目精明如鶖鷺鳥，故尊者是其所生，故繫
X33n0631_p0489c12║以子，葢依母彰名也。亦云身子，其母身形端正，故
X33n0631_p0489c13║尊者生身八歲登論座辯勝羣英，出家七日通佛
X33n0631_p0489c14║法果證無學。阿含云：我佛法中智慧無窮決了諸
X33n0631_p0489c15║疑者，舍利弗為第一。目犍連，此云采菽氏，姓也。因
X33n0631_p0489c16║先輩居山，采菽豆而食，遂命族焉。名拘律陀，此云
X33n0631_p0489c17║無節樹，禱樹而生故。今惟標姓，恐濫同族，故以大
X33n0631_p0489c18║字揀之。尊者身遊十方，得無罣礙，曾止耆婆之車，
X33n0631_p0489c19║焚得勝之殿，攝調達而歸正法，取釋種以藏梵天，
X33n0631_p0489c20║神通彰灼，難以備陳。阿含云：我佛法中，神通輕舉，
X33n0631_p0489c21║飛到十方者，大目犍連為第一。迦旃延，此云剪剃，
X33n0631_p0489c22║姓也。以先輩居山，與仙人剃髮為姓，為揀同族故。
X33n0631_p0489c23║冠以摩訶，名文飾，謂善飾文詞，能議論故。阿含云：
X33n0631_p0489c24║我佛法中，善分別義，敷演道教者，迦旃延為第一。
X33n0631_p0490a01║阿㝹樓䭾，亦云阿那律陀，亦云阿尼樓豆，此云如
X33n0631_p0490a02║意。因於弗沙佛時，以稗飯施辟支佛果，感九十一
X33n0631_p0490a03║劫生人天中，受如意樂，至今未盡故。亦云無貧，謂
X33n0631_p0490a04║自爾以來，不受貧窮故。尊者乃白飯王子，初出家
X33n0631_p0490a05║時，常樂睡眠，如來呵為畜生，啼泣自責，眉不交睫，
X33n0631_p0490a06║七日七夜，遽失雙目。如來示以樂見照明金剛三
X33n0631_p0490a07║昧，由此不因肉眼，觀見十方，精真洞然，如觀掌果。
X33n0631_p0490a08║阿含云：我佛法中，天眼徹視者，阿那律為第一。劫
X33n0631_p0490a09║賓那，此云房宿。初欲近佛，夜宿陶師之家，以草為
X33n0631_p0490a10║座。佛欲度彼，化一老宿，入與同宿。尊者推草讓之，
X33n0631_p0490a11║因為說法，即證無學。以曾與如來同房共宿，故名
X33n0631_p0490a12║房宿。又房宿，星名，禱此生故。又胸如星房，從解得
X33n0631_p0490a13║名。阿含云：我佛法中，善知星宿日月者，劫賓那為
X33n0631_p0490a14║第一。憍梵波提，此云牛呞，食後虗哨如牛呞故。準
X33n0631_p0490a15║楞嚴，以往昔輕弄沙門，生生世世常感此報。佛恐
X33n0631_p0490a16║世人不識，生謗招𠎝，勅令常居天上，不許久住人
X33n0631_p0490a17║間。阿含云：樂在天上，不住人間者，憍梵波提為第
X33n0631_p0490a18║一。離婆多。此云假和合。智論云：尊者夜宿空亭，有
X33n0631_p0490a19║一鬼擕屍而至，又一鬼隨來爭之，各言：我持來共
X33n0631_p0490a20║決於尊者。尊者據實答之。後鬼怒拔尊者手足而
X33n0631_p0490a21║食，前鬼取屍上手足補之，二鬼相食而去。天明自
X33n0631_p0490a22║思：我身眼見鬼食，却又隨我行住。逢人便問：是我
X33n0631_p0490a23║身否？眾僧知其時至，乃曰：汝身假和，非己有也。尊
X33n0631_p0490a24║者聞之，漏盡得道。此命名之由也。阿含云：坐禪入
X33n0631_p0490b01║定，心不倒亂者，離婆多為第一。畢陵伽婆蹉，此云
X33n0631_p0490b02║餘習。因往昔五百世為婆羅門，性多憍慢。今雖成
X33n0631_p0490b03║道，餘習未盡。每過恒河，便呼小婢斷流。神雖為斷，
X33n0631_p0490b04║懷瞋白佛。佛令向神求懺。遂合掌向神曰：小婢莫
X33n0631_p0490b05║瞋。大眾皆笑。佛言：實無慢心，乃習氣也。阿含云：我
X33n0631_p0490b06║佛法中，樹下苦坐，不避風雨者，畢陵伽婆蹉為第
X33n0631_p0490b07║一。薄拘羅，此云善容，色貌端正故，亦云重姓。因於
X33n0631_p0490b08║毗婆尸佛法中，以訶梨勒果施病僧，今生婆羅門
X33n0631_p0490b09║家，感五不死：一、繼母置火爐中不死；二、置沸湯中
X33n0631_p0490b10║不死；三、推落水中不死；四、大魚吞之不死；五、漁人
X33n0631_p0490b11║獲魚，剖之不死。遂養為己子。其父聞，爭共議兩家
X33n0631_p0490b12║為子，故名重姓。曾於無量劫來，持不殺戒，今生一
X33n0631_p0490b13║百六十歲，無少病痛。阿含云：我佛法中，壽命極長，
X33n0631_p0490b14║終不中夭，端莊不苟，常樂閒居者，薄拘羅為第一。
X33n0631_p0490b15║摩訶拘絺羅，此云大膝，因膝骨博大，立名尊者。乃
X33n0631_p0490b16║身子之舅，素辯勝姊，姊孕身子，則不能勝。知懷智
X33n0631_p0490b17║人，寄辯母口，遂奮志遊學南天。歷十八年，讀十八
X33n0631_p0490b18║經，無暇剪爪，世稱長爪梵志。洎歸，聞身子出家，遂
X33n0631_p0490b19║起慢心云：我甥八歲，聲震五天，沙門何術，誘彼出
X33n0631_p0490b20║家？及見佛負墮，亦隨出家。阿含云：我佛法中，得四
X33n0631_p0490b21║辯才，觸問能答者，拘絺羅為第一。難陀，此云善歡
X33n0631_p0490b22║喜，牧牛子也。飯王俾十萬出家尊者稱善歡喜，故
X33n0631_p0490b23║以名焉。性極聰敏，音聲絕倫。初入佛法，欣道第一。
X33n0631_p0490b24║孫陀羅難陀，佛之胞弟，為揀牧牛難陀連妻為名
X33n0631_p0490c01║也。妻名孫陀羅，此云好愛，性多愛欲故。亦云端正，
X33n0631_p0490c02║身形端正故。尊者初出家時，心常散動，如來勅令
X33n0631_p0490c03║觀鼻端白，因此心開漏盡，成阿羅漢。楞嚴云：我以
X33n0631_p0490c04║消息，息久發明，明圓滅漏，斯為第一。富樓那彌多
X33n0631_p0490c05║羅尼子，依父母彰名。父名富樓那，此云滿願，亦云
X33n0631_p0490c06║滿江，其祖禱江而生，得滿其願故。母名彌多羅尼，
X33n0631_p0490c07║此云慈女，樂誦圍陀典中慈行篇故。具足應云滿
X33n0631_p0490c08║江慈女之子。經疏從略，多以滿慈子稱之。阿含云：
X33n0631_p0490c09║我佛法中善能廣說分別義理者，滿慈子為第一。
X33n0631_p0490c10║須菩提，此云空生。以初生時，其家庫藏皆空故。次
X33n0631_p0490c11║以父母驚異，庫藏轉現，故亦名善現。又以忽空忽
X33n0631_p0490c12║現，卜之占者。占者言：既善且吉，故亦名善吉。常住
X33n0631_p0490c13║無諍三昧，所修行業，以空為本。楞嚴云：佛問圓通，
X33n0631_p0490c14║如我所證，諸相入非，非所非盡，旋法歸無，斯為第
X33n0631_p0490c15║一。阿難，此云慶喜，斛飯王子，調達之弟也。佛成道
X33n0631_p0490c16║日，尊者始生時，淨飯王既聞世尊成道，又聞斛飯
X33n0631_p0490c17║生子，舉國欣慶，故以名焉。昔與如來同於空王佛
X33n0631_p0490c18║所發心，如來常勤精進，早成正覺，尊者常樂多聞，
X33n0631_p0490c19║護持法藏。阿含云：我佛法中，多聞廣達，堪任奉持
X33n0631_p0490c20║者，阿難為第一。羅睺羅，此云覆障，佛之子也。以因
X33n0631_p0490c21║中塞鼠穴六日，及不看婆羅門六日，報感處胎六
X33n0631_p0490c22║年，為胎所覆，為宿因所障，故名覆障。本經佛自述
X33n0631_p0490c23║云：羅睺羅密行，唯我能知之。故稱尊者密行第一。
X33n0631_p0490c24║然此上所釋諸聖名目，不過略準古德，錄出一二，
X33n0631_p0491a01║其餘過現事跡，諸註尚多。要知本地幽微，非心所
X33n0631_p0491a02║測，況今經既屬圓機，則一行即一切行，一德即一
X33n0631_p0491a03║切德，烏可得而言諸？指名別列竟。△二、結略顯廣。
X33n0631_p0491a04║如是眾所知識大阿羅漢等。
X33n0631_p0491a05║如是，即指上二十一人。以此二十一人，在人天大
X33n0631_p0491a06║眾之中，凡有聞名皆知，見面皆識，故云眾所知識。
X33n0631_p0491a07║又此二十一人，雖屬羅漢，皆回小向大，故云大阿
X33n0631_p0491a08║羅漢。又大阿羅漢，既揀定性，而眾所知識，仍揀萬
X33n0631_p0491a09║二。言萬二之眾，雖皆大阿羅漢，未必皆為眾所知
X33n0631_p0491a10║識。今上所列，乃眾所知識之大阿羅漢也。等者，等
X33n0631_p0491a11║其伴侶。主伴和合，共成萬二之數。（問：阿難、羅睺，凖授記俱在有學。
X33n0631_p0491a12║今列無學眾中，豈不與後相違？答：此有三義：一、捨權從實故。凖智論，阿難對迦葉云：我能有力，久可得道。
X33n0631_p0491a13║為侍佛故，故留殘結。本經亦云：方便為侍者，護持諸佛法。據此，則阿難實德，已證無學。為侍佛故，權住學
X33n0631_p0491a14║地。今捨權從實，故列於此。羅睺凖知。二、為破權執故。以阿難、羅睺授記，雖在有學，不過引進實行，曲示權
X33n0631_p0491a15║儀。執權者，即以實行目之。今為破權執，故列於此。三、名同義別故。準信解品云：今得無漏無上大果。又云：
X33n0631_p0491a16║我等今者真阿羅漢。據此，則向稱無學，對待非真。今稱無學，乃真無學。而阿難、羅睺，既已了知自心本來
X33n0631_p0491a17║是佛，是真無學，故列於此。）詳列無學竟。△二、略述有學。
X33n0631_p0491a18║復有學、無學二千人。
X33n0631_p0491a19║首二字，文雖局此，義通下科。言彼時靈山一會，不
X33n0631_p0491a20║獨萬二同聞，乃復有學無學若干，尼眾若干，菩薩
X33n0631_p0491a21║摩訶薩等若干，正以見羽翼之多人也。學無學者，
X33n0631_p0491a22║舉有學類，以彼所證未極，所斷未竟，研真斷惑，始
X33n0631_p0491a23║學無學人故。二千人者，標有學數，後文授學無學
X33n0631_p0491a24║人記，即此眾也。無明位歎德者，既屬有學，無位可
X33n0631_p0491b01║明，無德可歎，故無指名。總結者，準後阿難、羅睺，乃
X33n0631_p0491b02║有學受記之首，為是權現，已列無學眾中，其餘或
X33n0631_p0491b03║有或無，無足重輕，故不指名，無庸更結。然雖如是
X33n0631_p0491b04║論，實德本無優劣，亦不過各據一途，以引偏好耳，
X33n0631_p0491b05║幸勿執迹而昧本也。略述有學竟。△三、總陳尼眾。
X33n0631_p0491b06║摩訶波闍波提（至）耶輸陀羅比丘尼亦與眷屬俱。
X33n0631_p0491b07║摩訶波闍波提，佛姨母也，此云大愛道。因初求出
X33n0631_p0491b08║家，佛不許可。阿難代陳三請，佛勅能修八敬，方聽
X33n0631_p0491b09║出家。（八敬者：一、百歲尼應禮初夏比丘足；二、不得罵比丘；三、不得舉比丘過；四、應從大僧求具
X33n0631_p0491b10║戒；五、若犯僧殘，應半月在二部僧中行摩那埵行；六、應半月於大僧中求教授人；七、不應在無比丘處夏
X33n0631_p0491b11║安居；八、安居訖，當詣大僧中求自恣。）聖母為愛道故，堪忍奉行，故名
X33n0631_p0491b12║焉。亦名憍曇彌，此云眾主，為尼眾之主故。比丘同
X33n0631_p0491b13║前。尼翻為女，為別大僧故也。眷屬六千，標所與之
X33n0631_p0491b14║數。法性相親曰眷，人事相制曰屬。以六千尼眾，智
X33n0631_p0491b15║由聖母所生，身依聖母而住。論法性，有相親之誼；
X33n0631_p0491b16║論人事，有相制之義故。羅睺羅母，佛之婦也。名耶
X33n0631_p0491b17║輸陀羅，此云華色，有美色故。亦云名聞，有聲譽故。
X33n0631_p0491b18║亦者，例上之詞。謂耶輸陀羅，因見波闍波提，主伴
X33n0631_p0491b19║和合，同入高會，故亦與眷屬俱也。不言數目者，非
X33n0631_p0491b20║同尼主，眷屬眾多，無可表彰故。準後持品增記，即
X33n0631_p0491b21║此科尼眾之數。齊此以上，準常皆聲聞眾也。總陳
X33n0631_p0491b22║尼眾竟。△四、廣明菩薩三：一、舉類標數，二、明位歎
X33n0631_p0491b23║德，三、指名總結。初。
X33n0631_p0491b24║菩薩摩訶薩八萬人。
X33n0631_p0491c01║上五字舉類。菩薩半，梵語也，具云菩提薩埵，此翻
X33n0631_p0491c02║覺有情。有三義：一、約自利，謂菩薩是能覺悟之有
X33n0631_p0491c03║情，揀非凡夫，不自覺故；二、約利他，謂菩薩能覺悟
X33n0631_p0491c04║法界有情，揀非二乘，不覺他故；三、約兩利，謂菩薩
X33n0631_p0491c05║上求佛覺，下化有情，揀非悲智偏用，墮二邊故。摩
X33n0631_p0491c06║訶薩，具云摩訶菩提薩埵。言向下所列諸聖，或帶
X33n0631_p0491c07║果行因，或一生補處，如觀音、文殊、彌勒、勢至等，非
X33n0631_p0491c08║地前諸位可比故。既稱菩薩，又以摩訶薩揀之，以
X33n0631_p0491c09║是菩薩中之大菩薩故。八萬人標數。法師品初因
X33n0631_p0491c10║藥王告八萬，即此眾也。（問：據今解，聲聞眾中暫爾雲集，俱在標數之內。此菩
X33n0631_p0491c11║薩眾中地湧雲集等，何不標其數耶？答：此經正授聲聞成佛之記，故暫爾雲集者，亦須標之。若地湧雲集
X33n0631_p0491c12║等，不過承虛接響，助發玄化。如非經前預至，凡因事方來，及夫未終卷而去者，槩不標其數也。）△
X33n0631_p0491c13║二、明位歎德二：一、明位，二、歎德。初。
X33n0631_p0491c14║皆於阿耨多羅三藐（至）樂說辯才轉不退轉法輪。
X33n0631_p0491c15║首句約自利明位。阿耨多羅，此云無上，法身德也。
X33n0631_p0491c16║以法身竪窮三際，橫徧十方，一切諸法無過上故。
X33n0631_p0491c17║三藐，此云正等，正謂方正，等謂平等，解脫德也。以
X33n0631_p0491c18║解脫不為煩惱所染，本自方正；不為生死所遷，本
X33n0631_p0491c19║自平等故。三菩提，此云正覺，正揀偏邪，覺顯明了，
X33n0631_p0491c20║般若德也。以般若能覺了諸法性相真妄虗實，揀
X33n0631_p0491c21║非凡小偏覺及外道邪覺故。此是佛果三德。取以
X33n0631_p0491c22║明位者，顯圓教菩薩因果該徹之義。不退轉義，有
X33n0631_p0491c23║淺有深，如位不退等。今就圓教，一位即一切位，一
X33n0631_p0491c24║切位即一位，初發心時即攝諸位，故不退也。若以
X33n0631_p0492a01║向下列各諸聖言之，復開為二：一、將證不退，如等
X33n0631_p0492a02║覺補處之尊；二、已證不退，如帶果行因之聖。總言
X33n0631_p0492a03║此中諸聖，雖有將證已證之別，究竟皆屬不退，揀
X33n0631_p0492a04║非六心墮落塵劫聲聞者比也。皆得下。約利他明
X33n0631_p0492a05║位。陀羅尼，此云總持，謂總一切法，持無量義故。準
X33n0631_p0492a06║後文，名有多種，今束為二：一、有字，如陀羅尼品及
X33n0631_p0492a07║普賢品諸聖所說；二、無字，只可智知，不可言辯。後
X33n0631_p0492a08║云是法不可示，言詞相寂滅，即無字陀羅尼也。今
X33n0631_p0492a09║對下文樂說辯才之句，應屬無字，正以總持得於
X33n0631_p0492a10║心，樂說形於口故。樂說辯才，四辯之一。四辯者：一、
X33n0631_p0492a11║法無礙辯，於一切法能演說故；二、義無礙辯，於一
X33n0631_p0492a12║切義能分析故；三、詞無礙辯，殊方異類，言詞相通
X33n0631_p0492a13║故；四、樂說無礙辯，隨情順欲，樂說不倦故。此四辯
X33n0631_p0492a14║才，後後能攝前前，前前不攝後後。今舉後攝前，故
X33n0631_p0492a15║但云樂說辯也。轉謂傳說，謂以己所得，傳說於人
X33n0631_p0492a16║故。不退法者，凡有所說，皆為一佛乘也。輪有摧輾、
X33n0631_p0492a17║運動二義，法能摧滅虗妄，運入真實，故借以喻之。
X33n0631_p0492a18║又上明自利，則曰菩提不退；此明利他，則曰轉不
X33n0631_p0492a19║退輪。正謂菩薩得是道以處己，運是道以利人，揀
X33n0631_p0492a20║非欲速出三界，自求涅槃者比也。由此科之義觀
X33n0631_p0492a21║之，則八萬菩薩，皆自證不退，而入法王位矣。明位
X33n0631_p0492a22║竟。△二歎德
X33n0631_p0492a23║供養無量百千諸佛（至）能度無數百千眾生。
X33n0631_p0492a24║前五句約自利歎德。供養者，外修四事內致一心，
X33n0631_p0492b01║不達三輪體空名事供養，如達體空名理供養，今
X33n0631_p0492b02║是理供養也。無量百千諸佛者，極顯其所供佛多，
X33n0631_p0492b03║所謂不於一佛二佛三四五佛而種善根也。植者
X33n0631_p0492b04║栽培之義，眾德即佛果萬德，本猶根也。言菩薩既
X33n0631_p0492b05║供多佛，必是萬行交修，雖未即證萬德，已培萬德
X33n0631_p0492b06║之根本矣。諸佛稱歎者，或稱其因深，或歎其果近，
X33n0631_p0492b07║如今經顯本授記之類是也。以慈修身者，借利物
X33n0631_p0492b08║之行成就己德，如今經授記之後又復經劫行因
X33n0631_p0492b09║之類是也。善入佛慧者，承上既曰以慈必是不捨
X33n0631_p0492b10║塵勞，既曰修身必能成就佛慧，正以不捨塵勞而
X33n0631_p0492b11║成就佛慧，乃不入而入，故名善入。若二乘之沉空
X33n0631_p0492b12║趣寂，縱少有所得俱墮偏枯，雖入亦不名善也。然
X33n0631_p0492b13║此一節乃釋上菩提不退之義，正以供佛之多植
X33n0631_p0492b14║德之眾，既為諸佛稱歎，又能以慈修身，於諸佛慧
X33n0631_p0492b15║已稱善入，方能任運修證而至不退位矣。通達下，
X33n0631_p0492b16║約利他歎德。大智揀非權小，所謂一切種智是也。
X33n0631_p0492b17║到彼岸者，凡事究竟之謂，不取生死此岸、涅槃彼
X33n0631_p0492b18║岸之義。準正法華云大智度無極，言菩薩既能通
X33n0631_p0492b19║達大智，其智可謂究竟無極，故云到彼岸也。名稱
X33n0631_p0492b20║普聞者，大智充於中，聲名揚於外，故無量世界極
X33n0631_p0492b21║言其聞之遠也。能度眾生者，大智充足赴應者廣，
X33n0631_p0492b22║聲名洋溢受化者眾，故無數百千極言其度之廣
X33n0631_p0492b23║也。然此一節乃釋上轉不退輪之義，正以通達大
X33n0631_p0492b24║智名稱普聞，於諸眾生已能度脫，乃可轉不退輪
X33n0631_p0492c01║而入法王位矣。明位歎德竟。△三、指名總結二：一、
X33n0631_p0492c02║指名別列，二、結略顯廣。初。
X33n0631_p0492c03║其名曰文殊師利菩薩（至）寶積菩薩導師菩薩。
X33n0631_p0492c04║首句同上。別列中，文殊師利，亦云曼殊室利，此翻
X33n0631_p0492c05║妙德。大經云：了了見佛性，猶如妙德等。亦翻妙吉
X33n0631_p0492c06║祥，以初生時有祥光滿室之兆故。此菩薩用周三
X33n0631_p0492c07║際，化滿塵方，道成先劫，號龍種尊王；現證北方，稱
X33n0631_p0492c08║摩尼寶積；未來成佛，名曰普現。在因為八王師，在
X33n0631_p0492c09║果為七佛祖，影嚮大化，示同菩薩。華嚴表根本智，
X33n0631_p0492c10║今經為發起主，圓極妙理，非智莫解，故首標之。觀
X33n0631_p0492c11║世音有二義：一、約智悟；二、約悲化。約智悟者，觀即
X33n0631_p0492c12║能聞根性，世音即所觀聲塵。以菩薩觀聲反聞，得
X33n0631_p0492c13║入圓通故。約悲化者，觀即悲心赴應，世音即稱名
X33n0631_p0492c14║機感。以菩薩悲心應機，尋聲救苦故。常住普門三
X33n0631_p0492c15║昧，圓現自在神通，已成正覺。過去號正法明佛，示
X33n0631_p0492c16║居因門；現在為彌陀輔翼，當補佛處；未來名普光
X33n0631_p0492c17║功德，用表慈門。流通玄化，故次標之。得大勢即大
X33n0631_p0492c18║勢至也。思益經云：我投足之處，震動三千大千世
X33n0631_p0492c19║界及魔宮殿，故名大勢至。悲華經寶藏佛言：由汝
X33n0631_p0492c20║願取大千世界，今當字汝為大勢至。又此菩薩以
X33n0631_p0492c21║念佛三昧攝念佛人歸於淨土，不勞而化，故名大
X33n0631_p0492c22║勢至也。最上一乘具大勢力方能進取，故特列其
X33n0631_p0492c23║名。常精進者，寶積經云：是菩薩為一眾生，經無量
X33n0631_p0492c24║劫隨逐不捨猶不受化，無有一念棄捨之心，以身
X33n0631_p0493a01║心精進故名常精進。今列其名者，葢為引攝二乘
X33n0631_p0493a02║發度生心立精進行也。不休息者，思益經云：恒河
X33n0631_p0493a03║沙劫為一日夜，三十日為月，十二月為歲，過百千
X33n0631_p0493a04║萬億劫得值一佛。如是值恒河沙佛，行諸梵行，修
X33n0631_p0493a05║習功德，然後受記，心不休息，故名不休息。今列其
X33n0631_p0493a06║名者，葢為䇿進疲勞，成就大志，自鄙先心也。寶掌
X33n0631_p0493a07║菩薩者，寶積經云：以何義故名為寶掌？謂彼菩薩
X33n0631_p0493a08║於諸佛土化眾生時，欲以右手徧捫諸佛世界，即
X33n0631_p0493a09║隨所欲而得成辦，從其手出佛法僧聲，乃至慈悲
X33n0631_p0493a10║喜捨之聲。又大論云：寶掌菩薩，七寶從其手出，給
X33n0631_p0493a11║施一切眾生，又令歡喜得至涅槃，故名寶掌。然此
X33n0631_p0493a12║經甚深無量，非具智慧寶手者，不能捫其邊際，因
X33n0631_p0493a13║列其名以表之。藥王菩薩者，觀經云：昔名星光，從
X33n0631_p0493a14║尊者日藏邊聞說佛慧，以雪山上藥供養眾僧，願
X33n0631_p0493a15║於未來能治眾生身心二病，舉世歡喜號為藥王。
X33n0631_p0493a16║過去為喜見身，當來號樓至佛，現為法師。品中當
X33n0631_p0493a17║機用表普濟，故列其名。勇施菩薩者，為欲滿足六
X33n0631_p0493a18║波羅密，勤行布施心無悋惜，乃至頭目髓腦身肉
X33n0631_p0493a19║手足，施於乞者亦不怯弱。今列其名者，以布施率
X33n0631_p0493a20║萬行之首，欲成佛果惟此為要也。寶月菩薩者，借
X33n0631_p0493a21║喻為名。月以摩尼為體，麗中天而千江現影，喻菩
X33n0631_p0493a22║薩以真如為身，朗性天而萬類顯形。今列其名者，
X33n0631_p0493a23║以此經乃體用全彰，非若人不足與有為也。月光
X33n0631_p0493a24║菩薩者，月以清涼表定，光以照耀顯慧，定慧具足
X33n0631_p0493b01║方契佛乘，故列其名以為有志佛道者法。滿月菩
X33n0631_p0493b02║薩者，自覺聖智圓滿，如望夜月故。然此經唯佛與
X33n0631_p0493b03║佛乃能究盡，非聖智圓滿者無所由明，故列其名
X33n0631_p0493b04║也。大力菩薩者，以度生為己任，以至果為限期，任
X33n0631_p0493b05║重道遠，不退不屈。若斯人者，乃可續佛慧命，傳佛
X33n0631_p0493b06║聲教，故特列其名。無量力者，用周三際，化滿十方，
X33n0631_p0493b07║方際相涉而分量莫窮，化用交絡而神力無限。此
X33n0631_p0493b08║經之所以流通無盡者，端賴斯人。故列其名，以為
X33n0631_p0493b09║弘經者法。越三界者，居塵不染，處有不繫，本為成
X33n0631_p0493b10║就眾生，旅泊三界，權作空華佛事，實欲淨佛國土，
X33n0631_p0493b11║不出一真，徧現遊戲神通，如是之人，乃可津梁末
X33n0631_p0493b12║法，流通聖典，故列其名，以為四依之準。䟦陀婆羅，
X33n0631_p0493b13║此云善守，謂善能守護眾生，令不退轉菩提心故。
X33n0631_p0493b14║思益經云：若眾生聞名者，畢竟得三菩提是也。亦
X33n0631_p0493b15║云賢首，功高十地，德邁三賢，為眾賢之首故。今列
X33n0631_p0493b16║其名者，表斯經必隣極之人乃堪傳授也。彌勒，具
X33n0631_p0493b17║云彌帝利，亦云梅哩利耶，此翻慈氏姓也。思益經
X33n0631_p0493b18║云：若眾生見者，即得慈心三昧。故稱慈氏。名阿逸
X33n0631_p0493b19║多，此翻無能勝，謂位登補處，除佛一人餘無能勝
X33n0631_p0493b20║故。昔號求名，現居兜率，當作龍華主人。斯經前後
X33n0631_p0493b21║兩章皆為發起，葢欲借此妙法結三會度生之緣，
X33n0631_p0493b22║故列其名，俾有志龍華者於斯經宜盡心焉。寶積
X33n0631_p0493b23║菩薩者，什師注淨名經云：積聚智慧寶，故名寶積。
X33n0631_p0493b24║火宅喻後偈云：斯法華經為深智說，故列其名以
X33n0631_p0493c01║為受道者勉。導師菩薩者，入廛垂手，弘範三界，導
X33n0631_p0493c02║愚迷之眾，為天人之師。故思益經云：於邪道眾生，
X33n0631_p0493c03║生大悲心，令入正道，故名導師。然斯經貴在弘通，
X33n0631_p0493c04║而弘通必依善友，故以導師之名，殿於眾聖之後
X33n0631_p0493c05║焉。此上所釋諸聖名目，或從因行，或從果德，或約
X33n0631_p0493c06║智悟，或約悲化，亦不過略準古德，錄出一二。要知
X33n0631_p0493c07║無學聲聞，尚非一德可局，況隣極菩薩，豈片善可
X33n0631_p0493c08║罄哉？指名別列竟。△二、結略顯廣。
X33n0631_p0493c09║如是等菩薩摩訶薩八萬人俱。
X33n0631_p0493c10║如是二字，指上列名諸聖。等統，率也。菩薩摩訶薩，
X33n0631_p0493c11║指所統之眾。八萬人，結主伴之數。言如是一十八
X33n0631_p0493c12║眾所等菩薩，俱是摩訶薩主伴，和合共有八萬人
X33n0631_p0493c13║也。又此中結詞，與前無學科中稍異。前以等字在
X33n0631_p0493c14║德號之下，故知能等者勝，所等者劣。今以等字在
X33n0631_p0493c15║德號之上，故知能等所等，實無優劣。然法華一會，
X33n0631_p0493c16║豈無新意及淺位者，但難枚其數耳。三乘交參竟。
X33n0631_p0493c17║△二、八部該羅（雖有內應，必假外護。故於三乘之後，列八部焉）。分六：一、天
X33n0631_p0493c18║王天眾，二、龍王龍眾，三、緊那羅眾，四、乾闥婆眾，五、
X33n0631_p0493c19║阿修羅眾，六、迦樓羅眾。初
X33n0631_p0493c20║爾時釋提桓因與其眷屬（至）眷屬萬二千天子俱。
X33n0631_p0493c21║爾時下。忉利天眾。釋提桓因，此云能主，即忉利天
X33n0631_p0493c22║之主也。正量論云：因於迦葉佛法中為女人發心
X33n0631_p0493c23║建佛塔，有三十二人助成，女人為天主，三十二人
X33n0631_p0493c24║為列辟，所謂三十三天是也。與其眷屬，標所統部
X33n0631_p0494a01║類，以天主既集，親眷臣屬咸相隨故。二萬天子，明
X33n0631_p0494a02║眷屬數目，以子於天主故，皆以天子稱之。復有下
X33n0631_p0494a03║四王天眾。古德云：明月天子即月宮天子，普香天
X33n0631_p0494a04║子即星宿天子，紫微大帝寶光天子即日宮天子。
X33n0631_p0494a05║此三天子，唯星宿天子端居中天，統攝周天星象，
X33n0631_p0494a06║分司照耀；餘二天子居須彌山腹，循環四洲，所謂
X33n0631_p0494a07║三光照世是也。四大天王者：一名提頭賴吒，此云
X33n0631_p0494a08║持國，在須彌東面，居黃金埵，統乾闥婆、富單那二
X33n0631_p0494a09║部；二名毗留勒叉，此云增長，在須彌南面，居琉璃
X33n0631_p0494a10║埵，統鳩槃茶、薜茘多二部；三名毗留博叉，此云廣
X33n0631_p0494a11║目，在須彌西面，居白銀埵，統毗闍舍、毒龍二部；四
X33n0631_p0494a12║名毗沙門，此云多聞，在須彌北面，居水晶埵，統夜
X33n0631_p0494a13║叉、羅剎二部。其所住處，當須彌腹，齊日月宮，各統
X33n0631_p0494a14║二部鬼神，覆護世界，不令惱人，所謂護世四王是
X33n0631_p0494a15║也。與其眷屬等，總指三光天子并四大天王所統
X33n0631_p0494a16║部類之數。自在下，欲頂二天。自在天子，化樂天之
X33n0631_p0494a17║主也。此天欲得五欲境時，變化自在，故以自在為
X33n0631_p0494a18║名。大自在天子，他化天之主也。此天欲得五欲境
X33n0631_p0494a19║時，餘天為化自在勝前，故以大自在為名。眷屬三
X33n0631_p0494a20║萬者，欲界勝處眷屬亦多故（據欲界於忉利之上、化樂之下，更有夜摩、
X33n0631_p0494a21║兜率二天。今不具者，舉上下以攝中故）。齊此以上，總屬欲界天也。娑
X33n0631_p0494a22║婆下色界天眾。娑婆此云堪忍，五濁八苦堪能忍
X33n0631_p0494a23║受無求出意故。主者取在上覆護之義，準教中一
X33n0631_p0494a24║四天下上覆初禪，則初禪為四天下主也。小千世
X33n0631_p0494b01║界上覆二禪，則二禪為小千界主也。中千世界上
X33n0631_p0494b02║覆三禪，則三禪為中千界主也。大千世界上覆四
X33n0631_p0494b03║禪，則四禪為大千界主也。據此則色界四禪俱稱
X33n0631_p0494b04║界主，但所主有廣狹不同，如家主、邑主、國主、天下
X33n0631_p0494b05║主之類。梵之一字仍屬西語，此翻離欲，除下地擊
X33n0631_p0494b06║上升色界故。王者統攝梵眾，於本天中得自在也。
X33n0631_p0494b07║然既稱界主又稱梵王者，為顯所護之境，并明所
X33n0631_p0494b08║居之位故。尸棄大梵者，初禪天王，此云頂髻，頂有
X33n0631_p0494b09║螺髻故。光明大梵者，二禪天王，依正光明勝於初
X33n0631_p0494b10║禪故。等攝三四，譯文巧耳。眷屬萬二千，即所統梵
X33n0631_p0494b11║眾之數。此上更有無色一界，會亦當有，但以無色
X33n0631_p0494b12║可見故不列也。準身子受記之後慶讚回向之語，
X33n0631_p0494b13║則此中諸天皆寄位聖賢影嚮大化，豈彼凡夫天
X33n0631_p0494b14║所可同日語哉？△二、龍王龍眾。
X33n0631_p0494b15║有龍八王、難陀龍王（至）各與若干百千眷屬俱。
X33n0631_p0494b16║首句總標。難陀下。別列。難陀此云歡喜，䟦難陀此
X33n0631_p0494b17║云善歡喜，兄弟二龍常護摩竭提國，風不鳴條雨
X33n0631_p0494b18║不破塊，五糓豐登善應人心，瓶沙王歲設大會賽
X33n0631_p0494b19║之，百姓聞之歡喜趨赴，故以名也。娑伽羅。此云鹹
X33n0631_p0494b20║海，因依香水海外鹹水海住故。和脩吉。此云寶稱，
X33n0631_p0494b21║名聞尊重故。亦云多頭，形現多頭故。德叉迦。此云
X33n0631_p0494b22║現毒，噓氣毒人故。亦云多舌，形現多舌故。阿那婆
X33n0631_p0494b23║達多。亦云阿耨達，此翻無熱惱，池名也。阿含云：雪
X33n0631_p0494b24║山頂上有阿耨達池，池中有五柱堂，龍住其中。即
X33n0631_p0494c01║今龍王是也。摩那斯。此云大身，亦云大力修羅，與
X33n0631_p0494c02║帝釋戰，排海水淹善見城，此龍縈身以遏海水，因
X33n0631_p0494c03║得名焉。優鉢羅。此云青蓮華，池名也。龍依池住故。
X33n0631_p0494c04║等者。總該不盡之數，準請雨經有八十四億那由
X33n0631_p0494c05║他龍王，今雲集高會者，豈止於八？故以等字該之。
X33n0631_p0494c06║末句總結。準海龍王經，有光耀龍女，與二萬海神
X33n0631_p0494c07║佛記，當生無怒佛土。海龍王受決，當成無垢淨佛。
X33n0631_p0494c08║今經亦有八歲龍女，頓證南方。則此眾深本，豈可
X33n0631_p0494c09║測量也哉。△三、緊那羅眾。
X33n0631_p0494c10║有四緊那羅王（至）各與若干百千眷屬俱。
X33n0631_p0494c11║首句總標。緊那羅，帝釋法樂神也。亦云真陀羅，此
X33n0631_p0494c12║翻疑神。人身而有一角，似人非人，見者生疑。故佛
X33n0631_p0494c13║說法時，諸天絃歌而頌法門者，即此神也。次句下，
X33n0631_p0494c14║別列。法緊那羅奏四諦法者，以四諦有軌持義故。
X33n0631_p0494c15║妙法緊那羅奏十二因緣法者，以因緣法較之四
X33n0631_p0494c16║諦為盡善故。大法緊那羅奏六度法者，以六度法
X33n0631_p0494c17║揀小乘故。持法緊那羅總奏前三法者，以一音普
X33n0631_p0494c18║咏諦緣六度有總持義故。末句總結可知。△四、乾
X33n0631_p0494c19║闥婆眾。
X33n0631_p0494c20║有四乾闥婆王（至）各與若干百千眷屬俱。
X33n0631_p0494c21║首句總標乾闥婆帝釋，俗樂神也。亦云乾陀羅，此
X33n0631_p0494c22║翻齅香，亦翻香陰，以此眾齅香為食，以香資陰故。
X33n0631_p0494c23║次句下別列樂乾闥婆舞干羽者，如庭列八佾之
X33n0631_p0494c24║類。樂音乾闥婆歌律呂者，如聲叶五音之類。美乾
X33n0631_p0495a01║闥婆較前樂乾闥婆猶為盡美，葢舞之精而妙者。
X33n0631_p0495a02║美音乾闥婆較前樂音猶為盡美，葢歌之和而雅
X33n0631_p0495a03║者。末句總結。然此上二部，或是內祕實德外現權
X33n0631_p0495a04║相，或是多生有緣得預高會，俱未可定。△五、阿修
X33n0631_p0495a05║羅眾。
X33n0631_p0495a06║有四阿修羅王（至）各與若干百千眷屬俱。
X33n0631_p0495a07║首句總標阿修羅，亦云阿素洛，此翻無端正，以此
X33n0631_p0495a08║類有端正女，無端正男故。亦云非天，以此類福報
X33n0631_p0495a09║似天，位德非天故。準楞嚴說有四種：一卵生，於鬼
X33n0631_p0495a10║道中，以護法力，乘通入空，從卵而生，屬鬼趣攝。二
X33n0631_p0495a11║胎生，於諸天中，降德貶墜，其所卜居，隣於日月，從
X33n0631_p0495a12║胎而出，屬人趣攝。三化生，執持世界，力洞無畏，能
X33n0631_p0495a13║與梵王帝釋爭權，因變化有，屬天趣攝。四濕生，生
X33n0631_p0495a14║大海心，沉水穴口，旦遊虗空，暮歸水宿，因濕氣有，
X33n0631_p0495a15║畜生趣攝。今經修羅，或亦四種俱有。若列名者，似
X33n0631_p0495a16║屬天趣，亦兼人鬼。次句下別列。婆稚此云被縛，與
X33n0631_p0495a17║天帝戰時曾被縛故。佉羅騫陀此云廣肩，兩肩寬
X33n0631_p0495a18║廣排海水淹善見城者是也。毗摩質多羅此云種
X33n0631_p0495a19║種疑，心思天位疑慮多端故。亦云淨心，歸佛受化
X33n0631_p0495a20║其心乃淨故。即天帝妃舍脂之父也。羅睺此云障
X33n0631_p0495a21║日，與天帝戰時能以手障日故。末句總結。△六、迦
X33n0631_p0495a22║樓羅眾。
X33n0631_p0495a23║有四迦樓羅王（至）各與若干百千眷屬俱。
X33n0631_p0495a24║首句總標。迦樓羅，亦云迦留羅，此翻金翅鳥。其翅
X33n0631_p0495b01║金色，故俗稱大鵬。兩翅相去三百六十萬里，披海
X33n0631_p0495b02║水以食龍者是也。莊生云：其翼若垂天之雲。葢擬
X33n0631_p0495b03║此耳。次句下，別列。大威德者，威懼諸龍，德遵佛化
X33n0631_p0495b04║故。大身者，身超羣輩，莊生所謂鵬之大，不知其幾
X33n0631_p0495b05║千里是也。大滿者，自大自滿，小視羣輩故。如意，珠
X33n0631_p0495b06║名，頸有此珠，即以為名。末句總結。然此以上二部，
X33n0631_p0495b07║於法師品初，亦蒙廣記，應是多生有緣，攝歸正法，
X33n0631_p0495b08║得入高會者也。準後文，如來放光之前，身子受記
X33n0631_p0495b09║之後，法師廣記之初，更有夜叉及摩睺羅伽二部，
X33n0631_p0495b10║此中亦當有之，葢譯者略之耳。科云八部者，約義
X33n0631_p0495b11║立也。八部該羅竟。△三、檀眾俱至。
X33n0631_p0495b12║韋提提希子阿闍世王，與若干百千眷屬俱。
X33n0631_p0495b13║韋提希，乃頻婆娑羅王之婦，阿闍世王之母也。此
X33n0631_p0495b14║云思惟，因闍王害父，厭離娑婆，依佛所說十六觀
X33n0631_p0495b15║經，存想西方，思惟往生故。阿闍世，此云未生，怨未
X33n0631_p0495b16║生之時，相師占曰：生必害父，故名以誌之。既生，父
X33n0631_p0495b17║令升樓，撲之不死，惟損一指，故亦名無指。長信調
X33n0631_p0495b18║達之謀，閉父於獄，自主王舍。其母以善言感悟，甫
X33n0631_p0495b19║開門請父，其父已死。闍王自知逆罪，乃歸佛求懺。
X33n0631_p0495b20║今欲假母善以掩子惡，故曰韋提希子。母實未來，
X33n0631_p0495b21║惟是子來，故曰阿闍世王。其逆罪因緣，詳出涅槃，
X33n0631_p0495b22║非今所急，不錄。末句明所統之眾，人王既出，人民
X33n0631_p0495b23║載道，兼之宮眷臣屬，其數不知有幾，故云若干等
X33n0631_p0495b24║也。科以檀眾者，雖有王眷之分，既到佛地，咸稱施
X33n0631_p0495c01║主故。（問：佛在人中說法，人眾何其少耶？答：文略不載，人實不少。準無量義經，列四輪王，復有國
X33n0631_p0495c02║王、國臣、國民、士女。今經後文，亦云及諸小王、轉輪聖王等，其廣可知。）分科別列竟。△
X33n0631_p0495c03║二、敘儀總結。
X33n0631_p0495c04║各禮佛足，退坐一面。
X33n0631_p0495c05║首句請法之儀，三乘八部等不會而同，故云各禮
X33n0631_p0495c06║佛足。下句聞法之式，既禮足已，分班就座，故云退
X33n0631_p0495c07║坐一面，非大眾俱在一面也。又各禮佛足者，表以
X33n0631_p0495c08║權就實，會三歸一之義。退坐一面者，表同受果記，
X33n0631_p0495c09║異界取證之義。六緣證信序竟。△二、一光發起序。
X33n0631_p0495c10║（一光，即眉間毫光。法華大教從此而興，故云發起序也。又此序亦名別序，別在當經故。如大彌陀以世尊
X33n0631_p0495c11║色變發起，首楞嚴以慶喜墮淫發起。隨經各別，故亦云經前序。以是未說經前，問答弄引，發起教端故。）
X33n0631_p0495c12║分四：一、顯相逗機，二、放光東照，三、會眾騰疑，四、問
X33n0631_p0495c13║答發起。初（顯相者，未放光前，先顯四相：一、說經，二、入定，三、雨華，四、動地。葢以會眾時至緣
X33n0631_p0495c14║熟，大機將發，故現此相以逗之。所以會眾有歡喜合掌，一心觀佛憤憤悱悱之狀也。）分三：一、
X33n0631_p0495c15║說經入定，二、雨華動地，三、大眾喜觀。初
X33n0631_p0495c16║爾時世尊四眾圍繞（至）無量義處三昧身心不動。
X33n0631_p0495c17║初眾集說經。爾時者，法會大眾各禮退坐時也。世
X33n0631_p0495c18║尊者，十號之一，為三界師作四生父，世出世間所
X33n0631_p0495c19║尊重故。四眾者，即出家二眾、在家二眾，以三乘八
X33n0631_p0495c20║部等詳分，雖有種種差別，總論不出僧俗四眾故。
X33n0631_p0495c21║又古德於一眾之中更開為四：一者權謀智鑒知
X33n0631_p0495c22║時知機為發起眾，如彌勒文殊等；二者緣合時熟
X33n0631_p0495c23║聞即得道為當機眾，如身子迦葉等；三者帶果行
X33n0631_p0495c24║因匡輔法化為影嚮眾，如觀音普賢等；四者過去
X33n0631_p0496a01║根淺現在不解為結緣眾，如隨喜成因等。據此則
X33n0631_p0496a02║但標四眾，即攝一切眾也。圍繞者，前後左右簇擁
X33n0631_p0496a03║法王，如萬派朝宗羣星拱北之狀。又前云退坐此
X33n0631_p0496a04║云圍繞者，乃將行供養重整威儀之義。供養者，借
X33n0631_p0496a05║物表誠總通三業。恭敬者，具儀傳心別屬身業。尊
X33n0631_p0496a06║重者，志念專注別屬意業。讚歎者，頌稱德業別屬
X33n0631_p0496a07║口業。準無量義經，供養有天香天衣等物，恭敬有
X33n0631_p0496a08║合掌叉手等儀，尊重有一心瞻仰等語，讚歎有大
X33n0631_p0496a09║哉大悟等偈，無非極顯為法之誠也。為諸菩薩者，
X33n0631_p0496a10║所被之機，揀非二乘。說大乘經者，能被之法，揀非
X33n0631_p0496a11║小道。又三乘同會，獨為菩薩說大者，正令三乘恥
X33n0631_p0496a12║小慕大，所謂斑鳩樹上啼，意在蔴畬裏也。名無量
X33n0631_p0496a13║義者，彼經佛自釋云：無量義，即一法也。其一法者，
X33n0631_p0496a14║所謂無相（此明無量為一，一亦不可得故），無相不相（此釋無相之義，葢以相與
X33n0631_p0496a15║不相俱無，乃真無相也），名為實相（此句出體，正以真無相故，一切莫壞，是為實相理也）。
X33n0631_p0496a16║從一實相，生無量法，所謂二法、三道、四果（此明一為無量，
X33n0631_p0496a17║若權實二法，若三乘道理，若四聖果位，皆從此生故）。據此，則無量義經，亦以
X33n0631_p0496a18║實相為體，以此體能攝能生一切諸法，故名無量
X33n0631_p0496a19║義。教菩薩法者，非機不演。佛所護念者，非時不說。
X33n0631_p0496a20║葢恐授受非人，生謗招𠎝，展演不時，反失利益。今
X33n0631_p0496a21║經所謂久默斯要，不務速說者，亦斯意也。佛說下。
X33n0631_p0496a22║說畢。入定已者，對機而言，以經本無已，成益斯已
X33n0631_p0496a23║耳。結謂交相盤結。半坐曰跏，跏，加也，謂先以左足
X33n0631_p0496a24║加於右膝。全坐曰趺，趺，復也，謂次以右足復於左
X33n0631_p0496b01║膝。此入定之儀也。又坐必跏趺者，略有八益：一、對
X33n0631_p0496b02║治掉舉；二、對治昏沉；三、對治散亂；四、破諸魔軍；五、
X33n0631_p0496b03║生他敬心；六、天人適悅；七、非世受用；八、不共外道。
X33n0631_p0496b04║往古諸佛盡行此法，今佛亦然，故云結跏趺坐。無
X33n0631_p0496b05║量義處，標定名也。夫義既無量，即無處所，亦無出
X33n0631_p0496b06║入。今約智與理冥時，一切法義悉皆現前，義言處
X33n0631_p0496b07║及入耳。三昧，此云正定，不共外道，非彼邪定故；亦
X33n0631_p0496b08║云正受，不共凡夫，非世受用故。身心不動者，外肅
X33n0631_p0496b09║形儀，內斂心神，所謂身體及手足，靜然安不動，其
X33n0631_p0496b10║心常憺怕，未曾有散亂也。說經入定竟。△二雨華
X33n0631_p0496b11║動地。
X33n0631_p0496b12║是時天雨曼陀羅華（至）普佛世界六種震動。
X33n0631_p0496b13║初天人興供，由上聞佛說經已蒙教益，見佛入定
X33n0631_p0496b14║復冀進聞，故雨華興供以明謝前請後之意。是時
X33n0631_p0496b15║即說經入定時也。曼陀羅華等，舊翻小白大白，其
X33n0631_p0496b16║色白故；新翻小適意大適意，謂香色具足適可人
X33n0631_p0496b17║意故。曼殊沙華等，舊翻小赤大赤，其色赤故；新翻
X33n0631_p0496b18║小柔軟大柔軟，謂艶麗輕嬌柔軟可愛故。散佛及
X33n0631_p0496b19║眾者，供主以及伴也。若作表法釋者，華表知見，四
X33n0631_p0496b20║者表住行向地開示悟入。言眾生知見本具如華
X33n0631_p0496b21║本天成，柰久隱情識如色香不現，今將開示悟入，
X33n0631_p0496b22║故以天雨四華表之。散佛及眾者，表開示悟入因
X33n0631_p0496b23║果該徹之義。普佛下。地祇變相。言上來說經入定，
X33n0631_p0496b24║原為引發大心，其奈二乘人等，竟如不見不聞，故
X33n0631_p0496c01║動地變相，以示觸目驚心之意。普佛世界者，準後
X33n0631_p0496c02║彌勒偈云：而此世界，葢指一佛化境言也。六種震
X33n0631_p0496c03║動者，古德釋云：隱隱有聲曰震，砰磕發嚮曰吼，令
X33n0631_p0496c04║物警心曰擊，此三皆聲，總名為震。搖颺不安曰動，
X33n0631_p0496c05║自下昇高曰起，埨壠凹凸曰湧，此三皆形，總名為
X33n0631_p0496c06║動。合云六種震動。又六種之中，各開為三，如一方
X33n0631_p0496c07║名動，四天下名徧動，大千界為普徧動，餘五亦然，
X33n0631_p0496c08║合名十八相動。今普佛世界而云六種者，舉總該
X33n0631_p0496c09║別之義。若作表法釋者，地表無明，六動表住、行、向、
X33n0631_p0496c10║地等妙。六位破斷。言眾生無明磅礴，如地相堅固，
X33n0631_p0496c11║無始習氣，難為動搖。今將聞斯法，圓破六位無明，
X33n0631_p0496c12║故以地搖六動表之。雨華動地竟。△三、大眾喜
X33n0631_p0496c13║觀。
X33n0631_p0496c14║爾時會中比丘、比丘尼（至）歡喜合掌一心觀佛。
X33n0631_p0496c15║初通標會眾。比丘即憍陳如等，比丘尼即大愛道
X33n0631_p0496c16║等，優婆塞夷此云近事男女，謂久近三寶承事供
X33n0631_p0496c17║養，如此方男女持齋奉戒之類。通敘不載者，譯者
X33n0631_p0496c18║略故，檀眾攝故。又此四眾亦兼菩薩，以菩薩有在
X33n0631_p0496c19║家出家，各以其類攝故。然則此中四眾，即通序中
X33n0631_p0496c20║三乘眾也。天即天王天眾，龍即龍王龍眾，夜叉此
X33n0631_p0496c21║云暴惡，亦云勇徤，亦云捷疾，謂其性暴惡，其力勇
X33n0631_p0496c22║徤，其行捷疾故。乾闥婆即俗樂神眾，阿修羅即非
X33n0631_p0496c23║天神眾，迦樓羅即金翅鳥眾，緊那羅即法樂神眾，
X33n0631_p0496c24║摩睺羅伽此云大蠎神。什曰：是地龍而腹行也。通
X33n0631_p0497a01║序中無夜叉摩睺羅伽二部，仍科八部者，以此人
X33n0631_p0497a02║攝四民，該四眾不盡之機，非人攝餘趣，該八部不
X33n0631_p0497a03║盡之機。及諸小王者，即阿闍世王等十六國散粟
X33n0631_p0497a04║王是。轉輪聖王，準阿含有四種：一金輪王，人壽八
X33n0631_p0497a05║萬歲時出世，乘金輪寶王四天下，統攝四洲。二銀
X33n0631_p0497a06║輪王，人壽六萬歲時出世，乘銀輪寶王三天下，不
X33n0631_p0497a07║攝北洲。三銅輪王，人壽四萬歲時出世，乘銅輪寶
X33n0631_p0497a08║王二天下，不攝西北二洲。四鐵輪王，人壽二萬歲
X33n0631_p0497a09║時出世，乘鐵輪寶王一天下，惟攝南洲。此四輪王
X33n0631_p0497a10║增劫出世，各有輪寶自然湧現，乘輪遊行隨境化
X33n0631_p0497a11║導，故云轉輪聖王。準通序中但云阿闍世王，今云
X33n0631_p0497a12║及諸小王轉輪聖王，則前文之略可知。（問，輪王出增劫，佛出
X33n0631_p0497a13║減劫，時既不同，焉入高會。答，此有二義，一謂此方減劫，他方增劫，緣合時熟，乘輪至故。二謂如來說法，延
X33n0631_p0497a14║促同時，增劫減劫，隨機各見故。）是諸下，總結。喜觀大眾，即如上所
X33n0631_p0497a15║標四眾八部等。得未曾有者，有三義，一經未有，無
X33n0631_p0497a16║量義經異常說故。二定未有，無量義定異常修故。
X33n0631_p0497a17║三境未有，雨華動地異常見故。歡喜者，心懷踴躍。
X33n0631_p0497a18║合掌者，身起恭敬。一心者，志念專注。觀佛者，瞪矇
X33n0631_p0497a19║不瞬。皆是憤憤悱悱，可啟可發之狀。故向下如來
X33n0631_p0497a20║眉際，分輝之不容己也。顯相逗機竟。△二、放光東
X33n0631_p0497a21║照。分二：一、一光所照之境，二、諸境所現之相。初。
X33n0631_p0497a22║爾時佛放眉間白毫相光（至）上至阿迦尼吒天。
X33n0631_p0497a23║爾時，即大眾喜觀時也。佛放光者，因有可啟可發
X33n0631_p0497a24║之機，先施不言之教，以開發請之端故。眉間，即兩
X33n0631_p0497b01║眉中間，不偏不倚，表中道妙理法身德實相體也。
X33n0631_p0497b02║白毫相者，三十二相之一，凖觀佛三昧經云：佛初
X33n0631_p0497b03║生時，牽長五尺，至成道時，牽長丈五，如琉璃筒，內
X33n0631_p0497b04║外皎潔，表真空淨理解脫德實相相也。光從相出，
X33n0631_p0497b05║故曰白毫相光，表妙有圓理般若德實相用也。照
X33n0631_p0497b06║於東方者，東方為羣動之首，表此經為諸經中上
X33n0631_p0497b07║故。又東方就下，為眾流之統歸，表今經純圓，為教
X33n0631_p0497b08║法之都會故。一界，為一佛化境。萬八千界，極言其
X33n0631_p0497b09║分量廣也。靡，無也，無不周徧，表一乘實相，統法界
X33n0631_p0497b10║而無遺故。阿鼻，此云無間，亦云無遮，亦云無救，謂
X33n0631_p0497b11║受苦無間，無遮無救故。婆沙云：贍部之下，過五百
X33n0631_p0497b12║踰繕那，始有其獄，故名地獄。阿迦尼吒，此云質礙
X33n0631_p0497b13║究竟，即色究竟天，葢質礙即色也。然此天在色界
X33n0631_p0497b14║最上，阿鼻在欲界最下，上至下至中，該人修鬼畜，
X33n0631_p0497b15║表一乘實相，彌六道而無剩故。一光所照之境，竟
X33n0631_p0497b16║△二、諸境所現之相三：一、眾生機感，二、諸佛化應，
X33n0631_p0497b17║三、機盡化息。初。
X33n0631_p0497b18║於此世界，盡見彼土，六趣眾生。
X33n0631_p0497b19║此界指本佛化境，彼土指萬八千土，佛光所照遠
X33n0631_p0497b20║近不隔，故云於此盡見。六趣謂天、人、修羅、地獄、鬼、
X33n0631_p0497b21║畜，由彼生而趣此、死而趣彼，故云趣也。眾生者，眾
X33n0631_p0497b22║緣和合而受生故。此科即感佛應世之由，與今佛
X33n0631_p0497b23║未出世前眾生機感義同。方便品云我以佛眼觀
X33n0631_p0497b24║見六道眾生等，即此義也。△二、諸佛化應二：一、從
X33n0631_p0497c01║實施權，二、會權歸實。初二：一、從實，二、施權。初。
X33n0631_p0497c02║又見彼土現在諸佛，及聞諸佛所說經法。
X33n0631_p0497c03║彼土指萬八千土，諸佛即萬八千佛。由上六趣昇
X33n0631_p0497c04║沉，熏動大悲，示成正覺，現坐道場，故云現在。亦於
X33n0631_p0497c05║佛光中現，故又見也。及聞諸佛者，萬八千土如在
X33n0631_p0497c06║目前，不惟見其形，又復聞其聲，故所說經法即諸
X33n0631_p0497c07║佛。雖知根鈍，且稱本懷，演大華嚴獨被上根。凖後
X33n0631_p0497c08║彌勒偈云演說經典，微妙第一，義屬華嚴無疑。此
X33n0631_p0497c09║與今佛初成正覺演大華嚴義同。方便品云我始
X33n0631_p0497c10║坐道場，觀樹亦經行，於三七日中，思惟如是事等，
X33n0631_p0497c11║即此義也。△二施權。
X33n0631_p0497c12║并見彼諸比丘、比丘尼（至）優婆夷諸修行得道者。
X33n0631_p0497c13║既見從實，又見施權，故云并見。彼諸比丘等，即轉
X33n0631_p0497c14║照三會之機，論內證有三乘之別，論外貌惟四眾
X33n0631_p0497c15║之表，故云諸比丘等。修行得道，兼因與果言之，論
X33n0631_p0497c16║修行有諦緣六度之異，論得道有聞緣菩薩之殊，
X33n0631_p0497c17║故云諸修行等。此與今佛三七日後隨宜說法義
X33n0631_p0497c18║同，但機顯教隱，講者多昧。方便品云尋念過去佛，
X33n0631_p0497c19║所行方便力，我今所得道，亦應說三乘等，即此義
X33n0631_p0497c20║也。從實施權竟。△二會權歸實。
X33n0631_p0497c21║復見諸菩薩摩訶薩（至）種種相貌行菩薩道。
X33n0631_p0497c22║見之再四，故云復也。諸菩薩指法華高會之機，既
X33n0631_p0497c23║經方等彈斥，般若淘汰，皆上上機，故云摩訶薩也。
X33n0631_p0497c24║因緣指所秉教理，以所秉教理為生信發解之因
X33n0631_p0498a01║緣，故云種種者，以教分六度，理別六宗，詳後彌勒
X33n0631_p0498a02║偈中。自知忍可不疑曰信，由教而生。了知不昧曰
X33n0631_p0498a03║解，由理而生。故曰因教生信，緣理發解。但所秉教
X33n0631_p0498a04║理不同，生信發解亦異，故云種種。如信布施者，自
X33n0631_p0498a05║能解了財法無畏之義等。相貌者，指起行造修而
X33n0631_p0498a06║言。葢以信解存乎中，行修發於外，但以信解不同，
X33n0631_p0498a07║行修亦異，故亦以種種言之。此與今佛四十年後
X33n0631_p0498a08║會權歸實義同，亦由機顯教隱，講者多昧。方便品
X33n0631_p0498a09║云：於諸菩薩中，正直捨方便，但說無上道等，即此
X33n0631_p0498a10║義也。（試觀萬八千土一切諸佛，皆是從實施權，會權歸實。今佛當說法華，自可窺見一班。向後
X33n0631_p0498a11║彌勒問云：為欲說此，為當授記？想由此而推度，所謂發起者，正在於是。）諸佛化應竟。
X33n0631_p0498a12║△三機盡化息。
X33n0631_p0498a13║復見諸佛般涅槃者（至）以佛舍利起七寶塔。
X33n0631_p0498a14║初二句諸佛滅度般涅槃，此云圓寂，謂應化已圓
X33n0631_p0498a15║斂身入寂故。亦云滅度，謂暫時息滅度生事故。或
X33n0631_p0498a16║云無真不圓無妄不寂故云圓寂，滅煩惱流度生
X33n0631_p0498a17║死海故云滅度。此約斷證而言，非事論也。今以事
X33n0631_p0498a18║論不取常釋，此與今佛說法華已轉雙林說涅槃
X33n0631_p0498a19║入滅度義同。後四句，滅後起塔。般涅槃後者，薪盡
X33n0631_p0498a20║火息煙滅灰飛時也。以舍利起塔者，有二義：一謂
X33n0631_p0498a21║感佛恩德，供舍利如供聖容故；二謂顯佛遺化，與
X33n0631_p0498a22║人天作種福因故。舍利具云舍利羅，亦云室利羅，
X33n0631_p0498a23║此翻靈骨。骨以靈稱者，是如來戒定熏成，現光現
X33n0631_p0498a24║相誠求必應故。起猶造也。造塔必以七寶者，雖為
X33n0631_p0498b01║顯敬，亦表法身真常七財莊嚴之義。塔略梵語，具
X33n0631_p0498b02║云塔波，此翻高顯處。處必高顯者，表佛德巍峩人
X33n0631_p0498b03║天瞻仰之義。此與今佛滅度之後，分布舍利起塔
X33n0631_p0498b04║供養義同（佛滅後事詳見涅槃，避繁不錄）。放光東照竟。△二、會眾
X33n0631_p0498b05║騰疑二：一、彌勒疑念，二、大眾疑念。初。
X33n0631_p0498b06║爾時彌勒菩薩作是念（至）希有之相。我今當問。
X33n0631_p0498b07║初、推審因緣。作是念者，口不言而心自忖意目前
X33n0631_p0498b08║之事，故曰今者。現神變相者，一光東照神用莫測，
X33n0631_p0498b09║神也；諸佛化儀變狀難思，變也。如此神變豈徒現
X33n0631_p0498b10║哉？反復推審必有因緣，故曰以何因緣而有此瑞。
X33n0631_p0498b11║此瑞即指光相，以命世罕覩故稱為瑞。今佛下。思
X33n0631_p0498b12║惟發問光相因緣，惟佛能知。彌勒擬欲問佛，見佛
X33n0631_p0498b13║入定不知何時方起，故曰今者世尊入於三昧，正
X33n0631_p0498b14║以見決疑之無人也。擬欲自決，又以一光東照逈
X33n0631_p0498b15║超言思，諸佛化儀現非尋常，故曰是不可思議現
X33n0631_p0498b16║希有事。彌勒展轉思惟，必得事諳理明因深智勝
X33n0631_p0498b17║兼德足服人者，乃可發明此事銷釋羣疑，故曰當
X33n0631_p0498b18║以問誰，誰能答者。復作下。指人決疑。彌勒正思惟
X33n0631_p0498b19║時，覷見文殊，轉念決疑得人，故曰復作此念。是者。
X33n0631_p0498b20║指定之詞。文殊師利。正所指決疑人也。法王子者。
X33n0631_p0498b21║不取十住。葢以文殊影嚮輔化，為諸佛慧命所係，
X33n0631_p0498b22║名法王子。親近者。影嚮不離。供養者。理事雙修。是
X33n0631_p0498b23║皆文殊多劫深因，故云已曾。過去無量等。極言其
X33n0631_p0498b24║近供之廣，必應見此等。以值佛既廣，見識自多故。
X33n0631_p0498c01║準後又殊領答文云：我於過去諸佛，曾見斯瑞。則
X33n0631_p0498c02║文殊底蘊，今被彌勒已覷破矣。我今當問者。問意
X33n0631_p0498c03║已決。葢彌勒深知文殊能決根心之疑也。（問：歎德文云：供
X33n0631_p0498c04║養無量百千諸佛，未嘗獨指文殊。何故放光現瑞，彌勒不知，反推文殊為供佛之多乎？答：彌勒不知，略示
X33n0631_p0498c05║二義：一、約實行，二、約權現。約實行者，初地不知二地，等覺不知妙覺。今放光現瑞，是如來自所證境，非彌
X33n0631_p0498c06║勒補處智分。約權現者，彌勒權謀智鑒，知時知機，欲成簧鼓之儀，示同不知之相。反推文殊亦二：一、約表
X33n0631_p0498c07║法，二、約影嚮。約表法者，文殊表根本智，借彼發起，顯此經非智莫解故。約影嚮者，文殊乃久已成佛，彌勒
X33n0631_p0498c08║以補處較之，雖供佛多，未免有稍遜意故。）彌勒疑念竟。△二、大眾疑念。
X33n0631_p0498c09║爾時比丘、比丘尼、優婆塞（至）神通之相今當問誰。
X33n0631_p0498c10║爾時者，與彌勒疑念同時，非異時也。四眾義攝菩
X33n0631_p0498c11║薩，天龍鬼神義攝八部，等攝人及非人、小王、輪王。
X33n0631_p0498c12║葢此中疑念之眾，即前文喜觀之眾也。咸猶皆也。
X33n0631_p0498c13║事非尋常，舉眾通疑，故云咸作此念。是佛光明句，
X33n0631_p0498c14║正指所念之事。言神通相者，一光東照廣狹無礙，
X33n0631_p0498c15║一化頓彰延促同時，皆如來不可思議之神通也。
X33n0631_p0498c16║會眾疑同彌勒，復無方以求人，故但云今當問誰。
X33n0631_p0498c17║古德云：大疑大悟，小疑小悟，不疑不悟。前雖說經
X33n0631_p0498c18║入定雨華動地，而法會大眾但知歡喜合掌一心
X33n0631_p0498c19║觀佛，是不疑也。今復動以光相示以離言，乃得困
X33n0631_p0498c20║心衡慮，則啐啄之應可希冀矣。會眾騰疑竟。△四、
X33n0631_p0498c21║問答發起二：一、彌勒請問，二、文殊領答。初二：一、略
X33n0631_p0498c22║問，二、詳問。初二：一、長行偈頌初。
X33n0631_p0498c23║爾時彌勒菩薩欲自決疑（至）悉見彼佛國界莊嚴。
X33n0631_p0498c24║初將問之狀，彌勒憂兕不泰，視定文殊，雖言未出
X33n0631_p0499a01║口，而意已彰著，故云欲自決疑，此經家描寫之語
X33n0631_p0499a02║也。又觀四眾等，是彌勒推己及人之意，意謂我以
X33n0631_p0499a03║補處智分尚不能知，況復餘眾，故用目而循歷之，
X33n0631_p0499a04║是謂觀也。及諸天龍等，是用目由近及遠之意，意
X33n0631_p0499a05║謂四眾久近，世尊尚不能知，況餘眾乍入高會，故
X33n0631_p0499a06║依次而徧目之，是謂及也。疑存乎內，形現於外，觀
X33n0631_p0499a07║其外而知其內，故曰眾會之心，謂上所云觀者，觀
X33n0631_p0499a08║眾會疑念之心也。而問下。正問之語。必問文殊者，
X33n0631_p0499a09║欲資大智以決根心之疑故。此瑞即指光相，相不
X33n0631_p0499a10║徒施故問何因緣有。一光東照神化莫測，一代時
X33n0631_p0499a11║化變通無窮，故云神通相也。放大光明，舉能照之
X33n0631_p0499a12║光。照於二句，舉所照之境。不言上至下至者，問之
X33n0631_p0499a13║略故。悉見二句，舉境所現相。國界莊嚴義攝一化
X33n0631_p0499a14║始終，以國界有佛說法、有眾修道，即莊嚴故。△二、
X33n0631_p0499a15║偈頌（準諸經，偈頌有二：一、祇夜，此云重頌，謂重頌長行故。二、伽陀，此云孤起，謂孤然而起故。祇
X33n0631_p0499a16║夜如向後重頌，伽陀如龍女偈讚。又天台於祇夜頌中，復開為二：一、超頌，謂長行在後，偈頌在前，超越餘
X33n0631_p0499a17║文而頌故。二、追頌，謂長行在前，偈頌在後，追其已失而頌故。今於超頌、追頌之外，復開為四：一、廣頌，謂長
X33n0631_p0499a18║行中略，偈頌中廣。二、略頌，謂長行中廣，偈頌中略。三、補頌，謂義順長行，而長行却無文相。應是長行未周，
X33n0631_p0499a19║偈頌補出，揀非伽陀之偈。四、義頌，謂廣略等義，交雜難分。或義似長行，而文稍不類。講者若遇超頌、追頌
X33n0631_p0499a20║之處，須宜交叉指授。若遇廣頌、略頌之處，不必依長行分科。或開一為多，或合多為一，各隨文便俱得。至
X33n0631_p0499a21║於補頌、義頌，不必一一貼合長行，依文析義可也。今向下乃重頌長行，而為文稍略，屬略頌攝。）（標頌云：）
X33n0631_p0499a22║於是彌勒菩薩欲重宣此義，以偈問曰：
X33n0631_p0499a23║於是，謂於是時也。此義仍指長行。必欲重宣者，有
X33n0631_p0499a24║四義：一、隨國土，以天竺散華之後多用貫華，如此
X33n0631_p0499b01║方序後為銘。二、隨樂欲，以人情有樂散華、有樂貫
X33n0631_p0499b02║華，如此方樂文樂詩。三、隨生解，以智性有解散華、
X33n0631_p0499b03║有解貫華，如此方解文解詩。四、隨根器，以根器有
X33n0631_p0499b04║利有鈍，利者一聞即解、鈍者再說方曉。今是頌更
X33n0631_p0499b05║有二義：一、請求慇勤；二、為眾不倦。具此諸義，故欲
X33n0631_p0499b06║重宣。若向後佛說重頌，更有二義：一、表慈誨諄切；
X33n0631_p0499b07║二、為眾集前後。非今偈義。偈者，梵音之略，具云偈
X33n0631_p0499b08║他，仍譌也。正云阿㝹卒都波，此云讚頌。無論四言
X33n0631_p0499b09║乃至七言、四句乃至多句，皆可名之。今云偈問者，
X33n0631_p0499b10║是彌勒糅長行之義，作貫華以問也（此是標頌，向下正頌）。
X33n0631_p0499b11║文殊師利！導師何故眉間白毫大光普照？
X33n0631_p0499b12║首句稱名，示問有所屬也。導師者，佛之別稱，以能
X33n0631_p0499b13║說法導眾，現相引迷，為引導之師故。何故者，徵問
X33n0631_p0499b14║之詞，頌上以何因緣等義。眉間二句，即前能照之
X33n0631_p0499b15║光，并所照之境，頌上放大光明，照於東方等義。不
X33n0631_p0499b16║云所現之相者，偈從略故。略問竟。△二、詳問（上以急於
X33n0631_p0499b17║求決，故有略問。此恐陳義不周，故又詳問。然此詳問一科，雖義順長行，而長行却無文相。葢彌勒依前後
X33n0631_p0499b18║所見，詳悉補出，屬補頌攝）。分四：一、兼陳顯相，二、正陳放光，三、結
X33n0631_p0499b19║見求決，四、防難申問。初（疑念本為放光，但雨華、動地等，又為放光前相，故兼
X33n0631_p0499b20║陳之，以見敘事有源）。
X33n0631_p0499b21║雨曼陀羅曼殊沙華（至）身意快然得未曾有。
X33n0631_p0499b22║初陳天人興供四華。舉二者，大小不分故。栴檀義
X33n0631_p0499b23║翻與藥香名也，以此香能除病故。今以風從華過
X33n0631_p0499b24║其氣如之，故云栴檀。香風陣陣襲來淑氣宜人，故
X33n0631_p0499c01║云悅可眾心，表開示悟入法味普及之義。雨華敷
X33n0631_p0499c02║地不見塵土沙礫，香風撲鼻不聞雜穢充滿，故云
X33n0631_p0499c03║以是因緣地皆嚴淨，表開示悟入後心地清淨之
X33n0631_p0499c04║義。而此下陳地祇變相可知。後四句陳大眾喜觀
X33n0631_p0499c05║部類也。出家二眾、在家二眾其類有四，故不言餘
X33n0631_p0499c06║部者，舉親以攝疎也。咸皆歡喜者，歡雨華之有因、
X33n0631_p0499c07║喜地動之非常，誠中形外故云身意快然。未曾見
X33n0631_p0499c08║聞者，今獲見聞故云得未曾有。（則雨華動地之前更有說經入定二
X33n0631_p0499c09║相，何不俱陳？答：無量義經正被菩薩彌勒無所疑故，經既不疑定自了了，故并不陳。）△二、正
X33n0631_p0499c10║陳放光二：一、一光所照之境，二、諸境所現之相。初。
X33n0631_p0499c11║眉間光明照於東方（至）從阿鼻獄上至有頂。
X33n0631_p0499c12║眉間句，即前能照之光。照於等，即前所照之境。萬
X33n0631_p0499c13║八千土，約一光橫照而論。皆如金色者，佛光所映，
X33n0631_p0499c14║表一切法界咸同佛界故。從阿下，約一光竪照而
X33n0631_p0499c15║論。有即質礙，頂即究竟，約義略言，從偈便也。一光
X33n0631_p0499c16║所照之境竟。△二、諸境所現之相三：一、眾生機感，
X33n0631_p0499c17║二、諸佛化應，三、機盡化息。初。
X33n0631_p0499c18║諸世界中六道眾生（至）受報好醜於此悉見。
X33n0631_p0499c19║首句重舉前境。道，猶路也。三善三惡，往返遊行，其
X33n0631_p0499c20║道有六，故云六道眾生。趣，猶向也。生而向此，死而
X33n0631_p0499c21║向彼，云故生死所趣。善業惡業，各有多種，束之惟
X33n0631_p0499c22║十。謂身三、口四、意三也。持之則善，犯之則惡，各能
X33n0631_p0499c23║牽連生死，故名業緣。緣，即牽連義也。善報惡報，亦
X33n0631_p0499c24║有多種，束之惟六。如上品善因，報在天上；中品善
X33n0631_p0500a01║因，報在人間；下品善因，報在修羅，皆名好報。上品
X33n0631_p0500a02║惡因，報在地獄；中品惡因，報在餓鬼；下品惡因，報
X33n0631_p0500a03║在畜生，皆名醜報。若微細分之，因果實繁。如一品
X33n0631_p0500a04║因中，更開為三，則善惡各有九品，以致天有勝劣，
X33n0631_p0500a05║人有貴賤。一道之中，品類不齊，所謂眾生境界不
X33n0631_p0500a06║可思議，業報不可思議。今以隨因感果，如影隨形，
X33n0631_p0500a07║故云善惡業緣，受報好醜。如上所說，一目無遺，故
X33n0631_p0500a08║云於此悉見。前云於此世界，盡見彼土六趣眾生，
X33n0631_p0500a09║此則較前稍加詳耳。眾生機感竟。△二、諸佛化應
X33n0631_p0500a10║二：一、從實施權，二、會權歸實。初二：一、從實，二、施權。
X33n0631_p0500a11║初。
X33n0631_p0500a12║又覩佛聖主師子（至）教諸菩薩無數億萬。
X33n0631_p0500a13║覩，亦見也。萬八千土，各有世尊成道，故云諸佛。既
X33n0631_p0500a14║成道已，超諸聖而獨尊，故曰聖主。威光赫弈，驚魔
X33n0631_p0500a15║外以潛踪，故稱師子。演說經典，即指初說華嚴。積
X33n0631_p0500a16║行菩薩，𦢊腮鱗於龍門。上德聲聞，杜視聽於嘉會，
X33n0631_p0500a17║故曰微妙。如須彌落羣峯之高，似杲日奪眾景之
X33n0631_p0500a18║耀，故曰第一。其聲，即說法之聲。清淨者，不濁不雜，
X33n0631_p0500a19║平和嘹喨，乃至聖福德之相也。出，猶轉也。以聲惟
X33n0631_p0500a20║渾淪，不能詮法，轉為曲折之音故。柔軟者，八音之
X33n0631_p0500a21║一，謂不急不暴，調柔和軟，因地柔和善順所致。七
X33n0631_p0500a22║處九會，被機無量，故云教諸菩薩無數億萬。是皆
X33n0631_p0500a23║圓頓大根，始見佛身，即入佛慧者也。前云又見彼
X33n0631_p0500a24║土現在諸佛，及聞諸佛所說經法，但約能說所說，
X33n0631_p0500b01║此則長出其聲清淨四句，兼約能被所被也。△二、
X33n0631_p0500b02║施權二：一、總陳，二、別陳。初。
X33n0631_p0500b03║梵音深妙令人樂聞（至）照明佛法開悟眾生。
X33n0631_p0500b04║首二句，承上起下。梵音，三十二相之一，兼前清淨、
X33n0631_p0500b05║柔軟二義。因中常軟語，故果感此相。圓頓大教，獨
X33n0631_p0500b06║被圓頓大根，故稱深妙。此承上文稱性極談，不逗
X33n0631_p0500b07║羣機之義。令人樂聞者，屈抑本懷，隨他意語。此起
X33n0631_p0500b08║下文隨宜說法，巧被羣機之義。必承上以起下者，
X33n0631_p0500b09║顯諸佛施權，非得已也。各於下。正以總陳。各於揀
X33n0631_p0500b10║非法性，世界揀非受用，以法性塵剎混融莫定邊
X33n0631_p0500b11║疆，受用賢聖自住非關化境，今以隱勝現劣各據
X33n0631_p0500b12║化土，故云各於世界。講說與演說不同，演者直指
X33n0631_p0500b13║義，講者分析義，此乃從本起末析一為三，故云講
X33n0631_p0500b14║說。正法揀非偏邪，以華嚴大教難投羣機流於凡
X33n0631_p0500b15║外，今說三乘對治凡夫偏執、外道邪見，故以正法
X33n0631_p0500b16║名之。三乘之法皆以因緣為宗，但淺深不同，有即
X33n0631_p0500b17║空即假即中之別，故云種種。以無量喻者，有一因
X33n0631_p0500b18║緣即有一事跡可喻，葢為直言不了者之所施設。
X33n0631_p0500b19║照明佛法者，約教而論，以小機不契大教，使佛法
X33n0631_p0500b20║不行，是不明也。今以因緣之炬、譬喻之燈，照了佛
X33n0631_p0500b21║法使得顯明故。開悟眾生者，約機而論，以大教不
X33n0631_p0500b22║逗小機，令眾生無益，是不悟也。今以因緣之方、譬
X33n0631_p0500b23║喻之便，開示眾生令得悟入故。據此照明開悟二
X33n0631_p0500b24║句，則顯實之旨已露大端，彌勒尚推不知，是謂具
X33n0631_p0500c01║擇法眼真箇不知也。此科前文所無，葢譯者為避
X33n0631_p0500c02║重煩留此互出耳。總陳竟。△二別陳。
X33n0631_p0500c03║若人遭苦厭老病死（至）求無上慧為說淨道。
X33n0631_p0500c04║初說聲聞乘。若人遭苦者，聲聞根鈍，以苦諦為初
X33n0631_p0500c05║門故。聲聞之機，多遭困苦，以知苦而後斷集故。諸
X33n0631_p0500c06║苦之中，老病死甚，故獨厭之。餘非不厭，在所緩也。
X33n0631_p0500c07║厭之一字，正聲聞得力處。以遭苦者多，厭苦者少。
X33n0631_p0500c08║既知厭苦，自不終於苦矣。又厭之一字，亦二乘狹
X33n0631_p0500c09║劣處。謂由厭苦故，速出三界，不發大心，不得成佛
X33n0631_p0500c10║也。為說涅槃者，欲令慕滅之意。涅槃即滅諦也。此
X33n0631_p0500c11║翻滅度，滅見思惑，度分段死故。際，邊際也。諸苦邊
X33n0631_p0500c12║際，灰泯而極。若盡苦而身智仍存，猶是邊際未了。
X33n0631_p0500c13║今依小乘涅槃，取灰斷果，故云盡諸苦際。文缺集
X33n0631_p0500c14║道二諦者，舉果以該因故。次四句說緣覺乘。若人
X33n0631_p0500c15║有福者，緣覺根利，以集諦為初門故。緣覺之機，多
X33n0631_p0500c16║出福樂，以恣福易於起惑故。曾供養佛者，出有福
X33n0631_p0500c17║之因也。勝法即因緣之法，較前四諦為勝故。志求
X33n0631_p0500c18║二字，正緣覺得力處。以有福者多，求法者少。既知
X33n0631_p0500c19║志求，自不為福所迷矣。為說緣覺者，緣字從教，即
X33n0631_p0500c20║十二因緣。覺字從機，即七十七智。謂佛說十二因
X33n0631_p0500c21║緣，令依七十七智覺真諦理也。末四句說菩薩乘。
X33n0631_p0500c22║菩薩具佛種性，當紹佛位，故以佛子稱之。躬行實
X33n0631_p0500c23║踐曰修，依果立因曰行。略明六度，廣有多門，故以
X33n0631_p0500c24║種種言之。無上慧，即佛慧也。佛慧尊極，故稱無上。
X33n0631_p0501a01║求之一字，正菩薩得力處。以修行者多，求慧者少。
X33n0631_p0501a02║既知求慧，自不滯有漏之因矣。為說淨道者，示以
X33n0631_p0501a03║佛果淨道，令彼成無漏因，不以有為染心而修諸
X33n0631_p0501a04║行。故前云并見彼諸比丘、比丘尼、優婆塞、優婆夷
X33n0631_p0501a05║諸修行得道者。今則機教雙陳，三乘各別言之，益
X33n0631_p0501a06║知其為轉照三會之事矣。從實施權竟。△二、會權
X33n0631_p0501a07║歸實二：一、結前起後，二、正陳機宜。初。
X33n0631_p0501a08║文殊師利！我住於此（至）如是眾多，今當略說。
X33n0631_p0501a09║初結前見聞。我住於此者，不離耆闍崛山，見聞若
X33n0631_p0501a10║斯者，指上所見所聞，謂仗佛光明，不離耆闍崛山，
X33n0631_p0501a11║所見所聞，已若斯之多矣。後三句起後略說，言所
X33n0631_p0501a12║見所聞不但如上之多，更有未陳，故曰及千億事。
X33n0631_p0501a13║事即向下六度等事。以千計億者，極言其事之多
X33n0631_p0501a14║故。如是者，通指已陳未陳之相，言已陳之相已云
X33n0631_p0501a15║多矣，況及未陳，故云眾多。多而且眾盡說不能，有
X33n0631_p0501a16║疑在懷不說不得，故云今當略說。又略有二義：一
X33n0631_p0501a17║唯略教，以上從實施權皆機教雙陳，今下會權歸
X33n0631_p0501a18║實存機略教故。二兼略機，以最後極談攝機甚廣，
X33n0631_p0501a19║況萬八千土豈言所能述？若今下所陳略多存少，
X33n0631_p0501a20║故此科前文所無，乃彌勒敘置語也。△二、正陳機
X33n0631_p0501a21║宜。分二：一、總標種種因緣，二、別陳信解相貌。初。
X33n0631_p0501a22║我見彼土，恒沙菩薩，種種因緣，而求佛道。
X33n0631_p0501a23║首句重舉前境。恒沙菩薩者，即法華高會之機。恒
X33n0631_p0501a24║即恒河，亦云殑伽河，此翻天堂來。以此河自雪山
X33n0631_p0501b01║頂阿耨達池流出，狀其來處最高故。河中金沙混
X33n0631_p0501b02║流，其細如麵。今以其沙對菩薩者，極言其數之多
X33n0631_p0501b03║故。種種因緣如前。不言信解相貌者，義在別陳中
X33n0631_p0501b04║故。末句結其所宗。言所秉因緣雖有種種，而原其
X33n0631_p0501b05║本意惟在佛果。如千逕九逵咸會王城，故云而求
X33n0631_p0501b06║佛道。△二、別陳信解相貌二：一、次第緩陳，二、不次
X33n0631_p0501b07║急說。初六：一、布施，二、持戒，三、忍辱，四、精進，五、禪定，
X33n0631_p0501b08║六、智慧。初三：一、外施，二、內外施，三、內施。初
X33n0631_p0501b09║或有行施金銀珊瑚（至）三界第一諸佛所歎。
X33n0631_p0501b10║或者不定之詞，言萬八千土相貌多端恍惚如見，
X33n0631_p0501b11║故云或有行施。金銀質產於鑛，愈鍊愈精，舉世通
X33n0631_p0501b12║用寶也。珊瑚石中之寶，從波斯國及師子國來，形
X33n0631_p0501b13║似鹿角色赤而潤，以此土多尚赤故為世所珍。真
X33n0631_p0501b14║珠亦云珍珠，或出蛤蚌或出蛇[瑙-王+虫]，以類有勝劣故
X33n0631_p0501b15║價值不等。摩尼珠名也，此翻無垢，其體清淨故亦
X33n0631_p0501b16║云如意，欲求所須焚香拜祝隨意能雨，故善友入
X33n0631_p0501b17║海即求此也。硨磲碼碯俱出於石，故四字從石。硨
X33n0631_p0501b18║磲潔白中最，碼碯雜色非一，似玉非玉并為世寶。
X33n0631_p0501b19║金剛者最堅最利，能壞於一切，一切無能壞，故古
X33n0631_p0501b20║德云：梵語斫迦羅，此云金剛。帝釋所有之寶，力士
X33n0631_p0501b21║所持之杵，薄福眾生目不能見，據此知非此土所
X33n0631_p0501b22║有。諸珍二字，總該一切珍奇，言無寶不施也。奴婢
X33n0631_p0501b23║僕隷通稱，車乘輪轂總名，用此為施者，備聽用以
X33n0631_p0501b24║供乘遊也。寶飾輦輿者，珍寶為飾，人夫而駕，故輦
X33n0631_p0501c01║字從夫從車，似王乘非常御也。歡喜布施者，作益
X33n0631_p0501c02║我想，揀非迫不得已，如割身肉之類。回向佛道者，
X33n0631_p0501c03║回此功德以向佛道，所謂不求人天福報，小果權
X33n0631_p0501c04║乘是也。是乘即指佛乘。願得者，依之發心，期於必
X33n0631_p0501c05║得，所謂惟依最上乘發菩提心是也。是乘乃最上
X33n0631_p0501c06║一乘，得之則出世成佛，故云三界第一。是乘乃諸
X33n0631_p0501c07║佛心要，得之乃命脈相通，故為諸佛所歎。然此中
X33n0631_p0501c08║似惟財施，其實義攝三檀，如歡喜布施，求者不懼，
X33n0631_p0501c09║則攝無畏施。願成佛道，自起化他之行，則攝法施。
X33n0631_p0501c10║兼本財施，則三檀具矣。後倣此。外施竟。△二、內外
X33n0631_p0501c11║施（車、馬、妻、子屬外財，身、肉、手、足屬內財）。
X33n0631_p0501c12║或有菩薩駟馬寶車（至）及妻子施求無上道。
X33n0631_p0501c13║初車馬布施。駟馬，四馬也。寶車，珍御也。珍寶所成，
X33n0631_p0501c14║駕以四馬，故云駟馬寶車。欄楯，前後檻也。華葢，車
X33n0631_p0501c15║上覆也。軒謂左右廂也。雜彩為飾，故云軒飾。布施
X33n0631_p0501c16║者，到處布散，隨乞施與，借此因行以成果德也。復
X33n0631_p0501c17║見下。身眷布施。身謂全身，肉手足三皆身分攝。妻
X33n0631_p0501c18║與夫相為表裏，子與父相為作述，皆眷屬攝。施之
X33n0631_p0501c19║一字總通身眷，然人之所最重者莫過身命，最愛
X33n0631_p0501c20║者莫過妻子。今菩薩為道忘軀，外形骸如桎梏；求
X33n0631_p0501c21║真厭假，觀妻妾如畫瓶，故并施之。末句總結所為。
X33n0631_p0501c22║言菩薩所以內外俱捨者，總為求無上道。準後提
X33n0631_p0501c23║婆達多品佛自述云：吾於多劫常作國王，願求無
X33n0631_p0501c24║上菩提，欲滿六波羅蜜，勤行布施心無悋惜，象馬
X33n0631_p0502a01║七珍國城妻子，乃至身肉手足等。即此類也。△三
X33n0631_p0502a02║內施。
X33n0631_p0502a03║又見菩薩，頭目身體，欣樂施與，求佛智慧。
X33n0631_p0502a04║去目傷體，僅壞其形，其施稍易。斷頭殺身，兼絕其
X33n0631_p0502a05║命，其施甚難。今乃歡欣好樂，施與乞者。正以所得
X33n0631_p0502a06║者重，而所失者輕耳。準報恩經，大光明王喚乞頭
X33n0631_p0502a07║婆羅門云：汝今遠來，從我乞頭。我以慈心，憐愍汝
X33n0631_p0502a08║故，不逆汝意。令我來世，得智慧頭，施與汝等。今云
X33n0631_p0502a09║求佛智慧，即彼意也。（問：父母遺體，不可毀傷。曾子所以啟衾為戒。如果頭目俱
X33n0631_p0502a10║捨，身體并施，得毋陷於不孝之罪耶？答：事有變常，務有重輕。豈不聞殺身成仁，如比干剖腹之類，至今無
X33n0631_p0502a11║有能議其非者。況求出世大道，又非世間忠孝可比。將見多生父母，獲益之無窮。十方賢聖，歡喜之不盡。
X33n0631_p0502a12║又誰謂其不能全身，而責其為不孝之罪乎？）布施竟。△二、持戒
X33n0631_p0502a13║文殊師利我見諸王（至）剃除鬚髮而被法服。
X33n0631_p0502a14║陳說既繁，恐不經意，故重稱其名以告之。萬八千
X33n0631_p0502a15║土，多有王子行道，故云我見諸王。往詣佛所者，表
X33n0631_p0502a16║往非餘，誠意晉見。故問無上道者，自念善法教民，
X33n0631_p0502a17║無濟於世，別求出世之道，普度迷情。此即攝有情
X33n0631_p0502a18║戒也。便捨者，飄然不顧之義。率土之境，皆為王之
X33n0631_p0502a19║所樂，故稱樂土。帝居曰宮，有丹楹刻桷之制。君御
X33n0631_p0502a20║曰殿，有鳷鵲鳳凰之稱。輔佐曰臣，有百爾臣工之
X33n0631_p0502a21║司。嬪妃曰妾，有三千粉黛之姿。凡此皆最為難捨。
X33n0631_p0502a22║今云便捨者，由詣佛問道，自覺世樂非真，故飄然
X33n0631_p0502a23║長往而不顧焉。如非重道輕榮，視天下如敝屣者，
X33n0631_p0502a24║不能如此。此即攝善法戒也。剃除鬚髮者，表出塵
X33n0631_p0502b01║之風度。而被法服者，絕世諦之儀容。此即攝律儀
X33n0631_p0502b02║戒也。持戒竟。△三忍辱
X33n0631_p0502b03║或見菩薩，而作比丘，獨處閒靜，樂誦經典。
X33n0631_p0502b04║而作比丘者，棄俗為道，剃髮染衣，外絕五欲，內淨
X33n0631_p0502b05║五篇。此約持戒明忍。不接人事曰獨處，遠離諠雜
X33n0631_p0502b06║曰閒靜。又獨處者，絕抗對故。閒靜者，入深禪故。此
X33n0631_p0502b07║約禪定明忍。朝斯夕斯曰樂誦，聖賢成法曰經典。
X33n0631_p0502b08║葢欲借彼成法，資生正慧，故朝斯夕斯而樂誦之。
X33n0631_p0502b09║此約智慧明忍。必約三學以明忍者，欲斷其流，務
X33n0631_p0502b10║絕其源之義。葢以不能忍者，多緣三毒而起。如彼
X33n0631_p0502b11║此相貪，以至凌辱交至。彼此相瞋，以至忘身及親。
X33n0631_p0502b12║癡迷不了，以至結怨懷恨。今菩薩三學既備，三毒
X33n0631_p0502b13║自息。不惟能忍彼辱，亦且無辱可忍。是不忍之忍，
X33n0631_p0502b14║乃真忍也。忍辱竟。△四精進。
X33n0631_p0502b15║又見菩薩勇猛精進，入於深山思惟佛道。
X33n0631_p0502b16║勇猛者，悍勞不怯，忍苦不辭之義。精進者，諸緣不
X33n0631_p0502b17║雜，一念直前之義。深山，謂窮壑䆳谷，人烟曠絕，住
X33n0631_p0502b18║則與木石居，行則與鹿豕遊，飯糗茹草，寂寞難堪。
X33n0631_p0502b19║今云入者，必是情忘世務，心死溪山，所謂楖栗橫
X33n0631_p0502b20║肩不顧人，直入千峰萬峰去，亦如剛被世人知處
X33n0631_p0502b21║所，又移茅茨入深山之類。思惟佛道者，結其所為，
X33n0631_p0502b22║言菩薩所以入深山者，葢以佛道幽深，非浮泛可
X33n0631_p0502b23║階，借彼懸崖絕巘，入正觀以思惟耳。古人於心地
X33n0631_p0502b24║發明之後，三二十年住山，長養聖胎，即此意也。△
X33n0631_p0502c01║五禪定。
X33n0631_p0502c02║又見離欲常處空閑（至）以千萬偈讚諸法王。
X33n0631_p0502c03║初、從淺入深禪。欲謂五欲，即色、聲、香、味、觸也。必離
X33n0631_p0502c04║之者，以能為禪定障故。空閑乃無欲之地，必常處
X33n0631_p0502c05║者，以暫離欲境，不能動靜一如，借彼以堅其心故。
X33n0631_p0502c06║此約初心淺修言也。深修者，有漸次工夫，謂漸次
X33n0631_p0502c07║深入，以造其極故。禪半，梵語具云禪那，此翻靜慮。
X33n0631_p0502c08║慮即微細觀照，揀非任運分別故。以靜言定者，對
X33n0631_p0502c09║治散亂，亦靜慮義。今并言者，華梵雙稱，義易了故。
X33n0631_p0502c10║神通有六：一、天眼；二、天耳；三、他心；四、宿命；五、神境；
X33n0631_p0502c11║六、漏盡。今言五通者，以大乘教中惟佛許漏盡，餘
X33n0631_p0502c12║皆不許故。然此五通雖由禪定而發，非靜極情忘
X33n0631_p0502c13║者，亦不能得。今既云得，即深修之騐也。後四句從
X33n0631_p0502c14║深入妙禪。安禪者，揀上離欲求禪，謂不思而得，不
X33n0631_p0502c15║勉而中，所謂深禪是也。合掌等，揀上處閑求靜，謂
X33n0631_p0502c16║不起滅定，現諸威儀，所謂妙禪是也。以千萬偈者，
X33n0631_p0502c17║或稱因頌果，或讚功論德，比興不同，吟咏各異。故
X33n0631_p0502c18║大經云：讚佛相好，當願眾生成就佛身，證無相法。
X33n0631_p0502c19║今云讚諸法王，自寓回向眾生意也。又安禪屬定，
X33n0631_p0502c20║偈讚屬慧，既能安禪偈讚，必是定慧圓融，不惟不
X33n0631_p0502c21║被癡定所縛，亦不為狂慧所悞矣。禪定竟。△六智
X33n0631_p0502c22║慧
X33n0631_p0502c23║復見菩薩智深志固（至）濟地獄苦令入佛道。
X33n0631_p0502c24║初、明大喜慧。智深，謂天資聰敏，不住淺解。志固，謂
X33n0631_p0503a01║歡喜進求，不退初心。由智深故，所以能問諸佛，古
X33n0631_p0503a02║德所謂扣關擊節，善咨心要是也。由志固故，所以
X33n0631_p0503a03║聞悉受持，古德所謂文義雙持，瓶瀉不遺是也。次
X33n0631_p0503a04║八句明大慈慧，外息諸緣內起正觀，故云定慧具
X33n0631_p0503a05║足，所謂惺惺不礙寂寂，寂寂不礙惺惺是也。以無
X33n0631_p0503a06║二句，有為機施權之義。以，用也。無量喻者，或因明
X33n0631_p0503a07║示暗，或舉淺況深，機宜無量，權巧譬喻亦無量故。
X33n0631_p0503a08║為眾者，為彼人天聞緣等機。講法者，分析戒善諦
X33n0631_p0503a09║緣等法，如謂言詞方便力令一切歡喜是也。欣樂
X33n0631_p0503a10║二句，有稱理顯實之義。稱理直談本懷始暢，故云
X33n0631_p0503a11║欣樂說法。緣合時熟聞即得道，故云化諸菩薩。破
X33n0631_p0503a12║者，摧滅義。魔半梵語，具云魔羅，此翻奪命，傷法身
X33n0631_p0503a13║奪慧命故。準髻珠喻中有陰魔惱魔死魔等，故以
X33n0631_p0503a14║兵眾言之。鼓者，催軍號令法，能䇿勵行人，義相似
X33n0631_p0503a15║故，故以為喻。而猶故也，承上起下之詞。言菩薩所
X33n0631_p0503a16║以講權說實者，正為破魔兵眾，故擊權實法鼓，催
X33n0631_p0503a17║賢聖軍與共戰耳。又見下。明大捨慧。寂然者，不動
X33n0631_p0503a18║義，即返觀內照。晏默者，安靜義，即觀智相應。觀智
X33n0631_p0503a19║相應，故感天龍恭敬，如空生晏坐、帝釋散華之類。
X33n0631_p0503a20║不以為喜者，以觀智相應時，心境兩忘，忘心亦忘，
X33n0631_p0503a21║忘忘亦忘，尚不知有法可取，而况非法恭敬，詎能
X33n0631_p0503a22║動其心乎？所謂法尚應捨，何況非法是也。末四句
X33n0631_p0503a23║明大悲慧。處林，謂外絕境累，安處林野。放光，謂心
X33n0631_p0503a24║垢洗除，慧光發現，所謂淨極光通是也。又處林放
X33n0631_p0503b01║光者，以我之靜，形彼地獄之苦，熏動大悲，放同體
X33n0631_p0503b02║光也。獄苦本空，因眾生無法自濟，從畢竟無，成畢
X33n0631_p0503b03║竟有。今蒙悲光救濟，如湯潑雪，似炬消暗，故云濟
X33n0631_p0503b04║地獄苦。佛道本圓，因眾生無法自資，從畢竟有，成
X33n0631_p0503b05║畢竟無。今蒙慧光照觸，如種遇潤，似木逢春，故云
X33n0631_p0503b06║令入佛道。凖華嚴地獄蒙光，頓超十地之階，即此
X33n0631_p0503b07║類也。次第緩陳竟。△二、不次急說。（前科乃初呈問端，預備精詳，故
X33n0631_p0503b08║六度各依次第，而緩以陳之。今因萬八千土，事相多端，只見者裏布施，那裏持戒，者裏修慧，那裏坐禪等，
X33n0631_p0503b09║滿目皆菩薩行道，故不暇於次第，而急以說之。）分六：一、精進，二、持戒，三、忍
X33n0631_p0503b10║辱，四、禪定，五、布施，六、智慧。初
X33n0631_p0503b11║又見佛子未甞睡眠，經行林中勤求佛道。
X33n0631_p0503b12║甞，猶曾也。睡眠者，四不定心之一。昧略為性（昧揀在定，
X33n0631_p0503b13║略揀寤時），障觀為業。遺教經云：勿以睡眠因緣，令一生
X33n0631_p0503b14║空過。今菩薩恐唐棄此生，故未甞睡眠。古德所謂
X33n0631_p0503b15║晝三夜三，決志不移是也。經行者，現行雖伏，習氣
X33n0631_p0503b16║猶熾，復循環以遣之，如今般舟三昧是也。必於林
X33n0631_p0503b17║中者，遠塵絕累，易進道故。如斯精進，無別所為，惟
X33n0631_p0503b18║期成佛，故云勤求佛道。△二、持戒
X33n0631_p0503b19║又見具戒，威儀無缺，淨如寶珠，以求佛道。
X33n0631_p0503b20║具戒者，具有二義：一者秉受義，謂三師七證秉受
X33n0631_p0503b21║戒法故。二者具足義，謂具足禁戒篇聚無虧故。威
X33n0631_p0503b22║儀者，律明三千，依之則有威可畏、有儀可尊故。無
X33n0631_p0503b23║缺者，嚴謹防護蜎飛無損，如草繫鵝珠之類。寶珠
X33n0631_p0503b24║內外明徹淨無瑕穢，而菩薩戒淨如之。古德云：幽
X33n0631_p0503c01║溪未足比其清，飛雪無以方其素。故云淨如寶珠。
X33n0631_p0503c02║末句結持戒意可知。△三忍辱
X33n0631_p0503c03║又見佛子住忍辱力（至）皆悉能忍以求佛道。
X33n0631_p0503c04║住者，安住，謂處辱，如無內心能安故。力者，準阿含
X33n0631_p0503c05║說有六種，謂小兒啼為力，女人瞋為力，國王憍為
X33n0631_p0503c06║力，羅漢進為力，諸佛慈為力，比丘忍為力。釋義則
X33n0631_p0503c07║有所長，以勝人曰力。今菩薩自住柔順三昧，調伏
X33n0631_p0503c08║剛強眾生，無剛不調，無強不伏，故云力也。增上慢
X33n0631_p0503c09║人，即未得謂得，未證謂證之流。由彼上慢熏心，見
X33n0631_p0503c10║有勝己者，心懷憎嫉，故惡罵而棰打之。皆悉能忍
X33n0631_p0503c11║者，以菩薩深證實相平等，怨親一致，揀非勉強遏
X33n0631_p0503c12║捺者比也。以求佛道者，如不輕徧記忍謗，終至行
X33n0631_p0503c13║滿成佛之類。△四禪定。
X33n0631_p0503c14║又見菩薩離諸戲笑（至）億千萬歲以求佛道。
X33n0631_p0503c15║首四句是初心工夫。諸戲笑者，不惟口談非法，即
X33n0631_p0503c16║身作肆態，意恣放情皆是。以能妨亂正業，故須離
X33n0631_p0503c17║之。癡眷屬者，即不識因果，不信罪福之子弟也。此
X33n0631_p0503c18║又不惟妨亂正業，且為戲笑之源，故并離之。智者
X33n0631_p0503c19║事理博達，見地超卓，具勘騐龍蛇之睛，秉陶鑄聖
X33n0631_p0503c20║賢之手，故須親近，以能為禪定之資故。後四句是
X33n0631_p0503c21║深修工夫。一心除亂者，謂雖離戲笑，猶有微細亂
X33n0631_p0503c22║想，故須專一其心而屏除之。攝念山林者，謂雖離
X33n0631_p0503c23║癡屬，猶有塵俗餘念，故須山間林下而攝持之。億
X33n0631_p0503c24║千萬歲等，謂雖近智者，佛道貴在自肯，故須億千
X33n0631_p0504a01║萬歲而誠求之。（問，人生在世，歲不滿百，間或有之，見者希矣。今云億千萬歲以求佛
X33n0631_p0504a02║道，此或必無之事，光中妄現耶。抑或實有之事，而我未造其境耶。答，此有二義。一者定力攝持，經多劫如
X33n0631_p0504a03║一時。如後文五十小劫，謂如半日。古德所謂一念萬年，萬年一念者是也。二者他界人壽，未必拘定百歲。
X33n0631_p0504a04║如此方北俱盧洲人壽，則有千歲。況萬八千土，豈百歲可局哉。汝所謂未造其境者信矣。若謂光中妄現，
X33n0631_p0504a05║則萬八千土諸佛化儀，皆成虛妄。何以為今經之發起哉。）禪定竟。△五布施
X33n0631_p0504a06║或見菩薩肴膳飲食（至）歡喜無厭求無上道。
X33n0631_p0504a07║初別列眾施。肴佳品，膳美饌，飲茶漿，食常食也。湯
X33n0631_p0504a08║惟煎劑，藥兼丸散，對病而施，故有百種之多。施佛
X33n0631_p0504a09║及僧者，資色身療病軀故。至貴之衣曰名，至尊之
X33n0631_p0504a10║服曰上，如無盡意瓔珞之類，故云價直千萬。或無
X33n0631_p0504a11║價衣者，應屬天衣，以人世所無，故無價也。施佛及
X33n0631_p0504a12║僧者，嚴相好順時令故。千萬億種者，揀非少數。栴
X33n0631_p0504a13║檀寶舍者，揀非凡材，如給孤精舍之類。臥具者，坐
X33n0631_p0504a14║臥之具，準戒經作新臥具，應用二分純黑羊毛，三
X33n0631_p0504a15║分白，四分龍為制。今云眾妙，似不局此，葢即繒纊
X33n0631_p0504a16║裀褥眾寶床榻之類。施佛及僧者，備安居供坐臥
X33n0631_p0504a17║故。清淨園林者，紅塵不到之處，如祇陀園林之類。
X33n0631_p0504a18║華果茂盛者，有行樹羅網之致。流泉浴池者，有七
X33n0631_p0504a19║珍八德之幽。施佛及僧者，備遊宴資浣濯故。末四
X33n0631_p0504a20║句總結施意。如是等施者，總指上來四事園林。般
X33n0631_p0504a21║般精奇，故曰種種微妙。全無悋惜，故曰歡喜無厭。
X33n0631_p0504a22║不求餘果，故曰求無上道。布施竟。△六智慧
X33n0631_p0504a23║或有菩薩說寂滅法（至）以此妙慧求無上道。
X33n0631_p0504a24║初、文字般若說者，隨機敷演之義。寂滅即真諦理
X33n0631_p0504b01║也，真諦無相故以寂滅名之。不云理而云法者，既
X33n0631_p0504b02║落言詮即屬法相故。教詔即訓誨也，隨機差別故
X33n0631_p0504b03║云種種。眾生即化機也，依教受化故云無數。此菩
X33n0631_p0504b04║薩以文字般若起利他行敷演法性也。或見下。觀
X33n0631_p0504b05║照般若。觀者，離言默會之義。諸法，即俗諦相也。俗
X33n0631_p0504b06║諦差別，故以諸法名之。不云相而云性者，既入觀
X33n0631_p0504b07║境，即屬性分故。既屬性分，惟一真體，故云無有二
X33n0631_p0504b08║相。二相尚無，諸法寧有？是則真體凝然，無形無相，
X33n0631_p0504b09║無邊無表，故云猶如虗空。此菩薩以觀照般若，起
X33n0631_p0504b10║自利行，融通法相也。末四句，實相般若心無所著
X33n0631_p0504b11║者，真俗并遣，言觀雙忘之義。妙慧即平等大慧，無
X33n0631_p0504b12║上道即一乘實相。言上二有言有觀，總非平等大
X33n0631_p0504b13║慧，皆屬麤浮，不名微妙；有真有俗，終乖一乘實相，
X33n0631_p0504b14║咸為對待，豈稱無上？今既言觀雙忘，真俗并遣，故
X33n0631_p0504b15║云以此妙慧求無上道，此菩薩以實相般若起絕
X33n0631_p0504b16║待行，破一切著也。齊此以上，兩陳六度之機，葢是
X33n0631_p0504b17║彌勒擴充前文種種信解、種種相貌之義。（問：今經三周授
X33n0631_p0504b18║記，并未顯彰六度之機，今以此判屬法華，何所據乎？答：有二可據：一、據火宅喻後，佛囑身子略明十種是
X33n0631_p0504b19║機，不出六度，故於所被機宜門中特地拈出，令知六度菩薩乃當此經之機。二、據三周受記之眾，如身子
X33n0631_p0504b20║之智慧、迦葉之精進、離婆多之心不倒亂、須菩提之不與物諍等，皆是內祕菩薩之德，潛行六度之行。況
X33n0631_p0504b21║夫妙嚴出家，宛同諸王詣佛；不輕弘經，允符比丘住忍。例而推之，足為明證，何言并未顯彰六度之機耶？）
X33n0631_p0504b22║諸佛化應竟。△三、機盡化息（準前文，應有二義：一、諸佛滅度，二、滅後起
X33n0631_p0504b23║塔。今缺初義，而後義能長），分二：一、供養舍利，二、起塔嚴。國初。
X33n0631_p0504b24║文殊師利！又有菩薩，佛滅度後供養舍利。
X33n0631_p0504c01║菩薩即生前受化之眾，滅後當茶毗已竟之時，貯
X33n0631_p0504c02║以寶瓶，嚴以香華等，皆名供養。受化感恩，想像聖
X33n0631_p0504c03║容者，理合如是耳。△二、起塔嚴國。
X33n0631_p0504c04║又見佛子造諸塔廟（至）如天樹王其華開敷。
X33n0631_p0504c05║初、略明。昔喜見菩薩，受淨明德佛遺囑，收取舍利，
X33n0631_p0504c06║作八萬四千寶瓶，起八萬四千寶塔。據此，則造諸
X33n0631_p0504c07║塔廟者，不惟感恩，亦兼受囑也。恒沙計之，仍稱無
X33n0631_p0504c08║數者，極言其塔之多故。寶塔星羅碁布，舍利月燦
X33n0631_p0504c09║燈輝，望之起敬，見者生歡，故為嚴飾國界。寶塔下。
X33n0631_p0504c10║詳明塔以寶成非凡材也。高而云妙者，仰彌高不
X33n0631_p0504c11║可及故。上下二十萬里，故云五千由旬。南北曰縱，
X33n0631_p0504c12║東西曰廣，四維無異曰正等，徑過計八萬里，故曰
X33n0631_p0504c13║二千由旬。一一塔廟各千幢幡者，四維剎杆所懸
X33n0631_p0504c14║幢幡計一千數，如藥王品中表剎莊嚴垂諸幡葢
X33n0631_p0504c15║是也。露幔即層層滴水傘也。珠交者，珠網交結之
X33n0631_p0504c16║所成故。露幔之角以寶為鈴，微風吹動音嚮相和，
X33n0631_p0504c17║故云寶鈴和鳴。佛遺舍利以作佛事，天人龍神等
X33n0631_p0504c18║資舍利以作福田，故以香華技樂等而供養之。供
X33n0631_p0504c19║而云常者，顯佛德殊勝，雖滅度之後猶感供不絕
X33n0631_p0504c20║也。文殊下。恐疑嚴國之意，重稱其名以告之。佛子
X33n0631_p0504c21║起塔本非嚴飾國界，故云為供舍利嚴飾塔廟。塔
X33n0631_p0504c22║廟既成疆土因茲生光，故云國界自然殊特妙好。
X33n0631_p0504c23║末二句喻明妙好之義。天樹王者，大經云：三十三
X33n0631_p0504c24║天有樹名圓生，根深五十由旬，梃高五十由旬，枝
X33n0631_p0505a01║布五十由旬，花香五十由旬，帝釋鍾愛故稱為王。
X33n0631_p0505a02║其花開敷者，色香具足天人共賞，喻塔起國界時
X33n0631_p0505a03║福田殊勝幽顯俱利，所謂嚴飾及妙好者正在是
X33n0631_p0505a04║矣。正陳放光竟。△三、結見求決。
X33n0631_p0505a05║佛放一光我及眾會（至）佛子文殊，願決眾疑。
X33n0631_p0505a06║初、結見歎異。佛放句，結能照光。我及等，結所照境。
X33n0631_p0505a07║種種句，結所現相。此結見也。從實施權，援眾生出
X33n0631_p0505a08║火宅，是為諸佛神力希有。會權歸實，攝三乘入佛
X33n0631_p0505a09║慧，是為諸佛智慧希有。葢彌勒因見諸佛權實得
X33n0631_p0505a10║宜而歎異之，此歎異也。後六句牒疑求決。放一句
X33n0631_p0505a11║牒所疑光，照無句牒所疑境，我等二句牒所疑相，
X33n0631_p0505a12║此牒疑也。末二句求決，其義可知。結見求決竟。△
X33n0631_p0505a13║四、防難申問（古德於此立四重伏難，而天台承用。今雖略順彼義，未能全同，故以防難
X33n0631_p0505a14║申問科之）。分四：一、防初難申初問，二、防次難申次問，三、
X33n0631_p0505a15║防三難申三問，四、防四難申四問。初（恐文殊承上難云：汝云願
X33n0631_p0505a16║決眾疑，眾若有疑，眾即應問。眾既不問，是不疑也。眾既不疑，我何所決？故此防云）。
X33n0631_p0505a17║四眾欣仰，瞻仁及我：世尊何故，放斯光明？
X33n0631_p0505a18║彌勒意謂仁者，若謂眾既不問，是無所疑者，誤矣。
X33n0631_p0505a19║何則？我觀四眾欣仰，瞻仁及我，欣者欣我問，仰者
X33n0631_p0505a20║仰仁答，瞻仁者不見仁答，及我者急欲我問，正憂
X33n0631_p0505a21║疑不泰之相，此防難也。末二句申問，葢由不知為
X33n0631_p0505a22║說法華，故問何故放光，後云我見燈明佛，本光瑞
X33n0631_p0505a23║如此，以是知今佛欲說法華經，正答此問。△二、防
X33n0631_p0505a24║次難，申次問（恐又難云：世尊放光，是佛境界，宜共問佛，佛自見答。故此防云）。
X33n0631_p0505b01║佛子時答，決疑令喜，何所饒益，演斯光明？
X33n0631_p0505b02║彌勒意謂：仁者若謂是佛境界，宜共問佛者，理誠
X33n0631_p0505b03║然矣。但時眾有疑在懷，憂兕不泰，待佛出定，不知
X33n0631_p0505b04║何時。願佛子及時而答，速決眾疑，以令眾喜。此防
X33n0631_p0505b05║難也。末二句申問。葢彌勒已知多饒利益，但不知
X33n0631_p0505b06║畢竟如何，故問何所饒益，演斯光明。後云：今相如
X33n0631_p0505b07║本瑞，是諸佛方便。今佛放光明，助發實相義。正答
X33n0631_p0505b08║此問。△三、防三難申三問（恐又難云：欲決眾疑，宜共籌量，獨令我答，於理
X33n0631_p0505b09║不可。故此防云。）
X33n0631_p0505b10║佛坐道場所得妙法，為欲說此？為當授記？
X33n0631_p0505b11║彌勒意謂，仁者若謂欲決眾疑，宜共籌量者，我亦
X33n0631_p0505b12║知然。但如我管窺佛天，蠡測智海，轉照之化功已
X33n0631_p0505b13║極，曲成之方便已周，惟有佛坐道場所得妙法，四
X33n0631_p0505b14║十年來未曾吐露，此防難也。末二句申問，葢彌勒
X33n0631_p0505b15║已知會權歸實，授記成佛，但不知事屬一貫，故云
X33n0631_p0505b16║為欲說此，為當授記。後云諸人今當知，合掌一心
X33n0631_p0505b17║待佛，當雨法雨，充足求道者，正答此問。△四防四
X33n0631_p0505b18║難。申四問（恐又難云：如汝所說，即是決疑，足令眾喜，何煩我答？故此防云。）
X33n0631_p0505b19║示諸佛土眾寶嚴淨（至）瞻察仁者為說何等。
X33n0631_p0505b20║佛土寶嚴者，光所照處，轉染成淨故。前缺此義，此
X33n0631_p0505b21║中互出。及見諸佛，義該說法度生，舉人以攝法，舉
X33n0631_p0505b22║主以攝伴故。此非小緣者，推重其事，不敢擅決之
X33n0631_p0505b23║意。彌勒意謂仁者若謂如我所說，即是決疑者，過
X33n0631_p0505b24║矣。何則？我雖馳心下思，測度於說法授記之間，但
X33n0631_p0505c01║以示現依正等相。此非小緣，豈可以予比量之智
X33n0631_p0505c02║而判決哉？此防難也。末四句申問，良以法會大眾
X33n0631_p0505c03║有困心衡慮之急，而文殊菩薩如不見不聞之狀，
X33n0631_p0505c04║故代眾而達情曰：文殊應當了知，現前四眾龍神
X33n0631_p0505c05║各各瞻察，仁者幸勿過謙，以負眾望。今問仁者究
X33n0631_p0505c06║竟為說何等，後云諸求三乘人，若有疑悔者，佛當
X33n0631_p0505c07║為除斷，令盡無有餘，正答此問。以上連申四問，層
X33n0631_p0505c08║次秩然，似虗似實，莫可定量。初云世尊何故放斯
X33n0631_p0505c09║光明，全似不知。次云何所饒益演斯光明，略露鋒
X33n0631_p0505c10║芒。又云為說妙法，為當授記，分明合盤托出。至云
X33n0631_p0505c11║瞻察仁者為說何等，却又殃及文殊。是皆彌勒智
X33n0631_p0505c12║辯具足，予奪自在，故假若智若愚之狀，演出半吐
X33n0631_p0505c13║半露之態，引進權小，仰求大智，所謂憐兒不覺醜
X33n0631_p0505c14║也。彌勒請問竟。△二、文殊領答二：一、略答，二、詳答。
X33n0631_p0505c15║初二：一、惟忖直答，二、引古作證初。
X33n0631_p0505c16║爾時文殊師利語彌勒菩薩（至）擊大法鼓演大法義。
X33n0631_p0505c17║爾時，即彌勒請問之時。語，謂覿面而告也。以彌勒
X33n0631_p0505c18║正為請主，故文殊覿面而告語之。及者，聲臨眾耳
X33n0631_p0505c19║之義。大士者，菩薩之異名，以能具大道心，超世間
X33n0631_p0505c20║士故。準敘分數有八萬，故云諸也。善男子等，呼菩
X33n0631_p0505c21║薩等大眾，欲酧前請，以決法會之疑故。如我惟忖
X33n0631_p0505c22║者，文殊自謂如我所見，思惟忖度也。今佛世尊等，
X33n0631_p0505c23║正所惟所忖之事。法而言大者，教大、理大、行大、果
X33n0631_p0505c24║亦大故。此總標也。雨大法雨句，別明教大。雨者，以
X33n0631_p0506a01║潤澤為義。取以喻教者，佛以一乘教法，潤入機心，
X33n0631_p0506a02║令彼開佛知見，如天雨雨故。吹大法螺句，別明理
X33n0631_p0506a03║大。螺者，以號令為義。取以喻理者，佛以一乘理法，
X33n0631_p0506a04║號令化機與彼，示佛知見，如軍吹螺故。擊大法鼓
X33n0631_p0506a05║句，別明行大。鼓者，以䇿勵為義。取此喻行者，佛以
X33n0631_p0506a06║一乘行法，䇿勵行人，令彼悟佛知見，如陣擊鼓故。
X33n0631_p0506a07║演大法義句，別明果大。演義二字，古德直約法釋，
X33n0631_p0506a08║今亦作喻。言演義者，如登場作戲之類，謂借彼假
X33n0631_p0506a09║相，演出真義，以動人心故。取此喻果者，佛以示成
X33n0631_p0506a10║果德，演出一乘果法，竦動機心，令彼入佛知見，如
X33n0631_p0506a11║登場演義故。由具上來四種大義，故總以欲說大
X33n0631_p0506a12║法標之。此文殊欲酧眾請，如己所見，而惟忖之也。
X33n0631_p0506a13║惟忖直答竟。△二、引古作證。
X33n0631_p0506a14║諸善男子！我於過去諸佛（至）難信之法故現斯瑞。
X33n0631_p0506a15║初引古曾見過去曾見此瑞者，顯惟忖有本非臆
X33n0631_p0506a16║見也。放已即說大法者，顯答問有據非妄談也。是
X33n0631_p0506a17║故下，證今亦如言佛、佛道同，古佛既爾，今佛亦然
X33n0631_p0506a18║故。欲令下。結答前問。欲令二字出成放光本意。眾
X33n0631_p0506a19║生者。總該三乘五性，以一切眾生莫不有心，凡有
X33n0631_p0506a20║心者皆當作佛，故欲咸得聞知，揀非從前有遮限
X33n0631_p0506a21║也。一切世間者。總該九界，謂此經淺而論之已非
X33n0631_p0506a22║凡小可及，深而究之雖至等覺猶惑，故總云難信。
X33n0631_p0506a23║如即權顯實而千二騰疑，即迹顯本而彌勒致辯，
X33n0631_p0506a24║葢可見矣。準前彌勒問云：以何因緣而有此瑞？今
X33n0631_p0506b01║云：欲令眾生咸得聞知等，故現斯瑞。正應前來略
X33n0631_p0506b02║問之義而結答之，必至此而結答者，惟忖引證乃
X33n0631_p0506b03║足取信，故略答竟。△二、詳答。（前以迷悶事急，故有略答，應前略問之義。
X33n0631_p0506b04║此恐陳義未周，故又詳答，應前詳問之義。）分二：一、長行，二、偈頌。初四：一、
X33n0631_p0506b05║總引燈明，二、別明往事，三、結會古今，四、應問結答。
X33n0631_p0506b06║初二：一、詳引最初一佛，二、略引相繼二萬。初二：一、
X33n0631_p0506b07║總標化儀，二、別明三善。初
X33n0631_p0506b08║諸善男子！如過去無量（至）演說正法初善、中善、後善。
X33n0631_p0506b09║如者，指實之詞，謂指彼過去燈明事迹，以實前文
X33n0631_p0506b10║過去曾見之語。阿僧祇，此云無數。劫半，梵語具云
X33n0631_p0506b11║劫波，此翻時分。時稱無數，已云久矣，而又云不可
X33n0631_p0506b12║思議等者，極顯此法，名標劫外，體居象先，所謂有
X33n0631_p0506b13║物先天地也。日月燈明，佛之別號。古德云：日以光
X33n0631_p0506b14║明照晝，月以清涼照夜，燈續日月之所不及。如來
X33n0631_p0506b15║三智，圓明破世，愚暗如之，故以為號。如來、應供等，
X33n0631_p0506b16║佛之通號。如來者，佛佛道同，後佛出世，如先佛再
X33n0631_p0506b17║來，名倣同先德號。應供者，智斷具足，應受供養，名
X33n0631_p0506b18║堪為福田號。正徧知者，永離外道邪知，凡小徧知，
X33n0631_p0506b19║名揀邪異偏號。明行足者，明足慧滿，行足福圓，名
X33n0631_p0506b20║福慧雙隆號。善逝者，逝，往也，生死不離而離，涅槃
X33n0631_p0506b21║不往而往，名妙往菩提號。世間解者，解了世間性
X33n0631_p0506b22║相真偽，名達偽通真號。無上士調御丈夫者，證無
X33n0631_p0506b23║上道，超世間士，名無上士；具丈夫力，調御羣品，名
X33n0631_p0506b24║調御丈夫；合名悲智究竟號。天人師者，應機說法，
X33n0631_p0506c01║善導天人，名模範三界號。佛者，自覺、覺他，覺行圓
X33n0631_p0506c02║滿，名三覺圓備號。世尊者，具上九德，世、出世間之
X33n0631_p0506c03║所尊重，名九界同尊號。此十號者，諸佛同具。自古
X33n0631_p0506c04║解釋不同，今刪繁就簡，略難取易，雖稍異古註，而
X33n0631_p0506c05║會理無殊。演說正法者，如來出世，開示出世正道，
X33n0631_p0506c06║非世邪法，故有益於人曰善。初善即先照時也，以
X33n0631_p0506c07║先照時中，同教一乘人等，獲轉同成別益故。中善
X33n0631_p0506c08║即轉照時也，以轉照時中，小乘人等，獲轉小成大
X33n0631_p0506c09║益故。後善即還照時也，以還照時中，偏教五乘人
X33n0631_p0506c10║等，獲轉偏成圓益故。總標化儀竟。△二、別明三善。
X33n0631_p0506c11║其義深遠其語巧妙（至）三藐三菩提成一切種智。
X33n0631_p0506c12║初別明初善。其義深遠句。約理而言，理不自理，必
X33n0631_p0506c13║借義以析之，故云其義。稱性直指，羣機絕分，故云
X33n0631_p0506c14║深遠。其語巧妙句。約教而言，教不自教，必借語以
X33n0631_p0506c15║宣之，故云其語。多方敷演，俱會玄宗，故云巧妙。古
X33n0631_p0506c16║德云：既屬華嚴，不合其語巧妙。不知巧而云妙，已
X33n0631_p0506c17║寓揀別意故。純一無雜句。約果而言，惟顯佛果，故
X33n0631_p0506c18║云純一。不涉餘乘，故云無雜。具足清白等。約行而
X33n0631_p0506c19║言，一攝一切，故云具足。從性起修，故曰清白。不惟
X33n0631_p0506c20║離於五欲，兼順性法，愛亦離，故曰梵行，以梵翻離
X33n0631_p0506c21║欲故也。為求下。別明中善。聲聞根鈍，不堪承受大
X33n0631_p0506c22║法，故以四諦法說而應之。生老病死，苦諦也。度兼
X33n0631_p0506c23║集諦，以度苦必斷集，故度猶脫也。涅槃，滅諦也。究
X33n0631_p0506c24║竟義兼道諦，以證滅必修道，故究竟猶證入也。辟
X33n0631_p0507a01║支，具云辟支迦羅，此翻緣覺。緣覺根利，能知諸法
X33n0631_p0507a02║因緣，故以十二因緣法說而應之。十二因緣者，謂
X33n0631_p0507a03║無明緣行，屬過去二支因；行緣識，識緣名色，名色
X33n0631_p0507a04║緣六入，六入緣觸，觸緣受，屬現在五支果；受緣愛，
X33n0631_p0507a05║愛緣取，取緣有，屬現在三支因；有緣生，生緣老死
X33n0631_p0507a06║等，屬未來二支果。詳於化城品釋。菩薩大根，具上
X33n0631_p0507a07║求下化之心，欲到彼岸，故以六波羅密說而應之。
X33n0631_p0507a08║波羅密，此云到彼岸，謂依此六度法修，能到涅槃
X33n0631_p0507a09║彼岸故。令得下。別明後善。會三歸一普記成佛，故
X33n0631_p0507a10║云令得阿耨等。能知一切諸佛道法，能知一切眾
X33n0631_p0507a11║生因種，名一切種智。葢上句令其得果，此句令其
X33n0631_p0507a12║成智也。詳引最初一佛竟。△二略引相繼二萬。
X33n0631_p0507a13║次復有佛亦名日月燈明（至）所可說法初中後善。
X33n0631_p0507a14║初次第標名。又同下，兼出姓氏。頗羅墮，此云利根，
X33n0631_p0507a15║亦云捷疾，以六根聰利，緣境捷疾為姓也。彌勒下。
X33n0631_p0507a16║結告顯同。二萬佛同名同姓，事出罕希，難於取信，
X33n0631_p0507a17║故呼名而結告之。字、名、號皆稱謂也。通別名號俱
X33n0631_p0507a18║同者，實德既同，稱謂亦同，故所可說法即是正法，
X33n0631_p0507a19║如稍涉邪偽則非佛可說，故初、中、後善化儀同也。
X33n0631_p0507a20║據此，則二萬燈明與光中萬八千佛，三時設化如
X33n0631_p0507a21║出一轍，豈至今佛而獨不然？故文殊引此為例，欲
X33n0631_p0507a22║彌勒深思而自得之。總引燈明竟。△二、別明往事。
X33n0631_p0507a23║（所見徃事，全在此科，故別明之。）分五：一、時至機熟，二、顯相逗機，三、
X33n0631_p0507a24║放光東照，四、會眾騰疑，五、說法授記。初二：一、略舉
X33n0631_p0507b01║時機，二、義顯至熟。初（當時之機，不獨王子，但舉王子為例，故云略也。）
X33n0631_p0507b02║其最後佛未出家時（至）七名嚮意，八名法意。
X33n0631_p0507b03║其最後佛者，文殊自指本師。未出家時者，在俗為
X33n0631_p0507b04║輪王時也。有八王子者，應是多劫久證示生佛家，
X33n0631_p0507b05║如今佛羅云之類。有經有權能常能變，名為有意。
X33n0631_p0507b06║善法治世善政教民，名為善意。經畫謀略難可測
X33n0631_p0507b07║量，名無量意。善為至寶不令有失，名為寶意。惡意
X33n0631_p0507b08║日損善意日增，名為增意。事理博達能除眾疑，名
X33n0631_p0507b09║除疑意。善應物情如嚮應聲，名為嚮意。法度紀綱
X33n0631_p0507b10║皆悉明備，名為法意。此以八子皆為輪王，故將名
X33n0631_p0507b11║就位而略釋之。若作表法者，佛表真如，未出家時
X33n0631_p0507b12║表真如在纏，八王子表轉變八識。有意表賴耶，受
X33n0631_p0507b13║熏持種有諸法故，去後來先為中有故。善意表末
X33n0631_p0507b14║那，善成六轉為染淨依故。無量意表六識，剎那生
X33n0631_p0507b15║滅絕分量故。寶意表身識，一切眾生共寶愛故。增
X33n0631_p0507b16║意表舌識，著味增惡說法增善故。除疑意表鼻識，
X33n0631_p0507b17║合中便知無所疑故。嚮意表耳識，能聽音嚮故。法
X33n0631_p0507b18║意表眼識，觀察諸法相故。據此則妙光師燈明，師
X33n0631_p0507b19║本心也。燈明傳妙光，傳本智也。八子師妙光，依本
X33n0631_p0507b20║智而契本心也。妙光化八子，依本心而化本識也。
X33n0631_p0507b21║例而推之，則燈明一代化儀不出吾之一心。若了
X33n0631_p0507b22║自心，則今佛光瑞之旨可立見矣。略舉時機竟。△
X33n0631_p0507b23║二、義顯至熟（時至機熟，文無明言，但云出家、發意、修梵行、為法師等，葢約義顯耳）。
X33n0631_p0507b24║是八王子威德自在（至）已於千萬佛所植諸善本。
X33n0631_p0507c01║初明在俗勢位。威德者，位統四洲有威可畏，教施
X33n0631_p0507c02║十善有德可仰故。自在者，寬猛相濟權不在人，所
X33n0631_p0507c03║謂禮樂征伐自天子出也。各領四天者，是金輪王
X33n0631_p0507c04║揀餘輪故。是諸下。明出家因果。聞父出家，騐知王
X33n0631_p0507c05║位無益；聞父得道，騐知出家有功。騐知王位無益，
X33n0631_p0507c06║故悉捨之；騐知出家有功，故亦隨之。古人所謂是
X33n0631_p0507c07║父是子者，僅見之矣。發大乘意者，起上求下化之
X33n0631_p0507c08║心，建自利利他之行，如三心四願等是。大乘之心，
X33n0631_p0507c09║永無退轉，故云常修；入理之行，清淨潔白，故稱梵
X33n0631_p0507c10║行。所謂戴鐵輪而不退，用繁興以恒如也。法師者，
X33n0631_p0507c11║弘法自任，為人天師，非時至機熟者，曷克臻此？科
X33n0631_p0507c12║云義顯者，良有以焉。已於下。明往昔深本。言法師
X33n0631_p0507c13║之位不易可階，王子一生便至。其故何也？皆由已
X33n0631_p0507c14║於千萬佛所植諸善本，所謂根深枝茂者，具信然
X33n0631_p0507c15║矣。（問：準教中，輪王出增劫，佛出減劫。何故燈明成佛時，八子皆為輪王耶？答：法有權實，事有變常。
X33n0631_p0507c16║以變常論之，或燈明願在增劫，或增劫眾生機熟，乃應世之變，非常事也。以權實論之，佛出減劫，或權宗
X33n0631_p0507c17║固執之語，大乘真實之談，不拘乎此。如向後燈明說經六十小劫，而大眾謂如食頃，豈可以增劫減劫而
X33n0631_p0507c18║難問之？知此權實變常之義，則古德八子一子之難，大乘小乘之執，可并通矣。）時至機熟
X33n0631_p0507c19║竟。△二、顯相逗機，分三：一、說經入定，二、雨華動地，
X33n0631_p0507c20║三、大眾喜觀。初。
X33n0631_p0507c21║是時日月燈明佛（至）義處三昧身心不動。
X33n0631_p0507c22║△二雨華動地。
X33n0631_p0507c23║是時天雨曼陀羅華（至）普佛世界六種震動。
X33n0631_p0507c24║△三、大眾喜觀。
X33n0631_p0508a01║爾時會中比丘、比丘尼（至）歡喜合掌一心觀佛。
X33n0631_p0508a02║此上三科，與今佛顯相文義全同，無煩𤨏釋。顯相
X33n0631_p0508a03║逗機竟。△三放光東照。
X33n0631_p0508a04║爾時如來放眉間白毫相光（至）如今所見是諸佛土。
X33n0631_p0508a05║所照境中闕上至下至之文，末二句所現之相如
X33n0631_p0508a06║今所見者，文殊不欲𤨏敘，令準今而知昔，故是諸
X33n0631_p0508a07║佛土，應指佛土中所現之相。放光東照竟。△四、會
X33n0631_p0508a08║眾騰疑。
X33n0631_p0508a09║彌勒當知爾時會中（至）欲知此光所為因緣。
X33n0631_p0508a10║教以當知者，令知今昔皆同，勿以不知自怪也。二
X33n0631_p0508a11║十億菩薩，即當時騰疑之眾。不言四眾八部者，菩
X33n0631_p0508a12║薩尚疑，餘可知故。今佛騰疑文中，無多菩薩者，四
X33n0631_p0508a13║眾攝也。樂欲聽法者，據前歡喜合掌，一心觀佛，即
X33n0631_p0508a14║傾渴翹佇，願聞法要之相。得未曾有者，先意本為
X33n0631_p0508a15║聽法，偶見佛光普照，如得未曾有見之物，且喜且
X33n0631_p0508a16║疑，有不能釋於心也。欲知因緣，亦反復推審之義。
X33n0631_p0508a17║由是觀之，今昔皆同，惟虗心待之可矣。（準善會騰疑之後，更
X33n0631_p0508a18║有問答，發起一科。今不敘者，亦鈍置彌勒之意，如宗家所謂且疑著是也。）會眾騰疑竟。
X33n0631_p0508a19║△五、說法授記二：一、出定說法，二、唱滅授記。初。
X33n0631_p0508a20║時有菩薩名曰妙光（至）若身若心而生懈倦。
X33n0631_p0508a21║初明所被之機。大成云：聖人無名，因德以彰。神通
X33n0631_p0508a22║莫測曰妙，朗照羣昏曰光。愚謂妙表智體，光表智
X33n0631_p0508a23║用。體絕思議，用徹權實，故以妙光稱之。學在師後
X33n0631_p0508a24║曰弟，智從師生曰子。特標八百弟子者，一顯妙光
X33n0631_p0508b01║智深，歸從者眾；一顯法華高會，聽眾有人。所謂機
X33n0631_p0508b02║感盈前是也。大成云：昔佛八子師妙光，佛出定為
X33n0631_p0508b03║妙光說經。今佛羅云師身子，下出定為身子說經。
X33n0631_p0508b04║是因人同也。或曰：妙光是菩薩，身子是聲聞，云何
X33n0631_p0508b05║同耶？大成釋云：比及發迹，身子亦是菩薩。妙光垂
X33n0631_p0508b06║迹，未必不是聲聞。文殊巧說，方便隱顯耳。是時下。
X33n0631_p0508b07║明能被之教。起者，對滅而言。入時名滅，滅諸緣故；
X33n0631_p0508b08║出時名起，起言象故。今欲說法華，故從三昧起也。
X33n0631_p0508b09║因者，顯非獨為，但因之以開其端耳。必因妙光者，
X33n0631_p0508b10║顯法華非智莫解，今因身子亦然。準前云欲說大
X33n0631_p0508b11║法，又云難信之法，終未顯彰本經名目，葢恐難於
X33n0631_p0508b12║取信。今假燈明事迹無心唱出，不欲人信而自無
X33n0631_p0508b13║不信，則文殊可謂善於辭說者矣。淺識聞之迷惑
X33n0631_p0508b14║不解，故云教菩薩法。久默斯要不務速說，故云佛
X33n0631_p0508b15║所護念。六十下。明會遇時節。準教中人壽十歲時，
X33n0631_p0508b16║子年倍父年，增至八萬四千歲，然後百年減一歲，
X33n0631_p0508b17║滅至十歲，如是一增一減為一小劫。今云六十小
X33n0631_p0508b18║劫，其時可謂長矣。雖經時長，而說無異座，故云不
X33n0631_p0508b19║起於座。時會聽者，而聞無異席，故云亦座一處。形
X33n0631_p0508b20║與道合，智與理冥，故云身心不動。延促同時，念劫
X33n0631_p0508b21║無礙，故云謂如食頃。大成云：今經五十小劫，謂如
X33n0631_p0508b22║半日，是時同也。無一人懈倦者，顯箇箇精誠。無若
X33n0631_p0508b23║身若心之一有懈倦者，顯內外精誠。然此亦是因
X33n0631_p0508b24║深緣勝，教到機熟之所致耳。出定說法竟。△二、唱
X33n0631_p0508c01║滅授記二：一、對眾唱滅，二、授記潛輝。初。
X33n0631_p0508c02║日月燈明佛於六十小劫（至）當入無餘涅槃。
X33n0631_p0508c03║初結前。即於下。正明說法唱滅，事屬一會，故云即
X33n0631_p0508c04║於。今經寶塔品後唱滅，與此同也。梵謂梵天，色界
X33n0631_p0508c05║主也。魔謂魔天，欲界主也。沙門翻勤息，攝出家眾。
X33n0631_p0508c06║婆羅門翻淨行，攝在家眾。天、人、修羅，八部舉三，餘
X33n0631_p0508c07║以眾字該之。此言即唱滅之語。必眾中宣者，有二
X33n0631_p0508c08║義：一、生善，二、滅惡。生善者，由佛久住，薄德之人不
X33n0631_p0508c09║種善根，一聞唱滅，戀慕渴仰，種善根故。滅惡者，由
X33n0631_p0508c10║佛不滅，懈怠眾生便起憍厭，一聞唱滅，生難遭想，
X33n0631_p0508c11║憍厭自息故。涅槃義見前文。無餘有二：一者、斷見
X33n0631_p0508c12║思惑，分段永寂，名小乘無餘。二者、五住究盡，二死
X33n0631_p0508c13║永亡，名大乘無餘。今佛所入，是大非小也。言當入
X33n0631_p0508c14║者，出世事畢，化道已周，縱住於世，無所益故。必於
X33n0631_p0508c15║中夜者，表身歸中道，性入常寂之義。（問：今佛唱滅，文云：如來不
X33n0631_p0508c16║久當入涅槃，尚待異時。今云今日、中夜，法華、涅槃，相去何太促乎？豈彼佛未說涅槃，而取滅度耶？答：此有
X33n0631_p0508c17║二義：一、約法廣略不定，二、約時延促不定。約法廣略不定者，同是一法，或廣說無盡，或一言略周。約時延
X33n0631_p0508c18║促不定者，同在一時，或延為多劫，或促歸一念。總以佛力自在，神用難思，因機差別，隨心現量，豈可以常
X33n0631_p0508c19║情而難問哉？）對眾唱滅竟。△二授記潛輝。
X33n0631_p0508c20║時有菩薩名曰德藏（至）便於中夜入無餘涅槃。
X33n0631_p0508c21║初、授記。補處菩薩名德藏者，準大成有二義：一、含
X33n0631_p0508c22║藏義，謂恒沙功德悉皆具足故；二、出生義，謂以此
X33n0631_p0508c23║功德徧施眾生故。一、約自證，二、約化他言也。聖言
X33n0631_p0508c24║說與曰授，憶念取證曰記。時有德藏即授其記者，
X33n0631_p0509a01║有三義：一、入滅時近故，二、道統事急故，三、人不可
X33n0631_p0509a02║失故。告諸比丘者，有二義：一、令作證明故，二、令知
X33n0631_p0509a03║依止故。次當作佛者，非同法華遠記，乃記以次補
X33n0631_p0509a04║佛處，與今佛記彌勒事同。要知法華非無遠記，葢
X33n0631_p0509a05║文殊不欲盡言，恐成解路，障後悟門耳。因備眾德，
X33n0631_p0509a06║果感相嚴，故別號淨身。多陀阿伽度，此云如來。阿
X33n0631_p0509a07║羅訶，此云應供。三藐三佛陀，此云正徧知。十種通
X33n0631_p0509a08║號，舉前以攝後故。佛授下，記以潛輝。授記已，便入
X33n0631_p0509a09║滅者，大成云：斯道有賴故，本懷已暢故，化緣已畢
X33n0631_p0509a10║故。自此以上，約大科共有五段，係燈明一代化儀。
X33n0631_p0509a11║今佛四十年前，多方陶汰，時至機熟，是過去事，與
X33n0631_p0509a12║燈明同也。經初顯相逗機，放光東照，會眾騰疑，是
X33n0631_p0509a13║現前事，與燈明同也。至於說法授記，猶屬後事，雖
X33n0631_p0509a14║未見其同，可以預知。前云欲說大法等，本於此矣。
X33n0631_p0509a15║別明往事竟。△三、結會古今二：一、師弟本因，二、結
X33n0631_p0509a16║會釋疑。初二：一、文殊本因，二、彌勒本因。初
X33n0631_p0509a17║佛滅度後妙光菩薩（至）其最後成佛者名曰然燈。
X33n0631_p0509a18║初妙光弘經，滅後持經者，奉是道以修身自行也。
X33n0631_p0509a19║滿劫演說者，運是道以利眾化他也。日月下，八子
X33n0631_p0509a20║受化。燈明八子皆師妙光者，以妙光二利具足，堪
X33n0631_p0509a21║為師承，故大成云：不以父為師，以妙光為師者，易
X33n0631_p0509a22║子而教之意。今羅云師身子亦然。妙光教化者，教
X33n0631_p0509a23║以實道，化其權心，故權心既化，實志自堅，故云堅
X33n0631_p0509a24║固菩提。堅不自堅，功歸妙光，故云令其堅固。是諸
X33n0631_p0509b01║下，極顯因深。王子供佛，行滿也；皆成佛道，果圓也。
X33n0631_p0509b02║弟子行滿果圓，師可知矣。是皆文殊恐類自伐，故
X33n0631_p0509b03║假王子以顯自己深本。最後成佛，即第八子也。名
X33n0631_p0509b04║曰然燈者，準大論，初生之時，身光如燈，以至成佛，
X33n0631_p0509b05║故以名焉。是釋迦第二僧祇授記本師。據此，則釋
X33n0631_p0509b06║迦師然燈，然燈繼七兄，展轉逆推，歷九世而之妙
X33n0631_p0509b07║光，則文殊深本，豈可思議者哉！文殊本因竟。△二、
X33n0631_p0509b08║彌勒本因
X33n0631_p0509b09║八百弟子中有一人（至）供養恭敬尊重讚歎。
X33n0631_p0509b10║初、抑其名利役心。前云妙光有八百弟子，此云八
X33n0631_p0509b11║百弟子中有一人，則一人亦妙光之弟子也。名與
X33n0631_p0509b12║利相因，既號求名，則心為利役可知。貪著等出命
X33n0631_p0509b13║名之由，利養為役心之本。既曰貪著，必是好遊族
X33n0631_p0509b14║姓、忘實務名之人。如是之人不暇讀誦，雖復勉強
X33n0631_p0509b15║讀誦，其心思智慮盡為名利所耗，故曰而不通利。
X33n0631_p0509b16║通謂達其義，利謂熟其文也。多所忘失者，不通則
X33n0631_p0509b17║義非己有，多至昏忘；不利則文非心持，多至廢失。
X33n0631_p0509b18║是則文義全無實得，讀誦惟慕虗名，故以故號求
X33n0631_p0509b19║名結之。是人下，揚其種善值佛。種善者，所貪利養
X33n0631_p0509b20║不私於己，多於佛法僧中作利益事故，由此因緣
X33n0631_p0509b21║故得值佛。無量百千等，極言其值佛之多。供養恭
X33n0631_p0509b22║敬等，極顯其無空過者。初云亦者，例上八子而言，
X33n0631_p0509b23║言不惟八子行滿果圓，雖如是求名之人，亦以種
X33n0631_p0509b24║善因緣值無量佛。由此觀之，則今之學道者苟未
X33n0631_p0509c01║能輟利養、絕貪求，亦當於佛法僧中作利益事，為
X33n0631_p0509c02║當來值佛之因耳。師弟本因竟。△二、結會釋疑。
X33n0631_p0509c03║彌勒當知，爾時妙光菩薩（至）求名菩薩。汝身是也。
X33n0631_p0509c04║本地既彰，理合自醒，彌勒故昧，宿因故教。以當知
X33n0631_p0509c05║昔之妙光，即今之文殊，故曰豈異人乎？我身是也。
X33n0631_p0509c06║昔之求名，即今之彌勒，故曰求名菩薩，汝身是也。
X33n0631_p0509c07║科云釋疑者，恐疑彌勒、文殊同居學地，知與不知，
X33n0631_p0509c08║彼此應同，何故彌勒問而文殊答耶？故結會以釋
X33n0631_p0509c09║之。言迹雖同居學地，本實各有淺深，一弟一師，故
X33n0631_p0509c10║應問應答。結會古今竟。△四、應問結答。
X33n0631_p0509c11║今見此瑞與本無異（至）教菩薩法佛所護念。
X33n0631_p0509c12║此瑞指今佛光相，與本燈明若合符節，故云無異，
X33n0631_p0509c13║是故惟忖應前如我惟忖。言前云如我惟忖等者，
X33n0631_p0509c14║葢以是今昔不異之故耳。當說大乘等者，光瑞既
X33n0631_p0509c15║同，說法亦應同，故準前彌勒問云：四眾龍神瞻察
X33n0631_p0509c16║仁者為說何等？今云當說大乘等，正應問而結答
X33n0631_p0509c17║之也。長行竟。△二、偈頌（標頌云：）。
X33n0631_p0509c18║爾時文殊師利於大眾中，欲重宣此義，而說偈言：
X33n0631_p0509c19║△（正頌）分四：一頌總引燈明，二頌別明往事，三頌結
X33n0631_p0509c20║會古今，四頌應問結答。初（上長行分二：一詳引最初一佛，二略引相繼二
X33n0631_p0509c21║萬。今偈頌不分，且為文最略，屬略頌也。）
X33n0631_p0509c22║我念過去世無量無數劫（至）令入佛智慧。
X33n0631_p0509c23║念謂憶念過去，遠指往昔。長行云無量無邊不可
X33n0631_p0509c24║思議阿僧祇劫，此云無量無數者，舉始末以攝中，
X33n0631_p0510a01║隨偈便故。佛之一字總指二萬燈明，然佛雖九界
X33n0631_p0510a02║通尊而現相人中，故稱人中尊也。號日月燈明者，
X33n0631_p0510a03║舉別號攝通號故。世尊演說法者，準長行即是正
X33n0631_p0510a04║法，亦是初中後善，初善獨被大根，中善廣被三乘，
X33n0631_p0510a05║故云度無量眾生及無數億菩薩，後善會三歸一
X33n0631_p0510a06║普記成佛，故云令入佛智慧。頌總引燈明竟。△二、
X33n0631_p0510a07║頌別明往事五：一、頌時至機熟，二、頌顯相逗機，三、
X33n0631_p0510a08║頌放光東照，四、頌會眾騰疑，五、頌說法授記。初（略頌）。
X33n0631_p0510a09║佛未出家時，所生八王子，見大聖出家，亦隨修梵行。
X33n0631_p0510a10║首二句，頌略舉時機。佛，指最後佛也。八王子，舉數
X33n0631_p0510a11║略名。下二句，頌義顯至熟。大聖出家，略得菩提。隨
X33n0631_p0510a12║修梵行，略發意為師及植善等義。△二、頌顯相逗
X33n0631_p0510a13║機（長行分三，今略大眾喜觀，惟存前二，仍與長行不類，屬義頌也）。
X33n0631_p0510a14║時佛說大乘經名無量義（至）即時大震動。
X33n0631_p0510a15║初頌說經入定無量義。經雖明為菩薩而暗為聲
X33n0631_p0510a16║聞，故云眾中分別。餘同長行。後六句頌雨華動地。
X33n0631_p0510a17║四華舉一，長出天鼓自鳴。大成云：此鼓在妙法堂
X33n0631_p0510a18║上，諸天娛樂時，其鼓自鳴，演說苦、空、無常、不淨等
X33n0631_p0510a19║法。今表出定之後，無問自說，故自鳴也。諸天二句
X33n0631_p0510a20║明雨華鳴鼓所以，葢為供養人中尊也。一切佛上，
X33n0631_p0510a21║準今佛顯相文中，即指一佛化境，非十方佛土也。
X33n0631_p0510a22║頌顯相逗機竟。△三、頌放光東照。分二：一、一光所
X33n0631_p0510a23║照之境，二、諸境所現之相。初。
X33n0631_p0510a24║佛放眉間光，現諸希有事，此光照東方，萬八千佛土。
X33n0631_p0510b01║諸希有事，預指下科諸相，葢是文殊信口帶言，非
X33n0631_p0510b02║此科正意。△二、諸境所現之相（長行但云：如今所見，是諸佛土。今詳
X33n0631_p0510b03║細頌出，屬廣頌）。於中分二：一、眾生機感，二、諸佛化應。初。
X33n0631_p0510b04║示一切眾生，生死業報處。
X33n0631_p0510b05║示，現也。處之一字，總通上文，謂生死處、造業處、受
X33n0631_p0510b06║報處也。準彌勒偈中六道眾生，即此中初句。生死
X33n0631_p0510b07║所趣善惡，業緣受報好醜如次，即此中三處。是今
X33n0631_p0510b08║昔所現，機感同也。△二、諸佛化應，分二：一、從實施
X33n0631_p0510b09║權，二、會權歸實。初二：一、從實，二、施權。初。
X33n0631_p0510b10║有見諸佛土以眾寶莊嚴（至）敷演深法義。
X33n0631_p0510b11║初成道前相。土，以寶嚴受用土也。琉璃，具云吠琉
X33n0631_p0510b12║璃，此云青色寶。玻瓈，此云水玉。惟此二色映蔽眾
X33n0631_p0510b13║寶，故偏言之。轉染成淨，力資佛光，故云斯由佛光
X33n0631_p0510b14║照也。此是諸佛垂得菩提，勝依先現之相，及見諸
X33n0631_p0510b15║天人等八部，舉五以攝餘故。各供養其佛者，或敷
X33n0631_p0510b16║座雨華，或擊鼓奏樂等，此是諸佛垂得菩提，預興
X33n0631_p0510b17║供養之相。準大通道前之文，足證此義。今佛光相
X33n0631_p0510b18║無此者，彌勒偈略耳。防難偈中亦云示諸佛土眾
X33n0631_p0510b19║寶嚴淨，是今昔所現道前之相同也。又見下。成道
X33n0631_p0510b20║說法自然成佛。道者，謂功圓行滿一念相應，習氣
X33n0631_p0510b21║頓斷任運而成，非謂無修無證有濫外計。身色句。
X33n0631_p0510b22║受用身也。舍那金軀巍然晃耀，故如金山。無量相
X33n0631_p0510b23║海皆悉具足，故曰端嚴。不共凡小所見，故云微妙。
X33n0631_p0510b24║土以寶嚴，身如金山。身土相依，故如琉璃龕中現
X33n0631_p0510c01║真金像也。大眾。即華嚴海會。佛於其中敷普賢行
X33n0631_p0510c02║門，演遮那性海，羣機絕分名深法義。準彌勒偈云：
X33n0631_p0510c03║又覩諸佛聖主師子，即此中又見諸如來四句。演
X33n0631_p0510c04║說經典微妙第一，即此中如淨琉璃中四句。是今
X33n0631_p0510c05║昔所現成道說法同也。從實竟。△二施權。
X33n0631_p0510c06║一一諸佛土，聲聞眾無數，因佛光所照，悉見彼大眾。
X33n0631_p0510c07║首二句舉機該教，如今佛光相中說聲聞乘同。下
X33n0631_p0510c08║二句大眾二字，義該緣覺菩薩，與今佛光相中說
X33n0631_p0510c09║緣覺菩薩乘同。準前彌勒若人遭苦等偈，即此科
X33n0631_p0510c10║義也。從實施權竟。△二、會權歸實分三：一、進戒二
X33n0631_p0510c11║度，二、施忍二度，三、禪慧二度。初。
X33n0631_p0510c12║或有諸比丘，在於山林中，精進持淨戒，猶如護明珠。
X33n0631_p0510c13║在山林中者，雖欲絕塵易辦道故。精進持戒者，以
X33n0631_p0510c14║精進為先鋒，以持戒為主帥，破煩惱敵護法身命，
X33n0631_p0510c15║故輪王頂上明珠最所珍護，而菩薩護戒若彼，故
X33n0631_p0510c16║云猶如護明珠也。△二施忍二度
X33n0631_p0510c17║又見諸菩薩，行施忍辱等，其數如恒沙，斯由佛光照。
X33n0631_p0510c18║菩薩行施內外無悋，非具大忍辱者不能，故并列
X33n0631_p0510c19║之。餘可知。△三禪慧二度。
X33n0631_p0510c20║又見諸菩薩深入諸禪定（至）說法求佛道。
X33n0631_p0510c21║初禪度深入者，揀非初修，內外俱寂，故曰身心不
X33n0631_p0510c22║動。以斯求道，真受道之器也。後四句慧度。實智觀
X33n0631_p0510c23║法，了法無相，故云寂滅。既知是已，於國演說，借利
X33n0631_p0510c24║物以成己德，故曰求道。頌放光東照竟。△四、頌會
X33n0631_p0511a01║眾騰疑（略頌）。
X33n0631_p0511a02║爾時四部眾見日月燈佛（至）是事何因緣。
X33n0631_p0511a03║長行以本稱，故云二十億菩薩樂欲聽法。偈頌以
X33n0631_p0511a04║迹論，故云爾時四部眾見神通力已，知為瑞故心
X33n0631_p0511a05║皆歡喜。未諭何緣故各自相問？各自相問者，謂各
X33n0631_p0511a06║以此事存諸內而問諸心也。△五、頌說法授記，分
X33n0631_p0511a07║二：一、頌出定說法，二、頌唱滅授記。初（此與長行義同文別，屬義
X33n0631_p0511a08║頌也）。
X33n0631_p0511a09║天人所奉尊。適從三昧起（至）悉皆能受持。
X33n0631_p0511a10║初所被之機。大聖出世，人天奉敬尊崇，名所奉尊。
X33n0631_p0511a11║適猶方也，謂時節既至，方從定起也。讚妙光者，將
X33n0631_p0511a12║以大法饒益安其心，故智慧充足。以斯道覺斯民，
X33n0631_p0511a13║故曰為世間眼。道德全備，聞而敬，見而親，故曰一
X33n0631_p0511a14║切歸信。如斯之人，乃能代佛宣揚，故曰奉持法藏。
X33n0631_p0511a15║此讚其利他德也。如我所說者，通指一代教典，非
X33n0631_p0511a16║妙光不能體證，非妙光不能了知，故曰惟汝能證
X33n0631_p0511a17║知。此讚其自利德也。準長行從文殊口中敘出，此
X33n0631_p0511a18║中借燈明語句說來。長行云八百弟子，明歸信者
X33n0631_p0511a19║眾。此中云一切歸信，顯弟子之多。長行偈頌，文別
X33n0631_p0511a20║義同。世尊下。能被之教。妙光歡喜，非為讚歎故喜，
X33n0631_p0511a21║以讚歎必說法故。說是法華，非為歡喜故說，以歡
X33n0631_p0511a22║喜必信受故。（問：今佛出定，何無讚歎身子之語？答：想應有之。以非正義，經家不敘。今敘
X33n0631_p0511a23║之者，欲與長行變其文勢耳。）滿六下。會遇時節。準長行有三義：
X33n0631_p0511a24║一、說無異座，二、聽無異席，三、時眾不懈。今缺後二，
X33n0631_p0511b01║乃補出妙光受持，義互顯也。然上文燈明讚，以能
X33n0631_p0511b02║奉持，能證知。今妙光果能受持，則燈明可謂知人，
X33n0631_p0511b03║而妙光可謂不負所知矣。頌出定說法竟。△二、頌
X33n0631_p0511b04║唱滅授記，分二：一、頌對眾唱滅，二、頌授記潛輝。初
X33n0631_p0511b05║（此科廣於長行兼補，後四句屬廣頌兼補頌也。）
X33n0631_p0511b06║佛說是法華令眾歡喜已（至）億劫時一遇。
X33n0631_p0511b07║首二句結前。令眾歡喜者，喜非尋常，乃心生大歡
X33n0631_p0511b08║喜，自知當作佛也。尋即下。正明。告於天人者，略梵、
X33n0631_p0511b09║魔、沙門及婆羅門等故。實相妙理徧在諸法，故云
X33n0631_p0511b10║諸法實相，如云是法住法位是也。法華會上頭頭
X33n0631_p0511b11║顯示，故曰已為汝說，如云世間相常住是也。說已
X33n0631_p0511b12║即唱滅者，令生渴仰并息憍恣故。後四句誡勉。（補頌）
X33n0631_p0511b13║汝一二句，即誡以令息憍恣，放逸即憍恣也。諸佛
X33n0631_p0511b14║二句，即誡以令生渴仰，難值故渴仰也。△二頌授
X33n0631_p0511b15║記潛輝（準長行惟二義：一、授記德藏，二、記已潛輝。今補前後三義，而二義之文仍與長行不
X33n0631_p0511b16║類，屬補頌兼義頌也。）
X33n0631_p0511b17║世尊諸子等聞佛入涅槃（至）以求無上道。
X33n0631_p0511b18║初時眾悲惱（補頌）。諸子即四眾人等，既受佛化俱得
X33n0631_p0511b19║稱子，故悲謂悲佛入滅，惱謂惱自無依。又悲者悲
X33n0631_p0511b20║佛入滅之速，惱者惱自進修之遲。一猶獨也，言諸
X33n0631_p0511b21║佛應世會必有離，但今佛入滅獨何速疾若是，此
X33n0631_p0511b22║悲惱之不容己也。聖主下，如來安慰（補頌）。聖主見前
X33n0631_p0511b23║法之王者，於諸法中得自在故。安慰者，如來見其
X33n0631_p0511b24║悲惱過分，有至淚如波羅奢伽華者，故用善言安
X33n0631_p0511c01║撫順意而慰諭之。汝等句，正安慰之語，言汝等勿
X33n0631_p0511c02║以佛滅為憂，勿以無依為怖也。是德下。授記德藏
X33n0631_p0511c03║（義頌）。無漏實相，約諸佛所證而言。言眾生雖具實相，
X33n0631_p0511c04║由煩惱染故，如器破漏，不堪復用。惟佛妄盡理圓，
X33n0631_p0511c05║乃稱無漏。今德藏菩薩雖未成佛，然於無漏實相
X33n0631_p0511c06║已能現量體悟，故云通達。餘可知。佛此下。記已潛
X33n0631_p0511c07║輝。（義頌）眾生機宜如薪，如來教化如火。機盡化息，如
X33n0631_p0511c08║薪盡火滅也。分布舍利起無量塔者，表大慈平等
X33n0631_p0511c09║至化普及之意。比丘下。時眾回心。（補頌）數如恒沙者。
X33n0631_p0511c10║即見佛滅度，心生渴仰，回小向大之眾。然此眾向
X33n0631_p0511c11║雖精進，未免依恃如來，間起憍厭。今見佛滅無依，
X33n0631_p0511c12║故倍加精求，欲作未來得度之緣。後云：諸佛滅度
X33n0631_p0511c13║後，若人善軟心，如是諸眾生，皆已成佛道。即此類
X33n0631_p0511c14║也。頌別明往事竟。△三、頌結會古今，分二：一、頌師
X33n0631_p0511c15║弟本因，二、頌結會釋疑。初二：一、頌文殊本因，二、頌
X33n0631_p0511c16║彌勒本因。初。
X33n0631_p0511c17║是妙光法師奉持佛法藏（至）度脫無量眾。
X33n0631_p0511c18║初妙光弘經，法藏則曰奉持，法華則曰廣宣者，雖
X33n0631_p0511c19║諸經皆弘，惟法華為重也。是諸下八子受化妙光
X33n0631_p0511c20║之道，得之燈明，傳之八子，父作子述，則妙光之繼
X33n0631_p0511c21║往開來，有功於斯經久矣。供養下。極顯因深。供養
X33n0631_p0511c22║佛已，福足也。隨順行道，慧足也。福慧雙足，故得相
X33n0631_p0511c23║繼成佛。八子轉相傳述，次第授受，故云轉次授記。
X33n0631_p0511c24║天中天者。統論天有四種：一、世間天，如世國王。二、
X33n0631_p0512a01║生天，如三界諸天。三、淨天，即四果支佛。四、義天，謂
X33n0631_p0512a02║十住菩薩，見一切法是空義故。佛超四天，故稱天
X33n0631_p0512a03║中之天。諸仙導師者。仙亦有四：一、地仙，遷居山林，
X33n0631_p0512a04║年老不死者。二、天仙，三界諸天，飛行變化者。三、聖
X33n0631_p0512a05║仙，四果支佛，神通自在者。四、真仙，三賢十聖，分證
X33n0631_p0512a06║真理者。佛化四仙，故稱諸仙導師。△二、頌彌勒本
X33n0631_p0512a07║因（廣頌）。
X33n0631_p0512a08║是妙光法師時有一弟子（至）其數無有量。
X33n0631_p0512a09║初抑其名利，役心懈怠者，妨正之賊，心常懷之，則
X33n0631_p0512a10║進修日弛矣。名利者，鈎心之媒，貪而著之，則營逐
X33n0631_p0512a11║日深矣。營逐日深，自致貪求無厭，多遊族姓之家。
X33n0631_p0512a12║進修日弛，必至棄捨，習誦廢忘，不能通利。據此，則
X33n0631_p0512a13║惟慕虗名，不務真修。故曰：以是因緣，號為求名。亦
X33n0631_p0512a14║行下。揚其種善。值佛所求名利，俱資檀度，故曰行
X33n0631_p0512a15║眾善業。見佛復供者，因福積福。隨順行道者，因慧
X33n0631_p0512a16║修慧。慧深則般若易滿，福厚則五度可成，故云具
X33n0631_p0512a17║六波羅密也。佛出釋氏，九十六種捲舌，故稱釋師
X33n0631_p0512a18║子。以多劫曾供養，故今得見也。現為補處，故云後
X33n0631_p0512a19║當作佛。因果俱以彌勒稱者，酧宿願故。準上生經
X33n0631_p0512a20║云：凡釋迦末法中，精修功德，掃塔塗地，乃至稱名
X33n0631_p0512a21║禮拜者，命終皆上生兜率，當來隨彌勒下生。今云
X33n0631_p0512a22║廣度眾生等，蓋即此耳。又因中隨佛行道，結緣已
X33n0631_p0512a23║深，故果中說法度生，其數無量，所謂當熟者熟，當
X33n0631_p0512a24║脫者脫也。彌勒應化偈云：彌勒真彌勒，化身千百
X33n0631_p0512b01║億，時時示時人，時人自不識。可為此段作一註脚。
X33n0631_p0512b02║頌師弟本因竟。△二、頌結會釋疑。
X33n0631_p0512b03║彼佛滅度後，懈怠者汝是，妙光法師者，今則我身是。
X33n0631_p0512b04║佛滅度後等者，以懈怠之迹彰著在佛滅度後，非
X33n0631_p0512b05║謂佛滅度後乃有是人。又特約佛滅後言者，寓有
X33n0631_p0512b06║釋疑之意，由菩薩於佛滅後尚以懈怠見稱，燈明
X33n0631_p0512b07║生前事迹自應廢忘，今日之事勿怪其不知而問
X33n0631_p0512b08║也。頌結會古今竟。△四、頌應問結答。（長行總答而略，此中別答
X33n0631_p0512b09║而廣，屬廣頌。又古德於此立四伏疑，以釋名、宗、體、用。今以偈有四段，恰應彌勒前之四問，故以應問結答
X33n0631_p0512b10║科之。）分四：一、答第一問，二、答第二問，三、答第三問，四、
X33n0631_p0512b11║答第四問。初（由前彌勒問云：四眾欣仰，瞻仁及我，世尊何故放斯光明？故應問而結答
X33n0631_p0512b12║云。）
X33n0631_p0512b13║我見燈明佛，本光瑞如此，以是知今佛，欲說法華經。
X33n0631_p0512b14║文殊意謂：汝問世尊，何故放斯光明？若如我往昔
X33n0631_p0512b15║所見燈明光瑞如此，後說法華，是知今佛亦欲說
X33n0631_p0512b16║法華無疑。△二、答第二問（由前彌勒問云：佛子時答，決疑令喜，何所饒益，
X33n0631_p0512b17║演斯光明？故應問而結。答云：）。
X33n0631_p0512b18║今相如本瑞，是諸佛方便，今佛放光明，助發實相義。
X33n0631_p0512b19║文殊意謂：汝問何所饒益演斯光明？若以今日之
X33n0631_p0512b20║相觀之，如本光瑞無異，足知此光佛佛皆同。是諸
X33n0631_p0512b21║佛欲顯實相，先作方便，借萬八千土諸佛化儀以
X33n0631_p0512b22║助發之，則今佛放光亦助發實相之義。△三、答第
X33n0631_p0512b23║三問（由前彌勒問云：佛坐道場所得妙法，為欲說此？為當授記？故應問而結。答云：）。
X33n0631_p0512b24║諸人今當知，合掌一心待，佛當雨法雨，充足求道者。
X33n0631_p0512c01║文殊意謂：汝問為說妙法？為當授記？若以予測度，
X33n0631_p0512c02║汝諸人等，今當合掌一心，虗懷而待。所以然者，佛
X33n0631_p0512c03║當雨大法雨，充足求道之人，俾焦芽敗種，各得受
X33n0631_p0512c04║記成佛。所謂說法授記者，盡在是矣。△四、答第四
X33n0631_p0512c05║問（由前彌勒問云：示諸佛土眾寶嚴淨，及見諸佛，此非小緣。乃至為說何等故，應問而結。答云：）。
X33n0631_p0512c06║諸求三乘人，若有疑悔者，佛當為除斷，令盡無有餘。
X33n0631_p0512c07║文殊意謂，汝前既以此非小緣，必問為說何等，想
X33n0631_p0512c08║諸求三乘人，未必信予所說。若仍有疑而未信，或
X33n0631_p0512c09║信而復悔者，待佛出定，當為除斷，自令淨盡無餘。
X33n0631_p0512c10║此是文殊入海事急，全將此事推向佛邊，致令如
X33n0631_p0512c11║來出定之後，不得不說，故為發起之端也。序分竟。
X33n0631_p0512c12║法華指掌疏卷一之上
X33n0631_p0512c13║
X33n0631_p0512c14║音釋
X33n0631_p0512c15║驀（莫白切，音陌。猶忽也。）鞮（都黎切，音低。知也。義與譯同。）否（都鄙切，音痞。閉塞也。）呞（申之
X33n0631_p0512c16║切，音詩。牛噍也。）哨（才笑切，音噍。不容也。）摩那多（此云下行，亦云意喜。）輾（尼展切，音輦。轢
X33n0631_p0512c17║也。）畬（以諸切，音余。田二歲也。）砰磕（如雷之聲。上披耕切，音怦；下克盍切，音榼。）颺（移章
X33n0631_p0512c18║切，音陽。風所飛揚也。）埨，壠（田中高處也。上縷尹切，淪上聲。下魯勇切，音隴。）凹凸（上烏洽切，
X33n0631_p0512c19║音浥。低下也。下徒結切，音迭。高出也。）磅礴（地形也。又廣大混同之貌。上普郎切，音滂。下傍各切，
X33n0631_p0512c20║音泊。）瞪矇。（上除庚切，音棖。直視也。下謨蓬切，音𫎇。有眸子而失明也。又見人而不自見也。）兕
X33n0631_p0512c21║（徐姊切，音祀。獸名。似牛，一角，取喻猶豫。）譌（五禾切，音吪。偽也，妖言也。）蛤蚌（蜃屬。雀入大水
X33n0631_p0512c22║所化。上葛合切，音鴿。下步項切，音棒。）桎梏（上職日切，音質。手械也。下姑沃切，音鵠。足械也。）衾
X33n0631_p0512c23║（袪音切，音欽。大被也。）鳷（章移切，音支。鳥名。）黛（度耐切，音代。畫眉鬒黑而光淨也。）茶毗
X33n0631_p0512c24║（此云火化，以火化身也。）碁（渠之切，音棊。圍碁也。）秩（直質切，音姪。次序分明也。）
X33n0631_p0513a01║
X33n0631_p0513a02║
X33n0631_p0513a03║法華指掌疏卷一之下
X33n0631_p0513a04║
X33n0631_p0513a05║賢宗後學　通理　述
X33n0631_p0513a06║嗣法門人　明遠　較字
X33n0631_p0513a07║△二、正宗分。（明權實本迹之正義，示開顯會歸之宗旨。自方便至神力，共二十品，皆正
X33n0631_p0513a08║宗之文也。）分二：一、約今時門頭，以彰出世本懷。（今時門頭，一法
X33n0631_p0513a09║不少，故有三時設化，五教被機之別。若原佛出世本懷，無非開權顯實，會三歸一。自此以去，至安樂行品，
X33n0631_p0513a10║全彰此也。）二、約實際理地，以顯應化妙用。（實際理地，一法不立。由一
X33n0631_p0513a11║法不立，故能徧現諸法。所以非生現生，非滅現滅。三世益物，化化不絕。自地湧至神力品，全顯此也。）
X33n0631_p0513a12║初三：一、略明權實，以動執生疑。二、廣明權實，以斷
X33n0631_p0513a13║疑生信。三、極顯經功，以借人弘法。初（此處有通卷品題，應先釋
X33n0631_p0513a14║之。品題云：）
X33n0631_p0513a15║妙法蓮華經方便品第二
X33n0631_p0513a16║品雖居此，義攝卷終。今通前後，以釋方便。方者一
X33n0631_p0513a17║定不易之體，便者應物隨緣之用。各論則方即實
X33n0631_p0513a18║也，便即權也。此品從始至終，無非發明權實，故以
X33n0631_p0513a19║方便名之。若合論者，方便謂從方起便，惟從便稱，
X33n0631_p0513a20║即常途所釋權巧義也。通論此品，略有五重權巧。
X33n0631_p0513a21║一謂文殊彌勒，酧酢已畢，眾無能問，權巧自說故。
X33n0631_p0513a22║二謂權執不動，實疑不生，讚歎稱揚，權巧激發故。
X33n0631_p0513a23║三謂法不可示，言詞相寂，分別解說，權巧酧請故。
X33n0631_p0513a24║四謂權實之旨，不易發明，述自述他，權巧開示故。
X33n0631_p0513b01║五謂法說一周，身子得記，實為中下，權巧作則故。
X33n0631_p0513b02║總論此經，一言一句，俱自大悲心中流出，通為攝
X33n0631_p0513b03║生，無非權巧。故初以方便名品，令知從始至終，皆
X33n0631_p0513b04║屬方便，幸莫作文字觀也。△（此是通卷品題，本科經文分二）一、略
X33n0631_p0513b05║明權實，二、動執生疑。初二：一、長行，二、偈頌。初二：一、
X33n0631_p0513b06║約佛慧稱歎，二、約諸法顯示。初二：一、歎諸佛智慧，
X33n0631_p0513b07║二、歎自證智慧。初二：一、標歎二智，二、依次釋成。初
X33n0631_p0513b08║爾時世尊從三昧安詳（至）辟支佛所不能知。
X33n0631_p0513b09║初、經家敘儀。爾時者，彌勒、文殊問答已竟之時也。
X33n0631_p0513b10║玄機既洩，無容再默，故從三昧而起。言安詳者，謂
X33n0631_p0513b11║整涅槃僧，斂僧伽黎，有申申、夭夭，從容不迫之貌。
X33n0631_p0513b12║告舍下。正以標歎。告謂詔而語之，即無問自說之
X33n0631_p0513b13║義。獨告身子者，以身子願學菩薩不安小乘久矣，
X33n0631_p0513b14║準後不預斯事甚自感傷等語可見。又舍利表權
X33n0631_p0513b15║智，今欲會權歸實故獨告之。諸佛者，總指十方三
X33n0631_p0513b16║世，如法說章中所引智慧，即平等大慧，眾生迷之
X33n0631_p0513b17║而諸佛證之，故云諸佛智慧。甚深者，窮諸智之淵
X33n0631_p0513b18║底，諸智莫能窮其底故。無量者，盡諸智之分量，諸
X33n0631_p0513b19║智無能盡其量故。此是標歎實智，約自覺言也。門
X33n0631_p0513b20║謂權智能通實智，故云其智慧門。難解者，權不終
X33n0631_p0513b21║權，若執權者是未解權之義故。難入者，權能通實，
X33n0631_p0513b22║若迷實者是未入權之極故。此是標歎權智，約覺
X33n0631_p0513b23║他言也。聲聞辟支所不知者，如華嚴悶絕躃地、阿
X33n0631_p0513b24║含日價為足、方等常除糞穢、般若無希一飡等，此
X33n0631_p0513c01║是兼歎權實，約覺滿言也。若論覺滿仍揀菩薩，今
X33n0631_p0513c02║獨揀聞緣者，以今經為破權執，而聞緣猶重急先
X33n0631_p0513c03║務也。標歎二智竟。△二、依次釋成。
X33n0631_p0513c04║所以者何佛曾親近（至）隨宜所說意趣難解。
X33n0631_p0513c05║首句承前徵起，言上來智慧及門，所以聞緣不知
X33n0631_p0513c06║者，何也？佛曾下。正以釋成。親近諸佛者，如不輕之
X33n0631_p0513c07║於威音，妙光之在燈明，培來者遠故。盡行道法者，
X33n0631_p0513c08║如一音徧記，增壽說經，奉持法藏，廣宣法華等，積
X33n0631_p0513c09║來者厚故。勇猛者，雖近多佛，不以時長自諉。精進
X33n0631_p0513c10║者，雖行多法，不以行滿自足。所謂經劫石以忘疲，
X33n0631_p0513c11║戴鐵輪而不退也。名稱普聞者，建志之深，聲名洋
X33n0631_p0513c12║溢之義。然既至聲名洋溢，而內證實德，自應甚深
X33n0631_p0513c13║未有，故云成就。此釋諸佛智慧甚深無量義也。隨
X33n0631_p0513c14║宜所說者，由實智甚深無量，為度眾生，隨其機宜
X33n0631_p0513c15║而演說之，所謂從實施權是也。然所說之法，雖屬
X33n0631_p0513c16║隨宜，而意趣在實，是諸佛之密意，故云難解。此釋
X33n0631_p0513c17║其智慧門難解難入義也。二智若此，豈聲聞辟支
X33n0631_p0513c18║所能知哉。歎諸佛智慧竟。△二、歎自證智慧二：一、
X33n0631_p0513c19║總顯具足，二、分文別歎。初。
X33n0631_p0513c20║舍利弗！吾從成佛已來（至）見波羅密皆已具足。
X33n0631_p0513c21║初指法不盡，成佛已來指華嚴以後時也。華嚴以
X33n0631_p0513c22║後、法華以前，中間逐機所說入道因緣不同，故云
X33n0631_p0513c23║種種因緣。間或根器鈍劣，於因緣中仍不了者，又
X33n0631_p0513c24║復喻以易知、譬以易見，故云種種譬喻。廣演言教
X33n0631_p0514a01║無數方便者，以一乘開為三乘，隨機差別方便各
X33n0631_p0514a02║異故。引導眾生令離諸著者，如凡夫著有，佛說空
X33n0631_p0514a03║以引之；二乘著空，佛說有以導之。據此則從前所
X33n0631_p0514a04║說，但以眾生處處著引之令得出，豈足以盡佛之
X33n0631_p0514a05║智哉？所以下顯智具足。初徵起者，言從前所說似
X33n0631_p0514a06║已盡佛智矣。所以但言引眾離著者何也？如來下
X33n0631_p0514a07║雙舉二智以釋成之。方便即是權智，知見即是實
X33n0631_p0514a08║智，二俱究竟故總以波羅密稱之。皆已具足者，正
X33n0631_p0514a09║顯從前所說不能盡也。△二、分文別歎。
X33n0631_p0514a10║舍利弗如來知見（至）言辭柔軟悅可眾心。
X33n0631_p0514a11║初歎實智。具足如來知見者，自舉所證實智。廣大
X33n0631_p0514a12║者，橫而論之，具足一切諸功德故。深遠者，竪而論
X33n0631_p0514a13║之，窮盡眾德之淵底故。無量無礙等者，轉釋歎詞。
X33n0631_p0514a14║無量謂四無量心：一慈、二悲、三喜、四捨。無礙謂四
X33n0631_p0514a15║無礙辯：一法、二義、三詞、四樂說。力謂十力，始於是
X33n0631_p0514a16║處非處、終至漏盡，無能勝無能壞，故名力也。無畏
X33n0631_p0514a17║有四：一一切智無畏、二漏盡無畏、三說障道無畏、
X33n0631_p0514a18║四說苦盡道無畏。通名無畏者，於大眾中廣說自
X33n0631_p0514a19║他智斷無恐懼故。禪定如八背九次乃至妙奢摩
X33n0631_p0514a20║他三摩禪那。解脫如空無相無願乃至不可思議
X33n0631_p0514a21║解脫境界。三昧如二十五王乃至首楞嚴王。於此
X33n0631_p0514a22║差別功德徹底窮源，故曰深入無際。無際者，既已
X33n0631_p0514a23║窮源更無餘際，所謂知見深遠者此也。一切者，仍
X33n0631_p0514a24║指如上所說。一切智至佛智皆名自覺聖智，一切
X33n0631_p0514b01║法至佛法皆名究竟果法，故俱稱。未有一一圓滿
X33n0631_p0514b02║具足，故曰成就。成就者，即圓滿具足之義，所謂知
X33n0631_p0514b03║見廣大者此也。（問，既釋實智，應屬自覺證極。觀無量無礙無畏之名，似兼覺他。而八
X33n0631_p0514b04║背九次三解之義，似未證極。用斯釋實，得無議乎。答，恒沙性德皆悉具足，方名實智。若實智中原不具此，
X33n0631_p0514b05║則施權時却從何而來耶。）舍利下，歎權智具足。種種分別者，曲
X33n0631_p0514b06║抑本懷，隨他意語。巧說諸法者，權設三乘，巧逗羣
X33n0631_p0514b07║機。不有權智，何以能爾。今如來自謂能者，正見其
X33n0631_p0514b08║權智具足之義。末二句，轉釋歎詞。言辭柔軟者，善
X33n0631_p0514b09║順物情，由此故能種種分別。悅可眾心者，觀機逗
X33n0631_p0514b10║教，由此故能巧說諸法。葢此即權智具足之用耳。
X33n0631_p0514b11║約佛慧稱歎竟。△二、約諸法顯示。（前恐固執先聞，故約佛慧稱歎，
X33n0631_p0514b12║令知若權若實，俱未究竟，還須向上追求。此恐高推聖境，畫地自限，故約諸法顯示，令知法法頭頭，無非
X33n0631_p0514b13║權實。只要目前薦取是知，前後無非是藥，應症便可取服。幸勿醫門緘口，以待自斃可也。）分三：
X33n0631_p0514b14║一、取要絕言，二、徵起釋成，三、轉釋釋詞。初
X33n0631_p0514b15║舍利弗！取要言之（至）佛悉成就。止，舍利弗！不須復說。
X33n0631_p0514b16║初、取要顯證。權實之法，頭頭皆是，擬欲盡言，言不
X33n0631_p0514b17║能盡，故曰取要言之。無量者，竪無限量。無邊者，橫
X33n0631_p0514b18║無邊際。如許未曾有法，如來一一圓滿，故云佛悉
X33n0631_p0514b19║成就。此即取其捷要者言之。止舍下。絕言不說。止
X33n0631_p0514b20║猶罷也，欲罷而不說也。佛以二乘人等只知隨語
X33n0631_p0514b21║生解，不解言外明宗，故用無量無邊等語而啟發
X33n0631_p0514b22║之，見其如鳥待哺，如渴思水，乃急以止之，亦仲尼
X33n0631_p0514b23║所謂予欲無言之意。不須復說者，以說之無益故。
X33n0631_p0514b24║△二、徵起釋成。
X33n0631_p0514c01║所以者何佛所成就（至）乃能究盡諸法實相。
X33n0631_p0514c02║初句徵起。言既云未曾有法佛悉成就，亦當略示
X33n0631_p0514c03║義相，所以止而不說者何也？佛所下。釋成。世法無
X33n0631_p0514c04║非佛法惟佛證知，故云佛所成就。佛法無非世法
X33n0631_p0514c05║眾生迷昧，故云第一希有。一切見色聞聲頭頭錯
X33n0631_p0514c06║過，故云難解之法。了知翠竹黃華般若真如，故曰
X33n0631_p0514c07║惟佛究盡。然必究盡諸法則權智究竟，究盡實相
X33n0631_p0514c08║則實智圓滿，除佛與佛孰能及此？所以止而不說
X33n0631_p0514c09║者此也。△三轉釋釋詞。
X33n0631_p0514c10║所謂諸法如是相如是性（至）如是本末究竟等。
X33n0631_p0514c11║所謂二字，召下釋上之詞，謂召下如是等義，釋上
X33n0631_p0514c12║惟佛能究語也。如是者，指法之詞。相、性、體、力等，正
X33n0631_p0514c13║所指之法，情與無情，一切皆具故。約諸法言之，釋
X33n0631_p0514c14║義則依性名相，如有情之身軀，無情之質本，性所
X33n0631_p0514c15║持故；持相名性，如有情之元明，無情之元氣，相所
X33n0631_p0514c16║依故；別相名體，如有情之手足，無情之根莖，相所
X33n0631_p0514c17║屬故；功能名力，如有情之執捉運奔，無情之擎載
X33n0631_p0514c18║支持，體所具故；業用名作，如有情之賢奸善惡，無
X33n0631_p0514c19║情之家野真偽，力所成故；親生名因，如有情之善
X33n0631_p0514c20║惡因種，無情之真偽子實，作所積故；助發為緣，如
X33n0631_p0514c21║有情之父精母血，無情之土膏雨潤，種所托故；成
X33n0631_p0514c22║就名果，如有情之色身圓滿，無情之內外具足，緣
X33n0631_p0514c23║所生故；好醜名報，如有情之否泰窮通，無情之輕
X33n0631_p0514c24║重貴賤，果所受故。初相為本，後報為末，究竟無二，
X33n0631_p0515a01║同一實相真體，故云等也。以上共有十箇。如是若
X33n0631_p0515a02║於前九一一了知，是究盡諸法。若於後一確確體
X33n0631_p0515a03║證，是究盡實相。上云惟佛與佛乃能究盡者，此耳。
X33n0631_p0515a04║然此以上三科，雖顯佛智究竟，實明世法無非佛
X33n0631_p0515a05║法。既世法無非佛法，則一切法無非是權，一切法
X33n0631_p0515a06║莫不顯實。乃如來格外方便，向上提持，敷聲教於
X33n0631_p0515a07║六根門頭，明權實於萬化之域。曉了此者，則隨宜
X33n0631_p0515a08║所說，意趣難解之旨，不待言矣。（問，十如是中，性義似指真體，何故以
X33n0631_p0515a09║等義為實相乎？答，性約諸法各具之性，等指諸法同歸之體。雖四河俱名為水，不得稱海。必眾水所歸者，
X33n0631_p0515a10║乃名為海。故以等義為實相也。）長行竟。△二、偈頌（標頌云：）。
X33n0631_p0515a11║爾時，世尊欲重宣此義，而說偈言：
X33n0631_p0515a12║△（正頌分三）一、正頌長行，二、極顯難知，三、略為顯破。初
X33n0631_p0515a13║二：一頌約佛慧稱歎，二頌約諸法顯示。初二：一頌
X33n0631_p0515a14║歎諸佛智慧，二頌歎自證智慧。初二：一頌標歎二
X33n0631_p0515a15║智，二頌依次釋成。初
X33n0631_p0515a16║世雄不可量，諸天及世人（至）無能測量者。
X33n0631_p0515a17║諸佛二智，究竟超出世出世間，故稱世雄。雄猶長
X33n0631_p0515a18║也。不可量者，亦以所證究竟而言。謂所證之智既
X33n0631_p0515a19║已究竟，能證之人詎可限量乎哉。諸天及世人者，
X33n0631_p0515a20║天人居九界之中，故獨舉之。此外上有三聖，下有
X33n0631_p0515a21║四凡，總以一切眾生該之。古德云，等覺不知妙覺，
X33n0631_p0515a22║況復餘眾。故總云無能知者。此是約義，超頌聲聞
X33n0631_p0515a23║辟支所不能知之文。佛力無所畏等，俱屬佛知見
X33n0631_p0515a24║中差別功德，借此以頌諸佛智慧句也。佛諸餘法，
X33n0631_p0515b01║頌上其智慧門。以權智之中，亦有無量差別法故。
X33n0631_p0515b02║無能測量，合頌甚深無量難解難入義也。（問，長行但云聲
X33n0631_p0515b03║聞辟支不知，今云諸天及人一切眾類無能知者，何長行偈頌寬嚴之不同耶。答，六凡始種，菩薩將脫，聞
X33n0631_p0515b04║緣正熟。前為先務當急，故獨舉聞緣。此為佛慈宜普，故亦兼餘眾。總為激其情志，發起勝心，以造乎能知
X33n0631_p0515b05║之域而已。）頌標歎二智竟。△二、頌依次釋成（略頌）。
X33n0631_p0515b06║本從無數佛具足行諸道（至）道場得成果。
X33n0631_p0515b07║本從句，頌上親近諸佛。具足句，頌上盡行道法。甚
X33n0631_p0515b08║深微妙，指上實智而言。初得相應曰見，既獲大徹
X33n0631_p0515b09║曰了，言雖久近多佛盡行道法，於此甚深微妙之
X33n0631_p0515b10║法，終未相應終未大徹，故云難見難可了也。億劫
X33n0631_p0515b11║行道二句，頌上勇猛精進，非勇猛精進者不能經
X33n0631_p0515b12║劫行道，故不頌。名聞者，建志之深立行之固，聲名
X33n0631_p0515b13║自然洋溢，故略之也。道場成果，頌上成就甚深未
X33n0631_p0515b14║曾有法，不頌隨宜所說。意趣難解者，實必具權不
X33n0631_p0515b15║言可知，故頌歎。諸佛智慧竟。△二、頌歎自證智慧
X33n0631_p0515b16║（一句之頌，攝長行全科之文，略頌也）。
X33n0631_p0515b17║我已悉知見。
X33n0631_p0515b18║如來自謂：如彼諸佛所證，我已悉知悉見。葢將他
X33n0631_p0515b19║顯己，令比例而知故。頌約佛慧稱歎竟。△二、頌約
X33n0631_p0515b20║諸法顯示（義頌）。
X33n0631_p0515b21║如是大果報種種性相義（至）言詞相寂滅。
X33n0631_p0515b22║頌凡六句，雙句讀之，逆對長行三科，義甚顯然。初
X33n0631_p0515b23║二句即長行轉釋釋詞中義。長行約生起次第，故
X33n0631_p0515b24║以相性居初。此中承上文義便，故以果報為首。葢
X33n0631_p0515c01║即二智為果，得此受用為報也。又九如差別，生佛
X33n0631_p0515c02║同具。首句約佛界舉末，故云大果大報。次句約生
X33n0631_p0515c03║界舉本，故云種種性相。其實生界、佛界中間，本末
X33n0631_p0515c04║俱該。然佛界云大，生界言種種者，以佛界殊勝，生
X33n0631_p0515c05║界差別故。義指實相生佛，九如同歸，故後舉之。長
X33n0631_p0515c06║行云本末究竟等是也。次二句即長行徵起釋成
X33n0631_p0515c07║中義。我及十方佛，乃能知是事者，不惟知其差別，
X33n0631_p0515c08║兼復知其同歸。長行云惟佛與佛，乃能究盡諸法
X33n0631_p0515c09║實相是也。末二句即長行取要絕言中義。是法即
X33n0631_p0515c10║十如之法，雖惟佛究盡，亦祇冷暖自知，實不能言
X33n0631_p0515c11║其所以，故曰不可示也。既不可示，則欲談詞喪，故
X33n0631_p0515c12║曰言詞相寂滅。古德云：佛法大煞有，只是舌頭短。
X33n0631_p0515c13║即此義也。正頌長行竟。△二、極顯難知（補頌）三：一、許
X33n0631_p0515c14║信得解，二、揀思不及，三、明證始知。初：
X33n0631_p0515c15║諸餘眾生類，無有能得解，除諸菩薩眾，信力堅固者。
X33n0631_p0515c16║除佛一人，九界俱該，故云諸餘眾類。六凡全迷，三
X33n0631_p0515c17║聖分覺，故云無能得解。菩薩信力堅固，將來未可
X33n0631_p0515c18║限量，故獨除之，以究竟有能解時也。大經云：信為
X33n0631_p0515c19║道元功德母，長養一切諸善法。智論云：佛法大海，
X33n0631_p0515c20║信為能入。本經後文亦云：汝舍利弗，尚於此經以
X33n0631_p0515c21║信得入。則信之為力大矣哉！故五力以之為首。而
X33n0631_p0515c22║此中所以獨除，有志佛智者，宜知勉夫。△二、揀思
X33n0631_p0515c23║不及三：一、揀聲聞，二、揀辟支，三、揀菩薩。初。
X33n0631_p0515c24║諸佛弟子眾曾供養諸佛（至）亦復不能知。
X33n0631_p0516a01║初、揀諸佛弟子。總舉十方三世一切聲聞，故云諸
X33n0631_p0516a02║佛弟子。供佛必聞法，顯智德之深。漏盡則惱絕，顯
X33n0631_p0516a03║斷德之極。住最後身者，惟餘果縛，顯是無學人也。
X33n0631_p0516a04║其力不堪者，有三義：一、樂小；二、怖大；三、用心。樂小
X33n0631_p0516a05║則得少為足，怖大則怯懼不求，用心乃意識分別，
X33n0631_p0516a06║是皆不足以窮佛智，故不堪也。假使下，揀釋迦弟
X33n0631_p0516a07║子。假使者，設若義舍利，智稱第一，滿世如之，其智
X33n0631_p0516a08║可謂廣矣。盡，上聲。盡思，謂任其思索。度量，謂卜度
X33n0631_p0516a09║較量。言佛智以無分別為體，二乘以分別為心，心
X33n0631_p0516a10║境相乖，故雖任其思索共相卜度較量，亦所不測
X33n0631_p0516a11║也。正使者，縱令義十方如舍利者，揀非一界，較上
X33n0631_p0516a12║滿世尤多。餘諸弟子者，如神通目連、說法富那等，
X33n0631_p0516a13║各如舍利之多，故云亦滿十方剎也。總之，用心既
X33n0631_p0516a14║錯，愈求愈遠，如人急欲東行，面向西走，故曰盡思
X33n0631_p0516a15║共度量，亦復不能知。△二、揀辟支
X33n0631_p0516a16║辟支佛利智無漏最後身（至）莫能知少分。
X33n0631_p0516a17║辟支侵習居聲聞上，故稱利智。三界生緣已盡，唯
X33n0631_p0516a18║餘身智未泯，故稱無漏後身。亦滿十方者，分齊與
X33n0631_p0516a19║聲聞正等。數如竹林者，數目比聲聞更多。斯等一
X33n0631_p0516a20║心者，恊力與聲聞正等。億無量劫者，經時比聲聞
X33n0631_p0516a21║更長。欲思實智者，用心與聲聞正等。莫知少分者，
X33n0631_p0516a22║不知比聲聞愈甚。所謂只因分別細，反令覺照遲
X33n0631_p0516a23║也。△三、揀菩薩。
X33n0631_p0516a24║新發意菩薩供養無數佛（至）亦復不能知。
X33n0631_p0516b01║初揀初心新發意者，或博地凡夫最初發心，或不
X33n0631_p0516b02║定二乘回小向大者皆是也。供佛顯福德淳厚，了
X33n0631_p0516b03║義顯智慧深廣，說法顯悲智雙運，初心便能如此，
X33n0631_p0516b04║應非權漸初心可比。稻麻竹葦者，又非但如竹林
X33n0631_p0516b05║可比。滿而曰充，滿之極也。智而曰妙，智非小也。恒
X33n0631_p0516b06║河沙劫者，又非億無量劫可比。咸共思量不能知
X33n0631_p0516b07║者，以既屬思量即是分別，有乖智體豈能知乎？所
X33n0631_p0516b08║謂纔生擬議白雲萬里者以此。不退下。揀深位。八
X33n0631_p0516b09║地以上無功用道，任運流入薩婆若海，俱名不退。
X33n0631_p0516b10║數如恒沙，又非但如稻蔴竹葦可比。一心共思，亦
X33n0631_p0516b11║復不知者。眾愈多而心愈細，心愈細而智愈遠。故
X33n0631_p0516b12║此上三科，自聲聞以至不退，論果證則前前不及
X33n0631_p0516b13║後後，論智慧則後後勝於前前。其數目愈多，其經
X33n0631_p0516b14║時愈長，其用心愈極，其不知愈甚。總之，佛智絕思，
X33n0631_p0516b15║實相無相，不可以有心求，只可以無心得。罔象得
X33n0631_p0516b16║珠，可為喻矣。揀思不及竟。△三、明證始知。
X33n0631_p0516b17║又告舍利弗：無漏不思議（至）十方佛亦然。
X33n0631_p0516b18║承上既皆不知，畢竟有能知者，故又告之。佛之所
X33n0631_p0516b19║證，故稱無漏，口欲談而詞喪，心將緣而慮亡，故又
X33n0631_p0516b20║以不思議稱之。甚深微妙者，非二乘所知，及菩薩
X33n0631_p0516b21║所及，故如來一一體證，故云我已具得。惟揀餘眾，
X33n0631_p0516b22║我明一已，言其中權實義相，如來獨能明見，不共
X33n0631_p0516b23║餘乘，故曰惟我知是。一切正覺，亦皆體證明見，故
X33n0631_p0516b24║云十方亦然。外此者，不足以與此也。（問，凖前長行偈頌，或言權
X33n0631_p0516c01║實二智，或言諸法實相，或權實雙稱，或實智單舉，或言無漏不思議等，忽此忽彼，以致講者無可準的，盍
X33n0631_p0516c02║明示之，以開畫一之論乎。答，權實二智，惟約佛界而言，諸法實相，通兼生界而論，生佛同歸，其實皆一體
X33n0631_p0516c03║也。又權實二智屬心，諸法實相屬境，心境同會，其實皆一理也。權實雙稱者，體用對論，實智單舉者，以體
X33n0631_p0516c04║該用，其實皆一智也。至云無漏不思議等，兼權實二智，諸法實相，而總言之，然佛既隨意拈提，講者亦惟
X33n0631_p0516c05║隨文銷釋，果能一處透過，處處圓通，前後實不相背，如蝸牛角，左右舒縮俱得。）極顯難知
X33n0631_p0516c06║竟。△三、略為顯破（凖前長行偈頌，俱是即權顯實，欲令二乘人等就路還家。惟長
X33n0631_p0516c07║行自證智慧文中，微有廢破權宗之意，而語未顯。然且是隨廢隨立，終歸即權顯實之義。其奈二乘人等，
X33n0631_p0516c08║既不解即權明實，又不知權說非真，故今略為顯破。庶金錢黃葉，魚目明珠，可立辯矣。屬補頌）。
X33n0631_p0516c09║舍利弗當知，諸佛語無異（至）引之令得出。
X33n0631_p0516c10║初略顯真實當知者，警䇿之詞，謂警以佛語無異，
X33n0631_p0516c11║䇿以佛說當信也。佛語無異者，證理既同，如所證
X33n0631_p0516c12║說故。既如所證而說，自非浮信可及，故教以當生
X33n0631_p0516c13║大信。世尊法久後者，既經方等曰久，又歷般若曰
X33n0631_p0516c14║後。要當說真實者，時已至故，機已熟故。告諸下。略
X33n0631_p0516c15║破權宗。顯實獨告身子，破權徧告聞緣者，身子執
X33n0631_p0516c16║輕易解，聞緣執重難開。故我令脫苦等，正佛告之
X33n0631_p0516c17║語。苦縛即界內見思，聲聞、辟支同斷，故云令脫。涅
X33n0631_p0516c18║槃即界外權果，聲聞、辟支同證，故云逮得。者字宜
X33n0631_p0516c19║作人字，謂如來當時告諸聲聞及緣覺云：我從前
X33n0631_p0516c20║令脫苦縛逮得涅槃人等，甚勿以所得為真也。佛
X33n0631_p0516c21║以二句顯三乘之法，乃如來方便施設，非真實故。
X33n0631_p0516c22║眾生二句顯三乘之果，乃如來對破諸著，非究竟
X33n0631_p0516c23║故。獨告聞緣兼破三乘者，顯菩薩執輕，惟帶破故。
X33n0631_p0516c24║略明權實竟。△二、動執生疑。（動執者，主解之端。生疑者，發悟之機。故曰：
X33n0631_p0517a01║大疑大悟，小疑小悟，不疑不悟。講者徃往於疑處不能分疏，至於悟處自不能照應，以致前後矛盾，反怪
X33n0631_p0517a02║經文不齊。今於懸科之下，一一分疏明白，務令疑處與悟處相應。至於臨文，不費詞而自明矣。凖後身子
X33n0631_p0517a03║領解文云：我昔從佛聞如是法，見諸菩薩受記作佛，而我等不預斯事，甚自感傷。是知身子於阿耨菩提，
X33n0631_p0517a04║惟恐不得久矣。今聞諸佛智慧甚深無量，又聞如來知見廣大深遠等語，愈以增其惟恐或失之心。故向
X33n0631_p0517a05║下三請文云：何故殷勤稱歎甚深微妙難解之法？又云：願出微妙音時，為如實說。又云：無上兩足尊，願說
X33n0631_p0517a06║第一法等。俱躡稱歎實智之文。此身子之疑也。四、子信解文云：我等自謂已得涅槃，無所堪任等。是知會
X33n0631_p0517a07║眾於小乘涅槃，保證自足久矣。今聞其智慧門難解難入，又聞隨宜所說，意趣難解等語，不覺動其舊執。
X33n0631_p0517a08║故向下作念文云：世尊何故殷勤稱歎方便，乃至我等亦得此法，到於涅槃等。俱躡稱歎權智之文。此會
X33n0631_p0517a09║眾之疑也。詳之。）分二：一、千，二、動執作念，二、身子騰疑，三、請。
X33n0631_p0517a10║初二：一、躡今教以作念，二、執昔教以成疑。初
X33n0631_p0517a11║爾時，大眾中有諸聲聞（至）辟支佛所不能及。
X33n0631_p0517a12║初敘作念之眾。漏盡羅漢等，先敘無學。陳如先得
X33n0631_p0517a13║道果，故首標之。千二百人者，佛成道一年度陳如
X33n0631_p0517a14║等五人，二年度耶舍長者子五十人，三年度迦葉
X33n0631_p0517a15║兄弟兼徒眾共一千人，五年度身子目連各兼徒
X33n0631_p0517a16║一百，共有一千二百五十五人，得果感恩常隨於
X33n0631_p0517a17║佛。今云千二百者，舉大數耳。發聲聞辟支心等，次
X33n0631_p0517a18║敘有學。或從出家發心，或從在家發心，故云比丘
X33n0631_p0517a19║比丘尼等。各作下。敘作念之詞。何故者。怪念之語。
X33n0631_p0517a20║慇懃者。諄切之意。言世尊彈偏斥小、歎大褒圓由
X33n0631_p0517a21║來久矣，一旦稱歎方便已為可異，而況其意慇懃、
X33n0631_p0517a22║其詞諄切？故躡此以作念云：何故慇懃稱歎方便
X33n0631_p0517a23║而作是言（云云）？是言者。即指上文稱歎之語。其語
X33n0631_p0517a24║為何故？向下復躡前語以備念之。佛所得法甚深
X33n0631_p0517b01║難解者，躡前稱歎實智之語。有所言說意趣難知
X33n0631_p0517b02║者，躡前稱歎權智之語。一切聲聞辟支所不能及
X33n0631_p0517b03║者，躡前兼歎權實之語。然雖總躡前語，而其意獨
X33n0631_p0517b04║怪歎權，以與昔教相違動其舊執故也。躡今教以
X33n0631_p0517b05║作念竟。△二、執昔教以成疑
X33n0631_p0517b06║佛說一解脫義我等亦得此法（至）不知是義所趣。
X33n0631_p0517b07║佛說，指昔日三乘。言三乘之法，始皆同斷見思，同
X33n0631_p0517b08║出三界，同脫分段生死，故云一解脫義。亦得此法
X33n0631_p0517b09║到於涅槃者，自述聞法保證之義，而今不知。是義
X33n0631_p0517b10║所趣者，是義獨指歎權。言如來昔說權宗，我等亦
X33n0631_p0517b11║到涅槃。而今又云意趣難知，聲聞辟支不及。或我
X33n0631_p0517b12║等取證之非真乎？抑如來自語之相違乎？是義歸
X33n0631_p0517b13║趣，我等即不知矣。千二動執作念竟。△二、身子騰
X33n0631_p0517b14║疑三請三：一、請為上根，二、請為中根，三、請為下根。
X33n0631_p0517b15║初二：一、長行，二、偈頌。初。
X33n0631_p0517b16║爾時舍利弗知四眾心疑（至）甚深微妙難解之法。
X33n0631_p0517b17║初躡舉疑端。四眾有疑在懷寓中形外，故身子知
X33n0631_p0517b18║之。身子疑雖有異，均屬未解佛語，故自亦未了，此
X33n0631_p0517b19║經家敘置語也。自他俱疑陳詞致問，故云而白佛
X33n0631_p0517b20║言。何因何緣者，推問稱歎所以。第一方便等，正述
X33n0631_p0517b21║所稱歎事。所稱歎事有因有果，第一方便指諸佛
X33n0631_p0517b22║因所修法，前云佛曾親近諸佛盡行道法等是也。
X33n0631_p0517b23║以是佛因故稱第一方便，非指權智。甚深微妙指
X33n0631_p0517b24║諸佛果所證法，前云成就甚深未曾有法是也。然
X33n0631_p0517c01║此實智因果俱屬教菩薩法，今對聲聞稱歎已為
X33n0631_p0517c02║可異，而況其意慇懃必有所為，故以何因何緣而
X33n0631_p0517c03║徵問之。我自下。陳疑致請。昔指轉照三會，轉照三
X33n0631_p0517c04║會豈無大小同聞之時，但非正為聲聞，而聲聞亦
X33n0631_p0517c05║自以為不預斯事，故曰未曾從聞。此應上文自亦
X33n0631_p0517c06║未了句也。四眾疑雖不同，而困心衡慮之態同一
X33n0631_p0517c07║彰著，故云咸皆有疑。此應上文四眾心疑句也。身
X33n0631_p0517c08║子疑在歎實，故別無所求，惟願敷演斯事。斯事即
X33n0631_p0517c09║歎實之事也。何故慇懃等結請之語。言如上所說
X33n0631_p0517c10║甚深微妙難解之法，忽對聲聞稱歎，或仍前彈斥，
X33n0631_p0517c11║於我究竟絕分乎？抑如來激發我等令起勝心乎？
X33n0631_p0517c12║故以何故慇懃等而結請之。長行竟。△二、偈頌（標頌
X33n0631_p0517c13║云：）。
X33n0631_p0517c14║爾時舍利弗欲重宣此義，而說偈言：
X33n0631_p0517c15║△（正頌分二）一、頌躡舉疑端，二、頌陳疑致請。初（義頌而廣）。
X33n0631_p0517c16║慧日大聖尊久乃說是法（至）諸佛之所得。
X33n0631_p0517c17║欲破疑暗故稱佛為慧日，願示果法故稱佛為大
X33n0631_p0517c18║聖。究竟實智從來不說，故云久乃說是法。自說得
X33n0631_p0517c19║如是等，躡前歎自證實智之文。自歎自所證智，故
X33n0631_p0517c20║云自說如是。力無畏等，約實智別相而言，前云如
X33n0631_p0517c21║來知見廣大深遠無量無礙力無所畏等是也。不
X33n0631_p0517c22║可思議法，約實智總體而言，前云深入無際成就
X33n0631_p0517c23║一切未曾有法是也。此相此體是如來果所證法，
X33n0631_p0517c24║故云道場所得。非佛自說提唱絕人，故云無能發
X33n0631_p0518a01║問。我意二句，釋上無能發問之義。身子意謂我於
X33n0631_p0518a02║聲聞智稱第一，於此實智體相猶難可測，況復餘
X33n0631_p0518a03║眾誰復能起而問之哉。無問下，躡前歎諸佛實智
X33n0631_p0518a04║之文。出定便告，故云無問自說。稱歎所行道者，如
X33n0631_p0518a05║前云佛曾親近諸佛盡行道法，頌上長行第一方
X33n0631_p0518a06║便句也。智慧微妙佛之所得者，如前云成就甚深
X33n0631_p0518a07║未曾有法，頌上長行甚深微妙難解之法句也。然
X33n0631_p0518a08║此俱係素所不說，今無問自說事屬可疑，故身子
X33n0631_p0518a09║躡而舉之。頌躡舉疑端竟。△二、頌陳疑致請（義頌而廣）。
X33n0631_p0518a10║無漏諸羅漢及求涅槃者（至）欲聞具足道。
X33n0631_p0518a11║初代眾陳疑，無漏羅漢是聲聞無學，求涅槃者是
X33n0631_p0518a12║聲聞有學，今教與昔證相乖故，皆墮疑網，不知是
X33n0631_p0518a13║義所趣故。謂佛何故說求緣覺者是辟支有學，比
X33n0631_p0518a14║丘及尼於有學中獨舉出家眾也？諸天龍鬼等，是
X33n0631_p0518a15║八部中五部等之一字，總攝無學及優婆塞夷并
X33n0631_p0518a16║餘部也。相視猶豫等，是疑惑之相。是事云何等，是
X33n0631_p0518a17║求決之情。皆身子代陳語也。於諸下為自陳疑。身
X33n0631_p0518a18║子意謂佛於阿含會上許我智慧無窮，是如來於
X33n0631_p0518a19║聲聞眾中說我第一。我今聞佛智慧，自於己智推
X33n0631_p0518a20║度，竟爾疑惑不了。葢即為是如來所歎諸佛究竟
X33n0631_p0518a21║之法，又為是如來所歎諸佛所行之道，不知此二
X33n0631_p0518a22║我亦能證能修否耶？據此則身子之疑全為佛因
X33n0631_p0518a23║佛果，若會眾之自謂亦得此法到於涅槃者，豈可
X33n0631_p0518a24║同日語哉？佛口下。為自致請。自以五分法身從法
X33n0631_p0518b01║化生，故云口所生子。合掌瞻仰待者，自明傾渴翹
X33n0631_p0518b02║佇虗心俟教之意。願出微妙音者，不求隨他意語，
X33n0631_p0518b03║以隨他意語非微妙故。時為如實說者，不求曲順
X33n0631_p0518b04║權宗，以曲順權宗不如實故。又以學佛心切事不
X33n0631_p0518b05║容緩，故求時為說也。諸天下代眾致請，數如恒沙，
X33n0631_p0518b06║舉八部上根之機。大數八萬，舉菩薩上根之機。轉
X33n0631_p0518b07║輪聖王，舉人中上根之機。緣合時熟，乘輪而來，故
X33n0631_p0518b08║云至也。合掌以敬心者，顯內外俱誠。欲聞具足道
X33n0631_p0518b09║者，顯願行俱大。既內外俱誠，願行俱大，其為上根
X33n0631_p0518b10║無疑。想身子受記之後，供養慶讚等，即此眾也。據
X33n0631_p0518b11║此，則陳疑雖兼眾會，致請獨為上根。佛開法說一
X33n0631_p0518b12║周，正應此耳。請為上根竟。△二、請為中根二：一、如
X33n0631_p0518b13║來為人天絕言，二、身子為中根啟請。初。
X33n0631_p0518b14║爾時佛告舍利弗：止！止！（至）諸天及人皆當驚疑。
X33n0631_p0518b15║止而又止者，以示必不可說之意。既示必不可說，
X33n0631_p0518b16║而又云不須復說者，以說之無益，不惟不可說，且
X33n0631_p0518b17║亦不用說故。若說下，釋上不說之義。諸天及人，惟
X33n0631_p0518b18║識有漏因果，不知出世正道。乍聞廢權立實之說，
X33n0631_p0518b19║必當驚其鶩於高遠，疑其涉於荒唐。說之無益，故
X33n0631_p0518b20║所以不說也。△二、身子為中根啟請二：一、長行，二、
X33n0631_p0518b21║偈頌。初。
X33n0631_p0518b22║舍利弗重白佛言世尊（至）聞佛所說則能敬信。
X33n0631_p0518b23║重言惟願說之者，以明必當要說之意。所以句，徵
X33n0631_p0518b24║起。是會下，釋成。法華高會是如來不思議境，論地
X33n0631_p0518c01║則廣狹無礙，論時則十世異成，論眾則一多相容，
X33n0631_p0518c02║論見則隱顯俱在，雖窮盡身子之智，無足較其眾
X33n0631_p0518c03║數，故云無數百千等。曾見諸佛者，或智勝蓄因，或
X33n0631_p0518c04║威音植種，言結緣之深故。諸根即信、進、念、定，由佛
X33n0631_p0518c05║法熏習已久，觸境便起，方修即成，故云猛利。智慧
X33n0631_p0518c06║即慧根，由惑障滌除殆空，遇事便知，對境即徹，故
X33n0631_p0518c07║云明了。如斯之人自當聞而深敬，諦信無疑，縱有
X33n0631_p0518c08║人天驚疑，亦可納種為因，況佛法不為愚者而默，
X33n0631_p0518c09║日光不為無目而隱，所以重言願說者以此。△二、
X33n0631_p0518c10║偈頌（標頌云：）。
X33n0631_p0518c11║爾時舍利弗欲重宣此義，而說偈言：
X33n0631_p0518c12║（正頌云）。
X33n0631_p0518c13║法王無上尊，惟說願勿慮。是會無量眾，有能敬信者。
X33n0631_p0518c14║法王者，於法自在。若堅執不說，則不自在矣。無上
X33n0631_p0518c15║尊者，九界同尊。若有所簡棄，則非同尊矣。是稱謂
X33n0631_p0518c16║中有責望於佛，不可不說之意。惟說者，猶云只管
X33n0631_p0518c17║說也。願勿慮者，願勿以人天驚疑為慮也。是會無
X33n0631_p0518c18║量眾，通指法會。有能敬信者，獨指中根。言法會有
X33n0631_p0518c19║如許無量之眾，除上根之外，豈盡驚疑之流。想應
X33n0631_p0518c20║有中等之資，能敬能信，如上所謂諸根猛利，智慧
X33n0631_p0518c21║明了人也。此是身子為中根啟請佛開譬喻一周，
X33n0631_p0518c22║正應乎此。請為中根竟。△三、請為下根二：一、如來
X33n0631_p0518c23║為上慢絕言，二、身子為下根啟請。初。
X33n0631_p0518c24║佛復止舍利弗若說是事（至）爾時世尊重說偈言：
X33n0631_p0519a01║（上標頌，下正頌）。
X33n0631_p0519a02║止止不須說，我法妙難思，諸增上慢者，聞必不敬信。
X33n0631_p0519a03║初長行復止者，請之益懇，止之益嚴，亦不屑之教
X33n0631_p0519a04║也。天人修羅，善道也。言若說是事，不惟惡道難信，
X33n0631_p0519a05║雖善道眾生，亦必河漢其言。故曰：天人修羅，皆當
X33n0631_p0519a06║驚疑。大坑，喻惡道。言增上慢人，素以道德自矜，乍
X33n0631_p0519a07║聞廢權立實之說，必至謗法招𠎝，墜墮三途，如大
X33n0631_p0519a08║坑之不可復出。較之天人驚疑，不惟無益，而更有
X33n0631_p0519a09║損焉。所以如來復止之也。爾時下。偈頌既云止止
X33n0631_p0519a10║不須說，又云我法妙難思，是分明欲說，特靳固以
X33n0631_p0519a11║堅眾心耳。重舉上慢不信者，亦望其悔過自新之
X33n0631_p0519a12║意。△二、身子為下，根啟請二：一、長行；二、偈頌。初。
X33n0631_p0519a13║爾時舍利弗重白佛言（至）長夜安隱多所饒益。
X33n0631_p0519a14║重願者，止之愈嚴，請之愈切，見為法之誠也。比，猶
X33n0631_p0519a15║類也，如我等比。百千萬億者，身子自指同類，有如
X33n0631_p0519a16║許之多故。世世受化者，如大通結緣中間度脫未
X33n0631_p0519a17║盡序中，所謂智勝遺塵是也。長夜，喻無明生死。安
X33n0631_p0519a18║隱，喻菩提涅槃。言既能敬信，必當斷無明，出生死，
X33n0631_p0519a19║證菩提，至涅槃，是長夜得安隱矣。既長夜安隱，則
X33n0631_p0519a20║饒益不可勝言，故云多所饒益。多所者，多之不定，
X33n0631_p0519a21║不能言其量也。△二、偈頌（標頌云：）。
X33n0631_p0519a22║爾時舍利弗欲重宣此義，而說偈言：
X33n0631_p0519a23║（正頌云）。
X33n0631_p0519a24║無上兩足尊，願說第一法（至）則生大歡喜。
X33n0631_p0519b01║初先為自請，為是究竟法，故稱佛為無上，為是所
X33n0631_p0519b02║行道，故稱佛為兩足，是稱謂中有羨慕佛因佛果
X33n0631_p0519b03║之意。第一法，指實智而言，後云我所得智慧，微妙
X33n0631_p0519b04║最第一是也。我為佛長子者，是身子以能解自負，
X33n0631_p0519b05║言佛若說法，人之信否無論，我必率眾領解，為佛
X33n0631_p0519b06║長子矣。惟垂分別說者，非求重說，但求如來將前
X33n0631_p0519b07║所說之法，分析辯別，令得明顯耳。是會下，正為眾
X33n0631_p0519b08║請。身子意謂：我所以必求分別說者，非為一己。葢
X33n0631_p0519b09║以是會有無量之眾，皆能敬信此法。何以見之？觀
X33n0631_p0519b10║其根機，佛曾世世教化；察其動靜，一心合掌欲聞。
X33n0631_p0519b11║的指其人，即我等千二百及餘求佛者是也。願為
X33n0631_p0519b12║二句，結請。言是眾既能敬信，即應勿悋慈悲。故云：
X33n0631_p0519b13║願為此眾故，惟垂分別說。末二句，顯益。言是等因
X33n0631_p0519b14║曲垂分別，得聞此法，了知自心作佛，自當生大歡
X33n0631_p0519b15║喜也。觀此科兩言惟垂分別，明知其為下根啟請。
X33n0631_p0519b16║佛開因緣一周，正應乎此。（問：三請之文，惟此中有惟垂分別之語。且千二
X33n0631_p0519b17║百人受記，原在下根。科云：請為下根者，可矣。若前二請中，上中之機，未甚顯然。盍明示之，以絕將來之疑
X33n0631_p0519b18║乎？答：既信此為下根，則上二便可類推。試觀此中機宜，但云：世世已曾從佛受化。至次請，則云：諸根猛利，
X33n0631_p0519b19║智慧明了。既較勝於此，其為中根也，明矣。及初請，則曰：求佛菩薩，大數八萬。凖通序，八萬菩薩，即文殊、觀
X33n0631_p0519b20║音之流。此不謂之上根，可乎？據此，則上中下根，文甚顯然。將來何所疑乎？）略明權實以
X33n0631_p0519b21║動執生疑竟。△二、廣明權實以斷疑生信三：一、法
X33n0631_p0519b22║說一周被上根，二、喻說一周被中根，三、因緣一周
X33n0631_p0519b23║被下根。初二：一、如來說法，二、上根獲益。初二：一、長
X33n0631_p0519b24║行，二、偈頌。初四：一、許說誡聽，二、讚法勸信，三、正為
X33n0631_p0519c01║分解，四、斥過結勸。初三：一、應求許說，二、因退勸勉，
X33n0631_p0519c02║三、當機願聞。初
X33n0631_p0519c03║爾時，世尊告舍利弗（至）吾當為汝分別解說。
X33n0631_p0519c04║慇懃三請，情不能辭，故云豈得不說。諦，審也。聽之
X33n0631_p0519c05║不審，理非心得，故以諦聽誡之。思以智照，念以觀
X33n0631_p0519c06║持，揀非識心分別，事相習誦，故云善也。大成云：諦
X33n0631_p0519c07║聽聞慧，善思思慧，善念修慧。據此則是教以從聞
X33n0631_p0519c08║思修入法華三昧之意。會眾同疑，身子獨慇，故云
X33n0631_p0519c09║吾當為汝開略為廣，斷疑生信。分別權實之宗，解
X33n0631_p0519c10║釋三一之旨，故曰分別解說。△二因退勸勉。
X33n0631_p0519c11║說此語時，會中有比丘（至）汝今善聽，當為汝說。
X33n0631_p0519c12║初、五千退席。禮佛而退者，有二義：一、實行，如下經
X33n0631_p0519c13║家自釋；二、權現，如前序主所明。所以句，徵起之詞。
X33n0631_p0519c14║言會眾同疑，情均渴思，所以禮佛而退者，何也？故
X33n0631_p0519c15║向下，約宿障、現障以釋成之。罪根深重，宿障也。由
X33n0631_p0519c16║過去誹謗大乘，無量劫地獄罪畢，尚有餘習能障
X33n0631_p0519c17║大道，故名為根。淵乎其不可拔，確乎其不可動，故
X33n0631_p0519c18║曰深重。增上慢等，現障也。有增上心，無增上行，故
X33n0631_p0519c19║云未得謂得。有增上名，無增上果，故曰未證謂證。
X33n0631_p0519c20║是皆空腹高心，恐見廢斥，由此不堪聞大，故為現
X33n0631_p0519c21║障。既有過去餘𠎝，復具現在慢過，故云有如此失。
X33n0631_p0519c22║如此之人，不惟無緣聞法，亦且不欲聞法，故云是
X33n0631_p0519c23║以不住。世尊下，如來不禁。默然者，聽其自便之意，
X33n0631_p0519c24║制禁止留也。若以實行而論，此眾不去有遮玄化；
X33n0631_p0520a01║若以權現而論，引進實行在所當去，故佛不制止
X33n0631_p0520a02║也。爾時下。抑揚勸勉。此眾指現前眾也。現前眾中，
X33n0631_p0520a03║不雜上慢之流，故云無復枝葉。以枝葉喻上慢者，
X33n0631_p0520a04║上慢徒慕虗名，不務真修，恐聞廢立之宗，難經考
X33n0631_p0520a05║覈之會。如彼枝葉，雖扶疎可觀，經霜便凋，遇風便
X33n0631_p0520a06║折也。既無慢流，惟餘法器，故云純有貞實。以貞實
X33n0631_p0520a07║喻法器者，法器外權內實，迹淺本深，堪受一乘之
X33n0631_p0520a08║記，能取萬德之果。如彼真實，雖質樸無文，發榮無
X33n0631_p0520a09║限，滋生莫窮也。如此一抑一揚，器與非器攸分，故
X33n0631_p0520a10║重呼當機而誡勉之佳善也。善其所退者，有二義：
X33n0631_p0520a11║一、為聞而不解，易招謗法之𠎝。今不聞而去，善其
X33n0631_p0520a12║無謗法之𠎝矣。二、或正聞忽起，有惑聽眾之志。今
X33n0631_p0520a13║將聞即退，善其無惑眾之志矣。善聽者，虗心諦聽。
X33n0631_p0520a14║當說者，傾心實說。言前此上慢在座，彼既不能虗
X33n0631_p0520a15║心，佛亦未敢吐膽。今彼眾既去，故誡以善聽，示以
X33n0631_p0520a16║當說也。因退勸勉竟。△三、當機願聞。
X33n0631_p0520a17║舍利弗言：唯然，世尊！願樂欲聞。
X33n0631_p0520a18║唯然者，應之速而無疑也。又野語曰阿，文語曰唯，
X33n0631_p0520a19║皆應諾之詞。心之所期曰願，意之所望曰樂。願樂
X33n0631_p0520a20║欲聞者，如鳥待哺，如渴思水。古德云聽者端視如
X33n0631_p0520a21║渴飲，一心入於語義中是也。許說誡聽竟。△二、讚
X33n0631_p0520a22║法勸信。
X33n0631_p0520a23║佛告舍利弗如是妙法（至）佛之所說言不虗妄。
X33n0631_p0520a24║初、讚法舉喻。如是妙法者，承前略明，指後廣明，無
X33n0631_p0520b01║非顯示佛智，故通稱妙法。不惟佛於四十年來久
X33n0631_p0520b02║默斯要，即彼十方三世一切諸佛亦皆不務速說，
X33n0631_p0520b03║故云諸佛如來時乃說之。此總讚一經微妙希有
X33n0631_p0520b04║義也。優曇鉢華，華中之最微妙者，非時不現，必待
X33n0631_p0520b05║諸佛出世及論王應運乃現，故云時一現耳。此總
X33n0631_p0520b06║喻一經微妙希有義也。法喻合明，令眾易了，亦即
X33n0631_p0520b07║大開全題，總提要義，為下諸文作案。餘義詳見第
X33n0631_p0520b08║九門中。舍利下。勸信。佛言雖曰微妙，惟信力可入，
X33n0631_p0520b09║故勸以汝等當信。雖曰希有，而說必真實，故示以
X33n0631_p0520b10║言無虗妄。既言無虗妄，則聞熏皆成智種，解入便
X33n0631_p0520b11║是佛乘。其不力信者，亦猶到寶所而空回，守飯籮
X33n0631_p0520b12║而呼饑，惟自棄悞，夫誰怨歟？讚法勸信竟。△三、正
X33n0631_p0520b13║為分解三：一、略為分解，二、詳為分解，三、舉濁防難。
X33n0631_p0520b14║初三：一、略解諸佛權實，二、略解自證權實，三、總結
X33n0631_p0520b15║以顯道同。初。
X33n0631_p0520b16║舍利弗諸佛隨宜說法（至）非思量分別之所能解。
X33n0631_p0520b17║初、躡疑標舉。隨宜二句，是會眾之疑端，今欲分解，
X33n0631_p0520b18║故躡彼而標舉之。（問，法說獨被上根，何不躡身子之疑乎。答，欲會權宗以歸真實，
X33n0631_p0520b19║故躡權疑標舉。至若身子之疑，迨會權歸實之後，不欲釋而自釋矣。）所以下。徵起釋
X33n0631_p0520b20║成。徵起可知。我以無數等。引自所有，以釋諸佛權
X33n0631_p0520b21║實義也。方便因緣，譬喻言詞，演說諸法，是如來自
X33n0631_p0520b22║所有權。識權權滅，全體真實，故非思量分別之所
X33n0631_p0520b23║能解。自權既爾，諸佛亦然。所謂諸佛隨宜說法，意
X33n0631_p0520b24║趣難解者，以此。△二、略解自證權實二：一、標舉徵
X33n0631_p0520c01║釋，二、轉釋釋詞。初。
X33n0631_p0520c02║惟有諸佛乃能知之（至）以一大事因緣故出現於世。
X33n0631_p0520c03║初、承上標舉。言我說諸法，既非思量分別能解，契
X33n0631_p0520c04║斯旨者，夫其誰歟？故標以惟有諸佛乃能知之。所
X33n0631_p0520c05║以下。徵起釋成。徵起可知。諸佛世尊等。引諸佛所
X33n0631_p0520c06║有，以釋自證權實義也。惟，猶獨也。以，猶為也。言諸
X33n0631_p0520c07║佛所為，無二無三，故曰惟以一事。此事非小，故曰
X33n0631_p0520c08║惟以一大事。因此生悲，緣此感佛，故曰惟以一大
X33n0631_p0520c09║事因緣。因緣凑合，佛乃出興，故曰惟以一大事因
X33n0631_p0520c10║緣故出現於世。此是諸佛共所有實。既為此出世，
X33n0631_p0520c11║凡有所說，皆宗乎此。諸佛既爾，如來亦然。所謂我
X33n0631_p0520c12║說諸法，惟有諸佛乃能知之者，以此。△二、轉釋釋
X33n0631_p0520c13║詞（以是諸佛本懷，羣生達道，全經要旨，故轉釋之）。
X33n0631_p0520c14║舍利弗！云何名諸佛（至）以一大事因緣故出現於世。
X33n0631_p0520c15║初躡前徵起，謂躡前釋詞，以轉徵其義也。諸佛下。
X33n0631_p0520c16║承徵別釋。四欲字是諸佛本懷，謂諸佛本懷欲以
X33n0631_p0520c17║四事共成一大事也。四事者何？第一、開佛知見。古
X33n0631_p0520c18║德以開字從佛，今據現文，應令眾生自開，非佛開
X33n0631_p0520c19║也。若釋其義者，開謂開自封閉，顯自家珍。佛知見
X33n0631_p0520c20║者，即眾生六根門頭本具不生滅性，在眼曰見，在
X33n0631_p0520c21║耳曰聞，乃至在意曰知。今僅云知見者，以元一精
X33n0631_p0520c22║明，舉初後以攝中故。然此知見，眾生與佛無異，故
X33n0631_p0520c23║云佛知佛見。但眾生為根塵封閉，迷昧本有家珍，
X33n0631_p0520c24║持珠作丐，枉受輪迴。如來出世，欲令眾生於見色
X33n0631_p0521a01║聞聲等處回光反照，外遺內脫，無始封閉全開，本
X33n0631_p0521a02║有家珍頓顯，能至乎此，名為開佛知見，猶是見道
X33n0631_p0521a03║初步，宗家所謂破參是也。使得清淨者，億劫倒想
X33n0631_p0521a04║從此頓銷，故第二、示佛知見。示者，將己所有昭示
X33n0631_p0521a05║於人也。佛之知見與上不同，上約在纏之體，生與
X33n0631_p0521a06║佛同，名佛知見；此約出纏之相，佛與生異，名佛之
X33n0631_p0521a07║知見。言上來知見雖開，勝解未圓，惟知局六根之
X33n0631_p0521a08║性，不達徧萬法之體，未免觸途成滯，遇事便乖。如
X33n0631_p0521a09║來出世，欲以己所獨得佛之知見昭示眾生，令眾
X33n0631_p0521a10║生念念觀照，時時體察，務令知齊佛知，見齊佛見，
X33n0631_p0521a11║亦皆葢天葢地，能令至此，名為示佛知見，方是見
X33n0631_p0521a12║道究竟，宗家所謂透關是也。第三、悟佛知見。悟之
X33n0631_p0521a13║一字，古德多約解悟義釋，今對上二，是悔悟，非解
X33n0631_p0521a14║悟也。悔悟者，翻然悔悟，智解俱忘，智解俱忘，知見
X33n0631_p0521a15║不立，前無新證，歸失故居，還同在纏，故仍名佛知
X33n0631_p0521a16║佛見。言上來雖蒙示佛知見，見處同佛，但恐知見
X33n0631_p0521a17║立知，成無明本，反障正修，終成狂慧。如來出世，欲
X33n0631_p0521a18║令眾生悔悟從前所立知見還同在纏一般，重起
X33n0631_p0521a19║幻修，以期幻證，明知無佛可求，任運求佛，明知無
X33n0631_p0521a20║生可度，任運度生，能令至此，名為悟佛知見，猶是
X33n0631_p0521a21║修道初步，宗家所謂懸崖撒手，杆頭進步是也。第
X33n0631_p0521a22║四、入佛知見。入者，漸次深入，窮盡因門，窮盡因門，
X33n0631_p0521a23║去佛不遠，名佛知見道。道，猶路也。言上來雖已悟
X33n0631_p0521a24║佛知見，從頭幻修幻證，但恐稍涉回途，便成退轉，
X33n0631_p0521b01║虧一簣而未為完山，及九仞而莫稱全井。如來出
X33n0631_p0521b02║世，欲令眾生於此起大勇猛，生大精進，漸次深入，
X33n0631_p0521b03║必至窮盡因門，能令至此，名為入佛知見，方是修
X33n0631_p0521b04║道究竟。按位即齊，分證諸聖，一念相應，便契佛乘
X33n0631_p0521b05║矣。然此一段，因係諸佛本懷，本經宗旨，又為修證
X33n0631_p0521b06║關鍵，凡古註家莫不極力發揮，今惟據文釋義，不
X33n0631_p0521b07║能附會諸說，倘有脗合，幸高明者臨講變通。舍利
X33n0631_p0521b08║下。結歸徵詞。是為二字，應上云何二字，猶一問一
X33n0631_p0521b09║答之類。略解自證權實竟。△三、總結以顯道同。
X33n0631_p0521b10║佛告舍利弗：諸佛如來（至）無有餘乘若二若三。
X33n0631_p0521b11║初、結諸佛權實。但教菩薩句，約機以結。諸有所作
X33n0631_p0521b12║下，約教以釋。諸有所作，權也。常為一事，實也。權既
X33n0631_p0521b13║為實，則所教但是菩薩明矣。示悟二字，與前不同。
X33n0631_p0521b14║前約次第各論，此則淺深總該，謂指示開悟於眾
X33n0631_p0521b15║生也。舍利下。結自證。權實為實然後施權，故云但
X33n0631_p0521b16║以一乘為眾說法。會權無不即實，故云無有餘乘
X33n0631_p0521b17║若二若三。據此則如來出世與諸佛出世無二道
X33n0631_p0521b18║矣。略為分解竟。△二、詳為分解三：一、詳解諸佛權
X33n0631_p0521b19║實，二、詳解自證權實，三、總結以顯道同。初三：一、例
X33n0631_p0521b20║上總標，二、分文別列，三、總結本懷初。
X33n0631_p0521b21║舍利弗！一切十方諸佛法亦如是。
X33n0631_p0521b22║一切總該三世，言三世各有十方，十方各有諸佛，
X33n0631_p0521b23║故云一切十方諸佛。法即權實之法，言上來雖已
X33n0631_p0521b24║略解諸佛權實，未曾顯彰諸佛分齊，今明十方三
X33n0631_p0521c01║世諸佛與上自他權實無異，故云法亦如是。此例
X33n0631_p0521c02║上以標同也。△二、分文別列三：一、過去佛同，二、未
X33n0631_p0521c03║來佛同，三、現在佛同。初。
X33n0631_p0521c04║舍利弗過去諸佛（至）究竟皆得一切種智。
X33n0631_p0521c05║過去諸佛，依本經則日月燈明、大通威音、雷音王、
X33n0631_p0521c06║雲自在等，亦可指莊嚴劫千佛說也。以無下，從實
X33n0631_p0521c07║施權。是法句，會權歸實，此約教言也。是諸二句，轉
X33n0631_p0521c08║一為三。究竟句，會三歸一，此約機言也。△二、未來
X33n0631_p0521c09║佛同。
X33n0631_p0521c10║舍利弗未來諸佛（至）究竟皆得一切種智。
X33n0631_p0521c11║未來諸佛，依本經，則華光、名相、閻浮、金光、旃檀、香
X33n0631_p0521c12║山、海慧等，亦可指星宿劫千佛說也。餘同上。（問，佛尚未
X33n0631_p0521c13║來，機教權實，何以預知之耶。答，先聖後聖，其揆一也。如繼周百世，宣父亦曰可知。況如來三達洞照，五眼
X33n0631_p0521c14║圓明。雖至盡未來際，不待屈指而後辨也。）△三、現在佛同。
X33n0631_p0521c15║舍利弗現在十方（至）究竟皆得一切種智。
X33n0631_p0521c16║初總明現在諸佛，依本經則一光所現，三變所集，
X33n0631_p0521c17║妙音品之淨華宿王，普賢品之威德上王等，亦可
X33n0631_p0521c18║指賢劫千佛說也。饒益安樂者，初以權法饒益，令
X33n0631_p0521c19║獲三乘安樂，後以實法饒益，令獲一乘安樂，如是
X33n0631_p0521c20║饒益安樂，詳分則有重重差別，故云多所。是諸下，
X33n0631_p0521c21║別明，同上分文別列竟。△三、總結本懷。
X33n0631_p0521c22║舍利弗是諸佛但教化菩薩（至）入佛之知見故。
X33n0631_p0521c23║但化菩薩句約機以結，欲以下約教以釋。示悟二
X33n0631_p0521c24║字與上不同，示謂指示本有令信與佛無異，悟謂
X33n0631_p0522a01║開悟蒙昧令解與佛無異，既解之後復欲令其從
X33n0631_p0522a02║性起修，漸次深入以至同佛，故云入佛之知見也。
X33n0631_p0522a03║詳解諸佛權實竟。△二、詳解自證權實。
X33n0631_p0522a04║舍利弗！我今亦復如是（至）得一佛乘一切種智故。
X33n0631_p0522a05║初、總以例明。知諸下。別以詳解。種種欲者，或欲求
X33n0631_p0522a06║聲聞，或欲求緣覺，或欲求菩薩等，差別不同故。然
X33n0631_p0522a07║既各有所欲，必至酷好不捨，故云深心所著。隨其
X33n0631_p0522a08║下。即從實施權，如云為求聲聞者說應四諦法，為
X33n0631_p0522a09║求辟支佛者說應因緣法，為求菩薩者說應六波
X33n0631_p0522a10║羅密是也。舍利下。會權歸實，如云令得阿耨多羅
X33n0631_p0522a11║三藐三菩提成一切種智是也。詳解自證權實竟。
X33n0631_p0522a12║△三、總結以顯道同。
X33n0631_p0522a13║舍利弗！十方世界中尚無二乘，何況有三？
X33n0631_p0522a14║十方世界者，此界他方合而論之，以是總結自他
X33n0631_p0522a15║故也。惟為一乘菩薩猶不可得，故曰尚無。二乘菩
X33n0631_p0522a16║薩既不可得，聲聞辟支不言可知，故曰何況有三。
X33n0631_p0522a17║據此則自他出世，益信其無二道矣。詳為分解竟。
X33n0631_p0522a18║△三、舉濁防難（恐承上難云：既無二無三，諸佛出世，何不直說一乘，而必先說三乘，
X33n0631_p0522a19║乃故為是曲屈教耶？故此防云：諸佛出於五濁惡世等。葢說二說三，亦諸佛不得已耳。）
X33n0631_p0522a20║舍利弗！諸佛出於五濁惡世（至）於一佛乘分別說三。
X33n0631_p0522a21║初、佛出濁世。世本清平，因劫見惱命眾積聚攪擾，
X33n0631_p0522a22║如清水中投以沙土，二性俱亡容貌汩然，名之為
X33n0631_p0522a23║濁。當斯世也，人多弊惡，故以惡世稱之。諸佛愍此
X33n0631_p0522a24║現身應化，故云出於此世。此總標也。所謂者，指下
X33n0631_p0522b01║釋上之詞。劫濁無別體，即以下四為體，積聚交凑
X33n0631_p0522b02║熾然不停為相。惱濁以五鈍使為體，煩亂自性逼
X33n0631_p0522b03║惱身心為相。眾濁以三緣和合為體，六道輪迴牽
X33n0631_p0522b04║連不斷為相。見濁以五利使為體，執斷執常邪知
X33n0631_p0522b05║謬解為相。命濁以識煖息三為體，連持色心催年
X33n0631_p0522b06║減壽為相。此別明也。如是者，總結之詞，謂五濁體
X33n0631_p0522b07║相如是而已。舍利下。順時說。三舉劫濁即具四濁，
X33n0631_p0522b08║以四為劫體故。準悲華經人壽八萬歲，減至三萬
X33n0631_p0522b09║歲未名為濁，至二萬歲時即名為濁。雖名為濁，較
X33n0631_p0522b10║之佛出世時猶為清平之世。準今佛出世當人壽
X33n0631_p0522b11║百歲，較之人壽二萬歲時，未免世道澆漓人心不
X33n0631_p0522b12║古，愈趨愈下愈流愈深，故云劫濁亂時。言諸佛出
X33n0631_p0522b13║世乃劫濁中之最亂時也。眾生垢重者，謂起惑造
X33n0631_p0522b14║業遮障正智曰垢，剛強暴虐難調難伏曰重。慳貪
X33n0631_p0522b15║嫉妬等，正釋垢重義也。慳謂悋己於他，貪謂取他
X33n0631_p0522b16║益己，皆貪垢也。嫉謂憎賢厭能，妬謂嫌才忌德，皆
X33n0631_p0522b17║瞋垢亦癡垢也。三垢已起諸不善法從此而生，故
X33n0631_p0522b18║名為根。根既成就必至難調難伏，則其為垢也不
X33n0631_p0522b19║綦重乎？方便有提拔之功，故稱為力。於一說三者，
X33n0631_p0522b20║以垢重障智欲漸除以漸顯耳。據此則諸佛施權
X33n0631_p0522b21║豈得已哉？正為分解竟。△四、斥過結勸三：一、設言
X33n0631_p0522b22║婉斥，二、覿面直斥，三、結勸信受。初（如來明知其過，不遽然指斥，特
X33n0631_p0522b23║假之設言，委婉其詞，令彼聞而自覺，此大聖溫厚和平之德也）。
X33n0631_p0522b24║舍利弗若我弟子（至）非阿羅漢非辟支佛。
X33n0631_p0522c01║初、設言婉指若我弟子者，謂設若我弟子中有是
X33n0631_p0522c02║人也，自謂羅漢、辟支，即得少為足之輩。既得少為
X33n0631_p0522c03║足，於佛教菩薩事漫不經耳，亦漫不經意，故曰不
X33n0631_p0522c04║聞不知。此如來明知其人，委婉其詞以指之。此非
X33n0631_p0522c05║下。斥過令覺。言既為佛子應盡知佛事，今既不知
X33n0631_p0522c06║是賴教乞食之輩，故云非佛弟子。既證小果應進
X33n0631_p0522c07║聞大法，今既不聞是未證謂證之流，故云非阿羅
X33n0631_p0522c08║漢、非辟支佛。此中三非字有深惡痛絕之意，類此
X33n0631_p0522c09║者極宜深醒。△二、覿面直斥。（上科以巽與之言，悅而不繹。此科用法語
X33n0631_p0522c10║之言，覿面而直斥之。此大聖好善惡惡之公也。）分三：一、直斥其過，二、徵起
X33n0631_p0522c11║釋成，三、轉顯其過。初。
X33n0631_p0522c12║又，舍利弗！是諸比丘（至）當知此輩皆是增上慢人。
X33n0631_p0522c13║初覿面直指，是諸比丘等，直就出家眾中指其人
X33n0631_p0522c14║也。自謂已得等，是執權為實之流。既執權為實，於
X33n0631_p0522c15║阿耨菩提不惟不求，亦復無志，故云不復志求。此
X33n0631_p0522c16║如來洞悉其心，面對其人以指之。當知下。斥過令
X33n0631_p0522c17║知。言既臻權果，應求實證。今既不復志求，是權果
X33n0631_p0522c18║未必究竟，故曰當知此輩是增上慢人。噫！本非上
X33n0631_p0522c19║慢，坐以上慢之名不復進求者，於此宜痛心焉。△
X33n0631_p0522c20║二、徵起釋成。
X33n0631_p0522c21║所以者何若有比丘（至）若不信此法，無有是處。
X33n0631_p0522c22║首句徵起。若有下，釋成。實得羅漢者，斷無不信此
X33n0631_p0522c23║法，以是而知不復志求者，定非真實羅漢，所以謂
X33n0631_p0522c24║之增上慢人也。△三轉顯其過。
X33n0631_p0523a01║除佛滅度後現前無佛（至）於此法中便得決了。
X33n0631_p0523a02║初、承上開除。佛滅度後，現前無佛，羅漢不信是法
X33n0631_p0523a03║者，容或有之，故開除也。所以下。徵起釋成。言佛滅
X33n0631_p0523a04║度後，此等之經，求其背本受持，對本讀誦，及曉解
X33n0631_p0523a05║其義者，百無一二，故云是人難得。由是人難得，無
X33n0631_p0523a06║所師承，故雖真實羅漢，莫保其無。不信之流，所以
X33n0631_p0523a07║除之者，以此。若遇下。設言轉顯。言果是真實羅漢，
X33n0631_p0523a08║雖暫時不信，不遇餘佛則已。設若乘通遠至，或緣
X33n0631_p0523a09║熟轉生，一遇餘佛，便得決斷權疑，了達實義。由此
X33n0631_p0523a10║而觀，轉顯不復志求者，定屬上慢無疑。覿面直斥
X33n0631_p0523a11║竟。△三、結勸信受（兩番斥過，雖頑石亦應點頭。故此科結勸信受，以終其義也）。
X33n0631_p0523a12║舍利弗汝等當一心信解（至）無有餘乘，惟一佛乘。
X33n0631_p0523a13║汝等者，別指身子一類無過者而言。言從前所斥
X33n0631_p0523a14║之眾，固不必論矣。汝等既非彼比，故當一心信解
X33n0631_p0523a15║受持佛語。所以然者，以諸佛如來言無虗妄。既言
X33n0631_p0523a16║無虗妄，自不以若二若三欺誑眾生。故云無有餘
X33n0631_p0523a17║乘，惟一佛乘。既無餘惟一，幸勿以已得為足，還當
X33n0631_p0523a18║以未證為期也。長行竟。△二、偈頌（標頌云：）。
X33n0631_p0523a19║爾時，世尊欲重宣此義，而說偈言：
X33n0631_p0523a20║△（正頌分四）一、頌許說誡聽，二、頌正為分解，三、頌讚法
X33n0631_p0523a21║勸信，四、頌斥過結勸。初（約義略頌）。
X33n0631_p0523a22║比丘比丘尼有懷增上慢（至）舍利弗善聽。
X33n0631_p0523a23║初五千退席（長行經家敘置偈頌，如來自述，非重頌類，故直註節旨而不言頌也。下節
X33n0631_p0523a24║倣之）。出家眾詐現威儀，假粧禪相者多，故偏懷上慢。
X33n0631_p0523b01║優婆塞挾財仗勢，著相邀名者多，故偏號我慢。優
X33n0631_p0523b02║婆夷兒女情重，罪福念輕者多，故偏名不信。準長
X33n0631_p0523b03║行，四眾皆名上慢，今各據多分言之。上慢專於外
X33n0631_p0523b04║飾，不知內省。我慢惟知驕人，罔解修己。不信昧於
X33n0631_p0523b05║罪福，迷於功咎，故有過不自見也。由不自見故，日
X33n0631_p0523b06║積月累，以致戒有缺漏。缺漏者，戒如城池，犯則成
X33n0631_p0523b07║缺；戒如浮囊，損則有漏故。護，遮護，謂恐彰己短。惜，
X33n0631_p0523b08║憚惜，謂畏改之難。玉之內玷曰瑕，外玷曰玼，戒有
X33n0631_p0523b09║缺漏如之。然既戒有缺漏，如玉有瑕玼，理當發露
X33n0631_p0523b10║改革，期為全人。乃竟善於遮護，一味憚惜，是為甘
X33n0631_p0523b11║於下流，不思上進之輩，故以小智稱之。由此不堪
X33n0631_p0523b12║聞大，故綸音欲降，已先出也。眾中下，世尊不禁（長行
X33n0631_p0523b13║經家敘其不禁，偈頌如來明其不禁，意義互顯）。上慢徒慕虗名，不務真修
X33n0631_p0523b14║實證，如彼去酒之渣、去米之皮，故曰眾中糟糠。如
X33n0631_p0523b15║來智鑑無私，洞察彼之肺腑，彼雖欲掩其過有所
X33n0631_p0523b16║不能，故曰威德故去。既以威德故去，如來何不禁
X33n0631_p0523b17║制令作繫珠緣乎？皆以斯人戒有缺漏、智慧狹小，
X33n0631_p0523b18║尠福尠德不堪受是大法，亦如潢流不注瓦缶、福
X33n0631_p0523b19║澤不降淫人，故世尊默然不制止也。此眾下。抑揚
X33n0631_p0523b20║勸勉可知。準長行，前有應求許說，後有當機願聞，
X33n0631_p0523b21║俱略也。頌許說誡聽竟。△二、頌正為分解（超頌）三：一、
X33n0631_p0523b22║頌略為分解，二、頌舉濁防難，三、頌詳為分解。初三：
X33n0631_p0523b23║一、合頌自他之權，二、合頌自他之實，三、義頌結顯
X33n0631_p0523b24║道同。初二：一、頌諸佛之權，二、頌自證之權。初
X33n0631_p0523c01║諸佛所得法，無量方便力，而為眾生說。
X33n0631_p0523c02║諸佛所得，實智也。無量方便，權智也。權智隨機，故
X33n0631_p0523c03║云為眾生說長行，所謂隨宜說法是也。△二、頌自
X33n0631_p0523c04║證之權二：一、通為羣機，二、別為二乘。初。
X33n0631_p0523c05║眾生心所念種種所行道（至）優婆提舍經。
X33n0631_p0523c06║初、眾生機性。念之一字，義通能所。眾生心為能念，
X33n0631_p0523c07║所行道為所念。若釋其義者，念謂拳拳服膺，朝夕
X33n0631_p0523c08║不忘。道謂三乘所修正助道法。正助道法，其類不
X33n0631_p0523c09║一，故云種種。此約三乘機性言之。欲謂心心向往，
X33n0631_p0523c10║時刻不輟。時刻不輟，習成人天機性，故云欲性。欲
X33n0631_p0523c11║性不一，故云若干。不惟欲性若干，即先世所作之
X33n0631_p0523c12║業，亦有善惡不同。此約人天機性言之。佛悉下，如
X33n0631_p0523c13║來教益。悉知是已者，觀機有準，諸緣譬喻等施教
X33n0631_p0523c14║無差，施教無差隨分成益，故令一切歡喜，後文所
X33n0631_p0523c15║謂適其願故心各勇銳是也。或說下法部差別名
X33n0631_p0523c16║義，見於懸義。△二、別為二乘（佛慈雖普，別為二乘意多。以是昔緣，中復
X33n0631_p0523c17║退大。較之菩薩，情屬可愍。較之凡夫，理在可接故）。
X33n0631_p0523c18║鈍根樂小法，貪著於生死（至）為是說涅槃。
X33n0631_p0523c19║此中二乘機性有二：若原從二乘中來，則鈍根樂
X33n0631_p0523c20║小法；若原從凡夫中來，則貪著於生死。樂小法者，
X33n0631_p0523c21║雖值無量諸佛，不行菩薩深妙之道。道稱深妙者，
X33n0631_p0523c22║無住之因，非二乘所及故。貪著生死者，纏綿三界
X33n0631_p0523c23║之中，常為眾苦之所惱亂。苦稱惱亂者，逼惱其身，
X33n0631_p0523c24║動亂其心故。為是說涅槃者，由不行深妙道故，暫
X33n0631_p0524a01║濟化壘；由眾苦所惱亂故，急救然眉。出世本懷，不
X33n0631_p0524a02║如是也。合頌自他之權竟。△二、合頌自他之實二：
X33n0631_p0524a03║一、頌自證之實，二、頌諸佛之實。初二：一、會權歸實，
X33n0631_p0524a04║二、三根獲益。初。
X33n0631_p0524a05║我設是方便，令得入佛慧（至）以故說是經。
X33n0631_p0524a06║初別會二乘設是方便令入佛慧者，明施權本意。
X33n0631_p0524a07║未曾說汝當得成佛者，明以權覆實。所以未說說
X33n0631_p0524a08║時未至者，明覆實所以。今正是時決定說大者，明
X33n0631_p0524a09║及時開顯。言目今根機已熟會不可失，故曰正是
X33n0631_p0524a10║其時。開顯會歸但教菩薩，故云決定說大也。我此
X33n0631_p0524a11║下。通會諸教。言不惟小乘涅槃是方便說，即我從
X33n0631_p0524a12║前所說九部之法，皆為隨順眾生，必至會入大乘，
X33n0631_p0524a13║乃佛本意。以是之故，今說是經，普會從前所說，同
X33n0631_p0524a14║歸乎大也。△二、三根獲益二：一、正為上根，二、兼為
X33n0631_p0524a15║中下初。
X33n0631_p0524a16║有佛子心淨柔軟亦利根（至）故為說大乘。
X33n0631_p0524a17║初、根利因深。根利因深，堪於受記成佛，故稱佛子。
X33n0631_p0524a18║心淨者，專心求佛，不雜餘念。柔軟者，不執權宗，隨
X33n0631_p0524a19║順實教。利根者，諸根猛利，智慧明了。此約現在根
X33n0631_p0524a20║利言之。無量佛所，顯值佛之廣。行深妙道，顯修因
X33n0631_p0524a21║之大。此約過去因深言之。為此下。說法授記。由彼
X33n0631_p0524a22║根利因深堪受大法，故為說大乘經。既聞法已了
X33n0631_p0524a23║知自心作佛，故記來世成道。以深下，獲益歡喜。深
X33n0631_p0524a24║心念佛者，念念求成，惟恐不得，正受道之機。修持
X33n0631_p0524b01║淨戒者，嚴護篇聚，無缺無漏，正載道之器。以斯機
X33n0631_p0524b02║器，忽聞得記成佛，如苗遇雨，故云大喜充徧身也。
X33n0631_p0524b03║心即深心念佛之心，行即修持淨戒之行。佛以知
X33n0631_p0524b04║此，故為說大，所謂不失人，亦不失言矣。△二、兼為
X33n0631_p0524b05║中下
X33n0631_p0524b06║聲聞若菩薩，聞我所說法，乃至於一偈，皆成佛無疑。
X33n0631_p0524b07║聲聞指實行聲聞，下根也。菩薩指權漸菩薩，中根
X33n0631_p0524b08║也。若猶及也。言說法雖為上根，而下根聲聞及中
X33n0631_p0524b09║根菩薩，聞我所說，雖少至一偈，亦皆成佛無疑，況
X33n0631_p0524b10║於多乎？是則聞此法者，幸勿自疑自悞可也。頌自
X33n0631_p0524b11║證之實竟。△二、頌諸佛之實。
X33n0631_p0524b12║十方佛土中惟有一乘法（至）說佛智慧故。
X33n0631_p0524b13║諸佛世尊，唯以一大事因緣故，出現於世，故曰惟
X33n0631_p0524b14║有一乘，無二無三。既無二三，凡說二說三者，俱係
X33n0631_p0524b15║方便，故云除也。然諸佛所以方便說二三者，但為
X33n0631_p0524b16║眾生處處貪著，暫借假名而引導之，原佛本意，究
X33n0631_p0524b17║竟為說佛慧故也。合頌自他之實竟。△三、義頌結
X33n0631_p0524b18║顯道同二：一、正頌長行，二、防問斷疑。初。
X33n0631_p0524b19║諸佛出於世，惟此一事實（至）此事為不可。
X33n0631_p0524b20║初頌結諸佛權實。諸佛如來但教菩薩，故曰惟此
X33n0631_p0524b21║一事實，餘二則非真。唯以佛之知見示悟眾生，故
X33n0631_p0524b22║曰終不以小乘濟度於眾生。此與長行文別而義
X33n0631_p0524b23║同也。佛自下。頌結自證。權實智冥實理全智，住於
X33n0631_p0524b24║理中不共凡小，故云自住大乘。如其所得等。如猶
X33n0631_p0524c01║稱也。謂稱己所得大乘之法，以定慧力莊嚴聖教
X33n0631_p0524c02║也。莊嚴聖教必以定慧力者，以非定不能契，非慧
X33n0631_p0524c03║無由說故。以此度生句。出莊嚴聖教之意。自證無
X33n0631_p0524c04║上等。明以此度生之由。大乘之上置以無上道言
X33n0631_p0524c05║者，具二揀別：一揀證，二揀教。揀證者，佛及菩薩所
X33n0631_p0524c06║證皆稱大乘無上道言，即揀菩薩惟佛得證故。揀
X33n0631_p0524c07║教者，始終頓圓四教皆名大乘無上道言，即揀前
X33n0631_p0524c08║三唯圓可稱故。平等者，生佛共秉。雖生佛共秉，凡
X33n0631_p0524c09║小迷而不知，菩薩知而未極，故曰自證無上道，大
X33n0631_p0524c10║乘平等法也。既自證無上，不可以有上教人。若以
X33n0631_p0524c11║小化，是教人以有上法矣。既大乘平等，亦當令眾
X33n0631_p0524c12║生同得乃至一人，是不令其同得大矣。如是乃有
X33n0631_p0524c13║私於己不公於物，故云則墮慳貪。慳貪二字豈慈
X33n0631_p0524c14║父所宜有？故曰此為不可。由此所以莊嚴聖教以
X33n0631_p0524c15║度生也。正頌長行竟。△二、防問斷疑（此頌補屬）分二：一、
X33n0631_p0524c16║防承上致問，二、斷序分餘疑。初（問：世尊說權說實，臨蒞十方，得大無
X33n0631_p0524c17║畏，何所據耶？故此防云。）
X33n0631_p0524c18║若人信歸佛，如來不欺誑（至）而獨無所畏。
X33n0631_p0524c19║信謂心相肯信，歸謂身相歸投。既心相肯信、身相
X33n0631_p0524c20║歸投，佛即視彼如子、處己若父，故不欺誑亦無貪
X33n0631_p0524c21║嫉。不欺誑者，言初說三乘，皆以時未至故、機未熟
X33n0631_p0524c22║故，並非欺彼無智誑以權宗。無貪嫉者，言今說一
X33n0631_p0524c23║乘，亦以時已至故、機已熟故，豈復貪悋大乘嫉人
X33n0631_p0524c24║同得？若略有欺誑稍涉貪嫉，雖非世諦煩惱，亦屬
X33n0631_p0525a01║法中惡見。如來既不既無，故云斷也。由斷此故，所
X33n0631_p0525a02║以臨蒞十方說法度生獨無所畏。言獨無所畏者，
X33n0631_p0525a03║顯欺誑未斷者則恐露己短，貪嫉未斷者則恐顯
X33n0631_p0525a04║他長，臨眾說法未免畏首畏尾，不能如是也。△二、
X33n0631_p0525a05║斷序分餘疑。（因序分文殊結答偈云：諸求三乘人，若有疑悔者，佛當為除斷，令盡無有
X33n0631_p0525a06║餘。據此，則三乘餘疑，尚待如來為斷。今如來自出定後，已經略明廣明自他權實之旨。至此三乘餘疑，料
X33n0631_p0525a07║已殆盡，故自舉放光所為以斷之云。）
X33n0631_p0525a08║我以相嚴身，光明照世間，無量眾所尊，為說實相印。
X33n0631_p0525a09║佛身以相好為嚴，故云相嚴身。光明，即相嚴身中
X33n0631_p0525a10║所放白毫相光。世間，即白毫相光所照萬八千土。
X33n0631_p0525a11║無量眾所尊，即萬八千土所現萬八千佛。末句乃
X33n0631_p0525a12║結斷之詞。言我以相嚴身中放白毫光明，照萬八
X33n0631_p0525a13║千土及現萬八千佛者，無別所為，乃為說實相印
X33n0631_p0525a14║耳。實相稱印者，以佛佛相授，代代相承，如傳國之
X33n0631_p0525a15║璽，故名為印。又以一切諸法皆依實相而出，如印
X33n0631_p0525a16║印像，故名為印。法句經云森羅及萬像，一法之所
X33n0631_p0525a17║印是也。頌略為分解竟。△二、頌舉濁防難（超頌）二：一、
X33n0631_p0525a18║自慶願滿，二、義頌長文。初（超頌中補頌）。
X33n0631_p0525a19║舍利弗當知，我本立誓願（至）皆令入佛道。
X33n0631_p0525a20║餘疑既斷信解斯生，欲示慶幸之意，故教以當知
X33n0631_p0525a21║本立誓願，或指寶藏佛時。愚謂不必拘泥，即大通
X33n0631_p0525a22║威音時豈無願乎？欲令一切如我無異者，即眾生
X33n0631_p0525a23║無邊誓願普度之意。如我所願今已滿足者，約一
X33n0631_p0525a24║期事畢而論，謂所應度者皆已度訖，未得度者已
X33n0631_p0525b01║作得度緣故。化一切眾令入佛道者，約究竟圓滿
X33n0631_p0525b02║而論，謂解行在躬見聞為種，淺深雖異究竟成佛，
X33n0631_p0525b03║故前云聲聞若菩薩，聞我所說法，乃至於一偈，皆
X33n0631_p0525b04║成佛無疑是也。△二、義頌長文（屬超頌中義頌），分二：一、頌
X33n0631_p0525b05║佛出濁世，二、頌順時說三：初（防難之義，與長行不同。長行承總結道同
X33n0631_p0525b06║義來，此中承自慶願滿義來。難云：既欲令一切與佛無異，理當凡遇眾生，盡以佛道教之。初說三乘，何所
X33n0631_p0525b07║為耶？故此防云。）
X33n0631_p0525b08║若我遇眾生，盡教以佛道（至）如是人難度。
X33n0631_p0525b09║初頌劫濁。長行承結顯道同義來，故曰諸佛出於
X33n0631_p0525b10║五濁惡世。此中承自慶願滿義來，故云若我遇眾
X33n0631_p0525b11║生，盡教以佛道。眾生即劫濁眾生，以如來出世，當
X33n0631_p0525b12║劫濁最亂時也。亂時眾生盡以佛道教之，則左矣。
X33n0631_p0525b13║何故言彼時眾生垢輕而有智者少，垢重而無智
X33n0631_p0525b14║者多？無智之人，一向錯亂修習，邪正不分，乍聞佛
X33n0631_p0525b15║道，將必迷而不知，惑而不信，自然不受教矣。我知
X33n0631_p0525b16║下。頌煩惱濁。多劫廣積惡因故曰未修善本，現在
X33n0631_p0525b17║隨逐塵境故曰堅著五欲，堅著即貪惑也。由貪惑
X33n0631_p0525b18║故執迷不了而癡愛繼之，癡愛即癡惑也。由癡惑
X33n0631_p0525b19║故是非競起而瞋惱生焉，生惱即瞋惑也。依此三
X33n0631_p0525b20║惑而為根本，百八煩惱從此而生，非煩惱濁乎？以
X33n0631_p0525b21║諸下。頌眾生濁。以前諸欲而為因緣，起貪瞋癡，地
X33n0631_p0525b22║獄鬼畜之報，不旋踵而即至，故曰墜三惡道。縱惡
X33n0631_p0525b23║道罪畢，轉生人天，失手錯脚，復從淪溺，故曰輪迴
X33n0631_p0525b24║六趣，所謂處處受生是也。既處處受生，自然眾苦
X33n0631_p0525c01║備受，非眾生濁乎。受胎下，頌命濁。微形者，大成云：
X33n0631_p0525c02║非胎中微小之形，乃中陰隱微之形，所見最是。以
X33n0631_p0525c03║中陰若有若無，凡眼不見，故稱微形。復置受胎言
X33n0631_p0525c04║者，以其體即是八識，投胎領命全依乎此，規矩云
X33n0631_p0525c05║去後來先作主公是也。世世常增長者，由此識心
X33n0631_p0525c06║合煖息為命根，生生世世增長色身，非命濁乎？薄
X33n0631_p0525c07║德下。頌見濁。言既增長色身，難免品類不齊。其間
X33n0631_p0525c08║薄德少福者，既乏出世之德，又尠世間之福，故為
X33n0631_p0525c09║眾苦逼迫。由逼迫故，希望出離。其奈不遇明師，以
X33n0631_p0525c10║致悞入邪見。邪見眾多，故曰稠林。若有若無等。正
X33n0631_p0525c11║明邪見眾多義也。有即常見，無即斷見，此二同為
X33n0631_p0525c12║邊見。等該身邪見戒，依此諸見以為根本，展轉妄
X33n0631_p0525c13║計，具足六十二種。如計即色是我（一），離色是我（二），
X33n0631_p0525c14║色大我小我在色中（三），我大色小色在我中（四）。色
X33n0631_p0525c15║陰既爾，四陰亦然。共為二十三世，成六。合根本斷
X33n0631_p0525c16║常，則成六十二見。所謂稠林者，此也。深著妄法者，
X33n0631_p0525c17║非果計果，終無實證，即攝見取。堅受不捨者，邪見
X33n0631_p0525c18║覆心，雖佛莫易，亦攝邪見。我慢者，執身有我，凌傲
X33n0631_p0525c19║他人，即攝身見。自矜者，非因計因，邪戒自憍，亦攝
X33n0631_p0525c20║戒見。此以上文等言含糊，重申四見相也。諂曲者，
X33n0631_p0525c21║為求利養，諂媚豪勢，曲奉尊富。雖諂媚曲奉，乃詐
X33n0631_p0525c22║於恭敬，故誅。以其心不實。此語可嫓寶鏡，畢照邪
X33n0631_p0525c23║態。吾知外道聞之，必心膽俱裂矣。照妖集云：著邪
X33n0631_p0525c24║見者，心竅俱迷，生同醉夢，死從輪溺。故曰：千萬億
X33n0631_p0526a01║劫，不聞佛名。又曰：盡未來際，諸佛亦無䇿以相救。
X33n0631_p0526a02║故曰：亦不聞法，是人難度。又曰：邪教害人，甚於虎
X33n0631_p0526a03║狼。故世尊獨廣明之。頌佛出濁世竟。△二、頌順時
X33n0631_p0526a04║說三。
X33n0631_p0526a05║是故，舍利弗！我為設方便（至）來世得作佛。
X33n0631_p0526a06║是故者，承上起下之辭。如來意謂以是五濁展轉
X33n0631_p0526a07║甚至流於邪見之故。舍利弗當知，如來施權非得
X33n0631_p0526a08║已也。由彼千萬億劫不得見佛聞法，欲令漸次熏
X33n0631_p0526a09║習，故曰為設方便。由彼眾苦逼迫流入邪見，故說
X33n0631_p0526a10║盡苦之道絕其源也。由彼深著妄法堅受不捨，故
X33n0631_p0526a11║示涅槃之道易其情也。然此涅槃但滅見思煩惱
X33n0631_p0526a12║分段生死，尚餘塵沙無明變易生死，故云雖說涅
X33n0631_p0526a13║槃亦非真滅。諸法即情與無情染淨差別等法。從
X33n0631_p0526a14║本來常自寂滅者，以一心原有二門：一真如門不
X33n0631_p0526a15║變義，二生滅門隨緣義。然真如即是生滅，故能隨
X33n0631_p0526a16║緣變現諸法。生滅即是真如，故從本來常自寂滅。
X33n0631_p0526a17║了此本寂乃真涅槃。若如前所說，不過離亂求寂
X33n0631_p0526a18║對生言滅，豈真滅哉？佛子即了此本寂之人，了此
X33n0631_p0526a19║本寂與佛命脈相通，故稱佛子。理雖頓悟事必漸
X33n0631_p0526a20║修，故須行道已來世作佛。據此則真滅尚不應住，
X33n0631_p0526a21║況權滅非真，豈得已而說哉？頌舉濁防難竟。△三
X33n0631_p0526a22║頌詳為分解（追頌）三：一頌詳解諸佛權實，二頌詳解
X33n0631_p0526a23║自證權實，三頌總結以顯道同。初（凖長行分三，今闕總結本懷一
X33n0631_p0526a24║義）分二：一頌例上總標，二頌分文別列。初（義頌）
X33n0631_p0526b01║我有方便力開示三乘法（至）惟一無二乘。
X33n0631_p0526b02║首二句牒上為例。次二句，正以例明。然開三既屬
X33n0631_p0526b03║方便，正顯惟為一乘；諸佛皆說一乘，正顯三是方
X33n0631_p0526b04║便。能例、所例，義互影也。今此下。勸信標同。言既知
X33n0631_p0526b05║三是方便不應固執，既知惟說一乘宜當諦信，故
X33n0631_p0526b06║教以今此大眾皆應除疑，此勸信也。既已勸信欲
X33n0631_p0526b07║更詳解，故重示佛語無異惟一無二，此標同也。△
X33n0631_p0526b08║二、頌分文別列三：一、頌過去佛同，二、頌未來佛同，
X33n0631_p0526b09║三、頌現在佛同。初二：一、正頌長行，二、補頌餘義。初。
X33n0631_p0526b10║過去無數劫無量滅度佛（至）令入於佛道。
X33n0631_p0526b11║初從實施權。是諸下會權歸實可知。△二、補頌餘
X33n0631_p0526b12║義，分二：一、總標異外權實，二、逐類別為顯示。初（正施
X33n0631_p0526b13║權乘之外，更有異外別施。正顯真實之外，更有異外助顯。至下逐類別示自見）。
X33n0631_p0526b14║又諸大聖主知一切世間（至）助顯第一義。
X33n0631_p0526b15║諸大聖主，即指過去諸佛。一切眾生若干種心，如
X33n0631_p0526b16║來悉知，故云知一切世間等也。異方便者，三乘機
X33n0631_p0526b17║外更及人天，三乘教外更開滅後。第一義者，即眾
X33n0631_p0526b18║生本源真心，居有物之先，為眾義之首，且得之便
X33n0631_p0526b19║能成佛，故稱第一。以此乃一切眾生本具正因，雖
X33n0631_p0526b20║正因本具，要假緣因助顯，故過去諸佛更以異外
X33n0631_p0526b21║方便而助顯之。言人天微因，滅後少善，積微至著，
X33n0631_p0526b22║聚少成多，時至機熟，皆當成佛。其意葢以三乘及
X33n0631_p0526b23║現在近因為正顯，人天及滅後遠因為助顯也。△
X33n0631_p0526b24║二、逐類別為顯示三：一、佛在受法眾，二、佛滅依教
X33n0631_p0526c01║眾，三、廣記懸記眾。初。
X33n0631_p0526c02║若有眾生類值諸過去佛（至）皆已成佛道。
X33n0631_p0526c03║眾生類，即上所謂天人羣生類也。值佛，顯是在世。
X33n0631_p0526c04║聞法布施等者，謂依教修習。若論六度，居三乘之
X33n0631_p0526c05║一，本非異外方便，但以機在人天，行屬事相，所修
X33n0631_p0526c06║福慧，盡成有漏，故為異外方便。借此為緣，助顯正
X33n0631_p0526c07║因，彼時雖屬有漏，漸入無漏，至今皆得道果，故曰
X33n0631_p0526c08║如是諸人等，皆已成佛道。△二、佛滅依教眾四：一、
X33n0631_p0526c09║戀佛回心眾，二、起塔造廟眾，三、建形畫像眾，四、供
X33n0631_p0526c10║像稱名眾。初。
X33n0631_p0526c11║諸佛滅度後，若人善軟心，如是諸眾生，皆已成佛道。
X33n0631_p0526c12║法身真常，本來不滅，因眾生見佛久住，憍恣厭怠，
X33n0631_p0526c13║方便越世，故云佛滅度後。因佛滅度，無所依怙，始
X33n0631_p0526c14║知捨惡修善，化剛為柔，故云善軟心也。然此眾雖
X33n0631_p0526c15║值佛不悟，滅後尚能回心，要知一念善，便為菩提
X33n0631_p0526c16║之基，一念軟，足開萬行之門，故曰如是眾生，皆已
X33n0631_p0526c17║成道，如燈明滅後，倍加精進，求無上道者是也。△
X33n0631_p0526c18║二、起塔造廟眾。
X33n0631_p0526c19║諸佛滅度已供養舍利者（至）皆已成佛道。
X33n0631_p0526c20║供養舍利，應屬人天之機。準今佛滅後，大迦葉言
X33n0631_p0526c21║如來舍利非我等事，自有國王、大臣、長者、居士等
X33n0631_p0526c22║樂福田者，此言可證。萬億種塔者，人力不齊。塔有
X33n0631_p0526c23║多種，金、銀乃至碼碯，注見前文。玫瑰，火齊珠也。徐
X33n0631_p0526c24║氏曰：火齊象珠，赤色起之，層層各異。一曰如雲母
X33n0631_p0527a01║重疊而開也。琉璃與上玻瓈，雖此方共有，然與西
X33n0631_p0527a02║域不同。彼乃自然之質，此以鎔冶而成，故珠謂真
X33n0631_p0527a03║珠，非琉璃即珠也。如上眾寶，其體清淨，類有多種，
X33n0631_p0527a04║或莊嚴於外，或修飾於內，故曰清淨廣嚴飾。莊點
X33n0631_p0527a05║校對，務使文質相當，窣堵凌雲，時見星羅棊布，故
X33n0631_p0527a06║云莊校於諸塔。石廟者，以石為廟，栴檀下以木等
X33n0631_p0527a07║為廟。檀、沉二香，其質最堅，可為樑棟。有木名樒，可
X33n0631_p0527a08║施雕鑿，用為節梲。餘材不等，為柱為椽，各隨其宜
X33n0631_p0527a09║而用之。甎以為壁，瓦以覆頂，泥以和合結構，土以
X33n0631_p0527a10║積聚培持。此葢不能起塔而起廟，不能用寶而用
X33n0631_p0527a11║土木瓦石者也。曠野者，無人之境。無人之境而成
X33n0631_p0527a12║佛廟者，有二義：一為營造無地，二令苦途知歸。積
X33n0631_p0527a13║土而成者，亦二義：一為物料維艱，二欲崇質反文。
X33n0631_p0527a14║情竇未開，天真未喪，曰童。物欲無累，趣入自得，曰
X33n0631_p0527a15║戲。聚沙為塔者，有二義：一種發，二境感。種發者，由
X33n0631_p0527a16║往昔敬佛，種納識田，當此物欲無累之時，發為現
X33n0631_p0527a17║行故。境感者，因見起塔，境會於心，當此趣入自得
X33n0631_p0527a18║之際，感為誠意故。然起塔造廟，本屬福田；積土聚
X33n0631_p0527a19║沙，仍係偶爾。要知一簣之因，能成層崖之勢；初步
X33n0631_p0527a20║為緣，足達千里之程。故曰：如是諸人，皆已成道。△
X33n0631_p0527a21║三、建形畫像眾。
X33n0631_p0527a22║若人為佛故，建立諸形像（至）度脫無量眾。
X33n0631_p0527a23║為供養佛，建立形像，或慈或威，或定或慧，隨作者
X33n0631_p0527a24║心，故云諸也。檀等為質，刻雕成文，三十二相，相相
X33n0631_p0527b01║具足，故云眾也。然法身無相，借相表真，既信真而
X33n0631_p0527b02║造像，自成因而致果，故云皆已成道。七寶成者，金
X33n0631_p0527b03║銀屬乎鎔鑄，餘寶亦兼雕琢，鍮石黃銅似金，銅亦
X33n0631_p0527b04║金類，故銅字從金從同，色舉二種，故云赤白銅也。
X33n0631_p0527b05║白鑞鉛錫青金之屬，最精者曰白鑞，蜀生者曰鉛
X33n0631_p0527b06║桂，楊生者曰錫。流行本多用蠟字，譌也，今正以鑞
X33n0631_p0527b07║字，俗以錫鑞合稱者即此。鐵有二種：一鎔鑄，二煉
X33n0631_p0527b08║錘。今以作像，應屬鎔鑄。木及與泥者，木以為骨，泥
X33n0631_p0527b09║以為肉，增胎也。膠漆布三，和合成質，嚴飾莊修，繪
X33n0631_p0527b10║畫為文，脫紗也。此等亦由人力不齊，像設各異，而
X33n0631_p0527b11║究其敬佛之心，同出一源，莫不納種為因，故云皆
X33n0631_p0527b12║已成道。彩畫作佛者，或紙或絹，或幣或帛，施以五
X33n0631_p0527b13║彩，繪以成像也。相即三十二相，舉因顯果，故云百
X33n0631_p0527b14║福莊嚴，以相相皆因修百福之所感故。自作使人
X33n0631_p0527b15║者，因有親疎；皆已成道者，果無同異。茟字多作筆
X33n0631_p0527b16║字，蓮師云：譌也。筆從竹，音畢；茟從艸，音委。茟者，草
X33n0631_p0527b17║木花始生也。約童戲本屬無心，或草或木，及草木
X33n0631_p0527b18║始生，拈來便用，故云若草木及茟爪甲可知。畫作
X33n0631_p0527b19║佛像者，或針於壁，或刺於壤，無論肖與不肖，其本
X33n0631_p0527b20║心謂為是佛，即名佛像。由此佛種印於藏識，逢緣
X33n0631_p0527b21║漸增，積久成德，故云漸積功德。華嚴？行願品云：因
X33n0631_p0527b22║於眾生而起大悲，因於大悲生菩提心，因菩提心
X33n0631_p0527b23║成等正覺。故云具足大悲，皆成佛道。諸有所作，常
X33n0631_p0527b24║為一事，故云但化菩薩，循循善誘，教不躐等，故能
X33n0631_p0527c01║度脫無量。由此觀之，童戲本屬無心，尚乃漸積功
X33n0631_p0527c02║德，具足悲心，以至成佛度生，與佛無異，況三乘人
X33n0631_p0527c03║等？若能捨權從實，漸積不住，豈童戲之不若乎？其
X33n0631_p0527c04║不自信者，乃自悞以自棄耳。△四、供像稱名眾。
X33n0631_p0527c05║若人於塔廟寶像及畫像（至）皆已成佛道。
X33n0631_p0527c06║若人於塔廟等者，謂處無論塔之與廟，像無論寶
X33n0631_p0527c07║之與畫，物無論香華之與幡葢，但出敬心供養，便
X33n0631_p0527c08║成勝因。樂有五音十二律，更唱迭和，以為歌舞八
X33n0631_p0527c09║音之節，故使人作之。角貝，大螺也。鼓為眾音之長，
X33n0631_p0527c10║螺率羣聲之先，故首明之。簫，虞舜所作，編小竹管
X33n0631_p0527c11║為之，參差不齊，象鳳之翼。大者二十三管，長一尺
X33n0631_p0527c12║四寸；小者十六管，長一尺二寸。又有無底者，名洞
X33n0631_p0527c13║簫。釋義則簫者，肅也，謂其聲肅肅然而清也。笛，黃
X33n0631_p0527c14║帝使伶倫伐昆谿之竹為之，凡七孔。又有三孔者，
X33n0631_p0527c15║名羗笛，武帝時丘仲所作，長一尺四寸。釋義則笛
X33n0631_p0527c16║者，滌也，謂滌除邪穢，納之雅正也。琴，神農所作，或
X33n0631_p0527c17║謂伏羲所作。長三尺六寸六分，象朞之日；廣六寸，
X33n0631_p0527c18║象六合；五絃，象五行；腰廣四寸，象四時；前廣後狹，
X33n0631_p0527c19║象尊卑；上圓下方，象天地；十三暉，象十二月。並閏
X33n0631_p0527c20║後，文王加少宮、少商二絃，或謂文武各加一絃。又
X33n0631_p0527c21║後漢蔡邕復加二絃，合前以象九星。釋義則琴者
X33n0631_p0527c22║禁也，謂禁制邪淫以正人心也。箜篌，紂令師延所
X33n0631_p0527c23║作靡靡之樂也，葢空國之侯所存，故以空侯從竹
X33n0631_p0527c24║為名。琵琶，未詳制人，長三尺五寸，象三才五行，四
X33n0631_p0528a01║絃象四時，用手前推曰琵，將手後却曰琶，依鼓時
X33n0631_p0528a02║為名。鐃鈸可知，總結九種節奏合宜，故曰如是妙
X33n0631_p0528a03║音。命彼執持歌咏三寶，故曰盡持供養。寄韻寫懷
X33n0631_p0528a04║曰歌，梵音清徹曰唄，良以佛德殊勝見者歡喜，欲
X33n0631_p0528a05║寄韻以寫懷，故託清徹梵音而歌頌之。乃至二句，
X33n0631_p0528a06║有況顯之意，言一音而小尚已成佛，況彼眾樂供
X33n0631_p0528a07║養及夫長歌浩頌者哉。散心者，揀非敬意。一華者，
X33n0631_p0528a08║揀非多物。畫像者，揀非寶像。以斯為緣漸成勝因，
X33n0631_p0528a09║故能見無數佛，既能見無數佛則因圓果滿，明知
X33n0631_p0528a10║其已成佛矣。禮拜者，無物可享以身致敬。合掌者，
X33n0631_p0528a11║不暇作禮舉手秉心。一手者，擕東抱西半掌表信。
X33n0631_p0528a12║低頭者，御車乘馬點首代拜。然此雖禮有全缺掌
X33n0631_p0528a13║分雙隻，皆本於一心之誠，而佛亦惟納受其心，故
X33n0631_p0528a14║曰以此供養像也。漸見二句，明積久成因，以因致
X33n0631_p0528a15║果之義。廣度下，明果後興化，化畢潛輝之義。必兼
X33n0631_p0528a16║興化及潛輝言者，有警䇿二乘意也。意謂彼等微
X33n0631_p0528a17║因小善，由不自居故，遂致漸見諸佛，成就勝因。即
X33n0631_p0528a18║今成佛，度生已畢，汝等聲聞，尚淹滯於化城，良可
X33n0631_p0528a19║惜哉。散心入塔廟者，別緣偶至，非誠心也。一稱南
X33n0631_p0528a20║無佛者，見相發心，非常念也。正量論引云：昔有採
X33n0631_p0528a21║樵者，為虎所逐，援樹而上，恐不及念仁耳。佛一聲
X33n0631_p0528a22║納種為因，今植世尊成道。據此，則散心念佛，已得
X33n0631_p0528a23║成道之語，非妄矣。（問：此中散心稱名，并前草爪畫像，聚沙為塔等，不過偶爾一念，
X33n0631_p0528a24║童戲無心，豈知有教可依？佛滅依教之眾，何以收此？答：起塔畫像，念佛稱名，如來教有明訓。彼雖偶爾一
X33n0631_p0528b01║念，童戲無心，亦因如來遺教，展轉蔓及。如從未歷目，并未經耳之事，則聚沙何必為塔？草爪何必畫像？散
X33n0631_p0528b02║心何必稱名？故雖童戲無心，偶爾一念，不知有教可依，乃自然而依之，亦佛教不思議力有以致之也。）
X33n0631_p0528b03║佛滅依教眾竟。△三、廣記懸記眾。
X33n0631_p0528b04║於諸過去佛，在世或滅後，若有聞是法，皆已成佛道。
X33n0631_p0528b05║諸佛在世，有聞是法，指彼法華廣記之眾。諸佛滅
X33n0631_p0528b06║後，有聞是法，指彼法華懸記之眾。本經法師品初
X33n0631_p0528b07║廣記現在文云：如是等類，咸於佛前，聞妙法華經，
X33n0631_p0528b08║一偈一句，一念隨喜者，我皆與授記，當得阿耨多
X33n0631_p0528b09║羅三藐三菩提。又懸記未來文云：如來滅度之後，
X33n0631_p0528b10║若有人聞妙法華經，乃至一偈一句，一念隨喜者，
X33n0631_p0528b11║我亦與授阿耨多羅三藐三菩提記。此中云皆已
X33n0631_p0528b12║成道，亦諸佛廣記懸記攝持之力然也。（問：異外權實，獨見過
X33n0631_p0528b13║去佛章，現未諸佛，豈無此耶？答：過去易信，故獨舉之。要知佛佛道同，舉一隅可以三隅反也。）頌
X33n0631_p0528b14║過去佛同竟。△二、頌未來佛同二：一、正頌長行，二、
X33n0631_p0528b15║補頌防難。初。
X33n0631_p0528b16║未來諸世尊其數無有量（至）無一不成佛。
X33n0631_p0528b17║初從實施權。一切下，會權歸實，與長行文雖稍異，
X33n0631_p0528b18║義實全同。△二、補頌防難四：一、防何得無一不成
X33n0631_p0528b19║難，二、防不合廣說諸法難，三、防何必惟為一乘難，
X33n0631_p0528b20║四、防惟一宜應速說難。初（難云：法雖同源，機有千差。若云一聞異解，有成
X33n0631_p0528b21║不成可矣。何得云但有聞法，無不成佛耶？故此防云。）
X33n0631_p0528b22║諸佛本誓願，我所行佛道，普欲令眾生，亦同得此道。
X33n0631_p0528b23║言：諸佛本誓，以自所修諸行，回施眾生，普令同得
X33n0631_p0528b24║此道。是故但有聞法，俱入如來大願筏中，或遠或
X33n0631_p0528c01║近，皆得成佛。亦如富貴貧賤等多人，共登一舟，乘
X33n0631_p0528c02║舟力故，莫不皆到彼岸。△二、防不合廣說諸法難
X33n0631_p0528c03║（難云：既願同得此道，不合廣說諸法，必說無數法門，何所為耶？故此防云。）
X33n0631_p0528c04║未來世諸佛，雖說百千億，無數諸法門，其實為一乘。
X33n0631_p0528c05║言未來諸佛雖說無數法門，原其本意，惟為一乘，
X33n0631_p0528c06║仍與本願不相違也。△三、防何必惟為一乘難（難云：
X33n0631_p0528c07║建化門頭，一法不少。廣說既成權益，何必惟為一乘？故此防云。）
X33n0631_p0528c08║諸佛兩足尊，知法常無性，佛種從緣起，是故說一乘。
X33n0631_p0528c09║言諸佛兩足之尊，了知諸法本無自性，即言佛種
X33n0631_p0528c10║亦從緣起，緣起非真，亦無性義也。既皆無性，惟此
X33n0631_p0528c11║一事為實，是故惟說一乘，正為實際理地一法不
X33n0631_p0528c12║立，捨此無可說故。然此一頌，古德註多深奧，令學
X33n0631_p0528c13║者難於理會，今再釋之。知謂了知法該情與無情，
X33n0631_p0528c14║情與無情皆真如隨染緣而起，本屬依他妄現，故
X33n0631_p0528c15║云無性。佛種謂諸佛種性，諸佛種性雖真如隨淨
X33n0631_p0528c16║緣而起，亦屬依他妄現，故云從緣。一切眾生不知
X33n0631_p0528c17║此義，妄謂佛及諸法以為實有，是於依他法中更
X33n0631_p0528c18║起徧計，惟諸佛離徧計執及依他起，故云知也。既
X33n0631_p0528c19║知此已，惟餘圓成為一乘實體，是故惟說一乘。前
X33n0631_p0528c20║文所謂惟此一事實，餘二則非真者，益見之矣。△
X33n0631_p0528c21║四、防惟一宜應速說難（難云：既惟為一乘，宜應速說。諸佛皆久默斯要，抑又
X33n0631_p0528c22║何也？故此防云。）
X33n0631_p0528c23║是法住法位，世間相常住，於道場知已，導師方便說。
X33n0631_p0528c24║言是一乘之法，即住諸法位中。既住諸法位中，則
X33n0631_p0529a01║世間相無非真實，故云常住。世間相尚即常住，何
X33n0631_p0529a02║況如來隨宜所說，豈不即是真實？是知諸佛非真，
X33n0631_p0529a03║久默斯要。葢以道場知已為導師，故引導眾生方
X33n0631_p0529a04║便說一乘耳。若仍有未明，試更釋之。是法即一乘
X33n0631_p0529a05║實相，住猶在也。法位即諸法自體，諸法自體彼此
X33n0631_p0529a06║各不相到，故名為位。世間相仍指諸法自體，為世
X33n0631_p0529a07║間安立之相故。常住仍指一乘實相，一乘實相求
X33n0631_p0529a08║於去來生死了不可得故。此中首句明實法即在
X33n0631_p0529a09║諸法，理即事也。次句謂諸法當體實法，事即理也。
X33n0631_p0529a10║了此者，自不以久默斯要為難焉。於道下，其義易
X33n0631_p0529a11║明。頌未來佛同竟。△三、頌現在佛同二：一、正頌長
X33n0631_p0529a12║行，二、補頌防問。初。
X33n0631_p0529a13║天人所供養現在十方佛（至）其實為佛乘。
X33n0631_p0529a14║初頌總標。如來智斷具足，堪為人天福田，故曰天
X33n0631_p0529a15║人供養。初說三乘令息化城，後說一乘令入寶所，
X33n0631_p0529a16║故曰安隱眾生。亦說是法長行，所謂多所饒益安
X33n0631_p0529a17║樂眾生是也。知第下。頌別明。第一義諦不可言宣，
X33n0631_p0529a18║故云寂滅。佛知此已隨眾生說，故云以方便力。此
X33n0631_p0529a19║從實施權也。後二句會權歸實，可知。△二、補頌防
X33n0631_p0529a20║問。（恐有問云：後說一乘，令得無上菩提，誠為安隱。至若人天分段未脫，三乘變易方熾，何得俱以
X33n0631_p0529a21║安隱稱之？故此防云。）
X33n0631_p0529a22║知眾生諸行深心之所念（至）隨應方便說。
X33n0631_p0529a23║言如來知機差別及根利鈍，隨其所應方便演說，
X33n0631_p0529a24║令人天不墜惡趣，三乘暫入化城，正隨分以安隱
X33n0631_p0529b01║也。若釋其義者，知之一字總通下文，行即三乘所
X33n0631_p0529b02║修諸行，既修此行必念茲在茲銘心不忘，故云深
X33n0631_p0529b03║心所念，此約三乘機性言之，前云眾生心所念，種
X33n0631_p0529b04║種所行道是也。過去習業不同，現在欲性各異，進
X33n0631_p0529b05║力勝者求生天道，進力劣者樂著人間，此約人天
X33n0631_p0529b06║機性言之，前云若干諸欲性，先世善惡業是也。諸
X33n0631_p0529b07║根利鈍者，三乘人天次第較之，前利後鈍可知。佛
X33n0631_p0529b08║知此已，為欲各得安隱，故以種種因緣等方便演
X33n0631_p0529b09║說，若不然者，則人天終淪惡趣，三乘不保權果，豈
X33n0631_p0529b10║安隱哉？頌詳解諸佛權實竟。△二、頌詳解自證權
X33n0631_p0529b11║實，分二：一、正頌長行，二、補頌廣演。初。
X33n0631_p0529b12║今我亦如是，安隱眾生故（至）皆令得歡喜。
X33n0631_p0529b13║初超頌會權歸實。我以下追頌，從實施權可知。△
X33n0631_p0529b14║二、補頌廣演二：一、眾生機感，二、如來化應。初。
X33n0631_p0529b15║舍利弗當知，我以佛眼觀（至）而起大悲心。
X33n0631_p0529b16║初明所感之佛，欲詳出世因緣，故重呼身子，教以
X33n0631_p0529b17║當知我揀餘佛，亦順世假立，非執有也。佛眼觀者，
X33n0631_p0529b18║大成云：分別根機，應用法眼。以佛眼圓通，舉勝該
X33n0631_p0529b19║劣故。又四眼入佛，皆名佛眼故。見六下。明能感之
X33n0631_p0529b20║眾。六道眾生不修勝因，既乏功德莊嚴，故貧而無
X33n0631_p0529b21║福；又缺佛法資助，故窮而無慧。無福無慧，輪迴莫
X33n0631_p0529b22║出，故趣入生死。生死稱險道者，正量論云：以功名
X33n0631_p0529b23║觀之，朝事廟堂，暮謫海嶺；以身命觀之，昨處華堂，
X33n0631_p0529b24║今歸黃壤；以升沉觀之，正生人天，復墜惡道。豈非
X33n0631_p0529c01║險乎？相續者，既入生死，則輪轉不息。楞嚴云：生死
X33n0631_p0529c02║死生，生生死死，如旋火輪，未有休息是也。由生死
X33n0631_p0529c03║無休息，故老病逼迫、愛怨別會等無由解脫，故云
X33n0631_p0529c04║苦不斷也。深著五欲等，正明苦不斷義。言六道眾
X33n0631_p0529c05║生所以苦不斷者，葢以深著五欲以為其本耳。如
X33n0631_p0529c06║𤛆牛者，極顯著欲之害。此牛乃西南夷獸名，性愛
X33n0631_p0529c07║其尾，臥則以首就尾。由以首就尾，而目為尾障，故
X33n0631_p0529c08║云貪愛自蔽。由自蔽故，而如盲如瞑（目無瞳人曰盲，目無光明
X33n0631_p0529c09║曰瞑），雖伺而殺之，亦無所見也。取此為喻者，言著欲
X33n0631_p0529c10║眾生，以心就欲，智為欲蔽，故如醉如癡，傷法身，害
X33n0631_p0529c11║慧命，亦所不覺，如彼𤛆牛，無以異故。佛如導師，能
X33n0631_p0529c12║引迷途，故稱大勢。法如正路，能離險道，故稱斷苦。
X33n0631_p0529c13║眾生著欲自蔽，故不求也。不求佛則易惑邪師，不
X33n0631_p0529c14║求法則易陷邪道，由此墮於邪見稠林，堅受不捨，
X33n0631_p0529c15║大勢難拔，故云深入。由深入邪見故，或拔髮熏鼻，
X33n0631_p0529c16║或塗灰裸形等，妄修無益苦行，欲脫眾苦，是為以
X33n0631_p0529c17║苦捨苦，由此所以苦不斷也。準古德於此，以五濁
X33n0631_p0529c18║配釋，今雖竊比，而大同小異。如六道眾生，即眾生
X33n0631_p0529c19║濁。生死相續，即命濁，前云世世常增長是也。深著
X33n0631_p0529c20║五欲，即煩惱濁，以貪欲為煩惱之本故。深入邪見，
X33n0631_p0529c21║即見濁。總論四濁積聚，即劫濁。與前次第不同者，
X33n0631_p0529c22║以五濁生起，勢如鈎鎻，互相為因，前後無定相故。
X33n0631_p0529c23║末二句結成感義。正以眾生五濁展轉，輪迴不息，
X33n0631_p0529c24║由此如來出真兆聖，涉俗益物，故曰為是眾生起
X33n0631_p0530a01║大悲心。眾生機感竟。△二、如來化應二：一、從實施
X33n0631_p0530a02║權，二、會權歸實。初二：一、從實不得，二、隱實施權。初
X33n0631_p0530a03║三：一、三七思惟，二、諸天請法，三、作念無計。初
X33n0631_p0530a04║我始坐道場觀樹亦經行（至）云何而可度。
X33n0631_p0530a05║初總標思惟，約此番為化之初，說名為始。坐通能
X33n0631_p0530a06║所，能坐即佛，所坐即道場也。場謂界地，此地在摩
X33n0631_p0530a07║竭陀國，去泥連河不遠，以如來坐此成道，故名道
X33n0631_p0530a08║場。觀樹者仰面尋思，經行者俯首循環，此思惟之
X33n0631_p0530a09║相也。三七日中思惟是事者，準因果經云：初七思
X33n0631_p0530a10║惟我法妙無能受者，二七思惟上中下根，三七思
X33n0631_p0530a11║惟誰應先聞法。今且寄言總標，故云如是。我所下。
X33n0631_p0530a12║別明其事。所得智慧且就實智而言，甚深無量二
X33n0631_p0530a13║乘莫及，故云微妙第一。諸根即信等五根，信等劣
X33n0631_p0530a14║弱遇大便乖，故云鈍也。著樂者，貪著世樂，貪著世
X33n0631_p0530a15║樂為癡愛盲其慧眼，由此上中二根俱叵得矣。上
X33n0631_p0530a16║中叵得惟餘下流，故曰如斯等類云何可度。若以
X33n0631_p0530a17║此文別配三七者，首二句義當初七，思惟我法妙
X33n0631_p0530a18║無能受者；次二句義當二七，思惟上中下根；末二
X33n0631_p0530a19║句義當三七，思惟誰應先聞法。言云何可度者，正
X33n0631_p0530a20║思惟先度人也。（問：三七日中義當華嚴之時，今但云思惟，豈未說華嚴教耶？答：正思
X33n0631_p0530a21║惟時即正說華嚴時，天台所謂雙垂兩相二始同時者以此。）△二、諸天請法。
X33n0631_p0530a22║爾時諸梵王及諸天帝釋（至）請我轉法輪。
X33n0631_p0530a23║初、標例諸天。恭敬下。具儀啟請。此與大通成佛時
X33n0631_p0530a24║諸天請法事同。但此處眾多欲天，彼中儀多供養，
X33n0631_p0530b01║其實彼此皆具，出沒各不同也。△三、作念無計。
X33n0631_p0530b02║我即自思惟若但讚佛乘（至）疾入於涅槃。
X33n0631_p0530b03║自思惟者，欲酧諸天之請，轉思度生之事也。準前
X33n0631_p0530b04║三七日中，惟是思惟。今云若但讚佛乘，似乎從前
X33n0631_p0530b05║已讚。益信正思惟時，即正說華嚴時耳。眾生沒在
X33n0631_p0530b06║苦者，五濁八苦，如海無涯，沒溺其中，不能自出。故
X33n0631_p0530b07║出苦尚不可得，豈信成佛？故云不信是法。不信是
X33n0631_p0530b08║法故，反謗佛說，是為破法。破法因緣，必墮三途。是
X33n0631_p0530b09║以不信之故，墜於三惡道也。如是則說法有損，不
X33n0631_p0530b10║如不說；住世無益，不如不住。故云寧不說法，疾入
X33n0631_p0530b11║涅槃。此亦如來假言傷感，如仲尼浮海之歎無異。
X33n0631_p0530b12║從實不得竟。△二、隱實施權三：一、尋念方便，二、諸
X33n0631_p0530b13║佛慰喻，三、正施權乘。初。
X33n0631_p0530b14║尋念過去佛，所行方便力，我今所得道，亦應說三乘。
X33n0631_p0530b15║出世本為度生，無機寧忍遽棄？欲效先佛循序方
X33n0631_p0530b16║便，故尋念也。既尋念已，理應憲章，故云我今所得
X33n0631_p0530b17║亦應說三。△二、諸佛慰喻。
X33n0631_p0530b18║作是思惟時，十方佛皆現（至）但為教菩薩。
X33n0631_p0530b19║初、稱讚慰喻。思惟，即尋念也。尋念過去而十方佛
X33n0631_p0530b20║現者，顯佛佛道同故。慰，安慰。喻，順喻。謂諸佛恐其
X33n0631_p0530b21║捨權，以梵音聲安慰而順喻之。此係如來自述，故
X33n0631_p0530b22║云我也。如來能法先覺，能順機宜，故諸佛稱以善
X33n0631_p0530b23║哉。釋迦文者，按諡法，道德博聞曰文，慈惠愛民曰
X33n0631_p0530b24║文。釋迦有自利利他之德，可當此稱。又稱以第一
X33n0631_p0530c01║導師者，以如來自證無上，善接羣機，於諸導師之
X33n0631_p0530c02║中最為第一，故得是無上等。正明如來自證無上，
X33n0631_p0530c03║善按羣機，釋上第一導師義也。我等下。作證慰喻。
X33n0631_p0530c04║言不惟汝得無上，我亦皆得最妙第一之法。不惟
X33n0631_p0530c05║汝用方便，我亦為諸眾類分別演說三乘。但我說
X33n0631_p0530c06║三乘，原為少智樂小不信作佛，故以方便分別說
X33n0631_p0530c07║諸權果。要知雖復說三，但教菩薩。汝後若能如我
X33n0631_p0530c08║所行者，則方便亦何傷於真實？且莫作寧不說法
X33n0631_p0530c09║疾入涅槃想也。△三、正施權乘三：一、申屈轉念，二、
X33n0631_p0530c10║先度五人，三、總結防問。初。
X33n0631_p0530c11║舍利弗當知！我聞聖師子（至）我亦隨順行。
X33n0631_p0530c12║欲敘昔態，故重呼其名，教以當知。聖師子，即指十
X33n0631_p0530c13║方諸佛。音，即諸佛慰喻之音。迦陵仙梵，超出一切，
X33n0631_p0530c14║故稱深淨微妙。南無諸佛，宜作慨聲讀之。意謂若
X33n0631_p0530c15║不施權，則違諸佛慰喻。若施權乘，又違出世本懷。
X33n0631_p0530c16║當此無可奈何之際，故稱南無諸佛。略以申其委
X33n0631_p0530c17║曲難言之意。既申屈己，轉念隨順諸佛。故云復作
X33n0631_p0530c18║是念，言我出濁世者，自知時不可謬。且有諸佛慰
X33n0631_p0530c19║喻，所說諄諄，情難違拒，理宜遵從。故云如諸佛說，
X33n0631_p0530c20║我亦隨行。總顯從實施權，非得已也。△二先度五
X33n0631_p0530c21║人
X33n0631_p0530c22║思惟是事已，即趣波羅奈（至）為五比丘說。
X33n0631_p0530c23║思惟是事已者，施權意決。即趣波羅奈者，屈身就
X33n0631_p0530c24║機，以有五比丘等在彼屬境鹿野苑中故。波羅柰
X33n0631_p0531a01║在中印土境，義翻江繞城。婆沙云：中印土境有河
X33n0631_p0531a02║名波羅奈，去其不遠造立王城。即依河為名也。諸
X33n0631_p0531a03║法寂滅不可言宣者，言如來趣波羅奈本為說法，
X33n0631_p0531a04║其奈諸法本自寂滅，離於言說等相，不可以言語
X33n0631_p0531a05║而宣說之。設於此不有方便，必將同如匏瓜繫而
X33n0631_p0531a06║不食矣。佛不如是，故能以方便力為五比丘說也。
X33n0631_p0531a07║五比丘者：一、陳如，二、十力迦葉，為母族二人；三、阿
X33n0631_p0531a08║濕波，四、波提，五、摩訶男俱利，為父族三人。佛初入
X33n0631_p0531a09║山時，父王勅彼伴修，後不耐苦行，自奔鹿苑各修
X33n0631_p0531a10║異道。佛於成道三七日後，欲度阿藍、迦藍、鬱頭藍
X33n0631_p0531a11║弗不得，因念五人宜先得度，故往度之。所謂悲二
X33n0631_p0531a12║仙而不遇雷音，喜五人而堪從法化是也。△三、總
X33n0631_p0531a13║結防問。
X33n0631_p0531a14║是名轉法輪便有涅槃音（至）我常如是說。
X33n0631_p0531a15║初總結機教。法指四諦，以能摧滅見思，運至涅槃，
X33n0631_p0531a16║故名為輪。佛以此法轉入機心，故名轉也。是名者，
X33n0631_p0531a17║謂實際理地，本無法輪可轉。言轉輪者，亦惟是其
X33n0631_p0531a18║名耳。涅槃音能，被教也。阿羅漢，所被機也。便有者，
X33n0631_p0531a19║涅槃非真，羅漢假名。言羅漢言涅槃者，亦惟方便
X33n0631_p0531a20║有耳。又是名便有，皆承上結歸之詞。謂如來自鹿
X33n0631_p0531a21║苑一唱，是即名為轉輪。從此便有涅槃之教，及羅
X33n0631_p0531a22║漢之機也。既有涅槃之教，及羅漢之機，是於佛寶
X33n0631_p0531a23║之外，更添法寶僧寶差別名目。此三寶之所由始
X33n0631_p0531a24║也。從久下。預防問難。（恐有難云：方便之法，亦有漸次。何故初轉法輪，便有涅槃
X33n0631_p0531b01║音耶？故以上二句防之。）言佛從久遠劫來，即為彼等讚示涅
X33n0631_p0531b02║槃之法，權因久成。故今初轉法輪，即為演說涅槃
X33n0631_p0531b03║音也。（恐又難云：無學之位，亦非驟及。何故初轉法輪，便有羅漢名耶？故以下二句防之。）言
X33n0631_p0531b04║彼等於分段生死之苦，業已永盡。我於多劫已來，
X33n0631_p0531b05║常以如是之言，稱說於彼。故今初轉法輪，即許成
X33n0631_p0531b06║就羅漢名也。（問：轉照三會，此科義當初轉、中轉、後轉，何不具耶？答：文雖不具，義必有之。
X33n0631_p0531b07║凖下文既稱佛子，則中經、方等、般若可知。）從實施權竟。△二、會權歸實
X33n0631_p0531b08║三：一、機熟時至，二、等賜一乘，三、聞法獲益初。
X33n0631_p0531b09║舍利弗當知，我見佛子等（至）今正是其時。
X33n0631_p0531b10║初根機已熟，權不終權，恐身子未契此旨，故勅以
X33n0631_p0531b11║當知。既經方等般若根機已熟，故以佛子稱之，將
X33n0631_p0531b12║以大法饒益，故云見也。志求佛道句，即成就大志
X33n0631_p0531b13║自鄙先心之義。無量句，通指三根，如前云求佛諸
X33n0631_p0531b14║菩薩，大數有八萬，乃至云我等千二百，及餘求佛
X33n0631_p0531b15║者是也。咸以二句，正明志求，如前云佛口所生子，
X33n0631_p0531b16║合掌瞻仰待，乃至云皆一心合掌，欲聽受佛語是
X33n0631_p0531b17║也。曾從二句，極顯根熟，如前云曾見諸佛，諸根猛
X33n0631_p0531b18║利，乃至云佛已曾世世教化如是等是也。又上云
X33n0631_p0531b19║從久遠劫來，讚示涅槃法，則諸佛即是釋迦，但約
X33n0631_p0531b20║多劫以至今生，故名為諸。言佛自多劫以至今生，
X33n0631_p0531b21║憐其退大向小，常以權宗接引，故云聞方便說。我
X33n0631_p0531b22║即下時節已至即作是念者。既令保證權果，還憶
X33n0631_p0531b23║出世本懷也。出世本懷惟為一事，故曰如來所以
X33n0631_p0531b24║出，為說佛慧故。是時者，對非時言，如阿含得少為
X33n0631_p0531c01║足非時也，方等猶在門外非時也，般若無希一飡
X33n0631_p0531c02║非時也。今乃復經少時漸以通泰，故云是時。機熟
X33n0631_p0531c03║時至竟。△二、等賜一乘二：一、預防問難，二、正明等
X33n0631_p0531c04║賜。初（難云：既是其時，即當速說。必待三請後說，復何意耶？故此防云。）
X33n0631_p0531c05║舍利弗當知，鈍根小智人，著相憍慢者，不能信是法。
X33n0631_p0531c06║教以當知者，恐其有疑故。鈍根小智指實行聲聞，
X33n0631_p0531c07║著相指下劣凡夫，憍慢指實行上慢。然鈍根則固
X33n0631_p0531c08║蔽權宗，小智則不樂大法，著相則滯窒有漏，憍慢
X33n0631_p0531c09║則妨礙進聞，故於是法皆不能信，所以必待三請
X33n0631_p0531c10║而後說也。△三、正明等賜
X33n0631_p0531c11║今我喜無畏，於諸菩薩中，正直捨方便，但說無上道。
X33n0631_p0531c12║自五千退席斥過結勸以來，去者去，悔者悔，並無
X33n0631_p0531c13║如向所說鈍根小智等流，故云喜無畏也。菩薩者，
X33n0631_p0531c14║根利智大，解脫虗心，於是眾中不須偏用權巧，不
X33n0631_p0531c15║用曲順機宜，故云正直捨方便，但說無上道也。等
X33n0631_p0531c16║賜一乘竟。△三、聞法獲益。
X33n0631_p0531c17║菩薩聞是法，疑網皆已除（至）悉亦當作佛。
X33n0631_p0531c18║初二句正許上根斷疑。菩薩暗指身子等一類上
X33n0631_p0531c19║根之機。疑有二種：一近疑，謂初聞歎智不知何因
X33n0631_p0531c20║何緣；二遠疑，謂昔見授記不知為失不失。二疑交
X33n0631_p0531c21║攻不能自釋，故云疑網。今聞是法遠近俱斷，故云
X33n0631_p0531c22║皆除。下二句，懸示中下成佛。羅漢總指中下之機，
X33n0631_p0531c23║言菩薩疑網已除，自當成佛。若中下之機，如千二
X33n0631_p0531c24║百羅漢之流，雖未即得除疑，佛有方便，究竟與記，
X33n0631_p0532a01║悉亦當作佛也。頌詳解自證權實竟。△三、頌總結
X33n0631_p0532a02║以顯道同（義頌）。
X33n0631_p0532a03║如三世諸佛說法之儀式（至）說無分別法。
X33n0631_p0532a04║上二句結諸佛權實。儀式，猶軌則也。言從實施權，
X33n0631_p0532a05║會權歸實，為三世不易之軌則故。下二句，結自證。
X33n0631_p0532a06║權實亦如是者，謂倣彼諸佛儀式也。既倣彼諸佛
X33n0631_p0532a07║儀式，則雖說權乘會歸惟為一事，故云無分別法
X33n0631_p0532a08║也。頌正為分解竟。△三、頌讚法勸信（追頌）二：一、正頌
X33n0631_p0532a09║長行，二、補頌防難。初二：一、頌讚法舉喻，二、頌勸信
X33n0631_p0532a10║無虗。初（追頌中廣頌）。
X33n0631_p0532a11║諸佛興出世，懸遠值遇難（至）時時乃一出。
X33n0631_p0532a12║準化城品云：一百八十劫，空過無有佛。又云：於昔
X33n0631_p0532a13║無量劫，空過無有佛等。足證懸遠義也。妙嚴品云：
X33n0631_p0532a14║佛難得值，如優曇華。又如一眼之龜，值浮木孔。又
X33n0631_p0532a15║古偈云：佛在世時我沉淪，我得人身佛滅度等。足
X33n0631_p0532a16║證值難義也。正使，猶縱令也。縱令有佛出世，而又
X33n0631_p0532a17║久默斯要，不務速說，故云說是復難聞，謂但領其
X33n0631_p0532a18║文。無量無數劫猶難者，如此方自迦葉至釋迦，相
X33n0631_p0532a19║去非少時矣。及開演此經，尚有五千退席等，已可
X33n0631_p0532a20║見也。聽與聞同，能字有揀別義，葢必兼解其義，乃
X33n0631_p0532a21║為能聽也。斯人亦復難者，如舍利智稱第一佛，尚
X33n0631_p0532a22║謂其以信得入，未便深許，餘可知矣。譬如優曇者，
X33n0631_p0532a23║借喻顯人。一切愛樂者，喻斯人眾所敬仰。天人希
X33n0631_p0532a24║有者，喻斯人世不多得。時時一出者，喻斯人時不
X33n0631_p0532b01║多見。又此雖借喻顯人，實即因人顯法，與長行法
X33n0631_p0532b02║如優曇，似異實同。△二、頌勸信無虗（義頌）。
X33n0631_p0532b03║聞法歡喜讚，乃至發一言（至）諸佛之秘要。
X33n0631_p0532b04║初極顯信難。聞法歡喜者，自信作佛故。喜而復讚
X33n0631_p0532b05║者，冀他聽聞故。乃至一言讚歎便為供養三世佛
X33n0631_p0532b06║者，以展轉傳聞能令諸佛法身不斷慧命常存故。
X33n0631_p0532b07║是人甚希有者，以此法人多怨嫉歡喜者希，且又
X33n0631_p0532b08║發言稱讚故云甚也。過於優曇者，言上來聞聽但
X33n0631_p0532b09║屬自利已如優曇，此稱讚更兼利他故云過也。又
X33n0631_p0532b10║過於優曇雖顯能讚人難，而彼人之所以發言稱
X33n0631_p0532b11║讚者，由於歡喜自信，正極顯自信之為難耳。汝等
X33n0631_p0532b12║句直言勸信，由自信者難，故直以勿疑勸之。我為
X33n0631_p0532b13║下，曲顯不虗。我為法王者，顯能說不虗。以若有虗
X33n0631_p0532b14║妄，則愧稱法王矣。普告大眾者，顯所說不虗。以若
X33n0631_p0532b15║有虗妄，則難以普告矣。但以一乘等者，正明所說
X33n0631_p0532b16║之事。此約自所說，以曲顯不虗義也。汝等舍利弗，
X33n0631_p0532b17║呼大眾及當機也。聲聞及菩薩，教中下并上根也。
X33n0631_p0532b18║恐其不能諦信，故勅以當知是妙法。即指今之所
X33n0631_p0532b19║說，非同權言易出，故云諸佛秘要。既諸佛秘為心
X33n0631_p0532b20║要，自非妄言。此約諸佛所秘，以曲顯不虗義也。由
X33n0631_p0532b21║此觀之，則所說皆無虗妄，有言盡是真實。此而不
X33n0631_p0532b22║信，則無法可信耳。正頌長行竟。△二、補頌防難二：
X33n0631_p0532b23║一、防諸佛何故同秘難，二、防如來何故普告難。初
X33n0631_p0532b24║（難云：今佛普告，應是大公無私之理。諸佛秘為心要，何所為耶？故此防云。）
X33n0631_p0532c01║以五濁惡世但樂著諸欲（至）破法墮惡道。
X33n0631_p0532c02║言過現諸佛因出濁世，當來諸佛或值惡人，秘是
X33n0631_p0532c03║法為心要，非得已也。若詳釋者，五濁眾生五根粘
X33n0631_p0532c04║滯五塵，如蠅就穢，故云但著諸欲。如是眾生惟知
X33n0631_p0532c05║有漏因果，無出世心，故云不求佛道。當來，指未來
X33n0631_p0532c06║佛時。未來眾生剛強難化，故稱惡人。既稱惡人，豈
X33n0631_p0532c07║能信受大法？故雖聞說一乘，亦迷惑不信受也。以
X33n0631_p0532c08║不信受故，當起破法罪業因緣，必墮惡道無疑。由
X33n0631_p0532c09║此觀之，則諸佛秘為心要者，亦緣不得其人。若果
X33n0631_p0532c10║是其人，則密在汝邊，諸佛豈私己哉？△二、防如來
X33n0631_p0532c11║何故普告難（難云：諸佛同秘，應是教外別傳之宗。今日普告大眾，又何所為耶？故此防
X33n0631_p0532c12║云。）
X33n0631_p0532c13║有慚愧清淨，志求佛道者，當為如是等，廣讚一乘道。
X33n0631_p0532c14║言今日如來普告大眾者，皆以時至機熟，有諸知
X33n0631_p0532c15║慚識愧清淨求道之人，理當為彼廣讚一乘。若不
X33n0631_p0532c16║然者，諸佛豈妄授哉？若詳釋者，慚謂自慚，謂自慚
X33n0631_p0532c17║同入法性獨滯小乘故。愧謂愧人，謂愧人議為焦
X33n0631_p0532c18║芽呵為敗種故。清淨者諸念不雜，求道者一心向
X33n0631_p0532c19║上，如是等人真為道器，故當為彼廣讚一乘，所謂
X33n0631_p0532c20║機感盈前不得不說是也。頌讚法勸信竟。△四、頌
X33n0631_p0532c21║斥過結勸（約義略頌）。
X33n0631_p0532c22║舍利弗當知，諸佛法如是（至）自知當作佛。
X33n0631_p0532c23║初合頌兩番斥過。欲斥有過之重，故重呼當機以
X33n0631_p0532c24║告之。惟為一乘，前已備聞，故直教以當知諸佛法
X33n0631_p0533a01║如是也。法既如是，則從前所用萬億方便，皆隨順
X33n0631_p0533a02║機宜而說，非究竟矣。不習學者，謂不曾習學方便
X33n0631_p0533a03║之法。如長行所謂非佛弟子，乃至是增上慢人等。
X33n0631_p0533a04║言此眾既不曾習學，又焉能曉了是諸佛隨宜說
X33n0631_p0533a05║乎？故直斥以不能曉了此也。準長行乃指過斥人，
X33n0631_p0533a06║故以不聞不知不復志求者，為非佛弟子，非阿羅
X33n0631_p0533a07║漢，非辟支佛，是增上慢。而此中乃指人斥過，故以
X33n0631_p0533a08║不習學者，為不能曉了是佛隨宜所說。特文偈變
X33n0631_p0533a09║換之異，而義無殊也。汝等下。義頌結勸信受。言上
X33n0631_p0533a10║來不能曉了者，固不必論矣。今汝等既已了知諸
X33n0631_p0533a11║佛世尊為世間之師，隨宜所說，皆方便之事，相應
X33n0631_p0533a12║於此一乘深法，無復諸疑惑矣。無復者，猶言無得
X33n0631_p0533a13║更犯之義。心生大歡喜，自知當作佛者。既誡以勿
X33n0631_p0533a14║疑，又勸以歡喜自信。所以然者，以諸佛出世，懸遠
X33n0631_p0533a15║值難，今已值矣。正使出世，說是法難，今已說矣。無
X33n0631_p0533a16║量數劫，聞是法難，今已聞矣。聞而能聽，斯人復難，
X33n0631_p0533a17║今已能矣。惟少直下承當，歡喜自信，故作如是結
X33n0631_p0533a18║勸。準後身子領解文云：我心大歡喜，疑悔永已盡，
X33n0631_p0533a19║安住實智中，我定當作佛。正應乎此。（問：自許說誡聽以來，數數
X33n0631_p0533a20║勸信，即屬佛意，亦覺重疊。而疏中處處設難，既出私測，寧逃穿鑿？或亦別有所說，以解重疊及穿鑿之議
X33n0631_p0533a21║乎？答：權執難破，真信難生。真信難生，故旋信旋疑，故致如來數數勸信。權執難破，故旋破旋起，故致如來
X33n0631_p0533a22║處處防難。然則數數勸信者，固如來之婆心。處處設難者，亦註家之點眼。語切不厭重疊，義正豈是穿鑿
X33n0631_p0533a23║哉？）如來說法竟。
X33n0631_p0533a24║
X33n0631_p0533b01║法華指掌疏卷一之下
X33n0631_p0533b02║
X33n0631_p0533b03║音釋
X33n0631_p0533b04║諉（女恚切，音[拱-八+內]累及也。）斃（毘祭切，音敝。𮛾也，前覆也。）擎（渠京切，音檠。架也。）薩婆若
X33n0631_p0533b05║（此云一切智，是諸佛一心三智究竟極果之總名。）畫一（伏𦏁畫一，陽奇之數，無二無別也。）
X33n0631_p0533b06║蝸牛（陵螺也。上古華切，音瓜。）騖（亡遇切，音務。馳騖也。）靳（居㨷切，音近靳，制其行也。）綦
X33n0631_p0533b07║（渠之切，音其。綺綵也，極也。）蔡邕（人名。下於容切，音雍。）驟（鉏救切，音縐。速疾也。）窒（陟栗切，音
X33n0631_p0533b08║挃。塞也。）