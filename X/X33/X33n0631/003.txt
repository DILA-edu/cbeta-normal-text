X33n0631_p0575c17║
X33n0631_p0575c18║
X33n0631_p0575c19║法華指掌疏卷第三
X33n0631_p0575c20║
X33n0631_p0575c21║賢宗後學　通理　述
X33n0631_p0575c22║嗣法門人　明遠　較字
X33n0631_p0575c23║△二、如來印啟（品題云：）。
X33n0631_p0575c24║妙法蓮華經藥草喻品第五
X33n0631_p0576a01║喻以藥草受稱，品以譬喻彰名，故名藥草喻品。文
X33n0631_p0576a02║中具有法喻，品題獨以喻名者，法義難明，取喻易
X33n0631_p0576a03║曉也。若釋其義者，草為百卉之總，藥取療病之功。
X33n0631_p0576a04║又凡草俱可療病，今約功能殊勝者而言，以功能
X33n0631_p0576a05║微劣者不得名藥故也。準後偈，藥草有三：一、小草，
X33n0631_p0576a06║喻人天之機，人天能療十惡并三塗苦，故喻以小
X33n0631_p0576a07║草；二、中草，喻小教二乘，二乘能療見思并分段苦，
X33n0631_p0576a08║故喻以中草；三、上草，喻始教菩薩，始教菩薩能療
X33n0631_p0576a09║隨分無明及隨分變易，故喻以上草。喻中更有小
X33n0631_p0576a10║樹、大樹，喻終、頓、圓三教菩薩，臨文再辯。今品題獨
X33n0631_p0576a11║標藥草者，以人天小始，教屬權乘，此經會權歸實，
X33n0631_p0576a12║示偏重也。然如來於四子信解之後，即說藥草喻
X33n0631_p0576a13║品者，亦具五義：一、為印其所說不謬，如文云善哉！
X33n0631_p0576a14║善哉！迦葉！善說如來真實功德是也；二、為啟其所
X33n0631_p0576a15║說不及，如文云如來復有無量無邊阿僧祇功德，
X33n0631_p0576a16║汝等若於無量億劫說不能盡是也；三、為示以一
X33n0631_p0576a17║音無異，如文云密雲彌布，徧覆三千大千世界，一
X33n0631_p0576a18║時等澍，其澤普洽是也；四、為示以羣機自殊，如文
X33n0631_p0576a19║云小根、小莖、小枝、小葉，乃至諸樹大小，隨上中下，
X33n0631_p0576a20║各有所受是也；五、為示以欲與授記，如偈云汝等
X33n0631_p0576a21║所行，是菩薩道，漸漸修學，悉當成佛是也。總言教
X33n0631_p0576a22║唱機隨，機拍教應。四子信解，既知三時次第；如來
X33n0631_p0576a23║印啟，更顯一音圓融。師資酬酢，攝法盡矣。所謂打
X33n0631_p0576a24║鼓弄琵琶，相逢兩會家也。△（經方分二）一、長行，二、偈頌。
X33n0631_p0576b01║初三：一、印說標蘊，二、正與開啟，三、結歎慰諭。初。
X33n0631_p0576b02║爾時，世尊告摩訶迦葉（至）無量億劫說不能盡。
X33n0631_p0576b03║初歎善印。說告迦葉及諸子者，以領解既同，印則
X33n0631_p0576b04║同印故也。敘權敘實二俱盡善，故重言善哉以讚
X33n0631_p0576b05║美之。獨呼迦葉者，年長臘高為眾首故，從實施權、
X33n0631_p0576b06║會權歸實，皆如來真實事功、真實德業，故稱功德。
X33n0631_p0576b07║敘教則從權向實曲盡佛心，敘機則從迷向悟委
X33n0631_p0576b08║悉元情，皆四子宏詞麗辯精思巧喻，故稱善說。五
X33n0631_p0576b09║會關節歷爾可明，一代教儀宛然不謬，故云誠如
X33n0631_p0576b10║所言。如來下，指德標蘊。如來復有無量無邊阿僧
X33n0631_p0576b11║祇功德者，言眾生無量，如來之功能德業亦無量；
X33n0631_p0576b12║眾生無邊，如來之功能德業亦無邊；眾生無央數，
X33n0631_p0576b13║如來之功能德業亦無央數。如是則如來功德不
X33n0631_p0576b14║惟窮子一喻說不能盡，縱經無量億劫極力演說
X33n0631_p0576b15║亦不能盡，所謂虗空可量風可繫，無能盡說佛功
X33n0631_p0576b16║德也。△二、正與開啟。（開，謂開其未及。啟，謂啟其餘蘊。言四子於信解品中所說
X33n0631_p0576b17║者，惟是齊已分領。上不及菩薩，下不及人天。且但知先權後實一代之次第，猶未達一音異解諸法之圓
X33n0631_p0576b18║融。今則一一開發啟露，必使深明佛德，見無餘蘊，乃可進授成佛之記矣。）分三：一、別立
X33n0631_p0576b19║宗旨，二、說喻發明，三、以法貼合。初（宗異前品，故云別立。）
X33n0631_p0576b20║迦葉當知，如來是諸法之王（至）示諸眾生一切智慧。
X33n0631_p0576b21║初、斷疑生信。如來意謂：我為法王，於法自在，放去
X33n0631_p0576b22║收來，圓融次第，隨意演說，無可不可。且若有所說，
X33n0631_p0576b23║皆為真實度生，並無虗妄。今欲進示圓音，別立宗
X33n0631_p0576b24║旨，幸勿疑為相違，起諸不信，是所厚望也。於一下，
X33n0631_p0576c01║正立宗旨。於一切法者，總指人天五教等法。如來
X33n0631_p0576c02║意謂：汝等但知如來為汝諸聲聞等說四諦法，其
X33n0631_p0576c03║實如來於一切人天五教等法，以實智及方便，一
X33n0631_p0576c04║切時中一音頓演。是汝等於無量億劫說不能盡
X33n0631_p0576c05║者，一也。又汝等但知如來為汝諸聲聞等會權歸
X33n0631_p0576c06║實，其實如來所說諸法，不待會歸，皆悉到於一切
X33n0631_p0576c07║智地。以一切諸法皆從智地演出，即諸法即智地
X33n0631_p0576c08║故。是汝等於無量億劫說不能盡者，二也。如來下，
X33n0631_p0576c09║預防問難。（問：一切諸法何能一時頓演？故以此防云。）如來觀知一切諸
X33n0631_p0576c10║法之所歸趣等。諸法歸趣者，如戒善歸趣人天，諦
X33n0631_p0576c11║緣歸趣二乘，六度歸趣菩薩之類。深心所行者，如
X33n0631_p0576c12║深心修習戒善，深心修習諦緣，深心修習六度之
X33n0631_p0576c13║類。於此一一了知，明見不謬，故云通達無礙。由此
X33n0631_p0576c14║故能於一切法以智方便而演說也。（又問：雖能頓演，何能皆到
X33n0631_p0576c15║智地？故此防云。）又於諸法究盡明了等。諸法者，仍指人天
X33n0631_p0576c16║五教等法，從本至末，徹底窮源，故云究盡明了。既
X33n0631_p0576c17║能究盡明了，則一切法無非真實。由此故能凡有
X33n0631_p0576c18║所說，皆悉到於一切智也。△二、說喻發明，分三：一、
X33n0631_p0576c19║喻同時頓演，二、喻隨機受益，三、喻教同機別。初。
X33n0631_p0576c20║迦葉！譬如三千大千世界（至）卉木叢林及諸藥草。
X33n0631_p0576c21║重呼其名者，令因喻而知法也。大千世界，準後合
X33n0631_p0576c22║文，應喻眾生世間，所謂天、人、阿修羅是也。若別喻
X33n0631_p0576c23║者，小千喻修羅，中千喻人，大千喻天，天、人、修羅合
X33n0631_p0576c24║為眾生世間。如三次言千，合為大千世界。不喻惡
X33n0631_p0577a01║道者，惡道業重，無可度之機故。山、川、谿、谷、土，喻眾
X33n0631_p0577a02║生世間所有五陰身也。若別喻者，山勢高聳，喻色
X33n0631_p0577a03║陰可見；川納眾流，喻受陰領納；谿㵎盤旋，喻想陰
X33n0631_p0577a04║曲屈；谷隙深邃，喻行陰幽微；土生萬物，喻識變諸
X33n0631_p0577a05║法。五陰皆依於心，如山、川、谿、谷、土皆依於地，故最
X33n0631_p0577a06║後以地為喻。卉者，草之都名；木者，樹之總稱。二俱
X33n0631_p0577a07║眾多，乃名叢林，此即總喻差別之機。差別之機起
X33n0631_p0577a08║於眾生陰心，如彼卉、木、叢林生於山、川、谿、谷、土、地，
X33n0631_p0577a09║故以所生喻之。及諸藥草者，別喻人、天及小始三
X33n0631_p0577a10║乘，義見品題。種類者，種子、倫類，喻眾生過去因種；
X33n0631_p0577a11║因種不一，故喻以若干。名色者，名目、色相，喻眾生
X33n0631_p0577a12║現在機宜；機宜不同，故喻以各異。密雲彌布者，謂
X33n0631_p0577a13║密雲徧布於天，喻佛以徧法界身應現於世；應現
X33n0631_p0577a14║於世普徧天、人、阿修羅眾，故喻以徧覆三千大千
X33n0631_p0577a15║世界。一時等澍者，謂於一時中等徧界以澍雨，喻
X33n0631_p0577a16║如來一時頓演無量法門；既一時頓演無量法門，
X33n0631_p0577a17║則有益皆含，無機不被，故以其澤普洽卉、木、叢林
X33n0631_p0577a18║及諸藥草喻之。△二、喻隨機受益二：一、喻未受令
X33n0631_p0577a19║受，二、喻受已令增。初。
X33n0631_p0577a20║小根小莖小枝小葉（至）隨上中下各有所受。
X33n0631_p0577a21║初六句承上藥草而言，言諸藥草中有小根小莖
X33n0631_p0577a22║小枝小葉者，喻諸人天之機，以彼信根戒莖定枝
X33n0631_p0577a23║慧葉四法俱小，後文所謂是小藥草是也。中根中
X33n0631_p0577a24║莖等準知。諸樹句例上藥草而言，言不惟諸藥草
X33n0631_p0577b01║中有差別不同，即諸樹亦有大小。小者蔭覆微劣，
X33n0631_p0577b02║喻終頓二教菩薩，以彼有遮有照蔭覆眾生猶有
X33n0631_p0577b03║分限，後文所謂是名小樹是也。大者蔭覆乃廣，喻
X33n0631_p0577b04║諸圓教菩薩，以彼遮照同時蔭覆眾生乃無分限，
X33n0631_p0577b05║後文所謂是名大樹是也。上中下者，約草樹次第
X33n0631_p0577b06║對論，如大樹名上、小樹名中、上草名下，或小樹名
X33n0631_p0577b07║上、上草名中、中草名下等，總言各依分量承受潤
X33n0631_p0577b08║澤，故云隨上中下各有所受，喻諸人天五教等機，
X33n0631_p0577b09║各依所具智分領受法益無過歉也。然此乃惟約
X33n0631_p0577b10║本具機性，向未受益今始受益者言之。△二、喻受
X33n0631_p0577b11║已令增。
X33n0631_p0577b12║一雲所雨，稱其種性，而得生長，華果敷實。
X33n0631_p0577b13║一雲所雨者，謂即此一雲所雨之水，喻一佛所說
X33n0631_p0577b14║之法。一佛所說之法，便能普應羣機，故喻云稱其
X33n0631_p0577b15║種性。種謂種子，喻眾生過去因種；性謂體性，喻眾
X33n0631_p0577b16║生現在機宜。過去因種，聞法而發生善根；現在機
X33n0631_p0577b17║宜，蒙益而增長道芽，故喻云而得生長。華果敷實，
X33n0631_p0577b18║應云華敷果實，喻眾生現世安隱，後生善處，乃至
X33n0631_p0577b19║任力所能，漸得入道。然此又兼約現在機宜，向已
X33n0631_p0577b20║受益，今復增長者言之，喻隨機受益竟。△三、喻教
X33n0631_p0577b21║同機別。
X33n0631_p0577b22║雖一地所生，一雨所潤，而諸草木各有差別。
X33n0631_p0577b23║人天五教等機起於自心，自心無二，故喻以一地
X33n0631_p0577b24║所生。人天五教等法本諸佛乘，佛乘非異，故喻以
X33n0631_p0577c01║一雨所潤。此約眾生本具正因既同，而如來出世
X33n0631_p0577c02║本懷亦同，顯法同也。而諸草木者，總喻人天五教
X33n0631_p0577c03║等機，人天五教等機智分不齊、獲益不等，故喻云
X33n0631_p0577c04║各有差別。古德云：春色無高下，華枝自短長。即此
X33n0631_p0577c05║義也。說喻發明竟。△三、以法貼合三：一、同時頓演，
X33n0631_p0577c06║二、隨機受益，三、教同機別。初（雖義同喻文，而為文較廣，曲分為三）：一、
X33n0631_p0577c07║現身垂慈，二、揚德詔眾，三、稱機說法。初
X33n0631_p0577c08║迦葉當知，如來亦復如是（至）徧覆三千大千國土。
X33n0631_p0577c09║呼名教以當知者，令依喻而詳法也。佛身應現於
X33n0631_p0577c10║世，如大雲起布於天，此即喻中密雲彌布之義。佛
X33n0631_p0577c11║以大慈音聲，普徧天人修羅，如雲體垂大雲蔭，徧
X33n0631_p0577c12║覆三千國土，此即喻中徧覆三千大千世界之義。
X33n0631_p0577c13║△二、揚德詔眾（佛未出世，邪教縱橫，雖出於世，人未知歸。故須稱揚己德，庶邪正判
X33n0631_p0577c14║然，而從違决矣）。
X33n0631_p0577c15║於大眾中而唱是言（至）皆應到此，為聽法故。
X33n0631_p0577c16║初稱揚德號，號以表德，稱揚者令因號而知德也。
X33n0631_p0577c17║未度下稱揚慈悲，未度苦惱者令度苦惱，未解集
X33n0631_p0577c18║縛者令解集縛，此約大悲拔苦言也。未安道品者
X33n0631_p0577c19║令安道品，未證涅槃者令證涅槃，此約大慈與樂
X33n0631_p0577c20║言也。今世下。稱揚知見。今世後世如實知之者。謂
X33n0631_p0577c21║今世所修何因，來世應得何果，如我所修所證實
X33n0631_p0577c22║因實果而觀，皆能知也。一切知見者。謂於一切法
X33n0631_p0577c23║既能了知其理，又能明見其事。如楞嚴云：恒沙界
X33n0631_p0577c24║外一滴之雨亦知頭數，現前種種松直棘曲鵠白
X33n0631_p0578a01║烏玄皆了元由是也。知道下。稱揚體用。道即佛道。
X33n0631_p0578a02║始而於無明心中了知不昧，是名為知。既而於無
X33n0631_p0578a03║明盡時開顯圓明，是名為開。此明體備於己也。今
X33n0631_p0578a04║而於成佛之後，演斯道以覺悟羣生，是名為說。此
X33n0631_p0578a05║明用徧於他也。汝等下。詔眾聽法。言如來既有如
X33n0631_p0578a06║是德號，如是慈悲，如是知見，如是體用，明知其為
X33n0631_p0578a07║可歸依處故，教以皆應到此。到不徒到故，示以為
X33n0631_p0578a08║聽法故。△三、稱機說法。
X33n0631_p0578a09║爾時無數千萬億種眾生（至）隨其所堪而為說法。
X33n0631_p0578a10║眾生，仍指天、人、修羅。天、人、修羅，根器不齊，微細分
X33n0631_p0578a11║之，故有千萬億種。來至者，聞詔而至。聽法者，聽佛
X33n0631_p0578a12║說法。應前皆應到，此為聽法故之詔。如來於時者，
X33n0631_p0578a13║顯應不失時。觀是眾生等，顯法不違機。言雖根有
X33n0631_p0578a14║利鈍，力有勤惰，而一音密闡，莫不高低普應，故云
X33n0631_p0578a15║隨其所堪而為說法。此即喻中一時等澍，其澤普
X33n0631_p0578a16║洽等義也。同時頓演竟。△二、隨機受益二：一、正以
X33n0631_p0578a17║法合，二、重提前喻。初二：一、未受令受，二、受已令增
X33n0631_p0578a18║初。
X33n0631_p0578a19║種種無量，皆令歡喜，快得善利。
X33n0631_p0578a20║種種無量者，約機宜差別而論，喻中所謂小根小
X33n0631_p0578a21║莖小枝小葉，乃至諸樹大小是也。皆令歡喜者，隨
X33n0631_p0578a22║分成益故喜，化功歸佛云令也。快得善利者，出成
X33n0631_p0578a23║歡喜所以，葢以隨分成益，自快其得大善利，故生
X33n0631_p0578a24║歡喜耳。喻中所謂隨上中下各有所受是也。△二、
X33n0631_p0578b01║受已令增。
X33n0631_p0578b02║是諸眾生聞是法已（至）任力所能漸得入道。
X33n0631_p0578b03║眾生聞法，依教修習，現在離苦得樂，故云現世安
X33n0631_p0578b04║隱，此華報也。善根內熏，隔陰不迷，轉身仍託善道，
X33n0631_p0578b05║故云後生善處。纔出頭時，便識正道，不為世情所
X33n0631_p0578b06║拘，故云以道受樂。自在無繫，常得近佛，蒙佛開導
X33n0631_p0578b07║提撕，故云亦得聞法。既聞法已，觸發宿靈，直下出
X33n0631_p0578b08║離生死，故云離諸障礙，此果報也。既離障礙，生生
X33n0631_p0578b09║世世，不離佛法，故云於諸法中，任其智力所能修
X33n0631_p0578b10║習，究竟成佛，故云漸得入道，此究竟報也。然此中
X33n0631_p0578b11║雖三報不同，皆屬聞法增進，約義合前，稱其種性，
X33n0631_p0578b12║而得生長華果敷實之喻，正以法合竟。△二、重提
X33n0631_p0578b13║前喻
X33n0631_p0578b14║如彼大雲雨於一切（至）具足蒙潤各得生長。
X33n0631_p0578b15║初三句提稱機說法喻，應在同時頓演科後，隨便
X33n0631_p0578b16║提之。於此如其三句，提前未受令受之喻，各得生
X33n0631_p0578b17║長，提前受已令增之喻，其義可知。隨機受益竟。△
X33n0631_p0578b18║三、教同機別（喻中不分法、合，文廣分二）：一、教同，二、機別。初。
X33n0631_p0578b19║如來說法一相一味（至）究竟至於一切種智。
X33n0631_p0578b20║一相者，眾生心相，一切眾生依此建立，如來說法
X33n0631_p0578b21║無非指示乎此，此合一地所生喻也。一味者，佛乘
X33n0631_p0578b22║乳味，一切諸法從此開演，如來說法無非顯發乎
X33n0631_p0578b23║此，此合一雨所潤喻也。所謂下，證釋一相一味之
X33n0631_p0578b24║義。解脫相者，不住凡夫，以凡夫著有，未解脫也。離
X33n0631_p0578c01║相者，不住二乘，以二乘趣空，未離無也。滅相者，不
X33n0631_p0578c02║住菩薩，以菩薩執中，未滅即與離也。既皆不住，則
X33n0631_p0578c03║靈心絕待，妙體孤朗，其為一相也明矣。依此修行，
X33n0631_p0578c04║或遠或近，皆當成佛，故云究竟至於一切種智，一
X33n0631_p0578c05║切種智即佛乘也。究竟至此，即是醍醐，醍醐本於
X33n0631_p0578c06║原乳，其為一味也明矣。△二機別。
X33n0631_p0578c07║其有眾生聞如來法（至）而不自知上中下性。
X33n0631_p0578c08║初正合前喻。其有眾生，仍指人天五教等機，合前
X33n0631_p0578c09║而諸草木之喻。聞如來法，聞慧也。若持讀誦者，不
X33n0631_p0578c10║專熟文，亦兼解義，思慧也。如說修行，修慧也。既能
X33n0631_p0578c11║從聞而思，從思而修，則功無唐捐，故有所得功德。
X33n0631_p0578c12║但其中淺深高下，不自覺知耳。由不自覺知，所以
X33n0631_p0578c13║深者自深，淺者自淺，高者自高，下者自下，正合前
X33n0631_p0578c14║文各有差別之喻。所以下，徵起反顯。惟有如來知
X33n0631_p0578c15║此眾生等者，反顯眾生不自知故。種謂過去因種，
X33n0631_p0578c16║相謂現在心相，體謂所以法體，性謂所證理性。然
X33n0631_p0578c17║此種相體性各各不同，下文依次詳明可見。念何
X33n0631_p0578c18║事、思何事、修何事者，顯因種不同。正以因種不同，
X33n0631_p0578c19║故於所念、所思、所修之事亦各不同。如念在人天，
X33n0631_p0578c20║念在三乘；思在人天，思在三乘等。云何念、云何思、
X33n0631_p0578c21║云何修者，顯心相不同。正以心相不同，故於能念、
X33n0631_p0578c22║能思、能修之力亦各不同。如念有緩急，思有淺深，
X33n0631_p0578c23║修有勤惰等。以何法念、以何法思、以何法修者，顯
X33n0631_p0578c24║法體不同。正以法體不同，故於正念、正思、正修之
X33n0631_p0579a01║際所以亦各不同。如或以戒善，或以禪定，或以諦
X33n0631_p0579a02║緣，或以六度等。以何法得何法者，顯理性不同。葢
X33n0631_p0579a03║由上來所以法體不同，故於證入之際所得理性
X33n0631_p0579a04║亦各不同。如有為性、無為性、雙亦性、雙非性等。眾
X33n0631_p0579a05║生住於種種之地者，得有為性，住人天地；得無為
X33n0631_p0579a06║性，住二乘地；得雙亦雙非性，住菩薩地、佛地。觀此
X33n0631_p0579a07║如登須彌而望羣峯，故曰：如實見之，明了無礙。下
X33n0631_p0579a08║此則各有所局，既不知彼，亦不知己，故曰：如彼卉
X33n0631_p0579a09║木叢林諸藥草等，而不自知上中下性。正與開啟
X33n0631_p0579a10║竟。△三、結歎慰諭。（既開啟已，恐聞猶有餘蘊，自疑勝解未圓，復起抱迷絕分之憂，
X33n0631_p0579a11║故復結歎而慰論之。）二：一、承前釋疑，二、正以結歎。初（疑云：如佛所說，
X33n0631_p0579a12║雖是一相一味，但屬密闡，故隨機受益不同。何不如今即為顯說一切種智，令彼人天三乘等機，各各成
X33n0631_p0579a13║佛耶？故此釋云。）
X33n0631_p0579a14║如來知是一相一味之法（至）不即為說一切種智。
X33n0631_p0579a15║解脫離滅，同前涅槃，此云圓寂。圓寂者，諸法本寂，
X33n0631_p0579a16║故云常寂滅相。準前云究竟至於一切種智，約智
X33n0631_p0579a17║德言；此云究竟涅槃常寂滅相，約斷德言。然斷乃
X33n0631_p0579a18║即智之斷，智乃即斷之智，智斷無二，總為一味。終
X33n0631_p0579a19║歸於空者，上知解脫離滅，惟是一相；究竟常寂，惟
X33n0631_p0579a20║是一味。此明異既不存，一亦不立，所謂有一還成
X33n0631_p0579a21║二也。佛知是已者，知是一亦不立之義也。一尚不
X33n0631_p0579a22║立，異又何有？異既不有，何妨隨緣護生？故觀眾生
X33n0631_p0579a23║心，欲頓演諸法而將護之，是故不如今日即為顯
X33n0631_p0579a24║說一切種智。若果是其人，則言言見諦，句句明宗，
X33n0631_p0579b01║又何顯而何密乎？△二、正以結歎。
X33n0631_p0579b02║汝等迦葉甚為希有（至）隨宜說法難解難知。
X33n0631_p0579b03║稱汝等呼迦葉者，以信解相等因迦葉及三子也。
X33n0631_p0579b04║欲慰其心歎以信解非常，故曰甚為希有。能知如
X33n0631_p0579b05║來隨宜說法者，有二義：一者知其是權，如信解品
X33n0631_p0579b06║云世尊先知我等樂於小法便見縱捨等是也。二
X33n0631_p0579b07║者知其即實，如信解品云世尊以方便力說如來
X33n0631_p0579b08║智慧等是也。能信能受者，不惟能知且能深信，忍
X33n0631_p0579b09║可領受不失也。所以句，徵起言隨宜說法素所習
X33n0631_p0579b10║聞，縱使知之未為希有。所以歎其甚為希有者何？
X33n0631_p0579b11║所謂也。諸佛下，釋成隨宜說法。難解難知者，亦二
X33n0631_p0579b12║義：一者是權非實難解難知，如身子領解文云然
X33n0631_p0579b13║我等不解方便隨宜所說，初聞佛法遇便信受等
X33n0631_p0579b14║是也。二者即權是實難解難知，如千二騰疑文云
X33n0631_p0579b15║世尊何故殷勤稱歎方便而作是言：佛所得法甚
X33n0631_p0579b16║深難解，有所言說義趣難知等是也。正以難解難
X33n0631_p0579b17║知者，而四子能信能受，所以歎其甚為希有。長行
X33n0631_p0579b18║竟。△二、偈頌（標頌云：）。
X33n0631_p0579b19║爾時，世尊欲重宣此義，而說偈言：
X33n0631_p0579b20║△（正頌中準長行有三，今缺初一，分二）：一頌正與開啟，二頌結歎慰
X33n0631_p0579b21║諭。初三：一頌別立宗旨，二頌說喻發明，三頌以法
X33n0631_p0579b22║貼合。初（義頌）。
X33n0631_p0579b23║破有法王出現世間（至）以種種緣令得正見。
X33n0631_p0579b24║初、斷疑生信。如來真窮惑盡，超出諸有，故稱破有
X33n0631_p0579c01║法王。既稱破有，又現世間，顯是真實度生，況又為
X33n0631_p0579c02║諸法王，自無虗言誑眾之事。此頌長行如來是諸
X33n0631_p0579c03║法之王，若有所說，皆不虗也。隨眾下，正立宗旨。眾
X33n0631_p0579c04║生，指人天五教等機。說法，指戒善諦緣等教。雖曰
X33n0631_p0579c05║隨欲種種，實乃同時頓演。此頌長行於一切法，以
X33n0631_p0579c06║智方便而演說之。尊重，猶云珍重。言上來同時頓
X33n0631_p0579c07║演，雖具佛慧，但是一音密闡，非若今之顯說，如來
X33n0631_p0579c08║亦為珍重。此法甚深，幽遠久默，斯要於諸法之中，
X33n0631_p0579c09║不務速為顯說。葢以有智若聞，則能信解，固為善
X33n0631_p0579c10║矣。設若無智疑悔，則為永失，寧不誤哉。以是之故，
X33n0631_p0579c11║迦葉當知，如來所以隨力為說，果是其人，不礙當
X33n0631_p0579c12║下頓了，縱非其器，亦可乘緣漸入，故云以種種緣，
X33n0631_p0579c13║令得正見。此頌長行其所說法，皆悉到於一切智
X33n0631_p0579c14║地。預防問難之義，略而不頌，以長行已釋，不應更
X33n0631_p0579c15║疑故也。△二、頌說喻發明三：一、頌同時頓演喻，二、
X33n0631_p0579c16║頌隨機受益喻，三、頌教同機別喻。初。
X33n0631_p0579c17║迦葉當知譬如大雲（至）卉木藥草大小諸樹。
X33n0631_p0579c18║初喻現身垂慈。（略頌）準長行，先舉三千世界山川谿
X33n0631_p0579c19║谷等喻。今不頌者，以後文有追頌義故。雲起於世，
X33n0631_p0579c20║頌前密雲彌布。徧覆一切，頌前徧覆三千。義準長
X33n0631_p0579c21║行可知。慧雲下，喻揚德詔眾。（補頌）慧，妍也。妍麗之雲，
X33n0631_p0579c22║喻佛微妙之身。微妙之身內蘊教智，故以含潤喻
X33n0631_p0579c23║之。此依長行法中未度者令度，未解者令解，乃至
X33n0631_p0579c24║我是一切知者、一切見者等，補斯喻也。陰陽之氣
X33n0631_p0580a01║相擊而有光曰電，喻感應道交時，佛放同體之光。
X33n0631_p0580a02║同體之光徧照法界，故以晃耀喻之。此如來將欲
X33n0631_p0580a03║詔眾，先以光照令見之意。陰陽之氣相擊而有聲
X33n0631_p0580a04║曰雷，喻感應道交時，佛出無礙之音。無礙之音普
X33n0631_p0580a05║覺羣生，故以遠震喻之。此如來欲眾來歸，次以音
X33n0631_p0580a06║詔令知之意。雷震乃為表，澍雨喻如來，音詔乃為
X33n0631_p0580a07║示說法。為示說法，令眾歡喜來集，故喻以令眾悅
X33n0631_p0580a08║豫。此依長行法中汝等天、人、阿修羅眾皆應到此
X33n0631_p0580a09║為聽法故之義，補斯喻也。日光下，喻稱機說法。（初四
X33n0631_p0580a10║句屬補頌）日光赫奕，大地炎蒸，喻邪見熾盛，心地熱惱。
X33n0631_p0580a11║如來出世，邪見伏而心地清涼，故以日光揜蔽地
X33n0631_p0580a12║上清涼喻之。此依長行法中爾時無數千萬億種
X33n0631_p0580a13║眾生來至佛所而聽法之義，補斯喻也。靉靆者，雲
X33n0631_p0580a14║之餘氣，喻佛隨類化身。隨類化身，俯就機宜，故以
X33n0631_p0580a15║垂布喻之。如可承攬者，靉靆本空，不可承攬，但以
X33n0631_p0580a16║俯垂下布，如似可承可攬。喻佛化身非有，不可親
X33n0631_p0580a17║近，但以俯就機宜，如似可親可近。此依長行法中，
X33n0631_p0580a18║如來於時觀是眾生諸根利鈍，精進懈怠之義，補
X33n0631_p0580a19║斯喻也。（其雨二句義頌）其雨普等，喻無量法門，一時頓演。
X33n0631_p0580a20║四方俱下，喻四種辯才，一時頓沛。長行所謂一時
X33n0631_p0580a21║等澍是也。（流澍下三句半追頌）流澍無量者，水性流澍，盡大
X33n0631_p0580a22║地之分量，喻如來法義淪浹，窮心地之邊表。率土
X33n0631_p0580a23║充洽者，總率徧界之土，充足沾洽，喻眾生蒙此法
X33n0631_p0580a24║雨識田。資潤山川，仍喻色受，義見長行。險谷即谿，
X33n0631_p0580b01║以谿乃谷之險者，準長行當喻想陰。幽邃即谷，以
X33n0631_p0580b02║谷乃山間幽邃，準長行當喻行陰。五陰之中，不依
X33n0631_p0580b03║次者，以如來說法，本為明心，故初以流澍無量為
X33n0631_p0580b04║喻。縱心地不明，亦可資潤識田，故次以率土充洽
X33n0631_p0580b05║為喻。資潤識田，則四陰俱當受益，故後以山川險
X33n0631_p0580b06║谷幽邃為喻。（所生下二句半義頌）卉木藥草，大小諸樹，依於
X33n0631_p0580b07║地土山川險谷幽邃而生。然能生既已澍洽，所生
X33n0631_p0580b08║自應沾潤，喻眾生陰心受法，機性自然蒙益。長行
X33n0631_p0580b09║所謂其澤普洽，卉木叢林，及諸藥草是也。頌同時
X33n0631_p0580b10║頓演喻竟。△二、頌隨機受益喻二：一、頌未受令受
X33n0631_p0580b11║喻，二、頌受已令增喻。初。
X33n0631_p0580b12║百穀苗稼甘庶葡萄（至）草木叢林隨分受潤。
X33n0631_p0580b13║初喻散善受益。（補頌）散善微因，如方便品過去佛章
X33n0631_p0580b14║所明。類而推之，不啻百數，故以百穀等喻之。百穀
X33n0631_p0580b15║者，物理論云：粱者，黍稷之總名。稻者，粳糯之總名。
X33n0631_p0580b16║菽者，眾豆之總名。三各二十，共六十。蔬果之實各
X33n0631_p0580b17║二十，合為百穀。甘蔗葡萄可知。言此皆有益之物，
X33n0631_p0580b18║故喻善也。佛以對機之法，隨心滿願，故喻以雨之
X33n0631_p0580b19║所潤，無不豐足。乾地二句，喻闡提受益。（補頌）闡提久
X33n0631_p0580b20║違法雨，不生善根，故喻以乾地。佛有轉邪之法，折
X33n0631_p0580b21║伏於彼，故喻以普洽。聞法回心，發生五乘善根，故
X33n0631_p0580b22║喻以藥木。精進修習，勇猛不退，故喻以並茂。其雲
X33n0631_p0580b23║下。喻五乘受益。雲出徧界之雨水本一味，喻佛說
X33n0631_p0580b24║度生之法理本一乘。故長行別立宗旨章云：其所
X33n0631_p0580c01║說法皆悉到於一切智地。草木喻五乘之機。五乘
X33n0631_p0580c02║之機各有類聚，故以叢林喻之。隨分受潤者。謂若
X33n0631_p0580c03║草若木隨其分量大小受潤不同，喻五乘之機隨
X33n0631_p0580c04║其根性利鈍蒙益各別。長行所謂小根小莖小枝
X33n0631_p0580c05║小葉，中根中莖中枝中葉，乃至隨上中下各有所
X33n0631_p0580c06║受是也。△二、頌受已令增喻（義頌）。
X33n0631_p0580c07║一切諸樹上中下等（至）根莖枝葉華果光色。
X33n0631_p0580c08║一切總該藥草，諸樹別指樹木，具足應云一切藥
X33n0631_p0580c09║草及諸樹木，喻人天小始三乘及終頓圓教菩薩，
X33n0631_p0580c10║葢經家義到文不到也。上中下等者，三草二木依
X33n0631_p0580c11║次對論，法合準知。稱其大小各得生長根莖枝葉
X33n0631_p0580c12║者，謂三草二木各自隨其體性，若大若小皆得生
X33n0631_p0580c13║長，如根莖則生短為長、長細成麤，枝葉則生少為
X33n0631_p0580c14║多、長小成大，喻人天五教等機隨其根器，信戒復
X33n0631_p0580c15║增信戒，定慧轉生定慧故也。華喻現世安隱，果喻
X33n0631_p0580c16║後生得果，光色喻果後智相，承上不惟信戒生長、
X33n0631_p0580c17║定慧增進，而且現世安隱、後生得果，乃至以智慧
X33n0631_p0580c18║光現相說法，亦如我今無異。此頌長行一雲所雨，
X33n0631_p0580c19║稱其種性而得生長華果敷實義也。頌隨機受益
X33n0631_p0580c20║喻竟。△三、頌教同機別喻（義頌）。
X33n0631_p0580c21║一雨所及皆得鮮澤（至）所潤是一而各滋茂。
X33n0631_p0580c22║佛以一乘之法，演出無量法門，普被羣機，故喻以
X33n0631_p0580c23║一雨所及。羣機蒙此法雨，各各勇猛精進，如增新
X33n0631_p0580c24║潤，故喻以皆得鮮澤。體相據外，喻現在機宜。性分
X33n0631_p0581a01║據內，喻過去因種。因種機宜，有大有小，大則應之
X33n0631_p0581a02║以大，小則應之以小，故喻云如其體相性分大小。
X33n0631_p0581a03║所潤是一者，承上雖能如其體相性分大小，然究
X33n0631_p0581a04║其所以能潤者，惟是一味之雨，喻法雖稱機稱根，
X33n0631_p0581a05║而原佛本意，惟是一乘，長行所謂一雨所潤是也。
X33n0631_p0581a06║不頌一地所生者，以心性是一，易明了故。而各滋
X33n0631_p0581a07║茂者，謂三草二木，滋生茂長，各各不同，喻羣機受
X33n0631_p0581a08║益各別，長行所謂而諸草木各有差別是也。頌說
X33n0631_p0581a09║喻發明竟。△三、頌以法貼合三：一、頌同時頓演，二、
X33n0631_p0581a10║頌隨機受益，三、頌教同機別。初三：一、頌現身垂慈，
X33n0631_p0581a11║二、頌揚德詔眾，三、頌稱機說法。初（略頌）。
X33n0631_p0581a12║佛亦如是，出現於世，譬如大雲普覆一切。
X33n0631_p0581a13║上二句正以法合，下二句重提喻文。長行云：如來
X33n0631_p0581a14║亦復如是，出現於世。即此上二句義。又云：如大雲
X33n0631_p0581a15║起，乃至徧覆三千世界。即此下二句義。△二頌揚
X33n0631_p0581a16║德詔眾。
X33n0631_p0581a17║既出於世為諸眾生（至）常為大乘而作因緣。
X33n0631_p0581a18║初揚德之由（補頌）。出世以度生為事，度生以演實為
X33n0631_p0581a19║本，欲演真實恐惑異說，故向下稱揚己德，此揚德
X33n0631_p0581a20║之由也。大聖下正頌長文，復有二義：初稱揚德號
X33n0631_p0581a21║（略頌）。證真實理故自稱大聖，非世邪師故自稱世尊，
X33n0631_p0581a22║欲眾來歸依德標號，故於眾中宣言。我為如來兩
X33n0631_p0581a23║足之尊者，十號之中前三為綱，次六為目，後一提
X33n0631_p0581a24║綱攝目，今於綱於目各舉其首以例其餘，故云如
X33n0631_p0581b01║來兩足。兩足者即明行足也。出於下稱揚慈悲（義頌）。
X33n0631_p0581b02║佛出世間慈悲普覆，故云猶如大雲法雨均沾。離
X33n0631_p0581b03║苦得樂，故云充潤枯槁。以眾生久處眾苦無法自
X33n0631_p0581b04║濟，善根不生如草之已枯，道芽不長如木之已槁
X33n0631_p0581b05║也。皆令離苦者，離苦由於斷集，義頌長行未度令
X33n0631_p0581b06║度、未解令解。得安隱樂者，得樂由於修道，義頌長
X33n0631_p0581b07║行未安令安、未滅令滅。末二句轉釋安樂之義，言
X33n0631_p0581b08║安樂無別，即世間人天之樂及出世二涅槃樂也。
X33n0631_p0581b09║準長行更有稱揚知見及稱揚體用二義，並略之
X33n0631_p0581b10║耳。諸天下詔眾聽法（廣頌）。天人亦該修羅，文不俱顯
X33n0631_p0581b11║者，從偈便故。教以一心善聽者，恐心生猶豫不順
X33n0631_p0581b12║其言也。佛出世難如優曇華，見聞隨喜無唐捐者，
X33n0631_p0581b13║故教以皆應到此覲無上尊。自稱無上尊者，亦顯
X33n0631_p0581b14║勝令歸之意。示以我為世尊無能及者，顯捨此無
X33n0631_p0581b15║可覲之人。又示以安隱眾生故現於世，顯捨此無
X33n0631_p0581b16║得安之處。此如來自明教以應到應覲之所以也。
X33n0631_p0581b17║甘露乃不死之藥，喻法能生善。淨義乃離染之稱，
X33n0631_p0581b18║顯法能滅惡。滅惡生善即是安隱之事，欲令同得，
X33n0631_p0581b19║故云為大眾說。對機權示多門，明宗實無二致，故
X33n0631_p0581b20║云其法一昧。解脫者自在無繫，乃涅槃即體之用。
X33n0631_p0581b21║涅槃者寂滅無為，乃解脫即用之體。體用相即融
X33n0631_p0581b22║為一味，所謂大自在大安隱法是也。佛以一音頓
X33n0631_p0581b23║演無量法門，故稱妙音。無量法門不離解脫涅槃，
X33n0631_p0581b24║故云斯義。苟得其本自應當下成佛，如獲其末亦
X33n0631_p0581c01║可乘緣入道，故曰常為大乘而作因緣。此如來自
X33n0631_p0581c02║明安隱眾生之事，欲眾來歸。長行云：汝等天人阿
X33n0631_p0581c03║修羅眾，皆應到此為聽法故。即此義也。△三、頌稱
X33n0631_p0581c04║機說法（約義廣頌）。
X33n0631_p0581c05║我觀一切普皆平等（至）等雨法雨而無懈倦。
X33n0631_p0581c06║準長行，此科之初有無數千萬億種眾生來至佛
X33n0631_p0581c07║所聽法之文，今亦當有，蓋譯者略也。如來慈眼無
X33n0631_p0581c08║遮，眾生佛性無二，故云我觀一切普皆平等。平等
X33n0631_p0581c09║故，誰遠誰近？何怨何親？故云無有彼此愛憎之心。
X33n0631_p0581c10║無愛故，不因私溺而故為多說，故云我無貪著。無
X33n0631_p0581c11║憎故，不因私棄而故為少說，故云亦無限礙。二過
X33n0631_p0581c12║既無，一切時中一音頓演，故云恒為一切平等說
X33n0631_p0581c13║法。平等說法故，如為一人如是而說，乃至眾多亦
X33n0631_p0581c14║然，初不因多少而有詳略。恒為一切故，如於一時
X33n0631_p0581c15║如是而說，乃至常演說法，曾不因他事而有退諉。
X33n0631_p0581c16║縱當行去走來、若坐若立，凡所有機皆如是說，終
X33n0631_p0581c17║不因動靜而有疲厭。據此則一切眾生均蒙法雨，
X33n0631_p0581c18║故云充足世間如雨普潤。貴賤者，有位無位；上下
X33n0631_p0581c19║者，居尊居卑，此人天眾也。持戒得樂，毀戒墮苦，此
X33n0631_p0581c20║善惡眾也。出家二眾能具威儀，在家二眾威儀不
X33n0631_p0581c21║具，此四部眾也。正見者已歸正法，邪見者尚崇異
X33n0631_p0581c22║學，此內外眾也。利根者能修大乘，鈍根者惟滯小
X33n0631_p0581c23║道，此大小眾也。然此中眾具六對、機分十二，長行
X33n0631_p0581c24║總以利鈍收之，故曰如來於時觀是眾生諸根利
X33n0631_p0582a01║鈍，以前六對中皆上利而下鈍也。等雨法雨者，一
X33n0631_p0582a02║音頓演高低普應而無懈倦者，為度眾生始終忘
X33n0631_p0582a03║疲，長行云隨其所堪而為說法是也。頌同時頓演
X33n0631_p0582a04║竟。△二、頌隨機受益二：一、頌未受令受，二、頌受已
X33n0631_p0582a05║令增。初（約義廣頌）。
X33n0631_p0582a06║一切眾生聞我法者（至）如彼草木所稟各異。
X33n0631_p0582a07║初、總標。受益一切眾生，總該貴賤上下等機，長行
X33n0631_p0582a08║所謂種種無量是也。聞我法者，法乃對機之法，聞
X33n0631_p0582a09║必生欣，長行所謂皆令歡喜是也。隨力所受者，隨
X33n0631_p0582a10║其智力所受不同。住於諸地者，住於種種差別之
X33n0631_p0582a11║地，長行所謂快得善利是也。或處下，次第別合。人、
X33n0631_p0582a12║人民，天、天眾。轉輪句為人王，釋梵句為天王。此眾
X33n0631_p0582a13║雖能暫離惡道，尚有分段之苦，如小草但治時疾
X33n0631_p0582a14║不治重病，故曰是小藥草。此以人天合小草也。知
X33n0631_p0582a15║無下，小教二乘。聲聞以生空智悟生空理，故云知
X33n0631_p0582a16║無漏法。依無漏法證無漏果，故云能得涅槃。起通
X33n0631_p0582a17║及明者，皆聲聞果上之用，注見譬喻品法合文中。
X33n0631_p0582a18║辟支樂獨善寂，曰故獨處山林。求自然慧，故曰常
X33n0631_p0582a19║行禪定。深知諸法因緣，故曰得緣覺證。若順義廻
X33n0631_p0582a20║文，當云得證緣覺，葢倒語耳。此二雖能盡斷見思
X33n0631_p0582a21║尚餘變易，如中草能治重病不濟久㽸，故曰是中
X33n0631_p0582a22║藥草。此以小教二乘合中草也。求世三句，始教菩
X33n0631_p0582a23║薩。揀非二乘得少為足，故曰求世尊處。我當作佛
X33n0631_p0582a24║者，始發大乘之願。行精進定者，始立大乘之行。大
X33n0631_p0582b01║乘之行貴在不退，故以精進禪定言之。此眾雖能
X33n0631_p0582b02║對治偏枯，尚餘隨分法愛，如上草能治久㽸未盡
X33n0631_p0582b03║病源，故曰是上藥草。此以始教菩薩合上草也。又
X33n0631_p0582b04║諸下。終頓菩薩。終教深明實理，不為餘乘所惑，故
X33n0631_p0582b05║云專心佛道，此自利也。了知定性聲聞、無性闡提
X33n0631_p0582b06║悉當成佛，故能常行慈悲，此利他也。頓教一念不
X33n0631_p0582b07║生真性獨露，故云自知作佛。不依地位漸次而說，
X33n0631_p0582b08║故云決定無疑。此二雖有利他之義，但有遮有照
X33n0631_p0582b09║猶有分限，如小樹蔭覆微狹，故云是名小樹。此以
X33n0631_p0582b10║終頓菩薩合小樹也。安住下。圓教菩薩。圓融無礙
X33n0631_p0582b11║妙用難思，身剎塵毛互相攝入，既不假乎造作，亦
X33n0631_p0582b12║無煩於運用，任運而現，故云安住神通。凡有所說
X33n0631_p0582b13║悉到智地，見聞為種，八難超十地之階；解行在躬，
X33n0631_p0582b14║一生圓曠劫之果。有惑便摧、無生不度，故云轉不
X33n0631_p0582b15║退輪，度無量億百千眾生。此眾乃遮照互融應現
X33n0631_p0582b16║無跡，如大樹蔭覆廣博，故云是名大樹。此以圓教
X33n0631_p0582b17║菩薩合大樹也。佛平下。結顯不同。如來以等心而
X33n0631_p0582b18║說諸法，諸法皆等，故云如一味雨。眾生隨異性而
X33n0631_p0582b19║受一法，一法亦異，故云如彼草木所稟各異。稟猶
X33n0631_p0582b20║受也。頌未受令受竟。△二、頌受已令增。
X33n0631_p0582b21║佛以此喻方便開示（至）是名大樹而得增長。
X33n0631_p0582b22║初遮過勸進（補頌）。因上言隨眾生性所受不同，恐有
X33n0631_p0582b23║執異迷同者，遂起抱迷絕分之憂。又因上言佛平
X33n0631_p0582b24║等說如一味雨，恐有執同迷異者，遂起得少為足
X33n0631_p0582c01║之見。故以初六句遮之。意謂佛以此喻方便開示
X33n0631_p0582c02║汝等，令知如來種種言詞，本惟演說一法，實無差
X33n0631_p0582c03║別。此遮執異迷同之過。并令知汝等自所住地，於
X33n0631_p0582c04║佛智佛慧之中，如海一滴，實未究竟。此遮執同迷
X33n0631_p0582c05║異之過。二過既遮，則抱迷絕分者，固應黽勉，而得
X33n0631_p0582c06║少為足者，亦宜進求。故以次四句勸之。意謂汝等
X33n0631_p0582c07║於佛智慧，雖如海之一滴，而我雨法雨，原為充滿
X33n0631_p0582c08║世間。且不可因一滴之貶，自擬焦芽敗種。又如來
X33n0631_p0582c09║種種言詞，雖演說一法，而一味之法，也須隨力修
X33n0631_p0582c10║行。更不可因一法之褒，自若河伯井鼃可也。如彼
X33n0631_p0582c11║下正合前喻（約義廣頌）。復有三義。初重提前喻可知。諸
X33n0631_p0582c12║佛下以法總合。令諸世間者，世間指眾生世間，合
X33n0631_p0582c13║藥草諸樹。普得具足者，具足謂究竟圓滿，合漸增
X33n0631_p0582c14║茂好。末二句乃釋成普得具足之義。長行所謂現
X33n0631_p0582c15║世安隱，後生善處，乃至任力所能，漸得入道是也。
X33n0631_p0582c16║聲聞下舉三例二（準前未受令受頌中，三草二木，次第別合。此中獨合中草及小
X33n0631_p0582c17║樹大樹者，意謂長則俱長，可比例而知也）。復有三義。一合藥草增長。已
X33n0631_p0582c18║秉諦緣之法，故稱聲聞緣覺。常懷趣寂之志，故曰
X33n0631_p0582c19║處於山林。現在所作已辦，故曰住最後身。此自分
X33n0631_p0582c20║也。聞法者進聞始教六度，得果者回心轉作大乘。
X33n0631_p0582c21║此勝進也。據此則人天亦可轉為小聖，而始教亦
X33n0631_p0582c22║可轉為終頓。如中草既可轉上，而小草即可轉中，
X33n0631_p0582c23║上草亦可成樹，故曰是名藥草各得增長。言各得
X33n0631_p0582c24║者，意通小草上草，葢舉一例二而總與結合也。若
X33n0631_p0583a01║諸下合小樹增長。終教專心佛道常行慈悲，頓教
X33n0631_p0583a02║自知作佛決定無疑，故云智慧堅固。此自分也。轉
X33n0631_p0583a03║而為圓，深知三界如幻，運大神通轉不退輪，故云
X33n0631_p0583a04║了達三界。借此利物實為莊嚴佛果，故云求最上
X33n0631_p0583a05║乘。此勝進也。以喻言之，如小樹轉成大樹，故曰是
X33n0631_p0583a06║名小樹而得增長。復有下合大樹增長。圓教菩薩
X33n0631_p0583a07║以如幻三昧起遊戲神通，故云復有住禪得神通
X33n0631_p0583a08║力。此自分也。轉為等覺，聞說金剛道後能空異熟，
X33n0631_p0583a09║故曰聞諸法空。聞法空故自知成佛不久，故曰心
X33n0631_p0583a10║大歡喜。心歡喜故光照十方令知，故云放無數光。
X33n0631_p0583a11║蒙斯光者皆發菩提之心，故曰度諸眾生。此勝進
X33n0631_p0583a12║也。以喻言之，如大樹轉至凌雲，故曰是名大樹而
X33n0631_p0583a13║得增長。準前云佛出於世如大雲起，今以等覺齊
X33n0631_p0583a14║佛喻為凌雲之樹者，首尾相應理極成焉。頌隨機
X33n0631_p0583a15║受益竟。△三、頌教同機別（約義略頌）。
X33n0631_p0583a16║如是迦葉佛所說法（至）潤於人華各得成實。
X33n0631_p0583a17║如是迦葉者，謂如我所說如是迦葉，應知乃承上
X33n0631_p0583a18║結告語也。佛所說法本惟一乘，故曰譬如大雲以
X33n0631_p0583a19║一味雨。法被五乘人等隨分受益，如雨潤草木立
X33n0631_p0583a20║見華開，故曰潤於人華。漸漸增長轉轉成熟，如草
X33n0631_p0583a21║木已開華者更結果子，故曰各得成實。準長行云
X33n0631_p0583a22║如來說法一相一味，此云佛所說法譬如大雲以
X33n0631_p0583a23║一味雨。長行云其有眾生聞如來法所得功德不
X33n0631_p0583a24║自覺知，此云潤於人華各得成實。文別而義同也。
X33n0631_p0583b01║餘略不頌。頌正與開啟竟。△二、頌結歎慰諭（義頌分二）：
X33n0631_p0583b02║一、頌承前釋疑，二、頌正以結歎。初（疑云：佛所說法，既如一味之雨，
X33n0631_p0583b03║何故有因緣、譬喻種種異說，不如今日顯說一乘耶？故此釋云。）
X33n0631_p0583b04║迦葉當知以諸因緣（至）是我方便，諸佛亦然。
X33n0631_p0583b05║如來意謂因緣譬喻總為開示，佛道雖異說而何
X33n0631_p0583b06║妨一味，所以不如今日即為顯說者，是我以方便
X33n0631_p0583b07║力將護機宜，不惟我今如是，一切諸佛亦然也。然
X33n0631_p0583b08║此中敘疑釋疑與長行不甚相類者，各隨上文義
X33n0631_p0583b09║便故耳。△二、頌正以結歎。
X33n0631_p0583b10║今為汝等說最實事（至）漸漸修學悉當成佛。
X33n0631_p0583b11║如來意謂：汝等已於諸佛隨宜說法能解能知，今
X33n0631_p0583b12║當為汝諸聲聞等說最實事。何謂最實事也？一者、
X33n0631_p0583b13║當知諸聲聞眾皆非滅度，以隨宜所說是權非實
X33n0631_p0583b14║故；二者、當知汝等所行是菩薩道，以隨宜所說即
X33n0631_p0583b15║權是實故。既是菩薩，所以不得成佛者，惟不肯修
X33n0631_p0583b16║學以自棄耳。若從此漸漸修學悉當成佛，可不勉
X33n0631_p0583b17║哉！如來印啟竟。
X33n0631_p0583b18║△三、通授果記（品題云：）。
X33n0631_p0583b19║妙法蓮華經授記品第六
X33n0631_p0583b20║此品從始至終，皆言授記之事，故以授記名品。科
X33n0631_p0583b21║註云：梵語和伽羅，此云授記。正量論云：授記者，即
X33n0631_p0583b22║讖語。大成釋云：讖者，驗也。謂今生授記，取驗於當
X33n0631_p0583b23║來也。愚謂授字從教，記字從機。謂佛以劫國莊嚴
X33n0631_p0583b24║之事，一一授與，令諸子銘記於心，當來取證常途。
X33n0631_p0583c01║所謂聖言說與曰授，果與因契名記是也。此品別
X33n0631_p0583c02║義有五：一為顯理雖頓悟，事必漸修。如授四子記，
X33n0631_p0583c03║俱有經劫行因之語。二為示漸漸修學，悉當成佛。
X33n0631_p0583c04║如授四子記，俱有當成果德之號。三為明果德殊
X33n0631_p0583c05║勝，令生欣取。如授四子記，備顯劫國莊嚴之勝。四
X33n0631_p0583c06║為明信解由心，修證須記。如三子請記，自謂如遇
X33n0631_p0583c07║王膳，必得王教乃食。五為彰因深緣勝，引接下根。
X33n0631_p0583c08║如品末偈云：我諸弟子，威德具足，其數五百，皆當
X33n0631_p0583c09║授記。乃至我及汝等，宿世因緣，吾今當說，汝等善
X33n0631_p0583c10║聽。具此五義，故說授記品也。若論授記，亦是隨緣
X33n0631_p0583c11║假立，實際理中，都無是事。故淨名云：如無生滅，則
X33n0631_p0583c12║知無記。思益云：願不聞記名。大品云：授記是戲論
X33n0631_p0583c13║法。今特言授記者，乃以心印心，無授無記，強以授
X33n0631_p0583c14║記名也。△（經文分二）一、授迦葉記，二、授三子記。初二：一、
X33n0631_p0583c15║長行，二、偈頌。初三：一、行因得果，二、佛法壽量，三、依
X33n0631_p0583c16║正莊嚴。初。
X33n0631_p0583c17║爾時，世尊說是偈已（至）國名光德，劫名大莊嚴。
X33n0631_p0583c18║初、經劫行因。夫承當箇事，固在當人自肯交付家
X33n0631_p0583c19║業，要須大家證知，故必告諸大眾，唱如是言：奉覲
X33n0631_p0583c20║諸佛等，自利行也；廣宣諸佛句，利他行也。然迦葉
X33n0631_p0583c21║以如是之人，具如彼之解，尚須經劫行因，如此事
X33n0631_p0583c22║修，寧可遽廢乎哉？於最下當得證果。二利具足，一
X33n0631_p0583c23║生事辦，故曰於最後身得成為佛。別號光明者，因
X33n0631_p0583c24║中然燈續明，以紫光金塗佛形像，自爾以來，身常
X33n0631_p0584a01║圓滿，紫金光聚，現為羅漢，名曰飲光。當來果號，亦
X33n0631_p0584a02║與因地不相違也。又如來智破愚迷，如日光破暗，
X33n0631_p0584a03║故以光明稱之。國屬地理，以斯地多出智人，故名
X33n0631_p0584a04║光德。劫屬天時，以斯時依正殊勝，故名大嚴。此等
X33n0631_p0584a05║亦由未成佛時，因心願行所感△二、佛法壽量。
X33n0631_p0584a06║佛壽十二小劫（至）像法亦住二十小劫。
X33n0631_p0584a07║大成云：淨法界身，本無出沒。佛壽十二劫者，隨大
X33n0631_p0584a08║悲願力而示現耳。正像之法，二十劫而滅者，隨眾
X33n0631_p0584a09║生機感而隆替耳。法性佛身，固無加損於其間也。
X33n0631_p0584a10║△三、依正莊嚴。
X33n0631_p0584a11║國界嚴飾無諸穢惡（至）雖有魔及魔民皆護佛法。
X33n0631_p0584a12║初、依報莊嚴。因修淨行，以嚴果德，故感國界嚴飾，
X33n0631_p0584a13║無諸穢惡。瓦礫二句，正穢惡之相也。因起等心，以
X33n0631_p0584a14║度眾生，故感其土平正，無有高下。坑坎堆阜，正高
X33n0631_p0584a15║下之相也。琉璃四句，義見身子受記文中。散諸寶
X33n0631_p0584a16║華，周徧清淨者，亦因地廣宣大法，以佛知佛見，散
X33n0631_p0584a17║諸眾生心地，令得清淨之所感也。其國下，正報莊
X33n0631_p0584a18║嚴。三乘具，則上善同會；生之者，就正有方。無魔事，
X33n0631_p0584a19║則離諸惱亂；生之者，正道易行。魔護法，則摧邪有
X33n0631_p0584a20║力；生之者，惡見從化。此亦因地說法度生，輔佛揚
X33n0631_p0584a21║化等之所感也。長行竟。△二、偈頌（標頌云：）。
X33n0631_p0584a22║爾時，世尊欲重宣此義，而說偈言：
X33n0631_p0584a23║△（正頌分三）一、頌行因得果，二、頌依正莊嚴，三、頌佛法
X33n0631_p0584a24║壽量。初（義頌）。
X33n0631_p0584b01║告諸比丘我以佛眼（至）於最後身得成為佛。
X33n0631_p0584b02║初頌經劫行因。以佛眼見者，顯所見不謬也。過無
X33n0631_p0584b03║數劫者，顯行因之久也。而於來世等，正明無數劫
X33n0631_p0584b04║中所作之事也。覲諸佛而興供養，福足也。為佛慧
X33n0631_p0584b05║而修梵行，慧足也。又梵行而言淨修者，即是以清
X33n0631_p0584b06║淨心說法度生長行，所謂廣宣諸佛無量大法是
X33n0631_p0584b07║也。供養下，當得證果。供養四句，結上福足慧足之
X33n0631_p0584b08║文，謂供佛已其間兼修無上慧也。於最後身得成
X33n0631_p0584b09║為佛者，因圓而果自滿故。△二、頌依正莊嚴（超頌兼補
X33n0631_p0584b10║頌）。
X33n0631_p0584b11║其土清淨，琉璃為地（至）乃以天眼不能數知。
X33n0631_p0584b12║初頌依報莊嚴。其土清淨句，即長行國界嚴飾無
X33n0631_p0584b13║諸穢惡義也。琉璃為地真稱遠塵離垢，多諸寶樹
X33n0631_p0584b14║可以徘徊瀟灑，且行列道側而縱橫有法，金繩界
X33n0631_p0584b15║道而往來不迷，故凡生斯土見斯境者無不歡喜
X33n0631_p0584b16║感歎，因而遂發菩提心也。常出好香者，天香時時
X33n0631_p0584b17║無間。散眾名華者，天華處處常瓢。更兼種種奇妙
X33n0631_p0584b18║以為莊嚴，況夫其土平正無有丘坑，是固由於過
X33n0631_p0584b19║去因成，亦實隨乎現前心致，所謂心淨則佛土淨，
X33n0631_p0584b20║心平則世界平也。諸菩下，頌正報莊嚴。首二句，頌
X33n0631_p0584b21║前其國菩薩無量千億。其心四句，長行所無，乃約
X33n0631_p0584b22║義補頌。心調柔則隨機恒順，神通大則圓應無方，
X33n0631_p0584b23║奉大乘則永無退轉。據此乃八地以上，揀非地前
X33n0631_p0584b24║諸位可比。無漏者，子縛已斷，揀非有學。後身者，果
X33n0631_p0584c01║縛猶存，揀非趣寂。從此回小向大，堪紹法王之業，
X33n0631_p0584c02║故稱法王之子。據此乃大權示現，揀非實行聲聞
X33n0631_p0584c03║可比。亦不可計者，謂亦如菩薩不可稱計其名。天
X33n0631_p0584c04║眼莫數者，謂小聖天眼莫能數知其數，長行所謂
X33n0631_p0584c05║諸聲聞眾亦復無數是也。準長行更有無有魔事
X33n0631_p0584c06║等文，今不具者，以彼菩薩德勝、聲聞志優，魔事消
X33n0631_p0584c07║歇不言可知故。△三、頌佛法壽量（追頌兼補頌）。
X33n0631_p0584c08║其佛當壽十二小劫（至）光明世尊其事如是。
X33n0631_p0584c09║初追頌壽量，末二句補頌總結。謂總結上文依正
X33n0631_p0584c10║等事，令生欣樂也。授迦葉記竟。△二、授三子記二：
X33n0631_p0584c11║一、三子請記，二、如來授與。初二：一、經家敘儀，二、說
X33n0631_p0584c12║偈陳請。初。
X33n0631_p0584c13║爾時大目犍連須菩提（至）瞻仰尊顏目不暫捨。
X33n0631_p0584c14║四子同呈信解，如來獨記迦葉，故目連等皆悉悚
X33n0631_p0584c15║慄。悚慄者，驚懼不安之貌。合掌瞻仰者，請記之狀。
X33n0631_p0584c16║目不暫捨者，望記之慇。葢恐如來仍見廢捨故也。
X33n0631_p0584c17║△二、說偈陳請五：一、標偈，二、正請，三、說喻，四、法合，
X33n0631_p0584c18║五、結請。初。
X33n0631_p0584c19║即共同聲而說偈言：
X33n0631_p0584c20║聲未必同，約意同而共說，故云同也。△二正請。
X33n0631_p0584c21║大雄猛世尊諸釋之法王（至）除熱得清凉。
X33n0631_p0584c22║徑入火宅，力挽眾生，故稱雄猛世尊。原出釋氏，現
X33n0631_p0584c23║握法印，故稱諸釋法王。法說喻說，總由慈悲殷勤，
X33n0631_p0584c24║故云哀愍我等。說權說實，無非教以成佛，故云賜
X33n0631_p0585a01║佛音聲。恐如來終不相信，終不與記，故云若知我
X33n0631_p0585a02║心。見授記者，敗種成佛，不啻酷旱遇雨，故如甘露
X33n0631_p0585a03║灑心，除熱清凉。△三、說喻。
X33n0631_p0585a04║如從饑國來，忽遇大王膳（至）然後乃敢食。
X33n0631_p0585a05║向習小道，不得大乘法味，故喻以從饑國來。饑國，
X33n0631_p0585a06║謂無食國也。今聞大法，許以聲聞成佛，故喻以忽
X33n0631_p0585a07║遇王膳。王膳，謂王賜膳也。不蒙稱名授記，不敢承
X33n0631_p0585a08║當，銘心自辦，故喻云心猶疑懼，未敢便食。若蒙如
X33n0631_p0585a09║來授記，方得自信，依因致果，故喻云若得王教，後
X33n0631_p0585a10║乃敢食。△四法合
X33n0631_p0585a11║我等亦如是，每惟小乘過（至）爾乃快安樂。
X33n0631_p0585a12║初四句，合前從饑國來。雖聞二句，合前忽遇王膳。
X33n0631_p0585a13║心尚二句，合前心猶疑懼未敢便食。若蒙二句，合
X33n0631_p0585a14║前若得王教後乃敢食。言快安樂者，樂非徒樂，乃
X33n0631_p0585a15║歡喜自信銘心自辦義也。△五、結請。
X33n0631_p0585a16║大雄猛世尊，常欲安世間，願賜我等記，如饑須教食。
X33n0631_p0585a17║常欲安世，豈忍坐視悚慄？必求賜記，乃合安世之
X33n0631_p0585a18║義。如饑時務須教食，方合賜膳義也。三子請記竟。
X33n0631_p0585a19║△二、如來授與三：一、授空生記，二、授文飾記，三、授
X33n0631_p0585a20║目連記。初二：一、長行，二、偈頌。初四：一、行因得果，二、
X33n0631_p0585a21║依正莊嚴，三、佛法壽量，四、神通說法。初
X33n0631_p0585a22║爾時世尊知諸大弟子（至）劫名有寶，國名寶生。
X33n0631_p0585a23║初經劫行，因諸大弟子心念求記，故其容悚慄，其
X33n0631_p0585a24║語懇切。世尊觀其容，聞其語，故能知其念也。那由
X33n0631_p0585b01║他，亦翻萬億，即十大數中姟數也。餘同前。於最下，
X33n0631_p0585b02║當得證果。因名空生，果號名相者，顯真空不礙妙
X33n0631_p0585b03║有之義。劫名有寶者，謂依諸名相，建立法寶。國名
X33n0631_p0585b04║寶生者，謂依諸法寶，生諸智人。天時地理，皆因事
X33n0631_p0585b05║而得名。△二、依正莊嚴。
X33n0631_p0585b06║其土平正，玻瓈為地，（至）無數千萬億那由他。
X33n0631_p0585b07║初、依報莊嚴。玻瓈此云水玉，與琉璃雖非一種，皆
X33n0631_p0585b08║顯清淨無垢義也。便利謂大小便利，餘可知。其土
X33n0631_p0585b09║下，正報莊嚴。首三句顯人民豐樂，聲聞等顯三乘
X33n0631_p0585b10║具足。△三、佛法壽量。
X33n0631_p0585b11║佛壽十二小劫（至）像法亦住二十小劫。
X33n0631_p0585b12║△四、神通說法。
X33n0631_p0585b13║其佛常處虗空為眾說法，度脫無量菩薩及聲聞眾。
X33n0631_p0585b14║果號名相處空說法者，顯妙有不礙真空之義。度
X33n0631_p0585b15║脫菩薩者，教以從空入假。及聲聞眾者，教以從假
X33n0631_p0585b16║入空。其佛以神通處空，良有以也。長行竟。△二、偈
X33n0631_p0585b17║頌（標頌云：）。
X33n0631_p0585b18║爾時，世尊欲重宣此義，而說偈言：
X33n0631_p0585b19║△（正頌分四）一、頌行因得果，二、頌依正莊嚴，三、頌神通
X33n0631_p0585b20║說法，四、頌佛法壽量。初。
X33n0631_p0585b21║諸比丘眾今告汝等（至）端正殊妙猶如寶山。
X33n0631_p0585b22║初當得證果。（超頌）略通號及劫國名也。當供下經劫
X33n0631_p0585b23║行因。（追頌）隨佛所行，頌長行常修梵行句也。最後下
X33n0631_p0585b24║足得果義。（補頌）佛身金色且有光明，故以寶山喻之。
X33n0631_p0585c01║△二、頌依正莊嚴。
X33n0631_p0585c02║其佛國土嚴淨第一（至）住八解脫有大威德。
X33n0631_p0585c03║初依報莊嚴（略頌）。佛於下正報莊嚴（廣頌）。首二句頌人
X33n0631_p0585c04║民略臺閣也。菩薩利根必是圓頓之機，揀非權漸。
X33n0631_p0585c05║轉不退輪必是八地以上，揀非初心。如斯菩薩足
X33n0631_p0585c06║以移風易俗佑民福國，故常以為莊嚴。此頌長行。
X33n0631_p0585c07║諸菩薩眾無數千萬億等聲聞不可稱數者，長行
X33n0631_p0585c08║云無量無邊算數譬喻所不能知是也。得三明具
X33n0631_p0585c09║六通者，顯是無學深位。住解脫有威德者，顯是權
X33n0631_p0585c10║現聲聞，以彼不起滅定現諸威儀，有折伏邪見之
X33n0631_p0585c11║威，攝授眾生之德故。△三、頌神通說法（約義超頌）。
X33n0631_p0585c12║其佛說法現於無量（至）皆共合掌聽受佛語。
X33n0631_p0585c13║長行但云處空，今云無量神通等，不止處空，而處
X33n0631_p0585c14║空亦寓中也。不可思議者，如小中現大、大中現小，
X33n0631_p0585c15║一為無量、無量為一等，心思言議所不及故。諸天
X33n0631_p0585c16║人民合掌聽受者，受不徒受，葢依教修行，或住大
X33n0631_p0585c17║乘、或住小乘，長行所謂度脫菩薩及聲聞眾是也。
X33n0631_p0585c18║△四、佛法壽量（追頌）。
X33n0631_p0585c19║其佛當壽十二小劫（至）像法亦住二十小劫。
X33n0631_p0585c20║授空生記竟△二、授文飾記二：一、長行，二、偈頌。初
X33n0631_p0585c21║三：一、行因得果，二、依正莊嚴，三、佛法壽量。初二：一、
X33n0631_p0585c22║經劫行因，二、當得證果。初。
X33n0631_p0585c23║爾時，世尊復告諸比丘眾（至）二萬億佛亦復如是。
X33n0631_p0585c24║供養兼奉事者，不惟四事畢備，兼復手足供給也。
X33n0631_p0586a01║供佛之數，不及空生之多者，以能成始成終，致敬
X33n0631_p0586a02║盡禮，雖少可以敵多，故恭敬尊重。滅後起塔者，正
X33n0631_p0586a03║成始成終，致敬盡禮之義。高千由旬，表十方瞻仰。
X33n0631_p0586a04║縱廣五百，表五乘歸依。瞻仰者，獲七聖法財之益，
X33n0631_p0586a05║故以七寶合成表之。歸依者，獲無量功德之嚴，故
X33n0631_p0586a06║以眾華瓔珞表之。供養禮拜，能發戒定慧心，故以
X33n0631_p0586a07║塗香末香燒香表之。如來折攝二門，雖至滅後，猶
X33n0631_p0586a08║能蔭覆眾生，翻轉惡見，故以繒葢幢幡表之。復供
X33n0631_p0586a09║二萬億佛，照前成始成終，致敬盡禮，故云亦復如
X33n0631_p0586a10║是。△二、當得證果。
X33n0631_p0586a11║供養是諸佛已具菩薩道（至）天人師佛世尊。
X33n0631_p0586a12║首二句結前起後。當得下正明證果。因以善論莊
X33n0631_p0586a13║嚴聖教名曰文飾，果以勝金莊嚴法體號曰金光，
X33n0631_p0586a14║因果義理亦相似也。閻浮提樹名也。果汁墮水點
X33n0631_p0586a15║石成金，置常金中常金失色，故古德約義翻為勝
X33n0631_p0586a16║金。佛以此名者，表果德殊勝超一切故。又精金百
X33n0631_p0586a17║煉表斷德，光色不變表智德，智斷究竟故號閻浮
X33n0631_p0586a18║金光。無劫國之名者，疑有脫悞。行因得果竟。△二、
X33n0631_p0586a19║依莊嚴。
X33n0631_p0586a20║其土平正，玻瓈為地（至）無量萬億莊嚴其國。
X33n0631_p0586a21║初依報莊嚴，可知。無四下，正報莊嚴。得生彼國俱
X33n0631_p0586a22║屬純善之人，故云無四惡道。乃至多有天人三乘
X33n0631_p0586a23║住世，足為國家觀光，故云諸聲聞眾乃至莊嚴其
X33n0631_p0586a24║國。△三、佛法壽量。
X33n0631_p0586b01║佛壽十二小劫（至）像法亦住二十小劫。
X33n0631_p0586b02║長行竟。△二、偈頌（標頌云：）。
X33n0631_p0586b03║爾時，世尊欲重宣此義，而說偈言：
X33n0631_p0586b04║△（正頌中準長行有三，今缺佛法壽量，分二：）一、頌行因得果，二、頌依正
X33n0631_p0586b05║莊嚴。初（長行有二，今約義略頌，不曲分也。）
X33n0631_p0586b06║諸比丘眾皆一心聽（至）得佛智慧成等正覺。
X33n0631_p0586b07║初頌經劫行因，略去復供二萬億佛之文。其最下，
X33n0631_p0586b08║頌當得證果，略去通號、別號。留下，追頌。△二、頌依
X33n0631_p0586b09║正莊嚴（義頌兼追頌）。
X33n0631_p0586b10║國土清淨度脫無量（至）無量無數莊嚴其國。
X33n0631_p0586b11║國土清淨句，頌依報莊嚴。度脫下，頌正報莊嚴。所
X33n0631_p0586b12║度眾生皆為十方供養，則無四惡道，多有天人可
X33n0631_p0586b13║知。佛之下，追頌別號。上科不頌者，正覺必具故。留
X33n0631_p0586b14║此追頌者，以光明無勝亦是正報莊嚴故。一切有
X33n0631_p0586b15║者，即三有、九有、二十五有也。斷有二義：菩薩即有
X33n0631_p0586b16║而斷，聲聞離有而斷，即有離有總名為斷，故云斷
X33n0631_p0586b17║一切有。授文飾記竟。△三、授目連記二：一、長行，二、
X33n0631_p0586b18║偈頌。初二：一、行因得果，二、莊嚴壽量。初。
X33n0631_p0586b19║爾時，世尊復告大眾（至）劫名喜滿，國名意樂。
X33n0631_p0586b20║初、經劫行因。行因之事與文飾大同，然文飾議論
X33n0631_p0586b21║無雙。目連神通第一，尚須供如是之多佛，起如是
X33n0631_p0586b22║之塔廟，經無量劫乃得成佛。今之具縛凡夫，纔得
X33n0631_p0586b23║一知半解，一行未修，一佛未供，端居無事，便欲續
X33n0631_p0586b24║佛慧命，不亦難乎？當得下。當得證果。多摩羅䟦。此
X33n0631_p0586c01║云性無垢，謂體性絕染，旃檀之最勝者也。佛以此
X33n0631_p0586c02║名者，謂道德香風熏一切故。又因地神通度生，應
X33n0631_p0586c03║現無方，如旃檀然，於一銖氤氳徧布故。劫國名號。
X33n0631_p0586c04║依大成釋云：此佛以神通攝世，教化眾生，心悅誠
X33n0631_p0586c05║服，故劫名喜滿，國名意樂。△二、莊嚴壽量。
X33n0631_p0586c06║其土平王玻瓈為地（至）像法亦住四十小劫。
X33n0631_p0586c07║初、依報莊嚴。準前三授記文中，或云寶華，或云妙
X33n0631_p0586c08║華。今云真珠華者，或以真珠貫穿作華，亦寶亦妙
X33n0631_p0586c09║故也。多諸下。正報莊嚴。佛壽句。如來壽量。正法下。
X33n0631_p0586c10║正像壽量。長行竟。△二、偈頌（標頌云：）。
X33n0631_p0586c11║爾時，世尊欲重宣此義，而說偈言：
X33n0631_p0586c12║△（正頌分二）一、正頌長行，二、許示因緣。初二：一、頌行因
X33n0631_p0586c13║得果，二、頌莊嚴壽量。初（約義略頌）。
X33n0631_p0586c14║我此弟子大目犍連（至）號多摩羅旃檀之香。
X33n0631_p0586c15║初頌經劫行因。金剎者，以真金為剎杆。長表者，高
X33n0631_p0586c16║竪於外，以示佛德巍峩故也。漸漸下，頌當得證果。
X33n0631_p0586c17║△二、頌莊嚴壽量。
X33n0631_p0586c18║其佛壽命二十四劫（至）四十小劫，像法亦爾。
X33n0631_p0586c19║初、如來壽量（超頌）。依報莊嚴，略而不頌。常為下，正報
X33n0631_p0586c20║莊嚴（追頌）。聲聞有大威德者，顯是權現。菩薩皆不退
X33n0631_p0586c21║轉者，顯是深位。佛滅下，正像壽量。正頌長行竟。△
X33n0631_p0586c22║二、許示因緣。
X33n0631_p0586c23║我諸弟子威德具足（至）吾今當說，汝等善聽。
X33n0631_p0586c24║如來意謂我諸弟子中，如菩薩威德具足堪於授
X33n0631_p0587a01║記者，不止汝等四人，更有其數五百，皆當授記，示
X33n0631_p0587a02║以於未來世咸得成佛。葢以我及汝等宿世以來，
X33n0631_p0587a03║久結師資之緣，但以時未至故，四十年中未曾顯
X33n0631_p0587a04║說。吾今觀汝時節已至，當為汝等指示演說，汝等
X33n0631_p0587a05║亦宜誠心善聽，則自信成佛無疑矣。喻說一周被
X33n0631_p0587a06║中根已竟。
X33n0631_p0587a07║△三、因緣一周被下根二：一、佛說因緣，二、下根獲
X33n0631_p0587a08║益。初（品題云：）。
X33n0631_p0587a09║妙法蓮華經化城喻品第七
X33n0631_p0587a10║無而忽有曰化，防非禦敵曰城，喻小乘涅槃非真
X33n0631_p0587a11║假設，聊為防見禦思故也。若論此品本為下根宣
X33n0631_p0587a12║示因緣，題中特標化城者，以化城一設前接因緣
X33n0631_p0587a13║不墜，後八寶所有漸接物利生，化城誠不可少故。
X33n0631_p0587a14║然如來於授記品後復說此品者，別亦五義：一為
X33n0631_p0587a15║顯此法久遠非今始有，故文云乃往過去無量無
X33n0631_p0587a16║邊不可思議阿僧祇劫等是也。二為顯成佛非易
X33n0631_p0587a17║警䇿狂慧，故文云其佛本坐道場破魔軍已垂得
X33n0631_p0587a18║菩提，乃至十劫佛法猶不現前等是也。三為顯多
X33n0631_p0587a19║生受化時眾緣熟，故文云是十六菩薩一一所化
X33n0631_p0587a20║六百萬億那由他恒河沙等眾生，世世所生與菩
X33n0631_p0587a21║薩俱等是也。四為顯遠近得度令眾自信，故文云
X33n0631_p0587a22║爾時所化無量恒河沙等眾生者，汝等比丘及我
X33n0631_p0587a23║滅後未來聲聞弟子是也。五為顯不住化城即到
X33n0631_p0587a24║寶所，故文云汝等所作未辦，汝所住地近於佛慧
X33n0631_p0587b01║是也。要知此中因緣雖為下根而說，而向後五百
X33n0631_p0587b02║弟子實非泛常之流，若我等於此果能諦信無疑
X33n0631_p0587b03║銘心自辦，雖在佛滅度後，何非智勝遺塵也哉。△
X33n0631_p0587b04║（經文分二）一、總出其時，二、歷敘始終。初二：一、長行，二、偈
X33n0631_p0587b05║頌。初三：一、出時顯遠，二、虗設數量，三、結指防問。初
X33n0631_p0587b06║佛告諸比丘：乃往過去（至）滅度已來，甚大久遠。
X33n0631_p0587b07║佛告比丘者，欲明因緣，釋上許示義也。乃往過去，
X33n0631_p0587b08║指最初結緣之時。無量無邊等，極言其時之久也。
X33n0631_p0587b09║佛名大通智勝者，通謂能達真實，約自覺言。智謂
X33n0631_p0587b10║能破愚暗，約覺他言。通云大而智云勝者，謂一達
X33n0631_p0587b11║一切達，一破一切破，約覺滿言。又大通者，無法不
X33n0631_p0587b12║通。智勝者，無智不具。正由無智不具，乃無法不通。
X33n0631_p0587b13║由無法不通，乃無智不具。境智相依為名也。國劫
X33n0631_p0587b14║名號，依正量義云：以彼時六合雍熙，故國名好城。
X33n0631_p0587b15║彼國人才茂異，故劫名大相。彼佛滅度甚大久遠
X33n0631_p0587b16║者，如向下所明。特標此者，一則以顯諸子因深，非
X33n0631_p0587b17║遽然得記。一則以顯此法久遠，非今者始有。總為
X33n0631_p0587b18║引接下根，發生真信耳。△二、虗設數量
X33n0631_p0587b19║譬如三千大千世界（至）知其數不。不也，世尊。
X33n0631_p0587b20║三千世界乃一佛化境，以斯地種為墨，則墨之多
X33n0631_p0587b21║可知。千國土乃千佛化境，過此乃下一點，則點之
X33n0631_p0587b22║疎可知。以最疎之點，盡地種之墨，則所經之國，邊
X33n0631_p0587b23║際數量，固非筭師等所知。故如來故意垂問，而會
X33n0631_p0587b24║眾直以不也答之。於中言地種者，大成云：地，大種
X33n0631_p0587c01║也。婆沙論：問：云何名大種？答：大而是種，能減能增，
X33n0631_p0587c02║能損能益，是為種義。又言假使者，設若義言地種
X33n0631_p0587c03║為墨，本無是人，乃假設是事，特以顯墨之多耳。△
X33n0631_p0587c04║三、結指防問。
X33n0631_p0587c05║諸比丘！是人所經國土（至）觀彼久遠猶若今日。
X33n0631_p0587c06║初、結指數量。是人，即點國之人。所經國土，即點塵
X33n0631_p0587c07║所歷之處。點塵所歷之處，已非算數所及。況點與
X33n0631_p0587c08║不點，盡抹為塵。以一塵計一劫數，則劫數久遠可
X33n0631_p0587c09║知。而彼佛滅度，乃復過是數。是則久之又久，遠之
X33n0631_p0587c10║又遠。所謂甚大久遠者，以此。我以下，預防疑問。（問云：
X33n0631_p0587c11║如上所說，彼佛滅度，甚大久遠。如是事屬杳冥，恐非心量所及。未審如來何所據而言也？故此防云。）
X33n0631_p0587c12║我以如來知見力故，非諸遠近所能限量。觀彼久
X33n0631_p0587c13║遠，猶若今日。何足異，又何足怪也。長行竟。△二、偈
X33n0631_p0587c14║頌（標頌云：）。
X33n0631_p0587c15║爾時，世尊欲重宣此義，而說偈言：
X33n0631_p0587c16║△（正頌分三）一、頌出時顯遠，二、頌虗設數量，三、頌結指
X33n0631_p0587c17║防問。初（略頌）。
X33n0631_p0587c18║我念過去世，無量無邊劫，有佛兩足尊，名大通智勝。
X33n0631_p0587c19║時略不可思議等，佛略通號劫國等，準長行會義
X33n0631_p0587c20║可知。△二、頌虗設數量（略頌）
X33n0631_p0587c21║如人以力磨三千大千土（至）盡此諸塵墨。
X33n0631_p0587c22║略問答之語，餘並準知。△三、頌結指防問。
X33n0631_p0587c23║如是諸國土，點與不點等（至）通達無量劫。
X33n0631_p0587c24║初頌結指數量（應頌）。準長行可知。如來下頌預防疑
X33n0631_p0588a01║問（問意仍準長行）。如來之智不為境界所局、不為時分所
X33n0631_p0588a02║限，故稱無礙，此能知也。所知中長出聲聞者，為後
X33n0631_p0588a03║六百萬億那由他恒河沙等眾生伏案。長出菩薩
X33n0631_p0588a04║者，為後十六王子伏案。如見句，見字讀作縣，長行
X33n0631_p0588a05║所謂猶若今日是也。呼諸比丘教以當知者，為示
X33n0631_p0588a06║佛智能知義故。佛智言淨者，體離煩惱故。又言微
X33n0631_p0588a07║妙者，用超思議故。正以體離煩惱故稱無漏，用絕
X33n0631_p0588a08║思議故稱無礙，由無漏無礙故能通達無量劫也。
X33n0631_p0588a09║總出其時竟。△二、歷敘始終二：一、長行，二、偈頌。初
X33n0631_p0588a10║二：一、正敘因緣，二、再明化儀。初三：一、結緣之由，二、
X33n0631_p0588a11║結緣之事，三、遠近得度。初二：一、智佛開權，二、智佛
X33n0631_p0588a12║顯實。初四：一、智佛成道，二、請轉法輪，三、受請施權，
X33n0631_p0588a13║四、聞法保證。初三：一、垂成十劫，二、諸天興供，三、時
X33n0631_p0588a14║至道成。初
X33n0631_p0588a15║佛告諸比丘：大通智勝佛（至）而諸佛法猶不在前。
X33n0631_p0588a16║初標佛壽者，事所依故本指未成佛時，未成佛時
X33n0631_p0588a17║而云坐道場者，應指等覺最後時也。最後時中內
X33n0631_p0588a18║淨八識外摧四魔，故云破魔軍已。魔軍既破佛道
X33n0631_p0588a19║將成，故云垂得菩提。垂猶將也，謂將得而未得也。
X33n0631_p0588a20║既將得未得，於佛法尚如羅縠，故云不現在前。一
X33n0631_p0588a21║劫至十劫者，即最後所歷之時，準長途最後所歷
X33n0631_p0588a22║之時方一剎那，今經十劫者，以佛壽既長一切皆
X33n0631_p0588a23║長故。又為顯佛道非易警䇿狂慧故，結跏趺坐身
X33n0631_p0588a24║心不動者，即安住金剛定也。習氣不盡妙證未圓，
X33n0631_p0588b01║故云而諸佛法猶不在前。△二、諸天興供。
X33n0631_p0588b02║爾時，忉利諸天先為彼佛（至）至於滅度亦復如是。
X33n0631_p0588b03║初忉利敷座。知佛將於菩提樹下成道，故先為敷
X33n0631_p0588b04║座。座以師子名者，表無畏故。高一由旬者，顯座之
X33n0631_p0588b05║量。佛於此坐者，明敷座意。當得菩提等出坐之時，
X33n0631_p0588b06║適猶始也。言上來忉利諸天敷由旬之高座者，豈
X33n0631_p0588b07║徒然哉？葢為佛於此坐故。佛於此坐非在十劫之
X33n0631_p0588b08║中，乃過十小劫當得菩提時始坐此座耳。時諸下
X33n0631_p0588b09║梵天雨華。知佛將於菩提座上成佛，故雨眾天華。
X33n0631_p0588b10║華而言眾者，品類不一故。面百由旬者，謂菩提座
X33n0631_p0588b11║側四面各有一百由旬也。吹去萎華更雨新者，表
X33n0631_p0588b12║增進不住之義。滿十小劫者，雨華之時。供養於佛
X33n0631_p0588b13║者，雨華之意。言上來諸梵天王滿十劫而雨華不
X33n0631_p0588b14║絕者，豈無為哉？葢為供養於佛故。供養於佛兼重
X33n0631_p0588b15║其處，故雖成道之後乃至滅度，常雨此華以嚴其
X33n0631_p0588b16║地也。四王下，四王擊鼓。為供養佛常擊天鼓者，表
X33n0631_p0588b17║佛道將成一音將震之義。其餘下，餘天作樂。餘天
X33n0631_p0588b18║者，除釋梵四王之外，更有夜摩兜率等也。作天技
X33n0631_p0588b19║樂者，表羣聵待震諸教當闡之義。△三時至道成。
X33n0631_p0588b20║諸比丘！大通智勝佛（至）成阿耨多羅三藐三菩提。
X33n0631_p0588b21║過十小劫，金剛定滿時也。習氣已盡，妙證始圓，故
X33n0631_p0588b22║云諸佛之法乃現在前，於一切法成等正覺，故名
X33n0631_p0588b23║阿耨等也。智佛成道竟。△二、請轉法輪二：一、王子
X33n0631_p0588b24║請法，二、梵王請法。初三：一、眷屬備至，二、說偈讚佛，
X33n0631_p0588c01║三、王子陳請。初。
X33n0631_p0588c02║其佛未出家時有十六子（至）供養恭敬尊重讚歎。
X33n0631_p0588c03║釋迦一子、燈明八子、智佛十六子者，有子事同隨
X33n0631_p0588c04║緣各異也。父名智勝、子名智積者，積而可至於勝
X33n0631_p0588c05║子肖父也。不標餘名者，以既標一名便足取信故。
X33n0631_p0588c06║各有種種珍異玩好之具者，極耳目之所欲、盡世
X33n0631_p0588c07║間之所出，無物不備、有美皆收也。聞父成道信出
X33n0631_p0588c08║世之有益，捨珍而往覺世樂之非真，輕榮重道趣
X33n0631_p0588c09║父近佛，序分所謂又見諸王往詣佛所問無上道，
X33n0631_p0588c10║便捨樂土宮殿臣妾等，即此類也。諸母者，十六王
X33n0631_p0588c11║子非一母生故，又一一王子各有生母乳母等之
X33n0631_p0588c12║不同故。涕泣者，恩愛骨肉難割難捨，眷戀之情痛
X33n0631_p0588c13║崩於肺腑，慘然之迹著散於諸竅也。隨送者，愛其
X33n0631_p0588c14║子兼近其夫君而成道故。祖王臣民圍繞隨至者，
X33n0631_p0588c15║父不得而子，上行而下效也。咸欲二字通約眾意
X33n0631_p0588c16║而言，言子母祖王及諸臣民等，或捨珍而往、或涕
X33n0631_p0588c17║泣而送、或圍繞而至，雖亦各有所為而歸重在佛，
X33n0631_p0588c18║故云咸欲親近供養恭敬等也。△二、說偈讚佛。
X33n0631_p0588c19║到已，頭面禮足，繞佛畢已，（至）歸命無上尊。
X33n0631_p0588c20║初、敘儀標偈。頭面禮足者，表至敬也。準今佛成道
X33n0631_p0588c21║八年回國為父王說法，父王領合國臣民遠迎見
X33n0631_p0588c22║佛，以佛威德不覺禮拜，佛意不受父禮隱身不現，
X33n0631_p0588c23║禮已然後現身。據此則智佛亦應不受父禮，非此
X33n0631_p0588c24║所急故不敘也。繞佛者，右轉旋遶，表生生世世從
X33n0631_p0589a01║佛遊行之意。畢已者，或三匝七匝至無數匝旋繞
X33n0631_p0589a02║已竟也。一心者，端秉其意。合掌者，嚴肅其躬。瞻仰
X33n0631_p0589a03║者，觀想其德。偈頌者，發言稱嘆，應上供養恭敬尊
X33n0631_p0589a04║重讚嘆義也。大威下，正以稱讚。威顯折伏之嚴，德
X33n0631_p0589a05║彰攝授之慈，二俱莫及故稱為大。具此二大為物
X33n0631_p0589a06║所依，故稱世尊。為度眾生故於無量億歲修菩薩
X33n0631_p0589a07║行也。菩薩行滿則菩提果圓，故云爾乃得成佛。爾
X33n0631_p0589a08║猶今也。諸願已具足者，佛道既成，一切大願皆圓
X33n0631_p0589a09║滿故。善哉者，讚美詞。既讚善哉又稱吉無上者，以
X33n0631_p0589a10║如來行滿果圓諸願具足為最吉祥人也。世尊句，
X33n0631_p0589a11║復以最後金剛道中妄盡真極，而讚其為希有之
X33n0631_p0589a12║甚。一坐十小劫者，經時希有身體及手足等住定
X33n0631_p0589a13║希有。身體者，總指全身。手足者，別指四體。定力攝
X33n0631_p0589a14║持故靜然不動，此外寂也。其心指金剛定心。憺怕
X33n0631_p0589a15║者，恬靜義。大成云其猶月爽秋天寒光無際是也。
X33n0631_p0589a16║未曾有散亂者，正恁麼時欲罷不能，何散亂之有？
X33n0631_p0589a17║此內靜也。究竟永寂滅者，斷妄希有、無妄不盡，故
X33n0631_p0589a18║曰究竟。如木成灰無重木理，云永寂滅。安住無漏
X33n0631_p0589a19║法者，證真希有、無真不證，故曰安住。如金出鑛，無
X33n0631_p0589a20║再鑛事，云無漏法。今者下，慶幸歡喜。今者見世尊，
X33n0631_p0589a21║安隱成佛道者，謂親覩如來於生死不安法中得
X33n0631_p0589a22║涅槃安隱之法，於無明不覺道中成菩薩正覺之
X33n0631_p0589a23║道故。我等得善利者，佛出世難如優曇華，今既得
X33n0631_p0589a24║見即是得大善利，苟非宿有深因，必當現植大種，
X33n0631_p0589b01║有此奇緣寧不口稱慶幸而心生大喜哉？眾生常
X33n0631_p0589b02║苦惱等，乃詳明慶喜所以。葢以佛未出時，一切眾
X33n0631_p0589b03║生常為眾苦之所逼惱，今佛出世當令離苦，故慶
X33n0631_p0589b04║喜也。又以煩惱所障如盲如瞑，加夫佛未出世無
X33n0631_p0589b05║真導師，今遇導師當斷集諦，故慶喜也。又以眾生
X33n0631_p0589b06║不識正助道品能盡諸苦常事盲修，今識苦盡之
X33n0631_p0589b07║道，故慶喜也。又以眾生不知二種涅槃能得解脫
X33n0631_p0589b08║可以趣求，今知解脫之法，故慶喜也。又以佛未出
X33n0631_p0589b09║時，眾生如沉長夜廣造黑業增長惡趣，以致天眾
X33n0631_p0589b10║減損，今佛出世如長夜得燈，故慶喜也。又以眾生
X33n0631_p0589b11║以苦捨苦從冥入冥，常為邪見所障，於諸佛名永
X33n0631_p0589b12║不得聞，況復能見？今得見佛聞法頓出冥途，故慶
X33n0631_p0589b13║喜也。且也今佛所得乃最上涅槃安隱之法、最上
X33n0631_p0589b14║菩提無漏之道，而我及天人已得親見，故為得最
X33n0631_p0589b15║大利，此慶喜之所由生也。是故咸稽首，歸命無上
X33n0631_p0589b16║尊者，稽首謂以首至地稽留不起，歸命謂以命歸
X33n0631_p0589b17║佛驅遣不去，此亦因見佛德殊勝慶躍難鳴，惟有
X33n0631_p0589b18║稽首歸命而已。△三、王子陳請二：一、略陳請詞，二、
X33n0631_p0589b19║廣說偈頌。初。
X33n0631_p0589b20║爾時十六王子偈讚佛已（至）憐愍饒益諸天人民。
X33n0631_p0589b21║初結前起後；咸作下，正陳請詞。諸天人民不知離
X33n0631_p0589b22║苦，而如來說法教以離苦，則是多所安隱；諸天人
X33n0631_p0589b23║民不知斷集，而如來說法導以斷集，則是多所憐
X33n0631_p0589b24║愍；諸天人民不知修道證滅，如來說法教以修道
X33n0631_p0589c01║證滅，則是多所饒益。夫如是，何靳固而不說哉？△
X33n0631_p0589c02║二、廣說偈頌。
X33n0631_p0589c03║重說偈言世雄無等倫（至）當轉無上輪。
X33n0631_p0589c04║初、如證求示。大成云：秀拔六合之表，故稱世雄。無
X33n0631_p0589c05║等倫者，四天無以齊其福，十聖無以及其智故。百
X33n0631_p0589c06║福自莊嚴者，因修百福，果感相嚴，福固自修，嚴亦
X33n0631_p0589c07║自具也。得無上智慧者，自覺聖智究竟。願為世間
X33n0631_p0589c08║說者，請演斯智以覺他故。度我及眾者，兼為自他
X33n0631_p0589c09║請也。自他根器差別不同，願佛隨順，故云分別顯
X33n0631_p0589c10║示。時至機熟，還期為說一乘，故云令得是智。如是
X33n0631_p0589c11║則無機不被，有緣皆入，故云我等得佛，眾生亦然。
X33n0631_p0589c12║世尊下，如知請轉。知所念者，或念在小乘，或念在
X33n0631_p0589c13║大乘，如來皆能知之。亦知行道者，或行諦緣道，或
X33n0631_p0589c14║行六度道，如來亦能知之。又知智力者，或具人空
X33n0631_p0589c15║智力，或具法空智力，如來又能知之。此知三乘機
X33n0631_p0589c16║也。欲樂者，或樂生天上，或樂在人間。修福者，或曾
X33n0631_p0589c17║修天福，或曾修人福。宿業者，或宿行戒善業，或宿
X33n0631_p0589c18║行禪定業。此知人天機也。既知三乘，又知人天，一
X33n0631_p0589c19║一無謬，名悉知已。如所知機，漸次誘引，自無躐等
X33n0631_p0589c20║之弊，及中止之𠎝，故云當轉無上輪也。王子請法
X33n0631_p0589c21║竟。△二、梵王請法二：一、智佛現瑞，二、諸天來請。初。
X33n0631_p0589c22║佛告諸比丘：大通智勝佛（至）徧滿世界勝諸天光。
X33n0631_p0589c23║初下及幽冥諸佛世界，皆眾生共相，無明所感。如
X33n0631_p0589c24║來成道，能破自他無明，故以六種震動表之。其國
X33n0631_p0590a01║中間幽冥之處，即鐵圍山內無間獄中也。然雖此
X33n0631_p0590a02║處亦在自己光明藏中，但以眾生業力障故，日月
X33n0631_p0590a03║威光所不能照，同處其中，亦各不能相見。今蒙如
X33n0631_p0590a04║來智光破諸業力，顯出大光明藏，故云而皆大明，
X33n0631_p0590a05║各得相見。是言者，驚怪之語。言一向各不相見，乍
X33n0631_p0590a06║然一見，故怪其云何忽生。又其下，上至梵宮，六種
X33n0631_p0590a07║震動者，雖勝人間，亦世界攝，故與世而俱動也。大
X33n0631_p0590a08║光普照，徧滿世界者，佛光無礙，即覆盆之下，亦無
X33n0631_p0590a09║不至，故天光礙而非通，不及佛光，故云勝也。△二、
X33n0631_p0590a10║諸天來請五：一、東方來請，二、東南來請，三、南方來
X33n0631_p0590a11║請，四、例明六方，五、上方來請。初五：一、蒙光共議，二、
X33n0631_p0590a12║備供推尋，三、見佛興供，四、正請轉法，五、默然受請。
X33n0631_p0590a13║初二：一、蒙光作念，二、共議何緣。初
X33n0631_p0590a14║爾時東方五百萬億（至）以何因緣而現此相。
X33n0631_p0590a15║佛光勝於天光，故云倍於常明。昔所未有，有必有
X33n0631_p0590a16║因，故自念以何因緣而現此相。△二、共議何緣。
X33n0631_p0590a17║是時，諸梵天王即各相詣（至）徧照於十方。
X33n0631_p0590a18║即各相詣者，謂彼此相往一處。共議此事者，謂議
X33n0631_p0590a19║論放光因緣。名救一切者，從利他為名，顯是深位
X33n0631_p0590a20║上士，示居天位也。昔所未有，勿得視為泛常，故誡
X33n0631_p0590a21║以宜各共求。大德天，指補處之尊。二為字，乃持疑
X33n0631_p0590a22║之語，言或是大德天生，或是佛出世間，總言必有
X33n0631_p0590a23║異人，乃有此大光明徧照於十方也。蒙光共議竟。
X33n0631_p0590a24║△二、備供推尋。
X33n0631_p0590b01║爾時五百萬億國土（至）共詣西方推尋是相。
X33n0631_p0590b02║天福殊勝宮殿隨身，故云與俱。衣裓盛華者，知有
X33n0631_p0590b03║異人預備供養也。東方天王見光自西而來，故詣
X33n0631_p0590b04║西推尋。△三、見佛興供。
X33n0631_p0590b05║見大通智勝如來（至）今以奉世尊，惟願哀納受。
X33n0631_p0590b06║初見佛及眾即時下各興供養而散佛上者，散華
X33n0631_p0590b07║成葢以覆佛上也。極狀其多而且高，故以須彌喻
X33n0631_p0590b08║之。并供養樹者，樹乃佛之所依，因人重樹，如詩云
X33n0631_p0590b09║蔽芾甘棠勿剪勿伐之意。標樹量者，對上華如須
X33n0631_p0590b10║彌，為顯廣狹無礙義故，有漏不及無漏，捨輕求重
X33n0631_p0590b11║故以宮殿奉佛。而作下願佛納受，自惟久沉有漏
X33n0631_p0590b12║故求佛哀愍，欲希無漏故求佛饒益。願垂納處者，
X33n0631_p0590b13║以如來納而處之，即是哀愍饒益故也。佛出世難
X33n0631_p0590b14║如優曇華，故讚以希有難遇。力無畏等無一不備，
X33n0631_p0590b15║故讚以具無量德。能救護者，救令離苦、護令得樂，
X33n0631_p0590b16║總讚如來大悲大慈德也。具大慈悲能救能護，故
X33n0631_p0590b17║稱天人大師。哀愍世間正大悲能救之義，普蒙饒
X33n0631_p0590b18║益正大慈能護之義。自述其從來者遠，故云五百
X33n0631_p0590b19║萬億。自述其為供之誠，故云捨深禪樂。先世福業
X33n0631_p0590b20║殊勝，故感宮殿嚴飾用以奉佛。願佛納受者，欲捨
X33n0631_p0590b21║有漏之果轉作無為之因也。△四、正請轉法。
X33n0631_p0590b22║爾時，諸梵天王偈讚佛已（至）度苦惱眾生。
X33n0631_p0590b23║眾生涅槃道久矣，塞絕願佛度脫，故求開此道也。
X33n0631_p0590b24║兩足自利，說法化他，大慈與樂，大悲㧞苦，偏度苦
X33n0631_p0590c01║惱眾生者，餘非不度，急先務耳。△五、默然受請。
X33n0631_p0590c02║爾時，大通智勝如來默然許之。
X33n0631_p0590c03║默然許之。如今佛三七日後，尋念方便之儀，東方
X33n0631_p0590c04║來請竟。△二、東南來請五：一、蒙光共議，二、備供推
X33n0631_p0590c05║尋，三、見佛興供，四、正請轉法，五、默然受請。初。
X33n0631_p0590c06║又，諸比丘！東南方五百萬億（至）度脫苦眾生。
X33n0631_p0590c07║初蒙光作念，有非常之瑞，必有非常之事，故皆歡
X33n0631_p0590c08║喜踊躍，而生希有之心。即各下，共議何緣。天王名
X33n0631_p0590c09║大悲者，義取能拔眾苦，亦寄位菩薩也。至誠之道，
X33n0631_p0590c10║可以前知，故誡以當共一心。過千二句，擬知不在
X33n0631_p0590c11║此方。多是二句，大約不是天生。是天王未至好城，
X33n0631_p0590c12║早知有佛出世矣。△二、備供推尋。
X33n0631_p0590c13║爾時五百萬億諸梵天王（至）共詣西方推尋是相。
X33n0631_p0590c14║△三、見佛興供。
X33n0631_p0590c15║見大通智勝如來（至）我等宿福慶，今得值世尊。
X33n0631_p0590c16║初見佛及眾時諸下。各興供養。而作下。願垂納受。
X33n0631_p0590c17║如來道超十地，德邁四天，故稱聖主天王。迦陵頻
X33n0631_p0590c18║伽，此云妙聲鳥。大論云：在殻發聲，已勝餘鳥。正法
X33n0631_p0590c19║念云：如是美音，若天若人，無能及者。今喻佛音，故
X33n0631_p0590c20║云爾也。普度一切，故云哀愍眾生。又聖主天王，必
X33n0631_p0590c21║具相好莊嚴，讚佛身業。迦陵句，讚佛口業。哀愍句，
X33n0631_p0590c22║讚佛意業。以如來三業殊勝，見聞成益，故敬禮也。
X33n0631_p0590c23║世尊甚希有，久遠乃一現者，於諸如來，生難遭想
X33n0631_p0590c24║意。一百八十劫，空過無有佛者，自據所見而言。其
X33n0631_p0591a01║實如來常住於世，豈有空哉？無佛出世，眾生惟知
X33n0631_p0591a02║作惡，不知修善，故感惡道充滿，天眾減少。有佛說
X33n0631_p0591a03║法，能令遠離邪途，識取正路，故云今佛出世，為眾
X33n0631_p0591a04║作眼。歸趣者，可歸可趣。救護者，能救能護。滅惡生
X33n0631_p0591a05║善，故為眾生之父。拔苦與樂，故稱哀愍饒益。非有
X33n0631_p0591a06║前緣，難可值遇，故云我等宿福慶，今得值世尊也。
X33n0631_p0591a07║△四、正請轉法。
X33n0631_p0591a08║爾時，諸梵天王偈讚佛已（至）忍善者增益。
X33n0631_p0591a09║眾生未得離苦，願佛救拔，故曰哀愍一切。轉法輪
X33n0631_p0591a10║者，摧十惡及二障。度眾生者，化人天及三乘也。或
X33n0631_p0591a11║說人天，或說三乘，皆為顯示法相。或出分段，或脫
X33n0631_p0591a12║變易，皆為度諸苦惱。或果感人天，或道得三乘，皆
X33n0631_p0591a13║為得大歡喜。得道者，別明三乘獲益。生天者，別明
X33n0631_p0591a14║天乘獲益。忍善者，別明人乘獲益。忍，信也。謂信及
X33n0631_p0591a15║作善，則不失人乘也。△五、默然受請。
X33n0631_p0591a16║爾時，大通智勝如來默然許之。
X33n0631_p0591a17║東南來請竟。△三、南方來請五：一、蒙光共議，二、備
X33n0631_p0591a18║供推尋，三、見佛興供，四、正請轉法，五、默然受請。初。
X33n0631_p0591a19║又，諸比丘！南方五百萬億國土（至）為佛出世間。
X33n0631_p0591a20║初蒙光作念，即各下，共議何緣。王名妙法，乃深證
X33n0631_p0591a21║實相，現天王身，說法度生者也。甚威曜，即倍於常
X33n0631_p0591a22║明之義。過百千劫未見是相者，足證此方無佛出
X33n0631_p0591a23║世久矣。△二、備供推尋。
X33n0631_p0591a24║爾時五百萬億諸梵天王（至）共詣北方推尋是相。
X33n0631_p0591b01║△三、見佛興供。
X33n0631_p0591b02║見大通智勝如來處於道場（至）惟願垂納受。
X33n0631_p0591b03║初見佛及眾。時諸下，各興供養。而作下，願垂納受。
X33n0631_p0591b04║偈中首句總嘆智斷究竟，為世所尊，故難見也。曠
X33n0631_p0591b05║劫修因，既能自破煩惱，成道說法，又能破他煩惱，
X33n0631_p0591b06║故稱破煩惱者。前云百八十劫，又云過百千劫，今
X33n0631_p0591b07║云百三十劫者，以佛身隨機隱顯，諸方所見不同
X33n0631_p0591b08║也。乃得一見者，應上難見之語，此約斷德以嘆希
X33n0631_p0591b09║有之義。佛未出時，無法乳以資慧命，故云饑渴眾
X33n0631_p0591b10║生。佛既出世，布慈雲而潤含識，故云法雨充滿。百
X33n0631_p0591b11║三十劫無佛，故云昔所未覩。佛是一切智人，故稱
X33n0631_p0591b12║無量智慧。優曇華喻佛出之難，今乃值慶自遇之
X33n0631_p0591b13║異，此約智德以嘆希有之義。宮殿蒙光嚴飾，勝於
X33n0631_p0591b14║尋常，不敢自居，故求慈愍納受。△四、正請轉法。
X33n0631_p0591b15║爾時諸梵天王偈讚佛已（至）當演深遠音。
X33n0631_p0591b16║一切世間義攝三途，諸天魔梵義攝三天，沙門義
X33n0631_p0591b17║攝三乘，婆羅門義攝人道。皆獲安隱者，隨分受益，
X33n0631_p0591b18║漸證常樂。而得度脫者，暫離違緣，永脫眾苦。輪取
X33n0631_p0591b19║運載義，謂運載眾生，從凡至聖，從權入實故。鼓取
X33n0631_p0591b20║䇿勵義，謂䇿勵行人，戰退諸魔，獲髻中珠故。螺取
X33n0631_p0591b21║號令義，謂號令羣機，反邪歸正，回小向大故。雨取
X33n0631_p0591b22║潤澤義，謂潤澤善根，隨分增長，漸得入道故。法輪
X33n0631_p0591b23║云無上，法鼓等云大者，俱約究竟言也。末二句乃
X33n0631_p0591b24║結請之詞。大成云：聖人談吐，貴在投機。言近指遠，
X33n0631_p0591c01║淡中有味，故云深遠。△五、默然受請。
X33n0631_p0591c02║爾時，大通智勝如來默然許之。
X33n0631_p0591c03║南方來請竟△四例明六方
X33n0631_p0591c04║西南方乃至下方，亦復如是。
X33n0631_p0591c05║西南至下，中攝正西、西北、正北、東北，共六方也。亦
X33n0631_p0591c06║復如是者，為避繁文，令例上而知故。△五、上方來
X33n0631_p0591c07║請四：一、蒙光共議，二、備供推尋，三、見佛興供，四、正
X33n0631_p0591c08║請轉法。初。
X33n0631_p0591c09║爾時上方五百萬億國土（至）為佛出世間。
X33n0631_p0591c10║初蒙光作念即各下，共議何緣。尸棄此云頂髻，證
X33n0631_p0591c11║最上乘示居天位者也。光稱威德者倍尋常故，昔
X33n0631_p0591c12║所句言不惟未見兼亦未曾聞也。△二、備供推尋。
X33n0631_p0591c13║爾時五百萬億諸梵天王（至）共詣下方推尋是相。
X33n0631_p0591c14║△三、見佛興供。
X33n0631_p0591c15║見大通智勝如來（至）我等與眾生皆共成佛道。
X33n0631_p0591c16║初、見佛及眾。時諸下，各興供養。而作下，願垂納受。
X33n0631_p0591c17║復有五義：初、正求納處。準今佛成道時，四王各奉
X33n0631_p0591c18║一鉢，願佛納受。如來以神力故，合為一鉢，納而受
X33n0631_p0591c19║之。據此，則諸梵宮殿亦可合而為一，一時俱受，故
X33n0631_p0591c20║皆以納處為願也。時諸下，讚佛慈悲。善哉見諸佛
X33n0631_p0591c21║者，自歎其得見於佛，以難見能見，故為善也。諸，助
X33n0631_p0591c22║語詞。佛以大悲之心拯濟有情，故云救世聖尊。三
X33n0631_p0591c23║界稱獄者，以果酧因，覊縻難出故。勉出眾生者，勸
X33n0631_p0591c24║以出世之道，令脫輪迴之苦。此讚如來大悲救拔
X33n0631_p0592a01║德也。佛具一切智慧大慈，利益人天，故以普智天
X33n0631_p0592a02║人尊稱之。羣萌者，眾生機性不同，如三草二木，萌
X33n0631_p0592a03║芽各異也。甘露門者，門中施設甘露，開之則起死
X33n0631_p0592a04║回生，喻教中詮顯理性，演之則滅惡生善。滅惡生
X33n0631_p0592a05║善，故能廣度一切。此讚如來大慈利益德也。於昔
X33n0631_p0592a06║下，慶己所遇空過。無佛之時，較前百八十劫、百三
X33n0631_p0592a07║十劫等，更為懸遠，故云無量劫也。有佛住世，如日
X33n0631_p0592a08║光徧照，故佛未出，則十方闇瞑。由闇瞑故，眾生惟
X33n0631_p0592a09║知作惡，故惡道增長。準文飾受記文中，修羅亦屬
X33n0631_p0592a10║惡道，故亦盛也。不知作善，故天眾漸轉漸減，蓋以
X33n0631_p0592a11║天福受盡，死多墮於惡道故也。縱或生於人道，而
X33n0631_p0592a12║時當無佛，故不得從佛聞法。不聞法故，無由改過
X33n0631_p0592a13║自新，故曰常行不善。由此夭折天年，惑亂識性，故
X33n0631_p0592a14║并色力智慧二皆減少。罪業約過去而言，言現前
X33n0631_p0592a15║色力智慧既皆減少，則舉動便覺不樂施為，常是
X33n0631_p0592a16║致苦。加以過去罪業因緣果報不爽，不惟不復得
X33n0631_p0592a17║樂，并彼得樂之想亦無，故云失樂及樂想也。由失
X33n0631_p0592a18║樂及想故，常為眾苦逼迫，希望出離，以致悞入邪
X33n0631_p0592a19║見，堅執不捨，故云住也。不求斷苦之法，故不識善
X33n0631_p0592a20║儀。不求大勢之佛，故不蒙佛化。由此輪轉三途，永
X33n0631_p0592a21║無出期，故云常墮惡道。此如來未出世時，而眾生
X33n0631_p0592a22║展轉流浪，可悲可愍如此。佛能分析善惡，揀辨邪
X33n0631_p0592a23║正，故曰為世間眼。從無量劫以至於今，故云久遠
X33n0631_p0592a24║時出。出非無因，故云哀愍眾生現於世間。雖現世
X33n0631_p0592b01║間，不為世縛，故云超出成覺。甚欣慶歎未有者，翻
X33n0631_p0592b02║上說有六義：一為佛出世而闇瞑息故，二為惡道
X33n0631_p0592b03║減而善道增故，三為依法行而色智勝故，四為罪
X33n0631_p0592b04║業滅而福樂生故，五為邪見隳而善儀著故，六為
X33n0631_p0592b05║蒙佛化而惡道斷故。此如來既出於世，而眾生漸
X33n0631_p0592b06║息苦輪，可欣可喜如此。我等下，申誠結願，準前可
X33n0631_p0592b07║知。末四句回施有情，觀此中普及一切及皆共成
X33n0631_p0592b08║道之語，恐未可以實行天人視之。△四、正請轉法。
X33n0631_p0592b09║爾時五百萬億諸梵天王（至）無量劫習法。
X33n0631_p0592b10║安隱與樂，度脫拔苦，二皆隨機施設，故云多所。多
X33n0631_p0592b11║所者，言非一也。法稱甘露者，以有滅惡生善義故。
X33n0631_p0592b12║又宗鏡云：有甘露樹，中秋露滴葉上，人取之為長
X33n0631_p0592b13║生藥，若入地中化成珠。如人聞法入心，化為菩提
X33n0631_p0592b14║種子也。擊喻說，鼓喻音，言如來說法，音聲普徧一
X33n0631_p0592b15║切，如擊鼓以警眾也。苦惱眾生，涅槃非可遽施，故
X33n0631_p0592b16║求開示道路。欲因道而至滅，故隨機敷演，咸通真
X33n0631_p0592b17║實，故稱大微妙音。無量劫習，指諸佛因所修法，所
X33n0631_p0592b18║謂涅槃道路是也。準諸方此科之下，更有默然受
X33n0631_p0592b19║請一科，今不具者，以向下有總受眾請之文，避重
X33n0631_p0592b20║疊故。然又當知，十方梵王雖按次第敘列，而彼時
X33n0631_p0592b21║實無先後。蓋智佛同時放光，十方同時推尋，即見
X33n0631_p0592b22║佛興供，請轉法輪等，亦皆同時。但以言不頓彰，故
X33n0631_p0592b23║次第而敘列之。若作表法者，十方梵王表眾生六
X33n0631_p0592b24║根四體，六根四體各具靈明覺知，即是佛光普照。
X33n0631_p0592c01║但眾生不知光之所自，則不得見佛。觀文中以何
X33n0631_p0592c02║因緣而現此相等語，正學人用心喫緊處。而偈中
X33n0631_p0592c03║此是何緣，宜各共求等語，正學人進步喫緊處。至
X33n0631_p0592c04║於東向西尋，南向北尋等，正顯此一段光明活潑
X33n0631_p0592c05║潑的，無有定處。東看則西，南觀成北，於此識得落
X33n0631_p0592c06║處，則智佛不離自心，而六根四體俱解。請轉法輪，
X33n0631_p0592c07║一念不動，即是默然受請。留心斯道者，其勿忽諸。
X33n0631_p0592c08║請轉法輪竟。△三、受請施權二：一、總受眾請，二、為
X33n0631_p0592c09║機施權。初。
X33n0631_p0592c10║爾時大通智勝如來（至）及十六王子請。
X33n0631_p0592c11║如來出世，本為度生，請轉法輪，正契佛心，故佛受
X33n0631_p0592c12║其請也。△二、為機施權二：一、轉四諦法輪，二、轉因
X33n0631_p0592c13║緣法輪。初。
X33n0631_p0592c14║即時三轉十二行法輪（至）是苦滅是苦滅道。
X33n0631_p0592c15║初標讚。即時者，即於受請之時不待多日，如今佛
X33n0631_p0592c16║思惟是事已即趣波羅奈等相類。三轉者，以四諦
X33n0631_p0592c17║法作三次轉，如云此是苦逼迫性等名示相轉，此
X33n0631_p0592c18║是苦汝應知等名勸修轉，此是苦我已知等名作
X33n0631_p0592c19║證轉。十二行者，約一諦有三轉，一轉能成一行，四
X33n0631_p0592c20║諦合論故名十二行法，依斯行法摧惑至真故名
X33n0631_p0592c21║為輪。若沙門等者，言此乃先佛儀軌，惟佛能知能
X33n0631_p0592c22║轉，若沙門者不過依教傳宣，而婆羅門亦不過依
X33n0631_p0592c23║教修習，至於諸天魔梵及餘世間外道等尚不知
X33n0631_p0592c24║依教修習，何況能轉？故總以不能斷之。謂是下釋
X33n0631_p0593a01║轉，謂指出四諦名目以釋所轉法也。苦者以生老
X33n0631_p0593a02║病死為體，逼迫身心故名為苦。集者以見思煩惱
X33n0631_p0593a03║為體，招感苦果故名苦集。滅者以偏空涅槃為體，
X33n0631_p0593a04║能滅諸苦故名苦滅。道者以正助道品為體，能證
X33n0631_p0593a05║離苦之滅故名苦滅道。然此四諦後三亦緣苦諦
X33n0631_p0593a06║建立，故皆連苦為名。△二、轉因緣法輪。
X33n0631_p0593a07║及廣說十二因緣法（至）生滅則老死憂悲苦惱滅。
X33n0631_p0593a08║初順觀流轉廣說者，因緣無別，即廣前四諦法故。
X33n0631_p0593a09║自無明至老死，共十二支，展轉生起，互相由藉，故
X33n0631_p0593a10║名十二因緣。無明即過去煩惱，由煩惱故，於事於
X33n0631_p0593a11║理，無所明了，故名無明。由斯無明為緣，造作種種
X33n0631_p0593a12║業行，故云無明緣行。此二支屬過去因，集諦所攝。
X33n0631_p0593a13║業牽識走，轉入胎藏，故云行緣識。識執持故，七日
X33n0631_p0593a14║一轉，而成胎中五陰，故云識緣名色。名即受想行
X33n0631_p0593a15║識四陰，以胎中尚無實用，但有其名也。色即色陰，
X33n0631_p0593a16║從託胎後，至五七位，生諸根形，四支差別，故名為
X33n0631_p0593a17║色。名色增長，至七七位，六根圓具，故云名色緣六
X33n0631_p0593a18║入。以根有入塵義故，六入成就，月滿出胎，觸對前
X33n0631_p0593a19║境，故云六入緣觸。習觸生覺，覺於違順中庸等相，
X33n0631_p0593a20║故云觸緣受。受謂覺受，即領納義也。此五支屬現
X33n0631_p0593a21║在果，苦諦所攝。由覺受故，於可欲境，心生貪染，故
X33n0631_p0593a22║云受緣愛。愛心熾故，追逐不捨，故云愛緣取。因取
X33n0631_p0593a23║起行，造種種業，為諸有因，故云取緣有。此三支，前
X33n0631_p0593a24║二屬惑，與過去無明同，後一屬業，與過去行同，俱
X33n0631_p0593b01║現在因，亦集諦攝。以因感果，當生三有，還受五陰
X33n0631_p0593b02║之身，故云有緣生。五陰假和，不久變壞，故云生緣。
X33n0631_p0593b03║老死等憂悲苦惱，亦老死中事，葢以老必憂苦，死
X33n0631_p0593b04║必悲惱故也。此二支屬未來果，亦苦諦攝。又此十
X33n0631_p0593b05║二因緣，凖華嚴及古德，更有多義，避煩不錄。此如
X33n0631_p0593b06║來廣前苦集二諦為流轉門也。無明下。逆觀還滅。
X33n0631_p0593b07║逆觀者，自老死至無明，逆次而觀。如緣起經云：由
X33n0631_p0593b08║誰有故，而有老死？如是老死，復由何緣？上二句為
X33n0631_p0593b09║推因智，下二句為審因智。約三世推審，共成六智。
X33n0631_p0593b10║既推審已，知老死因生而有，名住法智。然後又以
X33n0631_p0593b11║七智觀生支因，如是展轉逆觀，觀至行支因無明
X33n0631_p0593b12║而有，共成七十七智。惟無明無因，不須更觀，只須
X33n0631_p0593b13║發勇猛心，奮堅固力，斷滅無明，則展轉相因而滅。
X33n0631_p0593b14║故云無明滅則行滅，乃至生滅則老死憂悲苦惱
X33n0631_p0593b15║滅。然此中約逆觀能生推審住智，即是道諦；約還
X33n0631_p0593b16║滅能顯無生之理，即是滅諦。蓋如來廣前道滅二
X33n0631_p0593b17║諦為還滅門也。受請施權竟。△四、聞法保證。
X33n0631_p0593b18║佛於天人大眾之中（至）無量無邊不可稱數。
X33n0631_p0593b19║初最初保證（如今佛初度五人之類）。天人大眾者，通敘在會
X33n0631_p0593b20║之機。六百萬億等，別指保證之眾。智佛緣勝，故最
X33n0631_p0593b21║初得度，即有六百萬億那由他數也。一切法，指世
X33n0631_p0593b22║間六塵。人惟貪染六塵，起於諸漏，以致心受繫縛，
X33n0631_p0593b23║不得解脫。今聞諦緣之法，知受是苦，故於一切不
X33n0631_p0593b24║受。由不受故，是心不為諸漏所繫，名得解脫。九次
X33n0631_p0593c01║第定，漸轉漸深，漸深漸妙，故云深妙禪定。三明、六
X33n0631_p0593c02║通、八解，略見前文，廣如正量論釋。第二下次後保
X33n0631_p0593c03║證（如今佛續度千二之類）。二三四皆指阿含，或阿含作四會
X33n0631_p0593c04║說故。從是已後，指方等般若。以方等般若時中，或
X33n0631_p0593c05║大小並談，有受小乘益者，故致諸聲聞眾有無量
X33n0631_p0593c06║無邊不可稱不可數也。不言緣覺者，以緣覺與聲
X33n0631_p0593c07║聞證齊，即攝聲聞中故。智佛開權竟。△二、智佛顯
X33n0631_p0593c08║實四：一、王子啟請，二、從隨出家，三、時至顯實，四、聞
X33n0631_p0593c09║法獲益。初（前雖請轉法輪，佛知時未至，故且說小乘。今小乘既已成就，故須重請，以開大
X33n0631_p0593c10║乘之端也）。
X33n0631_p0593c11║爾時十六王子皆以童子（至）深心所念佛自證知。
X33n0631_p0593c12║初標機顯本。天真未喪之年離塵入道，故云童子
X33n0631_p0593c13║出家。然出家事在最初，因前未敘而今敘之，下從
X33n0631_p0593c14║隨出家倣此。沙彌此云息慈，謂止息諸惡常行慈
X33n0631_p0593c15║善故。通論有三：一形同沙彌，謂雖蒙剃度未沾戒
X33n0631_p0593c16║品者。二法同沙彌，謂同學律儀稟受戒法者。此復
X33n0631_p0593c17║有三：一驅烏沙彌，謂七歲至十三歲，能為僧驅遣
X33n0631_p0593c18║烏鳥守護食廚等處故。二應法沙彌，謂十四至十
X33n0631_p0593c19║九歲，能事師執役修習禪誦，與出家法相應故。三
X33n0631_p0593c20║名字沙彌，謂二十已上未受具戒，猶存沙彌名字
X33n0631_p0593c21║故。此三俱稟十戒總號法同。三菩薩沙彌，謂未受
X33n0631_p0593c22║近圓先發大心者，今是菩薩沙彌，以向下有志願
X33n0631_p0593c23║知見義故。諸根二句，明現在機勝。已曾供養等，明
X33n0631_p0593c24║過去本深。或亦法身大士與智佛作應生眷屬，借
X33n0631_p0594a01║此成就眾生淨佛國土者也。俱白下請法陳情。是
X33n0631_p0594a02║諸無量等，指前保證之眾。然此眾雖屬聲聞，皆具
X33n0631_p0594a03║大乘機性，故稱大德。皆已成就者，顯小果已圓。小
X33n0631_p0594a04║果已圓無容更說小法，故云當為我等說阿耨菩
X33n0631_p0594a05║提，此請法也。既聞佛說自不孤負佛意，故云皆共
X33n0631_p0594a06║修學。皆共修學非徒託之空言，故云我等志願念
X33n0631_p0594a07║茲在茲。深心固結有素，故云佛自證知。證知者，證
X33n0631_p0594a08║驗於素了知於今，此陳情也。王子啟請竟。△二、從
X33n0631_p0594a09║隨出家。
X33n0631_p0594a10║爾時轉輪聖王所將眾中（至）亦求出家。王即聽許。
X33n0631_p0594a11║所將眾，即前一百大臣，及餘百千萬億人民等也。
X33n0631_p0594a12║於中有八萬億人，見王子出家，頓發思齊之心，故
X33n0631_p0594a13║亦求出家。統論出家，料揀有四：一謂身參法侶，心
X33n0631_p0594a14║猶顧戀，名身出心不出。二謂妻子受用，不生躭染，
X33n0631_p0594a15║名身不出心出。三謂身參法侶，心無顧戀，名身心
X33n0631_p0594a16║俱出。四謂妻子受用，深生躭染，名身心俱不出。今
X33n0631_p0594a17║屬第三種也。王即聽許者，雖為事子伴道，亦聖人
X33n0631_p0594a18║樂人為善之意。然此眾既隨王子出家，法緣應在
X33n0631_p0594a19║王子，或亦向下結緣之眾，故特敘之。△三時至顯
X33n0631_p0594a20║實。
X33n0631_p0594a21║爾時彼佛受沙彌請（至）皆共受持諷誦通利。
X33n0631_p0594a22║初時至機熟，既受請，復過二萬劫者，中說方等般
X33n0631_p0594a23║若，調機待時也。乃於下。為眾說經。所說之經與今
X33n0631_p0594a24║無異，故云是大乘等。說是下。當機受持。受謂領受
X33n0631_p0594b01║無違，持謂執持不失。諷誦通利者，通謂通達其義，
X33n0631_p0594b02║利謂熟利其文。前云我等聞已皆共修學是也。△
X33n0631_p0594b03║四、聞法獲益。
X33n0631_p0594b04║說是經時，十六菩薩沙彌（至）千萬億種皆生疑惑。
X33n0631_p0594b05║十六菩薩機本正等，故云皆悉信受。聲聞眾中根
X33n0631_p0594b06║器各異，故云亦有信解。然信解與信受不同，信受
X33n0631_p0594b07║謂忍可其理深受於心，信解謂忍可其言微解其
X33n0631_p0594b08║義，所謂信佛語故。隨順此經者，信解是也。其餘眾
X33n0631_p0594b09║生者，或定性聲聞、或住相凡夫、或上慢四眾，種種
X33n0631_p0594b10║差別，故云千萬億種。皆生疑惑者，以有定性等過
X33n0631_p0594b11║所障故也。（問：科云聞法獲益，經云皆生疑惑，豈非經科不相應耶？答：益有二種：一、近益，信
X33n0631_p0594b12║解信受者是；二、遠益，疑惑者是。言此眾若不疑惑，王子何由覆講結緣？今日何由聞法得度？據此則疑惑
X33n0631_p0594b13║之眾亦皆遠為佛因，得不謂之益乎？）結緣之由竟。△二、結緣之事三：
X33n0631_p0594b14║一、智佛入定，二、王子覆講，三、出定讚勸。初。
X33n0631_p0594b15║佛說是經於八千劫（至）住於禪定八萬四千劫。
X33n0631_p0594b16║初說經時節八千劫者，亦是就機而言，其實塵說
X33n0631_p0594b17║剎說至今無休廢也。說此下說已入定，佛知疑惑
X33n0631_p0594b18║之眾機在王子，故即入靜室佛無不定，權示忘言
X33n0631_p0594b19║故云住也。八萬四千劫者，住定之久留與王子作
X33n0631_p0594b20║結緣時耳。△二王子覆講。
X33n0631_p0594b21║是時十六菩薩沙彌（至）阿耨多羅三藐三菩提心。
X33n0631_p0594b22║初、覆講結緣。寂然者，身心不動之義。然智佛入室，
X33n0631_p0594b23║留與王子結緣，王子默會其意，故云知也。各升法
X33n0631_p0594b24║座者，佛意不可有違。八萬四千劫為四部眾者，時
X33n0631_p0594c01║機不可有失。廣說者，展演其文。分別者，講解其義。
X33n0631_p0594c02║據王子之意，無非欲破眾疑，以結當來之緣也。一
X33n0631_p0594c03║一下。結緣之眾。六百萬億等，即前疑惑之眾。示教
X33n0631_p0594c04║利喜者，示以成佛利益，教以歡喜信受，為中間受
X33n0631_p0594c05║度之緣，作當來成佛之因也。△三、出定讚勸。
X33n0631_p0594c06║大通智勝佛過八萬四千劫已（至）三菩提如來之慧。
X33n0631_p0594c07║初稱嘆希有，知彼結緣事畢故從定起，欲堅聽眾
X33n0631_p0594c08║之信故須普告，機勝本深自他兩利，故云甚為希
X33n0631_p0594c09║有。此總讚也。諸根通利句別讚機勝，已曾供養等
X33n0631_p0594c10║別讚本深，受持佛智句別讚自利，開示眾生等別
X33n0631_p0594c11║讚利他。前云皆共受持諷誦通利，又云示教利喜
X33n0631_p0594c12║令發菩提之心，即此中自利利他義也。汝等下勸
X33n0631_p0594c13║眾親近，復有二義：初、正勸。數數猶常常也。常常親
X33n0631_p0594c14║近者表為法之勤，而復供養者表為法之至故。所
X33n0631_p0594c15║以下。徵釋。佛恐權教三乘人等，以王子覆講非是
X33n0631_p0594c16║佛說，未必有益，故以能信不毀當得菩提等釋之。
X33n0631_p0594c17║結緣之事竟。△三、遠近得度四：一、中間不盡，二、至
X33n0631_p0594c18║今得度，三、今猶未盡，四、未來得度初。
X33n0631_p0594c19║佛告諸比丘：是十六菩薩（至）諸佛世尊於今不盡。
X33n0631_p0594c20║十六菩薩不忘智勝之道故常說是經，所化眾生
X33n0631_p0594c21║常憶大通之囑故世世與俱。又世世與俱者，大成
X33n0631_p0594c22║云：無緣必不相聚，有緣必不相離也。從其聞法悉
X33n0631_p0594c23║皆信解者，因愈深故。以此因緣得值諸佛者，緣愈
X33n0631_p0594c24║勝故。四萬億佛經既未出，何佛存疑可也。於今不
X33n0631_p0595a01║盡者，言昔日結緣之機中間與俱值佛，應熟者熟、
X33n0631_p0595a02║應脫者脫，至今熟脫猶未盡故。△二、至今得度二：
X33n0631_p0595a03║一、王子成佛，二、還度彼眾。初。
X33n0631_p0595a04║諸比丘！我今語汝（至）成阿耨多羅三藐三菩提。
X33n0631_p0595a05║初、總標。成佛說法，王子行滿，故皆成菩提果。說法
X33n0631_p0595a06║度生，化眾緣深，故有菩薩、聲聞以為眷屬。其二下，
X33n0631_p0595a07║別列方位名號。於中方位有八，名號十六。古德取
X33n0631_p0595a08║卦義釋之，有順此方機宜。今雖稍變其文，仍用彼
X33n0631_p0595a09║義，亦為接引偏好，令納佛種也。東方者，屬震位，為
X33n0631_p0595a10║動義。阿閦，此云無動，表即動而證不動之理故。證
X33n0631_p0595a11║不動理，圓應羣機，眾生心悅誠服，故國以歡喜稱
X33n0631_p0595a12║之。須彌頂者，言此佛證不動理，高出物表，如須彌
X33n0631_p0595a13║巍巍不動，頂落羣峯也。東南者，屬巽位，為柔順。人
X33n0631_p0595a14║惟自處柔順，乃能折伏一切，故二佛皆以師子為
X33n0631_p0595a15║名。一表說法無畏，一表現相無畏，故以音相別之。
X33n0631_p0595a16║南方者，屬離位，為虗明。佛證虗明之理，徧應羣機，
X33n0631_p0595a17║而體無住著，故名虗空住。言虗空住者，乃無住之
X33n0631_p0595a18║住也。常滅者，謂自證之理，至虗至明，能容一切而
X33n0631_p0595a19║不住，能照一切而不見故。西南者，屬坤位，為資生。
X33n0631_p0595a20║人惟處於至下，物資以生，乃能處於至上，物資以
X33n0631_p0595a21║覆，故佛以帝梵為名。帝謂帝釋，梵謂梵王，借其相
X33n0631_p0595a22║以喻佛，取在上覆護義也。西方者，屬兌位，為毀折。
X33n0631_p0595a23║佛證真常之理，當毀折而不變，故名阿彌陀。阿彌
X33n0631_p0595a24║陀，此云無量壽也。度苦惱者，體經毀折不變，用能
X33n0631_p0595b01║應物隨緣，佛證此理，自他苦惱俱度故。西北者，屬
X33n0631_p0595b02║乾位，為剛徤。佛以剛徤不息，曲成萬物，德杳普熏，
X33n0631_p0595b03║神通徧至，故以多摩羅䟦等為名。須彌相喻佛，曲
X33n0631_p0595b04║成萬物，其體不動也。北方者，屬坎位，為險陷。佛以
X33n0631_p0595b05║無緣之慈，蔭覆險陷眾生，隱顯隨意，故以雲自在
X33n0631_p0595b06║為名。次益以王者，表自在之至也。東北者，屬艮位，
X33n0631_p0595b07║為萬物成始成終之所。然始終之理，在物為成壞，
X33n0631_p0595b08║在人為生死，是世間之所怖畏。佛能成道於此，自
X33n0631_p0595b09║壞怖畏，又能說法於此，壞他怖畏，故以懷怖畏為
X33n0631_p0595b10║名。釋迦牟尼，此云能仁寂默。能仁者，仁濟羣品，為
X33n0631_p0595b11║壞他怖畏故。寂默者，默證無為，已壞自怖畏故。娑
X33n0631_p0595b12║婆，此云堪忍，以能忍受諸怖畏故。菩提，此云覺道，
X33n0631_p0595b13║以能覺壞諸怖畏故。然始終二佛俱兼國土言者，
X33n0631_p0595b14║以依正分明，示可信也。中間諸佛不兼國土言者，
X33n0631_p0595b15║以依正重沓，避文繁也。王子成佛竟。△二、還度彼
X33n0631_p0595b16║眾。
X33n0631_p0595b17║諸比丘！我等為沙彌時（至）未來世中聲聞弟子是也。
X33n0631_p0595b18║初退大向小。為沙彌時，仍指結緣之時。各各教化
X33n0631_p0595b19║等，仍指結緣之機。前云六百萬億等，今少變其文
X33n0631_p0595b20║也。從我聞法等，明本是菩薩。此諸眾生等，明退住
X33n0631_p0595b21║聲聞。言有住者，顯非盡住，乃中間熟脫未盡，所謂
X33n0631_p0595b22║智勝遺塵是也。我常下，引小入大。如來出世，惟為
X33n0631_p0595b23║一大事因緣，故云常教菩提。既云常教菩提，何故
X33n0631_p0595b24║退住聲聞？言是諸人等，應以聲聞之法，漸漸誘引，
X33n0631_p0595c01║以入佛道故也。所以者何等，徵釋應以漸入之義。
X33n0631_p0595c02║爾時下，結會古今。必結會者，顯因深緣勝，令彼直
X33n0631_p0595c03║下承當。即有不能承當者，亦為未來重結一層得
X33n0631_p0595c04║度之緣，故曰爾時所化眾生，即今日汝等比丘，及
X33n0631_p0595c05║我滅後聲聞是也。至今得度竟。△三今猶未盡。
X33n0631_p0595c06║我滅度後復有弟子（至）生滅度想當入涅槃。
X33n0631_p0595c07║承上既屬昔日所化，何故未來世中猶為聲聞弟
X33n0631_p0595c08║子？葢以我滅度後，復有弟子不聞是經故也。由不
X33n0631_p0595c09║聞是經，不知菩薩所行不止乎此，不覺菩薩所行
X33n0631_p0595c10║不離乎此，故云不知不覺等。由不知故，自於所得
X33n0631_p0595c11║功德得少為足，故云生滅度想。由不覺故，自謂所
X33n0631_p0595c12║得功德成佛絕分，故云當入涅槃。葢指灰身泯智
X33n0631_p0595c13║為入涅槃耳。然此亦是昔結大緣，今生熟脫未盡，
X33n0631_p0595c14║上文所謂及我滅度後聲聞弟子是也。△四、未來
X33n0631_p0595c15║得度。
X33n0631_p0595c16║我於餘國作佛更有異名（至）除諸如來方便說法。
X33n0631_p0595c17║初、正明得度。為度未來聲聞弟子，故於餘國作佛。
X33n0631_p0595c18║又餘國作佛者，度已熟待未熟也。更有異名者，隨
X33n0631_p0595c19║機建立故。如華嚴云：如來名號應眾生心各各不
X33n0631_p0595c20║同。本經亦云：隨所應度處處自說名字不同。生滅
X33n0631_p0595c21║想入涅槃者，小果圓故。於彼土求佛慧者，大機動
X33n0631_p0595c22║故。大機既動，佛為會權歸實故得聞是經，既聞是
X33n0631_p0595c23║經受記成佛，故以佛乘滅度。滅度者，謂既得佛乘
X33n0631_p0595c24║滅五住度二死也。更無下。究竟無餘。惟以佛乘得
X33n0631_p0596a01║滅，尚無二乘何況有三，故曰更無餘乘。若有餘乘
X33n0631_p0596a02║者，除是時未至機未熟，如來方便說法。然既屬方
X33n0631_p0596a03║便，則究竟無餘乘耳。正敘因緣竟。△二、再明化儀。
X33n0631_p0596a04║（如來化儀，前周已明。只因下根不悟，故示因緣。今因緣既示，故再明之。俾知從實施權，會權歸實之義。莊
X33n0631_p0596a05║生所謂言有宗，事有君者是也。）分三：一、復宗引喻，二、正以喻明，三、
X33n0631_p0596a06║以法貼合。初
X33n0631_p0596a07║諸比丘！若如來自知（至）是人若聞則便信受。
X33n0631_p0596a08║初歸實之宗，不惟當來無有餘乘，即今亦然，故呼
X33n0631_p0596a09║諸比丘以告之。法華之後即轉雙林，故曰涅槃時
X33n0631_p0596a10║到。自知者，佛佛道同法爾如是也。此明時節既至，
X33n0631_p0596a11║從前多方淘汰，至今無復枝葉純有貞實，故云眾。
X33n0631_p0596a12║又清淨方等心相體信，故曰信解。堅固般若從佛
X33n0631_p0596a13║轉教，故能了達空法。深入禪定者，大成云即楞嚴
X33n0631_p0596a14║定也。此明根器已熟。便集菩薩等，即聚會親族交
X33n0631_p0596a15║付家業之義。為說是經廢權立實，故云無有二乘
X33n0631_p0596a16║惟一佛乘。此明等賜一乘。然此科初云若如來自
X33n0631_p0596a17║知等者，反顯從前久默斯要不務速說，乃如來自
X33n0631_p0596a18║知時未到機未熟耳。比丘下施權之宗，承上既惟
X33n0631_p0596a19║一乘，則知從前方便乃為機施設，故重呼比丘教
X33n0631_p0596a20║以當知也。方便指權智，權智照機故能深入眾性。
X33n0631_p0596a21║志樂小法者，有二乘機。深著五欲者，為煩惱障。為
X33n0631_p0596a22║說涅槃者，投其志樂截其貪欲。則便信受者，喜其
X33n0631_p0596a23║證速樂其斷疾故也。△二、正以喻明二：一、喻眾生
X33n0631_p0596a24║機感，二、喻如來化應。初。
X33n0631_p0596b01║譬如五百由旬險難惡道（至）欲過此道至珍寶處。
X33n0631_p0596b02║五百由旬喻二種生死，以分段麤顯如三百，變易
X33n0631_p0596b03║細微如二百，合以五百由旬喻之。若喻煩惱者，見
X33n0631_p0596b04║思麤重如三百，無明細輕如二百也。險難惡道者，
X33n0631_p0596b05║喻生死煩惱之路，能傷法身，能失慧命故。曠絕者，
X33n0631_p0596b06║遠之至極，喻生死煩惱之路，至極果乃能出故。無
X33n0631_p0596b07║人者，無人接濟，喻緣生無佛應化，欲出離無所依
X33n0631_p0596b08║故。既不能出，又無所依，故喻以怖畏之處。多眾，喻
X33n0631_p0596b09║昔結大緣中間向小之機。雖向小道，由大緣內熏
X33n0631_p0596b10║力故，欲度煩惱生死以證菩提涅槃，故喻以欲過
X33n0631_p0596b11║此道至珍寶處。葢以此道喻煩惱生死，寶處喻菩
X33n0631_p0596b12║提涅槃也。喻眾生機感竟。△二、喻如來化應二：一、
X33n0631_p0596b13║喻從實施權，二、喻會權歸實。初二：一、喻從實不得，
X33n0631_p0596b14║二、喻隱實施權。初。
X33n0631_p0596b15║有一導師聰慧明達（至）前路猶遠，今欲退還。
X33n0631_p0596b16║初喻成道說法，導師喻佛，以佛能引導眾生離煩
X33n0631_p0596b17║惱度生死故也。聰慧者，智慧聰敏喻佛權實二智，
X33n0631_p0596b18║權實二智能通權實正理，故以明達喻之。險道者，
X33n0631_p0596b19║仍喻生死煩惱，通喻道諦，塞喻集諦，佛已修道斷
X33n0631_p0596b20║集離二死證二滅，故以善知喻之。此喻如來初成
X33n0631_p0596b21║道覺義也。初成道覺演大華嚴，以己所證提率化
X33n0631_p0596b22║機，故以將導眾人喻之。欲過此難者，喻如來欲令
X33n0631_p0596b23║眾生圓修圓斷，離煩惱而至菩提，度生死而證涅
X33n0631_p0596b24║槃也。所將下，喻大教難投。既已發足便名中路，喻
X33n0631_p0596c01║小機已入大會，聞法乖心不欲進求大法，故以懈
X33n0631_p0596c02║退喻之。白導師言者，喻既不求大仍以小機感佛
X33n0631_p0596c03║也。疲極喻根鈍智劣，根鈍智劣懼修大行無望成
X33n0631_p0596c04║佛，故以而復怖畏不能復進喻之。自謂生死宛然
X33n0631_p0596c05║煩惱正熾去佛尚遙，故喻以前路猶遠。自謂空修
X33n0631_p0596c06║無益欲廢前功仍歸凡外，故喻以今欲退還。窮子
X33n0631_p0596c07║喻中所謂往至貧里以求衣食是也。△二、喻隱實
X33n0631_p0596c08║權施。
X33n0631_p0596c09║導師多諸方便而作是念（至）生已度想，生安隱想。
X33n0631_p0596c10║初喻尋念方便。多諸方便，喻如來權智無量。作念
X33n0631_p0596c11║可愍，喻如來憐念小機。怪其自違佛果枉入迷流，
X33n0631_p0596c12║故喻以云何捨大珍寶而欲退還。作是下，喻正施
X33n0631_p0596c13║權乘。以方便力等，喻如來以權智力說小乘法也。
X33n0631_p0596c14║小乘之法斷見思度分段，如過三百由旬。化作者，
X33n0631_p0596c15║顯非真實。一城者，聊可止息，喻二乘涅槃非真，暫
X33n0631_p0596c16║令棲止五分法身故也。告眾人言，喻如來誡勉之
X33n0631_p0596c17║詞。誡以勿怖大法莫流凡外，故喻云汝等勿怖莫
X33n0631_p0596c18║得退還。勉以速證小果暫棲法身，故喻云今此大
X33n0631_p0596c19║城可於中止。六通縱任，故喻云隨意所作。證二乘
X33n0631_p0596c20║滅脫三界苦，故喻云若入是城快得安隱。二乘若
X33n0631_p0596c21║能回心，佛果亦可漸證，故喻云前至寶所亦可得
X33n0631_p0596c22║去。據此則權非定權，彼高推聖境者，特畫地以自
X33n0631_p0596c23║限耳。是時下，喻聞法保證。二乘根鈍智劣，故喻云
X33n0631_p0596c24║疲極之眾。聞法投機歡喜讚歎，故喻云心大歡喜
X33n0631_p0597a01║歎未曾有。譬喻品中所謂適其願故心各勇銳是
X33n0631_p0597a02║也。二乘之人喜小法能脫見思、能離分段，不知尚
X33n0631_p0597a03║有無明、尚餘變易，故以我等今者免斯惡道喻之。
X33n0631_p0597a04║快得安隱者，喻小乘之法速脫界內苦也。前入化
X33n0631_p0597a05║城喻取證小果，取證小果能脫分段因果，故喻云
X33n0631_p0597a06║生已度想。既脫分段因果無復纏縛逼迫，故喻云
X33n0631_p0597a07║生安隱想。此二乘得少為足義也。△二、喻會權歸
X33n0631_p0597a08║實。
X33n0631_p0597a09║爾時導師知此人眾（至）我所化作為止息耳。
X33n0631_p0597a10║既得止息無復疲倦，喻時至機熟，所謂復經少時
X33n0631_p0597a11║漸以通泰是也。滅化城語眾言等，喻廢權立實之
X33n0631_p0597a12║義。汝等去來者，謂汝等若去急隨我來，喻如來勅
X33n0631_p0597a13║令取果教以效修也。時至機熟一撥便轉，故喻云
X33n0631_p0597a14║寶處在近。昔為兒啼權拈黃葉，故喻云我所化作。
X33n0631_p0597a15║正以喻明竟。△三、以法貼合二：一、正以法合，二、重
X33n0631_p0597a16║提前喻。初（準喻中有二，今缺眾生機感，惟如來化應）二：一、從實施權，二、
X33n0631_p0597a17║會權歸實。初二：一、從實不得，二、隱實施權。初
X33n0631_p0597a18║諸比丘！如來亦復如是（至）久受勤苦乃可得成。
X33n0631_p0597a19║初成道說法如來句，寄言總合，示成正覺接引眾
X33n0631_p0597a20║生，故云作大。導師合前有一導師。又導師稱大者，
X33n0631_p0597a21║必是二智具足，兼合聰慧明達。生死即分段變易，
X33n0631_p0597a22║煩惱即見思無明，能傷法身能失慧命，故以惡道
X33n0631_p0597a23║稱之。於此惡道如來能知，合前善知險道。戀集則
X33n0631_p0597a24║險難長遠，合前塞相。修道則可去可度，合前通相。
X33n0631_p0597b01║應猶可也。由可去可度乃說華嚴，兼合將導眾人
X33n0631_p0597b02║欲過此難之喻。若眾下，大教難投。聞一佛乘不能
X33n0631_p0597b03║領荷，以為見佛無益、近佛徒然，故皆不欲見佛、不
X33n0631_p0597b04║欲親近，合前所將人眾。中路懈退便作是念佛道
X33n0631_p0597b05║長遠者，自揣根鈍智劣，懼修大行無望成佛，合前
X33n0631_p0597b06║白導師言我等疲極怖畏不能復進。久受二句，有
X33n0631_p0597b07║不耐苦行欲廢進修之意，喻中所謂前路猶遠今
X33n0631_p0597b08║欲退還是也。△二、隱實施權。
X33n0631_p0597b09║佛知是心怯弱下劣（至）為止息故說二涅槃。
X33n0631_p0597b10║首二句合尋念方便，喻以既知怯弱下劣，必思救
X33n0631_p0597b11║濟之方也。中道者，見思無明分段變易之中，喻中
X33n0631_p0597b12║所謂過三百由旬是也。二涅槃者，大乘究竟為一，
X33n0631_p0597b13║二乘少分為二，又聲聞、緣覺二人所證號二涅槃。
X33n0631_p0597b14║然此乃為接小乘止息五分法身權巧假立，合前
X33n0631_p0597b15║化作一城之喻。準喻中更有誡勉之語，并聞法保
X33n0631_p0597b16║證之義，今並略之。從實施權竟。△二會權歸實。
X33n0631_p0597b17║若眾生住於二地（至）於一佛乘分別說三。
X33n0631_p0597b18║二地者，第二涅槃之地也。又聲聞緣覺二人所住
X33n0631_p0597b19║為二地，眾生住此暫脫重苦，合前既得止息無復
X33n0631_p0597b20║疲倦。即便為說所作未辦者，示以斷證未極，合前
X33n0631_p0597b21║即滅化城汝所住地。近於佛慧者，示以菩提可階，
X33n0631_p0597b22║合前寶處在近。教以觀察籌量等，令自驗非真，但
X33n0631_p0597b23║是如來方便等，明非真所以，合前向者大城我所
X33n0631_p0597b24║化作。正以法合竟。△二、重提前喻
X33n0631_p0597c01║如彼導師為止息故（至）此城非實，我化作耳。
X33n0631_p0597c02║首三句提隱實施權喻。既知下，提會權歸實喻。長
X33n0631_p0597c03║行竟。△二、偈頌（標頌云：）。
X33n0631_p0597c04║爾時，世尊欲重宣此義，而說偈言：
X33n0631_p0597c05║△（正頌分二）一、頌正敘因緣，二、頌再明化儀。初三：一、頌
X33n0631_p0597c06║結緣之由，二、頌結緣之事，三、頌遠近得度。初二：一、
X33n0631_p0597c07║頌智佛開權，二、頌智佛顯實。初四：一、頌智佛成道，
X33n0631_p0597c08║二、頌請轉法輪，三、頌受請施權，四、頌聞法保證。初
X33n0631_p0597c09║（長行有三，今屬略頌。）
X33n0631_p0597c10║大通智勝佛十劫坐道場（至）心皆懷踊躍。
X33n0631_p0597c11║首四句頌埀成十劫。次八句頌諸天興供，此中無
X33n0631_p0597c12║忉利敷座者，偈之略也。末四句頌時至道成，可知。
X33n0631_p0597c13║△二、頌請轉法輪二：一、頌王子請法，二、頌梵王請
X33n0631_p0597c14║法。初（準長行有三，今缺說偈讚佛，惟略頌前後二義，不曲分也。）
X33n0631_p0597c15║彼佛十六子皆與其眷屬（至）充我及一切。
X33n0631_p0597c16║初四句頌眷屬備至，頭面下頌王子陳請。此中上
X33n0631_p0597c17║二句為陳請之儀，下二句乃陳請之語。△二、梵王
X33n0631_p0597c18║請法二：一、頌智佛現瑞，二、頌諸天來請。初（略頌）。
X33n0631_p0597c19║世尊甚難值，久遠時一現，為覺悟羣生，震動於一切。
X33n0631_p0597c20║難值則易於錯過，時現則人多不識，故須覺悟。覺
X33n0631_p0597c21║悟之法，非大變不能警心，故須震動。準長行，更有
X33n0631_p0597c22║光照一切之義，今頌略也。△二、頌諸天來請（略頌）二：
X33n0631_p0597c23║一、別頌東方，二、合頌九方。初。
X33n0631_p0597c24║東方諸世界五百萬億國（至）受請默然坐。
X33n0631_p0598a01║初頌蒙光共議，略共議之語。諸梵二句，頌備供推
X33n0631_p0598a02║尋，缺備供之儀。散華二句，頌見佛興供，見佛之語
X33n0631_p0598a03║雖隱，義必有故。請佛二句，頌正請轉法，以偈讚嘆。
X33n0631_p0598a04║準長行，應在見佛興供文中。如東方文云世尊甚
X33n0631_p0598a05║希有，難可得值遇，具無量功德，能救護一切等是
X33n0631_p0598a06║也。佛知二句，頌默然受請。△二、合頌九方。
X33n0631_p0598a07║三方及四維，上下亦復爾（至）轉無上法輪。
X33n0631_p0598a08║請法之語，乃撮略長文，九方天王之偈，約義而頌
X33n0631_p0598a09║之。頌請轉法輪竟。△三、頌受請施權（長行分二，今屬略頌，不分）。
X33n0631_p0598a10║無量慧世尊受彼眾人請（至）汝等應當知。
X33n0631_p0598a11║皆從生緣有者，如無明為能生之緣而有行，行為
X33n0631_p0598a12║能生之緣而有識等，此頌流轉門也。流轉不停，輪
X33n0631_p0598a13║迴不息，故以過患稱之。教以當知者，知所以生，則
X33n0631_p0598a14║知所以滅，此頌還滅門也。△四、頌聞法保證（略頌）。
X33n0631_p0598a15║宣暢是法時，六百萬億姟（至）不能得其邊。
X33n0631_p0598a16║初頌最初保證，姟大數即萬億也。第二下頌次後
X33n0631_p0598a17║保證，從是後者兼第三第四乃至方等般若等時
X33n0631_p0598a18║言也。頌智佛開權竟。△二、頌智佛顯實（長行有四，今缺第二。
X33n0631_p0598a19║第四分二）：一、頌王子啟請，二、頌時至顯實。初（略頌）。
X33n0631_p0598a20║時十六王子出家作沙彌（至）慧眼第一淨。
X33n0631_p0598a21║營從者，經營從隨，即前所將眾中八萬億人也。皆
X33n0631_p0598a22║當成佛者，顯聞法信受不孤佛意，頌前我等聞已
X33n0631_p0598a23║皆共修學之義。願得慧眼等，頌前我等志願如來
X33n0631_p0598a24║知見等義。第一淨者，以三乘皆具慧眼，惟佛為最
X33n0631_p0598b01║淨故。△二、頌時至顯實（略頌）。
X33n0631_p0598b02║佛知童子心宿世之所行（至）如恒河沙偈。
X33n0631_p0598b03║宿世所行，應屬菩薩之行，以前文有已曾供養諸
X33n0631_p0598b04║佛，及淨修梵行義故。無量因緣，種種譬喻者，多方
X33n0631_p0598b05║訓導，乃如來誨人不倦之意。六波羅密，能到彼岸，
X33n0631_p0598b06║自修也。諸神通事，能度眾生，化他也。是皆真實之
X33n0631_p0598b07║法，菩薩之道。說此應在方等般若之時，以方等般
X33n0631_p0598b08║若，雖說真實之法，菩薩之道，尚屬調機護根，非同
X33n0631_p0598b09║直顯，故置分別之言。凖長行云，過二萬劫，此即二
X33n0631_p0598b10║萬劫中事也。說是法華者，時至機熟，會權歸實之
X33n0631_p0598b11║教，無容默故。恒河沙偈，較今經最多者，隨機隨時，
X33n0631_p0598b12║法無定相也。頌結緣之由竟。△二、頌結緣之事（長行
X33n0631_p0598b13║有三，今缺第二、出定讚歎），分二：一、頌智佛入定，二、頌王子覆講。
X33n0631_p0598b14║初（略頌）。
X33n0631_p0598b15║彼佛說經已，靜室入禪定，一心一處坐，八萬四千劫。
X33n0631_p0598b16║△二、頌王子覆講（義頌）。
X33n0631_p0598b17║是諸沙彌等知佛禪未出（至）恒河沙等眾。
X33n0631_p0598b18║前八句頌覆講結緣，後四句頌結緣之眾。頌結緣
X33n0631_p0598b19║之事竟。△三、頌遠近得度（長行有四，今缺後二）二：一、頌中間
X33n0631_p0598b20║不盡，二、頌至今得度。初（略頌）。
X33n0631_p0598b21║彼佛滅度後，是諸聞法者，在在諸佛土，常與師俱生。
X33n0631_p0598b22║雖曰常與師俱有已脫未脫長行，所謂得值四萬
X33n0631_p0598b23║億諸佛，於今不盡是也。△二、頌至今得度（略頌）。
X33n0631_p0598b24║是十六沙彌具足行佛道（至）漸教以佛道。
X33n0631_p0598c01║前四句頌王子成佛，具足行佛道者，生生世世說
X33n0631_p0598c02║法度生，借利物以成己也。後四句頌還度彼眾，頌
X33n0631_p0598c03║正敘因緣竟。△二、頌再明化儀三：一、頌復宗引喻，
X33n0631_p0598c04║二、頌正以喻明，三、頌以法貼合。初。
X33n0631_p0598c05║我在十六數，曾亦為汝說（至）甚勿懷驚懼。
X33n0631_p0598c06║前四句頌施權之宗（約義追頌），施權原為顯實，故云引
X33n0631_p0598c07║趣佛慧。後四句頌顯實之宗（約義追頌），顯實原依本因，
X33n0631_p0598c08║故教甚勿驚懼。△二、頌正以喻明二：一、頌眾生機
X33n0631_p0598c09║感喻，二、頌如來化應喻。初（義頌）。
X33n0631_p0598c10║譬如險惡道逈絕多毒獸（至）經五百由旬。
X33n0631_p0598c11║逈絕者，無人之境，喻緣左無佛，應化長出。毒獸水
X33n0631_p0598c12║草者，毒獸喻邪知邪見，以彼能害正信故。水草喻
X33n0631_p0598c13║正定正慧，以彼能資解行故。餘同長行。△二、頌如
X33n0631_p0598c14║來化應喻二：一、頌從實施權喻，二、頌會權歸實喻。
X33n0631_p0598c15║初二：一、頌從實不得喻，二、頌隱實施權喻。初（義頌）。
X33n0631_p0598c16║時有一導師強識有智慧（至）於此欲退還。
X33n0631_p0598c17║初喻成道說法。強識有智等，頌前聰慧明達義也。
X33n0631_p0598c18║又心決定者，必是知通知塞，兼頌善知險道之句，
X33n0631_p0598c19║法合準知。在險濟難者，喻如來示居生死煩惱成
X33n0631_p0598c20║道說法，長行所謂將導眾人欲過此難是也。眾人
X33n0631_p0598c21║下，喻大教難投，義凖長行可知。△二、頌隱實施權
X33n0631_p0598c22║喻（應頌兼補頌）。
X33n0631_p0598c23║導師作是念，此輩甚可愍（至）自謂已得度。
X33n0631_p0598c24║初頌尋念方便喻。導師作是念等，應頌長文可知。
X33n0631_p0599a01║尋時思方便等，補頌餘義當玩。當設神通力化作
X33n0631_p0599a02║大城郭者，喻如來擬用權智巧立權果，葢以權智
X33n0631_p0599a03║運用隨機應變故喻以神力，權果非真暫接小機
X33n0631_p0599a04║故喻以化城。舍宅喻偏空之理，葢以偏空在涅槃
X33n0631_p0599a05║之中為法身所依，如舍宅在城郭之中為色有所
X33n0631_p0599a06║託故，又非真無為故以莊嚴喻之。周匝園林者遊
X33n0631_p0599a07║樂之處，喻諸道品通明為二乘遊戲自在之處。渠
X33n0631_p0599a08║流浴池者澡沐之所，喻諸禪定解脫為二乘澡沐
X33n0631_p0599a09║身心之所。重門喻三三昧門，樓閣喻阿羅漢道，阿
X33n0631_p0599a10║羅漢道超出三界故喻置高。言男女者使役之屬，
X33n0631_p0599a11║喻盡智斷惑無生智證理為二乘所用故，又智稱
X33n0631_p0599a12║於果故以充滿喻之。然此以上俱屬尋念方便喻
X33n0631_p0599a13║也。即作下頌正施權乘喻。作是化已者，如上城郭
X33n0631_p0599a14║舍宅等一一化現已竟，頌前作是念已過三百由
X33n0631_p0599a15║旬化作一城。慰眾勿懼等，喻如來誡勉之語，頌前
X33n0631_p0599a16║告眾人言汝等勿怖乃至隨意所作。諸人下頌聞
X33n0631_p0599a17║法保證喻，義準長行可知。頌從實施權喻竟。△二、
X33n0631_p0599a18║頌會權歸實喻（義頌）。
X33n0631_p0599a19║導師知息已，集眾而告言（至）當共至寶所。
X33n0631_p0599a20║首句，頌前爾時導師知此人眾乃至無復疲倦。集
X33n0631_p0599a21║眾三句，頌前即滅化城。我見四句，頌前向者大城
X33n0631_p0599a22║我所化作。汝今二句，頌前汝等去來寶處在近。頌
X33n0631_p0599a23║正以喻明竟。△三、頌以法貼合（準長行有二，今缺後一，重提前喻，惟
X33n0631_p0599a24║正以法合），復二：一、頌從實施權，二、頌會權歸實。初二：一、
X33n0631_p0599b01║頌從實不得，二、頌隱實施權。初（約義略頌）。
X33n0631_p0599b02║我亦復如是。為一切導師（至）煩惱諸險道。
X33n0631_p0599b03║首二句頌成道說法，言必成道說法乃為導師故
X33n0631_p0599b04║也。見諸下，頌大教難投。中路懈廢者，即長行不欲
X33n0631_p0599b05║見佛、不欲親近之義。不能度生等，即長行便作是
X33n0631_p0599b06║念佛道長遠久苦乃成之義。△二、頌隱實施權（義頌）。
X33n0631_p0599b07║故以方便力，為息說涅槃。言汝等苦滅，所作皆已辦。
X33n0631_p0599b08║上二句為機施權，下二句許以保證。頌從實施權
X33n0631_p0599b09║竟。△二、頌會權歸實（約義廣頌）。
X33n0631_p0599b10║既知到涅槃，皆得阿羅漢（至）引入於佛慧。
X33n0631_p0599b11║首二句，頌前若眾生住於二地。爾乃下八句，頌前
X33n0631_p0599b12║如來爾時即便為說汝等所作未辦。為佛下六句，
X33n0631_p0599b13║頌前汝所住地近於佛慧，當觀察籌量所得涅槃
X33n0631_p0599b14║非真實也。末四句，頌前但是如來方便之力，於一
X33n0631_p0599b15║佛乘分別說三。必約諸佛言者，顯佛佛道同故。之
X33n0631_p0599b16║字訓作如字，亦結合前喻之意。佛說因緣竟。
X33n0631_p0599b17║
X33n0631_p0599b18║法華指掌疏卷第三
X33n0631_p0599b19║
X33n0631_p0599b20║音釋
X33n0631_p0599b21║浹（即恊切，音浹。相霑徹也。）稉，糯（上古衡切，音庚。下奴臥切，音懦。稻之不黏者名稉，黏者名糯。）
X33n0631_p0599b22║㽸（時任切，音諶。腹內痼病也。）握（乙角切，音渥。在外為持，在內為握。）