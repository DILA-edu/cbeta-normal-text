X33n0631_p0651c01║
X33n0631_p0651c02║
X33n0631_p0651c03║法華指掌疏卷第六
X33n0631_p0651c04║
X33n0631_p0651c05║賢宗後學　通理　述
X33n0631_p0651c06║嗣法門人　明元　較字
X33n0631_p0651c07║△二、別明五種功德（品題云：）。
X33n0631_p0651c08║妙法蓮華經隨喜功德品第十八
X33n0631_p0651c09║隨謂隨順，不生違逆之心；喜謂歡喜，不生怨嫉之
X33n0631_p0651c10║念。無怨嫉故，不起謗法之𠎝；無違逆故，自成繫珠
X33n0631_p0651c11║之緣。以因驗果，功德無窮，在文可見。若論此品，具
X33n0631_p0651c12║有五種功德，今捨後從前，惟以隨喜名之。若別明
X33n0631_p0651c13║者，一謂隨喜功德，偈云如是展轉聞，其福尚無量，
X33n0631_p0651c14║何況於法會，初聞隨喜者是也。二謂暫聽功德，偈
X33n0631_p0651c15║云須臾聞歡喜，今當說其福，後生天人中，得妙象
X33n0631_p0651c16║馬車等是也。三謂暫勸功德，偈云若於講法處，勸
X33n0631_p0651c17║人坐聽經，是福因緣得，釋梵轉輪座是也。四謂誠
X33n0631_p0651c18║勸功德，偈云若有勸一人，將引聽法華，言此經深
X33n0631_p0651c19║妙，千萬劫難遇，乃至今當說其福，世世無口患等
X33n0631_p0651c20║是也。五謂誠聽功德，偈云何況一心聽，解說其義
X33n0631_p0651c21║趣，如說而修行，其福不可限是也。總言此經似善
X33n0631_p0651c22║見藥，如甘露漿，觸之而有病皆除，沾之乃無死不
X33n0631_p0651c23║生。前品論之不盡，復於此品而進論之。△（經文分二）一、
X33n0631_p0651c24║彌勒獨問隨喜，二、如來具明五德。初、獨問隨喜。
X33n0631_p0652a01║爾時彌勒菩薩摩訶薩（至）若能隨喜者，為得幾所福。
X33n0631_p0652a02║詳彌勒問意，蓋自前品發來，由前云如來滅後，若
X33n0631_p0652a03║聞是經而不毀訾，起隨喜心，當知已為深信解相。
X33n0631_p0652a04║彌勒意謂隨喜功德，似乎得福無多，佛竟許其為
X33n0631_p0652a05║深信解相，恐難取信，故躡此有得幾所福之問也。
X33n0631_p0652a06║△二、如來具明五德（既明隨喜功德，恐不及再問餘四，故具明之。亦如來為法
X33n0631_p0652a07║求人，不避饒舌意也）二：一、長行，二、偈頌。初五：一、隨喜功德，二、
X33n0631_p0652a08║暫聽功德，三、暫勸功德，四、誠勸功德，五、誠聽功德。
X33n0631_p0652a09║初四：一、一人隨喜轉教，二、展轉以至五十，三、較量
X33n0631_p0652a10║最後功德，四、況顯最初隨喜。初
X33n0631_p0652a11║爾時佛告彌勒菩薩（至）善友知識隨力演說。
X33n0631_p0652a12║四眾既入佛法，俱屬內教。餘智總統百氏，俱屬外
X33n0631_p0652a13║教。此言隨喜之人，無論內外也。長該二十以上，幼
X33n0631_p0652a14║該二十以下。此言隨喜之人，無論大小也。聞經隨
X33n0631_p0652a15║喜者，謂信而隨順，解而歡喜。出至於處者，謂欲以
X33n0631_p0652a16║所得，轉教於人也。僧坊空閑者，寂靜之地。城邑巷
X33n0631_p0652a17║陌等，雜亂之區。此言轉教之地，無論靜亂也。如其
X33n0631_p0652a18║所聞者，謂照自所得，無妄增減。父母宗親者，近攝
X33n0631_p0652a19║同族。善友知識者，遠該異姓。此言轉教之機，無論
X33n0631_p0652a20║親疎也。隨力者，隨其智慧之力。演說者，演其所聞
X33n0631_p0652a21║之法。然亦無論其智之勝劣，說之全缺。但就其不
X33n0631_p0652a22║私於己，樂善與人，其心志已自可嘉，其功德已自
X33n0631_p0652a23║無限。△二、展轉以至五十。
X33n0631_p0652a24║是諸人等聞已隨喜（至）如是展轉至第五十。
X33n0631_p0652b01║字經三書，豕亥變體，今既展轉傳聞至第五十，較
X33n0631_p0652b02║之初於法會耳提面命者，不啻霄壤之異矣。△三、
X33n0631_p0652b03║較量最後功德三：一、設事為例，二、問答功德，三、正
X33n0631_p0652b04║與較量。初二：一、財施徧給，二、法施普利。初
X33n0631_p0652b05║阿逸多！其第五十善男子（至）七寶所成宮殿樓閣等。
X33n0631_p0652b06║初許說誡聽，欲以第五十人較量最初功德，故誡
X33n0631_p0652b07║以善聽，言知此即知彼也。若四下。舉眾明施。僧祇
X33n0631_p0652b08║即名無數，況又積至四百萬億，極言其眾之廣也。
X33n0631_p0652b09║眾生趣向有六，受生惟四，故云六趣。四生：胎、卵、濕、
X33n0631_p0652b10║化。釋四生該六趣也。楞嚴云：卵惟想生，胎因情有，
X33n0631_p0652b11║濕以合感，化以離應。然此等似局有形，故向下復
X33n0631_p0652b12║以有形、無形等而對論之。有形，欲、色界也。無形，空
X33n0631_p0652b13║無邊處也。有想，識無邊處也。無想，無所有處也。非
X33n0631_p0652b14║有想非無想非非想處也。然此等似局勝報，故向
X33n0631_p0652b15║下復以無足、二足等而對論之。無足者，蝡動之類。
X33n0631_p0652b16║二足、四足等可知。如是等者，指上已說，等餘未說，
X33n0631_p0652b17║總為微細俱該故。統言在眾生數者，有人指能施
X33n0631_p0652b18║之人，求福求殊勝之福，殊勝之福須憑殊勝之施，
X33n0631_p0652b19║故隨其所欲可娛可樂之具皆給與之。一一眾生
X33n0631_p0652b20║與滿閻浮金銀等者，為令娛樂之具無所乏也。閻
X33n0631_p0652b21║浮提即南贍部洲，以須彌南面有樹名閻浮洲，依
X33n0631_p0652b22║樹名△二、法施普利
X33n0631_p0652b23║是大施主如是布施（至）皆得自在具八解脫。
X33n0631_p0652b24║雖行財施，心猶未足，故於八十年已，而作是念：娛
X33n0631_p0652c01║樂之具，但濟生前，將死不久，後世何資？故當以佛
X33n0631_p0652c02║法訓導。示教利喜者，示以出世利益，教以聞法歡
X33n0631_p0652c03║喜也。聞法歡喜，漏盡心開，故一時頓超四果。須陀
X33n0631_p0652c04║洹，此云入流，謂初斷三界見惑，入聖流故。斯陀含，
X33n0631_p0652c05║此云一來，謂已斷欲界前六品思惑，一來欲界，後
X33n0631_p0652c06║三即斷故。阿那含，此云不來，謂已斷欲界思盡，轉
X33n0631_p0652c07║生上界，不來欲界故。阿羅漢，此云不生，謂見思俱
X33n0631_p0652c08║盡，永不受後有之生故，盡諸有漏，即見思俱盡義
X33n0631_p0652c09║也。九次第定，漸轉漸深，無障無礙，故云於深禪定，
X33n0631_p0652c10║皆得自在。八解脫義，釋見方便品中設事為例竟。
X33n0631_p0652c11║△二、問答功德。
X33n0631_p0652c12║於汝意云何？是大施主（至）何況令得阿羅漢果。
X33n0631_p0652c13║博施濟眾聖人猶病，是大施主能以如許之財供
X33n0631_p0652c14║若干之眾，且又訓以佛法令證四果，其功德自應
X33n0631_p0652c15║無有邊量，故如來故意垂問寧為多不，而彌勒直
X33n0631_p0652c16║以甚多無量無邊答之。若是施主等轉釋上義，言
X33n0631_p0652c17║但施樂具已稱無量，況令證果，故應復無邊也。△
X33n0631_p0652c18║三、正與較量。
X33n0631_p0652c19║佛告彌勒：我今分明語汝（至）算數譬喻所不能知。
X33n0631_p0652c20║示以分明者，顯是真實語。故樂具之施，固屬有漏，
X33n0631_p0652c21║令得羅漢，仍滯權宗。第五十人雖曰展轉傳聞，一
X33n0631_p0652c22║偈隨喜，堪為成佛因種。故雖二施功德，百分千分
X33n0631_p0652c23║等，不及此之一分。是知此之功德，乃至算數所不
X33n0631_p0652c24║知也。然此意極難體信，今助一喻以發明之。彼財
X33n0631_p0653a01║施功德如鉛，權乘功德如汞，隨喜功德如少分之
X33n0631_p0653a02║金。第五十人展轉傳聞，如金已入假。要知金雖入
X33n0631_p0653a03║假，而愈煉愈精，鉛汞非金，而愈煉愈假。故雖多分
X33n0631_p0653a04║鉛汞，不如少分入假之金。知此喻者，自不疑較量
X33n0631_p0653a05║之旨矣。較量最後功德竟。△四、況顯最初隨喜。
X33n0631_p0653a06║阿逸多！如是第五十人（至）阿僧祇不可得比。
X33n0631_p0653a07║展轉傳聞，不無譌謬。其隨喜功德，尚有無量無邊
X33n0631_p0653a08║阿僧祇之多，何況最初耳提面命，聞而隨喜者。其
X33n0631_p0653a09║福德自然復勝彼無量無邊阿僧祇者，不可得而
X33n0631_p0653a10║比也。隨喜功德竟。△二暫聽功德。
X33n0631_p0653a11║又，阿逸多！若人為是經故（至）珍寶輦輿及乘天宮。
X33n0631_p0653a12║為是經故，往詣僧坊者，顯往意之誠。若坐若立，須
X33n0631_p0653a13║臾聽受者，顯聽時之少。由此納種為因，再來一聞
X33n0631_p0653a14║便悟，道重人尊，人天所敬，故能得好上妙象馬車
X33n0631_p0653a15║乘，乃至及乘天宮。△三、暫勸功德。
X33n0631_p0653a16║若復有人於講法處坐（至）若轉輪聖王所坐之處。
X33n0631_p0653a17║人來方勸者，顯是暫時起見。分座令坐者，寓有兼
X33n0631_p0653a18║利之心。如是之人，當來必為法師。既為法師，若遇
X33n0631_p0653a19║帝梵輪王求法，則皆可得其座處。如今延請法師，
X33n0631_p0653a20║必虗座以待，即其證也。△四誠勸功德。
X33n0631_p0653a21║阿逸多！若復有人（至）見佛聞法信受教誨。
X33n0631_p0653a22║指經教往者，顯是誠意勸聽，彼人感其誠故相從
X33n0631_p0653a23║入會，故云即受其教。須臾間聞者，如前若坐若立
X33n0631_p0653a24║暫時聽受，暫時聽受功德尚如前說，況復能勸之
X33n0631_p0653b01║人豈無勝報？故向下特約是人功德而詳明之。準
X33n0631_p0653b02║大成引十地論說陀羅尼菩薩居五地，愚謂陀羅
X33n0631_p0653b03║尼此云總持，既云總持則一攝一切，但指圓教勿
X33n0631_p0653b04║滯位次。蓋以此經屬圓勸聞者，自應與圓人相依
X33n0631_p0653b05║共生一處，即相依義也。相依故熏陶，漸染故得利
X33n0631_p0653b06║根智慧，利根智慧故具法師德，獲法師相故得百
X33n0631_p0653b07║千萬世終不瘖瘂等報。瘖瘂者，音不清、聲無字也。
X33n0631_p0653b08║口無惡味故云不臭，舌不短結故云無病，口亦無
X33n0631_p0653b09║病者無瘡患故。齒不黑黃者，潔而白也。又不疎缺
X33n0631_p0653b10║者，密而周也。復不差曲者，齊而端也。下脣收整，故
X33n0631_p0653b11║曰不下垂。上脣包密，故曰不褰縮。褰，翻脣。縮，短脣
X33n0631_p0653b12║也。赤細而潤，故曰不麤澀。痬患不生，故曰不瘡胗。
X33n0631_p0653b13║胗，謂脣生痬也。缺壞者，脣不周美。咼斜者，脣不端
X33n0631_p0653b14║正。脣厚而大者，必蠢。脣黧而黑者，必賤。此等不形，
X33n0631_p0653b15║不致憎嫌，故云無諸可惡。匾𠥶，鼻塌陷也。曲戾，鼻
X33n0631_p0653b16║不正也。心正容舒，故面色不黑。顴骨高大，曰不狹
X33n0631_p0653b17║長。頰肉隆圓，曰不𮃹曲。此等皆離，能招愛敬，故云
X33n0631_p0653b18║無不可喜。此上明離過相也。脣舌牙齒，不惟離上
X33n0631_p0653b19║諸過，而且端嚴美好。鼻修高直者，不惟離於匾𠥶，
X33n0631_p0653b20║及於曲戾，而且修長隆正。面貌圓滿者，不惟離於
X33n0631_p0653b21║狹長，及於窊曲，而且圓滿豐厚。眉高而長者，必主
X33n0631_p0653b22║文貴。額廣平正者，定有尊榮。賦形如此，足稱完美，
X33n0631_p0653b23║故云人相具足。此上明具德相也。既具法師之德，
X33n0631_p0653b24║又獲法師之相，佛法益親益近，根智轉利轉明，故
X33n0631_p0653c01║世世見佛聞法，信受教誨。誠勸功德竟。△五誠聽
X33n0631_p0653c02║功德。
X33n0631_p0653c03║阿逸多！汝且觀是（至）為人分別如說修行。
X33n0631_p0653c04║初命觀前德。何況下，況顯誠。聽一心者，聽之誠也。
X33n0631_p0653c05║由聽之誠，故能讀說修行。彼勸聽之德，自不可與
X33n0631_p0653c06║此同日語也。長行竟。△二、偈頌（標頌云：）。
X33n0631_p0653c07║爾時，世尊尊欲重宣此義，而說偈言：
X33n0631_p0653c08║△（正頌分五）一、頌隨喜功德。二、頌誠勸功德。三、頌暫聽
X33n0631_p0653c09║功德。四、頌暫勸功德。五、頌誠聽功德。初四：一、頌一
X33n0631_p0653c10║人隨喜轉教。二、頌展轉以至五十。三、頌較量最後
X33n0631_p0653c11║功德。四、頌況顯最初隨喜。初
X33n0631_p0653c12║若人於法會，得聞是經典，乃至於一偈，隨喜為他說。
X33n0631_p0653c13║△二頌展轉以至五十。
X33n0631_p0653c14║如是展轉教，至於第五十。
X33n0631_p0653c15║△三、頌較量最後功德（準長行分三，今缺問答功德，餘亦從略，不曲分）。
X33n0631_p0653c16║最後人獲福今當分別（至）不可為譬喻。
X33n0631_p0653c17║初頌設事為例（義頌）。最後等六句，頌財施徧給，可知。
X33n0631_p0653c18║見彼等十六句，頌法施普利。說涅槃真實者，令慕
X33n0631_p0653c19║滅而修道故。說世皆不牢者，令知苦而斷集故。水
X33n0631_p0653c20║沫忽聚忽散，水泡忽起忽滅，陽𦦨忽有忽無，世相
X33n0631_p0653c21║不牢亦復如是，故教以生厭離心也。最後下頌，正
X33n0631_p0653c22║與較量（略頌）。不可為譬者，謂彼福不能譬此，長行云
X33n0631_p0653c23║不及其一是也。△四、頌況顯最初隨喜（略頌）。
X33n0631_p0653c24║如是展轉聞，其福尚無量，何況於法會，初聞隨喜者？
X33n0631_p0654a01║頌隨喜功德竟。△二、頌誠勸功德（超頌）。
X33n0631_p0654a02║若有勸一人將引聽法華（至）常從其口出。
X33n0631_p0654a03║大成云：昔育王請僧入宮供養，有比丘名優鉢羅，
X33n0631_p0654a04║口出優鉢華香。王疑比丘年少，口中含香，勅令以
X33n0631_p0654a05║水潄之。潄已倍香。王曰：含香久乎？曰：非也。我以過
X33n0631_p0654a06║去迦葉佛時為高座法師，讚揚佛法，自爾四十九
X33n0631_p0654a07║億歲生人天中，口出此香。王聞益敬。今云優鉢華
X33n0631_p0654a08║香常從口出者，亦以勸人往聽讚經深妙之所致
X33n0631_p0654a09║也。餘準長行可知。△三、頌暫聽功德（追頌）。
X33n0631_p0654a10║若故詣僧坊欲聽法華經（至）及乘天宮殿。
X33n0631_p0654a11║△四、頌暫勸功德。
X33n0631_p0654a12║若於講法處，勸人坐聽經，是福因緣得，釋梵轉輪座。
X33n0631_p0654a13║△五頌誠聽功德。
X33n0631_p0654a14║何況一心聽，解說其義趣，如說而修行，其福不可限。
X33n0631_p0654a15║若準長行，乃命觀誠勸功德而與況顯，今既不接
X33n0631_p0654a16║彼文，又無命觀之語，蓋即承上暫勸功德而況顯
X33n0631_p0654a17║之。言暫勤功德，尚得釋梵轉輪之座，何況一心誠
X33n0631_p0654a18║聽，又能解說修行，其福德自不可限也。別明五種
X33n0631_p0654a19║功德竟。
X33n0631_p0654a20║△三、總顯六根清淨（品題云：）。
X33n0631_p0654a21║妙法蓮華經法師功德品第十九
X33n0631_p0654a22║凡所受持，皆稱法師；六根清淨，俱名功德。此品從
X33n0631_p0654a23║始至終，無非發明乎此，故以名品。若對前望後，亦
X33n0631_p0654a24║有五義：一、對別彰總，以前品明德，別依其類；此品
X33n0631_p0654b01║言功，總顯根淨故。二、依經顯性，以眾生根性雖自
X33n0631_p0654b02║徧周，必借經功，乃能顯發故。三、依法會境，以六塵
X33n0631_p0654b03║境界雖皆惟心，必資法力，乃能融會故。四、即因驗
X33n0631_p0654b04║果，以見、聞、覺、知既皆同佛，驗知當來成佛無疑故。
X33n0631_p0654b05║五、借今引昔，以不輕根淨，事在往昔，仗境方說，用
X33n0631_p0654b06║此引起故。總言必至根淨，乃見法師行成；果到行
X33n0631_p0654b07║成，自致六根清淨。為驗法師行業虗實，備顯六根
X33n0631_p0654b08║功德優劣。以是因緣，故說此品。△（經文分二）一、指人總
X33n0631_p0654b09║標，二、分德別列。初。
X33n0631_p0654b10║爾時佛告常精進菩薩（至）莊嚴六根皆令清淨。
X33n0631_p0654b11║六根清淨，非精進莫克，故此品以常精進為當機。
X33n0631_p0654b12║受持者，諸行之總。讀誦等，受持之別。總別合舉，故
X33n0631_p0654b13║云受持是經，若讀若誦等。準楞嚴，六根之中，各各
X33n0631_p0654b14║功德，有千二百。若隨順世間，尅定優劣，則有八百
X33n0631_p0654b15║千二之別。如眼觀見，後暗前明，前方全明，後方全
X33n0631_p0654b16║暗，左右旁觀，三分之二，三分言功，一念無德，是故
X33n0631_p0654b17║眼惟八百功德。如耳周聽，十方無遺，動若邇遙，靜
X33n0631_p0654b18║無邊際，是故耳根圓滿一千二百功德。如鼻齅聞，
X33n0631_p0654b19║通出入息，有出有入，而缺中交，三分缺一，是故鼻
X33n0631_p0654b20║惟八百功德。如舌宣揚，盡諸世間出世間智，言有
X33n0631_p0654b21║方分，理無窮盡，是故舌根圓滿一千二百功德。如
X33n0631_p0654b22║身覺觸，識於違順，合時能覺，離中不知，離一合雙，
X33n0631_p0654b23║三分闕一，是故身惟八百功德。如意默容，十方三
X33n0631_p0654b24║世，世出世法，惟聖與凡，無不包容，盡其涯際，是故
X33n0631_p0654c01║意根圓滿一千二百功德。然此六根功德，一切眾
X33n0631_p0654c02║生，本自具足，但以循塵流轉，遂成隔越。今以受持
X33n0631_p0654c03║是經，心悟實相，外不循塵，脫粘內伏，內不循根，寄
X33n0631_p0654c04║根明發，故曰是人當得八百眼功德，乃至千二百
X33n0631_p0654c05║意功德也。以是功德，為六根之勝用，故云莊嚴。得
X33n0631_p0654c06║是莊嚴，脫六塵之粘妄，故云清淨。指人總標竟。△
X33n0631_p0654c07║二、分德別列六：一、眼根功德，二、耳根功德，三、鼻根
X33n0631_p0654c08║功德，四、舌根功德，五、身根功德，六、意根功德。初二：
X33n0631_p0654c09║一、長行，二、偈頌。初。
X33n0631_p0654c10║是善男子善女人（至）果報生處悉見悉知。
X33n0631_p0654c11║父母所生，即現前浮塵根也。六妄不粘，故云清淨
X33n0631_p0654c12║肉眼。三千世界等，約依報橫論。下至阿鼻等，約依
X33n0631_p0654c13║報豎論。亦見其中等，約正報總論。及業因緣等，約
X33n0631_p0654c14║正報別論。眼根與意根互用，故云悉見悉知。既悉
X33n0631_p0654c15║見悉知，則隨在何地，隨在何類，無不可化之生矣。
X33n0631_p0654c16║△二、偈頌（標頌云：）。
X33n0631_p0654c17║爾時，世尊欲重宣此義，而說偈言：
X33n0631_p0654c18║（正頌）。
X33n0631_p0654c19║若於大眾中以無所畏心（至）肉眼力如是。
X33n0631_p0654c20║諸行之中獨約說法論功者，餘非不兼惟說為勝
X33n0631_p0654c21║也。殊勝者，異常眼故。彌樓須彌在世界中央，鐵圍
X33n0631_p0654c22║為世界邊際，故以內外別之。一切悉見者，總該行
X33n0631_p0654c23║業因緣果報等事，然此皆天眼分際，今以功德力
X33n0631_p0654c24║故浮根能見，故云雖未得天眼，肉眼力如是也。眼
X33n0631_p0655a01║根功德竟。△二、耳根功德二：一、長行，二、偈頌。初三：
X33n0631_p0655a02║一、總標根量，二、別列眾聲，三、結要該廣。初。
X33n0631_p0655a03║復次，常精進若善男子（至）內外種種語言音聲。
X33n0631_p0655a04║大千界中，復有小千、中千之隔，故云內外。語言者，
X33n0631_p0655a05║詮法之聲。音聲者，無詮之語。聲總語別，故下文惟
X33n0631_p0655a06║約聲列。△二、別列眾聲二：一、雜然近陳聲，二、異類
X33n0631_p0655a07║遠往聲。初。
X33n0631_p0655a08║象聲馬聲牛聲車聲（至）喜聲不喜聲。
X33n0631_p0655a09║象馬牛車，謂畜生鳴喚及輪轂動轉聲也。啼哭，愁
X33n0631_p0655a10║歎悲哀聲也。螺鼓鐘鈴，鼓吹擊撞聲也。笑語，男女
X33n0631_p0655a11║諠譁，剛柔大小聲也。法與非法，邪正聲也。苦聲樂
X33n0631_p0655a12║聲，楚拷歌舞聲也。凡夫聖人，有漏無漏聲也。喜與
X33n0631_p0655a13║不喜，慶幸如常聲也。然此諸聲，雖雜然近陳於前，
X33n0631_p0655a14║而同時分別不謬。如是則應機說法，自無不對之
X33n0631_p0655a15║機矣。△二、異類遠住聲。
X33n0631_p0655a16║天聲、龍聲、夜叉聲（至）菩薩聲、佛聲。
X33n0631_p0655a17║天龍等八部聲也，火聲等三災聲也，地獄等三途
X33n0631_p0655a18║聲也，比丘等小乘聲也，菩薩等大乘聲也。然此諸
X33n0631_p0655a19║聲，雖散住異域之遠，而應時圓聞無礙，如是則尋
X33n0631_p0655a20║聲現身，自無不及之處矣。別列眾聲竟。△三、結要
X33n0631_p0655a21║該廣。
X33n0631_p0655a22║以要言之，三千大千世界中（至）而不壞耳根。
X33n0631_p0655a23║餘聲尚多，不能俱悉，將略該廣，故云以要言之，內
X33n0631_p0655a24║該近陳，外該遠住。皆悉聞知者，不惟聞聲，兼能知
X33n0631_p0655b01║義，如秀支替戾岡，僕谷劬禿當，及齊師犯我疆，禦
X33n0631_p0655b02║之物徬徨等，即其事也。聞此而不聞彼，耐少而不
X33n0631_p0655b03║耐多，宜靜而不宜亂，皆名耳壞。今俱不爾，故名不
X33n0631_p0655b04║壞耳。根長行竟。△二、偈頌（標頌云：）。
X33n0631_p0655b05║爾時，世尊欲重宣此義，而說偈言：
X33n0631_p0655b06║△（正頌分三）一、頌總標根量，二、頌別列眾聲，三、頌結要
X33n0631_p0655b07║該廣。初。
X33n0631_p0655b08║父母所生耳，清淨無濁穢，以此常耳聞，三千世界聲。
X33n0631_p0655b09║無濁穢者，不為眾生混濁及雜聲污穢也。△二、頌
X33n0631_p0655b10║別列眾聲二：一、頌雜然近陳聲，二、頌異類遠住聲。
X33n0631_p0655b11║初。
X33n0631_p0655b12║象馬車牛聲，鐘鈴螺鼓聲（至）聞悉能解了。
X33n0631_p0655b13║首二句同長行。次二句音，樂聲也。清淨好歌，雅頌
X33n0631_p0655b14║聲也。惟其不著，故能俱聞。若著於此，則不能聞於
X33n0631_p0655b15║彼矣。無數種人，總該男女凡聖等聲。既辨其音，復
X33n0631_p0655b16║達其意，故云悉能解了。△二、頌異類遠住聲二：一、
X33n0631_p0655b17║善道惡道聲，二、因人果人聲。初。
X33n0631_p0655b18║又聞諸天聲微妙之歌音（至）悉皆得聞之。
X33n0631_p0655b19║諸天歌音者，天上娛樂之聲，及聞男女等異界有
X33n0631_p0655b20║情之聲，山川險谷等絕域珍禽之聲。命命亦云共
X33n0631_p0655b21║命，一身二頭，神識各異。勝天王名生生，涅槃名耆
X33n0631_p0655b22║婆，耆婆皆此鳥也。地獄眾苦等惡道之聲，準楞嚴
X33n0631_p0655b23║脩羅有四，今云居大海邊，應是濕生修羅畜生趣
X33n0631_p0655b24║攝。禽獸鳴相呼者，禽言獸語，同類呼喚聲也。其諸
X33n0631_p0655c01║梵天上者，別指色界諸天。光音者，二禪之三。徧淨
X33n0631_p0655c02║者，三禪之三。有頂者，四禪之九。不言餘天者，超略
X33n0631_p0655c03║說耳。準長行有八部，三災三途之聲，今此中廣三
X33n0631_p0655c04║途該三災，廣天眾該餘部，蓋前互出耳。△二、因人
X33n0631_p0655c05║果人聲。
X33n0631_p0655c06║一切比丘眾及諸比丘尼（至）悉皆得聞之。
X33n0631_p0655c07║比丘及尼，亦該聲聞、辟支，指小乘因果人也。因中
X33n0631_p0655c08║習小，故曰讀誦經典。果中教人，故曰為他人說。菩
X33n0631_p0655c09║薩者，大乘因人，因中即能自他兩利，故云讀誦經
X33n0631_p0655c10║法，為他人說。復欲其布在方䇿，傳之永久，故云撰
X33n0631_p0655c11║集解義。撰集解義者，著書立言之稱也。如是音聲，
X33n0631_p0655c12║悉皆能聞，自無煩百城烟水之勞矣。諸佛者，大乘
X33n0631_p0655c13║果人，果中酧因酧請，故云教化眾生。大會說法，持
X33n0631_p0655c14║法華者，悉皆得聞，自不須徧歷恒沙之土矣。據此，
X33n0631_p0655c15║則無緣三登，有志九上者，於此經宜盡心焉。頌別
X33n0631_p0655c16║列眾生竟。△三頌結要該廣。
X33n0631_p0655c17║三千大千界內外諸音聲（至）功德已如是。
X33n0631_p0655c18║長行云清淨常耳，此云其耳聰利，由清淨故聰利，
X33n0631_p0655c19║文別義同。耳根功德竟。△三、鼻根功德二：一、長行，
X33n0631_p0655c20║二、偈頌。初三：一、總標根量，二、別列眾香，三、結其功
X33n0631_p0655c21║德。初。
X33n0631_p0655c22║復次，常精進若善男子（至）上下內外種種諸香。
X33n0631_p0655c23║上至有頂，下至阿鼻，內至須彌，外至鐵圍，故云上
X33n0631_p0655c24║下內外。△二、別列眾香三：一、人間香，二、天上香，三、
X33n0631_p0656a01║聖人香。初。
X33n0631_p0656a02║須曼那華香闍提華香（至）悉皆得聞分別不錯。
X33n0631_p0656a03║初、眾生同知香。須曼那，此云善攝。意闍提，此云金
X33n0631_p0656a04║錢。末利，此云鬘。瞻蔔，此云黃。波羅羅，此云薰。多摩
X33n0631_p0656a05║羅波，此云性無垢。多伽羅，此云木。和末丸塗者，眾
X33n0631_p0656a06║香和合為末、為丸、為塗，或佩、或燒、或摩身也。於此
X33n0631_p0656a07║間住悉能分別者，必能以此而作佛事，如華嚴鬻
X33n0631_p0656a08║香長者獨據此門而為善財勝友。又復下，法師別
X33n0631_p0656a09║知香。象馬牛羊等本無有香，時或有臭，今以根清
X33n0631_p0656a10║淨故別有真香，草木藂林亦爾，故謂別知香也。若
X33n0631_p0656a11║近若遠分別不錯者，不惟能辯其香，且能知其性
X33n0631_p0656a12║情、識其趣向、別其種類，有以益之、有以成之、有以
X33n0631_p0656a13║用之也。△二天上香
X33n0631_p0656a14║持是經者雖住於此（至）并聞諸天所燒之香。
X33n0631_p0656a15║初諸天無情香。波利質多羅，此云圓生，即序分天
X33n0631_p0656a16║樹王也。拘鞞陀羅，此云大遊戲地，約所依之處為
X33n0631_p0656a17║名。又聞下諸天有情香，勝殿乃帝釋私殿，與采女
X33n0631_p0656a18║娛樂之處，昔目連所焚者是也。妙法堂乃帝釋公
X33n0631_p0656a19║堂，與諸天集會之處，諸齋日議事者是也。諸園如
X33n0631_p0656a20║歡喜園等，乃諸天遊戲之處。然而心隨境轉，香逐
X33n0631_p0656a21║時遷，故勝殿、法堂、諸園等，各各不同。餘天者，下該
X33n0631_p0656a22║四王，上該夜摩，乃至他化天等。梵世至有頂者，中
X33n0631_p0656a23║該色界諸天。既勝劣不同，而身香亦異。并聞下諸
X33n0631_p0656a24║天所燒香，聞者兼知燒香意也。△三聖人香。
X33n0631_p0656b01║及聲聞香、辟支佛香（至）亦皆遙聞知其所在。
X33n0631_p0656b02║二乘權聖，知其所在而接引之；菩薩分聖，知其所
X33n0631_p0656b03║在而親近之；諸佛至聖，知其所在而供事之。是知
X33n0631_p0656b04║之誠有益也。別列眾香竟。△三、結其功德。
X33n0631_p0656b05║雖聞此香然於鼻根（至）為他人說憶念不謬。
X33n0631_p0656b06║愛熏已久，都無所聞曰壞。雖有所聞，不能分別曰
X33n0631_p0656b07║錯。今有香必聞，聞而能別，故云不壞不錯。分別憶
X33n0631_p0656b08║念屬意根，為他人說屬舌根，二根與鼻根互用，故
X33n0631_p0656b09║不謬也。長行竟。△二、偈頌（標頌云：）。
X33n0631_p0656b10║爾時，世尊欲重宣此義，而說偈言：
X33n0631_p0656b11║△（正頌分三）一頌總標根量，二頌別列眾香，三頌結其
X33n0631_p0656b12║功德。初。
X33n0631_p0656b13║是人鼻清淨，於此世界中，若香若臭物，種種悉聞知。
X33n0631_p0656b14║準前後俱云香，此兼言臭者，不壞世相故。若約能
X33n0631_p0656b15║聞，香臭俱不可得，總為一真香也。△二、頌別列眾
X33n0631_p0656b16║香（長行惟三，今有補頌，分四）：一、頌人間香，二、補雜類香，三、頌天
X33n0631_p0656b17║上香，四、頌聖人香。初。
X33n0631_p0656b18║須曼那闍提多摩羅旃檀（至）聞香知其身。
X33n0631_p0656b19║初略頌長行。大勢下，補頌餘香。輪王子臣等，有可
X33n0631_p0656b20║化者，有可避者，知其所在，庶去就得便矣。地中寶
X33n0631_p0656b21║藏，輪王寶女，惟供輪王受用，餘人不知。今既聞香
X33n0631_p0656b22║能知，而又何羨於輪王乎？但聞嚴具，便知為何等
X33n0631_p0656b23║身者，不須視以觀由，自無失人及失言之過也。△
X33n0631_p0656b24║二、補雜類。香。
X33n0631_p0656c01║諸天若行坐、遊戲及神變（至）出處及所在。
X33n0631_p0656c02║遊戲之樂，神變之奇，皆諸天殊勝之福。聞香能知，
X33n0631_p0656c03║則天福無容羨矣。奇華異果，蘇油香氣，皆人間費
X33n0631_p0656c04║求之物。知其所在，則所需無煩求矣。栴檀華敷，氣
X33n0631_p0656c05║壓伊蘭。眾生在中，應為所壓。今乃因香得知，則鼻
X33n0631_p0656c06║根之圓而入微也。鐵圍有幽冥，大海有龍宮，地中
X33n0631_p0656c07║有阿鼻。聞香知在，則救度得便矣。修羅鬪諍，瞋狠
X33n0631_p0656c08║特過。眷屬遊戲，放逸實甚。聞香能知，將必有以釋
X33n0631_p0656c09║之，有以警之。曠野值師象，必為所傷。險隘遇虎等，
X33n0631_p0656c10║莫之能避。知其所在，防於未來，自不受其害也。知
X33n0631_p0656c11║妊中男女，乃至成就不成就等，亦足駭彼愚蒙，引
X33n0631_p0656c12║生正信。但不可專意為此，以顯神異。知男女染欲
X33n0631_p0656c13║癡恚，方便破除。知地中伏藏寶物，方便指授。亦皆
X33n0631_p0656c14║乘機破惡，隨緣利人。至於種種瓔珞，識其貴賤出
X33n0631_p0656c15║在。雖似世技，而一切智中，缺一不圓。世技豈可少
X33n0631_p0656c16║耶。（問，此中諸天華果，男女眾生等，似與前後重複。補此取何意耶。答，前後三科，各依其類。雖顯圓聞，未
X33n0631_p0656c17║極通融。今此中忽說天上，又說人間。正論有情，旋論無情。意明雜然交陳，分別無礙。鼻根圓聞之旨，益見
X33n0631_p0656c18║之也。）△三頌天上香。
X33n0631_p0656c19║天上諸華等曼陀曼殊沙（至）聞香悉能知。
X33n0631_p0656c20║初頌諸天無情香。諸天宮殿高低勝劣不同，寶華
X33n0631_p0656c21║莊嚴香亦各異，故統言上中下差。天園下頌諸天
X33n0631_p0656c22║有情香。諸天者，下該四王，上該夜摩等。入禪出禪
X33n0631_p0656c23║者，定時散時香也。初生退沒者，升時墜時香也。準
X33n0631_p0656c24║長行更有所燒之香，偈略不頌。△四頌聖人香。
X33n0631_p0657a01║諸比丘眾等於法常精進（至）聞香悉能知。
X33n0631_p0657a02║諸比丘等，總該聲聞辟支。讀誦修慧，坐禪習定，皆
X33n0631_p0657a03║自利也。菩薩志固，揀非初心可比。禪誦自修，說法
X33n0631_p0657a04║為人，兼兩利也。在在世尊，總指十方諸佛。一切恭
X33n0631_p0657a05║敬，機感盈前也。愍眾說法，大悲普度也。末四句，聞
X33n0631_p0657a06║法修行，長行所無，而偈頌補之。頌別列眾香竟。△
X33n0631_p0657a07║三、頌結其功德。
X33n0631_p0657a08║雖未得菩薩，無漏法生鼻，而是持經者，先得此鼻相。
X33n0631_p0657a09║無漏法生慧鼻也，以是修習無漏淨法之所生故。
X33n0631_p0657a10║鼻根功德竟。△四、舌根功德二：一、總標德數，二、別
X33n0631_p0657a11║列眾德。初。
X33n0631_p0657a12║復次，常精進若善男子（至）得千二百舌功德。
X33n0631_p0657a13║△二、別列眾德二：一、長行，二、偈頌。初四：一、變味成
X33n0631_p0657a14║美，二、說法投機，三、感眾聽法，四、得聖護念。初。
X33n0631_p0657a15║若好若醜、若美不美（至）如天甘露無不美者。
X33n0631_p0657a16║好謂妙食，醜謂麤食，美者極好之食，不美者但平
X33n0631_p0657a17║常之食也。變成上味，如天甘露者，舌根淨故，別有
X33n0631_p0657a18║真味，故昔人有性定菜根香之句也。然世人傷殺
X33n0631_p0657a19║生命，造諸惡業，每由三寸舌根，今無不美，則麤食
X33n0631_p0657a20║可常食矣。△二、說法投機。
X33n0631_p0657a21║若以舌根於大眾中（至）皆令歡喜快樂。
X33n0631_p0657a22║咸通真實曰深，巧被羣機曰妙。能入其心，皆令喜
X33n0631_p0657a23║樂者，正由深而妙也。△三、感眾聽法。
X33n0631_p0657a24║又諸天子、天女、釋梵諸天（至）盡其形壽隨侍供養。
X33n0631_p0657b01║初感八部男女。言論次第者，從淺至深不越不亂，
X33n0631_p0657b02║由此易入故感天眾來聽，餘部亦然，故云為聽法
X33n0631_p0657b03║故皆來近供。及比下感四眾，王臣、國王、散粟王也。
X33n0631_p0657b04║小轉輪王者，銀輪、銅輪、鐵輪，惟金輪統攝四洲乃
X33n0631_p0657b05║名為大。七寶者，一輪、二珠、三象、四馬、五將軍、六主
X33n0631_p0657b06║藏、七玉女，凡有輪王出世自然涌現，各具勝妙之
X33n0631_p0657b07║功故稱為寶。千子者，輪王之子，以輪王出世法爾
X33n0631_p0657b08║有若干子也。乘其宮殿者，謂輪王福德殊勝，所依
X33n0631_p0657b09║宮殿常與俱故。以是下感賢善人民。盡壽者，終身
X33n0631_p0657b10║不離。隨侍者，左右供給。此皆由於舌根淨故，音聲
X33n0631_p0657b11║深妙之所感耳。△四、得聖護念。
X33n0631_p0657b12║又諸聲聞、辟支佛、菩薩、諸佛（至）又能出於深妙法音。
X33n0631_p0657b13║常樂見之者，時懷眷念；向其說法者，遙垂護持。由
X33n0631_p0657b14║此智慧益增故，能受持一切佛法；舌辯愈勝故，能
X33n0631_p0657b15║出於深妙法音。長行竟。△二、偈頌（標頌云：）。
X33n0631_p0657b16║爾時，世尊欲重宣此義，而說偈言：
X33n0631_p0657b17║△（正頌分四）一頌變味成美，二頌說法投機，三頌感眾
X33n0631_p0657b18║聽法，四頌得聖護念。初。
X33n0631_p0657b19║是人舌根淨，終不受惡味，其有所食噉，悉皆成甘露。
X33n0631_p0657b20║△二、頌說法投機。
X33n0631_p0657b21║以深淨妙聲於大眾說法（至）設諸上供養。
X33n0631_p0657b22║長行但云深妙，今復言淨者，以如法如律故也。△
X33n0631_p0657b23║三、頌感眾聽法。
X33n0631_p0657b24║諸天、龍、夜叉及阿修羅等（至）常來至其所。
X33n0631_p0657c01║首四句頌八部，略八部女也。等之一字，總該餘部。
X33n0631_p0657c02║次八句頌王臣，略四眾也。文雖無臣，眷屬可攝。後
X33n0631_p0657c03║八句廣前八部，略賢善及人民也。△四頌得聖護
X33n0631_p0657c04║念。
X33n0631_p0657c05║諸佛及弟子，聞其說法音，常念而守護，或時為現身。
X33n0631_p0657c06║念謂眷念，常樂見之也。護謂冥加，向其說法也。現
X33n0631_p0657c07║謂顯護，長行所無，偈頌補之。餘不頌。舌根功德竟。
X33n0631_p0657c08║△五、身根功德二：一、總標德數，二、別列眾德。初。
X33n0631_p0657c09║復次，常精進若善男子（至）得八百身功德。
X33n0631_p0657c10║△二、別列眾德二：一、長行，二、偈頌。初二：一、體絕垢
X33n0631_p0657c11║染，二、用能現相。初。
X33n0631_p0657c12║得清淨身，如淨琉璃，眾生喜見。
X33n0631_p0657c13║城東老母不喜見佛，則佛不能度。今曰喜見，則眾
X33n0631_p0657c14║生可度矣。△二、用能現相。
X33n0631_p0657c15║其身淨故。三千大千世界（至）皆於身中現其色相。
X33n0631_p0657c16║初、能現六凡。三千大千，約依報橫論。生時者，識性
X33n0631_p0657c17║初託。死時者，眼光已謝。識性初託，或受人天之身，
X33n0631_p0657c18║或受惡道之身，故云上下好醜。眼光已謝，或感刀
X33n0631_p0657c19║山劒樹，或感淨土華林，故云生善惡處。外而大小
X33n0631_p0657c20║鐵圍，內而大小彌樓，其間各有眾生，世所不見，悉
X33n0631_p0657c21║於法師身中現之。下至上至，約依報豎論。所有，指
X33n0631_p0657c22║中間器界。眾生，指中間根身。言器界根身，皆於法
X33n0631_p0657c23║師身中現也。若聲下。能現四聖。然四聖固有權實，
X33n0631_p0657c24║六凡亦分善惡，人惟不見不知，修斷捨求。今既皆
X33n0631_p0658a01║現，是法師於清淨身中，為諸眾生現種種因果，作
X33n0631_p0658a02║種種佛事，令諸眾生修善斷惡，捨權求實也。長行
X33n0631_p0658a03║竟。△二、偈頌（標頌云：）。
X33n0631_p0658a04║爾時，世尊欲重宣此義，而說偈言：
X33n0631_p0658a05║△（正頌分二）一、頌體絕垢染，二、頌用能現相。初。
X33n0631_p0658a06║若持法華者，其身甚清淨，如彼淨琉璃，眾生皆喜見。
X33n0631_p0658a07║△二、頌用能現相。
X33n0631_p0658a08║又如淨明鏡，悉見諸色像（至）一切於中現。
X33n0631_p0658a09║初標見揀餘。由鏡淨明故能見諸色像，因身清淨
X33n0631_p0658a10║故能見世所有，故以為喻。獨自明了者，如持鏡人
X33n0631_p0658a11║故。餘人不見者，如背鏡人故。要知淨身現像本為
X33n0631_p0658a12║示諸眾生，眾生自障不見，非法師咎。亦如持鏡者
X33n0631_p0658a13║願人共照，人自背鏡，豈持鏡者過耶？三千下。約義
X33n0631_p0658a14║正頌，大同長行，在文可會。末四句，補頌總結。無漏
X33n0631_p0658a15║法性之身，惟佛果方圓，故云未得。然以持經力故，
X33n0631_p0658a16║能令父母所生之身，應念清淨，猶如琉璃，故云以
X33n0631_p0658a17║清淨常體，一切於中現。身根功德竟。△六、意根功
X33n0631_p0658a18║德二：一、總標德數，二、別列眾德。初。
X33n0631_p0658a19║復次，常精進若善男子（至）得千二百意功德。
X33n0631_p0658a20║△二、別列眾德二：一、長行，二、偈頌。初三：一、能達法
X33n0631_p0658a21║義，二、能知眾心，三、能合成典。初。
X33n0631_p0658a22║以是清淨意根乃至聞一偈（至）資生業等皆順正法。
X33n0631_p0658a23║飲大海一掬一滴，俱得百川之味。聞佛經一偈一
X33n0631_p0658a24║句，統攝諸法之宗，故能通達無量無邊之義。解是
X33n0631_p0658b01║無量無邊義已，如解而說，故能演一句一偈，而至
X33n0631_p0658b02║一月一際一歲也。（西域四月為一際，三際為一歲。）既至一月一際
X33n0631_p0658b03║一歲，而諸所說之法，未免意趣各別。雖意趣各別，
X33n0631_p0658b04║而不乖本宗，故云皆與實相不相違背。若於其間，
X33n0631_p0658b05║有涉俗間經書，如治世語言，資生事業等，種種紀
X33n0631_p0658b06║載，但不執末，自不違本，故云皆順正法。（治世語言，如此方六
X33n0631_p0658b07║經諸子。資生事業，如此方九流百家。）△二、能知眾心。
X33n0631_p0658b08║三千大千世界六趣眾生（至）而其意根清淨如此。
X33n0631_p0658b09║心所游歷曰行，即明了識，隨念分別也。心所施為
X33n0631_p0658b10║曰動作，即獨頭識，計度分別也。行不由真，動不從
X33n0631_p0658b11║實，曰戲論，即二種意識，對竟妄現也。皆悉知之而
X33n0631_p0658b12║應之，自無謬矣。轉識成智，乃稱無漏智慧，故曰未
X33n0631_p0658b13║得。知見自開，不由前塵所起，故云清淨。此隨便暫
X33n0631_p0658b14║結也。△三能合成典
X33n0631_p0658b15║是人有所思惟籌量言說（至）亦是先佛經中所說。
X33n0631_p0658b16║佛法指現在佛說，先經指過去佛說，皆成典也。然
X33n0631_p0658b17║是人以淨意思籌，一言一句，皆出自正知正見，故
X33n0631_p0658b18║是佛法及先經所說，所謂考諸三世而不謬者是
X33n0631_p0658b19║也。長行竟。△二、偈頌（標頌云：）。
X33n0631_p0658b20║爾時，世尊欲重宣此義，而說偈言：
X33n0631_p0658b21║△（正頌分四）一、頌能達法義，二、頌能知眾心，三、頌能合
X33n0631_p0658b22║成典，四、補能得無畏。初（略頌）。
X33n0631_p0658b23║是人意清淨，明利無濁穢（至）月四月至歲。
X33n0631_p0658b24║上中下法，即三乘法也。△二、頌能知眾心（義頌）。
X33n0631_p0658c01║是世界內外一切諸眾生（至）一時皆悉知。
X33n0631_p0658c02║所念若干總該長行行作戲論之義。△三、頌能合
X33n0631_p0658c03║成典（廣頌）。
X33n0631_p0658c04║十方無數佛百福莊嚴相（至）皆是先佛法。
X33n0631_p0658c05║初六句，乃推廣長行。思籌言說，不忘不錯，即長行
X33n0631_p0658c06║皆是佛法，無不真實義也。上中下法，施設不同，名
X33n0631_p0658c07║曰法相。空假中義，布置各別，名曰次第。知此識此，
X33n0631_p0658c08║則教有先後，而學不躐等也。名字者，如殊方稱謂。
X33n0631_p0658c09║語言者，如異地鄉談。能達乎此，則蠻貊可化，而中
X33n0631_p0658c10║邊俱被也。如所知說，皆先佛法者，知見同佛故。△
X33n0631_p0658c11║四、補能得無畏。
X33n0631_p0658c12║以演此法故於眾無所畏（至）持法華經故。
X33n0631_p0658c13║以演此法故，意根清淨，所說同佛，故於眾無所畏
X33n0631_p0658c14║也。持法四句，亦隨便暫結之語。是人七句，乃出成
X33n0631_p0658c15║無畏之由。無畏之由有三：一者住希有地，自信如
X33n0631_p0658c16║佛故；二者眾生喜愛，生如佛想故；三者辯才無礙，
X33n0631_p0658c17║說法善巧故。在文次第可見。末句歸功持經，言如
X33n0631_p0658c18║上所說，雖由根淨，而根淨之故，畢竟由於持經得
X33n0631_p0658c19║也。讚持論德竟。
X33n0631_p0658c20║△二、引事證益（上言持經利益，恐難取信，故引不輕之事以證之。品題云：）。
X33n0631_p0658c21║妙法蓮華經常不輕菩薩品第二十
X33n0631_p0658c22║不輕之名，經文自釋。以此品具明其事，事依人立，
X33n0631_p0658c23║故惟以人名品。若據文尋義，亦應有五：一為前明
X33n0631_p0658c24║誹謗獲大罪報，今借上慢墮獄，驗知不虗故；二為
X33n0631_p0659a01║向明受持獲諸功德，今借不輕根淨，證成非妄故；
X33n0631_p0659a02║三為凡有聞法無不成佛，今借誹謗為種，況顯信
X33n0631_p0659a03║受故；四為凡有通經俱獲勝益，今借徧記成因，況
X33n0631_p0659a04║顯全持故；五為無量劫來為眾弘法，令眾知恩思
X33n0631_p0659a05║報，以便護持故。總言言不虗，發發必從實。前既讚
X33n0631_p0659a06║持論德，此即引事證益。為發眾信，故說此品。△（經文
X33n0631_p0659a07║分二）一、承前雙開二益，二、歷引往事證釋初。
X33n0631_p0659a08║爾時佛告得大勢菩薩（至）眼耳鼻舌身意清淨。
X33n0631_p0659a09║不輕之行，必深證實相平等具大勢力者乃能體
X33n0631_p0659a10║任，故以得大勢為當機。獲大罪報如前所說者，如
X33n0631_p0659a11║法師品言甚於罵佛，譬喻品言命終墮獄獄畢轉
X33n0631_p0659a12║畜等，此遠承前文以開遮謗益也。所得功德如向
X33n0631_p0659a13║所說者，向與上同，以上品備言六根功德，此近承
X33n0631_p0659a14║上文以開獲德益也。△二、歷引往事證釋二：一、長
X33n0631_p0659a15║行，二、偈頌。初四：一、遠舉威音，二、雙標二人，三、正明
X33n0631_p0659a16║往事，四、讚經結勸。初二：一、正舉初佛，二、兼出二萬。
X33n0631_p0659a17║初（不輕往事，權與此時，故云正舉）。
X33n0631_p0659a18║得大勢乃往古昔過無量無邊（至）如四天下微塵。
X33n0631_p0659a19║初時名劫國，乃往古昔等，極言其時之遠也。佛名
X33n0631_p0659a20║威音王者，要解云：以大音聲普徧世界，為諸法王
X33n0631_p0659a21║說法無畏也。劫名離衰者，大成云：時清道泰，正法
X33n0631_p0659a22║興隆，離諸衰惡故。國名大成者，彼佛住世既久，所
X33n0631_p0659a23║應成就者，皆以大法而成就故。必兼時名劫國而
X33n0631_p0659a24║敘者，顯不輕發覺有時，秉承有佛，劫國名字，歷然
X33n0631_p0659b01║可證也。其威下。一化始終因菩提。說六度者，以修
X33n0631_p0659b02║習六度能到菩提，故時至機熟會三歸一，故云究
X33n0631_p0659b03║竟佛慧。必兼一化敘者，顯不輕弘道，亦因受化之
X33n0631_p0659b04║深乘願酧恩耳。得大下，壽命正像。以不輕行道，在
X33n0631_p0659b05║像法之際，故并敘之。△二、兼出二萬（以非事本，故去兼出）。
X33n0631_p0659b06║其佛饒益眾生已（至）有二萬億佛皆同一號。
X33n0631_p0659b07║必出此者，顯不輕行道在初佛之後、後佛之先，有
X33n0631_p0659b08║繼往開來之功故。又一時結緣，二萬億佛所常教
X33n0631_p0659b09║化故。遠舉威音竟。△二雙標二人。
X33n0631_p0659b10║最初威音王如來（至）有一菩薩比丘名常不輕。
X33n0631_p0659b11║欲護己短，交結權貴，仗彼聲勢，為害於人，故云有
X33n0631_p0659b12║大勢力。為度慢眾，持心忍辱，依我慈力，不蔑於他，
X33n0631_p0659b13║故曰名常不輕。△三、正明往事三：一、徧記致謗，二、
X33n0631_p0659b14║弘經蒙化，三、成道德果。初二：一、不輕徧記，二、上慢
X33n0631_p0659b15║毀謗。初。
X33n0631_p0659b16║得大勢以何因緣名常不輕（至）汝等皆當作佛。
X33n0631_p0659b17║初、徵起得名因緣。是比下，詳引本行以釋。凡有所
X33n0631_p0659b18║見者，對下遠見，應指近見。近見言詳，故先標，次徵，
X33n0631_p0659b19║後釋。汝等句，教以皆當行道。當得句，示以成佛無
X33n0631_p0659b20║虗。蓋不輕深見實相平等，佛性無二，故作如是言
X33n0631_p0659b21║也。不專讀誦者，非不讀誦，惟不專執。但行禮拜者，
X33n0631_p0659b22║非有能所，只管行去。環師所謂持無相經，行無相
X33n0631_p0659b23║行是也。遠見則音聲不及，故往乃故意往就。往就
X33n0631_p0659b24║倉卒，言不能詳，故但言我不敢輕等。（問，引事證益，原為求人弘
X33n0631_p0659c01║經。何故舉一不專讀誦者，為之標榜。答，此經大義，總為指示成佛。不輕亦爾。是則一音可敵全經，到處無
X33n0631_p0659c02║非靈鷲。且必深證實相平等者，乃能如此。彼尋行數墨者，豈足以語此哉。）△二、上慢毀
X33n0631_p0659c03║謗。
X33n0631_p0659c04║四眾之中有生瞋恚（至）號之為常不輕。
X33n0631_p0659c05║初聞記毀謗瞋恚者，瞋以妄記，恚其不自揣也。是
X33n0631_p0659c06║皆由於上慢在懷，故云心不淨者。不信自己是佛，
X33n0631_p0659c07║反謂禮我者為愚癡之行，故罵以無智比丘。不知
X33n0631_p0659c08║如來所遣，反謂若彼者真無籍之徒，故罵以從何
X33n0631_p0659c09║所來。謂以自言等者，斥其不揣妄與授記。說以不
X33n0631_p0659c10║用等者，令其自退莫再煩凟，蓋深惡而痛絕之意。
X33n0631_p0659c11║如此下，久行不退，常被罵詈，不生瞋恚者，榮辱無
X33n0631_p0659c12║關，久近一如。常作是言：汝當作佛者，冤親平等，生
X33n0631_p0659c13║佛齊視。或以杖木等轉見暴惡，避走遠住等益顯
X33n0631_p0659c14║慈悲。讀是經者，只須向高聲唱處猛著經采，看他
X33n0631_p0659c15║不輕菩薩是何等心行，諄諄如此有何等道理。言
X33n0631_p0659c16║念至此，不覺為他不輕痛哭流涕，蓋為夜靜水寒
X33n0631_p0659c17║魚不餌，滿船空載月明歸。以其下。因為命名。此義
X33n0631_p0659c18║蓋為結釋以何因緣名常不輕之徵也。徧記致謗
X33n0631_p0659c19║竟。△二、弘經蒙化二：一、不輕弘經，二、上慢蒙化。初。
X33n0631_p0659c20║是比丘臨欲終時（至）廣為人說是法華經。
X33n0631_p0659c21║欲終者，此報將盡時也。威音已滅，猶聞說法者，顯
X33n0631_p0659c22║法身真常，滅而不滅故。雖滅而不滅，而體同太虗，
X33n0631_p0659c23║故曰於空。雖體同太虗，而處處顯露，故曰具聞。具
X33n0631_p0659c24║聞者，十方虗空，一時同聞也。今日之聞，乃云先所
X33n0631_p0660a01║說者，以此道無古無今，今即古，古即今故。十方虗
X33n0631_p0660a02║空，各攝依正，依正互攝，重重無盡，在在出廣長舌，
X33n0631_p0660a03║顯示實相，故云二十千萬億偈。悉能受持者，一受
X33n0631_p0660a04║一切受，一持一切持故。然上云具聞，即是耳根圓
X33n0631_p0660a05║通。此云悉能受持，即是意根圓通。二根既圓，六俱
X33n0631_p0660a06║無礙，故云即得如上眼根清淨，乃至意根清淨。根
X33n0631_p0660a07║既淨已，即無明而見佛性，由幻身而證法身，可以
X33n0631_p0660a08║轉夭壽為長年，延剎那為多劫，增壽說經，無足異
X33n0631_p0660a09║也。△二上慢蒙化
X33n0631_p0660a10║於時增上慢四眾（至）令住阿耨多羅三藐三菩提。
X33n0631_p0660a11║初見勝歸心大神通力，即指更增壽命。樂說辯力，
X33n0631_p0660a12║即指廣說是經。是皆從體起用，由寂發照，故云大
X33n0631_p0660a13║善寂力。見有如斯殊勝，故聞其所說，皆信服而隨
X33n0631_p0660a14║從之。是菩下，蒙化住道。千萬億眾，即前信服隨從
X33n0631_p0660a15║之人，信服隨從自是永無退轉，故云令住菩提。弘
X33n0631_p0660a16║經蒙化竟。△三、成道得果二：一、不輕成道，二、上慢
X33n0631_p0660a17║得果。初三：一、中間值佛，二、行滿成道，三、結會古今。
X33n0631_p0660a18║初。
X33n0631_p0660a19║命終之後得值二千億佛（至）說法心無所畏。
X33n0631_p0660a20║由前廣說是經，諸佛護念不捨，故於命終之後，得
X33n0631_p0660a21║值二千億佛。日月燈明，註見序分。仍說法華者，不
X33n0631_p0660a22║忘宿因故。不忘宿因，又感後佛護念，故曰以是因
X33n0631_p0660a23║緣，復值二千億佛。無心而徧應十方，有緣而普施
X33n0631_p0660a24║慧照，故號雲自在燈王。又威音王以口輪自在為
X33n0631_p0660b01║名，日月燈以智輪自在為名，雲自在以身輪自在
X33n0631_p0660b02║為名，各取一輪，以該眾德。於此諸佛，非惟指雲自
X33n0631_p0660b03║在王，蓋兼前日月燈明而總言之。言不輕於威音
X33n0631_p0660b04║像季之時，初得根淨。自爾以來，於此四千億諸佛
X33n0631_p0660b05║法中，皆以持說此經力故，獲得六根清淨，說法無
X33n0631_p0660b06║畏。是不惟一得永得，抑應以值佛弘法，漸轉漸勝
X33n0631_p0660b07║也。△二、行滿成道。
X33n0631_p0660b08║得大勢是常不輕菩薩（至）功德成就當得作佛。
X33n0631_p0660b09║上科云值佛，弘法修慧也。此科云供佛，種善修福
X33n0631_p0660b10║也。於後復值千萬億佛者，值佛必供，顯福德益廣。
X33n0631_p0660b11║亦於諸佛法中說經者，說而必解，顯慧力益深。慧
X33n0631_p0660b12║深福廣，二利圓滿，故云功德成就。以因致果，決定
X33n0631_p0660b13║無疑，故云當得作佛。△三、結會古今。
X33n0631_p0660b14║得大勢！於意云何（至）疾得阿耨多羅三藐三菩提。
X33n0631_p0660b15║初正以結會，可知。若我下。寓意勸勉。如來意謂我
X33n0631_p0660b16║以大乘之器，不因是經尚不能疾成菩提，必因是
X33n0631_p0660b17║經乃能疾得，況夫小乘聲聞、權教菩薩等有志菩
X33n0631_p0660b18║提者，可不以此經為先務哉？然佛於往昔值如許
X33n0631_p0660b19║多佛，莊嚴福慧然後乃成，猶曰疾得菩提，亦為令
X33n0631_p0660b20║見小欲速者自鄙先心，以成遠大之志也。不輕成
X33n0631_p0660b21║道竟。△二、上慢得果三：一、中間獲罪，二、罪畢得果，
X33n0631_p0660b22║三、結會古今。初。
X33n0631_p0660b23║得大勢！彼時四眾（至）千劫於阿鼻地獄受大苦惱。
X33n0631_p0660b24║壽量品云：是諸罪眾生，以惡業因緣，過阿僧祇劫，
X33n0631_p0660c01║不聞三寶名。譬喻品云：其人命終，入阿鼻獄，具足
X33n0631_p0660c02║一劫，劫盡更生，如是展轉，至無數劫。今云二百億
X33n0631_p0660c03║劫及千劫者，猶少言耳。毀謗持法者，可不慎哉。△
X33n0631_p0660c04║二、罪畢得果。
X33n0631_p0660c05║畢是罪已復遇常不輕（至）三藐三菩提。
X33n0631_p0660c06║前以聞法生謗，重惡覆善，故先受罪報。此以罪畢
X33n0631_p0660c07║善熟，既熟當脫，故復遇教化。如人不欲服藥，強令
X33n0631_p0660c08║服之，雖以罵醫致損，終因藥力減病，病減再遇良
X33n0631_p0660c09║醫，手到盡除。得聞此法者，宜自慶也。△三、結會古
X33n0631_p0660c10║今。
X33n0631_p0660c11║得大勢！於汝意云何（至）三菩提不退轉者是。
X33n0631_p0660c12║䟦陀婆羅，名見序分。師子月者，可畏可愛為名。準
X33n0631_p0660c13║正法華云五百比丘比丘尼，則此脫比丘二字。思
X33n0631_p0660c14║佛者，常念佛道，常思見佛，故名也。準正法華偈云
X33n0631_p0660c15║五百清信士，五百清信女，本經後偈亦云清信士
X33n0631_p0660c16║女，則此脫優婆夷句。於菩提不退者，安住實智中，
X33n0631_p0660c17║決定當作佛故。然此中亦寓有勸誡之意。如來意
X33n0631_p0660c18║謂今日之不退，即昔日之慢流，罪福本無住，善惡
X33n0631_p0660c19║皆自取，究無與於佛菩薩也。可弗勉哉！可弗慎哉！
X33n0631_p0660c20║正明往事竟。△四、讚經結勸。
X33n0631_p0660c21║得大勢當知是法華經（至）讀誦解說書寫是經。
X33n0631_p0660c22║初指法稱讚。不輕因之成道，上慢由茲得果，故讚
X33n0631_p0660c23║此經有大饒益。是故下，結勸受持，可知。長行竟。△
X33n0631_p0660c24║二、偈頌（標頌云：）。
X33n0631_p0661a01║爾時，世尊欲重宣此義，而說偈言：
X33n0631_p0661a02║△（正頌分四）一、頌遠舉威音，二、頌雙標二人，三、頌正明
X33n0631_p0661a03║往事，四、頌讚經結勸。初（略頌不分）
X33n0631_p0661a04║過去有佛號威音王（至）天人龍神所共供養。
X33n0631_p0661a05║舉初佛，略二萬億佛；舉別號，略通號劫國；舉神智
X33n0631_p0661a06║將導，該一化始終，補天龍供養；略壽命、正像、長行、
X33n0631_p0661a07║偈頌、對辯自知。△二頌雙標二人。
X33n0631_p0661a08║是佛滅後法欲盡時（至）時諸四眾計著於法。
X33n0631_p0661a09║長行云：於像法中，此言法欲盡時，蓋像教僅存，而
X33n0631_p0661a10║法已危矣。四眾著法者，謂上慢在心，執自所證也。
X33n0631_p0661a11║餘同長行，但次第稍異。△三、頌正明往事三：一、頌
X33n0631_p0661a12║徧記致謗，二、頌弘經蒙化，三、頌成道得果。初（略頌不分）。
X33n0631_p0661a13║不輕菩薩往道其所（至）不輕菩薩能忍受之。
X33n0631_p0661a14║初頌不輕徧記。諸人下，頌上慢毀謗。△二、頌弘經
X33n0631_p0661a15║蒙化（此亦略頌）。
X33n0631_p0661a16║其罪畢已臨命終時（至）教化成就令住佛道。
X33n0631_p0661a17║初頌不輕弘經。其罪畢已句，準長行應在下科。以
X33n0631_p0661a18║是因緣句下，或筆授錯簡。若依文消會者，則是不
X33n0631_p0661a19║輕菩薩以四眾輕賤之故，所有宿罪一時了畢。如
X33n0631_p0661a20║般若云是人先世罪業應墮惡道，以今世人輕賤
X33n0631_p0661a21║故，先世罪業即為消滅是也。諸著下。頌上慢蒙化
X33n0631_p0661a22║可知。△三、頌成道得果（約義略頌不分）。
X33n0631_p0661a23║不輕命終值無數佛（至）今於我前聽法者是。
X33n0631_p0661a24║初頌不輕成道。雖值無數諸佛，若但修供養，仍屬
X33n0631_p0661b01║有漏。今濟以說經之慧，能成無漏。無漏之福，猶如
X33n0631_p0661b02║虗空，故云無量。既福慧相濟，自因果圓成，故云具
X33n0631_p0661b03║德成道。時四下。頌上慢得果。準長行云復遇不輕
X33n0631_p0661b04║教化菩提，今言值無數佛，蓋值佛之時即是遇不
X33n0631_p0661b05║輕時也。若將上科其罪畢已之句置於此句之上，
X33n0631_p0661b06║方合長行。不然，則但彰音記之功，不顯謗法之罪
X33n0631_p0661b07║矣。頌正明往事竟。△四、頌讚經結勸（義頌）。
X33n0631_p0661b08║我於前世勸是諸人（至）世世值佛疾成佛道。
X33n0631_p0661b09║初頌指法稱讚。如來意謂我於前世所以勸人聽
X33n0631_p0661b10║受斯經者，蓋以斯經是第一之法，能開示教人令
X33n0631_p0661b11║住涅槃。長行所謂大饒益諸菩薩，能令至於阿耨
X33n0631_p0661b12║菩提是也。世世等言，長行所無，而偈頌補之。如來
X33n0631_p0661b13║意謂我之所以世世受持者，蓋以此經億億萬劫
X33n0631_p0661b14║至不可議時乃得聞（云云）。是故下，頌結勸受持。世
X33n0631_p0661b15║世二句，兼示持經益也。引事證益竟。
X33n0631_p0661b16║△三、發願勸持（品題云：）。
X33n0631_p0661b17║妙法蓮華經如來神力品第二十一
X33n0631_p0661b18║無作妙用，不可思議，曰神。成所作事，無能障礙，曰
X33n0631_p0661b19║力。準經文，神力有三：一、出廣長舌，上至梵世；二、毛
X33n0631_p0661b20║孔光明，徧照十方；三、謦欬彈指，音徧地動。是皆佛
X33n0631_p0661b21║地位中不可思議妙用，惟佛與佛乃能顯現，故名
X33n0631_p0661b22║如來神力。若論此品，前有發願，後有勸持，而題中
X33n0631_p0661b23║但標神力者，以能擴其願輪，感其持經，示徧重也。
X33n0631_p0661b24║若別明者，亦有五義：一為全彰大用，以收正宗之
X33n0631_p0661c01║旨；二為發願護持，以感知遇之恩；三為對眾現神，
X33n0631_p0661c02║以擴舊住之志；四為嘉讚經功，以堅涌眾之心；五
X33n0631_p0661c03║為結勸受持，以開流通之緒。總言啐啄同時，父子
X33n0631_p0661c04║濟美，讚證之玄音方罷，持說之大願斯開。猶如一
X33n0631_p0661c05║堂兩琴，鼓商而商應，鼓宮而宮應；一奩兩鏡，胡來
X33n0631_p0661c06║而皆胡，漢來而皆漢。於是示以神力，勸以護持，以
X33n0631_p0661c07║終正宗之義。此神力品之所由說也。△（經文分二）一、地
X33n0631_p0661c08║涌發願弘經，二、如來現神勸持初。
X33n0631_p0661c09║爾時千世界微塵等菩薩（至）解說書寫而供養之。
X33n0631_p0661c10║初、指眾敘儀。準地涌品，彌勒偈云：若人行籌數，過
X33n0631_p0661c11║於恒沙劫，猶不能盡知。今以千界微塵等彼菩薩
X33n0631_p0661c12║之數，豈行籌可計哉？而白下。發願弘經。欲報知遇
X33n0631_p0661c13║之恩，以顯繼述之善，故發願於分身滅處，廣說此
X33n0631_p0661c14║經。所以下。徵釋發願之意。真指前章，以前章所顯
X33n0631_p0661c15║之實，歷權漸而不遷，故名真也。淨指此章，以此章
X33n0631_p0661c16║所顯之本，當生滅而不染，故名淨也。大指全經，以
X33n0631_p0661c17║全經理並雜華，義攝羣典，囊括今古，籠罩十方，貫
X33n0631_p0661c18║佛生，通凡聖，故名大也。欲得此而受持供養，乃發
X33n0631_p0661c19║願於滅後廣說。蓋利他正所以利己，成己乃可以
X33n0631_p0661c20║成物也。△二、如來現神勸持二：一、對眾現神，二、讚
X33n0631_p0661c21║經結勸。初二：一、總標，二、別明。初。
X33n0631_p0661c22║爾時世尊於文殊師利等（至）一切眾前現大神力。
X33n0631_p0661c23║對彼地涌新出，故指文殊等為舊住。必於舊住菩
X33n0631_p0661c24║薩及四眾八部前而現神力者，為示不分而分，分
X33n0631_p0662a01║而不分，以擴其心，令知新出之眾，發願分身，實無
X33n0631_p0662a02║去來之迹也。必以文殊為首者，以如來神力，非帶
X33n0631_p0662a03║果行因之聖，及有大智者，不能會此意故。△二、別
X33n0631_p0662a04║明二：一、先以相顯，二、次以聲示初。
X33n0631_p0662a05║出廣長舌上至梵世（至）現神力時滿百千歲。
X33n0631_p0662a06║舌為應機之具，不離此而上至梵世，則梵世有機，
X33n0631_p0662a07║亦可即此而應。光具覺眾之功，不離此而徧照十
X33n0631_p0662a08║力，則十方有眾，無煩往彼而覺。是皆不分而分義
X33n0631_p0662a09║也。樹下乃分身，諸佛亦復如是等，謂不會而同。不
X33n0631_p0662a10║會而同，還同一體，此又分而不分義也。當現神之
X33n0631_p0662a11║少時，滿百千之多歲，即促而延；以百千之多歲，人
X33n0631_p0662a12║現神之少時，即延而促。延促同時，入三世而絕朕；
X33n0631_p0662a13║一多無礙，應羣機而無迹。是全體之大用，三世諸
X33n0631_p0662a14║佛已證、今證、當證；乃利物之神機，三世菩薩已學、
X33n0631_p0662a15║今學、當學。讀是經者，若能於喫飯穿衣處留心，則
X33n0631_p0662a16║舌相毛光，豈惟佛及分身有耶？△二、次以聲示三：
X33n0631_p0662a17║一、二音徧至，二、警覺眾生，三、成辦利益。初。
X33n0631_p0662a18║然後還攝舌相，一時謦欬（至）是二音聲徧至十方。
X33n0631_p0662a19║舊住之眾，只知向梵世觀舌，十方觀光。不解向喫
X33n0631_p0662a20║飯穿衣處理會。只得截斷情塵，另開方便。故云：還
X33n0631_p0662a21║攝舌相，一時謦欬（云云）。舌相相字，應是光字。不然，
X33n0631_p0662a22║則相指光相。以前既舌光俱舒，此亦舌光俱攝也。
X33n0631_p0662a23║謦欬者，虗𠻳令轉。彈指者，作聲令覺。讀是經者，既
X33n0631_p0662a24║不能出廣長舌，放眾毛光。且看他謦欬彈指，畢竟
X33n0631_p0662b01║明的甚麼邊事，則庶幾可耳。又此中言一時俱共，
X33n0631_p0662b02║二音徧至者，亦顯分而不分，不分而分義也。△二、
X33n0631_p0662b03║警覺眾生二：一、地動警覺，二、天語警覺。初。
X33n0631_p0662b04║諸佛世界地皆六種震動（至）皆大歡喜得未曾有。
X33n0631_p0662b05║二、音至處能令佛界地動者，亦如來不思議力警
X33n0631_p0662b06║覺眾生也。既警覺已，各各回心念佛，故感佛力加
X33n0631_p0662b07║被，親見靈山一會。既見是已，有救有歸，故云皆大
X33n0631_p0662b08║歡喜，得未曾有。△二、天語警覺。
X33n0631_p0662b09║即時諸天於虗空中（至）禮拜供養釋迦牟尼佛。
X33n0631_p0662b10║雖因地動回心，見佛歡喜，未能發深遠心，隨喜是
X33n0631_p0662b11║經，禮供於佛，故諸天承佛神力，空中唱言以警覺
X33n0631_p0662b12║之。示以依正名號及所說法者，由彼雖已遙見，猶
X33n0631_p0662b13║未知何國何佛及所說何法耳。以是教菩薩法故，
X33n0631_p0662b14║教以發深遠心而生隨喜；以是佛所護念故，教以
X33n0631_p0662b15║禮供於佛，以求加被。警覺眾生竟。△三、成辦利益。
X33n0631_p0662b16║彼諸眾生聞虗空中聲已（至）通達無礙如一佛土。
X33n0631_p0662b17║聞虗空聲已，知國名娑婆，故向以合掌。知佛名釋
X33n0631_p0662b18║迦，故稱名歸依。重言南無者，表歸敬之至。不言禮
X33n0631_p0662b19║拜者，且稱且禮，無煩另敘也。以種種供具，遙散娑
X33n0631_p0662b20║婆者，為欲隨喜是經，求佛加被之意。所散諸物，從
X33n0631_p0662b21║十方來者，眾生誠意所感。譬如雲集，變成寶帳者，
X33n0631_p0662b22║如來慈心所致。慈心利物，還以自嚴，故徧覆此間
X33n0631_p0662b23║佛上。等觀十方，無有限礙，故通達如一佛土。然如
X33n0631_p0662b24║來以舌相毛光，謦欬彈指，近示舊住，遠應十方。能
X33n0631_p0662c01║於十方世界，作大佛事，警覺羣生，成辦利益，且令
X33n0631_p0662c02║十方合成一界。得此用者，則分身與不分身，咸為
X33n0631_p0662c03║剩語。對眾現神竟。△二、讚經結勸二：一、長行，二、偈
X33n0631_p0662c04║頌。初三：一、承前起後，二、嘉讚經功，三、結勸受持。初。
X33n0631_p0662c05║爾時佛告上行等菩薩（至）此經功德猶不能盡。
X33n0631_p0662c06║欲堅涌眾之願，告上行等餘眾也。諸佛神力，如上
X33n0631_p0662c07║所說。舌相毛光，彼此俱益。謦欬彈指，詮量不及。故
X33n0631_p0662c08║云如是無量無邊不可思議。以是神力，說此經功。
X33n0631_p0662c09║自然音至梵世，聲徧十方。舌覆虗空，言絕方分。且
X33n0631_p0662c10║經無量無邊百千萬億僧祇，非暫時說。又是為囑
X33n0631_p0662c11║累故，非泛常說。而猶以為不能盡者，蓋以佛地功
X33n0631_p0662c12║德，盡萃於此也。△二、嘉讚經功。
X33n0631_p0662c13║以要言之，如來一切（至）皆於此經宣示顯說。
X33n0631_p0662c14║說不能盡，用少言而攝多義。故云以要言之，一切
X33n0631_p0662c15║所有之法，指從實施權，若二若三之說；一切自在
X33n0631_p0662c16║神力，指從本垂迹，若生若滅之現；一切秘要之藏，
X33n0631_p0662c17║指會權歸實，無二無三之旨。以是諸佛秘密心要，
X33n0631_p0662c18║又能含攝出生無量無邊諸法，故名秘要之藏。一
X33n0631_p0662c19║切甚深之事，指會迹歸本，非生非滅之宗。以是如
X33n0631_p0662c20║來自所住境，又非一切聲聞辟支之所能及，故云
X33n0631_p0662c21║甚深之事。此經前後兩章，總為發明乎此，故云皆
X33n0631_p0662c22║於此經宣示顯說。宗鏡云：微塵經卷，極大千而未
X33n0631_p0662c23║展全文；普眼法門，盡大海而不書一偈。況權實本
X33n0631_p0662c24║迹，悉備此經，故雖極盡神力，說不能盡也。△三、結
X33n0631_p0663a01║勸受持。
X33n0631_p0663a02║是故汝等於如來滅後（至）諸佛於此而般涅槃。
X33n0631_p0663a03║初、正勸受持。所在下，兼示重處。若有受持等，標持
X33n0631_p0663a04║人所住及經卷所住處也。無論何地勸應起塔者，
X33n0631_p0663a05║示以重其處故。所以等言，乃徵釋勸應起塔之意。
X33n0631_p0663a06║是處者，即人經所在處也。人即能成，經即所成，故
X33n0631_p0663a07║所在之處即是道場。是人是經能令眾生成佛，故
X33n0631_p0663a08║云諸佛於此得阿耨菩提。又人即能轉，經即所轉，
X33n0631_p0663a09║故云諸佛於此轉於法輪。是人是經能令眾生依
X33n0631_p0663a10║一佛乘而得滅度，故云諸佛於此而般涅槃。準阿
X33n0631_p0663a11║含有四處應起塔：一、佛生處；二、成道處；三、轉法輪
X33n0631_p0663a12║處；四、般涅槃處。今云道場者，謂成道之人於此而
X33n0631_p0663a13║生，即同生處。餘三如次。所謂皆應起塔者，以此長
X33n0631_p0663a14║行竟。△二、偈頌（標頌云：）。
X33n0631_p0663a15║爾時，世尊欲重宣此義，而說偈言：
X33n0631_p0663a16║△（正頌分三）一、頌承前起後，二、頌嘉讚經功，三、頌結勸
X33n0631_p0663a17║受持。初（約義廣頌）。
X33n0631_p0663a18║諸佛救世者住於大神通（至）猶故不能盡。
X33n0631_p0663a19║全體大用名大神通，惟佛能證，故云住也。為悅十
X33n0631_p0663a20║方眾生令其發心，故現無量神力以資慶躍，舌相
X33n0631_p0663a21║毛光直示本有，故云為求道者現希有事。謦欬彈
X33n0631_p0663a22║指頓割情塵，故令十方國土地皆震動，此頌長行
X33n0631_p0663a23║諸佛神力如是無量無邊不可思議義也。以佛滅
X33n0631_p0663a24║後等者，謂以彼地涌發願滅後，持經諸佛皆生歡
X33n0631_p0663b01║喜對眾現神，設我以是神力為囑累故讚美持者，
X33n0631_p0663b02║縱經無量劫中猶不能盡，此頌長行若我以是神
X33n0631_p0663b03║力乃至為囑累故說此經功猶不能盡義也。然長
X33n0631_p0663b04║行讚經、偈頌讚持者，以經功無盡，持人之功德亦
X33n0631_p0663b05║無盡故。△二、頌嘉讚經功（約義廣頌）。
X33n0631_p0663b06║是人之功德，無邊無有窮（至）畢竟住一乘。
X33n0631_p0663b07║初承前總標持人功德，如空無邊，正以見經功之
X33n0631_p0663b08║無邊也。能持下，別以嘉讚。此經是諸佛法身，為菩
X33n0631_p0663b09║薩依止，故凡持此經者，則為見我乃至所化菩薩。
X33n0631_p0663b10║此經是諸佛慧命，為三世文軌，故凡能持者，則令
X33n0631_p0663b11║三佛歡喜，并三世諸佛歡喜。此經是道場所得，乃
X33n0631_p0663b12║秘密心要，故凡能持者，不久亦當自得。此嘉讚自
X33n0631_p0663b13║利德也。此經是平等大慧，為智辯根源，故凡能持
X33n0631_p0663b14║者，於諸法得四無礙辯。文中義即義辯，名即法辯，
X33n0631_p0663b15║言辭即辭辯，樂說無窮即樂說辯。如風二句，乃喻
X33n0631_p0663b16║明無礙之義。言風性有聲無住，喻能說無住；空性
X33n0631_p0663b17║有名無質，喻所說無體。既能所皆空，乃徧應一切
X33n0631_p0663b18║而無障無礙，亦如風空俱無，乃徧應萬竅而彼此
X33n0631_p0663b19║不相左也。諸經各有因緣，如阿含因緣保證，方等
X33n0631_p0663b20║因緣彈斥，般若因緣淘汰等。所說不無次第，如阿
X33n0631_p0663b21║含說在初轉，方等說在中轉，般若說在後轉等。然
X33n0631_p0663b22║此等皆載在此經，故凡能持者，雖在佛滅度後，猶
X33n0631_p0663b23║能知其因緣及於次第。隨義者，隨彼諸法之義。如
X33n0631_p0663b24║實者，如其所知之實。如是而說，自能三根普被，羣
X33n0631_p0663c01║昏並照，故云如日月光明，能除諸幽冥也。斯人二
X33n0631_p0663c02║句，結合上喻，可知。末二句，言不惟能滅眾暗，而且
X33n0631_p0663c03║時至機熟，究竟會三歸一。此嘉讚利他德也。自利
X33n0631_p0663c04║利他，一持經而兼備，則斯經功德，豈言辭所能盡
X33n0631_p0663c05║哉？△三、頌結勸受持（約義略頌）。
X33n0631_p0663c06║是故有智者，聞此功德利（至）決定無有疑。
X33n0631_p0663c07║前四句承上結勸，後二句釋結勸意。準上自他兩
X33n0631_p0663c08║利，一持經而具足佛道，豈有疑哉？兼示重處，從略
X33n0631_p0663c09║不頌。然此經前後兩章，雖文有長短，而略明廣明，
X33n0631_p0663c10║生疑生信之義，勢如對偶。至於極顯經功大段，亦
X33n0631_p0663c11║頗相似。於前有讚經募人，此有讚持論德。前以達
X33n0631_p0663c12║多通經，文殊弘法，而證利益不虗；此引不輕成道，
X33n0631_p0663c13║上慢得果，以驗功德無妄。此中地涌發願，正對持
X33n0631_p0663c14║品之羣賢；前章示以方軌，可配此品之讚勸。雖帶
X33n0631_p0663c15║囑累之語，猶屬正宗之義。總結大科正宗分竟。
X33n0631_p0663c16║△三、流通分（從源分派，利萬物而長逝，名之曰流。自我及人，衍塵劫而不滯，名之曰通。
X33n0631_p0663c17║粵自靈山囑累，海會如勅，或為法忘軀，或分燈列燄，或如明鏡當臺而有像斯現，或如寶月在漢而是水
X33n0631_p0663c18║即形，或顯密交資，或自他兩利，或取要而由㨗徑，或尅期而攝一心。故得微言廣布，在惡世而猶聲；優曇
X33n0631_p0663c19║常開，當飄零而還色。目曰流通，意在茲也）三：一、總囑傳持，二、別示修法，
X33n0631_p0663c20║三、大眾禮散。初（品題云）。
X33n0631_p0663c21║妙法蓮華經囑累品第二十二
X33n0631_p0663c22║囑謂付囑，俾此法有所屬也。累之一字有二聲，若
X33n0631_p0663c23║作去聲，則是殃累之累，蓋如來深知末世弘經為
X33n0631_p0663c24║難，意以此法付囑殃累宣傳，勿得遇緣便退，古德
X33n0631_p0664a01║所謂一片慈悲之禍，祖禰不了，殃及兒孫是也。若
X33n0631_p0664a02║作上聲，則是積累之累，蓋如來自謂妙法無窮，若
X33n0631_p0664a03║已說者，但如手中之葉，其樹上之葉猶多，意以此
X33n0631_p0664a04║法付囑教令積累，勿得以少為足，如文中勅以應
X33n0631_p0664a05║當一心流布此法，廣令增益是也。若論此品，俱有
X33n0631_p0664a06║能囑、所囑、受囑，能囑在佛，所囑在法，受囑在眾，題
X33n0631_p0664a07║不𤨏析，故惟以囑累為名。若明五義者，一、正說既
X33n0631_p0664a08║畢，應囑累故；二、三示難得，令珍重故；三、自明離過，
X33n0631_p0664a09║令隨學故；四、信與不信，教稱量故；五、三說奉行，慰
X33n0631_p0664a10║佛心故。總言發願度生，宛如扶六尺之孤，立志弘
X33n0631_p0664a11║法，何啻傳百里之命，不有寄託，終為大節所奪，故
X33n0631_p0664a12║於神力品後，而繼之以囑累品焉。△（經文分三）一、摩頂
X33n0631_p0664a13║囑累，二、奉教傳持，三、歡喜圓成。初三：一、囑令增益，
X33n0631_p0664a14║二、徵起釋成，三、教以隨機。初
X33n0631_p0664a15║爾時釋迦牟尼佛（至）令一切眾生普得聞知。
X33n0631_p0664a16║從法座起者，為法求人，坐不安席也。又殃累宣傳，
X33n0631_p0664a17║法不應坐也。欲摩眾頂，必假通用，故云現大神力
X33n0631_p0664a18║無量菩薩，應指地涌之眾，以前文止他召此，蓋為
X33n0631_p0664a19║此也。必摩其頂者，示有所加，令安慰故。示以久修
X33n0631_p0664a20║者，令知恩故。又云難得者，令珍重故。教以一心流
X33n0631_p0664a21║布者，恐其潦草應命，終不在意。又云廣令增益者，
X33n0631_p0664a22║望其展轉流通，勿滯陳言，蓋為智同於師，減師半
X33n0631_p0664a23║德，智過於師，方堪傳授也。三摩三告者，反覆叮嚀，
X33n0631_p0664a24║重其事，竦其心，故受持讀誦等，仍前一心流布，廣
X33n0631_p0664b01║令增益之義，但變其文耳。△二、徵起釋成。
X33n0631_p0664b02║所以者何如來有大慈悲（至）如來之法勿生慳悋。
X33n0631_p0664b03║如來意謂，我之所以諄諄告誡勅令廣宣此法者，
X33n0631_p0664b04║何也？蓋以如來有大慈悲等，汝等亦應隨學，所謂
X33n0631_p0664b05║我既如是，汝亦如是也。若釋其義者，能與智慧之
X33n0631_p0664b06║樂，拔愚癡之苦，名為大慈大悲。如其所得之法，盡
X33n0631_p0664b07║以教人，故曰無諸慳悋。有機便說，我智無匱，故云
X33n0631_p0664b08║亦無所畏。能與等言，乃轉釋無畏等義，蓋以能與
X33n0631_p0664b09║故無畏，無畏故無悋，無悋故慈悲大也。佛之智慧，
X33n0631_p0664b10║指究竟覺智，以是佛之所證，不共餘乘故。如來智
X33n0631_p0664b11║慧，指示成果智，以是從真現起，依如而來故。自然
X33n0631_p0664b12║智慧，指觀察妙智，以能不慮而知，自然而應故。能
X33n0631_p0664b13║與此者，名為究竟法施，故云是大施主。亦應隨學
X33n0631_p0664b14║等，正明勅令廣宣之意。法謂修行之法，三行之中，
X33n0631_p0664b15║獨戒慳悋者，以無慳則有法盡與，遇機便說，足攝
X33n0631_p0664b16║慈悲及無畏故。△三教以隨機。
X33n0631_p0664b17║於未來世若有善男子（至）則為已報諸佛之恩。
X33n0631_p0664b18║隨學佛行固應盡與佛慧，但恐眾生不能盡受，故
X33n0631_p0664b19║教以信者為說。信者為說聞知便入，故云為令其
X33n0631_p0664b20║人得佛慧故。設遇不信說亦無益，故教以於餘深
X33n0631_p0664b21║法示教利喜。餘深法者，應指終頓二教，以彼對圓
X33n0631_p0664b22║名，餘對始說深故也。然終教凡有心者皆當作佛，
X33n0631_p0664b23║頓教狂心歇處便是菩提，以此示教易得利喜，況
X33n0631_p0664b24║進之可極。圓宗若如是便契佛行，故曰則為已報
X33n0631_p0664c01║諸佛之恩。摩頂囑累竟。△二奉教傳持。
X33n0631_p0664c02║時諸菩薩摩訶薩（至）唯然，世尊！願不有慮。
X33n0631_p0664c03║聞佛囑累，得滿弘經之願，故皆大歡喜。蒙佛摩頂，
X33n0631_p0664c04║喜有神力加持，故徧滿其身，所謂通身慶快是也。
X33n0631_p0664c05║益加恭敬者，大事在身，踧踖弗寧之狀。曲躬低頭
X33n0631_p0664c06║者，唯唯聽命，惶恐不安之儀。如世尊勅者，世尊之
X33n0631_p0664c07║勅有二：一令廣宣此法，學佛勿悋；一令稱量信否，
X33n0631_p0664c08║說誘隨機。一一敬順無違，故云當具奉行。唯然者，
X33n0631_p0664c09║猶云唯是如此，唯是如此，無有別意，故願不必有
X33n0631_p0664c10║慮。如是三反等者，數數承當重佛勅，安佛心也。△
X33n0631_p0664c11║三歡喜圓成。
X33n0631_p0664c12║爾時釋迦牟尼佛（至）聞佛所說皆大歡喜。
X33n0631_p0664c13║初、略顯圓成。分身之來，原為開塔，開塔之後，不遽
X33n0631_p0664c14║去者，以釋迦後事未了，今已囑累，更無所事，故請
X33n0631_p0664c15║以各隨所安，勿復為我關心也。多寶佛塔，還可如
X33n0631_p0664c16║故者，有二釋：一、順晉、隋二譯；二、依什師所譯。晉、隋
X33n0631_p0664c17║二譯，此品在後，順此則還可如故之語，應是請歸
X33n0631_p0664c18║故都，亦同各隨所安義也。什師所譯，移後居此，依
X33n0631_p0664c19║此則還可如故之語，應是照舊留住，以下三品中，
X33n0631_p0664c20║猶有多寶事故。二釋之中，在後似長。竊窺什師移
X33n0631_p0664c21║此，其意有二：一、為顯此經具三會故。若此品在後，
X33n0631_p0664c22║則向下諸品，應是寶塔中說，而妙音品中，我今欲
X33n0631_p0664c23║見多寶佛身，惟願世尊示我令見之語，難以消會。
X33n0631_p0664c24║二、為顯流通自此始故。準古德，或以前品即為流
X33n0631_p0665a01║通，或以後文猶屬正宗，預防此判，隔以囑累之文，
X33n0631_p0665a02║無傷佛意，有禆正解。又大成云：如故者，前開今閉，
X33n0631_p0665a03║自下如來出塔，與大眾復降靈山，說後六品經。此
X33n0631_p0665a04║但知移品初意，猶未得第二意耳。說是下。大會歡
X33n0631_p0665a05║喜。分身多寶慶斯道之得人，四眾八部欣當來之
X33n0631_p0665a06║有依，故云聞佛所說皆大歡喜。總囑傳持竟。
X33n0631_p0665a07║△二、別示修法二：一、正修之法，二、助修之法。初三：
X33n0631_p0665a08║一、藥王盡執為法，二、妙音忘情弘經，三、觀音遣相
X33n0631_p0665a09║圓應。初（品題云）。
X33n0631_p0665a10║妙法蓮華經藥王菩薩本事品第二十三
X33n0631_p0665a11║二藥普施，二病俱治，故稱藥王。然身燒臂，為法供
X33n0631_p0665a12║佛，是其本事。此品全為明此，故即以此命名。若別
X33n0631_p0665a13║明五義者：一、為承願受囑，必當遊化人間，欲假藥
X33n0631_p0665a14║王顯遊化之方故；二、為奉命弘經，端賴精進苦行，
X33n0631_p0665a15║欲借喜見顯精進之真故；三、為二執不除，動轉皆
X33n0631_p0665a16║成障礙，欲就往事為今日之模故；四、為然身燒臂，
X33n0631_p0665a17║名為真法供養，欲明持品同持經之德故；五、為男
X33n0631_p0665a18║女雖異，佛性由來無二，欲資持經彰平等之理故。
X33n0631_p0665a19║總言遊化娑婆，苦行為首；忍難弘法，精進居先。執
X33n0631_p0665a20║盡障除，乃無往而不可；多持少持，任機緣而無礙。
X33n0631_p0665a21║男女情盡，佛性理圓。為明如是等義，故說此品。△
X33n0631_p0665a22║（經文分三）一、宿王因藥王而請問，二、如來引本事而垂
X33n0631_p0665a23║答，三、多寶以有益而讚問。初。
X33n0631_p0665a24║爾時宿王華菩薩白佛言（至）及此聲聞眾聞皆歡喜。
X33n0631_p0665b01║初、總問。遊化宿王者，星宿中王表智慧自在，華有
X33n0631_p0665b02║多種如金銀草木等表萬行芬披，蓋以智行相成
X33n0631_p0665b03║為名也。非此菩薩莫契藥王本事，故為當機。已知
X33n0631_p0665b04║遊化娑婆為藥王本事，但觀現前人多弊惡，不知
X33n0631_p0665b05║彼於宿世云何遊化，故為問也。世尊下。別問苦行。
X33n0631_p0665b06║向聞藥王苦行居多，而其中最難行者，尚有若干
X33n0631_p0665b07║百千萬億那由他數，但未得其詳，故求解說，以為
X33n0631_p0665b08║末世弘經者法也。望其必說，故稱善哉世尊。恐難
X33n0631_p0665b09║盡明，故云願少解說。蓋求佛於多分事中，少說一
X33n0631_p0665b10║二事也。諸天下，指眾聞喜。天龍八部二執俱在他
X33n0631_p0665b11║土，菩薩二習未侵，至若此間聲聞，我執雖空而法
X33n0631_p0665b12║愛猶存，聞此盡執之法故應歡喜。不言地涌及文
X33n0631_p0665b13║殊等者，或已隣極果，或道後行因，既無所執亦無
X33n0631_p0665b14║所喜也。△二、如來引本事而垂答四：一、先舉本師，
X33n0631_p0665b15║二、次明本事，三、結會古今，四、別囑宿王。初。
X33n0631_p0665b16║爾時佛告宿王華菩薩（至）歌歎於佛以為供養。
X33n0631_p0665b17║初時劫名號。日能照晝，喻俗智涉事。月能照夜，喻
X33n0631_p0665b18║真智契理。月乃淨中具明，喻真不礙俗。日乃明中
X33n0631_p0665b19║具淨，喻俗不礙真。真俗既已無礙，理事由來圓融。
X33n0631_p0665b20║佛德如是，取喻為名也。不言國名者，愚謂即是娑
X33n0631_p0665b21║婆。但彼時尚屬善世，或另有佳稱。恐不善會者，反
X33n0631_p0665b22║令問答不能相應，故不言也。其佛下兩乘弟子不
X33n0631_p0665b23║言辟支者，聲聞攝故。佛壽下，主伴壽量、菩薩壽命
X33n0631_p0665b24║等。佛者，乘願助化，生滅與俱故。彼國下，依正淨善。
X33n0631_p0665c01║無有女人，則生於其國者皆修梵行；無有惡道，則
X33n0631_p0665c02║生於其國者俱稱善友；無有諸難，則生於其國者
X33n0631_p0665c03║常得見佛。如掌琉璃行列，寶樹為嚴，非若今之坑
X33n0631_p0665c04║坎、堆阜、瓦礫、荊棘漫空；寶帳懸垂，華幡為彩，非若
X33n0631_p0665c05║今之烈日流金、暴風折木；瓶華爐香，處處嚴潔，非
X33n0631_p0665c06║若今之雜穢滿目；樹論臺歌，在在佛法，非若今之
X33n0631_p0665c07║是非盈耳。蓋以境隨心轉，心淨則佛土淨也。文中
X33n0631_p0665c08║言一箭道者，補註云：二里。大成云：取射垛為則，或
X33n0631_p0665c09║一百二十步、一百三十步、一百五十步也。△二、次
X33n0631_p0665c10║明本事三：一、現神供佛，二、然身供佛，三、燒臂供塔。
X33n0631_p0665c11║初二：一、聞法獲益，二、感恩供養。初
X33n0631_p0665c12║爾時彼佛為一切眾生（至）得現一切色身三昧。
X33n0631_p0665c13║初佛為說法，苦行在躬，道德感孚，一切眾生見者
X33n0631_p0665c14║歡喜，因命是名。以是彼時當機，故置為言。餘諸菩
X33n0631_p0665c15║薩、聲聞，或屬發起，或屬影響，或屬結緣，非是正為，
X33n0631_p0665c16║故云及也。是一下。修習獲益為法度生不避艱辛，
X33n0631_p0665c17║故云樂習苦行。離臥遣睡磨煉身心，故云精進經
X33n0631_p0665c18║行。不為人天福報小果權乘，故云一心求佛。時經
X33n0631_p0665c19║萬二千歲者，顯操行之久也。得現色身三昧者，大
X33n0631_p0665c20║成云：此三昧有三義：一者內現，如今經身根清淨，
X33n0631_p0665c21║十方依正於身中現，如明鏡現像。二者外現，如妙
X33n0631_p0665c22║音觀音隨機示現十界色身，如寶月印水。三者內
X33n0631_p0665c23║外現，如大集經己身佛身眾生身彼此互相顯現，
X33n0631_p0665c24║如三珠對影。愚謂正由內現故能隨影外現，由隨
X33n0631_p0666a01║影外現故能自他容即，復由自他容即故常內現
X33n0631_p0666a02║常外現，互為緣起而總成一普現色身三昧。△二、
X33n0631_p0666a03║感恩供養。
X33n0631_p0666a04║得此三昧已，心大歡喜（至）價直娑婆世界以供養佛。
X33n0631_p0666a05║初念恩擬供歸功此經者，依於此經分得事事無
X33n0631_p0666a06║礙力故。供佛及法者，法是佛說，知法恩同佛恩故。
X33n0631_p0666a07║即時下，入定供養。無盡身雲徧於虗空，雨華雨香
X33n0631_p0666a08║皆以三昧之力，故須入也。言堅黑者，以栴檀類多，
X33n0631_p0666a09║惟此為佳故。海此岸者，準正法念經云：妙高山南
X33n0631_p0666a10║海此岸。則此岸即南岸也。二十四株為一兩六銖
X33n0631_p0666a11║者，一兩中四分之一耳。價直娑婆者，顯是香中絕
X33n0631_p0666a12║品。以此供佛者，為表恩大難酧。現神供佛竟。△二、
X33n0631_p0666a13║然身供佛三：一、喜見然身，二、諸佛讚善，三、佛默身
X33n0631_p0666a14║盡初。
X33n0631_p0666a15║作是供養已，從三昧起（至）以神通力願而自然身。
X33n0631_p0666a16║資定供佛，供已不住，故云從三昧起。自念神力供
X33n0631_p0666a17║養，不如以身者，有二義：一者外財易捨，不如內財
X33n0631_p0666a18║難捨。難捨能捨，方顯知恩故。二者神現似虗，不如
X33n0631_p0666a19║色身實有。實有能捨，方顯執盡故。即服諸香者，欲
X33n0631_p0666a20║變腥臭氣也。薰陸，出大乘國。西域記云：葉似棠梨，
X33n0631_p0666a21║然亦不出華梵。若依字釋義，應是陸地所產，還薰
X33n0631_p0666a22║於陸者。兜樓婆，此云香草，出鬼神國。畢力迦，此云
X33n0631_p0666a23║丁香。膠香者，樹所出膠，如松香之類。又飲香油者，
X33n0631_p0666a24║兼為燒然易也。千二百歲，顯內熏已久。內熏已久，
X33n0631_p0666b01║則外垢易淨，故惟以香油塗身。在於佛前者，為供
X33n0631_p0666b02║佛故。衣纏油灌者，令如法故。乘神通力，而發供佛
X33n0631_p0666b03║之願，故云神通力願。願以神助，不須世火，故云而
X33n0631_p0666b04║自然身。夫身者，五蘊假合，眾緣幻成。內立妄宰，而
X33n0631_p0666b05║成我見之根。外執實有，而為法礙之本。無始保守，
X33n0631_p0666b06║有生與俱。對境瞥起，空說無我之宗。遇緣便熾，誰
X33n0631_p0666b07║空有法之計。喜見如是，今古常輝。△二、諸佛讚善。
X33n0631_p0666b08║光明徧照八十億恒河沙（至）以法供養諸如來故。
X33n0631_p0666b09║初光所照處。其中下諸佛稱讚，以能盡二執故重
X33n0631_p0666b10║讚善哉。是真精進者，身尚不惜故。是真法供者，能
X33n0631_p0666b11║契佛道故。昔智者誦經至此親見靈山一會者，良
X33n0631_p0666b12║有以也。華香纓絡等執愛尚輕為供猶易，故云所
X33n0631_p0666b13║不能及。國城妻子等執愛雖重，然是身外之物，較
X33n0631_p0666b14║之內身猶為易捨，故云亦所不及。第一之施者，超
X33n0631_p0666b15║出上二故。最尊最上者，成佛親因故。以法句轉釋
X33n0631_p0666b16║最尊最上之義，正以無始保愛一旦頓捨，與法相
X33n0631_p0666b17║應與道相契，故為法供，故能超出眾施而為最尊
X33n0631_p0666b18║最上。△三、佛默身盡。
X33n0631_p0666b19║作是語已而各默然，（至）過是已後其身乃盡。
X33n0631_p0666b20║作是語已而各默然者，執盡無可說故。其身火然
X33n0631_p0666b21║千二百歲者，乘願力故。過是已後其身乃盡者，利
X33n0631_p0666b22║益成故。又上文服香飲油千二百歲，屬方便道圓
X33n0631_p0666b23║伏二執。此云其身火然千二百歲，屬加行道圓斷
X33n0631_p0666b24║二執。良以我法二執久在六根，無始保愛難以頓
X33n0631_p0666c01║遣，故伏斷位中各經千二百歲。若前云精進經行
X33n0631_p0666c02║滿萬二千歲者，猶是初心向道，凡位攝心時出時
X33n0631_p0666c03║入、若存若亡，故經時猶長。然以佛法增上力故，亦
X33n0631_p0666c04║能獲得現身三昧，所謂小聖不及大凡是也。今云
X33n0631_p0666c05║過是已後屬解脫道，解脫道中執除空現，故云其
X33n0631_p0666c06║身乃盡。然身供佛竟。△三、燒臂供塔五：一、喜見轉
X33n0631_p0666c07║生，二、白父詣佛，三、蒙佛囑累，四、戀慕起塔，五、燒臂
X33n0631_p0666c08║作供。初。
X33n0631_p0666c09║一切眾生喜見菩薩（至）結跏趺坐忽然化生。
X33n0631_p0666c10║復生淨明國中者，緣未盡，願未了故。王名淨德者，
X33n0631_p0666c11║居塵不染，即俗證真之稱。為求童真入道，故生其
X33n0631_p0666c12║家。忽然者，三昧功成，生死去來如夜旦故。彼國無
X33n0631_p0666c13║有女人，故云化生。△二、白父詣佛二：一、白父當供
X33n0631_p0666c14║二升空往詣初。
X33n0631_p0666c15║即為其父而說偈言（至）我今當還供養此佛。
X33n0631_p0666c16║初白父述事。初生便能說偈者，不由胞胎，無隔陰
X33n0631_p0666c17║之昏及孩提之限也。經行彼處，指前世在彼佛所。
X33n0631_p0666c18║精進經行即得三昧，指前世一心求佛所獲利益。
X33n0631_p0666c19║精進捨身，指前世為報佛恩。然身作供，此自述生
X33n0631_p0666c20║前事也。流行本。此下更有供養求慧二句，乃後人
X33n0631_p0666c21║妄加，不錄。說是下。顯益言供。而白父言：乃至今故
X33n0631_p0666c22║現在者，自慶異世猶能值佛，我先供養。乃至復聞
X33n0631_p0666c23║法華者，自慶身後猶能獲益。此歷明當供意也。解
X33n0631_p0666c24║語陀羅尼亦有三義：一、謂聞而能解，如本經？耳根
X33n0631_p0667a01║功德文云：三千大千界，內外諸音聲，乃至其耳聰
X33n0631_p0667a02║利故，悉能分別知。二、謂解而能說，如寶積經云：有
X33n0631_p0667a03║三昧名解一切眾生語言，得此三昧者，善能宣說
X33n0631_p0667a04║一切語言等。三、謂圓解無礙，如本經？意根功德文
X33n0631_p0667a05║云：聞一偈一句，通達無量無邊之義。解是義已，能
X33n0631_p0667a06║演說一句一偈，至於一月、四月，乃至一歲等。然此
X33n0631_p0667a07║三義亦互為緣起，謂正由一切能聞故，一切能說；
X33n0631_p0667a08║由一切能說故，一中解異；復由一中解異故，常能
X33n0631_p0667a09║聞、常能說。由是統收此三，而總為一大陀羅尼。復
X33n0631_p0667a10║聞法華者，身盡執除，感佛為說故。又陀羅尼力處
X33n0631_p0667a11║處成聞，故甄迦羅亦云矜羯羅，乃五十大數中第
X33n0631_p0667a12║十六數；頻婆羅亦云頻跋羅，乃第十八數；阿閦婆
X33n0631_p0667a13║亦云阿芻婆，乃第二十數。要知此等數目超出凡
X33n0631_p0667a14║夫心量，不必妄解。又上云供養佛已，應指然身之
X33n0631_p0667a15║後，當此之時，身盡執除。且道孰為能得？孰為所得？
X33n0631_p0667a16║孰為能聞？孰為所聞？正以無有能得、所得如是而
X33n0631_p0667a17║得語言陀羅尼，無有能聞、所聞如是而聞妙法蓮
X33n0631_p0667a18║華經也。△二、升空往詣
X33n0631_p0667a19║白已即坐七寶之臺（至）世尊猶故在世。
X33n0631_p0667a20║初、詣佛讚慶。坐臺升空者，乘神往也。禮足偈讚者，
X33n0631_p0667a21║慶見奇也。相好莊嚴，殊勝無比，故云容顏甚奇妙。
X33n0631_p0667a22║𦦨網交輝，圓映無際，故云光明照十方。如斯容光，
X33n0631_p0667a23║經劫難逢，而喜見適曾供養，今復親覲，故說偈讚
X33n0631_p0667a24║佛，以自慶也。爾時下，白佛鳴志。重稱世尊者，表親
X33n0631_p0667b01║愛之意，如子見母，連呼其母之類。猶故在世者，鳴
X33n0631_p0667b02║慶幸之志，意謂弟子已經再生，將謂不得見佛，孰
X33n0631_p0667b03║虞世尊猶故在世？望外之慶，雖失乳之兒，再遇慈
X33n0631_p0667b04║母，亦未足為喻也。白父詣佛竟。△三、蒙佛囑累
X33n0631_p0667b05║爾時日月淨明德佛（至）於夜後分入於涅槃。
X33n0631_p0667b06║初唱言當滅，喜見既來補處得人，故云涅槃時到。
X33n0631_p0667b07║囑以大事無復餘緣，故云滅盡時至。教以安施床
X33n0631_p0667b08║座者速辦滅儀，示以今夜當滅者無容少緩。又勅
X33n0631_p0667b09║下。正以付囑。囑以佛法者，教令傳宣。囑以菩薩等，
X33n0631_p0667b10║教令成就。付以阿耨菩提者，教令補處佛位。付以
X33n0631_p0667b11║三千世界者，教令於此成佛。既於此成佛，則寶樹
X33n0631_p0667b12║寶臺皆為果中受用，給侍諸天皆為果中役使，故
X33n0631_p0667b13║云悉付於汝。付以舍利者，為滅後不盡之益。教以
X33n0631_p0667b14║起塔者，作人天種福之田。如是下。囑已入滅。諸佛
X33n0631_p0667b15║涅槃多在中夜，表無為正位。今在後分者，表大悲
X33n0631_p0667b16║願重佛法久住，雖至最後後際，猶能於無明長夜
X33n0631_p0667b17║為眾生作照世燈也。△四、戀慕起塔。
X33n0631_p0667b18║爾時一切眾生喜見菩薩（至）垂諸旛葢懸眾寶鈴。
X33n0631_p0667b19║佛滅則四眾無依，故悲感懊惱；一見而不復再見，
X33n0631_p0667b20║故戀慕於佛。要知戀慕於佛者，為法眷注；悲感懊
X33n0631_p0667b21║惱者，為眾哀傷。豈同世人因愛見而生悲戀者乎？
X33n0631_p0667b22║𧂐者，積聚義，謂積聚栴檀闍衛如來也。而以燒之
X33n0631_p0667b23║者，大成云：佛說火化之法，在己則顯三昧之力，播
X33n0631_p0667b24║熏煉之功，故化火自焚，舍利迸透；在人則掩臭腐
X33n0631_p0667c01║之穢，免螻蟻之食，故其魄不滯，其神清升。而此方
X33n0631_p0667c02║臥淤膿於荒郊，埋腐骸於朽壤，習以為是，反以火
X33n0631_p0667c03║化為不忍。方其穴地負土，全體而抗之，為可忍耶？
X33n0631_p0667c04║二者皆出於不得已耳。達人觀之，一等歸盡，沉之
X33n0631_p0667c05║可也，露之可也，棄之溝中，內之石槨，無不可也。收
X33n0631_p0667c06║取舍利，作寶瓶以貯之，起寶塔以供之。八萬四千，
X33n0631_p0667c07║表法門對惑之數；高三世界，取十方瞻仰之儀。大
X33n0631_p0667c08║成云：三世界，謂三千世界也。準教中云：四大洲，日、
X33n0631_p0667c09║月、須彌盧、欲天。初禪各一千，名為小千界，上覆一
X33n0631_p0667c10║二禪；小千復一千，名為中千界，上覆一三禪；中千
X33n0631_p0667c11║復一千，名為大千界，上覆一四禪。今言高三世界，
X33n0631_p0667c12║則是至四禪天也。表剎垂旛，有眼者感至人之已
X33n0631_p0667c13║往；懸眾寶鈴，有耳者思法音之再震。臨終之囑，蓋
X33n0631_p0667c14║為此也。△五、燒臂作供五：一、祈眾憶念，二、燒臂成
X33n0631_p0667c15║益，三、時眾憂惱，四、立誓還復，五、天地呈祥。初。
X33n0631_p0667c16║爾時一切眾生喜見菩薩（至）日月淨明德佛舍利。
X33n0631_p0667c17║自念作是供養心猶未足者，有二義：一者、貯瓶起
X33n0631_p0667c18║塔，但能令人天種福，不能令時眾發菩提心；二者、
X33n0631_p0667c19║財施易捨，但能了本師遺命，不能盡自己二執之
X33n0631_p0667c20║習。為盡餘習，復欲令他發心故，轉念當更供養。語
X33n0631_p0667c21║諸菩薩等，教以當一心念者，祈眾運心憶念，代為
X33n0631_p0667c22║致祝，令其事得成也。△二、燒臂成益
X33n0631_p0667c23║作是語已，即於八萬四千塔前（至）現一切色身三昧。
X33n0631_p0667c24║塔滿八萬四千，應非一處。而曰於前者，一塔一身，
X33n0631_p0668a01║蓋以普現色身三昧力也。百福莊嚴之臂，不易可
X33n0631_p0668a02║得。且臂之於我，為用最親。稍有所傷，便動執習。故
X33n0631_p0668a03║獨燒之時，經七萬二千歲者，亦有二義：一願力久
X33n0631_p0668a04║供故，二執習難盡故。又七萬二千歲者，為盡前七
X33n0631_p0668a05║識所具習氣，更侵八識中一二分故。尚留餘習，至
X33n0631_p0668a06║最後身成佛時斷也。令發菩提心者，感其難捨能
X33n0631_p0668a07║捨，欲效之耳。皆使住三昧者，菩提心增上力故。△
X33n0631_p0668a08║三、時眾憂惱。
X33n0631_p0668a09║爾時諸菩薩、天、人、阿修羅等（至）而今燒臂身不具足。
X33n0631_p0668a10║菩薩賴以成就，天人等賴以化導，故見其無臂，憂
X33n0631_p0668a11║惱悲哀，意以為失所依也。是我等師，無臂何以師
X33n0631_p0668a12║我？教化我者，無臂何以教我？如來臨終之囑，付之
X33n0631_p0668a13║東流，我等當來所歸，幾同西日。言念及此，自不禁
X33n0631_p0668a14║憂惱而悲哀也。△四、立誓還復。
X33n0631_p0668a15║於時一切眾生喜見菩薩（至）福德智慧淳厚所致。
X33n0631_p0668a16║見其悲哀過分，恐失利益，故於眾中立誓，以安其
X33n0631_p0668a17║心也。我捨兩臂，必當得佛金色之身者，顯今雖無
X33n0631_p0668a18║臂，當來成佛，猶能為眾作依止也。恐其不信，故誓
X33n0631_p0668a19║以若實不虗，令我兩臂還復如故。誓已還復者，驗
X33n0631_p0668a20║知成佛不虗，不惟顯當來之有依，亦不失現前之
X33n0631_p0668a21║師教也。由斯句出還復之由。財施供佛，能感成佛
X33n0631_p0668a22║之福。法施供佛，兼致成佛之慧。既淳且厚，不久成
X33n0631_p0668a23║佛，故致所言必應。△五、天地呈祥
X33n0631_p0668a24║當爾之時三千大千世界（至）一切人天得未曾有。
X33n0631_p0668b01║三千世界表現行種子習氣，二執各三故成六種，
X33n0631_p0668b02║今已俱破故以震動表之。天雨寶華表智慧開敷，
X33n0631_p0668b03║覩斯瑞應際斯奇緣，故云得未曾有。次明本事竟。
X33n0631_p0668b04║△三、結會古今。
X33n0631_p0668b05║佛告宿王華菩薩（至）無量百千萬億那由他數。
X33n0631_p0668b06║昔之喜見，即今之藥王。欲知遊化之方，應觀喜見
X33n0631_p0668b07║之事也。其所捨身等，乃結答苦行之問。言藥王捨
X33n0631_p0668b08║身布施，如是相類苦行，尚有無量等數。若上之所
X33n0631_p0668b09║說，不過於多分事中，略舉其一耳。△四、別囑宿王
X33n0631_p0668b10║（隨品囑累，不同前品。言該多眾，故云別囑）三：一、顯法供殊勝，二、明持人
X33n0631_p0668b11║功德，三、囑應當弘護。初。
X33n0631_p0668b12║宿王華若有發心（至）諸珍寶物而供養者。
X33n0631_p0668b13║欲得菩提，盡執為本。身分執重，餘皆執輕。故然指
X33n0631_p0668b14║之供，勝似餘者。所以梵網經云：若不燒身臂指，供
X33n0631_p0668b15║養諸佛，非出家菩薩。楞嚴亦云：我滅度後，其有比
X33n0631_p0668b16║丘，身然一燈，燒一指節，及於身上，爇一香炷。我說
X33n0631_p0668b17║是人，無始宿債，一時酧畢。然雖如是，也須發殷重
X33n0631_p0668b18║心，起二空觀，仰祈諸佛，為作證明。自念我今身分
X33n0631_p0668b19║尚捨，何況餘物。自此於一切時中，一切法上，念念
X33n0631_p0668b20║與初心相應，直至成佛，永無顧戀。如是雖不及於
X33n0631_p0668b21║然身燒臂，而究其與道相應，其功無二。若乃識念
X33n0631_p0668b22║未忘，諸蘊違礙，我執正熾，法見未融，徒受無益之
X33n0631_p0668b23║苦，反招外行之譏。空慕其迹，亦何益哉。文中云能
X33n0631_p0668b24║然手指者，或一節，或兩節，足一指，則三節俱然也。
X33n0631_p0668c01║不云然身及然臂者，恐未到喜見境界，不能來去
X33n0631_p0668c02║自由，應誓還復，空壞道器，反誤前程。正如畫鵠不
X33n0631_p0668c03║成，反類於烏。故且令然指，以護其機。△二、明持人
X33n0631_p0668c04║功德二：一、約全經明德，二、約本品明德。初三：一、受
X33n0631_p0668c05║持功德，二、書寫功德，三、供養功德。初二：一、較能持
X33n0631_p0668c06║之福，二、喻所持之法。初（將欲囑累較量持福，以發勝心）。
X33n0631_p0668c07║若復有人以七寶滿三千（至）一四句偈其福最多。
X33n0631_p0668c08║滿界七寶供養四聖，不及持經四句者，以佛聖無
X33n0631_p0668c09║我，不以供我為重，惟以弘法為重故。又七寶供養
X33n0631_p0668c10║是福德因，受持此經是慧德因，二德較量慧為勝
X33n0631_p0668c11║故。又七寶供養為佛遠因，受持此經菩提在近故。
X33n0631_p0668c12║乃至一四句偈其福最多者，言少持之福尚多於
X33n0631_p0668c13║彼，況復多持，不言可知也。△二、喻所持之法四：一、
X33n0631_p0668c14║喻深大高上。二、喻照明破暗。三、喻尊特殊勝。四、喻
X33n0631_p0668c15║拔苦與樂。初。
X33n0631_p0668c16║宿王華！譬如一切川流江河（至）於諸經中最為其上。
X33n0631_p0668c17║初、喻教深大。川流、江河，喻諸教各偏。海為第一，喻
X33n0631_p0668c18║法華純圓。純則諸教莫探，故名為深；圓則統攝諸
X33n0631_p0668c19║教，故名為大。若別喻者，川源淺近，臨之少得其利，
X33n0631_p0668c20║喻小教偏空，依之僅證小果；流水長逝，導之可通
X33n0631_p0668c21║江河，喻大乘始教，進之可入終實；江流無住，任來
X33n0631_p0668c22║往而不留，喻終教融通，照空有而無礙；河性自淡，
X33n0631_p0668c23║不存鹽鹵之跡，喻頓教離言，逈超名相之稱。至若
X33n0631_p0668c24║海水洪深，納百川而同味；淵源浩大，容萬派以朝
X33n0631_p0669a01║宗，喻法華甚深，攝四教而同圓；妙理廣大，會三乘
X33n0631_p0669a02║而歸一，法喻合明，勝劣自見。又如下，喻乘高。上土
X33n0631_p0669a03║山能生萬物，喻人乘能生萬善，以萬善皆依人中
X33n0631_p0669a04║修故。黑山者，俱舍云：南洲從中向北，有三重黑山。
X33n0631_p0669a05║山而曰黑者，無有光明，喻天乘躭樂，不生智慧光
X33n0631_p0669a06║故。小鐵圍圍小千界，喻聲聞乘，以聲聞執著偏空，
X33n0631_p0669a07║如鐵圍難透故。大鐵圍圍大千界，喻辟支乘，以辟
X33n0631_p0669a08║支更侵二習，遠越聲聞乘故。十寶山者，華嚴云：雪
X33n0631_p0669a09║山、香山、軻利羅山、仙聖山、由乾陀山、馬耳山、尼民
X33n0631_p0669a10║陀山、斫迦羅山、宿慧山、須彌山。今言雖標十，意惟
X33n0631_p0669a11║取九，以喻菩薩之乘，以須彌留為佛乘喻故。九山
X33n0631_p0669a12║喻菩薩者，以菩薩實德內充，智光外映，如寶山也。
X33n0631_p0669a13║須彌橫海，落羣峯之高，故為第一，喻法華稱性，障
X33n0631_p0669a14║餘乘之耀，故為最上。△二、喻照明破暗
X33n0631_p0669a15║又如眾星之中月天子（至）能破一切不善之闇。
X33n0631_p0669a16║初喻法照明。普天星宿，各具燭夜之光，然各有分
X33n0631_p0669a17║野。一輪皓月，獨朗輝空之耀，故最為第一。合中千
X33n0631_p0669a18║萬億種經法，隨分顯理，各被一類之機，如星光分
X33n0631_p0669a19║照。此經最為照明，圓彰佛性，同記菩提之果，如皓
X33n0631_p0669a20║月獨明。法喻歷然可對。又如下。喻智破暗。日出則
X33n0631_p0669a21║雲開霧散諸闇皆除，智明則我隳法壞不善全破，
X33n0631_p0669a22║以此經全彰佛慧故也。△三、喻尊特殊勝二：一、喻
X33n0631_p0669a23║經尊特，二、喻經殊勝。初。
X33n0631_p0669a24║又如諸小王中轉輪聖王（至）及發菩提心者之父。
X33n0631_p0669b01║初喻威德尊特。小王各據一國，掃一國之烟塵，輪
X33n0631_p0669b02║王統攝四洲，清四洲之惡逆，故最為第一。眾經隨
X33n0631_p0669b03║分破惑，若彼小王，此經圓破五住，輪王堪比，故最
X33n0631_p0669b04║為其尊。又如下。喻自在尊特。帝釋統餘天為臣佐，
X33n0631_p0669b05║獨能自在故得王稱。此經攝諸經為眷屬，特顯圓
X33n0631_p0669b06║融故置王號。又如下，喻覆護尊特。大梵覆護眾生，
X33n0631_p0669b07║眾生咸為其子；此經覆護三乘，三乘皆稱為父。曰
X33n0631_p0669b08║父、曰王、曰尊，總一尊特義也。△二、喻經殊勝。
X33n0631_p0669b09║又如一切凡夫人中（至）此經亦復如是，諸經中王。
X33n0631_p0669b10║初喻法勝人勝，羅漢之下應有中字，不然則法喻
X33n0631_p0669b11║難齊。蓋以凡夫人中、四果人中，獨推支佛第一，合
X33n0631_p0669b12║中如來所說、兩乘所說，惟顯斯經為最。經既如是，
X33n0631_p0669b13║持人亦然，故即就喻合之。一切眾生合凡夫四果，
X33n0631_p0669b14║持人第一合支佛獨勝，此雙顯法勝與人勝也。一
X33n0631_p0669b15║切下。喻因勝果勝。焦芽敗種豈能與長林並茂？故
X33n0631_p0669b16║菩薩第一。秋木行潦難以配大海同觀，故此經為
X33n0631_p0669b17║最。以此經因是佛因，故以菩薩為喻。此單顯因勝
X33n0631_p0669b18║也。佛為法王超諸聖而獨尊，此為經王邁餘乘而
X33n0631_p0669b19║獨步。以此經果是佛果，故以法王為喻。此單顯果
X33n0631_p0669b20║勝也。喻尊特殊勝竟。△四、喻拔苦與樂。
X33n0631_p0669b21║宿王華此經能救一切眾生（至）能解一切生死之縛。
X33n0631_p0669b22║初、雙標二用。此經在處，諸佛護念，故能救諸眾生；
X33n0631_p0669b23║依教修習，三障俱轉，故能離諸苦惱。謂轉報障，離
X33n0631_p0669b24║現在苦惱；轉惑、業二障，離當來苦惱。此拔苦用也。
X33n0631_p0669c01║能大饒益等，現前有求皆遂，當來無願不果。如藥
X33n0631_p0669c02║草喻云：是諸眾生聞是法已，現世安隱，後生善處，
X33n0631_p0669c03║以道受樂等。此與樂用也。如清下。取喻顯義。喻有
X33n0631_p0669c04║十二：第一、喻顯與樂之用。清而且涼，飲之則神清
X33n0631_p0669c05║氣爽；渴而且乏，得之乃心樂身安。然三乘五性總
X33n0631_p0669c06║為渴乏之者，隨分受益，何異清涼之池？故為喻也。
X33n0631_p0669c07║次二、喻顯拔苦之用。冷來逼身曰寒，得火則煖，喻
X33n0631_p0669c08║眾生眾惱交煎，遇法則脫也。衣不障體曰躶，得衣
X33n0631_p0669c09║則嚴，喻眾生一善不修，遇法則具也。其餘九喻皆
X33n0631_p0669c10║雙含二用：將本圖利曰商，得主獲續本之樂，免失
X33n0631_p0669c11║利之苦，喻菩薩以道化生，遇法得道，免絕化之憂
X33n0631_p0669c12║也。賴乳養身曰子，得母獲續乳之樂，免喪身之苦，
X33n0631_p0669c13║喻菩薩依理自修，遇法悟理，免滯行之怖也。自濟
X33n0631_p0669c14║濟人曰渡，得船獲到岸之樂，免俱溺之苦，喻菩薩
X33n0631_p0669c15║自利利他，遇法同修，免俱墜之患也。有疾纏身曰
X33n0631_p0669c16║病，得醫則病瘥身安，喻凡夫有惑障性，遇法則惑
X33n0631_p0669c17║盡性顯。無光照室曰暗，得燈則暗滅室明，喻外道
X33n0631_p0669c18║無智明心，遇法則邪退心開。無財充用曰貧，得寶
X33n0631_p0669c19║則離貧財充，喻二乘闕行無真功德，遇法則諸行
X33n0631_p0669c20║備具，眾德圓滿。依國而住曰民，得王則外患不生，
X33n0631_p0669c21║內救有依，喻眾生依於三界，遇法則魔外不侵，度
X33n0631_p0669c22║脫有歸。入海採寶曰賈客，得海無滯此之苦，有得
X33n0631_p0669c23║寶之樂，喻眾生發菩提心而求佛果，遇法無退轉
X33n0631_p0669c24║之憂，有成佛之望。不辨東西曰闇，得炬則闇盡路
X33n0631_p0670a01║明，喻眾生發心修行不辨邪正，依於此經，愚闇滅
X33n0631_p0670a02║而正智顯，邪正分而覺路達矣。此法下。以法結合。
X33n0631_p0670a03║現境違心曰苦，四大不調曰病。能令離此者，轉報
X33n0631_p0670a04║障離現在苦也。見思二惑為分段生死之縛，塵沙
X33n0631_p0670a05║無明為變易生死之縛。能解此者，轉惑業二障離
X33n0631_p0670a06║當來苦也。不言得樂者，離苦自然得樂，不須說故。
X33n0631_p0670a07║受持功德竟。△二書寫功德。
X33n0631_p0670a08║若人得聞此法華經（至）籌量多少不得其邊。
X33n0631_p0670a09║準分別功德品云：若我滅後，聞是經典，有能受持，
X33n0631_p0670a10║若自書，若教人書，則為起立僧坊，以赤栴檀作諸
X33n0631_p0670a11║殿堂等。若以事論，則起立僧坊，作諸殿堂等功德，
X33n0631_p0670a12║似有分限。故此重明，意顯前之所說，乃借事表法。
X33n0631_p0670a13║故愚於前疏，以法報為僧坊，以化身為殿堂者，若
X33n0631_p0670a14║預契此意，佛智籌量，尚不得其邊，況復餘人？是謂
X33n0631_p0670a15║真無邊也。△三、供養功德。
X33n0631_p0670a16║若書是經卷華香纓絡（至）所得功德亦復無量。
X33n0631_p0670a17║薝蔔黃華、須曼那善攝意華、波羅羅熏華、婆利師
X33n0631_p0670a18║迦夏生華，亦云雨華，雨後生故。那婆雜華、摩利鬘
X33n0631_p0670a19║華皆稱油燈者，以此眾華熏油然燈，前文所謂熏
X33n0631_p0670a20║油常然之是也。準分別功德品偈已云：若有信解
X33n0631_p0670a21║心，受持讀誦書，若復教人書，及供養經卷，散華香
X33n0631_p0670a22║末香，乃至如是供養者，得無量功德等。今復重明
X33n0631_p0670a23║者，以前文乃是況顯兼度功德，兼帶而言，非正論
X33n0631_p0670a24║其德也。約全兼明德竟。△二、約本品明德四：一、聽
X33n0631_p0670b01║聞功德，二、受持功德，三、修行功德，四、讚善功德。初。
X33n0631_p0670b02║宿王華若有人（至）亦得無量無邊功德。
X33n0631_p0670b03║二執既盡，可敵全經之功，故持品亦同持經，得無
X33n0631_p0670b04║量無邊功德。設有根鈍智劣，或障重緣淺，不能通
X33n0631_p0670b05║利全經，即當著力此品，勿謂不完，有失大利。文中
X33n0631_p0670b06║言聞，義亦兼持，不得以辭害義也。△二、受持功德
X33n0631_p0670b07║若有女人聞是藥王菩薩（至）盡是女身，後不復受。
X33n0631_p0670b08║男女雖別，佛性無二。但以執重慧淺，受此五障之
X33n0631_p0670b09║身。果能聞而受持，與心相應，自然盡是女身，後不
X33n0631_p0670b10║復受。設有身墮女流，百惡逼惱，極生厭離，願轉男
X33n0631_p0670b11║身者，惟當加意此品。△三、修行功德四：一、轉生極
X33n0631_p0670b12║樂，二、離惱得忍，三、見佛遙讚，四、指益結告。初轉生
X33n0631_p0670b13║極樂。
X33n0631_p0670b14║若如來滅後後五百歲中（至）生蓮華中寶座之上。
X33n0631_p0670b15║準大集經，如來滅後有五五百歲：第一五百歲解
X33n0631_p0670b16║脫堅固，第二禪定堅固，第三多聞堅固，第四塔寺
X33n0631_p0670b17║堅固，第五鬬諍堅固。今云後五百歲，即鬬諍堅固
X33n0631_p0670b18║時也。當此之時，人尚鬬諍而執習堅固，法當壞滅
X33n0631_p0670b19║而怨嫉繁興，況在女流猶能起真精進作法供養，
X33n0631_p0670b20║豈不捨穢軀而受清虗之身，離苦趣而生安樂之
X33n0631_p0670b21║國？設有願見彌陀求生安養，念力多乖淨業難成
X33n0631_p0670b22║者，胡為不𢬵其身命力行？此品文中言如說修行
X33n0631_p0670b23║者，或真能盡執亦不必定捨身命，或實捨身命願
X33n0631_p0670b24║以撇無始執習，二俱是也。即往安樂者，言正當修
X33n0631_p0670c01║行之時，設有願生彼國隨念即至故。阿彌陀佛大
X33n0631_p0670c02║菩薩眾圍繞住處者，言既生於彼即到佛及菩薩
X33n0631_p0670c03║住處，不同念佛功劣猶墮疑城也。生蓮華中寶座
X33n0631_p0670c04║之上者，華開臺現坐於其上，不同下品下生經久
X33n0631_p0670c05║乃開也。△二、離惱得忍。
X33n0631_p0670c06║不復為貪欲所惱（至）得菩薩神通無生法忍。
X33n0631_p0670c07║極樂世界衣食自然故，不為貪欲所惱。處處法音
X33n0631_p0670c08║起慈生慧故，不為瞋恚愚癡所惱。上善聚會揖讓
X33n0631_p0670c09║愛敬故，不為憍慢嫉妬乃至一切諸垢所惱。言惱
X33n0631_p0670c10║者，惑習數動惱亂自心，欲潔偏染無能自抑，一生
X33n0631_p0670c11║極樂都無是事。設於娑婆修行惑習未盡者，勿忘
X33n0631_p0670c12║回向淨土，有類水牯牛過窓櫺也。菩薩神通者，如
X33n0631_p0670c13║清旦供養食時還歸之類。無生法忍者，智契無生
X33n0631_p0670c14║忍，可決定永無退轉也。然此通此忍性本自具，但
X33n0631_p0670c15║以惑習所障未即發悟，今以諸垢不惱故能得也。
X33n0631_p0670c16║△三、見佛遙讚。
X33n0631_p0670c17║得是忍已，眼根清淨（至）智慧禪定無有與汝等者。
X33n0631_p0670c18║初根淨見佛證無生忍，離生滅見故得眼根清淨，
X33n0631_p0670c19║眼清淨故一切無能障礙故，能見眾多佛數限七
X33n0631_p0670c20║百萬二千億那由恒沙者，以未到佛地見有分齊
X33n0631_p0670c21║故。是時下，佛讚功德，復有二義：初總讚福德，後五
X33n0631_p0670c22║百歲猶能聞是經典，身在女流猶能如說修行，故
X33n0631_p0670c23║重言善哉以讚美之。如法盡執是真，受讀思惟見
X33n0631_p0670c24║者感發是真，為他人說故諸佛咸讚其能。若今之
X33n0631_p0671a01║喃喃故紙、惶惶高座者，豈足以語此哉？此福是成
X33n0631_p0671a02║佛之福，此德是成佛之德，故應甚深無量、廣大無
X33n0631_p0671a03║邊。火不下。別顯深廣。所證與實相相應，故火不能
X33n0631_p0671a04║焚、水不能漂；所獲與諸佛齊等，故千佛共說不能
X33n0631_p0671a05║令盡。身為五陰魔，執為煩惱魔，二俱有害法身，故
X33n0631_p0671a06║亦名賊。此人既如說修行，身執俱盡，故云破也。生
X33n0631_p0671a07║來死去互相攻擊擾我心王，名之為軍。此人既生
X33n0631_p0671a08║方得忍，永無退轉，故云壞也。惑習數動侵我智境，
X33n0631_p0671a09║名為怨敵。此人既諸垢莫惱，餘習不生，故云摧也。
X33n0631_p0671a10║此上顯功德廣大。續佛慧命端賴此人，故蒙百千
X33n0631_p0671a11║諸佛神力守護，行於世間無能為障，化導天人為
X33n0631_p0671a12║天人師，故於若天若人無能如者。執習不動空性
X33n0631_p0671a13║圓明定慧等佛，故云惟除如來。二乘定慧偏枯，菩
X33n0631_p0671a14║薩未極圓融，故云無與等者。此上顯功德甚深。△
X33n0631_p0671a15║四、指益結告。
X33n0631_p0671a16║宿王華！此菩薩成就如是功德智慧之力。
X33n0631_p0671a17║一切功德，皆以智慧攝持，故言功德及智慧之力。
X33n0631_p0671a18║然此人本娑婆女流，繼而為安養男子，今如來又
X33n0631_p0671a19║以菩薩稱之，且讚其功德。智慧成就，將不久易以
X33n0631_p0671a20║如來之號，功超三祇，力敵百劫，如說修行之功，其
X33n0631_p0671a21║偉矣哉！修行功德竟。△四、讚善功德。
X33n0631_p0671a22║若有人聞是藥王菩薩（至）所得功德。如上所說。
X33n0631_p0671a23║末世眾生，二執堅固，㧞一毛而利天下，尚不肯為，
X33n0631_p0671a24║況能然身供佛，燒臂供塔耶？故凡聞此事者，鮮有
X33n0631_p0671b01║不心生怨嫉，而交口誹謗者也。由此所以聖道難
X33n0631_p0671b02║行，真修叵得。若果能隨順歡喜，極言讚善，則所在
X33n0631_p0671b03║轉娑婆之穢，一言化安養之境，何異口吐蓮香，身
X33n0631_p0671b04║放牛頭？如上所說，指在隨喜功德品中。蓋以一品
X33n0631_p0671b05║之功，可敵全經之功，故隨喜讚善，其德亦同也。明
X33n0631_p0671b06║持人功德竟。△三、囑應當弘護二：一、囑弘本品，二、
X33n0631_p0671b07║囑護全經。初。
X33n0631_p0671b08║是故，宿王華！以此藥王菩薩（至）鳩槃茶等得其便也。
X33n0631_p0671b09║承上聞聽受持修行讚善有如是德，是故囑以後
X33n0631_p0671b10║五百歲廣宣流布三千世界。偏說閻浮者，有二義：
X33n0631_p0671b11║一、閻浮執重，宜以此治故；二、藥王宿緣，偏重在此
X33n0631_p0671b12║故。惡魔、魔民，謂魔王及魔所屬也。天謂魔天，龍謂
X33n0631_p0671b13║毒龍，夜叉、鳩槃茶為惡鬼，是等皆樂著生死誤陷
X33n0631_p0671b14║眾生，為其勞侶廣其族黨，若此經斷絕則彼得其
X33n0631_p0671b15║便，故以無令囑之。△二、囑護全經。
X33n0631_p0671b16║宿王華！汝當以神通之力（至）應當如是生恭敬心。
X33n0631_p0671b17║初、正囑護經。末法之際，波旬、桓赫欲護是經，非神
X33n0631_p0671b18║力不可，故囑以神力守護。所以下，徵釋應護之義，
X33n0631_p0671b19║亦為斷宿王問所不及之疑也。言宿王因藥王而
X33n0631_p0671b20║請問者，將謂藥王別有應症之藥，壽世之術，而欲
X33n0631_p0671b21║效之。豈知夫法華一經，即是良藥，即能應症，即能
X33n0631_p0671b22║壽世，故取此以釋應護之義也。病即消滅，不老不
X33n0631_p0671b23║死者，有二義：一者、煩惱縈心，是名為病；無常迫身，
X33n0631_p0671b24║是名老死。得聞是經，斷煩惱而證真常，是為病即
X33n0631_p0671c01║消滅，不老不死也。二者、因聞是經，我法執盡，不見
X33n0631_p0671c02║病性，亦無受者，故云病即消滅。病尚不有，老死誰
X33n0631_p0671c03║名？故云不老不死。宿王下，兼囑供人。青蓮盛香，取
X33n0631_p0671c04║其潔也。作念不久等者，生心如佛想故。取草者，準
X33n0631_p0671c05║釋迦將成道時，有吉祥長者施軟草為座，佛取而
X33n0631_p0671c06║坐之遂成正覺，此亦諸佛通軌，故云爾也。破魔軍，
X33n0631_p0671c07║謂降魔成道也。吹法螺，謂道後說法號令人天也。
X33n0631_p0671c08║擊法鼓，謂䇿勵羣機與諸魔戰也。度脫老病死海
X33n0631_p0671c09║者，教化眾生滅三毒出三界破魔網也。是故求佛
X33n0631_p0671c10║等，以當機勉餘眾也。如來意謂，汝見受持之人既
X33n0631_p0671c11║應如是，是故一切求佛道人，凡有見者皆應如是
X33n0631_p0671c12║生恭敬心。如來引本事而垂答竟。△三、多寶以有
X33n0631_p0671c13║益而讚。問：
X33n0631_p0671c14║說是藥王菩薩本事品時（至）利益無量一切眾生。
X33n0631_p0671c15║初因問成益，設無問者，佛亦不說。故知因說成益，
X33n0631_p0671c16║即是因問成益也。解語陀羅尼者，若惟聞而能解，
X33n0631_p0671c17║則是耳根與意根互用。若兼解而能說，則是意根
X33n0631_p0671c18║與舌根互用。若更能圓解無礙，則是意根極圓，攝
X33n0631_p0671c19║耳舌而同己。是亦由於聞法執盡空性，圓明諸根
X33n0631_p0671c20║互攝，自覺聞佛所說，一句中能解無量之義。若欲
X33n0631_p0671c21║為他人說，一句中亦能演無量之法。由此說名得
X33n0631_p0671c22║解語陀羅尼也。多寶下。多寶讚善。既已總問遊化，
X33n0631_p0671c23║又能別問苦行，故重言善哉以讚美之。自得現身
X33n0631_p0671c24║三昧解語總持，復欲饒益同行因發是問，故讚其
X33n0631_p0672a01║成就不思議德乃能問也。由此一問不惟現在成
X33n0631_p0672a02║益，且將展轉流通以至後五百歲，故讚其利益無
X33n0631_p0672a03║量一切眾生也。藥王盡執為法竟。
X33n0631_p0672a04║
X33n0631_p0672a05║法華指掌疏卷第六
X33n0631_p0672a06║
X33n0631_p0672a07║音釋
X33n0631_p0672a08║汞（胡貢切，音哄。水銀也。）瘍（移章切，音陽。創癰也。又身傷曰瘍。）顴（逵員切，音權。輔骨也。）喃
X33n0631_p0672a09║（那含切，音南。語聲也。）