X33n0631_p0672a10║
X33n0631_p0672a11║
X33n0631_p0672a12║法華指掌疏卷第七
X33n0631_p0672a13║
X33n0631_p0672a14║賢宗後學　通理　述
X33n0631_p0672a15║嗣法門人　明元　較字
X33n0631_p0672a16║△二、妙音忘情弘經（品題云：）。
X33n0631_p0672a17║妙法蓮華經妙音菩薩品第二十四
X33n0631_p0672a18║宿世以音樂供佛，現在感天樂隨身，且能隨類說
X33n0631_p0672a19║法，善應機心，故以妙音為名，供佛聞法，來往成益。
X33n0631_p0672a20║事在經文，題難俱悉，特標人以攝行也。若明別義
X33n0631_p0672a21║者：一、為盡前品餘疑。言前品當機以藥王遊化娑
X33n0631_p0672a22║婆為問者，原為娑婆穢惡眾生難化起見，世尊雖
X33n0631_p0672a23║示以苦行，而娑婆難化之疑猶未全了。今聞妙音
X33n0631_p0672a24║菩薩種種現身在此娑婆，於神通變化智慧無所
X33n0631_p0672b01║損減，始知娑婆不難化也。二、為遣前品餘見。以前
X33n0631_p0672b02║品喜見菩薩兩世俱在淨國，恐有滯執詞句未了
X33n0631_p0672b03║筌蹄者，因此復立厭穢欣淨之見。今聞淨華宿王
X33n0631_p0672b04║智佛告妙音菩薩：汝莫輕彼國，生下劣想。始知此
X33n0631_p0672b05║見不可存也。三、為防前品餘執。以前品佛囑宿王
X33n0631_p0672b06║弘護，偏重閻浮，故囑弘本品，則曰廣宣流布於閻
X33n0631_p0672b07║浮提；囑護全經，則曰此經則為閻浮提人病之良
X33n0631_p0672b08║藥。恐不達舉一例諸，因此通彼，反謂妙法只堪此
X33n0631_p0672b09║處弘護，不須遠及，自生畛域。謬證佛言：今聞妙音
X33n0631_p0672b10║菩薩其身在此，而復現種種身，處處為諸眾生說
X33n0631_p0672b11║是經典；又聞是菩薩以若干智慧明照娑婆世界，
X33n0631_p0672b12║令一切眾生各得所知，於十方恒沙世界中亦復
X33n0631_p0672b13║如是，始知此執不宜有也。四、為證前品實聞，以前
X33n0631_p0672b14║品喜見然身光照八十億恒沙世界，其中諸佛同
X33n0631_p0672b15║時讚善，恐謂去此遙遠，空讚奚聞？不知執盡聞通，
X33n0631_p0672b16║法爾如是。今聞時多寶佛告彼菩薩：善男子來！於
X33n0631_p0672b17║時妙音菩薩於彼國沒，與眾發來，始知聞性實能
X33n0631_p0672b18║通也。五、為顯前品法用，以前品喜見菩薩雖以普
X33n0631_p0672b19║現色身三昧雨華雨香，但彰供佛之用，未顯應機
X33n0631_p0672b20║之身；今聞妙音菩薩或現梵身，或現釋身等，始知
X33n0631_p0672b21║三昧用無盡也。總言大法難弘，真信難發，行未全
X33n0631_p0672b22║美，不足以風末世；疑未盡斷，不足以契真乘。為磨
X33n0631_p0672b23║微玷，以成完璧，故於藥王品後而說妙音品焉。△
X33n0631_p0672b24║（經文分四）一、妙音忘情遠來，二、如來論其功德，三、妙音
X33n0631_p0672c01║事畢還國，四、此眾聞品獲益。初二：一、遠來之由，二、
X33n0631_p0672c02║正明遠來。初三：一、蒙釋迦光，二、奉本師命，三、應多
X33n0631_p0672c03║寶喚。初二：一、如來光照其國，二、妙音蒙光欲來。初
X33n0631_p0672c04║爾時釋迦牟尼佛（至）白毫光明徧照其國。
X33n0631_p0672c05║初放光東照，肉髻居眾相之首，具斯相者，人中最
X33n0631_p0672c06║勝，故稱大人相也。光從此放者，為重其人，以妙音
X33n0631_p0672c07║人近極果，故以此光照之。白毫處兩眉之中，不偏
X33n0631_p0672c08║不倚，故云眉間相也。光從此放者，為印其行，以妙
X33n0631_p0672c09║音行契中道，故以此光照之。徧照東方等者，謂所
X33n0631_p0672c10║經之處，皆於光中現也。過是下遠至其國。國名淨
X33n0631_p0672c11║光莊嚴者，既屬淨國，必具清淨光明及種種莊嚴
X33n0631_p0672c12║而為飾故，又以彼佛淨行智光之所莊嚴而得成
X33n0631_p0672c13║故。佛號淨華宿王智者，華表因行，以是無漏之因
X33n0631_p0672c14║故置淨言；智該權實，以能破生死夜故稱宿王。又
X33n0631_p0672c15║前品表以智導行故菩薩名宿王華，此品表以行
X33n0631_p0672c16║成智故佛號淨華宿王，皆智行相依為名。菩薩大
X33n0631_p0672c17║眾圍繞說法者，獨為大乘說甚深法故。又菩薩屬
X33n0631_p0672c18║大，大眾亦兼餘乘，若此則是權實並演。白毫光明
X33n0631_p0672c19║徧照其國者，放光雖為妙音，有緣自能蒙照，其猶
X33n0631_p0672c20║日照高山光映泉石，日豈有心於其間哉？不言髻
X33n0631_p0672c21║光者，最勝頂光惟妙音堪承故。△二、妙音蒙光欲
X33n0631_p0672c22║來二：一、經家敘德，二、蒙光欲來。初：
X33n0631_p0672c23║爾時一切淨光莊嚴國中（至）恒河沙等諸大三昧。
X33n0631_p0672c24║大成云：植德供佛成就深智，福慧兩足也。得妙下
X33n0631_p0673a01║共有一十六種三昧，惟證能知非思可到，不釋則
X33n0631_p0673a02║入證無由，釋之恐鹿馬錯指。然古德既不避摸象
X33n0631_p0673a03║之譏，而今解亦無妨說乳之似，據名尋義約作八
X33n0631_p0673a04║對：一斷證對，妙幢相者善摧妄惑故，法華者妙證
X33n0631_p0673a05║實相故。二真俗對，淨德者真智契理絕妄染故，宿
X33n0631_p0673a06║王戲者俗智照事得自在故。三悲智對，無緣者大
X33n0631_p0673a07║悲無私不緣而應故，智印者真智絕照如水印像
X33n0631_p0673a08║故。四聞修對，解語言者耳意互用聲入心通故，集
X33n0631_p0673a09║功德者事理兼修萬善同歸故。五體用對，清淨者
X33n0631_p0673a10║全體出纏二障無能染故，神通遊戲者大用現前
X33n0631_p0673a11║二死無能礙故。六智行對，慧炬者正慧導迷如炬
X33n0631_p0673a12║燭闇故，莊嚴王者妙行嚴果如王最勝故。七現秘
X33n0631_p0673a13║對，淨光明者外現清淨光明用之不竭故，淨藏者
X33n0631_p0673a14║內祕恒沙性德取之無盡故。八揀收對，不共者別
X33n0631_p0673a15║圓自住不共餘乘故，日旋者同圓普收如日還照
X33n0631_p0673a16║故。然此十六三昧其實皆一三昧，總惟一心隨相
X33n0631_p0673a17║各別，若更推之亦可無盡，故云如是等百千萬億
X33n0631_p0673a18║恒河沙等諸大三昧。△二蒙光欲來。
X33n0631_p0673a19║釋迦牟尼佛光照其身（至）莊嚴王菩薩藥上菩薩。
X33n0631_p0673a20║初、妙音蒙光。據前云白毫光明徧照其國，豈惟妙
X33n0631_p0673a21║音？今特言照其身者，應兼髻光。蓋髻光獨照妙音
X33n0631_p0673a22║者，重其人以望其來教。即白下。白佛欲來。默契光
X33n0631_p0673a23║照之意，欲來此土，但既有本所事佛，不宜自專，故
X33n0631_p0673a24║應即白。大成云：釋迦乃運斤之師，諸大士亦摶風
X33n0631_p0673b01║之侶，遇之有盡聖之功，會之有逍遙之益，可師可
X33n0631_p0673b02║友，能不親之近之？然此亦據妙音自道，其實來近
X33n0631_p0673b03║釋迦及見文殊等，蓋為利益此眾，永作芳軌耳。蒙
X33n0631_p0673b04║釋迦光竟。△二、奉本師命二：一、本師誡令忘情，二、
X33n0631_p0673b05║妙音奉命現相。初。
X33n0631_p0673b06║爾時淨華宿王智佛（至）若佛菩薩及國土生下劣想。
X33n0631_p0673b07║初、直言標誡。若輕於彼者，必重於我。重我者，同凡
X33n0631_p0673b08║夫之下執；輕彼者，類二乘之劣見。故誡以莫輕彼
X33n0631_p0673b09║國，生下劣想。然此乃本品要義，前後樞機。蓋以前
X33n0631_p0673b10║品當機，舉娑婆為問，正由淨穢之見不了；而喜見
X33n0631_p0673b11║兩世，惟淨國是生，反令欣厭之情愈熾。是情是見，
X33n0631_p0673b12║同礙道之荊棘，必剪之乃稱康衢；分彼分此，猶翳
X33n0631_p0673b13║睛之狂華，若了之即同淨目。所以妙音纔言欲來，
X33n0631_p0673b14║本師啟口便誡。讀是經者，幸留意焉。善男下。示以
X33n0631_p0673b15║相形。依報則淨穢逈別，正報則勝劣特異，彼此相
X33n0631_p0673b16║形情見易生，故特示之。是故下。承示結勸。如來意
X33n0631_p0673b17║謂，正以彼此相形，情見易生。以是之故，汝今往詣，
X33n0631_p0673b18║莫於彼起輕慢之心，勿任自生下劣之想。情見既
X33n0631_p0673b19║平，淨穢何異？形骸已脫，彼我無殊。其猶除器觀空，
X33n0631_p0673b20║雖一芥之空，與太虗而同體；開隄望水，雖渭沼之
X33n0631_p0673b21║水，混清池而俱流。如斯而往，往斯可矣。△二、妙音
X33n0631_p0673b22║奉命現相四：一、奉命歸功，二、先現來相，三、文殊推
X33n0631_p0673b23║因，四、如來指答。初。
X33n0631_p0673b24║妙音菩薩白其佛言：世尊（至）如來功德智慧莊嚴。
X33n0631_p0673c01║白其佛言者，既奉佛命，還覆佛旨也。妙音意謂，我
X33n0631_p0673c02║之所以敢詣娑婆者，皆是承仗如來之力，我有何
X33n0631_p0673c03║德，而敢於彼起輕慢心，任自生下劣想哉。末二句，
X33n0631_p0673c04║乃轉釋上義。神通遊戲者，無礙妙用。功德智慧者，
X33n0631_p0673c05║無漏福慧。莊嚴二字，雙通上二句義。妙音意謂，我
X33n0631_p0673c06║之所以來去無礙者，皆如來神通遊戲莊嚴於我，
X33n0631_p0673c07║我之所以身辯具足者，皆如來功德智慧莊嚴於
X33n0631_p0673c08║我，非如來之力而何哉。此妙音不以勝報自居，而
X33n0631_p0673c09║歸功於佛，以申不敢輕彼意也。△二、先現來相。
X33n0631_p0673c10║於是妙音菩薩不起於座（至）甄叔迦寶以為其臺。
X33n0631_p0673c11║不起於座身不動搖者，就座斂容以成定相，無煩
X33n0631_p0673c12║方便也。而入三昧者，準後文即是現身三昧。以三
X33n0631_p0673c13║昧力等者，欲與八萬四千菩薩俱共發來，先現如
X33n0631_p0673c14║數寶華以為其兆也。寶華所以為菩薩之兆者，以
X33n0631_p0673c15║華能成果，菩薩為成佛之人，故去法座不遠者為
X33n0631_p0673c16║兆，其不久即至也。莖兆定力攝持，葉兆慧輪開敷，
X33n0631_p0673c17║鬚兆眾行交成，臺兆大願圓滿，是則人雖未來而
X33n0631_p0673c18║德相先現，有智者自能識之，故向下文殊有是何
X33n0631_p0673c19║因緣先現此瑞之問。大成云：未來此土先現瑞者，
X33n0631_p0673c20║示來相之前導故，啟會眾之景仰故。閻浮檀，約義
X33n0631_p0673c21║翻為勝金，義見於前。甄叔迦，此云鸚鵡，此寶色赤
X33n0631_p0673c22║如其嘴故。西域記云：甄叔迦樹，其葉赤色，寶色如
X33n0631_p0673c23║之，故名△三、文殊推因
X33n0631_p0673c24║爾時文殊師利法王子（至）甄叔迦寶以為其臺。
X33n0631_p0674a01║鄰極之兆，非大智莫測，故惟文殊能問。見是蓮華，
X33n0631_p0674a02║略已彷彿其人，但以時眾不了，須待佛說，故問是
X33n0631_p0674a03║何因緣，先現此瑞。問中下一先字已顯，後有人來，
X33n0631_p0674a04║又用一瑞字，足見不是常人，文殊豈真不知耶？不
X33n0631_p0674a05║言八萬四千，而云若干等者，以見華即問，未暇枚
X33n0631_p0674a06║其數故。莖葉鬚臺，有關其人之德，故問中一一具
X33n0631_p0674a07║陳。△四、如來指答。
X33n0631_p0674a08║爾時釋迦牟尼佛（至）亦欲供養聽法華經。
X33n0631_p0674a09║是妙音菩薩，指所兆之人。欲從淨華等，答現瑞之
X33n0631_p0674a10║因。末句言亦欲供法，亦欲聽法，宜各別言之，蓋省
X33n0631_p0674a11║文言亂耳。奉本師命竟。△三、應多寶喚二：一、多寶
X33n0631_p0674a12║受請遠喚，二、妙音同眾俱發。初。
X33n0631_p0674a13║文殊師利白佛言（至）文殊師利！法王子欲見汝身。
X33n0631_p0674a14║初文殊請加，必有深因乃獲勝果，故問種何善本、
X33n0631_p0674a15║修何功德有是神力。種何善本者，問以往昔供幾
X33n0631_p0674a16║多佛也。修何功德者，問以往昔作何等供也。神力
X33n0631_p0674a17║雖由往因，發通必資現緣，故又問現在住何三昧，
X33n0631_p0674a18║願說其名。欲勤修行者，慕其神用倣其入住耳。行
X33n0631_p0674a19║此三昧乃能見之者，顯未造其境雖來莫見。此語
X33n0631_p0674a20║明是作家口角，固知文殊請加非為己也。色相者，
X33n0631_p0674a21║色身形相。威儀者，威儀儀表。大謂勝相，小相劣形。
X33n0631_p0674a22║進謂前來，止謂住彼。蓋文殊故推不知而兩言之
X33n0631_p0674a23║也。願以神力彼來令見者，自謂未行彼之三昧，不
X33n0631_p0674a24║能自見請佛加被耳。爾時下佛推多寶。佛不自召
X33n0631_p0674b01║而推多寶者，以文殊表信、多寶表願、妙音表行，為
X33n0631_p0674b02║顯弘經必當具足三資糧故。時多下。受請遠喚。彼
X33n0631_p0674b03║國去此百八萬億那由恒沙世界，而文中曰告曰
X33n0631_p0674b04║來，宛若對面。蓋以多寶音圓，妙音根淨，根塵互徧，
X33n0631_p0674b05║固如是也。示以文殊欲見者，以妙音意中早有文
X33n0631_p0674b06║殊，聞其欲見，將不速而至故。△二、妙音同眾俱發。
X33n0631_p0674b07║於時妙音菩薩於彼國沒（至）百千天樂不鼓自鳴。
X33n0631_p0674b08║初沒彼發來於彼國沒一句，與下普門品發端，以
X33n0631_p0674b09║有沒有出，妙應似未圓故。因中以若干寶鉢奉佛，
X33n0631_p0674b10║願將來得法器隨行，由此所以有若干菩薩俱共
X33n0631_p0674b11║發來。所經下中間瑞相，神德所至，天地效靈，故得
X33n0631_p0674b12║六種震動，雨眾寶華。因中於萬二千歲技樂供佛，
X33n0631_p0674b13║願將來得樂音與俱。由此所以，有百千天樂，不鼓
X33n0631_p0674b14║自鳴。遠來之由竟。△二、正明遠來二：一、敘相標來，
X33n0631_p0674b15║二、具儀晉。見初。
X33n0631_p0674b16║是菩薩目如廣大青蓮華葉（至）娑婆世界耆闍崛山。
X33n0631_p0674b17║天竺有青蓮華，其葉修廣青白分明，佛眼似之。今
X33n0631_p0674b18║菩薩亦然，故云如也。言廣大者，以身相既大目亦
X33n0631_p0674b19║相稱，細華無能喻故。正猶即也。和合者，會聚義。準
X33n0631_p0674b20║諸經讚佛但云面如滿月，今以菩薩面貌廣大一
X33n0631_p0674b21║月莫匹，故喻以和合百千萬月。雖和合百千萬月，
X33n0631_p0674b22║廣大似之端正猶差，故云復過。身真金色，體也。功
X33n0631_p0674b23║德莊嚴，因也。威德光明等，果也。熾盛者，如火熾然
X33n0631_p0674b24║望之可畏故。照耀者，如月揚輝即之可親故。諸相
X33n0631_p0674c01║具足者，雖居因位妙相同佛也。那羅延，天力士名，
X33n0631_p0674c02║其身堅固不可沮壞，而菩薩身相如之。前云俱共
X33n0631_p0674c03║發來，不言如何發。今云入七寶等，乃乘臺緣空而
X33n0631_p0674c04║發也。恭敬圍繞者，主伴團圝相向自若，非有奔走
X33n0631_p0674c05║之勞及失序之儀故。來此耆崛者，供佛聽法見文
X33n0631_p0674c06║殊等也。△二、具儀晉見二：一、先見釋迦，二、次見多
X33n0631_p0674c07║寶。初。
X33n0631_p0674c08║到已下七寶臺（至）安隱少惱堪忍久住不。
X33n0631_p0674c09║初持瓔供佛，妙音來意，為供釋迦故，到即先供。而
X33n0631_p0674c10║白下，代師問訊。準前妙音欲來，彼佛但誡令忘情，
X33n0631_p0674c11║并無囑以問訊之語，想必有之，蓋經家不敘也。問
X33n0631_p0674c12║中，先及釋迦，次及多寶者，主客異耳。問釋迦中，言
X33n0631_p0674c13║分三段：初段中，外絕感傷，內離逼迫，即是少病少
X33n0631_p0674c14║惱；動作偏宜，靜止尤適，即是起居輕利；法道成立，
X33n0631_p0674c15║魔外不興，即是安樂行持。此麤略問也。次段中，言
X33n0631_p0674c16║欲得少病少惱，須是四大調和。四大者，慈心普持，
X33n0631_p0674c17║即是地大；悲心普潤，即是水大；喜心浮升，即是火
X33n0631_p0674c18║大；捨心無住，即是風大。調和者，謂慈不過愛，悲不
X33n0631_p0674c19║過傷，喜不過恣，捨不過忍。由此，所以法性無病，聖
X33n0631_p0674c20║智絕惱。欲得起居輕利，須是世事可忍。可忍者，謂
X33n0631_p0674c21║一一如法，無關聖衷。由此，所以閱歷自若，動靜咸
X33n0631_p0674c22║宜。欲得安樂行持，須是眾生易度。易度者，謂依教
X33n0631_p0674c23║奉行，不戀魔業。由此，所以目無全牛，任其游刃。此
X33n0631_p0674c24║處中問也。三段中，言欲得四大調和，須是眾生無
X33n0631_p0675a01║障，故問以無多貪欲、瞋恚、愚癡等不？欲得世事可
X33n0631_p0675a02║忍，須是眾生如法，故問以無不孝父母、不敬沙門
X33n0631_p0675a03║等不？五情，即五情根也。縱逸五塵，莫知抵止，名曰
X33n0631_p0675a04║不攝。欲得眾生易度，須是捨離魔業，故問以眾生
X33n0631_p0675a05║能降伏諸魔怨不？此詳悉問也。問多寶中，先問來，
X33n0631_p0675a06║次問住者，明知必來，恐尚未至，又恐既至而不忍
X33n0631_p0675a07║久住也。釋迦之道有託，多寶之願無違，即是安隱
X33n0631_p0675a08║少惱；如法證事，罷座方歸，即是堪忍久住。△二次
X33n0631_p0675a09║見多寶。
X33n0631_p0675a10║世尊！我今欲見多寶佛身（至）文殊師利等故來至此。
X33n0631_p0675a11║初妙音求見，既承遠召宜在有緣，至此而不獲一
X33n0631_p0675a12║面，豈能自已？故求世尊示見。然妙音不能自見必
X33n0631_p0675a13║待佛示者，事論謂分身散後塔閉如故，非佛力莫
X33n0631_p0675a14║能重開，表法則行不自起、起必依真，若如此乃克
X33n0631_p0675a15║符願。爾時下世尊代請達妙音之情以語多寶，蓋
X33n0631_p0675a16║欲其重示妙相以符來意。時多下。多寶現相。當讚
X33n0631_p0675a17║善之時，即是現相時也。既能供佛聞法，又能近友
X33n0631_p0675a18║取益，故重言善哉以讚美之。供養釋迦并見文殊
X33n0631_p0675a19║等，乃妙音欲來之時自白本師之語。然此亦難行
X33n0631_p0675a20║之事，況夫捨彼淨光遠入穢土，是為甚難。故多寶
X33n0631_p0675a21║舉此以顯其所讚非虗譽也。妙音忘情遠來竟。△
X33n0631_p0675a22║二、如來論其功德三：一、先論宿世善根，二、次論現
X33n0631_p0675a23║在神智，三、後論三昧名字。初二：一、華德請問，二、如
X33n0631_p0675a24║來引答。初
X33n0631_p0675b01║爾時華德菩薩白佛言（至）修何功德有是神力。
X33n0631_p0675b02║華有二德：一顏色妍麗，二香氣清芬。菩薩色相端
X33n0631_p0675b03║嚴，道德充溢似之，故以為名。文殊一見便識，華德
X33n0631_p0675b04║雖見猶疑，故重問也。又妙音昔為淨德夫人，華德
X33n0631_p0675b05║昔為妙莊嚴王，歷世以來，互相起發，故今仍示問。
X33n0631_p0675b06║△二、如來引答。
X33n0631_p0675b07║佛告華德菩薩：過去有佛（至）妙音菩薩摩訶薩是。
X33n0631_p0675b08║初、先舉本師。佛號雲雷音王者，音出慈門，警覺聾
X33n0631_p0675b09║瞽，故取喻雲雷。摧邪應機，智辯無礙，故自在如王。
X33n0631_p0675b10║國名現一切世間者，一土異見，淨穢不同，如諸天
X33n0631_p0675b11║同一器食，麤妙各異。劫名喜見者，當此之時，有佛
X33n0631_p0675b12║住世，見者歡喜。此妙音本所事佛，及所依劫國名
X33n0631_p0675b13║也。妙音下，次引本事。彼時即名妙音者，久博說法
X33n0631_p0675b14║之號，非今始名也。樂至十萬，可稱鈞天，況經萬二
X33n0631_p0675b15║千歲，其願力之固可知。鉢名七寶，允為法器，況有
X33n0631_p0675b16║八萬四千，其供養之盛可知。由此感得天樂，隨行
X33n0631_p0675b17║菩薩與俱，故云以是因緣等。此結答華德種何善
X33n0631_p0675b18║根，修何功德，有是神力之問也。華德下，結會古今。
X33n0631_p0675b19║昔之妙音，即今之妙音，因果分明，無煩再問矣。先
X33n0631_p0675b20║論宿世善根竟。△二、次論現在神智二：一、極顯因
X33n0631_p0675b21║力，二、詳示果用。初。
X33n0631_p0675b22║華德是妙音菩薩（至）百千萬億那由他佛。
X33n0631_p0675b23║已曾供養等，謂雷音已前，早已供佛植德，不惟於
X33n0631_p0675b24║雷音時為然也。又值等者，謂雷音之後，復值若干
X33n0631_p0675c01║諸佛，親近供養，則向下之神智無礙者，有由來矣。
X33n0631_p0675c02║△二、詳示果用二：一、總標，二、別明。初。
X33n0631_p0675c03║華德汝但見妙音菩薩（至）為諸眾生說是經典。
X33n0631_p0675c04║凖楞嚴，觀音應機現身，或為令脫其倫，或為隨分
X33n0631_p0675c05║增益。今妙音專為說此，此二士同一說法，而正兼
X33n0631_p0675c06║不同。△二、別明二：一、應化世間，二、應化出世。初二：
X33n0631_p0675c07║一、別明現身，二、總結神智。初。
X33n0631_p0675c08║或現梵王身或現帝釋身（至）變為女身而說是經。
X33n0631_p0675c09║初、現天眾身。梵釋自在，釋見序分。天大將軍者，大
X33n0631_p0675c10║經云：八徤提天中力士也。毗沙門，此云多聞，北方
X33n0631_p0675c11║天王之名。不言餘天者，可例知故。或現轉輪下，現
X33n0631_p0675c12║人眾身，二王可知。長者，謂年高德重，眾所推尊。居
X33n0631_p0675c13║士，謂愛談名言，清淨自居。宰官，謂剖斷邦邑，澤民
X33n0631_p0675c14║輔政。婆羅門，謂淨行高潔，山野自閑。四眾，謂奉戒
X33n0631_p0675c15║持身，依法修行。婦女，謂將身適他，隨夫榮鄙。童男
X33n0631_p0675c16║者，未冠之稱。童女者，未嫁之名。然此等心行樂欲，
X33n0631_p0675c17║各各不同，而菩薩神通智慧，皆能應現。或現天龍
X33n0631_p0675c18║下，現八部身。而說是經句，通上諸身，以現身必說
X33n0631_p0675c19║法故。諸有下，現難處身。眾難處者，北洲長壽，佛前
X33n0631_p0675c20║佛後等也。然此等以難緣所障，不得見佛聞法，而
X33n0631_p0675c21║菩薩特為現身，救離難緣。文雖不言現身，無妨說
X33n0631_p0675c22║現，以異類中行，從古有之也。乃至下，現宮女身。乃
X33n0631_p0675c23║至者，超略之辭。凡一切有制之女，皆在其中。言女
X33n0631_p0675c24║人雖非難處，但少為父母所禁，長為夫主所持，老
X33n0631_p0676a01║為兒女所阻，終身受制，無自由分。況在宮禁之中，
X33n0631_p0676a02║足難踰閫，若非菩薩神變智慧，將老死重闈，又焉
X33n0631_p0676a03║能覩至人而聞妙法也哉？而說是經句，亦應通上，
X33n0631_p0676a04║以救濟原為說經故。△二、總結神智。
X33n0631_p0676a05║華德是妙音菩薩（至）恒河沙世界中亦復如是。
X33n0631_p0676a06║初、正結神智。夫法身無相，應物而形；般若無知，對
X33n0631_p0676a07║緣而照。對緣而照，故照即無照；應物而形，故形即
X33n0631_p0676a08║無形。形既無形，萬機頓赴而不勞，於神何損？照既
X33n0631_p0676a09║無照，千問殊對而無慮，於智何減？所謂紜紜自彼，
X33n0631_p0676a10║於我何為者，此也。是菩下，以此例餘。雖專弘法華，
X33n0631_p0676a11║而開導隨機，故云若干智慧。令無上菩提，而人人
X33n0631_p0676a12║有分，故曰明照娑婆。應種者種，應熟者熟，應脫者
X33n0631_p0676a13║脫，故云各得所知。然妙應不滯一隅，大化豈揀殊
X33n0631_p0676a14║方？故云十方沙界亦復如是。應化世間竟。△二、應
X33n0631_p0676a15║化出世。
X33n0631_p0676a16║若應以聲聞形得度者（至）智慧之力其事如是。
X33n0631_p0676a17║初別明現形。素重聲聞之道仰慕其人，是應以聲
X33n0631_p0676a18║聞形得度，若現餘形尚不願見，又焉能感革其心
X33n0631_p0676a19║令進聞此經？故即現聲聞形而為說法。辟支菩薩
X33n0631_p0676a20║形凖知。若素慕佛道欲見佛身，是應以佛形得度，
X33n0631_p0676a21║設為現餘形反乖大心，故即為現佛形。如是句結
X33n0631_p0676a22║上已說，乃至句通收八相，如云應以補處形而得
X33n0631_p0676a23║度者示現補處，應以入胎形而得度者示現入胎
X33n0631_p0676a24║等，為避繁文故超略言之。若聞佛滅度心生渴仰
X33n0631_p0676b01║便種善根，是應以滅度而得度者，設現住世反起
X33n0631_p0676b02║憍恣令生厭怠，故即示現滅度，所謂雖不實滅而
X33n0631_p0676b03║言滅度是也。華德下總結神智。前結應化世間但
X33n0631_p0676b04║云神智，此結應化出世復置大言。其事如是者，指
X33n0631_p0676b05║告華德以及餘眾也。次論現在神智竟。△三後論
X33n0631_p0676b06║三昧名字。
X33n0631_p0676b07║爾時華德菩薩白佛言（至）能如是饒益無量眾生。
X33n0631_p0676b08║初華德請問，文殊已問，世尊未答，故華德再問。意
X33n0631_p0676b09║謂聞佛所說，已知妙音菩薩深種善根，有是神智。
X33n0631_p0676b10║然雖由宿因，亦資現緣。但未知現在住何三昧，而
X33n0631_p0676b11║能如是。尚祈為說，以便隨學。佛告下，世尊示答。三
X33n0631_p0676b12║昧之名，與喜見所證稍異。蓋同一三昧，而業用尤
X33n0631_p0676b13║勝也。如來論其功德竟。△三、妙音事畢還國三：一、
X33n0631_p0676b14║饒益事畢，二、妙音還國，三、對佛述成。初。
X33n0631_p0676b15║說是妙音菩薩品時（至）亦得是三昧及陀羅尼。
X33n0631_p0676b16║俱來菩薩，乃具體而微者，故因是說，皆能證入。此
X33n0631_p0676b17║界菩薩，於前品已能彷彿，既聞此品，徹證無違，故
X33n0631_p0676b18║云亦得。不惟得是三昧，且能獲總持力，於佛所說，
X33n0631_p0676b19║若文若義，憶念受持，無有遺忘，以是而流通斯法，
X33n0631_p0676b20║自然塵劫不墜，光照妙音之來，蓋為此也。△二妙
X33n0631_p0676b21║音還國。
X33n0631_p0676b22║爾時妙音菩薩摩訶薩（至）至淨華宿王智佛所。
X33n0631_p0676b23║上科兩眾獲益，顯化他之功。此科供佛及塔，彰自
X33n0631_p0676b24║行之美。自他兩利，更無所事，故應還歸本土。所經
X33n0631_p0676c01║諸國，等如是而來，如是而去。既到本國，等如是而
X33n0631_p0676c02║見釋迦，如是而見宿王，從容自若，始終無移。所謂
X33n0631_p0676c03║於神變智慧，無所損減者，於此益見。△三、對佛述
X33n0631_p0676c04║成。
X33n0631_p0676c05║白佛言：世尊！我到娑婆世界（至）得現一切色身三昧。
X33n0631_p0676c06║初述所作事，蓋來既稟命，歸當覆旨也。亦令下，述
X33n0631_p0676c07║所成益。妙音事畢還國竟。△四、此眾聞品獲益。
X33n0631_p0676c08║說是妙音菩薩來往品時（至）華德菩薩得法華三昧。
X33n0631_p0676c09║四萬二千天子目見其來，目見其去，瞪矇瞻視，一
X33n0631_p0676c10║念不生，繼而并來去相亦不可得，不生滅性朗然
X33n0631_p0676c11║現前，是為得無生法忍。華德菩薩見其來無所粘，
X33n0631_p0676c12║去無所滯。無粘無滯，故不可謂之有；而來而去，故
X33n0631_p0676c13║不可謂之無。不可謂之無，無無相也；不可謂之有，
X33n0631_p0676c14║無有相也。二相俱無，妙證實相，是為得法華三昧。
X33n0631_p0676c15║妙音忘情弘經竟
X33n0631_p0676c16║△三、觀音遣相圓應（品題云：）。
X33n0631_p0676c17║妙法蓮華經觀世音菩薩普門品第二十五
X33n0631_p0676c18║別行玄云：西方正音，名阿那婆婁吉底輸，此云觀
X33n0631_p0676c19║世音。準悲華經，過去寶藏佛時，有轉輪王第一太
X33n0631_p0676c20║子，三月供佛齋僧，遂發願云：若有眾生，受三途等
X33n0631_p0676c21║苦，凡能念我，稱我名字，為我天眼天耳聞見，不免
X33n0631_p0676c22║苦者，我終不成菩提。由是彼佛，字以觀世音號。又
X33n0631_p0676c23║楞嚴經，菩薩自陳云：由我供養觀音如來，蒙彼如
X33n0631_p0676c24║來，授我如幻聞熏，聞修金剛三昧，成就三十二應，
X33n0631_p0677a01║十四無畏，四不思議。彼佛如來，歎我善得圓通法
X33n0631_p0677a02║門，於大會中，授記我為觀世音號。今經尋聲救苦，
X33n0631_p0677a03║義同悲華。若究其能救之因，功自反聞，亦攝楞嚴。
X33n0631_p0677a04║體備眾德曰普，用所由現曰門。言菩薩自獲真實
X33n0631_p0677a05║圓通，恒沙性德，皆悉具足，隨機應現，恒沙妙用，皆
X33n0631_p0677a06║從此出。經中但顯其用，題中兼出其體，合人與法，
X33n0631_p0677a07║目曰觀音普門。若明別義者，一為遣前品之相，以
X33n0631_p0677a08║前品妙音菩薩，蒙照而來，事畢而去，似有去來之
X33n0631_p0677a09║相。若果有去來，則赴應不廣。為遣此相，故說此品，
X33n0631_p0677a10║令知一念纔舉，眾苦即脫，感應自爾，何去何來。二、
X33n0631_p0677a11║為拂前品之迹。以前品妙音菩薩於彼國沒，而現
X33n0631_p0677a12║於此，似有沒現之迹。若果有沒現，則彼此互遺。為
X33n0631_p0677a13║遣此迹，故說此品，令知分身徧應，一真未移，十方
X33n0631_p0677a14║俱在，何出何沒。三、為顯拔苦之用。以前品妙音菩
X33n0631_p0677a15║薩惟顯說法之用，雖諸難俱濟，而略不明顯。今則
X33n0631_p0677a16║廣顯拔苦，以足前用。四、為顯救世之急。以前品妙
X33n0631_p0677a17║音菩薩專重現身說法，不言持名破惑。其如眾生
X33n0631_p0677a18║三毒熾盛，聞法良難，若無方便，反失利益。今此品
X33n0631_p0677a19║以常念恭敬，滅貪瞋癡，尤為救世急要。五、為顯攝
X33n0631_p0677a20║俗之易。以前品專弘法華，重在契真。其如眾生兒
X33n0631_p0677a21║女情重，佛法念輕，若不順俗，并真亦失。今此品以
X33n0631_p0677a22║禮拜供養，便生福慧之男，有相之女，尤為攝俗善
X33n0631_p0677a23║權。總言菩薩慈悲廣大，誓願弘深，超二十四聖所
X33n0631_p0677a24║證圓通，而獨稱真實，匹六十二億恒沙菩薩，而持
X33n0631_p0677b01║福正等。論應化之宏功，盡圓妙之極致，如斯流通，
X33n0631_p0677b02║可為指南。故殿正修，而說此品。△（經文分三）一、長行別
X33n0631_p0677b03║示，二、偈頌合顯，三、聞品獲益。初、長行別示。（凖楞嚴，菩薩有
X33n0631_p0677b04║三種勝用：一、三十二應，二、十四無畏，三、四不思議。今亦義具。但其中問答標結，文勢斷續處，與楞嚴多不
X33n0631_p0677b05║相類。若定依彼科，則有礙現文。若全依此釋，又恐違自語。今科依此經，釋兼會彼，庶兩經符合，而文義俱
X33n0631_p0677b06║得矣。）二、一問答得名所以，二、問答遊化方便。初二：一、
X33n0631_p0677b07║當機舉名請問，二、如來備示感應。初
X33n0631_p0677b08║爾時，無盡意菩薩即從座起（至）以何因緣名觀世音。
X33n0631_p0677b09║菩薩名無盡意者，以最初發意欲盡生界，生界無
X33n0631_p0677b10║盡，菩薩之意亦無盡故。若愚讚云：世界無邊塵擾
X33n0631_p0677b11║擾，眾生無數業忙忙，愛河無底浪滔滔，是故我名
X33n0631_p0677b12║無盡意。正修之終，示為當機者，以究竟流通，惟是
X33n0631_p0677b13║意無盡故。袒肩以便執役，盡資道也；合掌以秉一
X33n0631_p0677b14║心，敦請儀也。觀音望尊法界，風偃羣賢，名不自彰，
X33n0631_p0677b15║彰必有由。故問：以何因緣名觀世音？蓋欲如來因
X33n0631_p0677b16║名示行，以為末世弘經者法也。△二、如來備示感
X33n0631_p0677b17║應（此即楞嚴十四無畏。今依現文分二）：一、正答得名所以，二、廣顯稱
X33n0631_p0677b18║名感應。初三：一、總標尋聲救苦，二、別示持名感應，
X33n0631_p0677b19║三、結答得名因緣。初總標尋聲救苦（此即楞嚴苦惱無畏）。
X33n0631_p0677b20║佛告無盡意菩薩（至）即時觀其音聲皆得解脫。
X33n0631_p0677b21║初受苦稱名。無量百千等，是眾多不定之數，非謂
X33n0631_p0677b22║只有如許眾生也。楞嚴正脈疏云：苦惱雖通分，約
X33n0631_p0677b23║身心亦可。蓋苦楚其身，而惱亂其心也。又云：別列
X33n0631_p0677b24║不盡，一切諸難皆攝此中。觀世下，尋聲令脫。即時
X33n0631_p0677c01║觀其音聲者，尋其聲在何處而加被之。楞嚴云：一
X33n0631_p0677c02║者、由我不自觀音，以觀觀者，令彼十方苦惱眾生
X33n0631_p0677c03║觀其音聲，即得解脫。釋義則不自觀音，謂不似眾
X33n0631_p0677c04║生一向循塵也。以觀觀者，謂就彼能觀，反觀自性
X33n0631_p0677c05║也。自能如是修習，亦能令彼苦惱眾生聞名感發，
X33n0631_p0677c06║稱我名號，故云觀其音聲。不言稱名，而言觀聲者，
X33n0631_p0677c07║稱名但屬事念，觀聲亦兼理持。蓋由菩薩慈力加
X33n0631_p0677c08║被，能令理事兼修，故今經一心稱名。古德亦言有
X33n0631_p0677c09║事有理，但以事修未必契理，理修無不攝事，故但
X33n0631_p0677c10║言觀聲，即兼稱名也。然事修稱名，機心與聖心相
X33n0631_p0677c11║交；理修忘塵，苦性與聲性俱寂，故云即得解脫。兩
X33n0631_p0677c12║經所以不盡同者，以楞嚴偏重勸修，故觀其音聲，
X33n0631_p0677c13║指在機感；此經惟為顯用，故觀其音聲，指在聖應。
X33n0631_p0677c14║同中有異，幸勿刻舟。△二、別示持名感應。
X33n0631_p0677c15║若有持是觀世音菩薩名者（至）皆得解脫羅剎之難。
X33n0631_p0677c16║初能救火難（此即楞嚴火難無畏）。楞嚴正脈云：證極法界威
X33n0631_p0677c17║神無量，故令一心稱名者，即為大悲威光所攝不
X33n0631_p0677c18║墮火難，如入山陰暑不能侵也。此蓋自利餘力加
X33n0631_p0677c19║以悲願，故能如此。彼經云：二者知見旋復，令諸眾
X33n0631_p0677c20║生設入大火火不能燒。釋義則知見旋復者，謂六
X33n0631_p0677c21║根互通，菩薩既旋聞復性，知見亦隨聞而旋復，所
X33n0631_p0677c22║謂一根反元六處解脫是也。然見覺屬火，與一切
X33n0631_p0677c23║火性相通，故見業交則見猛火。今知見既旋，亦能
X33n0631_p0677c24║隨感旋彼餘火，故令眾生人火不燒。今經言威神
X33n0631_p0678a01║之力者，亦由旋復功極異中有同，應須善會，後皆
X33n0631_p0678a02║倣此（應驗傳云：祝長舒晉元康年中於洛陽為延火所及，草屋大風必無免理，一心稱名，風回
X33n0631_p0678a03║火轉隣舍而滅）。若為下能救水難（此即楞嚴水難無畏）。不言威神者，
X33n0631_p0678a04║準上可知。故楞嚴云：三者觀聽旋復，令諸眾生大
X33n0631_p0678a05║水所漂水不能溺。釋義則觀聽旋復，正旋聞復性
X33n0631_p0678a06║也。然聞聽屬水，與一切水性相通，故聞業交則見
X33n0631_p0678a07║大水。今既旋聞復性，亦能隨感旋彼餘水，故令眾
X33n0631_p0678a08║生大水不溺。（傳云：道冏三人同伴，乘冰度盂津。垂半，一人前陷，一人次沒。冏進退水上，
X33n0631_p0678a09║必溺無疑。一心稱名，脚如踏板。至夜遇赤光，竟達岸。）若有下，能免鬼難。（此即楞嚴
X33n0631_p0678a10║鬼難無畏。）大成云：入海求珍，結伴無定。雖無定數，終不
X33n0631_p0678a11║可獨往。故舉百千萬億，總數不定，言多少也。賢愚
X33n0631_p0678a12║經云：田殖百倍，商賈千倍，仕宦萬倍，入海吉還，得
X33n0631_p0678a13║無量倍。所以為求金銀，乃至入於大海。風而曰黑，
X33n0631_p0678a14║鬼怪風也。由此所以吹入鬼國，一人稱名，眾皆解
X33n0631_p0678a15║脫者，名所在處，鬼不能近。故楞嚴云：四者斷滅妄
X33n0631_p0678a16║想，心無殺害，令諸眾生入諸鬼國，鬼不能害。正脈
X33n0631_p0678a17║釋云：鬼神以陰隱為想因，以殺害為墮緣。故菩薩
X33n0631_p0678a18║於反聞時，內滅妄想，外絕殺業，全超鬼神心行。以
X33n0631_p0678a19║此全超威力，能令稱名者免於鬼害。（傳云：外國百餘人，從師子
X33n0631_p0678a20║國泛海，忽遇惡風，漂墮鬼國。鬼欲盡食，合船稱名得免。）△三、結答得名因緣。
X33n0631_p0678a21║以是因緣，名觀世音。
X33n0631_p0678a22║得名因緣尚有多種，如上所說可知梗槩，故就此
X33n0631_p0678a23║結答以釋無盡之疑，疑斷信生，故向下更為廣顯。
X33n0631_p0678a24║正答得名所以竟。△二、廣顯稱名感應四：一、能脫
X33n0631_p0678b01║四難，二、能離三毒，三、能應二求，四、能得多福。初二：
X33n0631_p0678b02║一、別明脫難，二、總結神力。初四：一、能脫戮難，二、能
X33n0631_p0678b03║脫鬼難，三、能脫刑難，四、能脫賊難。初（此即楞嚴刀戈無畏）。
X33n0631_p0678b04║若復有人臨當被害（至）尋段段壞而得解脫。
X33n0631_p0678b05║臨當被害者，或屈遭憲網，或誤入讐門，頃刻身首
X33n0631_p0678b06║異處，須臾性命不保。當此之時，猶能稱名繫念，則
X33n0631_p0678b07║三昧之熟於平日可知。由此所以感聖遮救，令彼
X33n0631_p0678b08║刀杖尋來尋斷，段段零落，而銛利無所施也。楞嚴
X33n0631_p0678b09║云：五者熏聞成聞，六根銷復，同於聲聽。能令眾生
X33n0631_p0678b10║臨當被害，刀段段壞，使其兵戈猶如割水，亦如吹
X33n0631_p0678b11║光，性無搖動。釋義則熏聞成聞者，謂以反聞力熏
X33n0631_p0678b12║修妄聞，以成究竟堅固之真聞也。六根銷復同於
X33n0631_p0678b13║聲聽者，謂其餘五根銷妄復真，亦同聲家之聽。以
X33n0631_p0678b14║元一精明，銷則俱銷，復則俱復也。俱復故，究竟堅
X33n0631_p0678b15║固之性隨感徧周，故能令彼刀段段壞。俱銷故，畢
X33n0631_p0678b16║竟空寂之理遇事便融，故能令如割水吹光。（傳云：晉大
X33n0631_p0678b17║元中，彭城一人被枉為賊，常供金像帶髻中。後伏法，刀下但聞金聲，三斫不傷。解髻，像有三痕，由是得放。）
X33n0631_p0678b18║△二、能脫鬼難（此即楞嚴鬼見無畏。問：此與前文解脫羅剎何異？答：前約一類，此約
X33n0631_p0678b19║多類，雖同為鬼難，而前後各出。又前因黑風漂墮，以足三災，非正顯鬼難。若爾，前文何不言風難耶？答：文
X33n0631_p0678b20║言脫鬼，楞嚴無風，捨義從文，故亦科鬼難。）
X33n0631_p0678b21║若三千大千國土（至）尚不能以惡眼視之，況復加害。
X33n0631_p0678b22║界滿，諸鬼且欲惱人，極言其可畏也。聖號纔稱，威
X33n0631_p0678b23║神即至，故諸鬼莫視。視尚不能加害，豈得故云況
X33n0631_p0678b24║復？楞嚴云：六者、聞熏精明，明徧法界，則諸幽暗性
X33n0631_p0678c01║不能全，能令眾生藥叉、羅剎、鳩槃茶鬼及毗舍遮、
X33n0631_p0678c02║富單那等，雖近其傍，目不能視。正脈釋云：首二句
X33n0631_p0678c03║言反聞功極，發本明耀，圓照法界也。次二句言鬼
X33n0631_p0678c04║神陰隱想習，向暗背明，反不堪於光耀，如梟鳥夜
X33n0631_p0678c05║視晝盲，羅剎向日不見是也。威攝眾生，意準前知，
X33n0631_p0678c06║下可類通。△三、能脫刑難（此即楞嚴枷鎻無畏）。
X33n0631_p0678c07║設復有人，若有罪、若無罪（至）皆悉斷壞即得解脫。
X33n0631_p0678c08║有罪者自干非法，無罪者被人枉陷。在手曰杻，在
X33n0631_p0678c09║脚曰械，以木加頸曰枷，以鐵練體曰鎻。然此四者，
X33n0631_p0678c10║總為束而縛之，令不自在，故云檢繫其身。持名感
X33n0631_p0678c11║護，四刑皆斷。執法者原其情而釋之，故云即得解
X33n0631_p0678c12║脫。（問，先王制法，用以戀惡。無罪救之，固所宜矣。設救有罪，豈不縱惡殃民，壞亂綱紀乎。答，彌天罪過，當
X33n0631_p0678c13║不住一箇悔字。然既能稱名，已知悔矣。況魯肆大眚，聖人善莊公之補過。唐禁笞背，君子美太宗之存仁。
X33n0631_p0678c14║曾未聞有議其傷於名教者，何獨於大士一子之仁而生疑乎。）楞嚴云，七者音性
X33n0631_p0678c15║圓銷，觀聽返入，離諸塵妄，能令眾生禁繫枷鎻，所
X33n0631_p0678c16║不能著。釋義則音性圓銷者，謂聲塵銷滅也。觀聽
X33n0631_p0678c17║返入者，謂耳根旋復也。離諸塵妄者，謂色等諸塵，
X33n0631_p0678c18║亦隨聲而銷滅。見等諸妄，亦隨聞而旋復也。諸妄
X33n0631_p0678c19║既復，以真護彼，能令枷鎻斷壞。諸塵既滅，以空融
X33n0631_p0678c20║彼，能令禁繫同虗。故云所不能著。（傳云，蓋護，山陰人。有罪判决，繫
X33n0631_p0678c21║獄應死。三日三夜，稱名無間。忽見觀音，放光照之。鎻脫門開，尋光而去。行二十里，光乃息。）△四、
X33n0631_p0678c22║能脫賊難（此即楞嚴賊難無畏）。
X33n0631_p0678c23║若三千大千國土滿中怨賊（至）稱其名故即得解脫。
X33n0631_p0678c24║國滿怨賊，極言其莫可避也。又賊而曰怨者，不惟
X33n0631_p0679a01║圖財，復欲致命。故商主者，善識貴賤，善解貿易，財
X33n0631_p0679a02║豐智富，為眾商之主也。主必偕伴，故云將諸商人。
X33n0631_p0679a03║貨蓄難得，故云齎持重寶。如此而入賊國，易招劫
X33n0631_p0679a04║害。況又經過險路，寧復得脫？此九死一生之際也。
X33n0631_p0679a05║大成云：或曠絕幽隘之處，或怨賊衝出之徑，皆名
X33n0631_p0679a06║險路。其中一人者，素奉佛法之人。素奉佛法，知有
X33n0631_p0679a07║能救，故唱言勿得恐怖。教以稱名者，令其知歸，能
X33n0631_p0679a08║以無畏等示以堪救。聞言即稱者，懼難迫邇，傾誠
X33n0631_p0679a09║弗遑。稱故得脫者，威懾怨賊，慈回惡念。蓋以感應
X33n0631_p0679a10║道交，捷如影嚮，故云即也。楞嚴云：八者，滅音圓聞，
X33n0631_p0679a11║徧生慈力，能令眾生經過險路，賊不能劫。釋義，則
X33n0631_p0679a12║滅音者，聲塵不隔。圓聞者，根性常徧。常徧故，尋聲
X33n0631_p0679a13║所在，徧生慈力。慈力故，隨處護生，應緣化暴，故能
X33n0631_p0679a14║令諸眾生遇賊不劫。（傳云：晉隆安年中，僧慧達往北隴掘甘草，被羗人所獲，閉
X33n0631_p0679a15║柵中，伺來日殺而食之。達竟夜稱名，至旦，忽一虎跑吼，諸羗散，虎咬柵作穴，達竟得脫。）別明
X33n0631_p0679a16║脫難竟。△二、總結神力。
X33n0631_p0679a17║無盡意！觀世音菩薩摩訶薩，威神之力巍巍如是。
X33n0631_p0679a18║楞嚴各有所因，不離耳根圓通；今經不出別緣，總
X33n0631_p0679a19║結威神之力。異中有同，已標前疏。巍巍者，如山高
X33n0631_p0679a20║大，可仰而不可及也。能脫四難竟。△二、能離三毒
X33n0631_p0679a21║二：一、別明離毒，二、總結神力。初。
X33n0631_p0679a22║若有眾生多於婬欲（至）恭敬觀世音菩薩便得離癡。
X33n0631_p0679a23║初能離貪毒（即楞嚴貪毒無畏。問：火水等難現是苦境可說怖畏，貪等三毒隨自心行，
X33n0631_p0679a24║何畏之有？答：有二義故可說怖畏：一者毒是苦因能招苦果，二者對境數起力不自由。蓋約信因識果知
X33n0631_p0679b01║畏求離者言之）。貪欲中惟婬為最，故偏舉之。多於者，賦性
X33n0631_p0679b02║如是數數現起，輕而損身喪德、重而亡軀失命，且
X33n0631_p0679b03║招來世妻不貞良、眷屬乖意。尤其甚者，銅柱鐵床
X33n0631_p0679b04║等報臨終現前，積寒堅冰等獄從頭自受。由此知
X33n0631_p0679b05║畏常念恭敬，以念力而對治婬心，祈慧劍而斬我
X33n0631_p0679b06║愛網，感應道交，故云便得離欲。楞嚴云：九者熏聞
X33n0631_p0679b07║離塵色所不劫，能令一切多婬眾生遠離貪欲。正
X33n0631_p0679b08║脈釋云：反聞離塵逈脫於色，而色豈能劫於家寶
X33n0631_p0679b09║乎？能令眾生離欲者，攝彼同己空諸色故。若多下
X33n0631_p0679b10║能離瞋毒（此即楞嚴瞋毒無畏）。多瞋恚者，對境便熾莫可禁
X33n0631_p0679b11║制，輕則傷氣取辱、重則忘身及親，且致來世被他
X33n0631_p0679b12║求玼為入惱害。尤其甚者，刀山鐵橛劍樹劍輪等
X33n0631_p0679b13║相臨終現前，宮割斬斫剉刺槌擊等事從頭自受。
X33n0631_p0679b14║由此知畏常念恭敬，以念力而制伏瞋機，仗慈風
X33n0631_p0679b15║而拂我恚熱，尋聲蒙救，故云便得離瞋。楞嚴云：十
X33n0631_p0679b16║者、純音無塵，根境圓融，無對所對，能令一切忿恨
X33n0631_p0679b17║眾生離諸瞋恚。正脈釋云：純音無塵，謂音雖不壞，
X33n0631_p0679b18║而已離塵染之過，即心境一如也。根塵融為一法，
X33n0631_p0679b19║故無能對之根，亦無所對之塵。無對所對而能令
X33n0631_p0679b20║脫瞋者，以瞋生於敵對違拒，今無對所對，瞋無由
X33n0631_p0679b21║起，攝他同己，故令彼亦然也。若多下，能離癡毒（此即
X33n0631_p0679b22║楞嚴癡毒無畏）。多愚癡者，迷正知見，起邪分別，小而事理
X33n0631_p0679b23║錯亂，大而邪正顛倒，且感來世生邪見家，其心諂
X33n0631_p0679b24║曲。尤其甚者，王使、主吏、證執、文籍等相，臨終現前，
X33n0631_p0679c01║勘問、權詐、考訊、推鞫等事，從頭徧歷。由此知畏，常
X33n0631_p0679c02║念恭敬，以正念而敵破邪執，邀慧日而照我迷雲，
X33n0631_p0679c03║隨念現應，故云便得離癡。楞嚴云：十一者、銷塵旋
X33n0631_p0679c04║明，法界身心猶如琉璃，朗徹無礙，能令一切昏鈍
X33n0631_p0679c05║性障諸阿顛迦永離癡暗。溫陵釋曰：癡由妄塵所
X33n0631_p0679c06║蔽，無明所覆，銷塵則無蔽，旋明則無覆，故外之法
X33n0631_p0679c07║界，內之身心，凝瑩朗徹，離癡暗矣。能令等，準上可
X33n0631_p0679c08║知。△二、總結神力。
X33n0631_p0679c09║無盡意觀世音菩薩（至）是故眾生常應心念。
X33n0631_p0679c10║無始三毒，一稱名而即滅，故云大威神力。根本既
X33n0631_p0679c11║滅，枝末隨銷，故云多所饒益。有斯饒益，是可歸依，
X33n0631_p0679c12║故誡以常應心念。心念云者，且念且觀，非止口誦
X33n0631_p0679c13║已也。會通楞嚴，準前可知。能離三毒竟。△三、能應
X33n0631_p0679c14║二求二：一、別明應求，二、總結神力。初。
X33n0631_p0679c15║若有女人設欲求男（至）宿植德本眾人愛敬。
X33n0631_p0679c16║初、能應求男。（此即楞嚴求男無畏。）女人無子，有三種苦：一者、
X33n0631_p0679c17║為自夫所棄，二者、為餘婦所輕，三者、為傍人所笑。
X33n0631_p0679c18║為脫此苦，故須求也。又不孝有三，無後為大。體夫
X33n0631_p0679c19║存嗣，故欲求男。禮拜者，以身致敬；供養者，以財致
X33n0631_p0679c20║享。儀真行實，乃致聖應。不同在難，惟須持名即得
X33n0631_p0679c21║也。菩薩以法王之子餘福、餘慧利及無子眾生，故
X33n0631_p0679c22║能令便生有福、有德者富而賢，有智、有慧者貴而
X33n0631_p0679c23║哲。四美具足，正以見聖惠之無涯矣。楞嚴云：十二
X33n0631_p0679c24║者、融形復聞。不動道場涉入世間，不壞世界能徧
X33n0631_p0680a01║十方，供養微塵諸佛如來，各各佛邊為法王子，能
X33n0631_p0680a02║令法界無子眾生欲求男者，誕生福德、智慧之男。
X33n0631_p0680a03║釋義，則融形復聞者，謂融銷幻形以復真聞，所謂：
X33n0631_p0680a04║諸根圓拔，內瑩發光，根、身、器界應念化成無上知
X33n0631_p0680a05║覺。此即事而理也。由即事而理，故無違真而應俗，
X33n0631_p0680a06║所以不動道塲涉入世間。復由理、事無礙，故事亦
X33n0631_p0680a07║如理，而廣、狹相即，所以不壞世界能徧十方。復由
X33n0631_p0680a08║事、事無礙，故身亦隨界，而一、多俱在，所以供養諸
X33n0631_p0680a09║佛，各各佛邊為法王子。能令等義，已備現文。隨疏
X33n0631_p0680a10║設欲下，能應求女（此即楞嚴求女無畏）。男承內嗣，女結外親，
X33n0631_p0680a11║有男無女，亦非全美，故半子亦有求者。不言禮供
X33n0631_p0680a12║者，準上可知。故菩薩承順諸佛，領受法門餘功餘
X33n0631_p0680a13║德，利及無女眾生，故能令便生端正以備女品，有
X33n0631_p0680a14║相以主貴格。宿植德本者，亦顯有福有慧，但變其
X33n0631_p0680a15║文也。眾人愛敬者，親愛而不敢干犯，敬畏而不忍
X33n0631_p0680a16║迴避，正以端而有相，慧而多福，故致然也。楞嚴云：
X33n0631_p0680a17║十三者、六根圓通，明照無二，含十方界，立大圓鏡
X33n0631_p0680a18║空如來藏，承順十方微塵如來秘密法門，受領無
X33n0631_p0680a19║失，能令法界無子眾生欲求女者，誕生端正福德，
X33n0631_p0680a20║柔順眾人，愛敬有相之女。釋義則六根互用曰圓，
X33n0631_p0680a21║各各無礙曰通。互用故，明照無二；無礙故，含界無
X33n0631_p0680a22║遺。明照無二故，立為鏡智之號；含界無遺故，立以
X33n0631_p0680a23║空藏之名。由鏡義故，承順如來秘密，而明照無違；
X33n0631_p0680a24║由藏義故，受領如來秘密，而舍攝無失。柔順即是
X33n0631_p0680b01║智慧，以有智方能柔順，盡坤道，備女德也。△二、總
X33n0631_p0680b02║結神力。
X33n0631_p0680b03║無盡意！觀世音菩薩有如是力。
X33n0631_p0680b04║力即神力，同上能應二求竟。△四、能得多福（此即楞嚴
X33n0631_p0680b05║持名無畏。問：持名出自本心，何所畏耶？答：恐其無功及不勝餘名，皆畏也。今持觀音，福多勝餘，故無此畏。）
X33n0631_p0680b06║三：一、舉福勸持，二、以餘較量，三、結顯福多。初
X33n0631_p0680b07║若有眾生恭敬禮拜（至）皆應受持觀世音菩薩名號。
X33n0631_p0680b08║心存恭敬，身行禮拜，不惟遇難能免，有求必應，而
X33n0631_p0680b09║且因茲獲福，終無虗棄。即或不暇禮拜持名，亦得
X33n0631_p0680b10║多福。是故一切眾生，皆應受持。然此中恭敬屬於
X33n0631_p0680b11║意業，禮拜屬於身業，持名屬於口業。意業為主，必
X33n0631_p0680b12║不可少；身口為從，單複皆得也。△二、以餘較量。
X33n0631_p0680b13║無盡意！若有人受持（至）於百千萬億劫不可窮盡。
X33n0631_p0680b14║初設言持。餘六十二億恒沙菩薩，據楞嚴，皆現住
X33n0631_p0680b15║娑婆，修法垂範，教化眾生者，實由如來現量所知，
X33n0631_p0680b16║非假設之數也。如數受持，其名可謂眾矣。盡形供
X33n0631_p0680b17║養，其時可謂常矣。四事具足，其供可謂備矣。於汝
X33n0631_p0680b18║下，問答功德。雨滴雖微，聚地尚可成流；塵顱至細，
X33n0631_p0680b19║積筐便足培岳。況復如許菩薩依名受持若干四
X33n0631_p0680b20║事，盡形供養，所得功德自應無盡。故如來故意垂
X33n0631_p0680b21║問為多與不，而當機菩薩直以甚多答之。佛言下。
X33n0631_p0680b22║以此較量，受持觀音，不及六十二億恒沙之名眾
X33n0631_p0680b23║也；乃至一時，不及盡形供養之時常也；但行禮拜，
X33n0631_p0680b24║不及四事具足之供備也。以二人之行迹論之，有
X33n0631_p0680c01║類霄壤；以二人之福德論之，不異絲毫。蓋以餘諸
X33n0631_p0680c02║菩薩隨順眾生，方便、智慧各各不同，而觀音獨得
X33n0631_p0680c03║圓通本根，普攝一切。一根既可以敵諸門，一名亦
X33n0631_p0680c04║可以等餘號。其猶身附鵬翼，堪比庶鳥千翔；徧嘗
X33n0631_p0680c05║眾水，無逾大海一味。圓根與不圓根，日劫相倍，理
X33n0631_p0680c06║應然也。楞嚴云：十四者、由我所得圓通本根發妙
X33n0631_p0680c07║耳門，然後身、心微妙含容，周徧法界，能令眾生持
X33n0631_p0680c08║我名號，與彼共持六十二億恒河沙諸法王子。二
X33n0631_p0680c09║人福德，正等無異。釋義，則觀音圓通獨稱本根者，
X33n0631_p0680c10║以此方真，教體清淨，在音聞故。又以其能容、能徧，
X33n0631_p0680c11║故稱為妙。此門已發，能通餘門；通餘門，故攝餘門。
X33n0631_p0680c12║而同己微妙，亦同己容、徧，故云然後身、心等也。能
X33n0631_p0680c13║令等義，已於現文疏釋。△三、結顯多福。
X33n0631_p0680c14║無盡意受持觀世音菩薩名號（至）福德之利。
X33n0631_p0680c15║此福是無漏之福，而又獨為最勝，故稱無量無邊，
X33n0631_p0680c16║以具含容周徧二種微妙義故。問答得名所以竟。
X33n0631_p0680c17║△二、問答遊化方便二：一、當機進問遊化，二、如來
X33n0631_p0680c18║備示感應。初。
X33n0631_p0680c19║無盡意菩薩白佛言：世尊（至）方便之力其事云何。
X33n0631_p0680c20║如上所說，但顯冥加之功，未彰顯應之力。欲知顯
X33n0631_p0680c21║應，故問云何遊此娑婆？云何為眾說法？蓋以菩薩
X33n0631_p0680c22║以身涉世，必有方便之力，但不知其事云何，故為
X33n0631_p0680c23║問也。△二、如來備示感應二：一、廣顯應化諸國，二、
X33n0631_p0680c24║正答遊於娑婆。初（即楞嚴三十二應。彼經云：由我供養觀音如來，蒙彼如來授我
X33n0631_p0681a01║如幻聞熏聞修金剛三昧，與佛如來同慈力故，令我身成三十二應，入諸國土。）二：一、明應
X33n0631_p0681a02║顯化，二、結德勸供。初八：一、能應三聖，二、能應六天，
X33n0631_p0681a03║三、能應五人，四、能應四眾，五、能應眾婦，六、能應二
X33n0631_p0681a04║童，七、能應十類，八、能應力士。初
X33n0631_p0681a05║佛告無盡意菩薩（至）即現聲聞身而為說法。
X33n0631_p0681a06║初、能應菩薩。若有句，文雖局此，義貫羣機，以除佛
X33n0631_p0681a07║一人，九界皆生。故楞嚴云：若諸菩薩入三摩地，進
X33n0631_p0681a08║修無漏，勝解現圓，我現佛身而為說法，令其解脫。
X33n0631_p0681a09║釋義則入三摩地者，謂依彼反聞之功，上求佛果
X33n0631_p0681a10║也。進修無漏者，謂漸次修治，以期無漏。如云此根
X33n0631_p0681a11║初解，及空性圓明等是也。勝解現圓者，謂無漏勝
X33n0631_p0681a12║慧，不久即圓。如云先得人空，及成法解脫等是也。
X33n0631_p0681a13║為對此機，故現佛身，為說勝進之法，令脫隨分法
X33n0631_p0681a14║愛，以至究竟成佛也。應以下，能應辟支。此有二類：
X33n0631_p0681a15║一、應獨覺。楞嚴云：若諸有學，寂靜妙明，勝妙現圓，
X33n0631_p0681a16║我於彼前現獨覺身而為說法，令其解脫。二、應緣
X33n0631_p0681a17║覺。楞嚴云：若諸有學，斷十二緣，緣斷勝性，勝妙現
X33n0631_p0681a18║圓，我於彼前現緣覺身而為說法，令其解脫。釋義
X33n0631_p0681a19║則有學者，謂將證無學，猶未證也。溫陵曰：獨覺者，
X33n0631_p0681a20║出無佛世，觀物變易，自覺無生者也。樂獨善寂，求
X33n0631_p0681a21║自然慧，故曰寂靜妙明。緣覺者，稟佛之教，觀緣悟
X33n0631_p0681a22║道者也。知迷勝性，由十二緣於是斷之。自無明滅，
X33n0631_p0681a23║至憂悲苦惱滅，則緣斷而勝性現矣。性因緣斷而
X33n0631_p0681a24║顯，故曰緣斷勝性。正脈云：勝性，即因緣無生之性。
X33n0631_p0681b01║然此二類，俱稱勝妙。現圓者，各指自類極果，於修
X33n0631_p0681b02║道將盡時，預現圓滿之相也。對二類機，現二類身，
X33n0631_p0681b03║為說勝進之法，令離分段生死，名為解脫。應以下，
X33n0631_p0681b04║能應聲聞，現文可了。楞嚴云：若諸有學，得四諦空，
X33n0631_p0681b05║修道入滅，勝性現圓。我於彼前，現聲聞身，而為說
X33n0631_p0681b06║法，令其解脫。釋義則有學者，謂前三果也。得四諦
X33n0631_p0681b07║空者，謂初於佛邊，得聞四諦，及空無我理也。由聞
X33n0631_p0681b08║四諦法故，知三界苦，修出世道，分斷見思，分證涅
X33n0631_p0681b09║槃，故云修道入滅。勝性現圓者，謂羅漢向中，最勝
X33n0631_p0681b10║滅性，預現圓滿之相也。現說令解，準上可知。△二、
X33n0631_p0681b11║能應六天。
X33n0631_p0681b12║應以梵王身得度者（至）即現毗沙門身而為說法。
X33n0631_p0681b13║準楞嚴，欲心明悟，不犯欲塵，欲身清淨，即是應以
X33n0631_p0681b14║梵王身得度；欲為天主，統領諸天，即是應以帝釋
X33n0631_p0681b15║身得度；欲身自在，遊行十方，即是應以自在天身
X33n0631_p0681b16║得度；欲身自在，飛行虗空，即是應以大自在天身
X33n0631_p0681b17║得度；愛統鬼神，救護國土，即是應以天大將軍身
X33n0631_p0681b18║得度；愛統世界，保護眾生，即是應以四天王身得
X33n0631_p0681b19║度。今言毗沙門者，四王舉一以該其餘也。準楞嚴，
X33n0631_p0681b20║此下更有愛生天宮，驅使鬼神，應以四王國太子
X33n0631_p0681b21║身得度者，亦以四王攝故。然此中色天惟舉梵王，
X33n0631_p0681b22║欲天惟舉上下，餘非不現，義可準思。隨類現身而
X33n0631_p0681b23║為說法者，雖不言說何等法，詳楞嚴，蓋是依果說
X33n0631_p0681b24║因，令其成就，亦先以欲牽意也。下倣此。△三、能應
X33n0631_p0681c01║五人。
X33n0631_p0681c02║應以小王身得度者（至）即現婆羅門身而為說法。
X33n0631_p0681c03║應以小王身等者，楞嚴云：若諸眾生，樂為人王，我
X33n0631_p0681c04║於彼前，現人王身，而為說法，令其成就。正脈釋云：
X33n0631_p0681c05║此必有德懷仁，不忍世亂，發願世世為有道之王，
X33n0631_p0681c06║以理邦國。菩薩為其現所欣之身，與說生貴之因，
X33n0631_p0681c07║及帝王德業，以熏隔生之種而已。應以長者身得
X33n0631_p0681c08║度者，楞嚴云：愛主族姓，世間推讓。正脈釋云：西天
X33n0631_p0681c09║稱長者，非止年高，蓋世臣大家，而兼有德望者之
X33n0631_p0681c10║稱，然亦非現生可得。應以居士身得度者，楞嚴云：
X33n0631_p0681c11║愛談名言，清淨自居。正脈釋云：此有德無位，或談
X33n0631_p0681c12║道論德，為人師範；或著書立言，垂教後世。名言，謂
X33n0631_p0681c13║典章也。清淨自居，謂隱淪不仕。如此方王通、邵雍
X33n0631_p0681c14║之類。應以宰官身得度者，楞嚴云：愛治國土，剖斷
X33n0631_p0681c15║邦邑。溫陵釋曰：三台輔相，州牧縣長，悉號宰官也。
X33n0631_p0681c16║應以婆羅門身得度者，楞嚴云：愛諸數術，攝衛自
X33n0631_p0681c17║居。釋義則數術者，謂和合占相，推步盈虗。攝衛者，
X33n0631_p0681c18║謂攝生衛身，鍊神調氣。西域婆羅門，類多習此。△
X33n0631_p0681c19║四、能應四眾。
X33n0631_p0681c20║應以比丘、比丘尼（至）優婆塞、優婆夷身而為說法。
X33n0631_p0681c21║準楞嚴，若有男女好學出家，持諸戒律，即是應以
X33n0631_p0681c22║比丘、比丘尼身得度，而為說法者說出家法，令其
X33n0631_p0681c23║成就。如稱揚持戒，讚歎梵行之類。若有男女樂持
X33n0631_p0681c24║五戒，即是應以優婆塞、優婆夷身得度，而為說法
X33n0631_p0682a01║者說居家法。如云不離塵勞而作佛事，不捨妻子
X33n0631_p0682a02║而修梵行之類。△五、能應眾婦。
X33n0631_p0682a03║應以長者、居士、宰官（至）即現婦女身而為說法。
X33n0631_p0682a04║所應有四，能應不分者，收為一類。故若開之，則數
X33n0631_p0682a05║過三十二也。楞嚴云：若有女人，內政立身，以修家
X33n0631_p0682a06║國。我於彼前，現女主身，及國夫人、命婦、大家（音姑），而
X33n0631_p0682a07║為說法，令其成就正脈。釋云：內政，即泛言一切婦
X33n0631_p0682a08║道。儒書云：教令不出閨門，故曰內政。言閨門為萬
X33n0631_p0682a09║化之源，故關於家國之治亂。家通大夫以下，國通
X33n0631_p0682a10║諸侯以上。孤山曰女主，即天子之后。國夫人，如論
X33n0631_p0682a11║語邦君之妻曰君夫人。命婦，謂妻因夫榮者。大家，
X33n0631_p0682a12║如後漢扶風曹世叔妻者，同郡班彪之女，名昭，字
X33n0631_p0682a13║惠姬。和帝數召入宮，令皇后貴人師事焉。今此中
X33n0631_p0682a14║宰官之婦，有誥命者，即是命婦。長者之婦多德望，
X33n0631_p0682a15║居士之婦多學識，婆羅門婦多數術，三者皆可以
X33n0631_p0682a16║為大家。不言女主及國夫人者，準上王身應有，蓋
X33n0631_p0682a17║譯者略耳。△六、能應二童。
X33n0631_p0682a18║應以童男童女身得度者（至）童男童女身而為說法。
X33n0631_p0682a19║準楞嚴，若有眾生不壞男根，即是應以童男身得
X33n0631_p0682a20║度。正脈釋云：即有志一生不犯女色者也。若有處
X33n0631_p0682a21║女愛樂處身，不求侵暴，即是應以童女身得度。正
X33n0631_p0682a22║脈釋云：愛樂處身者，願常為處女，終不出嫁也。不
X33n0631_p0682a23║求侵暴者，謂堅貞自守，縱有強施侵暴，亦誓所不
X33n0631_p0682a24║從也。△七、能應十類。
X33n0631_p0682b01║應以天、龍、夜叉、乾闥婆（至）即皆現之而為說法。
X33n0631_p0682b02║此中八部，準楞嚴皆是樂離本倫以入人倫，而菩
X33n0631_p0682b03║薩為之說法令其成就，蓋以整心慮趣菩提，惟人
X33n0631_p0682b04║道為能故也。人非人等者，統收前來不盡之眾，如
X33n0631_p0682b05║王臣長者居士等外更有餘人，天龍夜叉等外更
X33n0631_p0682b06║有非人，不置此言，恐謂妙應有遺，故此統收以足
X33n0631_p0682b07║三十二數。△八、能應力士。
X33n0631_p0682b08║應以執金剛神得度者，即現執金剛神而為說法。
X33n0631_p0682b09║正法念經云：昔有國王，第一夫人生千子，王置千
X33n0631_p0682b10║籌，欲試當來成佛次第。拘留孫探第一籌，乃至樓
X33n0631_p0682b11║至探末籌。第二夫人生二子，一願為梵王請千佛
X33n0631_p0682b12║說法，一願為金剛力士護千佛教。今云應以執金
X33n0631_p0682b13║剛神得度者，即是願護佛教，樂為力士之類。以此
X33n0631_p0682b14║力士手執金剛之杵，故亦名金剛神也。而為說法
X33n0631_p0682b15║者，大成云：說摧邪輔正之法，令其成就也。然此中
X33n0631_p0682b16║三十二，應與楞嚴互為出沒。如天中彼有四王太
X33n0631_p0682b17║子，今經則無。婦中彼多女主及國夫人，今經亦略。
X33n0631_p0682b18║至若此經執金剛神，彼則不列。蓋以菩薩妙應無
X33n0631_p0682b19║方，神化莫窮，各取易信易見，以成三十二數，實各
X33n0631_p0682b20║無盡，隨說皆得。明應顯化竟。△二、結德勸供。
X33n0631_p0682b21║無盡意！是觀世音菩薩一心（至）供養觀世音菩薩。
X33n0631_p0682b22║初、結德。菩薩以耳門三昧聞熏聞修無作妙力，法
X33n0631_p0682b23║爾具足自在業用，故云成就如是功德。雖曰以種
X33n0631_p0682b24║種形惟是一真，雖曰遊諸國土不離當處，亦如一
X33n0631_p0682c01║月普印一切水，一切水月一月攝，月不下降水不
X33n0631_p0682c02║升，水清月明法自爾。知此意者，方可與說三十二
X33n0631_p0682c03║應。是故下，勸供，可知。廣顯應化諸國竟。△二、正答
X33n0631_p0682c04║遊於娑婆（此即楞嚴四不思議。彼經又云：我又獲是圓通修證無上道故，又能善獲四不
X33n0631_p0682c05║思議無作妙德是也。）二：一、顯示妙德，二、應問結答。初三：一、能
X33n0631_p0682c06║施無畏，二、能感供養，三、能修供養。初、能施無畏（此即
X33n0631_p0682c07║楞嚴同體形呪、異體形呪二不思議）。
X33n0631_p0682c08║是觀世音菩薩摩訶薩（至）皆號之為施無畏者。
X33n0631_p0682c09║怖畏能解，急難能救，故云能施無畏。然究其所以
X33n0631_p0682c10║能解能救者，由於菩薩同體形呪、異體形呪之力
X33n0631_p0682c11║也。是故娑婆等因德立號，正以見能施無畏之不
X33n0631_p0682c12║虗耳。楞嚴云：一者由我初獲妙妙聞心，心精遺聞，
X33n0631_p0682c13║見聞覺知不能分隔，成一圓融清淨寶覺。故我能
X33n0631_p0682c14║現眾多妙容，能說無邊秘密神呪，乃至救護眾生，
X33n0631_p0682c15║得大自在。釋義則初獲妙妙聞心者，謂菩薩初得
X33n0631_p0682c16║反聞之心，超出餘門，為妙中之妙也。心精遺聞者，
X33n0631_p0682c17║謂聞心既復精真之體，遺彼根中無始積習虗妄
X33n0631_p0682c18║聞性也。妄聞既遺，見覺知等亦隨聞而俱脫，故云
X33n0631_p0682c19║見聞覺知不能分隔。無分隔故，一真圓湛，故云成
X33n0631_p0682c20║一圓融清淨寶覺。圓融故，一多無礙，故於一身能
X33n0631_p0682c21║現眾多妙容。清淨故，真秘斯現，故於眾多妙容能
X33n0631_p0682c22║說無邊秘密神呪。慈威並施，定慧雙行，故云救護
X33n0631_p0682c23║眾生得大自在。此明同體形呪能於急難之中施
X33n0631_p0682c24║無畏也。又云：二者由我聞思脫出六塵，如聲度垣，
X33n0631_p0683a01║不能為礙，故我妙能現一一形，誦一一呪，其形其
X33n0631_p0683a02║呪能以無畏施諸眾生。釋義則聞思者，六性舉二，
X33n0631_p0683a03║以元是一體，單舉複舉，皆各總攝，隨便俱得也。脫
X33n0631_p0683a04║出六塵者，謂六性圓湛，不受塵縛也。喻義可了，正
X33n0631_p0683a05║以不受塵縛，故能對緣而現。現一一形者，對各機
X33n0631_p0683a06║而各現也。誦一一呪者，於各形而各說也。見形聞
X33n0631_p0683a07║呪，諸怖盡脫，故云其形其呪能以無畏施諸眾生。
X33n0631_p0683a08║此明異體形呪能於怖畏之中施無畏也。然此二
X33n0631_p0683a09║不思議，彼經既具，今經寧無？況有後二可證，故知
X33n0631_p0683a10║定有。但以文略形呪，自古不察，以致兩經不盡符
X33n0631_p0683a11║耳。△二、能感供養（即楞嚴破慳感求不思議）。
X33n0631_p0683a12║無盡意菩薩白佛言世尊（至）愍我等故受此瓔珞。
X33n0631_p0683a13║初、當機興供。欽風仰德，代為眾生祈福，故云今當
X33n0631_p0683a14║供養。在頸瓔珞，即是身之所著，解而施之，已為甚
X33n0631_p0683a15║難。況是眾寶所成，價直百千，若非觀音不思議力，
X33n0631_p0683a16║又孰能捨己奉人，而作如是之供養哉？既以與之，
X33n0631_p0683a17║恐其不受，故言仁者受此。然珍瓔本屬財施，蓋以
X33n0631_p0683a18║稱性回向，義同法故。時觀下，觀音不受。不受之意
X33n0631_p0683a19║有二：一、謂既對於佛，佛不命受，不敢受故；二、謂現
X33n0631_p0683a20║從頸解，受之非義，不宜受故。無盡下，當機重請。重
X33n0631_p0683a21║請之意亦二：一、為表誠懇，望佛轉致，令其必受故；
X33n0631_p0683a22║二、為眾而施，為眾而受，無傷於義故。楞嚴云：三者、
X33n0631_p0683a23║由我修習本妙圓通清淨本根，所遊世界，皆令眾
X33n0631_p0683a24║生捨身珍寶，求我哀愍。溫陵釋曰：本根清淨，則一
X33n0631_p0683b01║切無著，故令眾生捨諸慳著也。求我哀愍者，哀愍
X33n0631_p0683b02║受之而施，作佛事也。據此，則彼經乃觀音自陳，今
X33n0631_p0683b03║經乃現見其事。正由今經，方見自語之不虗；復由
X33n0631_p0683b04║彼經，始知感供之有因也。下倣此。△二、能修供養
X33n0631_p0683b05║（即楞嚴供養佛生不思議）。
X33n0631_p0683b06║爾時佛告觀世音菩薩（至）一分奉多寶佛塔。
X33n0631_p0683b07║初世尊轉致，言無盡意既為眾而施，若不受者令
X33n0631_p0683b08║所願不滿、利益不成，豈仁者之所為乎？故世尊勸
X33n0631_p0683b09║以當愍故受也。即時下觀音愍受，不言愍無盡意
X33n0631_p0683b10║而言愍諸四眾等者，顯無盡意乃為眾而施，觀音
X33n0631_p0683b11║亦為眾而受故。分作下轉奉二尊，既已受之而又
X33n0631_p0683b12║轉奉二尊者，有二意：一為顯為眾故受，本無所著
X33n0631_p0683b13║故；二為令所作施福得為佛因故。楞嚴云：四者我
X33n0631_p0683b14║得佛心證於究竟，能以珍寶種種供養十方如來，
X33n0631_p0683b15║旁及法界六道眾生，求妻得妻、求子得子，如是乃
X33n0631_p0683b16║至求大涅槃得大涅槃。釋義則我得佛心者，謂入
X33n0631_p0683b17║流功極妙悟同佛也。證於究竟者，謂亡所功極妙
X33n0631_p0683b18║證同佛也。悟證同佛不見一法為我所著，故能以
X33n0631_p0683b19║珍寶等物供養如來，所作施福回施一切，故云旁
X33n0631_p0683b20║及法界六道眾生。令彼所求無不果遂，故云求妻
X33n0631_p0683b21║得妻、求子得子等也。然今經愍眾故受、受已轉奉
X33n0631_p0683b22║者，正供養如來旁及法界之意，顯示妙得竟。△二、
X33n0631_p0683b23║應問結答。
X33n0631_p0683b24║無盡意觀世音菩薩（至）遊於娑婆世界。
X33n0631_p0683c01║自在神力，指上四不思議，以是任運顯現，任運感
X33n0631_p0683c02║行，非假有為作意，故云自在，楞嚴所謂無作妙德
X33n0631_p0683c03║是也。然此雖十方俱化，惟娑婆偏宜，以娑婆怖畏
X33n0631_p0683c04║既多，急難尤廣，人習慳貪之風，物少福慧之嚴，菩
X33n0631_p0683c05║薩以四不思議自在神力遊之，則怖畏可離，而急
X33n0631_p0683c06║難可救，慳貪可破，而福慧可致矣。長行別示竟。△
X33n0631_p0683c07║二、偈頌合顯（此頌什師不譯，後來諸師皆謂梵本中有因依，隨本補入）二：一、重
X33n0631_p0683c08║問得名所以，二、合顯得名遊化。初。
X33n0631_p0683c09║爾時無盡意菩薩（至）佛子。何因緣名為觀世音？
X33n0631_p0683c10║世尊妙相具者，讚佛萬德莊嚴為過來人故，過來
X33n0631_p0683c11║之人自能知來者行履，故重問也。△二、合顯得名
X33n0631_p0683c12║遊化二：一、顯得名所以，二、顯遊化方便。初三：一、總
X33n0631_p0683c13║標，二、別顯，三、總結。初。
X33n0631_p0683c14║具足妙相尊偈答無盡意（至）能滅諸有苦。
X33n0631_p0683c15║初、極顯行願。具足二句，經家敘置。汝聽句，總以誡
X33n0631_p0683c16║聽。善應句，顯化他行廣。弘誓句，顯化他願深。歷劫
X33n0631_p0683c17║二句，顯自修行勝。言菩薩因地修行，所歷之劫已
X33n0631_p0683c18║至不可思議，所侍之佛已至多千億數，其行可謂
X33n0631_p0683c19║勝矣。發大句，顯自修願純。清淨者，惟期成佛，無餘
X33n0631_p0683c20║願也。然此二種願行，乃涉世之極致，實成佛之真
X33n0631_p0683c21║因。恐其問所不及，故先示之。我為下，正以總標。自
X33n0631_p0683c22║他行願，莫可殫述，故云略說。謂略彼自修，且說化
X33n0631_p0683c23║他行也。聞名必稱，以口業為感。見身必禮，以身業
X33n0631_p0683c24║為感。心念必觀，以意業為感。三者皆能致應，故不
X33n0631_p0684a01║空過。蓋以諸所有苦，皆能滅也。△二、別顯二：一、能
X33n0631_p0684a02║免三災，二、能脫八難。初。
X33n0631_p0684a03║假使興害意，推落大火坑（至）波浪不能沒。
X33n0631_p0684a04║初能免火災。假使者，謂設或有此稱名，即得免也。
X33n0631_p0684a05║下或漂或在等，準知。後四句能免風水，海即水災，
X33n0631_p0684a06║漂兼風災，長行所謂黑風吹墮是也。長行但顯鬼
X33n0631_p0684a07║難，此兼魚龍，然此亦屬水中難事，故合明之。波浪
X33n0631_p0684a08║不能沒者，水難既脫，而餘難無恙矣。此偈大同長
X33n0631_p0684a09║行，但開合稍異。△二、能脫八難（長行惟四，今加四成八，以補長行不
X33n0631_p0684a10║足）四：一、怨賊刑戮難，二、枷鎻毒藥難，三、羅剎惡獸
X33n0631_p0684a11║難，四、毒蟲暴雨難。初：
X33n0631_p0684a12║或在須彌峯為人所推墮（至）刀尋段段壞。
X33n0631_p0684a13║初能脫怨賊，必約須彌為言者，以須彌上臨虗空，
X33n0631_p0684a14║下瞰大海，此上能救，餘者可知，亦舉難況易之意。
X33n0631_p0684a15║為人推墮者，是人非怨即賊，以推墮欲致命故，暫
X33n0631_p0684a16║時如日住空，若怨賊既去，則如日還升也。惡人準
X33n0631_p0684a17║上金剛山，能壞一切墮落，其上自應身同齏粉，而
X33n0631_p0684a18║乃一毛不損者，彌顯大士救護之力也。值怨賊而
X33n0631_p0684a19║執刀繞害，必無免理，聞聖號而咸起慈心，因茲得
X33n0631_p0684a20║脫，此亦大士真慈所及，化暴為仁，不期然而然耳。
X33n0631_p0684a21║末四句能脫刑戮，準長行可知。△二枷鎻毒藥難。
X33n0631_p0684a22║或囚禁枷鎻，手足被杻械（至）還著於本人。
X33n0631_p0684a23║初能脫枷鎻。囚禁者，繫縛義。釋然者，解散義。餘同
X33n0631_p0684a24║長行呪詛。下能脫毒藥。呪詛者，呪詛鬼神，以禍福
X33n0631_p0684b01║之言相要也。然毒藥即能害人，況加以呪詛，自應
X33n0631_p0684b02║百發百中。而乃還著本人者，一則以見大士攝授
X33n0631_p0684b03║之慈，一則以見大士折伏之威。倘本人因還著急
X33n0631_p0684b04║悔，改革持名，自亦蒙救得脫，二俱無事矣。或有說
X33n0631_p0684b05║言還著傷慈者，是獨許菩薩以攝門成善，不許菩
X33n0631_p0684b06║薩以折門轉惡也。坡公戲語，勿類癡人聞夢。△三、
X33n0631_p0684b07║羅剎惡獸難。
X33n0631_p0684b08║或遇惡羅剎、毒龍、諸鬼等（至）疾走無邊方。
X33n0631_p0684b09║智光所照，慈力所護，故羅剎龍鬼不敢加害。名號
X33n0631_p0684b10║纔稱，威神即至，故惡獸解圍，疾走遠方。△四毒蟲
X33n0631_p0684b11║暴雨難。
X33n0631_p0684b12║蚖蛇及蝮蠍，氣毒烟火然（至）應時得消散。
X33n0631_p0684b13║蚖蛇蝮蠍，積瞋毒而氣同烟火，念彼觀音，蒙慈力
X33n0631_p0684b14║而性自善馴，故云尋聲迴去。澍大雨而加以雷電，
X33n0631_p0684b15║頃刻報人之惡，念觀音而濟以精誠，須臾回天之
X33n0631_p0684b16║怒，故云應時消散。雷鼓掣電者，謂雷震如鼓擊之
X33n0631_p0684b17║聲，電飛如牽掣之形也。別顯竟。△三、總結。
X33n0631_p0684b18║眾生被困厄，無量苦逼身，觀音妙智力，能救世間苦。
X33n0631_p0684b19║總結眾生或被貧窮所困，或被疾病所厄，乃至無
X33n0631_p0684b20║量苦楚逼迫其身，而觀音以圓通妙智之力，莫不
X33n0631_p0684b21║尋聲救度，此其所以名觀世音也。顯得名所以竟。
X33n0631_p0684b22║△二、顯遊化方便二：一、廣顯應化諸國，二、正顯遊
X33n0631_p0684b23║於娑婆。初（準長行，此前應有當機進問之語，今不待請問而自說也）。
X33n0631_p0684b24║具足神通力，廣修智方便（至）滅除煩惱𦦨。
X33n0631_p0684c01║初隨處現身。由三昧而發勝用，故云具足神力。依
X33n0631_p0684c02║圓通而起化門，故云廣修智便。三十二應隨緣無
X33n0631_p0684c03║方，故云十方國土無剎不現。種種下。滅苦用觀。種
X33n0631_p0684c04║種惡趣，總言惡道也。地獄鬼畜，別分品類也。生老
X33n0631_p0684c05║病死眾生通相之苦，此長行應所不及，而偈頌補
X33n0631_p0684c06║之。以五觀而潛加，故云漸悉令滅。真觀等。正顯能
X33n0631_p0684c07║滅觀也。觀其性本自真，故曰真觀。觀其障本自寂，
X33n0631_p0684c08║故曰淨觀。欲消客障以復本真，故運以廣大智觀。
X33n0631_p0684c09║欲滅極苦以與至樂，故加以悲觀慈觀。所謂漸悉
X33n0631_p0684c10║令滅者此也。（問，食惟自身能飽，苦惟自業所招。菩薩修觀，何關眾生，而遽能滅其苦乎。
X33n0631_p0684c11║答，此約未得圓通者言之。若已得圓通，則性自周徧。內之根身，外之器界，一切所有，皆我妙明。無一法不
X33n0631_p0684c12║隨我轉，無一法不為我用。是故華嚴一偈，能空諸獄。香飯一鉢，盡飽眾海。况菩薩以大智慧，運真慈悲，為
X33n0631_p0684c13║滅眾苦。寧有不如湯潑雪，應念即銷者乎。）常願下，破惑說法。言眾生欲
X33n0631_p0684c14║破諸惑，應當常發是願，常得瞻仰無垢清淨光也。
X33n0631_p0684c15║光，謂菩薩智光。以能出障圓明，故云無垢清淨。慧
X33n0631_p0684c16║日二句，乃申明常願常瞻所以。蓋以菩薩智慧如
X33n0631_p0684c17║日，能破眾生諸煩惱暗也。災兼眾厄，惟風火為最，
X33n0631_p0684c18║故偏舉之。然風火等災，皆由眾生煩惱所感。既諸
X33n0631_p0684c19║暗盡破，故能伏也。普明等，正顯智能破暗之義。言
X33n0631_p0684c20║菩薩以普智之明，照諸世間。然後以大悲為體，震
X33n0631_p0684c21║戒雷以警覺羣聵。以慈意為雲，澍甘露而滅除煩
X33n0631_p0684c22║𦦨。所謂慧日破暗者，以此。△二、正顯遊於娑婆。
X33n0631_p0684c23║諍訟經官處，怖畏軍陣中（至）是故應頂禮。
X33n0631_p0684c24║初、能施無畏。堪忍眾生，性多鬬諍，故偏言諍訟軍
X33n0631_p0685a01║陣。諍訟則心憂刑罰，軍陣則命慮兵戈，皆可怖可
X33n0631_p0685a02║畏事也。念彼觀音，仗慈力而頓消宿怨；罷訟解圍，
X33n0631_p0685a03║感聖化而各悔先心，故云悉退散也。然此猶屬冥
X33n0631_p0685a04║應，若明顯應者，同體形呪，一音而含眾妙；異體形
X33n0631_p0685a05║呪，觀世而現殊說。淨心所現，破他障而稱梵音；應
X33n0631_p0685a06║求所發，不失時而喻海潮。人天歡聽，邪魔震恐，故
X33n0631_p0685a07║云勝彼世間，由此顯應。是故急難眾生，應須常念。
X33n0631_p0685a08║念念四句，正申明應須常念所以。蓋以念念相繼，
X33n0631_p0685a09║不生疑惑，則觀音淨聖，於苦惱死厄諸怖畏中，能
X33n0631_p0685a10║作依怙故也。觀音稱淨聖者，顯自能離障，故能與
X33n0631_p0685a11║眾生而作依怙。若其自救不了，尚望其能施無畏
X33n0631_p0685a12║於苦惱死厄中乎？末四句，具德集福。長行顯其感
X33n0631_p0685a13║供，偈頌明其具德，正以具德能感供也。長行見其
X33n0631_p0685a14║愍受，偈頌表其慈眼，正以慈視乃愍受也。長行彰
X33n0631_p0685a15║其供佛，偈頌讚其福聚，正以福聚如海，方能出珍
X33n0631_p0685a16║供佛，復由出珍供佛，轉致福聚如海也。以是自在
X33n0631_p0685a17║神力，遊於娑婆，是故娑婆眾生，皆應頂禮。偈頌合
X33n0631_p0685a18║顯竟。△三、聞品獲益二：一、持地稱揚，二、時眾發心。
X33n0631_p0685a19║初。
X33n0631_p0685a20║爾時，持地菩薩即從座起（至）當知是人功德不少。
X33n0631_p0685a21║菩薩名持地者，準寶雲經，地有十義：一廣大，二眾
X33n0631_p0685a22║生依，三無好惡，四受大雨，五生草木，六種子所依，
X33n0631_p0685a23║七生眾寶，八生眾藥，九風不動，十師子吼不驚。菩
X33n0631_p0685a24║菩持心如之，故以為名。若別合者，能發廣大菩提
X33n0631_p0685b01║心故，能與生死眾生作依止故，於諸眾生無揀擇
X33n0631_p0685b02║故，承受諸佛大法雨故，生長一切諸功德故，菩提
X33n0631_p0685b03║種子所依託故，出生利益眾生法故，出生對治煩
X33n0631_p0685b04║惱法故，世間八風所不動故，聞說深法不驚疑故，
X33n0631_p0685b05║十德如地可階圓妙之行故，聞而稱揚以發時眾
X33n0631_p0685b06║之心也。又楞嚴菩薩自陳圓通文云：我念往昔（乃
X33n0631_p0685b07║至）毗舍浮佛現在世時，時國大王延佛設齋，我於
X33n0631_p0685b08║爾時平地待佛，毗舍如來摩頂謂我當平心地，則
X33n0631_p0685b09║世界地一切皆平，（我）即心開見身微塵與世界塵
X33n0631_p0685b10║等無差別，微塵自性不相觸摩，乃至刀兵亦無所
X33n0631_p0685b11║觸，（乃至）塵銷智圓成無上道。據此則是因於平地
X33n0631_p0685b12║得證圓通，故名持地。又以其刀兵莫觸塵銷智圓，
X33n0631_p0685b13║多分與觀音相應，故聞其行而稱揚之也。自在之
X33n0631_p0685b14║業即指如上所說，以十四無畏等皆菩薩盛德大
X33n0631_p0685b15║業表見於世，故名為業。又以其任運成就不假思
X33n0631_p0685b16║緣，故名自在。如是自在之業成自神化通融之力，
X33n0631_p0685b17║發自圓通普法之門，故云普門。示現神通力者，持
X33n0631_p0685b18║誦能感聖應，修習功超餘門，故云當知是人功德
X33n0631_p0685b19║不少。△二、時眾發心。
X33n0631_p0685b20║佛說是普門品時（至）阿耨多羅三藐三菩提心。
X33n0631_p0685b21║無等等者，無有等流之法與之相等，乃最勝最上
X33n0631_p0685b22║菩提心也。既聞如來所說，又聞持地稱揚，羨觀音
X33n0631_p0685b23║最勝最上之行，發菩薩最勝最上之心，見賢思齊，
X33n0631_p0685b24║資善成善，勿謂觀音之後，普門墜地，獅絃絕嚮也。
X33n0631_p0685c01║正修之法竟。
X33n0631_p0685c02║△二、助修之法三：一、神呪以護外魔，二、善友以護
X33n0631_p0685c03║內心，三、取要以尅修期。初（品題云：）。
X33n0631_p0685c04║妙法蓮華經陀羅尼品第二十六
X33n0631_p0685c05║陀羅尼，此云總持，謂總一切法，持無量義故。或謂
X33n0631_p0685c06║總惡不起，持善不失，乃總法持義之效也。駈邪辟
X33n0631_p0685c07║怪，有類此方呪詛，故亦名呪。五不翻中，秘密不翻；
X33n0631_p0685c08║四例中，翻字不翻音也。其體有多字少字、一字無
X33n0631_p0685c09║字之殊，其用有滅惡生善、護經除病之異。今體是
X33n0631_p0685c10║多字，亦兼少字；用惟護經，亦兼餘義。以此品從始
X33n0631_p0685c11║至終，正文惟呪，縱有餘文，亦為呪設，故惟以呪名
X33n0631_p0685c12║品。若明五義者：一、為雖示正修，但宜深位，淺位多
X33n0631_p0685c13║障，須假呪力故；二、為顯經文博，密呪詞約，顯密圓
X33n0631_p0685c14║通，隨持皆得故；三、為正法難行，波旬易熾，擁護法
X33n0631_p0685c15║師，說呪禁毀故；四、為惱亂法師，罪同極惡，說呪禁
X33n0631_p0685c16║毀，不令有犯故；五、為緣心聽法，見墮生滅，秘密絕
X33n0631_p0685c17║解，令契無生故。總言此經為諸佛之所護念，是魔
X33n0631_p0685c18║外之所憎嫉，行芳見毀，道煥蒙塵，若不懸寶鏡於
X33n0631_p0685c19║高堂，豈能免侵擾於多怪？預思防犯，故說此品。△
X33n0631_p0685c20║（經二）一、護法說呪，二、聞說得忍。初三：一、菩薩說呪，二、
X33n0631_p0685c21║天王說呪，三、羅剎說呪。初二：一、藥王說呪，二、勇施
X33n0631_p0685c22║說呪。初三：一、問答持福，二、正說神呪，三、禁毀讚善。
X33n0631_p0685c23║初
X33n0631_p0685c24║爾時，藥王菩薩即從座起（至）如說修行功德甚多。
X33n0631_p0686a01║初藥王請問持福。正修助修皆以藥王起首者，表
X33n0631_p0686a02║流通此法貴在普濟故。又自能盡執已超魔境，悲
X33n0631_p0686a03║他未能故發此品。法師品來屢讚持書之福，今復
X33n0631_p0686a04║重問者，後後益勝故。如觀音功過妙音，實際法超
X33n0631_p0686a05║今時，餘可例知。佛告下，如來設例審定。若人有福
X33n0631_p0686a06║曾供養佛，況所供之佛數滿八百萬億那由恒沙，
X33n0631_p0686a07║則所得之福自應無窮無盡，故如來故意審問，而
X33n0631_p0686a08║藥王果以甚多答之。佛言下，較顯持經功德。一偈
X33n0631_p0686a09║至少而持德甚多於彼者，以如說修行是廣大最
X33n0631_p0686a10║勝供養，如華嚴行願品說，一偈尚爾多可知矣。大
X33n0631_p0686a11║成云將申弘護先較持德者，欲後人知其福勝遞
X33n0631_p0686a12║為弘護耳。△二、正說神呪。
X33n0631_p0686a13║爾時藥王菩薩白佛言（至）以守護之。即說呪曰：
X33n0631_p0686a14║安爾曼爾摩禰摩禰（至）阿摩若那多夜
X33n0631_p0686a15║既聞持經之福，恐被魔阻，致失大益，故云我今當
X33n0631_p0686a16║與等陀羅尼。呪，華梵雙稱也。呪謂以是法而祝之，
X33n0631_p0686a17║令無違犯。如此方呪禁之例。呪中句斷，古本以一
X33n0631_p0686a18║二等數計之，今以空處為句，讀者須知。又大成云：
X33n0631_p0686a19║呪中地字，當以本音讀之。若途買、宅解二切，未有
X33n0631_p0686a20║所據。△三、禁毀讚善。
X33n0631_p0686a21║世尊是陀羅尼神呪（至）於諸眾生多所饒益。
X33n0631_p0686a22║初指呪禁。毀陀羅尼有多種，今是諸佛心印，以六
X33n0631_p0686a23║十二億恒沙等諸佛所共說故。佩此印者如佛臨
X33n0631_p0686a24║御，故侵毀法師則為侵毀諸佛，如世冢宰受命秉
X33n0631_p0686b01║符代君執政，犯之者即同犯君言，此正禁其不可
X33n0631_p0686b02║毀也。時釋下。讚善褒益。既能進問持福，又能說呪
X33n0631_p0686b03║擁護，故重言善哉以讚美之。末世法師動被魔侵，
X33n0631_p0686b04║愍念擁護說此總持，圖白澤而魍魎退舍，耀昏衢
X33n0631_p0686b05║而日月交輝，故云於諸眾生多所饒益。藥王說呪
X33n0631_p0686b06║竟。△二、勇施說呪三：一、預明呪力，二、正說神呪，三、
X33n0631_p0686b07║指呪禁毀初。
X33n0631_p0686b08║爾時勇施菩薩白佛言（至）伺求其短無能得便。
X33n0631_p0686b09║三施之中說呪兼二，菩薩既勇於行施，豈能讓藥
X33n0631_p0686b10║王獨步？故云我亦為擁護等也。陀羅尼總一切法，
X33n0631_p0686b11║持無量義即是法施，得此者鬼莫能伺，即是無畏。
X33n0631_p0686b12║富單那，此云臭餓鬼。吉蔗，此云所作，即起屍鬼也。
X33n0631_p0686b13║餘名見前。大成云：惡世修行尺水丈波，鬼神侵擾
X33n0631_p0686b14║正法難通，佩持神呪不怒而威，強魔怪鬼無能伺
X33n0631_p0686b15║其短者。△二、正說神呪。
X33n0631_p0686b16║即於佛前而說呪曰：
X33n0631_p0686b17║痤隷摩訶[療-(日/小)+土]隷（至）涅隷墀柅涅隷墀婆底
X33n0631_p0686b18║△三、指呪禁毀
X33n0631_p0686b19║世尊是陀羅尼神呪（至）則為侵毀是諸佛已。
X33n0631_p0686b20║呪是諸佛心印，佩此印而行佛事，故佛亦隨喜。如
X33n0631_p0686b21║賢臣代君攝政，君亦潛驗。餘準上。菩薩說呪竟。△
X33n0631_p0686b22║二、天王說呪二：一、多聞說呪，二、持國說呪。初二：一、
X33n0631_p0686b23║為護說呪，二、隨呪擁護。初
X33n0631_p0686b24║爾時毗沙門天王護世者（至）即說呪曰。
X33n0631_p0686c01║阿棃那棃㝹那棃阿那盧那履拘那履
X33n0631_p0686c02║△二、隨呪擁護。
X33n0631_p0686c03║世尊以是神呪擁護法師（至）令百由旬內無諸衰患。
X33n0631_p0686c04║此呪不言佛說，或是天王自要鬼神之語，恐敢有
X33n0631_p0686c05║違，故云自當擁護。百由旬內者，指界相要，不容鬼
X33n0631_p0686c06║神作祟，故無衰患。多聞說呪竟。△二、持國說呪二：
X33n0631_p0686c07║一、為護說呪，二、指呪禁毀。初、為護說呪。
X33n0631_p0686c08║爾時持國天王在此會中（至）即說呪曰。
X33n0631_p0686c09║阿伽禰伽禰（至）浮樓娑抳頞底
X33n0631_p0686c10║乾闥婆眾，乃東方天王所統二部之一。不言毗舍
X33n0631_p0686c11║闍者，鬼劣於神，不常隨故。△二、指呪禁毀。
X33n0631_p0686c12║世尊是陀羅尼神呪（至）則為侵毀是諸佛已。
X33n0631_p0686c13║此呪乃諸佛治邪密語，授與天王，保護眾生。天王
X33n0631_p0686c14║但秉持之，有邪自退，今故以此擁護法師。如無親
X33n0631_p0686c15║往他國之偈，法師惟誦，鬼自知之。知而故毀，即是
X33n0631_p0686c16║不遵佛語，故為毀佛。天王說呪竟。△三、羅剎說呪
X33n0631_p0686c17║二：一、正以呪護，二、兼以身護。初三：一、經家敘名，二、
X33n0631_p0686c18║為護說呪，三、指邪禁毀。初。
X33n0631_p0686c19║爾時有羅剎女等（至）及眷屬俱詣佛所。
X33n0631_p0686c20║羅剎本食人之鬼，佛力所攝，以食人之威，改業護
X33n0631_p0686c21║法也。藍婆，毗藍婆。正法華云：結縛，離結縛。一約昔
X33n0631_p0686c22║業為名，一約今行為號。曲華黑，其齒凶也。多髮，其
X33n0631_p0686c23║髮惡也。食人無度，名曰無厭足。縛人有法，名曰持
X33n0631_p0686c24║瓔珞。蓋瓔珞本嚴身之具，愛而著之，則身被其縛
X33n0631_p0687a01║矣。皐帝，晉譯為何所，是以無所不具為名。故下文
X33n0631_p0687a02║如來讚勸，獨呼皐帝。奪精氣，亦諸鬼能事，故居第
X33n0631_p0687a03║十。顯已上諸鬼，皆有奪精氣義也。大成云：人心中
X33n0631_p0687a04║有七滴甜水，和養精神。鬼噉一滴，令人頭痛，三滴
X33n0631_p0687a05║悶絕，七滴盡即死。故古德亦有翻羅剎為噉精氣
X33n0631_p0687a06║者。鬼子母，非十女類，故另舉之。梵名訶利帝。母有
X33n0631_p0687a07║千子，皆大鬼。因少子愛奴，為佛所攝，以鉢覆之。母
X33n0631_p0687a08║率諸鬼，盡其神力，不能啟鉢，求佛哀愍。佛為授戒
X33n0631_p0687a09║發願，有道場處，便往守護。今為護經，率其子屬，隨
X33n0631_p0687a10║十女，俱詣佛所。△二、為護說呪。
X33n0631_p0687a11║同聲白佛言世尊（至）即於佛前而說呪曰：
X33n0631_p0687a12║伊提履伊提泯（至）多醯兜醯㝹醯
X33n0631_p0687a13║此與多聞所說，皆自要鬼神之語，如軍中號令，違
X33n0631_p0687a14║之則罪在不赦。觀向下若不順我等語，其義可見。
X33n0631_p0687a15║△三、指邪禁毀
X33n0631_p0687a16║寧上我頭上，莫惱於法師（至）當獲如是殃。
X33n0631_p0687a17║初設例為要。人之一身最重者頭，女人猶過於愛
X33n0631_p0687a18║護。今乃云寧上我頭莫惱法師者，設此為例與鬼
X33n0631_p0687a19║神要，極言法師不可惱也。若夜下，歷指諸邪。毗陀
X33n0631_p0687a20║羅，赤色鬼也。犍陀，黃色鬼也。烏摩勒伽，烏色鬼也。
X33n0631_p0687a21║阿跋摩羅，青色鬼也。若一日等皆熱病鬼，但所主
X33n0631_p0687a22║有長短耳。男形女形通上諸鬼，以諸鬼各有男女
X33n0631_p0687a23║故也。餘鬼疊見不再釋。乃至下，禁毀說偈。夢中尚
X33n0631_p0687a24║不令惱，餘時可知。若不順我等，定罰示戒。阿棃樹
X33n0631_p0687b01║枝，孔雀、金光明等，皆作蘭香稍。名義集云：其樹似
X33n0631_p0687b02║蘭，枝若墮地，自然破為七分。蓋枝即稍也。如殺父
X33n0631_p0687b03║母等，聲罪令知。父母乃身所從生，而反殺之，是逆
X33n0631_p0687b04║罪之極重者。天譴則身遭雷誅，人罰則屍碎王刃，
X33n0631_p0687b05║地獄之報尚不能免。西域有壓油之法，擣麻生蟲，
X33n0631_p0687b06║合壓取肥，慘暴之罪，莫此甚者。至於大秤小斗，損
X33n0631_p0687b07║人利己，將謂欺誑於人，實是獲罪於天。故世有死
X33n0631_p0687b08║於雷震，朱書銘其背者，斯罪常見。調達破僧者，準
X33n0631_p0687b09║大論，調達從佛索眾，佛訶之曰：癡人無知，我尚不
X33n0631_p0687b10║以眾付身子、目連等，況汝癡人！食人涕唾者，因此
X33n0631_p0687b11║結恨，別搆五法，以誘佛眾言：一、糞掃衣，二、常乞食，
X33n0631_p0687b12║三、一坐食，四、常露坐，五、不受鹽及五味等。忍此五
X33n0631_p0687b13║事者，是真毗尼。時五百新學比丘捉籌，調達語言：
X33n0631_p0687b14║不須佛僧，便將往伽耶山，共作羯磨。佛言：癡人，消
X33n0631_p0687b15║滅善心，泥棃莫救。蓋以佛眾各合成善，而彼獨破
X33n0631_p0687b16║之，自悞悞人，罪合如是。法師津梁塵世，化範人天，
X33n0631_p0687b17║生法身，續慧命，犯之者毒流三界，害及羣生，自陷
X33n0631_p0687b18║陷他，殃敵前四。故對佛聲言，令鬼神知悉。正以呪
X33n0631_p0687b19║護竟。△二、兼以身護二：一、羅剎願護，二、如來讚勸。
X33n0631_p0687b20║初。
X33n0631_p0687b21║諸羅剎女說此偈已（至）離諸衰患消眾毒藥。
X33n0631_p0687b22║恐有藐視禁令，致干非法，故發願身自擁護。不令
X33n0631_p0687b23║鬼神作祟，故離諸衰患。不令呪詛為殃，故消眾毒
X33n0631_p0687b24║藥。△二、如來讚勸。
X33n0631_p0687c01║佛告諸羅剎女：善哉善哉（至）應當擁護如是法師。
X33n0631_p0687c02║重言善哉者，讚其呪護身護善而又善也。是法華
X33n0631_p0687c03║經乃至無量國中名字不可得聞，故但能擁護持
X33n0631_p0687c04║名福即無量，若更能擁護全持及種種供養者，例
X33n0631_p0687c05║此不言可知，故為況也。備言所供之物者竟，顯行
X33n0631_p0687c06║勝人勝能護之福益勝，故皐帝名通十人，故獨呼
X33n0631_p0687c07║其名而為結勸，即兼餘眾護法說呪竟。△二、聞說
X33n0631_p0687c08║得忍。
X33n0631_p0687c09║說是陀羅尼品時，六萬八千人得無生法忍。
X33n0631_p0687c10║呪是秘密，不容思量分別，生滅情盡，無生理顯，故
X33n0631_p0687c11║云得無生忍神呪，以華外魔竟。
X33n0631_p0687c12║△二、善友以護內心（品題云：）。
X33n0631_p0687c13║妙法蓮華經妙莊嚴王本事品第二十七
X33n0631_p0687c14║王名妙莊嚴者，有二義：一、約世諦；二、約出世。約世
X33n0631_p0687c15║諦者，既為一國之王，嚴盡異域之珍，娛目飾身，無
X33n0631_p0687c16║非勝妙。約出世者，出家修道，得一切淨功德莊嚴
X33n0631_p0687c17║三昧。蓋世諦之名，即兆出世德也。此與第二十三
X33n0631_p0687c18║品俱言本事，而文勢不同。以彼人是現人，事指本
X33n0631_p0687c19║行，乃藥王之本事。今人事俱屬本地，現人別指華
X33n0631_p0687c20║德，以華德本為妙莊嚴王，其王轉邪成道，即是華
X33n0631_p0687c21║德本地中事，合本人與本行而并言之，故為此題。
X33n0631_p0687c22║若明別義者：一、為外魔顯滅，內邪潛生，須假善友
X33n0631_p0687c23║相與提携故；二、為善根易忘，愛網難出，須示親眷
X33n0631_p0687c24║以欲鈎牽故；三、顯諸佛難值，時亦難遇，至富至貴
X33n0631_p0688a01║亦不可恃故；四、顯轉邪既難，發心尤難，善知識者
X33n0631_p0688a02║是大因緣故；五、顯法不孤起，仗境方興，眾聖歷劫
X33n0631_p0688a03║互相啟導故。總言內邪不動，外魔難侵。護法說呪，
X33n0631_p0688a04║已示澆沸之法；妙嚴轉邪，進授撤薪之術。壎篪疊
X33n0631_p0688a05║奏，琴瑟和鳴，振覺皇之家聲，令今古如一日，是於
X33n0631_p0688a06║陀羅尼後而說此品。△（經文分四）一、總敘本人，二、詳明
X33n0631_p0688a07║本事，三、結會古今，四、聞品獲益。初二：一、敘本地師
X33n0631_p0688a08║親，二、敘本地昆季。初（品雖依王彰名，事實以子為主。曰師，曰親，皆對子稱。）
X33n0631_p0688a09║爾時佛告諸大眾（至）其王夫人名曰淨德。
X33n0631_p0688a10║凖前妙音品，妙音兩世所值之佛，一曰淨華宿王
X33n0631_p0688a11║智，國名淨光莊嚴，不出劫名；一曰雲雷音王，國名
X33n0631_p0688a12║現一切世間，劫名喜見。今一佛似兼兩佛之名，然
X33n0631_p0688a13║既不全同，無妨異釋。詳審其義，蓋以音智為名。音
X33n0631_p0688a14║有二喻：一曰雲喻，含潤資善；二曰雷喻，示戒徵惡。
X33n0631_p0688a15║智亦二喻：一曰宿王喻，照鑑機心；二曰華喻，莊嚴
X33n0631_p0688a16║物行。各兼二喻，以彰二德。又以智具二德，照心嚴
X33n0631_p0688a17║行，故國名光明莊嚴；音具二德，資善懲惡，故劫名
X33n0631_p0688a18║喜見。國劫皆以佛德立稱，王名釋見品題。夫人名
X33n0631_p0688a19║淨德者，為度妙嚴，示現女身，實德本淨故。△二、敘
X33n0631_p0688a20║本地昆季。
X33n0631_p0688a21║有二子：一名淨藏，二名淨眼（至）於此三昧亦悉通達。
X33n0631_p0688a22║智蘊恒沙淨德名曰淨藏，智照恒沙淨法名曰淨
X33n0631_p0688a23║眼。有大神力者，依定發通故。福德智慧者，依行成
X33n0631_p0688a24║嚴故。久修菩薩等，明所修之行以顯福慧。有由般
X33n0631_p0688b01║若度中開權智為方便，故六度成七慈悲喜捨四
X33n0631_p0688b02║無量心也。三十七品助道法者，一曰四念處、二曰
X33n0631_p0688b03║四正勤、三曰四如意足、四曰五根、五曰五力、六曰
X33n0631_p0688b04║七覺支、七曰八正道，依數合之共成三十七品，助
X33n0631_p0688b05║前六度名助道法。明了通達者，修習既久行相熟
X33n0631_p0688b06║閑，微細差別畢照無礙故。又得菩薩等，明所得之
X33n0631_p0688b07║定以顯神力。有本七種三昧中，前六為別後一為
X33n0631_p0688b08║總。別中第一名菩薩淨者，隨分斷障故。第二名日
X33n0631_p0688b09║星宿者，隨分照理故。此二似約自利。第三名淨光
X33n0631_p0688b10║者，為攝眾生放清淨光故。第四名淨色者，為應羣
X33n0631_p0688b11║機現清淨色故。此二似約利他。第五名淨照明者，
X33n0631_p0688b12║淨心說法照明世暗故。第六名長莊嚴者，長時修
X33n0631_p0688b13║行莊嚴佛果故。此二似兼兩利。總名大威德藏者，
X33n0631_p0688b14║具上六義神用超拔，魔外不敢正視，人天之所共
X33n0631_p0688b15║仰，有威可畏，有德可景故。亦悉通達者，不惟善入
X33n0631_p0688b16║住出，而且於一三昧中，通達一切諸三昧故。（按大成釋
X33n0631_p0688b17║題中引云：昔佛末法，有四比丘，結契山林，志欣佛慧，幽居日積，衣糧單罄。其一人云：吾等四窮，尚不存身，
X33n0631_p0688b18║法當安寄？君三人者，但以命奉道，莫慮朝中。我一人者，捨此身力，誓給所須。於是振錫門閭，以求供結。三
X33n0631_p0688b19║人得展其誠，功圓事辦，一生之益，當無量生。其一人者，數涉人世，屢逢聲色，偶遇王出，車馬駢闐，生心動
X33n0631_p0688b20║念，愛彼光榮，功德熏修，隨念受報，人中天上，常得為王。三人得道，會而議云：我免樊籠，功由此王，其躭果
X33n0631_p0688b21║報，增長有為，從此死已，不復為王，方沉火坑，良難可救，幸其未苦，正可開化。其一人云：此王著欲，而復邪
X33n0631_p0688b22║見，若非愛鈎，無由可化。一為端正婦，二作聰明男，婦兒之言，必當順從，如宜設化，果獲改邪？然此事又兼
X33n0631_p0688b23║前生，因果頗肖，但不知出自何典，想大成必有所見，錄以俟考。）總敘本人竟。△二、
X33n0631_p0688b24║詳明本事二：一、二子為父現神，二、妙嚴轉邪成道。
X33n0631_p0688c01║初二：一、現神之由，二、正現神變。初二：一、為往聞佛
X33n0631_p0688c02║法，二、為遵奉母命。初
X33n0631_p0688c03║爾時彼佛欲引導妙莊嚴王（至）說法華經宜應聽受。
X33n0631_p0688c04║初、彼佛為王設法，愍王宿善不久即墜，故欲引導
X33n0631_p0688c05║念眾久苦無由得脫，故云及愍。曰欲曰及，正兼之
X33n0631_p0688c06║義。自見時淨下。二、子請母同往。不白其父而白其
X33n0631_p0688c07║母者，母子志同，父子志不同故。又俟母酌定可白
X33n0631_p0688c08║其父，然後方白故。△二、為遵奉母命。
X33n0631_p0688c09║母告子言汝父信受外道（至）或聽我等往至佛所。
X33n0631_p0688c10║初、母勅二子白父。必令白父者，有二義：一、為不告
X33n0631_p0688c11║而往，失婦德、違子道故；二、為知其著邪，攝邪見、成
X33n0631_p0688c12║正見故。淨藏下，二子含怨、遲疑。含怨者，法王之子，
X33n0631_p0688c13║不合生邪見家。遲疑者，恐其不聽，反令所願不果。
X33n0631_p0688c14║二語中，感慨無限。母告下，誡令為父現神。著邪將
X33n0631_p0688c15║墜，理在可憂；深著難拔，事須現神。見神轉邪，故心
X33n0631_p0688c16║淨；知正可親，故聽往。倫道既盡，而所願得果，則其
X33n0631_p0688c17║母之誡以現神者，誠善也。現神之由竟。△二、正現
X33n0631_p0688c18║神變。
X33n0631_p0688c19║於是二子念其父故（至）令其父王心淨信解。
X33n0631_p0688c20║大成云：現化應具十八變。愚謂不必拘定，但成益
X33n0631_p0688c21║斯已耳。今詳現文，相有十四：一、空中四儀為四；二、
X33n0631_p0688c22║身上身下互出水火為四，合上成八；三、大身滿空
X33n0631_p0688c23║為一，合上成九；四、大小互現為二，合上成十一；五、
X33n0631_p0688c24║滅空在地為一，合上成十二；六、地水互如為二，合
X33n0631_p0689a01║上成十四。所以能如是變現者，以七大本自周徧，
X33n0631_p0689a02║諸法由來互融，但眾生為物所轉，觸處相違，而菩
X33n0631_p0689a03║薩妙能轉物，應念化成。末二句結出現神所以，其
X33n0631_p0689a04║義可了。二、子為父現神竟。△二、妙嚴轉邪成道五：
X33n0631_p0689a05║一、轉邪詣佛，二、聞法興供，三、得記出家，四、修行成
X33n0631_p0689a06║道，五、懷德自誓。初三：一、妙嚴受化轉邪，二、二子祈
X33n0631_p0689a07║願勸詣，三、宮眷同詣佛所。初
X33n0631_p0689a08║時父見子神力如是（至）見汝等師可共俱往。
X33n0631_p0689a09║初、見神問師。見神未有，知師異常，故問師為是誰、
X33n0631_p0689a10║誰之弟子。二、子下。指師白父。人既可羨，法亦當聞，
X33n0631_p0689a11║故并佛及法而俱言之。父語下。願共同往。欲見汝
X33n0631_p0689a12║師等正見，其邪心轉也。△二、二子祈願勸詣二：一、
X33n0631_p0689a13║先於母所祈願，二、次勸父母時詣初。
X33n0631_p0689a14║於是二子從空中下（至）所以者何？佛難值故。
X33n0631_p0689a15║初、報父信解。雖未見佛，已信佛非常人；雖未聞法，
X33n0631_p0689a16║已解法是勝道。未見未聞已爾，若既聞既見，寧復
X33n0631_p0689a17║埋頭塵勞，忍心生死？以是定知堪任發心。我等下。
X33n0631_p0689a18║祈願出家。生於其家原為發起善根，既為父已作
X33n0631_p0689a19║佛事更無所事，故願求出家修道。籍此數語，母子
X33n0631_p0689a20║來歷已略見矣。重宣其意者，母方遲疑從容再求
X33n0631_p0689a21║也。偈中初二句正求出家，次二句明出家意，如優
X33n0631_p0689a22║二句恐錯過難逢，脫諸二句恐墮落難復。母即下。
X33n0631_p0689a23║蒙母聽許，可知。△二次勸父母時詣。
X33n0631_p0689a24║於是二子白父母言（至）諸佛難值，時亦難遇。
X33n0631_p0689b01║初、正勸時詣。時詣者，及時速往，不容少緩也。所以
X33n0631_p0689b02║下，徵起釋成。重舉前喻者，母雖已知，父未知故。一
X33n0631_p0689b03║眼之龜值浮木孔者，準阿含經云：妙高山下海中
X33n0631_p0689b04║有一眼之龜、一孔之木，龜得木孔，可以濟溺。然木
X33n0631_p0689b05║隨水流，遶須彌山，三千年乃一相值。且一眼覷一
X33n0631_p0689b06║孔為至難，若一時錯過，後會無期。今二子舉此二
X33n0631_p0689b07║喻，以顯值佛之難，正以見親近供養之不容緩也。
X33n0631_p0689b08║而我下重求出家。重求出家者，母雖已許須白父
X33n0631_p0689b09║故。宿福深厚生值佛法者，自慶值佛非易，幸得一
X33n0631_p0689b10║值不應空過，故云當聽我等令得出家。徵釋中言
X33n0631_p0689b11║時亦難遇者，謂雖值佛世此身難保，強健不修衰
X33n0631_p0689b12║老何及也。二子祈願勸詣竟。△三、宮眷同詣佛所
X33n0631_p0689b13║二：一、敘宮眷德，二、正明同往。初。
X33n0631_p0689b14║彼時妙莊嚴王後宮（至）令心信解好樂佛法。
X33n0631_p0689b15║後宮八萬四千人，結會不顯。然淨德既是妙音，則
X33n0631_p0689b16║後宮眷屬即前妙音，與俱八萬四千之眾，以因緣
X33n0631_p0689b17║相牽，生生世世不相離故。堪任受持法華者，有二
X33n0631_p0689b18║義：一、時至機熟故；二、遇難不屈故。法華三昧，釋見
X33n0631_p0689b19║妙音品中。離惡趣三昧者，入此三昧，生死分明，永
X33n0631_p0689b20║不墮三惡道，故自能通達。復欲以此化他，故云欲
X33n0631_p0689b21║令一切眾生等。諸佛集三昧者，入此三昧，十方諸
X33n0631_p0689b22║佛皆悉來集，為說法故。佛為說法，定中俱聞，故於
X33n0631_p0689b23║諸佛秘密之藏悉皆能知。據此，則一門皆屬法眷，
X33n0631_p0689b24║妙嚴獨尚邪宗，二子不忍，於是以方便力化令信
X33n0631_p0689c01║解，既不傷於倫道，又能啟其正信，故云善化好樂
X33n0631_p0689c02║佛法，即堪任發心也。△二、正明同往
X33n0631_p0689c03║於是妙莊嚴王（至）繞佛三帀却住一面。
X33n0631_p0689c04║采女者，謂選用後宮，俱有采色也。二子儀從，遜母
X33n0631_p0689c05║之半，故惟四萬二千。轉邪詣佛竟。△二、聞法興供。
X33n0631_p0689c06║爾時彼佛為王說法（至）成就第一微妙之色。
X33n0631_p0689c07║初、佛為說法。彼佛設法，原為引導於王。今既禮來，
X33n0631_p0689c08║故即為其說法，非不為餘，正為王故。因緣會遇，一
X33n0631_p0689c09║撥便轉，故云王大歡悅。爾時下，夫婦興供。得法感
X33n0631_p0689c10║恩，故解瓔散佛。於虗空中者，表所施無住。從無住
X33n0631_p0689c11║本，建立住、行、向、地，故以化成四柱寶臺表之。有大
X33n0631_p0689c12║寶牀者，表住、行、向、地，仍顯法空也。空非斷空，須假
X33n0631_p0689c13║莊嚴，故以敷眾天衣表之。理嚴俱備，圓契佛果，故
X33n0631_p0689c14║見有佛跏趺放大光明。據此，則一瓔之供已超諸
X33n0631_p0689c15║位，向下如來與記非無因也。然此佛非從心出，非
X33n0631_p0689c16║從物現；非即佛，非不即佛；如是有佛，如是見佛。爾
X33n0631_p0689c17║時下，見相作念。端嚴殊特之身，必緣勝行得來；第
X33n0631_p0689c18║一微妙之色，定非劣心所致。作念希有，不無期要。
X33n0631_p0689c19║前云堪任發心，此正發也。圓人發心，不別究竟。前
X33n0631_p0689c20║表後記，俱無相違。△三得記出家。
X33n0631_p0689c21║時雲雷音宿王華智佛（至）於佛法中出家修道。
X33n0631_p0689c22║初、審見示機。妙嚴合掌前立，四眾俱見佛故。審問
X33n0631_p0689c23║者，示以機熟令作證也。此王下，記以因果。助佛道
X33n0631_p0689c24║法者，輔揚聖教，記滿慈中所謂護持助宣佛之正
X33n0631_p0690a01║法是也。娑羅，此云堅固。大成云：佛號取廣蔭羣生
X33n0631_p0690a02║義，國名取破諸邪暗義，劫名取超諸高貴義，皆符
X33n0631_p0690a03║合因行。以一念淨信風化臣妾，使皆得法利，即廣
X33n0631_p0690a04║蔭行、破邪行也。由是捨王位得佛位，即超諸高貴
X33n0631_p0690a05║義也。依正功德可知。其王下，棄國出家。大成云：佛
X33n0631_p0690a06║具星橫藻鑑之機，直指本來妙體；王有見鞭隨舞
X33n0631_p0690a07║之才，唯然脫穎承當。一句入神，萬緣俱夢。棄萬乘
X33n0631_p0690a08║之貴，披六和之衣，知有其道，不知有天下也。△四、
X33n0631_p0690a09║修行成道
X33n0631_p0690a10║王出家已於八萬四千歲（至）一切淨功德莊嚴三昧。
X33n0631_p0690a11║不離佛會而經八萬四千歲修行者，亦延促無礙
X33n0631_p0690a12║之義。大成云：八萬四千歲修法華行，所以淨塵勞
X33n0631_p0690a13║也。過是已後，塵勞既淨，三昧現前，轉邪見染莊嚴
X33n0631_p0690a14║為功德淨莊嚴也。△五、懷德自誓三：一、妙嚴懷，二、
X33n0631_p0690a15║子德，二、如來印讚發迹，三、自誓永離邪見。初。
X33n0631_p0690a16║即升虗空高七多羅樹（至）饒益我故來生我家。
X33n0631_p0690a17║即升虗空等者，顯神通向屬二子今為己有，雖為
X33n0631_p0690a18║己有而轉邪住正之力功歸二子，故云此我二子
X33n0631_p0690a19║已作佛事等也。深懷其德不子其子，故以善知識
X33n0631_p0690a20║稱之。宿世善根者，大成云：即四人入山之事，雖有
X33n0631_p0690a21║宿根已陷邪徑，為欲發起非至親不可，故生其家。
X33n0631_p0690a22║此妙嚴向所不知今始知之，故大成云：到此妙莊
X33n0631_p0690a23║嚴王始與二子相見。△二、如來印讚發迹。
X33n0631_p0690a24║爾時雲雷音宿王華智佛（至）邪見眾生令住正見。
X33n0631_p0690b01║初印妙嚴說，印其歸功二子稱為知識，所說誠是，
X33n0631_p0690b02║故言如是如是。末言如汝所言者，顯出世至尊不
X33n0631_p0690b03║能駁其言也。若善下，讚知識益。雖種善根，不得知
X33n0631_p0690b04║識發起，必將淪墜，故須世世得善知識。能作佛事
X33n0631_p0690b05║等，正明須得義也。教以當知者，借妙嚴警餘眾故。
X33n0631_p0690b06║是大因緣者，令於知識邊生尊重想故。所以化導
X33n0631_p0690b07║等，正明是大因緣之義。凖大成作四種知識：能作
X33n0631_p0690b08║佛事，為外護知識；示教利喜，為教授知識；導令見
X33n0631_p0690b09║佛，為同行知識；令入菩提，為實相知識。其實惟一
X33n0631_p0690b10║知識，以前後成善異，故說為四也。大王下。發二子
X33n0631_p0690b11║迹。已曾供養等，發近迹顯遠本也。久已供佛持法，
X33n0631_p0690b12║愍邪令正，欲求知識者，捨斯人其誰歟？△三、自誓
X33n0631_p0690b13║永離邪見。
X33n0631_p0690b14║妙莊嚴王即從虗空中下，（至）說是語已，禮佛而出。
X33n0631_p0690b15║初讚佛希有即從空下者，為讚佛故攝自神力以
X33n0631_p0690b16║示敬也。功德智慧句，總出相好之因，以相好雖各
X33n0631_p0690b17║有因地，總之不出福與慧，故功德即福德也。頂上
X33n0631_p0690b18║二句即肉髻相，上句出體，下句顯用。其眼二句即
X33n0631_p0690b19║紺色目相，上句言形，下句明色。眉間二句即眉間
X33n0631_p0690b20║白毫相，上句出名，下句喻白。齒白齊密或開為二：
X33n0631_p0690b21║一、四十齒白相，志性等仁所感；二、齒齊密相，和合
X33n0631_p0690b22║諍訟所感。今合為一，下句亦顯用也。脣色二句，八
X33n0631_p0690b23║十隨好之一。頻婆此云相思，此果色赤而潤，佛脣
X33n0631_p0690b24║如之。諸相好中惟出此五者，頭面易見故，又一身
X33n0631_p0690c01║之上頭目為總故。爾時下。讚法殊勝。世尊未有者，
X33n0631_p0690c02║所證法勝故。法指此法，以是佛之所證，如證而說，
X33n0631_p0690c03║故云如來之法。此中無欠無闕，故云具足成就。一
X33n0631_p0690c04║即一切，一切即一，言語道斷，心行處滅，故云不可
X33n0631_p0690c05║思議微妙功德。正由如來之法具足成就此功德
X33n0631_p0690c06║故，能轉邪心令住正見，故云教戒所行安隱快善。
X33n0631_p0690c07║我從下，指心自誓。不復者，永不復也。自隨心行，似
X33n0631_p0690c08║屬俱生煩惱，以是任運而起，不假邪師及邪分別
X33n0631_p0690c09║故。邪見、憍慢等，似屬分別煩惱，以是橫生計度，要
X33n0631_p0690c10║假邪師及邪分別故。不復不生，即煩惱誓斷義也。
X33n0631_p0690c11║說是語已，禮佛而出者，究竟無可說故。大成云：一
X33n0631_p0690c12║妙莊嚴王，始而不信佛，繼而見佛，終則愛佛、近佛、
X33n0631_p0690c13║讚佛。愚又補之曰：始而深著邪，繼而轉邪，終則自
X33n0631_p0690c14║誓永不生邪。由是而觀，邪正本無定性，善惡惟在
X33n0631_p0690c15║染習，親師近友，可不慎哉！詳明本事竟。△三、結會
X33n0631_p0690c16║古今二：一、總與結會，二、別讚二士。初。
X33n0631_p0690c17║佛告大眾：於意云何（至）今藥王菩薩、藥上菩薩是。
X33n0631_p0690c18║佛前光照者，即是妙音，前云釋迦牟尼佛光照其
X33n0631_p0690c19║身是也。言莊嚴相者，彼佛謂云汝身第一端正，百
X33n0631_p0690c20║千萬福光明殊妙是也。哀愍王等者，前云於王後
X33n0631_p0690c21║宮變為女身而說是經是也。由此一科觀之，則諸
X33n0631_p0690c22║菩薩等有功於法華者非止一世，法師品中因藥
X33n0631_p0690c23║王告八萬，良有以也。△二、別讚二士。
X33n0631_p0690c24║是藥王藥上菩薩（至）諸天人民亦應禮拜。
X33n0631_p0691a01║雖三聖同一示生，而轉邪功歸二士，故云成就如
X33n0631_p0691a02║此諸大功德。然此猶是推其道之緒餘以及人耳。
X33n0631_p0691a03║若究其自證，因種多劫，故云已於無量等。植眾德
X33n0631_p0691a04║本者，前文所謂久修菩薩六度四等，乃至三十七
X33n0631_p0691a05║品助道法是也。成就不可思議等者，前文所謂又
X33n0631_p0691a06║得菩薩淨三昧，日星宿三昧，乃至大威德藏三昧
X33n0631_p0691a07║等是也。識其名字者，將必蒙其攝授，如妙嚴等，故
X33n0631_p0691a08║諸天人民亦應禮拜。結會古今竟。△四、聞品獲益。
X33n0631_p0691a09║佛說是妙莊嚴王本事品（至）於諸法中得法眼淨。
X33n0631_p0691a10║楞嚴云：想相為塵，識情為垢，二俱遠離，則汝法眼
X33n0631_p0691a11║應時清明。今以聞此品故，外空邪法，內銷邪見，同
X33n0631_p0691a12║彼遠塵離垢，正法自持，正見自住，即是法眼清明。
X33n0631_p0691a13║善友以護內心竟。
X33n0631_p0691a14║△三、取要以尅修期（品題云：）。
X33n0631_p0691a15║妙法蓮華經普賢菩薩勸發品第二十八
X33n0631_p0691a16║梵語邲輸䟦陀，此云普賢。悲華經云：我誓於穢惡
X33n0631_p0691a17║世界，行菩薩道，使得嚴淨，我行要當勝諸菩薩。寶
X33n0631_p0691a18║藏佛言：以是因緣，今改汝字，名為普賢。據此，則普
X33n0631_p0691a19║賢之名，應具二義：一者穢惡世界，使得嚴淨，是普
X33n0631_p0691a20║化眾生，皆令成賢；二者我行要當勝諸菩薩，是普
X33n0631_p0691a21║超同倫，獨讓我賢。古德云：行彌法界，德無不徧曰
X33n0631_p0691a22║普；隨心益物，乘時設化曰賢。與悲華亦不相違，但
X33n0631_p0691a23║橫豎開合異耳。勸謂勸請說法，發謂發願護持，二
X33n0631_p0691a24║義在文，昭然可了。普賢為能立之人，勸發為所立
X33n0631_p0691b01║之行，惟能與所，義該全品，故即以此命題。若明別
X33n0631_p0691b02║義者，一為二十七品，文言浩瀚，披覧莫周，修持難
X33n0631_p0691b03║凖，請示四法，令知從要故；二為妙嚴修行，八萬餘
X33n0631_p0691b04║歲，娑婆人壽，尚不滿百，示以三七，令知精進故；三
X33n0631_p0691b05║為後五百歲，濁惡世中，魔鬼亂正，修持違心，示以
X33n0631_p0691b06║身呪，令得如法故；四為正修助修，各有凖繩，流通
X33n0631_p0691b07║既畢，時眾欲散，重示利益，令知憶念故；五為智能
X33n0631_p0691b08║發覺，文殊作始，行能成德，普賢居終，統攝中間，智
X33n0631_p0691b09║行相成故。總言藥王、妙音、觀音，憑顯行以流通；菩
X33n0631_p0691b10║薩、天王、鬼女，施密呪而擁護。又密呪惟袪外魔，善
X33n0631_p0691b11║友惟轉內心，至求所謂顯密交成，內外兼護者，無
X33n0631_p0691b12║如普賢為最，故獨居最後，以終流通之義焉。△（經文
X33n0631_p0691b13║分四）一、請示要法，二、發願護持，三、明益結勸，四、聞品
X33n0631_p0691b14║獲益。初二：一、普賢勸請，二、如來垂示二：初一、率眾
X33n0631_p0691b15║東來，二、陳因勸請。初
X33n0631_p0691b16║爾時普賢菩薩（至）頭面禮釋迦牟尼佛，右繞七匝。
X33n0631_p0691b17║無為而慮，無作而現，曰自在神通。不要而歸，不期
X33n0631_p0691b18║而化，曰威德名聞。與大菩薩等同類之眾，不要而
X33n0631_p0691b19║歸，此顯威德義也。從東方來者，中歷多國，無為而
X33n0631_p0691b20║應，所經諸國等，地天呈祥，無作而現，此顯自在神
X33n0631_p0691b21║通義也。又與八部等異類之眾，不期而化，此顯名
X33n0631_p0691b22║聞義也。各現威德神通者，如驅神遣鬼，興雲布霧，
X33n0631_p0691b23║等衛法眾，而遮衰患故。然普賢之來，與妙音之來，
X33n0631_p0691b24║形迹相似，但較彼猶勝耳。到娑婆世界等，見佛作
X33n0631_p0691c01║禮，右繞申敬，可知。△二陳因勸請。
X33n0631_p0691c02║白佛言世尊我於寶威德（至）云何能得是法華經。
X33n0631_p0691c03║初、自陳來因。佛名寶威德上王者，以折、攝二門立
X33n0631_p0691c04║號。言寶能利物，喻佛攝授之慈；威能治惡，顯佛折
X33n0631_p0691c05║伏之嚴。二俱超勝自在，故稱上王。又威明折伏，德
X33n0631_p0691c06║顯攝授，二俱尊重曰寶。兩釋俱通也。大成云：普賢
X33n0631_p0691c07║心聞，能洞十方，故曰遙聞。聞此說法者，正明來因。
X33n0631_p0691c08║共來聽受者，兼申來意。惟願下。勸說請要。來意原
X33n0631_p0691c09║為聽受，故勸佛當為說之。又以時眾欲散，難以俱
X33n0631_p0691c10║說，故且問云何能得。蓋求佛示以從要而入法也。
X33n0631_p0691c11║普賢勸請竟。△二、如來垂示。
X33n0631_p0691c12║佛告普賢菩薩：若善男子（至）於如來滅後必得是經。
X33n0631_p0691c13║初總標四法者，義即四重法界，由開示悟入而得，
X33n0631_p0691c14║為住行向地所證，是本經之要義，為佛果之階梯，
X33n0631_p0691c15║是故能成就者，當得是經。一者下，別釋，有二：一、約
X33n0631_p0691c16║法界；二、約位次。約法界者，謂行人初於六根門頭
X33n0631_p0691c17║開佛知見，前後際斷，惟有者箇獨存，名為入理。法
X33n0631_p0691c18║界至此，上契佛心，親承覺胤，故云諸佛護念。若更
X33n0631_p0691c19║能不住淺解，得少為足，進蒙如來示佛知見，了知
X33n0631_p0691c20║法法頭頭無非自己，名為人事。法界至此，隨喜化
X33n0631_p0691c21║城，莊嚴幻果，故云植眾德本。若更能不滯那畔，不
X33n0631_p0691c22║住今時，翻然悔悟所有知見，了知途中家舍，家舍
X33n0631_p0691c23║途中，名為入理事無礙。法界至此，不墮有為，不墮
X33n0631_p0691c24║無為，故云入正定聚。若更能理隨事徧，事如理融，
X33n0631_p0692a01║進入佛之知見，同佛一多無礙，大小相即，名為入
X33n0631_p0692a02║事事無礙。法界至此，愍物興悲，繁興大用，故云發
X33n0631_p0692a03║救一切眾生之心。若約位次者，十住住於佛家，故
X33n0631_p0692a04║為諸佛護念；十行廣修福慧，故得植眾德本；十回
X33n0631_p0692a05║向大願攝持，不墮二邊，名為入正定聚；十地大用
X33n0631_p0692a06║現前，應化無礙，故能發救一切眾生之心。善男下，
X33n0631_p0692a07║總結。言必得者，以是人佛尚可成佛，於是經豈疑
X33n0631_p0692a08║貳哉？請示要法竟。△二、發願護持三：一、總發大願，
X33n0631_p0692a09║二、別明擁護，三、自結神力。初。
X33n0631_p0692a10║爾時，普賢菩薩白佛言：世尊（至）諸惱人者皆不得便。
X33n0631_p0692a11║受持通該下三魔所著者，如楞嚴飛精附人，今經
X33n0631_p0692a12║惡鬼入身之類。韋䭾羅此云厭禱鬼，餘如前釋。△
X33n0631_p0692a13║二、別明擁護三：一、擁護讀誦，二、擁護思惟，三、擁護
X33n0631_p0692a14║修習。初。
X33n0631_p0692a15║是人若行若立讀誦此經（至）亦為供養法華經故。
X33n0631_p0692a16║初入道場，神思易倦，故行立以振之。惟事讀誦者，
X33n0631_p0692a17║思則倦生，故供養守護者，如燒香散華，循壇繞界。
X33n0631_p0692a18║蓋恐心生疑懼，退失本念，故云安慰其心。然普賢
X33n0631_p0692a19║屈鄰極之聖，供初心之機，是乃因法重人，寄人敬
X33n0631_p0692a20║法，故云亦為供養法華經故。此是世界悉檀歡喜
X33n0631_p0692a21║益也。△二、擁護思惟。
X33n0631_p0692a22║是人若坐思惟此經（至）得如是等陀羅尼。
X33n0631_p0692a23║因見聖護，神思振起，於是跏趺正念，循文求義，故
X33n0631_p0692a24║云若坐思惟。復現其前者，助其正念，故少有忘失，
X33n0631_p0692b01║則義不貫通，故云我當教之。恐其得前忘後，得後
X33n0631_p0692b02║忘前，故須與共讀誦，還令通利。見身驗其有功，故
X33n0631_p0692b03║甚大歡喜，轉復精進。蒙教資其正慧，故即得三昧
X33n0631_p0692b04║及陀羅尼。三昧及法華三昧陀羅尼，如次下所說。
X33n0631_p0692b05║旋陀羅尼者，因此知彼，因彼知此，彼此互相旋攝，
X33n0631_p0692b06║名之為施。總持此義，故名陀羅尼。然此但是單旋
X33n0631_p0692b07║單攝，如兩鏡相對。若更能因一知多，多中舉一亦
X33n0631_p0692b08║然。一多互相旋攝，如帝網珠，重重無盡，則為百千
X33n0631_p0692b09║萬億旋陀羅尼。若更能形容此義，曲盡所得，令他
X33n0631_p0692b10║解悟，則名法音方便陀羅尼。以是三為上首，率餘
X33n0631_p0692b11║一切，故云得如是等。又等字但為等上，不必率餘，
X33n0631_p0692b12║以方便修持，只此已顯勝故。此是為人悉檀，生善
X33n0631_p0692b13║益也。△三、擁護修習二：一、現身說法，二、防非說呪。
X33n0631_p0692b14║初。
X33n0631_p0692b15║世尊若後世後五百歲（至）而為說法示教利喜。
X33n0631_p0692b16║前二為此科方便，此科為前二正修。以前二神思
X33n0631_p0692b17║已振，定慧已立，至此尅定三七，精進成功也。必約
X33n0631_p0692b18║惡世言者，以善世根利障薄，不必尅期故。求索者，
X33n0631_p0692b19║如佛昔為國王擊鼓，宣令四方求法之類。欲修習
X33n0631_p0692b20║者，或求得已而欲修習，或受持已而欲修習，乃至
X33n0631_p0692b21║或書寫已而欲修習。蓋初起不同，而為欲修習之
X33n0631_p0692b22║心則不異也。但言三七者，要期不遠，令心猛利，故
X33n0631_p0692b23║少不止。二等加行未純，恐不成功，故多不至。四等
X33n0631_p0692b24║時長易怠，恐生畏懼，故定慧雖具，惑習難除，故應
X33n0631_p0692c01║一心精進。一心者，萬緣放下，專注此經。精進者，𢬵
X33n0631_p0692c02║盡娘生，誓斷惑習。滿三七已，經功既純，而惑習欲
X33n0631_p0692c03║空，故重感普賢與無量菩薩而自圍繞。圍繞者，圍
X33n0631_p0692c04║壇繞界，以示守護之意。以其不請而至，故云自也。
X33n0631_p0692c05║眾生喜見身者，如懺首普賢觀云：有一菩薩結跏
X33n0631_p0692c06║趺坐，名曰普賢，身白玉色，五十種光，光五十種色，
X33n0631_p0692c07║乃至行者見已，歡喜敬禮等。此蓋既圍繞已，別現
X33n0631_p0692c08║勝妙之身，為說不思議法耳。示教利喜者，示以頓
X33n0631_p0692c09║斷，教以圓修，令獲不思議利，以生廣大之喜故。此
X33n0631_p0692c10║明第一義悉檀入理益也。△二、防非說呪。
X33n0631_p0692c11║亦復與其陀羅尼呪（至）即於佛前而說呪曰：
X33n0631_p0692c12║阿檀地檀陀婆地（至）辛阿毗吉利地帝
X33n0631_p0692c13║呪雖不翻，然其中佛、陀、僧伽、達磨，似是三寶稱謂。
X33n0631_p0692c14║且自云：得是陀羅尼者，非人莫壞，女人莫惑。若非
X33n0631_p0692c15║三寶威力及真淨之德，又孰能致斯效哉？大成云：
X33n0631_p0692c16║或佛名號，持之不怒而威；或鬼王名，呼之部落敬
X33n0631_p0692c17║主。若但謂非人莫壞，此義可釋，而女人莫惑之由，
X33n0631_p0692c18║猶未能顯。要知呪是諸佛密語，一音徧具多功，應
X33n0631_p0692c19║機成益，惟菩薩能隨緣施設。亦如王索仙陀婆一
X33n0631_p0692c20║名，並召四實水器鹽馬，獨智臣能因時敬奉。既存
X33n0631_p0692c21║梵音，勿強分別，但得一心，自成感應。此明對治悉
X33n0631_p0692c22║檀破惡益也。別明擁護竟。△三、自結神力。
X33n0631_p0692c23║世尊若有菩薩得聞（至）皆是普賢威神之力。
X33n0631_p0692c24║初心菩薩離此呪，難以行道，普賢愍，加以神通，令
X33n0631_p0693a01║其得聞。教以當知者，安慰初心人也。此法難行，惟
X33n0631_p0693a02║普賢力能擁護，不假威神，徧閻浮無能受持。教以
X33n0631_p0693a03║應念者，安慰能持人也。發願護持竟。△三、明益結
X33n0631_p0693a04║勸二：一、普賢明益勸修，二、如來明益勸敬。初四：一、
X33n0631_p0693a05║正明持益，二、舉書況顯，三、勸令修習，四、願以神護。
X33n0631_p0693a06║初
X33n0631_p0693a07║若有受持、讀誦、正憶念（至）為諸如來手摩其頭。
X33n0631_p0693a08║受持者，眾行之總。以讀誦、憶念、修行，皆受持也。讀
X33n0631_p0693a09║誦者，如前若行、若立，讀誦此經。憶念解義，如前若
X33n0631_p0693a10║坐思惟。如說修行，如前三七精進。期滿功成，妙契
X33n0631_p0693a11║圓修，故是行普賢行。不動道場，廣集福慧，故為於
X33n0631_p0693a12║諸佛所深種善根。冥受佛記，不久即得，故為諸佛
X33n0631_p0693a13║如來手摩其頭。△二舉書況顯。
X33n0631_p0693a14║若但書寫是人命終（至）解其義趣如說修行。
X33n0631_p0693a15║但能書寫，無通利解證之功，尚獲勝福，感天女迎
X33n0631_p0693a16║歸忉利。何況讀誦思修，假定慧熏煉之力，當得妙
X33n0631_p0693a17║果，蒙如來手摩其頭，無足異也。△三、勸令修習。
X33n0631_p0693a18║若有人受持讀誦（至）正憶念如說修行。
X33n0631_p0693a19║讀誦解義，當為龍華之機，後弘千佛之道。故感千
X33n0631_p0693a20║佛授手，離恐怖而遠惡趣。彌勒攝持，侶天眷而待
X33n0631_p0693a21║下生。然但能讀誦解義，已有如是功德利益。若更
X33n0631_p0693a22║加如法修行，自成無上最勝因緣。是故有智之者，
X33n0631_p0693a23║應當一心書受讀誦，憶念修行。若乃捨此良圖，別
X33n0631_p0693a24║求異道，恐未能直捷痛快之若此也。△四、願以神護。
X33n0631_p0693b01║世尊！我今以神通力故（至）廣令流布使不斷絕。
X33n0631_p0693b02║自言以神通力守護是經者，為安行者之心，不以
X33n0631_p0693b03║魔外為憂故。又云廣令流布，使不斷絕者，為慰如
X33n0631_p0693b04║來之望，不以弘法為慮故。普賢明益勸修竟。△二、
X33n0631_p0693b05║如來明益勸敬三：一、讚普賢德，二、明持經益，三、結
X33n0631_p0693b06║勸迎敬。初。
X33n0631_p0693b07║爾時釋迦牟尼佛（至）守護能受持普賢菩薩名者。
X33n0631_p0693b08║初、讚其能護。重言善哉者，讚其既以呪護，復以神
X33n0631_p0693b09║護也。護魔助修，離惱成善，故云安樂利益。汝已下，
X33n0631_p0693b10║驗其本深。無礙妙用，離念離言，名為不思議德。同
X33n0631_p0693b11║體之仁，橫徧豎周，名為深大慈悲。本起因心，莫推
X33n0631_p0693b12║其始，名為久遠發意。三事闕一，不能作是神願，故
X33n0631_p0693b13║云汝已成就，乃至而能作是等也。我當下許護持
X33n0631_p0693b14║名言，普賢深本如是，受持其名者，必獲勝益，故如
X33n0631_p0693b15║來以神力護之。又普賢護如來之經，如來護普賢
X33n0631_p0693b16║之名，師資遞護，因果相成，惠我閻浮，拯斯末運，生
X33n0631_p0693b17║茲世而得奉金言，長茲土而獲聞嘉號，深恩重德，
X33n0631_p0693b18║應報宜酧。△二、明持經益四：一、感應道交，二、離障
X33n0631_p0693b19║近果，三、得福遮毀，四、利讚罪謗。初。
X33n0631_p0693b20║普賢若有受持讀誦（至）為釋迦牟尼佛衣之所覆。
X33n0631_p0693b21║初感交於應則見釋迦者，所詮即法身故。如從佛
X33n0631_p0693b22║聞者，能詮即佛說故。則為供養者，諸供養中法供
X33n0631_p0693b23║養最，以諸如來尊重法故。當知佛讚下，應交於感，
X33n0631_p0693b24║以因驗果，知其必得，故佛讚善哉。常寂光中，冥與
X33n0631_p0693c01║授記，故云佛手摩頭，佛衣所覆。蓋摩頭為授記之
X33n0631_p0693c02║儀，衣覆乃傳心之法也。△二、離障近果二：一、能離
X33n0631_p0693c03║二障，二、能近二果。初。
X33n0631_p0693c04║如是之人不復貪著世樂（至）能修普賢之行。
X33n0631_p0693c05║初、能離外障。不貪世樂者，離五欲障也。不好外道
X33n0631_p0693c06║等，離邪道障也。及諸惡者等，離惡人障也。諸惡二
X33n0631_p0693c07║字，總該十六律儀。若屠兒等，略舉數者為例。是人
X33n0631_p0693c08║三句，如次釋上三離。蓋以心意質直，故不事妄貪。
X33n0631_p0693c09║有正憶念，故不受邪染。有福德力，故不資惡業。以
X33n0631_p0693c10║諸惡律儀，皆由福德淺薄，資以取利故。是人下。能
X33n0631_p0693c11║離內障。貪瞋癡等皆由自心所生，惱亂正意故稱
X33n0631_p0693c12║內障。是人二句釋上能離，蓋以少欲知足貪等不
X33n0631_p0693c13║起，梵行清白諸垢莫侵，故一切無能惱也。△二、能
X33n0631_p0693c14║近二果
X33n0631_p0693c15║普賢若如來滅後（至）當坐天人大眾中師子法座上。
X33n0631_p0693c16║不久等，近自利果也。轉法輪等，近化他果也。離障
X33n0631_p0693c17║近果竟。△三、得福遮毀。
X33n0631_p0693c18║普賢若於後世受持讀誦（至）如是罪報當世世無眼。
X33n0631_p0693c19║初得如願福。受讀是經，能感人天供養，故不復貪
X33n0631_p0693c20║著衣服等，而所願不虗。如宣律師天人供饌，即其
X33n0631_p0693c21║驗也。現世得福報者，或為王師，或受帝供等，不惟
X33n0631_p0693c22║四事充足已也。若有下。遮空修毀。不信最上一乘，
X33n0631_p0693c23║但見其動言成佛，故毀。以狂人空作，終無所獲。是
X33n0631_p0693c24║人一退，人天之眼目頓滅，故記。以如是罪報，世世
X33n0631_p0694a01║無眼。△四、利讚罪謗。
X33n0631_p0694a02║若有供養讚歎之者（至）水腹短氣諸惡重病。
X33n0631_p0694a03║初利供讚人，得現果報者，如顏色鮮白，口出蓮香，
X33n0631_p0694a04║乃至六根清淨之類。若復下，罪謗笑者，言受持是
X33n0631_p0694a05║經者，為佛法所係，若出其過惡，無論實與不實，皆
X33n0631_p0694a06║得白癩之病。白癩者，白點疥癩，病惡之現於外者，
X33n0631_p0694a07║以感報必與因相類，故牙齒疎缺等，動為人之所
X33n0631_p0694a08║笑，身體臭穢等，易致人之所輕，此輕笑之報，依類
X33n0631_p0694a09║致然。噫！報應之於心業，猶萬形之於規模，可不慎
X33n0631_p0694a10║哉！文中言繚戾者，謂手脚不申順之貌。角睞者，謂
X33n0631_p0694a11║眼目釣角傍視也。水腹者，浮腫之病。短氣者，勞喘
X33n0631_p0694a12║之疾。此必死之症，而又纏綿不死，百日床頭，雖孝
X33n0631_p0694a13║子亦難承順，況於他乎？明持經益竟。△三、結勸迎敬。
X33n0631_p0694a14║是故，普賢！若見受持是經典者，當起遠迎，當如敬佛。
X33n0631_p0694a15║承上有如是益，定當作佛，故勸以當迎當敬。明益
X33n0631_p0694a16║結勸竟。△四、聞品獲益。
X33n0631_p0694a17║說是普賢勸發品時（至）微塵等諸菩薩具普賢道。
X33n0631_p0694a18║觀中一見普賢，尚得如是旋總持門，滅後能持是
X33n0631_p0694a19║經，已許是人具普賢行，何況親預高會，面領玄文，
X33n0631_p0694a20║得此具此者宜矣，道亦行也。別示修法竟。△三大
X33n0631_p0694a21║會禮散。
X33n0631_p0694a22║佛說是經時，普賢等諸菩薩（至）受持佛語，作禮而去。
X33n0631_p0694a23║此總結靈山一會說聽事畢利益究竟也。分取大
X33n0631_p0694a24║成意云：一部經內說通師資，就勝為言故云佛說。
X33n0631_p0694b01║普賢等該列眾中菩薩，列眾以文殊為首，此以普
X33n0631_p0694b02║賢者表法可知，亦為從上文便故。舍利弗等該列
X33n0631_p0694b03║眾中聲聞，既已受記皆是菩薩，猶稱聲聞者為存
X33n0631_p0694b04║乘位故，又以佛道聲令一切聞是真聲聞故。諸天
X33n0631_p0694b05║等該列眾中八部一切大會，統收此界他方結緣
X33n0631_p0694b06║隨喜，及藥王品來隨品證入眾也。歡喜者，慶所聞
X33n0631_p0694b07║故，多劫飄零未聞此法，今既聞已如兒遇母，故歡
X33n0631_p0694b08║喜也。受持者，領所聞故，諄諄咐囑重重讚勸，佩服
X33n0631_p0694b09║聖言銘心至教，故受持也。作禮者，重所聞故，如領
X33n0631_p0694b10║王勅如受父命，誠惶誠恐稽首頓首，故作禮也。而
X33n0631_p0694b11║去者，聞已退修故，古人進而聞道於師，退而修道
X33n0631_p0694b12║於己，非如今人之入耳出口也。
X33n0631_p0694b13║忍彼諸難緣，釋此最勝法。願以無漏因，
X33n0631_p0694b14║熏我有為智，生生得受持，修習無空過。
X33n0631_p0694b15║隨喜及見聞，共入不思議。
X33n0631_p0694b16║
X33n0631_p0694b17║法華指掌疏卷第七（終）
X33n0631_p0694b18║
X33n0631_p0694b19║音釋
X33n0631_p0694b20║畛（止忍切，音軫。井田間陌也。）堊（遏各切，音。惡色土也。）團圝（下盧丸切，音鸞。圓也。古云：大家
X33n0631_p0694b21║團圝頭，共說無生話。）闈（于非切，音韋。宮中之門也。）冏（古熒切，音扄。人名。）顱（籠都切，音盧。頭
X33n0631_p0694b22║顱也。）殫（多寒切，音單。殛盡也。）瞰（苦濫切，音闕。俯視也。）齏（賤西切，音齏。碎也。）馴（詳倫切，音
X33n0631_p0694b23║旬。善也，從順也。）駈（同驅。）譴（詰戰切，音繾。謫問也，責也。）壎箎（上許云切，音熏。樂器也。下陳知
X33n0631_p0694b24║切，音馳。管樂也。）