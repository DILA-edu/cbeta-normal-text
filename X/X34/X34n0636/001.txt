X34n0636_p0018a01║
X34n0636_p0018a02║
X34n0636_p0018a03║
X34n0636_p0018a04║法華經玄贊攝釋目次
X34n0636_p0018a05║
X34n0636_p0018a06║卷第一
X34n0636_p0018a07║自敘序品第一
X34n0636_p0018a08║卷第二
X34n0636_p0018a09║序品之餘方便品第二
X34n0636_p0018a10║卷第三
X34n0636_p0018a11║方便品之餘譬喻品第三
X34n0636_p0018a12║信解品第四藥草喻品第五
X34n0636_p0018a13║授記品第六
X34n0636_p0018a14║卷第四
X34n0636_p0018a15║化城喻品第七五百弟子品第八
X34n0636_p0018a16║人記品第九法師品第十
X34n0636_p0018a17║寶塔品第十一提婆品第十二
X34n0636_p0018a18║持品第十三安樂行品第十四
X34n0636_p0018a19║涌出品第十五壽量品第十六
X34n0636_p0018a20║分別功德品第十七隨喜功德品第十八
X34n0636_p0018a21║法師功德品第十九不輕品第二十
X34n0636_p0018a22║神力品第二十一囑累品第二十二
X34n0636_p0018a23║藥王品第二十三妙音品第二十四
X34n0636_p0018a24║普門品第二十五陀羅尼品第二十六
X34n0636_p0018b01║嚴王品第二十七勸發品第二十八
X34n0636_p0018b02║
X34n0636_p0018b03║法華經玄贊攝釋目次（終）
X34n0636_p0018b04║
X34n0636_p0018b05║
X34n0636_p0018b06║
X34n0636_p0018b07║
X34n0636_p0018b08║No. 636
X34n0636_p0018b09║法華玄贊攝釋卷第一
X34n0636_p0018b10║
X34n0636_p0018b11║撲揚沙門　智周　撰
X34n0636_p0018b12║開元八年暮秋朔日，余濫竿覺使聖佛道場矣。時群
X34n0636_p0018b13║德萃焉，謂余曰：此修多羅辭約理秘，藏固冲𧷤，是以
X34n0636_p0018b14║龍樹讚歎，麟角扣寂。逮乎凡朦，罔窺閫奧，匪夫註記
X34n0636_p0018b15║券疏，而詎遊哉？故伐蘇命世，人寶振[茫-亡+(滕-月)]，富婁慈恩，學
X34n0636_p0018b16║襲洛聖，摛章趙國，斯謂蓮剖芬馥，膳含珍味者矣。故
X34n0636_p0018b17║尚道之士，莫不手儛頂載。且夫陷圍佩毒，馳眄未均，
X34n0636_p0018b18║利涉大川，淺深幾異。故有若執炬焉，思過半焉，猶瞽
X34n0636_p0018b19║聵焉。方今嗣傳有准，曷不贊前途，啟後躅，示之貝竹，
X34n0636_p0018b20║利不偉乎？余不肖也，談何容易，但群情流顧，莫之以
X34n0636_p0018b21║抑。乃敬述先誨，捃諸所遺，長想十翼，資光一轍，庶幾
X34n0636_p0018b22║後進蒞迷無惑者也。勒成四卷，目攝云爾。
X34n0636_p0018b23║疏酬願因者，夫願有多種，不出二種。如瑜伽論四十
X34n0636_p0018b24║八云：願有二種：一、求菩提，二、利樂他。因中之願具有
X34n0636_p0018c01║兩種，果中唯一，但願度生，果已滿故。
X34n0636_p0018c02║疏如我昔所願，今者已滿者，問：現覩四生，沈溺九有，
X34n0636_p0018c03║願、滿無異，豈不爽哉？答：傳有四釋：一云、一切有情通
X34n0636_p0018c04║有、無性，據有有姓，稱言滿足；二云、就有性中有、無緣
X34n0636_p0018c05║別，依有緣者，故言滿足；三云、就有緣中熟差，約根熟
X34n0636_p0018c06║者，而言滿足；四云、熟者度得，未熟亦作得度因緣。是
X34n0636_p0018c07║以總言我願滿足。議曰：義門漸略，理亦可通；一一甄
X34n0636_p0018c08║別，旨猶朦昧。且第一釋據有性者，有性既有未發心
X34n0636_p0018c09║等，與佛全差，一何言滿？餘思得、失。今正釋云：願眾如
X34n0636_p0018c10║我，行因趣果，生既發心，欣無上覺，證入道因。故對有
X34n0636_p0018c11║緣，言滿無失。
X34n0636_p0018c12║疏初、依菩薩供五恒佛等者，問：依何地位立此四依？
X34n0636_p0018c13║答：相傳多釋：一云：見道前劫為第一依，未入聖故；初
X34n0636_p0018c14║之三地為第二依，同世間故；次、四、五、六為第三依，同
X34n0636_p0018c15║二乘故；餘之四地為第四依，純菩薩故。又真諦釋，如
X34n0636_p0018c16║下疏引。問：准下，學、無學人供養五十世界塵佛，方成
X34n0636_p0018c17║正覺。二十六恒，一何少耶？答：有三釋：一、供養自國佛，
X34n0636_p0018c18║二十六恒；若約他方，數乃塵、界。二、起通供養佛，世界
X34n0636_p0018c19║五十；若依業力，二十六恒。三、四依，一一有入、住、出。言
X34n0636_p0018c20║五恒等，且約三中之一心也。初兩釋好。若依後解，四
X34n0636_p0018c21║依三心，總計祇有七十八恒；望五十界，亦餘少也。故
X34n0636_p0018c22║不取之。
X34n0636_p0018c23║疏餘經無此初大相者，問：初相者何？答：有三釋：一云：
X34n0636_p0018c24║入定名初。此釋不然，將說餘經前亦入定，何得言無？
X34n0636_p0019a01║二云：說無量義經入定等瑞，總名初相。若爾，涅拌在
X34n0636_p0019a02║於遺教前說，涅拌應是遺教初相。答：不例。非涅拌後
X34n0636_p0019a03║定說遺教，法華經前畢說無量。無量所以得名初相，
X34n0636_p0019a04║體、用兩法相因說故。又彼經者，雖被菩薩傍益二乘，
X34n0636_p0019a05║作聞此漸故。三云：入定，雨華，放光，動地，總名初相。餘
X34n0636_p0019a06║經不具雨華等事，故言無也。問：何故不取無量義經？
X34n0636_p0019a07║答：雖無量後，即說法華。彼經自為菩薩而說，彌勒等
X34n0636_p0019a08║眾復無疑故，故非其相。問：光等非首，如何說初？答：正
X34n0636_p0019a09║宗前故，得稱初也。問：餘經何故無此初相？答：自昔未
X34n0636_p0019a10║說二乘作佛，今欲開權，顯斯實旨，恐有疑生，故現奇
X34n0636_p0019a11║禎，拂彼迷意。故大般若經第七十七、四百九十八、五
X34n0636_p0019a12║百五十六等云：佛言：憍尸迦！若入聲聞、獨覺正性離
X34n0636_p0019a13║生者，不能復發阿耨多羅三藐三菩提心。何以故？彼
X34n0636_p0019a14║於生死行流已作限隔。故維摩經云：聲聞之人，猶如
X34n0636_p0019a15║敗種。順權方便經第一云：聲聞如敗種，無所加設。大
X34n0636_p0019a16║樹緊那羅經云：入正位者，燒敗於種。前大乘中永非
X34n0636_p0019a17║法器，更有多文，恐繁不具。今談此等，悉皆成佛，與昔
X34n0636_p0019a18║說別，意旨難信。是以餘經無此初相。
X34n0636_p0019a19║疏說因者，傳有三釋：一云：法華會前，說於二乘九部
X34n0636_p0019a20║之法。為調彼心，令堪聞大，說九部法。是聞大漸，故名
X34n0636_p0019a21║說因。說即是因及說之因。二云：論七成就，第五名為
X34n0636_p0019a22║依止說因。眾生渴仰，為說因體。說之因也。三云：所說
X34n0636_p0019a23║法華，即名說因。由說此經，生聞得果，故正說經，名為
X34n0636_p0019a24║說因。說即因也。議曰：若自別釋，非無此途。論取疏意，
X34n0636_p0019b01║三皆不可。初解非者，疏引唯以大事因緣辨於說因，
X34n0636_p0019b02║大事因緣豈九部法？第二說非，義亦准此。第三非者，
X34n0636_p0019b03║為酬說因，說斯妙法。妙法體即自是說因。云何酬因
X34n0636_p0019b04║方說妙法？能酬、所酬，義乃無別。今觀疏意，乃為二釋：
X34n0636_p0019b05║一、成佛出世是說法因，故疏自云：諸佛成道，必說一
X34n0636_p0019b06║乘。二、未成佛前，願成佛已，說於一乘。故疏結云：皆是
X34n0636_p0019b07║因中方便求趣。復云：故趣宿因，說斯妙法。若爾，說因、
X34n0636_p0019b08║願因，二有何別？答：願成正覺，名為願因；願說妙法，名
X34n0636_p0019b09║為說因。對望不同，故分為二。問：所述六因，為因果因？
X34n0636_p0019b10║為因由因？答：有二釋：一云：因、果之因。若爾，大相佛位
X34n0636_p0019b11║方起，何得言因？答：昔見他佛現相方說，遂自發心，將
X34n0636_p0019b12║說現相。二云：通二：前四在因，後二居果。居果即以因
X34n0636_p0019b13║由名因。然觀疏意，有二釋意，故疏結云：皆是因中方
X34n0636_p0019b14║便求取。即前順釋。
X34n0636_p0019b15║疏行七步，放光明等者，大集經第二十一云：我不行
X34n0636_p0019b16║七步，而言行者，示現行也。又大般若亦同示現。又涅
X34n0636_p0019b17║拌經第四云：南行七步，示現欲為無量眾生作上福
X34n0636_p0019b18║田；西行七步，示現生盡，永斷老死，是最後身；北行七
X34n0636_p0019b19║步，示現已度諸有生死；東行七步，示現眾生而作導
X34n0636_p0019b20║首；四維七步，示現斷滅種種煩惱、四魔種姓，成於如
X34n0636_p0019b21║來；上行七步，示現不為不淨之物之所染汙，猶如虗
X34n0636_p0019b22║空；下行七步，示現法雨，滅地獄火，令彼眾生受安穩
X34n0636_p0019b23║樂。
X34n0636_p0019b24║疏我生胎分盡者，菩薩有三：一者、一生所繫，二者、最
X34n0636_p0019c01║後之身，三者、坐於道樹。上生即一生所繫，下生局得
X34n0636_p0019c02║二身。今說偈身，即當第二。若乃成佛，三生並盡。今此
X34n0636_p0019c03║三生唯約化佛，餘未見文。以理而言，亦通餘有。如第
X34n0636_p0019c04║七地，唯此一身即受變易，名一生繫；八地以上，名最
X34n0636_p0019c05║後身；往自在宮，坐蓮華座，名坐道場。此取自受有三
X34n0636_p0019c06║生也。若他受用，理亦如是。觀音之身，名為最後；其坐
X34n0636_p0019c07║道場，一生所繫。未見成證，理必定有。問：一生補處，約
X34n0636_p0019c08║何等生名為一生？答：且如彌勒昔在人中名一生者，
X34n0636_p0019c09║一，大生也。若據小生，而有四也：天中中有及本有二、
X34n0636_p0019c10║人中中有及本有二，合為四生，如七生等。依大生說，
X34n0636_p0019c11║實理論生有二十八。若爾，何故智度論說彌勒三生？
X34n0636_p0019c12║答：以在人中，即得成佛，故除人中本有一生，但言三
X34n0636_p0019c13║也。又諸菩薩有五種生：一、除災生，由願自在，為魚等
X34n0636_p0019c14║身，濟諸飢乏；為大醫王，救諸疾病；乃至變為種種物
X34n0636_p0019c15║類，息除眾患。二、隨類生，願自在力，於傍生等惡類中
X34n0636_p0019c16║生，彼所行惡而自不行，彼不行善而自行之，如入酒
X34n0636_p0019c17║肆，能立其操等。三、大勢生，稟性生時，壽量、形色、種姓、
X34n0636_p0019c18║富貴最為殊勝，能斷眾生我慢等過。四、增上生，受十
X34n0636_p0019c19║王果，自在化導，隨所應生。五、最勝生，此生資粮已極
X34n0636_p0019c20║圓滿，生王家等，能現等覺，作諸佛事。釋迦即當第五
X34n0636_p0019c21║生也。問：得變易生，已捨胎藏，云何子今方說無耶？答：
X34n0636_p0019c22║捨之與受，俱示相言，理實久離此之穢業。問：若論化
X34n0636_p0019c23║相，盡有情界，有情界有，化何盡耶？答：生既無盡，化亦
X34n0636_p0019c24║無窮。且據一期八相之事，言盡何失？或約此界化緣
X34n0636_p0020a01║已畢，言盡無爽。故處胎經云：從此滅度，於十方面各
X34n0636_p0020a02║三十二姟諸佛國土，而復成佛，教化眾生。准此盡言，
X34n0636_p0020a03║故知化也。議曰：雖有二釋，前解為正。若依後釋，違壽
X34n0636_p0020a04║量品。壽量品云：其父聞子悉已得差，尋便來皈，咸使
X34n0636_p0020a05║見之。既言還來，故知此界非化總畢。又處胎經不言
X34n0636_p0020a06║永不來生此界，故前釋善。
X34n0636_p0020a07║疏遊出四門至證大菩提等者，問：如來施為，無非佛
X34n0636_p0020a08║事；示遊觀等，何所彰表？答：非無所示。案大集經云：示
X34n0636_p0020a09║現老人，為壞貪身；示現病、苦，為壞貪壽；示現死相，為
X34n0636_p0020a10║壞貪欲及我、我所；示現沙門，為令眾生不求釋、梵、人、
X34n0636_p0020a11║天之身，勤求出世無上之法；踰出宮城者，示現出離
X34n0636_p0020a12║三界繫縛，則除周羅，棄捨瓔珞；遣馬犍陟，放闡陀還
X34n0636_p0020a13║者，示現遠離一切煩惱；現剃髭髮者，示現不貪著於
X34n0636_p0020a14║一切法；受著袈裟者，示調眾生；從鬱陀伽、阿羅邏邊
X34n0636_p0020a15║諮問受法者，示破壞自高之心；六年苦行者，為壞外
X34n0636_p0020a16║道；現受飲食者，示現隨世法；現受蘭草者，示於知足；
X34n0636_p0020a17║坐草辱上者，示壞憍慢；降伏魔怨者，示勇猛力；獲得
X34n0636_p0020a18║無上菩提道者，示現了知一切法相。更有餘經說有
X34n0636_p0020a19║別處，後當會釋。問：彼時云何得有沙門？答：有兩釋：一
X34n0636_p0020a20║云是化。若爾，侍者云何識耶？答：雖無正教，外俗教中
X34n0636_p0020a21║何妨說有沙門等狀？傳聞乃識，亦猶犧皇等君所有
X34n0636_p0020a22║形儀，記之典冊，達觀知委。問：犧皇等君是彼外事，外
X34n0636_p0020a23║典可記，沙門非外，何得為例？答：周書記佛生滅等事，
X34n0636_p0020a24║宣尼說彼西方聖人，西方外論記千年後有佛出世，
X34n0636_p0020b01║此豈非外記內事耶？彼亦何失？二云外道沙門雖非
X34n0636_p0020b02║是正，而亦猒世，承此生欣，踰城出俗，累年學外。若不
X34n0636_p0020b03║爾者，云何見彼內道沙門而求外法？准此二解，理俱
X34n0636_p0020b04║通也。思之！又案智度論第一云：太子以刀剃髮，持上
X34n0636_p0020b05║妙寶衣，貿麤布僧伽黎。以衣准人，沙門是化，而未甄
X34n0636_p0020b06║分，故於外道修苦樂行。
X34n0636_p0020b07║疏仙人所住林等者。又准佛本行經第十二云：太子
X34n0636_p0020b08║在彼閻浮樹陰之下思惟坐禪，一切樹影悉移，唯閻
X34n0636_p0020b09║浮陰獨覆太子。
X34n0636_p0020b10║疏鶖子等請乘權、實境等者，問：鶖子問境，佛何為說
X34n0636_p0020b11║果之與因，開、示、悟、入？前三為果，後一因故。答：智所緣
X34n0636_p0020b12║故，亦得名境；示彼令知，使修進也。
X34n0636_p0020b13║疏悔唯小有者。問：何故經云求三乘人疑、悔皆斷？答：
X34n0636_p0020b14║有二釋：一云、文約義繁，合而言也。理實菩薩無得有
X34n0636_p0020b15║悔，大勝小劣，不可悔勝方求劣也。二云、亦有如不定
X34n0636_p0020b16║性諸小菩薩於大菩提起懸崖想，退求小位。斯豈非
X34n0636_p0020b17║悔？雖有此理，然無顯文說悔修大。問：此經論云：二者、
X34n0636_p0020b18║多事驚怖。以大乘眾生生如是心：我無量無邊劫行
X34n0636_p0020b19║菩薩行。生驚怖心，起取異乘心。此豈非是悔修大？云
X34n0636_p0020b20║何得言取異乘耶？答：只言取異，無悔大文。若實有悔，
X34n0636_p0020b21║文何不說？如第四驚怖，悔實不無，文即明說。此既不
X34n0636_p0020b22║說，故知無也。但揣無力，欲退求小。議曰：以至理言，有
X34n0636_p0020b23║悔修大。故信解品云：悔來至此，竊作是念：此或王等
X34n0636_p0020b24║非我傭力得物之處，不如往至貧里，肆力有地。復云
X34n0636_p0020c01║何故至此？案此等文，即悔修大。若爾，疏主何乃言無？
X34n0636_p0020c02║答：疏意不障菩薩有悔。然法華會無有此者，信解品
X34n0636_p0020c03║中敘昔事故。有餘德云：菩薩有悔，引論為證，斷疏主
X34n0636_p0020c04║釋為不盡理。此亦不可：一、論無明文，二、乖疏本意。問：
X34n0636_p0020c05║三根聲聞各至何處而斷疑耶？答：鶖子初聞法說一
X34n0636_p0020c06║乘，疑心已盡。故方便品末後之偈告鶖子云無復諸
X34n0636_p0020c07║疑惑等，譬喻品初廣敘疑盡。須菩提等中，下根之人
X34n0636_p0020c08║得記已去，疑心方盡。故授記品請記偈云：心猶懷疑
X34n0636_p0020c09║懼未敢即便食。又云：雖蒙佛音聲言我等作佛心常
X34n0636_p0020c10║懷憂懼如來敢便食。又五百弟子品云：自謂已得究
X34n0636_p0020c11║竟滅度，今乃知之如無智者。又云：我今乃知實是菩
X34n0636_p0020c12║薩。案此等文，得授記已疑心方盡。問：何故上根疑除
X34n0636_p0020c13║方記，中下不那？答：根勝劣異，劣假聞記迷情乃息，中
X34n0636_p0020c14║望下勝對上不如，故亦得記後始疑盡。問：悔通小有，
X34n0636_p0020c15║即彼三品並得有不？答：上根有悔經有明文，中下兩
X34n0636_p0020c16║根略有二釋：一云亦有序品，末云諸求三乘人若有
X34n0636_p0020c17║疑悔者，譬喻品云願為四眾說其因緣令離疑悔，授
X34n0636_p0020c18║記品云每惟小乘過，不知當云何得佛無上慧，五百
X34n0636_p0020c19║弟子品云悔過自責，准此等證三根俱有。悔有新舊，
X34n0636_p0020c20║五百弟子品中言悔聞記方生，即新悔也，餘悔是舊。
X34n0636_p0020c21║二云中下兩根舊無有悔，舍利弗請言令離悔舉己
X34n0636_p0020c22║方人，實彼鈍根昔未曾悔，若論新悔理有無失。議曰：
X34n0636_p0020c23║前釋為正，經有誠文，不可意斷言彼無也。引證如前。
X34n0636_p0020c24║問：聲聞之疑而有新舊，如文可知，未審菩薩疑亦二
X34n0636_p0021a01║耶？答：吉藏法師解云：菩薩舊疑者，昔稟三乘之教，既
X34n0636_p0021a02║執道理有三，或疑退墮二地，或疑進成佛道。今疑者，
X34n0636_p0021a03║疑佛所說今昔相違，昔說有三今不應明一，今辨有
X34n0636_p0021a04║一昔不應說三，故方便品菩薩聞此法，疑網皆已除。
X34n0636_p0021a05║問：菩薩新疑出何文也？答：身子請中云求佛諸菩薩，
X34n0636_p0021a06║大數有八萬，欲聞具足道，當知菩薩亦有疑也。問：八
X34n0636_p0021a07║萬大士皆是法身菩薩，何容有疑？答：身子權行接引
X34n0636_p0021a08║實人，法身菩薩應同新學，故無過也。
X34n0636_p0021a09║疏諸經云餘人善根涅拌時盡者，准莊嚴論，而有此
X34n0636_p0021a10║言。
X34n0636_p0021a11║疏瑜伽及法華論說四聲聞者。問：何故瑜伽名不定
X34n0636_p0021a12║性，法華論名退菩提心？答：法華一會多是退心，不言
X34n0636_p0021a13║不定；瑜伽總談不定、退心。不定姓寬，退心言狹；有不
X34n0636_p0021a14║定姓，非退心故。
X34n0636_p0021a15║疏：增上慢等者。此舉無學，例執初禪等，亦為初果等。
X34n0636_p0021a16║疏菩薩與記，令發心者，發心有二：一、發趣向心，二、發
X34n0636_p0021a17║信向心。增上即初趣寂第二。合而言之，總名發心。又
X34n0636_p0021a18║菩薩有二：一者、初業，二者、久脩。久脩達器，隨姓與記，
X34n0636_p0021a19║如勝鬘經菩薩堪能荷四重任，求菩薩者，授菩薩乘
X34n0636_p0021a20║等。若初業者，未識根器，但總發願，令得作佛，即般若
X34n0636_p0021a21║經我皆令入無餘涅拌，不輕同此。
X34n0636_p0021a22║疏：根未熟者。議曰：畢竟未熟亦得名未，何要後熟方
X34n0636_p0021a23║名未熟耶？故趣寂人亦名未熟。
X34n0636_p0021a24║疏菩薩與記具理、性、因者，問：案瑜伽論，理、智雙有，方
X34n0636_p0021b01║名具因。今但有理，何得名具？答：此經論云：示現眾生
X34n0636_p0021b02║皆有佛性。若非理者，云何皆有？疏主依此，約理名具，
X34n0636_p0021b03║猶總也。眾生齊有，故立具名。更有餘釋，如下當悉。
X34n0636_p0021b04║疏菩薩與記，令發心等者。問：菩薩與記，尚令生信，佛
X34n0636_p0021b05║何捨耶？答：佛記作佛，必具國土、名號等事。增上慢者，
X34n0636_p0021b06║善根未植，而無此事，故佛不記。
X34n0636_p0021b07║疏由生數少等者，前三果人有七生等，名生數少；無
X34n0636_p0021b08║學生盡，名曰全無。或在凡位，經六十劫，三生修習，於
X34n0636_p0021b09║此生中從初至極，亦名全無。問：頓、漸之義，豈由生數？
X34n0636_p0021b10║若不由者，何事須言？答：有二釋：一云：舉生數等，意顯
X34n0636_p0021b11║得聖。得聖得，有學、無學別，顯二差別，並能迴趣，非言
X34n0636_p0021b12║生數證漸悟義。二云：無學迴心，必名漸悟；有學迴心，
X34n0636_p0021b13║要取無學，方行大行，受變易等。故舉生數證有學等，
X34n0636_p0021b14║名為漸悟。問：何要得無學，方行大行等？答：若至無學，
X34n0636_p0021b15║煩惱已盡，更不受於長時生死；若有學位未盡，煩惱
X34n0636_p0021b16║容得招生。為怖斯事，故取無學，方行大行。議曰：後釋
X34n0636_p0021b17║違教。佛地論云：迴向菩提，或於學位，即能棄捨；求聲
X34n0636_p0021b18║聞願，或無學位，方能棄捨。若雖迴心，要取無學，豈不
X34n0636_p0021b19║違此有學之位棄捨之言？又云：學位迴心，即伏煩惱，
X34n0636_p0021b20║起定願力，資現身因，令於長時生死相續，名不思議
X34n0636_p0021b21║變易生死。言即伏惑，明非無學，無學斷故。准此，學人
X34n0636_p0021b22║得受變易；變易既得，即離長苦。何假要至無學方受？
X34n0636_p0021b23║問：前釋者，理雖可通，致生數言亦非至要。但言二乘，
X34n0636_p0021b24║即乃苞盡，何藉生數？答：若不言數，恐不能悉。學、無學
X34n0636_p0021c01║等，並能迴趣，故非無要。
X34n0636_p0021c02║疏：若從二凡者。二乘凡位具二種姓，修二乘行，未得
X34n0636_p0021c03║二果，齊此已還，並名二凡。
X34n0636_p0021c04║疏況復示有生數少等者，此依凡位，望去見道，說為
X34n0636_p0021c05║多、少。問：既約聞慧而釋於悟，何以生等為理證耶？答：
X34n0636_p0021c06║有二釋：一云：雖二凡位發心向大，然要至彼二乘見
X34n0636_p0021c07║道，後方修大，以決擇等有定生時一坐等故。若不至
X34n0636_p0021c08║見，云何得名已定生耶？設未定生，亦須入見。所以然
X34n0636_p0021c09║者，為怖長時生死苦故。若見入已，即受變易。若不爾
X34n0636_p0021c10║者，二大劫來受生死苦。故約生數，而已為證。二云：但
X34n0636_p0021c11║曾發二心，曾修二行，即名漸悟。況復亦有去二見道
X34n0636_p0021c12║生數近者，不名漸悟。言生數者，意證久修，亦名漸悟。
X34n0636_p0021c13║非以生數證彼入見，方行大乘行。議曰：前釋是本，而
X34n0636_p0021c14║有多過，如決中斥。後解理通，然非是彼師之本意。疏
X34n0636_p0021c15║中兩釋：約生數者，非疏家意。疏主往在藪門，敷闡諸
X34n0636_p0021c16║德，諍此頓、漸之義。有人約此生數以判，故敘之耳。疏
X34n0636_p0021c17║主但據或得二聖，或行二行，迴趣大者，即名漸悟。
X34n0636_p0021c18║疏三種練磨心者，一、菩提廣大屈，引他況己練；二、萬
X34n0636_p0021c19║行難脩屈，省己增脩練；三、轉依難證屈，引麤況妙練。
X34n0636_p0021c20║無性攝論第六卷云：無量諸世界無量人有情剎那
X34n0636_p0021c21║剎那證覺無上正等菩提。是為第一練磨其心者，解
X34n0636_p0021c22║云：無量界者，顯處無邊；無量人等者，明趣無限；剎那
X34n0636_p0021c23║剎那者，時無有障；證覺等者，顯前無障。脩因成就，故
X34n0636_p0021c24║證菩提。此並引他，文無例已。准下二練，亦合有也。此
X34n0636_p0022a01║意例云：彼無量界他音情等，於念念頃，皆能發心，證
X34n0636_p0022a02║菩提果。我既與彼同有佛性，何不發心，亦趣菩提，而
X34n0636_p0022a03║退屈耶？第二、論云：依此意樂，能行施等波羅蜜多。我
X34n0636_p0022a04║已獲得如是意樂，我由此故，少用功力修習施等波
X34n0636_p0022a05║羅蜜多，當得圓滿。是為第二等者，解云：由此意樂者，
X34n0636_p0022a06║顯他已發菩提心，故為六度等因；能行施等者，明地
X34n0636_p0022a07║因因行施等果。此並引他。我已獲得如是意樂者，明
X34n0636_p0022a08║己亦得六度等因；我由此故等者，顯己亦能速圓行
X34n0636_p0022a09║果。第三、論云：若有成就諸有障善，於命終時，即便可
X34n0636_p0022a10║愛一切自體圓滿而生。我有妙善、無障礙善，云何爾
X34n0636_p0022a11║時不當獲得一切圓滿等者，解云：若有等者，引他障
X34n0636_p0022a12║善；於命終等者，明他因彼障善得果。此總引他。四菩
X34n0636_p0022a13║薩行、菩提分等，名妙無障。十地位中，由證真故，名之
X34n0636_p0022a14║為妙；金剛無礙，能除障故，名無障善。此並明自有妙
X34n0636_p0022a15║善因。云何爾時等者，由金剛等既能除障，得佛果故，
X34n0636_p0022a16║是故佛果自然圓滿，明己因因復得佛果。問：作三練
X34n0636_p0022a17║磨未登聖位，云何得言我有妙善及無障善？答：從當
X34n0636_p0022a18║為論。若脩不息，必得二善。二善既有，何不得果？非時
X34n0636_p0022a19║已得，名有妙善。問：此三練磨在何位地？答：有二釋：一
X34n0636_p0022a20║云：總在十信初位，二云：第一在十信前及十信中，第
X34n0636_p0022a21║二在後十解前及十解位，第三在彼十迴向前及迴
X34n0636_p0022a22║向位。故唯識云：此資粮位於二種障雖未伏除，修勝
X34n0636_p0022a23║行時有三退屈，而能三事練磨，其心堅固熾然，脩諸
X34n0636_p0022a24║勝行。問：三種練磨通能、所治及以所練，各以何法而
X34n0636_p0022b01║為自性？答：能練總以聞、思二慧而為自體。由聞於他
X34n0636_p0022b02║發心脩行，引他例已，䇿發自心比量智故，故是聞慧。
X34n0636_p0022b03║所練體者，本有種姓及菩提心、四菩薩行、菩提分等。
X34n0636_p0022b04║所治即是三種退屈所知障攝，即彼為體。由橫思量，
X34n0636_p0022b05║謂自無能，謂菩提心非眾行因，謂果難得，故是法執
X34n0636_p0022b06║所知障攝。問：練磨者，何義？答：謂䇿舉心，令其猛利，對
X34n0636_p0022b07║治退屈，是練磨義。亦猶練金，復似磨鏡，令心純淨，立
X34n0636_p0022b08║練磨名。廣如唯識。鈔：疏斷除四處障者，如無性攝論
X34n0636_p0022b09║第六、第一。論云：由離聲聞、獨覺作意，斷作意故者，解
X34n0636_p0022b10║云：由者，因義。由離作意障，能入所知相。餘三准此。言
X34n0636_p0022b11║斷作意故者，釋離作意之所由也。此言斷者，但是伏
X34n0636_p0022b12║也。後三亦爾。此意說云：初脩菩薩見生死苦，涅拌為
X34n0636_p0022b13║樂，欲捨生死，忻趣涅拌。此即名為二乘作意，障大菩
X34n0636_p0022b14║提，故須先斷。由觀生死、涅拌同無相性，及修大悲，斷
X34n0636_p0022b15║執小乘生死作意，作意即障。持業釋名：或二無學執
X34n0636_p0022b16║自乘極，不趣大乘；或二有學執趣二果，不樂大乘；或
X34n0636_p0022b17║見道前二乘凡夫，忻求二果。此等並名二乘作意。議
X34n0636_p0022b18║曰：前二釋本，准後兩釋，理亦無違，通四不爽。第二、論
X34n0636_p0022b19║云：由於大乘諸疑、離疑，以能永斷異慧疑故者。解云：
X34n0636_p0022b20║雖離於前二乘作意，於大乘教種種法門先起疑惑，
X34n0636_p0022b21║後執一是，便撥餘非，即是慧能。此慧邪倒，與正不同，
X34n0636_p0022b22║故云異也。體即法執，邪見所攝。故世親云：此中異慧，
X34n0636_p0022b23║謂鄙惡慧，於理動搖；疑謂猶預，作三性觀。異慧及疑
X34n0636_p0022b24║永不復轉，名為永斷。異慧及疑，亦即是障。問：標云諸
X34n0636_p0022c01║疑、離疑，離疑之言目於何法？答：有四釋：一云、能斷彼
X34n0636_p0022c02║疑，名為離疑。二云、云諸疑者，即二乘人。言離疑者，漸
X34n0636_p0022c03║頓菩薩合而為文，云諸疑、離疑。三云、不定種姓諸小
X34n0636_p0022c04║菩薩雖先發心至第六住前，然於大行起懸崖想，數
X34n0636_p0022c05║數退屈，遂起疑心，為得、不得？名為諸疑。欲就二乘，心
X34n0636_p0022c06║生決定，名為離疑。四云、諸小菩薩先於佛說顯密三
X34n0636_p0022c07║藏種種不同而生疑惑，名為諸疑。後執一是，斥餘為
X34n0636_p0022c08║非，自為決定，名為離疑。據實未悟，依彼妄解，名為離
X34n0636_p0022c09║疑。議曰：第一、解正。所以然者，答：本論問云：云何能入
X34n0636_p0022c10║所應知相？彼總答云：由斷四處障等能入。下別釋中，
X34n0636_p0022c11║四種皆說能、所二治。若離疑言不自能治，第二將何
X34n0636_p0022c12║為能治耶？若言第二不說能治，何故餘有，此獨無耶？
X34n0636_p0022c13║故離疑言顯能離也。若爾，故第一、第三先說離言，第
X34n0636_p0022c14║二能離下方言耶？答：阿毗達摩性相而求，逐便即言，
X34n0636_p0022c15║何責先後？第四亦復言無分別，豈無分別亦是障耶？
X34n0636_p0022c16║然第四釋理亦少通，然非論意，故亦不取。有人斷前
X34n0636_p0022c17║第三解，正難第一云：疑既已離，云何名障？此斷全非
X34n0636_p0022c18║說疑異慧名之為障。由離此障入所知相，於理何失？
X34n0636_p0022c19║審披本論，藏否自現。第三論云：由離所聞、所思法中
X34n0636_p0022c20║我、我所執，斷法執故者。解云：雖離諸疑，然隨所聞，若
X34n0636_p0022c21║教義等皆執有性，便障唯識法空觀智，故斷法執方
X34n0636_p0022c22║入真觀。故釋論云：執著皆無，於其勝義證現觀故。第
X34n0636_p0022c23║四論云：由於現前、現住安立一切相中無所作意、無
X34n0636_p0022c24║所分別、斷分別故者。解云：於此安立現前相中而無
X34n0636_p0023a01║作意，及離分別、斷分別言，而通一切分別之法。若隨
X34n0636_p0023a02║別說，是忍一位能觀之智，此即勝障，入初地時息滅
X34n0636_p0023a03║名斷。問：何以復須斷此忍位分別智觀？答：此忍雖離
X34n0636_p0023a04║能、所分別法執，然自有彼微細分別，障彼初地無分
X34n0636_p0023a05║別智，故須滅也。釋論云：謂於現前至悉能永離者。解
X34n0636_p0023a06║云：此並舉彼離緣之境。言謂於現前任運而轉色等
X34n0636_p0023a07║現住者，業所引境也，即大地等。言及作功用諸骨鏁
X34n0636_p0023a08║等淨定安立者，定所引境。言一切所緣諸境界相作
X34n0636_p0023a09║意分別悉能永斷者，於前定散二境之上，能分別心
X34n0636_p0023a10║一切永伏，此上並明離緣染法分別。言乃至一切諸
X34n0636_p0023a11║佛菩薩波羅蜜等，如是等相執著分別悉能永離者，
X34n0636_p0023a12║言佛菩薩者淨法假境，波羅蜜等淨法實境，於此等
X34n0636_p0023a13║境能執分別悉能永離，明離緣淨境分別。問：何者為
X34n0636_p0023a14║處？答：處所即四所障，由此四障障四觀行，從彼所障
X34n0636_p0023a15║名之為處。或此四障是分別心所居之處，障即是處。
X34n0636_p0023a16║前釋依主，後釋持業。此中總意，初二障彼猒小忻大
X34n0636_p0023a17║之行，後二障彼捨妄證真之行，故得障名。若能斷智
X34n0636_p0023a18║即觀無相及於三性，由證法空證無能所斷分別心，
X34n0636_p0023a19║如次四智斷彼四障。問：於何地位斷四障耶？答：在十
X34n0636_p0023a20║信位斷於初障，由離小心初入大乘十信位故。在十
X34n0636_p0023a21║解位斷第二障，由於大乘離疑惑故，而得正解修菩
X34n0636_p0023a22║薩行。在十迴向乃至忍位斷第三障，由作遍計觀遣
X34n0636_p0023a23║所執故。在第一斷第四障，由此第一分別觀智加行
X34n0636_p0023a24║息滅，得成初地最上覺故。若據相違正滅言之，斷分
X34n0636_p0023b01║別位即在初地，成此第四離分別障。論引頌云：現前
X34n0636_p0023b02║自然住，安立一切相，智者不分別，得最上菩提。解云：
X34n0636_p0023b03║言現前者，通說定散二境當心名現前也。自然住者，
X34n0636_p0023b04║別顯散境。言安立者，別明定境。一切相者，雙顯前二
X34n0636_p0023b05║定散境相。智者不分別者，離能取心。得上菩提者，離
X34n0636_p0023b06║障得果，即以初地名上菩提，形於地前故稱最上。
X34n0636_p0023b07║疏緣法、義為境者，法者，即文；義者，所詮無性。攝論第
X34n0636_p0023b08║六云：似文，似義。釋論云：似外相轉，實唯在因。准此，即
X34n0636_p0023b09║以有似於無，內似外也。
X34n0636_p0023b10║疏由此攝論至即二種者，攝論一、三兩種之障，亦即
X34n0636_p0023b11║同此離執之義。
X34n0636_p0023b12║疏諸疑離疑，即是前者，攝論第二：諸疑離疑，此前第
X34n0636_p0023b13║一破疑中攝。
X34n0636_p0023b14║疏佛自成道，未為聲聞授記等者。問：准提謂等經授
X34n0636_p0023b15║價人等成佛之記，價人之中亦有聲聞，云何得言前
X34n0636_p0023b16║未記彼？答：彼文言總，而意授彼提謂等記。若不爾者，
X34n0636_p0023b17║云何此經言未曾說汝等當得成佛道？故知彼經文
X34n0636_p0023b18║合意別。
X34n0636_p0023b19║疏有佛子！心淨等者。問：若先未行，今說令行，可名彰
X34n0636_p0023b20║行。佛子！心淨即先已行，如何得言今說法華為彰行
X34n0636_p0023b21║耶？答：舉大前行，令復小者，亦冀行之；舉勝引劣，冀令
X34n0636_p0023b22║二乘見賢思齊，亦不違也。此經上、下多有此妨，倣斯
X34n0636_p0023b23║通釋。
X34n0636_p0023b24║疏要由脩慧、福等者，略有四釋：一云：初之五句如次
X34n0636_p0023c01║配彼眷屬、境界、文字、實相、觀照、般若，並名因行；第六
X34n0636_p0023c02║一句即一乘果，由前五因得此果故。二云：初句資粮
X34n0636_p0023c03║位，而依外門脩福、慧故；次句加行，能依定門觀空、有
X34n0636_p0023c04║故。即此加行依似文義，名依教詮；即此依教悟自性
X34n0636_p0023c05║等假有實無，名究玄理；得入見道，名真解起；證所證
X34n0636_p0023c06║理，名悟一乘。三云：初之兩句明脩福、慧、空、有二行，次
X34n0636_p0023c07║之四句明觀教、理、行、果四種。雖云修行，未知如何可
X34n0636_p0023c08║以脩之，故舉教等，令依脩習。四云：初句意彰創所修
X34n0636_p0023c09║行，次句因行智達空、有，第三句明要持於教，第四句
X34n0636_p0023c10║顯而善決釋三藏妙旨，第五句意由前四事正智得
X34n0636_p0023c11║生，第六句者顯因上五種脩所悟理。問：本彰於行，何
X34n0636_p0023c12║故說彼理、教等耶？答：雖言於行，要在現等。若不因詮，
X34n0636_p0023c13║行從何起？不知理、果，而何所忻？故說無失。議曰：第二、
X34n0636_p0023c14║釋位稍局也。豈登地已不脩行耶？餘三隨應，理可通
X34n0636_p0023c15║矣。
X34n0636_p0023c16║疏因即七地等者，第七地中亦攝於果，從多總相說
X34n0636_p0023c17║為因也。
X34n0636_p0023c18║疏下隨所應，並皆具配者，下文廣散，不可繁談。今略
X34n0636_p0023c19║序之，示方隅耳。列名如次，此不別說。舍利弗等在法
X34n0636_p0023c20║華會，未解一乘，未趣大前，名種姓地；或初發心，亦種
X34n0636_p0023c21║姓地，經二萬劫到十信故。分別功德品云八世界眾
X34n0636_p0023c22║生發菩提心，觀音品云八萬眾生發無等心，此等並
X34n0636_p0023c23║名勝解行地。分別功德品云眾生得無生法忍，天親
X34n0636_p0023c24║釋云而是初地，即是第三增上意樂地。又云菩薩得
X34n0636_p0024a01║聞持陀羅尼門，亦得旋陀羅尼，一相而言，即是第四
X34n0636_p0024a02║行正行地。又云菩薩能轉不退法輪，即當第五決定
X34n0636_p0024a03║地攝。又云菩薩得樂說辨才，即屬第六決定行地。又
X34n0636_p0024a04║云菩薩能轉清淨法輪，即是第七究竟地中菩薩位
X34n0636_p0024a05║攝。壽量亦明三身佛果，即第七地果究竟攝。彼等經
X34n0636_p0024a06║文，下疏自具，故不縷說。四、菩薩行，亦如次列。下疏自
X34n0636_p0024a07║明，故亦不說。
X34n0636_p0024a08║疏利今後明記聲聞等者。問：授記何不在前彰記門
X34n0636_p0024a09║攝？答：前門總談，而為記別；後門別說，利、益不同。故分
X34n0636_p0024a10║二門，亦無失矣。
X34n0636_p0024a11║疏別記等者。問：法明、普明二種不同，何名同耶？答：法、
X34n0636_p0024a12║普雖異，明、名同故，故名同記。若爾，善現名為名相，學、
X34n0636_p0024a13║無學等名為寶相，相、名同故，應名同記。答：經、品不同，
X34n0636_p0024a14║根、性亦異，不可為例。問：品同性等，即名同記；慶喜、羅
X34n0636_p0024a15║睺性等品同，應名同記。答：性、品雖同，名不同故。或慶、
X34n0636_p0024a16║喜等名同無失，為別於前，故名後記。隨舉一邊，不可
X34n0636_p0024a17║齊責，不如前釋。然有釋云：慶喜、羅睺非眾所識，得後
X34n0636_p0024a18║記名。而經中言眾望足者，羅睺自言非佛說故，不可
X34n0636_p0024a19║信也。議曰：此釋違經，而亦乖論。序品歎德，而總結云
X34n0636_p0024a20║眾所知識。論中但云學、無學等，非眾識故。若爾，慶等
X34n0636_p0024a21║應非後記，論不言故。答：舉多攝少，後記何違？根、性與
X34n0636_p0024a22║品而並同故。
X34n0636_p0024a23║疏與天女記者，法師品中言：八部等一切聞經，皆與
X34n0636_p0024a24║授記。據此文寬，得有天女。或但此經通記之處即攝
X34n0636_p0024b01║天女，非局一品。古有二釋：一云、耶輸陀羅是天女也，
X34n0636_p0024b02║父是樂神乾闥婆故；二云、法華文中不見天女，得記
X34n0636_p0024b03║之處但有龍女，或可即名龍女以為天女。近傳釋云：
X34n0636_p0024b04║法師品及法師功德品亦兼天女。議曰：古解、近傳，俱
X34n0636_p0024b05║違正教。設縱耶輸是樂神女，樂神非天，何名天女？准
X34n0636_p0024b06║本行經，耶輸非彼樂神之女，不可救言依主名天。經
X34n0636_p0024b07║如下引，龍既非天，女非天女。又復釋迦不與彼記，經
X34n0636_p0024b08║既明文，披之自悉。近傳解者，案彼法師功德品云：男
X34n0636_p0024b09║子、女人持經，皆得六根清淨。不言得佛，不可違文，以
X34n0636_p0024b10║意斷也。
X34n0636_p0024b11║疏如提婆品（至）合四位益者，問：前二位為是此界？為
X34n0636_p0024b12║彼方耶？若是彼方，何開此經現益之事？若此界者，經
X34n0636_p0024b13║無明文，以何為准？又復疏主下，釋彼文云：前二位彼
X34n0636_p0024b14║土得益，一何𭿺𥍿？答：准下上疏，疏有二意：一者、四位
X34n0636_p0024b15║總此界益，故判四位總名利今；二者、前二彼界之益，
X34n0636_p0024b16║經文形勢有此難准，故為二釋。問：四位之中第二、第
X34n0636_p0024b17║四而云記者，何佛記耶？益為二釋，或即彼佛，或即釋
X34n0636_p0024b18║迦。文不明言，任情取捨。問：彼佛者，何名現益？答：由聞
X34n0636_p0024b19║法華，賴彼佛記，亦名現利。問：既得授記，何不屬彼果
X34n0636_p0024b20║記？利中益雖云得記，文不說為成佛之事，但可記彼
X34n0636_p0024b21║地位等事，故非屬果。或由非是釋迦記故，故非果記。
X34n0636_p0024b22║議曰：後解非也。有何所以？餘佛授記非得果名，獨釋
X34n0636_p0024b23║迦爾，故前為善。
X34n0636_p0024b24║疏若往僧坊，至帝坐處等者。問：聞他隨喜，福尚無邊；
X34n0636_p0024c01║自受持等，云何乃少？答：理實無限。若具彰陳，恐諸小
X34n0636_p0024c02║智心生狂亂，狐疑不信。故般若云：我若具說，心即狂
X34n0636_p0024c03║亂。是故略舉，隨喜猶多。故知親聽，福不應寡。
X34n0636_p0024c04║疏四乘為實等者，勝鬘說彼四實一權，為對決定四
X34n0636_p0024c05║種機故。頓教大乘者，即四乘中大乘是也。一乘權者，
X34n0636_p0024c06║即彼經會以前說。言唯一乘者，是權說也。問：彼經上、
X34n0636_p0024c07║下總無此言，何以得知一權四實？答：直據顯文，彼似
X34n0636_p0024c08║非有；以理取教，教即非無。言四乘者，經云：攝受正法。
X34n0636_p0024c09║善男子！建立大地，荷四重任，乃至授以大乘。言一乘
X34n0636_p0024c10║者，經云：若如來隨彼所欲而方便說，即是大乘，無有
X34n0636_p0024c11║二乘。四乘不言隨欲方便，故明四實；一乘即言隨欲
X34n0636_p0024c12║方便，明說一權。若不爾者，隨欲等言何所彰表？問：隨
X34n0636_p0024c13║何意欲，說一無二？答：如法華等，隨不定意，說一無二。
X34n0636_p0024c14║勝鬘會之，云方便說。問：若說一權，應唯三實，四中大
X34n0636_p0024c15║乘即一乘故。答：唯說一乘，不立餘運。此佛權說，名之
X34n0636_p0024c16║曰權，非大體無名為權也。四中大乘對大根性，同餘
X34n0636_p0024c17║三乘有所對器，故四名實。問：四對定四，應器名實；一
X34n0636_p0024c18║對不定，隨性非權。答：望自不定，是實非權；形四定姓，
X34n0636_p0024c19║故權非實。
X34n0636_p0024c20║疏一乘是實，二乘為權者，此法華說一實，二權。問：勝
X34n0636_p0024c21║鬘說四同四重擔，即言四實，一乘為權；法華說乘同
X34n0636_p0024c22║諸草木，亦應一權，三乘是實。答：法華本為不定聲聞，
X34n0636_p0024c23║故說一實；下因轉破，說三草木，而非本故，故非三真
X34n0636_p0024c24║理實。若對定性而言，亦得名實；對望不同，故不相例。
X34n0636_p0025a01║疏三乘有行之教者，總對三乘而說於有。三乘各依
X34n0636_p0025a02║自乘所觀，觀行差別而為有也。有云：不定性人有三
X34n0636_p0025a03║乘性。此人觀於有空之時，名為三乘；非是有別三乘
X34n0636_p0025a04║之人，名為三乘。議曰：後解違般若等。彼經自云：初轉
X34n0636_p0025a05║法輪，三乘得益，各各不同。如疏自引。故前解善。
X34n0636_p0025a06║疏三乘同行空教者，對彼三乘總相說空，三根悟異，
X34n0636_p0025a07║二乘達我空，菩薩雙悟。
X34n0636_p0025a08║疏先懺至謗法等罪者。問：佛初成道，法猶未唱，云何
X34n0636_p0025a09║得有謗法之𠍴，而云悔耶？答：罪通過、現，佛示令悔，斯
X34n0636_p0025a10║亦何咎？
X34n0636_p0025a11║疏四大本淨等者，悟四大等本唯真理，離於妄執，故
X34n0636_p0025a12║名本淨。又傳三釋：一云：於四大等起貪等惑，令彼四
X34n0636_p0025a13║大成所緣縛；令斷貪等，於彼四大所緣縛斷，故本淨。
X34n0636_p0025a14║若五蘊、六塵不善者，斷；無記離縛，故言本淨。二云：若
X34n0636_p0025a15║地獄業所感四大，名為不淨。由懺悔已，惡業自消，不
X34n0636_p0025a16║受彼果，故言本淨。三云：四大是異熟果，感此本因，即
X34n0636_p0025a17║業感二，故名業、惑為四大本。由懺悔已，惑、業自淨，不
X34n0636_p0025a18║招惡果，故名本淨。五蘊、六塵及五我等，皆准此知。議
X34n0636_p0025a19║曰：三釋俱非，皆不明悟本淨之體。若初釋云四大無
X34n0636_p0025a20║記，非自性染。然由緣縛，故得染名；離縛之時，名本淨
X34n0636_p0025a21║者，若爾，六塵、五蘊不善，若斷之時，何名本淨？不善本
X34n0636_p0025a22║非無記性故。若談真理，何乃不言？故為非也。若言色
X34n0636_p0025a23║聲有是業者，惡引生而表善，惡名為善，惡非自性，故
X34n0636_p0025a24║名本淨者，云何前言不善者斷？又雖無記，豈非有漏？
X34n0636_p0025b01║有漏之法，云何淨耶？第二非者，縱人天等所招四大，
X34n0636_p0025b02║從因等言，何不名染？餘過思准。第三非者，若懺悔已，
X34n0636_p0025b03║可不招果，云何得言惑業名淨？未見聖言煩惱惡業
X34n0636_p0025b04║名淨之處。若據真理，直言即悉，何事何事？故為不可。
X34n0636_p0025b05║今案覺愛難五時教，引提謂經等云：四大本無，乃至
X34n0636_p0025b06║六塵本無。又云：五我本淨，是人無我。即此脩明二空
X34n0636_p0025b07║窮宗之說者。准此，疏主取意而談，本無、本淨，義同文
X34n0636_p0025b08║異。或經有異，故不相違。悟四大等，明法空理；吾我本
X34n0636_p0025b09║淨，明悟生空。疏本言五，而筆誤也。有不知錯，而因而
X34n0636_p0025b10║解之，翰墨徒施，終乖經本，故不錄也。
X34n0636_p0025b11║疏價人得柔順忍者，准仁王經，四、五、六地名為順忍，
X34n0636_p0025b12║相同二乘順無生故。依佛地經，唯第六地名為順忍。
X34n0636_p0025b13║論自釋云：隨順無生法忍故。問：何乃不同？答：仁王總
X34n0636_p0025b14║約近、遠得名，佛地唯依近、順名順。問：柔者，何義？仁王、
X34n0636_p0025b15║佛地何無柔言？答：柔者，調柔。我見若存，是非等起，不
X34n0636_p0025b16║名調柔；四地永亡，故得柔稱。又此三地能斷害伴、羸
X34n0636_p0025b17║劣、隨眠，得名柔也。廣、略不同，故諸教異。
X34n0636_p0025b18║疏龍王得信、忍者，按仁王經，初、二、三地得不壞信，相
X34n0636_p0025b19║同世間；脩施、戒、脩三品不同，總名信、忍。而言龍者，化
X34n0636_p0025b20║相而言，實大菩薩。故華嚴云：阿耨池龍出水給濟瞻
X34n0636_p0025b21║部洲人，皆大菩薩。若不爾者，豈畜生身有得聖耶？若
X34n0636_p0025b22║許，便違一切聖教。
X34n0636_p0025b23║疏但為此曰至法輪方轉者，此釋外難。外難意云：為
X34n0636_p0025b24║提謂等說法之日有得聖者，何不當即名轉法輪，至
X34n0636_p0025c01║五比丘始名為輪？答意如文。問：經文自云：提謂等眾
X34n0636_p0025c02║得果大、小，各各不同。何故不名三乘同觀？答：但言果
X34n0636_p0025c03║別，不說同觀。問：五比丘時，豈說同觀？答：即下所引大
X34n0636_p0025c04║般若云：轉四諦輪，三乘果異。此即所觀四諦是同，名
X34n0636_p0025c05║同觀也。復有釋云：法輪有二：一、化漸悟，二、被頓悟，三、
X34n0636_p0025c06║七日後名為轉法輪。據化漸悟，若依頓悟，初七日等
X34n0636_p0025c07║亦得名轉。若不爾者，云何得言佛所施為無非法輪？
X34n0636_p0025c08║問：初七日等有得小果，何名為頓？答：決定性等，頓學
X34n0636_p0025c09║自乘，亦名為頓。議曰：雖有此理，然未見文說諸定姓
X34n0636_p0025c10║總名頓也。今以理准，法轉有二：一者、通行三乘，同觀
X34n0636_p0025c11║四諦理故；二者、別行三乘，觀境、得果各別，三、七日後
X34n0636_p0025c12║名轉法輪。據通行說，若凡施為，並名法輪；依別行言，
X34n0636_p0025c13║亦不相違。
X34n0636_p0025c14║疏：毗濕縛藥者，此云有功能藥。有云：此言天馬耳，形
X34n0636_p0025c15║如乾薑。議曰：雖未見文，分明譯處。以理而言，取前為
X34n0636_p0025c16║正：一者、名寬，二者、疏主。三藏聞傳，相傳非謬。此意說
X34n0636_p0025c17║云：於諸丸、散、湯等之中，若置此藥，令餘諸藥功能轉
X34n0636_p0025c18║勝於一切教。置此三性了義之經，義乃顯了。餘喻准
X34n0636_p0025c19║此。
X34n0636_p0025c20║疏：婆羅痆斯者。此乃河名，義無相當，故不翻也。問：准
X34n0636_p0025c21║菩薩念佛三昧經云：波羅奈城云何名河？答：城從於
X34n0636_p0025c22║河，立名無失。
X34n0636_p0025c23║疏仙人墮處者，按婆娑云：昔時有王將諸婇女在園
X34n0636_p0025c24║遊觀，有五百仙人乘空而度，見已墮落，因立名焉。又
X34n0636_p0026a01║按菩薩念佛三昧經第四云：於古仙住處三轉法輪。
X34n0636_p0026a02║又大集經第二云：鹿野林中仙人住處轉正法輪。又
X34n0636_p0026a03║轉法輪經論釋云：彼處常饒寂靜仙人，是故世尊在
X34n0636_p0026a04║彼處轉。更有多文，皆同於此。問：何乃相違？答：大、小乘
X34n0636_p0026a05║異，法輪經論亦同大乘。問：瑜伽、深密文既言墮，為同
X34n0636_p0026a06║小部？為取大乘？若同大乘，何乃言墮？答：為二釋：一、隨
X34n0636_p0026a07║轉理門，文言墮故；二、依大乘義，墮者即是住之異名。
X34n0636_p0026a08║疏第三、時中普為發趣一切乘者，問：為要被三？為對
X34n0636_p0026a09║一、二？設爾，何過？二俱有失。若要被三，此法華經應非
X34n0636_p0026a10║第三，無緣覺故。若不要三，何名為普？即小乘等，應名
X34n0636_p0026a11║第三。答：具明有、空，被三根法，名之為普；非要一時有
X34n0636_p0026a12║三所利，方得普名。且三性教，說所執無；餘二性有，有、
X34n0636_p0026a13║無義足。說有，即當為趣二乘；說空，即當為發大者；空、
X34n0636_p0026a14║有具明，即當為彼久學菩薩。依斯說普，理亦無爽。法
X34n0636_p0026a15║華第三小乘非者，理可思矣。
X34n0636_p0026a16║疏涅拌亦云醫教服乳等者。問：按涅拌經，初醫服乳，
X34n0636_p0026a17║喻於外道；客醫斷乳及後教服，皆譬如來。如何有教
X34n0636_p0026a18║同於外道？經言：初醫性復頑嚚，亦復不知病起根原，
X34n0636_p0026a19║復不善解風、冷、熱病一切諸患。豈我世尊有斯過耶？
X34n0636_p0026a20║答：慧日論云：此對外道執皆有我，為破此有，令入人
X34n0636_p0026a21║空。且密說人空，義顯為小。初說法有，次破法有，密說
X34n0636_p0026a22║法空。涅拌會中方為顯說：除外道執有，故說空；除聲
X34n0636_p0026a23║聞執空，故說有。以明佛性非妄計我，故非有；有常等，
X34n0636_p0026a24║故非空。合第三時。議曰：今觀疏論釋經意云：舉外道
X34n0636_p0026b01║有我，喻說法有。然甚離也。觀經喻、合，望初有教，殊不
X34n0636_p0026b02║相當。取證三時，恐成誤矣。後當細披。
X34n0636_p0026b03║疏：若以偏圓等者。小乘名偏，大乘名圓，從小向大，名
X34n0636_p0026b04║依偏圓。有云偏約一機名偏，誤也。
X34n0636_p0026b05║疏：一果之證者。不證小果，唯取大乘，名一果證。
X34n0636_p0026b06║疏依善戒經至唯說有二者，准下，引文，先標，後列。今
X34n0636_p0026b07║此無標，作者墮時，不可齊一。
X34n0636_p0026b08║疏六處殊勝者，此出無漏種姓之體。言無始者，顯法
X34n0636_p0026b09║爾義。六處殊勝，相傳三釋：一云：佛果根、境不過六，故
X34n0636_p0026b10║但云六處。以實而言，佛十二處。今因中姓與果殊勝，
X34n0636_p0026b11║六處為因，因從果稱，云六殊勝。二云：此是有情內六
X34n0636_p0026b12║根處，於六處中有得佛果最勝功能，故名殊勝。三云：
X34n0636_p0026b13║是第六意處，無始以來殊勝種姓在其第六阿賴耶
X34n0636_p0026b14║識意處之中，此第六處名殊勝六處。評其是非，如唯
X34n0636_p0026b15║識鈔。
X34n0636_p0026b16║疏無種姓人，無種姓故等者，問：按善戒經第一云：菩
X34n0636_p0026b17║薩若無菩薩性者，雖復發心勤修精進，終不能得阿
X34n0636_p0026b18║耨菩提。而無不言無性之人，一何增減？答：善戒雖無，
X34n0636_p0026b19║地持即有。故地持云：非種姓人，無種姓故。餘同善戒。
X34n0636_p0026b20║疏引地持，善戒大同，而不具說，故亦無失。
X34n0636_p0026b21║疏依有、無等者，言依有者，有行姓也；依無者，無行姓；
X34n0636_p0026b22║依異者，二乘觀行、得果等別，故別明之；依同者，二乘
X34n0636_p0026b23║同斷惑障，同證生空，依此合說。言通者，即不定姓；通
X34n0636_p0026b24║者，三乘聖種姓故。言就別者，不定性乘攝入三乘，更
X34n0636_p0026c01║不別明。問：二乘之人斷、證等同，涅槃合明；菩薩亦爾，
X34n0636_p0026c02║何乃別開？答：煩惱分同，所知斷別，利、鈍全異，何乃相
X34n0636_p0026c03║例？餘准此通。問：三乘相望，皆有不同，何唯二乘相對
X34n0636_p0026c04║名異？答：實理應爾。但由同義既對二乘，所以異義不
X34n0636_p0026c05║望菩薩。
X34n0636_p0026c06║疏遠塵離者，論有二釋：一云：由見所斷諸煩惱轉，得
X34n0636_p0026c07║離繫故，名為遠塵；由彼隨眠得離繫故，說名離垢。二
X34n0636_p0026c08║云：以現觀時有麤我慢間、無間轉，名之為塵。若遍了
X34n0636_p0026c09║知所取、能取、所緣平等，即彼斷滅，故說遠塵；一切見
X34n0636_p0026c10║道所斷煩惱隨眠斷故，說名離垢。問：按莊嚴論，即是
X34n0636_p0026c11║大乘見道位收。彼第七云：離垢者，見道所斷煩惱滅
X34n0636_p0026c12║故。菩薩爾時名遠塵離垢，得法眼淨。大論八十六中
X34n0636_p0026c13║所說，即是聲聞。彼說遠塵得十勝利：二者、隨獲一沙
X34n0636_p0026c14║門果，三者、了知我證預流。准斯二論，通於大、小。何故
X34n0636_p0026c15║判是定性聲聞？答：然法華經是第三時普發之教，分
X34n0636_p0026c16║別品等有發大心，故遠塵言明得小果。由此義順，發
X34n0636_p0026c17║一切乘，亦復不違遠塵之說。疏依斯義，判是聲聞，不
X34n0636_p0026c18║言遠塵，不通大有。設爾，何知是定性耶？答：按善勇猛
X34n0636_p0026c19║般若說云：若於三乘性不定者，聞此法已，發正覺心。
X34n0636_p0026c20║今既不言發正覺心，故知定性。餘妨准思。
X34n0636_p0026c21║疏病人三種者。問：四依菩薩，供佛極多；獨覺之人，自
X34n0636_p0026c22║然悟道。何言菩薩不遇疾療？二乘要值，方得病療？答：
X34n0636_p0026c23║言遇、不遇，約始發心，不障後時得奉多佛。聲聞眾出，
X34n0636_p0026c24║得遇無違；麟角一人，望遠亦遇。或從多分，理亦無爽。
X34n0636_p0027a01║問：准何得知菩薩不遇亦能發意？答：瑜伽論云：菩薩
X34n0636_p0027a02║四緣而能發心：一者、見佛現諸神變，二者、聞佛說妙
X34n0636_p0027a03║法故，三者、末法見正法滅，四者、劫減見飢饉等。因期
X34n0636_p0027a04║四種，皆能發心。廣如入道次第中辨。
X34n0636_p0027a05║疏此經至亦同涅拌者。問：既有小草，經何不被？答：下
X34n0636_p0027a06║談乘差，說言小草，非法華會得有彼器。若爾，何名普
X34n0636_p0027a07║為一切？答：談法功能，具說於法，如前已說。
X34n0636_p0027a08║疏諸論雖說聖，亦迴心等者，有迴心已，即受變易；有
X34n0636_p0027a09║未受者，論據即受，說聖迴心，經依未受故。言未入正
X34n0636_p0027a10║性生者，此人雖曾行二乘行，未得小果；聞大乘經，即
X34n0636_p0027a11║發菩提。
X34n0636_p0027a12║疏正性離生者，正性有二義：一者、涅槃，二者、聖道。見
X34n0636_p0027a13║所斷惑為眾惑本，猶如生、食為眾病本，名之為生；聖
X34n0636_p0027a14║道能斷，名為離生。又大般若三百七十八云：以何為
X34n0636_p0027a15║生？以何為離？佛言：菩薩以一切有所得為生，以一切
X34n0636_p0027a16║無所得為離。又四百八中以生、食等而為喻也。問：何
X34n0636_p0027a17║故前釋般若不同？答：前依喻伽、對法等論，通三乘釋；
X34n0636_p0027a18║般若唯依菩薩，以明望義異也。議曰：入見道中，未得
X34n0636_p0027a19║涅、拌，云何正性取涅、拌耶？雖復證得一分真理，涅槃
X34n0636_p0027a20║之義未建立故。又般若云：以無所得，名之為離；無所
X34n0636_p0027a21║得者，無分別智。准此，後解正性，應善更思撿。餘
X34n0636_p0027a22║疏勝鬘經至無間非法眾生者，四喻相傳，總有三釋：
X34n0636_p0027a23║一云：大海最重，以喻凡夫；諸山次輕，喻於聲聞；草木
X34n0636_p0027a24║轉輕，喻於緣覺；眾生最輕，喻於菩薩。准此，依障輕、重
X34n0636_p0027b01║為喻。二云：海喻菩薩，理性深廣；山喻獨覺，樂處最靜，
X34n0636_p0027b02║神通稍高；草木喻聲聞，得涅槃已，後報盡故；眾生喻
X34n0636_p0027b03║闡提，但有人、天生得善根，力微少故。喻理如是，然文
X34n0636_p0027b04║不次。三云：海喻闡提，生死無盡故；山喻聲聞，諸見不
X34n0636_p0027b05║動故；草木喻獨覺，神通之障執輕小故；眾生喻菩薩，
X34n0636_p0027b06║二障輕小故。教、理、行、果，義非邪妄，名之為正；體苞軌
X34n0636_p0027b07║持，目之為法；或唯正理，名之為法。攝者，包含。受謂領
X34n0636_p0027b08║納。證法在心，名為攝受。言無聞等者，有二釋：一云：無
X34n0636_p0027b09║聞熏習，法爾無漏；言非法者，非聖法器。二云：無聞者，
X34n0636_p0027b10║不聞法也；言非法者，不能思惟如說行也。議曰：而明
X34n0636_p0027b11║正法及無聞等，並前解勝。何所以者？若不攝彼教、行
X34n0636_p0027b12║等法，何能濟人？豈教、行等不名正法？豈彼不聞人、天
X34n0636_p0027b13║等法而思行之？若不爾者，無不行之，云何得言人、天
X34n0636_p0027b14║善根而成熟者？若云無未行行，云無聞等，斯何過者？
X34n0636_p0027b15║若爾，亦應三乘性者元未行行，以人、天善而成熟之。
X34n0636_p0027b16║若云不聞，不能思惟三乘聖法，名無聞等，言既不彰，
X34n0636_p0027b17║豈無濫也？故取前勝。
X34n0636_p0027b18║疏：第五、有二時邊等者，按莊嚴論第一云：一向行惡
X34n0636_p0027b19║行普斷諸白法無有解脫分善少亦無因。釋云：無般
X34n0636_p0027b20║涅槃法者，是無性位。此略有二：一者、時邊般涅槃法，
X34n0636_p0027b21║二者、畢竟無涅槃法。時邊法者，有四種人：一者、一向
X34n0636_p0027b22║行惡行，二者、普斷諸善法，三者、無解脫分善根，四者、
X34n0636_p0027b23║善根不具足。畢竟無涅槃法者，無由因故。彼無般涅
X34n0636_p0027b24║槃性，謂此但求生死，不樂涅槃。
X34n0636_p0027c01║疏當成、不成者，略為三釋：一云：言不成者，無種姓人
X34n0636_p0027c02║當成之言，文對之耳。二云：當成，謂有姓雖現、未成，當
X34n0636_p0027c03║可成故；不成，謂無性。三云：當成、不成，並目無性當成
X34n0636_p0027c04║之法，所謂菩提。此當成法而不得成，是以結名當成、
X34n0636_p0027c05║不成。議曰：既非聖言，義、意言之，三皆總得。然依理長，
X34n0636_p0027c06║前二非勝，思之可悉。問：上所引教，根、器不同，各何所
X34n0636_p0027c07║以？答：言依有、無、通、別等者，是釋所以。更有餘釋，恐繁
X34n0636_p0027c08║不述。雖有斯釋，終未離難。難云：何故依彼無有等性、
X34n0636_p0027c09║一、五等別實理解者，教所被器，器類不同，故一、五等
X34n0636_p0027c10║種種有異。何乃須責？問：若第三時而被菩薩，名菩薩
X34n0636_p0027c11║乘；應聲聞等亦名彼乘？答：顯說諸運對彼達觀，名菩
X34n0636_p0027c12║薩乘。雖被聲聞，不唯說彼，非彼餘乘。此義應思。問：法
X34n0636_p0027c13║華等經普發一切，即名第三。般若亦爾，何故第二？答：
X34n0636_p0027c14║正唯被有，傍益一切。據正非傍，故是第二。餘例准思。
X34n0636_p0027c15║疏小乘二十部等者。此部分起，所說法異，廣如論明。今
X34n0636_p0027c16║略釋名，以披所要：一、大眾部。佛涅拌後，界內、界外兩
X34n0636_p0027c17║處結集。界外之眾無別主、首，徒眾數萬，但名大眾。至
X34n0636_p0027c18║大天已，乖諍因生界外苗裔，而多轉從大天所說，故
X34n0636_p0027c19║取昔名，名大眾部。二、一、說部。此師說云：世、出世間一
X34n0636_p0027c20║切諸法但有假名，皆無實體。名即是說，從彼所立，用
X34n0636_p0027c21║彰部名。三、說出世部。此部意明世間之法顛倒煩惱，
X34n0636_p0027c22║業及世界四轉次生。既顛倒生，故但假名，都無實體；
X34n0636_p0027c23║出世之法非因倒起，故道及果皆是實有。亦從所立，
X34n0636_p0027c24║以得部名。四、鷄胤部。上古有仙，貪欲所逼，遂染於鷄。
X34n0636_p0028a01║後所生族，因名鷄胤，婆羅門中仙種姓也。五、多聞部。
X34n0636_p0028a02║廣學三藏，深悟佛言，從德為名，名多聞部。六、說假部。
X34n0636_p0028a03║部主意言：世、出世法皆有假、實，蘊實，處假。亦從所立，
X34n0636_p0028a04║而部得名。七、制多山部。制多，梵言，此云靈廟，安置聖
X34n0636_p0028a05║靈之廟處也。山有制多，山得此名。人依山住，部從山
X34n0636_p0028a06║號。八、西山住部。山在制多山之西，故從處為名。九、北
X34n0636_p0028a07║山住部。義同西山，從處立稱。十、說一切有部。一切有
X34n0636_p0028a08║二：一者、有為，三世法等；二者、無為，非三世攝。二皆體
X34n0636_p0028a09║有，亦從所立，而為部名。十一、雪轉部。以上座部微弱
X34n0636_p0028a10║不行，如似雪風，飄流靡措。從喻為名，亦名雪山；從處
X34n0636_p0028a11║得稱，亦可名上座。從遠所襲以彰部號。十二、犢子部。
X34n0636_p0028a12║上古有仙，居山靜處，欲染母牛，因而有子。自後仙種，
X34n0636_p0028a13║皆稱犢子。部從遠襲，故以為名。十三、法上部。律主之
X34n0636_p0028a14║號，有法可上，或復有法出眾人上，並名法上。部從人
X34n0636_p0028a15║稱。十四、賢胄部。賢者，部主之名；胄者，苗裔之義。是賢
X34n0636_p0028a16║羅漢之苗裔，故從襲為名。十五、正量部。權衡刊定，名
X34n0636_p0028a17║之為量；量無邪謬，目之為正。此部所立甚深法義，判
X34n0636_p0028a18║定無邪，目稱正量。從所立法以為部名。十六、密林山
X34n0636_p0028a19║部。近山林木，蓊鬱繁密，從處為號。十七、化地部。部主
X34n0636_p0028a20║之身，本是國王，王所統攝國界地也。化地上人，故云
X34n0636_p0028a21║化地。捨國出家，弘宣佛法，從本為號，號化地部。十八、
X34n0636_p0028a22║法藏部。部主之名，藏之與密，意義大同。法藏、法密，二
X34n0636_p0028a23║義皆得。此師含密，正法如藏。從人立名。十九、飲光部。
X34n0636_p0028a24║梵云迦葉波，此云飲光，婆羅門姓。上古有仙，身有金
X34n0636_p0028b01║光，影蔽餘暉，故名飲光。部主是彼飲光之胤，故言飲
X34n0636_p0028b02║光。又此部主，身有金光，能飲餘光。從自立名。二十、經
X34n0636_p0028b03║量部。此師唯依經為正量，不依律、論，即經部師。依彼
X34n0636_p0028b04║所立而立部名。
X34n0636_p0028b05║疏宗有八者，問：七、八兩宗，義顯可悉。餘之六種，望二
X34n0636_p0028b06║十部，各攝幾耶？答：初宗攝六，謂犢子、法上、賢胄、正量、
X34n0636_p0028b07║密林、經量等部；第二攝四，謂一切有、多聞、雪山、飲光
X34n0636_p0028b08║等部；第三攝七，謂大眾、鷄胤、制多、西山、北山、化地、法
X34n0636_p0028b09║藏等部。餘三如名，各攝自部。復言等者，自部之中，本、
X34n0636_p0028b10║末有異，故等等之。前三言等，文意可悉。問：按宗輪，犢
X34n0636_p0028b11║子等五、無根等蘊，經量即有。又所許我，義全不同。云
X34n0636_p0028b12║何總合為一宗耶？答：今據分同，非說一切。又計我別，
X34n0636_p0028b13║然有我同。約斯為宗，故亦無失。自餘問答，皆倣此也。
X34n0636_p0028b14║恐繁，不述。問：四阿含等六宗之中，各是何攝？答：阿含
X34n0636_p0028b15║即是第三宗收，釋論第二法有宗攝。毗曇、梵網入第
X34n0636_p0028b16║一宗，四分亦當第三宗義。思屬可悉，故不繁言。
X34n0636_p0028b17║疏雖說於有，不違於空等者。意說依、圓二性名有，不
X34n0636_p0028b18║說遍計亦是有收，故不違空。不違有義，翻此，應悉。
X34n0636_p0028b19║疏滿宗所收者。問：莊嚴遠塵即是小果，被彼何非半
X34n0636_p0028b20║教所收？答：經唯被小，名為半教。今既不爾，故非半收。
X34n0636_p0028b21║若爾，若應有作不攝？答：通明小義，何非有作？
X34n0636_p0028b22║疏以一乘為宗者，一乘之中，根本、方便皆通教、理、行、
X34n0636_p0028b23║果四種。然古德釋，略有四師：一云、以萬善之因為此
X34n0636_p0028b24║經宗。所以然者，經皈一乘，一乘即因。故乘以運載為
X34n0636_p0028c01║義，果更無進。故大品云：是乘從三界出，至薩婆若
X34n0636_p0028c02║中住。既言於住，明非進義。問：此經初分明因，後門辨
X34n0636_p0028c03║果，云何偏以因、乘為宗？答：後章辨果，為成前因，以行
X34n0636_p0028c04║一乘之因，得壽量故。舉果成因，以因為宗。二云、以果
X34n0636_p0028c05║為宗。所以然者，夫欲識經宗，宜觀經題。題云：妙法者，
X34n0636_p0028c06║謂如來靈智體也。陶冶塵滓，眾塵斯盡，故名為妙；堪
X34n0636_p0028c07║為物軌，所以稱法。自因已來，麤法未盡，不得稱妙。故
X34n0636_p0028c08║以果德為此經宗。是以釋迦玄音始唱，歎佛智慧甚
X34n0636_p0028c09║深；多寶讚善，稱大慧平等。即其證也。三云、具以一乘
X34n0636_p0028c10║因、果而為宗義。前分明一乘之因，後章明一乘之果。
X34n0636_p0028c11║故借蓮華為喻者，此華不有而已，有即華、實俱含；此
X34n0636_p0028c12║經不說而已，說即因、果雙辨。四云、以無所著而為經
X34n0636_p0028c13║宗。問：何以知然？答：中觀論云：推求諸法有亦無、無亦
X34n0636_p0028c14║無、亦有亦無、亦無非有、非無亦無，是名法性。故因、果
X34n0636_p0028c15║不可得，即是妙法。又法華論云：引導眾生，令離諸著，
X34n0636_p0028c16║著有四種等。故有著者，不名妙法；無所著者，乃是經
X34n0636_p0028c17║宗。又經云是法不可示言辭相寂滅等，此證非一。又
X34n0636_p0028c18║曰：此經始終具有四句：一、因乘非果乘，即證子乘車，
X34n0636_p0028c19║直至道場；二、果乘非因乘，佛自性大乘是；三、雙用因、
X34n0636_p0028c20║果為乘，即合前二句；四、非因、果為乘，謂是法不可示
X34n0636_p0028c21║等。前三句為乘用，第四句為乘體，故說上三句皈於
X34n0636_p0028c22║非因非果。議曰：初且非理。此經論云：方便品下，顯因
X34n0636_p0028c23║果相，開、示、悟果。入一是因，方便品等正明一乘。果若
X34n0636_p0028c24║非乘，何須明此開、示、悟三？又唯識論云：諸佛究竟樂
X34n0636_p0029a01║利樂他。樂利樂他豈非運義？又佛自運窮未來際，此
X34n0636_p0029a02║之自運何不名乘？不以增進解乘義故。然大品云：薩
X34n0636_p0029a03║婆若中位者，約自行滿一相而說。二、亦不可。即此經
X34n0636_p0029a04║云：乘是寶乘，直至道場。此證甚多。因中煩惱體是塵
X34n0636_p0029a05║滓，可不名妙；因無漏行既非塵滓，何不名妙？只以因
X34n0636_p0029a06║行名之為乘，不以因惑而為乘故。三、理少通。然不取
X34n0636_p0029a07║彼方便因果，義乃不備。此經佛語舍利等云：汝等所
X34n0636_p0029a08║行是菩薩道。道者，因也。方便若非是大乘因，云何得
X34n0636_p0029a09║言是菩薩道漸漸得成佛？四、亦難詳。若無所著以為
X34n0636_p0029a10║宗者，何得乃言此經宗耶？豈餘聖典許執著耶？若云
X34n0636_p0029a11║諸法寂滅，言因果等，豈非著者？若爾，諸法非言，言非
X34n0636_p0029a12║著者，豈非是言？若是言者，言非所著，亦是其著，何得
X34n0636_p0029a13║名宗？若云言非所著，寄之以顯，而不依執，何非宗者？
X34n0636_p0029a14║前言因果亦寄而明，不於彼執，何即為過？又云前三
X34n0636_p0029a15║為用等者，用不離體，體既是宗，何獨棄用？亦應體不
X34n0636_p0029a16║離用，體亦非宗。若云體者而非因果，因果既非，更以
X34n0636_p0029a17║何法而為體耶？若云離言而不可說為因果者，亦應
X34n0636_p0029a18║離言而不可說體與非體。若寄談之，既得名體，何即
X34n0636_p0029a19║不得為因果耶？彼此異因，理不可得，粗述大略，餘繁
X34n0636_p0029a20║不敘。
X34n0636_p0029a21║疏三、經品得名等者。本釋具疏略敘。古云：若依佛經，
X34n0636_p0029a22║但立一名。法華論明一部始終有十七種名。議曰：論
X34n0636_p0029a23║明十七，乃是無量義經別名，何關於此？若云彼經即
X34n0636_p0029a24║此法華故，故十七名屬法華者，彼即法華已說畢，或
X34n0636_p0029b01║何乃更須說法華耶？體、用而言，理即不障。不爾，即有
X34n0636_p0029b02║如前之失。設彼即此，云何言得依經？但一經中自云
X34n0636_p0029b03║名無量義等，列三名故。又古德云：梵音之中含正及
X34n0636_p0029b04║妙。是以什公、法護、法師各取一種。今合前二，更加兩
X34n0636_p0029b05║名，謂真法、好法。然佛之道未曾邪、正，為對內、外二邪，
X34n0636_p0029b06║故立為正；言妙、真、好，對麤、偽、惡。義意亦然。問：既有四
X34n0636_p0029b07║名，何獨稱妙？答：凡有三義：一、經有妙文，無正等稱，如
X34n0636_p0029b08║云我法妙難思，是乘微妙，即其事也；二、妙是精微深
X34n0636_p0029b09║遠之稱，立於妙名，即稱歎義，即云我法妙難思等。三、
X34n0636_p0029b10║就義推，夫正以形邪受稱，妙以轉麤得名，宜以九十
X34n0636_p0029b11║六法為邪，五乘稱正。五乘雖正，正下而由麤，一乘之
X34n0636_p0029b12║法乃稱為妙，不得云外道為麤，五乘為妙，亦不得云
X34n0636_p0029b13║五乘為邪，一乘為正。外道之法形於佛法，其猶石與
X34n0636_p0029b14║玉，五乘之與一乘皆同是玉，但玉有精麤，故以五乘
X34n0636_p0029b15║為麤，一乘為妙也。議曰：真法、好法既非佛言，不可人
X34n0636_p0029b16║情而以加也，窮將不可。雖以三義證取妙言，以理論
X34n0636_p0029b17║之，隨取皆得。菩薩言既含正、妙兩義，譯主隨意取以
X34n0636_p0029b18║標名，不可於中強定優劣。既以相形立於正、妙，五乘
X34n0636_p0029b19║形外為妙何乖？劣乘對勝為邪何失？亦如四真、四俗
X34n0636_p0029b20║諦故，不可以經有妙之言即證經題。經中亦云是大
X34n0636_p0029b21║乘等，應證題名為大乘耶？此既不許，彼何即取？但是
X34n0636_p0029b22║譯者隨標以言，未皆定也。
X34n0636_p0029b23║疏應云妙法白蓮華經者，問：智度論云：陸生中，須曼
X34n0636_p0029b24║華為第一；水生中，青蓮華為最上。今者何故取下白
X34n0636_p0029c01║華喻上妙法？答：青蓮華形相乃妙，故喻如來之眼；白
X34n0636_p0029c02║華眾色為勝，故譬於斯經。欲顯此經，義明白故，諸法
X34n0636_p0029c03║本故。餘如疏辨。
X34n0636_p0029c04║疏：無別白字者，奔荼者義當白華，梵題之中不別言白。
X34n0636_p0029c05║疏與辨中、邊三種無上亦不相違者，此遮伏難。難：一
X34n0636_p0029c06║乘體即是無上乘中、邊。論中無上乘者，境、行、果三而
X34n0636_p0029c07║為其體。何故今此唯用行、果？故會意云：三種無上即
X34n0636_p0029c08║行、境、果。今雖行、果，義亦攝境，故不違
X34n0636_p0029c09║疏：能詮之教，名權方便者。法性離言，由佛愍生，於後
X34n0636_p0029c10║得智，方便施設能詮之教，為有情說。故但能詮，皆權
X34n0636_p0029c11║方便。此釋不取教為一乘之所以也。
X34n0636_p0029c12║疏總覽經文等者，此即第三、解法華體：第一、唯以行、
X34n0636_p0029c13║果為體；第二、依論及方便品，初以教、理二為妙法體。
X34n0636_p0029c14║尋文，可悉。
X34n0636_p0029c15║疏悲智所誘名衣裓等者。問：譬喻品云：當以衣裓從
X34n0636_p0029c16║舍出之，後更思惟，乃至當設方便等。准彼經文，不以
X34n0636_p0029c17║衣机。衣机若是二乘因行，何不用耶？答：此敘古釋，非
X34n0636_p0029c18║疏主意。此亦不然，豈有過者便指古人？答：疏主解彼
X34n0636_p0029c19║衣裓等文云果化喻，故知此處非疏主意。又復本師
X34n0636_p0029c20║親承疏主，相傳不謬。
X34n0636_p0029c21║疏上來三乘猶若分段者，此斷身、手有力等文。所以
X34n0636_p0029c22║然者，在所燒門，未出宅故；出宅已後，名離分段；自在
X34n0636_p0029c23║不繫，方與車名。
X34n0636_p0029c24║疏云：菡萏者，荷華也。芙蕖者，芙蓉別名。江東呼荷為
X34n0636_p0030a01║蕖。蘤者，華也。
X34n0636_p0030a02║疏然觀經意等者，總重聊簡，文有二意：一、云方便品
X34n0636_p0030a03║初至唯行、果，二、以名蓮華，總是第一取行、果二，并會
X34n0636_p0030a04║不取教、理所以。所以之中而有兩節：初會方便品初，
X34n0636_p0030a05║說有教、理；次云無量義經等，顯教、理二，不彼二乘。於
X34n0636_p0030a06║中復二：初明非正，後唯菩薩。思准，可悉。二、云又復此
X34n0636_p0030a07║經至名蓮華等者，此即斷取教等四種，如文易了。蓮
X34n0636_p0030a08║華二義至第二疏，如彼廣明。
X34n0636_p0030a09║疏教行並開敷等者。由論說云：開敷出水，名為蓮華。
X34n0636_p0030a10║不作此言，恐違論旨。此釋外難，難意可詳。
X34n0636_p0030a11║疏：況論釋名，非解於此者。設外人云我依論者，設縱
X34n0636_p0030a12║依論，猶闕一義，況復本論无但解彼無量義經十七
X34n0636_p0030a13║名中蓮華之義，非釋此經也。
X34n0636_p0030a14║疏：大法之妙是依主者，但是大乘，悉得名大。妙唯在
X34n0636_p0030a15║此，簡餘大乘，故云之妙。
X34n0636_p0030a16║疏若理為妙等者，准疏教、法相對四釋。然行與果既
X34n0636_p0030a17║亦妙法，以二對經，釋亦無失；疏舉梗槩，而亦無過。別
X34n0636_p0030a18║釋綺互，思之，可悟。
X34n0636_p0030a19║疏其法師品等者。問：既通依主、持業二義，何不入彼
X34n0636_p0030a20║不定名耶？答：雖有二義，然觀經意，取人、法師，故不入
X34n0636_p0030a21║彼不定數內。
X34n0636_p0030a22║疏：能所為名者，分別者，能分別屬於人。功德者，所分
X34n0636_p0030a23║別屬於法。
X34n0636_p0030a24║疏顯經品廢立等者。然有傳釋此經所譯數與時節，
X34n0636_p0030b01║今因略敘。僧寶林云：此經六譯。然尋傳記，但有五本：
X34n0636_p0030b02║一、正法華，晉大康七年八月十日竺法護譯。二、妙法，
X34n0636_p0030b03║按寶唱錄云：秦弘始七年三月十六日於長安大寺
X34n0636_p0030b04║什公所譯。三、秦錄云：十年二月六日譯。遠法師序云：
X34n0636_p0030b05║弘始八年譯。所記各異，難以准言。三、按晉錄云：秦弘
X34n0636_p0030b06║始元年譯，名薩曇分陀利經，有六卷。今無。四、晉錄云：
X34n0636_p0030b07║沙門慧根以晉大康元年譯，名方等法華，五卷。亦闕
X34n0636_p0030b08║此本。五、姚興錄及魏錄云：外國沙門支謙至魏甘露
X34n0636_p0030b09║元年七月於交州城譯，沙門道敷筆受，名法華三昧
X34n0636_p0030b10║經，一卷。亦闕此本。今加一本，隋仁壽二年笈多於長
X34n0636_p0030b11║安興善寺譯，亦名妙法華。議曰：按內典錄，此經重譯
X34n0636_p0030b12║但有三本，謂初二、後一，而別說有法華三昧，單譯中
X34n0636_p0030b13║收。准此，前言第三、四、五法華異譯，道理難悉。然更撿
X34n0636_p0030b14║餘錄。
X34n0636_p0030b15║疏古解至安在前者。按吉藏法師法華疏云：諸經屬
X34n0636_p0030b16║累，多在經末。此安神力品後者，依於梵本及法華論，
X34n0636_p0030b17║又即秦地新翻法華，並安屬累品在於經末。今明羅
X34n0636_p0030b18║什善解秦言，妙得經旨，安在神力品後？必有深致。餘
X34n0636_p0030b19║如疏引。議曰：此判難詳。所以然者，梵本次第，為依佛
X34n0636_p0030b20║說？為結集排？若佛說者，什違佛言，云何得言妙得經
X34n0636_p0030b21║旨？若言非佛，阿難集經，云何經首言如是耶？與佛本
X34n0636_p0030b22║經不相似故。設縱慶喜而排次者，慶喜佛許什公，豈
X34n0636_p0030b23║即智逾阿難？作斯通會，理成焉有？後人紛糺，蓋因此
X34n0636_p0030b24║也。幸熟詳之。問：古德所會，過已可知，實義云何？什公
X34n0636_p0030c01║經本屬累非後。答：今以愚度，什所譯本，本先不次，依
X34n0636_p0030c02║本譯之，故致差舛，誠非故意。竊觀梵本，葉葉皆別，加
X34n0636_p0030c03║復輕脆，然以縷貫，縷斷葉脫，因而集雜，緣斯不次，未
X34n0636_p0030c04║必故情。
X34n0636_p0030c05║疏：文殊海會至華現者。此引文誤。誤引妙音來此之
X34n0636_p0030c06║文。文殊文云：爾時文殊師利至詣靈鷲山。意取詣山
X34n0636_p0030c07║以為證也。設取妙音，何非為證？答：他說妙音來此之
X34n0636_p0030c08║時，此已成穢，土合有山，何得為證？故不取也。
X34n0636_p0030c09║疏上見下故等者。問：下根不知上根之事，變土既佛，
X34n0636_p0030c10║妙音何見？豈可佛下，妙音為上？答：穢土為下，本為二
X34n0636_p0030c11║乘及凡夫等隱劣為淨，所以妙音得兼見本。若爾，何
X34n0636_p0030c12║故言為分身變為淨土？答：為警二乘，令其忻慕。若不
X34n0636_p0030c13║爾者，佛恒居淨，何須變乎？
X34n0636_p0030c14║疏經家結集為偈者，此兩句經合是長行。是結集家
X34n0636_p0030c15║見斯文少，復前及後皆是於偈，故束為偈。若不爾者，
X34n0636_p0030c16║云何而言偈答無盡？此即偈故。或寫經者勒而為偈，
X34n0636_p0030c17║名為經家。
X34n0636_p0030c18║疏：設無，亦何違理者。問：梵文元有，今無違本，云何乃
X34n0636_p0030c19║言不違理耶？答：只是本脫，違何道理？有本言損。有解
X34n0636_p0030c20║云：如良醫等，雖有於損，亦不乖於利益之宗。設有處
X34n0636_p0030c21║言菩薩不害於人，亦何違理？何不違理？據彼畢竟名
X34n0636_p0030c22║為不害，非全不損，損有益故。
X34n0636_p0030c23║疏隨時至故知差舛者，此意說云：元本問者是莊嚴
X34n0636_p0030c24║幢，偈中何故答無盡意？又無祇問無盡意，長行乃言
X34n0636_p0031a01║無盡遍觀觀音願海告幢菩薩，乃至說偈，即是佛告
X34n0636_p0031a02║無盡意也。豈不問答人有差舛？
X34n0636_p0031a03║疏：四、從三逆者。若從第四，隨時所添，違前二經、一論、
X34n0636_p0031a04║三本。
X34n0636_p0031a05║疏：第六、釋經本文者，科此經者，今、古寔繁，略敘一、二，
X34n0636_p0031a06║異增異智。有廬山龍法師開為二段：從初竟安樂行
X34n0636_p0031a07║十四品，是開三顯一；從踊出品十四品，是開近顯遠。
X34n0636_p0031a08║於兩中各有序、正、流通三分，合成六也。又光宅雲法
X34n0636_p0031a09║師為三分，同吉藏法師。又印法師為四：一、初品名序
X34n0636_p0031a10║說；二、從方便品竟安樂品十三品，開三顯一；三、從踊
X34n0636_p0031a11║出品、分別功德品彌勒說偈已前，開近顯遠；四、從分
X34n0636_p0031a12║別功德品彌勒偈後已去，竟經流通分。又河西道朗
X34n0636_p0031a13║法師開為五門：一、從如是我聞竟序品，致法華必轉
X34n0636_p0031a14║之相；二、從方便品至法師品，明法華體無二之法；三、
X34n0636_p0031a15║從寶塔品竟壽量品，明法華常住法身之果；四、從分
X34n0636_p0031a16║別功德品已下至屬累品，明修行法華所生功德；五、
X34n0636_p0031a17║從藥王本事品，明流通法華也。又道融法師類為九
X34n0636_p0031a18║轍：第一、昏聖相扣轍，即序品是；第二、識教皈真轍，方
X34n0636_p0031a19║便品是；第三、興類潛彰轍，譬喻品是；第四、述昔窮迷
X34n0636_p0031a20║轍，信解品是；第五、稱因進悟轍，化城喻品是；第六、讚
X34n0636_p0031a21║揚理行轍，法師品是；第七、本迹無生轍，見寶塔梵是；
X34n0636_p0031a22║第八、舉因徵果轍，踊出品是；第九、宣揚違濟轍，從隨
X34n0636_p0031a23║喜功德品訖經是。議曰：考尋古釋皆存一理，然依理
X34n0636_p0031a24║教但取三分。夫將說法必有由序，驚駭物情令生信
X34n0636_p0031b01║意，乃為正說之由漸故，故有序分。物起淨心澄情渴
X34n0636_p0031b02║仰，佛隨器說故有正宗。有情無盡佛悲莫窮，冀傳不
X34n0636_p0031b03║息有流通也。斯乃理矣。按佛地論釋佛地經開有三
X34n0636_p0031b04║分，雖釋一經可為通軌，餘經亦有三分勢故。又道安
X34n0636_p0031b05║法師判大小乘經皆有三分，故取三分也。雖取三分，
X34n0636_p0031b06║取三分之中而有多類，至於優劣如疏所斷。又有古
X34n0636_p0031b07║德汎言序者，總有二種：一、經前序，二、經後序。經前序
X34n0636_p0031b08║者即序品是，正宗前；經後序者如是我聞等是，佛說
X34n0636_p0031b09║經後方教置故。
X34n0636_p0031b10║疏遵古法師判二分者。問：此釋如何？答：理亦難究。若
X34n0636_p0031b11║言得益即是正宗，序品亦宗，舉動、施為皆悉佛事，佛
X34n0636_p0031b12║事遠、近皆有益故。若言授記、得證、發心等方名益者，
X34n0636_p0031b13║應方便品不名正宗，無上益故。若云鶖子悟解一乘，
X34n0636_p0031b14║何得非益者，彌勒發問，文殊為答，眾疑亦遣，何不名
X34n0636_p0031b15║益？若言文殊雖答，未見佛說，疑心猶在，不得稱益，亦
X34n0636_p0031b16║應鶖子在方便品尚未得記，不名正宗。又佛地論判
X34n0636_p0031b17║經三分，亦違彼也。熟思！
X34n0636_p0031b18║疏智積還等者。議曰：引此證彼八品為正宗，恐成返
X34n0636_p0031b19║唾。所以然者，多寶本意來聽法華，及至出時，說經已
X34n0636_p0031b20║訖，出何所益？若言本來祗為勸證，不言聽法者，若爾，
X34n0636_p0031b21║請歸亦為不可，勸證之事而未畢故，又違經文。經自
X34n0636_p0031b22║說云：為聽法故，塔踊其前。准此經文，證十九品為正
X34n0636_p0031b23║宗也。若爾，智積何事請歸？聽未訖故，斯亦無失。智積
X34n0636_p0031b24║下根，不測上聖，隨自心請，亦何違理？更熟思之。問：塔
X34n0636_p0031c01║品既云為聽法故，而踊現前，即前八品定不得名以
X34n0636_p0031c02║為正宗，云何疏斷初解為勝？答：夫言經者，序、正、流通，
X34n0636_p0031c03║並總名經。雖復不聞序、正兩分聽於流通，名為聽經，
X34n0636_p0031c04║亦復何失？由斯之理，疏斷初解以為正也。然但不得
X34n0636_p0031c05║引請還事證八為正，過如前辨。
X34n0636_p0031c06║疏：證之果因者。之者，助詞。意明令彼證得於果，而及
X34n0636_p0031c07║得因。
X34n0636_p0031c08║疏序成就者。問：皆是序，何故第一獨得序名？答：雖標
X34n0636_p0031c09║總稱，即是別名。如十一色，此經七喻，眼境名色。初彰
X34n0636_p0031c10║喻名，此亦同彼。
X34n0636_p0031c11║疏：二、眾成就者。餘經未必具有四種，故標勝言。
X34n0636_p0031c12║疏：第四、隨順威儀成就者，問：與眾成中，威儀何別？答：
X34n0636_p0031c13║聽、說二別。
X34n0636_p0031c14║疏見能照等者，光為能照，萬八千量是所照境，六趣、
X34n0636_p0031c15║三寶、涅拌等事名為所照。
X34n0636_p0031c16║疏：如大術等經者。問：按大術經，佛報母恩，天上所說。
X34n0636_p0031c17║如是等言，佛臨寂滅，方乃教置。時既懸隔，何以會通？
X34n0636_p0031c18║答：始終為論，始從天上，爰至金棺，重起而說，總為一
X34n0636_p0031c19║經。即如華嚴、大般若等，此類非一。
X34n0636_p0031c20║疏：立之所以者，又按智度、百論等中，外道經初先標
X34n0636_p0031c21║兩字，所謂阿、憂。阿之言無，憂之言吉，無所不吉，故名
X34n0636_p0031c22║無吉。有傳釋云：阿字同前。憂者，有也。一切諸法不過
X34n0636_p0031c23║有、無，故以標攝。今顯異彼，置如是等。問：經由佛說，為
X34n0636_p0031c24║簡外道，置如是等。戒亦佛言，何不置簡？答：古有解云：
X34n0636_p0032a01║戒等之法為內信說，不假須安。經通為俗，故置如是。
X34n0636_p0032a02║議曰：此釋不然。如遺教經等，既通於俗，何無如是？此
X34n0636_p0032a03║類非一，實義合有，略故無也。准諸廣律，有如是等。
X34n0636_p0032a04║疏：三、妙觀者，厭離有為，求於菩提，深念有情，三心是
X34n0636_p0032a05║也。
X34n0636_p0032a06║疏清淨增上力等者，按無性攝論第七云：清淨者，即
X34n0636_p0032a07║善根力；增上者，大願力。第二句全，即堅固力。雖遇惡
X34n0636_p0032a08║友方便破壞，終不棄捨大菩提心，所脩善法念念增
X34n0636_p0032a09║進，不生喜足者，即心進力。齊是名為最初修行。三、無
X34n0636_p0032a10║數劫者，釋後二句。議曰：有人判為總有四力。今觀頌
X34n0636_p0032a11║意，但只有三。第四力者，准於釋文，似結於前，非是別
X34n0636_p0032a12║明心進之力。然設進取者，理亦無失。然疏主意，取三
X34n0636_p0032a13║力也。何以為證？答：即次云善根為體等，如次三力。如
X34n0636_p0032a14║文，可悉。
X34n0636_p0032a15║疏證四不壞信者。問：為一切聖道，為唯見耶？答：通一
X34n0636_p0032a16║切道，四果皆得。問：四種何別？答：如瑜伽論九十八云：
X34n0636_p0032a17║又四證淨，預流果中唯說為淨，於餘學果說圓滿淨，
X34n0636_p0032a18║於最上果說為第一圓滿清淨。問：云何不有壞？答：能
X34n0636_p0032a19║信之心堅固無動，即前論云：深固根本，於餘生中亦
X34n0636_p0032a20║不可引，無虗誑故。設在餘生，於佛善說法毗奈耶畢
X34n0636_p0032a21║竟無轉，故名證淨。廣如彼說。
X34n0636_p0032a22║疏信為手等者。捨能捐惡，牙、唾諸物；頭連身、首，而命
X34n0636_p0032a23║不斷；念能憶持，善心不絕；頭為身導；慧能簡擇，為善
X34n0636_p0032a24║法導；有能擔、集二利，能積一切功德。由斯義同，故取
X34n0636_p0032b01║為喻。
X34n0636_p0032b02║疏：七、聖財等者，無胎初始義。因斯傳釋，世財有四：一
X34n0636_p0032b03║、過意財，謂珍寶等，令心悅故；二、增長財，謂按摩等，長
X34n0636_p0032b04║養四大故；三、吉祥財，五月五日等續命衣等；四、住持
X34n0636_p0032b05║財，宅、舍等是所住持故。
X34n0636_p0032b06║疏：眾善因之俶落者，亦初始義。
X34n0636_p0032b07║疏拔眾生出生死泥者，異熟果如土，煩惱若水，業類
X34n0636_p0032b08║如泥人。
X34n0636_p0032b09║疏大車無輗等者。劉炫論語疏云：案考工記，車之軄
X34n0636_p0032b10║有拍車、大車、羊車，無小車。小車非周禮之車名，大車
X34n0636_p0032b11║亦非周禮大車，直二車相對名大小耳。禮言拍車者，
X34n0636_p0032b12║拍者，長也。古書伯仲之字皆作拍。此車大於羊車，故
X34n0636_p0032b13║以拍為名。羊者，善也。說文說善美之字皆從羊。故鄭
X34n0636_p0032b14║玄云：羊車、拍車、山車、大車、平地載任之車。羊車所用
X34n0636_p0032b15║未詳，輗穿轅端著之，乃無文也。蓋舊相傳為然。以輗
X34n0636_p0032b16║[軏-儿+几]相類之物，皆是施軛之處，以拍車大而難制，其輗
X34n0636_p0032b17║應穿轅之端，更著木於上而為之。羊車小而易制，其
X34n0636_p0032b18║䡉直因轅之端而節之也。
X34n0636_p0032b19║疏左傳苟者明信等。按傳云：鄭武公、莊公為平王卿
X34n0636_p0032b20║士。注云：卿士，王卿之執政者。言父子秉周之正。傳：王
X34n0636_p0032b21║貳於虢。注云：虢，西虢公也，亦仕王朝。王欲分政於虢，
X34n0636_p0032b22║不復專任鄭伯。傳：鄭伯怨王，王曰：無之。故周、鄭交質，
X34n0636_p0032b23║王子狐為質於鄭，公子忽為質於周。注云：王子狐，平
X34n0636_p0032b24║王王子也。傳：王崩，周人將卑虢公政。注云：周人遂成
X34n0636_p0032c01║平王本意。傳：四月，鄭祭足帥師取溫之麥。秋，又取成
X34n0636_p0032c02║周之禾。注云：四月，今二月也。秋，今之夏。麥、禾皆未熟，
X34n0636_p0032c03║言取者，蓋芟踐之也。溫，今河內溫縣。成周，洛陽縣也。
X34n0636_p0032c04║傳：周、鄭交怨。注云：兩相疾怨。傳：君子曰：信不由中，質
X34n0636_p0032c05║無益也。明恕而行之，要之以禮。雖無有質，誰能間之？
X34n0636_p0032c06║苟有明信，㵎谿沼時之毛。注云：谿，亦㵎也。沼，池也。時，
X34n0636_p0032c07║小渚也。傳：蘋蘩薀藻之菜。注云：蘋，大萍。蘩，皤蒿。薀藻，
X34n0636_p0032c08║聚藻。傳：筐筥鑄釜之器。注：方曰筐，圓曰筥。無足曰釜，
X34n0636_p0032c09║有足曰鑄。傳：潢汗行潦之水。注：潢污，停水。行潦，流水。
X34n0636_p0032c10║傳：可薦於鬼神，可著於王公。注：著，進也。傳：而況君子
X34n0636_p0032c11║結二國之信，行之以禮，又焉用質？注：通言盟約彼此
X34n0636_p0032c12║之情，故云二國。
X34n0636_p0032c13║疏眾生三疑者。准此，合在立所以中，疏主隨古安釋
X34n0636_p0032c14║名內。
X34n0636_p0032c15║疏：感應之端者，端者，首也，序也。有本言瑞，誤也。亦同
X34n0636_p0032c16║二十唯識所說，展轉增上力，二識成決定義，或瑞字
X34n0636_p0032c17║也。瑞者，信也。明如是者，而是其信。故左傳云：所臨唯
X34n0636_p0032c18║信。信者，言之瑞也，善之主也，是故臨之。杜預云：瑞，符
X34n0636_p0032c19║也，神臨之也。
X34n0636_p0032c20║疏與我聞作呼轍耳者。此中意云：若不先指所聞之
X34n0636_p0032c21║經，即言我聞。我聞於何？為欲彰其自聞，所以先標如
X34n0636_p0032c22║是。光宅，寺名，在潤州江寧。梁武之世，雲法師也。不欲
X34n0636_p0032c23║斥其名，故以寺標人焉。
X34n0636_p0032c24║疏：合十五釋，法公五傍總合為一，數雖有五，並明謗
X34n0636_p0033a01║故。有云：五傍分五，三疑三寶，各合為一，名為十五。議
X34n0636_p0033a02║曰：不及於前二、三一一。釋如是周五傍一一釋，便不
X34n0636_p0033a03║備。且如第一離增、益謗，然不能遮損、減等故。故五合
X34n0636_p0033a04║一，二、三別開。
X34n0636_p0033a05║疏不同前二者，非外道故，不同於初；非極成故，不同
X34n0636_p0033a06║第二。由無我執有自在德，名為大我，即阿難也。如世
X34n0636_p0033a07║說言：不自伐功，其功更大。由悟無我，自在逾增，故名
X34n0636_p0033a08║大我。
X34n0636_p0033a09║疏有三阿難等者，亦如帝釋千名，非即自多。舊人解
X34n0636_p0033a10║云：有三阿難：文殊師利將大乘阿難於鐵圍山間結
X34n0636_p0033a11║集大乘三藏，餘二阿難集二三藏。疏不取此。
X34n0636_p0033a12║疏多聞、聞持等者，按佛地論釋云：無量經典初、中、後
X34n0636_p0033a13║分，皆能聽受，故名多聞；隨所聞義，皆能憶持，令不忘
X34n0636_p0033a14║失，故名聞持；數習文義，令其堅住，是故說名其聞積
X34n0636_p0033a15║集。議曰：如次聞、思、脩三慧也。
X34n0636_p0033a16║疏然根五義等者，一、所依勝，二、能生勝，三、相續勝，四、
X34n0636_p0033a17║自在勝，五、莊嚴勝也。又按對法論云：又由六相，耳於
X34n0636_p0033a18║聞聲中最勝，非識等。何等為六？一、由生因，耳能生彼
X34n0636_p0033a19║故；二、由依處，聞依耳故；三、由無動轉，耳常一類故；四、
X34n0636_p0033a20║由自在轉，不待緣、合，念念生故；五、由端嚴轉，由此莊
X34n0636_p0033a21║嚴所依身故；六、由聖教，如經中說，耳能聞聲故。如是
X34n0636_p0033a22║所說六種相貌，於識等中皆不可得。
X34n0636_p0033a23║疏以二為門等者。耳、意二種而為門也。問：耳不得名，
X34n0636_p0033a24║理乃無失。云何意識不言取聲，但說耳耶？答：耳不得
X34n0636_p0033b01║名，云但聞聲，不遮意也。若爾，何故瑜伽論說：聞謂比
X34n0636_p0033b02║量。豈意聞聲唯比量耶？答：瑜伽據意，聞名而說，實亦
X34n0636_p0033b03║得聲，故亦無爽。
X34n0636_p0033b04║疏諸餘佛土至為佛事等者。問：按上生經，彌勒入首
X34n0636_p0033b05║楞嚴三昧，放於光明，光明之中有般若等現，亦如招
X34n0636_p0033b06║手。前人解意，豈非依色有名等耶？答：依多分說，色等
X34n0636_p0033b07║有名，少不足說。更思：
X34n0636_p0033b08║疏隨墮八時等者。晝夜八時，或八囀聲時，直、非直等。
X34n0636_p0033b09║略有三釋：一、約教相明，長行名直，頌名非直。二、依十
X34n0636_p0033b10║二分教而說，契經名直，以初略說，未巨、細故；餘之十
X34n0636_p0033b11║一，𬾨明周至，委曲而談，名為非直。三、從所詮，名詮自
X34n0636_p0033b12║性，稱為直說；句詮差別，言非直說。議曰：第二釋中，若
X34n0636_p0033b13║約委具、非委具辨，違瑜伽論。論云：不了義經者，謂契
X34n0636_p0033b14║經應頌記別，世尊略說；其義未了，應當更釋。准此三
X34n0636_p0033b15║分，皆非委𬾨。云何言一名為直說？若云不約具與非
X34n0636_p0033b16║具名直、非直者，更據何理作斯判耶？故難詳也。又契
X34n0636_p0033b17║經中有通、別二，而不分別，雷同而言，亦成疎略。實義
X34n0636_p0033b18║應言別相，契經應頌記別，名為直說，未委具故；餘名
X34n0636_p0033b19║非直，義周至故。
X34n0636_p0033b20║疏已能善入等者，無性釋云：或依德迹，或共了知，謂
X34n0636_p0033b21║彼已能善入大乘，或即於此已極善入，故名已能善
X34n0636_p0033b22║入大乘。此顯已得諸陀羅尼辨財功德。於大乘義能
X34n0636_p0033b23║持、能闡者，解云：謂彼菩薩內有善入，解大乘教義、道
X34n0636_p0033b24║德、行迹。迹是安足之處，德是施名之所。由內有德，故
X34n0636_p0033c01║名善入；德名外彰，名共了知。謂彼已能等者，釋前德
X34n0636_p0033c02║迹；或即於此等者，釋前共了陀羅尼辨財。如次顯上
X34n0636_p0033c03║德迹、共了，總由此德，名為善入。餘文悉。又體大者，甚
X34n0636_p0033c04║深、高廣、無上，故大。
X34n0636_p0033c05║疏彼增上生等者。談實菩薩實不說法，聞者為言，菩
X34n0636_p0033c06║薩為說。約此，故言增上生也。然有餘釋，與此稍別，如
X34n0636_p0033c07║本疏及法苑決釋。
X34n0636_p0033c08║疏譬如天等者，如人於天或鬼神處求乞論呪。此人
X34n0636_p0033c09║夢中雖無耳識，於意識上論呪顯現。故知夢人意識
X34n0636_p0033c10║不能分別鬼神所說論呪、所見論呪明自心現。
X34n0636_p0033c11║疏我從成道等者，按大般若，佛告善現等言：我曾於
X34n0636_p0033c12║此不說一字，汝亦不聞，當何所解？何以故？甚深般若
X34n0636_p0033c13║言、說等，皆遠離故。由此於中說者、聽者，皆不可得。又
X34n0636_p0033c14║新華嚴頌云：諸佛無有法佛於何有說但隨其自心
X34n0636_p0033c15║謂說如是法。
X34n0636_p0033c16║疏：如母嚙指，子生喚解者。按汝南先賢傳云：周惕者，
X34n0636_p0033c17║安成人。母身有疾，其亦有疾。若在野，母須見，嚙指便
X34n0636_p0033c18║至。又孝經？援神契云：庶人孝，則林澤茂浮，野恠草秀，
X34n0636_p0033c19║水出神魚。注云：庶人，謂有德不任。若曾子之孝，千里
X34n0636_p0033c20║感母，能便其城，致浮珍，固其宜也。問：若實不說，如何
X34n0636_p0033c21║說云我所說法，如手中葉等？答：為增上緣，令他得益，
X34n0636_p0033c22║如手葉等，名為說也。問：無性為許諸菩薩等有言說
X34n0636_p0033c23║不？若許有者，不合難言：如何菩薩能說有？兩俱不成。
X34n0636_p0033c24║答云：增上生者，亦自、他兩失。若不許說，亦為不可。非
X34n0636_p0034a01║唯大悲及離戲論，何不說耶？答：菩薩理說。言不說者，
X34n0636_p0034a02║但為非是說經之人，由佛加被，令遣作緣，而不言說。
X34n0636_p0034a03║非是一切言語皆無。餘有處言：五人說經，皆依此會。
X34n0636_p0034a04║議曰：今按佛地，佛唯三法而不說法。論既明言，理無
X34n0636_p0034a05║致惑。准無性論出於教體，但取問者所變為體，意存
X34n0636_p0034a06║唯識。復顯菩薩非說經人，云增上生令他得解，不言
X34n0636_p0034a07║菩薩元總無言。故釋善入大乘等云：得陀羅尼辨財
X34n0636_p0034a08║功德，於大乘義能持能闡。若總無言，何名能闡？若爾，
X34n0636_p0034a09║舉喻豈不𭿺𥍿？答：喻證菩薩而不說經，不證菩薩總
X34n0636_p0034a10║無言也。意言天鬼為增長緣，取能求者自心所變論
X34n0636_p0034a11║呪等法而為其體，不取天等論等為體，不障天等餘
X34n0636_p0034a12║時之中得說論也。斯亦何過？若爾，疏主豈不解彼文？
X34n0636_p0034a13║答：非不悟也。取彼菩薩非是說經之人，故言不說，不
X34n0636_p0034a14║是總言菩薩無說。又彼文隱，取義而談，云不說法。若
X34n0636_p0034a15║不爾者，既有本質，何故唯取能聞所變，不取能說？約
X34n0636_p0034a16║此之理，故言不說也。更思
X34n0636_p0034a17║疏謂餘相續差別識故者，即說法者是聽法，餘相續
X34n0636_p0034a18║即身、自心之上所說之法。種種不同，名為差別。令餘
X34n0636_p0034a19║差別，翻准應悉。問：云何般若、華嚴等經皆言不說？答：
X34n0636_p0034a20║依法性言，更有多釋，如唯識鈔。
X34n0636_p0034a21║疏：此中二解至綺互解釋者，不說法家會說法文，說
X34n0636_p0034a22║法之家會不說法文，如唯識。鈔：
X34n0636_p0034a23║疏說教時分有二義者，問：說、聽、究竟共相會遇，義、旨
X34n0636_p0034a24║無殊，何故分二？答：乍觀似同，理實有異。初約說、聽所
X34n0636_p0034b01║為事畢，雖多剎那，總名一時；後依說、聽感應時同，名
X34n0636_p0034b02║為一時。問：設不就彼說、聽、究竟而言一時，復有何過？
X34n0636_p0034b03║答：如初說字，次談於名，後方言句，乃至部等，時皆有
X34n0636_p0034b04║異，云何言一？故知依彼事畢稱一。故佛地論云：說、聽、
X34n0636_p0034b05║究竟，總名一時。若不爾者，字、名、句等，聽、說時異，云何
X34n0636_p0034b06║言一？
X34n0636_p0034b07║疏如夢所見，謂有多等者。按無性攝論所引頌云：處
X34n0636_p0034b08║夢謂經年寤乃須臾頃故時雖無量攝在一剎那。又
X34n0636_p0034b09║西域傳云：有隱士結廬屏迹，博習伎術，究極神理。能
X34n0636_p0034b10║使瓦礫為寶，人畜易形。但未能馭風雲，陪仙駕。閱圖
X34n0636_p0034b11║考古，更求仙術。其方曰：夫神仙者，長生之術也。將欲
X34n0636_p0034b12║求學，先定其志。築建壇場，命一烈士執長刀立壇隅，
X34n0636_p0034b13║屏絕息言，自昏達署。求仙者中壇面坐，手按長釰，口
X34n0636_p0034b14║誦神呪，收視返聽，達明登仙。是人既得仙，方訪烈士。
X34n0636_p0034b15║營求曠歲，未諧心願。後得烈士，先與人傭力，艱辛五
X34n0636_p0034b16║歲，迷失一日，遂被笞辱。又無所得，悲號巡路。隱士見
X34n0636_p0034b17║命，數加重賂。潛行陰德，感激其心。烈士屢求効命，以
X34n0636_p0034b18║報知己。隱土曰：我求烈士，彌歷歲時。幸而會遇，奇貌
X34n0636_p0034b19║應圖。非有他故，願一夕不聲耳。烈士曰：死尚不辭，豈
X34n0636_p0034b20║徒屏息？於是設壇場，受仙法，依方行事，坐待日曛。曛
X34n0636_p0034b21║暮之後，司其務隙，隱士誦呪，烈士按銛刀，殆將曉矣，
X34n0636_p0034b22║忽發聲呌。是時空中火下，煙焰雲蒸，隱士疾引此人，
X34n0636_p0034b23║入他避難。已而問曰：誡子無聲，何以驚呴？烈士曰：受
X34n0636_p0034b24║命後，至夜分，惛然若夢，變易更起，見昔事主，躬來慰
X34n0636_p0034c01║謝，感荷厚恩，忍不報語。彼人震怒，遂見殺害。更受中
X34n0636_p0034c02║陰身，自顧歎惜，猶願歷世不言，以報厚德，遂見託生
X34n0636_p0034c03║南印度大婆羅門家。乃至受胎出胎，備經苦厄，荷恩
X34n0636_p0034c04║荷德，忍而不言。洎乎受業冠婚，喪親生子，每念前恩，
X34n0636_p0034c05║忍而不語，宗親戚屬，咸見恠異。年過六十，而有一男，
X34n0636_p0034c06║妻謂曰：汝可言矣，若不語者，當殺汝子。我時惟念，已
X34n0636_p0034c07║隔生世，自願衰老，唯此稚子，因止其妻，令無殺害，遂
X34n0636_p0034c08║發此聲耳。隱士曰：我之過也，此魔嬈耳。烈士感恩，悲
X34n0636_p0034c09║事不成，憤志而死。
X34n0636_p0034c10║疏是不相應等者。問：長等依色立，隨依色處收時，依
X34n0636_p0034c11║五薀施，何不從依攝？答：長等但依色，從別色處收時，
X34n0636_p0034c12║依總法立，故不相應攝。故佛地論云：即是有為法上
X34n0636_p0034c13║假立分位，或是心上分位影像。依色、心等總假立，故
X34n0636_p0034c14║是不相應行薀所攝。
X34n0636_p0034c15║疏諸經中有說相續相等者，引牒文難。問：頗有唯說
X34n0636_p0034c16║剎那時耶？答：有。華嚴等云佛以一音，即其事也。問：疏
X34n0636_p0034c17║何不言？答：亦方隅爾。或一音言，而含多義，謂一剎那，
X34n0636_p0034c18║或一無漏，並名一音，故疏不言。
X34n0636_p0034c19║疏淨、穢可定知者。所變之土不過二種，故可知定；眾
X34n0636_p0034c20║生根性萬品不同，故難准也。
X34n0636_p0034c21║疏覺有三義等者，又按大般若第三百六十五，總有
X34n0636_p0034c22║八釋。今舉後三義，即三覺：一、於三世法及無為法一
X34n0636_p0034c23║切種相無障智轉；二、如實開覺一切有情，令離顛倒、
X34n0636_p0034c24║惡業、眾苦；三、能如實覺一切法相，所謂無相，故名佛
X34n0636_p0035a01║陀。如次配疏，三覺無失。又華嚴經第六偈云：於實知
X34n0636_p0035a02║真實非實知非實善解真實際故號為正覺。此略不
X34n0636_p0035a03║舉覺他義也。
X34n0636_p0035a04║疏如睡、覺等者，疏意可悉。有餘德云：佛陀之名含於
X34n0636_p0035a05║二義：一、是覺義，無明如睡，斷無明盡，如睡夢、覺。二、是
X34n0636_p0035a06║開義，愛染如水，蓮華沒水，未能得開；斷除愛、染，如華
X34n0636_p0035a07║出水，方得開敷。議曰：觀彼論勢，疏解為勝。夢、覺自知
X34n0636_p0035a08║夢前更事，餘即不委，故喻自覺；華開氣馥，令他聞見，
X34n0636_p0035a09║故喻覺他。以後二喻配前二覺，文義順也。故本釋善。
X34n0636_p0035a10║疏如所有性等者，一切真、俗諸法自性，名如所有。如
X34n0636_p0035a11║所有者，指斥言也。此諸法性，智悉能知；舉境顯智，名
X34n0636_p0035a12║如所有。又釋云：如謂真如。證如之智，名如所有，即根
X34n0636_p0035a13║本智。故瑜伽論七十七云：如所有性者，謂即一切染、
X34n0636_p0035a14║淨法中所有真如。又釋：若如其所有，一切諸法皆能
X34n0636_p0035a15║緣之，名如所有，即後得智。議曰：初二釋善，理明義備，
X34n0636_p0035a16║有所憑故。智者，思之！
X34n0636_p0035a17║疏盡所有也者，一切真、俗所有諸法差別之義，名盡
X34n0636_p0035a18║所有。盡所有者，指斥言也。此差別法，智悉能知；舉境
X34n0636_p0035a19║顯智，名盡所有。又釋云：備攝有、無，名盡所有；智悉能
X34n0636_p0035a20║知，名盡所有智，即唯後得。故瑜伽論七十七云：盡所
X34n0636_p0035a21║有性者，謂諸雜染、清淨法中所有一切品別邊際。又
X34n0636_p0035a22║釋：若盡者，減義。減盡煩惱所有之智，名盡所有智，即
X34n0636_p0035a23║根本智。議曰：今取初之二釋，優、劣可詳，故不待言。
X34n0636_p0035a24║疏准諸至名薄伽梵者，按佛地論云：佛具十德。何故
X34n0636_p0035b01║佛教傳法者，一切經首但置薄伽梵名？謂即此名，世
X34n0636_p0035b02║咸尊重，故諸外道皆稱本師，名薄伽梵。又引一名總
X34n0636_p0035b03║攝眾德，餘名不爾。是故經首皆置此名。
X34n0636_p0035b04║疏應化非真佛等者。問：按天親論，但云應化非佛非
X34n0636_p0035b05║說，不言法身而能說法。引斯為證，恐乖論旨。答：引彼
X34n0636_p0035b06║意證應化非真，非真說法，不以彼文直證法說。若爾，
X34n0636_p0035b07║引之而何取益？答：憑之申理，既說應化非佛非說，故
X34n0636_p0035b08║知法佛可名真佛。故彼論云：非非法者，真如無我，相
X34n0636_p0035b09║實有故。一切聖人依真如法清淨得名，故知法佛名
X34n0636_p0035b10║為真佛。佛既名真，合名真說。故疏引彼稱讚大乘而
X34n0636_p0035b11║以為證。有云：疏主引般若論證法佛說，乖論意者，不
X34n0636_p0035b12║悟深旨，妄為彈斥。應細思之。
X34n0636_p0035b13║疏住少聖凡夫，觀丈六而無盡者。二乘之人，名為小
X34n0636_p0035b14║聖；四善根前及餘一切凡夫之類，總名凡夫，但見丈
X34n0636_p0035b15║六。又按西域傳云：有婆羅門聞釋迦佛身長丈六，常
X34n0636_p0035b16║懷疑惑，未之信也。乃以丈六竹杖欲量佛身，恒於杖
X34n0636_p0035b17║端出過丈六。如是增高，莫能窮實，遂投杖而去。因植
X34n0636_p0035b18║根為林，竹脩勁，被山滿谷。因號斯處為杖林焉。
X34n0636_p0035b19║疏劬師羅長者。按經音義，此云妙音。
X34n0636_p0035b20║疏古因解聖住等者，吉藏法師云：住有二種：一者、身
X34n0636_p0035b21║住，二者、心住。身住有四：一、化處住，十方諸佛等有國
X34n0636_p0035b22║土；二、異俗住，三世諸佛多栖止伽藍；三、未捨壽分住，
X34n0636_p0035b23║佛未答魔王啟請，壽命無量，由答啟請，則唯留八十，
X34n0636_p0035b24║餘皆捨之；四者、威儀住，謂行、住、坐、臥，悉名為住。二、就
X34n0636_p0035c01║內德論，住亦有四種：一者、天住，謂住布施、持戒等；二、
X34n0636_p0035c02║梵住，謂住四無量心；三、聖住，謂住空、無相、無願三昧；
X34n0636_p0035c03║四、佛住，住願十力等果地眾德。如來具此內、外八住。
X34n0636_p0035c04║疏：二、謂退凡者，凡有二義：一、未得聖者，名之為凡。有
X34n0636_p0035c05║經說云：王宮人等，並得初果。二、謂非王家人、親屬、凡
X34n0636_p0035c06║庶名凡。問：何未至佛王宮豫下乘？答：敬法重人，顯為
X34n0636_p0035c07║後軌。亦猶迦葉聞佛涅拌，欲起神通，赴涅拌所，而思
X34n0636_p0035c08║之曰：我今最後見於世尊，豈可以通而往彼耶？此顯
X34n0636_p0035c09║珍敬，王亦如之。
X34n0636_p0035c10║疏：古人有說置千王等皆謬者。問：古人所說，非無典
X34n0636_p0035c11║據，如智度論、律、毗婆沙、仁王等經，說各異故，何得總
X34n0636_p0035c12║撥為謬說耶？答：設彼等說，皆敘彼俗，不正說也，故疏
X34n0636_p0035c13║不取。
X34n0636_p0035c14║疏自、他二化俱說等者。山，佛自化；城，他王化。舉自化
X34n0636_p0035c15║處，顯利於緇；說他化處，明益於素。
X34n0636_p0035c16║疏或教妙至有所表等者。前解山、城俱喻教理，此即
X34n0636_p0035c17║別配。山同出水，城類開敷。思之，可悉。
X34n0636_p0035c18║疏：舍衛豐其四德者，謂豐多聞、解脫、財寶、欲境。
X34n0636_p0035c19║疏：古說此經合居四處者。疏雖不說，准理而言，處既
X34n0636_p0035c20║有四，說即有三：初、二同；疏：三者、屬累品；後居穢土說，
X34n0636_p0035c21║故成三矣。
X34n0636_p0035c22║疏今解至說唯在二等者。問：觀音之品既在空說，無
X34n0636_p0035c23║盡菩薩云何右膝著地？請佛。答：經本不同，多無右膝
X34n0636_p0035c24║著地之語。設縱有者，理亦無違。地者，依持之義。膝踞
X34n0636_p0036a01║於華，名為著地。
X34n0636_p0036a02║疏：因緣之經等者。因有三種，謂：因事、因請、因戒。此即
X34n0636_p0036a03║因請。
X34n0636_p0036a04║疏讚證因亦利之者，此釋外難。外難意云：一乘正逗
X34n0636_p0036a05║聲聞，鶖子可請；既不被於菩薩，二聖何陳？故今答云：
X34n0636_p0036a06║因利益故，所以請也。由讚壽量及持經等、分別等品
X34n0636_p0036a07║證益不同，既有斯利，菩薩故請。
X34n0636_p0036a08║疏聲聞、凡夫等者，定性之人，遠塵離垢；不定性者，發
X34n0636_p0036a09║菩提心。
X34n0636_p0036a10║疏聖者、菩薩等者。然無生忍，初地亦得；今所明者，非
X34n0636_p0036a11║初地也。若初地忍，即合凡夫、菩薩所得。既言聖者，故
X34n0636_p0036a12║知餘地。
X34n0636_p0036a13║疏有化聲聞等者。問：意證報土，二乘是化。今滿慈子
X34n0636_p0036a14║見居穢剎，何須化為？又佛地論但說報土佛、菩薩等
X34n0636_p0036a15║化為聲聞，不言化土。今引滿慈，恐成虗設。答：疏意談
X34n0636_p0036a16║經有化之事，非即以證二土之化，但通言耳。
X34n0636_p0036a17║疏：十五、人王眾者，有本云：人天眾者，天字誤也。有云：
X34n0636_p0036a18║天對人來，實無天也。此釋誤也。
X34n0636_p0036a19║疏：此眾二徒者，徒者徒轍，有此相對之徒轍也。二二
X34n0636_p0036a20║合之，總成三對，如次可悉。
X34n0636_p0036a21║疏後眾次第者。問：前第三門所烈名字，與此第四何
X34n0636_p0036a22║故不同？答：此眾多德互立一名，由此多寶為聽證來，
X34n0636_p0036a23║分身諸佛為證開集，前後互明，故無失也。
X34n0636_p0036a24║疏依乞等者。比丘乞食，須具五義：一者、不得詐現異
X34n0636_p0036b01║相，二者、不得說己有德，三者、不得高聲現威，四者、不
X34n0636_p0036b02║得瞻相吉、凶，五者、不得說有所得，驚動人心。又真諦
X34n0636_p0036b03║云：食有五種：一者、盜食，二者、債食，三者、許食，四、家法
X34n0636_p0036b04║食，五、自在食。初、戒、定、慧三種俱無；二者、三學隨有一
X34n0636_p0036b05║種，而無餘二；三、具三學；四、有學聖；五、無學者。
X34n0636_p0036b06║疏䟦陀十六人者，即上生經所說䟦陀十六人也，非
X34n0636_p0036b07║此經中所烈䟦陀。
X34n0636_p0036b08║疏：一心等者。同心觀佛，希聞妙旨；同一見解，八聖道
X34n0636_p0036b09║同。餘可知矣。問：慶喜于時身居有學，解脫何同？答：前
X34n0636_p0036b10║首言乃是結集者，置集法之時已得解脫，所以言同。
X34n0636_p0036b11║或從多言。問：二乘之智如盲摸象，各各不同，何名一
X34n0636_p0036b12║見？答：後得等異，根本無差，故名一見。
X34n0636_p0036b13║疏：真諦三、釋大者，彼有三喻：猶如大王，智德尊高，勝
X34n0636_p0036b14║一切人；喻如山海，形量大故；猶如大軍，兵眾多故。稱
X34n0636_p0036b15║之為大，如次為喻。
X34n0636_p0036b16║疏：合為六者，非是全取前之二、三，取前五解加名稱
X34n0636_p0036b17║大，而為六釋除智論初。議曰：可總為七，取智論初九
X34n0636_p0036b18║十五種外道之中最為大故。
X34n0636_p0036b19║疏：四、淨命者，離諸邪命事，乃名淨命。邪命有四：一者、
X34n0636_p0036b20║仰口，謂占相、星、月等；二者、下口，謂自種植、貿易等事；
X34n0636_p0036b21║三者、方口，謂騁國四方，通致使命；四者、尖口，或云經
X34n0636_p0036b22║口，諸行醫道等。以上四緣求諸衣、食，並名邪命。即以
X34n0636_p0036b23║貪、瞋所發三業，名為邪命。而有頌云：俗邪見難除由
X34n0636_p0036b24║恒執異見道邪命難斷由資具屬他。問：比丘之名含
X34n0636_p0036c01║於乞義，諸餘乞者，應名比丘？答：比丘之名具於五義；
X34n0636_p0036c02║餘不具五，不名比丘。然有釋云：乞有二種：一、乞法，二、
X34n0636_p0036c03║乞食。比丘具二，餘不乞法，不名比丘。又退無積畜之
X34n0636_p0036c04║累，進有福物之功，自利、利他，異餘乞者。議曰：後釋難
X34n0636_p0036c05║詳。亦有俗人於佛求法，所得不積，二利齊脩，應名比
X34n0636_p0036c06║丘。故知比丘而含五義，非一乞士得比丘名。
X34n0636_p0036c07║疏依新經舊論有十六句者，唐三藏所譯般若等經，
X34n0636_p0036c08║名為新經。此經之論，先譯名舊，且言新經，實餘古經。
X34n0636_p0036c09║亦有十六句者，問：論釋於經，何故經、論數不同耶？答：
X34n0636_p0036c10║古有兩釋：一云梵本廣、略不同；一云聲聞常眾，無會
X34n0636_p0036c11║不集，處處歎之，故羅什略歎其德。天親欲示解一經
X34n0636_p0036c12║歎德，令識眾經歎德之意，故廣記也。議曰：初解乖理。
X34n0636_p0036c13║論牒經釋，經本既略，論何因廣？故非梵本有廣、略也。
X34n0636_p0036c14║問：何故諸經歎德增、減不同？答：有二釋：一者、譯主具
X34n0636_p0036c15║略不同；二、集法者，歎有多、少，歎德皆是結集置故。
X34n0636_p0036c16║論：上上起門者，古有三釋：一云、學人功德比凡為上，
X34n0636_p0036c17║無學人德復勝於學，故云上上。二云、羅漢有二：一者、
X34n0636_p0036c18║鈍根小羅漢德，但名為上；今明利根大羅漢德，故云
X34n0636_p0036c19║上上。三者、就大羅漢有二功德：一、上功德，二、上上德。
X34n0636_p0036c20║今十六句歎上上德。議曰：理有百途，非無此旨。若依
X34n0636_p0036c21║論，勢可從本。疏：所以然者，論云：上上起門者，謂諸漏
X34n0636_p0036c22║已盡，故名為羅漢。標上上已，即以諸句上、下釋之。故
X34n0636_p0036c23║知諸句上、下互起，名上上起。若如古說，論何不言：
X34n0636_p0036c24║疏論以第二句釋初句者，問：無學之人種、現俱盡，何
X34n0636_p0037a01║不雙以第二、三句釋第一耶？答：有二釋：一云、理實合
X34n0636_p0037a02║爾，但由現惑招於三有。無學既稱不受後有，故以第
X34n0636_p0037a03║二釋第一也。二云、八地已去，頓悟菩薩亦名羅漢。若
X34n0636_p0037a04║要種盡，方得應名，即顯八地非羅漢攝。今顯通彼，故
X34n0636_p0037a05║以漏盡釋羅漢也。議曰：後釋為正。前約一邊，雖復正
X34n0636_p0037a06║明小乘羅漢，義兼菩薩，故亦無違。
X34n0636_p0037a07║疏：十六、大隨者，色、無色界各有八隨，合成十六。
X34n0636_p0037a08║疏具十一殊勝事者，按緣起經說：一、所緣勝，遍緣染、
X34n0636_p0037a09║淨故；二、行相勝，隱真顯妄故；三、因緣勝，惑、業生本故；
X34n0636_p0037a10║四、等起勝，等能發起、能引、所引、能生、所生緣起法故；
X34n0636_p0037a11║五、轉異勝，隨眠、纏縛、相應、不共四轉異故；六、邪行勝，
X34n0636_p0037a12║於諦起增益及損減行故；七、相狀勝，微細自相遍，愛、
X34n0636_p0037a13║非愛共相轉故；八、作業勝，作流轉所依事，寂止能障
X34n0636_p0037a14║事故；九、障礙勝，障礙勝法及廣法故；十、隨轉勝，乃至
X34n0636_p0037a15║有頂猶隨轉故；十一、對治勝，二種妙智所對治故。
X34n0636_p0037a16║疏多緣欲起，從勝為名者，略言欲界，而有三欲：一、睡
X34n0636_p0037a17║眠欲，二、婬欲欲，三、飲食欲。為此勝故，故得欲名。
X34n0636_p0037a18║疏：九結者，此之九結而有三義：一、自相，二、功用，三、位
X34n0636_p0037a19║差別。言自相者，愛結謂三界貪，恚結謂欲隨惑恚，慢
X34n0636_p0037a20║結謂七慢，無明結謂三界無知，見結謂薩迦耶見、邊
X34n0636_p0037a21║見，取結謂見、戒二取，疑結謂於四諦、三寶猶豫，嫉結
X34n0636_p0037a22║謂隨惑，慳結亦隨惑也。言功用者，謂有此者不厭三
X34n0636_p0037a23║界，由此展轉不善現行，善、不現行。言位者，謂於後果
X34n0636_p0037a24║生位。廣如對法。
X34n0636_p0037b01║疏以離定障，名心解脫者，問：定障是何？答：理實諸染
X34n0636_p0037b02║能障定者，皆名定障。然依勝說，異熟生受，名勝定障；
X34n0636_p0037b03║領下劣法，不上進故。問：定既離障，何乃名為心解脫
X34n0636_p0037b04║耶？答：定是心所，以所從王名心解脫，隣近釋也。或定
X34n0636_p0037b05║令必住於一境，定得心名。問：頗有定圓，根不具耶？答：
X34n0636_p0037b06║應為四句：有定圓，根不具，謂身證那含，得九定故，名
X34n0636_p0037b07║為定圓；上惑未已，名根不具。有根具，定不滿，謂慧解
X34n0636_p0037b08║脫及超中二。有根圓，定亦具，謂俱解脫者。有根、定俱
X34n0636_p0037b09║不具，謂諸凡夫未得定者，及除身證，餘前三果。
X34n0636_p0037b10║疏：離性障者。煩惱體性即是障故，故名性障。
X34n0636_p0037b11║疏由離此二，證獲無為者。問：豈離定障，得無為耶？答：
X34n0636_p0037b12║許得，何失？若爾，何故說三乘人解脫床同？答：彼約惑、
X34n0636_p0037b13║苦，不生解脫，不說無為，三乘同也。問：定障既在，所知
X34n0636_p0037b14║障收，云何生觀而能斷耶？答：非生現觀，但以事觀能
X34n0636_p0037b15║伏於彼。由無惑可斷，復更不別得於果故，故非理觀。
X34n0636_p0037b16║若也練根取獨覺果，容以理觀別得果故。雖不別得
X34n0636_p0037b17║擇滅、無為，由伏定障，得非擇滅。故言離二，證獲無為。
X34n0636_p0037b18║疏離心相應縛者，王體非縛，相應煩惱能縛心，故名
X34n0636_p0037b19║相應縛。心相應即縛，持業釋也。
X34n0636_p0037b20║疏如相應事已辦故者，略有四釋：一云：與四諦理相
X34n0636_p0037b21║應也。一云：如謂真如，相應謂正智。與如相應，正智辦
X34n0636_p0037b22║也。一云：能證滅諦諸心、心所，名曰相應。如者，指斥之
X34n0636_p0037b23║辭。由得如是相應之事已成辦故，所以名為已辦、所
X34n0636_p0037b24║辦。一云如相應等者，是舉喻也。思可知矣。雖有多釋，
X34n0636_p0037c01║隨應皆得。
X34n0636_p0037c02║疏單釋十五、至心自在者，問：既由諸句名心自在，何
X34n0636_p0037c03║名單釋？答：疏主總談，由具上句至心自在，不同餘句
X34n0636_p0037c04║　取他束釋。
X34n0636_p0037c05║疏准論三句以下，釋上者，准有三句，而以下句向上
X34n0636_p0037c06║釋之。所釋唯三，能釋即四；乍觀為言，能釋有三。上釋
X34n0636_p0037c07║下七，亦准此知。
X34n0636_p0037c08║疏：三、單二不釋者。問：既不以他及總不釋，何總名為
X34n0636_p0037c09║上上起耶？答：從多為名。
X34n0636_p0037c10║疏故入十地得羅漢名者，釋以現行漏盡之義，釋羅
X34n0636_p0037c11║漢名之所以也。
X34n0636_p0037c12║疏或總無煩惱，別我執亦亡者，此有二義：一、明當句
X34n0636_p0037c13║自釋所以，遮於外難。前諸漏盡據總煩惱，此無復言
X34n0636_p0037c14║約別我執。雖俱現行，總、別有異，故分二種。此順前解
X34n0636_p0037c15║無復煩惱第二釋也。二者、第二、三句俱是現行，將諸
X34n0636_p0037c16║漏盡釋無煩惱。雖俱現行，由總、現無，別執亦盡，故將
X34n0636_p0037c17║釋之。與前不同，亦有斯理，前釋為本。
X34n0636_p0037c18║疏：三、應入聚落至所牽等者。如鬱頭藍子，雖得非想
X34n0636_p0037c19║非非想定，然未自在；後入王宮，為欲境惑，失諸神通。
X34n0636_p0037c20║即其事也。
X34n0636_p0037c21║疏應一向行善等者。問：既號無學，何有進脩？答：二乘
X34n0636_p0037c22║究竟道，欣大菩提故。若爾，定性應不進脩？答：亦樂利
X34n0636_p0037c23║他，練根除障。總言進脩，故理無爽。
X34n0636_p0037c24║疏於二界禪等者，問：禪唯色界，言二者何？答：略為三
X34n0636_p0038a01║釋：一云：疏脫第字。一云：文總，應言：於色不著於禪，於
X34n0636_p0038a02║無色界不著於定。一云：無色亦得名禪。禪者，此譯名
X34n0636_p0038a03║為靜慮，能生一切諸功德故，亦義名為功德藂林。故
X34n0636_p0038a04║智度論八十說云：禪者，四禪、四無色定等諸禪定。若
X34n0636_p0038a05║不爾者，禪波羅蜜攝定不盡。而經、論中多不說者，色
X34n0636_p0038a06║界具支，無色不具，故得名別，理實通有。
X34n0636_p0038a07║疏應如實知同生眾等者，問：云何同生？答：古有釋云：
X34n0636_p0038a08║准經而有二五種：佛子！一者、四果并緣覺五；二者、四
X34n0636_p0038a09║果并法身菩薩，而除緣覺。此二五種並從佛口生故，
X34n0636_p0038a10║謂同生眾生。准疏意云：化諸眾生，令同羅漢所得己
X34n0636_p0038a11║利，名曰同生。
X34n0636_p0038a12║疏攝取得功德者，問：云何名得？答：有云：一切羅漢必
X34n0636_p0038a13║應諸漏已盡，無復煩惱。准此意云：令得漏盡，無復煩
X34n0636_p0038a14║惱，名之為得。議曰：若爾，何但攝於二句？無學必合所
X34n0636_p0038a15║住、辦等。准俱解脫，望十五句，總名為得。慧解脫者，隨
X34n0636_p0038a16║准知之。然疏意云：由成二句，是以能得諸功德故，故
X34n0636_p0038a17║名為得。
X34n0636_p0038a18║疏攝取所應作者。問：猶脩供養，云何名為已作所作？
X34n0636_p0038a19║答：自位滿故，名已作所作；為報佛恩，更脩供養。
X34n0636_p0038a20║疏過上、下界者。下謂欲界上色、無色，定、散不同，開、合
X34n0636_p0038a21║為二。
X34n0636_p0038a22║疏攝取上上功德者，問：何故初、後二門之中正智、解
X34n0636_p0038a23║脫皆言無為，第二門中即言解脫，謂神通耶？答：解脫
X34n0636_p0038a24║之名，通於二義。由伏定障，方得神通，亦名解脫。古隨
X34n0636_p0038b01║義釋，不同，何咎？即第十四至心自在。前、後不同，准此，
X34n0636_p0038b02║可悟。
X34n0636_p0038b03║疏：宗義配之者，但以宗徒義意配之，非論本意及真
X34n0636_p0038b04║實理，須此配也。
X34n0636_p0038b05║疏：十二、由經等者。問：結集之首，乃是慶喜，何言不同？
X34n0636_p0038b06║答：且初結集，界內、外二；自茲已後，諸部傳異，故不同
X34n0636_p0038b07║矣。言唯慶喜，據初從多，思之。
X34n0636_p0038b08║疏：脩苦樂行者，於鬱頭藍等處，學非想等定，名為樂
X34n0636_p0038b09║行。對苦名樂，彼定不與樂相應故。
X34n0636_p0038b10║疏：上時者，有云：西方俗時，而有三種：一者、熱際，二者、
X34n0636_p0038b11║雨際，三者、寒際。今此尊者熱際時生，故名上時。亦猶
X34n0636_p0038b12║雨眾外道，而立名焉。
X34n0636_p0038b13║疏無滅佛黨弟者，傳釋云：亦號此尊名半頭天眼。古
X34n0636_p0038b14║釋半頭之言，由失肉眼，後得天眼，半頭已上悉能照
X34n0636_p0038b15║矚，名半頭眼。復有釋云：肉、天具有，名全有眼；由𨷂無
X34n0636_p0038b16║一，故名半頭。議曰：按智度論云：何泥云盧頭色界四
X34n0636_p0038b17║大造色半頭清淨是天眼，佛天眼四大造色遍頭清
X34n0636_p0038b18║淨？准此，但據淨有圓、缺以名遍半，未必約見及眼具
X34n0636_p0038b19║𨷂。若如古釋，五眼不具，總應名半；縱有天眼，眼亦少
X34n0636_p0038b20║故。未必皆能全頭見故，故不依也。尊者，即是甘露飯
X34n0636_p0038b21║王之子也。
X34n0636_p0038b22║疏：假和合等者。問：死尸無情，云何得與有情為支分
X34n0636_p0038b23║也？答：有二釋：一云、鬼神之力；二云、實即不然，示現可
X34n0636_p0038b24║爾。為破有情執有實我，顯假和合，示無我故。議曰：前
X34n0636_p0038c01║解違唯識理，離託餘身，無重生故。思之。
X34n0636_p0038c02║疏餘習尚在等者。問：按大集經歎羅漢云：善得解脫，
X34n0636_p0038c03║斷煩惱習。云何今言有餘習耶？答：習氣有二：煩惱即
X34n0636_p0038c04║習，因習成故；二煩惱之習，惑氣分故。前羅漢無，後容
X34n0636_p0038c05║得有。故大集經云：佛漏盡智無邊清淨，不雜煩惱習，
X34n0636_p0038c06║聲聞、緣覺習結氣。是故漏盡智不淨。
X34n0636_p0038c07║疏：經：五不死者，一釜煑不死，二𨫼爍不燋，三水不溺，
X34n0636_p0038c08║四魚腹不爛，五刀破不傷。
X34n0636_p0038c09║疏因共佛論者。本外道也。後逢如來，求欲論義，自為
X34n0636_p0038c10║其主，矯立宗言，言不受一切法。此矯意云：既立宗云
X34n0636_p0038c11║不受一切，佛若難我，我皆不受。佛返徵云：汝為自受
X34n0636_p0038c12║此知見耶？為不受乎？彼聞斯責，即知墮負，請皈出家。
X34n0636_p0038c13║此難意云：若自受者，即違自宗。宗言不受一切法故，
X34n0636_p0038c14║豈汝此見非一切耶？若言不受，兩俱不成。俱知此見，
X34n0636_p0038c15║汝之起故，云何不受？又夫宗者，違他順己。汝自不受，
X34n0636_p0038c16║何得名宗？若言我宗不許，何成俱過者，設爾，亦有世
X34n0636_p0038c17║間相違及隨一過。
X34n0636_p0038c18║疏：放牛十一事者。一、知色，二、知相，三、知刮刷，四、知覆
X34n0636_p0038c19║瘡，五、知作烟，六、知好道，七、知所宜所，八、知度處，九、知
X34n0636_p0038c20║隱處，十、知留乳，十一、知養牛主。如智度論第二具明。
X34n0636_p0038c21║疏：滿慈子者。有云：尊者父母江邊祠天，求乞於子。設
X34n0636_p0038c22║以華香供養梵天，感夢寶器，因得是子。滿本願故，故
X34n0636_p0038c23║名滿也。
X34n0636_p0038c24║疏：執日等者。此尊者六年處胎。傳有二因：一、云曾塞
X34n0636_p0039a01║鼠穴，時經六日；二、昔曾為王召一沙門，處於門外，經
X34n0636_p0039a02║於六日。忘不處分，故招斯過。
X34n0636_p0039a03║疏進趣止息，名為無學者。問：如俱解脫，理即可然。慧
X34n0636_p0039a04║解脫人，定未圓足，云何得云滿足止息，得無學名？答：
X34n0636_p0039a05║據自分位所得足故，即名無學，不約練根轉脩勝定。
X34n0636_p0039a06║若不爾者，從俱解脫亦非無學，後迴趣故。故知但據
X34n0636_p0039a07║本根性滿。雖止得於未至定法，亦得名滿。或且據彼
X34n0636_p0039a08║俱解脫人而作斯釋。此經所列，並俱脫故，不如前釋。
X34n0636_p0039a09║疏大術生佛，七日命終者，問：但有皈禮諸佛，並賴益
X34n0636_p0039a10║壽延長；親誕神儀，翻令促命？答：如來設化，事不一途；
X34n0636_p0039a11║舉動施為，非無所以。且傳釋云：佛在知足，將降人中，
X34n0636_p0039a12║先觀閻浮所有四事：一、觀生中國，二、觀生剎帝利家，
X34n0636_p0039a13║三、觀眾生根器，四、觀所生母七日命終。菩薩不欲屈
X34n0636_p0039a14║節女人，故有斯志。故目連問經云：父母生我時七日
X34n0636_p0039a15║便壽終。所以者何？母人之德，不堪受其禮故。所以者
X34n0636_p0039a16║何？用與得佛，不應還向母作禮。於是頌曰：佛為天人
X34n0636_p0039a17║尊諸道無能及女人德薄淺不堪受其禮。此經雖不
X34n0636_p0039a18║入因，然取其意，釋難亦得。問：何故彌勒生婆羅門家？
X34n0636_p0039a19║答：濁惡劫出，生剎利舍；劫初減，應生淨行家。問：若待
X34n0636_p0039a20║根熟，云何迦葉如來七日涅槃而不化利？答：以所被
X34n0636_p0039a21║生而無多故，言不化也，非是全無。又按佛本行經總
X34n0636_p0039a22║有三釋：一云：太子誕生適滿七日，摩耶夫人更不能
X34n0636_p0039a23║得諸天威力，復不得太子在胎所受快樂。以力薄故，
X34n0636_p0039a24║其形羸瘦，遂命終矣。二云：或有師言：夫人壽命算數
X34n0636_p0039b01║唯在七日，是故命終。雖然，但往昔來常有是法。何以
X34n0636_p0039b02║故？以諸菩薩幼年出家，母見是事，其心破裂，即便命
X34n0636_p0039b03║終。三云：薩婆多師復作是言：其菩薩母見所生子身
X34n0636_p0039b04║體洪滿，端正可喜，於世少雙。既覩如是希奇之事、未
X34n0636_p0039b05║曾有法，歡喜踊躍，逼滿身中。以不勝故，即便命終。又
X34n0636_p0039b06║按大乘方便經第一云：菩薩先在兜率天時，以天眼
X34n0636_p0039b07║觀摩耶夫人命根，滿十月已，餘有七日在。爾時菩薩
X34n0636_p0039b08║便從兜率天來。菩薩以方便知摩耶夫人命根欲盡，
X34n0636_p0039b09║故來下生，非菩薩咎。
X34n0636_p0039b10║疏：父母等將皈等者。意說闥婆本非人類，如何父母
X34n0636_p0039b11║而言取歸？
X34n0636_p0039b12║
X34n0636_p0039b13║法華玄贊攝釋卷第一