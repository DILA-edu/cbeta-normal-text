X34n0638_p0170a01║
X34n0638_p0170a02║
X34n0638_p0170a03║
X34n0638_p0170a04║妙法蓮華經玄贊要集目次
X34n0638_p0170a05║
X34n0638_p0170a06║卷第一
X34n0638_p0170a07║自釋疏卷一疏主敘（至）釋敘經起之意
X34n0638_p0170a08║卷第二
X34n0638_p0170a09║自釋敘經起之意（至）釋破疑執
X34n0638_p0170a10║卷第三
X34n0638_p0170a11║自釋後破執（至）釋後彰行
X34n0638_p0170a12║卷第四
X34n0638_p0170a13║自釋利今後（至）釋施鹿林
X34n0638_p0170a14║卷第五
X34n0638_p0170a15║自釋四種種性（至）釋第三解經品得名
X34n0638_p0170a16║卷第六
X34n0638_p0170a17║自釋第三解經品得名（至）釋第六釋經本文
X34n0638_p0170a18║卷第七
X34n0638_p0170a19║自釋論說序品等（至）釋經我聞
X34n0638_p0170a20║卷第八
X34n0638_p0170a21║自釋經一時（至）釋經阿羅漢下第二總別相門
X34n0638_p0170a22║卷第九
X34n0638_p0170a23║自釋一應受飲等（至）釋疏卷二經皆得辨才等文
X34n0638_p0170a24║卷第十
X34n0638_p0170b01║自釋皆得陀羅尼樂說辨才（至）釋迦樓羅王
X34n0638_p0170b02║卷第十一
X34n0638_p0170b03║自釋人王眾（至）釋眉間白豪相光
X34n0638_p0170b04║卷第十二
X34n0638_p0170b05║自釋照境（至）釋頌境所見分齊
X34n0638_p0170b06║卷第十三
X34n0638_p0170b07║自釋頌照境所見六事（至）釋經演大法義文
X34n0638_p0170b08║卷第十四
X34n0638_p0170b09║自釋經即說大法（至）于序品終
X34n0638_p0170b10║卷第十五
X34n0638_p0170b11║自釋疏卷三方便品始（至）釋八甚深中第三果行
X34n0638_p0170b12║甚深。
X34n0638_p0170b13║卷第十六
X34n0638_p0170b14║自釋果行甚深（至）釋解脫三昧之總標
X34n0638_p0170b15║卷第十七
X34n0638_p0170b16║自釋八解脫總名（至）釋解脫體性（已下逸失）
X34n0638_p0170b17║卷第十八
X34n0638_p0170b18║自釋是法不可示（至）釋疏卷三終
X34n0638_p0170b19║卷第十九
X34n0638_p0170b20║自釋疏卷四一乘章（至）釋第二疑（經所以者何至無有是處）
X34n0638_p0170b21║卷第二十
X34n0638_p0170b22║自釋第三疑（至）釋無數法化門其實為一乘
X34n0638_p0170b23║卷第二十一
X34n0638_p0170b24║自釋諸佛兩足尊等文（至）于方便品終
X34n0638_p0170c01║卷第二十二
X34n0638_p0170c02║逸失（經卷二譬喻品疏卷五）
X34n0638_p0170c03║卷第二十三
X34n0638_p0170c04║逸失
X34n0638_p0170c05║卷第二十四
X34n0638_p0170c06║自釋經而告之言至皆當與汝（至）釋疏卷六經墻
X34n0638_p0170c07║壁圮坼等文。
X34n0638_p0170c08║卷第二十五
X34n0638_p0170c09║自釋經泥塗阤落等（至）釋八寒八熱處所（經其人命終至
X34n0638_p0170c10║至無數劫）。
X34n0638_p0170c11║卷第二十六
X34n0638_p0170c12║自釋八寒八熱果相（至）釋信解品所以者何至云
X34n0638_p0170c13║是我子等文。
X34n0638_p0170c14║卷第二十七
X34n0638_p0170c15║自釋經所以者何等文（至）釋疏卷七藥草喻品諸
X34n0638_p0170c16║樹大小至各有所受等文。
X34n0638_p0170c17║卷第二十八
X34n0638_p0170c18║自釋經一雲所雨至華菓敷實（至）釋化城喻品時
X34n0638_p0170c19║諸梵天至唯願垂納受等文。
X34n0638_p0170c20║卷第二十九
X34n0638_p0170c21║自釋經爾時諸梵天王至當演深遠音（至）釋十二
X34n0638_p0170c22║緣起中第五諸緣生攝門（經無明滅至憂悲苦惱滅）。
X34n0638_p0170c23║卷第三十
X34n0638_p0170c24║逸失
X34n0638_p0171a01║卷第三十一
X34n0638_p0171a02║自釋（經卷四疏卷八）五百弟子受記品其後得成佛至亦
X34n0638_p0171a03║無諸惡道頌文（至）釋見寶塔品爾時佛前至住在
X34n0638_p0171a04║空中等文（已下逸失）。
X34n0638_p0171a05║卷第三十二
X34n0638_p0171a06║逸失
X34n0638_p0171a07║卷第三十三
X34n0638_p0171a08║自釋（經卷五疏卷九）安樂行品但以因緣有至故說（至）釋
X34n0638_p0171a09║壽量品。
X34n0638_p0171a10║卷第三十四
X34n0638_p0171a11║自釋分別功德品（至）釋藥王菩薩本事品燒身行
X34n0638_p0171a12║卷第三十五
X34n0638_p0171a13║自釋燒身行（至）釋勸發品終
X34n0638_p0171a14║
X34n0638_p0171a15║妙法蓮華經玄贊要集目次（終）
X34n0638_p0171a16║
X34n0638_p0171a17║
X34n0638_p0171a18║
X34n0638_p0171a19║
X34n0638_p0171a20║No. 638
X34n0638_p0171a21║法華經玄贊要集卷第一
X34n0638_p0171a22║
X34n0638_p0171a23║鏡水寺沙門　栖復　集
X34n0638_p0171a24║栖復自大和末罷律講後，屢涉京師，輙廁經論。末行
X34n0638_p0171b01║多戴星霜，不憚寒暑。然精神曚昧，巡歷數度先輩法
X34n0638_p0171b02║席，隨記得少善言，集成一家之說，冀其易見云爾。
X34n0638_p0171b03║今此玅法蓮華經，本末前後一十六譯。若真偽相兼，
X34n0638_p0171b04║一十七譯。若約全部而論，總有六譯。六譯之內，傳於
X34n0638_p0171b05║漢國，三本流行，正法、妙法、添品、法華。今此講者，是後
X34n0638_p0171b06║秦弘始七年，鳩摩羅什三藏譯出妙法蓮華經七卷
X34n0638_p0171b07║或八卷，六萬九千七百五十四言也。然造疏前後十九
X34n0638_p0171b08║餘家，盛傳於世者，即天台、紀國、嘉祥、慈恩也。天台疏
X34n0638_p0171b09║名文句，紀國名讚述，嘉祥疏名義記，慈恩疏名玄贊。
X34n0638_p0171b10║今之講者，即慈恩疏也。西國有千部論師，造論解法
X34n0638_p0171b11║華經，即天親菩薩。唐國有百本疏主，造疏解法華經，
X34n0638_p0171b12║即慈恩和尚。古來諸德科，判此經絕多。今且道安和
X34n0638_p0171b13║尚科一切經為三分，暗合西天佛地論。親光菩薩科
X34n0638_p0171b14║一切經三分，將釋此經，大分三段：初一品序分。序者，
X34n0638_p0171b15║始也，由也。即三根聲聞大乘之性已熟，世尊集十五
X34n0638_p0171b16║類徒，先談無量義經蓮華體性，後入定，雨華動地，放
X34n0638_p0171b17║光照境，彌勒發問，文殊為答等，皆是欲說正宗之漸
X34n0638_p0171b18║由，名序分。第二、從方便品至授學、無學記品為第二、
X34n0638_p0171b19║正宗分，即是佛出定三請已後，如來法說、喻說、宿世
X34n0638_p0171b20║因緣說於一乘，令聲聞捨小歸大，授菩提記，化彼二
X34n0638_p0171b21║乘出濁水故。正為二乘，傍為菩薩，名正宗分。第三、
X34n0638_p0171b22║從法師品至普賢勸發品一十九品是第三段，名
X34n0638_p0171b23║流通，即是顯於此經書寫、供養、施他、聽聞乃至思惟、
X34n0638_p0171b24║修習十種法行，若人、若法所得功德流通此經。正為
X34n0638_p0171c01║菩薩，傍為聲聞，是為第三、流通分（境、行、果三科）。今且依初
X34n0638_p0171c02║八品為正宗分。所釋之經既分三段，能解之疏分三
X34n0638_p0171c03║亦然。初從蓋聞至覺權真已下，疏之序分。將釋此經，
X34n0638_p0171c04║略以六門料簡下，第二、正宗分。某談遊之際，徒次傳
X34n0638_p0171c05║陵已下，疏主流通分之段不同。初序中有二：初解疏
X34n0638_p0171c06║題目，後釋本文。且解題目。言題目者，即是經；題目者，
X34n0638_p0171c07║即是疏目，故言題目。然今疏本多云妙法蓮華經玄
X34n0638_p0171c08║贊卷第一，妙法蓮華即是本名，玄贊即是疏語。既有
X34n0638_p0171c09║本名，今當略釋。
X34n0638_p0171c10║言妙法蓮華經者，上之四字即是別名，唯此經故。經
X34n0638_p0171c11║之一字即是通名，不異諸經故。初中分二：初、妙法二字
X34n0638_p0171c12║是法，蓮華二字是喻。妙法如蓮華，蓮華是能喻，妙法
X34n0638_p0171c13║是所喻。故先解妙法，後解蓮華。先總解妙法，二、別解
X34n0638_p0171c14║妙法。先總解妙法者，何義？答：即是甚深難解、微妙希
X34n0638_p0171c15║有、無上殊勝，故言妙法。妙法者，是一切有情心心中
X34n0638_p0171c16║有佛性，佛性即名為妙法，本在有情妄想心。猶如何
X34n0638_p0171c17║等？如木中有火性、地中有水性、壁中有金性、鏡中有
X34n0638_p0171c18║明性，即驗有情心心中有佛性。見即雖然不可見，佛
X34n0638_p0171c19║性元居各自心，人人身中有佛性，佛性即妙法。妙法
X34n0638_p0171c20║有二：一、理妙法，二、行妙法。理妙法所謂真如，行妙法
X34n0638_p0171c21║即是菩提。菩提者，是圓滿報身。言理妙者，即清淨法
X34n0638_p0171c22║身，即此法身是此經題妙法體。究竟窮其妙法處，各
X34n0638_p0171c23║自心中法報身，既說有情各各心中，一一心中有妙
X34n0638_p0171c24║法，未審遣修何觀行，即得心中妙法生？有人若要礦
X34n0638_p0172a01║中金，鍊鑛之時金自現；有人若要木中火，鑽火之時
X34n0638_p0172a02║火自生；有人若要鏡中明，磨鏡之時明自出；有人若
X34n0638_p0172a03║要地中水，穿地之時水自來。應是有心有識人，人人
X34n0638_p0172a04║若要心中佛。聞思惟修慧斷煩惱，障盡心中佛自生。
X34n0638_p0172a05║聞教思惟修學人，貪心嗔心癡心薄。一二三僧祗劫
X34n0638_p0172a06║滿，法報化佛果周圓。欲得成佛但修心，修淨則心生
X34n0638_p0172a07║佛。善惡由心心是主，修心決定得菩提。佛遣修心敢
X34n0638_p0172a08║不修，實有心中妙法否？妙法在心元不見，何以修心
X34n0638_p0172a09║妙法生佛道？佛性實居各自心，見則元來不可見。只
X34n0638_p0172a10║為甚深難解了，分明舉喻況蓮華。蓮華性在蓮子中，
X34n0638_p0172a11║開破子時華不見。不以開時華不見，謂言蓮子裏沒
X34n0638_p0172a12║蓮華。有人於彼有情心心中，覓或佛時不曾見。不以
X34n0638_p0172a13║覓時不見佛，謂言佛性不居心。一一眾生五薀身，便
X34n0638_p0172a14║共蓮華池不別。各各心中有煩惱，即同池內有淤泥。
X34n0638_p0172a15║佛性只居煩惱中，便似泥中有蓮子。蓮子因緣未和
X34n0638_p0172a16║合，長時且在淤泥中。若到因緣會遇時，蓮子裏蓮華
X34n0638_p0172a17║自生長。我等心中有佛性，要須必假耳聞經句。聞經句，
X34n0638_p0172a18║是因緣，滋潤心中佛種。漸漸心中能悟解，只向心中
X34n0638_p0172a19║佛自生。故將妙法喻蓮華，所即蓮華如妙法。妙法即一
X34n0638_p0172a20║乘，一乘即寶所，寶所即妙法，妙法即名佛性，故云妙法
X34n0638_p0172a21║二云、妙法兩字屬佛身，俱合理智，通因通果。因理果
X34n0638_p0172a22║理皆殊勝，因智果智悉幽玄。因果理性名法身，因果
X34n0638_p0172a23║智相稱報佛。究竟窮其妙法體，是各身中法報身，故
X34n0638_p0172a24║名妙法。妙法難解難明，蓮華則易知識。不識心中理
X34n0638_p0172b01║及智，相似池中蓮與華。蓮者況果，表三身之果圓；華
X34n0638_p0172b02║即喻因，彰萬善之因滿。蓮華淤泥不染，妙法煩惱不？
X34n0638_p0172b03║不侵。蓮華既生淤泥，妙法亦混於煩惱。煩惱之中有
X34n0638_p0172b04║佛性，淤泥池內有蓮華。蓮華緣會自開敷，妙法因圓
X34n0638_p0172b05║必成佛。欲使人人識佛性，故將妙法況蓮華也。
X34n0638_p0172b06║三云經亦得名中三師解：初唯取行果名蓮華，行
X34n0638_p0172b07║為華，果為蓮；第二師唯取教理名蓮華，教為華，理為
X34n0638_p0172b08║蓮；第三師教理行果總名蓮華也。教理行俱是華也，
X34n0638_p0172b09║理果俱是蓮也，教行並開敷，理果俱出水也。經云：諸
X34n0638_p0172b10║佛智慧甚深無量，理出水也。入佛知見經云：盡行諸
X34n0638_p0172b11║佛無量道法，論令證不退轉地，并第二周牛車，此乘
X34n0638_p0172b12║此寶乘直至道場，行開敷也。開示悟三，并第三周寶
X34n0638_p0172b13║所，即果出水也。教有能敷妙理之功德，理有所敷出
X34n0638_p0172b14║水之力，行有因敷趣果之用，果有結實酬因之能故
X34n0638_p0172b15║也（上總明妙法，次別明妙法）。
X34n0638_p0172b16║先解妙法，後解法且妙者，初依疏主十玄門中五義
X34n0638_p0172b17║解妙，後依北京瓚法師十義解妙：一、根本妙，二、枝末
X34n0638_p0172b18║妙，三、攝末歸本妙，四、絕待妙，五、無麤妙。一、根本妙者，
X34n0638_p0172b19║謂華嚴會中明一乘因果究竟法身。彼云：欲令眾生
X34n0638_p0172b20║生歡喜故，說王宮生；欲令眾生生戀慕故，示雙林滅
X34n0638_p0172b21║也。上名麤。又經云：如來實不出世，亦不涅槃。何以故？
X34n0638_p0172b22║法身常住，同法界故。亦同此經云：是法住法位，世間
X34n0638_p0172b23║相常住義。又經云：如來如實知見三界之相，無有生
X34n0638_p0172b24║死若退若出，亦無在世及滅度者，非實非虗等。名根
X34n0638_p0172c01║本妙。二、枝末妙，於一佛乘分別說三，三中之二目之
X34n0638_p0172c02║為麤，佛乘為勝，故稱枝末妙。三、攝末歸本妙，此經所
X34n0638_p0172c03║詮一乘究竟圓滿，故稱為妙。四、絕待妙，上之三義皆
X34n0638_p0172c04║以對麤稱妙，未辨不對於麤自體之妙。今約妙體本
X34n0638_p0172c05║自離言，強歎為妙，何所有文？答：涅槃云：不因少涅槃，
X34n0638_p0172c06║名大涅槃。又智論云：十八空為相待空，獨空獨空，非
X34n0638_p0172c07║相待空。既有待、不待空，妙寧無待、不待妙？羅什弟子
X34n0638_p0172c08║慧觀著法華經序云：稱之為妙，而體絕精麤；寄華宣
X34n0638_p0172c09║教，而道玄象表。下云：是法不可示，言詞相寂滅。什歎
X34n0638_p0172c10║云：善男子！若非深入經藏，不能作如是說。無待名絕。
X34n0638_p0172c11║五、無麤妙，即淨土法門。故香積佛品云：我土無有聲
X34n0638_p0172c12║聞、辟支佛名，是即無麤也；唯有清淨大菩薩眾，即是
X34n0638_p0172c13║妙。智論云：七寶世界純諸菩薩，亦同於此。（上根本、枝末、攝末、歸
X34n0638_p0172c14║本、絕待、無麤，五妙了也。）
X34n0638_p0172c15║次依瓚法師十義妙：一、對揚妙，二、補翼，三、說處，四、長
X34n0638_p0172c16║時，五、法多，六、名定，七、中道，八、威力，九、利益，十、挍量。一、
X34n0638_p0172c17║對揚妙者，餘經化眾生唯現在一佛身說，此經通十
X34n0638_p0172c18║方三世佛共說。三世者，多寶世尊是過去佛，經言爾
X34n0638_p0172c19║時寶塔中出大音聲歎言善哉善哉等，釋迦如來是
X34n0638_p0172c20║現在佛，八萬菩薩未來。又文殊即過去佛，慈尊即未
X34n0638_p0172c21║來佛，本師即現在佛。又現在中通十方，故經云爾時
X34n0638_p0172c22║一一方四百萬億那由他國土諸佛如來遍滿其中，
X34n0638_p0172c23║是時諸佛各在寶樹下師子座，皆遣者問訊釋迦牟
X34n0638_p0172c24║尼佛，各賷寶華滿掬而告之言：善男子！汝往詣耆闍
X34n0638_p0173a01║崛山釋迦牟尼佛所，如我詞曰：少病少惱氣力安樂，
X34n0638_p0173a02║及菩薩聲聞眾悉安穩否？以此寶華散佛供養，而作
X34n0638_p0173a03║是言：彼某甲佛與欲開此寶塔，諸佛遣使亦復如
X34n0638_p0173a04║是。即是十方三世諸佛共化一會眾生，不同餘經唯
X34n0638_p0173a05║一佛化，故言對揚妙。二、輔翼妙者，前後二十一眾。初
X34n0638_p0173a06║十五眾：一、釋種清高眾者，經云與大比丘眾萬二千
X34n0638_p0173a07║人俱等。二、已圓未滿眾者，經云：復有學、無學二千人。
X34n0638_p0173a08║三、承恩入道眾，經云：摩訶波闍比丘尼。四、曩結深恩
X34n0638_p0173a09║眾，經云：羅睺羅母耶輸陀羅比丘尼。五、聖難思眾，經
X34n0638_p0173a10║云：菩薩摩訶薩八萬人，皆於阿耨多羅三藐三菩提
X34n0638_p0173a11║等。六、帝釋臨天眾，經云：爾時釋提桓因與其眷屬二
X34n0638_p0173a12║萬天子俱。七、屬護舒暉眾，經云：復有名月天子、普香
X34n0638_p0173a13║天子、寶光天子、四大天王，與其眷屬萬天子俱。八、小
X34n0638_p0173a14║大自在眾，經云：自在天子、大自在天子，與其眷屬三
X34n0638_p0173a15║萬天子俱。九、跨柅娑婆眾，經云：娑婆世界主梵天王、
X34n0638_p0173a16║尸棄大梵等，與其眷屬萬二千天子俱。十、翳虗令洒
X34n0638_p0173a17║眾，經云：有八龍王：難陀龍王、䟦難陀龍王等。十一、清
X34n0638_p0173a18║歌雅樂眾，經云：有四緊那羅王：法緊那羅王、妙法緊
X34n0638_p0173a19║那羅王等。十二、勝芳烈樂眾，經有四乾闥婆王：樂乾
X34n0638_p0173a20║闥婆王、樂音乾闥婆王等。十三、動山涌海眾，經云：有
X34n0638_p0173a21║四阿修羅王：婆稚阿修羅王、佉羅騫䭾阿修羅王等。
X34n0638_p0173a22║十四、吞龍啖毒眾，經云：有四迦樓羅王：大威德迦樓
X34n0638_p0173a23║羅王、大身迦樓羅王等。十五、仁王自在眾，經云：韋提
X34n0638_p0173a24║希子阿闍世王。（上十五眾）後六眾者，一、寶塔陵空眾，經云：
X34n0638_p0173b01║爾時佛前有七寶塔，高五百，縱廣正等二百五十由
X34n0638_p0173b02║旬，從地涌出，住在空中等。二、質影殊形眾。十方分身
X34n0638_p0173b03║諸佛集在八方三變土田，八方嚴淨等。三、涌海承蓮
X34n0638_p0173b04║眾。經云：爾時文殊師利坐千葉蓮華，大如車輪，俱來
X34n0638_p0173b05║菩薩亦坐寶蓮華。四、裂地星形眾。是諸菩薩聞釋迦
X34n0638_p0173b06║牟尼佛所說音聲，從下發來，一一菩薩皆是大眾唱
X34n0638_p0173b07║導之首，各將六萬恒河沙眷屬等。五、鸞歌逈發眾。經
X34n0638_p0173b08║云：于時妙音菩薩於彼國沒，與八萬四千菩薩俱共發
X34n0638_p0173b09║來，所經諸國六種震動，皆悉雨於七寶蓮華等。六、御
X34n0638_p0173b10║象遐方眾。經云：爾時普賢菩薩以自在神通力威德
X34n0638_p0173b11║名聞，與大菩薩無量無邊不可稱數從東方來，所經
X34n0638_p0173b12║諸國普皆震動等。是諸眾等莫不雲奔鷲嶺，霧擁靈
X34n0638_p0173b13║山，同嗟昔處二權，共喜今聞一實。雖鹿園趍道之眾，
X34n0638_p0173b14║雙樹聞經之徒，方此來能過也。故云輔翼妙。三、說處
X34n0638_p0173b15║妙。且諸經說處各各不同，或在虗空，如勝鬘佛於空
X34n0638_p0173b16║中現，仰惟佛世尊普為眾生現。或唯在地，或居穢土，
X34n0638_p0173b17║或處淨方來。若此經三處皆說，初居穢土以陳說，欲
X34n0638_p0173b18║令捨權而厭俗；次居淨方以宣唱，欲使忻樂於寶方；
X34n0638_p0173b19║後處空中，畢竟歸於真性。是故稱說處妙。四、長時妙。
X34n0638_p0173b20║且說諸經時節各各不同，只如過去燈明佛滿六十
X34n0638_p0173b21║小劫為人演說，經云：日月燈明佛因妙光菩薩說大乘
X34n0638_p0173b22║經，名妙法蓮華等。又妙光法師八十小劫為人演說，
X34n0638_p0173b23║大通智勝如來八千劫未曾休癈，經云：佛說是經於
X34n0638_p0173b24║八千劫，十六王子八萬四千劫，為四部眾廣演此經。
X34n0638_p0173c01║我今釋迦文佛序正之中不言時節，涌出品內菩薩
X34n0638_p0173c02║讚歎滿五十小劫，及說三身壽量時節極長，是故名
X34n0638_p0173c03║時長妙。五、法多妙。且華嚴十萬頌，大梵本三萬偈，今
X34n0638_p0173c04║所傳本纔七十千頌，未若此經如威音如來說二十
X34n0638_p0173c05║千萬億偈，大通如來說法時節既遠，久亦應長。日月
X34n0638_p0173c06║淨明德如來所說法華經六百八十千萬億那由他
X34n0638_p0173c07║等偈，以此菩薩具數多意，欲顯其義廣，故云法多妙。
X34n0638_p0173c08║六、名定妙。且諸經名非一定，如涅槃經俱留孫佛六
X34n0638_p0173c09║萬歲出，名曰法鏡經；拘那含牟尼佛四萬歲出，名甘
X34n0638_p0173c10║露皷經；迦葉佛二萬歲出，名分別空經；釋迦牟尼佛
X34n0638_p0173c11║百歲時出，名涅槃經。名皆不定，此經不爾。燈明佛、大
X34n0638_p0173c12║通智勝佛、威音王佛、日月淨明德佛，皆同名妙。法蓮
X34n0638_p0173c13║華經云：名定妙。七、中道妙，如下云：十方世界中，唯有
X34n0638_p0173c14║一乘法，無二亦無三。無二者，無第二獨覺乘。無三者，
X34n0638_p0173c15║無第三聲聞乘。計二乘為究竟，即是遍計所收，即是
X34n0638_p0173c16║空也。唯有一乘法者，即是一乘理智二事依圓有也。
X34n0638_p0173c17║不有者，即空識義，即二乘無。不空者，即有義，即一乘
X34n0638_p0173c18║有。不空不有，遠離二邊，故云中道妙。八、威力妙者，如
X34n0638_p0173c19║龍宮海會等龍女道成。由經勝力，智積問文殊師利
X34n0638_p0173c20║言：仁往龍宮所化眾生，其數幾何？文殊師利言：其數
X34n0638_p0173c21║無量（云云）。又言：我於海中唯常宣說妙法華經等。又
X34n0638_p0173c22║不輕品云：具聞威音王佛先所說法華經二十千萬
X34n0638_p0173c23║億等。九、利益妙者（如利今後中說）。十、校量妙者，如藥本事品
X34n0638_p0173c24║十二喻挍量勝。經云：藥王！譬如一切川流江河諸水
X34n0638_p0174a01║之中，海為第一等，如清涼地等。故挍量妙也。上別解
X34n0638_p0174a02║妙：一、對揚，二、輔翼，三、說處，四、時長，五、多法，六、名定，七、
X34n0638_p0174a03║中道，八、威力，九、利益，十、挍量（上解妙十五義畢）。
X34n0638_p0174a04║次解法者，可執義，可持義。夫言法者，必具斯義。且如
X34n0638_p0174a05║世出世法，悉備持軌之義。水有濕性，火有煖性，是其
X34n0638_p0174a06║持義。人聞水火，作濕煖解，即軌義。又如因明論中，佛
X34n0638_p0174a07║弟子對聲論師言：聲是有法，是持義。親證皆許。佛弟
X34n0638_p0174a08║子以無常故為宗，作無常解，是軌義。外道以常為宗，
X34n0638_p0174a09║即作常解，是軌義。佛弟子聲是有法，定無常故。宗因
X34n0638_p0174a10║之所作性故，同喻如瓶盆，異喻如虗空。即同品有，異
X34n0638_p0174a11║品非有。又所為喻作，取無常遠作之性。外道量云：聲
X34n0638_p0174a12║是有法，定常故。宗因云：所量性故，同喻如虗空，異喻
X34n0638_p0174a13║瓶盆。亦同品有，異品非有（廣如因明論說）。然此法者，貫一切
X34n0638_p0174a14║有為無為、若色若心、有漏無漏等法。今此言法者，唯
X34n0638_p0174a15║取一乘相應教、理、行、果四種，名之為法。言教法者，即
X34n0638_p0174a16║能詮之文，總攝三乘之教。教有根本方便。方便教者，
X34n0638_p0174a17║經云：我此九部法，隨順眾生說，入大乘為本，以故說
X34n0638_p0174a18║是經。勝鬘經云：正法住，正法滅，波羅提木叉等。根本
X34n0638_p0174a19║教者，經云：其智慧門，難解難入是也。理法者，即二乘
X34n0638_p0174a20║所證生空理，菩薩所證二空理，皆是所攝。經云：是法
X34n0638_p0174a21║住法位，世間相常住，於道場知已，導師方便說。勝鬘
X34n0638_p0174a22║經云：聲聞知有作四聖諦，佛知無作四聖諦。法華論
X34n0638_p0174a23║云：念觀者，聲聞人觀人無我等。行法者，即六度、四攝、
X34n0638_p0174a24║七地、四菩薩行，皆是行也。經云：乘此寶車，直至道場。
X34n0638_p0174b01║又勝鬘經云：正法住、正法滅、波羅提木叉、毗尼、受具
X34n0638_p0174b02║足戒，此六處為大乘故說。教是行，所依此處。故法華
X34n0638_p0174b03║論：聲聞人觀陰、界、入，厭苦、離苦，得解脫故。果法者，
X34n0638_p0174b04║即法、報二身。方便品中，前三知見，及牛車、寶所、壽量
X34n0638_p0174b05║品中，皆明三佛出現於世。又云：是法住、法位、果法也。
X34n0638_p0174b06║及彼二乘，自昔所證，亦此所攝。故勝鬘云：四智不究
X34n0638_p0174b07║竟，名向涅槃界。由上所引教、理、行、果根本方便，能成
X34n0638_p0174b08║佛德，皆號一乘，咸有運載之功能故也。此之四法，皆
X34n0638_p0174b09║具軌持，總名為法。一乘相應，故名為妙。此四法體上，
X34n0638_p0174b10║有此一乘相應之妙用。法體能持此妙用，故言妙法。
X34n0638_p0174b11║持業釋。問：妙法是教，經亦是教，何名持業？答：經即所
X34n0638_p0174b12║說之經，是體。妙法即是聲、名、句、文。名詮自性，句詮差
X34n0638_p0174b13║別，文即是字。為二所依，是經上之業用，故名持業。問：
X34n0638_p0174b14║妙法是理，何名為教？答：將理就教，俱得名教。能詮、所
X34n0638_p0174b15║詮，總得名理。能詮、所詮，總得名教。理為言生因也（上解
X34n0638_p0174b16║法解妙，後解法。初總解妙法，後別解妙法。解妙法二字畢）。
X34n0638_p0174b17║次解蓮華者。問：有何意趣將蓮華況法華耶？答：佛遣
X34n0638_p0174b18║修心敢不修，實有心中佛性否？佛性在心元不見，何
X34n0638_p0174b19║以修心佛性生？佛性實居自心，見即元來不可見，只
X34n0638_p0174b20║謂甚深難解了。世尊舉喻況蓮華，蓮華性在蓮子中，
X34n0638_p0174b21║開破子時華不見，謂言蓮子沒蓮華。有人於彼有情
X34n0638_p0174b22║心，心中不見佛不曾見，不以不見時不見佛，謂言佛
X34n0638_p0174b23║性不居心。一一有情五薀身，便與蓮華池不別，各各
X34n0638_p0174b24║身中有煩惱，即同池內有淤泥。佛性只居煩惱中，便
X34n0638_p0174c01║似泥中有蓮華子，華子因緣和合長，時且在淤泥中。
X34n0638_p0174c02║若到因緣會遇時，蓮子裏蓮華自生長，眾生心中有
X34n0638_p0174c03║佛性，要須必假耳聞經。耳聞經句是因緣，滋潤心中
X34n0638_p0174c04║佛種性，漸漸心開能悟解，只向心中佛自生。故將妙
X34n0638_p0174c05║法喻蓮華，亦即蓮如妙法，妙法本來是佛性，只在眾
X34n0638_p0174c06║生妄念心。三世諸佛說經時，一一諸佛皆同說，欲使
X34n0638_p0174c07║人解佛性故，將妙法喻蓮華。問：何名蓮華？蓮華是何
X34n0638_p0174c08║義？答：言蓮華者，即是有名相法，為眾生故，以名相說，
X34n0638_p0174c09║欲令眾生因此名相悟無名相，是設意也。故大品經
X34n0638_p0174c10║云：一切眾生皆是名相中行。今欲止其名相，故借名
X34n0638_p0174c11║相悟無名相。通而言之，妙法與蓮華皆是其名。經云：
X34n0638_p0174c12║說大乘經名妙法蓮華。別而言云，妙法是無名之名，
X34n0638_p0174c13║蓮華是無相而相。以此經題法喻雙舉，妙法是法，蓮
X34n0638_p0174c14║華是喻，故名雙舉，故名妙法蓮華也。
X34n0638_p0174c15║又由十義將喻蓮華：一者、此華從種生，喻此一乘必
X34n0638_p0174c16║有其種。經云：諸佛兩足尊，知法常無性，佛種從緣起，
X34n0638_p0174c17║是故說一乘。二者、此華從微至著，喻於佛乘漸漸增
X34n0638_p0174c18║長。經云：漸漸積功德，具足大悲心，皆已成佛道。三者、
X34n0638_p0174c19║此華增長滿具出濁水故，喻功德無不圓、果無不盡，
X34n0638_p0174c20║出離生死諸濁泥水。經云：如來已離三界火宅。四者、
X34n0638_p0174c21║此華雖出泥水而不捨離泥水，喻如佛雖出四流之
X34n0638_p0174c22║外而不捨三界之中。經云：時宅主在門外立，聞有人
X34n0638_p0174c23║言：汝諸子等先因遊戲來入此宅，稚小無知歡娛樂
X34n0638_p0174c24║著。長者聞已驚入火宅，方宜救濟。五者、此華微妙鮮
X34n0638_p0175a01║潔第一，如佛乘五乘之中最為第一。經云：是乘微妙
X34n0638_p0175a02║清淨第一。六者、此華為凡聖之所稱歎。佛乘亦爾，為
X34n0638_p0175a03║世間、出世間凡聖稱歎愛樂等。經云：佛所悅可，一切
X34n0638_p0175a04║眾生所應稱讚。七者、此華臺蘂具足，喻於佛乘萬德
X34n0638_p0175a05║圓備。經云：無量億千諸力、解脫、禪定、智慧及佛餘法。
X34n0638_p0175a06║八者、此華諸佛菩薩而坐其上，大乘亦爾，為諸佛菩
X34n0638_p0175a07║薩而住其中。經云：佛自住大乘，如其所得法，定慧力
X34n0638_p0175a08║莊嚴，以此度眾生。九者、此華開合有時，喻此一乘之
X34n0638_p0175a09║法隱顯有時。經云：所以未曾說，說時未至故，今正是
X34n0638_p0175a10║其時，決定說大乘。十者、此華劫初成時，大梵天王而
X34n0638_p0175a11║坐其上，為一切眾生之父。經云：譬如大梵王，一切眾
X34n0638_p0175a12║生之父。此經亦復如是，一切賢聖、學、無學及發菩提
X34n0638_p0175a13║心者之父。又普賢觀經云：方等經是諸佛眼，諸佛因
X34n0638_p0175a14║是得具五眼。及方等生是大法印，印涅槃海。所以方
X34n0638_p0175a15║等經生三種身。三種身者，由方等經故，故悟實相，斷
X34n0638_p0175a16║諸煩惱；煩惱斷故，即法身顯；法身顯故，有報身；報身
X34n0638_p0175a17║有故，乃有化身；有三身故，說十二部經；說十二部經
X34n0638_p0175a18║故，有法寶；有三寶故，有世間、出世間三善。三善者，人、
X34n0638_p0175a19║天并出世。故知法華經是世間、出世間之本也，故喻
X34n0638_p0175a20║蓮華也。
X34n0638_p0175a21║爾雅云芙蕖，又云芙蓉，通名蓮華。今佛取為喻者，依
X34n0638_p0175a22║本論師解，蓮華有二義：一、出水義，出離小乘濁泥水
X34n0638_p0175a23║故；二、華開義，以勝教言開真理故。前為教妙，後為理
X34n0638_p0175a24║妙。論中但解無量義經第十六名蓮華，故唯指教、理
X34n0638_p0175b01║二種。准下疏解云：蓮華二義雖解無量義經，果秀因
X34n0638_p0175b02║敷，未乖通理，即教、行二種並有開、敷。理、果之中並能
X34n0638_p0175b03║出水，即同此體通四法也，不同無量義經。然亦不乖
X34n0638_p0175b04║蓮華二義。此中意言：緣彼蓮華有其二義：一者、蓮是
X34n0638_p0175b05║臺，此即是果也；二者、華即是外華葉，此即是因。今言
X34n0638_p0175b06║蓮華之時，雙說因、果二義。此中教為能詮是因，為所
X34n0638_p0175b07║顯是果。所以易云：筌者在魚，言者在意。即知華不開
X34n0638_p0175b08║而臺不現，教不言而理不顯。因華開而見臺，教諭揚
X34n0638_p0175b09║而悟旨。故下疏云：如門為入室之所由，教為顯理之
X34n0638_p0175b10║處所。書云：誰人入門不由戶也？由此即因為華、理、蓮
X34n0638_p0175b11║果。故論云：以勝教言開真理故。經云：諸佛智慧甚深
X34n0638_p0175b12║無量，其智慧門難解難入。此即教理蓮華也。二者、行
X34n0638_p0175b13║為華而果為蓮，蓮非一葉而能得佛，果非一行而獨
X34n0638_p0175b14║成，因眾華葉而共長養一箇蓮臺，因萬行圓而同成
X34n0638_p0175b15║佛果。由此即以開示悟入為果，入佛知見為因。總合
X34n0638_p0175b16║二義，教行二種並名華，皆有開敷義；理果二種皆名
X34n0638_p0175b17║蓮，皆有出水義。況詳四法並皆超過二乘，並名出水。
X34n0638_p0175b18║今者唯言理果出水者，良為理果之上不具開敷，所
X34n0638_p0175b19║以偏言出水；教行獨有開敷之義，所以偏言開敷。若
X34n0638_p0175b20║教行無出水者，豈教行不超出二乘？故知且約一義
X34n0638_p0175b21║而配。故下疏云：法既囊括四義，華亦苞羅四德。法四
X34n0638_p0175b22║義者，契秘賾之微詮，教也；叶幽根之玄旨，理也；尅上
X34n0638_p0175b23║乘之奧業，行也；圓至覺之真宗，果也。美無不殫，故稱
X34n0638_p0175b24║為妙。華四義者，萏菡披敷以見蓮，類教論揚以悟旨；
X34n0638_p0175c01║芙蕖秀出於靈沼，喻理頻超於小運；舉蘤開而得實，
X34n0638_p0175c02║譬因嚴而果滿；標白華為色本，顯佛智為乘源。舉喻
X34n0638_p0175c03║蓮華，斯有由矣。
X34n0638_p0175c04║問：但名妙法即得，何要將喻蓮華共立題目？答：下疏
X34n0638_p0175c05║云：然法藉喻明微，由著顯。假奔茶利之華實，況薩達
X34n0638_p0175c06║摩之果因？法既囊括四義，華亦苞羅四德。問：若以蓮
X34n0638_p0175c07║華有因、果二義，故取為喻者，餘一切華皆應得喻妙
X34n0638_p0175c08║法，何以有華有果故？答曰：諸華雖具因、果，義乃不定。
X34n0638_p0175c09║且如桃、杏，華開滿樹，結果能有幾多？何以蓮華个个
X34n0638_p0175c10║盡能結果？法中論有因有果者，且如定姓二乘，行因
X34n0638_p0175c11║取果，如有果結；若不定姓二乘，捨小歸大，皆為一乘。
X34n0638_p0175c12║汝等所行是菩薩道，即無二乘之果，便是有華而無
X34n0638_p0175c13║果。又解：有漏善而無果者，如善星比丘、佛𫺗、富羅輪
X34n0638_p0175c14║王、業謝；惡果者，闍王造逆、懺悔、業止，皆是有因而無
X34n0638_p0175c15║果。今此一乘六度萬行定當成佛，恰似蓮華个个結
X34n0638_p0175c16║實，故取為喻。又陸地諸華雖具因、果，即無出水之功。
X34n0638_p0175c17║水中有草，雖出水，即闕他開敷之義；陸地有華，雖開
X34n0638_p0175c18║敷，即闕他出水之義。今此一乘，一則出水，出離少乘
X34n0638_p0175c19║濁泥水故；二則華開，開真理故，轉化生故。故疏云：華
X34n0638_p0175c20║兼秀發，總眾美而彰蓮。體、業俱陳，法、喻雙舉。由斯道
X34n0638_p0175c21║理，故取蓮華為喻，斯有由矣。況云：華葉則同菩薩道，
X34n0638_p0175c22║蓮子還如諸佛身。要假眾多華葉，然後長養一个蓮
X34n0638_p0175c23║臺；要須萬行齊修，然後方成佛果。一个蓮子落池內，
X34n0638_p0175c24║一朵蓮華水上開，展轉相生無盡時，看即蓮華滿池
X34n0638_p0176a01║發。一个眾生若成佛，為眾又說法華經，此相生無盡
X34n0638_p0176a02║斯，何異蓮華滿池發？章僧錄云：蓮華萏菡若開敷，香
X34n0638_p0176a03║氣氳氳薰遠近，佛既轉凡成聖了，威德光明遍十方。
X34n0638_p0176a04║若將手觸一蓮華，香惹遍身生喜悅，一念善心親近
X34n0638_p0176a05║佛，罪障消除福德生。一切諸華悉是華，將比蓮華不
X34n0638_p0176a06║香潔，菩薩二乘雖是聖，望我如來聖未圓。淤泥池內
X34n0638_p0176a07║長蓮華，長得蓮華香郁馥，煩惱之中出佛性，出得佛
X34n0638_p0176a08║身身最尊。既知蓮子裏有蓮華，便了心中有佛性，欲
X34n0638_p0176a09║使人人生悟解，保知佛性在心中。聞思修慧善修行，
X34n0638_p0176a10║戒定慧學懃觀察，佛意慈悲立此喻，指示一切修行
X34n0638_p0176a11║人。各各認得自心中，一一心中皆有佛性，誘進眾生
X34n0638_p0176a12║同出離，故將妙法喻蓮華。水深華亦出，水淺華亦出，
X34n0638_p0176a13║二障雖淺深，真如總皆出也。
X34n0638_p0176a14║又有四種蓮華：一者、泥裏蓮華，喻凡夫身中妙法。蓮
X34n0638_p0176a15║子泥中雖未出，必定生長白蓮華。眾生未解修行，且
X34n0638_p0176a16║在凡夫流轉。今日聞經修學，還如泥裏蓮華。煩惱如
X34n0638_p0176a17║彼淤泥，妙法還同蓮子。凡夫聞經心不退，一朵蓮華
X34n0638_p0176a18║泥裏生。二者、濁水蓮華，喻二乘身中妙法。蓮華出其
X34n0638_p0176a19║泥裏，生在濁水之中。聲聞我執雖除，法執尚由未斷。
X34n0638_p0176a20║法執猶同濁水，我執恰以清泥。出却清泥在濁水看，
X34n0638_p0176a21║看即是見蓮華。三者、清水蓮華，喻菩薩身中妙法。蓮
X34n0638_p0176a22║華出其泥裏，生在濁水之中。復出濁水之中，生彼清
X34n0638_p0176a23║水之內。清水蓮華，勝彼前來兩種。況菩薩證理次深，
X34n0638_p0176a24║至於凡夫及小聖。我法二執雙除斷，清泥濁水不霑
X34n0638_p0176b01║華。出水在清水中看，即開敷水面上。菩薩修行不斷
X34n0638_p0176b02║絕，何愁不證大菩提。四者、出水蓮華，喻佛身中妙法。
X34n0638_p0176b03║蓮華開敷水面上，本從蓮子長生芽。諸佛證大菩提，
X34n0638_p0176b04║還是凡夫修得。（初法後喻，解妙法蓮華了。）
X34n0638_p0176b05║言經者，下疏云：為常為法，是攝是貫等。雜心論：五義
X34n0638_p0176b06║結鬘，繩墨出生，顯示涌泉。又云：經者，逕也。如人遠涉
X34n0638_p0176b07║向他邦，事須知其有徑路。不知逕路，徒費勤勞，虗過
X34n0638_p0176b08║時光，終無到日。修行之人，亦復如是。欲得求釋梵，修
X34n0638_p0176b09║行十善以化人。若欲得不失人身，持五戒而方得。若
X34n0638_p0176b10║欲得願生兜率，須藉八戒以莊嚴。若欲早見彌陀佛，
X34n0638_p0176b11║十念事須成熟。若欲得小乘羅漢，須依四諦以身安。
X34n0638_p0176b12║欲得緣覺辟支，假藉緣生而進道。欲得此身當作佛，
X34n0638_p0176b13║要依妙法苦修行。若也捨離此因緣，永失菩提佛徑
X34n0638_p0176b14║路。故將逕字已解經，故云：經者，徑也。聞經必得菩提
X34n0638_p0176b15║果。未有聞經不得果，未有得果不因經。則知經是果
X34n0638_p0176b16║家因，因經必得菩提果。既也因經皆得果，人生須學
X34n0638_p0176b17║法華經。（解經了）
X34n0638_p0176b18║玄贊者。問：何名玄贊？答：二義：一者、所詮真如妙理名
X34n0638_p0176b19║玄，七卷妙法蓮華經、十卷疏文名贊，是玄之贊，依主
X34n0638_p0176b20║釋。玄者，杳冥深遠之義。經云：是法華經藏深固幽遠，
X34n0638_p0176b21║無人能倒。又云：諸法寂滅相，不可以言宣。即同法華
X34n0638_p0176b22║經教下所詮真如妙法理，唯根本智證，餘智變影皆
X34n0638_p0176b23║不親得，故名為玄。此解唯局真如理，不通教行也。問：
X34n0638_p0176b24║何名贊？答：贊者，佐助義。如一縣之中，佐官名玄府，助
X34n0638_p0176c01║佐長官理化一縣之事，名曰贊。真如理既是離言絕
X34n0638_p0176c02║相法名玄，欲擬將此教化眾生去事，須假別法佐助，
X34n0638_p0176c03║眾生始會。是故如來後得智中，於無名相法上安名
X34n0638_p0176c04║相說，說出七卷妙法華經，佐助根本智中無言說法。
X34n0638_p0176c05║經云：更以異方便，助顯第一義。異方便者，即法華經
X34n0638_p0176c06║也。如來說經時，詮真如理一遍，疏主又更造疏，就上
X34n0638_p0176c07║解釋，令義分明，眾生易解也。此解真如理名玄，七卷
X34n0638_p0176c08║經文、十卷文名贊也。第二義妙法蓮華經教、理、行、果
X34n0638_p0176c09║四法名玄，此解兼通道、理、理也。十卷疏文名贊，玄者
X34n0638_p0176c10║玄妙，教、理、行、果四法總得名玄也。三周權實道理早
X34n0638_p0176c11║甚分明，疏主又更造疏解釋，令人易解，只此十卷疏
X34n0638_p0176c12║文便名為贊。此解玄者，妙法之異名；贊者，佐助之別
X34n0638_p0176c13║稱。經是玄，疏是贊，是玄之贊，依主釋此，後義偏勝。問：
X34n0638_p0176c14║何以後義偏勝耶？答：若取真如理名玄者，豈教、理、行、
X34n0638_p0176c15║果不名玄耶？問：何以故將至玄字屬經、教、理、行、果耶？
X34n0638_p0176c16║答：今總合諸文，玄有二義：一、玄者，懸也，即是遠義。經
X34n0638_p0176c17║云：懸遠值遇難。二者、黑義，即北方之行，名為玄虎。論
X34n0638_p0176c18║語云：羔裘玄冠。是依初義，復有二義：一者、近遠名遠，
X34n0638_p0176c19║意說此經所詮即是佛慧。佛慧有五種：一、智慧性，即
X34n0638_p0176c20║是法身；二、智慧相，即是報身；三、智慧境，即真俗道理；
X34n0638_p0176c21║四、智慧伴，塵沙萬德；五、智慧因，所謂教行也。此經具
X34n0638_p0176c22║說性、相、法、報二身，要三大劫長時不息，方乃證圓，故
X34n0638_p0176c23║說佛果，名之為遠。猶如唐三藏和尚，天竺往來經十
X34n0638_p0176c24║七年，即為所至遠也。故經時多，豈同二乘三生即證？
X34n0638_p0177a01║由此玄者，即是妙法，故言玄也。此約證甚深說。法華
X34n0638_p0177a02║論有五甚深：一、義甚深，差別義；二、體甚深，自體性故；
X34n0638_p0177a03║三、內證甚深，正智證如故；四、依止甚深，法界法性諸
X34n0638_p0177a04║佛本故；五、無上甚深，體最勝故。名五甚深。甚深即妙
X34n0638_p0177a05║法，妙即是玄。下經云：說佛智慧故，諸佛出於世。又云：
X34n0638_p0177a06║五百由旬方至寶所。故云玄者，遠也，此遠名玄。二者、
X34n0638_p0177a07║深遠名遠，即同咫千里，八寸謂之咫。此中意說十方
X34n0638_p0177a08║世界中唯有一乘法，雖昔說三乘，既無三乘體，由如
X34n0638_p0177a09║長者言有三車，羊、鹿但有假名，實無二車之體；二乘
X34n0638_p0177a10║但有名字，究竟唯有一乘法。二乘法無，二乘不測。設
X34n0638_p0177a11║教之意，遂乃執乘有三。即此不測，故名為玄。贊經云：
X34n0638_p0177a12║我說是方便令得入佛慧。又言：但以假名字引導於
X34n0638_p0177a13║眾生雖說種種道其實為一乘我此九部法隨順眾
X34n0638_p0177a14║生說入大乘為本以故說是經。即謂二乘不知故，所
X34n0638_p0177a15║以教門名甚深。即論解五難云：其智慧門難見，難覺，
X34n0638_p0177a16║難知，難解，難入。真彼五難，二乘不知故：一、由所證義
X34n0638_p0177a17║深，故其門難見；二、由智體深，故其門難見、難覺；三、由
X34n0638_p0177a18║智內證深，故其門難知；四、由智依止深，故其門難解；
X34n0638_p0177a19║五、由智無上深，故其門難入。疏主依此，故言玄。此依
X34n0638_p0177a20║四阿含甚深解初近、遠，名遠。初義訖。二者、黑義，復有
X34n0638_p0177a21║二義：一者、二乘不測知，名之為黑。故論云：二者、難了，
X34n0638_p0177a22║一切聲聞、辟支佛所不能知。不測言黑者，如道德經
X34n0638_p0177a23║云：恍兮忽，其中有物；杳兮冥，其中有精。彼說道體難
X34n0638_p0177a24║知，今借彼文以顯此義，即是二乘不測教、理二種甚
X34n0638_p0177b01║深。下經云：假使滿世間皆如舍利弗盡思共度量不
X34n0638_p0177b02║能測佛智。會前二深，悉皆不測，故言玄也。即同歎法
X34n0638_p0177b03║師妙中三番、五段證理不圓，功德不滿，說即不深也。
X34n0638_p0177b04║即是第二了義，一切聲聞、辟支佛所不能知，唯佛知
X34n0638_p0177b05║故。由此名玄。二者、疏主自謙。故智論云：凡夫觀佛性
X34n0638_p0177b06║由如生盲人二乘觀佛性如嬰兒見月地前菩薩如
X34n0638_p0177b07║病眼人初地至七地如電光入觀即見出觀即無八
X34n0638_p0177b08║九如隔羅縠中見月十地菩薩唯自見性不見他佛
X34n0638_p0177b09║性即是黑暗義。疏主意云：遠觀佛慧，冥若夜遊，故云
X34n0638_p0177b10║玄。今此所解遠義、黑義，古有釋名，未廣行相。今將二
X34n0638_p0177b11║甚深義解道，理應通也，故名玄也。贊者，佐助義。縣、烝
X34n0638_p0177b12║名贊。所以一縣之中，縣令名明府，諸烝曹名贊府。謂
X34n0638_p0177b13║以一縣之事繁多，故乃疎簡，別為曹目，功曹、倉曹等。
X34n0638_p0177b14║然此諸曹不離縣令，所管道理亦同。經如長官，總攝
X34n0638_p0177b15║眾義。疏如贊府，各別科條，即如科為三分、三周之類，
X34n0638_p0177b16║一乘、四諦等章，皆是助義。又如贊府等，皆須愽達之
X34n0638_p0177b17║事，諳古達今，將古治人之法，臨時隨制而用，以俾縣
X34n0638_p0177b18║令。今者，疏主具依眾教，先自三周以釋經文，用俾佛
X34n0638_p0177b19║意。故疏下云：兢兢依於聖教，栗栗採於玄宗。由恐旨
X34n0638_p0177b20║謬言疎，寧輙枉為援據？諸廳雖各主領，所化不離縣
X34n0638_p0177b21║中，但是佐、助分治。今乃舉一縣字，總皆攝盡。十卷疏
X34n0638_p0177b22║文雖廣，義理不離經中，但是助、顯分別，故言贊。所以
X34n0638_p0177b23║疏云：妙法蓮華經玄贊
X34n0638_p0177b24║卷者，開合卷舒，名之云卷。第者，次也。一者，極也，首也。
X34n0638_p0177c01║疏有十卷，今居其首，故言第一。言并序者，作序者，庠
X34n0638_p0177c02║序也。謨云：餘邊作，又名敘。此敘字有二義：一者、頭序；
X34n0638_p0177c03║二者、次敘。且頭敘義者，義同。絲邊作者，亦是頭緒之
X34n0638_p0177c04║緒。如城外人家㨸絲璽，哀得絲頭名緒。一卷疏文如
X34n0638_p0177c05║璽頭，一紙疏序如絲頭。欲擬撜絲去，先須得絲頭；欲
X34n0638_p0177c06║擬造十卷疏文解經去，先須得疏序。二者、次序之序。
X34n0638_p0177c07║欲行千里，最初一步欲次敘；欲擬造疏，先最初一紙。
X34n0638_p0177c08║已下疏敘為次敘也。二義之中，次序為勝。然與疏中
X34n0638_p0177c09║敘字不同。序者，庠序也。禮記云：國學也。國子監讀書
X34n0638_p0177c10║處，名國學也。乃至城邑、村店、學舘，總名庠序也。今依
X34n0638_p0177c11║爾疋中解，與疏最相當。爾雅云：序者，入門東西墻也。
X34n0638_p0177c12║即屏墻也。即是初始義。問：何以東西墻是初始義？答：
X34n0638_p0177c13║此國面南為上，衙門、宅門皆面南。入衙門得見東西
X34n0638_p0177c14║墻，便是見大官君子之初始；入宅門得見板障屏墻，
X34n0638_p0177c15║亦是家宅好惡之初。十卷疏文頭頭見此序，便是見
X34n0638_p0177c16║經義廣大，疏義深遠。初始上來，頭敘、次敘、庠敘三義
X34n0638_p0177c17║中，次序、庠序為勝；二義中，庠序為正也。
X34n0638_p0177c18║言大慈恩寺沙門基撰者，寺勝人尊，立制述之別號
X34n0638_p0177c19║也。大慈恩寺者，報慈母之恩，故名慈恩寺。大者，即十
X34n0638_p0177c20║大寺之數也。左街有五寺：安國、荷恩、薦福、慈恩、興善。
X34n0638_p0177c21║右街有五寺：莊嚴（改為聖壽）、永泰、西明（改為福壽）、興福（改為奉恩）、化度。
X34n0638_p0177c22║貞觀二十三年六月二十二日，高宗皇帝在春宮日，
X34n0638_p0177c23║警大孝之廣，軫聖善之懷，為母文德皇后奄棄萬國，
X34n0638_p0177c24║酬昊天罔極之恩。遣左庶子宣令有司，出京城內，擇
X34n0638_p0178a01║一故廢伽藍。事須顯要勝地，挾帶流泉，遂出宮城南
X34n0638_p0178a02║進昌里（古云里，不云坊），面曲江池，有一尼寺淨覺伽藍，久而
X34n0638_p0178a03║隳壞，迴造僧居，號大慈恩寺。重樓幅殿，夕惹雲；疊閣
X34n0638_p0178a04║層堂，朝凝彩霧。于時皇儲親降慈恩，京城之內，度僧
X34n0638_p0178a05║千人。諸寺請舉三百僧住，坊院資什，並令官給，故名
X34n0638_p0178a06║慈恩也。問：大慈恩得名如此寺者，何義？答：寺是此方
X34n0638_p0178a07║名字，梵云毗訶羅，唐云遊行處，即眾遊行處。意徒省
X34n0638_p0178a08║略此方，以寺名替之。釋名云：寺名，嗣也。謂法官相續，
X34n0638_p0178a09║承嗣而住。即是舊官人下去，新官人上來也。謨云：此
X34n0638_p0178a10║國有九寺九卿，即光祿酒肉、司農碾磨莊宅、衛尉卿
X34n0638_p0178a11║凶儀、大常禮樂、宗正宗子、大府斗秤、大漢車乘、鴻臚
X34n0638_p0178a12║賓客、大理寺因提。今言寺，即鴻臚管也。本因摩騰、竺
X34n0638_p0178a13║法蘭初到漢國，同外藩客到鴻臚寺，安置師僧，不令
X34n0638_p0178a14║與未戒人同住。漢明帝所重，從漢鴻臚寺別造房僧
X34n0638_p0178a15║居，分出白馬、興聖二寺。天下寺舍，寺之一字，從此興
X34n0638_p0178a16║矣。
X34n0638_p0178a17║言沙門者，所說沙門性之名。婆羅門亦名為梵輪，真
X34n0638_p0178a18║梵所轉故。沙門此云息惡，諸無漏道是沙門性，懷此
X34n0638_p0178a19║道者名曰沙門。
X34n0638_p0178a20║言基撰者，基字是疏主名，當時唐初未諱，今時國諱
X34n0638_p0178a21║字也。唐三藏弟子多於大乘下著單名，大乘基法師、
X34n0638_p0178a22║大乘光法師等，亦有云慧基，亦云窺基。三名之中，基
X34n0638_p0178a23║與窺基最親。唐三藏臨巳謝寺表中有窺基名字，又
X34n0638_p0178a24║於奏請御製經序表中云：大唐龍朔三秊，於玉華宮
X34n0638_p0178b01║譯經六百餘卷，至十一月二十三日，令弟子窺基奉
X34n0638_p0178b02║表聞奏。疏主名窺基，字弘道，相洲人也，姓尉遲氏。貞
X34n0638_p0178b03║觀二十年抽簪入道，配住安定坊弘福寺，即今修德坊，
X34n0638_p0178b04║與福寺今改為崇先寺。奉別勅擇聰睿五人住大慈
X34n0638_p0178b05║恩寺，親侍奉三藏法師，習學梵語，一聞正說，一無遺
X34n0638_p0178b06║者。內外經典，目所覽而心傳，耳暫聞而口諷，實謂聖
X34n0638_p0178b07║哲間出，人寶挺生。一代莫豪，千齡俊彥，從思於文場
X34n0638_p0178b08║之內，遊心於翰苑之中，橫筆陳而詞落褰風，鑒偽邪
X34n0638_p0178b09║而心瑩秋月。一乘奧義，親稟前英；百本深文，仰遵慈
X34n0638_p0178b10║氏。所修玄贊，理無不窮，妙絕古今，未曾有也。年逾二
X34n0638_p0178b11║十五，應詔譯經，兼講經論三十餘年，并撰法菀、大乘、
X34n0638_p0178b12║唯識、法華等疏一百餘本，盛行於世。以永淳二年乙
X34n0638_p0178b13║酉十一月十三日，終於大慈恩寺翻經堂側少房，春
X34n0638_p0178b14║秋五十有一。其年十二月四日，葬于樊川北埠唐三
X34n0638_p0178b15║藏和尚塋所。計從遷化至今乾符四年，一百九十八
X34n0638_p0178b16║年。西國有千部論師，即天親菩薩；東土有百本疏主，
X34n0638_p0178b17║即慈恩和上。今此十卷疏文，即百本中一本也。
X34n0638_p0178b18║言蓋聞者，疏主自述謙字也。古來解釋，恭聞蓋聞。詳
X34n0638_p0178b19║夫竊以奧推等書，是發語之端。問：若總是發語之端，
X34n0638_p0178b20║何故偏乍蓋聞？答：疏主將蓋聞來此安置，即不是發
X34n0638_p0178b21║語之論端。自有別意，何意也？答：謨云：疏主自述謙意。
X34n0638_p0178b22║賀云：設疑詞。問：謙意與設疑詞何別？若乍觀名目各
X34n0638_p0178b23║別，若約道理一種，只設疑詞，便是謙意。知而故疑，即
X34n0638_p0178b24║是謙也。三、葢者，略也。設疑詞者，不定之義。疏主意云：
X34n0638_p0178c01║此經道理，或權或實，不退菩薩猶迷凡者，何能得解？
X34n0638_p0178c02║今則造疏釋經，不敢的言中理，所以言蓋聞。既於義
X34n0638_p0178c03║不定，如何製疏以示後人？答：然則以凡測聖，天地實
X34n0638_p0178c04║以不同。今將性相道理參詳，上下經文比校，未必全
X34n0638_p0178c05║為不當，未必的定如斯。以斯不定，所以稱疑。置此，蓋
X34n0638_p0178c06║言設疑意。論云：疑者猶預為性。問：寧知疏主不敢定
X34n0638_p0178c07║言？答：如下將火宅頌文，先科半頌喻貪，經云鵄梟鵰
X34n0638_p0178c08║鷲等；一頌喻嗔，經云蚖蝮虵蝎等；一頌喻癡，經云屎
X34n0638_p0178c09║尿臰處等；一頌喻疑，經云狐狼野干等；一頌半喻慢，
X34n0638_p0178c10║經云由是群狗等。經文無合等，奈寧知作是解？答：下
X34n0638_p0178c11║疏中云：順古且爾，理未必然。義符順故，未必不爾。意
X34n0638_p0178c12║言宅既喻其本識諸蘊，即是墻壁屋宅之徒。五百人
X34n0638_p0178c13║是五趣名言，三十子三乘種姓。既說有其虫鬼惡法，
X34n0638_p0178c14║即合喻十煩惱行。相相當故，故云義符順故。若言定
X34n0638_p0178c15║了者，經無明合，不同涅槃經。或即不爾，以此不定，故
X34n0638_p0178c16║是設疑詞。問：何以知蓋字是設疑詞？答：論語云：子曰：
X34n0638_p0178c17║吾未見好德如好色者。有人求學事業心，得似求財
X34n0638_p0178c18║色心否？答：若道總無，於中懸頭㓨股，鑿壁偷光。求學
X34n0638_p0178c19║事業心與求財色心一種，若一向道有，只是耳裏聞
X34n0638_p0178c20║說，眼且不見。所以夫子云：蓋有之矣，吾未之見也。葢
X34n0638_p0178c21║者，說疑詞，亦是謙退語。又孝經云：仲尼述五孝：天子
X34n0638_p0178c22║行孝，諸侯行孝，卿大夫士之孝也。皆言蓋天子之孝
X34n0638_p0178c23║也。及至庶人行孝，便言此是庶人之孝也。夫子曰：我
X34n0638_p0178c24║不曾經過天子行孝。夫子官至司冠，更不作大官，未
X34n0638_p0179a01║曾經過諸侯之中行孝，不敢定斷，故云蓋也。及至庶
X34n0638_p0179a02║人，云此是庶人之孝也。夫子曰：我庶人中事，一一親
X34n0638_p0179a03║曾經過。所以不言葢也。問：夫子制禮作樂，豈不知天
X34n0638_p0179a04║子諸侯行孝耶？答：夫子實知假疑也。只此設疑，便是
X34n0638_p0179a05║謙退之語。此蓋字若向夫子身上說，即疑是假設。又
X34n0638_p0179a06║知而故問，便是謙詞。通此二說者，將蓋字向疏主身
X34n0638_p0179a07║上說，亦通二意。若疏主是菩薩化身，疑是假設，復得
X34n0638_p0179a08║名謙。若疏主實是凡夫，疑是實說，蓋之一字，唯通設
X34n0638_p0179a09║疑，不得名謙。疏主既是凡夫，聖智懸隔，未曾親證，不
X34n0638_p0179a10║敢定斷，故置蓋言。謨云：亦顯教法東流，轉喪真本。自
X34n0638_p0179a11║如來說，如手中葉，結集三藏，莫失曾文。菩薩造論，解
X34n0638_p0179a12║不同，翻譯之家，傳不盡經。至於制疏，淡薄轉多，自述
X34n0638_p0179a13║謙敬，故言蓋也。如來在日，傳與阿難，阿難傳與千大
X34n0638_p0179a14║羅漢，羅漢書在貝葉。三藏將來此間翻譯，如多人手
X34n0638_p0179a15║中掬水相傳，漸漸遺失。去聖遙遠，造疏解釋，不測佛
X34n0638_p0179a16║意，不敢定准，所以設疑，故言蓋也。三、蓋者，略也。如大
X34n0638_p0179a17║般若經六百卷多說性，當此經開佛知見。真諦三藏
X34n0638_p0179a18║傳云：龍樹於海中見華嚴大不思議解脫經三本：上
X34n0638_p0179a19║本十三千大千世界微塵數偈，一四天下微塵數品；
X34n0638_p0179a20║中本四十九萬偈，一千二百品。此上二本並在龍宮，
X34n0638_p0179a21║以須彌山聚為筆，四大海水為墨，書海雲比丘所念
X34n0638_p0179a22║一品修多羅。上不能盡，下本大唐顯慶二年三藏實
X34n0638_p0179a23║叉難陀譯。然多說相，即此經牛車悟佛知見。今此一
X34n0638_p0179a24║乘雙說性、相，故論解方便品云：自下顯一乘因、果。疏
X34n0638_p0179b01║解云：體、相、相、狀有差別故。由此諸經即是廣陳，此經
X34n0638_p0179b02║即名略本，故言蓋也。然有此解，蓋字乃屬於經，又非
X34n0638_p0179b03║發語之始，故不依。但取初二解：一、設疑詞，二、謙恭之
X34n0638_p0179b04║意也。
X34n0638_p0179b05║言聞者，玉篇云：知聲也。切韻云：聞者，耳知也。耳空為
X34n0638_p0179b06║門，方聞聲境，故今耳字安在門中。耳根聞聲事，須藉
X34n0638_p0179b07║空緣塞却耳根，便不聞聲。空處著耳，方得聞聲。門者，
X34n0638_p0179b08║即是空處。若四面打墻不開門，來去擁塞處；一面開
X34n0638_p0179b09║門，是空處。空處著耳，方得名聞。耳識向耳根門中取
X34n0638_p0179b10║聲，故聞字門裏作耳，六書中會意字也。論中云：眼識
X34n0638_p0179b11║九緣生，耳識唯從八等。問：何不言蓋見、覺、知、空、聞耶？
X34n0638_p0179b12║答：但是疏主謙詞，且以聞、思推度道理。如此言聞，未
X34n0638_p0179b13║是聖人親證，故不言見、覺、知也。疏主自述謙意訖。科
X34n0638_p0179b14║云通敘者，謂通三身，教通餘教，故言通敘。
X34n0638_p0179b15║言此宗者，唯屬此宗也。永泰科云：通列至教者，至覺
X34n0638_p0179b16║權真二句，歎三身通一切經有，名通至也。次言靈樞
X34n0638_p0179b17║二句等，名通教也。振融山等，別主教也。法華經是化
X34n0638_p0179b18║身佛，對二乘凡夫靈山說法，故名別主教也。
X34n0638_p0179b19║且依謨科云：言菩提現身者，初總歎實身，能現權身。
X34n0638_p0179b20║上句總歎實身，下句能現權身。問：何名菩提現身？答：
X34n0638_p0179b21║菩提者，即自受用身四智菩提也。有能現他受用身
X34n0638_p0179b22║大小、化身功德，能名菩提現身也。言智辨應物者，次
X34n0638_p0179b23║二句疏總歎實智，能現權智。上句總歎實智也，下句
X34n0638_p0179b24║能現權智也。此自受用身向上有四辨、七辨利生功
X34n0638_p0179c01║能，名智辨應物。言成上身智者，後二句疏總說權、實
X34n0638_p0179c02║身智，即為能說法人。上句總說權、實身，下句總說權、
X34n0638_p0179c03║實智也。合此二句，即是能說法人也。振融山而秀大
X34n0638_p0179c04║千，成上第一句、第二句佛身也。騰委海而津八萬，成
X34n0638_p0179c05║上第三、第四句佛智也。問：菩提現身者，未審三身中
X34n0638_p0179c06║現何種身？答：二解：一、約性解，二、約相解。一性師云：真
X34n0638_p0179c07║實至極之體即法身，二者、真實至極之用即報身。體、
X34n0638_p0179c08║用不相離，一身即三身。故涅槃經云：吾今此身即是
X34n0638_p0179c09║常身、法身也。一性解云：佛果位中無有有為法，不可
X34n0638_p0179c10║三大劫修行求有為佛果身。解脫道已去，自受用身
X34n0638_p0179c11║四智菩提總是無為法。問：若爾，聖教中如何說自受
X34n0638_p0179c12║用身是有為法？答：一性宗會云：且約第十七地已去
X34n0638_p0179c13║菩薩所見之身說是有為也。若有菩薩成佛去，同時
X34n0638_p0179c14║類菩薩相送至大寶華王座上，入金剛無間道時，身
X34n0638_p0179c15║猶有限量；入解脫道已去，此佛身形無有限量，便是
X34n0638_p0179c16║無為。諸來菩薩只見無間道身，不見解脫道身，只緣
X34n0638_p0179c17║見無間道身是有為，將謂入解脫道已去，身亦是有
X34n0638_p0179c18║為也。所以五性宗師向聖教中說自受用身亦是有
X34n0638_p0179c19║為法，此一性宗師會教也。計彼金剛無間道已前，身
X34n0638_p0179c20║是有為；解脫道已去，盡是無為。第二、約相宗解菩提
X34n0638_p0179c21║現身者，若法皈分別，不相雜亂，清淨法界為法身，即
X34n0638_p0179c22║是無為也；四智菩提為報身及大小化身，即是有為
X34n0638_p0179c23║也。謨有二解：一者、言菩提現身，通現法身、報身、化身
X34n0638_p0179c24║三佛菩提之身也；二者、若據靈山會上，正為三根聲
X34n0638_p0180a01║聞說法華，唯丈六化身名菩提現身也。破謨義云：初
X34n0638_p0180a02║則太寬失，法身無形無相，自受用身體是菩提，今言
X34n0638_p0180a03║菩提現身者，即合取菩提家所現之身，不合取他受
X34n0638_p0180a04║用大小化身，菩提為能現，佛身為所現，名菩提現身
X34n0638_p0180a05║也。後解太狹小，今言通序諸經亦有是他受用身說
X34n0638_p0180a06║者，今若唯取丈六小化身為菩提現身者，乃成別序，
X34n0638_p0180a07║不名通序也。今依大乘正直道理，自作二解：一者、約
X34n0638_p0180a08║增勝義解菩提現身。問：何名增勝？答：四智中三个智
X34n0638_p0180a09║現身增勝，說法義暗；妙觀察智說法增勝，現身義暗。
X34n0638_p0180a10║所以大圓鏡智菩提現自受用身，平等性智菩提現
X34n0638_p0180a11║十重他受用身，成所作智菩提現大、小化身，妙觀察
X34n0638_p0180a12║智菩提淨、穢兩土說法。此智唯說法，不現身也。二者、
X34n0638_p0180a13║約平等道理菩提現身。四个智皆能現身，皆能說法，
X34n0638_p0180a14║名菩提現身也。大圓鏡智菩提能現身說法，平等性
X34n0638_p0180a15║智菩提能現身說法，成所作智菩提能現身說法，妙
X34n0638_p0180a16║觀察智亦爾。若四个智通現，三身不得。又若唯說法，
X34n0638_p0180a17║不能現身；若唯現身，不能說法者，只如成所作智。既
X34n0638_p0180a18║是現身之智，如何論說起三業、化作四記等？此智既
X34n0638_p0180a19║爾，餘智亦然。又佛果位中功德無自在義，無上覺者
X34n0638_p0180a20║神力難思，無形質法能現質影。又唯識論中有二解：
X34n0638_p0180a21║一者、大圓鏡智能現法身，平等性智能現報身，成所
X34n0638_p0180a22║作智現大、小身，妙觀察智淨、穢兩土說法。二者、清淨
X34n0638_p0180a23║法界現法身，大圓鏡智現自受用身，平等性智現十
X34n0638_p0180a24║重他受用身，成所作智現大、小化身，妙觀察智淨、穢
X34n0638_p0180b01║兩土說法。後解是正義也。今疏中意，菩提是自受用
X34n0638_p0180b02║身，四智菩提家所現身即他受用大、小化身，正是菩
X34n0638_p0180b03║薩現身道理方是也。（上問答菩提現身了，下略說三身好，然後消疏也。）
X34n0638_p0180b04║顯揚論歸敬頌云：善逝善說妙三身，無畏無流證教
X34n0638_p0180b05║法，上乘真實牟尼子，我今志誠先讚禮。若論諸佛之
X34n0638_p0180b06║身本無有二，眾生所宜聞見，乃至三種：一、法身，即離
X34n0638_p0180b07║垢之真理；二、報身，即會真之實智；三、化身，即應物之
X34n0638_p0180b08║權質。故佛地論云：自性法身，受用變化差別。轉身分
X34n0638_p0180b09║三：三身之義，准論中十三門分別：一、釋名，二、出體，三、
X34n0638_p0180b10║三常三德，四、說法不說法，五、二利分別，六、凡聖見殊，
X34n0638_p0180b11║七、功德各異，八、依止差別，九、身土同異，十、建立因由，
X34n0638_p0180b12║十一、五法相攝，十二、辨相多少，十三、問答分別。此中
X34n0638_p0180b13║不可廣說，略解二門釋名、出體。且釋名分二：初、解通
X34n0638_p0180b14║名。通名者，三是數義。身者，唯識云：體依聚義，總說名
X34n0638_p0180b15║身。二、解別名，分三：一、清淨法身毗盧遮那佛。釋曰：斷
X34n0638_p0180b16║煩惱障名清，斷所知障名淨。二云：斷二障種名清，除
X34n0638_p0180b17║二障習名淨。三云：伏障現行名清，斷障種習名淨。最
X34n0638_p0180b18║勝王經云：譬如真金鎔銷冶練，既銷打已無復塵垢，
X34n0638_p0180b19║謂顯金性本清淨故，金體清淨非謂無金。如是法身
X34n0638_p0180b20║與煩惱苦集除已無復餘習，謂顯佛性本清淨故，非
X34n0638_p0180b21║謂無體。譬如烟雲塵霧之所障蔽，若障屏已是空界，
X34n0638_p0180b22║非謂無空。如是法身一切眾苦悉皆盡故，說為清淨，
X34n0638_p0180b23║非謂無體。法者，軌持義。身者，體義、依止義、無為理體
X34n0638_p0180b24║闕積集義。毗盧遮那者，此云遍一切處寂。問：異生、二
X34n0638_p0180c01║乘、諸菩薩所有真理名法身否？答：未有依止義，不名
X34n0638_p0180c02║法身。故成唯識云：自性身者，謂諸如來真淨法界，受
X34n0638_p0180c03║用變化，平等所依，離相寂然，絕諸戲論，具無邊際真
X34n0638_p0180c04║常功德，是一切法平等實性。即此自性亦名法身，大
X34n0638_p0180c05║功德法所依止故。大功德法者，即是四智菩提也。故
X34n0638_p0180c06║唯識云：故此四智品，總攝佛他一切有為功德皆盡
X34n0638_p0180c07║也。又勝鬘云：在纏名如來藏，出纏名大法身。釋曰：如
X34n0638_p0180c08║來藏有二：一、空如來藏。煩惱有漏，虗妄不實，名空；能
X34n0638_p0180c09║覆真如，名如來藏。慈恩云：亦名能覆藏藏，如土覆物
X34n0638_p0180c10║名藏。二、云不空如來藏。真如無漏，體非虗妄，名不空；
X34n0638_p0180c11║彼煩惱所覆，名如來藏。慈恩云：亦名能顯得藏，如金
X34n0638_p0180c12║鋌等。問：真如佛性是所顯得，如何却名能顯得藏？答：
X34n0638_p0180c13║謂真如佛性是本能流出大定智悲等，如金鋌能出
X34n0638_p0180c14║釵鐺釧等。若准楞伽經，亦有兩種如來藏：一、空，二、不
X34n0638_p0180c15║空。有漏第八識性虗妄，故名空；能含四智本有無漏
X34n0638_p0180c16║種，故名如來藏。慈恩云：名能含藏藏，如庫藏等。四智
X34n0638_p0180c17║種子體是無漏，非虗妄法，名不空；能含當來四智現
X34n0638_p0180c18║行，名如來藏。慈恩云：能生得藏，如穀麥等。二者圓滿
X34n0638_p0180c19║報身盧舍那者。釋曰：圓謂周圓，滿者遍也，舍那者此
X34n0638_p0180c20║云光明。光明遍照有二：一內，二外。內遍照者，目自受
X34n0638_p0180c21║用身，以無漏本智照自內身中惑障闇也。外遍照者，
X34n0638_p0180c22║目他受用身，說十波羅蜜法化十地菩薩，所化眾起
X34n0638_p0180c23║智斷惑故。報謂報，報者酬義，萬行所感果報之身，酬
X34n0638_p0180c24║往因行故，名為報。身具三義可知。此有二種：一自受
X34n0638_p0181a01║用身，論云：謂諸如來三無數劫修習無量福慧資粮，
X34n0638_p0181a02║所起無邊真實功德，及極圓淨常遍色身，相續湛然，
X34n0638_p0181a03║盡未來際恒自受用廣大法樂，名自受用。二他受用
X34n0638_p0181a04║身，謂諸如來由平等智示現微妙淨功德身，居純淨
X34n0638_p0181a05║土，為住十地諸菩薩眾現大神通，轉正法輪，決眾疑
X34n0638_p0181a06║網，令彼受用大乘法樂。合此二種，名受用身。問：十地
X34n0638_p0181a07║菩薩出過見道，已無疑網，如何論云決眾疑網？答：慈
X34n0638_p0181a08║恩二解：一云：若約理疑，入見道即除；今據事疑，不妨
X34n0638_p0181a09║許有。二云：是法執異熟生心，於境不決似疑，故與疑
X34n0638_p0181a10║名，說後解善。三千百億化身釋迦牟尼佛。釋曰：千百
X34n0638_p0181a11║億是數也。釋迦牟尼者，此云能寂。能寂有二：一能自
X34n0638_p0181a12║寂，即菩提樹下三十四心斷滅煩惱種習。百論頌云：
X34n0638_p0181a13║頂禮佛足哀世尊，於無量劫荷眾苦，煩惱已盡習亦
X34n0638_p0181a14║除，梵釋龍神感恭敬。二、能寂他，即是令所化二乘菩
X34n0638_p0181a15║薩眾斷滅煩惱也。亦云：釋迦牟尼是姓，此云能；牟尼
X34n0638_p0181a16║是名，此稱為仁。能仁之號，因此得也。成唯識云：三、變
X34n0638_p0181a17║化身，謂諸如來由成事智，變現無量隨類化身，居淨
X34n0638_p0181a18║穢土，為未登地諸菩薩眾、二乘異生，稱彼機宜，現通
X34n0638_p0181a19║說法，令各獲得諸利樂事。釋曰：變化者，轉換舊質名
X34n0638_p0181a20║變，無而忽有稱化，故言化身。問：他、化二身，俱從化五
X34n0638_p0181a21║蘊，如何報、化名別？答：他受用居純淨土，為登地聖眾
X34n0638_p0181a22║現示相說法，故得報名化身。亦居穢土，為化中小二
X34n0638_p0181a23║乘、凡夫異生等眾，示有妻子、貪嗔癡等，或金鏘、馬麥、
X34n0638_p0181a24║背痛等等，現種種苦相，故名化。又他受用身，色相細
X34n0638_p0181b01║妙，故得報名化身，麤著故稱為化。後結歸六釋。慈恩
X34n0638_p0181b02║云：三身皆唯持業，法即是身等。薦福云：兼通依主釋。
X34n0638_p0181b03║法是真理，理體為主，與恒沙功德為依止，身用屬客，
X34n0638_p0181b04║此是法家之身，名同體依主也。又云：法身持業者，法
X34n0638_p0181b05║是真理，身者依止義，攝依止用，歸真理體。名法身者，
X34n0638_p0181b06║法即是身，持業釋也。如言水即波，此亦未了，如何攝
X34n0638_p0181b07║所歸依止用？應云：法身兩字，俱通體用，法即是身，身
X34n0638_p0181b08║即是法，方為盡理。如言思量即意，意即思量等。報身
X34n0638_p0181b09║者，若約自受用說，自報即身持業；若約他受用論，他
X34n0638_p0181b10║受用之身依主也。二、出三身體者：一、自性法身者，於
X34n0638_p0181b11║百法中取真如無為為體。問：何不取前五無為為體？
X34n0638_p0181b12║答：前五無為是假，非真實法身體。既是真如無為，俱
X34n0638_p0181b13║取果中無垢真如，不取因位有垢真如。問：因中真如
X34n0638_p0181b14║既有垢，應不清淨？答：成唯識云：雖有容染，而性本淨，
X34n0638_p0181b15║如玉處泥，蓮華在水。問：真如本性非平等，有垢無垢
X34n0638_p0181b16║分兩般，真如既是平等法，如何因果分兩？答：若約真
X34n0638_p0181b17║如離詮論，平等實性元無二，將就詮約位說，因果門
X34n0638_p0181b18║中分兩般。故唯識云：真如是迷悟依。在因是迷依，不
X34n0638_p0181b19║為法身體；在果是悟依，堪為法身體也。二者、自受用
X34n0638_p0181b20║身，以實無漏五薀為體，是大圓鏡智一分，後得智所
X34n0638_p0181b21║現相分。故成唯識云：大圓鏡智相應心品，離諸分別，
X34n0638_p0181b22║所緣行相，微細難知，不忘不愚，一切境相，性相清淨，
X34n0638_p0181b23║離諸雜染，純淨圓德，現種依持，能現能生，身土智影，
X34n0638_p0181b24║無間無斷，窮未來際，如大圓鏡，現眾色雜。釋曰：離諸
X34n0638_p0181c01║分別者，佛地論說：離我所執，一切所取，能取分別，所
X34n0638_p0181c02║緣行相。微細難知者，境及行相，二俱頗難測。不妄者，
X34n0638_p0181c03║恒現前義，由此如來不成忘失法。不愚者，不迷暗義，
X34n0638_p0181c04║由此如來名一切智及一切種智。性相清淨，離諸雜
X34n0638_p0181c05║染者，有漏永亡故。純淨圓德者，純者無雜，簡因無漏。
X34n0638_p0181c06║淨者離過，簡一切有漏功德。圓者滿義，簡二乘無學
X34n0638_p0181c07║功德。現種依持者，現行功德之依種子，持功德種故。
X34n0638_p0181c08║能現能生身土智影者，若自色心等，望第八識別有
X34n0638_p0181c09║種生，名能生。若他身諸趣等無別種子，但於識上現
X34n0638_p0181c10║影，名能現。問：此鏡智王所二十二法為共變，一自受
X34n0638_p0181c11║用身各別變耶？答：心王變此身是實，心所變是似。若
X34n0638_p0181c12║言心所同心王變身是實者，即犯眾生界增過。若令
X34n0638_p0181c13║不變，即闕緣同義。反例因果，有漏本識王所變身，心
X34n0638_p0181c14║王相分是實，五所相分是假。實假令雜，共成一身。三
X34n0638_p0181c15║他受用身者，以化五薀為體，是平等性智後得智相
X34n0638_p0181c16║分，此相與見同種而生。此五薀相分，色薀是化，有似
X34n0638_p0181c17║色之用；餘薀是心，有似緣慮之用。此佛為居無漏淨
X34n0638_p0181c18║土，所化唯是登地聖眾，無天龍八部等。他心所中，但
X34n0638_p0181c19║有遍行別境善十一心所，無根隨不定四心所也。四
X34n0638_p0181c20║者變化身，亦以化五薀為體，是成所作智相分。佛地
X34n0638_p0181c21║論云：以化五薀為體者，即以所化眾生為本質，如鏡
X34n0638_p0181c22║外樹；能化佛身，如鏡中樹影。影似於質，名之為似。此
X34n0638_p0181c23║五薀中，色薀是化，有似色之用；餘薀是心，有似緣慮
X34n0638_p0181c24║之用（下消疏文）。
X34n0638_p0182a01║言至覺、權、真者，三解：一云：至覺者，三身之總名號，不
X34n0638_p0182a02║配法身。唯取自、他二報，并大、小化身，總名至覺。不取
X34n0638_p0182a03║法身者，以無色相故。譬如虗空，烟雲不染；亦如白玉，
X34n0638_p0182a04║濕而不緇。問：自、他、化三身，如何總名至覺？答：梵云佛
X34n0638_p0182a05║陀，此云覺者。由此三身，總名至覺。問：何名權？答：權者，
X34n0638_p0182a06║大、小化身具相好，隨類化身不具相好，總名為權也。
X34n0638_p0182a07║真者，自受用、他受用身，總得名真。問：自受用身，實無
X34n0638_p0182a08║漏五薀為體，可得名真。他受用身，功德非實，如何亦
X34n0638_p0182a09║得名真？答：對彼化身，亦名真也。二云：至覺，同前自、他、
X34n0638_p0182a10║化三身之總號，總名至覺也。問：何名權？答：他受用、大、
X34n0638_p0182a11║小化身，名權也。問：何名真？答：法身、自受用身，名真也。
X34n0638_p0182a12║法身離妄，名真；自受用身真實，名真。三云：至覺者，報
X34n0638_p0182a13║身；權者，化身；真者，法身。謨云：二說：一、至覺者，唯自非
X34n0638_p0182a14║他。唯自受用身真實，故名至覺。簡他受用身功德非
X34n0638_p0182a15║實，向權字中收，故云唯自非他。二者，兼他受用身，亦
X34n0638_p0182a16║向至覺中收。問：他受用身，何名至覺？答：以能教化上
X34n0638_p0182a17║位大菩薩故。能化之主，就所化論，亦名至覺也。權字
X34n0638_p0182a18║亦有二說：一者，他受用身、大、小化身，總名權。問：他受
X34n0638_p0182a19║用身，何以名權？答：是彼平等性智之上權巧智用，亦
X34n0638_p0182a20║名權也。二者，唯大、小化身名權。簡他受用身，非是權
X34n0638_p0182a21║攝也。真之一字，唯配法身也。（將至覺等配三身下，消疏文也。）至者，極
X34n0638_p0182a22║也，窮也，邊也。覺即佛也，權宜也，真實也。簡要云：至極
X34n0638_p0182a23║至極，即覺至極之覺。持業、依主二釋。問：何以通此二
X34n0638_p0182a24║釋？答：前來賀解，至覺二字通法身、報身，所以作此二
X34n0638_p0182b01║釋也。問：至有能至、所至，何者是能至？何者是所至？答：
X34n0638_p0182b02║四智、菩提、報身為能至，法身、真理為所至。覺有能覺、
X34n0638_p0182b03║所覺，何者是能？何者是所？答：四智、菩提是能，法身、真
X34n0638_p0182b04║理為所。由此果中本智證盡真理，名為至覺。問：報身
X34n0638_p0182b05║是四智，可許為至覺；法身是真如，云何言至覺？答：報
X34n0638_p0182b06║身是覺相，覺相名至覺；法身是覺性，亦得名至覺。問：
X34n0638_p0182b07║報身是於智，可許名至覺；化身是於悲，云何言至覺？
X34n0638_p0182b08║答：報身是覺體，覺體名至覺；化身是覺用，何妨名至
X34n0638_p0182b09║覺？南問云：菩薩、二乘及與外道等，皆有覺義，應名至
X34n0638_p0182b10║覺。答：外道邪覺，二乘偏覺，菩薩分覺。所以菩薩等不
X34n0638_p0182b11║得名至覺，唯有如來因圓果滿，得名至覺。至覺有二：
X34n0638_p0182b12║一、至極之覺，二、至到之覺，名為至覺。此即生死為此
X34n0638_p0182b13║岸，煩惱為中流，乘六度船至菩提、涅槃彼岸，如睡夢
X34n0638_p0182b14║覺等，名至覺。問：如何外道名邪覺等？答：外道不契正
X34n0638_p0182b15║理，名邪覺；凡夫不覺察煩惱，名不自覺；二乘見理不
X34n0638_p0182b16║正，名偏覺。理、智二利各得一邊，名之為偏。故經云：眇
X34n0638_p0182b17║目、矬陋、無威德者，菩薩名分覺。故唯識云：稽首唯識
X34n0638_p0182b18║性。滿分清淨者，菩薩雖斷二障、證二空，理覺未滿，故
X34n0638_p0182b19║但名分覺。所以如來即名滿淨，菩薩名分淨，故云滿
X34n0638_p0182b20║分清淨也。（上解至覺了。）
X34n0638_p0182b21║言權真者，謨云：變化名權，自受用身。後智上有隨生
X34n0638_p0182b22║性，欲權巧智用，名權他受用身。大小化身，本來無權
X34n0638_p0182b23║宜施設，名權後義。勝真者，離妄名真，即法身也。若真
X34n0638_p0182b24║實名真，即兼自受用報身。今取真實義為勝，攝法寬
X34n0638_p0182c01║故。問：此至覺、權真，如何配屬三佛菩提？答：至覺二字，
X34n0638_p0182c02║總目三身。權真二字，別配三身。問：報化是有為，可得
X34n0638_p0182c03║名至覺。法身是無為理，如何名至覺？答：法身覺之性，
X34n0638_p0182c04║故得名至覺。智度論云：菩提菩提斷，皆名為菩提。又
X34n0638_p0182c05║云：說智及智處，皆為般若。所以法身亦名至覺。問：報
X34n0638_p0182c06║身體是實，可得名至覺。化身是化相，如何名至覺？答：
X34n0638_p0182c07║報身是覺體，故得名至覺。化身是覺用，何妨名至覺？
X34n0638_p0182c08║故涅槃經云：吾今此身，即是常身法身。所以化身亦
X34n0638_p0182c09║名至覺。問：報身能證理斷惑，名至覺。化身不證理，不
X34n0638_p0182c10║斷煩惱，如何名至覺？答：依彼報身，方起化身。報身是
X34n0638_p0182c11║本，化身是末。攝末歸本，化身亦名至覺。是三身總目
X34n0638_p0182c12║至覺（下解權真別配三身）。
X34n0638_p0182c13║問：權、真二字如何別配三身？答：化身名權，法、報二身
X34n0638_p0182c14║名真，故權、真二字別配三身。問：如何權之一字配於
X34n0638_p0182c15║化身？答：權者，權宜。隨根化物，從後得智，現起化身，是
X34n0638_p0182c16║化五薀，故名權也。問：法、報二身如何名真？答：真者，實
X34n0638_p0182c17║義。法身是真如實理，故名為真。自報身從無漏四智
X34n0638_p0182c18║菩提種子生，是實五薀，亦名真。故法、報二身總名真
X34n0638_p0182c19║也。問：他受用身為屬於權？為屬於真？答：是權所攝。問：
X34n0638_p0182c20║如何是權？答：以他受用身是化五薀，為應十地菩薩，
X34n0638_p0182c21║故名權也。若尅體就此疏說權，權宜權巧，即他、報、化
X34n0638_p0182c22║身應有情根而現身故。如應初地菩薩根宜，乃現身
X34n0638_p0182c23║坐百葉蓮華，為二地菩薩坐千葉蓮華說法等，為應
X34n0638_p0182c24║地前資加二位二乘凡夫所現大小化身。如斯所現，
X34n0638_p0183a01║為應有情，故名權也。又云：至覺二字，唯配自受用身，
X34n0638_p0183a02║親證理；權之一字，配他化身，應物權現故；真之一字，
X34n0638_p0183a03║唯配法身，不生滅故。問：疏主欲解經，何要先嘆佛身？
X34n0638_p0183a04║答：欲識所說之法，必有能說人；必有能說人，不過於
X34n0638_p0183a05║佛，故先嘆也。問：佛有三身：法身，最勝之法；報身，化是
X34n0638_p0183a06║劣。何不先嘆法？豈有在最勝後歎法身耶？答：三說：一
X34n0638_p0183a07║云、經以意趣求，隨文逐便，何先何後？不可一一難之。
X34n0638_p0183a08║二云、法身與報身為平等所依也。能依化身在上，故
X34n0638_p0183a09║先說；所依法身在下，故後說。三、謨云：疏主造疏釋經
X34n0638_p0183a10║體下，經文之意，所以先言至覺。今此經中化迴心聲
X34n0638_p0183a11║聞，令捨羊、鹿，上大牛車。所以出宅已後，先言諸佛智
X34n0638_p0183a12║慧甚深無量，求於種智。疏主得此意故，所以言至覺。
X34n0638_p0183a13║能化聲聞，迴心向大，是化身之功能，故能權。以此之
X34n0638_p0183a14║二種，必依法身，故最後言真之一字。三解之中，應存
X34n0638_p0183a15║後解。（菩提了）
X34n0638_p0183a16║言乘物機而等者，明現身也。問：有何所以而說現身？
X34n0638_p0183a17║答：疏言乘物等，乘由駕也，憑也。今取憑義，憑託五乘
X34n0638_p0183a18║根性眾生而現於跡。二、云乘者，乘御他化佛為能乘，
X34n0638_p0183a19║五乘根性眾生為所乘。經云：餘國有眾生，恭敬信樂
X34n0638_p0183a20║者，我復於彼中，為說無上法。（後勝）物者，品物、人物。一、從
X34n0638_p0183a21║喻為名，如世間非情物乃至一物，皆具能造四大、所
X34n0638_p0183a22║造四塵：色、香、味、觸，除聲也。具此八法然後得成，故言
X34n0638_p0183a23║物也。有情言物亦復如是，五薀、十二處、十八界合成，
X34n0638_p0183a24║故言物也。二、對乘稱物，如來身中有常、樂、我、淨、自在、
X34n0638_p0183b01║真我，眾生身中元來沒我，不合言我，故但稱物。根者，
X34n0638_p0183b02║本來作機字，玄宗皇帝名諱改為根。機者，機巧、機要。
X34n0638_p0183b03║今取機要之義，有情身中有此機要，經云如來于時
X34n0638_p0183b04║觀是眾生諸根利鈍是也。機者，亦是從喻為名，如世
X34n0638_p0183b05║之機以足蹴踏，文顯即開以擲之，左右織絡然後成
X34n0638_p0183b06║疋。法中論者二深，先唱如以足踐踏，慇懃三請，文顯
X34n0638_p0183b07║即開，即是騰疑致惑，請供佛修因，請聞法歡喜，請如
X34n0638_p0183b08║來為說開示悟入，以言教拔左右織絡，然後當來成
X34n0638_p0183b09║佛。曰華光即是疋，三十二相、八十種好即是綾錦華
X34n0638_p0183b10║窠也，改為根也，亦是從喻為名也。根上千華萬葉，顏
X34n0638_p0183b11║色各各不同，良由向下根，根大樹即大，根小樹即小。
X34n0638_p0183b12║一切眾生三乘五性，各自修行得果，大小差別，良由
X34n0638_p0183b13║種性大小各別也。而者，助句。誕者，切韻：育也，大也。即
X34n0638_p0183b14║大人降跡，亦為生也，大人生也。尚書四云：帝乃誕敷
X34n0638_p0183b15║文德。言降誕，即天子生日也。今取大義。跡者，蹤跡，如
X34n0638_p0183b16║承雲中行有跡也。人所可見，見覩謂之跡，即他受用
X34n0638_p0183b17║釋小化身，故名為跡。此說自受用身，誕他受用大少
X34n0638_p0183b18║化身跡，此正是此中疏意也。又云：三身皆乘物根，三
X34n0638_p0183b19║身皆能誕跡。第一、法身是佛身，乘自受用身。三个根
X34n0638_p0183b20║本智并相應心品，各有二十二法為物根。法身依此
X34n0638_p0183b21║物根之上，現一味清淨相，名為誕跡，唯果位出纏真
X34n0638_p0183b22║如能現此相。第二、自受用身，乘三無數劫度眾生悲
X34n0638_p0183b23║願為物根，誕自受用跡。眾生度盡，我即成佛，眾生界
X34n0638_p0183b24║法爾無盡。自受用身，窮生死際，盡未來時，建立佛事。
X34n0638_p0183c01║故壽量品云：我本行菩薩道時，所成壽命，今猶未盡，
X34n0638_p0183c02║復倍上數，願既不盡，佛身終不盡。名乘物根而誕跡。
X34n0638_p0183c03║又云：自受用身，佛佛相見，語言談說。亦名乘物根而
X34n0638_p0183c04║誕跡也。第三、他受用身，乘十地菩薩物根，誕十重他
X34n0638_p0183c05║受用身跡也。大小化身，乘四加行位菩薩、二乘凡夫
X34n0638_p0183c06║物根，而誕大小化身跡也。上說三身，總乘物根，總能
X34n0638_p0183c07║誕跡也。
X34n0638_p0183c08║問：他化身等，為度眾生，可說誕跡之義。只如法身，體
X34n0638_p0183c09║是真如，在因不減，至果不增，無去無來，馮何誕跡？答：
X34n0638_p0183c10║若望法身，不可言跡，以智證圓，方為法身，故說跡也。
X34n0638_p0183c11║問：自受用身，體遍法界，自受用法樂，佛佛皆齊，不外
X34n0638_p0183c12║化眾生，馮何物根而誕跡？答：他報身及化，悉皆有用，
X34n0638_p0183c13║有用之處，體必在中。化報身誕跡之時，則是自受用
X34n0638_p0183c14║身誕跡。又他化身皆是相分，無實緣慮用，明知說法
X34n0638_p0183c15║皆是自受用之身。故涅槃云：吾今此身，即是常身、法
X34n0638_p0183c16║身。約此而論，自受用身有誕跡也。又准壽量品中解
X34n0638_p0183c17║三身壽量云：法身壽量住法性，報身壽量隨願緣，他
X34n0638_p0183c18║化身壽量應囑。根據此，則自受用身馮三大劫中悲
X34n0638_p0183c19║願之力，為誕於跡。由因中發願，無邊眾生誓願度，由
X34n0638_p0183c20║此願力，得成佛身。眾生度既未盡，明知佛身元來常
X34n0638_p0183c21║住，則是馮因中悲願之力，故說自受用身而誕於跡。
X34n0638_p0183c22║問：即悲願之力，如何言乘物根緣？答：對根性方現他
X34n0638_p0183c23║報、大小化，亦得名乘物根。只他報、大小化身現身之
X34n0638_p0183c24║時，則是自受用身誕跡。問：與前解在用中用現、體現
X34n0638_p0184a01║何殊？答：前解則定約體用，不言乘悲願力；此解則兼
X34n0638_p0184a02║言乘悲願之力，故勝前解。由因中悲願之力方現於
X34n0638_p0184a03║身，所以眾生善根若感，如來則現；善根若無，佛則入
X34n0638_p0184a04║滅。如月處空，有水影現。隨水大小，月影圓缺不同；隨
X34n0638_p0184a05║根勝劣，佛身有差別。所以下疏云：澄空壁彩，洞晈無
X34n0638_p0184a06║涯；任水旋光，暉華有極。水清而月影便現，水濁乃月
X34n0638_p0184a07║影便沉。全破器現不同，暗明猶未有別。所以經云：菩
X34n0638_p0184a08║薩清涼月，遊於畢竟空；眾生心水淨，菩提影現中。據
X34n0638_p0184a09║此，有感則應，感盡則無。經云：如薪盡火滅。眾生善根
X34n0638_p0184a10║如薪，如來應之如火。善根感盡，有類薪無；佛入涅槃，
X34n0638_p0184a11║還同火滅。故知三身皆乘物根誕跡，此解勝。若約正
X34n0638_p0184a12║說法華經，二乘凡夫物根誕丈六化身跡也，即是真
X34n0638_p0184a13║佛之身。眾生不見，見現令見，權於真身之上現大小
X34n0638_p0184a14║化身之跡蹤，故名乘物機而誕跡也。
X34n0638_p0184a15║言靈樞擅妙等者。問：既會證真理，復乃馮物現身，為
X34n0638_p0184a16║當說法？為當不說法？答：疏云靈樞擅妙等，況能說法
X34n0638_p0184a17║辨也。靈者，即是神也。周易云：妙萬物而為言。陰陽不
X34n0638_p0184a18║測謂之神，妙萬物而為言名神。妙者，勝妙過上之義，
X34n0638_p0184a19║名妙萬物，喻佛四辨、七辨。利他門中首出萬德，萬德
X34n0638_p0184a20║利他更不過四辨、七辨。陰陽不測謂之神，況佛說法，
X34n0638_p0184a21║凡夫、二乘、菩薩不測知也。即是其智慧門，難解難入，
X34n0638_p0184a22║一切聲聞、辟支佛所不能知，新發意菩薩不知，不退
X34n0638_p0184a23║菩薩不知，喻佛四辨、七辨，故名靈也。樞者，樞要，開要
X34n0638_p0184a24║門下軸也。俗書偷人舌作樞也。樞機一發，榮辱之本，
X34n0638_p0184b01║不可不慎。樞者，門樞。機謂弩牙，有杪，喻佛舌根，非也。
X34n0638_p0184b02║今疏中意，喻佛四辨、七辨為正也。有二義：一、開閇之
X34n0638_p0184b03║主；二、明闇之主。十二部經、五乘教法如門扉，四辨、七
X34n0638_p0184b04║辨是樞也。上至城門，下至獨扉，門子開閇之時，事須
X34n0638_p0184b05║得樞。華嚴、法華是大門扉，二乘教法小扉。大乘法、小
X34n0638_p0184b06║乘法，說與不說，皆由四辨、七辨。四十年前，於一乘道
X34n0638_p0184b07║分別說三乘，即是開門也。法華會上，破却二乘，即是
X34n0638_p0184b08║閇門。四十年前，久默斯要，不務速說，即是閇門。法華
X34n0638_p0184b09║會上，今是其時，決定說大乘，即是開門。門戶開之與
X34n0638_p0184b10║閇，皆由其樞。法教說與不說，皆由四辨。二云：門者，明
X34n0638_p0184b11║闇之主。門若開著則明，閇著則暗。明之與暗，皆由樞
X34n0638_p0184b12║也。法中喻如來，說法喻明，不說法入涅槃喻暗。說與
X34n0638_p0184b13║不說，皆由如來四辨、七辨。問：若如此說，但喚作樞即
X34n0638_p0184b14║得，何更安靈字耶？答：十地菩薩、二乘之人，辨才不得
X34n0638_p0184b15║名靈。二乘小分得，菩薩之人初地分得。九地任運佛
X34n0638_p0184b16║位，圓滿因位。菩薩是有漏，辨才依聲，不得名靈。如來
X34n0638_p0184b17║聲是無漏，能依辨才，亦名靈也。菩薩雖說，以彼舌根
X34n0638_p0184b18║是本識相分所變，所變同能，皆是有漏，不名靈樞。菩
X34n0638_p0184b19║薩若與聲聞人說，只四諦；與緣覺人說，只十二因緣。
X34n0638_p0184b20║如來則不如是，本為聲聞說四諦法，三乘各各稟解
X34n0638_p0184b21║不同。經云：為求聲聞者，說應四諦法等。又云：於一語
X34n0638_p0184b22║言中，演說無邊契經海等。是故如來辨才，稱為靈樞。
X34n0638_p0184b23║擅有二義：一、專義；二、獨義。獨義為勝，唯佛一人獨得
X34n0638_p0184b24║此辨，名擅也。妙者，巧妙、勝妙，簡麤得名。一、簡外道說
X34n0638_p0184c01║法不得妙；二、簡二乘說法亦不得妙。唯有如來獨名
X34n0638_p0184c02║擅妙。經云：佛以一音演說法等。如來說法，無非時失，
X34n0638_p0184c03║無非器失，無非處失。若合見靈山而得道者，即現靈
X34n0638_p0184c04║山等，故云靈樞擅妙也。
X34n0638_p0184c05║言應群品以揚筌者，問：既有靈樞擅妙，因何說法？答：
X34n0638_p0184c06║疏言應群品等，應字通平、去二音。若樂法之心如來
X34n0638_p0184c07║說，則去聲呼。經云：為求聲聞者，說應四諦法等。若無，
X34n0638_p0184c08║請與說。如來知眾生令聞此法，佛觀眾生根機器堪
X34n0638_p0184c09║說何法，乃先為說，則平聲應音（於興反），當也。經云：應以
X34n0638_p0184c10║聲聞身得度者，即現聲聞身而為說法。又云：父知諸
X34n0638_p0184c11║子先心各有所好，種種珍翫奇異之物，情必樂著，而
X34n0638_p0184c12║告之言：汝等所可玩好，希有難得。汝若不取，後必憂
X34n0638_p0184c13║悔。父知諸子志意下劣，自知豪貴，為子所難。今此取
X34n0638_p0184c14║去音也。
X34n0638_p0184c15║言群品者，對上物根，故云群品，三乘五性眾生、十地
X34n0638_p0184c16║菩薩是也。群者，眾義；品者，品類。品類眾多，故言群品。
X34n0638_p0184c17║揚者，宣揚；揚者，說也；筌者，教法。則是如來應諸根性，
X34n0638_p0184c18║宣揚教法也。疏中都有三詮字：第一、筌字，竹下作全。
X34n0638_p0184c19║喚如來教法作筌者，從喻為名。此是取魚之器，江東
X34n0638_p0184c20║多有，截流而施，一面有孔，織竹為戶，猶如叉手，魚入
X34n0638_p0184c21║則順，魚出則違。莊周云：筌者，所以在魚，得魚而忘筌；
X34n0638_p0184c22║蹄者，所以在兔，得兔而忘蹄。蹄者，尋脚跡也。則知言
X34n0638_p0184c23║所以表象，得象者忘言。今有二義：一者、將教喻筌，將
X34n0638_p0184c24║理喻魚，即因筌而得魚，因教而悟理；二者、教喻於筌，
X34n0638_p0185a01║眾生喻魚。無量義經云：張大教網至生死河，漉人天
X34n0638_p0185a02║魚置涅槃岸。欲得魚兔，無過結網織筌；欲得度眾生，
X34n0638_p0185a03║無過說於教法。二者、金邊作全，秤權衡也。權是秤鎚，
X34n0638_p0185a04║衡是秤幹，銓是秤上星。故言筌者，秤量審定義。四分
X34n0638_p0185a05║為一兩，十六兩為一斤，知輕知重，皆由秤權衡改為
X34n0638_p0185a06║銓也。亦與銓曹字同也。兵部、史部，東銓、西銓，此銓揀，
X34n0638_p0185a07║此銓揀擇身言書判堪與何官，故名銓也。如來教法，
X34n0638_p0185a08║銓量所銓道理，如秤權衡，故名銓也。誠將能銓教為
X34n0638_p0185a09║稱，秤量所詮道理，著輕重恰亭。又將五戒十善教法
X34n0638_p0185a10║為秤，坐人天果，向秤頭著稱看恰停。試將三聚淨戒
X34n0638_p0185a11║法為秤，權衡稱量佛果菩提，看輕重恰停。又教能楷
X34n0638_p0185a12║定正邪，詮顯善惡，義亦同詮曾之詮也。三者、銓言邊
X34n0638_p0185a13║作全，名為銓，切云平也。如來說法，稱物而談，即是平
X34n0638_p0185a14║義，表法中道一則一等。言二乘是權，乃至謗法入惡
X34n0638_p0185a15║道等，決定果報，故詮平也。此是教法為詮，此解為勝
X34n0638_p0185a16║也。教法當體名詮也。
X34n0638_p0185a17║言振融山等者，振者動也，舉今此動義為正，即動轉
X34n0638_p0185a18║移動名振也。自受用身體周沙界無有分限，向無限
X34n0638_p0185a19║身上起有分限身說法教化眾生，可見底丈六化身
X34n0638_p0185a20║乃是自受用身上移轉動轉來，故名為振。振者動也，
X34n0638_p0185a21║融者明也，即是明山，明山即是金山。問：何處經教喚
X34n0638_p0185a22║佛身作金山？答：經下文云：又見諸如來，自然成佛道，
X34n0638_p0185a23║身色如金山，端嚴甚微妙，如淨琉璃中，內現真金山。
X34n0638_p0185a24║既爾，經教有文，故言融山。問：緣自受用身從體起用、
X34n0638_p0185b01║攝用就體，體用不相離，為復只喚自受用身作融山
X34n0638_p0185b02║秀出大千？為復自受用身從體起用所起大小化身？
X34n0638_p0185b03║只此大小化身便是振融山而秀大千耶？答：若一性
X34n0638_p0185b04║而論，吾今此身即是常法身，一身即三身、三身即一
X34n0638_p0185b05║身。若法歸分別不相雜亂，靈山所見唯丈六化身。若
X34n0638_p0185b06║准又准器教，菩薩而即報身感者，根器不同應現，故
X34n0638_p0185b07║通報化。若依此文，振融山而秀大千，通報通化。若疏
X34n0638_p0185b08║主深意，住標化處說化身佛，即唯取化身為勝也。秀
X34n0638_p0185b09║者，出也，生也。起化身出於三千界，名秀。出大千即是
X34n0638_p0185b10║成所作智，擊大圓鏡智，起化身出大千界，名振融山。
X34n0638_p0185b11║問：既是小化身，只合出一四洲，如何出大千耶？答：二
X34n0638_p0185b12║說：一、約身解，云出大千界佛是大化身，四加行位菩
X34n0638_p0185b13║薩所見；丈六釋迦是凡夫、二乘所見。只此丈六釋迦
X34n0638_p0185b14║是大化身上現起來，攝用就體，舉勝身攝劣身，言出
X34n0638_p0185b15║大千。二、云約界解，小化身只王一四洲，只合言出四
X34n0638_p0185b16║洲。以彼四洲是大千界中所管，不離大千界，舉其總
X34n0638_p0185b17║數，言出大千。如言長安城中住，不是總占得，長安城
X34n0638_p0185b18║所住宅子屬長安城管，舉其總數。又云若從凡夫化
X34n0638_p0185b19║入聲聞，即合是小化，不合言出大千。今既聲聞迴心
X34n0638_p0185b20║向大，則合是大化身緣，令聲聞所忻，所以疏言出大
X34n0638_p0185b21║千。故經云：如大雲起，遍覆三千大千世界。大雲則是
X34n0638_p0185b22║佛身，所以言出大千也。問：若言大化身是聲聞所忻
X34n0638_p0185b23║之境者，如何窮子遙見其父，疾走而去？故知大化不
X34n0638_p0185b24║是聲聞所忻。答：當初見走，由來化以二乘。今既得聲
X34n0638_p0185c01║聞果，却化令迴心向大，何妨言大化身是聲聞所忻
X34n0638_p0185c02║之前後兩存妙矣。
X34n0638_p0185c03║言騰委海而津等者，騰涌、騰瀉之義。騰瀉正謨云：委
X34n0638_p0185c04║源所成之海，委是能成，海是所成。納委細之流，積小
X34n0638_p0185c05║水以成其大，百川奔注，故得成海。喻佛智海，萬德所
X34n0638_p0185c06║歸，果位智強，總名智海。此委之海，依主釋禮記篇中
X34n0638_p0185c07║意，委即是海，持業也。三王之祭川也，或源或海也，皆
X34n0638_p0185c08║先河而後海，君子務其本也。問：何名為源？答：泉所流
X34n0638_p0185c09║處，水本曰源。河名委，泉所流聚之處曰委。三王欲擬
X34n0638_p0185c10║祭海事，須先祭於河；欲擬祭河事，須先祭於源也。問：
X34n0638_p0185c11║何以如此？答：源是河之本，河是海之因。黃河出於昆
X34n0638_p0185c12║崙山，江出堀山，淮出於王屋山。初之處名為水本，水
X34n0638_p0185c13║本曰源，是故積眾流而成委。眾流是能成，委是所成，
X34n0638_p0185c14║委即是海，故名委海，持業也。兩釋中持業為正。委者
X34n0638_p0185c15║委輸，輸者輸納，百川輸納之處名曰委。法中論之，自
X34n0638_p0185c16║受用身根本智，含薀萬德，萬德委積之處，名為委海。
X34n0638_p0185c17║最初為凡夫時，發得菩提心，如河出自崐崘，後供養
X34n0638_p0185c18║却二十六殑伽沙佛，或以身為床座，或一句投火，半
X34n0638_p0185c19║偈捨身，六年苦行，七日翹足，或剝皮為紙，刾血為墨，
X34n0638_p0185c20║折骨為筆，書寫大乘，乃至舉一手，或復小低頭，穿針
X34n0638_p0185c21║之善尚自不遺，總喻積集眾流而成委海。來三大阿
X34n0638_p0185c22║僧祇劫，所修福智二種深廣如海，欲擬將此智海功
X34n0638_p0185c23║德教化眾生，所以從無相法界海中騰至根本智，從
X34n0638_p0185c24║根本智騰至後得智，從從後得智騰至他受用身，從他
X34n0638_p0186a01║受用身騰至大化身，從大化身騰至小化身，從小化
X34n0638_p0186a02║身騰至二乘凡夫耳中，直從無相海中騰瀉水將來
X34n0638_p0186a03║灌注，令枯槁眾生皆令離苦得安隱樂，故言騰委海。
X34n0638_p0186a04║而者，助句也。津八萬者，津潤八萬四千病行眾生。如
X34n0638_p0186a05║來後得智中，海內演出十二分教，利益五乘眾生，名
X34n0638_p0186a06║津八萬病行也。問：何不言八萬四千？答：舉其全數，如
X34n0638_p0186a07║言詩三百篇，俱舍云數有八十千之類也。上解津者，
X34n0638_p0186a08║潤也。又津者，際也，度也。如論語中微子云：長沮桀溺
X34n0638_p0186a09║𫀽而耕。（注：二人隱士也。）夫子至齊，齊人歸女樂，季桓子受之，
X34n0638_p0186a10║三日不朝。孔子行次，逢楚狂接輿歌而過：鳳兮鳳兮，
X34n0638_p0186a11║何德之衰？孔子欲與云言，趍而避之，不得與之言。後
X34n0638_p0186a12║逢長沮，使子路問津。注：津，濟水之處，故渡也。長沮曰：
X34n0638_p0186a13║夫執輿者為誰？子路曰：為孔丘。曰：是魯孔丘歟？曰：是
X34n0638_p0186a14║也。曰：知津矣。（馬曰：言數周流，自知津矣。）問於桀溺。桀溺曰：子為誰？
X34n0638_p0186a15║曰：為仲由。曰：是魯孔丘之徒歟？對曰：然。滔滔者，天下
X34n0638_p0186a16║皆是也，而誰以易之？（孔曰：滔滔者，周流之皃。當今天下治亂同空，捨此適被，曰誰己
X34n0638_p0186a17║易之。）且而與其徒避人之士，豈若避世之士哉？（出有避人之法，
X34n0638_p0186a18║有避世之法。長沮、桀溺謂孔子為士，從避人之法也。）所以言津者，隆也。八萬
X34n0638_p0186a19║即是八萬四千法門。緣眾生有八萬四千病行，所以
X34n0638_p0186a20║如來說此際渡也。八萬四千病行者，一百二十八煩
X34n0638_p0186a21║惱。十煩惱六通俱生，十分別起，取邪師邪教引起。十
X34n0638_p0186a22║煩惱互相引起，即成一百。過去、未來、現在成三百。過
X34n0638_p0186a23║去漸長成一千，未來成一千，現在不長但一百，三世
X34n0638_p0186a24║合說成二千一百。對五停心觀各二千一百，即成一
X34n0638_p0186b01║萬五百。已起一萬五百，未起一萬五百，成二萬一千。
X34n0638_p0186b02║對多貪、嗔、多癡等分四種人說，即成八萬四千煩惱
X34n0638_p0186b03║門。今如將八萬四千法門對治八萬四千塵勞煩惱，
X34n0638_p0186b04║故言而津八萬也。
X34n0638_p0186b05║言靉慈雲而廣庇等者，辨此宗也。亦名別序三身，七
X34n0638_p0186b06║辨通貫諸經，五喻四法局此經內。問：平等無上何故
X34n0638_p0186b07║不欲？答：平等無上依理教行果向上功能分出，離却
X34n0638_p0186b08║四法無平等無上，但歎四法即攝得平等無上，故不
X34n0638_p0186b09║別歎。問：經有七喻，何故唯歎五喻，不欲窮子繫珠？答：
X34n0638_p0186b10║二說：一云窮子但是四大聲聞領解火宅喻詞，更無
X34n0638_p0186b11║別義，故不歎窮子。其繫珠喻但是五百弟子領解化
X34n0638_p0186b12║城喻詞，屬化城喻，故不別歎繫珠也。以不是佛說故。
X34n0638_p0186b13║問：若不是佛說，應非是經。答：雖然不是佛說，佛所印
X34n0638_p0186b14║可總名為經，如赦書敕所印可總名敕語。問：如何世
X34n0638_p0186b15║尊於藥草品初歎言善哉善哉，迦葉善說如來真實
X34n0638_p0186b16║功德，誠如所言。佛既印述，即同佛言。如何疏主而不
X34n0638_p0186b17║歎窮子也？答：二云五喻是佛自說，故主歎之。餘二喻
X34n0638_p0186b18║雖佛印述，但是聲聞親談，故疏主不歎，但嘆五喻也。
X34n0638_p0186b19║問：此窮子喻有佛印可，故名為經。繫珠喻無佛印可，
X34n0638_p0186b20║應非是經。答：佛印有二：一、則言印名印；二、嘿印名印。
X34n0638_p0186b21║如下大通，佛嘿然許之，故名印也。問：七喻之中依經
X34n0638_p0186b22║文火宅居首，次窮子藥草，何故疏主先說藥草耶？答：
X34n0638_p0186b23║四解：一云藥草喻中說其五性，破乘同之病。疏主謂
X34n0638_p0186b24║順五性，所以先說藥草，顯三乘、五性差別。二云：先說
X34n0638_p0186c01║藥草者，疏主有深意。前來雖明菩提現身，智辨利物，
X34n0638_p0186c02║未委現身之相如何說法，復被何根性，所以疏主先
X34n0638_p0186c03║藥草。藥草喻中說佛身現，猶如於雲。雲則遍於長空，
X34n0638_p0186c04║佛則遍於三千世界。雲起為下，於雨。佛出，則說法利
X34n0638_p0186c05║生；雨，則本來是一。草、木稟潤不同，教、法元本無差。五
X34n0638_p0186c06║乘性殊，解亦有異。意明菩提現身之後，便通論如來
X34n0638_p0186c07║一世時中現身、說法、利生之相、狀，所以先歎藥章。三
X34n0638_p0186c08║云：疏主此處懸歎五喻，何必例便依經次第？餘四但
X34n0638_p0186c09║歎即得，何必例使？一云：依次歎。四云：疏主將藥草向
X34n0638_p0186c10║牛車喻向前安置著，順如來說權、實次第。如來初成
X34n0638_p0186c11║道後，唯說華嚴經。菩薩悟解，聲聞、凡夫如聾如醉。如
X34n0638_p0186c12║來若強將大乘為他說，即破法不信故，所以於麤野
X34n0638_p0186c13║菀中權說，於一乘道分別三乘，便轉四諦法輪。菩薩
X34n0638_p0186c14║悟實理智，聲聞人悟權理權智，不知是權，執為究竟，
X34n0638_p0186c15║所以如來靈山會上說法華經，破權說實，各賜諸子
X34n0638_p0186c16║等一大車。不說羊、鹿即是執，所以藥草喻亦是如來
X34n0638_p0186c17║鹿野菀中設權，牛車、化城是四十年後法華會上破
X34n0638_p0186c18║權，順彼如來設權。破權次第，所以先藥草喻品順先
X34n0638_p0186c19║設權也。問：疏主作此安置，應可疏主巧於如來。如來
X34n0638_p0186c20║當日何故不說藥草，後說諸喻耶？答：如來說經，其意
X34n0638_p0186c21║又別。且藥草喻品中解來意處，疏主會前方便品初
X34n0638_p0186c22║阿含甚深。阿含甚深即昔三乘教法，法華經不越教、
X34n0638_p0186c23║理、行、果。理名證甚深，即是法華經權、實道理也。牛車
X34n0638_p0186c24║是行，寶所是果。若行若果，皆是所證理收，即是會理
X34n0638_p0187a01║也。藥草喻品即會教也。三乘權教唯藥草喻會教，故
X34n0638_p0187a02║居先說也。是佛意也。問：准天親菩薩造論釋經，方便
X34n0638_p0187a03║品下有二十七品經文，明其三法，所謂：七喻、三平等、
X34n0638_p0187a04║十無上。此三是法華經大綱，疏主如何空歎喻文，不
X34n0638_p0187a05║歎三平等、十無上？答：三說：一云、喻文居初，所以先歎；
X34n0638_p0187a06║二種在喻後，所以不言。二云、經品題中有喻名者，如
X34n0638_p0187a07║藥草、化城等，所以先歎；平等無上不為品題，所以不
X34n0638_p0187a08║歎。三云、平等無上之名是論家安立，喻文是經中自
X34n0638_p0187a09║有。疏主若解造論文，即須三法總歎。今既造疏解經，
X34n0638_p0187a10║所以先歎經文自有者，不歎論家安立之者，故不歎
X34n0638_p0187a11║也。
X34n0638_p0187a12║言靉慈雲而廣等者，本喻有四段文，今歎中唯歎前
X34n0638_p0187a13║三段經也。靉慈雲而廣庇，歎法王出世喻；驟法雨以
X34n0638_p0187a14║遐清，歎說教普滋喻。滋兩木之分華，潤三草之殊茂
X34n0638_p0187a15║兩句，疏嘆稟潤各異喻也下，喻有總，有別。初、總喻。經
X34n0638_p0187a16║云：迦葉！譬如三千大千世界山川、谿谷、土地所生卉
X34n0638_p0187a17║木、藂林及諸藥草。不歎總喻也，唯歎別喻。別喻有四：
X34n0638_p0187a18║第一、法王出世喻，經云：密雲彌布。即同此中靉慈雲
X34n0638_p0187a19║而廣庇。第二、說教普滋喻，經云：遍覆三千大千世界。
X34n0638_p0187a20║即同此中驟法雨以遐清。第三、稟潤各異喻，有二：初、
X34n0638_p0187a21║一雨所滋，二、稟潤各異。此中唯嘆一雨所滋。一雨所
X34n0638_p0187a22║滋中，初則橫滋，二乃竪長。且一、橫滋者，經云：小根，小
X34n0638_p0187a23║莖，小枝，小葉；中根，中莖，中枝，中葉；大根，大莖，大枝、葉。
X34n0638_p0187a24║即同此中潤三草之殊茂。二、竪長者，經云：諸樹大、小，
X34n0638_p0187b01║隨上、中、下，各有所受。即同此中滋兩木之分華。闕第
X34n0638_p0187b02║四、不自覺知喻。且一、雨所滋中，本處經文先歎橫滋，
X34n0638_p0187b03║後嘆竪長；此先嘆竪長，後歎橫滋。滋兩木之分華是
X34n0638_p0187b04║竪長，潤三草之殊茂是橫滋。橫滋通三乘、五乘，竪長
X34n0638_p0187b05║唯大木、小木也。問：經文既有四段，此中何唯歎前三，
X34n0638_p0187b06║無第四不自覺知耶？答：二解：一云、造文云：人要廣、要
X34n0638_p0187b07║略也。要著即依文，不要著亦無過失。二云、長行法述、
X34n0638_p0187b08║喻述，無不自覺知經文，經文幽隱也。問：不自覺知，既
X34n0638_p0187b09║法述、喻述無文，疏主依何道理開出？答：疏主本處分
X34n0638_p0187b10║疎云：此解似疎，尋合當悉。緣向下合文云：如彼卉木、
X34n0638_p0187b11║藂林、諸藥草等，而不自知上、中、下性。以此一段經文，
X34n0638_p0187b12║分明疏主返照向前法述、喻述，合有此意。此是疏主
X34n0638_p0187b13║以義開出也。靉慈雲而廣庇者，此明能說人（於代反）。雲
X34n0638_p0187b14║者，玉篇云：山川之氣也。龍吟即雲起。靉靆謂翳薈也，
X34n0638_p0187b15║雲興盛皃，喻佛身也。如經云：靉靆垂布，如可承攬。喻
X34n0638_p0187b16║佛初作嬰童子，如雲未盛；三十四心成等正覺，如雲
X34n0638_p0187b17║興也。二、靉者，如含雨未絕之狀。如慈心龍欲下雨時，
X34n0638_p0187b18║先雲七日，待諸眾生作諸事業終畢，方降甘露，即同
X34n0638_p0187b19║如來下降閻浮。八年作嬰孩，七年作童子，四年學五
X34n0638_p0187b20║明，十年受五欲樂，二十九出家，六年行苦行，三十五
X34n0638_p0187b21║成道。成道後，樹下思惟：三七日不說法，待眾生根熟，
X34n0638_p0187b22║方可說法。所以靉者，含雨未絕之狀也。又有一般雲，
X34n0638_p0187b23║雨總未下，早收雲了。如多寶佛，亦成道了，不說法，却
X34n0638_p0187b24║入涅槃。問：何喚佛身作雲？答：從龍起雲，化身必從自
X34n0638_p0187c01║受用身起。自受用如龍，龍則必能吐雲，有雲必降甘
X34n0638_p0187c02║雨。有自受用身，必起他化，他化必說妙法。故喚佛身
X34n0638_p0187c03║作雲也。經言：譬如大雲，普覆一切。又唯識云：大法智
X34n0638_p0187c04║雲，含眾德水。問：既喚佛身作雲，何故言慧雲？答：佛團
X34n0638_p0187c05║智慧成佛身故，故喚佛作智慧雲。問：既喚智慧作雲，
X34n0638_p0187c06║何故此間不言智慧而慈雲？答：如先有龍，然後吐雲。
X34n0638_p0187c07║由先有慈心於先，然後起智慧。慈心為能起，智慧為
X34n0638_p0187c08║所起，能所合說，故言慈雲。慈意妙大，雲澍甘露，法雨
X34n0638_p0187c09║不同。外道是無雨之雲，雖說法化眾生，乃是無利懃
X34n0638_p0187c10║苦，終不解脫。所說之法，不能潤菩提之芽。故外道與
X34n0638_p0187c11║無雨之雲不別。廣者，寬廣無邊之義。庇者，庇蔭覆蔭
X34n0638_p0187c12║之義。經云：密雲彌布，遍覆三千世界。又云：我今盧舍
X34n0638_p0187c13║那，方坐蓮華臺。周迊千華上，復現千釋迦。一華百億
X34n0638_p0187c14║國，一國一釋迦。各坐菩提樹，一時成佛道。意言密雲
X34n0638_p0187c15║滿空，行行皆能陰覆萬億佛身，佛身皆慈悲利物也。
X34n0638_p0187c16║故云廣庇也（能說人了）。
X34n0638_p0187c17║言驟法雨以遐等者。問：雲既廣庇，未委雲中下雨不
X34n0638_p0187c18║下雨？答：疏言驟法雨以遐清。驟者，速疾之義。如經云：
X34n0638_p0187c19║四方俱下，一時等澍也。問：小乘羅漢尚說法不遲不
X34n0638_p0187c20║速說，況佛三十二相中有遲不速說法之相？又經云：
X34n0638_p0187c21║久默斯要，不務速說。如何疏中言驟法雨？答：不是忩
X34n0638_p0187c22║忩說名驟。應根說法，不失於時，赴救旋還，義同相驟。
X34n0638_p0187c23║如雞孚卵，呼啄同時，正是眾生根熟時，便是如來說
X34n0638_p0187c24║法時。所以四十年前不說，緣說時未至故。今正是其
X34n0638_p0188a01║時，所以靈山會上說法華經，時既不失，便是驟也。法
X34n0638_p0188a02║者，五乘教法名雨。雨者，是喻合說，故名法雨。問：何以
X34n0638_p0188a03║喚化教法名法雨？答：能生長萬物。雨若下時，萬草種
X34n0638_p0188a04║子芽生，吐葉開華。如來亦說法時，一切眾生菩提芽
X34n0638_p0188a05║長，故喚佛教法作雨。雨有三个功能：一者、雨有清淨
X34n0638_p0188a06║功能。經云：具足清白。又經云：佛音甚希有，能除眾生
X34n0638_p0188a07║惱。洗除眾生身中煩惱塵垢，是清淨義也。二者雨有
X34n0638_p0188a08║清涼功能。經云：佛教如甘露，除熱得清涼。又云：日光
X34n0638_p0188a09║掩蔽地上清涼。三者雨有生長功能。經云：一切諸樹
X34n0638_p0188a10║上中下等，稱其大小各得生長。又云：一切眾生聞我
X34n0638_p0188a11║法者，隨力所受住於諸地。由具三義，故佛教法如雨
X34n0638_p0188a12║也。遐者遠也。四方俱下流注無量率土充洽，是遐義
X34n0638_p0188a13║遠義。此亦有三義：一云約器解，雲既遍滿三千大千
X34n0638_p0188a14║世界，雨從雲得，所以名遐清。二云約所被根，佛以一
X34n0638_p0188a15║音演說法，眾生隨類各得解，以一味雨潤於人華，各
X34n0638_p0188a16║得成實，故名遐清。三云約世論，如來在日說法，滅後
X34n0638_p0188a17║向二千年直至于今，眾生聞者罪滅福生。又經云：從
X34n0638_p0188a18║久遠劫來，讚示涅槃法，生死苦永盡。從久遠劫來，是
X34n0638_p0188a19║遐義也。讚示涅槃法，雨也。生死苦永盡，清也。故遐清
X34n0638_p0188a20║也。（上歎說教普滋喻了。）
X34n0638_p0188a21║言兩木之等者，歎稟潤各異喻也。問：法雨既驟，今被
X34n0638_p0188a22║何根性？答：疏主滋兩木之分華等，滋者潤益之義。然
X34n0638_p0188a23║疏中意，兩木配滋、三草配潤。經云：一切諸樹上中下
X34n0638_p0188a24║等，稱其大小各得生長。又云：放無數光度諸眾生，是
X34n0638_p0188b01║名大樹而得增長。即是滋長也。唯目兩木向上也。經
X34n0638_p0188b02║云：百糓苗稼甘庶蒲桃，雨之所潤。潤即唯目三草也。
X34n0638_p0188b03║又經云：如其體相性分大小，所潤是一而各滋茂。此
X34n0638_p0188b04║滋與茂便一處說。兩木者，大木、小木況大小菩薩。華
X34n0638_p0188b05║者，美謂之華，華好菩薩所修一乘之行獨勝，故名之
X34n0638_p0188b06║曰華。大木、小木、大小菩薩各自差別，故名華。華字若
X34n0638_p0188b07║作花音呼，即花者因義，因能得果，喚菩薩萬行作花。
X34n0638_p0188b08║地上地前漏與無漏各自差別，總能感果，故名分花
X34n0638_p0188b09║也。潤三草之殊茂者，對上分華故言殊茂。小草、中草、
X34n0638_p0188b10║大草故名三草，三草況五乘眾生。經云：小根小莖小
X34n0638_p0188b11║枝小葉，中根中莖中枝中葉，大根大莖大枝大葉。殊
X34n0638_p0188b12║者異也。榮茂三草開華布葉各各不同，法中論三乘
X34n0638_p0188b13║五性眾生得道尅果各異，故名殊茂。經云：一雨所潤
X34n0638_p0188b14║稱其大小各得生長，根莖枝葉華果光色，一雨所及
X34n0638_p0188b15║皆得鮮澤。上說分華唯大小菩薩殊茂，通貫五乘也。
X34n0638_p0188b16║言然以幼商倦於等者，歎化城喻。然以者，謨云：雖明
X34n0638_p0188b17║蓋聞之種類，不辨然以之所由，意道解蓋聞處。詳夫
X34n0638_p0188b18║竊以元來不是蓋聞義，諸抄總引將來也。此間解然
X34n0638_p0188b19║以兩字要解之處，諸抄盡無解處。今此都有三解：第
X34n0638_p0188b20║一、是發語之由。問：既然是發之由，即合向五喻頭安
X34n0638_p0188b21║之，何故置在中心？故此不當。第二、云文家屬對對下
X34n0638_p0188b22║由，是上安然以。若爾，然以兩字與是文勢懸遠，義亦
X34n0638_p0188b23║不相當。第三、云通難詞，亦是答難詞。然則前喻文以
X34n0638_p0188b24║者，即陳後所以。因說著藥草喻品，生得眾人疑心。藥
X34n0638_p0188c01║草喻品是難詞，然以兩字是答詞。藥草品經文則屬
X34n0638_p0188c02║法華經正宗，藥草喻義則不屬法華經正宗。以法華
X34n0638_p0188c03║權、實為宗，藥草喻破乘同病，不說權、實；法華經破二
X34n0638_p0188c04║歸一，藥草喻說三乘五性。如來本意，緣小菩薩乍聞
X34n0638_p0188c05║著十方佛土中唯有一乘法，無二亦三，便執唯有一
X34n0638_p0188c06║乘，無別二乘，此名乘同病。如來破之，說藥草喻品，說
X34n0638_p0188c07║二乘五性眾生各自差別。問：前陳藥草所滋藥草，況
X34n0638_p0188c08║根性有三，說能滋之雨？以喻教唯有一，故經云：一雨
X34n0638_p0188c09║所潤，而諸草木各有差別。一雨者，即昔三十年前所
X34n0638_p0188c10║說三乘之教。經云：雖說種種道，其實為一乘。既今一
X34n0638_p0188c11║雨即昔三乘，何故四十年前不會於教，言是一雨？答：
X34n0638_p0188c12║疏言然，以等意言，然今一雨即昔三乘。四十年前不
X34n0638_p0188c13║言一雨者，有所以。有何所以？緣幼商倦於綿險等，恰
X34n0638_p0188c14║似幻商懼於路遠，初不言此路而往寶方。且說：若
X34n0638_p0188c15║入城，即便快得安樂。汝等勿怖，莫怖，莫得退還。良為
X34n0638_p0188c16║二乘倦修大行。如來昔不言唯有一乘，且說有三乘
X34n0638_p0188c17║解脫不同，未為會言唯一。若眾生但聞一佛乘者，則
X34n0638_p0188c18║不欲見佛，不欲聞法。今時根熟，為說一乘。所以竟照
X34n0638_p0188c19║進於等意，說二乘之人不能直發大心，故說有三乘
X34n0638_p0188c20║解脫等。二、問云：前藥草喻品說三草以喻五性不同，
X34n0638_p0188c21║何故今此會中言唯有一乘，無餘乘也？答：疏云然，以
X34n0638_p0188c22║昔言三乘，今言一乘者，良有所以。緣幼商倦於綿險，
X34n0638_p0188c23║始修等順，彼且言有三乘。今時大性以熟，故言唯一。
X34n0638_p0188c24║初得將能滋，後約所滋，故成二解。（此中二意：初、初難，不依不定性。）三、
X34n0638_p0189a01║云問下，言：十方世界中唯有一乘法。又云：究竟令得
X34n0638_p0189a02║一切種智。以彼不定性人無處令入二乘滅度。下經
X34n0638_p0189a03║云：我於餘國作佛，更有異名。是人雖生滅度之想，入於
X34n0638_p0189a04║涅槃，而於彼土求佛智慧，得聞是經。既也究竟唯有
X34n0638_p0189a05║一乘法，何故四十年前不作是說，今修行大行令他
X34n0638_p0189a06║鶖子日夜鳴呼，今日乃言唯一乘法耶？答：疏言然以，
X34n0638_p0189a07║以鈍根樂小法，貪著於生死，於諸無量佛，不行深妙
X34n0638_p0189a08║道，眾苦所惱亂，為是說涅槃。似幼商倦於路遠，且說
X34n0638_p0189a09║入於化城。今時說一乘者，有佛子心淨柔軟亦利，根
X34n0638_p0189a10║方竟照進於𤛾駕等。四云：問：准勝鬘經說，四乘是實、
X34n0638_p0189a11║一乘是權。今此經中，二乘是權、一乘是實。說此兩本
X34n0638_p0189a12║經教，實有三乘五乘。眾生既若實有三乘五乘，則合
X34n0638_p0189a13║法華經羊鹿實登、化城實入，如何更說先權後實耶？
X34n0638_p0189a14║量云：二乘是有法，定實有故。宗因云：三乘中隨一攝
X34n0638_p0189a15║故，如大乘。如大乘三乘隨一攝，大乘是實有；二乘三
X34n0638_p0189a16║乘隨一攝，同彼大乘是實有。量云：大乘是有法，定實
X34n0638_p0189a17║是權，不實有故。宗因云：三乘之中隨一攝故，如二。二
X34n0638_p0189a18║乘三乘隨一攝，二乘是不實；大乘三乘同一攝，同彼
X34n0638_p0189a19║二乘是不實（此違理）。二者違教。若不許二乘是實者，即
X34n0638_p0189a20║違勝鬘經四乘定實。違彼經文，如何通會？答：疏云然
X34n0638_p0189a21║以幼商等，據其道理，然則如此。然則然前，難家之詞
X34n0638_p0189a22║也。以則生下，答家之所以也。然則依定性人，以則約
X34n0638_p0189a23║不定性也。然依定性人說，實有三乘五乘也。以依此
X34n0638_p0189a24║經中為不定性人事，須先說權後說實也。先說權者，
X34n0638_p0189b01║鹿野苑中順化小乘根性先熟，所以始修誘於化城
X34n0638_p0189b02║轉四諦法輪。後說實者，則是法華會上順他大乘根
X34n0638_p0189b03║性後熟，所以竟昭進於𤛾駕交上牛車。然自目於難
X34n0638_p0189b04║詞，以字出答家之所以，兩字合說故然以。又然以者，
X34n0638_p0189b05║世尊一代時教，三乘九部法總是一乘，故四十年前
X34n0638_p0189b06║所說但名阿含般若不名法華，法華會上說經但名
X34n0638_p0189b07║法華不名阿含般若耶？答：若據其道理，然則如此。以
X34n0638_p0189b08║緣四十年前大乘根性不熟，於一乘道分別說三乘。
X34n0638_p0189b09║說熟與說法華經，但名法華不名阿含般若，即是竟
X34n0638_p0189b10║照音於𤛾駕也。意言勝鬘經所對四乘定性、法華經
X34n0638_p0189b11║所為者，是不定性人後必作佛，故言二乘權，非是此
X34n0638_p0189b12║經拔無定性故、不相違故。此經一乘是密意說，一乘
X34n0638_p0189b13║權實道理亦同。勝鬘四乘外權一乘者，即指此經。且
X34n0638_p0189b14║對不定性唯言一乘不說有餘乘，是隨根權時說故
X34n0638_p0189b15║言權，非體無名權。今言實者，說不定性後必作佛故
X34n0638_p0189b16║言實。今言然，以幼商倦於綿險，始修誘於化城，即說
X34n0638_p0189b17║二乘權，大乘根熟即一乘實，便即晉於𤛾駕也。二經
X34n0638_p0189b18║亦不相違（解然以了）。
X34n0638_p0189b19║言幼商倦於綿等者，化城喻也，有四：初、將離險喻，中、
X34n0638_p0189b20║途方退喻，為、設化城喻，眾、倦皆息喻。此疏中唯歎前
X34n0638_p0189b21║三喻，無第四、眾倦皆息喻。且初將離險有四：欲過惡
X34n0638_p0189b22║道，將往寶方，商主諳途，方行引導。經云：譬如五百由
X34n0638_p0189b23║旬險難惡道，曠絕無人怖畏之處。若有多眾欲過此
X34n0638_p0189b24║道，至珍寶處，譬如險惡道，逈絕多毒獸，又復無水草，
X34n0638_p0189c01║人所怖畏處。即同疏中幼商倦於綿險。又經云：導師
X34n0638_p0189c02║多諸方便，而作是念：此等可愍，云何捨大珍寶而欲
X34n0638_p0189c03║退還？作是念已，以方便力於險道中過三百由旬，化
X34n0638_p0189c04║作一城。即同此間始修誘於化城。（上引經配疏，下解經文也。）
X34n0638_p0189c05║譬如五百由旬者，變易分段生死惑業苦三，名為五
X34n0638_p0189c06║百由旬。生死苦逼，名為險難惡道。生死之中本無聖
X34n0638_p0189c07║智，名曠絕無人。若有多眾者，二萬佛時聞法華經眾
X34n0638_p0189c08║生也。欲過此道至珍寶處者，佛果位中大般涅槃大
X34n0638_p0189c09║功德法而為依止，名珍寶處。白道師言：前路猶遠，大
X34n0638_p0189c10║乘行修行取果難，況前路由遠不能復進不肯修行，
X34n0638_p0189c11║今欲退還即却退大乘，至第六住前遇乞眼緣退却
X34n0638_p0189c12║大乘。導師多諸方便者，導師者佛也，多諸方便者身
X34n0638_p0189c13║語意方便也。見他不肯修行無計可為，不免別呈方
X34n0638_p0189c14║便，而於中道向三百旬外二百由旬裏兩楹中間名
X34n0638_p0189c15║為中道，即是為止息故化作一城，是即為設化城喻
X34n0638_p0189c16║也。（上略解經文，下消疏。）
X34n0638_p0189c17║幼商者，謨云：小乘之人名為幼商，二乘種性對大乘
X34n0638_p0189c18║名幼。幼者小也。又行賣曰商，坐賣曰賈。商人於諸處
X34n0638_p0189c19║補貨，向鄽市中賣求宜利。三乘聖眾於佛邊聞法，於
X34n0638_p0189c20║人天身上規求二乘法寶，修行不住義同行賣，名曰
X34n0638_p0189c21║商。得羅漢果名利，顯聲聞教化唯行自利不能利他，
X34n0638_p0189c22║劣於菩薩名幼商也。若唯喻中意，幼商却是大乘人。
X34n0638_p0189c23║經云：獎導眾人欲過此道至珍寶處。珍寶處正是大
X34n0638_p0189c24║乘佛果菩提涅槃。此未起倦心已前是大乘人心，談
X34n0638_p0190a01║他本心欲擬過五百由旬取寶去。法中論本擬取佛
X34n0638_p0190a02║果菩提，無心取有餘涅槃，誰知中路怯行廣時長，所
X34n0638_p0190a03║以退也。談彼本心是大乘也，退名幼也，退去已後方
X34n0638_p0190a04║入二乘。問：若是大乘人，何名幼商？答：大乘心初發未
X34n0638_p0190a05║廣修行名幼也，規求大乘法寶名商也。倦者疲也，倦
X34n0638_p0190a06║用也。綿者遠也，長也。五百由旬前路長遠也。險者危
X34n0638_p0190a07║險，險阻惡也。則是商人見於路遠，又復險阻不能前
X34n0638_p0190a08║進，故擬退還也。譬如險道逈絕多毒獸，又復無水草
X34n0638_p0190a09║是險義。始者初也。問：化城對前發大乘心名後，如何
X34n0638_p0190a10║言初始？答：化城對向後發大乘心亦名始也。以彼化
X34n0638_p0190a11║城對他法華會上大乘心，化城便是初誘也。又依不
X34n0638_p0190a12║定性人事，須初說小乘後說大乘，故化城亦名初也。
X34n0638_p0190a13║又鹿野苑對法華會亦名始。修誘也。修者爾雅云：從
X34n0638_p0190a14║也，順從之義。順從他小性設化城名修也。誘者導也
X34n0638_p0190a15║引也，既見阻於路遠恐却退還，所以且初順根誘引
X34n0638_p0190a16║為設化城，令其心息也。意言則是如來恐聲聞退入
X34n0638_p0190a17║生死，且初順根宜權設有餘涅槃，令息分段生死之
X34n0638_p0190a18║苦也。又論語云：夫子修修。然此修學是次第義也。夫
X34n0638_p0190a19║子依次敘教人禮樂名修修也。俗書作次敘義解，先
X34n0638_p0190a20║說權後說實，亦是次敘。
X34n0638_p0190a21║言稚子翫於羬軒者，歎火宅，皆是破權顯實。破羊鹿
X34n0638_p0190a22║權智，歸牛車實智；破化城權理，歸寶所實理。既一種
X34n0638_p0190a23║是破權顯實，如何疏主先歎化城，後歎火宅耶？答：緣
X34n0638_p0190a24║二乘執所得有餘涅槃為極，先說化城，破彼執極之
X34n0638_p0190b01║心。以二乘人不執生空智為究竟，所以不先歎火宅
X34n0638_p0190b02║喻，故先歎化城也。問：如二乘之我生已盡，梵行已立
X34n0638_p0190b03║等，即是執生空智為實，如何不先歎火宅？答：緣化城
X34n0638_p0190b04║實能息苦，故即先歎。以羊鹿無體，又不能實息苦，所
X34n0638_p0190b05║以後歎火宅喻也。稚子翫於羬軒者，羊車也。竟照晉
X34n0638_p0190b06║於𤛾駕者，牛車也。稚子者，謨云：大乘人大心未久，名
X34n0638_p0190b07║為稚也。又云：稚者，即是小乘人對大乘名稚也。問：何
X34n0638_p0190b08║名為子？答：言教所重，故名為子也。翫，習也；玩，好也；著
X34n0638_p0190b09║也。經云：父知諸子先心各有所好，種種珍翫奇異之
X34n0638_p0190b10║物，情必樂著，遂於宅內權說有於二車，順於子心，故
X34n0638_p0190b11║是翫好。如來知二乘人大性未就，故且順根為說二
X34n0638_p0190b12║乘，令取小果。法既契根，故名翫著。羬者（五咸反），爾雅云：
X34n0638_p0190b13║羊高六尺曰羬。切韻：山羊曰羬。說文云：字從鹿邊作
X34n0638_p0190b14║咸也。又云：羬者，羊之總名。雖有多解，疏主取山羊為
X34n0638_p0190b15║喻。緣諸羊多居閑處，唯山羊居山，樂靜似聲聞，故取
X34n0638_p0190b16║為喻也。又山羊少分似鹿，似鹿喻緣覺，樂靜喻聲聞，
X34n0638_p0190b17║是疏主深意。字書云：從鹿邊作咸。況緣覺羊邊作咸
X34n0638_p0190b18║為勝也。軒者，車上作舍，似軒廊樣，故四羬軒。羬軒即
X34n0638_p0190b19║羊車也。
X34n0638_p0190b20║言竟照等者，竟謂究竟，昭者明也。四十年前不究竟
X34n0638_p0190b21║密說、不分明說，名暗晉。晉者，進也。今日靈山會上分
X34n0638_p0190b22║明說法華，令進取一乘，故名照晉也。經云今為汝等
X34n0638_p0190b23║說最實事者，又云是時諸子各乘大車，得未曾有，非
X34n0638_p0190b24║本所望。意云：稚子雖復翫於羊、鹿，究竟門中昭進於
X34n0638_p0190c01║𤛾駕，故說一乘，無餘二乘也。長者初順子心，權與羬
X34n0638_p0190c02║軒之翫弄；若論長者之本意，究竟令進趣牛車。如來
X34n0638_p0190c03║初順二乘根宜，密意且說化城羊、鹿；若論究竟昭進，
X34n0638_p0190c04║即令取寶所牛車。初順根宜，說化城羊、鹿是佛密意，
X34n0638_p0190c05║故疏無昭進之言。今迴心向大，知化城不實，悟羊、鹿
X34n0638_p0190c06║非真，遣上牛車，令往寶所，是究竟顯了之說，故疏有
X34n0638_p0190c07║昭晉之言。謨云：若論密誘、明進，三周皆有。四十年前
X34n0638_p0190c08║為說小乘九部之法，乃是權說；為入大乘之資粮，名
X34n0638_p0190c09║為密誘。今時靈山會上為說法華，是真實言，即名明
X34n0638_p0190c10║進。經云我此九部法隨順眾生說入大乘為本以故
X34n0638_p0190c11║說是經，即密誘；十方佛土中唯有一乘法，即名明進。
X34n0638_p0190c12║第二周中，長者知三子性各各所受不同，故於宅內
X34n0638_p0190c13║總唱三車，名為密誘；及至門外，則言羊、鹿無體，唯令
X34n0638_p0190c14║上於牛車，即名明進。經云父知諸子先心各有所好
X34n0638_p0190c15║至如此種種羊車、鹿車，今在門外，即密誘也。爾時長
X34n0638_p0190c16║者各賜諸子等一大車，即明晉也。第三周中，導師知
X34n0638_p0190c17║商人倦於路遠，中路權設化城，即是密誘商人息定，
X34n0638_p0190c18║乃滅却化城令往寶所，即名明進。經云：我見汝疲極，
X34n0638_p0190c19║中路欲退還，故以方便力，權化作此城。即密誘汝今
X34n0638_p0190c20║勤精進共至寶所。此昭晉也。緣疏中𤛾宗極多諸解，
X34n0638_p0190c21║今再論𤛾也。山海經云：東海有流波山，山中有獸名
X34n0638_p0190c22║𤛾，大如牛，蒼色獨足，唯有一角，其聲如雷。黃帝伐蚩
X34n0638_p0190c23║尤得𤛾，以筋作絃，發矢五百里，以皮作鼓擊出，聲聞
X34n0638_p0190c24║五百里，以威天下，出入水中皆有風雨也。山海經云：
X34n0638_p0191a01║岻山多𤛾，只有一足，肉重千斤，日行千里，能興雲致
X34n0638_p0191a02║雨。疏主應見此文將替牛也。意言一足者，將喻一乘。
X34n0638_p0191a03║肉重千斤者，喻一乘中塵沙萬德，即經云肥胝多力
X34n0638_p0191a04║也。此牛力大能運載置遠，喻此一乘能令眾生從生
X34n0638_p0191a05║死岸至涅槃岸。能興雲致雨者，況慈雲注其法雨也。
X34n0638_p0191a06║日行千里者，況本後二智一剎那間遍緣法界，了達
X34n0638_p0191a07║有情心行有多功能，故取此也。若不爾者，牛之別名
X34n0638_p0191a08║其類甚多，何偏取𤛾以替牛也？賀云：此解有二妨：一
X34n0638_p0191a09║者牛之與車無別妨，二者與疏相違妨。且牛車無別
X34n0638_p0191a10║妨者，經中既言其車高廣眾寶莊挍，斯謂一乘也。駕
X34n0638_p0191a11║以白牛行步平正其疾如風者，斯即大乘也。今將牛
X34n0638_p0191a12║足以喻一乘，故知牛之與車無別。二者與疏相違妨
X34n0638_p0191a13║者，經說牛車，疏主以喻於法空根本後得二智，今以
X34n0638_p0191a14║牛一足便喻一乘，豈不與疏相違也？自申解云：疏言
X34n0638_p0191a15║𤛾者，但是都釋白牛不取一者矣。對於羬標於𤛾也。
X34n0638_p0191a16║文章相對詞云美，斯釋牛車有殊不違疏也。
X34n0638_p0191a17║言由是摧十軍等者，此是解珠喻也。問：疏主忽然言
X34n0638_p0191a18║由是二字，有何所以？答：此生起之詞。此亦不然。喻以
X34n0638_p0191a19║說三，何要生起？又云：對前然以，故言由是。此解不然。
X34n0638_p0191a20║若言囑對者，以隔數句，囑對之義亦不成。謨云：由前
X34n0638_p0191a21║捨權就實故，所以如來解珠授藥。由者，因是。以由前
X34n0638_p0191a22║聲聞捨權就實，是以如來解珠授藥。聲聞昔執化城
X34n0638_p0191a23║為實，羊、鹿是真，未捨小心而歸於大，如來則不解珠
X34n0638_p0191a24║授藥。今既捨化城而歸寶所，棄羊、鹿而上牛車，由除
X34n0638_p0191b01║昔日執小之心，歸趣一乘以為究竟，是以輪王解珠，
X34n0638_p0191b02║醫師授藥。又准經意，前五喻即向正宗中說，正破執
X34n0638_p0191b03║小之心；後二喻向流通分明，乃表聲聞捨權就實，是
X34n0638_p0191b04║故如來說法華經分付。若不爾，何不於正宗分中明
X34n0638_p0191b05║此二喻？既此兩喻向流通分別明，乃知由是聲聞捨
X34n0638_p0191b06║權就實之後，是以世尊解珠授藥。疏主得此經意，故
X34n0638_p0191b07║安由是也。
X34n0638_p0191b08║言摧十軍之聖后者，摧者壞義。十軍者，有云十煩惱
X34n0638_p0191b09║為十魔，非也。今依雜寶藏經解十魔為正，欲為初軍，
X34n0638_p0191b10║憂愁為第二，飢渴為第三，睡眠為第四，愛為第五，怖
X34n0638_p0191b11║畏為第六，疑為第七，毒為第八，憂為第九，名利為第
X34n0638_p0191b12║十，即合飢渴。今即開飢渴為正，欲通三性，九名利，十
X34n0638_p0191b13║慢，憂愁通二性。頌曰：欲憂愁飢渴，愛睡眠怖畏，疑毒
X34n0638_p0191b14║及名利，自高輕慢彼，汝等軍如是，一切無能破，我智
X34n0638_p0191b15║箭定刀，摧坏瓶枚水（如下說）。后者君也，佛是聖君，故名
X34n0638_p0191b16║聖后。爾雅云：皇王后，譬君也。此間皇后之后，所以天
X34n0638_p0191b17║子亦為皇，復稱為王，亦號為后，三般皆是天子異名，
X34n0638_p0191b18║故如來為聖后也。因中自破十魔了，今此是破十魔
X34n0638_p0191b19║底聖后也。此中只要取聖后而解珠，不要摧十軍，只
X34n0638_p0191b20║要醫王，不要八諦，因便引來。
X34n0638_p0191b21║言解髻上等者，解者，說也。如來四辨、七辨說法華經。
X34n0638_p0191b22║名解髻者，頭髻明珠是輪王保愛之物，藏在頭髻之
X34n0638_p0191b23║中。法華經教在如來大圓鏡智同時無垢識中，所以
X34n0638_p0191b24║如明珠於髻上。明珠於髻上，輪王長自守護，不妄與
X34n0638_p0191c01║人。法華經教在如來心中，如來長自守護，不妄宣說。
X34n0638_p0191c02║經云：此法華經是諸佛秘要之藏，不可分布，妄授與
X34n0638_p0191c03║人，諸佛世尊之所守護。輪王見於兵眾昔日功勳狹
X34n0638_p0191c04║小，則賜與餘物；今見功勳大，乃賜明珠。如見聲聞未
X34n0638_p0191c05║迴心時，乃說餘經；今見迴心向大，當必能破變易四
X34n0638_p0191c06║魔，故為說法華經也。若得輪王之珠，威德與輪王不
X34n0638_p0191c07║異；若聞妙法蓮華，當必能得菩提。經云：若有聞法者，
X34n0638_p0191c08║無一不成佛。又云：若有聞是法，皆已成佛道。問：妙法
X34n0638_p0191c09║是如來所說，本質教是無漏，如何將世間明珠以喻
X34n0638_p0191c10║妙法？答：明珠是世間有漏之法不合，況本質無漏？妙
X34n0638_p0191c11║法珠上有於三義，所以將喻斯經：一者、光明義，表於
X34n0638_p0191c12║此經能破癡闇。經云：亦復如是，能破一切不善之闇。
X34n0638_p0191c13║二者、圓滿義，表此經能詮之教詮理周圓故。問：妙法
X34n0638_p0191c14║華經能詮、所詮圓滿，即將明珠為喻；餘大乘經能詮、
X34n0638_p0191c15║所詮亦圓滿故，何不將明珠為喻？答：餘大乘經無二
X34n0638_p0191c16║乘迴心，亦無授記之事，義理未圓，故不以明珠為喻
X34n0638_p0191c17║也。三者、可重義，明珠在於輪王頂上，表此法華經諸
X34n0638_p0191c18║佛寶重。經云：此經為尊，眾經中上，我常守護，不妄開
X34n0638_p0191c19║示。今正是時，為汝等說。又云：已說、今說、當說。而於其
X34n0638_p0191c20║中，此法華經最為難信難解。緣明珠具其三義，故喻
X34n0638_p0191c21║此經也（珠喻了）。
X34n0638_p0191c22║言建八諦之醫王等者，建者，立也，起也，施設也。法本
X34n0638_p0191c23║無言，如來於後得智中，以方便建立。經云：諸法寂滅
X34n0638_p0191c24║相，不可以言宣，以方便力故，為五比丘說，是名轉法
X34n0638_p0192a01║輪。八諦者，有作四聖諦，無作四聖諦，名八也。二乘人
X34n0638_p0192a02║修有作四聖諦，斷煩惱障；菩薩人修無作四聖諦，斷
X34n0638_p0192a03║所知障也。二乘之人唯斷煩惱障，未斷所知障，望後
X34n0638_p0192a04║更有一重可修可作，名有作也。問：若不定性人斷所
X34n0638_p0192a05║知障之望，可名有作；定性聲聞、緣覺無斷所知障之
X34n0638_p0192a06║望，何名有作？答：自是定性聲聞無心迴向修行，無作
X34n0638_p0192a07║不得，豈得道無無作四聖諦耶？如一个僧，只聽百法
X34n0638_p0192a08║便休去，豈得法華經唯識亦無耶？此依三乘立八諦
X34n0638_p0192a09║也。亦有依五性立八諦者，瓶、盆、車、乘唯俗非真，第八
X34n0638_p0192a10║一真法界唯真非俗，中間六个亦真亦俗，兩解總得。
X34n0638_p0192a11║就中依三乘解八為善也。醫王者，醫中自在，故號醫
X34n0638_p0192a12║王。空識病不識藥，亦不名醫王；空識藥不識病，亦不
X34n0638_p0192a13║名醫王。聲聞說法，雖解說法不識根，如識藥不識病
X34n0638_p0192a14║人；亦有識根不解說法，如識病不識藥人。善窮四病
X34n0638_p0192a15║之源，沙閑八術之要，故名醫王。如來說法，觀根受道，故
X34n0638_p0192a16║如醫王也。經云：譬如良醫，智慧聰遠，明練方藥等。又
X34n0638_p0192a17║云：依諸經方，求好藥草。言授掌中之妙藥者，有說掌
X34n0638_p0192a18║中是男女人，喚男女作掌中珠，意道醫王授與狂子
X34n0638_p0192a19║藥交喫，名授掌中之妙藥也。此解不然。掌中對髻，上
X34n0638_p0192a20║文家屬對六，是向手掌之中著藥與兒喫也。即經言
X34n0638_p0192a21║與子令服也。妙藥者，諸家抄記，盡喚法華經作妙藥。
X34n0638_p0192a22║若將向下疏照，此間即合是小乘法為妙藥也。本文
X34n0638_p0192a23║之中，三生、四生排到妙藥，是二乘教。即是經云：色香
X34n0638_p0192a24║美味，皆悉具足，㨶篩和合，與子令服。此二乘教也。若
X34n0638_p0192b01║不如此者，由是兩字，應成無用。疏主制作，多取向後，
X34n0638_p0192b02║却結前義，如前來成上身智也。此間由是之字，生前
X34n0638_p0192b03║起後也。前來幼商倦於綿險，始修誘於化城下，隔句
X34n0638_p0192b04║重成云：建八諦之醫王，授掌中之妙藥。前云稚子翫
X34n0638_p0192b05║於羬軒，竟昭晉於𤛾駕下，重成云：摧十軍之聖后，解
X34n0638_p0192b06║髻上之明珠也。所以掌中藥成前來化城喻，將髻上
X34n0638_p0192b07║明珠成前牛車喻也。謨云：明珠與藥，俱是法華，則重
X34n0638_p0192b08║言也。今取藥是小乘，珠是大乘，珠與藥重，成前化城
X34n0638_p0192b09║升牛車𤛾駕也。若不爾者，由是之言，應成無用。（上五喻了，
X34n0638_p0192b10║下四明法。）
X34n0638_p0192b11║言藻㧡眾等者，歎教也。藻者，切云文彩也。水草有文
X34n0638_p0192b12║曰藻。詩云：魚在藻，王在鎬。藻況文章，況此經文詞句
X34n0638_p0192b13║美麗也。論語云：山節藻稅。亦此義也。有云：且如人天
X34n0638_p0192b14║交接，兩得相見。僧大課叡公云：文香風吹，萎華更雨。
X34n0638_p0192b15║新好者，詞揚笑詩人之筆，笈多之踐跡，竺護之推輪，
X34n0638_p0192b16║無以加也。掞者（書炎反），如剔火令更盛之皃。意言文章
X34n0638_p0192b17║炳煥，如火熾光焰上照，亦如夜設庭燎。文選蜀都賦
X34n0638_p0192b18║云：王褒暐曄而秀發，揚鳩含章而挺生。幽思絢道德，
X34n0638_p0192b19║樆藻掞天[廷-壬+(序-予+手)]。此法華經能詮詞句，對於諸文字華麗
X34n0638_p0192b20║名藻。眾詮者，即是多也。筌者，能詮也，即是四十年前
X34n0638_p0192b21║所說餘經也。表者，上也，出過之義。意道法華經文藻
X34n0638_p0192b22║能出眾經之上，名表也。經云：藥王今告汝，我所說諸
X34n0638_p0192b23║經，而於此經中，法華眾第一。又此深妙典，能光掞眾
X34n0638_p0192b24║經，故言藻掞眾詮之表也。問：如何能光掞眾經？答：佛
X34n0638_p0192c01║自成道來，處處毀責聲聞，此則化利門中道理未是
X34n0638_p0192c02║了義。今者說彼聲聞當得作佛，此於化利門中義理
X34n0638_p0192c03║圓是，則是餘經不了義，教總為不了義，所以道此法
X34n0638_p0192c04║華經能光掞餘眾經。問：法華經教對外道小乘等教，
X34n0638_p0192c05║可言眾筌之表，居對四十年前所說大乘，何得亦名
X34n0638_p0192c06║眾筌之表？答：南曰：雖四十年前所說大乘，但為諸菩
X34n0638_p0192c07║薩不為聲聞說，授說方廣自說，不說聲聞當得作佛，
X34n0638_p0192c08║但得名大法輪。今日說此法華經，名為無上最大法
X34n0638_p0192c09║輪。今既言最大，信和能越四十年諸餘空教大乘經
X34n0638_p0192c10║之佛，昔於波羅奈初四諦法輪，今乃復轉無上最大
X34n0638_p0192c11║法輪，故云藻掞眾筌之表也（教了）。
X34n0638_p0192c12║言䆳百宗等者，歎理也。邃，深也。遠即甚深之義。軼者，
X34n0638_p0192c13║出義（逸音），過義也。書云：車相過也（果个反）。兩乘車竝頭行，
X34n0638_p0192c14║一乘牛牡忽然向前去，名軼。軼者，出過義（果波反）。又云：
X34n0638_p0192c15║況如眾車，彼權忽有一轍，車改而出，越於諸車，名為
X34n0638_p0192c16║軼也。百宗者，二說：一云百家諸子書，名曰百宗。二云
X34n0638_p0192c17║九十六種外道佛法四宗，破相、立性、立相四宗也。共
X34n0638_p0192c18║成百宗後義勝。此經所詮，道理深邃，出居百宗道理
X34n0638_p0192c19║之外，出居九十六種外道教法佛法四宗之外，名䆳
X34n0638_p0192c20║軼百宗之外。經云：此法華經藏，深固幽遠，無人能到，
X34n0638_p0192c21║理過一切，名邃軼（理了）。
X34n0638_p0192c22║言籠七地而孤等者，歎行也。籠者，籠羅。七地者：一、種
X34n0638_p0192c23║性地，十信已前在凡夫位，總得言種性地。二、勝解行地，
X34n0638_p0192c24║在資粮、加行二位，以勝解力而修行故，能印能解。此
X34n0638_p0193a01║位菩薩多住外門修菩薩行，少分還住定門唯識。論
X34n0638_p0193a02║云：乃至未起識，求住唯識性，於二取隨眠，猶未能伏
X34n0638_p0193a03║滅。此四十心位也。煗位明得定，觀所取空。頂位明增
X34n0638_p0193a04║定，重觀所取空也。忍位印順定，觀能所取空。世第一
X34n0638_p0193a05║無間定，一剎那中入真見道。論云：現前立少物，謂是
X34n0638_p0193a06║唯識性，以有所得故，非實住唯識。三、淨勝意樂地，即
X34n0638_p0193a07║初地也。經云：得無生法忍，初得在初地。四、行正行地，
X34n0638_p0193a08║從二地至七地皆此攝。初、二、三地相同世間正行，四、
X34n0638_p0193a09║五、六地同出世間正行。從初至四地已來修菩提分
X34n0638_p0193a10║法觀，五地作四諦觀，六地作緣生觀，七地作六度、三
X34n0638_p0193a11║性、三無性觀，相同菩薩出世間故。問：何名正行？答：簡
X34n0638_p0193a12║異外道，名為正行。五、決定地，即第八地，有三決定，此
X34n0638_p0193a13║即是第三不虗行決定也。六、決定行地，即第九地，具
X34n0638_p0193a14║四無礙解。七、到究竟地，即第十地，滿足及佛地。究竟
X34n0638_p0193a15║有二種：等覺位，因究竟；妙覺位，果究竟。今歎行，但取
X34n0638_p0193a16║因究竟，不取果究竟也。又七地是所依，菩薩是能依。
X34n0638_p0193a17║今只取能依行，不取所依地也。若言七地即寬，通攝
X34n0638_p0193a18║得地前，名之為籠。若言十地即狹，攝地前不得，故言
X34n0638_p0193a19║七地也。孤榮者，孤者，獨義；榮者，榮茂。茂，盛也。一切菩
X34n0638_p0193a20║薩所行之行，不離此七地。七地之中所有菩薩行，此
X34n0638_p0193a21║經籠羅總盡。此經一乘行，有二功能：一、能籠羅七地
X34n0638_p0193a22║菩薩行；二、孤榮小乘九分教。故名籠七地而孤榮九
X34n0638_p0193a23║分。問：此歎行，何故說說九分教？答：此取九部教下所
X34n0638_p0193a24║起行，不取教也。此一乘行，向三乘九分教下所起行
X34n0638_p0193b01║中，獨自榮茂，故言孤榮也。問：四、五、六地菩提分，法觀
X34n0638_p0193b02║相同二乘。只此菩薩行，便是九分所起行，如何言孤
X34n0638_p0193b03║榮九分？答：若約所似人說，即是相同二乘行。若望所
X34n0638_p0193b04║取佛果論，所修修行之行，即是菩薩行。問：如何孤榮
X34n0638_p0193b05║大乘行？答：治云：大乘行有二：一者、共行大乘，二者、特
X34n0638_p0193b06║達大乘。共行大乘行者，即四十年前說三乘之行。雖
X34n0638_p0193b07║三乘人共行，是未了義，不名特達行，但名共行。如宅
X34n0638_p0193b08║內唱有三車一種也。今車四十年後靈山會上說法
X34n0638_p0193b09║華經，聲聞迴心授記，即是了義大乘。對四十年前大
X34n0638_p0193b10║乘之行，名為特達行也。即是出門已後唯見牛車一
X34n0638_p0193b11║種，此行殊勝，故云孤榮也。九分者，即是小乘九部教。
X34n0638_p0193b12║即經云：或說修多羅、伽陀及本事、本生、未曾有，亦說
X34n0638_p0193b13║於因緣、譬喻并祇夜、優提舍經也。治云：或是大乘九
X34n0638_p0193b14║分。如涅槃經說：護大乘者，受持九部。但於大乘十二
X34n0638_p0193b15║分除論義，以大乘菩薩人不假問答，故除論義；二、菩
X34n0638_p0193b16║薩無犯，不假因犯制戒，故除因緣；三、菩薩既是上根，
X34n0638_p0193b17║不假說喻，故除譬喻。謂疏中歎教、理、行、果越於眾筌，
X34n0638_p0193b18║乃至千古兼越大乘、小乘，何故唯說孤榮小乘九分？
X34n0638_p0193b19║違此疏文。今依涅槃經取大乘九部為正，若說小乘
X34n0638_p0193b20║九部者，非也（上行了）。
X34n0638_p0193b21║言冠五乘而獨等者，歎果也。冠在首謂之貫。首者，頭
X34n0638_p0193b22║也。一身之最上莫過頭首，冠在頭首之上也。高上之
X34n0638_p0193b23║義曰冠（古說反）。二十曰冠歲，今取去音。冠者，蓋也，上也。
X34n0638_p0193b24║此經最勝能蓋於五乘，故言冠也。五乘者，定性人天
X34n0638_p0193c01║乘、定性聲聞乘、定性緣覺乘、定性菩薩乘、五不定性
X34n0638_p0193c02║乘。妙法蓮華經出過五乘之上，故言貫五乘。蓋覆却
X34n0638_p0193c03║五乘，如向五乘頭土著蓋，故言冠五乘也。問：若法華
X34n0638_p0193c04║經離五乘外，有可言冠五乘。法華經是五乘內不定
X34n0638_p0193c05║乘，收除却不定乘，只合言冠四乘，如何言冠五乘耶？
X34n0638_p0193c06║答：二解：一云法華經四十年前空教大乘、中道大乘
X34n0638_p0193c07║出於破相大乘，名冠五乘。二云此經一乘出餘四乘
X34n0638_p0193c08║所得之果，又因一乘之中果乘出於因乘，故言冠五
X34n0638_p0193c09║乘。問：若如此說，餘大乘經皆爾，何獨此經？答：但表此
X34n0638_p0193c10║經出於五乘，不遮餘經也。若似此經，指昔無為今有、
X34n0638_p0193c11║談前果為後因，明捨權熟實與聲聞授記，如此勝事
X34n0638_p0193c12║餘經即無。一則是中道大乘冠彼故相大乘，二則嘆
X34n0638_p0193c13║果乘冠彼因乘，三則與聲聞授記明權實之事，有斯
X34n0638_p0193c14║多勝獨言冠也。頴者出也，禾末謂之頴，一段禾於中
X34n0638_p0193c15║一穗獨出，出於眾禾之上名頴。尚書云：嘉禾異壠同
X34n0638_p0193c16║頴。頴者出義也。千古者，對上百宗而言千古，意表此
X34n0638_p0193c17║經出於五乘獨逈千古，即自受用身壽命塵劫不盡，
X34n0638_p0193c18║且說分限故言千古，即是法華經出於五乘，蓋覆五
X34n0638_p0193c19║乘而獨頴出千古歎果也（上別歎四法了）。
X34n0638_p0193c20║言大矣哉者，標總歎四法也。大矣哉者，是極歎美之
X34n0638_p0193c21║詞也。如多寶讚言：善哉！善哉！釋迦牟尼佛！快說是法
X34n0638_p0193c22║華經。是極歎詞也。疏主以經宗玄遠，論旨幽通，蓄吐
X34n0638_p0193c23║鳳之詞，𫾻燭龍之智，融性相於一實，束波瀾於九流。
X34n0638_p0193c24║五喻舉而諸子知歸，四法標而百家悅服。願搜微於
X34n0638_p0194a01║盡美，指包博於經篇。故言大矣哉！大矣哉！問：何故別
X34n0638_p0194a02║歎了，更總歎耶？答：緣前歎，歎不盡。如言藻掞眾詮之
X34n0638_p0194a03║表，唯歎著教，其理、行、果三嘆不著。如言邃軼百宗之
X34n0638_p0194a04║外，唯歎著理，其行、果二歎不著。行、果亦然。所以此總
X34n0638_p0194a05║歎也。如愛一今君子人端正美皃，讚歎云：大端正，大
X34n0638_p0194a06║好人。可於總歎了。君言：大好耳朵，大好鼻孔，大好眼。
X34n0638_p0194a07║從旦至暮，言語雖多，歎終不盡也。今此疏主意，徒嘆
X34n0638_p0194a08║四法總盡，都言大矣哉三个字，歎一部經教、理、行、果
X34n0638_p0194a09║總了。（上標之了，下釋。）
X34n0638_p0194a10║言揚一實而等者。問：大矣哉！則可知矣。未委大矣哉
X34n0638_p0194a11║義乃如何？答：疏言揚一實等。揚者，宣揚。揚者，說也。一
X34n0638_p0194a12║實即一乘。經云：唯此一事實，餘二即非真。又經云：諸
X34n0638_p0194a13║佛世尊，唯以一大事因緣故。一大事者，所謂開示悟
X34n0638_p0194a14║入菩提涅槃。雖理智有殊，皆是一實也。包者，含也。總
X34n0638_p0194a15║者，總攝也。一乘寬廣，理無不包，事無不攝。亦說實，亦
X34n0638_p0194a16║說似。門何物？答：大似虗空相似也。虗空則參羅萬像，
X34n0638_p0194a17║山岳草木，無不含容也。一實者，若事若理，若權若實，
X34n0638_p0194a18║無不包盡，所以似太虗空也。
X34n0638_p0194a19║言振兩權等者，振者，舉也。前振融山，振者，動也，作移
X34n0638_p0194a20║動義解。今此振者，作舉義解。兩權者，即二乘教也。謨
X34n0638_p0194a21║云：揚一實，則上包總大虗，談實無不盡；振兩權，則下
X34n0638_p0194a22║維羅萬像，說權無不周。然則萬像不遍太虗，表二乘
X34n0638_p0194a23║之狹劣；太虗含容萬像，表一乘之究竟也。此經之中
X34n0638_p0194a24║舉兩權，權行眾多，似虗空之中維羅萬像。非虗空不
X34n0638_p0194b01║能含容於萬象，萬象依虗空。若不是虗空含容，他萬
X34n0638_p0194b02║象不盡，萬象不合依餘法，只是依託於虗空。虗空似
X34n0638_p0194b03║一實也，非一實不能含於兩權。餘經說兩權，說他權
X34n0638_p0194b04║行不盡。此經之中說兩權，似虗空中萬象。非萬象不
X34n0638_p0194b05║能依託於虗空，非兩權不依託於一實。一實之中含
X34n0638_p0194b06║兩權，似虗空之中含萬象也。有疏遺，遺者，落也，即是
X34n0638_p0194b07║下義也。意道此經上包一乘萬行，如虗空相似；下羅
X34n0638_p0194b08║二乘之行，二乘之行如似萬象，故名遺也。有作維者，
X34n0638_p0194b09║維，持也，即網上綱繩，亦名大也。此經之中揚一實，萬
X34n0638_p0194b10║行皆成；此經之中舉兩權，一切權行無不攝盡。問：似
X34n0638_p0194b11║何物？答：似舉綱提網，萬目開張；舉裘提領，眾毛皆整，
X34n0638_p0194b12║故作維也。羅，謂該羅也。萬象者，小乘五薀三科、有為
X34n0638_p0194b13║無為、若色若心，名萬象；大乘萬象，即六度萬行、三性
X34n0638_p0194b14║三無性等，名萬象也。
X34n0638_p0194b15║言豈可以溟輸等者，破古人見下經文以山海為況，
X34n0638_p0194b16║便將山海以況此經教理。問：古人是誰？答：即紀國淨
X34n0638_p0194b17║法師。淨法師疏云：因以深同溟渤，高類須彌，照灼奪
X34n0638_p0194b18║朗月之華，破闇齊白日之力，以況此經也。故疏破云
X34n0638_p0194b19║豈可以溟輸等，豈可兩便，是責古人也。溟者，北溟、南
X34n0638_p0194b20║海名也。輸，網之處也。深旨者，理也。古人見藥王品中
X34n0638_p0194b21║說：眾山之中，須彌山為第一。又如一切川流、江河諸
X34n0638_p0194b22║水之中，海為第一。此是分喻也。古人不知是少分喻，
X34n0638_p0194b23║只將山便喻此經教，將海便況此理，將喻全喻得了
X34n0638_p0194b24║也。疏主道：溟海雖深，八萬由旬之數尚可知之。此經
X34n0638_p0194c01║二空之理不可測量，豈法華經教只如海耶？須彌雖
X34n0638_p0194c02║高，八萬四寶所成，亦有量數。測知此經一乘之教甚
X34n0638_p0194c03║深，不可將妙高為喻，減多經德，所以責之豈可以等。
X34n0638_p0194c04║古人不了下文取其分喻，乃將山海全況此經教理，
X34n0638_p0194c05║故疏破云豈可以。豈可以者，不可也。峻躅者，跡也，即
X34n0638_p0194c06║是法華經教跡也。
X34n0638_p0194c07║言首稱妙法等者，標也。首者，頭是初始義。卷之初頭。
X34n0638_p0194c08║言藻宏綱等者。問：妙法蓮華經者，何義？答：疏言藻宏
X34n0638_p0194c09║綱等。謨云：藻者，文藻，藻飾也。宏者，大也。綱者，網上大
X34n0638_p0194c10║繩。極唱者，即極說也。最初名極，亦是初首也。妙法蓮
X34n0638_p0194c11║華經五个字是一部之首唱也。法中論：何名橫綱？何
X34n0638_p0194c12║名極唱？答：二說。一、謨云：法華經中七喻、三平等、十無
X34n0638_p0194c13║上是一部中宏綱，妙法華經五个題目能與宏綱為
X34n0638_p0194c14║文詞藻飾，亦能與宏綱為極唱首唱。欲擬說經去事，
X34n0638_p0194c15║須先向頭，先向頭安妙法蓮華經五字，故名首唱。首
X34n0638_p0194c16║唱即初說也。二云：妙法蓮華經即是宏綱，即是藻飾，
X34n0638_p0194c17║即是首唱。七卷妙法蓮華經是綱也。網舉其綱，萬目
X34n0638_p0194c18║開張，提綱即目正，舉領即毛斊。網上眾目雖多，舉大
X34n0638_p0194c19║綱而皆見；經文義類雖廣，觀品題即知是妙，故言藻
X34n0638_p0194c20║宏綱之極唱也。
X34n0638_p0194c21║言旌一部之都名者。問：何要經首安題目耶？答：題目
X34n0638_p0194c22║能與一部經為旌表，故言旌也。如見樹居白鷺，表
X34n0638_p0194c23║水非無旌者，由如旌旗官健，千人萬人一處爭簡得，
X34n0638_p0194c24║但看旌旗便知是神筞。威遠軍驍騎龍武將旗立以
X34n0638_p0195a01║為標，作三軍之標表，故旌者訓為表也。此經七卷，文
X34n0638_p0195a02║句雖多，見題云妙法蓮華經，即知一部經文總皆是
X34n0638_p0195a03║妙法蓮華經，便知不是維摩經，不是楞伽經、涅槃經，
X34n0638_p0195a04║各自差別，不相雜亂，故喚題目為旌表也。問：題目與
X34n0638_p0195a05║經本文其義何別？答：題目是一部之都名，一部經文
X34n0638_p0195a06║是別也。教、理、行、果總是法華，散在一部之中。今此題
X34n0638_p0195a07║目既言妙法，與一部經中妙法為都名也，所以言旌
X34n0638_p0195a08║一部之都名也。
X34n0638_p0195a09║言序品第一者，牒也。序品兩字，是能詮也。一品之內
X34n0638_p0195a10║經文，是所詮也。能詮詮所詮。
X34n0638_p0195a11║言鏡義類者，序品者是何義？答：疏言：鏡義類等，如鏡
X34n0638_p0195a12║照物，鏡則能照物，像鏡中分明顯現。教能詮，能詮詮；
X34n0638_p0195a13║所詮理，所詮理向教下分別顯現，故教喻如鏡也。問：
X34n0638_p0195a14║何故喚一品經文作所詮耶？答：自下解品經得名中，
X34n0638_p0195a15║能詮却是所詮。今此間經是能詮，一部經文是所詮，
X34n0638_p0195a16║對經題目立所詮也。鏡者，鑒也。明鏡挂臺，妍蚩自現，
X34n0638_p0195a17║序品兩字如鏡也。義類者，即序品之中七種成就。七
X34n0638_p0195a18║種成就所詮義類：序成就與眾成就，與說法時至成
X34n0638_p0195a19║就別。七般所詮義類各自差別，雖然各自別，被頭上
X34n0638_p0195a20║安此兩个序品二字，照著一品經中七般義類，總屬
X34n0638_p0195a21║於序。由他頭上安兩个字為鏡，故見面之好醜犯鏡，
X34n0638_p0195a22║照則便知。義類七種雖多，見品則知一品，皆是其序
X34n0638_p0195a23║也。問：何名鴻標？答：毛詩云：鴻者，大也。大者曰鴻，小者
X34n0638_p0195a24║曰鴈。故喚鴻字作大也。能與七般義類為標題，舉著
X34n0638_p0195b01║序品兩字，七成就義類總名，故名鴻標也。
X34n0638_p0195b02║言顯異詮之別目者，七種成就皆有能詮所詮。問：何
X34n0638_p0195b03║名異詮？何名別目？答：文字章句名為能詮也。由所詮
X34n0638_p0195b04║道理別故，向能詮教上有七般文義差別，故名異詮。
X34n0638_p0195b05║向異詮上安題目，名異詮之別目。別目者，序品也。七
X34n0638_p0195b06║種成就題名言各異，名曰異詮。今安序品兩字向頭
X34n0638_p0195b07║上著，更與異詮為差別名目，遂令七種成就總名序
X34n0638_p0195b08║品。此序品兩字與七般成就為鏡，亦為大標，亦為差
X34n0638_p0195b09║別目也。（上總解經題了。）
X34n0638_p0195b10║言法含持軌等者，解法字。持謂任持，不捨自體。軌謂
X34n0638_p0195b11║軌則，令物生解。故名法含持軌。問：教、理、行、果四法，何
X34n0638_p0195b12║名為妙？答：綰群祥，故稱妙。綰者，攝義也。祥者，善也。綰
X34n0638_p0195b13║攝眾善，故稱妙也。問：何處是綰攝眾義？答：教有能敷
X34n0638_p0195b14║妙理之功，理有所敷出水之力等。又契秘賾之微詮，
X34n0638_p0195b15║教也。叶幽根之玄旨，理也。尅上乘之奧業，行也。圓至
X34n0638_p0195b16║覺之真宗，果也。美無不殫，故稱為妙也。問：此經有四
X34n0638_p0195b17║法，此經得名妙。餘經有四法，何故不得名妙？答：餘經
X34n0638_p0195b18║有四法，四法不綰於群。祥此經有四法，綰群祥故稱
X34n0638_p0195b19║妙（上別明妙法）。
X34n0638_p0195b20║言華兼秀發等，別解蓮華也。問：何名秀發？答：謨云：秀
X34n0638_p0195b21║者出水義，發者開敷義。若爾，一切陸地華皆能結果、
X34n0638_p0195b22║皆能開敷，應名蓮否？答：陸地者但得名華，不得名蓮
X34n0638_p0195b23║華，以不具眾美也。餘華雖秀，發無眾美，故非蓮也。是
X34n0638_p0195b24║法皆含軌持，失群祥故非妙。此蓮華向上有二義：一者
X34n0638_p0195c01║結實義，二者開敷義，所以言兼也。又具眾美獨名蓮
X34n0638_p0195c02║華，若依謨前來解，秀與發俱在華上者，眾美不別，言
X34n0638_p0195c03║勢便重也。此華具有開敷義、結實義，能含眾美號蓮
X34n0638_p0195c04║華。妙法勝諸法，蓮華勝諸華，將來況妙法，法喻等無
X34n0638_p0195c05║差。[(哉-口+(万-一))/立]得桃李與杏華，千樹萬樹不為誇，一朵蓮華供
X34n0638_p0195c06║養佛，福由無量勝諸華。大集經云：慈悲為莖，智慧為
X34n0638_p0195c07║葉，三昧為鬚，解脫為敷。菩薩蜂王採其甘露，故我頂
X34n0638_p0195c08║禮妙法蓮華。問：何處是蓮華具眾美處？答：菡萏披敷
X34n0638_p0195c09║以見蓮，類教諭揚以悟旨。芙蕖秀出於靈沼，喻理類
X34n0638_p0195c10║超於小蓮。舉蘤開而得實，譬因嚴而果滿。標實結為
X34n0638_p0195c11║華本，顯佛智為乘源。舉喻蓮華，斯有由矣。此四句名
X34n0638_p0195c12║眾美，是蓮華向上德也。陸地華無此德也。
X34n0638_p0195c13║言體業俱陳等者，合解妙法蓮華也。體業俱陳，標也；
X34n0638_p0195c14║法喻雙舉，釋也；半滿已下二句，結也。一云法是體，妙
X34n0638_p0195c15║是用；二云無量義經出生是體，法華經功能攝入是
X34n0638_p0195c16║用也；三云教理是體，行果是用；四云一乘是體，破二
X34n0638_p0195c17║會二是用；五云妙法是體，蓮華是用。諸抄偏取法是
X34n0638_p0195c18║體，妙是用，但向法上解體業，不向喻上解體業。若爾，
X34n0638_p0195c19║爭得名體業俱陳？今取妙法是體，蓮華是用，為勝也。
X34n0638_p0195c20║空言妙法是體，更著蓮華是用，名體業俱陳；空名妙
X34n0638_p0195c21║法是法，法更著蓮華是喻，名法喻雙舉。今言妙法是
X34n0638_p0195c22║體，即教、理、行、果也；蓮華是用，不取眼所見色塵蓮華。
X34n0638_p0195c23║准下釋名門中，妙法如蓮，亦持業釋。今此不欲別解
X34n0638_p0195c24║蓮華，蓮華是色法，妙法是心法，色法不成持業。今取
X34n0638_p0196a01║妙法教、理、行、果，體上有開敷出水功能，只此功能便
X34n0638_p0196a02║是蓮義，攝此功能就彼法體，名體業俱陳也。此解一
X34n0638_p0196a03║則與下句疏文相承，法喻雙舉；二則與下釋名門中
X34n0638_p0196a04║相承也。
X34n0638_p0196a05║言半、滿之途等者二句，疏。結前妙法蓮華四字，疏本
X34n0638_p0196a06║有作途路字，有作徒輩之徒。亦准涅槃經云：為聲聞
X34n0638_p0196a07║人說半字教，聲聞人依半偈教修行，名半徒；菩薩依
X34n0638_p0196a08║滿字教修行，名滿徒。曉者，日欲出曉世界，明朗萬物，
X34n0638_p0196a09║皆都名曉；若天未曉，物皆不見。法華會前，聲聞人未
X34n0638_p0196a10║曉所修二乘法是半教，自身半徒；悟今日所聞是滿
X34n0638_p0196a11║教，依大乘修行，自身是滿徒。法華會上是曉處也。若
X34n0638_p0196a12║作途者，途徹，軌徹道理。對下取、捨之路者，即知羊、鹿
X34n0638_p0196a13║可捨，牛、車可取，化城可捨，寶、所可取；取一乘寶所，捨
X34n0638_p0196a14║二乘化城；取一牛車，捨二羊、鹿。著者，明也，對上曉也。
X34n0638_p0196a15║言經者等者，妙法蓮華則可知矣。未委經者何義？答：
X34n0638_p0196a16║疏：言經者等，標也。
X34n0638_p0196a17║言常則道等者。問：何者是常義、法義、攝義、貫義？答：疏
X34n0638_p0196a18║言常則道軌百王等，釋也。百王不可改易，名常。常即
X34n0638_p0196a19║經也。經與百王為遊履之處，名道。亦與百王為無為
X34n0638_p0196a20║治化之處，垂衣南面，故名為道。經與百王為軌徹軌
X34n0638_p0196a21║則，故名軌。一、能與百王為大道，二、能與百王為軌徹。
X34n0638_p0196a22║帝代相承，不可改易，名常也。常則是經。問：何名為法？
X34n0638_p0196a23║答：疏言法乃德摸千葉。此經法與百王為德能，名曰
X34n0638_p0196a24║之德。此經法與百王為摸軌，故名德摸千葉。一世一
X34n0638_p0196b01║代為一葉千代之王，不可改易。（上二依俗。）
X34n0638_p0196b02║言攝即集斯者，問：何名攝？答：攝即集斯。妙理，契理也。
X34n0638_p0196b03║問：何名貫？答：貫又御彼庸生。契根教能攝理，名之曰
X34n0638_p0196b04║集。貫者，貫穿不散。御者，控御制御也。西方持華供佛，
X34n0638_p0196b05║遇風吹散，皆以線貫，令不散失。眾生不造惡業，皆由
X34n0638_p0196b06║經教貫穿。華若得線，遇任風而不移。眾生聞經，逢邪
X34n0638_p0196b07║見而不動。故云貫又御彼庸生。庸者，次下義。庸，愚庸。
X34n0638_p0196b08║下庸鏁，謂之常人。愚，短也。本性與佛無差，不能學出
X34n0638_p0196b09║離修行，只擬輪迴惡道。世尊恐其墮落，故將經制御，
X34n0638_p0196b10║不令造惡輪迴，如銜制馬也。夫子曰：動行不知所務，
X34n0638_p0196b11║正立不知所定，日選於物不知所貴，從物而流不知
X34n0638_p0196b12║所歸。若此可謂庸流人也。
X34n0638_p0196b13║言庶令畢等者。問：佛將經教貫穿，攝持眾生，意在於
X34n0638_p0196b14║何？答：疏言庶令等，歎經功德。庶者，幸也，普也，盡也。具
X34n0638_p0196b15║此三義。畢者，畢竟也。如來說法意，即是務令畢離苦
X34n0638_p0196b16║津。苦津即二障生死也。生死為此岸，已起煩惱是；未
X34n0638_p0196b17║起煩惱為中流，大般涅槃為彼岸。六度為舟，越於此
X34n0638_p0196b18║岸至彼岸，名畢離苦津也。津，際也。
X34n0638_p0196b19║言覺岸者，菩提涅槃也。
X34n0638_p0196b20║言序者，由也者。問：則何者是由也，始也之義？答：疏言
X34n0638_p0196b21║陳教起等，釋也。方便品說法一乘名教起，此品放光
X34n0638_p0196b22║雨華等，為教起之因由也。問：何名始？答：始者，初始。方
X34n0638_p0196b23║便品說法名法興，此序品放光雨華動地，與法興作
X34n0638_p0196b24║漸次也。
X34n0638_p0196c01║言品者，類也。者，標也。問：何名品？答：疏言：區玄旨而異
X34n0638_p0196c02║類。區，分也。玄者，深也。旨者，意也，理也。區分所詮理，作
X34n0638_p0196c03║二十八段，故名異類。問：何名別也？答：疏言：派幽詮而
X34n0638_p0196c04║彚別。能詮教也。派者，水分流皃（普拜反），亦作怕音。亦如
X34n0638_p0196c05║一河水，分成數流。一乘法問，分成二十八品為派也。
X34n0638_p0196c06║幽詮者，即是法華經教意。言品能區分幽旨道理，成
X34n0638_p0196c07║其異類之義。七卷義理雖多，被品區分，乃成二十八
X34n0638_p0196c08║類。
X34n0638_p0196c09║言彚別者，位音類也。周易云：拔茅連茹，以其彚征。茅
X34n0638_p0196c10║是茅草，此草千修萬修，皆同一根生，把著一條，連根
X34n0638_p0196c11║不斷。此經所詮理是一，能詮教乃有二十八品不同。
X34n0638_p0196c12║雖二十八品不同，品品皆是同詮一乘之理，故言彚
X34n0638_p0196c13║別。若論一味之法，不合有品類多般，恐眾生難解，遂
X34n0638_p0196c14║分品類，令其易解也，名為彚別。
X34n0638_p0196c15║言經有二十八品類條貫者，都結一部經題目、品題
X34n0638_p0196c16║目也。
X34n0638_p0196c17║言如是我聞者，奉天云：緣第六門有解釋經本文，故
X34n0638_p0196c18║前舉也。更解前雖歎序等，今總聊簡一部經文，欲釋
X34n0638_p0196c19║大意，故先舉四个字也。
X34n0638_p0196c20║言初釋經文者，標也。略以六門聊簡，是舉也。亦有疏
X34n0638_p0196c21║本作將字，將由欲也，當也。欲解擬解，釋其未解之前，
X34n0638_p0196c22║略以六門科簡。略有二義：一、少略名略。玄談之中，不
X34n0638_p0196c23║能廣說，廣說不盡，且略以六門聊簡。二、略者，束略、總
X34n0638_p0196c24║略，故名略。一部妙法蓮華經，三周大意，總作此六門
X34n0638_p0197a01║說盡，故名略。然天此經，體含理智。彰權表實，則大事
X34n0638_p0197a02║之因緣；會偏入圓，則玄經之旨趣。行斯羊鹿，終滯化
X34n0638_p0197a03║城；指彼牛車，直歸寶所。智生無漏之眼，方轉法輪；識
X34n0638_p0197a04║辨不測之先，詢文殊師利。多寶德圓，曩劫尚為法來；
X34n0638_p0197a05║慈氏位在一生，由迷佛事。不可六門究盡疏首，故置
X34n0638_p0197a06║略以之。言標舉訖。
X34n0638_p0197a07║言敘經起之意等者，正列六門也。六門分為五對：一、
X34n0638_p0197a08║能說所說對，敘經起之意，一門為能說，餘五門為所
X34n0638_p0197a09║說。二、能詮所詮對，明經宗旨為所詮，解經品得名為
X34n0638_p0197a10║能詮，明經宗旨是理所詮，經品得名是教是能詮。三、
X34n0638_p0197a11║本末對，經得名是佛說是本，品得名是阿難結集安
X34n0638_p0197a12║置是末。又佛說是本，弟子說是末。四、單重對，即是經
X34n0638_p0197a13║品廢立也。經廢立，藥草品加日光喻普門偈頌也。此
X34n0638_p0197a14║是經廢立名單也。問：何名重？答：單說經廢立，更明品
X34n0638_p0197a15║廢立重也。即是天授品有無，屬累品前後是也。五、次
X34n0638_p0197a16║第釋文對，次第者，即是彰品品次第。釋文者，釋經文
X34n0638_p0197a17║本末。問：何只說六門解釋？答：則云將陳至教，必有所
X34n0638_p0197a18║從，雖聖人無心，而為物應現，故先之以起意。言教之
X34n0638_p0197a19║既立，固有所明，亦大言無黨，而對根遂顯，故次之宗
X34n0638_p0197a20║旨。實相雖著，假名尚存，則冥性無，而隨冥雖設，故次
X34n0638_p0197a21║之以得名。然後論其廢立，則有無斯備矣。論次第，則
X34n0638_p0197a22║前後斯成矣。離有無而即有無，非前後而仍前後。玄
X34n0638_p0197a23║關既闕，至教方陳，故次釋經文本，居後而說也。路云：
X34n0638_p0197a24║夫三藏教法，各有趣求。何者？論以性相求故。今疏主
X34n0638_p0197b01║依斯上義，科判經文。先敘經意。雖知意趣，若不開宗，
X34n0638_p0197b02║所修之行而無所歸，故次第二明經宗旨。雖閑宗旨，
X34n0638_p0197b03║已明所歸，若不了知，品號經題表彰何義？故有第三
X34n0638_p0197b04║經品得名。雖明品題，不開廢立，闕具由迷，故有第四
X34n0638_p0197b05║經品廢立。雖彰廢立，品次須分，故有第五品之次第。
X34n0638_p0197b06║既知次第，須識本文，故有第六釋經文本。由此疏主
X34n0638_p0197b07║立以六門，解釋此經也（總別了）。
X34n0638_p0197b08║
X34n0638_p0197b09║法華經玄贊要集卷第一
X34n0638_p0197b10║
X34n0638_p0197b11║
X34n0638_p0197b12║唐乹符六年冬，溫州開元寺講慈恩比丘弘舉傳
X34n0638_p0197b13║寫供養。
X34n0638_p0197b14║此書從巨唐來，在智證大師經藏，深秘不出，只聞
X34n0638_p0197b15║其名。今興福寺釋真喜仲算，與彼門徒智興闍梨
X34n0638_p0197b16║有刎頸交，相囑借請，始以書寫後賢鑒。于時天祿
X34n0638_p0197b17║元年歲次庚午也。
X34n0638_p0197b18║弘長元年（辛酉）七月二十三日，法隆寺僧聖讚全
X34n0638_p0197b19║本寫留之，施入于專寺大經藏。以無類本，恐失墜，
X34n0638_p0197b20║更書寫之訖。
X34n0638_p0197b21║法隆學問寺　正應