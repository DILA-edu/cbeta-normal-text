X34n0638_p0559a01║法華經玄贊要集卷第十七
X34n0638_p0559a02║鏡水沙門　栖複　集
X34n0638_p0559a03║言依瑜伽第十二等者，引文釋總名也。舊小乘論云
X34n0638_p0559a04║八背捨。路府云：初二解脫背淨向不淨，第三解脫背
X34n0638_p0559a05║不淨向淨，第四解脫背色向空，第五解脫背空向識，
X34n0638_p0559a06║第六解脫背識向無，第七解脫背麤向細，第八解脫
X34n0638_p0559a07║背想受向滅。議曰：初三背捨與大乘全別，後五似同
X34n0638_p0559a08║大乘也。簡要云：依大乘解，初三解脫觀色而得解脫，
X34n0638_p0559a09║次四於心而得解脫，後一於心心所而得解脫。又小
X34n0638_p0559a10║乘修前三解脫，次除顯色貪作不淨想，除變化障作
X34n0638_p0559a11║光明想。大乘解脫事須觀已離染色，小乘解脫觀未
X34n0638_p0559a12║離染色。糅云：初三除變化障，次四引生無諍願功德，
X34n0638_p0559a13║後一解脫畢竟成滿，故解脫有八。又前七通漏無漏，
X34n0638_p0559a14║後一唯無漏。若准小乘，八解脫並是有漏。若大乘人
X34n0638_p0559a15║修解脫事，須先依初禪未至定伏斷却欲界染，所有
X34n0638_p0559a16║欲界根塵皆是已離染色，若便喚作解脫則未，事須
X34n0638_p0559a17║重將此色想作光明方名解脫。脫離諸定障於境自
X34n0638_p0559a18║在，亦解亦脫名為解脫。八者數名，名八解脫（上總釋名，下別
X34n0638_p0559a19║釋）。
X34n0638_p0559a20║言有色觀諸等者，前來雖引多本聖教，皆不圓足，唯
X34n0638_p0559a21║法苑章廣解彼處十門，疏中引前三門也。此間無釋
X34n0638_p0559a22║名門，只於列名處便釋名也。瑜伽云：有二因緣名為
X34n0638_p0559a23║有色：一者、謂生欲界得色界定，名為有色；二者、於有
X34n0638_p0559a24║色地作光明想，名為有色。又三有義：一、有色者，離
X34n0638_p0559b01║欲界染得色界定，名為有色；二者、不作小多想、作光
X34n0638_p0559b02║明想，名為有色；三者、未依無色定對冶色界染，住彼
X34n0638_p0559b03║色染之中名有色。此但觀欲界內外根塵等色，思惟
X34n0638_p0559b04║勝解，名為有色。問：有色何不言內有色？又觀諸色何
X34n0638_p0559b05║不言觀外諸色？答：只緣初解脫人內五根、外五塵總
X34n0638_p0559b06║觀。若言內，恐濫唯緣內五根；若言外，恐濫唯緣外五
X34n0638_p0559b07║塵。是故有色不言內，觀諸色不言外也。諸色之觀、有
X34n0638_p0559b08║色之觀，皆依主釋。又若約已離染名外，五根是內，亦
X34n0638_p0559b09║得名外；若約未離染名內，五塵是外，亦得名內。瑜伽
X34n0638_p0559b10║第十五恐濫唯緣外五塵、內五根，所以緣色不分內
X34n0638_p0559b11║外也。
X34n0638_p0559b12║言二、內無色等者。問：何故第二解脫偏安內字？答：緣
X34n0638_p0559b13║第一解脫之中，初修之人唯離欲界染，未離色界染。
X34n0638_p0559b14║若安內字，恐是未離染，故名內。將謂初修之人兼未
X34n0638_p0559b15║離欲界染，所以不安內字也。第二解脫不簡初修、久
X34n0638_p0559b16║修之人，兼離色界染，簡異於前，故安內字。問：何名無
X34n0638_p0559b17║色想？答：言內無色想者，有三因緣：一、離却欲、色二界
X34n0638_p0559b18║染，名無色想；二、得無色定，名無色想；三、不作光明，名
X34n0638_p0559b19║無色想。此第二解脫先依空處定，已離色界染。此依
X34n0638_p0559b20║離染，立以外名。將此光明色作少多想，此是第二解
X34n0638_p0559b21║脫行相。此中雖依空處定離色界染，然觀外色作少
X34n0638_p0559b22║多想時，即便却依色界定，重將色界離染色作少多
X34n0638_p0559b23║想，觀思惟勝。以彼無色定不能觀色作少多想，以彼
X34n0638_p0559b24║內心緣色之想與空處定相違已被、對治已訖。故瑜
X34n0638_p0559c01║伽云：無色界定不現在前。問：此上二種，何名解脫？答：
X34n0638_p0559c02║初解脫依色界定，離欲界染，名解脫。第二解脫得無
X34n0638_p0559c03║色界定，離却欲界、色界染，名第二解脫也。上解內無
X34n0638_p0559c04║色想訖，下解觀外諸色。問：何名觀外色？答：三義解內、
X34n0638_p0559c05║外色：一者、五根名內色；二者、有情名內，非情名外也；
X34n0638_p0559c06║三者、已離染色名外色，未離染色名內。今此解脫觀
X34n0638_p0559c07║已離染色，作小多想，名觀外色。
X34n0638_p0559c08║言三淨解脫等者，瑜伽云：已得捨念圓滿清白，以此
X34n0638_p0559c09║為依，修習清淨勝行圓滿，名得解脫。意說得第四定，
X34n0638_p0559c10║離尋伺喜樂三地障故，故名已得捨念圓滿清白淨。
X34n0638_p0559c11║又一切動亂已寂靜故，離淨不淨變化障故，名為解
X34n0638_p0559c12║脫。此亦無色，而觀外色作淨不淨等諸相，由前已說
X34n0638_p0559c13║內無色等，故略不論。二總得名淨解脫，就勝而說，故
X34n0638_p0559c14║第三獨名淨解脫，離染名淨也。淨有三義：一由先離
X34n0638_p0559c15║染故淨，二者所依定離三灾八患故名淨，三者作淨
X34n0638_p0559c16║光鮮行相轉不作不淨相名淨也。
X34n0638_p0559c17║言身作證等者，簡要云：二說：一從喻為名，五根之中
X34n0638_p0559c18║身根取境，最親名身也。第六意識得此解脫時，親得
X34n0638_p0559c19║於理由，如身根親得於境。二云當體得名身，即意定
X34n0638_p0559c20║心親得，故名身也。第三與第八解脫各在定邊，故第
X34n0638_p0559c21║三是四根本定邊，第八是九次第定邊，聖智親證故
X34n0638_p0559c22║名作證。此第三解脫、第六意識親成就，得名身作證。
X34n0638_p0559c23║問：前二解脫亦是親得，何不名身作證？答：前二是假
X34n0638_p0559c24║想思惟，未名是實，至此第三解脫實得真實成就，故
X34n0638_p0560a01║名身作證。
X34n0638_p0560a02║言具足者，唯第三解脫菩薩、第八解脫獨得身作證
X34n0638_p0560a03║具足之名。問：第八滅定解脫當得之時，意識已無，何
X34n0638_p0560a04║名親得？答：若約圓滿位說，則無意識，不名親得也。今
X34n0638_p0560a05║約有心之時已成就得，無心位時方顯亦名身證。問：
X34n0638_p0560a06║何名具足耶？答：第三解脫是四根本定之滿位，後必
X34n0638_p0560a07║帶前，前皆成就，故至第四定名圓滿。第八識盡定是
X34n0638_p0560a08║九次第定之滿位，故名圓滿。圓滿者，具足義也。問：何
X34n0638_p0560a09║名住？答：簡要云：此解脫言住者，引諸功德住在身中，
X34n0638_p0560a10║故名之為住。或此解脫是賢聖栖止之處，名住。聖人
X34n0638_p0560a11║多作此二解脫，故獨名。住前二解脫定心暗劣，緣境
X34n0638_p0560a12║疎遠，但得名觀（官音），此第三解脫獨名住也。又前二解
X34n0638_p0560a13║脫是加行因，第三解脫是果滿故。
X34n0638_p0560a14║言空無邊處者，其欲色二界相狀易知，無色界定行
X34n0638_p0560a15║相難了，獨立處名也。謂色對治所緣境界，十方諸相
X34n0638_p0560a16║不可分別。名空無邊處者，謂彼地中定等諸法而為
X34n0638_p0560a17║所依，名之為處。此解處者，約能修行人所依、虗空所
X34n0638_p0560a18║依之處。意說彼地一聚心心所，是修行所依，兼而境
X34n0638_p0560a19║與所依。若得彼地心，空境方現，名為處。此由先得空
X34n0638_p0560a20║無邊處定已，離當地染訖。今重觀前境，更作解脫也。
X34n0638_p0560a21║餘四皆爾。
X34n0638_p0560a22║言識無邊處者，亦是先得當地定，離當地染，重觀空
X34n0638_p0560a23║處能緣之識。空既無邊，識亦無邊也。處即能緣心故。
X34n0638_p0560a24║言無所有處解脫者，小乘二說：一者、觀此位中我、我
X34n0638_p0560b01║所無，名無所有；二者、總不觀境，名無所有。不同下地
X34n0638_p0560b02║觀空，不同下地觀識為境，此位之中寂靜而住，名無
X34n0638_p0560b03║所有。大乘不然，只觀識外無為境也。無有一法是識
X34n0638_p0560b04║外有者。問：莫是唯識觀？答：不是也。唯識觀，觀萬法從
X34n0638_p0560b05║識而生，唯識觀也。此無所有，唯識外無，一往者似觀
X34n0638_p0560b06║識，據實不觀也，但觀識外無為行相也。
X34n0638_p0560b07║言非想非非想處等者，第一、非字，非由無也。此定之
X34n0638_p0560b08║中，無彼下地麤想，謂超至無所有處想，名非想。第二、
X34n0638_p0560b09║非字，非由不也。第三、非字，非由無也。唯有當地能緣
X34n0638_p0560b10║內心極微細心、心所二十二法，即不無也，名非想。非
X34n0638_p0560b11║想即心也。
X34n0638_p0560b12║言想受滅等者，想受二法是障，資助心強，諸心所中
X34n0638_p0560b13║獨名心行，厭患勞慮暫爾止息但離受，名想受滅解
X34n0638_p0560b14║脫。問：滅盡定中六七二識既不行，如何名身作證？答：
X34n0638_p0560b15║據實有心位時已得訖，要假無心位方顯。問：何名住？
X34n0638_p0560b16║答：有云：彼神通無諍願功德住在彼定中名住，亦是
X34n0638_p0560b17║賢聖所遊履栖止之處名住。問：前言聖之親取名身
X34n0638_p0560b18║作證，此第八解脫心想不行，云何自證？答：通色身故。
X34n0638_p0560b19║言俱舍第二十九內等者，疏闕想字。准俱舍云：內有
X34n0638_p0560b20║色相也。小乘唯觀，未離染色。問：何名內有色？答：攝云：
X34n0638_p0560b21║內有色者，內謂內身，有根塵色，故名內有色。無始時
X34n0638_p0560b22║來，保愛內身，故不得解脫。二者、妻子、男子亦名內。未
X34n0638_p0560b23║作觀時，貪愛向外，妻子如於內身，故名為內。此解內
X34n0638_p0560b24║字，內心有彼貪色之想，名為有色，故名內有也。問：何
X34n0638_p0560c01║名觀外色？答：言觀外色者，無始時來，貪愛內身，內身
X34n0638_p0560c02║向上起貪染，不得解脫。若教化，便觀自身作不淨，則
X34n0638_p0560c03║難。事須從易向難，從外向內觀也。此有二義：一者、身
X34n0638_p0560c04║外，故名外。色情與非情色，皆作不淨觀。二者、只此內
X34n0638_p0560c05║身，亦名為外。作觀行人，觀心純熟，觀於內身，如同外
X34n0638_p0560c06║境，亦名外也。今且是身外，名外世界。情與非情，皆作
X34n0638_p0560c07║不淨想。或作五停心觀，觀青淤想、虫蛆想、爛壞想，制
X34n0638_p0560c08║伏向貪心也。
X34n0638_p0560c09║言內未伏除見等者，引雜集釋也。問：雜集論是大乘，
X34n0638_p0560c10║俱舍是小乘，如何疏主引俱舍文，將大乘論解？答：只
X34n0638_p0560c11║緣俱舍論道內有色，觀外諸色，與雜集論中內未伏
X34n0638_p0560c12║除見者色想義同，所以將雜集解俱舍也。內謂內身
X34n0638_p0560c13║見，諸能見者假者。假者，內身中有貪色之想，名見者
X34n0638_p0560c14║色想。
X34n0638_p0560c15║言觀外諸色以為不淨者，小乘意內有貪色心名為
X34n0638_p0560c16║有色，謂除此貪而觀外色以為不淨。外有二種：一、
X34n0638_p0560c17║外五塵色為外；二、觀心成已後觀己身亦非己有，
X34n0638_p0560c18║四大假合終歸大地，何須貪著妄識為內？如是色等
X34n0638_p0560c19║者名之為外。問：如何內身有色貪不淨觀內身，觀外
X34n0638_p0560c20║境作不淨除內貪心耶？答：二乘之人觀心微劣，不能
X34n0638_p0560c21║更觀內身作不淨事，須從易向難，從外內觀則易也。
X34n0638_p0560c22║或從末向本無始時來，由外觀引內心起貪，內心起
X34n0638_p0560c23║時皆由外境，由斯觀外息自內法。問：如何是小乘第
X34n0638_p0560c24║一解脫成就？答：初作觀時觀一个死屍，從頭至足膖
X34n0638_p0561a01║脹爛壞，遂於此境不復生貪。次觀五个十个人，乃至
X34n0638_p0561a02║遍觀一州一國亦不生貪。又却從廣至略，一死屍之
X34n0638_p0561a03║上亦不生貪。漸漸移觀心向內來，觀自家身亦作不
X34n0638_p0561a04║淨，是名小乘人第一解脫成就。又說唯觀他人外塵
X34n0638_p0561a05║作不淨不觀內身者，非也。
X34n0638_p0561a06║言今則不然者，問：前來言內未伏除見者色想，雜集
X34n0638_p0561a07║同俱舍、大乘。問：何故此中言今則不然，大乘義中，疏
X34n0638_p0561a08║主却斥雜集？答：內未伏除見者色想，小分雖同，於中
X34n0638_p0561a09║多義不同，故言今則不然。一、大乘作光明想，小乘作
X34n0638_p0561a10║不淨觀；二、大乘除變化障，小乘除色貪；三、大乘觀已
X34n0638_p0561a11║離染色，小乘觀未離染色。故云不然。四、疏主解今則
X34n0638_p0561a12║不然者，於大乘解脫中，將對法同瑜伽，不同俱舍，故
X34n0638_p0561a13║云不然。五、不唯空不同俱舍，兼不同雜集。上來解今
X34n0638_p0561a14║則不然一句，是疏主自解。問：大乘既已離障，何用更
X34n0638_p0561a15║作？答：欲淨其心，令障轉遠，故曰不然。
X34n0638_p0561a16║言准對法文，初修業等者，即第一解脫初修之人。問：
X34n0638_p0561a17║對法論並不言初修、久修。案論文云：於內未伏見者
X34n0638_p0561a18║色想，或安立見者色想。此是論文標也。下論釋云：謂
X34n0638_p0561a19║於內身，未依無色定伏，除見者色想，或見者色想，安
X34n0638_p0561a20║立現前。論無明文，初修、久修之字，疏主憑何而說？答：
X34n0638_p0561a21║文雖不明，理通二釋。疏主體論意，論文之中置或字。
X34n0638_p0561a22║若是一義解，何置或字耶？故知此兩意，所以分初修、
X34n0638_p0561a23║久修也。緣論文之中，有內身二字。抄家於此，先解內
X34n0638_p0561a24║身。內身者，□云：有三解：一云、論意身也，意識名內。二
X34n0638_p0561b01║者、取五根、五塵名內身，不離身故，名內身也。三者、取
X34n0638_p0561b02║欲、色二界，顯色情與非情，名之為內身。未依無色定
X34n0638_p0561b03║伏，除却色想，住彼色想之內，名內身。（上抄解）次疏解：准
X34n0638_p0561b04║對法之初修業者，此是疏主安置
X34n0638_p0561b05║言身在欲界等者，論文也。且初修解脫之人身在欲
X34n0638_p0561b06║界，簡不是上二界也。
X34n0638_p0561b07║言已離欲界欲者，此舉定所觀境，不說同時能觀。定
X34n0638_p0561b08║心若具足，應言已依色界定，已離欲界欲，合如此文
X34n0638_p0561b09║也。初修之人，事須依初禪未至定，折伏除斷却欲界
X34n0638_p0561b10║九品煩惱，名離欲界。故只此已離却貪欲，名已離欲
X34n0638_p0561b11║界欲。糅抄云：即是約凡夫二乘并菩薩身在欲界者，
X34n0638_p0561b12║簡不在上界者，此一類人重修解脫之時，身在欲界。
X34n0638_p0561b13║問：既依初禪未至定，離却欲界所有色境，總名離染，
X34n0638_p0561b14║莫便是解脫？答：色雖離染，未名解脫。事須依初禪根
X34n0638_p0561b15║本定，重觀欲界已離染色想，作光明想，光明想成就，
X34n0638_p0561b16║名解脫成就也（上解身在等二句論反）。
X34n0638_p0561b17║言未依無色等者，問：更何名初修？答：疏言未依無色
X34n0638_p0561b18║等一行半，重簡初修之人。疏主分疎初修之人，云未
X34n0638_p0561b19║依無色定伏除見者色想，此色想不是貪色之想，是
X34n0638_p0561b20║煩惱染法。今此簡言色想，色想是緣色之行解也。如
X34n0638_p0561b21║今初修之人有此色想行解，未依無色定伏除也。問：
X34n0638_p0561b22║何名見？何名者？答：一見謂能見也，者謂假者也。
X34n0638_p0561b23║言色想者，緣色之行解也。故言見者色想。問：既不是
X34n0638_p0561b24║貪色之想，疏中何故言伏除耶？答：以無色定現在時，
X34n0638_p0561c01║色想行解已無，今對彼定起時，色想行解已無，所以
X34n0638_p0561c02║說名伏除。其實色與無色不相見也。
X34n0638_p0561c03║言未離色界欲者，問：若爾，此一句疏寧言未離色界
X34n0638_p0561c04║欲耶？既言色界欲，明知是貪色之想。答：此一句疏意
X34n0638_p0561c05║簡初修之人未得無色定。既未得無色定，表知未離
X34n0638_p0561c06║得色界欲。第一解脫初修之人，且依色界伏除却欲
X34n0638_p0561c07║界貪染訖，所有欲界根、塵等色，皆是離染色也。故但
X34n0638_p0561c08║是簡未得無色之言，非是實有色貪也。得是緣色行
X34n0638_p0561c09║解，所以疏言未離色界欲故。
X34n0638_p0561c10║言若久習業已等者，若具足，應言：已依無色定，已離
X34n0638_p0561c11║色界欲。
X34n0638_p0561c12║言色界欲者，亦是色想行解也，不是貪欲也。問：如何
X34n0638_p0561c13║離得色界欲？答：事須先依當地定，先伏斷却色界煩
X34n0638_p0561c14║惱染法。此色界色，便是離染色。雖然離染，緣色之時，
X34n0638_p0561c15║於色上尚自作色想行解。只此色想行解若著，不名
X34n0638_p0561c16║解脫，亦須對治却。所以於無色界空處近分定中，對
X34n0638_p0561c17║治色想行解也。問：何不便名見者無色想，還言見者
X34n0638_p0561c18║色想？答：其實空處定，實能對治色想，色想已無也。只
X34n0638_p0561c19║緣正在空處近分定時，唯觀於，不能觀色。由有二義，
X34n0638_p0561c20║却要安立觀：一、謂令障轉遠；二、令觀增明。所以却依
X34n0638_p0561c21║色界定，將前離染色，安立現前，思惟觀察。此但作色
X34n0638_p0561c22║想安立，猶未作光明想（上解安立現前了）。
X34n0638_p0561c23║問：欲色二界皆是離染，未審重觀之時，為復觀欲界
X34n0638_p0561c24║色？為復觀色界色？答：有二說：一、准對法，將欲色界已
X34n0638_p0562a01║離染色，若根苦境重觀作光明；二、云准瑜伽論文，而
X34n0638_p0562a02║觀欲界一切所有內外諸色作光明想也（第二為正）。問：何
X34n0638_p0562a03║以知？答：久修解脫人不觀欲界作光明想，事須依欲
X34n0638_p0562a04║界色也。
X34n0638_p0562a05║言而觀欲界一切等者，若初修者，依初二禪；若久習
X34n0638_p0562a06║者，依四禪根本定。總想觀欲界一切內外色，作光明
X34n0638_p0562a07║想，下分內外故。問：瑜伽云：觀於一切，已離染色，作光
X34n0638_p0562a08║明想。不道重觀色界者，應可第一解脫人，莫空得欲
X34n0638_p0562a09║界離色，不得色界離染色耶？答：第一瑜伽唯言欲界
X34n0638_p0562a10║者，約初業說故。二者、從寬為名。若說欲界，初修、久修
X34n0638_p0562a11║人總收著；若說色界，唯久修者得，初修不得。三者、緣
X34n0638_p0562a12║色界微細，易可調練，一遍觀則得，更不要重觀也。欲
X34n0638_p0562a13║界色障定強故，頑硬事須重觀故也。問：何不依近分
X34n0638_p0562a14║觀？答：近分觀無通果故。問：何不作男女相，唯作法想？
X34n0638_p0562a15║答：為欲變大地？為金銀等？若不作法想，作男女相，即
X34n0638_p0562a16║不自在，不能變大地等。若想作法想，須變即變，即得
X34n0638_p0562a17║自在，故須作諸相。謂此久修人，欲、色二界貪並斷盡，
X34n0638_p0562a18║為欲發起神通，石壁交過，令障轉遠，更假安立此已
X34n0638_p0562a19║離之色觀，作光明想。光明想者，瑜伽十二：云何光明
X34n0638_p0562a20║想？謂如有一人，即是修觀行人，於暗室中起是對治，
X34n0638_p0562a21║於諸光明殷懃意，善取其相，極善思惟。如於下方，上
X34n0638_p0562a22║方亦爾。如是一切治暗相故，建立此相。復於定中數
X34n0638_p0562a23║數取光明相，謂或燈明，或火光明，或日輪明，或月輪
X34n0638_p0562a24║明。如是從小至多，如是觀察。
X34n0638_p0562b01║言由前三解脫等者，此中光明引八勝處、十遍處來，
X34n0638_p0562b02║次別敘勝處、遍處之義，後歸文銷釋。問：初解脫境，論
X34n0638_p0562b03║言諸色，何故今言攝小、多耶？答：勝處別作小、多等觀，
X34n0638_p0562b04║今總攝彼以為光明，故不違論言觀諸色。問：何故此
X34n0638_p0562b05║中要引八勝處、十遍等？又復與彼解脫所緣同異耶？
X34n0638_p0562b06║答：互相因故。故雜集云：依解脫故造修，由勝處故起
X34n0638_p0562b07║方便，由遍處故審成滿。又云：若於彼成滿，即於解脫
X34n0638_p0562b08║究竟等。由此故，須引發勝處功德。問：雖說相因，設二
X34n0638_p0562b09║境別，有何過失？答：如世第一法為引見道，作無相觀、
X34n0638_p0562b10║觀真如等，親疎雖異，所緣須同。由解脫故，勝處等生。
X34n0638_p0562b11║後處、遍處、解脫、成滿互相因起，亦復如是。此明緣境
X34n0638_p0562b12║分齊簡異。小乘八勝處、十遍既緣於色，作小、多等；前
X34n0638_p0562b13║三既能引生，明知俱緣於色。此解脫所緣，即攝八勝
X34n0638_p0562b14║處、十遍處等色也。問：既云由前三解脫引勝處等者，
X34n0638_p0562b15║何故不向第三解脫後說，乃於初解脫中明耶？答：據
X34n0638_p0562b16║實合爾。今安此者，略有二義：一云：謂簡小乘唯於貪
X34n0638_p0562b17║色之中作不淨觀，今大乘中久修業人謂除變化障
X34n0638_p0562b18║故，即攝八勝處義中小、多等作解脫中光明想。若言
X34n0638_p0562b19║八勝處，即將解脫中光明作八勝處中小、多想，互相
X34n0638_p0562b20║涉入，故於此引。二云：由初解脫即生八勝處中初二
X34n0638_p0562b21║勝處，故於此中說，不在復論也。若言解脫，即是離要；
X34n0638_p0562b22║若言勝處，即引勝德。問：此是初解脫，何言前三解脫？
X34n0638_p0562b23║答：據八勝處是前三中分出，由此初明，故總栖也。問：
X34n0638_p0562b24║後二遍處不屬前三，如何此三兼引遍處？答：三前引
X34n0638_p0562c01║得八勝處，全十遍處引前八遍處，從多分說故。問：何
X34n0638_p0562c02║等解脫引八勝處？答：初解脫引初二勝處，第二解脫
X34n0638_p0562c03║引第三、第四勝處，第三解脫引後四勝處。以初二言
X34n0638_p0562c04║有色，次二言無色，後四內無色觀外色青、黃、赤、白。問：
X34n0638_p0562c05║如何初解脫引得初二勝處？答：謂初勝處內有色想，
X34n0638_p0562c06║觀外色小，若好、若惡、若劣、若勝，於彼諸色勝知、勝見，
X34n0638_p0562c07║後如實想。瑜伽云：小色者，謂諸有情資具等也。多者，
X34n0638_p0562c08║謂諸宮殿房舍等色。好色者，謂美妙顯色，一向淨妙
X34n0638_p0562c09║故。與此相違，名為惡色。劣者，謂聲、香、味、觸、不可意色。
X34n0638_p0562c10║與此相違，當勝色。由奢摩他道定，名為勝知；由毗鉢
X34n0638_p0562c11║舍那道慧也，名為勝見。於勝、未勝二種之中，無增上
X34n0638_p0562c12║慢，生制伏想，名如實想。第二勝處內有色想，觀外色
X34n0638_p0562c13║多，若好、若惡、若劣、若勝，於彼諸色勝知、勝見，得如實
X34n0638_p0562c14║想。由此二處俱有，故從第一解脫之所出也（次二勝處從第
X34n0638_p0562c15║二解脫出）。賀云：初二勝處既是第一解脫引出，何故第一
X34n0638_p0562c16║觀內外色作光明想，初二皆言觀外色小多不同？答：
X34n0638_p0562c17║解脫仍劣，內外俱緣。由修勝處，以漸勝故，唯但觀於
X34n0638_p0562c18║外色也。
X34n0638_p0562c19║言即觀彼勝處等者，意言勝處既是解脫引生，令還
X34n0638_p0562c20║觀彼勝處境與作小、多也。問：言前觀內、外諸色與作
X34n0638_p0562c21║光明想，今勝處作小、多等想，何名同觀？答：疏：言即觀
X34n0638_p0562c22║彼等，攝小、多等色作光明想觀之，故不相違。如攝四
X34n0638_p0562c23║諦作三性緣生等觀，不妨三乘同觀一境。今者亦同。
X34n0638_p0562c24║次別勝處。勝處者，問：何名八勝處？答：於此八勝處得
X34n0638_p0563a01║解脫，故名為勝處，亦名勝伏所緣。未得解脫已前，觀
X34n0638_p0563a02║心未得自在，境強識恒，被境牽。沈論：六道觀心，今熟
X34n0638_p0563a03║識強、劣，一切境界隨心暫能伏前境，故名勝伏所緣。
X34n0638_p0563a04║又大論五義名勝處：一、形奪卑下勝，如端正醜人等；
X34n0638_p0563a05║二、制伏羸劣勝，如有力人打餘劣者；三、能隱蔽他勝，
X34n0638_p0563a06║如日出時隱蔽星、月、燈光，悉令不現等；四、猒患所緣
X34n0638_p0563a07║勝，如猒下忻上，所忻得法，即名為勝；五、迴轉勝，如人
X34n0638_p0563a08║王等要教活貧、富，隨意自在故。今此即當第三能隱
X34n0638_p0563a09║蔽、第五迴轉二勝義也。勝前解脫，是隱蔽勝；觀為多、
X34n0638_p0563a10║小，是迴轉勝。心於境，處所有八，名八勝處；於彼八所
X34n0638_p0563a11║自在迴轉，故名為勝，即勝處。依主解：或處謂能緣心，
X34n0638_p0563a12║彼小、多等境是此處心之所緣，故能緣即處。持業釋：
X34n0638_p0563a13║伏除擁塞等障，所知障收，後勝於前，名為勝處。勝處
X34n0638_p0563a14║不同有八：一內有色觀外色小、二內有色觀外色多、
X34n0638_p0563a15║三內無色觀外色小、四內無色觀外色多、五內無色
X34n0638_p0563a16║觀外色青、六內無色觀外色黃、七內無色觀外色赤、
X34n0638_p0563a17║八內無色觀外色白。此觀欲界色作小多青黃赤白
X34n0638_p0563a18║等。小即有情及資具等色，多即山河大地等色。如是
X34n0638_p0563a19║觀彼山河小多色時，復有七義。且如初勝處觀外色
X34n0638_p0563a20║小：一若好，謂美妙顯色，一向淨妙故；二與此相違，名
X34n0638_p0563a21║為惡色；三若劣，謂不可意聲香味觸五塵等；四若勝，
X34n0638_p0563a22║謂可意聲香味觸等；五勝智，奢摩他定；六見勝，由毗
X34n0638_p0563a23║鉢舍那道；七得如實智，於勝未勝二種之中，離增上
X34n0638_p0563a24║慢生制伏想。若心未勝境而言勝者，即闕此義。此之
X34n0638_p0563b01║七義，於後七勝處轉，及十遍處皆亦如是等。五勝處
X34n0638_p0563b02║觀青黃赤白，大論云：謂青、青顯、青光。此中初青是總
X34n0638_p0563b03║句，餘是別故。青顯者，俱生青，如青華等。青現者，即和
X34n0638_p0563b04║合青，謂青衣等。青光者，即彼二種之上所有鮮淨之
X34n0638_p0563b05║光也。謂解青衣云：如婆羅痆斯深染青等。十遍處者，
X34n0638_p0563b06║亦言十一切處。修此觀時，一一皆作遍一切處相故，
X34n0638_p0563b07║謂令觀於所緣變化自在故，廣大遍滿一切切處
X34n0638_p0563b08║故。問：何故遍處建立地水火等耶？答：由此遍處觀所
X34n0638_p0563b09║依四大及能依色皆遍漏故。若不建立地水火等處
X34n0638_p0563b10║遍，即離所依四大，亦不能觀青黃赤白所造色為遍
X34n0638_p0563b11║滿相，是故觀所依能依皆悉遍滿，故建立地水等，即
X34n0638_p0563b12║是一青一切處觀、二黃一切處觀、三赤一切處觀、四
X34n0638_p0563b13║白一切處觀、五地一切處觀、六水一切處觀、七火一
X34n0638_p0563b14║切處觀、八風一切處觀、九空一切處觀、十識一切觀。
X34n0638_p0563b15║若不建立地水等者，即不能觀青黃等所造色為遍
X34n0638_p0563b16║滿相，所依無故能依正足有。前但觀能依，此遍觀故，
X34n0638_p0563b17║此中亦觀假地等相。問：觀此地等有何勝用？答：謂欲
X34n0638_p0563b18║履地如水、入水如地，身出水火等。聖者動大千界，由
X34n0638_p0563b19║觀於風或現劫燒，故須觀火。若欲瑠璃為地、黃金為
X34n0638_p0563b20║繩、甄叔迦寶以為其臺、白銀為葉，須作青黃赤白等
X34n0638_p0563b21║觀。若欲破煩惱及一切若色若心，從識處出入第四
X34n0638_p0563b22║禪，引發無諍願智無礙解等諸功德故，故作識觀。若
X34n0638_p0563b23║欲引發往還無礙石壁交過，故作空觀。問：何不觀香
X34n0638_p0563b24║味及五根耶？答：瑜伽七十云：由此二塵共自他身，遍
X34n0638_p0563c01║於內外、遍於有色界，常無間斷。五根唯屬自身。若爾，
X34n0638_p0563c02║前令觀內外即化五根，不變化相何須觀也？答：謂變
X34n0638_p0563c03║依處，故須緣也。香味五塵不遍一切，聲有間斷，是故
X34n0638_p0563c04║不說空識二處。何以立之？答：所緣遍滿不過空故，能
X34n0638_p0563c05║緣遍滿不過識故，此二法立為遍處。問：但觀勝處即
X34n0638_p0563c06║能變得金銀等，何須更觀遍處耶？答：聲聞勝處但能
X34n0638_p0563c07║變得一房之地或小分金銀，若作遍處即能普故。唯
X34n0638_p0563c08║此遍處唯佛及菩薩之所能作，聲聞但有勝處（更問）。如
X34n0638_p0563c09║維摩經云：以足按地，三變土田，八方嚴淨。問：何須作
X34n0638_p0563c10║此三種觀？答：大論云：如世瓦師欲作瓶等，先且和泥，
X34n0638_p0563c11║由如解脫方乃造垤。火中燒已，由如八勝處而起方
X34n0638_p0563c12║便。後成瓶已，隨意受用，如十遍處轉變自在。故論云：
X34n0638_p0563c13║由解脫故是造修，由八勝處故起方便，由十遍處審
X34n0638_p0563c14║成滿。若准此八，聲聞亦修遍處，雖復不能普遍一切，
X34n0638_p0563c15║然是彼類也。若不如是，即無作用也。若爾，何故經中
X34n0638_p0563c16║但言三明六通具八解脫，不言八勝處十遍處？答：舉
X34n0638_p0563c17║初攝後故。能遍者心，所遍者處，依主釋。或能遍即處，
X34n0638_p0563c18║即此觀心是境依處，如無色名處，即持業釋。問：此十
X34n0638_p0563c19║遍依何心何定？答：事境後智為性，緣真如正智為性。
X34n0638_p0563c20║若前八遍處依第四禪定，若後二遍處依空識二地
X34n0638_p0563c21║也。
X34n0638_p0563c22║言由除變化等者，糅云二說：一、若初修者，依初二禪
X34n0638_p0563c23║根本定；若久修者，依四禪根本定。總觀欲界一切內
X34n0638_p0563c24║外色作光明想障者，變短為長，變晝為夜，此名為變。
X34n0638_p0564a01║由身內有所知障，令於變化時不得自在。變化之障，
X34n0638_p0564a02║依主釋所知障。二云：未作觀時，若怨嫌心，見一切色
X34n0638_p0564a03║境俱為不淨；若起貪愛心，見一切色俱為淨故。由內
X34n0638_p0564a04║心之身有憎愛故，見增有好有惡，即是變化，變化即
X34n0638_p0564a05║障。持業釋此，通煩惱、所知二障，前解為正。若觀心等
X34n0638_p0564a06║變化前境，若不作光明想，即於變化中而有障礙。變
X34n0638_p0564a07║境隨心轉故，心作光明想，解境亦隨心作光明想。問：
X34n0638_p0564a08║何故作光明想中而除變化障耶？答：對法第三云：謂
X34n0638_p0564a09║唯所礙色故，正能對治。彼為俱礙障礙故，所以觀之
X34n0638_p0564a10║從淺至深也。
X34n0638_p0564a11║言不除貪欲等者，一則不同小乘除貪故，故不作不
X34n0638_p0564a12║淨想；二則觀已離染色，故不作不淨想。又觀行者，若
X34n0638_p0564a13║欲觀內外色作光明想時，先須心中却安立色相令
X34n0638_p0564a14║現前已，然後方觀內外色等作光明想。問：何不觀上
X34n0638_p0564a15║界色耶？答：三釋：一、為身在欲界；二、為轉境隨心濟有
X34n0638_p0564a16║情故；三、欲界法障定強故，事須重觀令障轉遠。障即
X34n0638_p0564a17║是下劣受無堪任性硬強心等，能障於定不能變地
X34n0638_p0564a18║水等。今觀色時其障自遣，即能變化。若不觀色，此障
X34n0638_p0564a19║能障變化事，名變化障也。
X34n0638_p0564a20║言瑜伽論云未得等者，此是瑜伽第一節文。彼說未
X34n0638_p0564a21║離色界染者，據初業人說。對法言四無色定已離色
X34n0638_p0564a22║界染者，約久修人說。由此二論亦不相違也。
X34n0638_p0564a23║言觀外諸色等者，瑜伽第十二節文。問：前來列名處，
X34n0638_p0564a24║初解脫不言其內外，此間何故初解脫即言觀外諸
X34n0638_p0564b01║色？答：第一解之人，內外根塵總緣，若安外字恐濫，唯
X34n0638_p0564b02║緣外五塵，不緣內五根，所以第十二文不分內外也。
X34n0638_p0564b03║瑜伽第十五文有外字，此約已離染名外。若約已離
X34n0638_p0564b04║染名外者，五根是內，亦得名外；若未離染名內，五塵
X34n0638_p0564b05║是外，亦得名內。
X34n0638_p0564b06║言唯依初業者，第一解脫初修之人未作無色定離
X34n0638_p0564b07║色界染，久修之人已得無色定離色界染。瑜伽第十
X34n0638_p0564b08║二云：初解脫人未得無色定未離色界染者，偏約初
X34n0638_p0564b09║修之人說也（第一論解脫）。
X34n0638_p0564b10║言第二解脫等者，簡要云：小乘第一解脫，唯緣外境
X34n0638_p0564b11║作不淨，不緣內身。此第二解脫，唯緣內身作不淨想。
X34n0638_p0564b12║此解不然。其實第一解脫，小乘人觀外境作不淨，伏
X34n0638_p0564b13║除內貪心，漸漸兼自身亦作不淨觀。至第二解脫，內
X34n0638_p0564b14║身亦得離染也。
X34n0638_p0564b15║言內已伏除等者，彼初解脫，內染未除。言未者，有色
X34n0638_p0564b16║相故，故未。言以初解脫人，小乘已有，身相未遣故。第
X34n0638_p0564b17║二解脫，於自內身，已得離染。今觀身無，唯有四大，故
X34n0638_p0564b18║言內無，無內身故。正理論云：謂觀行者，從此後時，漸
X34n0638_p0564b19║後除遣緣內之相。謂以勝解，想自命終，舉載遺尸，至
X34n0638_p0564b20║棄尸所，乃至身無，唯有四大，名內無色觀外諸色解
X34n0638_p0564b21║脫。俱舍云：得無色定，內已伏除。見者，色想意言，重將
X34n0638_p0564b22║向外離染，色兼自身，安布施設，作不淨想，制伏向外，
X34n0638_p0564b23║貪心不起，是名小乘第二解脫行相成就也。見謂能
X34n0638_p0564b24║見，色想是貪色之想。將已離染色，安布施設，作不淨
X34n0638_p0564c01║想，當情意從，令障轉遠，令觀增明。所以唯觀外境，作
X34n0638_p0564c02║不淨青淤爛壞等想，名內無色想。攝問：內染已遣，外
X34n0638_p0564c03║染亦無，何要更觀耶？答：俱舍云：雖已除貪，謂令觀心
X34n0638_p0564c04║堅固故。觀外不淨青淤等色，令貪不起，名為解脫。俱
X34n0638_p0564c05║舍有二說：一、無色想者，無貪色之想；二、云無色想者，
X34n0638_p0564c06║色想總無，名無色想。觀此身終，於屍上青淤爛壞蠅
X34n0638_p0564c07║蛆及骨已來，總消化盡，一總亦不見，同於虗空，總名
X34n0638_p0564c08║內無色想，唯有能緣心故。辨云：兩解中後解，是順正
X34n0638_p0564c09║理中眾賢論師義也。若准疏主，意取前義，但無貪色
X34n0638_p0564c10║之想，故名內無色想觀外諸色也（小乘解脫了）。
X34n0638_p0564c11║言大乘不然者，謨云：小乘除色貪，大乘除變化障，一
X34n0638_p0564c12║不然；二、小乘作不淨想，大乘作光明想，二不然；三、小
X34n0638_p0564c13║乘解脫依初禪、二禪起，大乘解脫通依四禪起，三不
X34n0638_p0564c14║然。
X34n0638_p0564c15║言准對法云久習等者，引論文也。准論云：於內已伏
X34n0638_p0564c16║見者色想，或現安立見者無色想。此論文，疏主解分
X34n0638_p0564c17║出初修、久修，疏本多分不同。緣對法論中，久修於先，
X34n0638_p0564c18║初修在後；瑜伽論中，初修在前，久修在後。緣兩本論
X34n0638_p0564c19║文不同，所以疏文亦不同也。有疏本初修先，久修後；
X34n0638_p0564c20║有疏本久修於先，初修在後。雖然，兩論一疏各自不
X34n0638_p0564c21║同，於中意則一種也。瑜伽論云：初修在先，久修在後。
X34n0638_p0564c22║則約觀行從淺至深次第說。對法云：久修於先，初修
X34n0638_p0564c23║在後。則約勝劣次第說。緣疏本多本初說久修，後說
X34n0638_p0564c24║初修。一往有緣下，不依次第，人難會意，只如此也。此
X34n0638_p0565a01║第二解脫人，不簡初修、久修之人，皆得無色定也。緣
X34n0638_p0565a02║未得無色定時，緣色之時，未能離色想行解；後得無
X34n0638_p0565a03║色定，對治却色想行解。以彼空處近分定，緣空為境，
X34n0638_p0565a04║緣虗空，將色想行解心，總無作觀行人事，須却依色
X34n0638_p0565a05║界定。再時，色界定安立現前，建立分齊相，當情安立
X34n0638_p0565a06║時，但作無色想。問：若作無色想，如何言安立？答：雖然
X34n0638_p0565a07║安立，緣色之時，不作色想行解，便是第二解脫人觀
X34n0638_p0565a08║行成就，不是總不緣色，但是依無色相也。
X34n0638_p0565a09║言初習業等者，會瑜伽論。初修在前，久修在後者，初
X34n0638_p0565a10║修之人先依無色定對治色想訖，却依色界定重將
X34n0638_p0565a11║離染色安立作無色想事，須加功用行安立始成就。
X34n0638_p0565a12║若久修之人作無色想時，不假加功用行安立現前，
X34n0638_p0565a13║任運便能作無色想。故此疏中初修者安立，久修之
X34n0638_p0565a14║人不說安立也。如久學書人，要書即出不假想像，更
X34n0638_p0565a15║不假安立無色想也。若初修者，如初學書人，事須一
X34n0638_p0565a16║一安立文字書點方得，加功用行安立方得。所以久
X34n0638_p0565a17║修、安立、不安立、加行有異，不相違也。二、會疏中同對
X34n0638_p0565a18║法論。久修於先，初修在後者，今此第二解脫依對法
X34n0638_p0565a19║論中次第，今此第二解脫久修之人只是第一解脫
X34n0638_p0565a20║之中久修者，彼處早已安摸施設對治色想行解了。
X34n0638_p0565a21║此第二解脫中更不說安立施設任運成就。第二解
X34n0638_p0565a22║脫中初修者，以初得故，要須安立也。問：何名無色想？
X34n0638_p0565a23║答：有二意：一、重將色界無貪染色安立現前，喚作無
X34n0638_p0565a24║貪染色作無色想，不是總無色想；二者、色想行解總
X34n0638_p0565b01║無，名無色想。通此二說，後義為勝。問：第二解脫與第
X34n0638_p0565b02║一解脫初修、久修何別？答：第一解脫初修人唯得色
X34n0638_p0565b03║界定，離欲界染；第二解脫初修人兼得無色定，離色
X34n0638_p0565b04║界想行解。故第一、第二解脫初修人各別。問：第一、第
X34n0638_p0565b05║二解脫久修人何別？答：安立、不安立別。第一解脫久
X34n0638_p0565b06║修之人重觀離染色，作色想、行、解之時，事須安立；第
X34n0638_p0565b07║二解脫久修之人重觀離染色，作無色想、行、解之時，
X34n0638_p0565b08║不修安立，任運作無色想也。唯第一解脫久修與第
X34n0638_p0565b09║二解脫初修同也，同是安立故。問：如何初解脫之人
X34n0638_p0565b10║喚重安立境作色想耶？第二解脫之人喚安立境作
X34n0638_p0565b11║無色想耶？答：第一解脫重觀離染色時，心未勝，緣光
X34n0638_p0565b12║明色之時，事須作色想、行、解，未能作無色想，故喚重
X34n0638_p0565b13║安境作色想也；第二解脫觀心漸勝，重觀顯色之時，
X34n0638_p0565b14║當情不作色想、行、解，任運作無色想也。故疏言見者，
X34n0638_p0565b15║無色想與第一解脫別，故喚重安立境作無色想。問：
X34n0638_p0565b16║既將無色想安立現前，為復將色界色，為復將欲、色
X34n0638_p0565b17║界安立耶？答：通兩說：一、攝云：同對法寬，狹總取。重將
X34n0638_p0565b18║離染色安立現前之時，通緣欲、色二界色也。二者、疏
X34n0638_p0565b19║云：同瑜伽論，從寬為名，唯觀欲、色、色；第一解脫久修，
X34n0638_p0565b20║唯觀欲界色，從寬為名。問：名從寬？答：若言觀欲界色
X34n0638_p0565b21║昧，初修、久修總得，故名寬也；若唯久修者得，初修者
X34n0638_p0565b22║不得，故名狹。又欲界色麤，障定強故，事須重觀安立
X34n0638_p0565b23║也；色界細故，不重觀也。（上明行少相，下解多。）
X34n0638_p0565b24║言而觀外色而小多等想者，准瑜伽唯觀欲界色，正
X34n0638_p0565c01║是解第二解脫行相也。沼法師二解：欲界色唯五塵
X34n0638_p0565c02║名外，二者已離染名外。問：疏云唯觀外色，兩義中取
X34n0638_p0565c03║何義？答：兩義總取，全五塵名外。五塵名外之中，兼取
X34n0638_p0565c04║離染名外之中，一分離染之五塵也。若空取五塵名
X34n0638_p0565c05║外，不取離染者，凡夫不作觀行，望一分五塵亦名外
X34n0638_p0565c06║也。今取雜染義，表是修行人五塵也。問：何故第一解
X34n0638_p0565c07║脫人通緣內外，第二解脫唯緣外五塵耶？答：第一解
X34n0638_p0565c08║脫人觀心劣，但總相觀，不分內外也。第二解脫觀心
X34n0638_p0565c09║漸勝，故唯觀外塵，解觀色一句也。小多者，簡要云：小
X34n0638_p0565c10║謂有情色及資具等也，多謂非情及山河大地。於此
X34n0638_p0565c11║總體上說小多，非也。准疏意，作觀行人心中自作小
X34n0638_p0565c12║多解也。但觀外色，若小若多，若好若惡，當不起貪愛，
X34n0638_p0565c13║即名解脫。問：何須作此小多等耶？答：謂引毛吞巨海，
X34n0638_p0565c14║芥納須彌等。問：既言無色，何名小多等？答：不執於色
X34n0638_p0565c15║為無色想，非不觀色，故名小多。若實取者，何能變多
X34n0638_p0565c16║為小等？此即心中作小多解也。
X34n0638_p0565c17║言不同於初等者，有二不同也：一、初解脫作光明，此
X34n0638_p0565c18║第二解脫唯作小、多；二、初解脫通內、外，第二解脫唯
X34n0638_p0565c19║緣外色。問：如何初解脫人不作小、多想？答：疏言：未自
X34n0638_p0565c20║在故。
X34n0638_p0565c21║言此唯觀彼已等者，解小多及境，取五塵名外，已離
X34n0638_p0565c22║染故立以外名。取離染之五塵名外，簡不取未離染
X34n0638_p0565c23║五塵意。言但觀欲界已離染色作小多想，不觀色界
X34n0638_p0565c24║已離染色為小多想。問：如何唯觀欲界為小多，不觀
X34n0638_p0566a01║色界色為小多？答：色界色細，一遍觀為離染訖，更不
X34n0638_p0566a02║再起，不要重觀作小多想。其欲界色麤難伏，恐伏已
X34n0638_p0566a03║再起，所以重觀小多想也。
X34n0638_p0566a04║言已離染故立以者，第二解脫唯緣外也。
X34n0638_p0566a05║言觀心漸勝等者。問：第二解脫總不緣內，唯緣於外，
X34n0638_p0566a06║莫劣於第一解脫？答：疏：言觀心漸勝等，稍略有二：一、
X34n0638_p0566a07║唯緣外色故；二、不作光明想，作小、多想，故名稍略。
X34n0638_p0566a08║言故瑜伽云等者，問：對法論文，不分明說第二解脫
X34n0638_p0566a09║人作小多行相，疏主憑何安立作小多想，不作光明
X34n0638_p0566a10║想？答：疏言故瑜伽云等者，意道第二解脫不思惟初
X34n0638_p0566a11║解脫中行相，作光明路，云不思惟彼光明想是第二
X34n0638_p0566a12║解脫行相言。問：作何行想？答：疏言但於外色而作勝
X34n0638_p0566a13║解，此第二解脫唯於外色作小多想，名但也。問：第二
X34n0638_p0566a14║解脫初修、久修俱是無色想，如何能作小多觀耶？答：
X34n0638_p0566a15║據實，第二解脫之人總作無色。總作小多觀時，自是
X34n0638_p0566a16║別依色界根本定作也。糅亦云：初修人依初二定觀
X34n0638_p0566a17║欲界色作小多，若久修者依四根本定觀欲界色作
X34n0638_p0566a18║小多等。
X34n0638_p0566a19║言若於是處已等者，或離欲界欲，或離色界欲，此二
X34n0638_p0566a20║是色，皆離貪欲。欲者，煩惱之總名也。此離欲色，名之
X34n0638_p0566a21║為外。此文重成前已離欲，故立以外名；內身離染，亦
X34n0638_p0566a22║名外。上來若於是處等三句，疏：正解小多離染義故。
X34n0638_p0566a23║唯觀彼已等三句，疏：正解修解脫行相也。
X34n0638_p0566a24║言又由初解脫等者，會第一解脫名初。問：何故第一
X34n0638_p0566b01║解脫列名中云有色觀諸色解脫，不說言內外耶？答：
X34n0638_p0566b02║疏云：又由初解脫等，若言外，將謂唯緣外五塵。其內
X34n0638_p0566b03║有色，不言內者，將謂唯緣內五根，謂簡濫故。彼通緣
X34n0638_p0566b04║內外，作光明想，故不言內外也，但言有色觀諸色也。
X34n0638_p0566b05║言通緣內外根等者，此解諸色言，便是解有色不言
X34n0638_p0566b06║內外之所以也。通將根塵皆名為已，離染色觀為光
X34n0638_p0566b07║明想，但依有色通內多義而言有色也（對彼初名訖）。
X34n0638_p0566b08║言今此第二內有色有根等者，會第二解脫名字，重
X34n0638_p0566b09║顯觀門有異。問：此第二解脫列名中言內無色，今顯
X34n0638_p0566b10║行相中何故却言內有色？答：沼云：初列名中言無色
X34n0638_p0566b11║者，論其觀無彼色相行解，故名無色。今顯行相中却
X34n0638_p0566b12║言內有色者，有彼離染內五根色。意道雖有內五根
X34n0638_p0566b13║色，不觀作小多，唯觀向外離染之五塵作小多想。又
X34n0638_p0566b14║就五塵中取一分離染之五塵，簡凡夫不作修行人
X34n0638_p0566b15║五塵也。問：內外諸色總明離染，何故唯觀外塵作小
X34n0638_p0566b16║多？答：已得自在，觀心漸勝，故稍略觀。問：外塵自已名
X34n0638_p0566b17║外，何故前未離染立以外名？答：境外名局離染，名外
X34n0638_p0566b18║則寬，從寬為名，故無有失。
X34n0638_p0566b19║言瑜伽又云：無色界等者。問：第二解脫列名中，既
X34n0638_p0566b20║言內無色，何名無內色？答：有二義：一者、得無色定，名
X34n0638_p0566b21║為無色；二者、不作光明想，名為無色。若爾，如何瑜伽
X34n0638_p0566b22║論云：無色定不現在前者。答：彼論云：初作觀行人，事
X34n0638_p0566b23║須先依無色定。若得無色定之時，已伏除色想行解
X34n0638_p0566b24║脫。若正作觀行時，作小多想時，事須却依色界定，重
X34n0638_p0566c01║將前離染色，安立現在作無色想。瑜伽論云：約正作
X34n0638_p0566c02║觀行之時，不在無色定中。以彼無色定不能觀色，故
X34n0638_p0566c03║言不現在前。此約第二解脫人初修、久修合說也。
X34n0638_p0566c04║言此說觀外色不作等者，意言此說觀外色時不須
X34n0638_p0566c05║無色定，以無色界心不觀外色故，非第二解脫，不得
X34n0638_p0566c06║無色定名不現前也。
X34n0638_p0566c07║言或已離色界等者，此意偏約第二解脫久修之人
X34n0638_p0566c08║說也。以彼久修之人，身中雖有無色定而不依訖，不
X34n0638_p0566c09║假用無色定伏除色想，行解任運觀色之時，便能作
X34n0638_p0566c10║無色想，不要一一入無色定，但依色界定立無色相，
X34n0638_p0566c11║而觀已久修故，即是不作光明之色想，名不現前。問：
X34n0638_p0566c12║云何依色界定現無色想？答：作此觀時依第四定故。
X34n0638_p0566c13║故章云：觀於外色作勝解時，唯依色定不依無色，無
X34n0638_p0566c14║色不能觀外色故。
X34n0638_p0566c15║言無色想者，不執貪色名為無色，非色體無不是無
X34n0638_p0566c16║色，但謂色想不當情名無色想。攝云：雖得無色定不
X34n0638_p0566c17║依作觀，但以色定立無色想，而現在前以為觀也。故
X34n0638_p0566c18║云無色想也。
X34n0638_p0566c19║言上二解脫初作等者，初作光明名寬，後小多為狹；
X34n0638_p0566c20║通觀內外根塵名寬，唯緣外色塵是狹。
X34n0638_p0566c21║言顯揚二十說此二等者，展轉相望，義門辨異。因辨
X34n0638_p0566c22║除障，便論通異；因論通果，通果故論依地。依地中有
X34n0638_p0566c23║根本、近分等，故名展轉。攝釋二解：一、除變化障者，變
X34n0638_p0566c24║短為長，變晝為夜，此名變化。由身內有所知障，今於
X34n0638_p0567a01║變化不得自在。變化之障，依主釋所知障也。二云：未
X34n0638_p0567a02║作觀行，若是怨嫌心，見一切色俱為不淨；若是貪愛
X34n0638_p0567a03║心，見一切色俱為其淨。由內心之中有愛、憎故，見境
X34n0638_p0567a04║有好、有惡，此即是變化。變化即障。持業釋此通煩惱、
X34n0638_p0567a05║所知障。前解為正，未修解脫，變化不得；今修解脫，變
X34n0638_p0567a06║化得自在故。故此二解脫除變化障。疏中但說除變
X34n0638_p0567a07║化障。其顯揚說八解脫，除六个障：一、除變化障清淨。
X34n0638_p0567a08║由前二解脫，論云：修初二解脫，所以作光明、小、多等
X34n0638_p0567a09║想，變化得自在故。第二、謂除現法樂住障清淨。論云：
X34n0638_p0567a10║修第三解脫，淨與不淨皆清淨顯現故。此第三解脫
X34n0638_p0567a11║要依第四禪起，功德最勝，一切聖人皆栖止故。第三、
X34n0638_p0567a12║除往還障，修空無邊處解脫。有障礙往來，不得自在。
X34n0638_p0567a13║修此解脫，石壁交過，來往無礙。第四、除無諍、願、智諸
X34n0638_p0567a14║功德障，修識無邊處解脫。一切功德依識有故，果中
X34n0638_p0567a15║引生根、力、覺、道等法。第五、除諸漏及有障清淨。所以
X34n0638_p0567a16║修第六、第七解脫，初漏是煩惱，後障是業。由煩惱、業
X34n0638_p0567a17║繫縛眾生，修無所有處解脫及非想處解脫，皆得自
X34n0638_p0567a18║在故。第六、謂除最勝清淨障。所以依非總非非想修
X34n0638_p0567a19║滅盡定解脫。
X34n0638_p0567a20║言變化既通等者，伏除四禪定有通果故。若修習時，
X34n0638_p0567a21║謂除障八定通修；若起神通事，須依四禪定起也，如
X34n0638_p0567a22║十四變化心也。能化之心，唯第四禪有。何者十四心？
X34n0638_p0567a23║一、初禪定心初禪化（自地相），初禪定心欲界化（下地相），二
X34n0638_p0567a24║禪定心二禪化（自地相）；二、初禪定心初禪化，二禪定心
X34n0638_p0567b01║欲界化（下地相），三禪定心三禪化（自地相），三禪定心二禪
X34n0638_p0567b02║化，三禪定心初禪化，三禪定心欲界化（名下地相），四禪定
X34n0638_p0567b03║心四禪化（名自地相），四禪定心三禪化，四禪定心二禪化，
X34n0638_p0567b04║四禪定心初禪化，四禪定心欲界化（名下地相）。
X34n0638_p0567b05║言初二解脫通依四靜慮等者，初二解脫通初修、久
X34n0638_p0567b06║修。久修者，通四禪皆修得。初修者，唯依二靜慮。金云：
X34n0638_p0567b07║由初二靜慮有喜樂受，修行之人樂彼適悅故。問：何
X34n0638_p0567b08║不依第三禪修？答：純樂受，恐妨修解脫，故不依之。有
X34n0638_p0567b09║云：此解脫非但是初修之人，事須將欲界離染色安
X34n0638_p0567b10║摸現前，事須近所觀境。意徒將欲界色作光明，小多
X34n0638_p0567b11║近所緣，故則易也。意言：謂欲界及初禪自地有眼識，
X34n0638_p0567b12║并顯色貪，以初禪伏欲界，以二禪伏初禪，故唯依初
X34n0638_p0567b13║二也。若依三禪、四禪，去境隔遠，不依之。立解脫要善
X34n0638_p0567b14║性，小乘是威儀無犯收，大乘異熟生無記攝也。
X34n0638_p0567b15║言但在根本等者，四禪皆有近分，近分定事須忻趣
X34n0638_p0567b16║根本定，一、無容豫，二、無通果，故不依之。根本定中，一、
X34n0638_p0567b17║有容豫修故，二、復有通果。禪定為因，引生於慧，慧上
X34n0638_p0567b18║神通作用名果，故言通果。問：何名無通果？答：疏云：初
X34n0638_p0567b19║二近分中，外道異生以有漏慧厭下忻上，名無間道；
X34n0638_p0567b20║身證那含以無漏慧創離下染，名無間道。此二凡、聖
X34n0638_p0567b21║類近分無間，忻趣根本，無暇發通，變所作事，名無通
X34n0638_p0567b22║果。問：三性云何？通力所變化事，性唯無記；通即依定
X34n0638_p0567b23║所發之慧，唯是善性。答：二乘、外道不為利生遊戲作
X34n0638_p0567b24║者，亦無記也。
X34n0638_p0567c01║言不同俱舍初二等者，簡異小乘也。初二靜慮能除
X34n0638_p0567c02║欲界顯色貪故，修初二解脫故作不淨觀。辨云：由初
X34n0638_p0567c03║禪定治欲界貪，第二禪定治初禪定貪。問：何名顯色？
X34n0638_p0567c04║答：簡要云：有眼識處即有顯色。顯色者，謂青、黃、赤、白
X34n0638_p0567c05║攝。問云：除顯色貪，為復在初禪、二禪、根本？以復在近
X34n0638_p0567c06║分能除此耶？答：有二說：一云通近分、根本皆修，二云
X34n0638_p0567c07║唯根本。俱舍不言通近分，前義為正。小乘但謂除顯
X34n0638_p0567c08║色貪，豈近分法不除障耶？今大乘除變化障，豈彼近
X34n0638_p0567c09║分障不除耶？問：何以欲界及初禪有顯色貪，即說初
X34n0638_p0567c10║二能治於彼？二禪已上亦有顯色，何不言也？答：欲界
X34n0638_p0567c11║及初種有眼識故，緣於顯色而得生貪。眼、耳、身三，二
X34n0638_p0567c12║界、二地故。二禪已上雖有顯色，不緣生貪，故不說彼
X34n0638_p0567c13║依第三定。問：三禪借下眼識緣於顯色亦得生貪，何
X34n0638_p0567c14║故不立？答：要伏下地染方得上定。雖借下識，貪不得
X34n0638_p0567c15║生，不同自地起識生貪，故不可例。俱舍云：第二定中
X34n0638_p0567c16║無顯色貪故。問：俱舍云：八中前三唯以欲界、色處為
X34n0638_p0567c17║境。云何緣欲境除初定？又色界色淨、欲界色不淨，復
X34n0638_p0567c18║何觀不淨能除淨色貪？答：非正能斷，能為方便令遠
X34n0638_p0567c19║離故。問：不假觀色界色。答：膖脹等相色界無故，但觀
X34n0638_p0567c20║欲、色作不淨令遠離。問：何故當地不能對治色貪之
X34n0638_p0567c21║心？答：以心劣上地、心勝能治二地色不淨觀故。
X34n0638_p0567c22║言第三解脫俱舍等者，前二解脫中背淨向穢作不
X34n0638_p0567c23║淨觀，伏欲界顯色貪。今第三解脫背穢向淨不作不
X34n0638_p0567c24║淨觀，但轉作不淨觀，但轉作清淨想，作淨光鮮行相
X34n0638_p0568a01║轉故，即依第四定觀女人身作淨解，名清淨相轉。
X34n0638_p0568a02║言淨光鮮等者，即重觀女人可喜端正，名淨光鮮，行
X34n0638_p0568a03║相轉故。試貪起不起苦起者，又從二解脫觀，若觀貪
X34n0638_p0568a04║不起，名第三解脫成就也。意言初解脫唯是外色，第
X34n0638_p0568a05║二解脫方離內色，由未增勝。今第三解脫，內外既無
X34n0638_p0568a06║展轉明相，故言清淨。問：何須作此淨光明想轉？答：金
X34n0638_p0568a07║云二義：一、於淨色中生淨解；二、已得捨念為依。此不
X34n0638_p0568a08║同前，故名清淨。作此觀者，省二因緣：一、令心心所忻；
X34n0638_p0568a09║二、謂審成滿。俱舍云：前不淨觀令心沈蹙，今修淨觀
X34n0638_p0568a10║䇿發令忻。為審自心修清淨觀？為成不成？煩惱不起，
X34n0638_p0568a11║彼方便成故。若煩惱起，從初二解脫更觀；若觀不起，
X34n0638_p0568a12║名第三解脫成就。
X34n0638_p0568a13║言唯第四等者，簡要云：此第三解脫，大小乘俱許依
X34n0638_p0568a14║第四禪離八灾患，初禪出憂受，二禪出苦受，三禪離
X34n0638_p0568a15║喜受，猶樂受及出入息而非增勝，故不同第四離八
X34n0638_p0568a16║灾患，名第三解脫也。
X34n0638_p0568a17║言餘地雖等者。問：色界既有四禪，如何不依下三禪
X34n0638_p0568a18║修淨解脫，乃於第四定修也？答：疏云餘地等，攝云：如
X34n0638_p0568a19║欲界等中，雖有清淨，為餘貪等所陵雜故。初二定中，
X34n0638_p0568a20║喜受雜故。第三定中，樂所迷故。云糅此觀，初作亦依
X34n0638_p0568a21║餘之三禪，皆未能離八灾患，故不立也。非增上故，無
X34n0638_p0568a22║貪相似，亦名相似也。初定有尋、伺、入、出息及喜，名相
X34n0638_p0568a23║似。二定有喜、樂、出、入息，亦名相似。三禪有樂及出、入
X34n0638_p0568a24║息，亦名相似。問：何名八灾患？答：初定內有尋、伺，外有
X34n0638_p0568b01║火灾壞。二定有喜、樂、動、漏，外有水灾。三定內有出、入
X34n0638_p0568b02║息，外有風灾壞。問：何不依三定立解脫？答：不對。除三
X34n0638_p0568b03║定已下貪故，所以但依第四定立淨解脫。唯第四禪
X34n0638_p0568b04║具二緣，故名增上：一、離八灾患，二、心澄淨，故名真解
X34n0638_p0568b05║脫也。（上小宗）
X34n0638_p0568b06║言今者大乘等者，謂如者，隨取一修行觀行人，凡夫、
X34n0638_p0568b07║二乘、無學、身證、那含、地上菩薩，皆名有一人也。謂得
X34n0638_p0568b08║第四禪定，唯與捨受相應故，故離八灾患名為淨。三
X34n0638_p0568b09║義名淨：超苦樂故，動亂靜故，善磨瑩故，剎那離過名
X34n0638_p0568b10║清，相續離過名白。
X34n0638_p0568b11║言以此為依者，以此捨、念、定為所依，修習解脫，名清
X34n0638_p0568b12║淨聖行。
X34n0638_p0568b13║言於內淨不淨者，是觀皮是淨，膿血肉等為不淨。次
X34n0638_p0568b14║觀骨為淨，肉血為不淨。若外觀日月星光等為淨，砂
X34n0638_p0568b15║石等為不淨。
X34n0638_p0568b16║言相入想等者，於一身中面皮即淨，大小便等而為
X34n0638_p0568b17║不淨。糅云：即觀近展轉相入，即觀小皮中三十六物，
X34n0638_p0568b18║三十六物不離皮淨相，名相入。由因中作相入想，至
X34n0638_p0568b19║後果位中能以須彌納芥子、芥子納須彌也。
X34n0638_p0568b20║言一味想者，面皮及大小便等，總一切色相合一處，
X34n0638_p0568b21║不見好惡，名為一味。此時名為究竟成就，謂對於不
X34n0638_p0568b22║淨而作淨想，方是此觀也。
X34n0638_p0568b23║言謂待諸淨色等，牒前重解也。謂諸凡夫人見淨定
X34n0638_p0568b24║執為淨，不淨定執為非淨，於境拘礙而不自在。今此
X34n0638_p0568c01║行人作相待想，以相形待令不定執，如人世間將為
X34n0638_p0568c02║淨色，若形於天即為不淨；如以畜生為不淨，形於地
X34n0638_p0568c03║獄即為其淨。持淨作不淨解，若無淨不淨亦無，若無
X34n0638_p0568c04║不淨淨體亦無，故須待淨觀不淨、待不淨觀淨，故言
X34n0638_p0568c05║非不相待也。待者，對義也。
X34n0638_p0568c06║言若唯見一類等者，若唯見一類淨，或見一類不淨，
X34n0638_p0568c07║無二覺，即不名相待。要有淨覺，或有不淨覺，存此二
X34n0638_p0568c08║覺，然後能變，方名初相。問：此言唯見一類，二覺無故，
X34n0638_p0568c09║與第三一味清淨相皃何別？答：前言一類者，謂明此
X34n0638_p0568c10║相待色，或總作一類淨與不淨觀，此通淨穢二觀也。
X34n0638_p0568c11║正觀為不淨時，不見更有淨相；正觀淨時，不見有穢
X34n0638_p0568c12║相。其一味唯作清淨觀，不作不淨觀，故二種別也。因
X34n0638_p0568c13║中既爾，果中即能變淨為穢，變穢為淨。如佛欲成道
X34n0638_p0568c14║時，魔將將三女壞亂佛心。爾時魔王白佛說偈：此女
X34n0638_p0568c15║甚嚴妙，體若栴檀香，神仙難可比，進止復安祥。眉如
X34n0638_p0568c16║畵初月，奇功甚難當，爾時奉世尊，堪可拂金床。于時
X34n0638_p0568c17║世尊堅固不動，復以慈心答魔王曰：此女不淨聚，九
X34n0638_p0568c18║孔長夜流，薄皮褁腥血，筋纏臰骨頭。我觀如行廁，汝
X34n0638_p0568c19║見似仙遊，愚夫若生愛，被縛不知休。爾時世尊說此
X34n0638_p0568c20║偈已，令魔三女變成癭老，姿身𤷄脉，縮項癭脣，兼頭
X34n0638_p0568c21║髮乾燋，鼻中流涕，形容醜陋，不近人情，柱杖腰曲，跛
X34n0638_p0568c22║行而退。此中果中變淨為穢也。寶塔品三變淨土，即
X34n0638_p0568c23║變穢為淨也。
X34n0638_p0568c24║言二覺無故者，攝云：若不相對，別但觀一，或淨或不
X34n0638_p0569a01║淨，二覺無故，以境一故。
X34n0638_p0569a02║言又於淨中品者，秀云：如是兩種色，於淨上即生愛
X34n0638_p0569a03║染，於不淨上即生憎嫌。遂以觀之，翻彼愛心令入不
X34n0638_p0569a04║淨中，翻彼憎嫌心令入淨中，此即名為展轉相入想。
X34n0638_p0569a05║言由於被障等者，智周即攝釋和上二說：一不淨物
X34n0638_p0569a06║中有白骨，故名淨性隨入。二云即前薄皮不離三十
X34n0638_p0569a07║六不淨物，故名不淨隨入。此即為展轉相入想。因中
X34n0638_p0569a08║既爾，果中能以芥子納於須彌等。
X34n0638_p0569a09║言如是展轉等者，秀云：於淨不淨更不別作隨入，唯
X34n0638_p0569a10║見一類總想為淨，或合為不淨，乃得成滿自在。如前
X34n0638_p0569a11║二相見有淨不淨，此第三唯一味清淨，破前淨不淨
X34n0638_p0569a12║執也。問：與前第二相入何異？答：前相入想淨穢，相入
X34n0638_p0569a13║發明淨穢，此唯據淨名為一味，三相是修神通之方
X34n0638_p0569a14║便也。
X34n0638_p0569a15║言唯第四靜慮者，問：此淨解脫須得捨、念、清淨地，四
X34n0638_p0569a16║禪中何禪得捨、念、清淨地，作得解脫觀耶？答：疏言唯
X34n0638_p0569a17║第四等，此所依之地及得名字所由，第四定唯與捨
X34n0638_p0569a18║受相應，離八灾患，故名淨解脫。
X34n0638_p0569a19║言論說超過者，問：如何第四禪名捨、念、清淨地？答：疏：
X34n0638_p0569a20║言論說超等，謂第四定離苦、樂受動，故名淨。
X34n0638_p0569a21║言一切者，動即尋伺名動，亂者即出入息名亂。或亦
X34n0638_p0569a22║動亦亂，外動發語言，內亂即八灾患。今第四定並離，
X34n0638_p0569a23║已寂靜故。
X34n0638_p0569a24║言善磨瑩者，磨瑩善磨瑩，又作觀時，思惟極思惟，作
X34n0638_p0569b01║意極作意，修習極修習，審慮極審慮，如磨瑩法，名善
X34n0638_p0569b02║磨瑩也。
X34n0638_p0569b03║言餘地不然者，問：欲界凡夫作觀還有清淨，初二三
X34n0638_p0569b04║定何不立第三解脫耶？答：欲界有貪嗔癡，初定有尋
X34n0638_p0569b05║伺樂等，二禪有喜樂，三定有樂，總非清淨，故不立第
X34n0638_p0569b06║三解脫也。第四定離此諸障等，故立第三清淨解脫
X34n0638_p0569b07║也。
X34n0638_p0569b08║言此亦內外無色想者，問：此第三解脫亦得名內無
X34n0638_p0569b09║色，而觀外色作清淨想光鮮相等，何不言耶？答：由前
X34n0638_p0569b10║二解脫已說故，故略不論。不也。
X34n0638_p0569b11║言而立異稱者，前二解脫以內外障為名，今第三名
X34n0638_p0569b12║淨解脫，身作證具足住故，不言內無色想觀外色等
X34n0638_p0569b13║立異解也。對法云：此第三第八是諸聖者多所住故。
X34n0638_p0569b14║言俱舍說以四等者，顯宗論云：以四無色定善為性，
X34n0638_p0569b15║非無記染法，非解脫故。意言無記及染不是解脫行
X34n0638_p0569b16║相，亦非散善，性羸劣故。談四無色只為已得解脫，故
X34n0638_p0569b17║非無記及染。論文順釋，疏家意返成。今言已解脫者，
X34n0638_p0569b18║顯已離無記及染也。
X34n0638_p0569b19║言亦非散善者，即生得善名散善，體性微劣。今解脫
X34n0638_p0569b20║是加行善也，是修慧勢力強故加行善也。前言染者，
X34n0638_p0569b21║依定起愛，愛味定故名為染心。此染無記亦非解脫
X34n0638_p0569b22║體，無記即無覆無記，染即有覆無記也。
X34n0638_p0569b23║言近分解脫者，俱舍說：近分地中有九無間、九解脫。
X34n0638_p0569b24║無間緣下境而生厭，未背下故；兼緣解脫道而生忻，
X34n0638_p0569c01║故不與解脫名不同。解脫道正理更一解直，正取第
X34n0638_p0569c02║九解脫方名解脫。餘八解脫并九無間並非解脫，緣
X34n0638_p0569c03║下道雜故；未全解脫，下地染故。
X34n0638_p0569c04║言所緣下故者，俱舍二十八云：空處近分，緣下地色，
X34n0638_p0569c05║起色想故。准此，故知緣下為境，不名解脫。
X34n0638_p0569c06║言彼背下地等者，化度云：背是何義？答：婆沙云：背是
X34n0638_p0569c07║辨背，是解脫義。初二解脫棄背色貪，第三解脫棄背
X34n0638_p0569c08║不淨觀心，四無色處名自棄背次下地心，滅盡定解
X34n0638_p0569c09║脫棄背一切能終心也。
X34n0638_p0569c10║言多說根本者，問：何不取近分？答：謂根本地無間、解
X34n0638_p0569c11║脫二道，皆名解脫，所以取之。近分非全，所以不取。言
X34n0638_p0569c12║非全者，謂近分雖即無間、解脫二道，唯取解脫，不取
X34n0638_p0569c13║無間，故言非全也。二云不取前八解脫，唯取第九解
X34n0638_p0569c14║脫，名非全也（小乘了）。
X34n0638_p0569c15║言今者大乘皆已等者，大乘四無色定皆已離自地
X34n0638_p0569c16║欲事，須得彼定已離當地欲。欲者煩惱總名，亦得名
X34n0638_p0569c17║染，重將已離染境思惟勝解。問：有何意？答：令障轉遠
X34n0638_p0569c18║引生勝德，定為能引、慧為所引也。慧及解脫功德名
X34n0638_p0569c19║勝德也。
X34n0638_p0569c20║言謂如有一等者，一一別陳，謂如有一修行觀行人
X34n0638_p0569c21║也。此空解脫，要離自地欲，離空處染。二、依自根本。空
X34n0638_p0569c22║唯在根本，非近分也。三、重觀自地境。重觀自地所緣
X34n0638_p0569c23║境界，以無邊虗空為境，便是解脫成就。問：何處何名？
X34n0638_p0569c24║答：有兩說。一云空處。定心一聚，心心所法為所依，無
X34n0638_p0570a01║邊虗空是能依。此定心是無邊虗空所依之處也。二
X34n0638_p0570a02║云。空無邊是境，處是能緣。能緣定心，是緣無邊虗空
X34n0638_p0570a03║之處。依主釋也。今此解處，與生死業報處別。彼以生
X34n0638_p0570a04║死為處，此以定心為處。問：所言觀空解脫，空於何色？
X34n0638_p0570a05║答：空器世間。欲令石壁交過，除彼還障而無礙，故須
X34n0638_p0570a06║空也。問：空解脫成就，欲發神通，依何地起發？答：要第
X34n0638_p0570a07║四靜慮發。以定慧均平，定慧最勝，勝餘地故。
X34n0638_p0570a08║言於彼識處者，第二識無邊處解脫。若修之者，事須
X34n0638_p0570a09║依四無色定。若引生無諍願智功德，事須依第四禪。
X34n0638_p0570a10║當地二十二心心所法為能緣，下地空無邊，能緣之
X34n0638_p0570a11║識為所緣。空既無邊，能觀之識識亦無邊。但觀於識
X34n0638_p0570a12║處思惟勝解，由前加行觀無邊之識已得離欲，後重
X34n0638_p0570a13║觀時是名已得離欲解脫行相。
X34n0638_p0570a14║言於無所有處已得等者，小乘之中有二說：一者觀
X34n0638_p0570a15║此位我我所無，名無所有。二者不同下地觀識，不同
X34n0638_p0570a16║下地觀空。此位之中總不觀境，寂靜而住，名無所有。
X34n0638_p0570a17║大乘則以當地二十二心心所法為能緣，緣下地識
X34n0638_p0570a18║無邊處能觀之識為所緣，緣下無所有為境。離識之
X34n0638_p0570a19║外更無一法，名無所有也。安國云：於識處已上境界
X34n0638_p0570a20║推求之時，思惟識外無小所得，若色若非色皆不可
X34n0638_p0570a21║得。由見此境極寂靜故，名無所有也。又雖以無所有
X34n0638_p0570a22║為境，若作無所有解時，事須依識上思惟勝解。雖依
X34n0638_p0570a23║識上作行解，元來不緣識。如人看文書字，則識是字。
X34n0638_p0570a24║若幾爾字幾書幾點，則不知但看字不看書點。
X34n0638_p0570b01║言空識二名等者，化度問：云何不自地境思惟勝解
X34n0638_p0570b02║觀下識耶？答：但為此地心想微劣，故緣識處起自勝
X34n0638_p0570b03║解。問：無所有處緣下地識，依識作無所有行解。識無
X34n0638_p0570b04║邊處緣下地緣空之識，何不依識依空解行？答：識無
X34n0638_p0570b05║邊處緣空之識，體非空，不得作空行相也。無所有處
X34n0638_p0570b06║緣識外無，若不思惟，不能顯無所有是識外無。其識
X34n0638_p0570b07║無邊處緣無邊識，便為解脫緣也。無所有處識，以無
X34n0638_p0570b08║所有為自地名也。問：八識中此是何識？答：唯識緣第
X34n0638_p0570b09║八見分，其第八識體是無記，以微劣故。唯第六識強
X34n0638_p0570b10║通三性，內外緣故。問：此識是所觀，誰為能觀？答：還是
X34n0638_p0570b11║識觀。第六通三念，以後念觀前兩念識故，一念現行
X34n0638_p0570b12║不得自觀。若佛及八地菩薩，一念現行亦得自觀，以
X34n0638_p0570b13║得自在遍緣法故。
X34n0638_p0570b14║言於有頂地等者，非想非非想解脫也。且當地立名
X34n0638_p0570b15║者，章敬云：非想者，超過無所有處想也。無所有處想
X34n0638_p0570b16║猶麤故，故名非想也。非非想者，謂於無所有處已上
X34n0638_p0570b17║境界推求之時，唯見緣無所有處極細心、心所緣，心
X34n0638_p0570b18║極寂靜故也。前無所有處所緣是識，觀識外無也，小
X34n0638_p0570b19║分亦無也。此是有頂地唯緣無所有處心、心所也。不
X34n0638_p0570b20║同下地有麤想故，名為非想。仍有極寂靜心法在，故
X34n0638_p0570b21║名非非想。非由無也，非全無故。謨云：第一、非字非由
X34n0638_p0570b22║無也。此有頂地無彼無所有處麤想，故名非想。第二、
X34n0638_p0570b23║非字非由不也。第三、非字非由無也。仍有內心極細
X34n0638_p0570b24║心、心所不無也，故名非非想也。問：非想地能緣心是
X34n0638_p0570c01║二十二法，所緣亦是二十二法，未審觀察之時，為復
X34n0638_p0570c02║只於下地麤想向上思惟觀察？為復兼依當地能緣
X34n0638_p0570c03║心二十二法中向上思惟觀察？答：通此兩說：一云、唯
X34n0638_p0570c04║依所緣二十二法向上思惟觀察；二云、兼於當地極
X34n0638_p0570c05║細二十二法向上思惟觀察。能緣、所緣悉皆觀察，是
X34n0638_p0570c06║名非想非非想處解脫行相。
X34n0638_p0570c07║言更不於餘者，只於無所有處，能緣心上思惟勝解，
X34n0638_p0570c08║更不透過緣空識二地來，名更不於餘也。
X34n0638_p0570c09║言乃至遍於想者，可者，約境立名也。無所有處一聚
X34n0638_p0570c10║心、心所極明了，故名想可生。想非想地心、心所極暗
X34n0638_p0570c11║昧，故無力不能自生事，須得無所有處為境牽生，方
X34n0638_p0570c12║能緣境思惟勝解，即是無所有處。想聚二十二心、心
X34n0638_p0570c13║所法，是有頂能緣之想生處，心託境方得生，故有頂
X34n0638_p0570c14║地能緣能緣之心緣，心緣無所有處二十二法為所
X34n0638_p0570c15║緣故，故名想可生處。答：空、識二處，所以言不於餘而
X34n0638_p0570c16║作勝解，但以非想得名，對無所有立，故須觀彼以為
X34n0638_p0570c17║解脫，不同下地有麤想故，名為非想。仍有內心，唯見
X34n0638_p0570c18║此極寂靜心在，故名非非想解脫。問：緣於識外，更無
X34n0638_p0570c19║餘法，名無所有，即不兼自定行二十二法，唯於識處
X34n0638_p0570c20║二十二法上思惟勝解。今對無所有名為非想，何不
X34n0638_p0570c21║但於無所有處思惟勝解，即兼於自？答：無所有處，唯
X34n0638_p0570c22║從識外無法立名，故唯自他思惟勝解。有頂於自他
X34n0638_p0570c23║得稱，故於二處思惟勝解。
X34n0638_p0570c24║言至下當知者，此疏中向下更無說處章，敬云：此但
X34n0638_p0571a01║法菀章中語也。彼中具有十門，初三同此，四釋名字
X34n0638_p0571a02║門說，故言至下當知。
X34n0638_p0571a03║言上說離染依等者，辨觀時節也。上說者，依無學說，
X34n0638_p0571a04║不約有學伏煩惱名離染。縱使伏煩惱得者，不是此
X34n0638_p0571a05║間離染中收。問：爭知唯是無學斷煩惱得名離染得？
X34n0638_p0571a06║答：疏言上說離染等，並依無學所得者說，非據有學，
X34n0638_p0571a07║有學之人未離染故。問：無學之人已離煩惱，今修解
X34n0638_p0571a08║脫，伏何障耶？答：伏所知障。又無學人於已解脫境而
X34n0638_p0571a09║重生勝解，故名解脫也。
X34n0638_p0571a10║言前七解脫等者，謂無學等已離惑染，名已解脫。謂
X34n0638_p0571a11║引勝德於離染境，思惟勝解而得自在，遠離定障，名
X34n0638_p0571a12║為解脫。問：爭得知不是有學人離染得？答：緣第七解
X34n0638_p0571a13║脫，是非想地當地解脫也。非想地煩惱，設是第三果
X34n0638_p0571a14║人，有漏智伏亦伏不著，無漏智斷亦斷不得。若也斷
X34n0638_p0571a15║得，即成無學。既非想地煩惱現在（上說無學）。
X34n0638_p0571a16║言身證者，得者亦是證第三果人伏煩惱得，滅盡定
X34n0638_p0571a17║不是斷煩惱得。既若滅盡定是伏煩惱得，返顯第七
X34n0638_p0571a18║解脫亦是伏煩惱得。但明滅盡定必具前七，若具前
X34n0638_p0571a19║七不必帶滅盡定，從初定乃至有頂皆是伏非是斷。
X34n0638_p0571a20║滅盡定中心心所滅，以身而證名為身證。今言身證
X34n0638_p0571a21║那含簡餘鈍根不得者，此明那含得解脫，不得無學
X34n0638_p0571a22║而離於染，有想一地必不伏斷，是有學故不斷，無上
X34n0638_p0571a23║可忻不伏。若爾，有頂染在，何名解脫？答：煩惱雖在定
X34n0638_p0571a24║障，小乘伏得解脫名。若爾，彼既煩惱未除，云何能得
X34n0638_p0571b01║滅定？答：但伏定障即得彼定，以法爾即能生彼定故。
X34n0638_p0571b02║問：何名身證？答：親證義，親入根本智斷惑得第三果。
X34n0638_p0571b03║言若依唯識有二等者，伏、斷位次也。問：此二師意，云
X34n0638_p0571b04║何異生亦不伏有頂染，應許得彼定？答：初師云：欲界
X34n0638_p0571b05║惑種二性繁雜，障定強故，所以須斷，不同上界但伏
X34n0638_p0571b06║得入。二云：三禪已下并欲界煩惱變異受俱煩惱種
X34n0638_p0571b07║子，障定強故，所以偏斷。第四禪已上并無色界下三
X34n0638_p0571b08║地惑，須伏非想，一地不伏不斷，得入滅定。有學雖不
X34n0638_p0571b09║伏有頂，許得滅定，今設不伏，亦得解脫，以心所極微
X34n0638_p0571b10║劣。問：唯識但論滅定，云何證於染、不染義？答：要得前
X34n0638_p0571b11║七解脫，方證第八滅定解脫，舉後明前，故無有失。意
X34n0638_p0571b12║言：那含既未離染，許得滅證智，前七解脫有未離
X34n0638_p0571b13║染得也。但是一性有覆無記，不障定故，伏之得滅盡
X34n0638_p0571b14║定。
X34n0638_p0571b15║言有頂一地未能伏者，謂無上可忻，此還忻上猒下
X34n0638_p0571b16║為伏也。有頂者，即三有之頂故。問：既爾，何名解脫？答：
X34n0638_p0571b17║彼地想細助惑非強，故不要伏而得解脫及滅定，但
X34n0638_p0571b18║以下地無漏善慧斷彼定障而入滅定。
X34n0638_p0571b19║言故瑜伽第十二等者，問：何以得知不伏有頂染而
X34n0638_p0571b20║得滅定？答：疏言瑜伽等，瑜伽云：空、識二解脫有說離
X34n0638_p0571b21║自地染。言上之二地無說離自地染字，有學、無學影
X34n0638_p0571b22║略說故。初空、識二解脫有說離自地染字，是無學人
X34n0638_p0571b23║離染得影，取後二解脫亦是離染得也。後二解脫無
X34n0638_p0571b24║離自地染字，顯是有學那含人未離染得影，初二解
X34n0638_p0571c01║脫亦是未離染得也。故言影略也。
X34n0638_p0571c02║言唯在根本者，入滅盡定，必須依根本定，非近分定
X34n0638_p0571c03║意。言此八解脫，若離染通近分，若思惟觀行事，須在
X34n0638_p0571c04║根本定也。
X34n0638_p0571c05║言滅盡定解脫者，謂修定時於定加行，猒患麤動心
X34n0638_p0571c06║心所故，發勝期願遮心心所，令心心所漸細漸微，漸
X34n0638_p0571c07║微心時薰異熟識，成極增上猒心種子，種子功能損
X34n0638_p0571c08║伏後念，麤動心想暫不現行，依此分位立滅定。此都
X34n0638_p0571c09║明有學無學入滅盡定也。即大小乘同說滅盡解脫，
X34n0638_p0571c10║想受滅處便是解脫行相。八个解脫，前七有所緣，第
X34n0638_p0571c11║八無所緣也。
X34n0638_p0571c12║言而無行相棄等者，約所棄想受，大小乘共同名無
X34n0638_p0571c13║行相。由想受二資助心強故，於心心所中獨名心行。
X34n0638_p0571c14║今者猒患勞慮暫爾息滅，此時要斷障得故名解脫，
X34n0638_p0571c15║即滅想受之解脫。依主釋，上七解脫皆持業也，觀諸
X34n0638_p0571c16║色即解脫也。問：如何入滅盡定時要棄想受故入滅
X34n0638_p0571c17║定？答：以想受心加行資助心強，入滅定時事須滅却。
X34n0638_p0571c18║問：加行有幾？答：有三：一、尋伺為語加行；二、出入息為
X34n0638_p0571c19║身加行；三、想受為心加行。問：何時滅此三加行？答：第
X34n0638_p0571c20║二定滅語加行，由尋伺起語言故。二禪無尋伺故，滅
X34n0638_p0571c21║語加行。三禪滅身加行，由出入息故、身根安位故。第
X34n0638_p0571c22║四禪滅身加行，出入息故。至非想地滅心加行，由有
X34n0638_p0571c23║想受資助心故、令心能起作用故，入滅定時心便不
X34n0638_p0571c24║起棄想受故。
X34n0638_p0572a01║言然將入時有二等者。問：如何是二行相？答：入滅定：
X34n0638_p0572a02║一、依非想處心入；二、依無想界入。問：何人入滅定依
X34n0638_p0572a03║此二心？答：若初業人，必依非想處心入。若久習業者，
X34n0638_p0572a04║有二：一、依無相界入，無相界即是真如故。以久修者
X34n0638_p0572a05║緣無想界心，即入滅定，約無學說。二、久修者，隨處即
X34n0638_p0572a06║入得滅定。若初修有學，必依有頂遊觀無漏為加行
X34n0638_p0572a07║入，次第定中最居後故。問：若以真如心入滅定者，如
X34n0638_p0572a08║何唯識云用遊觀無漏智為加行入耶？答：遊觀無漏
X34n0638_p0572a09║是不斷惑，即得後智。欲入定時，猒離麤想、動作、止
X34n0638_p0572a10║息想而入於定。若據瑜伽論云：無漏智緣真如、無相
X34n0638_p0572a11║界，猒心滅，暫時止息，入滅定故。據久修說。故大論云：
X34n0638_p0572a12║入滅定時，或依非想非非想處而入於定，或依滅定
X34n0638_p0572a13║想而入於定。若入滅定時，有二：一、緣三種境；二、觸三
X34n0638_p0572a14║種觸。言緣三種境者：一、緣有境，不有我慢擾動心故，
X34n0638_p0572a15║觸不動觸；二、緣境境，無貪、瞋等故，不生願求，觸無所
X34n0638_p0572a16║有觸；三、緣滅境，於一切相不思惟故，觸無相觸。有境
X34n0638_p0572a17║者，謂六根、心、心所、境、境；二、緣境者，謂六塵；滅境者，謂
X34n0638_p0572a18║無相。問：此定初修各在何界？答：初起此定而在人中。
X34n0638_p0572a19║唯識云：佛及弟子說力起故，人中慧解極猛利故。緩
X34n0638_p0572a20║起通上二界。論云：後上二界亦得現前。鄔陀夷沙彌
X34n0638_p0572a21║即佛在日鶖子說法，能信大乘人依無色界入滅盡
X34n0638_p0572a22║定。其時此沙彌難鶖子云：云何無色入滅盡定耶？佛
X34n0638_p0572a23║種種訶責此意，證無色界得入滅定。問：八識中滅幾
X34n0638_p0572a24║識耶？答：滅不恒行及恒行一分。不恒行者，謂前六識
X34n0638_p0572b01║恒行一分。西方釋一勝軍論師云：一分者，賴耶、末那
X34n0638_p0572b02║俱是恒行，但滅末故言一分也。二戒賢論師云：通於
X34n0638_p0572b03║人法二執。二乘有學但滅人執、不滅法執，故言一分。
X34n0638_p0572b04║二乘無學滅定，但滅不恒行心心所法，不滅恒行一
X34n0638_p0572b05║分，不斷法執故。直往菩薩初地已上，若依人空觀入
X34n0638_p0572b06║滅定者，唯滅人執末那。若依法空觀入滅定者，人法
X34n0638_p0572b07║末那二分並滅，淨分末那與本識俱，法執為本人執
X34n0638_p0572b08║有故。二斷法執人執隨滅，唯斷人執法執必在，故不
X34n0638_p0572b09║遣彼生空智果。若以如來二空觀入滅定者，鏡智及
X34n0638_p0572b10║平等性智在定俱轉。問：入滅定何意？答：小乘求止息
X34n0638_p0572b11║想，大乘求功德也（二行相了）。
X34n0638_p0572b12║言俱舍論說等者，化度云：俱舍前三解脫無貪性，即
X34n0638_p0572b13║是善十一中一數也。以初二解脫於穢境不貪，第三
X34n0638_p0572b14║解脫於淨境不貪，故此三種以無貪為性。
X34n0638_p0572b15║言眷屬五薀等者，由前三解脫俱緣色境即是色薀，
X34n0638_p0572b16║於境不貪即無貪性，行薀中收受想二法各攝自名，
X34n0638_p0572b17║心所起時必託心王，故有識薀，故言五薀為性。
X34n0638_p0572b18║言次四無色定者，以四無色定唯善為性，但有四薀，
X34n0638_p0572b19║而無色薀第八滅盡定解脫別有非色非心為體，即
X34n0638_p0572b20║是不相應行薀所攝。
X34n0638_p0572b21║言大乘之中等者，即瑜伽第七十三卷中說五法者：
X34n0638_p0572b22║一、相，二、名，三、分別，四、正智，四、如如。糅云：初四有為，後
X34n0638_p0572b23║一無為。初四又二：初三有漏，後一無漏。初三復二：初
X34n0638_p0572b24║二所緣，後一能緣。初二復二：相即所詮，名即能詮也。
X34n0638_p0572c01║又此五法，名即能詮教，相即所詮理，分別謂三界中
X34n0638_p0572c02║所有心、心所等。
X34n0638_p0572c03║言世間出世間等者，正智有二：一唯出世間正智、二
X34n0638_p0572c04║世間出世間正智。唯出世間正智者，聲聞獨覺諸菩
X34n0638_p0572c05║薩等通達真如，名唯出世間正智。世間出世間正智
X34n0638_p0572c06║者，聲聞獨覺諸菩薩等，初以正智通達真如已，由此
X34n0638_p0572c07║後所得智緣，安立諦猒三界過患，名世間出世間正
X34n0638_p0572c08║智。如如者，真如妙理（上依論標）。
X34n0638_p0572c09║言有漏等者，秀云：有漏慧名世間，無漏慧出世間。七
X34n0638_p0572c10║十三云：八解脫以何為體？彼答云：世間、出世間，正智
X34n0638_p0572c11║為本。緣真如故，是正智攝；有漏觀心，是分別攝。疏主
X34n0638_p0572c12║解論文意，取世間兩字攝五法中分別，分別即是有
X34n0638_p0572c13║漏世間分別心也。將出世間三字攝根本、後得二智，
X34n0638_p0572c14║皆是無漏。問：前七解脫既通有漏修行，如何喚作正
X34n0638_p0572c15║智耶？答：疏主取意，分出有漏正智也。若准論意，唯取
X34n0638_p0572c16║無漏正智也。
X34n0638_p0572c17║言唯慧為性者，不簡有漏無漏，根本後得，皆以慧為
X34n0638_p0572c18║體也。
X34n0638_p0572c19║言緣色非色及等者。問：八勝處、十遍處皆是神通，但
X34n0638_p0572c20║除定障即能引起，何要此八解脫耶？答：要緣色非色
X34n0638_p0572c21║及真如境，然後始能離諸定障引生勝德，解脫為本
X34n0638_p0572c22║淨定方生。問：何名緣色非色及真如耶？答：初三解脫
X34n0638_p0572c23║緣色為境，但作光明小多相待，相入一味總是緣色。
X34n0638_p0572c24║次四解脫緣非色、虗空、識、無邊、無所有、非想非非想
X34n0638_p0573a01║及真如境。
X34n0638_p0573a02║言離諸定障等者，法菀說八个解脫對治六障，初二
X34n0638_p0573a03║解脫除變化障，第三解脫除最極現法樂住障，第四
X34n0638_p0573a04║空處解脫除往還障，第五識無邊處解脫除無諍願
X34n0638_p0573a05║智諸功德障，第六第七解脫除諸漏即煩惱及有障
X34n0638_p0573a06║即業也，第八解脫除最極現法樂住障也。
X34n0638_p0573a07║言非餘能故者，顯慧功能，意道前來引生功德離定
X34n0638_p0573a08║障，皆是慧也，故言非餘也（尅實體）。
X34n0638_p0573a09║言若相應體等者，即心王、心所、相應王所共成四薀。
X34n0638_p0573a10║初七解脫以四薀為性，若眷屬體以五薀為性。
X34n0638_p0573a11║言故對法等者。問：無色界如何亦是五薀？意言：前三
X34n0638_p0573a12║解脫緣色。
X34n0638_p0573a13║
X34n0638_p0573a14║妙法蓮華經玄贊要集卷第十七