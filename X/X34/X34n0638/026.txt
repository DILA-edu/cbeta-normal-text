X34n0638_p0726b08║
X34n0638_p0726b09║
X34n0638_p0726b10║法華經玄贊要集卷第二十六
X34n0638_p0726b11║
X34n0638_p0726b12║鏡水沙門　栖復　集
X34n0638_p0726b13║言正法念經等者，縱廣亦五百由旬也。意明鬼趣。先
X34n0638_p0726b14║談琰魔王，舉勝攝劣，明鬼住處也。問：何名琰魔王？答：
X34n0638_p0726b15║彼梵語，此云靜息。善能勸誨，令受罪者嗔心不起，故
X34n0638_p0726b16║名靜息，亦名饒益。若眾生受那落迦苦，不憶宿命，王
X34n0638_p0726b17║便教誨，令憶宿命。彼眾生了知自所作業，甘受其苦，
X34n0638_p0726b18║不生怨恨，脫那落迦身者，利益，名饒益王也。問：何等
X34n0638_p0726b19║眾生生那落迦，不識宿命？答：一、邊地，極愚癡人；二、極
X34n0638_p0726b20║放逸人；三、極邪見人。問：琰魔王何趣攝？答：三釋：一、唯
X34n0638_p0726b21║鬼趣攝。婆沙云：鬼世界王，名曰琰魔。二、云地獄攝。瑜
X34n0638_p0726b22║伽十二云：隨一有情，由感雜染增上力故，生捺落迦，
X34n0638_p0726b23║作靜息王。三、慈恩云：此有二種：一、大菩薩化作，即地
X34n0638_p0726b24║獄趣攝；二、實報者，即鬼趣攝。問：鬼有幾種？答：二種：一、
X34n0638_p0726c01║威德鬼；二、無威德鬼。婆沙復說：此洲西南有五百大
X34n0638_p0726c02║城，一半是福德，受果如天，端嚴殊勝；餘一半餓鬼，形
X34n0638_p0726c03║容醜陋。轉輪王使巡歷至四洲，唯有大福德者，四天
X34n0638_p0726c04║王天、三十三天有大威德，鬼與諸天守護防邏。問：鬼
X34n0638_p0726c05║相狀云何？答：多似人，亦似傍生。問：言語如何？答：劫初
X34n0638_p0726c06║成時，出言皆諦實；後時隨處作種種言音，即多不實。
X34n0638_p0726c07║後流餘處者，如今人中、天上總有也。
X34n0638_p0726c08║言人住四洲者，此洲不是洲縣之洲，是洲渚之洲也，
X34n0638_p0726c09║皆居醎海之灌灘也。謨云：人住四大洲、八中洲，各有
X34n0638_p0726c10║人住，身形小短也。四大洲者，謂南瞻部洲（從樹為名）、東毗
X34n0638_p0726c11║提訶洲（此云勝，身形勝南三洲）、西衢陀尼洲（此云牛貨，用牛為貨）、北俱盧
X34n0638_p0726c12║洲（此云畟方，洲形方故）。其瞻部洲，形如車箱。東毗提呵，形如半
X34n0638_p0726c13║月。西瞿陀尼洲，其形圓滿。北俱盧洲，其形四方。南瞻
X34n0638_p0726c14║部如車，三邊各二千，南邊有三半。東毗提呵洲，其相
X34n0638_p0726c15║如半月，三邊如南瞻部，東邊三百由旬半。西瞿陀尼
X34n0638_p0726c16║洲，其相圓滿無缺，徑二千五百，三面各二千五百。北
X34n0638_p0726c17║俱盧洲，畟方面各二千等，四面各二千由旬方停。人
X34n0638_p0726c18║面亦爾，三洲皆如人面大形也。
X34n0638_p0726c19║言四大王眾天等者，俱舍云：堅手及持鬘，恒憍大王
X34n0638_p0726c20║眾，如次居四級，亦住餘七山。第四層級，四天王及諸
X34n0638_p0726c21║眷屬共所居住。
X34n0638_p0726c22║言住初金山者，是別聚落所管之處，三十三天住妙
X34n0638_p0726c23║高山頂。俱舍云：妙高頂八萬，三十三天居，四角有四
X34n0638_p0726c24║峯，金剛手所住。中宮名善見，周千瑜繕那，外四苑莊
X34n0638_p0727a01║嚴，雜色地柔軟等。
X34n0638_p0727a02║言皆漸次住。已上等欲界空居天、色界天、無色天等。
X34n0638_p0727a03║言須彌山頂去下八萬等者，忉利天去地八萬瑜繕
X34n0638_p0727a04║那，上去夜摩天亦八萬，夜摩空居天也。夜摩天去地
X34n0638_p0727a05║一十六萬瑜繕那，上去覩史多天亦一十六萬。都史
X34n0638_p0727a06║陀去地三十二萬，上去化樂天亦三十二萬。化樂天
X34n0638_p0727a07║去地六十四萬，上去他化天亦六十四萬。他化天去
X34n0638_p0727a08║地一百二十八萬由旬，上去梵眾天亦一百二十八
X34n0638_p0727a09║萬。梵眾天去地二百五十六萬梵補天，五百十二萬
X34n0638_p0727a10║大梵王天，一千二十四萬少光天，二千三十八萬無
X34n0638_p0727a11║量光天，四千九十六萬極光淨天，八千一百九十二
X34n0638_p0727a12║萬第三禪少淨天、遍淨天，無量淨第四禪無雲、福生、
X34n0638_p0727a13║廣果、無煩、無熱。善現！乃至色究竟天去地四千七十
X34n0638_p0727a14║六萬九千五百七十六由旬。
X34n0638_p0727a15║言除無雲天等者，即第四禪中第一天也。章云：下三
X34n0638_p0727a16║禪有第一雲為地，眾生業力共變以為地也。第四禪
X34n0638_p0727a17║無雲天已上，自家業感宮殿隨身而來，無彼寶雲為
X34n0638_p0727a18║地，故名除無雲也。下三禪以雲為地，無雲以上無雲
X34n0638_p0727a19║為地，故云除無雲也。又云：前來壽量至無雲減三，上
X34n0638_p0727a20║下量不減，恐人疑將謂上下量亦減，故別標指，故言
X34n0638_p0727a21║除無雲也。又云：緣下三禪有總雲為地，無雲天中無
X34n0638_p0727a22║總雲地，恐人乍聞道無雲，將謂乘上下量亦無也。故
X34n0638_p0727a23║料簡云：此無雲天中上下量則不除，唯除却當天，不
X34n0638_p0727a24║要總雲為地。
X34n0638_p0727b01║言隨先入定等者，隨戒色界天身便受無色界果，以
X34n0638_p0727b02║彼定屬無色界攝，說名無色界身也。無處所者，謂無
X34n0638_p0727b03║色身，或有有定果色名有處所，無業果色名無處所。
X34n0638_p0727b04║處謂空處、識處、無所有處、非非想處也。問：若處所無
X34n0638_p0727b05║別處所，如何經言上生非想處？答：此言上生者，定最
X34n0638_p0727b06║勝故是最後邊，說名上生也，非身往也。
X34n0638_p0727b07║言如前已說者，指列眾中。解修羅有五類：一極弱者，
X34n0638_p0727b08║在人間山林地下住，即今西方山中有深窟，多是非
X34n0638_p0727b09║天窟，故知隨在四洲也（上辨處所）。
X34n0638_p0727b10║言多分者，簡多分，不簡少分。少分亦有熱時遇涼風，
X34n0638_p0727b11║暫得受樂，此說七熱之中受苦。若無間純苦，謂諸有
X34n0638_p0727b12║情類一一共在一處治罸，苦極生，極生一處邪見，邪
X34n0638_p0727b13║見一處受苦也。問：此中獄率及獨烏等，為是非情攝？
X34n0638_p0727b14║答：章敬云：小乘兩說，如薩婆多經部等說，非情數攝。
X34n0638_p0727b15║問：既是非情，如何判作治罸？答：有情業力，如成世界
X34n0638_p0727b16║風，風雖非情，亦能成世界。若爾，如何通？彼偈云：心常
X34n0638_p0727b17║懷忿毒，好集諸惡業，見他苦欣悅，死作琰魔使者。追
X34n0638_p0727b18║愛罪人領見琰魔王者，實是有情收。若獄率殘害於
X34n0638_p0727b19║人，非有情攝。然上座部云：此是有情收。若爾，敬火燒。
X34n0638_p0727b20║答：此由業力所隔礙故，業各別故。章云：同前琰魔王
X34n0638_p0727b21║使有情攝。二者、但是業力，初是有情，後是非情。問：魔
X34n0638_p0727b22║王使捉來，四有之中何有去耶？答：有三解：一云、是非
X34n0638_p0727b23║四有攝，但是自宗心變作，捉到王所，受彼處心；二者、
X34n0638_p0727b24║只是中有身，尋常人不得見，由業力故，見捉將去也；
X34n0638_p0727c01║三者、只是本有身去也。謨云：後道理稍長，准藥師將
X34n0638_p0727c02║死之時，琰魔使者收罪人神識，將到王所，受苦報故。
X34n0638_p0727c03║言餓鬼有情，多分者少分，如五岳禹王等鬼神，不受
X34n0638_p0727c04║飢渴故。
X34n0638_p0727c05║言人趣等者，如富者追於皆是苦。
X34n0638_p0727c06║言八熱等者，地獄中又分四：一、明八熱；二、明近邊；三、
X34n0638_p0727c07║明孤獨；四、明八寒。此四中前二唯熱，後一唯寒，第三
X34n0638_p0727c08║孤獨通寒通熱。
X34n0638_p0727c09║言等活者，等活業若盡時，死已不活，業勢未盡，死已
X34n0638_p0727c10║却結，故名等活。等前還治也。問：既悶絕已，六識不行，
X34n0638_p0727c11║如何得聞，汝可還治？答：業力令治，何假聞聲？由因中
X34n0638_p0727c12║行煞戮等，不依道理，招業報受苦，皆不依尋常也。
X34n0638_p0727c13║言更相殘害者，二解：一云有情受罪之時，種種苦具
X34n0638_p0727c14║更翻殘害，或斫或㓨，銅揚鐵虵等作翻次來，先且粘
X34n0638_p0727c15║板打，次卷啖，次驢駒、拔橛、鳳凰翅、三角瓦子等，猶如
X34n0638_p0727c16║人間𦒱因相似。二云交此眾生互相殘害，如刀兵劫
X34n0638_p0727c17║時，各自把刀相斫，皆是業增上力，感虗空有聲，可還
X34n0638_p0727c18║等活便治也。
X34n0638_p0727c19║言獄率者（輔兵率也），拼（切，無應為併，比萌反）有為併綳斵（丁角反，與卓同），馸
X34n0638_p0727c20║（陟玉反）。
X34n0638_p0727c21║言種種圖等者，舌虵等是。
X34n0638_p0727c22║言羺者，山似羺羊（奴溝反），胡羊也。
X34n0638_p0727c23║言兩山迫者，問：既被迫已即同非情，如何却重受罪
X34n0638_p0727c24║耶？答：身雖多段而命未終，猶如藕絲持令相續，地獄
X34n0638_p0728a01║化生身識頓滅，令既未滅故知不死。
X34n0638_p0728a02║言號叫苦相者，一、燒燃一支一節，二、極燒然一半已
X34n0638_p0728a03║來，三、遍燒燃。由如火聚䥫室，如同胎藏也。遍褁其身，
X34n0638_p0728a04║如子處胎而無戶牗。博（普各反）弗（初限反），乳肉䥫也。皺（側右
X34n0638_p0728a05║反）襵（涉業反），上說根本也。
X34n0638_p0728a06║言近邊者，瑜伽名近邊，俱舍、遊增此是通名，別名鋒
X34n0638_p0728a07║刃烈河也。
X34n0638_p0728a08║言皆有四方等者，岸則墻也。俱舍云：此八那落迦，我
X34n0638_p0728a09║說甚難越，以熱鐵為地，周迊有鐵墻，四面有四門，開
X34n0638_p0728a10║閇以鐵扉，巧安布分量，各有十六增，多百瑜繕那，滿
X34n0638_p0728a11║中造惡者，周遍焰交徹，極火恒洞燃。四面一門名四
X34n0638_p0728a12║門，非是一面有四門也。
X34n0638_p0728a13║言皆有四園等者，俱舍云：此河如[斬/糸]前三，以園四面
X34n0638_p0728a14║各四增，故言十六。此更增刑害，故說為增也。
X34n0638_p0728a15║言屍糞者，謨云：有泥如糞，氣息如屍，非以屍骸以之
X34n0638_p0728a16║為糞，以彼地獄是化生無屍骸，故下疏言天及地獄
X34n0638_p0728a17║與識俱沒，無澤穢身也。二云：設使有屍有糞亦不妨，
X34n0638_p0728a18║此是業力，不可難也。
X34n0638_p0728a19║言銛刃者，切云利銳曰銛也。吒𦍗。
X34n0638_p0728a20║言資胎者，資骨兩邊厚肉也。謨云：切中無，應作資膂
X34n0638_p0728a21║（力舉反）。
X34n0638_p0728a22║言捉者（臘音）。
X34n0638_p0728a23║言而㓨者（感音）。
X34n0638_p0728a24║言周旋等應為洄洑也。
X34n0638_p0728b01║言大採綠等者，大採綠豆即目連，即是文殊師利問
X34n0638_p0728b02║大目連經，有四卷，廣明地獄也。
X34n0638_p0728b03║言卷縮等者，身肉卷縮，不見頭面，唯一肉塊，猶如瘡
X34n0638_p0728b04║皰，何別若？答：數上泡皰實處，名瘡也。
X34n0638_p0728b05║言猶皰瀆者，瀆者烟，即皰潰烟也。
X34n0638_p0728b06║言喝唽沾者，苦聲漸重，叫喚不得，唯作此聲。
X34n0638_p0728b07║言郝郝者次更重，猶能開口作此聲。
X34n0638_p0728b08║言虎虎，凡者拖重，開口不得，但咽喉中聲。
X34n0638_p0728b09║言大紅蓮華者，化度云：如契經說：有一羅漢，得他心
X34n0638_p0728b10║通，觀見其父命終之後，必入大紅蓮華地獄。從定出
X34n0638_p0728b11║已，不令父知，遂勸懺悔其父惡業。雖勸不從，子遂於
X34n0638_p0728b12║家多種紅蓮華，或別造作，處處安置，令使見之。願已
X34n0638_p0728b13║此華供養諸佛，令見頻間，心生悔愈。未久之間，父即
X34n0638_p0728b14║命終，便墮彼地獄。見諸罪人身分凍烈，或一或多，如
X34n0638_p0728b15║紅蓮，不覺口云：以此蓮華供十方諸佛。作是語已，應
X34n0638_p0728b16║時苦具悉皆停息，於十方界蓮華化生。
X34n0638_p0728b17║言其傍生者，如野干提、老顯等。二者、人家者，不得自
X34n0638_p0728b18║在，如猫兒提者鼠等。
X34n0638_p0728b19║言由習上品等者，內心要飲食喫，飢渴至甚，逢著泉
X34n0638_p0728b20║池欲飲欲喫，彼諸有情以刀杖防護，其實無人防守，
X34n0638_p0728b21║皆是自心識變。若又強取，即變成膿面，自不欲得飲
X34n0638_p0728b22║食，名外障礙也。
X34n0638_p0728b23║言頸癭者，喉中肉也。
X34n0638_p0728b24║言名猛焰等者，問：此猛焰鬘與前炬口何別？答：前炬
X34n0638_p0728c01║口鬼自不能食噉口生𤏙火，此猛焰鬘自能食噉還
X34n0638_p0728c02║被燒然，是二鬼差別也。
X34n0638_p0728c03║言生熟臰穢者，謨云：食人肚名生臰穢，食人糞臰穢。
X34n0638_p0728c04║言自割身等者，如有一鬼，自將一鐺而行，到其山澤
X34n0638_p0728c05║中，案置其鐺，聚置中燃火，身入其中，煑向下一段得
X34n0638_p0728c06║熟，唯顧口在，自到食之。此界前生，身掌僧食利養，自
X34n0638_p0728c07║置喫，今受此果也。
X34n0638_p0728c08║言俱生等者，自生已來，而便貧賤，與生俱故，名曰俱
X34n0638_p0728c09║生。有人從生至老，受名等身窮也。
X34n0638_p0728c10║言麤疎者，縠、豆、麵、餅、果、判值[苑/皿]等。
X34n0638_p0728c11║言逼切追者，被官家追捉禁繫，受飢餓匱乏苦。
X34n0638_p0728c12║言為他卑下者，被郎主節減衣食，逼切令交匱乏也。
X34n0638_p0728c13║言時節變異等者，寒來無綿衣，熱來無葛禮等。
X34n0638_p0728c14║言黑暗等者，謨云：二解：一、約事者，如遂五欲人，若至
X34n0638_p0728c15║夜分黑暗而乖樂者，故古詩云：人生不滿百，常懷千
X34n0638_p0728c16║載憂，晝短苦夜長，何不秉燭遊？二、約法者，黑暗即愚
X34n0638_p0728c17║癡，於所習善惡業中有始無終，還生苦故。
X34n0638_p0728c18║言由那落者，問：何不於地獄立苦死？答：以彼人中立
X34n0638_p0728c19║死為苦故、地獄故、死為等故。
X34n0638_p0728c20║言無解支節者，依四空居天說。若地居二天，亦解支
X34n0638_p0728c21║節苦。如修羅與帝釋戰，有解支節也。
X34n0638_p0728c22║言五相等者，章云：顯宗十三說有二：謂少及大、小。五
X34n0638_p0728c23║衰者：一、衣服莊具，絕可愛聲；二、自身光明，忽然暗昧；
X34n0638_p0728c24║三、於沐浴，水滴著身；四、本性囂馳，今滯一境；五、眼本
X34n0638_p0729a01║凝寂，今數眴動。此五相現，非定命絕，遇緣勝善，獨可
X34n0638_p0729a02║轉故。大五相現，設遇強勝，亦不能轉也。必定死，如疏。
X34n0638_p0729a03║言復受陵等者，陵謂欺陵，蔑謂輕蔑。問：廣大福聚成
X34n0638_p0729a04║熟，與廣大五欲天子何別？答：由修因別故。由持八戒
X34n0638_p0729a05║及諸戒功德，感得廣大福聚天子。承布施力，感得天
X34n0638_p0729a06║果廣大五欲天子。
X34n0638_p0729a07║言其下二天者，忉利四天王天也。
X34n0638_p0729a08║言即執四杖者，金銀頗胝等，意說人間福薄故有銅
X34n0638_p0729a09║鐵餘石，天上福德無銅鐵唯有金銀等物。
X34n0638_p0729a10║言若斷其首者，首者頸也，若斷首及腰即死。若天人
X34n0638_p0729a11║被斷手足及諸支節，傷身破肉，速還如故，彼之同類
X34n0638_p0729a12║竟不慰問。若非天得勝，彼二天即入自宮，如敗軍將，
X34n0638_p0729a13║彼同類不慰問也。
X34n0638_p0729a14║言四種蘇陀味者，天中有樹，出四食味，名蘇陀，即青、
X34n0638_p0729a15║黃、赤、白。
X34n0638_p0729a16║言色、無色等者，無前六欲天中五衰苦也。
X34n0638_p0729a17║言麤重者，泛論麤重。一切煩惱、種子、現行及與習氣，
X34n0638_p0729a18║並名麤重。慈恩論解捨二麤重章云：違細曰麤，違輕
X34n0638_p0729a19║名重。所知障名麤重者，地地別斷，此即種及習氣皆
X34n0638_p0729a20║名麤重也。又論解由明與暗定不相應中文云：然二
X34n0638_p0729a21║乘斷定障等時，但斷麤重，令相隨順，不能斷種。此即
X34n0638_p0729a22║現行名為麤重。糅云：即上二界中行苦名麤重也。
X34n0638_p0729a23║言有煩惱等者，令一有宗是有無之有，一个有字是
X34n0638_p0729a24║三有之有，糅云意說三有之地皆有障故。
X34n0638_p0729b01║言瞻部洲等者。此望餘三洲，得名不定。初劫之時，人
X34n0638_p0729b02║壽無量歲，或減八萬至十歲也。俱舍頌云：北洲定千
X34n0638_p0729b03║年，西東半半減，此洲壽不定，後十劫叵量。問：北洲定
X34n0638_p0729b04║千歲，東西二洲有夭者否？答：東西二洲定壽二百五
X34n0638_p0729b05║十及五百歲，不說增減，不遮。亦有不滿二百五十歲
X34n0638_p0729b06║有中夭者，然於增壽不過五百，故疏云壽增不定也。
X34n0638_p0729b07║南洲人造惡業猛利，遂感壽命極短，至等三更時，壽
X34n0638_p0729b08║唯十歲。若造善業，厭心猛利，即命長。或能伏煩惱，乃
X34n0638_p0729b09║至修行，轉凡成聖，多在此洲。
X34n0638_p0729b10║言彼人者，彌勒菩薩當日造論，折彼南洲人，以三十
X34n0638_p0729b11║日為一月等，或時壽無量歲。此是瑜伽論文。若准俱
X34n0638_p0729b12║舍，唯取成劫，初說無量歲。此南洲有情有三不定：一、
X34n0638_p0729b13║無量歲，二、萬歲，三、十歲。有此不定也。東西二洲皆有
X34n0638_p0729b14║增字，顯極增不越二百五十。五百歲著增字意，表有
X34n0638_p0729b15║中夭者。唯此北洲無增字，但言定壽千歲，定字表無
X34n0638_p0729b16║中夭也。
X34n0638_p0729b17║言謂成增劫者，成劫之初，人壽無量，非增劫初也（一、明
X34n0638_p0729b18║人了）。
X34n0638_p0729b19║言又人間等者，明欲天也。此人間三十日為月，十二
X34n0638_p0729b20║月為年。人間五十年四天王天一日一夜，即以此日
X34n0638_p0729b21║夜為數，三十日為一月，十二月為年，彼天壽命五百
X34n0638_p0729b22║歲。人間一百年三十日為一月，十二月為一年，彼天
X34n0638_p0729b23║壽命一千歲。人間二百年夜摩天一日一夜，即以為
X34n0638_p0729b24║數，三十日為月，十二月為年，彼天壽命二千歲。人間
X34n0638_p0729c01║四百年兜率陀天一日一夜，即以為數，三十日為月，
X34n0638_p0729c02║十二月為年，彼天壽命四千歲。人間八百年化樂天
X34n0638_p0729c03║一日一夜，即以此為數，三十日為月，十二月為年，彼
X34n0638_p0729c04║天壽命八千歲。人間一千六百他化天一日一夜，以
X34n0638_p0729c05║此為數，三十日為月，十二月為年，彼天壽命一萬六
X34n0638_p0729c06║千歲。問：持雙山已上日月並無，如何諸天建立晝夜？
X34n0638_p0729c07║答：有四義：一、華開合；二、鳥之喧靜；三、天眾寤寐；四、身
X34n0638_p0729c08║光盛減。若色界中身光常定，不立晝夜但數劫數，彼
X34n0638_p0729c09║壽短長與身量等，謂若身長半瑜繕那，壽命半劫也
X34n0638_p0729c10║（二、明天了）。
X34n0638_p0729c11║言又四天王眾天者，明八大地獄也。且四天王天壽
X34n0638_p0729c12║命滿足五百歲，是等活地獄一日一夜。彼以四天王
X34n0638_p0729c13║天五百歲為一日一夜，還以三十日為月，十二月為
X34n0638_p0729c14║年，彼等活壽命五百歲。忉利天宮壽命一千歲，為黑
X34n0638_p0729c15║繩一日一夜。彼以三十日為月，十二月為年，彼黑繩
X34n0638_p0729c16║壽命一千歲。夜摩天宮壽命二千歲，為眾合一日一
X34n0638_p0729c17║夜，合壽命二千歲。兜率天壽命四千歲，為號叫一日
X34n0638_p0729c18║一夜，號叫壽命四千歲。化樂天壽命八千歲，為大號
X34n0638_p0729c19║叫壽命八千歲。他化天壽一萬六千歲，為燒燃一日
X34n0638_p0729c20║一夜，燒燃壽命一萬六千歲，極燒燃壽命半中劫。即
X34n0638_p0729c21║從八萬歲減至十歲，名半中劫。或從十歲增至八萬，
X34n0638_p0729c22║名半中劫。無間壽命一中劫，即一增一減也。又北京
X34n0638_p0729c23║手記云：劫者，時分義。上明者，方圓高下二十里，石長
X34n0638_p0729c24║四十里。天人以六銖衣，三年一拂，拂盡此石，名一少
X34n0638_p0730a01║劫。盡四十里石，名一中劫。八十里石，名一大劫。
X34n0638_p0730a02║言傍生、餓鬼者，料簡不定也。有諸少虫亦生便死，或
X34n0638_p0730a03║生一日便死者，或極長一中劫，謂八大龍王。如世尊
X34n0638_p0730a04║言：大龍有八，謂難陀等。皆住一劫，能持大地也。鬼以
X34n0638_p0730a05║人間一月為一日，三十日為一月，十二月為年。乘此
X34n0638_p0730a06║年月，彼壽命五百歲。如尊者耶舍入城乞食，城門外
X34n0638_p0730a07║見一少鬼，白尊者曰：若城中見我阿娘早交出來，
X34n0638_p0730a08║兒受飢渴苦已多時。後見鬼母語壽者曰：我見此城
X34n0638_p0730a09║七遍成壞。故知命長也。大乘瑜伽云：以鬼畜不定故
X34n0638_p0730a10║不說。小乘云：傍生中劫，餓鬼五百歲。約極處說也。
X34n0638_p0730a11║言又其八寒至近半者，如等活地獄壽命五百歲，胞
X34n0638_p0730a12║地獄壽命二百五十歲。近半者，不是頓減一半名為
X34n0638_p0730a13║近半，與彼半數相隣近故。如初熱等活壽五百，初寒
X34n0638_p0730a14║只二百三十四十歲也。乃至無間一中劫，是大紅蓮
X34n0638_p0730a15║華地獄，望無間近半中劫。
X34n0638_p0730a16║言近邊孤等者，然根本地獄即說壽量長短，近邊孤
X34n0638_p0730a17║獨不說壽量長短，但言不定。
X34n0638_p0730a18║言上說者，問：何言五趣不說非天耶？答：以彼非天壽
X34n0638_p0730a19║量與三十三天同，又亦非天天趣所攝，故言五也。
X34n0638_p0730a20║言梵眾天（至）六十者。即是一增減為一中劫也（初禪了）。
X34n0638_p0730a21║言少光等者，第二禪第二少光天壽命兩个：成、住、壞、
X34n0638_p0730a22║空，此一百六十个增減劫也。相國問：何故此天對初
X34n0638_p0730a23║禪頓超多劫，前來於增減劫上漸漸加二十个，何故
X34n0638_p0730a24║第二禪頓加兩个火灾劫？答：緣初禪三天有尋有伺，
X34n0638_p0730b01║第二禪少光天雙出尋、伺，故加二劫。二云業力有勝
X34n0638_p0730b02║有劣，感彼壽命短長不同。
X34n0638_p0730b03║言已上諸天者，即無量光天壽命四个火灾劫，極光
X34n0638_p0730b04║淨天壽命八火灾劫（上二定了），第三禪少淨天壽命十六
X34n0638_p0730b05║劫，遍淨天壽命三十二劫，無量淨天六十四劫（三定了），
X34n0638_p0730b06║第四禪無雲天壽命一百二十八劫，減三劫唯有一
X34n0638_p0730b07║百二十五劫也。問：無雲何故減三劫耶？答：一云為成
X34n0638_p0730b08║無想天中五百劫，二云為成色究竟天一萬六千劫，
X34n0638_p0730b09║所以下云減三劫也。若此處不減，五百劫及一萬
X34n0638_p0730b10║六千劫俱不成。若爾，何不至福生天中減？唯獨無雲，
X34n0638_p0730b11║故知非理。三正義云：初出變異受，即是樂受也。初出
X34n0638_p0730b12║第三禪樂受，修第四禪捨受相應定，由起心愛著第
X34n0638_p0730b13║三定樂受，故修第四禪定，不能起上品所起定。既是
X34n0638_p0730b14║中下劣心，不能全感無雲天中壽命，所以減三劫也。
X34n0638_p0730b15║攝云：有情唯識，各自識變，何得為他減三也？福生天
X34n0638_p0730b16║中壽命二百五十劫，廣果天中五百，良以別有高臺
X34n0638_p0730b17║樓閣，分為二天。此小乘說，無煩一千，無熱二千，善見
X34n0638_p0730b18║四千，善現八千，色究竟一萬六千（上色界）。
X34n0638_p0730b19║言空無邊等者，明無色界也（上長短了）。
X34n0638_p0730b20║言上來所說等者，辨壽夭也。俱舍偈云：諸處夭中有，
X34n0638_p0730b21║除北俱盧洲。暉云：諸處者，約總相而說，非約別有情
X34n0638_p0730b22║說。亦有中夭者，如天空一生所繫身，及最後身菩薩、
X34n0638_p0730b23║信法行人、見道聖人、菩薩、輪王母，此等並無中夭者。
X34n0638_p0730b24║相云：南洲之人，造業猛利，由我銳業，隨業增減，命有
X34n0638_p0730c01║修短，餘洲不然也。
X34n0638_p0730c02║言雖一切化生等者，意說劫初三超人鬼畜多化生，
X34n0638_p0730c03║故無有滓穢身。今時人趣多胎生，鬼多分惡業所招，
X34n0638_p0730c04║故亦胎卵化生也。義既不定，故言雖也。
X34n0638_p0730c05║言然正法念經者，明數也。唯約八熱地獄并十六，增
X34n0638_p0730c06║說八个地獄，每个四面，四四十六，并根本八个，計一
X34n0638_p0730c07║百三十六，不說八寒及孤獨也。
X34n0638_p0730c08║言瑜伽論云等者，指處也。說地獄在此洲下，小乘中
X34n0638_p0730c09║說淺深雖不同，亦說在此洲下也。
X34n0638_p0730c10║言若依正法等者，在山北近山下，不是在山底頭。此
X34n0638_p0730c11║正法念經說，不是正義也。若准佛名經中說，鐵圍山
X34n0638_p0730c12║間有地獄者，此是偽經。揚府有一寫經理人，於寺中
X34n0638_p0730c13║停止，後寺家發遣懊惱。寺家後到蘇洲，偽寫地獄，出
X34n0638_p0730c14║向佛名經中安置，唯說師僧受罪。後時却寄將揚府
X34n0638_p0730c15║流行，且無來處也。
X34n0638_p0730c16║言瞻部等者，謂劫初及八萬歲時，壽量身形皆大，今
X34n0638_p0730c17║時人壽短，身形亦少，然隨自肘半量。此上依瑜伽，則
X34n0638_p0730c18║三肘半定。若依俱舍，三肘半或四肘也。身長者，劫初
X34n0638_p0730c19║時或四肘，劫減身少或三肘半也。若南洲人三肘半，
X34n0638_p0730c20║即東洲七肘，西洲十四肘，北洲二十八肘。若南州人
X34n0638_p0730c21║長四肘，東洲人八肘，西洲人中六肘，北洲三十二肘。
X34n0638_p0730c22║今依瑜伽，三肘半為定。若依餘三洲人及南洲人，自
X34n0638_p0730c23║肘自肘量，自身亦只是三肘半也。俱舍云：瞻部洲人
X34n0638_p0730c24║量，三肘半四肘，東西北洲人，活活增如次。
X34n0638_p0731a01║言四天王（至）四分之一者。依此方笇一俱盧舍有二
X34n0638_p0731a02║里，一里有三百六十步，二里即有七百二十步，步別
X34n0638_p0731a03║五釋，總有三千六百尺。四天王身形量四分之一，身
X34n0638_p0731a04║即長十百八十步，計九百尺。
X34n0638_p0731a05║言三十三天（至）一足者。增一足者添也，即一俱盧舍。
X34n0638_p0731a06║是二里分四分，四分之中取一分，一分之中取一半，
X34n0638_p0731a07║名一足。一足即是九十步四百五十尺。
X34n0638_p0731a08║言帝釋者，潞云：業力勝故。其三十三天身量更加一
X34n0638_p0731a09║足，即九百上更加四百十尺，通計二百七十步一千
X34n0638_p0731a10║三百五十尺。四天王身合有二足九百尺，三十三天
X34n0638_p0731a11║人有三足，帝釋身四足，與三十三天分臣差別，故如
X34n0638_p0731a12║一足。通計帝釋身長半俱盧舍，即是一里三百六十
X34n0638_p0731a13║步一千八百尺，時分天身量與帝釋同。
X34n0638_p0731a14║言漸漸各增一足者，時分天四足，兜率天五足，化樂
X34n0638_p0731a15║天六足，他化自在天七足（上明欲天了）。
X34n0638_p0731a16║言梵眾天半者，明色界天也。梵眾天半瑜繕那，梵輔
X34n0638_p0731a17║天一瑜繕那，大梵天王身一瑜繕那半二十四里，少
X34n0638_p0731a18║光天二瑜繕那，從梵眾天至少光天，此中四天中半
X34n0638_p0731a19║半增，從無量光至色究竟天倍倍增，無量光天四瑜
X34n0638_p0731a20║繕那，極光淨天八瑜繕那，少光天十六，遍淨天三十
X34n0638_p0731a21║二，無量淨天六十四，無雲一百二十八，減去三瑜繕
X34n0638_p0731a22║那，有一百二十五福生，二百五十廣果天中，五百無
X34n0638_p0731a23║煩，一千無熱，二千善見，四千善現，八千色究竟，一萬
X34n0638_p0731a24║六千瑜繕那。俱舍云：欲天俱盧舍，色天瑜繕那，劫四
X34n0638_p0731b01║增半半，此上增倍倍。唯無雲減三潞府，兼配大自在
X34n0638_p0731b02║天三萬二千由旬，彼是第十地變易菩薩住處，此不
X34n0638_p0731b03║取也。且約分段說。
X34n0638_p0731b04║言然，論復言等者。問：無色形者，何故無色界天共立
X34n0638_p0731b05║毛端，乃至佛邊側立？答：疏言然，論復言等。答：此是定
X34n0638_p0731b06║力所現，非是業力招名定果身也。共立毛頭許大空
X34n0638_p0731b07║地處所，如疏燈光，不相障礙也。
X34n0638_p0731b08║言其八大地獄等者，若作、若增長業，力形則大也。已
X34n0638_p0731b09║作了惡業，名若作。更不曾經慚愧懺悔，名若增長。若
X34n0638_p0731b10║再三懺悔了，名不增長業也。
X34n0638_p0731b11║言其寒地獄等者，亦約造業有增不增，遂令身量長
X34n0638_p0731b12║短不定也。
X34n0638_p0731b13║言諸非天等者，有說四陪大於須彌山者，化身也。今
X34n0638_p0731b14║說天本身，只如三十三天身也。若在須彌山北面宂
X34n0638_p0731b15║居者，身大。
X34n0638_p0731b16║言若在此洲者，即西國有洲天窟，身形便少也。
X34n0638_p0731b17║言此云無間者，瑜伽論說有五無間：一、趣報無間，謂
X34n0638_p0731b18║人中死，地獄生，不究剎那故；二、壽量無間，若生彼中，
X34n0638_p0731b19║具壽一劫；三、身量無間，有一个罪人充滿其中，說多
X34n0638_p0731b20║罪人充滿其中，解如一室有多燈光不相障礙；四、受
X34n0638_p0731b21║極苦無間，於一中劫無繫停息；五、極熱無間，於一中
X34n0638_p0731b22║劫無涼風繫問故。
X34n0638_p0731b23║言命極至此者。問：何故具壽一中劫？答：疏言命極等，
X34n0638_p0731b24║意言無中夭事，須壽盡一中劫。
X34n0638_p0731c01║言般若經中者，證此方劫盡更生，餘方事須壽一中
X34n0638_p0731c02║劫盡更生。
X34n0638_p0731c03║言非但唯者。問：何故不說墮餘七地獄耶？答：疏言非
X34n0638_p0731c04║但等。
X34n0638_p0731c05║言此雖一業者。問：無間之苦，須是生報。經言展轉至
X34n0638_p0731c06║無數劫，劫盡更生，即是後報。如何總名生報耶？答：疏
X34n0638_p0731c07║言此雖一業等，同是謗經業引生，更無餘業間隔，總
X34n0638_p0731c08║名順生報也。意說雖隔多生，從初而說，無別業間故。
X34n0638_p0731c09║如等無間緣，雖經多時，識等不行，中間無隔，即名無
X34n0638_p0731c10║間。此亦爾，一謗經業，並名生報；若別業攝，即名後報。
X34n0638_p0731c11║相同。此言三乘通逆者。問：三乘逆既無，謗經云何言
X34n0638_p0731c12║墮無間地獄？答：三乘通雖無，大乘別逆則有也。
X34n0638_p0731c13║言其薩遮者，證大乘別，逆則有一。若本來是故，報修
X34n0638_p0731c14║二利俱霑，不令他修，即名破塔壞寺。先鑄寫得銅金
X34n0638_p0731c15║像，面目醜，打破，報鑄無罪；若惡心，打破得罪。盜用者，
X34n0638_p0731c16║對面彌取名用，私竊取名盜也。障礙留難者，不許講
X34n0638_p0731c17║說。擬開不交開，名障礙；已講次停却，名留難。有經論
X34n0638_p0731c18║文盡取來不與，名隱蔽不知；有又不將出，名覆藏。責
X34n0638_p0731c19║伇發調者，令輸[禾*凡]等是。破僧者，小乘則謗僧者，小乘
X34n0638_p0731c20║則謗僧為重。若論五逆，只受一中劫；若謗經，乃至無
X34n0638_p0731c21║數劫也。
X34n0638_p0731c22║經言從地獄出（至）等野干者。問：既從地獄受罪了事，
X34n0638_p0731c23║須五支種子滅然後受畜生身，逆須從五支種子生
X34n0638_p0731c24║現行受畜生身，此是順後，何名順生業？答：業若差別，
X34n0638_p0732a01║感當果時有順生順後業，業既一脫更無別業間隔，
X34n0638_p0732a02║遮莫五趣受生種種不同，同是謗經所感，故總名順
X34n0638_p0732a03║生也。偏舉從地獄出之意，言證一乘能引多生，不爾
X34n0638_p0732a04║是言從地獄出耶？章敬云：今復一乘能引多生，謗大
X34n0638_p0732a05║乘經異小乘法，不同俱舍論一業引一生，然望所引
X34n0638_p0732a06║應通後報，今此經初受為名，皆名生報也。即是大乘
X34n0638_p0732a07║一業多生，一業能圓滿也。
X34n0638_p0732a08║丑救反者，（秞，去呼。）又許救反，（𭊴，音同。）許郁反。畜，養貯。畜，丑
X34n0638_p0732a09║六反。畜，積也。
X34n0638_p0732a10║言今從初二者，丑救、許救二反也。
X34n0638_p0732a11║言大乘者，一謗經業能感此異熟，根本感等流故，此
X34n0638_p0732a12║云從初為名。
X34n0638_p0732a13║言此中言者，從地獄出，若狗野干，若作駱駝，貫下意
X34n0638_p0732a14║也。
X34n0638_p0732a15║言領，音苦骨反，同窟音。
X34n0638_p0732a16║言三蒼解頭上有瘡無瘡，低頭禿無毛，名𩑔也。
X34n0638_p0732a17║言切韻：白禿者，一切頭上有白禿瘡，總名𩑔；設爾赤
X34n0638_p0732a18║禿無毛有瘡，亦名𩑔。
X34n0638_p0732a19║言或作髻者，五鎋反，其形髻瘦（巧判呼也）。合作[肆-聿+(序-予+(比/舌))]
X34n0638_p0732a20║字，作[肆-聿+(序-予+(比/舌))]音呼。
X34n0638_p0732a21║言未詳者，未見有也。
X34n0638_p0732a22║言𪑖黮合作[黑*(大/星)]字。
X34n0638_p0732a23║言又他感反者，毯音同。言，於檻反。
X34n0638_p0732a24║言作嬲者，嬲字（奴巧反）擾亂作嫪（撓音同）。
X34n0638_p0732b01║言猲有十果者，總業是一，由謗經故招十種醜陋果。
X34n0638_p0732b02║經云：乃至經卷恭敬視如佛。由起慢心謗法華經故
X34n0638_p0732b03║作狗也。若於法華淨心信敬不生疑惑者，不墮地獄、
X34n0638_p0732b04║餓鬼、畜生。由起設心謗法華故作野干身也。
X34n0638_p0732b05║言一𩑔者，法華經是諸經頭首，由謗故頭禿無毛，頂
X34n0638_p0732b06║不嚴也。
X34n0638_p0732b07║言二瘦者，此經圓滿之教，讀持之人感得面貌圓滿。
X34n0638_p0732b08║由謗圓滿教故，感得形瘦乾枯之貌，相好不圓。若持
X34n0638_p0732b09║經人當來成佛，妙色身七處圓滿。
X34n0638_p0732b10║言三、色黧者，此經是諸乘本故，故喻於白牛、白華，是
X34n0638_p0732b11║眾色之本。持經之人感得顏色鮮白，由謗經故，障他
X34n0638_p0732b12║慧光，其色黧黮。
X34n0638_p0732b13║言四、疥癩者，此經是諸經宗媚，萬德莊嚴。持經之人，
X34n0638_p0732b14║感得眉高而長，額廣平正，人相具足。由謗經故，感得
X34n0638_p0732b15║疥癩嚴身也。或謗經故，與佛法為瘡疣，與持經為瑕，
X34n0638_p0732b16║故身招病。
X34n0638_p0732b17║言五觸者，法華經是人天敬奉之經，持經之人感得
X34n0638_p0732b18║天諸童子以為走使，謗經故感得他人持打嬈，又自
X34n0638_p0732b19║為童子愚願之一行，故招童子打之。
X34n0638_p0732b20║言六人所者，此經是諸佛護念，諸佛歡喜，持經之人，
X34n0638_p0732b21║人所喜見。由謗經故，不敬大乘，感人所惡嫌也。惡音
X34n0638_p0732b22║烏故反，惡由增也。論語云：惡紫之奪朱也。
X34n0638_p0732b23║言七、常因者，此經是有大觔力眾生法食持，持經之
X34n0638_p0732b24║人色身充足，故無常困，聞者歡喜。佛遣供養經云：我
X34n0638_p0732c01║遣化四眾，供養於法師，引導於眾生。由謗法食故，令
X34n0638_p0732c02║他法味不充，故招常困飢渴也。
X34n0638_p0732c03║言八骨肉者，此經是肥壯多力，形體姝好之經。持經
X34n0638_p0732c04║之人，感得面貌圓滿。由謗經故，感得骨肉枯渴。
X34n0638_p0732c05║言九生者，被此經是出二種生死之經。持經之人，即
X34n0638_p0732c06║往安樂世界，蓮華化生。由謗經故，生受楚毒也。
X34n0638_p0732c07║言十死被者，或被瓦石打死，或死屍上被瓦石打，名
X34n0638_p0732c08║死被瓦石也。由謗經故，若生若死，皆受苦也。
X34n0638_p0732c09║言一負重者，此經是棄生死重擔之經，由謗經故作
X34n0638_p0732c10║駱駞，身常負重。此經是一切賢聖所乘之乘，為謗故
X34n0638_p0732c11║交伊生駱駞中，或作駱駞與他乘人為騎，身常負重
X34n0638_p0732c12║也。
X34n0638_p0732c13║言杖捶者，由持經故，感得刀杖不加；由謗經故，感得
X34n0638_p0732c14║加諸杖捶。
X34n0638_p0732c15║言三念食者，持此經故，感得法喜禪悅。食由謗故，但
X34n0638_p0732c16║食水草。
X34n0638_p0732c17║言四無知者，無知持經故，智慧光明如日之照；謗經
X34n0638_p0732c18║故，唯思飲噉而無所知。
X34n0638_p0732c19║言馲音等者，洛音同，日行三百里，負千何物，性別水
X34n0638_p0732c20║脉，以足括地，即水泉出也。
X34n0638_p0732c21║言駱馬色者，白馬黑鬃曰駱。
X34n0638_p0732c22║經言來入聚駱者，為飢渴故。
X34n0638_p0732c23║言一疥癩者，持經之人，口無瘡緊，由語經故，疥癩滿
X34n0638_p0732c24║身。
X34n0638_p0733a01║言二無一目者，大乘經是一目，小乘經是一目，若大
X34n0638_p0733a02║小雙謗，兩目俱無，今唯謗大乘，故無一目也。此經是
X34n0638_p0733a03║眾生眼目，持經之人感得其目皆清淨，由謗經故無
X34n0638_p0733a04║目。
X34n0638_p0733a05║言三、打擲者，持經之人感得諸天童子以為走使，由
X34n0638_p0733a06║謗經故，被重子打擲。
X34n0638_p0733a07║言四致死者，若人有病，得聞是經，病即消滅，不老不
X34n0638_p0733a08║死。今由謗經故，或復致死。
X34n0638_p0733a09║言一身大者，此經出五道生死之經。由持經故，感法
X34n0638_p0733a10║身報身。由嗔心謗經故，受蟒身也。由謗出五道生死
X34n0638_p0733a11║之經故，身長五百由旬，一切眾苦之所依止。
X34n0638_p0733a12║言二、聾者，此經是一切眾生耳目之經，持經之人得
X34n0638_p0733a13║清淨耳根，聞三千世界聲，由謗經故感聾也。聞虵本
X34n0638_p0733a14║無耳，如何說聾？答：謨云：雖無明顯依處，還有耳根也。
X34n0638_p0733a15║言三騃者，此經是智慧之經，持經之人得普賢菩薩
X34n0638_p0733a16║加被，忘失句逗遂皆通利，由謗經故癡騃也。
X34n0638_p0733a17║言四無足者，此經是成佛之因。因者，足義。由持經故，
X34n0638_p0733a18║感四神足，足踏蓮華。謗經之人，以腹曳地，婉轉而行
X34n0638_p0733a19║也。有云：虵亦有足，奉在腹中。八藥取八，堪為術法。
X34n0638_p0733a20║言五、少䖝等者，此經是一切眾生無漏法食，由謗故
X34n0638_p0733a21║被少䖝食也。
X34n0638_p0733a22║言應從踠者，體屈也。謗法華正身行，故感體屈也。唼
X34n0638_p0733a23║（所中反）唼[口*(唐-口+(走-土))]，此二字書作攝音。
X34n0638_p0733a24║言一闇鈍者，由持經故感得利根智慧也，由謗經故
X34n0638_p0733b01║得諸根暗鈍，由持經故六根清淨也。諸根者，取五色
X34n0638_p0733b02║根及依處也，不是信等五根也。
X34n0638_p0733b03║言二矬者，通俗云：侏儒曰矬，若瘡作痤癤也。非此中
X34n0638_p0733b04║義。此經是道理最長之經，持經之人感無邊身，由起
X34n0638_p0733b05║謗故感身短少也。
X34n0638_p0733b06║言三陋者，此經萬德莊嚴，牛車眾寶㽵挍，持經之人
X34n0638_p0733b07║感得百福相莊嚴，由謗故醜陋。又此經是無漏教，謗
X34n0638_p0733b08║著故害漏也。
X34n0638_p0733b09║言四者，害手名𤼣。法華經是一切眾生教手，由謗故
X34n0638_p0733b10║𤼣也。
X34n0638_p0733b11║言五躄者，此經是無上菩提之足，由謗故脚躄也。有
X34n0638_p0733b12║作癖，與僻同，病也。
X34n0638_p0733b13║言六盲者，此經是人天眼目，為謗故盲。
X34n0638_p0733b14║言七聾者，謗經不流行，令他人耳不聞法華，故聾也。
X34n0638_p0733b15║言八背傴者，謗正身行，謗他正直，捨方便經，故背傴
X34n0638_p0733b16║也。
X34n0638_p0733b17║言九人不信者，由持經故信受，今謗故令人邪見，遂
X34n0638_p0733b18║感人不信受報也。
X34n0638_p0733b19║言十口臰者，持經之人，口中常出青蓮華香，身毛孔
X34n0638_p0733b20║中常出牛頭栴檀香，謗經，故遂感口氣常臰也。
X34n0638_p0733b21║言十一鬼著者，持經之人鬼神惱亂者，頭破作七分。
X34n0638_p0733b22║我遣化四眾，比丘、比丘尼及清淨信士女，供養於法
X34n0638_p0733b23║師。由謗經故，遂感鬼魅所著惡鬼入其身也。
X34n0638_p0733b24║言十二貧窮者，此經是有為倉，無為庫，富貴之經。謗
X34n0638_p0733c01║著者，感貧窮果也。
X34n0638_p0733c02║言十三、下賤者，持經之人感得帝釋坐處、梵王坐處，
X34n0638_p0733c03║亦與陀羅尼菩薩共生一處，由謗故招下賤。
X34n0638_p0733c04║言十四、破他者，此經是自在、無繫、無所依，求經天諸
X34n0638_p0733c05║童子以為給使，由謗故感被人駈，使不自在也。
X34n0638_p0733c06║言十五多病者，此經是南閻浮提病之良藥，若聞此
X34n0638_p0733c07║經，病即消滅，由謗故多病也。
X34n0638_p0733c08║言十六痟瘦者，由謗他肥壯多力，形體殊好之經，故
X34n0638_p0733c09║感多病痟瘦也。
X34n0638_p0733c10║言渴病者，經言：漸見濕土泥，決定知近水。由毀謗此
X34n0638_p0733c11║教，渴病隨生也。
X34n0638_p0733c12║言十七無依者，一乘妙法大性所歸，是一切眾生依
X34n0638_p0733c13║附之經，由謗故無所依怙也。
X34n0638_p0733c14║言由意為者。問：意業謗經，如何言矬陋是身業所收
X34n0638_p0733c15║耶？答：疏言由意為導等。
X34n0638_p0733c16║言有二果可知者，金云：由不令他親近經故得上果，
X34n0638_p0733c17║令他忘失故得下果。又云：由自不修四親近行故，故
X34n0638_p0733c18║使前人心不化錄。二云：縱使前人輕記遂忘，由於前
X34n0638_p0733c19║生不令他記憶或令忘失，故招此果。
X34n0638_p0733c20║言薄福祐有二果者，一治他不差果，二自病無治果。
X34n0638_p0733c21║順方治病者，冷病將熱藥治，熱病將冷藥治，名順治
X34n0638_p0733c22║病也。更增他疾者，一則舊病轉加名增他疾，二則本
X34n0638_p0733c23║來患赤眼交治總不差更加腰脚轉名增他疾，或因
X34n0638_p0733c24║增疾而便致死。二自疾無醫果，若自有疾無人救療，
X34n0638_p0734a01║由謗經故，合他人不聞法，與他人為惡知識，自家有
X34n0638_p0734a02║病無人救療，由諦法藥故，設服良藥而復增劇，即病
X34n0638_p0734a03║難差也。
X34n0638_p0734a04║尊橫罹殃者，若他返唯屬國家，若他逆兼通自家中
X34n0638_p0734a05║尊長，對面奪名抄劫，私裏取名竊盜，如此之人合死
X34n0638_p0734a06║不死？傍邊有曰：他喫杖償命，望現世論則橫，若約前
X34n0638_p0734a07║生謗經業招，則合與他受。此解自不作賊，得作賊名
X34n0638_p0734a08║橫羅也。二云：被他人抄劫竊盜，亦名橫羅。殃，殃罸也
X34n0638_p0734a09║（前解為正）。由謗經之人行是非理遂招感，雖不返逆而被
X34n0638_p0734a10║殃罸也。
X34n0638_p0734a11║言一偈不見佛者，如斯罪人等，此佛前佛後難。
X34n0638_p0734a12║言一偈不聞法者，上二句如斯罪人常生難處，處處
X34n0638_p0734a13║之中攝五難也。下二句狂聾心亂永不聞法，配世智
X34n0638_p0734a14║辨聰難，此一行偈六難也。潞云：問：以世智辨聰心亂
X34n0638_p0734a15║者可，然如何配聾？答：約不聞法名聾。聾者，盲也。不以
X34n0638_p0734a16║耳目為聾盲，以世智者不聞法故、不見理故。莊子云：
X34n0638_p0734a17║豈唯形骸有聾盲者哉？夫丈智亦有之。
X34n0638_p0734a18║經言如恒河沙者，二解：一、恒河沙，指上劫數；二、云如
X34n0638_p0734a19║恒河沙，指向下生數。恒河沙中皆有輙聾啞也。答：因
X34n0638_p0734a20║語不得名輙，亦從胎中生便有聾啞，故名生輙也。
X34n0638_p0734a21║言諸根不具難者，即諸根不具難，帖前七難成八也。
X34n0638_p0734a22║言總歷四趣受增等者，簡要。問：前來受三途，即言受
X34n0638_p0734a23║異熟果，此亦同彼，何故即言增上等流？答：能感之業
X34n0638_p0734a24║而有三種，謂根本、加行、後起。若從謗經根本業而受
X34n0638_p0734b01║果者，即為異熱；若從加行後起而受果者，即受增上、
X34n0638_p0734b02║等流二果。業既有三，感果亦別也。謗經以疑心為加
X34n0638_p0734b03║行，以邪見為根本，邪欲為後起。只如出佛身血，是煞
X34n0638_p0734b04║佛加行，亦是遲罪，能招地獄等流、增上果故，所以兩
X34n0638_p0734b05║處立名也。以佛身不可煞，故不成根本業道，但是加
X34n0638_p0734b06║行業道感相似等流也。問：夫言假者，如似真地獄之
X34n0638_p0734b07║果，望謗經因，如何得名相似義邊，名假等流耶？答：由
X34n0638_p0734b08║謗經故，斷於佛種之他，沉淪受三途苦，令身自入地
X34n0638_p0734b09║獄，名相似也。前生煞生斷他命，令他人命短不長，今
X34n0638_p0734b10║世自得短命果報，故名相似。問：增上、等流二果何別？
X34n0638_p0734b11║答：前生於法不信，起輕賤憎嫉為因；今生受果時，增
X34n0638_p0734b12║益嗔恚為果。果似於因，即是等流果。身常臰處，垢穢
X34n0638_p0734b13║不淨，是增上果也。
X34n0638_p0734b14║言園觀者，解經常處地獄等，謗經之人歸趣地獄。如
X34n0638_p0734b15║遊觀，從一地獄出入一地獄，如是不斷，如遊園觀。或
X34n0638_p0734b16║只在一地獄，嫁轉不行，名遊園觀。
X34n0638_p0734b17║言餘惡道者，解如己舍宅，餓鬼道也。人家舍宅屬於
X34n0638_p0734b18║己身，求拋不得，受餓鬼身，求拋不得，如己舍相似。又
X34n0638_p0734b19║有作客即暫時，若向自宗中，即文長也。
X34n0638_p0734b20║言前據者。問：前總歷中不信此經生貪者少，略而不
X34n0638_p0734b21║說，何故此中即說？答：疏言前據等，意說前來謗經墮
X34n0638_p0734b22║餓鬼少，故不說。今此少分亦有，故開出也。
X34n0638_p0734b23║言瘖啞者，問：二種何別？答：化度云：全不能作聲名瘖，
X34n0638_p0734b24║若有聲舌不能轉名瘂。瘂由自作得聲，瘖兼聲亦無也。
X34n0638_p0734c01║言骨也者，切云嗟嘆聲也。啞音與危同。
X34n0638_p0734c02║言疽音者，疽有內，癕在外，故心不信如疽外發，言不
X34n0638_p0734c03║信如癕也。持經之人，以佛莊嚴而自莊嚴，由謗經故，
X34n0638_p0734c04║聾盲等莊嚴也。又持經之人，如來以衣覆之，由謗經
X34n0638_p0734c05║故，如是等病以為衣服也。
X34n0638_p0734c06║言深著我見者，即十煩惱中五利使也。
X34n0638_p0734c07║言癡增者，尅體不是癡，以增上義解經深著也，增益
X34n0638_p0734c08║嗔恚也。
X34n0638_p0734c09║經言婬欲等者，貪也。由持經之人不為得女人之所
X34n0638_p0734c10║惑亂。
X34n0638_p0734c11║言雖有性習者，即姓種性及習種性也。
X34n0638_p0734c12║言別是非者，於世間事上別是非，即是會事也。
X34n0638_p0734c13║言先有學植者，即是世間伎藝書藉也，未必先曾聞
X34n0638_p0734c14║法名學植。
X34n0638_p0734c15║言為說法華等者，二解：一云、不求外道；二、性求覺悟，
X34n0638_p0734c16║不求二乘道，若我於宿世等。
X34n0638_p0734c17║言曾見佛等者，即取善本釋言六處也。
X34n0638_p0734c18║經言常修慈心者，有慈心者，必是精進利根人也。
X34n0638_p0734c19║經言無有異心者，專注一境名無有異心，異心即是
X34n0638_p0734c20║散亂也，故判為定習。
X34n0638_p0734c21║言捨慧知識近善緣者，即是持戒之緣。下安樂行品
X34n0638_p0734c22║離十種惡緣，不親近國王王子大臣官長，不親近諸
X34n0638_p0734c23║外道梵志尼乾子等，及造世俗文筆讚詠外書等，即
X34n0638_p0734c24║是離惡緣後方持戒，故名戒學也。
X34n0638_p0735a01║言質直等者，明忍習也。質直即安受苦，忍亦有質直
X34n0638_p0735a02║不能受苦。今論能者，質直之人事有卒，如尾生與女
X34n0638_p0735a03║子期，抱梁而死等。
X34n0638_p0735a04║言常愍一切者，耐怨害忍，不簡親來害身死，死亦能
X34n0638_p0735a05║忍。
X34n0638_p0735a06║言恭敬等者。問：敬佛與諦察法忍如何相當？答：由佛
X34n0638_p0735a07║能說法，所以敬佛，佛邊聞法也。既聞法已，復能忍釋，
X34n0638_p0735a08║名諦察法忍也。
X34n0638_p0735a09║言二偈半專求者，不斷也。問：專求、諦求二何別？答：專
X34n0638_p0735a10║求不求小乘，諦求不求外道。又專求約相續，諦求傳
X34n0638_p0735a11║用心也。
X34n0638_p0735a12║言善戒經說內者，不是學總盡名究竟，且於一本向
X34n0638_p0735a13║上解子名究竟。若學大乘未究竟，不許餘乘，餘乘即
X34n0638_p0735a14║小乘。若久修者，一日三時之中二時學大乘內明，一
X34n0638_p0735a15║時學小乘及四明論。四明者，合是五明論。瑜伽二十
X34n0638_p0735a16║五云：一內明處，此有二相：一顯示正因果，二顯示已
X34n0638_p0735a17║作不失未作不得相。二因明亦二：一顯示摧伏他論
X34n0638_p0735a18║勝利相，二顯免脫他論勝利相。三聲明亦二相：一顯
X34n0638_p0735a19║安立義及能成立相，二顯語言無勝利相。四醫方明
X34n0638_p0735a20║亦有四種相：一顯病體，二顯病因，三顯除已却生，四
X34n0638_p0735a21║顯斷已不生。五工巧明，顯各別巧功業用處所成立
X34n0638_p0735a22║種種異相。三十八云：內明者，諸佛語言名內明。所謂
X34n0638_p0735a23║因有十種：一隨說因，二觀待因，三牽引，四攝受，五生
X34n0638_p0735a24║趣，六發起，七定異，八同事，九相違，十不相違。束為二：
X34n0638_p0735b01║一能生攝初二，二方便攝後八。復說四緣五果異熟
X34n0638_p0735b02║等流增上士用，離繫菩薩於是內明所顯正因果相
X34n0638_p0735b03║如實了知精勤修習，令處非處智力種姓漸得清淨
X34n0638_p0735b04║漸增長。何名第二相？謂諸有情自所作業，雖復作已
X34n0638_p0735b05║經多百劫，與果功能終無失壞亦無不作，或復異作
X34n0638_p0735b06║而有異熟，由此修習自乘智力種性漸得清淨。因明
X34n0638_p0735b07║相者，謂欲如實了知外道所造因論是惡言說，為欲
X34n0638_p0735b08║降伏他諸異論，為欲於此真實聖教，未得信者令其
X34n0638_p0735b09║淨信，已得信者倍令增廣。聲明者，若諸菩薩於聲明
X34n0638_p0735b10║者，為令信樂典語眾生，於菩薩身深生敬信，為欲悟
X34n0638_p0735b11║入詁訓言。五曰文句差別，於一義中種種品類殊音
X34n0638_p0735b12║而說。醫方明者，若諸菩薩求為息眾生種種疾病，為
X34n0638_p0735b13║饒益一切天眾。工巧明者，若諸眾生少用功力多集
X34n0638_p0735b14║財寶，為欲饒益諸眾生故，為希眾生希有奇相，為以
X34n0638_p0735b15║巧智平等分布供養攝受無量眾生。菩薩於此一切
X34n0638_p0735b16║五明悉修習，以大乘經是明內收故。若學大乘心究
X34n0638_p0735b17║竟遍學餘四，若未究竟恐方癈大乘也。唐三藏只翻
X34n0638_p0735b18║因明論不翻四明論，恐癈大行也。
X34n0638_p0735b19║言餘經者，即是不了義經及小乘經等名餘經，及顯
X34n0638_p0735b20║於此一乘諦求之相。二者外道教中亦有經，故大有
X34n0638_p0735b21║經等。此方儒書有孝經道書，老子道德經，莊子為南
X34n0638_p0735b22║華經。經者常也，百代常行之典。
X34n0638_p0735b23║言志誠感神者，誠由和也。證志字。舜治天下三旬，苗
X34n0638_p0735b24║人逆命，益背於禹，領兵往伐，經于多日，打伐不得。禹
X34n0638_p0735c01║問王曰：階下志誠感神，是三苗而不歸他。帝遂其言，
X34n0638_p0735c02║於是廣修文德，經七十日，此三苗人即自歸命。志誠
X34n0638_p0735c03║和，得鬼神也。書云：帝乃誕敷文德，七旬有苗格。格由
X34n0638_p0735c04║至也。討而不伏，不討自來者，明御之有道也。三苗之
X34n0638_p0735c05║國，左洞庭，右彭蠡，在荒服之側者也。此解經中如至
X34n0638_p0735c06║心也。
X34n0638_p0735c07║言尅念作聖者，尚書云：惟聖因念作狂，雖狂尅念作
X34n0638_p0735c08║聖。注：言惟聖人無念於善，則為狂人。惟狂人惟能念
X34n0638_p0735c09║於善，則為聖人。尅，由能也，勝也，自代也。此意言上智
X34n0638_p0735c10║之人交作下事亦不得，下智之人交作上事亦不得。
X34n0638_p0735c11║中容人遇善人教即善，遇惡人教即惡也。
X34n0638_p0735c12║○信解品第四
X34n0638_p0735c13║言譬喻品後等者，問：初周法說，何故前鶖子不以喻
X34n0638_p0735c14║領？第二周喻說，何不四大聲聞法領？答：順佛意故。世
X34n0638_p0735c15║尊法說，鶖子法領；世尊喻說，四大聲聞喻領。前佛意，
X34n0638_p0735c16║諸有智者以譬喻得解，故以喻領。若不如此，與佛相
X34n0638_p0735c17║違也。此第一解，約無學說。言二云論解七等者，第二
X34n0638_p0735c18║來，論宗對靈山會上有一類見道，前聲聞凡夫執自
X34n0638_p0735c19║所迷無學果乘以為究竟，我與如來乘無別無異。為
X34n0638_p0735c20║對治此，故此品來也。
X34n0638_p0735c21║言七譬喻者：第一、為顛倒求功德增上慢人說火宅
X34n0638_p0735c22║喻；第二、為求聲聞解脫一向增上慢說窮子喻；第三、
X34n0638_p0735c23║為大乘人執唯有大乘說藥草喻；四、為有定人說化
X34n0638_p0735c24║城喻；第五、為無定人說繫寶珠喻；第六、為集功德人
X34n0638_p0736a01║說解珠喻；第七、為不集功德人說醫師喻。
X34n0638_p0736a02║言顛倒求功德等者，人天果報不是功德，妄計為功
X34n0638_p0736a03║德。三乘聖果不求人天果報，名為顛倒；迴求佛果方
X34n0638_p0736a04║名順起，非顛倒也。
X34n0638_p0736a05║言第二、求聲聞解脫人者，聞世尊言：教！教！我生已盡，
X34n0638_p0736a06║不受後有。遂有見道。以前有學凡夫求二乘果，名求
X34n0638_p0736a07║聲聞解脫。唯求小乘，不求大乘，名一向。若兩種總學，
X34n0638_p0736a08║名兩向。大乘法，名增上。得己所得，陵大乘不修，名慢。
X34n0638_p0736a09║言我乘與如來乘無別者，攝云：我所求乘，名為我乘。
X34n0638_p0736a10║以此人者，是有學故。問：求二乘者，是不知佛與二乘
X34n0638_p0736a11║異耶？答：據實斷煩惱，解脫生空理，而為同也。便計之，
X34n0638_p0736a12║三人同坐解脫床，一切總同，其實不同。不同為同，名
X34n0638_p0736a13║顛倒也。
X34n0638_p0736a14║言如是顛倒取對治者，問：此品是四大聲聞自領解
X34n0638_p0736a15║說，此品如何名為對治？答：說七喻皆有二意：一、為四
X34n0638_p0736a16║大聲聞領解；二、為傍對。靈山會上一類有學凡夫，緣
X34n0638_p0736a17║經家正領解文分明，傍對文則不分明，所以天親論
X34n0638_p0736a18║無偏舉傍為之人故。
X34n0638_p0736a19║言為對治此說窮子喻也。問：此專求解脫相狀云何？
X34n0638_p0736a20║答：二乘無學從正證生空，理後入定觀前所證，以心
X34n0638_p0736a21║麤故不見正智及生空如，乃見加行位中惑苦不生，
X34n0638_p0736a22║心便變作涅槃想，解所變相分多化城，能變解心計
X34n0638_p0736a23║為羊鹿車，此名顛倒。自既顛倒，轉向凡夫二乘說此
X34n0638_p0736a24║倒心，二乘凡夫專意忻求此聲聞解脫也。
X34n0638_p0736b01║言前以無為乘及後乘等者，明二乘人起執所由無
X34n0638_p0736b02║異，二乘字通上有為無為兩處轉也。糅云二乘之人
X34n0638_p0736b03║三十年前聞說三人同坐解脫床，即是前以無為乘
X34n0638_p0736b04║無異也。及後乘無異者，即是法華會上聞說十方佛
X34n0638_p0736b05║土中唯有一乘法無二亦無三，即是後乘無異也。十
X34n0638_p0736b06║方世界有二有三，即說我與佛有異，十方世界即無
X34n0638_p0736b07║二無三乘，故知無異也。問：法華會上何名後乘？答：對
X34n0638_p0736b08║彼般若會何不得名後乘也。二云金城等說前以無
X34n0638_p0736b09║為乘無異者，方便品是最初說，故名為前也。說彼示
X34n0638_p0736b10║佛知見三乘法身本來平等，又第六遮遮無二乘涅
X34n0638_p0736b11║槃唯有法身，又云諸法寂滅相不可以言宣，故名無
X34n0638_p0736b12║為乘無異也。
X34n0638_p0736b13║言後乘無異者，即是第二周中名後乘異。羊鹿二車
X34n0638_p0736b14║總不與三乘諸子同上牛車，既等賜牛車，故知三乘
X34n0638_p0736b15║無異也。如來意緣伊有大乘種姓，不肯迴心向大來，
X34n0638_p0736b16║便說唯一佛乘無有二乘，此是佛說教意也。鶖子與
X34n0638_p0736b17║四大聲聞聞了便悟解，捨却迴心向大來也。
X34n0638_p0736b18║言彼便迷執者，攝後不悟意而便執云：既言三乘而
X34n0638_p0736b19║無有異，何假更求大乘？故欲求少，將少與大而無異
X34n0638_p0736b20║故。
X34n0638_p0736b21║言有為及初乘是異者，攝云：為事運即是佛果菩提，
X34n0638_p0736b22║對無為理名為乘。云初業者，即是三乘因行，對後佛
X34n0638_p0736b23║果而得初名。或唯二乘名初乘，對彼大乘而得初名。
X34n0638_p0736b24║依前釋潞云：意言為乘中以求於種智，無為乘中未
X34n0638_p0736c01║得法空，三乘因行即是窮子，後之佛果名為長者。問：
X34n0638_p0736c02║四大聲聞解前無為及後乘是一，何乃說長者如佛，
X34n0638_p0736c03║窮子即是聲聞，顯乘異耶？此言既知會小入大而求
X34n0638_p0736c04║一乘，何故而說於小？答：聲聞自敘昔日大性，悔責求
X34n0638_p0736c05║小如於窮子，世尊居大如富長者，教化我等令同取
X34n0638_p0736c06║大。解經經大富長者則是如來，我等皆似佛子，如來
X34n0638_p0736c07║常說我等為子，正是解前乘無異也。
X34n0638_p0736c08║言一除疑者，所斷疑迷解。疑者於諸諦理猶與為性，
X34n0638_p0736c09║即五十八云：緣五事生因果作用，諦寶實事生故。信
X34n0638_p0736c10║則於彼三寶等境，深忍樂欲心淨為性，故名除疑名
X34n0638_p0736c11║信。
X34n0638_p0736c12║言破迷者，即是根本中癡。論云：癡者，於諸諦理迷暗
X34n0638_p0736c13║為性無癡，自相明解為性無癡。正是對治於癡，故說
X34n0638_p0736c14║破迷名解。
X34n0638_p0736c15║言於菩提心不喜者，經言不生一念好樂之心，即舉
X34n0638_p0736c16║樂欲信家之果，出不信相也。便於正覺亦不能信，信
X34n0638_p0736c17║即悟解一乘之道，出不解相也。
X34n0638_p0736c18║言疑悔皆除者，疑除釋信，悔除釋解。
X34n0638_p0736c19║言信即忍欲等者，舉因及果。由信忍可，能令心淨，此
X34n0638_p0736c20║信為因，方起其欲。欲是信果，信為欲依，據因而說，名
X34n0638_p0736c21║為信解。論云：於實德能深忍，樂欲淨心為性。忍者，謂
X34n0638_p0736c22║勝解，即信因。欲者，謂別境中樂欲，即信果。
X34n0638_p0736c23║言印希之妙智者，解謂勝解，決定印持智生已，故有
X34n0638_p0736c24║希望。潞云：雖體即信解，然此兼取智之用也。今謂信
X34n0638_p0737a01║俱俱智，正解解宗也，能解於智。
X34n0638_p0737a02║言信除不信等者，約能了心智解也。
X34n0638_p0737a03║言心淨復知者，非直心生淨智，而亦復能解知。心淨
X34n0638_p0737a04║是信，復知是解，即心淨解信，復知解解也。
X34n0638_p0737a05║言信即能了之心者，由信故，同時能了之心而得淨
X34n0638_p0737a06║也。問：若爾，令心淨漸等何別？答：此淨為相，無濫彼失。
X34n0638_p0737a07║言所達之理明者，即一三之道理也，即是智用解之
X34n0638_p0737a08║異稱。
X34n0638_p0737a09║言解信深淺者，初聽之時，且生淨信，後方悟解。
X34n0638_p0737a10║言信即順者，今聞如來所說一三之理而忍可之，即
X34n0638_p0737a11║舉信用以顯信也。
X34n0638_p0737a12║言三、信顯由他等者，約由他自悟解也。
X34n0638_p0737a13║言順他以心淨者，隨順於他一三之言教，而自心得
X34n0638_p0737a14║淨也。
X34n0638_p0737a15║言解乃顯己者，相國云：此比量而知當來成佛，非是
X34n0638_p0737a16║現量智證知也。初地時方能現知當成正覺，故唯識
X34n0638_p0737a17║九云：菩薩得此二見道時，生如來家住極喜地，善達
X34n0638_p0737a18║法界得諸平等，常生諸佛大集會中，於多百門已得
X34n0638_p0737a19║自在，自知不久證大菩提，能盡未來利樂一切。
X34n0638_p0737a20║言於人於法者，潞云：從他人信故於法生信，由自解
X34n0638_p0737a21║故於法生解。意言於他者，即於法並有信，故自於人
X34n0638_p0737a22║於法並有解。今謂他即可知，自於人解即知自身當
X34n0638_p0737a23║來作佛也。又證云：於人者信佛語故，於法者隨順此
X34n0638_p0737a24║經故，初人後法。
X34n0638_p0737b01║言四者，信解。二言者，四約根、性、位、地解也。
X34n0638_p0737b02║言今有雙簡者，即兩重四句中皆取第三句也，名為
X34n0638_p0737b03║雙簡也。
X34n0638_p0737b04║言隨增義等者。問：既信與解二不異者，應信與解體
X34n0638_p0737b05║亦不殊。答：據實言之，於教、於理，俱信、俱解。但隨增義
X34n0638_p0737b06║說各別，解屬於教，信屬於理，故疏言解、教實權等。問：
X34n0638_p0737b07║次前所云於教、於理，俱信、俱解，今者何故解屬於教，
X34n0638_p0737b08║信屬於理耶？答：良若據隨增，即解屬於教，信屬於理。
X34n0638_p0737b09║以義通論，俱通教、理。
X34n0638_p0737b10║言於理未證者，金云：於理言解，恐濫證解，故不說也。
X34n0638_p0737b11║教是名言，即知是教緣共相、名相、名言之比量智，無
X34n0638_p0737b12║濫可簡，著解無失。
X34n0638_p0737b13║言以義通論者，意言教上雙有信解二種，理上唯有
X34n0638_p0737b14║信也。意言亦可比解於理，今四大聲聞但是比解而
X34n0638_p0737b15║非證解，意在於此也。
X34n0638_p0737b16║言亦信亦解等者，二解：一、約所緣教理俱信解，可名
X34n0638_p0737b17║持業。何以故？以信是善十一中之一教，解即是慧，即
X34n0638_p0737b18║別境中一數，雖同心所體乃各別，如何得言信即是
X34n0638_p0737b19║解？今約能緣二德解者，謂此四大聲聞正起信時即
X34n0638_p0737b20║解，心起解時復信，不同於前。所簡別者，或信而不解、
X34n0638_p0737b21║或解而不信，不名持業。但此四人有能信能解二種
X34n0638_p0737b22║之德，名為持業。假者，一、身持此二用，名持業。亦如攝
X34n0638_p0737b23║論釋大乘名亦乘亦大，名持業。如釋菩薩名亦菩薩，
X34n0638_p0737b24║亦薩埵名為菩薩。後解善
X34n0638_p0737c01║言上根唯一者，金云：舍利弗！以練根故名上。
X34n0638_p0737c02║言中根亦一者，目連神通第一，得四禪定俱解脫，故
X34n0638_p0737c03║名中也。
X34n0638_p0737c04║言皆屬下性者，慧解脫故。然有此說，須撿婆沙，如十
X34n0638_p0737c05║大弟子中更無俱解脫者也。
X34n0638_p0737c06║言何乖此理者，何乖此婆沙道理也。或可何乖此四
X34n0638_p0737c07║人為中根之道也。如下自言意說，若唯修小乘行得
X34n0638_p0737c08║聲聞果，以約利鈍分為三品者，即舍利弗是上根，目
X34n0638_p0737c09║連是中性，所餘是下根。今此乃約諸聲聞等迴心向
X34n0638_p0737c10║大者分為三品，是故舍利弗是上根，四人是中根，餘
X34n0638_p0737c11║為下根。若作此解未爽真趣，此經不乖彼婆沙道理
X34n0638_p0737c12║也。
X34n0638_p0737c13║言且如悟空、善現等者，疏主意：鶖子練根名第一者，
X34n0638_p0737c14║且如悟空、善現等，各有一勝婆沙，何不總使齊能，俱
X34n0638_p0737c15║為第一？後既各隨一義，三品不同；此亦各據一能，四
X34n0638_p0737c16║人為中品，而有何失？
X34n0638_p0737c17║言何必齊能者，反質詞也。意云十大弟子皆稱第一
X34n0638_p0737c18║者，何不齊能？彼既不齊，得名第一，此雖三品不齊，何
X34n0638_p0737c19║妨四人中性？如彼十人，能雖不齊，而皆稱第一，縱使
X34n0638_p0737c20║不齊中性，四人何咎也？
X34n0638_p0737c21║言論從破病者，隨窮子喻破執乘一之病也。
X34n0638_p0737c22║經言歡喜踊躍者，三周皆有歡喜。初周言爾時舍利
X34n0638_p0737c23║弗踊躍歡喜，即起合掌瞻仰尊顏而白佛言等。第二
X34n0638_p0737c24║周即此文，即第三周富樓那得未曾有心淨踊躍。又
X34n0638_p0738a01║下云爾時千二百阿羅漢心自在者，作是念：我等歡
X34n0638_p0738a02║喜得未曾有，若世尊各見受記如餘大弟子者，不亦
X34n0638_p0738a03║快乎？經言從佛所聞者，何名所聞？答：所屬聞，即是授
X34n0638_p0738a04║記等事。若所是處所，聞屬能聞，於佛處所而聞此法
X34n0638_p0738a05║也。聞佛與舍利弗受因記果曾華光等，此是未曾有
X34n0638_p0738a06║法。四十年佛不曾與聲聞受記，皆言聲聞如敗種等
X34n0638_p0738a07║不得成佛。今聞舍利弗得記，所以歡喜。
X34n0638_p0738a08║言歎願雙成者，證云：歎具二命，彰其願滿，故具壽言
X34n0638_p0738a09║含斯二義。若但言慧命，便闕壽義。既不名具壽，若慧
X34n0638_p0738a10║命二義俱含，故名具壽。二皆具足曰雙成，歎斯願遂
X34n0638_p0738a11║故歎願。故疏指云：單言慧命，義便闕也。路應云：慧命
X34n0638_p0738a12║雙或，歎屬聖人，聖人以智慧為命，共所歎故；願屬凡
X34n0638_p0738a13║夫，凡夫以身恒壽為命，共所願故。今尊者二命齊有，
X34n0638_p0738a14║故言雙成。抄云：歎願甚長，雙成未盡。疏意：雙成不望
X34n0638_p0738a15║善現。解意言：俗壽、聖命既各差殊，一具壽言雙包二
X34n0638_p0738a16║義，即歎及願。故不言慧命之言，不稱身壽之言，故云
X34n0638_p0738a17║具壽，不言慧命也。言解具壽之因，是雙成也。
X34n0638_p0738a18║言以德彰名者，謨言善現解空第一，解空之智即屬
X34n0638_p0738a19║慧，此言慧命故云德也。問：四大聲聞中迦葉為長，何
X34n0638_p0738a20║故列名最先？須菩提答為下，先明般若會中之事，昔
X34n0638_p0738a21║兼在彼作三空門，須菩提解空第一故先列也。此但
X34n0638_p0738a22║明最先不辨餘人次第，不爾迦葉寧在旃延之後？
X34n0638_p0738a23║言近開喻說者，即前火宅喻也。
X34n0638_p0738a24║言遠聞授記者，即譬喻品初授鶖子記也。或聞方便
X34n0638_p0738b01║品中聲聞若菩薩聞我所說法，乃至於一偈皆成佛
X34n0638_p0738b02║無疑，非是聞自授記，以未說故。
X34n0638_p0738b03║言一、從座起者，二乘之人一向忻涅槃、猒生死，無利
X34n0638_p0738b04║他事如生，從彼發大心，名從座起。
X34n0638_p0738b05║言菩薩戒者，即三聚戒中攝律儀戒也。非先不持，然
X34n0638_p0738b06║彼所持為大菩提故，故作是釋。
X34n0638_p0738b07║言作吉祥事者，偏袒右肩，精進之像也，表作吉祥事
X34n0638_p0738b08║故。問：何不袒左肩？答：凡所作事，用右為先，故右者順
X34n0638_p0738b09║也。新翻大般若云：偏覆左肩，不及言右肩。
X34n0638_p0738b10║言覆者，餘處亦覆故，是得言偏。
X34n0638_p0738b11║言右膝者，今發大心如地故。
X34n0638_p0738b12║言五、一心等者，昔日曾發大乘心，身中又有二乘種
X34n0638_p0738b13║性，不得名一心。今日捨二乘歸一乘，更不異緣，名一
X34n0638_p0738b14║心也。
X34n0638_p0738b15║言六、合掌者，二乘捨權取實，心如一手，如來順彼如
X34n0638_p0738b16║說法華經，如一手合教手，如世間人兩个手心相向，
X34n0638_p0738b17║故名合掌。
X34n0638_p0738b18║言七曲躬者，表身心皆俯順，故內心順佛，外相曲躬。
X34n0638_p0738b19║昔日心既未迴，外身亦偃蹇，表身心不肯順佛，故言
X34n0638_p0738b20║曲躬。
X34n0638_p0738b21║言八、瞻仰者，內心觀理，外眼觀佛，故言瞻仰。心觀外
X34n0638_p0738b22║教下理，依此理瞻仰法身。佛教是化身，說聞教之時，
X34n0638_p0738b23║便是見化佛身。依理觀法身，依教觀化身佛也。
X34n0638_p0738b24║言九而白佛等者，內心既爾，外相瞻佛，發言信解大
X34n0638_p0738c01║乘也。
X34n0638_p0738c02║言居僧之首等者，問：昔時何得不悕大乘？答：經：我等
X34n0638_p0738c03║居僧之首。疏解：望重位隆，臘長年高，座居行首，為五
X34n0638_p0738c04║山長者作南閻浮提僧中上座，不可改却舊事業，捨
X34n0638_p0738c05║小學大。老人作事，事須有終始。謨云：隆字國諱應政，
X34n0638_p0738c06║崇音呼。
X34n0638_p0738c07║言二年等者，齒年也，屈弱也。修行事須年少時，老邁
X34n0638_p0738c08║修道，三種無味，故老時學者，如日暮三光。
X34n0638_p0738c09║言三、自謂者。問：因何昔時不希大乘？答：疏言：自謂已
X34n0638_p0738c10║得涅槃，正是不希也。苦盡心泰，麤衣麤飯且過朝夕，
X34n0638_p0738c11║阿誰准擬化高官大軄？只為當初聞其少教，依之修
X34n0638_p0738c12║行，便得此少乘果。後有依身盡故，自己為足，更不求
X34n0638_p0738c13║大也。
X34n0638_p0738c14║言四無所堪等者，疎者踊嬾也。不能三大劫修行，故
X34n0638_p0738c15║不求大乘。行大乘行事須是性巧，有志之人我性拙，
X34n0638_p0738c16║拙運謀發二乘心得二乘果，便不求大乘，名性拙也。
X34n0638_p0738c17║言下明廣不希者，問：何名初略後廣？答：略則初住少
X34n0638_p0738c18║不希，廣則約住大不悕，大則般若會下是也。今領昔
X34n0638_p0738c19║時意也。
X34n0638_p0738c20║言初談往事者，經言悅法既久者，即說八部般若四
X34n0638_p0738c21║處十六會名久。經言世尊往昔者，四十年前也。說法
X34n0638_p0738c22║既久者，說八部時名說既久也。我時在座等者，良由
X34n0638_p0738c23║內心不忻樂也。
X34n0638_p0738c24║言遂作三觀者，聞般若經大乘空義，作小乘三空觀
X34n0638_p0739a01║也。但念空、無相、無作，無作即無願也。此三空觀攝四
X34n0638_p0739a02║諦十六行相。苦諦有四：一、苦，二、無常，三、空，四、無我。集
X34n0638_p0739a03║諦下有四：因、集、生、緣。滅諦下有四：滅、淨、妙、離。道諦下
X34n0638_p0739a04║有四：道、如、行、出。今以三觀攝彼十六行者，小乘依四
X34n0638_p0739a05║諦作三空觀，大乘依三性作三空觀。
X34n0638_p0739a06║言其空攝二行者，一、由執苦諦為我及我，處處以聖
X34n0638_p0739a07║者觀苦為無我，為除我見故；觀苦為空，除我所見故。
X34n0638_p0739a08║今者疏合言之，故言觀眾生為空，即三解脫門中空
X34n0638_p0739a09║觀。空觀體寬，能攝二行，名觀眾生空。若苦下，空行即
X34n0638_p0739a10║狹，唯攝空我所，不能總觀眾生為空故。問：苦、無常亦
X34n0638_p0739a11║是空所不觀之？答：此空、無我與涅槃行相同故，所以
X34n0638_p0739a12║觀之。問：空與無我何別？答：謨云：無我，即但觀我體是
X34n0638_p0739a13║無也；空，即麤觀行我所也。
X34n0638_p0739a14║言觀眾生為空者，意道不是法空，是我空觀也。菩薩
X34n0638_p0739a15║即雙觀生法二空也。
X34n0638_p0739a16║言無相攝滅者，謂滅諦下滅淨妙離四行相也。
X34n0638_p0739a17║言無作即是無願攝，所餘十行者，為諸聖者一向猒
X34n0638_p0739a18║背趣寂靜故，道四無漏亦棄捨故，況集四行耶？
X34n0638_p0739a19║言所餘十行者，集諦四行，集、因、生、緣；道諦四行，謂道、
X34n0638_p0739a20║如、行、出；并苦諦下二，謂一、苦；二、無常也。問：不取苦、集，
X34n0638_p0739a21║於理可然，如何道諦亦不願求？答：小乘但是有為之
X34n0638_p0739a22║法，皆不願求，但是無為即求也。大乘不爾，是有為、無
X34n0638_p0739a23║漏亦皆願求。
X34n0638_p0739a24║言此通有漏、無漏等者，料簡三慧差別。章敬云：若言
X34n0638_p0739b01║空、無相、無願通有漏、無漏，通聞、思、修三慧；若言空三
X34n0638_p0739b02║昧、無相三昧、無願三昧通漏、無漏，唯修慧，不通聞、思；
X34n0638_p0739b03║若言空解脫門等唯無漏，不通有漏，唯修慧，不通聞、
X34n0638_p0739b04║思。又相國云：此解脫門有五種異：一云、三三昧通於
X34n0638_p0739b05║心、境；二云、三空門唯心、非境，心為門也；三云、三解脫
X34n0638_p0739b06║門體唯無漏，離障塵雜，方名解脫門；四云、三昧唯屬
X34n0638_p0739b07║修慧，不通聞、思；五云、三觀亦通三慧，謂聞、思、修。今此
X34n0638_p0739b08║所釋，通三慧也。問：疏主爭知通三慧耶？答：疏主通云：
X34n0638_p0739b09║經中不言三昧，但言空、無相、無作。疏主體經意，故通
X34n0638_p0739b10║三慧也。
X34n0638_p0739b11║言餘義皆如瑜伽者，疏主有瑜伽略纂也。
X34n0638_p0739b12║言此依聲聞（至）不說菩薩者。問：此與菩薩三空觀何
X34n0638_p0739b13║別？答：糅云菩薩三觀，即是八行為無相，六行為無願，
X34n0638_p0739b14║二行為空也。此中意說無相攝八，滅道二諦下各四
X34n0638_p0739b15║行也。無願攝六，謂苦諦下二空無我，集諦下四俱有
X34n0638_p0739b16║漏故。此上四諦十六行相，菩薩與小乘不同也。化度
X34n0638_p0739b17║云：菩薩三空，依於三性以為觀也。謂以無分別智內
X34n0638_p0739b18║證真理，不見一切當情顯現，名為空觀。既觀一切皆
X34n0638_p0739b19║總為空，於此中都無願樂，名無願。唯有真如理本性
X34n0638_p0739b20║常寂，名為無相觀，與小乘別也。
X34n0638_p0739b21║言於菩薩法者，總分七類也。潞問：三十七菩提分，正
X34n0638_p0739b22║是聲聞所修行法，如何今言於菩薩法等？答：菩薩之
X34n0638_p0739b23║行，略有二門：一、降伏行；二、二利。降伏有二：一、降伏聲
X34n0638_p0739b24║聞，謂三十七品；二、降伏外道，謂六神通。二利行中有
X34n0638_p0739c01║二：一、自利行，淨佛國土；二、利他行，謂成熟有情行故。
X34n0638_p0739c02║今據降伏二乘，迴心向大，故三十七分名菩薩法，亦
X34n0638_p0739c03║無有失也。
X34n0638_p0739c04║言一、四念住等者，二、別陳名。敬謂此四種自受、心、法：
X34n0638_p0739c05║一、觀身不淨，除淨倒；二、觀受是苦，除樂倒；三、觀心無
X34n0638_p0739c06║常，除常倒；四、觀法無我，除我倒。觀身不淨，除淨倒，知
X34n0638_p0739c07║苦諦；觀受是苦，除樂倒，斷集諦；觀心無常，除常倒，證滅
X34n0638_p0739c08║諦；觀法無我，除我倒，修道諦。章敬云：觀身不淨，立身
X34n0638_p0739c09║念住；觀受是苦，立受念住；觀心無常，立心念住；觀法
X34n0638_p0739c10║無我，立法念住。身、受、心、法是所住四境，念、慧兩法為
X34n0638_p0739c11║能住住心。於此四處之中，名四念住也。問：既言念住，
X34n0638_p0739c12║何故疏言以慧為體？答：身、受、心、法是所觀境，慧之一
X34n0638_p0739c13║種是能觀智。即慧與念俱起，同緣於境。念先憶持，令
X34n0638_p0739c14║其不忘；慧隨於境，簡釋是非。以慧簡擇力勝故，故慧
X34n0638_p0739c15║為許。此念隣近於慧，名為念住也。身、受、心、法者，積集
X34n0638_p0739c16║名身，領納名受，集起名心，軌持稱法，四種別也。
X34n0638_p0739c17║言二、四正斷者，如外道者，如外道等亦有修斷之事，
X34n0638_p0739c18║倒故非正，名為錯學、亂行、不正。然正能慧是智功能，
X34n0638_p0739c19║由精進能助，從助而說，故名精進。於此四中，舊云四
X34n0638_p0739c20║正懃，新云四正斷。若言正懃，約體；若云正斷，約用也。
X34n0638_p0739c21║對法論說：初二緣，已生、未生所對治法為境；後二緣，
X34n0638_p0739c22║已生、未生能對治法為境。簡要云：一、已生惡法，修律
X34n0638_p0739c23║儀斷。行道、禮念佛、三業精進，總名律儀為斷。已生惡
X34n0638_p0739c24║法，修能斷律儀，律儀即斷持業釋，如斷蛇頭也。未生
X34n0638_p0740a01║惡法，於修斷斷。惡法未生，更修能斷道，遮令不起。向
X34n0638_p0740a02║上斷字，是未惡法。上是能斷之法，如沒提塘；下是所
X34n0638_p0740a03║斷惡法能斷，故名斷斷。問：精進能斷惡，可許說為斷；
X34n0638_p0740a04║懈怠是惡法，如何亦名斷？答：精進能斷惡，故說名斷；
X34n0638_p0740a05║懈怠惡能斷善，故亦名斷也。能、所合說，故名斷斷。三、
X34n0638_p0740a06║未生善法，修習斷。善法未生事，須修習令生。由精進
X34n0638_p0740a07║心生起善法，名修習。精進心為能修習，善法為所修
X34n0638_p0740a08║習，如鑽火等。精進心如次火鑽，生得善法，如火生也。
X34n0638_p0740a09║修習正喻鑽火。四、已生善法，修防護斷。由精進心增
X34n0638_p0740a10║長善法，令惡不起，名為防護，如數溉灌等。問：惡法是
X34n0638_p0740a11║懈怠，可許說為斷；善法既已生，如何說名斷？答：惡法
X34n0638_p0740a12║是懈怠，善法是精進，斷惡亦名斷。
X34n0638_p0740a13║言三、四神足者，二解：一云、神，謂神通；足者，定也、因也。
X34n0638_p0740a14║四禪定為因，感得神通為果。禪定有四，名四神足也。
X34n0638_p0740a15║二云、欲、勤、心、觀為因，禪定為果；禪定為因，神通為果。
X34n0638_p0740a16║神足有四，名四神足：一者、欲，對法云：謂由慇重猛利
X34n0638_p0740a17║樂欲為因，方能得定。二者、勤，謂常勤精進，無時暫息，
X34n0638_p0740a18║方能得定故。三者、心，定能持心，心自於定，故得心名，
X34n0638_p0740a19║即等持為體。問：若爾，因果何別？答：四神足中，心是前
X34n0638_p0740a20║前世所修劣定，令彼種子功能增長，今住得彼勝定，
X34n0638_p0740a21║皆因前世劣定為因也。四觀者，謂由聞他教法，內自
X34n0638_p0740a22║簡擇，生得聞思一慧，故名觀。觀即慧也。問：神足是一，
X34n0638_p0740a23║如何言四？答：因有四，故名四也。此即從果名神，從因
X34n0638_p0740a24║名四，當體名足。
X34n0638_p0740b01║言四、五根者，生長善故，說名為根。信者，於三寶、四諦
X34n0638_p0740b02║生忍可故；進者，於諸善法勇猛造修故；念者，於境善
X34n0638_p0740b03║惡印持不忘故；定者，於諸所緣專心一境故；慧者，簡
X34n0638_p0740b04║擇是非可取捨故。信等即根，皆持業。釋金云：小乘五
X34n0638_p0740b05║根，在忍位修五力，在世第一位修。若大乘宗，於𤏙、頂
X34n0638_p0740b06║二位建立五根，忍、世第一修五力也。問：根、力何別？答：
X34n0638_p0740b07║與前五根體是一，所望別故。生長善法名根，不可屈
X34n0638_p0740b08║伏名力，種樹令生根、令枝葉漸長名力。
X34n0638_p0740b09║言六七覺支等者，擇法得失故。精進者，勤修善事故。
X34n0638_p0740b10║喜者，意中適悅故。念者，明記不忘故。定者，專注所緣
X34n0638_p0740b11║故。捨者，遠離沉掉故。輕安者，調暢身心故。擇法至輕
X34n0638_p0740b12║安，皆持業也。章敬云：覺者，慧也。支者，分義。此有二種：
X34n0638_p0740b13║一、覺即支，所謂擇法。二、覺之支，即是餘支。
X34n0638_p0740b14║言三是別境者，擇法、覺支、念、定也。擇法是慧，慧能簡
X34n0638_p0740b15║擇為義，在有漏位名慧，在無漏位名智。
X34n0638_p0740b16║言三是善數者，謂勤、捨、輕安。
X34n0638_p0740b17║言一是遍行者，謂喜。其實遍行中無喜，但有受，是喜
X34n0638_p0740b18║受故。若小乘別修行，相在修道；大乘七覺支別修行，
X34n0638_p0740b19║相在見道，以七支中喜覺支順菩薩心歡喜地故。問：
X34n0638_p0740b20║入見道皆有七覺支否？答：糅云：若二乘人依未至定、
X34n0638_p0740b21║初二禪、根本定入見道，說有喜覺支；若聲聞超越者
X34n0638_p0740b22║及麟喻及菩薩，皆依第四禪入見，即無喜覺支，唯有
X34n0638_p0740b23║六覺支也。論中但言入見而有七覺支，不言入見道
X34n0638_p0740b24║要具七覺支，故有六覺支亦無有失也。
X34n0638_p0740c01║言七八聖道者，化度證云：無漏智在身名之為聖，聞
X34n0638_p0740c02║通涅槃名之為道，或離八邪名八正道。章敬云：無漏
X34n0638_p0740c03║慧名聖道。支者分義道，此即支。二云道之支，謂餘七
X34n0638_p0740c04║法也。謂正見者觀察諦理故，正思惟者籌量義理故，
X34n0638_p0740c05║正語者離四邪故，正業者身離三過故，正命者離五
X34n0638_p0740c06║邪命故，正念者明化所緣故，正定者攝心不亂故，正
X34n0638_p0740c07║精進者斷惡修善故（上列名，下出體）。
X34n0638_p0740c08║言語其思惟等者，章敬云：小乘諸論以尋伺為體，今
X34n0638_p0740c09║依大乘唯識有兩師，因中果位皆以慧為體，佛無尋
X34n0638_p0740c10║伺能發語故以慧為體；二者、後師以尋伺為體，以彼
X34n0638_p0740c11║尋伺通因中無漏、不通果中體，通無漏得作道支菩
X34n0638_p0740c12║薩，於未究竟位、於藥病門中未能遍知，後得智中為
X34n0638_p0740c13║他說法必假尋伺。問：思之一法亦能發語言，何故唯
X34n0638_p0740c14║取尋伺？答：由正思惟以慧為體能發語悔。
X34n0638_p0740c15║言示於他善非慧者，餘法無此功能故。對法云思惟
X34n0638_p0740c16║者，誨示支，如其所證方便安立發語言故。問：此與正
X34n0638_p0740c17║見俱是慧故，有何差別？答：正見是分別支也，思惟、誨
X34n0638_p0740c18║示支是二差別，又證法、發言二種別故。
X34n0638_p0740c19║言正語正業（至）為體者。正語正業為所發，無嗔無癡
X34n0638_p0740c20║為能發，正命為所發，無貪為能發也。無貪癡所發語
X34n0638_p0740c21║業名正語，無嗔癡所發身業名正業，若無貪所發意
X34n0638_p0740c22║業名正命。
X34n0638_p0740c23║言離五邪命等者，此是智論二十三說：一者、常行乞
X34n0638_p0740c24║食，前利養故，詐現異相奇特；二者、為利養故，自說有
X34n0638_p0741a01║得；三者、為利養占相吉凶，為人說法；四者、為利養故，
X34n0638_p0741a02║高聲現威，令人畏敬；五者、為利養故，稱說所得。以勤
X34n0638_p0741a03║人故，斯活命故，故稱無表。問：何名為色？答：身口七支
X34n0638_p0741a04║為所防，現行思為能防。能防是心法，所防是色。將能
X34n0638_p0741a05║防就所防，說名無表色。思體不是色。或有說：思體不
X34n0638_p0741a06║是色，向上有防色、發色功能，名色。此上依大乘解。謨
X34n0638_p0741a07║云：疏意以無嗔癡所發身語，即是惡色。惡色不起，起
X34n0638_p0741a08║現行思，故取無表色思為體。有云：思種子為正語等
X34n0638_p0741a09║體。非也。此是隨心轉戒也，不別解脫戒也。
X34n0638_p0741a10║言餘如自名者，正念、正見等，此依自名疏中更不解。
X34n0638_p0741a11║更不解者，依他自名也。
X34n0638_p0741a12║言三十七種，合體有九。化度云：一、慧攝九法，謂四念
X34n0638_p0741a13║住為四，五根中慧根，五力中慧力，七覺支中擇覺支，
X34n0638_p0741a14║八聖道中正見及思惟二也。二、精進攝八，謂四正斷
X34n0638_p0741a15║為四，五根中進力，七覺支、精進覺支，八聖道中正精
X34n0638_p0741a16║進。三、定攝於八，即四神足為四，五根中定根，五力中
X34n0638_p0741a17║定力，七覺支中定覺支，八聖道中正定。四、信攝於二，
X34n0638_p0741a18║即信根、信力。五、念攝於四，即五根中念根，五力中念
X34n0638_p0741a19║力，七覺支中念覺支，八聖道中正念。六、喜，七、捨，八、輕
X34n0638_p0741a20║安，此三如名各攝一。九、無表色攝三，即八聖中正語、
X34n0638_p0741a21║正命三也。其正思惟，唯顯揚論不取別境中慧為其
X34n0638_p0741a22║體，直取遍行中思為體者，即體有力也。則云：若依前
X34n0638_p0741a23║師，因果二位皆以慧為體，但有九法。若依後師，正思
X34n0638_p0741a24║惟前中因位，開出尋故，便成十法，即同俱舍論。如彼
X34n0638_p0741b01║偈云：此十事准十，謂慧勤定信，命喜捨輕安，及戒等
X34n0638_p0741b02║為體。
X34n0638_p0741b03║言遍行有一者，謂喜遍行，無慧有受，即五中喜受也。
X34n0638_p0741b04║言如無垢稱者，彼第二卷五門分別：一、釋總名，二、明
X34n0638_p0741b05║位次，三、出體性，四、明修位，五、有漏、無漏。今疏有二、三
X34n0638_p0741b06║兩門，略為十類，即是明位次也。合體有九，即是出體
X34n0638_p0741b07║門。餘三門，廣如彼疏。
X34n0638_p0741b08║言菩薩所修者，初依小乘配五位者，四念住在解脫
X34n0638_p0741b09║分位，四正斷在𤏙位，四神足在頂位，五根在忍位，五
X34n0638_p0741b10║力在世第一位，八聖道在見道位，七覺支在修道位。
X34n0638_p0741b11║若依大乘配五位者，四念住在三賢位，四正斷、四神
X34n0638_p0741b12║足、五根、五力同小乘在四善根位，七覺支在見道位，
X34n0638_p0741b13║八聖道在修道也。問：何故七覺支配見道位？答：有二
X34n0638_p0741b14║義：一、為隨數隨增次第而說，故在見道；二、云喜覺支，
X34n0638_p0741b15║順初地故。問：聲聞、菩薩其數皆同，行相何別？答：有五
X34n0638_p0741b16║種異：一、求果異；二、斷障異；三、二死一死異；四、悲智異；
X34n0638_p0741b17║五、利行異。由此五異也。
X34n0638_p0741b18║言第二、遊戲神通者，即六神通而現十相、八相等。凡
X34n0638_p0741b19║夫將車馬、喜樂、飛鷹、走狗等以為遊戲。若是諸菩薩
X34n0638_p0741b20║從知足天沒，降神母胎，至八相成道，教化眾生，乃至
X34n0638_p0741b21║涅槃，皆是遊戲。若凡夫遊戲，損物命；若諸佛菩薩遊
X34n0638_p0741b22║戲，利益眾生。
X34n0638_p0741b23║言與論所說。謨云：論即攝大乘論，等字等取法喜論，
X34n0638_p0741b24║彼般若經中八相解往成熟。
X34n0638_p0741c01║言八相者：一、從兜率天沒入胎相；二、嬰兒；三、童子；四、
X34n0638_p0741c02║苦行；五、成道；六、降魔；七、轉法輪；八、入涅槃。又華嚴經
X34n0638_p0741c03║有十相，與八相有異。二、法華論無彼現受生相及向
X34n0638_p0741c04║菩提樹相故。
X34n0638_p0741c05║言有異三者，法華論成道了降魔，華嚴降魔了成道，
X34n0638_p0741c06║故有異也。諸抄合十相為八相者，今第三受生與童
X34n0638_p0741c07║子為一，又合第六入第七向菩提樹與降魔為一，故
X34n0638_p0741c08║有八相也。
X34n0638_p0741c09║言第三、淨佛國土者，辨云：疏引無垢稱經，凡有兩重：
X34n0638_p0741c10║初、淨佛土果以化他，即第一卷文；後、淨土因而利己，
X34n0638_p0741c11║即香臺品文中唯說淨土因也。
X34n0638_p0741c12║言有十八種因者，若秦朝所譯經文闕第三，初亦不
X34n0638_p0741c13║次，隨文於出。此無垢稱經中第一謂發起無上菩提
X34n0638_p0741c14║心者，即是維摩經中第三大乘心，是菩薩淨土菩薩
X34n0638_p0741c15║成佛時，大乘眾生來生其國王中，感大乘眾生即是
X34n0638_p0741c16║果也，由發起無上菩提心為因故。
X34n0638_p0741c17║言純意樂者，此中第二純意樂，梵言阿世耶，此云純
X34n0638_p0741c18║意樂。不雜惡法，純淨內修，名純意樂也。即當維摩經
X34n0638_p0741c19║中第一直心，是菩薩淨土。菩薩成佛時，不諂眾生來
X34n0638_p0741c20║生其國。國中不諂眾生，即是兼果以明也。
X34n0638_p0741c21║言善加行者，此中第三善加行，即維摩經中所國也。
X34n0638_p0741c22║問：何名善加行？答：加功而修名善加行，體唯是慧有
X34n0638_p0741c23║情任持，不捨善行有情來生其國。
X34n0638_p0741c24║言增上意樂者，此中第四增上意樂，即當維摩經中
X34n0638_p0742a01║第二深心，是菩薩淨土。菩薩成佛時，具足功德眾生
X34n0638_p0742a02║來生其國。此上依章敬分配，與諸抄不同。
X34n0638_p0742a03║言此四各如自名者，依他經中自名解釋也。
X34n0638_p0742a04║言六度合為六等者，從布施為菩薩淨土已下，六度
X34n0638_p0742a05║合名止息。攝云：由此六法故能遣六障，名為止息。布
X34n0638_p0742a06║施止息慳貪，持戒止息毀禁，忍辱止息懈怠，禪定止
X34n0638_p0742a07║息散亂，智慧止息愚癡。金云：即當舊經云：布施攝貧
X34n0638_p0742a08║窮，持戒攝毀禁，忍辱攝嗔恚，禪定攝散亂，智慧攝愚
X34n0638_p0742a09║癡。故六度能止息六障也。經云：布施是菩薩淨土，菩
X34n0638_p0742a10║薩成佛時一切能捨眾生來生其國，持戒感行十善
X34n0638_p0742a11║道滿願眾生來生其國，忍辱感三十二相莊嚴眾生
X34n0638_p0742a12║來生其國，禪定感攝心不散亂眾生來生其國，智慧
X34n0638_p0742a13║是菩薩淨土，菩薩成佛時正定眾生來生其國。此六
X34n0638_p0742a14║度名令名止息。
X34n0638_p0742a15║言四無量者是菩薩淨土，菩薩成佛時，成就慈、悲、喜、
X34n0638_p0742a16║捨眾生來生其國。四攝事是菩薩淨土，菩薩成佛時，
X34n0638_p0742a17║感解脫所攝眾生來生其國。巧方便是菩薩淨土，菩
X34n0638_p0742a18║薩成佛時，感一切法方便無礙眾生來生其國。菩提
X34n0638_p0742a19║分是菩薩淨土，菩薩成佛時，念處、正懃、神足、根、力、覺、
X34n0638_p0742a20║道眾生來生其國也。
X34n0638_p0742a21║言此四合名等者，既除障已處發起善，故前三發起
X34n0638_p0742a22║利他功德，後一三十七菩提分發起自利功德也。
X34n0638_p0742a23║言凡所修等者，如彼經中自名。舊經云：迴向心是菩
X34n0638_p0742a24║薩淨土，菩薩成佛時，得一切具足功德眾生來生其
X34n0638_p0742b01║國。
X34n0638_p0742b02║言說息無暇者，惟受眾苦無暇，修善處所有八無暇，
X34n0638_p0742b03║即維摩經說除八難是菩薩淨土，菩薩成佛時國土
X34n0638_p0742b04║無有三惡八難也。潞云：然由四輪或復五法除八無
X34n0638_p0742b05║暇者，成實論云：四輪摧八難：一、住善處，謂生中國，對
X34n0638_p0742b06║治五難、三塗、北洲、長壽天；二、依善人，謂值佛，對治佛
X34n0638_p0742b07║前佛後難；三、自發正願，謂正見心，對治世智辨聰難；
X34n0638_p0742b08║四、宿植善根，對治盲聾瘖瘂難；五、惡處難；第六、惡時
X34n0638_p0742b09║難；第七、惡因難；第八、惡果難。五法者：一、受持戒品，治
X34n0638_p0742b10║三惡趣難；二、宿種善根，樂行法施，除聾盲瘖瘂等；三、
X34n0638_p0742b11║正見信解，除世智辨聰；四、親近善友，除佛前佛後；五、
X34n0638_p0742b12║生中國，除北洲及長壽天。菩薩常說四輪五法，故能
X34n0638_p0742b13║息除八無暇果，名說息無暇也。
X34n0638_p0742b14║言自守戒行者，即維摩經言：自守戒行不誡。彼國是
X34n0638_p0742b15║菩薩淨土，菩薩成佛時，國土無有犯禁之名。
X34n0638_p0742b16║言十善業道者，即維摩經云：行十善道，是菩薩淨土。
X34n0638_p0742b17║菩薩成佛時，命不中夭，大富梵行。所言誠諦，乃至正
X34n0638_p0742b18║見眾生來生其國。
X34n0638_p0742b19║言此三名寂靜者，由能寂靜二種惡故。第二寂心，雖
X34n0638_p0742b20║即是初一寂惡果，後一寂業，即是寂因也。安國云：能
X34n0638_p0742b21║寂二惡：一者惡果，即八無暇；二者惡因，即惡業。菩薩
X34n0638_p0742b22║常說四輪五法，故能息除八無暇果，此名寂靜果也。
X34n0638_p0742b23║自守戒行，持戒不缺，修行十善，行即行也。此二能除
X34n0638_p0742b24║十惡因也。此經一輪摧八難。經云：若有淨心信敬，不
X34n0638_p0742c01║生疑惑者，世智辨聰，佛前佛後等。
X34n0638_p0742c02║言彼經香臺等者，說有八因，舊云香積品也。無垢稱
X34n0638_p0742c03║為彼佛土來菩薩，說此世界諸菩薩眾淨土八因。
X34n0638_p0742c04║言一、思種有情者，舊經云：彼菩薩曰：菩薩成熟幾法，
X34n0638_p0742c05║於此世界，行無瘡疣，生于淨土？維摩詰言：成就八法，
X34n0638_p0742c06║於此世界，行無瘡疣，生于淨土，即饒益眾生，而不望
X34n0638_p0742c07║報。
X34n0638_p0742c08║言二思代等者，問：眾生作業自作自受，菩薩發願自
X34n0638_p0742c09║身得功德，餘人不得。若不得，何要虗願？若得者，世界
X34n0638_p0742c10║菩薩無量無邊，一時中不發願，總合無彼三塗，如何
X34n0638_p0742c11║苦樂不等？答：由彼眾生自力修行，菩薩發願願身資
X34n0638_p0742c12║助。若總不修，資助何法？
X34n0638_p0742c13║言三思於等者，舊經云：等心眾生，兼生謙下，無礙見
X34n0638_p0742c14║惡，心常平等，同一如故。
X34n0638_p0742c15║言四、思於者，舊經云：於諸菩薩，新之如佛。
X34n0638_p0742c16║言五信上者，舊經言所未聞之不疑。
X34n0638_p0742c17║言六、於他者，舊經云：不與聲聞而相違背，不嫉彼供，
X34n0638_p0742c18║不高己利。
X34n0638_p0742c19║言七調伏者，舊經云：而於其中調伏其心，常者已過，
X34n0638_p0742c20║不詔彼短。
X34n0638_p0742c21║言八、恒無等者，舊經云：恒以一心求諸功德。
X34n0638_p0742c22║言此是八法者，結也。
X34n0638_p0742c23║言廣如彼淨土者，即是法菀及無垢稱。疏廣引諸教，
X34n0638_p0742c24║以明淨土因也。
X34n0638_p0743a01║經言所以者何者，釋所由也。經家徵緣何事四十年
X34n0638_p0743a02║前聞此四般法不生喜樂？答：緣四十年前世尊令我
X34n0638_p0743a03║等出生死入涅槃，當時若先與我說大乘，我亦不妨
X34n0638_p0743a04║領解。只緣先說小乘，用佛言教出三界已待涅槃，故
X34n0638_p0743a05║不希大乘。二云：又為年已朽邁齒過力屈，學大乘須
X34n0638_p0743a06║是何生？年少自知時節已過，且守小乘，於大乘法不
X34n0638_p0743a07║生一念好樂之心。亦譬如琴瑟，解者彈之而得其曲，
X34n0638_p0743a08║不解彈之空得其聲。大乘智者聽之而得其理，愚者
X34n0638_p0743a09║聽之但得其聲。愚者雖聽大乘，終不見大乘之理。所
X34n0638_p0743a10║以四大聲聞聞大乘不生好樂也。
X34n0638_p0743a11║言今獲得者，有二般：一、言教名得，二、當得名得也。
X34n0638_p0743a12║言總領初周者，經言：千二百羅漢，悉亦當作佛。
X34n0638_p0743a13║言別領喻說者，別領第二周喻說。經云：不謂於今忽
X34n0638_p0743a14║然得聞希有之法。
X34n0638_p0743a15║言三慶獲善者，經云：深自慶幸等，四十年得小乘，如
X34n0638_p0743a16║得瓦礫，謂是真金，不知今日得無量珍寶也。
X34n0638_p0743a17║言今亦以喻領佛意者，世尊前來向化道，諸有智者
X34n0638_p0743a18║以譬喻得解，今領佛意云我等今者樂說，譬喻順佛
X34n0638_p0743a19║故稱樂說也。
X34n0638_p0743a20║言最初發心者，即十六王子時最初發心。經言：譬若
X34n0638_p0743a21║有人，二乘人也。
X34n0638_p0743a22║言退流生死者，修行至十信第六心已前，退入生死，
X34n0638_p0743a23║直入三塗。如經言：若十、二十，乃至三十。
X34n0638_p0743a24║言中還見佛者，中途逢二萬億佛，名為中途見佛也，
X34n0638_p0743b01║即前文云曾於二萬佛所等。
X34n0638_p0743b02║言不肯修大喻者，即是舍利弗修行至十住中第六
X34n0638_p0743b03║住退也。
X34n0638_p0743b04║言第五、化以二乘者，即是鹿野園中四諦法輪，名化
X34n0638_p0743b05║以二乘。此前生事，或即今生。
X34n0638_p0743b06║言示大不悕者，即是般若會下，雖蒙佛加被，說大乘
X34n0638_p0743b07║空法，而無悕取一飡之意。處門外，止宿草菴，自念貧
X34n0638_p0743b08║事。
X34n0638_p0743b09║言初之四段同前者，謨云：即同前品初周如來述成
X34n0638_p0743b10║中初陳往遇也。我昔曾於二萬億佛所，為無上道故
X34n0638_p0743b11║常教化汝，汝亦長夜隨我受學等也。且四段同前之
X34n0638_p0743b12║中，最初發心中還見佛，同前聞大乘經不聞斷時說，
X34n0638_p0743b13║退流生死不背修。大約眾生聽聞大乘經間斷時說，
X34n0638_p0743b14║若望佛意退與不退，不肯暫時捨離眾生，故經云：為
X34n0638_p0743b15║無上道故常教化汝等。眾生聞經亦了元來貪欲樂
X34n0638_p0743b16║著生死心，婉然不肯專求大乘，便是退流生死不肯
X34n0638_p0743b17║修大也。只如今俗人入到講堂聞經，即是最初發心
X34n0638_p0743b18║中還見佛，出却講堂門貪嗔宛然，即是退流生死不
X34n0638_p0743b19║肯修大也。故言初之四段同前所說也。
X34n0638_p0743b20║言第五段等者，即是第五化，以二乘喻，同方便品。次
X34n0638_p0743b21║述今逢我以方便引導汝故，生我法中。經云：不須此
X34n0638_p0743b22║人，勿強將來。以冷水灑面至常令除喜也。
X34n0638_p0743b23║言第六段者，示大不悕。法華會前為說般若，即同此
X34n0638_p0743b24║間喻中羅列寶物出內取與，此間喻中有方便品即
X34n0638_p0743c01║無也。
X34n0638_p0743c02║言今獲得中者，方便品我今還欲令汝憶本願所行
X34n0638_p0743c03║道故，為諸讚聲聞說大等，即同此間集親族也。
X34n0638_p0743c04║言幼者弱者，最初十六王子時，初聞大乘熏，得菩提
X34n0638_p0743c05║種，至極雲弱，故名幼稚也。
X34n0638_p0743c06║言教大心等者，問：何名教發大心，尚密說耶？答：有云：
X34n0638_p0743c07║當初十六王子時不向他人說，十方佛土中唯有一
X34n0638_p0743c08║乘法，但為說大乘名密。又解：時十六王子知却迴大
X34n0638_p0743c09║強為他說，審知當爾之時說無益意，徒與今日迴心
X34n0638_p0743c10║為因，此心唯第十六王子即知，餘人不知，故名密說。
X34n0638_p0743c11║最初發心過去塵劫有佛出世，名大通智勝如來，初
X34n0638_p0743c12║轉小乘法輪、大乘法輪，有一會眾生共佛無緣、共十
X34n0638_p0743c13║六王子有緣，大通佛深入禪定，十六子各昇法座為
X34n0638_p0743c14║眾說法，一一王子教化得六百億那由他恒河沙眾
X34n0638_p0743c15║生，其第十六王子是釋迦。當時會下度者，即今日三
X34n0638_p0743c16║根聲聞，當初從凡夫身中發得菩提心，種子在身中
X34n0638_p0743c17║也。譬若有人者，三根聲聞也。幼稚者，記國云：習道之
X34n0638_p0743c18║位既淺名幼，慧命之年亦少名稚。疏意：初發心等解
X34n0638_p0743c19║幼義，未廣修行一向解稚義也。都結云名為幼稚也。
X34n0638_p0743c20║經云捨父等者，法中論退却大乘心，喻上說捨却第
X34n0638_p0743c21║十六王子名捨父也。喻上說久住他國，法中論却入
X34n0638_p0743c22║生死也。經五十歲者，五道輪迴也。
X34n0638_p0743c23║言第二、退流等者，後十六王子他方教他所度眾生
X34n0638_p0743c24║退却大乘心，名退流生死也。
X34n0638_p0744a01║言：對等既言不墮惡道，如何窮子有退流生死耶？答：
X34n0638_p0744a02║疏言：彼據上品等，上品正見即慧也。增上之言意，顯
X34n0638_p0744a03║是加行心。論答意：上品發心即不退，中、下品發心即
X34n0638_p0744a04║退。窮子當日既退，明知是中、下品發心也。問：未審三
X34n0638_p0744a05║品為是三乘相對立三品？為復是一一乘中有三品
X34n0638_p0744a06║耶？答：三乘之中各有三品，唯取大乘中三品。若發大
X34n0638_p0744a07║乘上品心，則不退也；若發大乘中品心，退入二乘也；
X34n0638_p0744a08║若發大乘下品心，退入生死，直入三塗中也。二云：發
X34n0638_p0744a09║聲聞心為下品，發緣覺心為中品，發大乘心為上品
X34n0638_p0744a10║也。三云：唯有大乘性者，定性大乘發心即不退；有聲
X34n0638_p0744a11║聞、菩薩性，緣覺、菩薩性，帶下名種性，所以屬中、下品
X34n0638_p0744a12║發心即退也。今對法成增上品正見，雖經歷千生不
X34n0638_p0744a13║退者，不過前後二解也。問：經歷千生與退流生死，同
X34n0638_p0744a14║是生死，有何差別？答：千生者，唯約人、天二趣說；退流，
X34n0638_p0744a15║即約馳流五趣說。二云：有是上品發心，雖歷千生即
X34n0638_p0744a16║不退；有是中、下發心，雖歷千生即退；有是千生在人、
X34n0638_p0744a17║天二趣，有是千生出到二乘位，不妨却退也。
X34n0638_p0744a18║言心未堅者，喻上說八歲十歲捨却父走去向他國，
X34n0638_p0744a19║經五十年不歸法中，論二乘身中菩提心種，望法華
X34n0638_p0744a20║教下所詮理名父。若專心聽教名親近於父，若不專
X34n0638_p0744a21║心聽聞因修即退名捨父。
X34n0638_p0744a22║言背教違者，章敬云：背善為逃，從惡為逝，於大乘教
X34n0638_p0744a23║理不肯勤求，如迴避父一種也。入生死去名逃逝也。
X34n0638_p0744a24║言他國者，生死也。五十歲即是久住義也。久不可樂，
X34n0638_p0744b01║不是生長住處，自家屋裏自由在。何故？他國作客，每
X34n0638_p0744b02║事歎難忍苦，不可苦，不可愛樂，故法中論三界無安
X34n0638_p0744b03║也。生死逼迫，不可住也。胡馬思北風，越鳥栖南枝，常
X34n0638_p0744b04║憶本鄉，是自住處也。生死為他鄉，佛法為自國也。
X34n0638_p0744b05║言佛法為自國者，堪久住故。故經云：漸漸遊行，遇向
X34n0638_p0744b06║本國。又起信論云：返本還反生死之本，還佛法之源，
X34n0638_p0744b07║為身中有舊菩提種子故。
X34n0638_p0744b08║言涅槃經中者，會違文也。亦涅槃經約無種性人，佛
X34n0638_p0744b09║法為他國，非己分故等。
X34n0638_p0744b10║言以此彼者，以此即此經，以彼即涅槃經。
X34n0638_p0744b11║言此以有性者，此法華經取有種性及發心佛法為
X34n0638_p0744b12║自國，生死為他國。
X34n0638_p0744b13║言彼以無性者，涅槃經以無種性及有種性，未發心
X34n0638_p0744b14║前生死為自國，佛法為他國。
X34n0638_p0744b15║言前雖以三等者，通外難也。問：何故於前火宅喻中
X34n0638_p0744b16║言：今此三界皆是我有，其中眾生悉是吾子。據前來
X34n0638_p0744b17║經文，即一切世間皆是佛之所有。何故今者國分他、
X34n0638_p0744b18║自？答：疏言今以他國等意，答：前約佛所他境三界之
X34n0638_p0744b19║中，非論染、淨，皆是如來宅。將三界望能化主說，是一
X34n0638_p0744b20║火宅也。此就所化之中，望三乘佛法為淨，此自國也；
X34n0638_p0744b21║望生死為染，名為他國也。若淨，即以佛法為自國，生
X34n0638_p0744b22║死為他國；若染，即以佛法為他國，生死為自國（如一境解
X34n0638_p0744b23║別）。
X34n0638_p0744b24║言又依凡說者，佛是無漏所變，同能變將所變。次就
X34n0638_p0744c01║佛能變無漏心說，總名自國。凡夫有漏識變，將有漏
X34n0638_p0744c02║境就能緣心，總名他國。又依所化眾生說，有二類人：
X34n0638_p0744c03║一、凡夫；二、聖。望聖人說，佛法為自國，生死為他國；望
X34n0638_p0744c04║凡夫說，生死為自國，佛法為他國（此解勝）。
X34n0638_p0744c05║言依大悲等者，大悲者只說生死為宅，捨涅槃入生
X34n0638_p0744c06║死故。若大智說生死稱他國，佛法為自國，猒生死入
X34n0638_p0744c07║涅槃也。
X34n0638_p0744c08║言下喻說等者，類例國名，總明一品之中所說國也。
X34n0638_p0744c09║言初及第三者，初即是捨父逃久住他國，第三即是
X34n0638_p0744c10║出入息利乃遍他國也，第二漸漸遊行遇向本國，第
X34n0638_p0744c11║四經歷國邑，此二望三乘佛法名國也。第五人王之
X34n0638_p0744c12║國，即是國王大臣剎利居士也。或約喻解，婆羅門剎
X34n0638_p0744c13║利居士喻佛法四眾也。
X34n0638_p0744c14║言或十乃至五十者，五道之中，中道所感識等五支
X34n0638_p0744c15║種子，五道各五也。為彼十不善業道有三品，十善業
X34n0638_p0744c16║只有二品。且上品十不善業資地獄五支種子，所資
X34n0638_p0744c17║就能資說有十，只却於所資名言種與向上說或十，
X34n0638_p0744c18║不約能資業種向上說十也。又只此名言種子，向上
X34n0638_p0744c19║連持色心分限，便是果義也。中品不善業資餓鬼五
X34n0638_p0744c20║支種子，名二十。下品不善業資畜生五支種子，名二
X34n0638_p0744c21║十。善業只分二品，不分三品。下品善業資人趣五支
X34n0638_p0744c22║種子，名四十。上品善業資六欲天及上界五支種子，
X34n0638_p0744c23║名五十歲也。或者，不定之詞，喻上說窮子向他國或
X34n0638_p0744c24║十或五十歲。法中論或向地獄裏名或十，向餓鬼裏
X34n0638_p0745a01║去名或二十，畜生裏者名三十，乃至人中者名四十，
X34n0638_p0745a02║天中者名五十歲，或遍歷五道名五十也。
X34n0638_p0745a03║言中還見佛者，即是未退大乘菩提心前更重見佛，
X34n0638_p0745a04║即是到大乘城中聞大乘法見化身二萬佛也。問：前
X34n0638_p0745a05║說退流生死即是退心，如何此中乃言即是未退大
X34n0638_p0745a06║心前更重見佛？答：前言退流者，但約不專求佛背教
X34n0638_p0745a07║行惡名退流，非是退大心也。意言一迴逢佛發大乘
X34n0638_p0745a08║心已後時還退，退後又逢佛發大乘心，如是經千萬
X34n0638_p0745a09║迴發心已還退。此經文約二乘逢諸佛，皆以大乘法
X34n0638_p0745a10║化之，未用小乘法化之，此並是二萬佛所教化內也，
X34n0638_p0745a11║故前云世世以曾從佛受化也。
X34n0638_p0745a12║言一根性者，信等五根也。
X34n0638_p0745a13║言年既長大者，喻上說窮子初走去時，九歲十歲身
X34n0638_p0745a14║歲猶少，在外多時男兒長大，三不歸身歲漸大少之
X34n0638_p0745a15║食。窮不歸法中，論當初第十六王子邊聞教熏得大
X34n0638_p0745a16║乘，有滿菩提心種。此新熏種子日日生長，經歷年多
X34n0638_p0745a17║故，故名長大也。
X34n0638_p0745a18║言加復窮困者，增也。臈月著葛被復者，熏也。未修福
X34n0638_p0745a19║故名窮，不修慧故名困。即同初周云我以佛眼觀見
X34n0638_p0745a20║六道眾生貧窮無福慧等，亦同下周譬如貧窮人往
X34n0638_p0745a21║至親友家，其家甚大富具設等。
X34n0638_p0745a22║言馳騁四方者，亦同馳走也。向胎卵濕化之中，起色
X34n0638_p0745a23║起力也，名馳騁四方。注經云：生老病死，周流代謝也。
X34n0638_p0745a24║四生之苦逼。
X34n0638_p0745b01║言四規出苦者，求覓出處也。持齋持戒，名求衣食。又
X34n0638_p0745b02║正教食，正理水，故亦名求也。倦三途而執人天，猒大
X34n0638_p0745b03║苦而希少樂，名求食。天子云：吾是飽爪者，焉能繫帶
X34n0638_p0745b04║而不食也。
X34n0638_p0745b05║言漸漸遊行者，等閑行也。以不專求佛法，故名漸漸。
X34n0638_p0745b06║種性所逼，任運而行，所作不究竟，故名遊行也。
X34n0638_p0745b07║言遇向本國者，却向三乘佛法內來，名遇向本國。喻
X34n0638_p0745b08║上說窮子無心歸，令客作賈，力信脚行，忽到本國。法
X34n0638_p0745b09║中論窮子五道輪迴生死，且擬向人天往來，免被三
X34n0638_p0745b10║塗苦逼，忽遇著三乘教法，如遇向本國也。
X34n0638_p0745b11║言初教發於大心等者，通前配退流生死中還見佛
X34n0638_p0745b12║喻也。
X34n0638_p0745b13║言順昔所修等者，不是退大乘心了却發，名順昔所
X34n0638_p0745b14║修。昔是只退入生死，本來大乘心不退，更重聞大乘
X34n0638_p0745b15║也，名順本所習也。
X34n0638_p0745b16║經言其父先來等者，問：長者走却兒覓否？答：兒行千
X34n0638_p0745b17║里，父心於先，譬如長者唯有一子（云云）。長者總有一
X34n0638_p0745b18║个兒，失却求向家中。坐不安心，莣胝熱，況錢物無主，
X34n0638_p0745b19║不免就國築城住也。
X34n0638_p0745b20║言雖先來已等者。問：十六王子之教發心，今言求子
X34n0638_p0745b21║不得也。答：疏言雖等，意言初發心，後却退，轉背教理，
X34n0638_p0745b22║名求不得。中途却失，與不得同。故此二萬佛來，再教
X34n0638_p0745b23║發心，名止城中。城在國中，不於他國。
X34n0638_p0745b24║言求子不得者，十六王子後，更擬將大乘教化眾生，
X34n0638_p0745c01║休心不學，不肯發心，名求子不得。此望退心後說，非
X34n0638_p0745c02║總未曾學，名求不得也。經云：若我遇眾生，盡教似佛
X34n0638_p0745c03║道。眾生自退，故名先來求不得也。自不專求名退，非
X34n0638_p0745c04║不與說，望佛說無有休息也。
X34n0638_p0745c05║言中止一城者，即於生死之中止大乘城，乍觀似喚
X34n0638_p0745c06║生死作城，非此義也。生死二字解中字義也。止者，有
X34n0638_p0745c07║說停癈，癈大乘教城覓子不得，休說名止，此解非也。
X34n0638_p0745c08║此意但是總望佛三乘國，大乘如國中有城也。止者，
X34n0638_p0745c09║居止也。喻上說長者求子不得，故於他國中築城自
X34n0638_p0745c10║居以待於子，法中論即留妙法蓮華經在生死中，理
X34n0638_p0745c11║居教如父在城，意言佛身是大乘妙法教，下所詮理
X34n0638_p0745c12║名中止城也。問：何處望教說大乘為城？答：此經云佛
X34n0638_p0745c13║自住大乘多寶，答云況教塔中佛見況理。問：准下云
X34n0638_p0745c14║昔在本城懷憂推覓，有似佛於自國中求、子似他國
X34n0638_p0745c15║求也？答：不然，下文亦於本城求、大乘城中而求於子
X34n0638_p0745c16║也。
X34n0638_p0745c17║言將說大乘者，抄云：擬說大乘，令他發大心，名為將
X34n0638_p0745c18║說。此解說大乘所以也。今謂不然，前云常教化汝，即
X34n0638_p0745c19║是已說，云何言將說？答：今解將者，即將彼所說大乘
X34n0638_p0745c20║而為城也，非取餘法也。將者，取也，如言即將此錢買
X34n0638_p0745c21║如是物也。
X34n0638_p0745c22║言自下資財者，問：百䖝七鳥皆為其子，長者既覔子，
X34n0638_p0745c23║別處築城居止，以得於子，莫國念錢物等否？答：疏：言
X34n0638_p0745c24║自下等嘉祥意，窮子背父，流注生死，貧窮困苦，而見
X34n0638_p0746a01║失子，果滿成佛，眾德圓具，名其家大富，財寶無量也。
X34n0638_p0746a02║言有為倉無為等者，成糓麥等名倉，成金銀等名庫。
X34n0638_p0746a03║穀麥種子等有生長義，如四智菩提從種而生名倉
X34n0638_p0746a04║也。即第八識倉藏無漏種子報身菩提名倉也。金銀
X34n0638_p0746a05║等無生長義，如涅槃無為不生不滅如庫。嘉祥云：養
X34n0638_p0746a06║慧命者如倉，安法身者如庫。圓滿義如盈，出用義如
X34n0638_p0746a07║溢。又約體名盈，起用如溢。
X34n0638_p0746a08║言愽物志者，是晉朝司空張華造，訓釋文書。
X34n0638_p0746a09║言𣁴者，古人以三舛為斗，三斗為斛。今時一石名一
X34n0638_p0746a10║斛，但取古時三斗名斛為喻也。
X34n0638_p0746a11║經言：多有僮僕者。問：長者家既大富，資財無量，未審
X34n0638_p0746a12║更有多少僮僕乎？力象馬車乘？答：經言：多有僮僕等。
X34n0638_p0746a13║言駈筞等者，解僮僕義也。一百八煩惱名多有也。
X34n0638_p0746a14║言方便善巧等，天子有爭臣七人，雖無道，不失其天
X34n0638_p0746a15║下也。臣之於君，戲可贊否，致君於堯舜之上者，皆是
X34n0638_p0746a16║智臣之用。國以重臣為寶，臣佐不離於王，依於王始
X34n0638_p0746a17║有臣佐方便善巧，不離後得智，依智方有方便巧妙
X34n0638_p0746a18║用。臣佐助王治化，致君與堯舜相似，總由臣佐方便
X34n0638_p0746a19║善巧。三無數劫佐助如來，令如來為三界大師，四生
X34n0638_p0746a20║慈父，皆由方便善巧也。
X34n0638_p0746a21║言妙願及力等者，妙願如吏，十力如民也。吏即少吏，
X34n0638_p0746a22║與長者家計笇錢物，知出知入。民者即是人，民即是
X34n0638_p0746a23║長者家客，作大長者穩坐地，使伊和泥[日*((┐@一)/兀)]𧐮輸氣力
X34n0638_p0746a24║也。法中論妙願，即是四弘誓願。願度眾生，度了者却
X34n0638_p0746b01║捨名知出，未度者令度令入佛法中名知入。猶如典
X34n0638_p0746b02║吏行案勾當錢物，有人舉錢將去名知出，有人納利
X34n0638_p0746b03║錢來名知入，故名吏人知出入也。或佛身上自利功
X34n0638_p0746b04║德名知入，利他功德名知出。力者，如來身上十力，能
X34n0638_p0746b05║破天魔制諸外道，或變大地金山，或毛吞巨海等。
X34n0638_p0746b06║言五通為象等者，世間象馬車乘能運重而致遠，如
X34n0638_p0746b07║來五通能運凡而致聖也。象馬為人所乘騎，五通是
X34n0638_p0746b08║賢聖所乘也。向野馬世界去，或天雨四華，地六種振
X34n0638_p0746b09║動等。
X34n0638_p0746b10║言五乘為車乘者，般載運眾生，亦是一切賢聖玩好
X34n0638_p0746b11║遊戲之具。長者家車牛無數，古人有千駟也。
X34n0638_p0746b12║言八萬四千者，千羊能喫草斷草，令人家轉富，資人
X34n0638_p0746b13║貧窮。八萬四千眾行能斷惡，資益眾生善根也。
X34n0638_p0746b14║言客利豐廣者，解經出入息利也。長者家錢財，出亦
X34n0638_p0746b15║帶利出來，便須有利，名出有利。入亦帶利入來，錢財
X34n0638_p0746b16║所入之物待善賈，名入有利也。
X34n0638_p0746b17║言真俗諦教者，真俗諦教如經化本錢也。將此真俗
X34n0638_p0746b18║諦教化眾生，名出入息利。教中詮無漏無為功德，名
X34n0638_p0746b19║真諦教。教中詮人天有漏果報，名俗諦教。教中說斷
X34n0638_p0746b20║惡修善離苦，名出有利。真俗諦教中說修善人樂，名
X34n0638_p0746b21║入有利。
X34n0638_p0746b22║言入佛法等者，眾生發心入佛法中名入利，為他說
X34n0638_p0746b23║法令他出生死故名出利，取說法為利也。
X34n0638_p0746b24║言或三乘教等者，三乘教如財，佛是財主。三乘聖如
X34n0638_p0746c01║商人，佛於淨土中說三性、三無性、六度教法，如坐鋪
X34n0638_p0746c02║財主。菩薩在會聽法，如商人鋪貨物，從淨土出，入穢
X34n0638_p0746c03║土中，向三界野市、人天二趣行願賣貨物。如觀音菩
X34n0638_p0746c04║薩現十九類身，說法教化眾生，名賣貨物。出亦有利，
X34n0638_p0746c05║入亦有利。如人借本經化，得利停分，三乘聖眾亦爾。
X34n0638_p0746c06║又入學佛法名利，外他眾生名出利。菩薩說法之時，
X34n0638_p0746c07║得一分自利功德，名入利也。問：人天教入生死，如何
X34n0638_p0746c08║名利？答：勝三塗名利。持五八戒為因，得人天身，依此
X34n0638_p0746c09║身後，入聖位前。經云：得免火難，全其軀命，非為虗妄。
X34n0638_p0746c10║何以故？若全身命，便為已得玩好之具、長者財物，未
X34n0638_p0746c11║有無利虗行。如來五乘法門，未有不成利他功德也。
X34n0638_p0746c12║如薄俱羅持不煞戒，遇後母煞之，經五不死，此名法
X34n0638_p0746c13║利也。又持不食，一日得五百日餘粮，此名利也。若說
X34n0638_p0746c14║二乘法，眾生聞者，得二乘果，早得三倍、五倍利。又釋
X34n0638_p0746c15║迦如來靈山會上說法華經，如坐鋪財主、賈客。如文
X34n0638_p0746c16║殊菩薩聞法華經，如鋪貨物，往來海教化。如行賣商
X34n0638_p0746c17║人，教化龍女成佛。又海會從眾，非口所宣，非心所測，
X34n0638_p0746c18║似嬴千倍、萬倍。若逢著無種性眾生，不肯發心謗佛、
X34n0638_p0746c19║謗經，墮大地獄。此名經犯折錢路，老敗喬麥，本裏斷
X34n0638_p0746c20║三百
X34n0638_p0746c21║言被生死等者。問：佛出唯在欲界人天，云何言教被
X34n0638_p0746c22║生死？答：身雖不遍故。如王居鎬（浩音），思冷遠荒，身不動
X34n0638_p0746c23║搖，法同沙界。章敬云：有佛世界名自國，無佛世界名
X34n0638_p0746c24║他國。亦云佛法為自國，生死為他國。問：北洲三塗，佛
X34n0638_p0747a01║法不到，如何名遍？答：總望三乘聖，亦得名遍。如觀音
X34n0638_p0747a02║等十方諸國土，無剎不現身也。
X34n0638_p0747a03║言三乘聖眾者，如世財主處處經營，十地三乘分頭
X34n0638_p0747a04║教化。
X34n0638_p0747a05║言商估價客者，行賣曰商，坐賣曰估。大化身佛如賈，
X34n0638_p0747a06║大樂說等如商。
X34n0638_p0747a07║言宣尼等者，王莾亦號名文，宣王父母祀尼丘山得
X34n0638_p0747a08║此。子身魯國為司寇郎，如今補賤官。按論語子罕篇
X34n0638_p0747a09║云：子貢曰：有美玉於斯，韞犢而藏諸？待善價而沽之。
X34n0638_p0747a10║經云：馬曰：韞，藏樻犢也。謂藏樻中沽賣也，得善價寧
X34n0638_p0747a11║肯衒賣之也。子曰：沽之哉！沽之哉！我待價也。馬曰：沽
X34n0638_p0747a12║之哉，不衒賣之詞，我居之待價也。此中意，言子貢以
X34n0638_p0747a13║宣尼有聖人之德至於是，[邱-丘+王]必聞其故，何不衒賣其
X34n0638_p0747a14║智用而自藏其德，故彼斯況以探其志。馬仲尼方我
X34n0638_p0747a15║但而待價證賈義，下言固物以待民也，不就後自衒
X34n0638_p0747a16║賣也。法中意，三乘之法如玉，根生不說如藏諸於樻，
X34n0638_p0747a17║根熟堪聞如善價，處處宣揚如沽之哉。
X34n0638_p0747a18║言公戶者，字書中無此字，作古，唯爾雅音義中有此
X34n0638_p0747a19║賈字，故引來也。
X34n0638_p0747a20║言市稅者，敘也。此中估與賈字同，估即牙，即知物貴
X34n0638_p0747a21║賤名估也。
X34n0638_p0747a22║言周禮九職者，九事之中，即當第六大府，鄉知、市司、
X34n0638_p0747a23║祥斗、商貝、佐也。何名九職？一曰晨生九穀，黍、稷、秫、稻、
X34n0638_p0747a24║麻、大豆、麥等；二周國疏草木；三虞衡採山之材；四藪
X34n0638_p0747b01║扻養蓄鳥狩；五百上傍化八材；六賣賈集通貨賄（上中）；
X34n0638_p0747b02║七嬪婦化治絲枲；八臣妾聚斂蔬材；九間民無常識，
X34n0638_p0747b03║轉移報事。
X34n0638_p0747b04║言白虎通者，漢高祖置殿名白虎殿，天下有難文義，
X34n0638_p0747b05║揚雄於此殿中通釋，故此殿名白虎通。
X34n0638_p0747b06║言商之言商，商量者何處物財，財於彼貨賣名聚也。
X34n0638_p0747b07║言賈者固守於物，以待人來，即是坐賣也。
X34n0638_p0747b08║言賈亦通語者，意言行賣亦名賈，坐賣亦名賈，故言
X34n0638_p0747b09║通語也。
X34n0638_p0747b10║言荀瑩之在楚者，荀瑩者，晉大夫也。晉國與楚國相
X34n0638_p0747b11║似，更強弱。書云：晉楚常舉兵相伐，荀瑩晉兵與楚交
X34n0638_p0747b12║戰，被楚活捨將去，不損囚在彼處。彼鄭國有商人入
X34n0638_p0747b13║楚國經紀，去鄭與楚和好，去來無滯，暗裏欲得送荀
X34n0638_p0747b14║瑩蹄本國來，設計擬欲向褚中以出之。此總有三解：
X34n0638_p0747b15║一云褚貯義，欲擬將荀瑩向衣籠中成而出之，故名
X34n0638_p0747b16║褚中；二云褚字平呼褓，木車中藏載而出之；三云商
X34n0638_p0747b17║人姓褚名中以出之。設計未成中間，晉國自將金帛
X34n0638_p0747b18║贖來，意道鄭固商人，既向楚固敗賣得，將知賈字亦
X34n0638_p0747b19║通行賣也。
X34n0638_p0747b20║言陽翟者，是縣名，洛州東二百里也。此兩重意，證非
X34n0638_p0747b21║唯坐賣，亦通行也。
X34n0638_p0747b22║言內道（至）總句者。問：何名總句？答：此間意，遊諸聚落
X34n0638_p0747b23║與經歷國邑體是一般，故言總句。若約別，寬狹有異，
X34n0638_p0747b24║故別開邑也。
X34n0638_p0747c01║言所有說法等者，別標國邑體也。
X34n0638_p0747c02║言此中意說者，內道即三乘，佛法對外道教，得內道
X34n0638_p0747c03║之名。此是三乘修行人居止處，名聚落體也。
X34n0638_p0747c04║言以求出要者，正解遊字。遊者，遊履義。喻上說窮子
X34n0638_p0747c05║向自家國裏，巡歷州郡，客作賣力，名遊諸聚落。法中
X34n0638_p0747c06║論窮子向內道三乘佛法之中，聽經受戒，名遊聚落。
X34n0638_p0747c07║言前文已說等者，破古師以外道法配聚落也。
X34n0638_p0747c08║言或聽說法等者，且初、總時說法神通配國邑，喻上
X34n0638_p0747c09║窮子走去為衣食故經歷國邑，前來向他國裏經歷，
X34n0638_p0747c10║如似向出蕃迴鶻國中經歷州郡也。行來行去漸漸
X34n0638_p0747c11║到自家國中經歷州郡相似也。父子之道天性也，到
X34n0638_p0747c12║自家國裏經歷州郡，本來無心歸舍。法中論十六王
X34n0638_p0747c13║子，二萬佛時與說大乘退流生死，生死苦逼切求覓
X34n0638_p0747c14║出要，還逢三乘佛法簡擇不得，或時受戒、或時設不
X34n0638_p0747c15║食、或時禮佛，名經歷國邑。此初、解總將說法神通，恐
X34n0638_p0747c16║國邑不分、國邑別也。說法淺深者，二乘說法淺、大乘
X34n0638_p0747c17║說法深，菩薩神通勝、二乘神通劣，名經歷國邑。
X34n0638_p0747c18║言國寬喻等者，窮子聽法之時，名經歷國邑。問：此間
X34n0638_p0747c19║窮子未退大乘心，如何窮子遊諸聚落，經歷國邑聞
X34n0638_p0747c20║小乘教耶？答：不妨。窮子亦聽小乘教，亦觀聲聞緣覺
X34n0638_p0747c21║神通，但是不肯捨大學小。如法師向律講下坐，不肯
X34n0638_p0747c22║學小乘。
X34n0638_p0747c23║言識眾生以否臧者，解至父城也。喻上說窮子無心
X34n0638_p0747c24║歸舍，自家國裏東西南北，客作賣力以求衣食，不覺
X34n0638_p0748a01║逢著父所住之城。法中論：窮子無心故聽大乘，由善
X34n0638_p0748a02║根力逢著佛法，三乘五乘教簡別，不得任力聽聞。忽
X34n0638_p0748a03║聽著大乘教，名到其父所止之城。否臧者，否由從也、
X34n0638_p0748a04║惡也，臧由善也。識三乘之中，逢著二乘人說二乘法，
X34n0638_p0748a05║逢著大乘人說大乘法，名臧盛由善也。忽然聞著中
X34n0638_p0748a06║道大乘教，名到父舍。上有三解：一、聽說法之淺深，解
X34n0638_p0748a07║遊諸聚落；二、觀神通之勝劣，解經歷國邑；三、識眾聖
X34n0638_p0748a08║以否臧，解遂到其父所止之城。
X34n0638_p0748a09║言依後解等者，解城與舍別。問：城與舍何別？答：疏言
X34n0638_p0748a10║依後解等，指向後遇到父舍，住立門側，彼處解名依
X34n0638_p0748a11║後解，此間當唱。疏言幸逢佛法，初聽大乘，但得名城，
X34n0638_p0748a12║不得言舍。向下約久修之人，名到父舍。又總相大乘
X34n0638_p0748a13║名城，中道大乘如舍。問：此間何故喚大乘教名城？答：
X34n0638_p0748a14║佛自住大乘也。路、府約此當唱之中質後解，不得便
X34n0638_p0748a15║言疏剩四句者，非也。
X34n0638_p0748a16║經言父每念子等者，釋迦如來也。與子離別，三根聲
X34n0638_p0748a17║聞也。五十餘年者，馳流五道也。修羅名餘年。未曾向
X34n0638_p0748a18║人等者，問：病欲得杖揭，如何不說向人？答：衣裏破，不
X34n0638_p0748a19║返似人也。挽耳不離頰，不曾向東家西舍親清說著。
X34n0638_p0748a20║我兒走不歸，多時法中論，四十年不省，曾向十方諸
X34n0638_p0748a21║佛、大菩薩、人天大眾說三根聲聞。我曾十六王子時
X34n0638_p0748a22║教化此名，未曾向人說如此事，心懷惆悵，求語不得。
X34n0638_p0748a23║世尊當日為十六王子時，八萬四千劫說法華經，教
X34n0638_p0748a24║化退去。當時忍耐八萬六千劫，教化濃厚，即合不退
X34n0638_p0748b01║也。當日怕他退去，不敢多說。又恨聲聞不早發大乘
X34n0638_p0748b02║心，恨不早歸舍來。男兒三不歸，日後一日，所以經五
X34n0638_p0748b03║十餘年也。
X34n0638_p0748b04║言不彰於言者，謨云：彰為彰段。心中念事，事即無戒；
X34n0638_p0748b05║口若發言，言成行段。故不戒言解，心懷悔恨也。
X34n0638_p0748b06║經言自念老朽等者，一、長者自念年侵蒲柳，髮帶二
X34n0638_p0748b07║毛，向天遠、向地近，頭上鍬鑺鳴，男女多時不歸，欲得
X34n0638_p0748b08║眼見。二、緣財物極多，無人委付，恐散失却去，不是一
X34n0638_p0748b09║朝半日枚拾活，計四十五年積集得錢物為男為女。
X34n0638_p0748b10║今日欲擬分付男女，合萬代子孫相承，不絕繼嗣也。
X34n0638_p0748b11║是以殷勤每憶其子法中論，或一句枚大（云云）。又觀
X34n0638_p0748b12║三千大千世界，未有如芥子許非是菩薩捨身命處。
X34n0638_p0748b13║又普為久等者，即是成道多年，名為老朽。若受用身，
X34n0638_p0748b14║成道已來塵劫，名為老朽。設使化身，法華會上望成
X34n0638_p0748b15║道四十年，名老也。或前前世起化身，亦名成道日久，
X34n0638_p0748b16║名老也。
X34n0638_p0748b17║言雖有菩薩等者，問佛言：一切眾生皆是吾子，云何
X34n0638_p0748b18║言無有子息？答：疏言雖等，意言雖眾生無量，未與聲
X34n0638_p0748b19║聞授記，故言無子。
X34n0638_p0748b20║言或子少者。問：如來既有菩薩之子，云何言無子？答：
X34n0638_p0748b21║疏言或子少等，如來三大劫來修行所得佛法，恐涅
X34n0638_p0748b22║槃□□無人委付，故憶聲聞子也。
X34n0638_p0748b23║言念已樂者，問：長者，錢財不少，且自活得，何要覓子？
X34n0638_p0748b24║答：經言復作是念：我若得子，自來總拋錢物，遇與死
X34n0638_p0748c01║亦服。今若也兒不到來，沒死亦不意分也。
X34n0638_p0748c02║言見父後明却走者，前來遊諸聚落，經歷國邑，彼處
X34n0638_p0748c03║早到自家國裏，只向自家國裏，本來無心歸舍，緣求
X34n0638_p0748c04║衣食，客作賣力，行來行去，到父舍多時，不歸宅舍，總
X34n0638_p0748c05║不識。法中論本來無心聽大乘，被種姓所排者，邊聞
X34n0638_p0748c06║經，那邊受戒者，邊聞小乘，那邊聞大乘，不覺聽著中
X34n0638_p0748c07║道大乘教名，遇到父舍。
X34n0638_p0748c08║言身心精進者，下云身心清淨以求出要，即同喻中
X34n0638_p0748c09║云共相推排競共馳走也。
X34n0638_p0748c10║言非是本心（至）到父舍者。問：初言國，次云城，後云舍，
X34n0638_p0748c11║有何差別？答：猶根性悟一乘理有近遠故，所化眾生
X34n0638_p0748c12║善有三品也。若下品善根聞教，去一乘理遠，如國；若
X34n0638_p0748c13║中品善根聞教，去一乘理次近，喻到城；若上品善根
X34n0638_p0748c14║聞教，去一乘理最近，如到父舍。上說國中有城、城中
X34n0638_p0748c15║有舍法，中論總望三乘佛法如國，於中總相大乘如
X34n0638_p0748c16║城，城中更有了義中道大乘如父舍。
X34n0638_p0748c17║言近生遠熟者，潞府生者生澁也。最初為凡夫時發
X34n0638_p0748c18║大乘心，六十劫修行漸漸成熟，去凡夫位遠名為遠
X34n0638_p0748c19║熟也。隣近釋迦前生劫生澁，逢緣中退入二乘名曰
X34n0638_p0748c20║近生。二云望後，謂鶖子今始入聲聞等名近生，迴心
X34n0638_p0748c21║經三大劫方得成佛名遠熟。
X34n0638_p0748c22║言大乘教行者一句，標亦是解門名也。
X34n0638_p0748c23║言能詮於理，能證於果二句，釋也。
X34n0638_p0748c24║言名之為門者，結名也。
X34n0638_p0749a01║言彼時未能等者，意說聲聞之人雖少行大行亦信
X34n0638_p0749a02║大乘，不能普行全信大乘，即名住門側，勘尺問已在
X34n0638_p0749a03║側邊立也。
X34n0638_p0749a04║言時未全等者，若能普行大行，普信大乘，即得入門
X34n0638_p0749a05║正立也。立者，將行之貌。當擬廣聽廣行一乘之行，故
X34n0638_p0749a06║住立門側也。
X34n0638_p0749a07║言行時安等者，於大乘中行時安處名住也。
X34n0638_p0749a08║言又小機未會等者，金云：初學大乘名小，非小乘名
X34n0638_p0749a09║小也。彼時未求小乘也。此是初小之義，大乘根未生
X34n0638_p0749a10║長，故名小機未會。大乘不名入門，示微信習故門側
X34n0638_p0749a11║也。
X34n0638_p0749a12║經言遙見等者，三解：一云為在二乘位中根性未熟
X34n0638_p0749a13║名為遙見，若迴心向大即名親見。二云此是地前遍
X34n0638_p0749a14║行真如理，性遠故名遙見。有云若到初地證真如理，
X34n0638_p0749a15║與佛身中理不別名親。此解不然，初地理是因中理，
X34n0638_p0749a16║與佛果位中理因果位別，故但名近見不名親見也。
X34n0638_p0749a17║今是地前對近得名遙見也。設二乘人與化身佛一
X34n0638_p0749a18║處亦名遙，因果別故不名親見。三云此是資粮位，望
X34n0638_p0749a19║加行位大化身亦名遙見，若至初地已去見他受用
X34n0638_p0749a20║報身名近見。
X34n0638_p0749a21║言由去大乘等者，是初地故，名遙見也。
X34n0638_p0749a22║言佛以四無畏等者，意取無畏義解師子，不將四無
X34n0638_p0749a23║畏解床也。若以四無畏為床，違他聖教也。今以四靜
X34n0638_p0749a24║為床也。
X34n0638_p0749b01║言寶机以承等者，形段似切机，向下安之，向上著褥
X34n0638_p0749b02║子，承畏者足。簡要云：法中論取無貪無嗔為寶机，以
X34n0638_p0749b03║承戒足。一切毀戒，多由貪嗔。若無貪嗔，設能持戒，故
X34n0638_p0749b04║似無貪無嗔為戒學足。
X34n0638_p0749b05║言戒學跡者，以無貪無嗔為戒學跡，戒為定學跡，定
X34n0638_p0749b06║為慧學跡也。
X34n0638_p0749b07║言婆羅門者，淨行義，況戒學？
X34n0638_p0749b08║言剎利者，王種於事自在，喻慧能簡擇自在故。
X34n0638_p0749b09║言居士者，寂靜義居士之流類，少私寘赦，淡臺滅明，
X34n0638_p0749b10║非公事未甞至偃之室，猶於定法前，緣長左右婆羅
X34n0638_p0749b11║門等，圍繞法中，論佛身左右三學莊嚴。
X34n0638_p0749b12║言又大乘者，或喻三乘之眾，眾大乘如婆羅門，緣覺
X34n0638_p0749b13║如剎帝利，聲聞如居士。
X34n0638_p0749b14║言三念住等者，凡夫之人有樂受適悅順故即生樂，
X34n0638_p0749b15║有苦受故逼違故即生嗔，有捨受中容逼故愚癡起。
X34n0638_p0749b16║喻上說長者身上有真珠瓔珞嚴身，法中論佛身上
X34n0638_p0749b17║三念住為珠瓔，左以刀斫、右以金塗，中間一人不塗
X34n0638_p0749b18║不斫，如來觀此三人平等平等更無有異。
X34n0638_p0749b19║言臣佐供衛者，疏略不說，亦即是戒定慧三學不離
X34n0638_p0749b20║後得智也。又亦同前方便善巧為臣佐，臣佐不離於
X34n0638_p0749b21║王，依王有臣佐也。方便善巧依後得智有方便善巧
X34n0638_p0749b22║吏民者，妙願即四弘誓願，力即十力也。
X34n0638_p0749b23║言心持四攝等者，准經喻上說，以長者左右侍從人
X34n0638_p0749b24║手裏執拂。疏中意，長者手自執拂也。即心持四攝，無
X34n0638_p0749c01║不離心。縱然左，以不離心也。心與四攝相應，是不離
X34n0638_p0749c02║左右也。心者，即拂度眾生之願及十方等相應之心。
X34n0638_p0749c03║依彼妙願及力相應之心而行四攝，即彼眼力方行
X34n0638_p0749c04║四攝。故如白拂，吏民執之也。
X34n0638_p0749c05║言體潔等者，佛法功不與有漏俱，名體潔，即是解自
X34n0638_p0749c06║義也。以此四攝攝聚眾生，深眾生垢，即是拂義。
X34n0638_p0749c07║言不離者，常與四攝相應，名不離也。手執於白拂，經
X34n0638_p0749c08║歷不霑長者之身，願力四攝相應，慳貪惡語無因得
X34n0638_p0749c09║起。又夫民手執白拂，常能招引清風，願力與四攝相
X34n0638_p0749c10║應，攝引他於含識。布施攝，貧窮名攝。愛語攝，嗔恚名
X34n0638_p0749c11║攝。利行攝，慳貪名攝。同事攝，一切人前作事業，先同
X34n0638_p0749c12║後斷，名四攝。
X34n0638_p0749c13║言四無量為寶者，即是慈悲喜捨覆蔭眾生，如寶帳
X34n0638_p0749c14║也。亦云有情持法緣名寶帳，或直取無緣為寶帳。
X34n0638_p0749c15║言七淨為華者，解諸華幡。七淨華者，一戒淨、二心淨、
X34n0638_p0749c16║三見淨、四度疑淨、五道非道智見淨、六行智見淨、七
X34n0638_p0749c17║行斷智見淨、八無緣寂滅淨、九國土淨。糅云：九淨中
X34n0638_p0749c18║除後二淨取前七，是此七淨華也。
X34n0638_p0749c19║言總持為幡旋轉。問：無癡類同總持，幡即連續不斷。
X34n0638_p0749c20║有二義：一、攝；二、散錄不遺。體即念、慧、法、義、詞。辨四種
X34n0638_p0749c21║如綵帛，念如綿，慧如針，常能連持。長將四種濟眾生，
X34n0638_p0749c22║如以華幡糺敷著。
X34n0638_p0749c23║言五分法身者，五分法身如香，妙定如水，故合香水。
X34n0638_p0749c24║心猶如地，與此為依。五分法身及妙定潤身心故，如
X34n0638_p0750a01║水灑地。五分法身者，戒、香、定、慧、解脫、解脫知見香，能
X34n0638_p0750a02║淹眾慧名香也。
X34n0638_p0750a03║言教他等者，說七覺法為眾生，如散眾華。華者，因義
X34n0638_p0750a04║也。喻上說向寶帳，前頌地上灑水可，然後向上羅列
X34n0638_p0750a05║寶物。法中論時，方行功德如寶物，外起作用如烈寶
X34n0638_p0750a06║物。化度云：後十力方而降天魔，現六神通而摧外道
X34n0638_p0750a07║等，是烈也。
X34n0638_p0750a08║言取釋內者，意言將此取字以上內字也。內自取者，
X34n0638_p0750a09║即如其所得法，以此度眾生。
X34n0638_p0750a10║言又出內如前者，意道出內二字前行解了，故言如
X34n0638_p0750a11║前，直下解取與兩字也，即眾生根熟等是。
X34n0638_p0750a12║言結類尊高者，嘉祥云：萬德非一，稱為種種。莊瑩法
X34n0638_p0750a13║身，義同嚴餝。十力摧天魔，名為成。四無畏伏外道，名
X34n0638_p0750a14║德。七眾之生，八部大師，三界無雙，四生歸仰，所以特
X34n0638_p0750a15║尊也。
X34n0638_p0750a16║言灑音者，又所買反。切云所解反、所賣反，即水落地
X34n0638_p0750a17║斂塵曰灑，切通二音也。
X34n0638_p0750a18║言訊音者，切，息晉反，誤為思見反，訊𧦼為散也。
X34n0638_p0750a19║言此是初現化等者，不是眼見此是資粮位，只令見
X34n0638_p0750a20║少化身，今既所見大化身故走也。古人見報身走，有
X34n0638_p0750a21║云：據經所詮理是佛，只是化淨土中少化身，佛形量
X34n0638_p0750a22║不合是大化身千丈大釋迦，故疏言未見報身，亦非
X34n0638_p0750a23║穢土中少化身也。謨云：或佛力加法華會，見東方淨
X34n0638_p0750a24║土佛加被也。
X34n0638_p0750b01║經言窮子見父等者，窮子不歸舍，隔閼多時，不認是
X34n0638_p0750b02║自家父富貴等事，所以驚恠，見恐悔來。
X34n0638_p0750b03║言比知非眼見等者，當時二萬佛時，第十六王子為
X34n0638_p0750b04║聲聞人，在賢粮位聞說大乘佛國淨土功德，未必眼
X34n0638_p0750b05║見，但是持穢土中聞、思二慧比知，非眼親見也。亦非
X34n0638_p0750b06║智證，非初地菩薩智證。既云比知，非眼見也。約大化
X34n0638_p0750b07║身淨土說修行，至加行位方見大化身佛。今二乘人
X34n0638_p0750b08║在資粮位聞、思比知，故言悔來。問：若比知，何唯大化
X34n0638_p0750b09║當日是不聞說法執二身？答：窮子當日未能廣思大
X34n0638_p0750b10║乘教微少得，且言大化不說法報也。有云：疏生解：此
X34n0638_p0750b11║處經文勢形量大少，只合是少化身淨土功德。問：何
X34n0638_p0750b12║名比知？答：窮子當日在穢土聞說化淨土少化身功
X34n0638_p0750b13║德，要待當來生淨土始見，未生之間總名比見。
X34n0638_p0750b14║言或以眼見佛等者，即是所見穢土之中，化佛放光
X34n0638_p0750b15║現神通，名見力勢，即眼親見也。不說一一事須生淨
X34n0638_p0750b16║土中見也。
X34n0638_p0750b17║言思不能行者，因向上自不能行，果向上因何能證
X34n0638_p0750b18║耶？
X34n0638_p0750b19║言名悔來者，淨土窮子，本欲肆力貧里，不謂濫踐高
X34n0638_p0750b20║門，雖復利見大人，而生心懷少術，既畏其威，且望其
X34n0638_p0750b21║利，所以前雖求進，今則悔來。求二乘解脫人，亦復如
X34n0638_p0750b22║是，本欲馳心少減，不悟輙履大方，雖聞一乘之理，而
X34n0638_p0750b23║情厚二乘之樂，既懷道遠難進，且望大利之可求，所
X34n0638_p0750b24║以逆畏長駈，惡聞大教，故言悔來也。
X34n0638_p0750c01║言起念者，竊作是念，私竊也。
X34n0638_p0750c02║言王等者，窮子言：真是宰相宅，真是[邱-丘+(万-一+口)]駱駝宅、石崇
X34n0638_p0750c03║宅。喻上說：王是天子也。等者，天子兄弟，廣陵王、舒王、
X34n0638_p0750c04║降王名等也。
X34n0638_p0750c05║言等是相似義者，天子兄弟劣於天子，而似天子也。
X34n0638_p0750c06║法中論王者，法身佛等者，是報身佛等者，相似義。報
X34n0638_p0750c07║身功德似法身，能證、佛所證無差別故。問：有為、無為
X34n0638_p0750c08║如何相似？答：有為、無為不合相似，今據自在無上，故
X34n0638_p0750c09║名相似也。如文宗、武宗，即無勝劣。
X34n0638_p0750c10║言或王者如今聖王等者，餘異姓王勝劣異也，故舉
X34n0638_p0750c11║二類似顯之。如世之王者，即異姓王以比化身也。
X34n0638_p0750c12║言非我精勤等者，窮子作念：據此人宗，不是我容容
X34n0638_p0750c13║作處狂，用却氣力錢不得，手羞脚迭更被喫棒，不如
X34n0638_p0750c14║向窮子兒家客作床縮。自由法中論：眾生聞大乘教
X34n0638_p0750c15║中說諸佛神通勢，竊作是念：此或是法身功德義、是
X34n0638_p0750c16║報身功德事，須三大阿僧祇劫捨頭目髓腦所求方
X34n0638_p0750c17║得，故名非我等。
X34n0638_p0750c18║言貧里者，二乘中也。問：如何喚二乘中也？問：為貧里。
X34n0638_p0750c19║答：無法空理智名貧。言里者，謨云：五家為隣，五隣為
X34n0638_p0750c20║里，即二十五家也。五果聖人有超二十五有之功能，
X34n0638_p0750c21║當超、已超二類，別名往貧里。
X34n0638_p0750c22║言縱任者，解肆力也。即二乘教行，及有為無為功德
X34n0638_p0750c23║法，名地也。三生六十劫，四生百劫，得二乘果，名衣食
X34n0638_p0750c24║易得。
X34n0638_p0751a01║言若久住大者，窮子言：我若不走去，抑勸修行大行
X34n0638_p0751a02║名，或是逼迫強使我作也。
X34n0638_p0751a03║言自揣（初糸反）度也，量也。
X34n0638_p0751a04║言猶未住者，下言疾走往捉，未放去也，故言未住。未
X34n0638_p0751a05║到二二乘中，如窮子乍走，未得作生治處。時富長者
X34n0638_p0751a06║第十六。王子見子便識，窮子不識父，父識於子，亦見
X34n0638_p0751a07║便識。時人云：物見主，眼楅堅。又父子之道，天性也。有
X34n0638_p0751a08║人問：如何見子却走去心歡喜？答：不會道理之人作
X34n0638_p0751a09║此解義也。緣乍觀經文勢，即有此難。據實長者遙見
X34n0638_p0751a10║在門側立，便貪說長者家富貴。緣隔斷經文，末後走
X34n0638_p0751a11║去，父與歡喜文相承，便將謂見走歡喜也。
X34n0638_p0751a12║言識大乘姓近者，謨問：此父子時正見不肯修大因，
X34n0638_p0751a13║何名大乘種子熟？既熟何不發大乘心？答：此意言迴
X34n0638_p0751a14║趣大乘皆因住少，今既走入二乘，是後迴向大因緣
X34n0638_p0751a15║也。熟時節到故言近，生緣熟也。或近來生澁之性，遠
X34n0638_p0751a16║時曾熟也。由識彼熟故喜。
X34n0638_p0751a17║言而忽自來者，潞問：前疾走而去，自摖不肯修大，即
X34n0638_p0751a18║退大心。今第三段解而忽自來，即言根熟，不相違。答：
X34n0638_p0751a19║前疾走，據近退大乘有漏心說。今來者，約無始本有
X34n0638_p0751a20║大乘無漏種五根種子說。五根熟，名忽自來。問：何名
X34n0638_p0751a21║為忽？答：喻上明之。長者求子，止城多時，求子不得，于
X34n0638_p0751a22║今[那-(邱-丘)+刃]相見，名忽自來。問：此言不肯修大，何得更言根
X34n0638_p0751a23║熟？答：此正說彼中還見佛二萬佛時之事，故言根熟。
X34n0638_p0751a24║若不爾者，喻上言走去，是得言忽來，故牒前喻也。反
X34n0638_p0751b01║照前文，近生緣熟，亦牒前中還見佛也。不違此段，不
X34n0638_p0751b02║肯修大也。
X34n0638_p0751b03║言猶故貪惜等者，老人多貧也。夕陽西謝，遊水東流。
X34n0638_p0751b04║經言即遣傍人等者，即是佛後得智，教是理便，理為
X34n0638_p0751b05║能道，急是心使，言因發故，故言名使。所說一乘為使
X34n0638_p0751b06║者，悲心起教，故名忽追。教上言悉忽，即傍人急也。喻
X34n0638_p0751b07║上傍人，即是捉事人。悲心是走者，言教便人。長者門
X34n0638_p0751b08║前，鳥不飛遇，何急窮子，輙敢住門？一乘教行菩薩，頓
X34n0638_p0751b09║悟難行，汝是漸悟凡夫，因何惜意？既來至此，真放東
X34n0638_p0751b10║西，能發大菩提心，即須苦言，教化不交，却入生死，故
X34n0638_p0751b11║言即遣等。
X34n0638_p0751b12║經言疾走往捉者，喻上論窮子既其疾走，使者由是
X34n0638_p0751b13║忽追，法中說佛知彼急入二乘，只得為之強說，故名
X34n0638_p0751b14║為急，即同密說，為今證因也。
X34n0638_p0751b15║言理本絕言者，一乘理為正，一乘教為傍人也。
X34n0638_p0751b16║言或行可修等者，行能正斷惑而得聖果，名正主也。
X34n0638_p0751b17║若教但能助斷惑，名曰傍人。
X34n0638_p0751b18║言悲心疾起者，若准喻又教，上但言傍人，今疏中悲
X34n0638_p0751b19║心疾起者，即佛之後得智，說一乘教法，名之為發遣
X34n0638_p0751b20║傍人也。
X34n0638_p0751b21║言悲教急化者，喻上見窮子不伏恐走，由是使者急
X34n0638_p0751b22║追，法中數見欲退大不修，亦得為其強說，故言急化。
X34n0638_p0751b23║即同為今證因，故思密說也。
X34n0638_p0751b24║言疾走往捉者，抑授大乘，名疾走往捉者。若小乘迂
X34n0638_p0751c01║會修行，遲捉大乘教，名疾捉。抑，全也。如言汝若不取，
X34n0638_p0751c02║後必憂悔等，上生悲想處，下至轉輪王，如其壽命終，
X34n0638_p0751c03║還沈生死海。亦如涅槃經說：於夜夢中現，作金剛等
X34n0638_p0751c04║相，若不發菩提心，當斷汝命等。汝歷惡道經多劫，無
X34n0638_p0751c05║利勤苦尚能超，少修勝行得菩薩大利，不應生退。
X34n0638_p0751c06║言心口不伏者，心不樂修行大行名喚，即是三乘不
X34n0638_p0751c07║順修行也。怨者，不伏義。如世捉賊，若無滅物斷他，即
X34n0638_p0751c08║使成怨，故不伏也。若伏即無怨，亦屈也、枉也。屈者，伏
X34n0638_p0751c09║義。抑我令伏，故言怨。屈我所不樂，枉屈於我，名怨也。
X34n0638_p0751c10║或口談世論，名大喚也。
X34n0638_p0751c11║言不相許犯者，有云：灼然相犯，相犯處大多。喻上論
X34n0638_p0751c12║本來生養於汝，從汝能嗣家緣，背父逃逝他方，五十
X34n0638_p0751c13║餘年更無消息。窮子既到長者宅門前，快走過去，名
X34n0638_p0751c14║不相犯也。長者宅門上書字，有事打門，請不直入，何
X34n0638_p0751c15║故直入他宅門裏立？又人家內外有限，何故輙入宅
X34n0638_p0751c16║門裏？向內者，見他長者宅內寶帳前頭羅烈寶物，受
X34n0638_p0751c17║他寶物，此即是相犯，即是罪過。如何言不相犯法？中
X34n0638_p0751c18║論本來總不道發大乘心，修大乘行，名不相犯也。二
X34n0638_p0751c19║萬佛時，十六王子會中聞法華經，教汝成佛，熏得菩
X34n0638_p0751c20║提心，種聞慧。二惡日日善生，繼大乘法寶家緣，汝後
X34n0638_p0751c21║退大不修，此即極為相犯。又前自發言相許，所許長
X34n0638_p0751c22║者極多，自後事總不為，誑妄之僭何甚？王子會中發
X34n0638_p0751c23║四大願：一、無邊眾生誓願度，一、个眾未度煩惱無邊
X34n0638_p0751c24║誓願斷，煩惱未斷法門無邊誓願學。總未學六度萬
X34n0638_p0752a01║行之中，初下手學布施，有人乞眼來，因此便退，定不
X34n0638_p0752a02║相犯。佛道無上誓願成，修行過十信，第六心已去，第
X34n0638_p0752a03║六住前立門側，便却走去，是不相犯。四大願，一願總
X34n0638_p0752a04║也未行，自後退學大乘，誑他十方諸佛亦不少（性行云云）。
X34n0638_p0752a05║言用為今時者。問：佛有根勝劣智力，能知眾生心，何
X34n0638_p0752a06║強抑他令學？答：疏言用為今時等。
X34n0638_p0752a07║言休心不學等者，即入生死，名為躃地，六識不修善
X34n0638_p0752a08║也。不斷善根，故不見死也。
X34n0638_p0752a09║經言此必定死者，若教於頭目髓腦修行萬行，一句
X34n0638_p0752a10║火捉，半偈捨身等名，必應定死也。
X34n0638_p0752a11║言第五段化以二乘者，證云：以前第四段既以大乘
X34n0638_p0752a12║化之不得，故今第五段權說二乘方便化導，即是前
X34n0638_p0752a13║言我以方便引導汝故，生我法中，亦即火宅喻中思
X34n0638_p0752a14║方拔濟云：我今當設方便，令諸子等得免斯害。是故
X34n0638_p0752a15║此喻中六段疏文，皆約小乘行位而說也。
X34n0638_p0752a16║言一教發權心者，即是教持三歸五戒，且免三塗，得
X34n0638_p0752a17║生人天，受勝妙樂。此是二乘之前因，所以初說。
X34n0638_p0752a18║言二、興小意者，是從人天中發二乘意，欲求出離，所
X34n0638_p0752a19║以次說。
X34n0638_p0752a20║言令修脫分者，彼人既發二乘之意，未知行位何修
X34n0638_p0752a21║行，所以此中令修脫分，即是小乘資粮加行等位。
X34n0638_p0752a22║言子遂依行者，即是正位五停心觀、總念觀、別相念
X34n0638_p0752a23║等。
X34n0638_p0752a24║言勸入善者，即是從前資粮位滿，入加行位，隣次見
X34n0638_p0752b01║道等。
X34n0638_p0752b02║言便成聖位者，從前加行位入預流等果。又前六段
X34n0638_p0752b03║中，前四段是資粮位，次一段是加行位，後後之一段
X34n0638_p0752b04║是見道、修道等位。
X34n0638_p0752b05║言位行猶遠者，初發心去，不退位遠故，真理遠故。又
X34n0638_p0752b06║云：佛在果位，見子在因，因果位殊，故名遙見也。
X34n0638_p0752b07║言勿強將來等者，前以悲心既切，名為強牽將還。今
X34n0638_p0752b08║言勿者，佛言：我有悲心，雖欲仰彼令學大教、修行大
X34n0638_p0752b09║行，彼不受領，故父止之，故經言勿也。且停被大乘之
X34n0638_p0752b10║教不說也。問：佛悲心應捨眾生？答：知根授道却是悲
X34n0638_p0752b11║心作說，令他反生罪置，未為悲也。恐損眾生，故且止
X34n0638_p0752b12║也。小慈妨大慈，好心等無好報，頭載破氈帽等。
X34n0638_p0752b13║言用二乘者，三歸五戒法，望有性人名權，必須令取
X34n0638_p0752b14║聖果，方名實也。若望無性，即不名權也。
X34n0638_p0752b15║言以被其心者，三歸五戒，能息三塗熱惱，名冷。得人
X34n0638_p0752b16║天身，多與喜樂二受相應，資益身心，即五戒八戒，名
X34n0638_p0752b17║之為水。以此教法授與，名灑。稱彼心中所忻向處，說
X34n0638_p0752b18║彼為面。又發心名面，不信名背也。
X34n0638_p0752b19║言且令悔滅等者，恐二乘人悔修大乘行，墮於地獄，
X34n0638_p0752b20║與說人天教，且令免苦。十纏者，八纏向上，更加二纏，
X34n0638_p0752b21║纏八無：慚、愧、嫉、惱，并悔眠、掉舉與惛沉，或加忿覆為
X34n0638_p0752b22║十也。暫息八難者，持三歸五戒，得人天身，便是制伏
X34n0638_p0752b23║八難也。得生人天，便是醒悟。若墮三塗，名悶絕。問：三
X34n0638_p0752b24║歸五戒何名二乘教？答：望無種性人極頭，是人天果
X34n0638_p0752c01║也。若不定性人，三歸五戒十善為二乘方便。
X34n0638_p0752c02║言停授等者。問：何名莫復與語？答：疏停被等。即不教
X34n0638_p0752c03║大教，如不語。
X34n0638_p0752c04║經言：所以者何者。問：如何總不共語？答：經言：所以者何？
X34n0638_p0752c05║徵也。答：經文知□意至所難者，長者調悵僕從太多，
X34n0638_p0752c06║初時將謂富貴無人過，不知此身却與子為大難，悔
X34n0638_p0752c07║踞師子床，寶机承足（云云）。我當日著破肩衫，繫設舌
X34n0638_p0752c08║腰帶，著斷根鞋，設底襪褁，烈額撲頭，騎千二錢驢，坐
X34n0638_p0752c09║偏𢈠舍，是伊窮子不怕，我日日共語，不妨付錢物。問：
X34n0638_p0752c10║既不肯來，莫不是長者兒？答：經言：審知是子，知有菩
X34n0638_p0752c11║薩種子法中論，我當且種種教化，何如猿猴麻馬，隨
X34n0638_p0752c12║類他身無竭化，現大化身，居化淨土。又一聞無上正
X34n0638_p0752c13║等菩提，甚難可修，所以為子所難也。
X34n0638_p0752c14║經言而以方便者，長者的知是子，未敢即言，恐窮子
X34n0638_p0752c15║聞之，即便驚怕悶絕。如來雖知有其大性，近遠熟，未
X34n0638_p0752c16║可即言，曾授大乘，隱之不言，名為方便也。
X34n0638_p0752c17║言見令放者，問：長者、貴人事無不曉，何故初令擒捉，
X34n0638_p0752c18║後即令放之？答：疏言：釋放意也。
X34n0638_p0752c19║
X34n0638_p0752c20║法華經玄贊要集卷第二十六