X35n0642_p0040a07║
X35n0642_p0040a08║
X35n0642_p0040a09║
X35n0642_p0040a10║觀世音菩薩普門品玄義記會本卷第二
X35n0642_p0040a11║
X35n0642_p0040a12║觀音玄義記卷第二
X35n0642_p0040a13║宋四明沙門知禮述
X35n0642_p0040a14║三、福慧三：初、標示異名。
X35n0642_p0040a15║三、釋福慧者，亦名定慧。
X35n0642_p0040a16║福中之勝，不過於定，舉勝攝劣，則五度備矣。
X35n0642_p0040a17║二、定名下，依名釋義二：初、明二法功能四：初、定慧
X35n0642_p0040a18║之功。
X35n0642_p0040a19║定名靜愛，慧名觀䇿。大論云：定愛慧䇿。
X35n0642_p0040a20║靜愛觀䇿者，由寂靜故，能愛攝諸行。由觀照故，能
X35n0642_p0040a21║䇿進諸行。愛而不䇿，則生凝滯之心。䇿而不愛，則
X35n0642_p0040a22║成散越之慧。愛䇿具足，方有趣果之功。
X35n0642_p0040a23║二、寂照下，福智之德。
X35n0642_p0040a24║寂照之智，無幽不朗，如明鏡高堂。福德禪定，純厚資
X35n0642_p0040b01║發，如明燈淨油。
X35n0642_p0040b02║寂照之智者，即權實二智也。無幽不朗者，即無三
X35n0642_p0040b03║惑之暗也。福德禪定，必含諸度，及大小諸禪。以福
X35n0642_p0040b04║資智，如油助燈也。
X35n0642_p0040b05║三、亦稱下，目足之稱。
X35n0642_p0040b06║亦稱為目足備得人。清涼池，池即涅槃。
X35n0642_p0040b07║清涼池即涅槃者，涅槃必須三德具足，極在妙覺
X35n0642_p0040b08║分通初住。
X35n0642_p0040b09║四、涅槃下，莊嚴之名。
X35n0642_p0040b10║涅槃稱為二種莊嚴，莊嚴法身。
X35n0642_p0040b11║二嚴屬修，法身是性，性有闕具，故使二修有真緣
X35n0642_p0040b12║之異，如下所辯。
X35n0642_p0040b13║二、釋此下，約四教解釋二：初、明四教。
X35n0642_p0040b14║釋此定慧，自有多種。三藏以無常觀理為慧，以事中
X35n0642_p0040b15║諸禪定為福，以定資慧，發真無漏天然之理，名為法
X35n0642_p0040b16║身。若通教，但以體法異於析法爾。若別教，以緣修智
X35n0642_p0040b17║慧與諸禪定，助開中道法身也。圓教以實相觀為慧，
X35n0642_p0040b18║實相寂定為福，共顯非定非慧之理，名實相法身。
X35n0642_p0040b19║三藏菩薩雖云觀理，伏而未斷，且舉諸禪，實兼餘
X35n0642_p0040b20║度，發真必在三十四心。若通菩薩體法巧慧，理度
X35n0642_p0040b21║助之，因即發真，至佛方竟。別人雖信能造之心即
X35n0642_p0040b22║是佛性，性不具九，為惑所覆，故須別緣真中二理
X35n0642_p0040b23║破通別惑，是故名為緣修智慧。乃以俗諦諸禪三
X35n0642_p0040b24║昧助顯法身，圓談性惡，了惑實相，即為能觀，名實
X35n0642_p0040c01║相觀。定亦如是，名實相定，復以實相名所顯身。即
X35n0642_p0040c02║一而三，名定慧身；即三而一，同名實相。若昧性惡，
X35n0642_p0040c03║何預初心？
X35n0642_p0040c04║二、今圓下，示圓六即。
X35n0642_p0040c05║今圓教菩薩，從初發心，修此不二定慧，歷於六即。
X35n0642_p0040c06║如文。
X35n0642_p0040c07║三、觀音下，結指經題二：初、指經文。
X35n0642_p0040c08║觀音所以用智光照苦者，苦是顛倒迷惑所致，智慧
X35n0642_p0040c09║是破惑之法，故智慧能拔苦。華嚴云：又放光明名智
X35n0642_p0040c10║慧，又放光明名無惱。思益亦然。請觀音云：普放淨光
X35n0642_p0040c11║明，滅除癡闇暝。故知前問答應機拔苦，是從慧莊嚴
X35n0642_p0040c12║以得名。後問答住首楞嚴，普現色身，不起滅定，現此
X35n0642_p0040c13║威儀，安禪千偈，讚諸法王。故知普門示現，從福德受
X35n0642_p0040c14║名。
X35n0642_p0040c15║言智光照苦者，經無此文，而有其義。無量眾生遭
X35n0642_p0040c16║苦稱名，菩薩即時觀其音聲，皆得解脫。觀是智照，
X35n0642_p0040c17║照即光也。觀音妙智即是眾生三道之體，眾生迷
X35n0642_p0040c18║故，顛倒乃生，觀音照之，解脫斯在。頻引三經放光
X35n0642_p0040c19║文者，若非色者，安得云放？若定是色，那名智慧？故
X35n0642_p0040c20║知色心其體不二，色性即智，智性即色，豈惟光然？
X35n0642_p0040c21║一切色然，普現色身，義準可識。又豈獨果事，實存
X35n0642_p0040c22║因理？良由理具，方有事用。
X35n0642_p0040c23║二良以下，結歸題目。
X35n0642_p0040c24║良以福慧因緣，故名觀世音普門也。
X35n0642_p0041a01║四、真應三：初、標名示義。
X35n0642_p0041a02║四、釋真應者，真名不偽不動，應名稱適根緣，集藏名
X35n0642_p0041a03║身。
X35n0642_p0041a04║二身皆有集藏之義，真集一切智慧，藏於一心；應
X35n0642_p0041a05║集一切神通，藏於一色。色心不二，通慧一如，唯色
X35n0642_p0041a06║唯心，斯之謂也。
X35n0642_p0041a07║二、若契下，對揀是非二：初、約法示三：初、法。
X35n0642_p0041a08║若契實相不偽不動之理，即能稱機而應。
X35n0642_p0041a09║實相之體即是法身，能契之智即自受用報，此二
X35n0642_p0041a10║於今皆名真身。法報既冥，則能稱機起勝劣等應。
X35n0642_p0041a11║二、譬如下，喻。
X35n0642_p0041a12║譬如攬鏡，像對即形。
X35n0642_p0041a13║攬鏡譬證真，即形譬起應。
X35n0642_p0041a14║三、此之下，結。
X35n0642_p0041a15║此之真應，不得相離。
X35n0642_p0041a16║三千俱體為真，三千俱用為應，此之真應，方不相
X35n0642_p0041a17║離。無謀之說，義顯今宗，諸家所談，難逃作意。
X35n0642_p0041a18║二、若外下，就人簡二：初、簡小外。
X35n0642_p0041a19║若外道作意修通，雖能變化，譬如瓦石，光影不現，豈
X35n0642_p0041a20║可以此為應？尚未破四住顯偏真理，那忽有中道真
X35n0642_p0041a21║應？若二乘變化修通所得，此亦非應，譬如圖畫，作意
X35n0642_p0041a22║乃成，了不相似。
X35n0642_p0041a23║根本有漏禪境不明，縱少現通不能益物，此簡非
X35n0642_p0041a24║應。尚未下，簡非真也。若二乘等者，且舉二乘，必兼
X35n0642_p0041b01║兩教及二菩薩。準妙玄意，藏通二教皆是作意神
X35n0642_p0041b02║通，以須灰滅無常住本不能起應，若別接通別惑
X35n0642_p0041b03║未斷亦不得應，縱令赴物皆名麤應，若別初心亦
X35n0642_p0041b04║不能應。初地初得三觀現前，證二十五王三昧，法
X35n0642_p0041b05║身清淨無思無念隨機即對，是不思議妙應也。
X35n0642_p0041b06║二、大乘下，示圓人二：初、明二身。
X35n0642_p0041b07║大乘不爾，得實相真，譬得明鏡不須作意，法界色像
X35n0642_p0041b08║即對即應，如鏡寫像與真不殊，是時乃名真寂身應。
X35n0642_p0041b09║得實相真者，正語圓住，義該別地。與真不殊者，名
X35n0642_p0041b10║質為真。聖人應像同機，體質已證眾生本覺之性，
X35n0642_p0041b11║用機百界，應百界機，體本不二，安得少殊？
X35n0642_p0041b12║二、菩薩下，示六即。
X35n0642_p0041b13║菩薩從初發心，歷於六即。
X35n0642_p0041b14║三、今經下，結指經目二：初、指經文。
X35n0642_p0041b15║今經前問答明於真寂而不動，法界大益，觀音從真
X35n0642_p0041b16║身得名。後問答明隨機廣利，出沒多端，普門是從應
X35n0642_p0041b17║身得名。
X35n0642_p0041b18║二、良以下，結題目。
X35n0642_p0041b19║良以真應因緣，故名觀世音普門也。
X35n0642_p0041b20║五、藥珠三：初、標名示教。
X35n0642_p0041b21║五、釋藥樹王身如意珠。王身者，藥王療治苦患，出柰
X35n0642_p0041b22║女經。珠是如意之寶。
X35n0642_p0041b23║柰女經者，具云：佛說柰女祗域經一卷。柰女即維
X35n0642_p0041b24║耶離國梵志家柰樹所生，顏色端正，宣聞遠國。因
X35n0642_p0041c01║蓱沙王往娉，後生一男，名曰祇域。生時手把針筒
X35n0642_p0041c02║藥囊，至秊八歲，廣通醫術，徧行治病。後逢小兒擔
X35n0642_p0041c03║樵，祇域視之，悉見此兒五臟腸胃。祇域心念：本草
X35n0642_p0041c04║經說有藥王樹，從外照內，見人腹臟。此兒樵中得
X35n0642_p0041c05║無有藥王樹邪？即往問兒：賣樵幾錢？兒曰：十錢。便
X35n0642_p0041c06║雇錢取樵，下樵置地，闇冥不見腹中。祇域思惟：不
X35n0642_p0041c07║知束中何所為是藥王？便解兩束，一一取之，以著
X35n0642_p0041c08║小兒腹上，無所照見，輒復更取，如是盡兩束樵。最
X35n0642_p0041c09║後有一小枝，裁長尺餘，試取以照，具見腹內。祇域
X35n0642_p0041c10║大喜，知此小枝定是藥王，悉還兒樵。兒既得錢，樵
X35n0642_p0041c11║又如故，歡喜而去。祇域於國徧治病人，皆以藥王
X35n0642_p0041c12║照視，悉見病本，然後治之，無不愈者。今取譬真身
X35n0642_p0041c13║拔苦，如藥王之治病也。珠是如意之寶者，如華嚴
X35n0642_p0041c14║中得摩尼珠，十種瑩治，能雨眾寶。今取譬應身與
X35n0642_p0041c15║樂，如摩尼之雨寶也。
X35n0642_p0041c16║二、廣歷下，約教辯能二：初、略指；三。
X35n0642_p0041c17║廣歷諸教，明治病得寶。
X35n0642_p0041c18║隨教淺深，益物廣狹，以明治病得寶之相。
X35n0642_p0041c19║二、今約下，廣明圓二：初、釋。二、身二：初、藥樹身二：初、
X35n0642_p0041c20║喻。
X35n0642_p0041c21║今約圓教明者，如華嚴云：有上藥樹，其根深入，枝葉
X35n0642_p0041c22║四布，根莖枝葉皆能愈病，聞香觸身無不得益。
X35n0642_p0041c23║根深喻真妙，四布喻應廣。示理行果教，如根等次
X35n0642_p0041c24║第。信行修四，如聞獲益。法行修四，如觸獲益。
X35n0642_p0042a01║二、菩薩下，法。
X35n0642_p0042a02║菩薩亦如是，大悲熏身，形聲利物，名大藥王身。
X35n0642_p0042a03║今品初段專明拔苦，即是大悲熏於真身，與治病
X35n0642_p0042a04║義齊也。形聲利物且就通說，若據經文須在冥益，
X35n0642_p0042a05║不以形聲合前聞觸，意亦在茲。
X35n0642_p0042a06║二、又如下，珠王身二：初、喻。
X35n0642_p0042a07║又如如意珠，能雨大千珍寶，隨意而不窮不盡。
X35n0642_p0042a08║如文。
X35n0642_p0042a09║二、菩薩下，法。
X35n0642_p0042a10║菩薩大慈熏身與眾生樂，名如意珠王身。
X35n0642_p0042a11║即以大慈熏於應身，普令得樂，與寶義同也。問：大
X35n0642_p0042a12║悲熏真，其相如何？答：真是妙智，能破妄惑；悲名愍
X35n0642_p0042a13║傷，能拔他苦，同是法身一清淨用耳。欲彰照理有
X35n0642_p0042a14║利他益，故立拔苦之悲熏於破惑之智，即顯有悲
X35n0642_p0042a15║之智普除眾生妄惑之苦。例於大慈熏應與樂，同
X35n0642_p0042a16║是法身一自在用，一用二能，故有能熏、所熏之義。
X35n0642_p0042a17║良由應身本是自行證得之法，以慈熏故，方徧益
X35n0642_p0042a18║他。然則慈心非不熏真，悲心非不熏應，真身非不
X35n0642_p0042a19║與樂，應身非不拔苦，欲令易解，是故經文寄兩問
X35n0642_p0042a20║答分別說也。
X35n0642_p0042a21║二、此亦下，辯六即。
X35n0642_p0042a22║此亦約六，即判位。
X35n0642_p0042a23║博地已具治病、雨寶二種之理，與佛不殊。名字已
X35n0642_p0042a24║上，隨淺隨深，能治能雨。
X35n0642_p0042b01║三、就前下，結指經目二：初、指經文。
X35n0642_p0042b02║就前問答，徧救幽戹苦難，此從藥王身以得名。從後
X35n0642_p0042b03║問答，稱適所求，雨實相雨，得涅槃樂，此從如意珠王
X35n0642_p0042b04║身以得名。
X35n0642_p0042b05║二、故知下，結題目。
X35n0642_p0042b06║故知二身因緣，名觀世音普門也。
X35n0642_p0042b07║六、冥顯三：初、釋名。
X35n0642_p0042b08║六、釋冥顯兩益者，冥是冥密，顯是彰露。
X35n0642_p0042b09║二、大聖下，辯相二：初、明二益三：初、示相。
X35n0642_p0042b10║大聖恒以二益利安一切，而眾生及以下地日用不
X35n0642_p0042b11║知。
X35n0642_p0042b12║大聖常以真智冥熏，妙色顯被，無明隔故，益而不
X35n0642_p0042b13║知。
X35n0642_p0042b14║二、譬如下，舉譬。
X35n0642_p0042b15║譬如日月照世，盲雖不見，實荷深恩。
X35n0642_p0042b16║兩曜，喻二益。盲者，喻無明。凡小全在下地分隔，眼
X35n0642_p0042b17║瞙既有厚薄之殊，故不見之相不可一揆。
X35n0642_p0042b18║三、故藥下。引證。
X35n0642_p0042b19║故藥草喻云：而諸草木不覺不知，只同是一地，下品
X35n0642_p0042b20║不知上品，冥顯兩益。如文殊不知妙音神力所作，以
X35n0642_p0042b21║不知故，名為冥益。
X35n0642_p0042b22║三草二木，而皆不知，一地一雨，下不測上，亦通圓
X35n0642_p0042b23║人，故引妙德，不知妙音。言以不知故，名為冥益者，
X35n0642_p0042b24║此明二身於不知者，皆稱冥益，即彰真應於其知
X35n0642_p0042c01║者，皆稱顯益。發智見理，於真顯益，見身不識，但荷
X35n0642_p0042c02║冥利，真冥應顯，可以意思。
X35n0642_p0042c03║二、此亦下，明六即。
X35n0642_p0042c04║此亦約六，即判位。
X35n0642_p0042c05║理同極聖。此則不論名字即人。所有智行兼他之
X35n0642_p0042c06║益。彼七方便受而不知。況內外凡二益非薄。皆知
X35n0642_p0042c07║即性故離我能。
X35n0642_p0042c08║三、若就下，結指二：初、指經文。
X35n0642_p0042c09║若就前問答，不見形聲，密荷深祐，名為冥益。聖人之
X35n0642_p0042c10║益，雖不可知，聖欲使知，蜫蟲能知。如後問答，親覩色
X35n0642_p0042c11║身，得聞說法，視聽彰灼，法利顯然。
X35n0642_p0042c12║前論真應各有冥顯，斯為盡理。今以人法別對二
X35n0642_p0042c13║益，且隨文爾。
X35n0642_p0042c14║二、故知下，結題目。
X35n0642_p0042c15║故知觀音從冥益得名，普門從顯益得名。以冥顯因
X35n0642_p0042c16║緣，故名觀世音普門也。
X35n0642_p0042c17║七、權實三：初、釋名。
X35n0642_p0042c18║七、釋權實者，權是暫用，實非暫用。
X35n0642_p0042c19║暫用則權宜，非暫則究竟。
X35n0642_p0042c20║二、略言下，辯相二：初、泛明三種二：初、總示三種。
X35n0642_p0042c21║略言權實，則有三種：一、自行論權實，自觀中道為實，
X35n0642_p0042c22║二觀為權。二、就化他論權實，他根性不同，或說權為
X35n0642_p0042c23║實，說實為權，不可定判，但約他意以明權實也。三、自
X35n0642_p0042c24║行、化他合明權實者，若自觀三諦有權有實，皆名為
X35n0642_p0043a01║實；化他隨緣亦有權有實，皆名為權。
X35n0642_p0043a02║即唯自、唯他及自他共。以諸經論所談權實，其相
X35n0642_p0043a03║不同，或言自行有權有實，或許化他有權有實，或
X35n0642_p0043a04║經論說自行之法皆名為實，化他之法皆名為權。
X35n0642_p0043a05║是故今家凡論權實，須明此三。若不然者，稟學之
X35n0642_p0043a06║徒則不盡知權實之相，於諸經論不免生疑。復應
X35n0642_p0043a07║了知權實法相，或約理事，或約理教，教行、縛脫、因
X35n0642_p0043a08║果、體用、漸頓、開合、通別、悉檀，皆通自他及自他共。
X35n0642_p0043a09║今以中觀對於二觀為權實者，似用因果而辯三
X35n0642_p0043a10║番自修三觀為自行權實。若約化他，但隨他意，四
X35n0642_p0043a11║悉適時，不可定判。若第三番自行三觀有權有實，
X35n0642_p0043a12║以順智故，只稱為實；化他之法雖有權實，以順情
X35n0642_p0043a13║故，唯稱為權。
X35n0642_p0043a14║二、用此下，徧歷諸教二：初、略指四教。
X35n0642_p0043a15║用此三義歷四教。
X35n0642_p0043a16║隨教淺深，明理事等，約自約他，及自他共，義皆不
X35n0642_p0043a17║闕。
X35n0642_p0043a18║二、復就下，明圓六即。
X35n0642_p0043a19║復就自行權實，明六即判位。
X35n0642_p0043a20║六通三教即唯在圓，復就自行明六權實，從因至
X35n0642_p0043a21║果義便故也。
X35n0642_p0043a22║二、尋此下，別用第三。
X35n0642_p0043a23║尋此品意，是明自行化他論權實。
X35n0642_p0043a24║前番問答有權實，七難二求在權，永離三毒是實，
X35n0642_p0043b01║以由大士用於自行一心三觀觀其音聲，今皆解
X35n0642_p0043b02║脫，故都判為實。後番問答十界身說顯有權實，以
X35n0642_p0043b03║是大士隨差別機示種種應，故都判為權。此乃判
X35n0642_p0043b04║於自行化他以為權實，無第三番，如何分經兩段
X35n0642_p0043b05║而對權實？
X35n0642_p0043b06║三、前問下，結，歸二：初、結指經文。
X35n0642_p0043b07║前問答從自行化他之實智益物，後問答從自行化
X35n0642_p0043b08║他之權以益物。
X35n0642_p0043b09║前後皆云自行化他者，簡異單自行、單化他權實。
X35n0642_p0043b10║意云：前番是自他相對之實，後番是自他相對之
X35n0642_p0043b11║權。
X35n0642_p0043b12║二、故知下，結歸題目。
X35n0642_p0043b13║故知權實因緣，故名觀世音普門也。
X35n0642_p0043b14║八、本迹三：初、名義。
X35n0642_p0043b15║八、釋本迹者，本名實得，迹名應現。
X35n0642_p0043b16║淨名玄義云：所言本迹者，本即所依之理，迹是能
X35n0642_p0043b17║依之事。事理合明，故稱本迹。譬如人依住處，即有
X35n0642_p0043b18║行往蹤跡也。住處是所依，能依之人有行往之迹。
X35n0642_p0043b19║由處有迹，尋迹得處。當知若高若下，實得皆本；若
X35n0642_p0043b20║高若下，應現皆迹。
X35n0642_p0043b21║二、若通下，解釋二：初、通凡漸。
X35n0642_p0043b22║若通途作本迹者，世智高凡夫本意難測，乃至別教
X35n0642_p0043b23║本迹。
X35n0642_p0043b24║世智高者，諸有施作，但見蹤跡，莫知本意。二教賢
X35n0642_p0043c01║聖，至別似位，本所證得，下位焉知？節節皆可通論
X35n0642_p0043c02║本迹。
X35n0642_p0043c03║二、局圓聖二：初、局分滿二：初、略示。
X35n0642_p0043c04║若圓教無始發心，初破無明，所得法身者，名之為本。
X35n0642_p0043c05║垂形百億，高下不定，稱之為迹。
X35n0642_p0043c06║的論其本，須破無明。證法身體，所垂之迹。或九界
X35n0642_p0043c07║身，或現八相。
X35n0642_p0043c08║二、若一下，簡判二：初、簡一往。
X35n0642_p0043c09║若一往判真，應多用上地為真為本，下地為應為迹。
X35n0642_p0043c10║地地傳作此判，真本唯據於高，應迹唯指於下，此義
X35n0642_p0043c11║不可。
X35n0642_p0043c12║二、今細下，取細明二：初、約義明二：初、明本迹通高
X35n0642_p0043c13║下。
X35n0642_p0043c14║今細明本迹，則與真應異。本是實得，始坐道場，及初
X35n0642_p0043c15║住所得法身，即是其本。迹為上地之佛，及作上地菩
X35n0642_p0043c16║薩，悉名為迹。不可以上地高故，稱之為本；始得初住，
X35n0642_p0043c17║目之為迹。
X35n0642_p0043c18║若知四句，釋之方盡。一本下迹高，初住法身迹為
X35n0642_p0043c19║八相，上位菩薩八相元是妙覺威儀，故云迹高。二
X35n0642_p0043c20║本高迹下，妙覺法身迹為下地及九界相。三俱高，
X35n0642_p0043c21║妙覺法身迹為八相。四俱下，初住法身迹為九界
X35n0642_p0043c22║中四十位。本迹高下可以意知。
X35n0642_p0043c23║二、何以下，明實得辯是非。
X35n0642_p0043c24║何以故？實不得上地，上地非本；實得下地，下地非迹。
X35n0642_p0044a01║二、故壽下，引文證。
X35n0642_p0044a02║故壽量云隨自意、隨他意，是本迹意也。
X35n0642_p0044a03║自意是本，他意是述。
X35n0642_p0044a04║二、就本下，通六即。
X35n0642_p0044a05║就本迹明六即。
X35n0642_p0044a06║五位本迹，理皆具足。
X35n0642_p0044a07║三、就前下，結歸二：初、指經文。
X35n0642_p0044a08║就前問答，不可說示，但冥祐前人，從本地得名；後問
X35n0642_p0044a09║答殊形異狀，應現度脫，從迹地得名。
X35n0642_p0044a10║前以實本益他，後以垂迹益他。
X35n0642_p0044a11║二、故知下，結題目。
X35n0642_p0044a12║故知本迹因緣，故名觀世音普門也。
X35n0642_p0044a13║九、緣了三：初、標示名義三：初、示名義。
X35n0642_p0044a14║九、釋了因緣。因者，了是顯發，緣是資助。資助於了，顯
X35n0642_p0044a15║發法身。
X35n0642_p0044a16║此之名義，修性皆然。
X35n0642_p0044a17║二、了者下，辯流類。
X35n0642_p0044a18║了者，即是般若觀智，亦名慧行正道，智慧莊嚴。緣者，
X35n0642_p0044a19║即是解脫行，行助道，福德莊嚴。
X35n0642_p0044a20║類至極果，節節名異，其體不殊。
X35n0642_p0044a21║三、大論下，引論釋。
X35n0642_p0044a22║大論云：一人能耘，一人能種。種喻於緣，耘喻於了。
X35n0642_p0044a23║緣了之相，實同耘種，非此二力，性田不豐。
X35n0642_p0044a24║二、通論下，依教解釋二：初、諸教皆具。
X35n0642_p0044b01║通論教教皆具緣了義。
X35n0642_p0044b02║藏通義立，全乖性種。別教雖有初心別修，唯有圓
X35n0642_p0044b03║教修性不二。雖云皆具，須辯此殊。
X35n0642_p0044b04║二、今正下，尅就圓論二：初、尅辯二因二：初、明二種
X35n0642_p0044b05║因果。
X35n0642_p0044b06║今正明圓教二種莊嚴之因，佛具二種莊嚴之果。
X35n0642_p0044b07║此中二因，且在修類。
X35n0642_p0044b08║二、原此下，討二種根本三：初、總明性德。
X35n0642_p0044b09║原此因果根本，即是性德緣了也。此之性德，本即有
X35n0642_p0044b10║之，非適今也。
X35n0642_p0044b11║前之因果，猶在修中，今窮其源，性具緣了。淨名云：
X35n0642_p0044b12║一切眾生，本涅槃相，不可復滅，本菩提相，不可復
X35n0642_p0044b13║得。起信論明真如二德，謂如實空，如實不空。當宗
X35n0642_p0044b14║明三千即空，三千即假。皆是性德緣了文也。
X35n0642_p0044b15║二、大經下，別引文釋二：初、證釋了因。
X35n0642_p0044b16║大經云：一切諸法本性自空，亦用菩薩修習空故，見
X35n0642_p0044b17║諸法空，即了因種子本自有之。
X35n0642_p0044b18║不明三千徒消一切，非空假中莫辯自空。如實空
X35n0642_p0044b19║性與一切染本不相應，一切染者不出三惑，自非
X35n0642_p0044b20║本性即空假中，豈能不應一切染邪？乃畢竟空為
X35n0642_p0044b21║了因性亦用等者，全性起修方見本空。
X35n0642_p0044b22║二、又云下，證釋緣因。
X35n0642_p0044b23║又云：一切眾生皆有初地味。禪思益云：一切眾生即
X35n0642_p0044b24║滅盡定，此即緣因種子，本自有之。
X35n0642_p0044c01║經云眾生即菩提相及涅槃相，或謂理中獨具佛
X35n0642_p0044c02║德。今文眾生有初地味禪及滅盡定，豈非性具天
X35n0642_p0044c03║法聲聞法邪？既具此二，餘諸法界那不具邪？又具
X35n0642_p0044c04║二定者，從二習果及報果說，豈不各具性相等邪？
X35n0642_p0044c05║不以理具而消此文，如何欲散便是滅定？性德緣
X35n0642_p0044c06║因於茲驗矣。
X35n0642_p0044c07║三、以此下，依性立修。
X35n0642_p0044c08║以此二種方便修習，漸漸增長起於毫末，得成修得
X35n0642_p0044c09║合抱大樹摩訶般若首楞嚴定。
X35n0642_p0044c10║以此二種者，性種也；方便等者，智行也；毫末者，類
X35n0642_p0044c11║種也。由斯性類修成智行，乃至二嚴。
X35n0642_p0044c12║二、此一下，不論六即。
X35n0642_p0044c13║此一科不論六即，但就根本性德義爾。
X35n0642_p0044c14║此科正意，但明理即，非論五位。
X35n0642_p0044c15║三、前問下，結指經題二：初、指經文。
X35n0642_p0044c16║前問答從了種受名，後問答從緣種受名。
X35n0642_p0044c17║明今二嚴必有其本，故從二種受名。
X35n0642_p0044c18║二、故知下，結題目。
X35n0642_p0044c19║故知了因緣因，故名觀世音普門也。
X35n0642_p0044c20║十、智斷三：初、略標。
X35n0642_p0044c21║十、釋智斷者。
X35n0642_p0044c22║二、通途下，廣釋二：初、不二而二，明智斷二：初、約通
X35n0642_p0044c23║途明二德。言通途者，此解兼別，以有為、無為對智
X35n0642_p0044c24║斷故。若唯圓說，苦集尚無作，智斷豈有為？然名雖
X35n0642_p0045a01║借別，其意唯在圓，以修妙三觀，得成圓斷功。因時
X35n0642_p0045a02║立此能，至果須休息，故將無作行，暫立有為名。斷
X35n0642_p0045a03║德稱無為，別從道後立，此猶教道設，是故曰通途。
X35n0642_p0045a04║此文自二：初、智德二：初、列異名。
X35n0642_p0045a05║通途意智，即有為功德滿，亦名圓淨涅槃。
X35n0642_p0045a06║圓淨等者，智極故圓、惑盡故淨，不生不滅名為涅
X35n0642_p0045a07║槃。
X35n0642_p0045a08║二、言有下，釋有為。
X35n0642_p0045a09║言有為功德者，即是因時智慧有照用修成之義，故
X35n0642_p0045a10║稱有為。因雖無常而果是常，將因來名果，故言有為
X35n0642_p0045a11║功德滿也。
X35n0642_p0045a12║智雖無作有斷證功，故借別教立有為稱。因雖無
X35n0642_p0045a13║常者，涅槃經中因外道輩執因是常成無常果，佛
X35n0642_p0045a14║用別教以無常因感常住果而對破之，故因無常
X35n0642_p0045a15║猶在別教。將因等者，由惑未斷故起智照，一分惑
X35n0642_p0045a16║滅一分智忘故智無常，既有照用故名有為。果既
X35n0642_p0045a17║惑盡稱理常住，更無為作將因名果，故令智滿受
X35n0642_p0045a18║有為名。
X35n0642_p0045a19║二、斷即下，斷德二：初、列異名。
X35n0642_p0045a20║斷即無為功德滿，亦名解脫，亦名方便淨涅槃。
X35n0642_p0045a21║解脫者，不繫名解，自在為脫，在染不染名之解脫。
X35n0642_p0045a22║方便等者，機生則生是生不生，機滅則滅是滅不
X35n0642_p0045a23║滅，權示生滅不被染礙，故此涅槃名方便淨。
X35n0642_p0045a24║二、言無下，釋斷義二：初、簡小。
X35n0642_p0045b01║言無為者，若小乘但取煩惱滅，無為斷，但離虗妄，名
X35n0642_p0045b02║為解脫，其實未得一切解脫，此乃無體之斷德也。
X35n0642_p0045b03║不知三種世間常住，謂煩惱滅便無身心，安能自
X35n0642_p0045b04║在？名無體斷。但於虗妄見思解脫，未得三千三諦
X35n0642_p0045b05║自在。
X35n0642_p0045b06║二、大乘下，明大二：初、正示。
X35n0642_p0045b07║大乘是有體之斷，不取滅無為斷，但取隨所調伏眾
X35n0642_p0045b08║生之處，惡不能染，縱任自在，無有累縛，名為斷德，指
X35n0642_p0045b09║此名無為功德。
X35n0642_p0045b10║妙覺三脫，名有體斷。所言斷者，任運斷也。已有智
X35n0642_p0045b11║德，了三惑空，故處九道，惡自相離。眾生之心，如塗
X35n0642_p0045b12║膠手，捉物皆粘；諸佛之心，如淨洗手，捉物不粘。已
X35n0642_p0045b13║有智水，洗其膠故，致令淨用，自然不著。此智斷德，
X35n0642_p0045b14║說有次第，用無前後。以三千法，究竟即空，名今智
X35n0642_p0045b15║德；三千之法，究竟即假，為今斷德；三千之法，究竟
X35n0642_p0045b16║即中，是法身德。道前道後，悉是一心。通教尚是雙
X35n0642_p0045b17║流，圓果豈當分隔？
X35n0642_p0045b18║二、故淨下，引證。
X35n0642_p0045b19║故淨名云：不斷癡愛，起諸明說。又云：於諸見不動而
X35n0642_p0045b20║修三十七品，愛見為侍，亦名如來種。乃至五無間皆
X35n0642_p0045b21║生解脫，無所染礙，名為一切解脫，即是斷德無為也。
X35n0642_p0045b22║證有體斷見愛業報，全體即是性惡法門。如富豪
X35n0642_p0045b23║人，七寶家業。凡夫生盲，轉動罣礙，為寶所傷。二乘
X35n0642_p0045b24║熱病，見是鬼虎，避走遠去。圓人之眼，不盲不病，明
X35n0642_p0045c01║見是寶，自在用與。非獨不被損傷恐怖，而能以此
X35n0642_p0045c02║自給惠他。於此證理，名為自給。以此利物，即是惠
X35n0642_p0045c03║他。今之斷德，正在惠他。此等皆由體達修惡，即是
X35n0642_p0045c04║性惡。今明究竟，體達位也。
X35n0642_p0045c05║二、寂而下，約寂照簡非德。
X35n0642_p0045c06║寂而常照，即智德也。小乘灰身，滅智既其無身，將何
X35n0642_p0045c07║入生死而論調伏？無礙無染，滅智何所照寂？
X35n0642_p0045c08║常住寂照，妙色妙心，方名智斷莊嚴之相。小乘灰
X35n0642_p0045c09║斷，身智俱忘，將何永度眾生？將何常照寂理？
X35n0642_p0045c10║二、如此下，二、而不二明三德二：初、約即三明理極
X35n0642_p0045c11║二：初、明二三不殊。
X35n0642_p0045c12║如此智斷圓極故，法身顯著，即是三種佛性義圓也。
X35n0642_p0045c13║而寂而照，即是智斷；非寂非照，即是法身。二德既
X35n0642_p0045c14║窮，法身乃極，亦名究竟三種佛性。
X35n0642_p0045c15║二、法身下，明因果無別二：初、別示三法因果二：初、
X35n0642_p0045c16║法身隱顯。
X35n0642_p0045c17║法身滿足，即是非因非果正因滿，故云隱名如來藏，
X35n0642_p0045c18║顯名法身。雖非是因，而名為正因；雖非是果，而名為
X35n0642_p0045c19║法身。大經云非因非果名佛性者，即是此正因佛性
X35n0642_p0045c20║也。
X35n0642_p0045c21║法身一德，體非因果，而有隱顯者，斯由緣了逆順
X35n0642_p0045c22║故也。緣了逆性而成惑業，故使正因非隱而隱，名
X35n0642_p0045c23║如來藏；緣了順性而成智斷，故使正因非顯而顯，
X35n0642_p0045c24║名為法身。雖有隱顯，體無增減。故大經云：非因非
X35n0642_p0046a01║果。
X35n0642_p0046a02║二、又云下，二、德修性。
X35n0642_p0046a03║又云是因非果名為佛性者，此據性德緣了皆名為
X35n0642_p0046a04║因也。又云是果非因名佛性者，此據修得緣了皆滿，
X35n0642_p0046a05║了轉名般若，緣轉名解脫，亦名菩提果，亦名大涅槃
X35n0642_p0046a06║果，果皆稱為果也。
X35n0642_p0046a07║是因非果，復名佛性，佛是果稱，豈非果法而為因
X35n0642_p0046a08║種？是果非因，復名佛性，性是因稱，豈非因法而為
X35n0642_p0046a09║果德？不以修性緣了銷之，此文安解？
X35n0642_p0046a10║二、佛性下，總示三法因果二：初、約義示。
X35n0642_p0046a11║佛性通於因果，不縱不橫性德時名三因，不縱不橫
X35n0642_p0046a12║果滿時名三德。
X35n0642_p0046a13║前雖因果互是互非，而皆稱佛性，驗知緣了通因
X35n0642_p0046a14║通果，又言佛性非因非果。良以正因不即我陰，故
X35n0642_p0046a15║曰非因；緣了不離我陰，故曰是因。不即故一點在
X35n0642_p0046a16║上，不離故二點在下，是故性三不縱不橫。又正因
X35n0642_p0046a17║不即智斷，故曰非果；緣了不離智斷，故曰是果。不
X35n0642_p0046a18║即故一點在上，不離故二點在下，是故果三不縱
X35n0642_p0046a19║不橫。故知妙三貫通因果，方得名修性不二。
X35n0642_p0046a20║二、故普下，引文證。
X35n0642_p0046a21║故普賢觀云：大乘因者，諸法實相；大乘果者，亦諸法
X35n0642_p0046a22║實相。
X35n0642_p0046a23║不達妙三，始終該互。普賢觀文，如何可解？
X35n0642_p0046a24║二、智德下，復就二符經文。
X35n0642_p0046b01║智德既滿，湛然常照，隨機即應，一時解脫。斷德既滿，
X35n0642_p0046b02║處處調伏，皆令得度。
X35n0642_p0046b03║若匪智德常照，何能即稱即脫。若非斷德徧調，安
X35n0642_p0046b04║得身說普應。
X35n0642_p0046b05║三、前問下，結歸二：初、指經文。
X35n0642_p0046b06║前問答從智德分滿受名，後問答從斷德分滿受名。
X35n0642_p0046b07║二、故知下，結題目。
X35n0642_p0046b08║故知以智斷因緣，名觀世音普門也。
X35n0642_p0046b09║三、問此下，貼文為證二：初、約無文立難。
X35n0642_p0046b10║問：此十義名字出餘經，那得用釋此品？
X35n0642_p0046b11║攬乎別文，立其總目，釋題十義，名出餘經。今經全
X35n0642_p0046b12║無此文，何名攬別為總邪？
X35n0642_p0046b13║二、答大下，約有義答，通三：初、明衍義眾經共用二：
X35n0642_p0046b14║初、約法義明。
X35n0642_p0046b15║答：大乘義通，眾經共用。
X35n0642_p0046b16║大乘諸部皆談中道，故使義門可以共用。
X35n0642_p0046b17║二、若不下，以人師驗。
X35n0642_p0046b18║若不許此者，佛性出涅槃，五住二死出勝鬘，諸師那
X35n0642_p0046b19║得浪用通眾經耶？
X35n0642_p0046b20║諸師說釋諸大乘經，顯理則須論佛性，指惑則莫
X35n0642_p0046b21║非五住，豈以當經無文為責？
X35n0642_p0046b22║二、此品下，以二問答，貼義無虧。
X35n0642_p0046b23║此品在文雖無十名，總將二問答帖十義意，宛然可
X35n0642_p0046b24║解。
X35n0642_p0046c01║十種別名，文雖不列，以二問答，總貼十義，明如目
X35n0642_p0046c02║擊，故曰宛然。
X35n0642_p0046c03║三、今已下，別點，句句證十義二：初、結前有義，開後
X35n0642_p0046c04║有文。
X35n0642_p0046c05║今已如前，今更別點，句句來證十義者。
X35n0642_p0046c06║前云在文無十名者，但無次第明示十名，若於品
X35n0642_p0046c07║中散取諸句，則有文有義也。
X35n0642_p0046c08║二、如文下，約句對義。
X35n0642_p0046c09║如文云以何因緣名觀世音，又云以是因緣名觀世
X35n0642_p0046c10║音，即是據人名也。後文云普門示現，即是明法也。有
X35n0642_p0046c11║如是等大威神力，多所饒益，即慈也。愍諸四眾，即悲
X35n0642_p0046c12║也。欲知智在，說十九說法，即智慧也。一時禮拜，得無
X35n0642_p0046c13║量無邊福德之利，即福德也。自在之業，即法身也。何
X35n0642_p0046c14║故爾？法身於一切得自在，智慧契此，故名為業。壽量
X35n0642_p0046c15║云：慧光照無量，久修業所得。威神之力，巍巍如是，如
X35n0642_p0046c16║是滿足之名，即是真身也。普門示現神通力，即應身
X35n0642_p0046c17║也。遊諸國土，度脫眾生，即藥樹王身也。於怖畏急難
X35n0642_p0046c18║之中，能施無畏，即如意珠王身也。福不唐捐，即冥益
X35n0642_p0046c19║也。三十三身，即顯益也。現佛身，即實智也。現餘身，即
X35n0642_p0046c20║權智也。觀音身即本，餘身即迹也。又大威神力是本，
X35n0642_p0046c21║方便力是迹。聞是觀世音菩薩名者，若有聞是品者，
X35n0642_p0046c22║即證了因。功德不少，即緣。因不肯受，常捨行故。及即
X35n0642_p0046c23║時觀其音聲，觀即智，皆得解脫。種種調伏眾生，八萬
X35n0642_p0046c24║四千發心等，是利益，即斷也。
X35n0642_p0047a01║自在之業即法身者，真應二身，亦稱色法，應則現
X35n0642_p0047a02║色，真則冥法，名從所契，故曰法身。理具一切，一一
X35n0642_p0047a03║融通，最自在也。業是德業，即智德也。真身契法，名
X35n0642_p0047a04║自在業。巍巍是重明高累之貌，高明如是，即滿足
X35n0642_p0047a05║也。此等理智相合，皆真身名義也。若運三業，無顯
X35n0642_p0047a06║應者，其福不失，須知密有與拔之功，即冥益也。常
X35n0642_p0047a07║捨行者，畢竟空智，無所受著，故屬智德。又以即觀
X35n0642_p0047a08║音聲屬智，皆得解脫為斷。此彰二德同時而用，應
X35n0642_p0047a09║知句句證義，不獨示其十義有文，亦顯十重二二
X35n0642_p0047a10║互具。
X35n0642_p0047a11║四、料簡二：初、別料簡十：初、簡人法二：初、問。
X35n0642_p0047a12║第四、料簡者。問：人對觀音、法對普門者，方等有普門
X35n0642_p0047a13║法王子標於人名，此義云何同？
X35n0642_p0047a14║彼經具明十法王子，觀世音法王子外，自有普門
X35n0642_p0047a15║法王子。既以普門而名於人，今釋普門，那定屬法？
X35n0642_p0047a16║二、答二：初、立句二：初、泛立四句。
X35n0642_p0047a17║答：此應作四句分別：人非法，法非人，人即法，法即人。
X35n0642_p0047a18║句雖有四義實唯二，不出相非及相即故，如此二
X35n0642_p0047a19║義皆通大小，今意在大而論小乘。即離句者，欲示
X35n0642_p0047a20║名言須將理定，所辯人法若其不以二諦中道甄
X35n0642_p0047a21║其權實，但言即離，何能的顯今之相即？
X35n0642_p0047a22║二、若約下，以部對句二：初、明諸部人法即離四：初、
X35n0642_p0047a23║華嚴。
X35n0642_p0047a24║若約華嚴次第意，地前生死行人，未是實相之法，此
X35n0642_p0047b01║法亦非彼人。若作不次第意者，人即實相，實相即人，
X35n0642_p0047b02║人法不二也。
X35n0642_p0047b03║彼經別教，緣實相法修次第行，未能即以實相之
X35n0642_p0047b04║法為觀行人，是故人法互不相即。圓觀不次，即以
X35n0642_p0047b05║實相為觀行人，是故人法更互相即。別則證道方
X35n0642_p0047b06║即，圓則始終不二。
X35n0642_p0047b07║二，三藏。
X35n0642_p0047b08║若三藏有門，明無假人但實法，此法非人。若空門，攬
X35n0642_p0047b09║實法成假人，人法兩異。若其不離人論法，不離法論
X35n0642_p0047b10║人，此乃是二諦意，非中道之人法也。
X35n0642_p0047b11║此教有門，人如兔角故無，陰有生滅故實，此唯非
X35n0642_p0047b12║句。空門兩向，攬實為假，假實不同，名互非句。既不
X35n0642_p0047b13║相離，復名互即。此教兩門，雖談即離，人之與法，俱
X35n0642_p0047b14║非中道。
X35n0642_p0047b15║三方等
X35n0642_p0047b16║若方等對小明大論人法者，明小同三藏，明大同華
X35n0642_p0047b17║嚴。
X35n0642_p0047b18║四教竝談藏通唯，二諦別圓同華嚴。
X35n0642_p0047b19║四、般若下，例餘。
X35n0642_p0047b20║般若、涅槃等例爾。
X35n0642_p0047b21║般若蕩相，鈍謂但空，同前二諦；利分二種，同前別、
X35n0642_p0047b22║圓。涅槃四教雖俱知常，初心用觀不無差別，藏、通
X35n0642_p0047b23║且須順於二諦，別初心人未即圓法。
X35n0642_p0047b24║二、今方下，明難屬方等，即句。
X35n0642_p0047c01║今方等中明普門者，即大乘意。
X35n0642_p0047c02║二、今明下，通難三：初、正約，即句通難。
X35n0642_p0047c03║今明普門是法，何得有法無人？彼明普門是人，何得
X35n0642_p0047c04║但人無法？此則人法互舉，彼經標人，此處標法爾。
X35n0642_p0047c05║今品前問答，觀音屬人，能觀所觀，豈非法邪。若後
X35n0642_p0047c06║問答，既以普門為所證法，此法豈無能證人邪。方
X35n0642_p0047c07║等既以普門目人，能目普門，豈可非法。論其大意，
X35n0642_p0047c08║觀音普門，皆中道法，隨悉檀益，將何目人。唯圓始
X35n0642_p0047c09║終，即攬實相，而為假人。
X35n0642_p0047c10║二、例如下，傍取人物例顯二：初、以人顯。
X35n0642_p0047c11║例如小乘明身子智慧第一，餘弟子各就餘法門論。
X35n0642_p0047c12║第一本以智慧斷惑，發真無漏，餘人無慧，那得入道？
X35n0642_p0047c13║既得道果，果知有慧，但各舉其初門，別稱第一。
X35n0642_p0047c14║二、譬如下，舉物喻。
X35n0642_p0047c15║譬如刀刃斷物，必藉於背，方有利用。諸數如刀背，慧
X35n0642_p0047c16║數如刀刃。
X35n0642_p0047c17║三、今普下，以人法互具結示三：初、明法具人。
X35n0642_p0047c18║今普門義亦爾，但以緣因之法，當普門之名，何得無
X35n0642_p0047c19║了因之人耶？
X35n0642_p0047c20║二、若拼下，明人具法。
X35n0642_p0047c21║若併從觀音標名者，此則通漫，欲使世諦不亂，互舉
X35n0642_p0047c22║別名。
X35n0642_p0047c23║三、如身下，以身為例。
X35n0642_p0047c24║如身具六根，但稱為淨眼、淨意，豈得無餘根邪？
X35n0642_p0048a01║皆可見矣。
X35n0642_p0048a02║二、簡慈悲二：初、簡慈悲名相三：初、明與拔同異二：
X35n0642_p0048a03║初、與拔相兼。問：
X35n0642_p0048a04║料簡慈悲者，問：若大悲拔苦，苦除即是得樂；大慈與
X35n0642_p0048a05║樂，樂至即是拔苦。何意兩分？
X35n0642_p0048a06║苦除即樂，如夕盡即曉；樂至苦除，如燈來闇滅。趣
X35n0642_p0048a07║舉一種，即有二能，何以慈悲而分兩法？
X35n0642_p0048a08║二、答通下，與拔不俱答。
X35n0642_p0048a09║答：通論如此，別則不然。譬如拔罪於獄未施五塵，身
X35n0642_p0048a10║雖免痛根情未娛，此但拔苦未名與樂。又如施五塵
X35n0642_p0048a11║於獄，耳眼雖悅不名拔苦。為從別義各顯一邊，故別
X35n0642_p0048a12║說爾。
X35n0642_p0048a13║一能兼二，此就通論，對境發心，實須別說，故舉二
X35n0642_p0048a14║喻，以彰別相。
X35n0642_p0048a15║二、明喜捨闕，具二：初、問。
X35n0642_p0048a16║問：此中何意不論喜捨？
X35n0642_p0048a17║二、答二：初、不二是捨。
X35n0642_p0048a18║答：四無量心名雖有四，但是三義。大經云憂畢叉，畢
X35n0642_p0048a19║叉名捨，捨者兩捨也，即是非慈非悲不二之意，不二
X35n0642_p0048a20║而二即是慈悲。
X35n0642_p0048a21║四無量心，捨無別體。奢摩他觀，體既是定，定能與
X35n0642_p0048a22║樂；毗婆舍那觀，體既是慧，慧能拔苦。二觀不二，即
X35n0642_p0048a23║憂畢叉，亦名平等捨故。不二而二，則立慈悲；二而
X35n0642_p0048a24║不二，即是於捨。今既明於不二慈悲，則已含捨，故
X35n0642_p0048b01║不別立。
X35n0642_p0048b02║二、喜者下，苦在闕喜二：初、約法釋。
X35n0642_p0048b03║喜者，從樂生喜。初欲與樂，眾生苦重，不能得樂，則無
X35n0642_p0048b04║所可喜。若拔苦竟，即能得樂，還遂本懷，故樂後加喜。
X35n0642_p0048b05║苦後無此，故不開喜。
X35n0642_p0048b06║今明慈悲，是立誓願，運慈與樂。生既苦重，即須運
X35n0642_p0048b07║悲，二俱未遂，何喜之有？福慧滿時，藥珠功畢，方與
X35n0642_p0048b08║眾生，生乎慶喜。
X35n0642_p0048b09║二、如阿下，引事例。
X35n0642_p0048b10║如阿輸加王七日應死，雖有五欲之樂，憂苦切心。又
X35n0642_p0048b11║如一身少許痛惱，能奪一身之樂，故知苦重不得樂也。
X35n0642_p0048b12║阿輸加王即育王弟，不歸三寶，見兄飯僧乃生嫌
X35n0642_p0048b13║謗。育王見愍設計勸之，王入溫室詐言已崩，䇿之
X35n0642_p0048b14║紹位方登御座。育王出怒其罪當死，乃令七日受
X35n0642_p0048b15║王五欲，使旃陀羅逐日唱死。過已，王問：受樂否邪？
X35n0642_p0048b16║答言：我聞幾日當死？唯苦無樂。王言：沙門觀念念
X35n0642_p0048b17║滅，雖受供養寧有著心？阿輸知已，出家修道得阿
X35n0642_p0048b18║羅漢，少痛奪樂近事可驗。眾生若此，故菩薩心未
X35n0642_p0048b19║生喜也。
X35n0642_p0048b20║三、問禪下，明支等前後二：初、約前後問。
X35n0642_p0048b21║問：禪支明喜在前、樂支在後，復云何？
X35n0642_p0048b22║今論四等：慈、悲、喜、捨。慈能與樂，則樂前喜後，何故
X35n0642_p0048b23║禪支喜前樂後？初禪五支，謂覺、觀喜、樂、一心；二禪
X35n0642_p0048b24║四支，謂內淨喜、樂、一心；三禪無喜；四禪無樂。今約
X35n0642_p0048c01║初二，皆喜在前，樂支在後，其意何邪？
X35n0642_p0048c02║二、答禪下，約自他答。
X35n0642_p0048c03║答：禪支就從麤入細，此中慶彼得樂，故喜心在後也。
X35n0642_p0048c04║自證禪支，從麤至細，前喜後樂，利他四等，先與其
X35n0642_p0048c05║樂，後方慶喜，故其次異。
X35n0642_p0048c06║二、復次下，簡與拔有無三：初、外道虗想。
X35n0642_p0048c07║復次，外道修四無量自證禪定，作想虗運，彼無實益，
X35n0642_p0048c08║不能令他拔苦得樂；雖自獲定，虗妄世法報盡還墮，
X35n0642_p0048c09║不免於苦自他俱無利益。
X35n0642_p0048c10║四禪、四空及四無量、十二門禪，根本定也，通於內
X35n0642_p0048c11║外小大聖賢而修證之。若諸外道及正信凡夫，修
X35n0642_p0048c12║慈悲喜捨，自證此定。虗想眾生，離苦得樂，於他無
X35n0642_p0048c13║益，自雖暫益，不免退失。
X35n0642_p0048c14║二、若二下，明二乘自利。
X35n0642_p0048c15║若二乘修四無量，但自拔苦於他無益，自拔分段未
X35n0642_p0048c16║免變易，灰身滅智非究竟樂。
X35n0642_p0048c17║二乘修此，雖不益他，自拔分段，得小涅槃。
X35n0642_p0048c18║三、今菩下，明菩薩徧益二：初、明行超凡聖。
X35n0642_p0048c19║今菩薩不爾，非凡夫行、非賢聖行。非凡夫者，不同自
X35n0642_p0048c20║受禪樂；非賢聖者，不同自拔於苦。不同自受樂故，即
X35n0642_p0048c21║與他樂；不同自拔苦故，即拔他苦。
X35n0642_p0048c22║不同凡外隨禪受生，異小賢聖但自拔苦。葢非生
X35n0642_p0048c23║法二種緣慈，乃以無緣法界與拔，令諸眾生離一
X35n0642_p0048c24║切苦，得究竟樂。
X35n0642_p0049a01║二，明同時與拔。
X35n0642_p0049a02║亦是即拔苦，是即與樂；即與樂，亦是即拔苦。但分別
X35n0642_p0049a03║說之，誓願相對，前明拔苦，後明與樂爾。
X35n0642_p0049a04║無緣慈悲不二而二，用不異時分別令解，故各說
X35n0642_p0049a05║耳。言前明拔苦等者，從本懷故先標於慈，若從用
X35n0642_p0049a06║次先拔後與，是故四誓從用為次。
X35n0642_p0049a07║三、簡福慧二：初、定福智與拔所以二：初、問。
X35n0642_p0049a08║料簡福慧者。問：觀音對智，稱之而拔苦；普門對福，見
X35n0642_p0049a09║之而得樂。何也？
X35n0642_p0049a10║二、答：
X35n0642_p0049a11║答：智是光明，正治闇惑。惑是生死苦惱，若治闇惑之
X35n0642_p0049a12║苦，豈不用智解之光？故稱智慧人名，即拔苦也。法是
X35n0642_p0049a13║法門，門名能通，通至涅槃安樂之處。初習此法，是得
X35n0642_p0049a14║樂因；後證此法，是得樂果。故對此普門，明其與樂也。
X35n0642_p0049a15║因修福慧，至果則成智斷二德。此德與生體性無
X35n0642_p0049a16║二，故稱觀音智德人名，即能顯召本性了種，是故
X35n0642_p0049a17║能除闇惑苦也。若對普門斷德應身，即能引起本
X35n0642_p0049a18║性緣種，是故獲於因果之樂。若不爾者，何名感應
X35n0642_p0049a19║道交？
X35n0642_p0049a20║二、問福下，辯福慧一異是非二：初、約隔異難。
X35n0642_p0049a21║問：福慧相須，本不相離。若定而無慧者，此定名癡定。
X35n0642_p0049a22║譬如盲兒騎瞎馬，必墮坑落塹而無疑也。若慧而無
X35n0642_p0049a23║定者，此慧名狂慧。譬如風中然燈，搖颺搖颺，照物不
X35n0642_p0049a24║了。故知福慧相資，二輪平等，堪能運載也。若爾，何意
X35n0642_p0049b01║以智慧拔苦，福德與樂邪？
X35n0642_p0049b02║備舉相資，難今隔異。
X35n0642_p0049b03║二、自有下，約偏圓答二：初、立即離四句。
X35n0642_p0049b04║自有福德是智慧，智慧是福德；自有福德非智慧，智
X35n0642_p0049b05║慧非福德。大小乘皆備四句。
X35n0642_p0049b06║大小皆四，故知即離，名同義異。
X35n0642_p0049b07║二、如六下，通偏圓諸教二：初、明三教即離俱非二：
X35n0642_p0049b08║初、明小衍二：初、三藏。
X35n0642_p0049b09║如六度菩薩修般若，分閻浮提為七分，此是世智不
X35n0642_p0049b10║能斷惑，此猶屬福德攝，即名此福是智故，此智是福
X35n0642_p0049b11║不斷惑故。若聲聞人智慧能斷苦者，智慧非福德，如
X35n0642_p0049b12║餓羅漢也。若福德非世智亦非出世智者，如白象也。
X35n0642_p0049b13║菩薩一位，得兩即句。羅漢白象，得二離句。雖有即
X35n0642_p0049b14║離，同在三藏。
X35n0642_p0049b15║二、若大下，大乘。
X35n0642_p0049b16║若大乘四句者，別教地前三十心，行行名福德，慧行
X35n0642_p0049b17║名智慧。此慧不能破無明，此慧還屬福德攝，不破無
X35n0642_p0049b18║明故。此福是智慧，方便治取相故。若地前皆名福德，
X35n0642_p0049b19║地上皆名智慧，此智慧非福德，福德非智慧。
X35n0642_p0049b20║約別地前論於四句，初以行行對於慧行而為福
X35n0642_p0049b21║慧，不破無明故俱名福，即此二福能破取相復受
X35n0642_p0049b22║智名，故此福智當兩即句。又地前福智無明全在
X35n0642_p0049b23║故皆名福，地上福智分破無明故皆名智，此之福
X35n0642_p0049b24║智當兩非句，故兩四句非今福智。
X35n0642_p0049c01║二、方等下。例二部。
X35n0642_p0049c02║方等般若帶小明大，若帶小福慧如前四句，明大福
X35n0642_p0049c03║慧如向四句。
X35n0642_p0049c04║二、今此下，明圓教開合俱是二：初、釋二：初、二而不
X35n0642_p0049c05║二三：初、明相即。
X35n0642_p0049c06║今此普門名福慧者，福即是慧，慧即是福，福慧不二。
X35n0642_p0049c07║一心三止為福，一心三觀為慧。始從理性，終乎極
X35n0642_p0049c08║果，定慧不二，是今兩即也。
X35n0642_p0049c09║二、故大下，明互具。
X35n0642_p0049c10║故大論云：如是尊妙人，則能見般若。此慧那得無定？
X35n0642_p0049c11║得首楞嚴定，何曾無慧？論云：健相三昧，能破強敵。
X35n0642_p0049c12║般若既是尊妙人見，驗慧具福，尊妙即是上定故
X35n0642_p0049c13║也。論即大論，彼翻首楞嚴為健相也。三昧既能破
X35n0642_p0049c14║彼強敵，驗福具慧，強敵即是無明故也。
X35n0642_p0049c15║三、大經下，明異名。
X35n0642_p0049c16║大經云：佛性者，有五種名：亦名般若，亦名師子吼，亦
X35n0642_p0049c17║名首楞嚴，亦名金剛。佛性等即是定慧具足之名也。
X35n0642_p0049c18║非禪不慧，非慧不禪，禪慧不二。
X35n0642_p0049c19║五名之中，般若、師子吼是慧，楞嚴、金剛是定，佛性
X35n0642_p0049c20║是通名也。既是異名，彌彰體一，是故此五皆雙具
X35n0642_p0049c21║之稱，復以無妨禪慧以結不二。
X35n0642_p0049c22║二不二，下不二而二。
X35n0642_p0049c23║不二而二，分門別說，作定、慧二解。故釋論解般若，明
X35n0642_p0049c24║十八空；解禪定，明百八三昧。
X35n0642_p0050a01║法雖不二，不妨分門各作名數而為解釋。
X35n0642_p0050a02║二、此是下，結。
X35n0642_p0050a03║此是二說，二即不二。
X35n0642_p0050a04║論雖分門別相而說，須知禪慧畢竟不二。
X35n0642_p0050a05║四、簡真應二：初、正簡真應二：初、立句。
X35n0642_p0050a06║料簡真應者，亦有四句之殊：非真非應，應而非真，真
X35n0642_p0050a07║而非應，亦真亦應。
X35n0642_p0050a08║二、若非下，簡示二：初、簡前三句非。
X35n0642_p0050a09║若非真非應，此就理可解。又就凡夫不見理故非真，
X35n0642_p0050a10║無用故非應，此亦可解。應而非真者，外道亦得五通
X35n0642_p0050a11║同他施化，通論亦得是應，而不得名真。真而非應者，
X35n0642_p0050a12║二乘人入真斷結灰，身滅智不能起應，此亦是通論
X35n0642_p0050a13║其真爾。
X35n0642_p0050a14║且簡凡小實兼通別，通教灰斷同藏二乘，地前作
X35n0642_p0050a15║意非不謀應，圓六根淨雖全性發，別惑在故未名
X35n0642_p0050a16║真應。
X35n0642_p0050a17║二、亦真下，示後一句是。
X35n0642_p0050a18║亦真亦應者，此則別顯中道為真，即真而論用為應，
X35n0642_p0050a19║真應不二，不二而二者，故言真應爾。
X35n0642_p0050a20║即真而應，世之常談。自捨今宗，莫窮其妙。都為他
X35n0642_p0050a21║師，不知性惡。致令起應，不得無謀。徒說無緣之慈，
X35n0642_p0050a22║不究無緣之旨。
X35n0642_p0050a23║二、今依下，兼定常間三：初、一往且分。
X35n0642_p0050a24║今依文互舉一往，言其真應。前番問答，明真身常益；
X35n0642_p0050b01║後番問答，明應身間益。
X35n0642_p0050b02║以經二段，別對常間。
X35n0642_p0050b03║二、常問下，二、往互具二：初、立。
X35n0642_p0050b04║常間不得相離，二鳥俱遊，二往為論，真身亦恒亦不
X35n0642_p0050b05║恒，應身亦間亦不間。
X35n0642_p0050b06║二、鳥者，大經第八鳥喻品云：善男子！鳥有二種：一
X35n0642_p0050b07║名迦鄰提，二名鴛鴦。遊止共俱，不相捨離。此品答
X35n0642_p0050b08║前云：何共聖行娑羅、迦鄰提？舊解：或云娑羅一雙，
X35n0642_p0050b09║鄰提一雙；或云娑羅一隻，鄰提一隻；或云娑羅翻
X35n0642_p0050b10║為鴛鴦。章安云：然漢不善梵音，只增諍競，意在況
X35n0642_p0050b11║喻。取其雌、雄共遊止息，以喻生死、涅槃中俱有常、
X35n0642_p0050b12║無常，在下，在高，雙飛，雙息，即事而理，即理而事。廣
X35n0642_p0050b13║如彼疏。今喻二身常間兩益，不得相離者，乃是觀
X35n0642_p0050b14║音分證涅槃中常、無常二用也。
X35n0642_p0050b15║二、若小下，釋二：初、小。
X35n0642_p0050b16║若小乘明義，例如善吉石窟觀空，見佛法身，蓮華尼
X35n0642_p0050b17║則不見，此豈非小乘中真身恒益不恒益義？丈六之
X35n0642_p0050b18║應，亦有見不見，此豈非應身有間有不間義？
X35n0642_p0050b19║真理天然是佛法體，善吉觀見常無間然，於蓮華
X35n0642_p0050b20║尼似如有間，故於二聖明常無常，斯乃真身自有
X35n0642_p0050b21║二益。丈六之相於有緣者常得覩之，若其無緣同
X35n0642_p0050b22║處不見，豈非應身亦有二益？
X35n0642_p0050b23║二、大乘下，大。
X35n0642_p0050b24║大乘法身亦爾，於理為恒益，於情為不恒益。應身亦
X35n0642_p0050c01║爾，此緣滅，彼緣興，無有斷絕，是不間義；同質異見，是
X35n0642_p0050c02║其間義。
X35n0642_p0050c03║佛法界身，未嘗不益於情執者，而成間滅，真具二
X35n0642_p0050c04║也。佛應化身，隨機生熟，出沒無間，應身常益也。見
X35n0642_p0050c05║不見異，令應不常，又成間益也。故知二身各具二
X35n0642_p0050c06║益。
X35n0642_p0050c07║三、而今下，順文別對。
X35n0642_p0050c08║而今分別一往，前問答屬恒益，後問答屬不但益也。
X35n0642_p0050c09║前文即稱即感，別對真身常益之義。後文現相生
X35n0642_p0050c10║滅，別對應身間益之義。
X35n0642_p0050c11║五、簡藥珠二：初、依義互具。
X35n0642_p0050c12║料簡藥珠二身者，藥有差病拔苦之功，亦有全身增
X35n0642_p0050c13║命致寶之用。故經云：若全身命，便為已得玩好之具
X35n0642_p0050c14║也。如意珠王非但雨寶，亦能治病。大施太子入海得
X35n0642_p0050c15║珠，還治父母眼。大品云：若人眼痛，珠著身上，病即除
X35n0642_p0050c16║愈。故知通具二義。
X35n0642_p0050c17║但就譬說，即顯真應，各能與拔，斯為盡理矣。
X35n0642_p0050c18║二、若別下，就文別對。
X35n0642_p0050c19║若別據一邊，約除患以譬藥，證樂以況珠爾。
X35n0642_p0050c20║前文除苦名為藥身，後文與樂名為珠身，且順經
X35n0642_p0050c21║文作斯別對。
X35n0642_p0050c22║六簡冥顯。
X35n0642_p0050c23║料簡冥顯兩益，凡有三十六句。
X35n0642_p0050c24║三十六句者，冥顯機應，各論四句。冥機者，過去善
X35n0642_p0051a01║能感也。顯機者，現在善能感也。亦冥亦顯機者，過
X35n0642_p0051a02║現善業，共能感也。非冥非顯機者，過現無善，當能
X35n0642_p0051a03║生善，而能感也。冥應者，法身也。顯應者，應身也。亦
X35n0642_p0051a04║冥亦顯應者，二身俱應也。非冥非顯應者，亦法身。
X35n0642_p0051a05║但以不見不聞，而知而覺，為冥應。不見不聞，不知
X35n0642_p0051a06║不覺，即雙非應。故此二應，皆果中法身也。識此八
X35n0642_p0051a07║已，相對互對，具足而言，成十六句。約機感應，約應
X35n0642_p0051a08║赴機，各成十六。加根本四，即三十六。若解此意，則
X35n0642_p0051a09║無生不感，無時不應。除諸邪見，深荷聖恩。亦知一
X35n0642_p0051a10║切眾生，無一不成佛也。
X35n0642_p0051a11║七、簡權實二：初、定文立難。
X35n0642_p0051a12║料簡權實二智者，前問答實智照真而眾生得脫，權
X35n0642_p0051a13║智照假而眾生得度，度為度權亦度於實，脫為脫真
X35n0642_p0051a14║亦脫於假。
X35n0642_p0051a15║真即是實，假即是權。答文備見四種相也。
X35n0642_p0051a16║二、立句答，通二：初、詳論互具。
X35n0642_p0051a17║答：此亦具四句：或因真智解脫於權，七難消除，二求
X35n0642_p0051a18║願滿是也；或因真智解脫於實，三毒皆離是也；或因
X35n0642_p0051a19║權智得度於實，三十三身得度是也；或因權智得度
X35n0642_p0051a20║於權，於怖畏急難之中得無畏是也；或二俱度脫；或
X35n0642_p0051a21║二俱不度不脫。
X35n0642_p0051a22║真智冥應，脫有淺深。七難二求，免事中之苦，脫權
X35n0642_p0051a23║也。離三毒根，成佛無疑，脫障實惑也。權智顯應，得
X35n0642_p0051a24║度不同。見身聞法，破惑顯理，度實也。事中怖難，得
X35n0642_p0051b01║無畏者，度權處也。機熟之者，對此二智，得權實理，
X35n0642_p0051b02║名俱度。離淺深障，名俱脫。機生返此，是故俱名不
X35n0642_p0051b03║度不脫。
X35n0642_p0051b04║二、據說且分。
X35n0642_p0051b05║今依文判，互出一邊，前文脫權，後文度實。
X35n0642_p0051b06║八、簡本迹二：初、本迹俱與拔二：初、各具二用。
X35n0642_p0051b07║料簡本迹者，通論本迹，俱能拔苦與樂。故壽量云：聞
X35n0642_p0051b08║佛壽無量，得清淨無漏，無量之果報。即是從本得樂。
X35n0642_p0051b09║請觀音云：或遊戲地獄，大悲代受苦。此是從迹拔苦。
X35n0642_p0051b10║眾生不達本源，故流轉苦惱；若識本理，即於苦而得
X35n0642_p0051b11║解脫也。眾生若不見迹中施化，不能三業種福，則無
X35n0642_p0051b12║功德之因，焉致樂果？
X35n0642_p0051b13║二、非本下，相由貼文。
X35n0642_p0051b14║非本無以垂迹，非迹無以顯本。前問答是明迹本，後
X35n0642_p0051b15║問答是明本迹。
X35n0642_p0051b16║非脫眾苦之迹，不顯一真之本，故前問答是明迹
X35n0642_p0051b17║本。非證千如之本，莫垂十界之迹，故後問答是明
X35n0642_p0051b18║本迹。
X35n0642_p0051b19║二、問本下，本迹異真應二：初、問。
X35n0642_p0051b20║問：本迹與真，應云何異？
X35n0642_p0051b21║二、答：
X35n0642_p0051b22║答：真應就一世橫辯，如諸經所明。本迹就三世豎論，
X35n0642_p0051b23║如壽量所說。
X35n0642_p0051b24║諸經所說始從地住終至等妙，一分真明一分應
X35n0642_p0051c01║起，豈唯一世實居當念，是名橫辯別明本迹。如壽
X35n0642_p0051c02║量品即今說久遠為本，諸經及迹門名已說近成
X35n0642_p0051c03║為迹，既約久近是故名就三世豎論。前明觀音多
X35n0642_p0051c04║就體用而論本迹，今彰部故約久近而明本迹。
X35n0642_p0051c05║九、簡緣了二：初、約當宗問答四：初、明善惡法門性
X35n0642_p0051c06║德皆具二：初、問。
X35n0642_p0051c07║料簡緣了者，問：緣了既有性德善，亦有性德惡否？
X35n0642_p0051c08║緣能資了，了顯正因。正因究顯，則成果佛。今明性
X35n0642_p0051c09║具緣了二因，乃是性德具於成佛之善。若造九界，
X35n0642_p0051c10║亦須因緣。九界望佛，皆名為惡。此等諸惡，性本具
X35n0642_p0051c11║不？
X35n0642_p0051c12║二、答：
X35n0642_p0051c13║答：具。
X35n0642_p0051c14║只一具字，彌顯今宗以性具善，諸師亦知具惡緣
X35n0642_p0051c15║了，他皆莫測，故摩訶止觀明性三千，妙玄文句皆
X35n0642_p0051c16║示千法，徹乎修性。其文既廣，其義難彰，是故此中
X35n0642_p0051c17║略談善惡，明性本具，不可改易。名言既略，學者易
X35n0642_p0051c18║尋。若知善惡皆是性具，性無不融，則十界、百界、一
X35n0642_p0051c19║千、三千，故得意者以此所談望止觀文不多不少。
X35n0642_p0051c20║二、明提佛但斷修中善惡二：初、問。
X35n0642_p0051c21║問：闡提與佛斷何等善惡？
X35n0642_p0051c22║一闡提者，此翻無欲，以於涅槃無樂欲故。又翻信
X35n0642_p0051c23║不具，以其不信善惡因果故。既無欲無信，名斷善
X35n0642_p0051c24║盡。佛已永離五住二死，名斷惡盡。善惡既是理性
X35n0642_p0052a01║本具，則不可斷，是何善惡提佛斷盡？
X35n0642_p0052a02║二、答：
X35n0642_p0052a03║答：闡提斷修善盡，但性善在。佛斷修惡盡，但性惡在。
X35n0642_p0052a04║夫一切法，不出善惡，皆性本具，非適今有。故云：法
X35n0642_p0052a05║住法位，世間相常。若因修有，安得常住？大經云：十
X35n0642_p0052a06║二因緣，非佛修羅人天等造。不是性具，何得非造？
X35n0642_p0052a07║起信云：一切法真，不可遣故。若非性具，那得皆真？
X35n0642_p0052a08║以皆本具，故得名為性善性惡。復以性具染淨因
X35n0642_p0052a09║緣，起作修中染淨因緣，乃有所生世出世法。若具
X35n0642_p0052a10║言者，本具三千，為性善惡；緣起三千，為修善惡。修
X35n0642_p0052a11║既善惡，乃論染淨逆順之事。闡提是染逆之極，故
X35n0642_p0052a12║云斷修善盡；佛是淨順之極，故云斷修惡盡。若其
X35n0642_p0052a13║性具三千善惡，闡提與佛，莫斷纖毫。
X35n0642_p0052a14║三、明性中善惡不斷所以二：初、問。
X35n0642_p0052a15║問：性德善惡，何不可斷？
X35n0642_p0052a16║二、答二：初、約理答。
X35n0642_p0052a17║答，性之善惡，但是善惡之法門。性不可改，歷三世無
X35n0642_p0052a18║誰能毀，復不可斷壞。
X35n0642_p0052a19║善惡是性，性不可改，安可斷邪？既不可改，但是善
X35n0642_p0052a20║惡之法門也。法名可軌，軌持自體，不失不壞，復能
X35n0642_p0052a21║軌物，而生於解。門者能通，可出可入。諸佛向門而
X35n0642_p0052a22║入，則修善滿足，修惡斷盡。闡提背門而出，則修惡
X35n0642_p0052a23║滿足，修善斷盡。人有向背，門終不改。
X35n0642_p0052a24║二、譬如下，舉譬類。
X35n0642_p0052b01║譬如魔雖燒經，何能令性善法門盡。縱令佛燒惡譜，
X35n0642_p0052b02║亦不能令惡法門盡。如秦焚典坑儒，豈能令善惡斷
X35n0642_p0052b03║盡邪。
X35n0642_p0052b04║魔燒佛經，如提斷修善，性善不盡，以法合也。佛燒
X35n0642_p0052b05║惡譜，如斷修惡，惡法門存，即是合也。焚典坑儒，雙
X35n0642_p0052b06║喻二人，斷修善惡，豈能等合也。
X35n0642_p0052b07║四、明提佛迷達起不起異二：初、問。
X35n0642_p0052b08║問：闡提不斷性善，還能令修善起；佛不斷性惡，還令
X35n0642_p0052b09║修惡起耶？
X35n0642_p0052b10║二人善惡既皆斷修而存於性，何故闡提後起修
X35n0642_p0052b11║善？如來何故不起修惡？
X35n0642_p0052b12║二、答二：初、以了達故不起實惡。
X35n0642_p0052b13║答：闡提既不達性善，以不達故，還為善所染，修善得
X35n0642_p0052b14║起，廣治諸惡。佛雖不斷性惡，而能達於惡，以達惡故，
X35n0642_p0052b15║於惡自在，故不為惡所染，修惡不得起，故佛永無復
X35n0642_p0052b16║惡。
X35n0642_p0052b17║提以邪癡斷於修善，既不能達性善本空，故為善
X35n0642_p0052b18║染，修善得起。佛以空慧斷於修惡，了達性惡本來
X35n0642_p0052b19║清淨，惡不能染，故泯修惡。
X35n0642_p0052b20║二、以自下。以自在故，能起權惡。
X35n0642_p0052b21║以自在故，廣用諸惡法門化度眾生，終日用之，終日
X35n0642_p0052b22║不染，不染故不起，那得以闡提為例耶？若闡提能達
X35n0642_p0052b23║此善惡，則不復名為一闡提也。
X35n0642_p0052b24║佛能達惡，於惡自在，現惡攝生，不染不起。闡提若
X35n0642_p0052c01║爾，則名佛矣。
X35n0642_p0052c02║二、若依下，破他義顯正二：初、敘他非義二：初、明他
X35n0642_p0052c03║得修失性。
X35n0642_p0052c04║若依他人明，闡提斷善盡，為阿棃耶識所熏，更能起
X35n0642_p0052c05║善。棃耶即是無記，無明善惡依持，為一切種子。闡提
X35n0642_p0052c06║不斷無明、無記，故還生善；佛斷無記、無明盡，無所可
X35n0642_p0052c07║熏，故惡不復還生。若欲以惡化物，但作神通變現度
X35n0642_p0052c08║眾生爾。
X35n0642_p0052c09║他即陳梁已前，相州北道弘地論師也。又有攝大
X35n0642_p0052c10║乘師，亦同地人之解。他明棃耶，是無記無明善惡
X35n0642_p0052c11║所依，能持一切善惡種子。闡提但斷現行之善，後
X35n0642_p0052c12║為種子熏起於善。佛斷此識，無惡種熏，永不起惡。
X35n0642_p0052c13║仍釋伏難：佛斷惡種，如何現惡化諸眾生？故釋云：
X35n0642_p0052c14║但以神變現惡化眾生耳。
X35n0642_p0052c15║二、問若下，難他作意同外。
X35n0642_p0052c16║問：若佛地斷惡盡作神通，以惡化物者，此作意方能
X35n0642_p0052c17║起惡。如人畫諸色像，非是任運。如明鏡不動，色像自
X35n0642_p0052c18║形，可是不可思議，理能應惡。若作意者，與外道何異？
X35n0642_p0052c19║斷惡既盡，神變現惡，全是作意，非同明鑑無念而
X35n0642_p0052c20║形。雖相州南道弘地論者，以法性為依持，然不明
X35n0642_p0052c21║性具諸惡法門，現惡度生，亦未能逃作意之咎。
X35n0642_p0052c22║二、今明下，明今妙旨二：初、正明。由性具善惡，起權
X35n0642_p0052c23║實善惡二：初、正示今義。
X35n0642_p0052c24║今明闡提不斷性德之善，遇緣善發；佛亦不斷性惡，
X35n0642_p0053a01║機緣所激，慈力所熏，入阿鼻，同一切惡事化眾生。
X35n0642_p0053a02║闡提成佛，諸佛現惡，若非不斷性善性惡，則義不
X35n0642_p0053a03║成。
X35n0642_p0053a04║二、以有下，結成妙旨。
X35n0642_p0053a05║以有性惡故名不斷，無復修惡名不常。若修性俱盡
X35n0642_p0053a06║則是斷，不得為不斷不常。闡提亦爾，性善不斷還生
X35n0642_p0053a07║善根。
X35n0642_p0053a08║斷常名通別人，緣理斷九，以定斷九，故昧性惡，名
X35n0642_p0053a09║為斷見。不能忘緣，是存修惡，名為常見。涅槃已前，
X35n0642_p0053a10║皆名邪見，斯之謂歟。斷修存性，既離斷常，乃絕一
X35n0642_p0053a11║切邊邪之義，及種種思，斯是妙旨，庶去滯情。
X35n0642_p0053a12║二、如來下，重明由達、不達故，自在、不自在。
X35n0642_p0053a13║如來性惡不斷，還能起惡，雖起於惡，而是解心無染，
X35n0642_p0053a14║通達惡際，即是實際，能以五逆相而得解脫，亦不縛
X35n0642_p0053a15║不脫，行於非道，通達佛道。闡提染而不達，與此為異
X35n0642_p0053a16║也。
X35n0642_p0053a17║現惡達惡，豈能染惡？惡際、實際，縛相、脫相，非道、佛
X35n0642_p0053a18║道，以了達故，無有罣礙。闡提不爾，故永異也。
X35n0642_p0053a19║十、簡智斷二：初、明二德同時二：初、舉一法難與拔
X35n0642_p0053a20║二用。
X35n0642_p0053a21║料簡智斷者，此是一法異名，不得相離，如人一體，何
X35n0642_p0053a22║故從智拔苦、從斷與樂？
X35n0642_p0053a23║既是一法而立異名，必無所局，何故拔與定屬智
X35n0642_p0053a24║斷？
X35n0642_p0053b01║二、然而下，約身心從二嚴立稱。
X35n0642_p0053b02║然而慧解之心稱智，無縛礙身稱斷。譬如人被縛，運
X35n0642_p0053b03║力屬智，蕭然附外屬斷。運力屬心故，名智慧莊嚴；附
X35n0642_p0053b04║斷體散屬色身，名福慧莊嚴。
X35n0642_p0053b05║名從義立，不無親疎。心解通融屬智，身力自在屬
X35n0642_p0053b06║斷。心則智慧莊嚴，身則福德莊嚴。此之二嚴，宜對
X35n0642_p0053b07║拔與。
X35n0642_p0053b08║二、今經下，示兩文互舉。
X35n0642_p0053b09║今經文言說不得一時，故互舉智斷。
X35n0642_p0053b10║智斷二德，何曾相離。今且各說，互相映顯。前段明
X35n0642_p0053b11║智，後段明斷。
X35n0642_p0053b12║二、若深下，總結益。
X35n0642_p0053b13║若深得此十義意者，解一千從廣釋觀世音普門義，
X35n0642_p0053b14║則不可盡也。
X35n0642_p0053b15║舉此十雙以為義例，庶乎行者徧通一切。若其然
X35n0642_p0053b16║者，釋今題目無邊際也。
X35n0642_p0053b17║第二、別釋二：初、標列。
X35n0642_p0053b18║第二、別釋名者，為二：先、明觀世音；次、明普門。
X35n0642_p0053b19║謂分文人法，各自解釋也。
X35n0642_p0053b20║二、以何下，解釋二：初、釋觀世音二：初、結前生後二
X35n0642_p0053b21║段。
X35n0642_p0053b22║以何因緣名觀世音？通釋如前。別者，則以境智因緣，
X35n0642_p0053b23║故名觀世音。
X35n0642_p0053b24║二、云何下，依別委釋二：初、簡示境智二：初、標科。
X35n0642_p0053c01║云何境智？境智有二：一、思議境智，二、不思議境智。思
X35n0642_p0053c02║議境智又二：一、約理外，二、約理內。理外為四。
X35n0642_p0053c03║思議中理外理內者，此與餘文所說有異。若四教
X35n0642_p0053c04║義以藏通二諦為理外，別圓二諦為理內，蓋約真
X35n0642_p0053c05║諦非是佛性，故云理外。若淨名玄義以衍門三教
X35n0642_p0053c06║皆為理內二諦，蓋由通教真諦含中故也。今文通
X35n0642_p0053c07║以外道及四教起見之徒，皆名思議理外境智，故
X35n0642_p0053c08║引中論以為能破。若思議理內境智者，既破四性
X35n0642_p0053c09║觀理證真，正在通教義兼三藏。若不思議境智者，
X35n0642_p0053c10║正唯圓教亦兼別教，圓該六即別在後心。
X35n0642_p0053c11║二、一天下，釋相二：初、明思議二：初、約理外二：初、立
X35n0642_p0053c12║四。謂天然、相待、因緣、絕待，此四即是四性異名。用
X35n0642_p0053c13║此名者，略有二意：一、示名言，通於邪正，須以理惑
X35n0642_p0053c14║定其是非。且如然天及以絕待，本圓極名，今在理
X35n0642_p0053c15║外，故知不可以名定理。二、名理外，不全外外，意令
X35n0642_p0053c16║內人勿於正法生於性計，故立此名，定其見過。又
X35n0642_p0053c17║四句中皆雙撿者，蓋以境智俱有自生等過故也。
X35n0642_p0053c18║初、天然中。
X35n0642_p0053c19║一、天然境智。只問：此境為當由境故境，由智故境？此
X35n0642_p0053c20║智為當由智故智，由境故智？若由境故境，此境是境，
X35n0642_p0053c21║境即自生境。若智由智故智，亦是自生智。自生名性
X35n0642_p0053c22║自爾，非佛天人所作。照與不照，恒是境智，故名天然
X35n0642_p0053c23║境智。
X35n0642_p0053c24║言由故智境，由境故智者，借彼相待，顯此天然。
X35n0642_p0054a01║二、相待者。
X35n0642_p0054a02║二、明相待者，若境不自境，因智故境；智不自智，因境
X35n0642_p0054a03║故智。此即他生義。何故爾？境自生境，既稱為自，以境
X35n0642_p0054a04║望智，智即是他。今境從智生，豈非他境？智亦如是，故
X35n0642_p0054a05║名相待。
X35n0642_p0054a06║境待智成，智待境立也。
X35n0642_p0054a07║三因緣者。
X35n0642_p0054a08║次明因緣境智者，若境不由智故，境亦不由境故，境
X35n0642_p0054a09║智境因緣故，境智亦如是。此即境智因緣共生義。共
X35n0642_p0054a10║生有二過，墮自他性中。
X35n0642_p0054a11║非是單自單他而成於境，乃自他和合方成於境，
X35n0642_p0054a12║因緣即是自他故也。智亦如是，此即共性。
X35n0642_p0054a13║四，絕待者。
X35n0642_p0054a14║次絕待明境智者，非境非智而說境智，此即離境離
X35n0642_p0054a15║智。無因緣而辯境智者，此是無因緣絕待。從因緣尚
X35n0642_p0054a16║不可得，何況無因緣。一往謂絕，理而窮之，不成絕待。
X35n0642_p0054a17║單自單他，及自他共，此待皆絕，約無三句。情謂一
X35n0642_p0054a18║往，立絕待名，全非絕理。
X35n0642_p0054a19║二、竝是下，破二：初、總約性執斥三：初、約理外斥。
X35n0642_p0054a20║竝是理外行，心妄想推計。
X35n0642_p0054a21║上之境智，既屬四性，不入三諦，故云理外。
X35n0642_p0054a22║二、故中下，引中論斥。
X35n0642_p0054a23║故中論云：諸法不自生，亦不從他生，不共不無因，是
X35n0642_p0054a24║故說無生。那得如前四種？
X35n0642_p0054b01║法離四性，那計四邪？
X35n0642_p0054b02║三、計執下，約起過斥。
X35n0642_p0054b03║計執是實，餘妄語性實之執，見愛生著，九十八使苦
X35n0642_p0054b04║集浩然流轉不息。
X35n0642_p0054b05║理外妄想，於四計中，自執者是實，他語者皆妄。見
X35n0642_p0054b06║惑既盛，愛使亦增，見愛相添，即九十八。因茲造業，
X35n0642_p0054b07║受苦無窮。
X35n0642_p0054b08║二、云何下，別示四性過二：初、自生二：初、舉過二：初、
X35n0642_p0054b09║約能迷所迷二：初、能迷諸惑。
X35n0642_p0054b10║云何執此而生苦集？隨執一種境智，謂以為是隨順
X35n0642_p0054b11║讚歎，心則愛著而生歡喜，即是貪使。若人違逆責毀，
X35n0642_p0054b12║心則忿怒而生瞋恚，即是瞋使。貪恚既起，豈非癡使？
X35n0642_p0054b13║我解此境智他所不解，以其所執矜傲於人，豈非慢
X35n0642_p0054b14║使？既執此為是，今雖無疑後當大疑，豈非疑使？我知
X35n0642_p0054b15║解此法，法中計我，豈非身見？六十二見隨墮一邊，豈
X35n0642_p0054b16║非邊見？如此妄執不當道理，豈非邪見？執此是實計
X35n0642_p0054b17║為涅槃，豈非見取果盜？謂此為道依之進行，豈非戒
X35n0642_p0054b18║取因盜？十使宛然皆從所執境智上起，將此歷三界
X35n0642_p0054b19║四諦則有八十八使，就思惟歷三界則有九十八使。
X35n0642_p0054b20║隨執一種即生十使，利中有鈍即背上使。歷三界
X35n0642_p0054b21║四諦成八十八，雖徧三界及以四諦，隨生一見即
X35n0642_p0054b22║能具起，一處理顯頓能除滅，是名通名利使煩惱。
X35n0642_p0054b23║若思惟惑界繫不同，既非迷理不對四諦，但歷三
X35n0642_p0054b24║界而成十使，足前乃成九十八使。
X35n0642_p0054c01║二、此則下，所迷諸法。
X35n0642_p0054c02║此則集諦結業，顛倒浩然，方招苦果，生死不絕於其
X35n0642_p0054c03║境。智不識苦、集，何處有道、滅？既不識四諦，則破世間、
X35n0642_p0054c04║出世間因果。無世、出世法，故無法寶；不識出世果，無
X35n0642_p0054c05║佛法；不識出世因，無僧寶。賢聖之義，一切俱失。
X35n0642_p0054c06║即四四諦，四三寶也。
X35n0642_p0054c07║二、若作下，約能執、所執二：初、能執性計二：初、正判
X35n0642_p0054c08║屬計。
X35n0642_p0054c09║若作如此執自生境智者，只是結構生死，增長結業，
X35n0642_p0054c10║過患甚多。若非理外境智，更將何等為理外耶？
X35n0642_p0054c11║縱學佛法，若執境智，自天而然。若照不照，常是境
X35n0642_p0054c12║智。我見不忘者，唯增生死。惑業既盛，與彼外外輪
X35n0642_p0054c13║回一等也。
X35n0642_p0054c14║二、故大下，引大論證。
X35n0642_p0054c15║故大論云：凡夫三種語：見、慢、名字；聖人但一種語：名
X35n0642_p0054c16║字。
X35n0642_p0054c17║彼論明三種我義云：凡夫三種我，謂見、慢、名字。學
X35n0642_p0054c18║人二種，無學一種。見即利使，初果頓斷，故云學人
X35n0642_p0054c19║二種。慢即鈍使，四果方盡，故云無學一種。但隨世
X35n0642_p0054c20║俗，分別彼此，有名字我。言三種語者，即三種語我
X35n0642_p0054c21║不同也。
X35n0642_p0054c22║二、今凡下，所執正教。
X35n0642_p0054c23║今凡夫見慢取著，謬用佛語，介爾取著，乖理成諍。雖
X35n0642_p0054c24║傍經論，引證文字，如蟲蝕木，偶得成字。尋其內心，實
X35n0642_p0055a01║不能解是字非字，口言境智，不解境智。以不解故，如
X35n0642_p0055a02║服甘露，則以境智起見，傷命早夭，故為龍樹所破。
X35n0642_p0055a03║以見慢心，用經論語，如蟲蝕字，不知是非，唯增見
X35n0642_p0055a04║慢，即不知非，以此障理，名不知是，昧是非故，服不
X35n0642_p0055a05║死藥，而致早夭。
X35n0642_p0055a06║二、今不下，結非。
X35n0642_p0055a07║今不取此為境智以釋觀世音。
X35n0642_p0055a08║二、自生下，例三。
X35n0642_p0055a09║自生境智既爾，餘三句亦然。
X35n0642_p0055a10║若增見慢，於百千句，起過皆然。
X35n0642_p0055a11║二、二明下，約理內二：初、示相二：初、明理內。
X35n0642_p0055a12║二、明思議理內境智者，亦作上四門，名字雖同，觀智
X35n0642_p0055a13║淳熟，不生執見，畢故不造。新成方便道，發生煖、頂乃
X35n0642_p0055a14║至十六心，眼智明覺，豁然得悟，破諸見惑，與理相應。
X35n0642_p0055a15║譬如盲人，金錍抉膜，灼然不謬。此之真觀，名之為智；
X35n0642_p0055a16║所照之理，名之為境。以發無漏，故稱理內境智。
X35n0642_p0055a17║於上四種境智之中，隨用一種，而知本為除於見
X35n0642_p0055a18║慢，遂加精進，研境成智。於惑能破，名為畢故；於智
X35n0642_p0055a19║不著，名不造新，乃成似解而發真證。譬如盲人等
X35n0642_p0055a20║者，大經？如來性品云：譬如百盲人，為治目故，造詣
X35n0642_p0055a21║良醫。是時良醫即以金錍抉其眼膜，以一指示之，
X35n0642_p0055a22║問言：見否？盲人答言：我猶未見。復以二指、三指示
X35n0642_p0055a23║之，乃言少見。彼經所譬，具示三諦，方云少見。今文
X35n0642_p0055a24║但喻抉見思之膜，示真諦之指，雖非佛性，且約見
X35n0642_p0055b01║空，得稱理內。
X35n0642_p0055b02║二、雖見下，斥作意。
X35n0642_p0055b03║雖見此理，終是作意入真，故名思議境智也。
X35n0642_p0055b04║斯境智者，雖滅惑證真，非唯境唯智，思議不絕，非
X35n0642_p0055b05║今所論。
X35n0642_p0055b06║二、今明下，結非。
X35n0642_p0055b07║今明觀世音亦不從此境智因緣得名也。
X35n0642_p0055b08║二、次明下，不思議二：初、據前破性難。
X35n0642_p0055b09║次明不思議境智者，若自、他、共、無因等四句俱非境
X35n0642_p0055b10║智者，今諸經論所明，或從自生、他生、共生、無因等。若
X35n0642_p0055b11║不爾者，云何辯境智耶？
X35n0642_p0055b12║四句境智若非，云何立於境智？況諸經論所明境
X35n0642_p0055b13║智不過此四。
X35n0642_p0055b14║二、答經下，離性四悉答二：初、辯相二：初、四悉檀相
X35n0642_p0055b15║二：初、明赴機四悉二：初、明四相。
X35n0642_p0055b16║答：經中所明，皆是四悉檀，赴緣假名字，說無四性執。
X35n0642_p0055b17║若人樂聞自生境智，即說境是自境、智是自智，以赴
X35n0642_p0055b18║其欣欲之心。或時宜聞自境自智，聞必生善；或時對
X35n0642_p0055b19║治說自生境智，說必破惑；有時說此令即悟道。若無
X35n0642_p0055b20║四悉檀益，諸佛如來不空說法。
X35n0642_p0055b21║聖人境智永祛四執，若其眾生於自然境智，有歡
X35n0642_p0055b22║喜生善破惡入理機者，聖乃隨機說言境智，自天
X35n0642_p0055b23║而然。眾生若於相待境智、因緣境智、絕待境智，有
X35n0642_p0055b24║四悉檀機，聖人一一隨彼機緣，為作相待等三種
X35n0642_p0055c01║說也，各令獲益，是故經中作此四種說境智也。
X35n0642_p0055c02║二、雖作下，辯離情。
X35n0642_p0055c03║雖作四說，無四種執，無執故無見愛。眾生聞者，如快
X35n0642_p0055c04║馬見鞭影，即破惑入道，故名為智。此智所照，名之為
X35n0642_p0055c05║境。
X35n0642_p0055c06║聖說境智，天然等相，永無四執，愛見不生，故令聞
X35n0642_p0055c07║者破惑入道，得真境智。三悉境智，亦復如是。
X35n0642_p0055c08║二、如是下，明能顯正法。
X35n0642_p0055c09║如是通達，則識苦、集、道、滅，三寶、四諦宛然具足。
X35n0642_p0055c10║若知四種執著過患，名識苦集。若知四悉被機獲
X35n0642_p0055c11║益，名識道滅。四諦既明，三寶則立，諸佛之法，無不
X35n0642_p0055c12║現前。
X35n0642_p0055c13║二、若以下，不思議相。二、再明思議。
X35n0642_p0055c14║若以智照境，入空取證，成真諦理。內思議境智如前
X35n0642_p0055c15║說。
X35n0642_p0055c16║於四境智，離計而修。四性既空，入空取證。雖成理
X35n0642_p0055c17║內，未泯言思。
X35n0642_p0055c18║二、若不下，正明不思議三：初、約義示。
X35n0642_p0055c19║若不以果為證，知此境智但有名字，名為境智。是字
X35n0642_p0055c20║不在內、外、中間，是字不住亦不不住，是字無所有故。
X35n0642_p0055c21║雖作四句明境智，實不分別四句境智；雖作四句聞
X35n0642_p0055c22║境智，實不得四句境智；雖體達四句境智，實不作四
X35n0642_p0055c23║句思量境智；言語道斷、心行處滅，不可四句思惟圖
X35n0642_p0055c24║度，故名不思議境智。
X35n0642_p0056a01║問：摩訶止觀破見思假，節節皆明性相二空，不思
X35n0642_p0056a02║議境中約法性無明檢四性過。荊溪云：本自二空
X35n0642_p0056a03║為性德境，推檢二空為修德境。是則思議及不思
X35n0642_p0056a04║議各須性相二空之觀，今文何故頓乖諸說，乃以
X35n0642_p0056a05║二空分對兩處？答：通別二惑同障中道，委論觀法
X35n0642_p0056a06║皆須二空，今既略談名有存沒，通惑破處雖具二
X35n0642_p0056a07║空，小人得之住涅槃相，是故且沒相空之名。若破
X35n0642_p0056a08║別惑，從勝而說但存空相，而於其中含二空義。何
X35n0642_p0056a09║者？以觀四種境智名字，不住四句亦不不住，四句
X35n0642_p0056a10║屬性、不住屬相，既了四種境智之名無說無聞，不
X35n0642_p0056a11║起分別、不作思量，豈於別理猶計性實？今分二空
X35n0642_p0056a12║破通別惑，且順諸論教道之說，小但人空、大得二
X35n0642_p0056a13║空，先人後法，良由今文未論觀法，且寄次第示妙
X35n0642_p0056a14║境智也。
X35n0642_p0056a15║二、金光下，引經證。
X35n0642_p0056a16║金光明云：不思議智照，不思議智境。
X35n0642_p0056a17║三、此具下，指大本。
X35n0642_p0056a18║此具如大本玄義境智妙中廣說。
X35n0642_p0056a19║二、龍樹下。引類。
X35n0642_p0056a20║龍樹先破一異時方，然後釋如是我聞等義。今類此，
X35n0642_p0056a21║先破理外境智，後明不思議四悉檀。悉檀義，如大本
X35n0642_p0056a22║玄義。
X35n0642_p0056a23║大論釋經，皆先破計，後方示義。今明境智，亦類彼
X35n0642_p0056a24║文，先破理外見慢惑心，次斥小乘思議之證，後方
X35n0642_p0056b01║顯示不可思議四悉境智。
X35n0642_p0056b02║二、夫依下，正釋境智二：初、定前後。
X35n0642_p0056b03║夫依名字為便，應先明觀智，次辯世境之音。若解義
X35n0642_p0056b04║為便，前明世境，次辯觀智。如先有境，可得論觀；若未
X35n0642_p0056b05║有境，何所可觀？譬如鏡鼓，後方映擊。今從義便，先明
X35n0642_p0056b06║世音，後論觀智也。
X35n0642_p0056b07║二、世者下，依義釋二：初、釋境二：初、釋世二：初、釋名
X35n0642_p0056b08║義二：初、示世分三種二：初、直列三種。
X35n0642_p0056b09║世者為三：一、五陰世間；二、眾生世間；三、國土世間。
X35n0642_p0056b10║大論釋百八三昧中，至釋能照一切世間三昧云：
X35n0642_p0056b11║得是三昧故，能照三種世間，謂眾生世間，住處世
X35n0642_p0056b12║間，五陰世間。故一家用義，準彼論之三世，演法華
X35n0642_p0056b13║之十如，妙談三千，固非常情之所企及。
X35n0642_p0056b14║二、既有下，義須至三。
X35n0642_p0056b15║既有實法，即有假人，假實正成，即有依報，故名三種
X35n0642_p0056b16║世間也。
X35n0642_p0056b17║二、世是下，辯三通十界二：初、約依正明世間。
X35n0642_p0056b18║世是隔別，即十法界之世，亦是十種五陰、十種假名、
X35n0642_p0056b19║十種依報，隔別不同，故名為世也。間是間差，三十種
X35n0642_p0056b20║世間差別，不相謬亂，故名為間。
X35n0642_p0056b21║二、各各下，約因果明法界。
X35n0642_p0056b22║各各有因，各各有果，故名為法。各各有界畔分齊，故
X35n0642_p0056b23║名為界。
X35n0642_p0056b24║二、今就下，示妙境二：初、示妙義二：初、明三千緣起。
X35n0642_p0056c01║今就一法界復有十法，所謂如是相、性、究竟等。十界
X35n0642_p0056c02║即有百法，十界相互則有千法，如是等法皆是因緣
X35n0642_p0056c03║生法。六道是惑因緣法，四聖是解因緣法。大經云：無
X35n0642_p0056c04║漏亦有因緣，因滅無明即得三菩提燈。
X35n0642_p0056c05║界有相性，至究竟等因果方備。十界皆爾，則成百
X35n0642_p0056c06║法。十界互具，既成百界，則使因果成於千法。如是
X35n0642_p0056c07║千法，不出解惑因緣及以所生世出世法。小說無
X35n0642_p0056c08║漏因緣但能滅法，故令四聖終歸灰斷；大說無漏
X35n0642_p0056c09║因緣則能顯法，故使四聖終歸常住。故引大經證
X35n0642_p0056c10║大乘義，須了緣起修性皆然，皆由理具方有事用
X35n0642_p0056c11║故也。然復應知，今明千法即是三千，以約三種釋
X35n0642_p0056c12║世間故。且一界報須論依正，正復假實。又如初相，
X35n0642_p0056c13║如世日者，記於此世夭壽賢愚，實法也；僧俗仕庶，
X35n0642_p0056c14║假名也；衣食田宅，依報也。豈非初相能表三邪？初
X35n0642_p0056c15║後既爾，中可例知，故千法三千但廣略爾。今文前
X35n0642_p0056c16║明三種世間，今說一千因果之法，前後相顯其義
X35n0642_p0056c17║圓足。
X35n0642_p0056c18║二、是諸下，示三諦妙境。
X35n0642_p0056c19║是諸因緣法，即是三諦因緣所生法，我說即是空，亦
X35n0642_p0056c20║名為假名，亦名中道義。故明十種法界、三十種世間，
X35n0642_p0056c21║即是所觀之境也。
X35n0642_p0056c22║以三千法皆因緣生，是故一一即空、假、中，三諦互
X35n0642_p0056c23║具，非縱非橫。故荊溪云：三德、三諦、三千，皆絕言思，
X35n0642_p0056c24║是為妙境。
X35n0642_p0057a01║二、此境下，該三法二：初、約三人分二境。
X35n0642_p0057a02║此境復為二：所謂自、他。他者，謂眾生、佛；自者，即心而
X35n0642_p0057a03║具。如華嚴云：心如工畫師，造種種五陰，一切世間中，
X35n0642_p0057a04║莫不由心造。
X35n0642_p0057a05║一家明觀，不出二境。四念處心對陰色而分內外，
X35n0642_p0057a06║此文心對生佛而分自他。十不二門以心對彼依
X35n0642_p0057a07║正色心而分內外，則依報、生佛及己色陰皆名為
X35n0642_p0057a08║外。荊溪特會兩處之文，立外境也。應知生佛、依正
X35n0642_p0057a09║及己色心皆是法界，無不具足三千三諦，故內外、
X35n0642_p0057a10║自他皆是妙境。但為觀境，近而復要，莫若內心。故
X35n0642_p0057a11║諸經論多明心法徧攝一切。須知徧攝由乎不二，
X35n0642_p0057a12║故四念處云：唯是一識，唯是一色。萬象之色既許
X35n0642_p0057a13║心具，千差之心何妨色具？眾生成佛是依報成，國
X35n0642_p0057a14║土廢興豈是他事？有不達者，但執唯心，不許色具，
X35n0642_p0057a15║而立難云：色具三千，應自成佛，何處曾見草木受
X35n0642_p0057a16║記？是何言歟？是何言歟？以說心具，義則易明；於色
X35n0642_p0057a17║示具，相則難顯。故使教文多明心具，欲稟教者因
X35n0642_p0057a18║易解難。以心例色，乃顯諸法一一圓具，故云唯色、
X35n0642_p0057a19║唯聲、唯香、唯味、唯觸。況唯心之說，有實有權；唯色
X35n0642_p0057a20║之言，非權唯實。是故大師為立圓宗，特宣唯色，乃
X35n0642_p0057a21║是吾祖獨拔之談。固隱圓宗唯同他說，其意何邪？
X35n0642_p0057a22║唯心之義，今非不談，以明自心及依正色，此之三
X35n0642_p0057a23║處，各具諸法，則令唯心不與他共。何者？忽若不明
X35n0642_p0057a24║萬法互具，如何可立心具三千？金光明云：於一切
X35n0642_p0057b01║法，含受一切。斯之密義，深可依憑。問：大意云：色由
X35n0642_p0057b02║心造，全體是心。何教文云：心由色造，全體是色？又
X35n0642_p0057b03║義例說，心具三千，是於無情立佛乘義，亦是心攝，
X35n0642_p0057b04║何關色邪？答：約能造心，攝法易解，故順經論，以心
X35n0642_p0057b05║攝法而為觀境，故云色由等也。大師既云唯是一
X35n0642_p0057b06║色，而分二種，謂有分別色、無分別色，意指識心為
X35n0642_p0057b07║分別色。此色造心，有何數量？那云一向色不造心？
X35n0642_p0057b08║既云唯是一色，那云不云全體是色？又至果時，依
X35n0642_p0057b09║中現正，正中現依，剎說塵說，因果理同，依正何別？
X35n0642_p0057b10║理性名字，已有依正不二之相，何緣堅執一邊具
X35n0642_p0057b11║邪？無情佛乘，約心具說，元是一體，從易而觀，勿引
X35n0642_p0057b12║此文證色不具。大師此說，令知皆具，而今據此，唯
X35n0642_p0057b13║局在心，是得意邪？為失意邪？欲人生解邪？為符我
X35n0642_p0057b14║見邪？
X35n0642_p0057b15║二、問。自下引二經明各具二：初、問。
X35n0642_p0057b16║問：自他那得各具十法界？
X35n0642_p0057b17║前以十界而為世境，次明世境有自有他，他即生
X35n0642_p0057b18║佛，自即己心，乃引華嚴心如畫師，造種種陰，種種
X35n0642_p0057b19║之言，豈非生佛？故據此文而設今問。能造之心，可
X35n0642_p0057b20║具十界，所造生佛，云何各能具十界邪？以知世人
X35n0642_p0057b21║不解三法無差之義，謂心為理，生佛是事，理能造
X35n0642_p0057b22║事，心隨解緣造佛，心隨迷緣造生，三不相離，名無
X35n0642_p0057b23║差別。此解違經，隱覆圓義，故興此問，以生後答。
X35n0642_p0057b24║二、答：
X35n0642_p0057c01║答：觀身實相，觀佛亦然。華嚴云：心然佛亦然，心佛及
X35n0642_p0057c02║眾生，是三無差別。豈不各各具三諦境邪？
X35n0642_p0057c03║先引淨名實相者，即諸法實相也。約今經意，十界
X35n0642_p0057c04║諸法皆實相也。觀身觀佛實相既然，豈不各具十
X35n0642_p0057c05║法界邪？復引華嚴三無差文以證各具。彼經如來
X35n0642_p0057c06║林菩薩云：心如工畫師，造種種五陰，一切世間中，
X35n0642_p0057c07║莫不從心造。如心佛亦爾，如佛眾生然，心佛及眾
X35n0642_p0057c08║生，是三無差別。經文先示心造一切，便以此心而
X35n0642_p0057c09║例於佛，示佛權造同心實造。次復以佛而例眾生，
X35n0642_p0057c10║示生實造同佛權造。權實雖異因果暫殊，三皆能
X35n0642_p0057c11║造一切世間，故得結云三無差別。云何却謂一是
X35n0642_p0057c12║能造、二為所造？何得此三無差別邪？此是今家消
X35n0642_p0057c13║彼經文，若明其義更匪他知。以今經說因緣果報
X35n0642_p0057c14║即是實相，因緣是能造、果報是所造，此之造義既
X35n0642_p0057c15║在實相，是故造義理本具足。以此理造方有事造，
X35n0642_p0057c16║三法皆爾，是故得云理事不二本末相映。理既互
X35n0642_p0057c17║融事寧隔異？三法互具互變互攝深有所以，圓頓
X35n0642_p0057c18║之旨終極於斯。荊溪歎云：不解今文如何消偈心
X35n0642_p0057c19║造一切三無差別？前問那得自他各具十界，今答
X35n0642_p0057c20║豈不各具三諦？故知十界若通若別皆是三諦。
X35n0642_p0057c21║二、釋音二：初、約口業正釋。
X35n0642_p0057c22║音者，即十法界口業之機也。界既不同，音亦有異。
X35n0642_p0057c23║十法界中佛者，今既明機須除極果，自分證還但
X35n0642_p0057c24║是圓機，皆名佛界悉可稱名。
X35n0642_p0058a01║二、問下，明三業俱機二：初、問起。
X35n0642_p0058a02║問：眾生各有三業，何意但觀音？
X35n0642_p0058a03║二、然通下，答釋二：初、正明俱通。
X35n0642_p0058a04║然通論皆得，常念恭敬，得離三毒，即是觀世意。禮拜
X35n0642_p0058a05║供養，所求願滿，即是觀世身。
X35n0642_p0058a06║真寂常照，豈簡身意，唯赴口機。
X35n0642_p0058a07║二、而今下，對偏顯圓二：初、明古偏局六：初、趣舉。
X35n0642_p0058a08║而今但言觀世音者，舊釋此義為六：一趣立者，諸名
X35n0642_p0058a09║不可累出，舉一趣以標名。若稱為觀世身者已，復還
X35n0642_p0058a10║問此言：何意不名觀世音？此則非問。
X35n0642_p0058a11║二、隨俗。
X35n0642_p0058a12║二、隨俗者，釋迦所說，以音聲為佛事，故言觀世音。若
X35n0642_p0058a13║遊諸國土，隨彼所宜。
X35n0642_p0058a14║三、互舉二：初、正釋。
X35n0642_p0058a15║三、互舉者，能觀、所觀，所觀即眾生色心也。今從能觀，
X35n0642_p0058a16║故但言觀。能聞、所聞，能聞是聖人耳識，所聞是眾生
X35n0642_p0058a17║音聲。今取所聞之音聲，舉所聞得能聞，舉能觀得所
X35n0642_p0058a18║觀，從此為名，故言觀世音。
X35n0642_p0058a19║聖標於觀，必照生之色心，即身意也。生標於音，必
X35n0642_p0058a20║對聖之耳識，既聞音聲，復觀色心，則是聖應三業
X35n0642_p0058a21║機也。
X35n0642_p0058a22║二、舊問下，通難二：初、他難。
X35n0642_p0058a23║舊問：能所既爾，何不取所觀之色心，能聞之耳識，以
X35n0642_p0058a24║標名稱為聞色心菩薩耶？
X35n0642_p0058b01║一等互舉，何不名為聞色心耶？
X35n0642_p0058b02║二、舊答下，古通三：初、敘古通。
X35n0642_p0058b03║舊答云：菩薩一觀於色心，此是應廣；眾生之一音，此
X35n0642_p0058b04║是機狹。若從難者，則機有兩字，應但一字，便是應狹。
X35n0642_p0058b05║機廣故，不如所難。
X35n0642_p0058b06║舉觀為應，既色心兩字，則彰應廣。舉音為機，音但
X35n0642_p0058b07║一字，則是機狹。機狹應廣，深顯聖德也。
X35n0642_p0058b08║二、今更下，今載難。
X35n0642_p0058b09║今更作難：此語應從義理，那得逐字？菩薩以能觀色
X35n0642_p0058b10║心，何意不能觀音聲？眾生何意但以聲感色心，不能
X35n0642_p0058b11║感耶？若其俱感俱應，此逐字為觀，則感應齊等。若為
X35n0642_p0058b12║判其廣狹？
X35n0642_p0058b13║若逐字者，則彰感應有可有不，若俱應俱感，則不
X35n0642_p0058b14║應云應二感一也。
X35n0642_p0058b15║三、今不下，今為通。
X35n0642_p0058b16║今不作此明，互舉凡聖感應，皆通三業，而聖人與意，
X35n0642_p0058b17║凡夫與聲，故言觀世音爾。
X35n0642_p0058b18║聖三俱應，凡三俱感，但約與奪，互舉口意。
X35n0642_p0058b19║四義攝。
X35n0642_p0058b20║四、義攝者，如發聲必先假意，氣觸唇口其音能出，口
X35n0642_p0058b21║業若成則攝得身意，若觀於口業亦攝得身意，觀餘
X35n0642_p0058b22║不爾，故言義攝。
X35n0642_p0058b23║獨有言音，具於三業，故云義攝。
X35n0642_p0058b24║五、隱顯。
X35n0642_p0058c01║五、隱顯者，身雖禮拜，意雖存想，未知歸趣何等，故名
X35n0642_p0058c02║隱。若口音宣暢，事義則彰，故名顯。舉顯沒隱，故言觀
X35n0642_p0058c03║世音。
X35n0642_p0058c04║六、難易二：初、難急口機易。
X35n0642_p0058c05║六、難易者，臨危在戹，意則十念難成，身則拜跪遲鈍，
X35n0642_p0058c06║口唱為急，故成機從易受名也。
X35n0642_p0058c07║二、又第下誓深宜急稱。
X35n0642_p0058c08║又第六為有緣。觀音昔為凡夫，居茲忍界，見苦發誓。
X35n0642_p0058c09║今生西方，多還此土。既有誓緣，急須稱名。
X35n0642_p0058c10║二、今明下，引論圓釋二：初、以覺觀況音聲。
X35n0642_p0058c11║今明若如前六義，皆偏有所舉；若依釋論，其義即圓。
X35n0642_p0058c12║何以故？出入息是身行，覺觀是口行，受為心行。心覺
X35n0642_p0058c13║觀故，尚具三業，何況發音成聲而不備三業耶？
X35n0642_p0058c14║且引釋論，三業之事無不圓具，覺觀纔動與息共
X35n0642_p0058c15║俱已成身行，既是語本又成口行，意業隱細尚能
X35n0642_p0058c16║具三，身口麤顯各具可知。
X35n0642_p0058c17║二、但舉下，明觀音圓感應。
X35n0642_p0058c18║但舉一觀，即備三應。但舉一音，即備三機。而凡情謂
X35n0642_p0058c19║聲強智利，逐物標名，圓義往推，悉皆具足。
X35n0642_p0058c20║大聖一觀，非獨具於一種三業，須知具足百界三
X35n0642_p0058c21║業，以全法界而為應故。眾生一音圓具亦爾，以全
X35n0642_p0058c22║法界而為機故。斯由大聖照窮正性，察其本末，難
X35n0642_p0058c23║思感應，豈以人師凡見測邪？
X35n0642_p0058c24║觀音玄義卷上
X35n0642_p0059a01║觀音玄義記卷第二
X35n0642_p0059a02║
X35n0642_p0059a03║觀世音菩薩普門品玄義記會本卷第二