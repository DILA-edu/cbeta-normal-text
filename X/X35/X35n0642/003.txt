X35n0642_p0059a04║
X35n0642_p0059a05║
X35n0642_p0059a06║
X35n0642_p0059a07║觀世音菩薩普門品玄義記會本卷第三
X35n0642_p0059a08║
X35n0642_p0059a09║觀音玄義卷下
X35n0642_p0059a10║隋天台大師說
X35n0642_p0059a11║門人灌頂記
X35n0642_p0059a12║觀音玄義記卷第三
X35n0642_p0059a13║宋四明沙門知禮述
X35n0642_p0059a14║第二、釋觀智二：初、標列。
X35n0642_p0059a15║第二、明觀者，又為二：一、結束世音之境；二、明能觀之
X35n0642_p0059a16║智。
X35n0642_p0059a17║二、結境下，解釋二：初、結束世音之境。
X35n0642_p0059a18║結境即為六：一、結十法界是因緣境；二、四諦境；三、三
X35n0642_p0059a19║諦境；四、二諦境；五、一實諦境；六、無諦境。此具出大本
X35n0642_p0059a20║玄義。
X35n0642_p0059a21║欲明觀智先束境界，世間音聲品類無邊塵沙莫
X35n0642_p0059a22║喻，須依聖教結束諦境方可明觀，觀不依諦邪錯
X35n0642_p0059a23║何疑？十界是因緣境者，以十如是類十二緣義無
X35n0642_p0059a24║別故。
X35n0642_p0059b01║二、二明下，正明能觀之智二：初、泛明諸境觀。
X35n0642_p0059b02║二、明觀智者，傍境明智，作五番明觀智。就因緣則四
X35n0642_p0059b03║番因緣論，觀四諦亦有四番論，觀三諦有兩番論，觀
X35n0642_p0059b04║二諦有七番論，觀一實諦則一番論，觀無諦則無觀。
X35n0642_p0059b05║如此等義，具在大本。
X35n0642_p0059b06║諦緣通四教故四，三諦唯別圓故二，二諦加三接
X35n0642_p0059b07║故七，一實唯圓極故一。無諦體忘，觀亦不立。
X35n0642_p0059b08║二、今約下，今依三諦觀者，境順涅槃新伊之文，觀
X35n0642_p0059b09║依中論相即之說，蕩情立法示妙融心，像末觀門
X35n0642_p0059b10║此為最也。初、示境通別。
X35n0642_p0059b11║今約三諦明觀。若通論，十法界皆是因緣所生法，此
X35n0642_p0059b12║因緣即空、即假、即中，即空是真諦，即假是俗諦，即中
X35n0642_p0059b13║是中道第一義諦。若別論，六道界是因緣生法，二乘
X35n0642_p0059b14║界是空，菩薩界是假，佛界是中。論境即有二意：
X35n0642_p0059b15║通對頓觀，別對漸觀。
X35n0642_p0059b16║二、今對下，明觀漸頓二：初、雙列。
X35n0642_p0059b17║今對境明觀，亦為二意：一、次第三觀，二、一心三觀。
X35n0642_p0059b18║二、次第下，雙釋二：初、歷教釋二種觀二：初、偏圓竝
X35n0642_p0059b19║釋二：初、約諸部釋五：初、依瓔珞明三觀。
X35n0642_p0059b20║次第者，如瓔珞云：從假入空，名二諦觀；從空入假，名
X35n0642_p0059b21║平等觀。二觀為方便，得入中道第一義諦觀。
X35n0642_p0059b22║體於三假，四句不生，即俗見真，名從假入空觀。觀
X35n0642_p0059b23║三假俗，入即空真，由俗入真，復名二諦。於空不證，
X35n0642_p0059b24║分別一切三假藥病，應病授藥，故名從空入假。前
X35n0642_p0059c01║用真破俗，今用俗破真，若俗若真，破用既均，復名
X35n0642_p0059c02║平等。以前二破作雙遮方便，即以二用作雙照方
X35n0642_p0059c03║便，次第破用，既立一心，遮照可修，故云二觀為方
X35n0642_p0059c04║便等。三觀俱用，從勝名中，心既即中，思議忘泯，名
X35n0642_p0059c05║第一義諦觀。
X35n0642_p0059c06║二、此之下，依大品明三智二：初、正明三智相。
X35n0642_p0059c07║此之三觀，即是大品所明三智：一、一切智，知一切內
X35n0642_p0059c08║法，內名一切，能知能解；一切外法，外名能知能解，但
X35n0642_p0059c09║不能用，以一切道起一切種，故名一切智。二、道種智，
X35n0642_p0059c10║能知一切道種差別，則分別假名無謬，故名道種智。
X35n0642_p0059c11║三、一切種智，能於一種智知一切道，知一切種一相、
X35n0642_p0059c12║寂滅相，種種行類能知能解，名一切種智。
X35n0642_p0059c13║內法內名者，謂理內所詮法相及能詮名字。外法
X35n0642_p0059c14║外名者，即理外所詮法相及能詮名。空觀若成，於
X35n0642_p0059c15║此名相悉能體達無我、我所，故佛言：摩訶迦葉！婆
X35n0642_p0059c16║羅門法皆知，沙門法皆知。故云內外能知能解。然
X35n0642_p0059c17║其空智但能總達諸法無生，不能別知諸法緣起，
X35n0642_p0059c18║故不能用諸佛道法發起眾生一切善種。假觀能
X35n0642_p0059c19║爾，故以道種而名其智。於一種等者，夫中觀智者，
X35n0642_p0059c20║則了一切皆是中道，中則不偏，絕待為義。一法若
X35n0642_p0059c21║中，則一切眾生因種、一切佛之道法無不咸趣，一
X35n0642_p0059c22║外有法不名中也。一法既爾，一切皆然，故云於一
X35n0642_p0059c23║種智知一切道。知一切種一相等者，結前所說而
X35n0642_p0059c24║成遮照，雙遮則一相寂滅，雙照則種種皆知，遮照
X35n0642_p0060a01║同時故名一切種智。
X35n0642_p0060a02║二、通而下，對上辯通別。
X35n0642_p0060a03║通而為論，觀智是其異名；別而往目，因時名觀，果時
X35n0642_p0060a04║名智。
X35n0642_p0060a05║瓔珞三觀，大品三智，通則異名，別分因果。
X35n0642_p0060a06║三、此三下，對大經四智二：初、略示四智相。
X35n0642_p0060a07║此三觀智，即是大經四種十二因緣觀：下、中、上、上上。
X35n0642_p0060a08║大經二十五云：觀因緣智凡有四種，謂下、中、上、上。
X35n0642_p0060a09║上下智觀者，不見佛性，以不見故，得聲聞菩提。中
X35n0642_p0060a10║智觀者，不見佛性，不見佛性故，得緣覺菩提。上智
X35n0642_p0060a11║觀者，見不了了，不了了故，住十住地。上上智觀者，
X35n0642_p0060a12║見則了了，得阿耨菩提。輔行釋云：因緣不殊，四觀
X35n0642_p0060a13║不等。對別教中云住十住地者，以次第行，從住入
X35n0642_p0060a14║空，乃至十地，方入中道。次第住三，故名為住。住及
X35n0642_p0060a15║不了，竝約教道。
X35n0642_p0060a16║二、涅槃下，對上判離合。
X35n0642_p0060a17║涅槃通取析法明於四觀，大品、瓔珞直就摩訶衍，但
X35n0642_p0060a18║明三觀三智。今若開二經合涅槃者，應開衍法從假
X35n0642_p0060a19║入空，觀生滅一切智也。若合涅槃，就二經合下中二
X35n0642_p0060a20║觀，同是一切智也。
X35n0642_p0060a21║四教證修唯三觀智，空分析體故成四也。大經觀
X35n0642_p0060a22║緣明四智者，取藏析空為下智故，大品三智、瓔珞
X35n0642_p0060a23║三觀簡小明衍故。若以二經之三就大經四者，應
X35n0642_p0060a24║開析空生滅一切智。若以大經四就二經三者，應
X35n0642_p0060b01║合下中同入空智。
X35n0642_p0060b02║四、若將下，以觀智對五眼。
X35n0642_p0060b03║若將三經若開若合對五眼者，天眼、肉眼照麤細事，
X35n0642_p0060b04║皆是世智，悉為諸觀境本。若三觀三智，從此即入體
X35n0642_p0060b05║法一切智；若四觀四智，此即入析法一切智，故肉眼、
X35n0642_p0060b06║天眼為本。若入一切智對慧眼，道種智對法眼，一切
X35n0642_p0060b07║種智對佛眼。
X35n0642_p0060b08║肉、天二眼，是四智、三智所觀境，本不論開合慧法。
X35n0642_p0060b09║佛眼與三觀智主對已齊，若論四智，須於慧眼而
X35n0642_p0060b10║對析體二空智也。
X35n0642_p0060b11║五、中論下，以中論四句結。
X35n0642_p0060b12║中論偈因緣，所生法一句，為觀智之本，三句對三智。
X35n0642_p0060b13║二、若將下，對四教釋二：初、正對四教二：初、正對教。
X35n0642_p0060b14║若將三觀智對四教，即須開之如前。若將涅槃四觀
X35n0642_p0060b15║對四教，下智是生滅一切智，對三藏教也；中智是體
X35n0642_p0060b16║法一切智，對通教也；上智即道種智，對別教；上上智
X35n0642_p0060b17║即一切種智，對圓教。
X35n0642_p0060b18║二、所以下，出所以。
X35n0642_p0060b19║所以應明三機，那忽對四教者何？若無教即無觀，稟
X35n0642_p0060b20║教修觀，得成於智，所以明教也。
X35n0642_p0060b21║觀必教詮，智由觀得。今明觀智，須能詮教。
X35n0642_p0060b22║二、教必下，廣明四相二：初、四教主二：初、明教主一
X35n0642_p0060b23║異。
X35n0642_p0060b24║教必有主，有主即佛也。或可一佛說四教，或可示四
X35n0642_p0060c01║相明四佛。
X35n0642_p0060c02║文有二義明其一異：初跨節論，只一圓佛被四種
X35n0642_p0060c03║機說四教法；次或可下約當分論，隨機所見據教
X35n0642_p0060c04║所詮，四佛體用優劣碩異。
X35n0642_p0060c05║二、四教下，明補處偏圓。
X35n0642_p0060c06║四教既有四主，即應有四補處，即是四種菩薩輔佛
X35n0642_p0060c07║弘此四教也。
X35n0642_p0060c08║補處亦明，當分跨節，例主可知。
X35n0642_p0060c09║二、若言下，四、教法二：初、明理尚無一。
X35n0642_p0060c10║若言諸法寂滅相，不可以言宣。大經云：生生不可說，
X35n0642_p0060c11║乃至不生不生亦不可說。一教尚不可說，云何有四？
X35n0642_p0060c12║二、答理下，明赴緣說四：前通釋題，十義之首已明
X35n0642_p0060c13║此義，證理絕言被緣須教。初明赴緣。
X35n0642_p0060c14║答：理論實爾，皆不可說。赴緣利物，有因緣故，亦可得
X35n0642_p0060c15║說。非但生生可說，乃至不生不生亦可說。以佛教門，
X35n0642_p0060c16║出生死苦。
X35n0642_p0060c17║二、三藏下，明說四四：初、三藏三：初、明教相二：初、明
X35n0642_p0060c18║願行二：初、依諦立誓。
X35n0642_p0060c19║三藏教者，如釋論引迦旃延子明菩薩義，釋迦初為
X35n0642_p0060c20║陶師，值昔釋迦佛發願，從是已來始發菩薩心即是
X35n0642_p0060c21║行人，所求菩提即名為法，深厭苦集欣求滅道，即起
X35n0642_p0060c22║慈悲心誓度一切。
X35n0642_p0060c23║初為陶師者，合云陶師之子，因遇彼佛入城乞食，
X35n0642_p0060c24║相好巍巍，乃發善心而興供養，遂對彼佛發於誓
X35n0642_p0061a01║言：願我當成佛，一如今世尊。故今釋迦法住之時，
X35n0642_p0061a02║度人多少，等皆同往。佛言即起慈悲者，發心拔苦，
X35n0642_p0061a03║欲與其樂。若不諦審非想結集及輪回苦，又不諦
X35n0642_p0061a04║審三無為滅及盡苦道，則不拔苦際，非與真樂。凡
X35n0642_p0061a05║外不諦，二乘無誓，菩薩雙非依諦立誓。
X35n0642_p0061a06║二、行六下，依誓起行二：初、六度填願。
X35n0642_p0061a07║行六度行，行願相扶，拔苦與樂。所以者何？慳名為集，
X35n0642_p0061a08║墮餓鬼名苦；行檀名道，慳息名滅。菩薩自伏慳貪，悲
X35n0642_p0061a09║心熏物，眾生稱名，即能脫苦；自行檀施，慈心熏物，物
X35n0642_p0061a10║應可度，即能示現，令得安樂。當知為滿弘誓而修檀
X35n0642_p0061a11║行也。乃至愚癡名集，生天名苦；修慧名道，癡伏名滅。
X35n0642_p0061a12║修慧度時，自破苦、集，為成悲心以熏眾生，眾生稱名，
X35n0642_p0061a13║即得解脫；自證道、滅，以成慈心以熏眾生，眾生有感，
X35n0642_p0061a14║應機得度。故知行填於願。
X35n0642_p0061a15║文中所明，六蔽為集，六道為苦，六度為道，蔽息為
X35n0642_p0061a16║滅。略舉初、後、中四，例知此教菩薩自伏六蔽，對破
X35n0642_p0061a17║六道，令他斷集離苦故也。菩薩戒疏云：檀破餓鬼，
X35n0642_p0061a18║尸救地獄，忍濟畜生，道拔修羅，禪靜人中，慧照天
X35n0642_p0061a19║眾。
X35n0642_p0061a20║二行此下六度滿時。
X35n0642_p0061a21║行此六度，各論時節，尸毗代鴿是檀滿，須摩提不妄
X35n0642_p0061a22║語是尸滿，歌利割截不動是忍滿，大施抒海是精進
X35n0642_p0061a23║滿，尚闍黎坐禪是定滿，劬儐大臣分地是般若滿。
X35n0642_p0061a24║如尸毗王，徧割身肉，就鷹[卯/貝]鴿，至盡一身，不惱不
X35n0642_p0061b01║沒，自誓真實，感身平復，是檀滿相。如須摩提王，以
X35n0642_p0061b02║身就死，持不妄戒，是尸滿相。如忍辱仙人，被歌利
X35n0642_p0061b03║王割截身體，慈忍不動，作誓即感，血化為乳，是羼
X35n0642_p0061b04║提滿相。如好施太子，求如意珠，雨寶濟貧，得珠墜
X35n0642_p0061b05║海，抒海取之，筋骨斷壞，終不懈廢，諸天問之，云生
X35n0642_p0061b06║生不休，故助抒海，海水減半，龍恐海乾，送珠與之，
X35n0642_p0061b07║是毗離耶滿相。如尚闍黎，得第四禪，出入息斷，鳥
X35n0642_p0061b08║謂為木，於髻生卵，定起欲行，恐鳥母不來，即更入
X35n0642_p0061b09║禪，鳥飛方起，是禪滿相。如劬嬪大臣，分閻浮提地
X35n0642_p0061b10║為七分，城邑山川均故息諍，是般若滿相。所言滿
X35n0642_p0061b11║者，度本治蔽，行期滿願，今蔽已離，與拔遂心，即知
X35n0642_p0061b12║六度，其功剋滿。
X35n0642_p0061b13║二、如此下，明時位三：初、約時明行相。
X35n0642_p0061b14║如此修行，至初僧祇劫，不知作佛、不作佛；第二僧祇，
X35n0642_p0061b15║心知作佛，口不言作佛；第三僧祇，心知口言。過三僧
X35n0642_p0061b16║祇已，又百劫種相，百福成一相。凡用三千二百福，修
X35n0642_p0061b17║成三十二大人相，現時方稱菩薩摩訶薩。但伏惑不
X35n0642_p0061b18║斷，如無脂肥羊。取世智為般若，即此意也。
X35n0642_p0061b19║從古釋迦至罽那尸棄佛，名初僧祇。準望聲聞，位
X35n0642_p0061b20║在五停心及別相、總相念處也。觀力既微，故不知
X35n0642_p0061b21║作佛。從罽那尸棄至然燈佛時，名第二僧祇，位當
X35n0642_p0061b22║煖法。既有證法之信，必知作佛，心未分明，故不向
X35n0642_p0061b23║他說。從然燈至毗婆尸佛，名第三僧祇，位在頂法。
X35n0642_p0061b24║內心了了，自知作佛，口自發言，無所畏難也。無脂
X35n0642_p0061c01║肥羊者，大論云：此菩薩雖有上妙五欲，不生貪著，
X35n0642_p0061c02║以有無常等觀故。譬如有王，有一大臣，自覆藏罪。
X35n0642_p0061c03║王欲罰罪，語言：若得無脂肥羊，當赦汝罪。大臣有
X35n0642_p0061c04║智，繫一大羊，養以水穀，日日三時，以狼怖之。羊雖
X35n0642_p0061c05║得養，肥而無脂。王問：云何得爾？答以上事。菩薩亦
X35n0642_p0061c06║爾，見無常空狼，令結使脂銷，而功德身肥。
X35n0642_p0061c07║二、用此下，約觀明涉位。
X35n0642_p0061c08║用此菩薩行對聲聞行位者，初僧祇可對總別念處，
X35n0642_p0061c09║二僧祇可對煖法，三僧祇可對頂法，百劫種相可對
X35n0642_p0061c10║忍法，坐道場時可對世第一三十四心斷結成佛，即
X35n0642_p0061c11║對十六心發真乃至九解脫無學也。爾時坐道場上
X35n0642_p0061c12║三十四心斷惑正習俱盡，名為三藏佛。所以釋迦精
X35n0642_p0061c13║進弟子純熟，以精進故九劫前超八相成佛，此即是
X35n0642_p0061c14║三藏教主所說教門。
X35n0642_p0061c15║問：聲聞根鈍尚能速入七賢四聖，菩薩利智何故
X35n0642_p0061c16║三祇猶居頂法？答：聲聞但於一境一門修念處等
X35n0642_p0061c17║故易成就，菩薩徧於一切境界，一一四門復加六
X35n0642_p0061c18║度久遠熏修，使一一行攝諸眾生令種熟脫，故三
X35n0642_p0061c19║祇內凡化幾人超凡入聖，自身此岸度人彼岸，故
X35n0642_p0061c20║經劫長證。位猶下言三十四心正習俱盡者，頓證
X35n0642_p0061c21║羅漢及以支佛，亦三十四心無間而得，但不以此
X35n0642_p0061c22║頓盡正習。一言於習有見思習及塵沙習，菩薩修
X35n0642_p0061c23║學塵沙法門治其劣慧，於一一門用四諦觀伏其
X35n0642_p0061c24║正使，於一一門六度行熏見思習故。樹王下三十
X35n0642_p0062a01║四心，於塵沙法上證四真諦，故令正使及二習氣
X35n0642_p0062a02║俱時而盡，故能二諦皆究竟也。方異三乘弟子獨
X35n0642_p0062a03║彰佛眼佛智。
X35n0642_p0062a04║三、此中下，約佛明補處。
X35n0642_p0062a05║此中補處，位在百劫，種相伏惑，住最後身，六度行成，
X35n0642_p0062a06║誓願將滿，慈悲熏於眾生，拔苦與樂。
X35n0642_p0062a07║二、若就下，結觀智。
X35n0642_p0062a08║若就此辯者，但是因緣生法，世智明觀，即是三藏教
X35n0642_p0062a09║觀世音義也。
X35n0642_p0062a10║若於三藏，明觀音人，其相如是。
X35n0642_p0062a11║三、料簡二：初、簡超劫二：初、問。
X35n0642_p0062a12║問：依三藏說，釋迦、彌勒同時發心，一超九劫。何意二
X35n0642_p0062a13║佛俱成賢劫中佛耶？
X35n0642_p0062a14║一、超九劫者，婆沙云：爾時有佛，號曰底沙，有二弟
X35n0642_p0062a15║子：一名釋迦，樂修利他行，所化機先熟；二名慈氏，
X35n0642_p0062a16║樂修自利行，所化機在後。彼佛念曰：回多人就一
X35n0642_p0062a17║人即難，回一人就多人即易，欲令釋迦先成道故。
X35n0642_p0062a18║於是捨二弟子，入至山中。時釋迦菩薩隨後入山，
X35n0642_p0062a19║尋求本師，不見蹤跡。正行之次，忽見彼佛在寶龕
X35n0642_p0062a20║中，入火界定，威光赫奕，特異於常。行次，忘下一足，
X35n0642_p0062a21║經于七日，說於一偈，歎彼世尊云：天地此界多聞
X35n0642_p0062a22║室（即北方多聞天王之室也），逝宮天處十方無（逝宮即梵王宮，外道計彼為常，
X35n0642_p0062a23║佛為破彼，故稱逝宮）。丈夫牛王大沙門，尋地山林徧無等。因
X35n0642_p0062a24║此精進，超於九劫，在彌勒前成佛。
X35n0642_p0062b01║二、答：
X35n0642_p0062b02║答：釋迦值弗沙，促百劫。彌勒值諸佛，何必不促為九
X35n0642_p0062b03║十一劫耶？
X35n0642_p0062b04║弗沙與底沙，梵語賖切耳。彌勒值佛，必有超劫，恐
X35n0642_p0062b05║梵文未至。
X35n0642_p0062b06║二、簡百劫二：初、問。
X35n0642_p0062b07║若爾，則無百劫義。
X35n0642_p0062b08║二、答：
X35n0642_p0062b09║答，任此法門，則有百劫以精進力傳超。
X35n0642_p0062b10║任此法門者，若任運行於六度法門，則須百劫，此
X35n0642_p0062b11║據常途理數而言。若精進功倍，亦何局於時分？
X35n0642_p0062b12║二、通教二：初、明教相二：初、示名教。
X35n0642_p0062b13║通教者，如大品明三乘之人同以第一義諦無言說
X35n0642_p0062b14║道斷煩惱入涅槃，共緣一理用觀斷惑通也，亦名共
X35n0642_p0062b15║般若教。
X35n0642_p0062b16║三乘因位共能忘言，契真諦故同斷見愛，故受通
X35n0642_p0062b17║名。然有利根通入後教，今分四相且從鈍說，前教
X35n0642_p0062b18║菩薩至果方斷，三乘不通也。
X35n0642_p0062b19║二、此事下，辯行相二：初、斥三藏明行位二：初、對事
X35n0642_p0062b20║度顯空行三：初、斥事非度。
X35n0642_p0062b21║此事與三藏異。釋論破云：豈以不淨心修菩薩行？如
X35n0642_p0062b22║毒器盛食，食則殺人。檀有上、中、下，謂捨財、身、命也。勇
X35n0642_p0062b23║士、烈女亦能捨身，何得中捨名檀？滿中檀但名施，非
X35n0642_p0062b24║波羅蜜。
X35n0642_p0062c01║大論斥三藏菩薩云：具足三毒，云何能集無量功
X35n0642_p0062c02║德？譬如毒瓶，雖貯甘露，皆不中食。菩薩修諸純淨
X35n0642_p0062c03║功德，乃得作佛。若雜三毒，云何能具清淨法門？菩
X35n0642_p0062c04║薩之身，猶如毒器。具足煩惱，名為有毒。修習佛法，
X35n0642_p0062c05║如貯甘露。此法教他，令他失於常住之命。檀有三
X35n0642_p0062c06║品，謂命上、身中、財下也。貿鴿割身，猶是中捨。既不
X35n0642_p0062c07║了空，焉到彼岸？
X35n0642_p0062c08║二、不見下，明空成行。
X35n0642_p0062c09║不見能所財物，三事皆空，非慳非施，此是真檀波羅
X35n0642_p0062c10║蜜。乃至非愚非智，無著空慧，名真般若，不取世智。論
X35n0642_p0062c11║云：若不信空，一切皆違失，當知汝所修，皆不與理相
X35n0642_p0062c12║應。若信諸法空，一切有所作，良以空故，能成一切諸
X35n0642_p0062c13║法。故知若得空慧，能具一切法也。
X35n0642_p0062c14║施本治慳，慳不可得。三事既空，施相不立。能所既
X35n0642_p0062c15║泯，真空現前，是真檀度。下之五度，能所皆空，是則
X35n0642_p0062c16║名為道不二相。以此空慧蕩生法執，故令眾行稱
X35n0642_p0062c17║理圓成。
X35n0642_p0062c18║三、又復下，斥定三祇。
X35n0642_p0062c19║又復菩薩無量劫修行，何但三阿僧祇？如是等種種
X35n0642_p0062c20║破三藏失，以顯摩訶衍中通教意也。
X35n0642_p0062c21║空心立行，長劫忘勞，攝無量生，經無量劫，何得限
X35n0642_p0062c22║定三阿僧祇？為逗衍機，須破三藏，非是廢除彼教
X35n0642_p0062c23║接物。
X35n0642_p0062c24║二、大品下，約斷結明共位二：初、衍門行位二：初、斷
X35n0642_p0063a01║結行。
X35n0642_p0063a02║大品云：菩薩發心，與薩波若相應。此即觀真斷結，與
X35n0642_p0063a03║理相應也。發心已來，即觀真斷結，便稱菩薩，即是假
X35n0642_p0063a04║人也。又觀真即是法也，常與慈悲俱起，自斷苦集，修
X35n0642_p0063a05║道滅。亦以慈悲誓願，斷一切眾生苦集，與其道滅。體
X35n0642_p0063a06║達諸法如幻如化，不生不滅，三事俱亡。以行檀，乃至
X35n0642_p0063a07║一切法無所著，名般若。以此諸行填願，即能破四住
X35n0642_p0063a08║惑，見第一義。
X35n0642_p0063a09║梵云薩波若，此云一切智。發心與此空智相應，即
X35n0642_p0063a10║能斷見及破思惟，即是無生人法。法緣慈悲，自行
X35n0642_p0063a11║化他，積行填願，皆與無生四諦相應，故能因中斷
X35n0642_p0063a12║結證理。
X35n0642_p0063a13║二、則有下，斷結位。
X35n0642_p0063a14║則有三乘共十地，所謂乾慧乃至佛地。
X35n0642_p0063a15║二、若將下對小階級。
X35n0642_p0063a16║若將此十地來對聲聞者，乾慧地對總別念處，性地
X35n0642_p0063a17║對四善根位，八人地對八忍，見地對初果，薄地對二
X35n0642_p0063a18║果，離欲地對三果，已辦地對四果，支佛地自對支佛
X35n0642_p0063a19║位，菩薩地自是出假方便，道觀雙流，斷正侵習，佛地
X35n0642_p0063a20║盡故。論云：是人煩惱盡，習不盡。
X35n0642_p0063a21║八人地對八忍，人者忍也。世第一後十六剎那，齊
X35n0642_p0063a22║道比忍猶屬於賢，至道比智即名為聖，二位同在
X35n0642_p0063a23║無間三昧，故以十六對八人見。此教菩薩從已辦
X35n0642_p0063a24║地留習潤生，用慈悲道與真空觀雙行化物，前斷
X35n0642_p0063b01║正使今侵二習至于佛地，見思習盡真諦究竟，塵
X35n0642_p0063b02║沙習盡俗諦究竟，第七地中有斷有留故盡不盡。
X35n0642_p0063b03║二、以誓下，約扶餘習以利他。
X35n0642_p0063b04║以誓扶習，還生三界，利益眾生，淨佛國土，豈同三藏
X35n0642_p0063b05║菩薩伏惑行六度行耶？此菩薩修行斷惑，餘殘未盡，
X35n0642_p0063b06║譬若微烟，慈悲五道，示現度物。眾生若稱名，若感見，
X35n0642_p0063b07║即能拔苦與樂，解脫得度也。
X35n0642_p0063b08║正使既盡，習不潤生，以誓扶之，能生三界。以藏通
X35n0642_p0063b09║教，俱不談常，生死之身，全由惑業。二乘惑盡，不受
X35n0642_p0063b10║後身，菩薩利物，恐同二乘。故藏菩薩，用慈悲誓，扶
X35n0642_p0063b11║於正使，受生化物。通既斷正，以誓扶習，而作生因，
X35n0642_p0063b12║盡在不久，故似微烟。既為益他，留形三界，故稱名
X35n0642_p0063b13║感見，能拔苦與樂。
X35n0642_p0063b14║二、此是下，結觀，可見。
X35n0642_p0063b15║此是通教體假入空觀，亦名一切智，即是通教觀世
X35n0642_p0063b16║音義也。
X35n0642_p0063b17║三、別教二：初、明教相二：初、示名教。
X35n0642_p0063b18║別教者，別異通也。別明不共般若，故言別也。
X35n0642_p0063b19║詮中故異通，次第故異圓，故名為別。不共般若，不
X35n0642_p0063b20║共二乘，全別前教，圓亦不共，故未別後，不名不共，
X35n0642_p0063b21║意在於茲。
X35n0642_p0063b22║二、此教下，辯行相二：初、約次第明行位二：初、明次
X35n0642_p0063b23║第意。
X35n0642_p0063b24║此教雖明中道，為鈍根人方便說中，次第顯理，廣明
X35n0642_p0063c01║歷劫修行。故大品云：有菩薩從初發心，遊戲神通，淨
X35n0642_p0063c02║佛國土，次第修習恒沙法門，助顯中理。前却四住，次
X35n0642_p0063c03║破塵沙，後破無明。
X35n0642_p0063c04║雖說眾生見聞覺知體是佛性，而全起作三種之
X35n0642_p0063c05║惑，故須用此覺知之性，觀空破有，觀假破空，待二
X35n0642_p0063c06║均平，方照本性中道之覺，故名方便次第顯理。既
X35n0642_p0063c07║此迂回，故經塵劫，從初標志，次第修學河沙觀智，
X35n0642_p0063c08║破河沙惑，顯如來藏河沙性德，故緣無量四諦發
X35n0642_p0063c09║心。
X35n0642_p0063c10║二十、信下，明伏斷相二：初、法。
X35n0642_p0063c11║十信通伏諸惑而正伏四住，十住亦是通伏諸惑而
X35n0642_p0063c12║正斷四住，成一切智。十行出假斷無知，成道種智，兼
X35n0642_p0063c13║伏界外塵沙。十回向斷界外塵沙，成道種智，正修中
X35n0642_p0063c14║道伏無明。十地斷無明，見佛性，成一切種智。
X35n0642_p0063c15║十信緣中，通伏三惑，心正著有，要先觀空，伏斷四
X35n0642_p0063c16║住，方祛滯有。復偏著空，故觀六界，藥病成就，體析
X35n0642_p0063c17║八門道種。又觀四聖，惑智因緣，無量無作，八門道
X35n0642_p0063c18║種。二觀既成，故照中道。此時三觀，只在一心，別向
X35n0642_p0063c19║圓修，斯之謂矣。
X35n0642_p0063c20║二喻。
X35n0642_p0063c21║譬如燒金，塵垢先去然後鎔金，次第斷結亦復如是。
X35n0642_p0063c22║圓譬冶鐵作器，別喻燒金作器。冶謂鎔鑄淳樸頓
X35n0642_p0063c23║融，任運麤垢先落。燒謂鍛鍊物體猶堅，特要麤塵
X35n0642_p0063c24║先去，然後融金以除細垢。圓觀頓窮法界，無意先
X35n0642_p0064a01║觀二諦，二惑任運先落。別觀次第顯中，有意先觀
X35n0642_p0064a02║二諦，故使二惑先除。
X35n0642_p0064a03║二、此菩下，期真應以利物。
X35n0642_p0064a04║此菩薩發心秉法，慈悲修行，自斷無明，成就真應大
X35n0642_p0064a05║誓慈悲，熏於法界眾生，機感即拔苦與樂。
X35n0642_p0064a06║初雖次修，後能圓應。
X35n0642_p0064a07║二、此是下，結觀智。
X35n0642_p0064a08║此是從空出假，觀道種智，別教觀世音義也。
X35n0642_p0064a09║問：別向圓修，何但結為出假之智？答：從勝受名故，
X35n0642_p0064a10║約教道故。如輔行云：一教始終雖具三諦，若人證
X35n0642_p0064a11║道，不復名別。是故別教但在於假。
X35n0642_p0064a12║四、圓教二：初、約行位明圓二：初、廣示相二：初、正釋
X35n0642_p0064a13║行位二：初、約法示相二：初、教所詮理。
X35n0642_p0064a14║圓教者，此正顯中道，遮於二邊，非空非假，非內非外。
X35n0642_p0064a15║說一切法，皆是中道。一色一心，一染一淨，皆具三
X35n0642_p0064a16║千，悉非空假。非內即非性，全性成修故。非外即非
X35n0642_p0064a17║修，全修在性故。既其空假雙亡，修性俱泯，則中道
X35n0642_p0064a18║之義顯矣。
X35n0642_p0064a19║二、觀十下，教所詮觀二：初、正示二：初、明修觀二：初、
X35n0642_p0064a20║對境示觀。
X35n0642_p0064a21║觀十法界眾生，如鏡中像，水中月，不在內，不在外，不
X35n0642_p0064a22║可謂有，不可謂無，畢竟非實。而三諦之理，宛然具足，
X35n0642_p0064a23║無前無後，在一心中，即一而論三，即三而論一。
X35n0642_p0064a24║教所詮法，令生妙解。今依妙解而修妙觀，十界眾
X35n0642_p0064b01║生所觀境也。鏡水譬性德三千，像月喻修起三千。
X35n0642_p0064b02║內外有無，皆無實性。面三千三諦，終自宛然。
X35n0642_p0064b03║二、觀智下，就觀明諦。
X35n0642_p0064b04║觀智既爾，諦理亦然。一諦即三諦，三諦即一諦。
X35n0642_p0064b05║此無緣觀照無相諦，以無相諦發無緣觀，諦觀名
X35n0642_p0064b06║別其體本同，是故能所二即非二。
X35n0642_p0064b07║二、大品下，明證釋二：初、證發心相。
X35n0642_p0064b08║大品云：有菩薩從初發心，即坐道場，轉法輪，度眾生。
X35n0642_p0064b09║若發真心、似心、觀心及名字心，隨位約即，明坐道
X35n0642_p0064b10║場，轉輪度生。故佛藏云：眾生身中已有如來結跏
X35n0642_p0064b11║趺坐。理即尚爾，況修中位？
X35n0642_p0064b12║二、即於下，初、發心德。
X35n0642_p0064b13║即於初心具觀三諦一切佛法無緣慈悲，於一心中
X35n0642_p0064b14║具修萬行諸波羅蜜。
X35n0642_p0064b15║二入十下入位
X35n0642_p0064b16║入十信鐵輪已，能長別苦輪海，四住惑盡，六根清淨，
X35n0642_p0064b17║名似解進。入十住銅輪，初心即破無明，開發實相，三
X35n0642_p0064b18║智現前，得如來一身無量身，湛然應一切，即是開佛
X35n0642_p0064b19║知見示悟入等。
X35n0642_p0064b20║二、文云下，別文稱歎四：初、此經歎真實。
X35n0642_p0064b21║文云：正直捨方便，但說無上道。又云：今當為汝說最
X35n0642_p0064b22║實事。即是圓教一實之諦，三觀在一心中也。
X35n0642_p0064b23║二，大品歎具法。
X35n0642_p0064b24║大品云：若聞阿字門，則解一切義。
X35n0642_p0064c01║三，涅槃歎初心。
X35n0642_p0064c02║大經云：發心畢竟二不別，如是二心前心難，是故敬
X35n0642_p0064c03║禮初發心。即是義也。
X35n0642_p0064c04║四、此中下，諸文歎眼智二：初、約此經總示。
X35n0642_p0064c05║此中知見但稱為佛知，佛見即是一切種智知、佛眼
X35n0642_p0064c06║見、佛眼見、佛智知，非不照了餘法從勝受名；譬如眾
X35n0642_p0064c07║流入海，失本名字。
X35n0642_p0064c08║開示悟入，皆佛知見。所知見境，既該百界，驗能知
X35n0642_p0064c09║見，即三智五眼，從勝稱一，如海具眾流。
X35n0642_p0064c10║二、引二文別釋二：初、大論明智。
X35n0642_p0064c11║大論云：十智入如實智，無復本名，但稱如實智。
X35n0642_p0064c12║言十智者，謂世智、他心、苦、集、滅、道、法、比、盡、無生也。
X35n0642_p0064c13║如此十智通於三藏、三乘，唯如實智屬于衍教，今
X35n0642_p0064c14║但證圓。
X35n0642_p0064c15║二、眼亦下，大經明眼。
X35n0642_p0064c16║眼亦如是，五眼具足成菩提，而今但稱為佛眼。大經
X35n0642_p0064c17║云：學大乘者，雖有肉眼，名為佛眼。若例此語，學小乘
X35n0642_p0064c18║者，雖有慧眼，名為肉眼也。
X35n0642_p0064c19║既見麤色，即是佛性。具一切法，即觀行五眼，從勝
X35n0642_p0064c20║名佛。肉眼見性，褒之以佛；慧見偏空，貶之為肉。
X35n0642_p0064c21║二、若能下，兼明人法二：初、示圓六雙。
X35n0642_p0064c22║若能如是解者，名圓教人法。約無作四諦，起無緣慈
X35n0642_p0064c23║悲，修不二定慧，成真應二身。真徧法界藥珠，普應一
X35n0642_p0064c24║切，橫豎逗機，冥顯兩益。
X35n0642_p0065a01║二、以無下，明經二益。
X35n0642_p0065a02║以無缺寶藏金剛般若。拔根本究竟解脫。以首楞嚴
X35n0642_p0065a03║法界健相。與三點涅槃大自在樂。
X35n0642_p0065a04║三點涅槃者，大經云：祕密之藏猶如伊字，三點若
X35n0642_p0065a05║竝則不成伊。縱亦不成，如摩醯首羅面上三目乃
X35n0642_p0065a06║成伊。我亦如是，解脫之法亦非涅槃，如來之身亦
X35n0642_p0065a07║非涅槃，摩訶般若亦非涅槃，三法各異亦非涅槃。
X35n0642_p0065a08║此乃三德，即一而三，名大涅槃也。
X35n0642_p0065a09║二、是名下，結歸題。
X35n0642_p0065a10║是名中道第一義諦。觀一切種智，是名圓教觀世音
X35n0642_p0065a11║義也。
X35n0642_p0065a12║如文。
X35n0642_p0065a13║二、問答顯妙三：初、明無緣與拔二：初、據中道妨慈
X35n0642_p0065a14║問。
X35n0642_p0065a15║問：此觀觀眾生非空非有，云何行慈悲？
X35n0642_p0065a16║二、指淨名成慈。答：
X35n0642_p0065a17║答：如淨名中說。
X35n0642_p0065a18║觀眾生品。文殊問維摩言：云何觀於眾生？維摩言：
X35n0642_p0065a19║譬如幻師見所幻人，如智者見水中月，如鏡中見
X35n0642_p0065a20║其面像等。文殊言：若菩薩作是觀者，云何行慈？維
X35n0642_p0065a21║摩言：菩薩作是觀已，自念：我當為眾生說如斯法。
X35n0642_p0065a22║是即真實慈也。彼品既是通相，從假入空，徹見三
X35n0642_p0065a23║諦，即是中道，無緣與拔。
X35n0642_p0065a24║二、明中道建立二：初、約雙非皆破。問：
X35n0642_p0065b01║問：若觀十法界非空非假者，即是破一切因果耶？
X35n0642_p0065b02║二、明中道徧立答二：初、約明中能立偏圓三寶四
X35n0642_p0065b03║諦二：初、略示迷中之失。
X35n0642_p0065b04║答：若不明中道，則不識非權非實，亦無權無實，則無
X35n0642_p0065b05║四番因果。
X35n0642_p0065b06║四教四諦是權實相，皆依中道非權非實而得建
X35n0642_p0065b07║立。今既迷此，則一切皆失。
X35n0642_p0065b08║二、若明下，廣示明中之德二：初、示四種四諦唯心。
X35n0642_p0065b09║若明中道，則權實雙照，得有三種權，四諦苦集因果，
X35n0642_p0065b10║三種道滅因果，乃至一實無作四諦，世出世因果，宛
X35n0642_p0065b11║然具足在一念心中。
X35n0642_p0065b12║十種法界忘言之理名為中道，得此理故方施權
X35n0642_p0065b13║實之教。十界融即說者名圓，十界次第說者名別，
X35n0642_p0065b14║六界無生說者名通，六界生滅說者名藏。此之四
X35n0642_p0065b15║教各論四諦，若識中道諸法皆融，故於一心具四
X35n0642_p0065b16║四諦。
X35n0642_p0065b17║二、所以下，釋一體三寶具漸二：初、約圓觀明三寶。
X35n0642_p0065b18║所以者何？以實相慧覺了諸法非空非有故，名為佛
X35n0642_p0065b19║寶。所覺法性之理，三諦具足，即是法寶。如此覺慧與
X35n0642_p0065b20║理、事和，名僧寶。事和即有前三教賢聖僧，與理和即
X35n0642_p0065b21║有圓教四十二賢聖僧。
X35n0642_p0065b22║佛但雙非者，且從略示，遮必具照三智圓覺，方名
X35n0642_p0065b23║佛寶，以法三諦顯佛不孤。僧寶中云理事和者，上
X35n0642_p0065b24║三諦法性本圓融，名之為理；隨情差別，名之為事。
X35n0642_p0065c01║佛實相慧具於權實，實慧和理能說圓法，權慧和
X35n0642_p0065c02║事能說偏法，故文句明法用方便云：智詣於規，善
X35n0642_p0065c03║用圓法逗會眾生，如圓舉指目於圓處；智詣於矩，
X35n0642_p0065c04║善用偏法逗會眾生，如偏舉指目於偏處。言事和
X35n0642_p0065c05║即有前三教等者，權慧隨情照諦差別，即說別教
X35n0642_p0065c06║次第三諦，或說藏、通即離二諦，乃有三教行人稟
X35n0642_p0065c07║法修行，成三僧寶。若其實慧和隨智諦，即說不次
X35n0642_p0065c08║第三諦，乃有頓修行人稟法成於圓教因果之僧，
X35n0642_p0065c09║不獨令他稟教成僧，亦能應作偏圓行人修成僧
X35n0642_p0065c10║寶。問：四十二位自等覺來合判為僧，妙覺為佛，云
X35n0642_p0065c11║何因果皆名為僧？答：別相三寶乃以因果而為僧
X35n0642_p0065c12║佛。今論一體、一人、一念具足三寶四十二位，位位
X35n0642_p0065c13║報智冥於法性，皆名二寶；位位應身，皆名僧寶。故
X35n0642_p0065c14║妙覺應最能三土統理大眾，是故僧寶究竟成就。
X35n0642_p0065c15║若能善識一體三寶，任運能具諸漸教中三寶之
X35n0642_p0065c16║義，以能和於理、事三諦故也。
X35n0642_p0065c17║二、故大下，引月愛明僧相二：初、據經文明諸地智
X35n0642_p0065c18║斷二：初、正引涅槃二：初、通譬諸地二：初、順喻白黑
X35n0642_p0065c19║論增減二：初、舉月光喻。
X35n0642_p0065c20║故大經月光增損，而舉兩喻。前十五日，約光論增。後
X35n0642_p0065c21║十五日，約光論減。而其月性，實不偏圓。前後往望，不
X35n0642_p0065c22║無盈昃。
X35n0642_p0065c23║白月光增，以喻發智；黑月光減，以喻斷惑。喻雖前
X35n0642_p0065c24║後，法乃同時。
X35n0642_p0066a01║二月性下，以體用合。
X35n0642_p0066a02║月性圓者，喻於實相。光明增減，以喻智斷。智光增者，
X35n0642_p0066a03║即諸法不生而般若生。斷光減者，即是諸法不滅而
X35n0642_p0066a04║煩惱滅。大經亦稱無明為明，故知用譬邪光滅也。
X35n0642_p0066a05║實相則因果不二，智斷則增減有殊，諸法不生、諸
X35n0642_p0066a06║法不滅，三千無改也。煩惱滅、般若生，無明即明也。
X35n0642_p0066a07║大經等者，以無明體是強覺，故亦稱為明。
X35n0642_p0066a08║二、如是下，約法地地論智斷。
X35n0642_p0066a09║如是增減，日日有之；如是智斷，地地皆具。
X35n0642_p0066a10║捨喻就法，四十二地一一智斷，故云皆具。
X35n0642_p0066a11║二、若十下，別對諸地二：初、以晦望對妙覺。
X35n0642_p0066a12║若十五日體圓光足，則月不更圓，光不更盛，此喻中
X35n0642_p0066a13║道理極，菩提智滿，故云不生，不生名大涅槃。若三十
X35n0642_p0066a14║日體盡光減，究竟無餘，此喻無明已遣，邪倒永除，無
X35n0642_p0066a15║惑可斷，故云不滅，不滅名大涅槃。
X35n0642_p0066a16║月望以喻妙覺理體智德二俱圓極，故重云不生；
X35n0642_p0066a17║月晦以喻妙覺獨頭相應二皆究盡，故重云不滅。
X35n0642_p0066a18║二、初三下，約開合對諸地。
X35n0642_p0066a19║初三日月，即喻三十心智斷。次十日月，喻十地智斷。
X35n0642_p0066a20║十四日月，喻等覺智斷。十五日月，喻妙覺智斷。
X35n0642_p0066a21║合前開後，故以十五對四十二。此中初三即有黑
X35n0642_p0066a22║白兩初三也，乃至十五亦復如是。
X35n0642_p0066a23║二、仁王下，例諸般若。
X35n0642_p0066a24║仁王、天王等般若，以十四日譬十四般若，即此意也。
X35n0642_p0066b01║但明因位，故以十四對四十一地，地地之中具三
X35n0642_p0066b02║般若。
X35n0642_p0066b03║二、如此下，結僧寶立一切因果。
X35n0642_p0066b04║如此明僧寶智斷，皆約中道一實相法，一切因果無
X35n0642_p0066b05║所破失也。
X35n0642_p0066b06║若與中道理和，必與三教事和。是則權實因果，皆
X35n0642_p0066b07║由中道而得建立。
X35n0642_p0066b08║二、若不下，約迷中，即破漸頓三寶四諦二：初、示得
X35n0642_p0066b09║前失後。
X35n0642_p0066b10║若不明中道非空非假，但計斷常等，即是破生滅四
X35n0642_p0066b11║諦。世出世因果，破三藏三寶。若但說無常生滅者，即
X35n0642_p0066b12║破無生四諦通教三寶。若但說體法不生不滅真諦
X35n0642_p0066b13║者，即破無量四諦別教三寶。若但說次第顯非空非
X35n0642_p0066b14║假者，此亦破圓教無作四諦一體三寶。
X35n0642_p0066b15║四教、三寶及四四諦，但依二種中道而立。藏、通依
X35n0642_p0066b16║離斷、常中，別、圓依佛性中，各有即、離，故成四教。外
X35n0642_p0066b17║計斷、常，都迷二中，故失四教、三寶、四諦。三教得失，
X35n0642_p0066b18║在文可見。
X35n0642_p0066b19║二、傳傳下，明前多後少。
X35n0642_p0066b20║傳傳相望，前所破失者多，後所破失者少，可以意得。
X35n0642_p0066b21║三、以權顯實二：初、約圓詮廢漸。問：
X35n0642_p0066b22║問：若圓修實相，一法、三諦、一心、三觀具足諸法，亦應
X35n0642_p0066b23║一教四詮稱於圓教即足，何用四教如前分別耶？
X35n0642_p0066b24║二、約權能顯實答二：初、舒漸顯圓二：初、以觀例教。
X35n0642_p0066c01║答：上開章云：次第三觀，一心三觀。明教亦二：若一教
X35n0642_p0066c02║圓詮一切諸法者，赴利根人；若四教差別，逗鈍根人。
X35n0642_p0066c03║觀既以次顯於不次，教亦以三顯於一圓。利可直
X35n0642_p0066c04║談，鈍宜漸顯。今若四說，利鈍不遺。
X35n0642_p0066c05║二、若不下，以三顯圓二：初、示立三意。
X35n0642_p0066c06║若不假漸次分別，圓頓何由可解？用別顯圓，故先明
X35n0642_p0066c07║四教也。
X35n0642_p0066c08║二、雖說下，引文證釋。
X35n0642_p0066c09║雖說種種道，其實為一乘。又於如來餘深法中示教
X35n0642_p0066c10║利喜，餘法即三方便：引導、弄引、開空法道。
X35n0642_p0066c11║餘深法者，藏通餘而不深，圓教深而不餘，別教亦
X35n0642_p0066c12║餘亦深，故將唯餘及以兩亦助顯唯深。弄引者，引
X35n0642_p0066c13║去聲，謂曲弄之前必有引起。言開空法道者，謂前
X35n0642_p0066c14║三教是開通圓空之法道也。
X35n0642_p0066c15║二、若入下卷，權歸實二：初、廢；三、立圓。
X35n0642_p0066c16║若入佛慧方便無用，故云唯此一事實，餘二則非真。
X35n0642_p0066c17║故知但一圓頓之教，一切種智中道正觀，唯此為實
X35n0642_p0066c18║觀世音，餘皆方便說也。
X35n0642_p0066c19║前是為實施權，今明廢權立實，十方三世法皆爾
X35n0642_p0066c20║也。
X35n0642_p0066c21║二、復次下，忘言契理。
X35n0642_p0066c22║復次，若有所說，若權若實，悉是方便。非權非實，言語
X35n0642_p0066c23║道斷，心行處滅，不可說示。不生不生，妙悟契理，方名
X35n0642_p0066c24║為真。此亦無實可實。
X35n0642_p0067a01║寄言顯理，從偏入圓，權非實是。恐失意者，是非不
X35n0642_p0067a02║泯，故以雙非絕其思議。權既不生，實亦不生，故二
X35n0642_p0067a03║不生彰乎妙契。應知此立非權非實，但是祛乎著
X35n0642_p0067a04║語之情，其所契悟，理無別途，勿謂雙非，理過一實。
X35n0642_p0067a05║二、觀心明二種觀。問：上明諸教，無非對境立乎觀
X35n0642_p0067a06║門，況復約圓，境觀皆妙，何故至此更說觀心？答：上
X35n0642_p0067a07║為解釋觀世音名，故約四教明乎觀法。既觀世音，
X35n0642_p0067a08║正以他生而為觀境。心、佛、眾生雖無差別，就生佛
X35n0642_p0067a09║境，高廣難觀；若就心境，近而易照。佛世當機，隨聞
X35n0642_p0067a10║悟入，境無遠近，滅後初學。修觀要須揀難從易，故
X35n0642_p0067a11║今諸部約教釋中縱已明觀，後須更立觀心一科。
X35n0642_p0067a12║又復他生不出心性，若觀自心，則能明見十界眾
X35n0642_p0067a13║生，故知觀心成前約教世音之觀。今示觀心，其意
X35n0642_p0067a14║略爾。先標
X35n0642_p0067a15║次明觀心者。
X35n0642_p0067a16║次夫心下，示二：初、約心源本無境觀二：初、明本無
X35n0642_p0067a17║心境二：初、明性絕百非。
X35n0642_p0067a18║夫心源本淨，無為無數，非一非二，無色無相，非偏非
X35n0642_p0067a19║圓。
X35n0642_p0067a20║心源本淨等者。只現前心，當處即中，名之為源。離
X35n0642_p0067a21║一切相，名為本淨。無為下。列所離相。既其若此，焉
X35n0642_p0067a22║立心境？
X35n0642_p0067a23║二、雖復下，明心非四運。
X35n0642_p0067a24║雖復覺知，亦無覺知。若念未念，四運檢心，畢竟叵得。
X35n0642_p0067b01║尚不可以知覺而求，豈能以生滅而取？是故不可
X35n0642_p0067b02║立心為境。
X35n0642_p0067b03║二、豈可下，明莫陳觀法三：初、法。
X35n0642_p0067b04║豈可次第不次第偏圓觀耶？
X35n0642_p0067b05║心境本無，觀於何設？
X35n0642_p0067b06║二、猶如下，喻。
X35n0642_p0067b07║猶如虗空，等無有異。
X35n0642_p0067b08║無以比況，強指虗空。
X35n0642_p0067b09║三、此之下，合。
X35n0642_p0067b10║此之心性畢竟無心。
X35n0642_p0067b11║二、有因下，由緣感須立觀心二：初、由緣立心。
X35n0642_p0067b12║有因緣時，亦得明心。
X35n0642_p0067b13║有十因緣能修證者，無能所中立所觀境。
X35n0642_p0067b14║二、既有下，由心立觀二：初、略立三：初、法。
X35n0642_p0067b15║既有論心，即有方便正觀之義。
X35n0642_p0067b16║二喻。
X35n0642_p0067b17║譬如虗空亦有陰陽兩時。
X35n0642_p0067b18║三合
X35n0642_p0067b19║心亦如是，雖無偏圓，亦論漸頓。
X35n0642_p0067b20║二、若作下，委示二：初、示漸觀。
X35n0642_p0067b21║若作次第觀心者，即是方便漸次意也。
X35n0642_p0067b22║雖明二觀，正意在圓，故次第觀略指而已。
X35n0642_p0067b23║二、若觀下，示頓觀二：初、明全性成修二：初、就法直
X35n0642_p0067b24║明二：初、示二：初、於一念觀性三因。
X35n0642_p0067c01║若觀心具有性德三諦、性德三觀，及一切法無前無
X35n0642_p0067c02║後、無有次第，一念具足。
X35n0642_p0067c03║三諦即正因，三觀即了因，一切法即緣因。具緣了
X35n0642_p0067c04║之正，名為三諦；具正緣之了，名三觀；具正了之緣，
X35n0642_p0067c05║名一切法。故大經云：法身亦非，般若亦非，解脫亦
X35n0642_p0067c06║非。此之三法，舉一即三，三即是一，非縱非橫，同居
X35n0642_p0067c07║一念。
X35n0642_p0067c08║二十法下，觀千法皆有三諦。
X35n0642_p0067c09║十法界法，千種性相因緣生法，即空、即假、即中，千種
X35n0642_p0067c10║三諦，無量無邊法，一心悉具足。
X35n0642_p0067c11║以其千法皆因緣生，故趣舉一；性相叵得，故空；緣
X35n0642_p0067c12║起宛然，故假；性絕待對，故中。一法既然，千法皆爾。
X35n0642_p0067c13║學者須知千種三諦只一三諦，說千不散，說一不
X35n0642_p0067c14║合，以圓融故，千法各得三諦全分。蓋由三諦體是
X35n0642_p0067c15║三德，名祕密藏，一切諸法不出此藏。此藏全體徧
X35n0642_p0067c16║入諸法，如世真金，具燦爛色，具轉變能，具不改性。
X35n0642_p0067c17║若成師子，則全以色等作頭作尾，作乎胸、背、四足、
X35n0642_p0067c18║牙、爪、眾毛，豈有一處不具色等三邪？此三豈可暫
X35n0642_p0067c19║分隔邪？得此喻意，即於千種三諦不起合、散、一、多
X35n0642_p0067c20║之計也。況今千法且總略言，廣則三千一一三諦。
X35n0642_p0067c21║故荊溪云：三千即空性了因，三千即假性緣因，三
X35n0642_p0067c22║千即中性正因。心法既爾，眾生三千、諸佛三千同
X35n0642_p0067c23║一祕藏，是故一一皆具三諦，此等法門同居一念。
X35n0642_p0067c24║二、此即下，結。
X35n0642_p0068a01║此即不次第觀也。
X35n0642_p0068a02║即不次第觀者，不思議境，境即是觀。若境自是境，
X35n0642_p0068a03║更起觀智來照此境，此乃別修，非性德行。故止觀
X35n0642_p0068a04║十乘是觀別相，三千空、假、中是觀總體，以此為妙
X35n0642_p0068a05║境，以此為發心，以此安其心，以此能徧破，以此通
X35n0642_p0068a06║塞著，以此調道品，以此合助道，就此論次位，以此
X35n0642_p0068a07║忍他緣，以此離似愛，此外無行，此外無果，以將果
X35n0642_p0068a08║理為妙行故。故示千種三諦之後，便云此即不次
X35n0642_p0068a09║第觀也。
X35n0642_p0068a10║二、華嚴下，按經委示二：初、引經示觀二：初、明心造
X35n0642_p0068a11║一切。
X35n0642_p0068a12║華嚴云：一切世間中，無不從心造，心如工畫師，造種
X35n0642_p0068a13║種五陰。
X35n0642_p0068a14║十種世間，皆住真法。真法無礙，故十互融。融故百
X35n0642_p0068a15║界，千法具足。此之理具，已有造義。由理造故，方有
X35n0642_p0068a16║事造。故一言心造，即二造也。
X35n0642_p0068a17║二、若觀下，觀一切皆三：
X35n0642_p0068a18║若觀心空，從心所起，一切皆空；若觀心有，從心所生，
X35n0642_p0068a19║一切皆有。心若定有，不可令空；心若定空，不可令有。
X35n0642_p0068a20║以不定空，空則非空；以不定有，有則非有。非空非有，
X35n0642_p0068a21║雙遮二邊，名為中道。若觀心非空非有，則一切從心
X35n0642_p0068a22║生法，亦非空非有。
X35n0642_p0068a23║理、事二造，各論一切，略則千法，廣則三千。若觀心
X35n0642_p0068a24║空，理、事三千無不空也；觀心假、中，理、事三千無不
X35n0642_p0068b01║假、中。既三千空，空即三觀，三皆能破，故總言空；觀
X35n0642_p0068b02║三千假，假即三觀，以皆立故，故總言假；觀三千中，
X35n0642_p0068b03║中即三觀，皆絕待故，故總言中。此乃三德、三諦、三
X35n0642_p0068b04║千故也。
X35n0642_p0068b05║二、如是下，結法歸心。
X35n0642_p0068b06║如是等一切諸法在一心中。
X35n0642_p0068b07║二、若能下，指修是佛二：初、廣引經文二：初、引證齊
X35n0642_p0068b08║佛三：初、約大經觀緣得佛。
X35n0642_p0068b09║若能如是觀心，名上上觀，得諸佛菩提。
X35n0642_p0068b10║十如即是十二因緣，今觀即性，故見三千即空、假、
X35n0642_p0068b11║中，名上上智。初心修此，即名得佛。
X35n0642_p0068b12║二、引淨名觀身等佛。
X35n0642_p0068b13║淨名云：觀身實相，觀佛亦然。觀身相既等於佛，觀心
X35n0642_p0068b14║相亦等於佛。
X35n0642_p0068b15║觀境雖異，實相豈殊？故得觀自身心等彼果佛。
X35n0642_p0068b16║三、引華嚴心佛無差。
X35n0642_p0068b17║華嚴云：心佛及眾生，是三無差別，當知觀此心，源與
X35n0642_p0068b18║如來等。
X35n0642_p0068b19║如前委說。
X35n0642_p0068b20║二、若作下，約經歎觀二：初、歎正觀。
X35n0642_p0068b21║若作餘觀，觀心皆是方便，名為邪觀。若作如此圓觀，
X35n0642_p0068b22║名為真實正觀。
X35n0642_p0068b23║餘觀望此，皆悉偏邪。迦葉！未聞已前，皆是邪見。
X35n0642_p0068b24║二、即開下，歎是佛。
X35n0642_p0068c01║即開佛知見坐如來座。如此慈悲即是入如來室。安
X35n0642_p0068c02║忍此法即是著如來衣。修此觀慧即是如來莊嚴。其
X35n0642_p0068c03║人行住坐臥皆應起塔。
X35n0642_p0068c04║開、示、悟、入佛之知見。今家四釋：一、圓四位，住、行、向、
X35n0642_p0068c05║地。二、圓四智，謂道慧即畢竟空，二道種慧不思議
X35n0642_p0068c06║假，三一切智雙遮中道，四一切種智雙照中道。三、
X35n0642_p0068c07║圓四門，即不思議空門、有門，雙、非雙亦也。四、圓四
X35n0642_p0068c08║觀，即三觀皆空，三觀皆假，即三而一，即一而三，皆
X35n0642_p0068c09║如次對開、示、悟、入。四位豎論，餘三橫辯，故知開等
X35n0642_p0068c10║通淺通深。座、室、衣三皆稱如來者，以用果法為行
X35n0642_p0068c11║故也。位雖高下，境觀無殊，是故四儀皆應起塔。
X35n0642_p0068c12║二、如此下，結成佛法。
X35n0642_p0068c13║如此觀心，名觀佛心也。
X35n0642_p0068c14║非今所明，難越九界。
X35n0642_p0068c15║二、明普門二：初、開章。
X35n0642_p0068c16║第二、明普門，即為二：一、通途明門；二、歷十義解釋。
X35n0642_p0068c17║二、隨釋二：初、通途明門二：初、列。
X35n0642_p0068c18║通六意者：一、略列門名。二、示門相。三、明權實。四、明普
X35n0642_p0068c19║不普。五、約四隨。六、明觀心。
X35n0642_p0068c20║二、釋六：初、略列門名三：初、列門下，通約喻顯。
X35n0642_p0068c21║列門名者，通從世間，如人門戶，通至貴賤居室。
X35n0642_p0068c22║二、凡鄙下，別就法示二：初、世間二：初、示諸門。
X35n0642_p0068c23║凡鄙以十惡、五逆為門，通至三途。清昇以五戒、十善、
X35n0642_p0068c24║四禪、四定等為門，通至人天。外道以斷常為門，通至
X35n0642_p0069a01║惑苦。愛以四倒為門，見以四句為門。
X35n0642_p0069a02║外唯世間，故至惑苦。惑即集也。愛著三界常樂我
X35n0642_p0069a03║淨，故言四倒。見惑雖多，不出有無及以一異，各執
X35n0642_p0069a04║四句。
X35n0642_p0069a05║二、善惡下束歸生死。
X35n0642_p0069a06║善惡雖殊，束而為言，俱是有漏世間之門，通至生死
X35n0642_p0069a07║爾。
X35n0642_p0069a08║二、若就下，佛法門二：初、示四教通之能所。
X35n0642_p0069a09║若就佛法論門，亦復眾多：三藏四門，通有餘、無餘；涅
X35n0642_p0069a10║槃通教四門，近通化城，遠通常住；別教四門，漸通常
X35n0642_p0069a11║住；圓教四門，頓通常住。
X35n0642_p0069a12║通真含中，鈍入化城，見空真也。利達常住，見中真
X35n0642_p0069a13║也。
X35n0642_p0069a14║二、此則下，明四種有乎教觀。
X35n0642_p0069a15║此則四四十六教門，又有十六觀門，合三十二門。
X35n0642_p0069a16║大本玄云：若於一教以四句詮理，即是四門，四四
X35n0642_p0069a17║合為十六門。若以行為門者，稟教修觀，因思得入，
X35n0642_p0069a18║即以行為門；藉教發真，則以教為門。若初聞教，如
X35n0642_p0069a19║快馬見鞭影，即入正路者，不須修觀；如依電光，即
X35n0642_p0069a20║得見道，不更須教。竝是住昔善根習熟，今於教門
X35n0642_p0069a21║得道，名信行；於觀門得道，名法行。
X35n0642_p0069a22║三、能通下，廣指大本。
X35n0642_p0069a23║能通之義，分別其相，在大本玄中。
X35n0642_p0069a24║二、二示下，示門相四：初、三藏。
X35n0642_p0069b01║二、示門相者。三藏四門，所謂阿毗曇是有門，成論是
X35n0642_p0069b02║空門，昆勒亦空亦有門，車匿非空非有門。一一廣明
X35n0642_p0069b03║行法，判賢聖位，由門通理。
X35n0642_p0069b04║俗既實有，不即真諦，故於俗諦明四種門，以通於
X35n0642_p0069b05║理。假人叵得，四門是同，但就五陰分別四相。實法
X35n0642_p0069b06║無常，是有門觀；三假浮虗，是空門觀；二門俱用，從
X35n0642_p0069b07║容而修，是兩亦門觀；離空有相，絕言而修，是雙非
X35n0642_p0069b08║門觀。隨成一觀，皆得會真。
X35n0642_p0069b09║二、通教
X35n0642_p0069b10║通教四門者，謂如幻之有，如幻之空，亦空亦有，非空
X35n0642_p0069b11║非有，一一作行相，判賢聖位，由門通理。
X35n0642_p0069b12║二諦相即，四門不諍，或觀幻有，或觀幻空，或雙存
X35n0642_p0069b13║觀，或雙泯觀，但隨根性，依一門修，皆得入道。
X35n0642_p0069b14║三，別教。
X35n0642_p0069b15║別教四門：觀佛性如闇室缾盆，即有門；觀佛性空如
X35n0642_p0069b16║迦毗羅城空，即無門；觀佛性如石中金，福人得寶，罪
X35n0642_p0069b17║人見石，是亦有亦無門；觀佛性離二邊即中道，非有
X35n0642_p0069b18║非無門。一一作行相判位，由門通理。
X35n0642_p0069b19║言觀佛性者，信分別心是本覺性，體是三諦，根鈍
X35n0642_p0069b20║不知性具九故，致令三諦體不融即，隨稟一門而
X35n0642_p0069b21║修觀法。稟有門者，觀本覺性是真善妙有，如缾盆
X35n0642_p0069b22║等，為闇覆故，不能顯現。佛藏十喻，皆此門意。稟空
X35n0642_p0069b23║門者，觀於本覺是畢竟空，無相可得，由我執者，不
X35n0642_p0069b24║得覩見。如迦毗羅城空者，此城本是釋尊生處，為
X35n0642_p0069c01║瑠璃王之所破滅，釋種既盡，城邑蕩然，阿難愁惱，
X35n0642_p0069c02║世尊怡悅。因阿難問，故佛答言：汝見迦毗羅有，我
X35n0642_p0069c03║見迦毗羅城空。大涅槃空，亦復如是。稟雙亦門者，
X35n0642_p0069c04║觀本覺性不定有無，如石中金，福人見故亦有，罪
X35n0642_p0069c05║人不見故亦無，有無雙照，可以證入。稟雙非門者，
X35n0642_p0069c06║觀本覺性不可有無而思說也，絕念而觀，方可妙
X35n0642_p0069c07║悟。
X35n0642_p0069c08║四，圓教者。
X35n0642_p0069c09║圓教四門，名不異別，但一門即三門，三門即一門，不
X35n0642_p0069c10║一不四，無歷別之殊。圓融不四之四，一一判不思議
X35n0642_p0069c11║行位之相，由門通理，此義皆在大本。
X35n0642_p0069c12║真善妙有及畢竟空，雙遮雙照，名豈異前？但以別
X35n0642_p0069c13║人不知三諦體是三德，不縱不橫，一一互具，以此
X35n0642_p0069c14║三諦而為四門。失此意故，隨門各解，名有四之四。
X35n0642_p0069c15║今圓得旨，乃於彼四融即而觀，故得名為不四之
X35n0642_p0069c16║四。雖立行位，皆不思議。
X35n0642_p0069c17║三、次論下，明權實。
X35n0642_p0069c18║次論諸門權實三藏。通教教觀十六門，能通所通皆
X35n0642_p0069c19║是權。別教教觀能通是權，所通是實。圓教教觀八門，
X35n0642_p0069c20║能通所通皆是實。具論在彼玄義。
X35n0642_p0069c21║偏真為權，中道為實。前之二教能詮能觀共十六
X35n0642_p0069c22║門，所詮所證但在偏真，故皆是權。別教教道能詮
X35n0642_p0069c23║能觀皆次故權，見所詮理及所證地同圓故實，圓
X35n0642_p0069c24║教教觀能詮所詮能行所到始終俱圓，故皆是實。
X35n0642_p0070a01║四、次明下，明普不普二：初、凡漸不普。
X35n0642_p0070a02║次明普不普者，若凡夫外道見愛等門，尚不能通出
X35n0642_p0070a03║三界，何況普耶？三藏通教，雖通化城，亦復非普。別教
X35n0642_p0070a04║漸通，亦非普義。
X35n0642_p0070a05║二、圓門是普二：初、約法直示。
X35n0642_p0070a06║唯圓教教觀實相法門，能徧十法界，千性相，三諦一
X35n0642_p0070a07║時圓通，圓通中道，雙照二諦，獨稱為普門也。
X35n0642_p0070a08║三千之法，即空假中，乃以所通，而為能通。門外無
X35n0642_p0070a09║理，能所泯亡，此之妙門，普義成就。
X35n0642_p0070a10║二、復次下，引經委釋二：初、眾經圓門二：初、別示四
X35n0642_p0070a11║門三：初、約二經一往屬空二：初、引淨名。
X35n0642_p0070a12║復次，如淨名中說：入不二門者，生死、涅槃為二。不依
X35n0642_p0070a13║生死、不依涅槃，名為不二，亦復非一。
X35n0642_p0070a14║不專引文，已含釋義。彼經文云：善意菩薩云：生死、
X35n0642_p0070a15║涅槃為二。若見生死性，則無生死，無縛，無解，不然，
X35n0642_p0070a16║不滅。如是解者，是為入不二法門。彼疏釋云：生死
X35n0642_p0070a17║是縛，是然；涅槃是解，是滅，為二。今觀生死性本來
X35n0642_p0070a18║常寂，本自不縛，何所論脫？又亦不然，豈應是滅？既
X35n0642_p0070a19║無然、滅，不復有二。是為入不二門。問：經疏但以中
X35n0642_p0070a20║道之一，不於縛、解、然、滅之二，今文何故更加非一？
X35n0642_p0070a21║答：所言中者，體絕待對。若定是一，必須待二。善談
X35n0642_p0070a22║中者，必忘中也。故末陀摩經正詮中道，而以忘中
X35n0642_p0070a23║名為中道。故自注云：末者，莫義；陀摩者，中義。即莫
X35n0642_p0070a24║著中道也。又復今文以彼善意所談不二，建立圓
X35n0642_p0070b01║空，釋普門義。若於三諦蕩之不盡，非畢竟空，豈成
X35n0642_p0070b02║普邪？故知四依深諦中義破用自由，不可執文難
X35n0642_p0070b03║於妙解。
X35n0642_p0070b04║二、何以下，釋經義二：初、據本經釋。
X35n0642_p0070b05║何以故？既除於二，若復在一，一對不一，還復成二，豈
X35n0642_p0070b06║名不二耶？今不在二，故言不一。不二亦名不有不無，
X35n0642_p0070b07║不有是破假，不無是破空，不有是破二，不無是破一。
X35n0642_p0070b08║若爾者，應存中道亦空。
X35n0642_p0070b09║若真不二，必不存一，亦名不有不無者，圓教中道
X35n0642_p0070b10║也。此中能破藏、通二教單俗單真，故云不有破假，
X35n0642_p0070b11║不無破空。又破別教複俗單真，故云不有破二，不
X35n0642_p0070b12║無破一。蓋前三教各以二諦為縛解故，圓中能具
X35n0642_p0070b13║三種二諦，具故融即，乃以融即破於不融，令成不
X35n0642_p0070b14║二。若爾下，明能融亦蕩，雖曰圓中，存則成待。
X35n0642_p0070b15║二、大經下，例涅槃釋。
X35n0642_p0070b16║大經云：明與無明，其性不二。不二之性，即是中道。中
X35n0642_p0070b17║道既空於二邊，此空亦空，故名空空。空名不可得空，
X35n0642_p0070b18║是為入不二法門，即是圓教就空門辯普門之意也。
X35n0642_p0070b19║淨名生死與涅槃不二，大經無明與明不二，二遣
X35n0642_p0070b20║一亡，兩經義合。既其二邊與中俱蕩，名畢竟空，此
X35n0642_p0070b21║乃約空明普門也。
X35n0642_p0070b22║二、三十下，尋淨名門。門具四二：初、舉一品諸門。
X35n0642_p0070b23║三十一菩薩各說不二門，文殊說無說為不二門，淨
X35n0642_p0070b24║名杜口為不二門。
X35n0642_p0070c01║三十一菩薩妙德淨名，若說若默，無非實相，當體
X35n0642_p0070c02║為門。若就現文增勝而說，可以分對空等四門，及
X35n0642_p0070c03║以第五不可說藏，皆名不二，無非普門。
X35n0642_p0070c04║二、細尋下，示圓義，各四。
X35n0642_p0070c05║細尋彼文，皆有四門義：
X35n0642_p0070c06║大師妙解，盡理而窮，見一一門具四門義。如向所
X35n0642_p0070c07║引生死、涅槃，二既即中，中亦即二。中即生死，名妙
X35n0642_p0070c08║有門；中即涅槃，名妙空門。二即中道，中必遮、照。雙
X35n0642_p0070c09║照是第三門，雙遮即第四門。雖於一門約義開四，
X35n0642_p0070c10║此四皆悉攝法徧周，俱得名普。餘三十門既皆融
X35n0642_p0070c11║二而歸不二，各四宛然。文殊以言顯於無言，淨名
X35n0642_p0070c12║以默彰於無說。蓋示三諦體是祕藏，本絕言詮。既
X35n0642_p0070c13║示三諦，豈非四門？復由向者三十一菩薩皆從無
X35n0642_p0070c14║說顯示四門，門門妙絕，不可言思。得意之機，隨其
X35n0642_p0070c15║所聞，忘言而證。其失意者，猶謂有說，莫契無生。故
X35n0642_p0070c16║二大士以言以默顯乎四門，離言說相，則使彼彼
X35n0642_p0070c17║四門之機各於其門忘言趣理。須了無說被四門
X35n0642_p0070c18║機，其功最大。故諸菩薩雖各興言，不談一字。淨名
X35n0642_p0070c19║杜口廣說四門，是則說時常默，默時常說。若不爾
X35n0642_p0070c20║者，何故備舉三十三門而言皆有四門義耶？非旋
X35n0642_p0070c21║總持，莫窮斯旨。細尋之說，其致甚深。
X35n0642_p0070c22║三、肇師下，就諸經分文對四。
X35n0642_p0070c23║肇師注云：諸菩薩歷言法相，即有門。文殊言於無言，
X35n0642_p0070c24║此即空門。思益云：一切法正，一切法邪，亦是普門。意
X35n0642_p0071a01║遊心法界如虛空，是亦空亦有門。淨名默然，即非空
X35n0642_p0071a02║非有門。
X35n0642_p0071a03║三十三門，門門具四，義雖成就，文且幽深，欲使咸
X35n0642_p0071a04║知，故就顯文示四門相。肇注淨名經云：諸菩薩歷
X35n0642_p0071a05║言法相，文殊言於無言。山家準肇，判屬二門。思益
X35n0642_p0071a06║一切，即邪即正，邪是俗有，正是真空。華嚴遊心，徧
X35n0642_p0071a07║入法界，豈非妙有？即達如空，豈非妙空？故此二經，
X35n0642_p0071a08║皆雙亦門也。復取淨名杜於言說，顯於諸法，皆非
X35n0642_p0071a09║二邊，示第四門，其文甚顯。此則諸經據圓實理，開
X35n0642_p0071a10║乎四門，深而復廣，皆是普門。
X35n0642_p0071a11║二、大品下，通明普門。
X35n0642_p0071a12║大品四十二字門，先阿後荼，中有四十字，皆具諸字
X35n0642_p0071a13║功德，此亦是不二普門。上方便品云：其智慧門，難解
X35n0642_p0071a14║難入。譬喻云：唯有一門，而復狹小。
X35n0642_p0071a15║大品、法華三句明門，雖不別屬四門之數，而徧攝
X35n0642_p0071a16║法皆是普門。四十二字，字字皆具三種般若，非縱
X35n0642_p0071a17║非橫，而高而廣，故能互攝諸字功德。智門一門皆
X35n0642_p0071a18║通實理，難入狹小，其義相成，難入故狹，狹故難入。
X35n0642_p0071a19║四十餘秊調機方說此門甚妙，非七方便能解能
X35n0642_p0071a20║入，斯乃至廣而受狹名。
X35n0642_p0071a21║二、眾經下，結門名普。
X35n0642_p0071a22║眾經明實理門者，悉普門意也。四隨觀心等，悉在大
X35n0642_p0071a23║本。
X35n0642_p0071a24║此經開權永異諸部，顯示實理與昔圓同，故與眾
X35n0642_p0071b01║經同明普門。四隨觀心竝在大本第八辯體中明，
X35n0642_p0071b02║謂隨彼根機種種差別，赴欲赴宜赴治赴悟，故四
X35n0642_p0071b03║門異說也。觀心者，若以教為門，即於四門隨聞得
X35n0642_p0071b04║悟，不須修觀，名信行人。若聞而不悟，應須修觀，名
X35n0642_p0071b05║法行人。四教四門各有十觀，學者尋之。
X35n0642_p0071b06║二、別釋普門二：初、標。
X35n0642_p0071b07║二、別釋普門者。
X35n0642_p0071b08║二、至理下，釋六：初、明中適。
X35n0642_p0071b09║至理非數，赴緣利物，或作一二之名，或至無量，廣略
X35n0642_p0071b10║宜然，且存中適。十義。
X35n0642_p0071b11║二列十章
X35n0642_p0071b12║一、慈悲普；二、弘誓普；三、修行普；四、斷惑普；五、入法門
X35n0642_p0071b13║普；六、神通普；七、方便普；八、說法普；九、供養諸佛普；十、
X35n0642_p0071b14║成就眾生普。
X35n0642_p0071b15║三、上通下，辯異通。
X35n0642_p0071b16║上通途普門，已約法竟。此十普門，皆約修行福德莊
X35n0642_p0071b17║嚴。
X35n0642_p0071b18║十雙通釋。既以十雙釋觀音人，即以十雙釋普門
X35n0642_p0071b19║法，故云通途，已約法竟。今之十門，於二嚴中，就福
X35n0642_p0071b20║德論因果自他，莊嚴法身。然是性德之行，還嚴於
X35n0642_p0071b21║性，能所本亡，即非莊嚴莊嚴也。
X35n0642_p0071b22║四，分別相。
X35n0642_p0071b23║前五章是自行，次三章是化他，後二章結前兩意。自
X35n0642_p0071b24║行中，前四是修因，後一是明果。修因又二：初二是願，
X35n0642_p0071c01║後二是行。
X35n0642_p0071c02║五、總生起七：初、慈悲。
X35n0642_p0071c03║總生起者，菩薩見一切苦惱眾生起大慈悲，此心雖
X35n0642_p0071c04║不即是菩提心，能發生菩提心。譬如地水雖非種子
X35n0642_p0071c05║能令芽生，今因大悲起菩提心亦復如是。
X35n0642_p0071c06║菩提之心，非小智能發，必由曠濟之念，而興無上
X35n0642_p0071c07║之心。
X35n0642_p0071c08║二誓願
X35n0642_p0071c09║次誓願者，若但慈悲喜多，退墮魚子菴羅華。菩薩初
X35n0642_p0071c10║發心，三事因時多及其成就少，以不定故須起誓願，
X35n0642_p0071c11║要期制持此心即菩提堅固。
X35n0642_p0071c12║通釋：慈悲即是誓願，不分兩門。今明弘誓能制慈
X35n0642_p0071c13║悲，功力既殊，故須別立。又復慈悲通語與拔，誓依
X35n0642_p0071c14║四諦，別示要期。又慈通凡小，誓唯菩薩。
X35n0642_p0071c15║三、修行
X35n0642_p0071c16║次明修行者，若但發願，於他未益。如無財物、勢力、權
X35n0642_p0071c17║謀，不能拔難。菩薩亦爾，須福德財、神通力、智慧謀，乃
X35n0642_p0071c18║可化導。大經云：先以定動，後以慧拔。修行填願，意在
X35n0642_p0071c19║此也。
X35n0642_p0071c20║福德財者，即前四度。神通力者，即禪定之用。智謀，
X35n0642_p0071c21║即般若也。
X35n0642_p0071c22║四、斷惑二：初、引兩論；二、三道。
X35n0642_p0071c23║次斷惑者，成論人：無礙道伏，解脫道斷。若然者，修行
X35n0642_p0071c24║是伏道為因，斷惑是解脫道為果。若毗曇明無礙道
X35n0642_p0072a01║一念即斷，那得容與七覺而有伏惑之義？以方便道
X35n0642_p0072a02║伏，無礙道斷，解脫道證。
X35n0642_p0072a03║修行斷惑，及入法門，此之三門，有開有合。若依成
X35n0642_p0072a04║論，斷即解脫，對於無礙，只立二道。若依毗曇，斷證
X35n0642_p0072a05║不同，對於方便，乃成三道。
X35n0642_p0072a06║二、引釋下，依釋論用三道。
X35n0642_p0072a07║引釋論云：無礙道中行名菩薩，解脫道中行名佛。此
X35n0642_p0072a08║約究竟為語，佛證三菩提名解脫道也。若然者，修行
X35n0642_p0072a09║是方便道，斷惑是無礙道，入法門是解脫道，取此自
X35n0642_p0072a10║行次第也。
X35n0642_p0072a11║菩薩有斷，故行無礙；佛果無斷，故行解脫。既分因
X35n0642_p0072a12║果，不可合明，故用毗曇三道為次，故今列章：第三、
X35n0642_p0072a13║修行即方便道，第四、斷惑即無礙道，五、入法門即
X35n0642_p0072a14║解脫道。
X35n0642_p0072a15║五神通
X35n0642_p0072a16║次神通者，若欲化他，示三密神通是示色身，方便示
X35n0642_p0072a17║意，同情說法是示口，隨其類音，此是化他次第也。
X35n0642_p0072a18║從初至五，乃是自行。從因至果，今論化他，不出三
X35n0642_p0072a19║密。第六神通，即當身密。第七方便，即是意密。第八
X35n0642_p0072a20║說法，即是口密。
X35n0642_p0072a21║六，供佛。
X35n0642_p0072a22║供養諸佛結自行，非但華香四事是供養，隨順修行
X35n0642_p0072a23║是法供養，於供養中最大。經云：汝隨我語，即供養佛，
X35n0642_p0072a24║稟教而行。是結自行也。
X35n0642_p0072b01║以法供養，結於自行。
X35n0642_p0072b02║七度生
X35n0642_p0072b03║成就眾生，是結化他。菩薩四威儀中尚不忘眾生，何
X35n0642_p0072b04║況入諸法門淨佛國土，皆為饒益一切眾生故一句，
X35n0642_p0072b05║結化他也。
X35n0642_p0072b06║言入諸法門者，以中道實智，入二諦權門，化度眾
X35n0642_p0072b07║生，同歸中道。
X35n0642_p0072b08║觀音玄義記卷第三
X35n0642_p0072b09║
X35n0642_p0072b10║觀世音菩薩普門品玄義記會本卷第三