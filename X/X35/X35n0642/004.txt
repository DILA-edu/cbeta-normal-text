X35n0642_p0072b11║
X35n0642_p0072b12║觀世音菩薩普門品玄義記會本卷第四
X35n0642_p0072b13║
X35n0642_p0072b14║觀音玄義記卷第四
X35n0642_p0072b15║宋四明沙門知禮述
X35n0642_p0072b16║六、隨章釋二：初、標。
X35n0642_p0072b17║次解釋者。
X35n0642_p0072b18║二、始從下，釋三：初、且約十義釋普門十：初、慈悲二：
X35n0642_p0072b19║初、約次第三慈通釋二：初、就人標列。
X35n0642_p0072b20║始從人天乃至上地，皆有慈悲，此語乃通，不出眾生
X35n0642_p0072b21║法緣無緣。
X35n0642_p0072b22║凡聖慈悲三種攝盡。大經十四梵行品云：慈有三
X35n0642_p0072b23║種：一緣眾生，二緣於法，三者無緣。眾生緣者，緣一
X35n0642_p0072b24║切眾生如父母親想；法緣者，見一切法皆從緣生；
X35n0642_p0072c01║無緣者，不住法相及眾生相。大論二十亦云：慈有
X35n0642_p0072c02║三種。文意與涅槃大同。又論第五明悲亦有眾生
X35n0642_p0072c03║等。三輔行云：將三慈悲以對三諦，義甚顯了。
X35n0642_p0072c04║二、若緣下，約法簡判二：初、簡生法不周。
X35n0642_p0072c05║若緣眾生，眾生差別，假名不同，因果苦樂有異，尚不
X35n0642_p0072c06║得入於法緣之慈，何得稱普耶？若法緣無人、無我、無
X35n0642_p0072c07║眾生，從假以入空，尚不得諸假名，何況是普？
X35n0642_p0072c08║次第生法二種慈悲，藏通二教及別住行，若眾生
X35n0642_p0072c09║緣亦兼凡外，二有所緣何得名普？
X35n0642_p0072c10║二、若無下，判無緣方普。
X35n0642_p0072c11║若無緣慈者，不緣二十五有假名，不緣二乘涅槃之
X35n0642_p0072c12║法，不緣此二邊。雖無所緣，而能雙照空假，約此起慈，
X35n0642_p0072c13║名無緣慈。慈通三諦，稱之為普也。
X35n0642_p0072c14║別教十向，圓教初心，修此慈悲，至入地住，乃能分
X35n0642_p0072c15║證。猶如明鑑不動而形，礠石無念而吸，此之慈悲，
X35n0642_p0072c16║方得名普。
X35n0642_p0072c17║二、別釋下，約圓頓三慈別釋。三慈一念，不從不橫，
X35n0642_p0072c18║故大經云：慈若有無，非有非無，名如來慈。有即生
X35n0642_p0072c19║緣，無即法緣，雙非即無緣，佛心圓具。今修佛慈，故
X35n0642_p0072c20║一一慈皆不思議。文分三：初、眾生緣慈二：初、總示
X35n0642_p0072c21║二：初、一心緣一界非普。
X35n0642_p0072c22║別釋者，若修眾生緣慈者，觀一法界眾生假名，可不
X35n0642_p0072c23║名普。
X35n0642_p0072c24║二、今觀下，一、心緣十界是普二：初、觀眾生三：初、法。
X35n0642_p0073a01║今觀十法界眾生假名，一一界各有十種性相，本末
X35n0642_p0073a02║究竟等。十法界交互，即有百法界千種性相冥伏在
X35n0642_p0073a03║心，雖不現前，宛然具足。
X35n0642_p0073a04║對下法緣畢竟空真，故今眾生是難思俗。真實俗
X35n0642_p0073a05║假，故曰假名，非獨人我稱為假名。十界性一，舉一
X35n0642_p0073a06║即十，故成百界。各有相、性、體、力，作因緣、果報、本末、
X35n0642_p0073a07║究竟等，故有千種。豈唯己千，生佛各千，皆冥在性。
X35n0642_p0073a08║二、喻。
X35n0642_p0073a09║譬如人面，備休否相。庸人不知，相師善識。
X35n0642_p0073a10║三合
X35n0642_p0073a11║今眾生性相，一心具足，亦復如是。凡人多顛倒，少不
X35n0642_p0073a12║顛倒，理具情迷。聖人知覺即識，如彼相師。
X35n0642_p0073a13║凡夫一心，具而不識。圓聖法眼，一念徧知。
X35n0642_p0073a14║二、知此下，起慈悲。
X35n0642_p0073a15║知此千種性相，皆是因緣生法。若是惡因緣生法，即
X35n0642_p0073a16║有苦性相，乃至苦本末。既未解脫，觀此苦而起大悲。
X35n0642_p0073a17║若觀善因緣生法，即有樂性相，乃至樂本末。觀此而
X35n0642_p0073a18║起大慈，具解如大本。
X35n0642_p0073a19║圓聞名字，學佛慈悲，即於一念觀百界生善惡因
X35n0642_p0073a20║緣、苦樂本末，而起慈悲與拔之想也。大本十如四
X35n0642_p0073a21║類解釋：一、四趣，二、人天，三、二乘，四、菩薩。佛若分苦
X35n0642_p0073a22║樂者，應以四趣為苦，人天等為樂；或六凡為苦，四
X35n0642_p0073a23║聖為樂；或九界為苦，佛界為樂。
X35n0642_p0073a24║二、今約下，委釋二：初、明觀法二：初、指初後兩界。
X35n0642_p0073b01║今約初後兩界，中間可解。
X35n0642_p0073b02║獄是苦之尤，佛是樂之極。
X35n0642_p0073b03║二、地獄下，明一念千法二：初、明地獄具餘九界二：
X35n0642_p0073b04║初、直明地獄十法二：初、明十法十：初、性。
X35n0642_p0073b05║地獄界如是性者，性名不改。如竹中有火性，若其無
X35n0642_p0073b06║者，不應從竹求火、從地求水、從扇求風；心有地獄界
X35n0642_p0073b07║性亦復如是。
X35n0642_p0073b08║二相。
X35n0642_p0073b09║地獄相者，攬而可別，名之為相。善觀心者，即識地獄
X35n0642_p0073b10║之相，如善相師，別相無謬，故名相也。
X35n0642_p0073b11║三體。
X35n0642_p0073b12║體者，以心為體，心覺苦樂，故以當體。譬如釵鐺環釧
X35n0642_p0073b13║之殊，終以銀為體質。六道之色乃異，只是約心，故心
X35n0642_p0073b14║為體也。
X35n0642_p0073b15║大本通取摧析色心為體，今取覺苦，故的指心。
X35n0642_p0073b16║四、乃至下，力。
X35n0642_p0073b17║乃至運御名力，緣山入火，皆是其力也。
X35n0642_p0073b18║堪任刀火，長劫不絕。
X35n0642_p0073b19║五作
X35n0642_p0073b20║作者為動曰作，已能有力，即有所作，或作善作惡也。
X35n0642_p0073b21║既堪受苦，必任作惡。
X35n0642_p0073b22║六因
X35n0642_p0073b23║因者，業是因也。
X35n0642_p0073b24║三業動作，成惡習因。
X35n0642_p0073c01║七緣。
X35n0642_p0073c02║緣者，假藉為緣也。如愛潤業，因緣合也。
X35n0642_p0073c03║假藉諸惡，我及我所，一切具度，助成習業。
X35n0642_p0073c04║八果
X35n0642_p0073c05║果者，習果也。如地獄人，前世多婬，生地獄中，還約多
X35n0642_p0073c06║婬，見可愛境，即往親附，名習果也。
X35n0642_p0073c07║因習婬欲，業既成就，果於苦具，見是欲境，如本深
X35n0642_p0073c08║愛。
X35n0642_p0073c09║九報。
X35n0642_p0073c10║報者，報果也。昔有婬罪，今墮地獄，受燒炙之苦，名報
X35n0642_p0073c11║果也。
X35n0642_p0073c12║習果在心，境隨心變，報因既滿，即受燒然。
X35n0642_p0073c13║十、本末
X35n0642_p0073c14║本者，性德法也。末者，修德法也。究竟等者，攬修德即
X35n0642_p0073c15║等有性德，攬性德即具有修德，初後相在，故言等也。
X35n0642_p0073c16║大本乃以初相後報而為本末，則修性皆爾。今欲
X35n0642_p0073c17║彰於理事不二，故以修性而為本末。全修在性，全
X35n0642_p0073c18║性成修，方得名為究竟等也。
X35n0642_p0073c19║二、地獄下，例九界。
X35n0642_p0073c20║地獄界十相性既如此，餘九亦然。
X35n0642_p0073c21║若非十法，不成一界。
X35n0642_p0073c22║二、問當下，明具九界十法二：初、約佛法難具問。
X35n0642_p0073c23║問：當界有十性相可然，云何交互相有？餘界交互已
X35n0642_p0073c24║難可信，云何地獄有佛性相本末耶？
X35n0642_p0074a01║界有法分，云何互具？佛法離染，頓出凡聖。云何地
X35n0642_p0074a02║獄具茲十法？
X35n0642_p0074a03║二、答大下，明凡心即佛。答二：初、正明地獄具佛十
X35n0642_p0074a04║法十：初、佛性。
X35n0642_p0074a05║答：大經云：夫有心者，皆當得三菩提。如僊豫殺婆羅
X35n0642_p0074a06║門，即有三念。又婆藪地獄人好高，剛柔等義雖在地
X35n0642_p0074a07║獄，佛性之理究竟不失。故知地獄界即有佛性。
X35n0642_p0074a08║僊豫大王欲化外道，十二秊中供養五百婆羅門
X35n0642_p0074a09║眾，後令歸信大乘方等。其不歸信，乃謗言無。僊豫
X35n0642_p0074a10║聞謗，乃殺五百。五百墮獄，即生三念：一念此是何
X35n0642_p0074a11║處，乃知地獄；二念從何處來，乃知人道；三念何因
X35n0642_p0074a12║墮獄，知謗方等。因茲悔過，便生佛國，終獲佛身。此
X35n0642_p0074a13║乃僊豫知地獄人有佛性故，殺之令墮三念中發。
X35n0642_p0074a14║婆藪過去殺生祭天，因墮地獄，於獄教化九十億
X35n0642_p0074a15║人，從地獄出，至方等會。佛言：婆者，好也；藪者，高也。
X35n0642_p0074a16║好高之人，豈墮地獄？又言：婆者，剛也；藪者，柔也。剛
X35n0642_p0074a17║柔之人，豈墮地獄？斯是大權示現惡相，顯於地獄
X35n0642_p0074a18║有佛性矣。
X35n0642_p0074a19║二，佛相。
X35n0642_p0074a20║佛相者，即是性德之相也。淨名經云：一切眾生即菩
X35n0642_p0074a21║提相，聖人鑑之泠然可別也。
X35n0642_p0074a22║三，佛體。
X35n0642_p0074a23║體者，即是地獄界心實相理也。
X35n0642_p0074a24║上品惡心，即中道故。
X35n0642_p0074b01║四，佛力。
X35n0642_p0074b02║力者，法性十力變通大用也。
X35n0642_p0074b03║性具大用，即八自在。
X35n0642_p0074b04║五，佛作。
X35n0642_p0074b05║作者從無住本立一切法，如師子筋、師子乳也。
X35n0642_p0074b06║此云從無住本立一切法者，欲明順修是佛界作
X35n0642_p0074b07║也。九界因果皆違本立，唯佛因果順本而作，以本
X35n0642_p0074b08║覺性元離住著，即無住本。若不順本無住而作，則
X35n0642_p0074b09║非佛界因緣果報，此是妙修。此修起時，豁然能絕
X35n0642_p0074b10║七種方便智行之作，故喻師子筋絃彈絕百獸筋
X35n0642_p0074b11║絃，師子之乳點化百獸之乳。須知地獄之心本具
X35n0642_p0074b12║佛界修性之性，如大本中以相性體為佛性三，力
X35n0642_p0074b13║作以去是佛界修。此之修性，凡心皆具，得此作意，
X35n0642_p0074b14║則了諸修皆順性起。
X35n0642_p0074b15║六因者。
X35n0642_p0074b16║因者，正因也。
X35n0642_p0074b17║即是順修所顯之理，故曰正因。
X35n0642_p0074b18║七緣者。
X35n0642_p0074b19║緣者，性德緣了也。
X35n0642_p0074b20║即是順修，能資智行，故曰緣了。而言性德者，以地
X35n0642_p0074b21║獄心本具故也。
X35n0642_p0074b22║八果
X35n0642_p0074b23║果即般若菩提大果也。
X35n0642_p0074b24║九報。
X35n0642_p0074c01║報即大涅槃。果，果也。
X35n0642_p0074c02║即前緣了所剋二果，地獄之心無不具也。
X35n0642_p0074c03║十，佛本末究竟等。
X35n0642_p0074c04║本即性德末即修得等者，修得相貌在性德中，性德
X35n0642_p0074c05║中亦具修得相貌，故言究竟等也。
X35n0642_p0074c06║約修性相，在釋與前地獄不異。
X35n0642_p0074c07║二、大經下，以佛界況餘界十法。
X35n0642_p0074c08║大經云：雪山之中有妙藥王，亦有毒草。地獄一界尚
X35n0642_p0074c09║具佛果性相十法，何況餘界耶？
X35n0642_p0074c10║雪山者，極惡心地也。妙藥毒草者，初後二界也。佛
X35n0642_p0074c11║法超勝，地獄尚具，豈不能具餘八界耶？
X35n0642_p0074c12║二地獄下，餘九皆即十界。
X35n0642_p0074c13║地獄互有九界，餘界互有亦如是。
X35n0642_p0074c14║地獄具九，已如上說。九界各各具，餘九界可以意
X35n0642_p0074c15║得。
X35n0642_p0074c16║二、菩薩下，起慈悲二：初、約十界解釋三：初、深觀善
X35n0642_p0074c17║惡境二：初、法。
X35n0642_p0074c18║菩薩深觀十法界眾生，千種性相，具在一心，還討根
X35n0642_p0074c19║源，照其性德之惡。性德之善，尚自泠然，何況不照修
X35n0642_p0074c20║得善惡耶？
X35n0642_p0074c21║菩薩修慈，只於一念徧觀十界，修得善惡皆即性
X35n0642_p0074c22║具，以性照修，盡善惡際。
X35n0642_p0074c23║二、如見下，喻。
X35n0642_p0074c24║如見雪山，藥王毒草。
X35n0642_p0075a01║二、以觀下，廣運與拔心。
X35n0642_p0075a02║以觀性德惡毒，惻愴憐愍，起大悲心，欲拔其苦。以觀
X35n0642_p0075a03║性德善樂，愛念歡喜，起大慈心，欲與其樂。
X35n0642_p0075a04║觀於九界七法因緣，及以所生二死果報，皆即性
X35n0642_p0075a05║德，故起大悲，欲拔其苦。觀於佛界七法因緣，及以
X35n0642_p0075a06║所生二德果報，皆即性德，故起大慈，欲與其樂。問：
X35n0642_p0075a07║性德善惡，及以苦樂，皆是法門，不生不滅，今何與
X35n0642_p0075a08║拔？答：斯之妙談，不可輕議。以三菩薩，觀於苦樂，但
X35n0642_p0075a09║謂修成，故存與拔之功，莫運無緣之力，是故慈悲，
X35n0642_p0075a10║俱不名普。今知所生苦樂，及以能生因緣，皆是性
X35n0642_p0075a11║德，故拔一切苦，不損毫釐，與一切樂，不增微末，方
X35n0642_p0075a12║得慈悲廣普，塵劫忘勞。此眾生緣，與其無緣，無二
X35n0642_p0075a13║無別。
X35n0642_p0075a14║三、此十下，結成慈悲普。
X35n0642_p0075a15║此十法界收一切眾生罄無不盡，緣此眾生假名修
X35n0642_p0075a16║慈，豈非眾生慈普耶？
X35n0642_p0075a17║二、問地下，就地獄料簡二：初、約重苦妨樂問。
X35n0642_p0075a18║問：地獄界重苦未拔，云何言與樂耶？
X35n0642_p0075a19║二、約乘機代苦答二：初、答眾下，乘機示因。
X35n0642_p0075a20║答：眾生入地獄時，多起三念，菩薩承機，即與樂因，故
X35n0642_p0075a21║言與樂也。
X35n0642_p0075a22║以第三念，憶知先罪，必有悔心。大聖承機，現身說
X35n0642_p0075a23║法，或密警發，令起善心，即樂因也。或即得樂，如婆
X35n0642_p0075a24║羅門；或後得樂，如婆藪所化。
X35n0642_p0075b01║二、又善下，代苦與樂。
X35n0642_p0075b02║又菩薩能大悲代受苦，令其休息餘界苦，輕與樂義
X35n0642_p0075b03║可解。
X35n0642_p0075b04║請觀音云：或遊戲地獄，大悲代受苦。
X35n0642_p0075b05║二、法緣慈者，前眾生緣若緣六界，但生死俗，不得
X35n0642_p0075b06║名普。圓觀十界，二乘即真，菩薩是俗，佛是中諦。既
X35n0642_p0075b07║在一念，即非次第，況復互融而成百界，彌顯一假
X35n0642_p0075b08║一切假也。此眾生緣，安得不普？今明法緣，即於此
X35n0642_p0075b09║境而觀於空，二乘空俗，菩薩空真，佛空二諦。既約
X35n0642_p0075b10║百界，即一空一切空，名畢竟空。具足言之，三千即
X35n0642_p0075b11║空，名今法緣，安得不普？初、明觀境三：初、深觀性空
X35n0642_p0075b12║三：初、觀千法空。
X35n0642_p0075b13║二、法緣慈者，觀十法界性相，一切善惡悉皆虗空。
X35n0642_p0075b14║十界必百，性相有千，觀此皆空，畢竟無相。
X35n0642_p0075b15║二十法下，觀三千空。
X35n0642_p0075b16║十法界假名，假名皆空；十法界色、受、想、行、識，行、識皆
X35n0642_p0075b17║空；十法界處所，處所皆空。
X35n0642_p0075b18║上之千法，於假於實，及於依報，即成三千。
X35n0642_p0075b19║三、無我下，觀二取空。
X35n0642_p0075b20║無我、無我所皆不可得。
X35n0642_p0075b21║無能觀我，無我所觀，無智無得，離二取相。
X35n0642_p0075b22║二、如幻下，舉喻本空。
X35n0642_p0075b23║如幻如化，無有真實。
X35n0642_p0075b24║不但俗幻，真中亦幻，方是圓家法緣之喻。
X35n0642_p0075c01║三、常寂下，引證圓空。
X35n0642_p0075c02║常寂滅相，終歸於空。
X35n0642_p0075c03║三千蕩相，即是今教，終歸於空。
X35n0642_p0075c04║二、眾生下，起慈悲三：初、正示慈悲二：初、明所與拔
X35n0642_p0075c05║相。
X35n0642_p0075c06║眾生云何強計為實？良以眾生不覺不知，為苦為惱，
X35n0642_p0075c07║不得無為寂滅之樂。
X35n0642_p0075c08║生死、涅槃本無二相，以不覺故，唯苦無樂。
X35n0642_p0075c09║二、拔其下，明能與拔法。
X35n0642_p0075c10║拔其此苦而起大悲，欲與其此樂故起大慈。
X35n0642_p0075c11║即以三諦如幻慈悲，拔與十界如幻苦樂。
X35n0642_p0075c12║二、淨名下，引證真實。
X35n0642_p0075c13║淨名云：能為眾生說如此法，即真實慈也。
X35n0642_p0075c14║說三諦空，慈即真實。
X35n0642_p0075c15║三、若緣下，結成圓普，可解。
X35n0642_p0075c16║若緣一法界法起慈者，可不名普。今緣十法界法，豈
X35n0642_p0075c17║非普耶？是名法緣慈普也。
X35n0642_p0075c18║三、無緣慈者，中觀之別名也。中則絕待，有緣非中。
X35n0642_p0075c19║問：慈悲須對眾生苦樂，若其無緣，何能與拔？答：大
X35n0642_p0075c20║乘所說同體慈悲，心、佛、眾生三無差別。圓名字位，
X35n0642_p0075c21║學即心佛，慈度即心眾生。眾生既同體，苦樂元性
X35n0642_p0075c22║具，故無能緣、所緣，亦無可拔、可與。如此慈悲，盡未
X35n0642_p0075c23║來際，拔一切苦與究竟樂。圓談不獨無緣若此，生
X35n0642_p0075c24║法亦然。何者？生緣假名，三諦俱假；法緣空寂，三諦
X35n0642_p0076a01║俱空；無緣即中，三諦絕待；三慈皆照，圓融三諦。豈
X35n0642_p0076a02║可二慈非同體邪？但隨宜樂，故立三門：宜取門者，
X35n0642_p0076a03║故說生緣；宜捨門者，故說法緣；宜不取不捨門者，
X35n0642_p0076a04║故說無緣。釋此為二：初、約三觀示慈悲二：初、明修
X35n0642_p0076a05║相二：初、約雙遮明觀法。
X35n0642_p0076a06║三、無緣慈者，若緣十法界性相等差別假名，此假則
X35n0642_p0076a07║非假；十法界如幻如化，空則非空。非假故不緣十法
X35n0642_p0076a08║界性相，非空故不緣十法界之真。既遮此二邊，無住
X35n0642_p0076a09║無著，名為中道，亦無中可緣，畢竟清淨。
X35n0642_p0076a10║若緣六界假名，此假定假，即有所緣；既緣十界，假
X35n0642_p0076a11║不定假，故緣即不緣。若緣六界如幻，此空定空，即
X35n0642_p0076a12║有所緣；既緣十界，空不定空，緣即無緣。故云不緣
X35n0642_p0076a13║十界性相，不緣十界之真。即邊是中，故遮二邊。既
X35n0642_p0076a14║是即邊，復何中道？中邊絕迹，不可思議，強謂無緣。
X35n0642_p0076a15║二、如是下，約雙照辯慈悲三：初、法。
X35n0642_p0076a16║如是觀時，雖不緣於空假，任運雙照二邊，起無緣慈
X35n0642_p0076a17║悲，拔二死之苦與中道之樂。
X35n0642_p0076a18║心無所寄，自在雙照。無拔徧拔，拔一切苦。不與徧
X35n0642_p0076a19║與，與究竟樂。
X35n0642_p0076a20║二、如礠下，喻。
X35n0642_p0076a21║如礠石吸鐵，無有教者，自然相應。
X35n0642_p0076a22║不教喻無緣，相應喻與拔。
X35n0642_p0076a23║三、無緣下，合。
X35n0642_p0076a24║無緣慈悲，吸三諦機，更無差忒，不須作念，故言無緣
X35n0642_p0076b01║慈悲也。
X35n0642_p0076b02║二、行者下，明入位二：初、約位辯有證。
X35n0642_p0076b03║行者始於凡地修此慈悲，即得入於五品弟子觀行。
X35n0642_p0076b04║無緣慈悲進入十信位，相似無緣慈悲入於十住，方
X35n0642_p0076b05║是分證無緣慈悲乃至等覺，鄰極慈悲熏眾生。
X35n0642_p0076b06║應知理性，具三慈悲。全性起修，成三觀智。雖則六
X35n0642_p0076b07║位，無緣不殊。必在證悟，方彰與拔。
X35n0642_p0076b08║二、不動下，引喻顯無緣。
X35n0642_p0076b09║不動如明鏡，無念如礠石。任運吸鐵故，名無緣慈悲。
X35n0642_p0076b10║明鏡如慈體，現像即與樂。礠石如悲能，吸鐵即拔
X35n0642_p0076b11║苦。
X35n0642_p0076b12║二、三諦下，約三諦明普門。
X35n0642_p0076b13║三諦具足，名之為普。通至中道，故稱為門也。
X35n0642_p0076b14║三諦名普，即是能通。復云通至中道者，約證為所
X35n0642_p0076b15║通也。又即一而三為能通，即三而一為所通，所通
X35n0642_p0076b16║絕待，強名中道耳。
X35n0642_p0076b17║二、誓願普二：初、釋名。
X35n0642_p0076b18║二、弘誓普者，弘名為廣，誓名為制，願名要求，是故制
X35n0642_p0076b19║御其心廣求勝法，故名弘誓也。
X35n0642_p0076b20║二、弘誓下，明義二：初、通明誓相三：初、明四誓功用
X35n0642_p0076b21║二：初、通明誓成慈悲。
X35n0642_p0076b22║弘誓本成慈悲，慈悲既緣苦樂，弘誓亦約四諦。
X35n0642_p0076b23║苦集二諦，苦因果也。道滅二諦，樂因果也。
X35n0642_p0076b24║二、若見下，別明誓之與拔四：初、願度苦果。
X35n0642_p0076c01║若見苦諦逼迫，楚毒辛酸，緣此起誓，故言未度令度
X35n0642_p0076c02║也。
X35n0642_p0076c03║二、若見下，願解集因。
X35n0642_p0076c04║若見集諦，顛倒流轉，迷惑繫縛，生死浩然而無涯畔，
X35n0642_p0076c05║甚可哀傷。約此起誓，故言未解令解也。
X35n0642_p0076c06║三清淨下，願安淨道。
X35n0642_p0076c07║清淨之道眾生不識，行此道者能出生死至安樂地，
X35n0642_p0076c08║欲示眾生立於此道，故言未安令安。
X35n0642_p0076c09║四、滅煩下，願得涅槃。
X35n0642_p0076c10║滅煩惱處，名為涅槃。子果縛斷，獲二涅槃。約此起誓，
X35n0642_p0076c11║故云未得涅槃，令得涅槃。
X35n0642_p0076c12║二、生死下，明四誓銓。次二：初、通示因果前後。
X35n0642_p0076c13║生死因難識，苦果易知，故先果後因；涅槃理妙，須方
X35n0642_p0076c14║便善，故先因後果。
X35n0642_p0076c15║拔苦二願，約知難易，易必居前。與樂二願，先修後
X35n0642_p0076c16║證，而為次也。
X35n0642_p0076c17║二、大經下，別證由道獲滅。
X35n0642_p0076c18║大經云：不解鑽搖，漿猶難得，況復生酥。醍醐。
X35n0642_p0076c19║鑽搖喻道品，漿喻有漏善，酪等四味喻四教滅。道
X35n0642_p0076c20║品不調，失方便善，況四滅果？不云酪及熟酥者，文
X35n0642_p0076c21║略。
X35n0642_p0076c22║三、明四誓總要二：初、明四諦依一心。
X35n0642_p0076c23║如此四意，但一往耳。只迷心起業，業即感果。欲識果
X35n0642_p0076c24║源，知果因集，制心息業，則生死輪壞，煩惱調伏，名之
X35n0642_p0077a01║為道。修行不懈，苦忍明發，子果俱斷，證盡無生，名之
X35n0642_p0077a02║為滅。雖有四別，終是一念，更非異法。
X35n0642_p0077a03║世出世間二種因果，事類非一，原其總要，不出自
X35n0642_p0077a04║心。何者？集是四心，苦是三受，道是定慧，滅是證智，
X35n0642_p0077a05║豈非四諦皆是一心耶？
X35n0642_p0077a06║二、以四諦例四弘。
X35n0642_p0077a07║四諦既爾，弘誓亦然。
X35n0642_p0077a08║二、次明下，明普不普二：初、大師約偏圓揀二：初、偏
X35n0642_p0077a09║誓不普三：初、凡夫。
X35n0642_p0077a10║次明普不普者，若凡夫即厭下攀上，約此立誓是不
X35n0642_p0077a11║名普。
X35n0642_p0077a12║厭下等者，即六行觀也。謂厭下苦麤障，攀上勝妙
X35n0642_p0077a13║出，故四無量。約此與拔虗偽淺狹，何普之有？
X35n0642_p0077a14║二、二乘者：
X35n0642_p0077a15║二乘見三界火宅，畏此修道，此乃見分段四諦，亦不
X35n0642_p0077a16║名普。
X35n0642_p0077a17║須兼兩教也。不言菩薩者，與拔分齊只在界內，故
X35n0642_p0077a18║斥二乘見彼不普。
X35n0642_p0077a19║三，別教。
X35n0642_p0077a20║若別教，先約分段，次約變易，此亦非普。
X35n0642_p0077a21║以次第故，初心不普。
X35n0642_p0077a22║二、若圓下，圓誓能普三：初、一念圓照明普意。
X35n0642_p0077a23║若圓教菩薩，於一心中照一切苦、集、滅、道。
X35n0642_p0077a24║十界苦集，四教道滅，即於一念，圓頓而觀。
X35n0642_p0077b01║二、偏知下，四諦偏知明普相四：初、集普三：初、知凡
X35n0642_p0077b02║夫集。
X35n0642_p0077b03║徧知凡夫見愛，即有作之集。
X35n0642_p0077b04║攝大乘師稱有為緣集，體是見愛也。
X35n0642_p0077b05║二、二乘下，知二乘集三：初、示集名。
X35n0642_p0077b06║二乘著空，即無作之集。
X35n0642_p0077b07║攝大乘師稱無為緣集，體是無明也。
X35n0642_p0077b08║二，淨名證。
X35n0642_p0077b09║故淨名云：法名無染，若染於法，是名染法，非求法也。
X35n0642_p0077b10║又云：結習未盡，華則著身，即是變易之惑，全未除也。
X35n0642_p0077b11║不染生死，而染涅槃。結習者，結使之餘習也。以小
X35n0642_p0077b12║教中未說聲聞別惑正使，且寄通惑餘習言之。
X35n0642_p0077b13║三大經證。
X35n0642_p0077b14║大經云：汝諸比丘！於此大乘，未為正法，除諸結使，即
X35n0642_p0077b15║無作集也。
X35n0642_p0077b16║二乘道品，以大望之，是邪非正。
X35n0642_p0077b17║三、乃至下，知圓集。
X35n0642_p0077b18║乃至順道法愛生，亦是無作集也，是名徧知集。
X35n0642_p0077b19║住前似愛、住上真愛亦是等者，即無為緣集通至
X35n0642_p0077b20║等覺也。若攝大乘師立四種緣集，前二集上更加
X35n0642_p0077b21║自體及以法界。今家正意但立二種，以自體、法界
X35n0642_p0077b22║不殊無為，悉是障中無明故也。若約無為分出二
X35n0642_p0077b23║種，是亦無失，即以第十地為自體，等覺為法界。廣
X35n0642_p0077b24║如淨名疏記。
X35n0642_p0077c01║二、徧知苦下，苦普。
X35n0642_p0077c02║徧知苦者，以有集故，即能招苦報。有作之集招分段
X35n0642_p0077c03║苦，無作之集招變易苦，即知苦諦也。
X35n0642_p0077c04║以因對果，知之不謬。
X35n0642_p0077c05║三、徧知對下，道普二：初、徧知偏道不普。
X35n0642_p0077c06║徧知對治苦、集之道，滅從五戒、十善、不動，不出二乘、
X35n0642_p0077c07║四諦、十二因緣，通至有餘、無餘涅槃。通教亦爾。別教
X35n0642_p0077c08║歷別、通至常住，不能於一道有無量道，不名普道。
X35n0642_p0077c09║人天例立道滅之名，道不動惑，滅不出界，有名無
X35n0642_p0077c10║義。三教道滅，雖能動出，普義不成。
X35n0642_p0077c11║二、圓教下，知圓教中道普。
X35n0642_p0077c12║圓教中道，即是實相。普賢觀云：大乘因者，諸法實相。
X35n0642_p0077c13║修如此道，名為圓因，稱為普道。
X35n0642_p0077c14║三千皆中，即名實相。不動而運，方曰大乘。以此為
X35n0642_p0077c15║因，故稱普道。
X35n0642_p0077c16║四、故所下，滅普。
X35n0642_p0077c17║故所得涅槃即是究竟常住，一切煩惱永無遺餘，譬
X35n0642_p0077c18║如劫火無復遺燼，故名普滅。
X35n0642_p0077c19║三千實相究竟顯處，名為圓滅。劫火譬中智，遺燼
X35n0642_p0077c20║喻無明。
X35n0642_p0077c21║三、所觀下，依諦徧周起普誓。
X35n0642_p0077c22║所觀四諦既周，緣諦起誓，何得不徧，故稱弘誓普也。
X35n0642_p0077c23║二、私用下章安用修性判
X35n0642_p0077c24║私用觀十法界性德，修得善惡，而起弘誓論。普不普
X35n0642_p0078a01║自是一節大義，與四諦語異，故逭用之，亦應善也。
X35n0642_p0078a02║菩薩起誓，欲斷十界眾生之惡，欲生十界眾生之
X35n0642_p0078a03║善。觀此善惡，若但修成，不知性具者，此誓不普。何
X35n0642_p0078a04║以故？修必次第，或少或多，那得普邪？觀此善惡，是
X35n0642_p0078a05║性具者，此誓乃普。何以故？性既圓融，事必徧攝。如
X35n0642_p0078a06║別教人，不知性九，故十唯十；圓知性九，故十即百。
X35n0642_p0078a07║豈唯界界徧攝，亦復性相互收，故得一如而收十
X35n0642_p0078a08║界。以如收界，以界收如，一一無邊，重重莫盡。此之
X35n0642_p0078a09║界如，不出善惡，誓斷此惡，何惡不斷？誓生此善，何
X35n0642_p0078a10║善不生？故知觀性，誓願方普。章安私簡，以師之義，
X35n0642_p0078a11║成師之說，令前偏圓，顯然可見。故云語異，不言義
X35n0642_p0078a12║別。逭者，迭也。以性十界，與圓四諦，迭相顯殃也。
X35n0642_p0078a13║三、修行普。
X35n0642_p0078a14║三明修行普，先明次第修行，次明不次第修行，具在
X35n0642_p0078a15║大本行妙中。
X35n0642_p0078a16║指行妙者，彼約大經五行明次不次。且次第五行
X35n0642_p0078a17║者，一聖行，謂戒定慧。二梵行，謂慈悲喜捨。此二皆
X35n0642_p0078a18║是地前修因行也。三天行，謂初地已上證第一義
X35n0642_p0078a19║天，天然之理由理成行故名天行。四嬰兒行，謂示
X35n0642_p0078a20║同三乘七方便人所修之行也。五病行，謂示為九
X35n0642_p0078a21║道之身現有三障之相。此二皆是從果起應之行
X35n0642_p0078a22║也。不次第五行者，即大經云：復有一行名如來行，
X35n0642_p0078a23║所謂大乘大般涅槃。大乘是圓因，涅槃是圓果。今
X35n0642_p0078a24║文雖示次第意在不次，以如來行是修行普。
X35n0642_p0078b01║四、斷惑普二：初、明二觀斷不普。
X35n0642_p0078b02║四、明斷惑普者，若從假入空，止斷四住惑，華猶著身，
X35n0642_p0078b03║未為正法除諸結使，但離虗妄，非一切解脫。若從空
X35n0642_p0078b04║入假，止除塵沙，不依根本而斷，亦不名普。
X35n0642_p0078b05║藏通三乘及別住行皆二觀攝，十向圓修屬後中
X35n0642_p0078b06║觀。
X35n0642_p0078b07║二、若空下，明中觀斷方普。
X35n0642_p0078b08║若空假不二，正觀中道，根本既傾，枝條自去，如覆大
X35n0642_p0078b09║地，草木悉碎，故名斷惑普也。
X35n0642_p0078b10║圓人初心，體於見思，即是中道。正破無明，名拔根
X35n0642_p0078b11║本。根本既動，枝葉先摧，觀障即德，名翻大地。既觀
X35n0642_p0078b12║中道，二觀自成，三觀圓修，無惑不破，故得名普。
X35n0642_p0078b13║五、入法門普二：初、明偏小不普。
X35n0642_p0078b14║五、入法門普者，二乘若入一法門，不能入二，何況眾
X35n0642_p0078b15║多？若修歷別之行，階差淺深，我唯知此一法門，餘不
X35n0642_p0078b16║能知者，此亦非普。
X35n0642_p0078b17║修不稱性，證乃階差。我唯知等者，華嚴善財尋善
X35n0642_p0078b18║知識，歷百一十城，所見知識皆云：我唯知此一法
X35n0642_p0078b19║門。新經至第五十見彌勒，第五十三見文殊、普賢，
X35n0642_p0078b20║則不復云唯知一法，故知即是前漸後頓。
X35n0642_p0078b21║二、若入下，約圓頓明普三：初、法。
X35n0642_p0078b22║若入王三昧，一切悉入其中。
X35n0642_p0078b23║大經明二十五王三昧，破二十五有，顯於我性。三
X35n0642_p0078b24║昧者，此云調直定。而言王者，妙玄云：空假調直，不
X35n0642_p0078c01║得為王。所以二乘入空，菩薩出假，不名法王。中道
X35n0642_p0078c02║調直，故得稱王。
X35n0642_p0078c03║二喻。
X35n0642_p0078c04║譬如王來必有營從，營從復有營從。
X35n0642_p0078c05║三合
X35n0642_p0078c06║王三昧亦如是，入此三昧，一切三昧悉入其中，所謂
X35n0642_p0078c07║三諦三昧、三諦三昧。復有無量法門而為眷屬，亦皆
X35n0642_p0078c08║悉入王三昧中，故名入法門普。
X35n0642_p0078c09║三諦之下，理定之外，各有種種助道禪定，名為眷
X35n0642_p0078c10║屬。
X35n0642_p0078c11║六、神通普。神通有六，謂天眼、天耳、他心、宿命、身、如
X35n0642_p0078c12║意、漏盡。皆名神通者，瓔珞云：神名天心，通名慧性。
X35n0642_p0078c13║天然之慧，徹照無礙，故名神通。今文略舉天眼以
X35n0642_p0078c14║例餘五：初、明天眼二：初、偏教非普。
X35n0642_p0078c15║六、神通普者，若大羅漢天眼見大千，支佛見百佛土，
X35n0642_p0078c16║菩薩見恒沙佛土，皆是限量之通，故不名普。何以故？
X35n0642_p0078c17║緣境既狹，發通亦小。
X35n0642_p0078c18║大羅漢見大千者，準大論第五云：大羅漢少用心
X35n0642_p0078c19║見二千界，大用心見三千大千世界，辟支佛亦爾。
X35n0642_p0078c20║今言見百佛土者，大部文句亦云：支佛見百佛世
X35n0642_p0078c21║界，不以風輪為礙，亦無己他界隔，前同羅漢人屬
X35n0642_p0078c22║三藏，此必在通。菩薩見？河沙佛土者，正唯別教義
X35n0642_p0078c23║兼於通，應知此等天眼見土，皆約同居淨穢言之，
X35n0642_p0078c24║以有餘土體質是一故。
X35n0642_p0079a01║二、今圓下，圓教是普。
X35n0642_p0079a02║今圓教菩薩緣十法界境發通，徧見十法界而無限
X35n0642_p0079a03║極，三乘尚不知其名，何況見其境界？
X35n0642_p0079a04║緣十法界等者，圓真天眼具足五眼，見六道即肉
X35n0642_p0079a05║天二眼，見二乘即慧眼，見菩薩即法眼，見佛界即
X35n0642_p0079a06║佛眼。若爾，與佛眼何別？答：淨名疏云：見十法界麤
X35n0642_p0079a07║細之色名真天眼，見三諦無二名為佛眼。
X35n0642_p0079a08║二眼見下，例餘五。
X35n0642_p0079a09║眼見既爾，餘例可知，神通妙中當廣說。
X35n0642_p0079a10║神通妙中，明二乘依背捨、勝處、一切處修十四變
X35n0642_p0079a11║化，發得神通。六度菩薩因禪得五，坐道場時得六。
X35n0642_p0079a12║通教菩薩因禪得五，依體法慧得六。別教地前依
X35n0642_p0079a13║禪得五，登地發六。圓教不因事禪而發，乃是中道
X35n0642_p0079a14║之真，自有神通，任運而發。又云三輪不思議化。
X35n0642_p0079a15║七、方便普二：初、簡通取別。
X35n0642_p0079a16║七、方便普者，進行方便是道前方便，起用方便是道
X35n0642_p0079a17║後方便，今正明道後方便也。
X35n0642_p0079a18║毗曇三道：方便道伏，無礙道斷，解脫道證。今以無
X35n0642_p0079a19║礙而為道中進行伏惑，名前方便；於解脫位觀機
X35n0642_p0079a20║授法，皆後方便。
X35n0642_p0079a21║二、若二下，明普不普二：初、小教不普。
X35n0642_p0079a22║若二乘及小菩薩，所行方便入一法門，若欲化他，齊
X35n0642_p0079a23║其所得起用化物，道前道後俱非是普。
X35n0642_p0079a24║小菩薩者，藏通二教也。不云別者，以今正明道後
X35n0642_p0079b01║方便別證同圓，故不言也。
X35n0642_p0079b02║二、圓教名普。
X35n0642_p0079b03║圓教菩薩，二諦為方便。收得一切方便，入中道已，雙
X35n0642_p0079b04║照二諦。二諦神變，徧十法界，而於法身，無所損減。道
X35n0642_p0079b05║前道後，皆名為普。
X35n0642_p0079b06║二諦為方便者，圓人雖乃三諦頓觀，中須是實，二
X35n0642_p0079b07║諦為權，故二名方便。應知三諦是性三因，而緣了
X35n0642_p0079b08║屬修，故三互融，離縱橫過，不同別教，三皆在性，互
X35n0642_p0079b09║不相收。是故真則三諦俱破，俗則三諦俱立，既破
X35n0642_p0079b10║既立，方便義成。收得一切方便者，此之破立，何所
X35n0642_p0079b11║不收？若人若天，若小若大，所有智慧為俱破攝，人
X35n0642_p0079b12║等福善為俱立收。以此破立資發中三，不破不立，
X35n0642_p0079b13║故一念圓觀，具性具修，含權含實，思議不絕，莫造
X35n0642_p0079b14║其門。入中道已，雙照等者，道前自行，既以二諦資
X35n0642_p0079b15║發於中，道後利他，亦復如是。照真則以真身益物，
X35n0642_p0079b16║照俗則以應身赴機，故神變二字，有通有別。通則
X35n0642_p0079b17║二身皆有神變，別則真運神靈，拔三障苦，應能變
X35n0642_p0079b18║現，與三德樂，皆以三千而為神變，故云徧十法界。
X35n0642_p0079b19║雙照用增，雙遮體顯，於其法身，何損之有？圓人始
X35n0642_p0079b20║末方便既然，故皆名普。
X35n0642_p0079b21║八、說法普二：初、小教不普。
X35n0642_p0079b22║八、說法普者，二乘小菩薩說法，不能一時徧答眾聲。
X35n0642_p0079b23║又殊方異俗，不能令其俱解。大經云：拘絺羅！於聲聞
X35n0642_p0079b24║中，四無礙辯為最第一。非謂菩薩也。
X35n0642_p0079c01║此亦指前二教，以今說法是別圓分證位中化他
X35n0642_p0079c02║之用也。
X35n0642_p0079c03║二、圓教名普。
X35n0642_p0079c04║今圓教人一音演法，隨類得解，以一妙音徧滿十方
X35n0642_p0079c05║界，如脩羅琴，隨人意出聲，故名說法。普說法妙中廣
X35n0642_p0079c06║說。
X35n0642_p0079c07║一音者，即八十好中一音能報眾聲，殊方異類莫
X35n0642_p0079c08║不獲益。起信云：圓音一演，異類等解。
X35n0642_p0079c09║九、供養普二：初、標列。
X35n0642_p0079c10║九、供養諸佛普者，就此為二：一、事，二、理。
X35n0642_p0079c11║二、華嚴下，隨釋二：初、釋事供。
X35n0642_p0079c12║華嚴云：不為供養一佛一國土微塵佛，乃至為供養
X35n0642_p0079c13║不可說不可說佛，能不起滅定，現諸威儀，安禪合掌，
X35n0642_p0079c14║讚諸法王，以身命財一切供具周至十方，譬如雲雨
X35n0642_p0079c15║供養諸佛也。
X35n0642_p0079c16║分證三千，事之本也。十方六塵，理之用也。上獻佛
X35n0642_p0079c17║者，表因趣果。
X35n0642_p0079c18║二、理解下，釋理供二：初、正釋。
X35n0642_p0079c19║理解者，圓智正觀之心名為覺，覺即是佛義。萬行功
X35n0642_p0079c20║德熏修此智，此智名一切修；功德資供此智，即是供
X35n0642_p0079c21║養一切智。
X35n0642_p0079c22║萬行熏智名為供佛，智具三故名為一切，此智即
X35n0642_p0079c23║是十方三世諸佛正體，復名一切。
X35n0642_p0079c24║二、淨名下，引證。
X35n0642_p0080a01║淨名云：以一食施一切，故云供養諸佛普。
X35n0642_p0080a02║食即三諦，能發三智。理佛事佛，咸資咸供。
X35n0642_p0080a03║十、成就普二：初、舉普不普喻二：初、舉螢等。
X35n0642_p0080a04║十、成就眾生普者，譬螢火、燈燭、星月，為益蓋微。
X35n0642_p0080a05║二舉日光。
X35n0642_p0080a06║日光照世，一切草木叢林，徧令生長，華果成就。
X35n0642_p0080a07║卉木叢林，總舉三草二木；華果成就，略喻十番利
X35n0642_p0080a08║益。
X35n0642_p0080a09║二、外道下，明普不普法二：初、明凡小通別。
X35n0642_p0080a10║外道如螢火，二乘如燈燭，通教如星，別教如月。成就
X35n0642_p0080a11║義約。
X35n0642_p0080a12║二、今圓下，明圓聖慈慧三：初、正明。
X35n0642_p0080a13║今圓教聖人，慈慧饒潤，冥顯兩益，而無限量。
X35n0642_p0080a14║二、華嚴下，引證。
X35n0642_p0080a15║華嚴云：菩薩不為一眾生、一國土、一方眾生發菩提
X35n0642_p0080a16║心，乃為不可說不可說佛剎微塵國土眾生發心，成
X35n0642_p0080a17║立利益，一時等潤。
X35n0642_p0080a18║因乃稱性發心，果則隨機徧益。
X35n0642_p0080a19║三、譬如下，重喻。
X35n0642_p0080a20║譬如大雨，一切四方俱下，故名成就眾生普。
X35n0642_p0080a21║此則今經一地一雨，眾生謂異，聖意無偏。
X35n0642_p0080a22║二、普門下，明普門義無量二：初、明淨名三號難受。
X35n0642_p0080a23║普門之義，何量何邊，豈可窮盡？如淨名之儔，不能受
X35n0642_p0080a24║持。
X35n0642_p0080b01║彼經云：諸佛之法悉皆同等，是故名為三藐三佛
X35n0642_p0080b02║陀、名為多陀阿伽度、名為佛駄。阿難！若我廣說此
X35n0642_p0080b03║三句義，汝以劫壽不能盡受。正使三千大千世界
X35n0642_p0080b04║滿中眾生，皆如阿難多聞第一得念總持，此諸人
X35n0642_p0080b05║等以劫之壽亦不能受。淨名之儔者，彼經儔類，諸
X35n0642_p0080b06║大乘經所稱三號悉應難受。
X35n0642_p0080b07║二、今此下，明今題三義同彼。
X35n0642_p0080b08║今此觀世音普門，即對三號：觀即是覺，覺名為佛；世
X35n0642_p0080b09║音是境，境即是如來；普門即正徧知。此之三義，不可
X35n0642_p0080b10║窮盡，若見其意，則自在說也。
X35n0642_p0080b11║今之觀字，同彼第三佛駄之號，此云覺者故。世音
X35n0642_p0080b12║同彼第二多陀阿伽度之號，此云如來，以今世音
X35n0642_p0080b13║即如如境故。普門同彼第一三藐三佛陀之號，此
X35n0642_p0080b14║云正徧，知一實相開十門故。此之三義，若廣說者，
X35n0642_p0080b15║劫壽莫受。
X35n0642_p0080b16║三章，安就品證十義。
X35n0642_p0080b17║私就普門品搜十普之義證成此者，若如觀音愍諸
X35n0642_p0080b18║四眾受其瓔珞者，諸是不一之名，愍是悲傷之義，此
X35n0642_p0080b19║即慈悲普，有慈悲任運，有弘誓普義也。以種種形遊
X35n0642_p0080b20║諸國土度脫眾生，即是淨佛國土，豈非修行普？自既
X35n0642_p0080b21║無縛能解他縛，自既無毒令他離毒，一時稱名皆得
X35n0642_p0080b22║解脫，皆是徧悉之言，豈非斷惑普？普門示現即是入
X35n0642_p0080b23║法門普，方便之力即是方便普，神通力者即神通普，
X35n0642_p0080b24║而為說法即說法普，多所饒益即成就眾生普，分作
X35n0642_p0080c01║二分奉二如來即供養諸佛普。如是義意悉在經文，
X35n0642_p0080c02║故引以為證也。
X35n0642_p0080c03║大章第二、釋體二：初、略示今品體二：初、示今體。
X35n0642_p0080c04║第二、釋體者，以靈智合法身為體。
X35n0642_p0080c05║靈智者，始覺也。法身者，本覺也。同是一覺，何所論
X35n0642_p0080c06║合？但為本迷，覺成不覺。圓名字位，尋名覺本。功非
X35n0642_p0080c07║伏斷，合義未成。五品頓伏，得名觀合。六根似合，分
X35n0642_p0080c08║真證合。今觀世音鄰極之合，全本為始，實非二體。
X35n0642_p0080c09║以有不覺，故約伏斷而論於合。本覺軌持，生始覺
X35n0642_p0080c10║解，故名為法。自然集聚三千妙德，故名為身。始覺
X35n0642_p0080c11║元明，故名為靈。今能斷證，故名為智。本始不二，是
X35n0642_p0080c12║所詮體。
X35n0642_p0080c13║二、若餘下，異他經二：初、以三、二對辯。
X35n0642_p0080c14║若餘經明三身者，則單以法身為體，此品但有二身
X35n0642_p0080c15║義，故用理智合為體也。
X35n0642_p0080c16║餘經明三身者，金光明經立化身、應身、法身。又云
X35n0642_p0080c17║如來遊於無量甚深法性，如來是應，能遊是報，法
X35n0642_p0080c18║性是法。此經迹門云唯佛與佛乃能究盡諸法實
X35n0642_p0080c19║相，五佛即應，能究是報，實相是法。本門云如來如
X35n0642_p0080c20║實知見三界之相非如非異等，如來即應，如實知
X35n0642_p0080c21║見是報，非如非異是法。淨名有解脫名不思議是
X35n0642_p0080c22║法，住是解脫是報，能以須彌入芥子中是應。大品
X35n0642_p0080c23║三般若亦是三身。此等眾經皆可三身對體、宗、用。
X35n0642_p0080c24║此品但有二身義者，名觀世音即真身義，普門示
X35n0642_p0081a01║現即應身義。真是內證之智，應是外化之身。若比
X35n0642_p0081a02║諸經即當宗、用，雖無體文而有體義，以智不孤立
X35n0642_p0081a03║必合法身，豈有葢無函、有光無鑑？是則諸經三身
X35n0642_p0081a04║故可別以法身為體，此品二身即須法、報合而為
X35n0642_p0081a05║體。
X35n0642_p0081a06║二、只此下，明理智不二二：初、約出纏明不二。
X35n0642_p0081a07║只此智即實相理。何以故？若無靈智，實相隱名如來
X35n0642_p0081a08║藏。
X35n0642_p0081a09║前云靈智合法身者，非二物合，只此靈智體是法
X35n0642_p0081a10║身。以本覺不覺，是故在纏名如來藏；本覺自覺，是
X35n0642_p0081a11║故出纏名大法身。今既出纏，驗智即理。
X35n0642_p0081a12║二、今知下，約一物喻不二。
X35n0642_p0081a13║今知權實相與，理不二，如左右之名爾。
X35n0642_p0081a14║性德本具權實之相，七方便人非性德智，是故不
X35n0642_p0081a15║知同體權實。今之靈智既知權實，驗理智不二。理
X35n0642_p0081a16║智二名，只名一體。其猶一物，人若在右，物則成左；
X35n0642_p0081a17║人若在左，物則成右。左右名異，物未始殊。故二智
X35n0642_p0081a18║與理，名異體一。
X35n0642_p0081a19║二、若明下，廣指大本釋。
X35n0642_p0081a20║若明實相體義，廣出大本玄義。
X35n0642_p0081a21║三、明宗四：初、正明。今品宗二：初、略指。
X35n0642_p0081a22║第三明宗者，以感應為宗。
X35n0642_p0081a23║體章既明智合法身，斯是出纏之體也。此體廣有
X35n0642_p0081a24║自在之應，此應對於冥顯兩機，收一品文，罄無不
X35n0642_p0081b01║盡，故以感應為此品宗。
X35n0642_p0081b02║二、十界下，示相二：初、示機應相。
X35n0642_p0081b03║十界之機，扣寂照之知，致有前後感應之益。
X35n0642_p0081b04║上出纏之體，是寂照之知。十機若扣，即寂之照，遂
X35n0642_p0081b05║蒙真智，冥拔眾苦。十機若扣，即照之寂，乃蒙應像，
X35n0642_p0081b06║顯與諸樂。寂照不二，只是一知，與拔雖殊，豈須動
X35n0642_p0081b07║念？致有前後者，即二問答，說有前後，非益時也。
X35n0642_p0081b08║二、益文下，示宗要義。
X35n0642_p0081b09║益文雖廣，直將感應往收，如牽綱目動，所以用感應
X35n0642_p0081b10║為宗。
X35n0642_p0081b11║七難三毒，二求得脫，三十三身，十九說法得度。此
X35n0642_p0081b12║之文義，喻如網目，若牽感應之綱，目無不動，斯為
X35n0642_p0081b13║宗要，誰謂不然？
X35n0642_p0081b14║二、餘經下，與他經辯異二：初、示他用因果。
X35n0642_p0081b15║餘經或用因果為宗。
X35n0642_p0081b16║本部明一乘因果，淨名明佛國因果，觀經明心觀，
X35n0642_p0081b17║金光明指果德，雖單複不同，而不出因果，斯是眾
X35n0642_p0081b18║經明宗之相。
X35n0642_p0081b19║二、今品下，就此明去取二：初、去因果通義。
X35n0642_p0081b20║今品不爾者，因果語通，從凡乃至上地各有因果，能
X35n0642_p0081b21║感所感既皆有因果，但經文意似不至此。
X35n0642_p0081b22║言不爾者，明今品宗不用因果也。何者？若以義推，
X35n0642_p0081b23║誰無因果？從凡至聖，能感所感，此義通漫，非的今
X35n0642_p0081b24║宗。但經意不至此者，出不用因果之意，葢由經文
X35n0642_p0081c01║不談觀音自行修證故也。以如來答得名之由，但
X35n0642_p0081c02║云即時觀其音聲，尚不明觀音聲觀法，豈有觀成
X35n0642_p0081c03║入位之相？若佛頂首楞嚴經云：昔觀世音佛教我
X35n0642_p0081c04║從聞思修入三摩地，初於聞中入流亡所，所入既
X35n0642_p0081c05║寂，動靜二相了然不生，如是漸增，聞所聞盡，盡聞
X35n0642_p0081c06║不住，覺所覺空，空覺極圓，空所空滅，生滅既滅，寂
X35n0642_p0081c07║滅現前，忽然超越世出世間，十方圓明，獲二殊勝：
X35n0642_p0081c08║一者上合十方諸佛本妙覺心，與諸如來同一慈
X35n0642_p0081c09║力；二者下合十方一切六道眾生，與諸眾生同一
X35n0642_p0081c10║悲仰，乃至同慈力故能現應身，同悲仰故能施無
X35n0642_p0081c11║畏。又大悲心陀羅尼經云：昔千光王靜住如來，為
X35n0642_p0081c12║我說此廣大圓滿無礙大悲心陀羅尼，以金色手
X35n0642_p0081c13║摩我頂上，作如是言：汝當持此心呪，普為惡世一
X35n0642_p0081c14║切眾生作大利益。我於是時始住初地，一聞此呪
X35n0642_p0081c15║故超第八地，乃至身生千手千眼等。若今大部迹
X35n0642_p0081c16║本二門，廣明如來修因證果，及諸經中明佛因果，
X35n0642_p0081c17║文皆可見。此品不然，故云文意似不至此也。
X35n0642_p0081c18║二、機家下，取感應扶文。
X35n0642_p0081c19║機家雖有因果，但以感為名，聖雖無因果，但以應為
X35n0642_p0081c20║名，則扶文義便也。
X35n0642_p0081c21║以前答中冥應顯機具詮三業，稱名常念及禮拜
X35n0642_p0081c22║等，文有因也。免七種難離三毒根，文有果也。至後
X35n0642_p0081c23║答中顯應冥機，是故不說三業現因，而感諸身說
X35n0642_p0081c24║皆云得度，葢隨淺深悉能到岸，此有果文也。此因
X35n0642_p0082a01║果文以感往收，有何所漏？聖雖無下，文雖不示觀
X35n0642_p0082a02║音修證，而具談冥顯濟物無窮，以應往收更無所
X35n0642_p0082a03║失。問：前釋名章通論十雙，慈悲福慧屬因，真應智
X35n0642_p0082a04║斷在果。至別釋中，解人則圓觀初終，釋法則十普
X35n0642_p0082a05║始末。至今明宗，何故乃云聖無因果？答：通別釋名
X35n0642_p0082a06║明觀世音及以普門，既是等覺無上人法，道理須
X35n0642_p0082a07║明發心立行從因至果，乃取一代教中所詮修證
X35n0642_p0082a08║法相解釋人法，此乃義推合有因果也。今明宗要
X35n0642_p0082a09║理須扶文，豈可却取他經因果邪？須知今言聖無
X35n0642_p0082a10║因果乃是文無，不妨釋名義求自有，是故今云文
X35n0642_p0082a11║不至此。應知今宗不取因果特用感應，略有三意：
X35n0642_p0082a12║一者經既不談所證之理，故讓靈智合法身為體，
X35n0642_p0082a13║既冥理屬體故攝物為宗。二者經不談聖自修證
X35n0642_p0082a14║相，若用因果則不扶文。三者一品始終唯詮冥顯
X35n0642_p0082a15║兩應，對冥顯二機，若用感應宗要善成。
X35n0642_p0082a16║三、感應下，指大本。
X35n0642_p0082a17║感應義有六：一列名，二釋相，三釋同異，四明相對，五
X35n0642_p0082a18║明普不普，六辯觀心。具在大本。
X35n0642_p0082a19║四、問若下，雜料揀顯相，共十一番問答，分五：初、四
X35n0642_p0082a20║番約機揀四：初、善惡俱感明微義二：初、問。
X35n0642_p0082a21║問：若言機者，是微善之將生。惡微將生，亦是機不？
X35n0642_p0082a22║若言等者，即大本釋名中云機是微義，故易云：機
X35n0642_p0082a23║者動之微，吉之先現。眾生有將生之善，此善微微
X35n0642_p0082a24║將動而得為機。今以善例惡，亦有將生微動之義，
X35n0642_p0082b01║可得為機否？
X35n0642_p0082b02║二、答：
X35n0642_p0082b03║答：然。
X35n0642_p0082b04║然者，許亦是機。聖心圓照，善惡不遺。善微將生，念
X35n0642_p0082b05║欲與樂。惡微將生，念欲拔苦。
X35n0642_p0082b06║二、性善冥伏明生義二：初、問。
X35n0642_p0082b07║問：機為是善，為不善？若已是善，何須感聖？若未是善，
X35n0642_p0082b08║那得言善之將生？
X35n0642_p0082b09║不知性善有可生義，故興此問。
X35n0642_p0082b10║二、答：
X35n0642_p0082b11║答：性善冥伏，如蓮華在泥。聖人若應，如日照則出。
X35n0642_p0082b12║冥伏未現故須聖，應是善性故得將生。
X35n0642_p0082b13║三、善惡慈悲相關義二：初、問。
X35n0642_p0082b14║又問：若言機是關者，為善關？不善關？若已是善，何須
X35n0642_p0082b15║關聖而成善？若非是善，復何得關聖而成非善？凡聖
X35n0642_p0082b16║條然，何曾相關？
X35n0642_p0082b17║若善已成，不須關聖，若關聖應微善成著惡，關聖
X35n0642_p0082b18║應亦微惡成著邪？
X35n0642_p0082b19║二、答：
X35n0642_p0082b20║答：善關於大慈，惡關於大悲，故言相關。
X35n0642_p0082b21║聖豈成就眾生之惡，但以善性法爾。關慈應則善
X35n0642_p0082b22║成得樂，惡關悲應惡滅離苦，同體故關，非條然也。
X35n0642_p0082b23║四、感應相稱釋宜義二：初、問。
X35n0642_p0082b24║問：若言宜釋機者，此乃是應家觀機用與之言，那釋
X35n0642_p0082c01║感義？
X35n0642_p0082c02║聖智鑑機，宜用何法？那將釋感云機宜邪？
X35n0642_p0082c03║二、答：
X35n0642_p0082c04║答：圓蓋圓底，互得相宜。
X35n0642_p0082c05║宜必相宜，何局於應？底盖之喻，不在一邊。
X35n0642_p0082c06║二、一番約應簡二：初、約二身無應。問：
X35n0642_p0082c07║問：為用法身應？為用應身應？應身無常，此則無應；法
X35n0642_p0082c08║身若應，此則非法身。
X35n0642_p0082c09║二、約二身俱應。答：
X35n0642_p0082c10║答：法既言身，何不言應？應身既稱應，何意不應？故俱
X35n0642_p0082c11║應。
X35n0642_p0082c12║法身集聚無量法門，能應眾生種種觀智；應身集
X35n0642_p0082c13║聚無量神變，能應眾生種種見聞。
X35n0642_p0082c14║三、三番相對簡三：初、明感應非一異二：初、問。
X35n0642_p0082c15║又問：感應為一為異？若一，感即是應，凡便是聖；若異，
X35n0642_p0082c16║則不相關。
X35n0642_p0082c17║二、答：
X35n0642_p0082c18║答：不一不異而論感應。
X35n0642_p0082c19║不一故感應，不異故相關。
X35n0642_p0082c20║二、明感應非虗實二：初、問。
X35n0642_p0082c21║問：感應為虗為實？若是實者，凡夫是實，實則何可化？
X35n0642_p0082c22║若言是虗，虗何所化？
X35n0642_p0082c23║二、答：
X35n0642_p0082c24║答云云。
X35n0642_p0083a01║云云者，義應例上，既非一異，亦非虗實。然雙非虗
X35n0642_p0083a02║實，及非一異，須得其意。心佛眾生，三無差別。理本
X35n0642_p0083a03║無差，差約事用。三千理同故不異，迷悟事異故不
X35n0642_p0083a04║一。悟故佛法為應，迷故心生是感。理本一故非實，
X35n0642_p0083a05║事暫異故非虗。故不二門云：幻機幻感，幻應幻赴。
X35n0642_p0083a06║故地住前，異相仍存。真位分分，同佛體用。至于究
X35n0642_p0083a07║竟，感應既亡，復何論於一異虗實？
X35n0642_p0083a08║三、以他下，明感應難思議二：初、敘他問答二：初、疑
X35n0642_p0083a09║凡聖隔異非感應。
X35n0642_p0083a10║以他問：聖人是所感，凡夫是能感；聖人是能應，凡夫
X35n0642_p0083a11║是所應；所感非是感，所應非是應，云何言感應道交？
X35n0642_p0083a12║剋論感應，其體各別，雖互立能所，而凡聖定分。所
X35n0642_p0083a13║感是聖，必非能感；所應是凡，定非能應。感應分隔，
X35n0642_p0083a14║何名道交？
X35n0642_p0083a15║二、答能所存沒故道交二：初、互論能所。
X35n0642_p0083a16║答：所感實無感，從感名所感，言聖人是所感。所應實
X35n0642_p0083a17║無應，從應名所應，言凡夫是所應。還是感所為應能，
X35n0642_p0083a18║應能為感所。亦是應所為感能，感能為應所。既無感
X35n0642_p0083a19║應之實，亦無感應之異。
X35n0642_p0083a20║先立所感、所應不實。何者？所感非凡，故不實；所應
X35n0642_p0083a21║非聖，故不實。次立能應、能感不實。何者？良以還將
X35n0642_p0083a22║所感為能應，所感既不實，故能應不實；又將所應
X35n0642_p0083a23║為能感，所應既不實，故能感不實。二既不實，二亦
X35n0642_p0083a24║非異。
X35n0642_p0083b01║二、不異下，各論存沒。
X35n0642_p0083b02║不異而異者，聖沒所感，目為能應，凡沒所應，自為能
X35n0642_p0083b03║感，故言感應道交。
X35n0642_p0083b04║既無實無異，何名感應道交？故以互存互沒而立，
X35n0642_p0083b05║不異而異。以由所感而為能應，所應為能感，故感
X35n0642_p0083b06║應不異。而今聖邊沒於所感，目為能應；凡邊沒於
X35n0642_p0083b07║所應，目為能感，故成而異。就於而異，故有感應；就
X35n0642_p0083b08║其不異，故得道交。斯是古師情解感應及道交義。
X35n0642_p0083b09║二、私難下，章安破立二：初、難他義不成二：初、難立
X35n0642_p0083b10║義不成二：初、明存沒不成。
X35n0642_p0083b11║私難此語：若實無感應之異，今聖沒能感，凡沒能應，
X35n0642_p0083b12║何不聖沒能應，凡沒能感？若如此，則無凡聖之殊；若
X35n0642_p0083b13║不如此，感應便異，何言不異？
X35n0642_p0083b14║雖以能所互論存沒，究其體狀，只於聖邊沒其凡
X35n0642_p0083b15║惑，復於凡邊沒於聖應。以其聖沒能應不得，凡沒
X35n0642_p0083b16║能感不得。若爾，感應永殊，那言不異？
X35n0642_p0083b17║二、又感下，明不異不成，大意同前。
X35n0642_p0083b18║又感能無感能之實，而名感能者，何不名應能？若應
X35n0642_p0083b19║所無實，何不名感所？若爾，則無凡聖感應；若不爾，則
X35n0642_p0083b20║是異。云何不異？
X35n0642_p0083b21║二、又難下，以四性結過。
X35n0642_p0083b22║又難：若以感能為應所，感所為應能，此是自生義？若
X35n0642_p0083b23║能應只是所應，能感只是所感，還是自生義？若應能
X35n0642_p0083b24║生應所感，能生感所能感，生所感所感生，能感能應
X35n0642_p0083c01║生所應，所應所能應，皆是從他生，豈非他性義？若共
X35n0642_p0083c02║生，則二過；若離二，墮無因過。
X35n0642_p0083c03║感能應所，自屬於機，感所應能，自屬於應，故是自
X35n0642_p0083c04║性。次之二句，雖涉感應，義不相由，還屬自性。次有
X35n0642_p0083c05║四句，皆從彼生，故屬他性。第三不獨由自，不獨由
X35n0642_p0083c06║他，須二合生，乃屬共性。若離自他，屬無因性。
X35n0642_p0083c07║二、問若下，明今能妙契二：初、離四句無感應以問。
X35n0642_p0083c08║問：若爾，則無感應。
X35n0642_p0083c09║二、答聖下，用四悉立因緣而答。
X35n0642_p0083c10║答：聖人以平等無住法不住，感以四悉檀，隨機應爾。
X35n0642_p0083c11║大聖圓證三千理事同在一心，故心平等。一一皆
X35n0642_p0083c12║了即空假中，故心無住。聖既用此平等無住為能
X35n0642_p0083c13║應法，故不住著所應機感，但隨十界樂欲便宜破
X35n0642_p0083c14║惡入理四機扣之，即以世界為人對治第一義四
X35n0642_p0083c15║種之法，任運而應。此之感應，豈可以其自他共離
X35n0642_p0083c16║而思議邪。又復眾生於自生感應有四益者，亦可
X35n0642_p0083c17║說言自感自應。若於三種有四益者，亦可說言由
X35n0642_p0083c18║感生應，由應生感，共能生感，共能生應，離二有感，
X35n0642_p0083c19║離二有應，皆可得說。既無四執，隨機說四。故諸經
X35n0642_p0083c20║論談於感應，不出此四也。
X35n0642_p0083c21║四、問妄執下一番，約機簡二：初、疑妄執之善非機。
X35n0642_p0083c22║問：妄執之善能感不？
X35n0642_p0083c23║二、答妄執是惡能感。
X35n0642_p0083c24║答：妄執是惡亦得感。
X35n0642_p0084a01║五、問妄執下，二番相對揀二：初、示妙應隨情所為
X35n0642_p0084a02║二：初、問。
X35n0642_p0084a03║問：妄執既非一，應亦為二。
X35n0642_p0084a04║二、答：
X35n0642_p0084a05║答：應本無二為緣。何所不作？
X35n0642_p0084a06║二、問凡下，示至聖拔邪歸正二：初、問。
X35n0642_p0084a07║問：凡名凡僻，善則招樂，惡則感苦。聖名為正，正則非
X35n0642_p0084a08║善非惡，非苦非樂。善惡之僻，何能感非善非惡之正
X35n0642_p0084a09║耶？
X35n0642_p0084a10║二、答：
X35n0642_p0084a11║答，正聖慈悲，拔其善惡之僻，令入非善非惡之正，故
X35n0642_p0084a12║有感應。
X35n0642_p0084a13║四、慈悲利物用二：初、標。
X35n0642_p0084a14║第四、慈悲利物為用者。
X35n0642_p0084a15║問：感應、慈悲，為同為異？若其同者，那得分對宗、用
X35n0642_p0084a16║二章？若其異者，請陳其義。答：法相開合，製立多途。
X35n0642_p0084a17║今文既以般若、法身合之為體，乃於解脫分出宗、
X35n0642_p0084a18║用。雖是一德，而有二能。感應則通語關宜，慈悲則
X35n0642_p0084a19║別明與拔。若論感應，不說慈悲，則似仁王降世，而
X35n0642_p0084a20║無治理之功。今明感應，則收經義盡，故立為宗。次
X35n0642_p0084a21║示慈悲，則利物義足，故立為用。開一為二，其意略
X35n0642_p0084a22║爾。
X35n0642_p0084a23║二、二智下，釋二：初、正論冥顯二：初、略辯二：初、對二
X35n0642_p0084a24║智辯用二：初、問。
X35n0642_p0084b01║二智不當用耶？
X35n0642_p0084b02║妙經之用，斷權疑，生實信，正當二智，那指慈悲。
X35n0642_p0084b03║二、答：
X35n0642_p0084b04║答：二智語通，今別附文，以盛明隱顯之益，故以此當
X35n0642_p0084b05║用爾。
X35n0642_p0084b06║二智之用，通亙一部，具智慈悲，今品別用。
X35n0642_p0084b07║二、他釋下，就二身明益二：初、敘他局解。
X35n0642_p0084b08║他釋：法身冥益為常，應身暫出還沒為無常。
X35n0642_p0084b09║二、今明下，明今正義二：初、法二：初、明二身皆常間
X35n0642_p0084b10║二：初、明二身皆常。
X35n0642_p0084b11║今明法身常寂而恒照，此理宜然。應身處處利益，未
X35n0642_p0084b12║常休廢，亦是常義。
X35n0642_p0084b13║法以寂照為常，應以不休為常。
X35n0642_p0084b14║二、若言下，明二身皆間。
X35n0642_p0084b15║若言有應、不應以為無常者，法身亦有益、無益。
X35n0642_p0084b16║二、故知下，明二益無二別。
X35n0642_p0084b17║故知俱是常無常，俱有冥顯，如日月共照，一虧一盈。
X35n0642_p0084b18║如來恒以常無常二法熏修眾生，故言二鳥雙遊而
X35n0642_p0084b19║呼為常無常爾。
X35n0642_p0084b20║二、譬如下，喻。
X35n0642_p0084b21║譬如種植，或假外日風雨，內有土氣煖潤，而萬物得
X35n0642_p0084b22║增；冥顯兩益，亦復如是。
X35n0642_p0084b23║二、此中下，指廣。
X35n0642_p0084b24║此中應用王三昧十番，破二十五有，以辯慈悲益物
X35n0642_p0084c01║之用，具在大本玄中。
X35n0642_p0084c02║大本明二十五王三昧，破二十五有，顯真常我性，
X35n0642_p0084c03║通有四意：一、出諸有過患，二、明本法功德，三、結行
X35n0642_p0084c04║成三昧，四、慈悲破有。觀音自行已破諸有惑業過
X35n0642_p0084c05║患，功德三昧皆已成就，正以慈悲令他破有，故知
X35n0642_p0084c06║今用即第四意也。
X35n0642_p0084c07║二、問觀下，兼辯本迹三：初、明本迹難知二：初、問。
X35n0642_p0084c08║問：觀音利物廣大如此，為已成佛，猶是菩薩？
X35n0642_p0084c09║二、答：
X35n0642_p0084c10║答：本地難知，而經有兩說：
X35n0642_p0084c11║二、如觀下，明因果異說二：初、引二經猶在因。
X35n0642_p0084c12║如觀音授記經明觀音、勢至得如幻三昧，周旋往返，
X35n0642_p0084c13║十方化物。昔於金光師子遊戲如來國，王名威德，化
X35n0642_p0084c14║生二子，左名寶意，即是觀音；右名寶尚，即是勢至。往
X35n0642_p0084c15║問佛：何供養勝？佛言：當發菩提心。從如來初發菩提
X35n0642_p0084c16║心，次阿彌陀佛，後當成正覺。觀音名普光功德山王，
X35n0642_p0084c17║勢至名善住功德寶王。又如來藏經亦云：觀音、文殊
X35n0642_p0084c18║皆未成佛。
X35n0642_p0084c19║二、若觀下，引一經已成果。
X35n0642_p0084c20║若觀音三昧經云：先已成佛，號正法明如來，釋迦為
X35n0642_p0084c21║彼佛作苦行弟子。
X35n0642_p0084c22║三、二文下，用悉檀和會二：初、問。
X35n0642_p0084c23║二文相乖，此言云何？
X35n0642_p0084c24║二、乃是下，釋。
X35n0642_p0085a01║乃是四悉檀化物，不可求其實也。
X35n0642_p0085a02║或說已成，或說未成，蓋順機緣，令獲利益，勿求其
X35n0642_p0085a03║實。
X35n0642_p0085a04║第五、明教相二：初、定文相二：初、泛明部黨。
X35n0642_p0085a05║第五、明教相者。夫觀音經部黨甚多，或請觀世音、觀
X35n0642_p0085a06║音受記、觀音三昧、觀音懺悔、大悲雄猛觀世音等不
X35n0642_p0085a07║同。
X35n0642_p0085a08║二、今所下，的示所傳二：初、示妙經一品。
X35n0642_p0085a09║今所傳者，即是一千五百三十言法華之一品。
X35n0642_p0085a10║二、而別下，明別行之由。
X35n0642_p0085a11║而別傳者，乃是曇摩羅讖法師，亦號伊波勒菩薩，遊
X35n0642_p0085a12║化葱嶺，來至河西。河西王沮渠蒙遜歸命正法，兼有
X35n0642_p0085a13║疾患，以告法師。師云：觀世音與此土有緣。乃令誦念，
X35n0642_p0085a14║患苦即除。因是別傳一品，流通部外也。
X35n0642_p0085a15║二、此品下，明教相二：初、同本經醍醐相二：初、明品
X35n0642_p0085a16║意。
X35n0642_p0085a17║此品是法華流通分，既通於開權顯實之教，令冥顯
X35n0642_p0085a18║兩益被於將來，以十法界身圓應一切，使得解脫。
X35n0642_p0085a19║通於開權顯實者，且舉迹門，亦應更云開迹顯本，
X35n0642_p0085a20║此乃以方便品迄分別功德品十九行偈俱為正
X35n0642_p0085a21║宗，以十九行偈後俱為流通本迹二門也。
X35n0642_p0085a22║二、圓人下，明教味。
X35n0642_p0085a23║圓人秉於圓法，疏通此圓教故，即是流通圓教相也。
X35n0642_p0085a24║五味為論，即是流通醍醐味也。
X35n0642_p0085b01║圓法，即本迹二門所詮之法也。圓教，即本迹二門
X35n0642_p0085b02║能詮之教也。
X35n0642_p0085b03║二、問文下，覈今品施開義三：初、覈成施權相二：初、
X35n0642_p0085b04║約方便乖圓問。
X35n0642_p0085b05║問：文云方便之力種種不同，說亦應異，何得是圓教
X35n0642_p0085b06║相？
X35n0642_p0085b07║二、答就下，約為實施權答二：初、約實人施權答。
X35n0642_p0085b08║答，就能說之人，為圓弘圓教，徧逗法界之機。機雖不
X35n0642_p0085b09║同，不可令能秉法人，隨機而偏。例如佛於一乘，分別
X35n0642_p0085b10║說三，豈可令佛便是聲聞緣覺耶。
X35n0642_p0085b11║圓聖偏說，為引漸機。豈佛說小，令佛是小。就能說
X35n0642_p0085b12║人，判屬圓教。
X35n0642_p0085b13║二、又付下，約權能通實答。
X35n0642_p0085b14║又付屬云：若人深信解者，為說此經；若不信者，於餘
X35n0642_p0085b15║深法中示教利喜。既奉佛旨，圓逗萬機，種種不同，只
X35n0642_p0085b16║是流通圓教。
X35n0642_p0085b17║深信解者，即囑累云：信如來智慧者。若不信者，即
X35n0642_p0085b18║七方便人。
X35n0642_p0085b19║二、又問下，覈成開權相二：初、約機同鹿苑難。
X35n0642_p0085b20║又問：能說人圓，於教亦圓。行人機異，此人稟何教耶？
X35n0642_p0085b21║若稟偏教，與鹿苑人同；若稟圓教，機亦應一。
X35n0642_p0085b22║說人雖圓，稟人通小。且如鹿苑，佛豈不圓？只就稟
X35n0642_p0085b23║人，判屬三藏。今豈不然？
X35n0642_p0085b24║二、約部開權迹答。
X35n0642_p0085c01║答：昔鹿苑佛未發本顯迹，不會三歸一，人法未圓，所
X35n0642_p0085c02║稟方便不得稱圓。今經已開顯權實，雖是種種身，本
X35n0642_p0085c03║迹不思議一；雖說種種法，為開圓道，於義無咎。
X35n0642_p0085c04║阿含小部未開權迹，遂令教味隨機屬小。今經開
X35n0642_p0085c05║顯，即權是實、即迹是本，雖說小法為通圓經，豈同
X35n0642_p0085c06║鹿苑邪？
X35n0642_p0085c07║三、問上下，覈成妙用相二：初、約捨用相乖問。
X35n0642_p0085c08║問：上文云正直捨方便，此中那言以方便？
X35n0642_p0085c09║二、約體用難思。答：
X35n0642_p0085c10║答：上正顯實故言其捨，此中論用故言示現，體用不
X35n0642_p0085c11║思議一也。
X35n0642_p0085c12║正宗廢權立實故言捨，流通為實施權故須用，顯
X35n0642_p0085c13║實體後而論權用，斯是今經祕妙方便。
X35n0642_p0085c14║觀音玄義卷下
X35n0642_p0085c15║觀音玄義記卷第四終
X35n0642_p0085c16║
X35n0642_p0085c17║觀世音菩薩普門品玄義記會本卷第四（終）