X35n0645_p0110a04║
X35n0645_p0110a05║
X35n0645_p0110a06║
X35n0645_p0110a07║
X35n0645_p0110a08║
X35n0645_p0110a09║
X35n0645_p0110a10║
X35n0645_p0110a11║No. 645
X35n0645_p0110a12║觀世音菩薩普門品義疏記會本卷第一
X35n0645_p0110a13║
X35n0645_p0110a14║觀音義疏記卷第一
X35n0645_p0110a15║宋四明沙門知禮述
X35n0645_p0110a16║○譯疏二：初、釋題目二：初、正釋題。
X35n0645_p0110a17║觀音義疏卷上
X35n0645_p0110a18║【記】義者，宜也，謂解釋經文使合宜。又義，理也，斯蓋
X35n0645_p0110a19║智者入法華三昧，於觀行位中，見第一義理，以此
X35n0645_p0110a20║義理，解今經文。疏者，通意之辭，又音疎，即疏通疏
X35n0645_p0110a21║條之義也。
X35n0645_p0110a22║○二說記人。
X35n0645_p0110a23║隋天台智者大師說　弟子灌頂記
X35n0645_p0110a24║○二、釋疏文二：初、預分章段二：初、敘二家三段。
X35n0645_p0110b01║此文既別出大部，有人亦作三段分文，謂初問去
X35n0645_p0110b02║為序，佛答去為正持，地去為流通。復有云：經家序
X35n0645_p0110b03║者為序，無盡意白佛去為正持，地去為流通。
X35n0645_p0110b04║【記】此品既是讖師，為北凉沮渠蒙遜別傳于世，故
X35n0645_p0110b05║涼、陳已來，講者甚多。於是分節經文，三段有異。
X35n0645_p0110b06║○二、今師下，示天台多種二：初、泛明多種分文。
X35n0645_p0110b07║今師有時亦作三段，有時不作三段名，但分為三
X35n0645_p0110b08║章：一無盡意問，二佛答，三持地歎。或為四章，三如
X35n0645_p0110b09║前，四者聞品得益。或作二段，謂前後兩問答也。多
X35n0645_p0110b10║種分章，隨人意用也。
X35n0645_p0110b11║○二若作下，正依三段節目。
X35n0645_p0110b12║若作問答分章，則有兩問答。初問答明觀音樹王
X35n0645_p0110b13║冥益等義，後問答明普門珠王顯益等義。
X35n0645_p0110b14║○二、就前下，正釋經文三：初、前問答二：初、分科。
X35n0645_p0110b15║就前問答為二：一、問，二、答。就問為四：一、時節，二、標
X35n0645_p0110b16║人，三、敬儀，四、正問。
X35n0645_p0110b17║爾時。
X35n0645_p0110b18║○二、一爾下，隨釋二：初、問四：初、時節二：初、釋字義。
X35n0645_p0110b19║一、爾時者，爾言即也。
X35n0645_p0110b20║○二、即是下，明悉檀二：初、別釋相四：初、世界。
X35n0645_p0110b21║即是說東方妙音弘經已訖，次說西方觀音弘經
X35n0645_p0110b22║之時，故言爾時。
X35n0645_p0110b23║【記】東方西方，隨機樂欲。
X35n0645_p0110b24║○二或可下為人
X35n0645_p0110c01║或可大眾已聞妙音弘經，歡喜已竟，宜聞觀音發
X35n0645_p0110c02║心生善之時，故言爾時。
X35n0645_p0110c03║【記】或有根性，聞於前品，已得世界，故云喜竟。今聞
X35n0645_p0110c04║此品，即生宿善。
X35n0645_p0110c05║○三、或可下對治。
X35n0645_p0110c06║或可時眾疑於妙音，若為利益上來說法破眾疑
X35n0645_p0110c07║情已竟，時眾有疑觀音之德，正破此疑之時，故言
X35n0645_p0110c08║爾時。
X35n0645_p0110c09║【記】疑破解事，屬於對治；疑破悟理，屬第一義。今從
X35n0645_p0110c10║解事，當第三悉。
X35n0645_p0110c11║○四、或可下，第一義。
X35n0645_p0110c12║或可時眾機在妙音，聞即得道，如二土菩薩得道
X35n0645_p0110c13║已竟，八萬四千悟理之時，須聞觀音，故言爾時。
X35n0645_p0110c14║【記】二、土者，謂淨光莊嚴土。八萬四千隨妙音者，此
X35n0645_p0110c15║土華德及四萬二千天子，因彼菩薩來往得道。今
X35n0645_p0110c16║八萬發心，悟在觀音。
X35n0645_p0110c17║○二、諸佛下，總明悉。
X35n0645_p0110c18║諸佛如來不空說法，有四悉檀因緣爾乃為說，正
X35n0645_p0110c19║是敷演四悉檀時，故言爾時也。
X35n0645_p0110c20║【記】如來如鼓，四機如桴，擊之有聲，聲不孤發，今乃
X35n0645_p0110c21║四機扣佛之時也。
X35n0645_p0110c22║無盡意菩薩。
X35n0645_p0110c23║○二、標人二：初、釋別名三：初、中道對小。
X35n0645_p0110c24║二、標人者，即是無盡意也。名無盡者，非盡非無盡，
X35n0645_p0111a01║為對小乘名盡，故言無盡。小乘明盡，為對盡智、無
X35n0645_p0111a02║生智、滅色取空之盡，故名無盡也。
X35n0645_p0111a03║【記】此菩薩名，由證中立，中必不偏。今偏從無盡者，
X35n0645_p0111a04║為對小乘是滅盡法，特彰中道性無盡故。小乘盡
X35n0645_p0111a05║智者，謂我見苦已，斷集已，證滅已，修道已，如是念
X35n0645_p0111a06║時，無漏智慧見明覺也。無生智者，謂我見苦已不
X35n0645_p0111a07║復更見，斷集已不復更斷，盡證已不復更證，修道
X35n0645_p0111a08║已不復更修，如是念時，無漏智慧見明覺也。
X35n0645_p0111a09║○二、又云下，三、諦明圓二：初、總示。
X35n0645_p0111a10║又云何無盡？所謂空不可盡、假不可盡、中不可盡，
X35n0645_p0111a11║故言無盡。
X35n0645_p0111a12║○二、大品下，別示三：初、圓空無盡。
X35n0645_p0111a13║大品經云：即色是空，非色滅空，空故無盡也。
X35n0645_p0111a14║【記】揀折示體，故云即色是空。應知體空，通衍三教。
X35n0645_p0111a15║通則但體生死即空，此偏空也。別圓能體涅槃亦
X35n0645_p0111a16║空，此中空也。離邊屬別，即邊屬圓，今在圓也。圓中
X35n0645_p0111a17║名空，此空無盡。
X35n0645_p0111a18║○二、又大下，圓假無盡二：初、引經示相三：初、大集
X35n0645_p0111a19║約八十明假二：初、本土所修。
X35n0645_p0111a20║又大集經釋無盡意：東方過十恒沙國微塵世界，
X35n0645_p0111a21║國名不眴，佛號普賢，純諸菩薩，無二乘名，但修念
X35n0645_p0111a22║佛三昧，不滅不生不出，心行平等，猶如虗空，是為
X35n0645_p0111a23║念佛。即見佛時，即具六波羅蜜，得無生忍，所謂不
X35n0645_p0111a24║取色即檀，除色相即尸，觀色盡即羼提，觀色寂滅
X35n0645_p0111b01║即毗黎耶，不行色即禪，不戲論色即般若也。
X35n0645_p0111b02║【記】此是妙假，具於三觀。不滅故假，不生故空，不出
X35n0645_p0111b03║故中，蓋不流出二邊故也。此觀觀佛，具觀三身，至
X35n0645_p0111b04║分證位，名為見佛。一切佛法，無不現前，且舉六度耳。
X35n0645_p0111b05║○二、身子下，依法立字二：初、身子問。
X35n0645_p0111b06║身子問：誰為汝作字名無盡意？
X35n0645_p0111b07║○二菩薩答。
X35n0645_p0111b08║答曰：一切諸法因緣果報無盡，一切諸法不可盡，
X35n0645_p0111b09║初發無上菩提心已不可盡。譬如虛空不可窮盡，
X35n0645_p0111b10║為一切智發菩提心，豈可盡乎？諸佛戒、定、慧、解脫、
X35n0645_p0111b11║解脫知見、十力、無畏等無盡，因如是等發心故不
X35n0645_p0111b12║可盡。眾生性無盡，教化眾生無盡，知一切法性無
X35n0645_p0111b13║盡故無盡，是名菩薩發心無盡。又檀波羅蜜無盡
X35n0645_p0111b14║乃至方便無盡，凡八十無盡。八十無盡悉能含受
X35n0645_p0111b15║一切佛法，從是得名，名無盡意也。
X35n0645_p0111b16║【記】具彰願行。願行無盡，名於此立。因緣果報，即依
X35n0645_p0111b17║苦集立誓。因緣，集也；果報，苦也。為一切等，依滅立
X35n0645_p0111b18║誓，以一切智及五分等佛果法故。眾生性下，依道
X35n0645_p0111b19║立誓，以順法性教化眾生，知道法故，皆云發心知
X35n0645_p0111b20║是立誓。又檀下，依誓立行，萬行皆為檀等攝也。稱
X35n0645_p0111b21║波羅蜜，行到果也。若願若行，皆無作故，方得無盡。
X35n0645_p0111b22║凡八下，結上願行皆即法界，是故皆含一切佛法。
X35n0645_p0111b23║○二、又淨下，淨名就二諦明假。
X35n0645_p0111b24║又，淨名！云何謂為盡？謂不盡有為。何謂無盡不住
X35n0645_p0111c01║無為？
X35n0645_p0111c02║【記】有為是俗可盡之法，無為是真不可盡法。小乘
X35n0645_p0111c03║智淺，盡於有為，住於無為，故歸灰斷。圓人觀俗，即
X35n0645_p0111c04║是妙有，故行萬行。觀真能達不空之真，是故不住
X35n0645_p0111c05║三無為坑。是故二諦皆是常住不思議假，故名無
X35n0645_p0111c06║盡。
X35n0645_p0111c07║○三、華嚴約十藏明假。
X35n0645_p0111c08║華嚴有十無盡法門。
X35n0645_p0111c09║【記】新經二十十無盡藏品云：菩薩有十種藏，三世
X35n0645_p0111c10║諸佛皆說。所謂信藏、戒藏、慚藏、愧藏、聞藏、施藏、慧
X35n0645_p0111c11║藏、念藏、持藏、辯藏。乃至云：此十種無盡藏，有十種
X35n0645_p0111c12║無盡，令諸菩薩究竟菩提。何等為十？饒益一切眾
X35n0645_p0111c13║生故，以本願善迴向故，一切劫無斷絕故，盡虗空
X35n0645_p0111c14║界悉開悟心無限故，迴向有為而不著故，一念境
X35n0645_p0111c15║界一切法無盡故，大願心無變異故，善攝取諸陀
X35n0645_p0111c16║羅尼故，一切諸佛所護念故，了一切法皆如幻故。
X35n0645_p0111c17║是為十種無盡法，能令一切世間所作，皆得究竟
X35n0645_p0111c18║無盡大藏。
X35n0645_p0111c19║○二、如此下，結經明假。
X35n0645_p0111c20║如此等經，皆就假名分別一切諸法因緣果報，以
X35n0645_p0111c21║明無盡意。
X35n0645_p0111c22║○三、又如下，圓中無盡二：初、引經示相四：初、勝鬘
X35n0645_p0111c23║約佛法明中。
X35n0645_p0111c24║又如勝鬘經云：如來色無盡，智慧亦復然，一切法
X35n0645_p0112a01║常住。
X35n0645_p0112a02║【記】以一切法皆佛法故，法無不中，中故常住，常住
X35n0645_p0112a03║故無盡。
X35n0645_p0112a04║○二、大品約法界明中。
X35n0645_p0112a05║又大品經云：一切法趣意，是趣不過。意為法界，意
X35n0645_p0112a06║則非盡非無盡。如是無盡，例如非常非無常，是乃
X35n0645_p0112a07║為常。
X35n0645_p0112a08║【記】法界體是大總相，故諸法皆趣。如提綱領，毛目
X35n0645_p0112a09║悉歸，造境皆中，何法非總？今特言意，盖為釋經。意
X35n0645_p0112a10║為法界，理必雙非。名無盡者，名偏意圓，故例真常，
X35n0645_p0112a11║實無邊倒。今釋無盡，上下皆然。
X35n0645_p0112a12║○三、淨名示即邊是中。
X35n0645_p0112a13║又淨名云：法若盡若不盡，皆是無盡相。無盡相即
X35n0645_p0112a14║是空，空則無有盡與不盡。故知非盡非無盡，是真
X35n0645_p0112a15║無盡義。
X35n0645_p0112a16║【記】空有當體，皆是圓中。中性不改，豈可有盡？此之
X35n0645_p0112a17║無盡，蕩二邊情，是故能空盡與不盡。故知下，結成
X35n0645_p0112a18║圓中是真無盡。
X35n0645_p0112a19║○四大品明諸法皆中。
X35n0645_p0112a20║又大品經云：癡如虗空不可盡，乃至老死如虗空
X35n0645_p0112a21║不可盡。色不可盡，乃至識不可盡。
X35n0645_p0112a22║【記】修惡全體，是性惡故。十二因緣及以五陰，一一
X35n0645_p0112a23║如空，常住周徧，非當宗義，此文莫銷。
X35n0645_p0112a24║○二、如此下，結經明中。
X35n0645_p0112b01║如此等經，皆約中道之理，以名無盡。
X35n0645_p0112b02║○三、通達下，從德立名二：初、正立名。
X35n0645_p0112b03║通達空、假、中三諦之法不可盡故，名無盡意菩薩。
X35n0645_p0112b04║【記】能達之意。從所達法，得無盡名。學者須了，意即
X35n0645_p0112b05║三諦，無別所達，能達亦無。若其不然，非無盡意。
X35n0645_p0112b06║○二、亦名下，例諸法。
X35n0645_p0112b07║亦名無盡心智識，色、受、想、行等義不可說，不可說
X35n0645_p0112b08║不能具載。
X35n0645_p0112b09║【記】心智五陰及一切法，既即三諦，故皆得立無盡
X35n0645_p0112b10║之名。
X35n0645_p0112b11║○二、菩薩下，釋通名三：初、對梵翻名。
X35n0645_p0112b12║菩薩者，外國云摩訶菩提質多薩埵，此云大道心
X35n0645_p0112b13║眾生。
X35n0645_p0112b14║○二、約華釋義二：初、釋眾生二：初、通明因果。
X35n0645_p0112b15║始心行者為煩惱所生，二乘為五分法身所生，六
X35n0645_p0112b16║度菩薩為福德所生，別圓為中道所生。故大品云：
X35n0645_p0112b17║如來身者，不從一因一緣生如來身。
X35n0645_p0112b18║【記】能生實法，所生假人。始自凡人，訖尊極人，莫不
X35n0645_p0112b19║從於眾法而生。
X35n0645_p0112b20║○二、別明菩薩。
X35n0645_p0112b21║菩薩為眾行生，故言眾生。
X35n0645_p0112b22║【記】從於無盡眾行而生，故曰眾生。
X35n0645_p0112b23║○二、發心下，釋餘字。
X35n0645_p0112b24║發心求佛故，言為大道利益一切。以法道成他，或
X35n0645_p0112c01║言成眾生。
X35n0645_p0112c02║【記】又約上求下化而釋。前以眾行生已假人，今以
X35n0645_p0112c03║道法成他眾生。
X35n0645_p0112c04║○三、廣釋如別。
X35n0645_p0112c05║廣釋菩薩義，如別記。
X35n0645_p0112c06║○三、敬儀二：初、分經。
X35n0645_p0112c07║三敬儀者，為三：一、起，二、袒，三、合掌。
X35n0645_p0112c08║即從座起，偏袒右肩，合掌向佛，而作是言：
X35n0645_p0112c09║○二、起者下，隨釋三：初、釋起二：初、事釋。
X35n0645_p0112c10║起者，禮云：請益起、請業起。菩薩於佛備其二儀，故
X35n0645_p0112c11║言起也。
X35n0645_p0112c12║【記】禮，即曲禮。彼云：請業則起，請益則起。鄭氏註云：
X35n0645_p0112c13║尊師重道也。起，若今摳衣前請也。業，謂篇卷也。益，
X35n0645_p0112c14║謂受說不了，欲師更明說之。今無盡意欲請觀音
X35n0645_p0112c15║利他之業，欲益己心菩薩之行，故從座而起。
X35n0645_p0112c16║○二、觀釋三：初、約空論起。
X35n0645_p0112c17║觀釋者，菩薩常修遠離行，故言起。亦是契諸法空，
X35n0645_p0112c18║空即是座，於此空無所染著，故言起也。
X35n0645_p0112c19║【記】文有二意：初明空觀，不著諸法；次明空觀，自不
X35n0645_p0112c20║著空，故名為起。
X35n0645_p0112c21║○二、又菩下，約假論起。
X35n0645_p0112c22║又菩薩安住空理，理本無起，愍眾生故，乘機利益
X35n0645_p0112c23║故言起。
X35n0645_p0112c24║【記】即不起滅定，現諸威儀也。
X35n0645_p0113a01║○三、又中下，約中論起。
X35n0645_p0113a02║又中道之寂，非起非不起，而能起能不起，無起之
X35n0645_p0113a03║起，起即實相，亦起眾生實相，故言起也。
X35n0645_p0113a04║【記】中道遮照，皆絕待對，故起不起，無非中實。即遮
X35n0645_p0113a05║之照，名不起之起。此起自能起發中實，亦能令他
X35n0645_p0113a06║起發中實。
X35n0645_p0113a07║○二、偏袒下，釋祖二：初、事釋二：初、約西土。
X35n0645_p0113a08║偏袒右肩者，外國以袒為敬，露右者，示執奉為便，
X35n0645_p0113a09║表弟子事師充伇之儀，是故以袒為恭也。
X35n0645_p0113a10║○二、此方下，約此方。
X35n0645_p0113a11║此方以袒為慢，然古有須賈肉袒謝於張儀，露兩
X35n0645_p0113a12║髀也。此方亦不一向是慢也。
X35n0645_p0113a13║【記】言須賈謝張儀者，合云張祿，字之誤也。元是茫
X35n0645_p0113a14║睢，魏人也。初仕魏，與中大夫須賈使於齊。齊以睢
X35n0645_p0113a15║為賢，私賞金壁及牛酒。須賈嫉而怒之，使還，讒睢
X35n0645_p0113a16║於魏相魏齊云。茫睢以魏密事告齊，魏齊大怒，拉
X35n0645_p0113a17║脇折齒，遭簀卷，棄之廁中。睢不死，求守間者出之。
X35n0645_p0113a18║睢既得免，易姓名曰張祿，隨秦使王稽入秦，見昭
X35n0645_p0113a19║王。昭王悅之，拜為客卿，稍遷左丞相。後須賈為秦
X35n0645_p0113a20║使，睢乃微服而出，杖於路。賈見而大驚，問睢曰：復
X35n0645_p0113a21║說於秦乎？睢曰：逃亡之人，免死而已，何敢說秦乎？
X35n0645_p0113a22║又問睢曰：秦相張君，子知之乎？睢曰：主人公亦得
X35n0645_p0113a23║接近。賈曰：今欲因子請謁張君。於是同詣下車。守
X35n0645_p0113a24║門者驚起正色，賈疑之，睢入而不出。賈問門人，知
X35n0645_p0113b01║是秦相，失色戰懼，脫冠肉袒，請入謝罪。睢乃數而
X35n0645_p0113b02║怒之。及賈使還，睢曰：為我報魏君，令斬魏齊。不然，
X35n0645_p0113b03║我將圖魏矣。魏齊後乃自縊，魏王斬首送秦。
X35n0645_p0113b04║○二觀解。
X35n0645_p0113b05║觀解者，覆露表空假二諦，又表權實。實不可說，如
X35n0645_p0113b06║覆左表有冥益；權於化便，如露右表有顯益也。
X35n0645_p0113b07║【記】以事表理，既成法門，可以修觀，故名觀解。
X35n0645_p0113b08║○三、釋合掌二：初、釋合掌二：初、事釋。
X35n0645_p0113b09║合掌者，此方以拱手為恭，外國合掌為敬。手本二
X35n0645_p0113b10║邊，今合為一，表不敢散誕，專至一心，一心相當，故
X35n0645_p0113b11║以此表敬也。
X35n0645_p0113b12║○二、觀解二：初、表權實。
X35n0645_p0113b13║觀解者，昔權實不合，而今得合。
X35n0645_p0113b14║【記】昔分今合，順部表觀，百界一念，權實昭然。
X35n0645_p0113b15║○二又五下。表事理
X35n0645_p0113b16║又五指表陰。仁王經云：法性，色、受、想、行、識。此即實
X35n0645_p0113b17║智真身，亦有五陰也；應化因緣，亦有五陰也；眾生
X35n0645_p0113b18║性德之理，亦有五陰也；眾生生死果報，亦有五陰
X35n0645_p0113b19║也。聖人為化眾生，示有應身五陰，是則權實陰殊。
X35n0645_p0113b20║若眾生法性理顯，聖人亦息化歸真，權實不二。合
X35n0645_p0113b21║掌表於返本還源，入非權非實，事理契合，故合掌
X35n0645_p0113b22║也。
X35n0645_p0113b23║【記】迷殊悟合。法性五陰，凡聖豈殊？但聖出纏，眾生
X35n0645_p0113b24║在染，染中性陰起生死陰，以為能感。故使聖人出
X35n0645_p0113c01║纏實陰，起於權陰，而為能應。感若復性，應則歸真。
X35n0645_p0113c02║故以兩掌表今方合，欲令行人即觀事陰合於性
X35n0645_p0113c03║陰。
X35n0645_p0113c04║○二、釋向佛。
X35n0645_p0113c05║向佛者，表萬善之因，向萬德之果也。亦是行人分
X35n0645_p0113c06║證權實合，向於究竟權實合，故言向佛也。
X35n0645_p0113c07║【記】文唯觀解，而有二意：初直明向佛，次兼合掌明
X35n0645_p0113c08║向義。
X35n0645_p0113c09║○四、正發問二：初、分文立意三：初、帶總分節。
X35n0645_p0113c10║四、發問者，此下有兩番問答：初番問觀世音，後番
X35n0645_p0113c11║問普門。前問為三：一、稱歎；二、標所問人；三、正問。
X35n0645_p0113c12║世尊！觀世音菩薩以何因緣名觀世音？
X35n0645_p0113c13║○二、大經下，問答功德。
X35n0645_p0113c14║大經云：汝具二莊嚴，能問是義；我具二莊嚴，能答
X35n0645_p0113c15║是義。今無盡意具二莊嚴，欲顯觀音二種莊嚴諮
X35n0645_p0113c16║發如來；如來究竟具二莊嚴，當答此義。
X35n0645_p0113c17║○三、釋論下，簡示今問。
X35n0645_p0113c18║釋論云：問有多種：不解問、試問、赴機問。今無盡意
X35n0645_p0113c19║即是赴機問也。
X35n0645_p0113c20║○二、世尊下，依文釋義三：初、釋稱歎。
X35n0645_p0113c21║世尊者，即是稱歎尊號。十號具出釋論，用彼釋此。
X35n0645_p0113c22║○二、觀世音下，釋所問。
X35n0645_p0113c23║觀世音菩薩，即是標所問之人也，具如前釋。
X35n0645_p0113c24║○三、何因下，釋正問二：初、問能成因緣二：初、別取
X35n0645_p0114a01║境智。
X35n0645_p0114a02║以何因緣者，因緣甚多，略言境智因緣。
X35n0645_p0114a03║【記】境是機感，智即聖應。感應名局，因緣則通。
X35n0645_p0114a04║○二、若就下，互通凡聖。
X35n0645_p0114a05║若就眾生。則以善惡兩機為因。聖人靈智慈悲為
X35n0645_p0114a06║緣。若就聖人觀智慈悲為因。眾生機感為緣。以是
X35n0645_p0114a07║因緣。
X35n0645_p0114a08║【記】因親緣疎，互論因發，互論緣助。
X35n0645_p0114a09║○二名觀下，問所成名號。
X35n0645_p0114a10║名觀世音，如上釋也。
X35n0645_p0114a11║【記】因緣是實法，名號是假人，攬實成假也。
X35n0645_p0114a12║○二、佛答二：初、分科。
X35n0645_p0114a13║第二佛答，即為三：初總答，二別答，三勸持。就初總
X35n0645_p0114a14║答為二：一明機，二明應。就機為四：一標人數，二遭
X35n0645_p0114a15║苦，三聞名，四稱號。
X35n0645_p0114a16║佛告無盡意菩薩：善男子！若有無量百千萬億眾生
X35n0645_p0114a17║受諸苦惱，聞是觀世音菩薩一心稱名。
X35n0645_p0114a18║○二、數者下，隨釋三：初、總答二：初、貼文二：初、明機
X35n0645_p0114a19║四：初、標人數二：初、舉多數三：初、牒經略示。
X35n0645_p0114a20║數者，十法界機，實自無量而言。百千萬億者，此乃
X35n0645_p0114a21║通途商略業同者。
X35n0645_p0114a22║【記】經文所舉百千萬億，非謂十界共有此數，蓋指
X35n0645_p0114a23║一業有如許人。
X35n0645_p0114a24║○二如一，下同受一苦。
X35n0645_p0114b01║如一地獄界大略是同，其間優降復有何量？如一
X35n0645_p0114b02║獄復有百千萬億品格之殊，一一品格復有百千
X35n0645_p0114b03║萬億罪人，是罪業正同，所以同受一品罪苦。
X35n0645_p0114b04║【記】以苦驗人，知同一業。若不然者，那得同受一品
X35n0645_p0114b05║苦邪？
X35n0645_p0114b06║○三、將此下以例諸趣。
X35n0645_p0114b07║將此意廣歷餓鬼、畜生、脩羅、人、天，皆亦如是。故知
X35n0645_p0114b08║此數是標同業之意也。
X35n0645_p0114b09║○二、所以下，明多意。
X35n0645_p0114b10║所以舉多數者，明百千萬億種業，遭苦稱名，一時
X35n0645_p0114b11║有機，一時能應，皆得解脫。何況一人一業，一機獨
X35n0645_p0114b12║來，而不能救。此舉境眾機多，以顯觀深應大也。
X35n0645_p0114b13║【記】凡地發心，尚能徧攝，果中濟物，豈有所遺？境眾
X35n0645_p0114b14║等者，機新若多，應火必盛。
X35n0645_p0114b15║○二、遭苦二：初、成上義顯無量二：初、以別業該同
X35n0645_p0114b16║受。
X35n0645_p0114b17║二、明遭苦者，即是受諸苦惱也。此語成上義。上百
X35n0645_p0114b18║千是業同，此言諸苦惱，一苦惱是一業者，凡有百
X35n0645_p0114b19║千萬億，故知有諸百千萬億。上明數同，下明業別。
X35n0645_p0114b20║【記】上言百千，是同業者共受一苦。今言諸苦，即是
X35n0645_p0114b21║有諸百千萬億。
X35n0645_p0114b22║○二、用此下，以此意歷十界。
X35n0645_p0114b23║用此意歷十法界萬機之徒，不可說，不可說也。
X35n0645_p0114b24║【記】界界有諸百千萬億華嚴明數，極至不可說不
X35n0645_p0114c01║可說。
X35n0645_p0114c02║○二、今言下，對別答，彰徧該二：初、明總答。
X35n0645_p0114c03║今言受苦惱者，正是現遭苦戹也。此苦由於結業
X35n0645_p0114c04║果多，故因亦多。此即總答，文略而意廣，徧該十界，
X35n0645_p0114c05║不止人道而已。
X35n0645_p0114c06║【記】文略意廣。上明諸苦實徧十界，苦由惑業，即顯
X35n0645_p0114c07║能脫十界三障，廣豈過此？
X35n0645_p0114c08║○二後別答。
X35n0645_p0114c09║後別答中，文廣而意狹，別舉人間七難而已，故此
X35n0645_p0114c10║處總答也。
X35n0645_p0114c11║【記】文廣意狹，別答七難。約觀行解，始通三乘；今之
X35n0645_p0114c12║總答，文該十界。
X35n0645_p0114c13║○三、聞名二：初、遭苦聞名共作機。
X35n0645_p0114c14║三、聞名者，上明遭苦，次明生善，善惡合為機，此即
X35n0645_p0114c15║明文。
X35n0645_p0114c16║【記】由過現惡，故遭諸苦。復由二世之善，而得聞名。
X35n0645_p0114c17║妙玄云：從闡提起改悔心，上至等覺，皆有善惡相
X35n0645_p0114c18║帶為機。
X35n0645_p0114c19║○二、聞有下，四聞三慧俱能感二：初、釋相二：初、別
X35n0645_p0114c20║指四教四聞。
X35n0645_p0114c21║聞有四義，如別記。
X35n0645_p0114c22║【記】三藏。能聞所聞，皆是實有。通教即空，別教即假。
X35n0645_p0114c23║圓知能所，皆是法界。聞既有四，思修亦然。故大本
X35n0645_p0114c24║疏解我聞，有聞聞、聞不聞、不聞聞、不聞不聞。
X35n0645_p0115a01║○二、若能下，正示圓教三慧。
X35n0645_p0115a02║若能如是通達四種聞義，即聞慧。心無所依，無住
X35n0645_p0115a03║無著，即是思慧。一心稱名，即修慧。
X35n0645_p0115a04║【記】前三聞慧，不得圓聞。圓教聞慧，四種徧達。達四
X35n0645_p0115a05║皆是不聞，不聞即聞而思。何依何著，二慧導行，一
X35n0645_p0115a06║心稱名，名圓修慧。
X35n0645_p0115a07║○二、此文下，結示。
X35n0645_p0115a08║此文雖窄，三慧意顯。
X35n0645_p0115a09║○四、稱號二：初、牒示事理。
X35n0645_p0115a10║四、稱名者，稱名有二：一、事，二、理。
X35n0645_p0115a11║○二、若用下，各示稱念二：初、事二：初、明一心。
X35n0645_p0115a12║若用心存念，念念相續，餘心不間，故名一心。或可
X35n0645_p0115a13║如請觀音中，繫念數息，十息不亂，名一念。或可無
X35n0645_p0115a14║量息，不雜異想，心想雖長，亦名一心。一心歸憑，更
X35n0645_p0115a15║無二意，故名事一心也。
X35n0645_p0115a16║【記】有相續一心，有數息一心。
X35n0645_p0115a17║○二、明稱名。
X35n0645_p0115a18║稱名者，或可略稱如此文，或廣稱如下文。南無者，
X35n0645_p0115a19║歸命之辭，皆是事一心稱名也。
X35n0645_p0115a20║【記】今文但稱所歸之名，未稱能歸之辭，故是略非
X35n0645_p0115a21║廣。
X35n0645_p0115a22║○二理二：初、明一心。
X35n0645_p0115a23║理一心者，達此心自他共無因不可得，無心無念，
X35n0645_p0115a24║空慧相應，此乃無一亦無心。
X35n0645_p0115b01║【記】心有生滅，不名為一。今達心性，非四句生。既本
X35n0645_p0115b02║不生，亦復無滅，乃名一心。然立一心，對他成二。若
X35n0645_p0115b03║無一無心，則無諸無法，畢竟叵得，名理一心。言達
X35n0645_p0115b04║此心者，即是體達事中一心。
X35n0645_p0115b05║○二、知聲下，明稱名。
X35n0645_p0115b06║知聲相空，呼響不實，能稱所稱，皆不可得，是名無
X35n0645_p0115b07║稱，是為理一心稱名也。
X35n0645_p0115b08║【記】既達心空，從心所生，一切皆空，故令聲響能稱
X35n0645_p0115b09║所稱，皆非生滅，故曰理稱。事未必理，理必具事，以
X35n0645_p0115b10║此為因，安不感聖？
X35n0645_p0115b11║○二、明應二：初、分科。
X35n0645_p0115b12║二應者，先明應，次明解脫。
X35n0645_p0115b13║觀世音菩薩即時觀其音聲，皆得解脫。
X35n0645_p0115b14║○二、應有下，隨釋二：初、明應相二：初、判偏圓益相。
X35n0645_p0115b15║應有多種，三教之應，應不一時，圓教觀音，一時圓
X35n0645_p0115b16║應。
X35n0645_p0115b17║【記】三、教作意應不一時圓，任運應一時普徧。
X35n0645_p0115b18║○二、眾機下，明機應速相。
X35n0645_p0115b19║眾機戹急，應速一時。聞即稱是機速，稱即應是應
X35n0645_p0115b20║速。
X35n0645_p0115b21║【記】觀音應赴心內眾生，眾生機感心內觀音。若不
X35n0645_p0115b22║然者，不徧不速。
X35n0645_p0115b23║○二、皆得下，明解脫二：初、約多機顯圓應。
X35n0645_p0115b24║皆得解脫者，即是蒙應利益也。皆者，非但顯於多
X35n0645_p0115c01║機眾益，亦是顯於圓徧之應也。
X35n0645_p0115c02║【記】故前釋人數云：此舉境眾機多，以顯觀深應大。
X35n0645_p0115c03║○二、或時下約。三、速再貼文。
X35n0645_p0115c04║或時為機速應速，平等利益速貼文。
X35n0645_p0115c05║【記】經云：觀世音菩薩，即時觀其音聲，皆得解脫。如
X35n0645_p0115c06║何觀之，能令眾苦普皆解脫？說聽之者，宜善思之。
X35n0645_p0115c07║○二、問十下，料簡二：初、明十界機應俱時徧二：初、
X35n0645_p0115c08║以多機差別難。
X35n0645_p0115c09║問：十法界眾生無量，機既無量，云何一時令得解
X35n0645_p0115c10║脫？
X35n0645_p0115c11║○二、答譬下，以四事圓普答五：初、以四喻示。
X35n0645_p0115c12║答：譬如父母念子心重，多智多財，具大勢力，眾子
X35n0645_p0115c13║在難，即能俱拔之。
X35n0645_p0115c14║○二、菩薩下，約四法合。
X35n0645_p0115c15║菩薩亦如是，無緣慈悲重，權實二智深，聖財無量，
X35n0645_p0115c16║神通力大，十界雖多，應有餘裕。
X35n0645_p0115c17║○三、安樂下，引此經證。
X35n0645_p0115c18║安樂行云：忍辱大力，智慧寶藏，以大慈悲，如法化
X35n0645_p0115c19║世。即此意也。
X35n0645_p0115c20║【記】智慧寶藏，證財智二。
X35n0645_p0115c21║○四、又如下，又三喻顯。
X35n0645_p0115c22║又如毒龍罪報，尚能以一眼徧視一切，視之皆死，
X35n0645_p0115c23║何況菩薩種智圓明耶？又如磁石，亦類明鏡。
X35n0645_p0115c24║【記】五、又如下，示三昧力。
X35n0645_p0116a01║又如入王三昧力，一時十番利益一切，此義具在
X35n0645_p0116a02║大本玄義。
X35n0645_p0116a03║【記】中道為王，統攝二諦，一心圓入，十益普霑。觀音
X35n0645_p0116a04║入此三昧，即是偏入一切眾生心性。常以三昧之
X35n0645_p0116a05║力，與其十番之益，但由機感親疎，致使利益淺深。
X35n0645_p0116a06║王三昧在妙玄第四，十益在第六。
X35n0645_p0116a07║○二、問一下，明一心事理立能感二：初、久稱無効。
X35n0645_p0116a08║問：
X35n0645_p0116a09║問：一心稱名，皆得解脫。今見稱唱累秊，不蒙寸効，
X35n0645_p0116a10║何也？
X35n0645_p0116a11║○二、散心乖法答
X35n0645_p0116a12║答：經云：一心稱名，有事一理一。二途無取，何能感
X35n0645_p0116a13║聖？譬如臨鏡背視，對谷閉口，何能致影響耶？
X35n0645_p0116a14║【記】若能一心稱於事理，其猶形對影生，聲騰響答。
X35n0645_p0116a15║○第二、別答二：初、分科敘意二：初、分科。
X35n0645_p0116a16║第二、別答，為三：一、口機感應；二、意機感應；三、身機
X35n0645_p0116a17║感應。就口機為二：初、明七難；次、結口機。
X35n0645_p0116a18║○二、敘意二：初、敘他師意三：初、立三機三：初、有人
X35n0645_p0116a19║下，定三業前後。
X35n0645_p0116a20║有人云：次第三機者，口顯居前，音成由意，意識成
X35n0645_p0116a21║身也。
X35n0645_p0116a22║○二、通論下，論三機與拔。
X35n0645_p0116a23║通論口機，亦脫三種苦，但先除果苦，次除苦因，次
X35n0645_p0116a24║滿願與樂。
X35n0645_p0116b01║【記】免難是除果，離毒是除因，得子是與樂。
X35n0645_p0116b02║○三、敘二番料簡三：初、問。
X35n0645_p0116b03║問：此中明拔苦，那忽與樂？答：少分與樂，欲引接之
X35n0645_p0116b04║也。
X35n0645_p0116b05║【記】那忽與樂者，古以得子為樂故也。答云：少分與
X35n0645_p0116b06║樂，不礙悲門。
X35n0645_p0116b07║○二問。
X35n0645_p0116b08║問：何意不與其樂因？答：因非引接，故不與。又其文
X35n0645_p0116b09║在後為說法，是與樂因。
X35n0645_p0116b10║【記】禮拜乞子，示求樂果。何不令求戒善等業為樂
X35n0645_p0116b11║因耶？答：樂果稱意，可引入求。修因勤苦，非引接法。
X35n0645_p0116b12║其文在後者，十九說法，廣示修因也。
X35n0645_p0116b13║○三問并答，可見。
X35n0645_p0116b14║問：悲門既少分與樂，慈門應少分拔苦。答：前悲全
X35n0645_p0116b15║拔苦已竟，後但與樂，無苦可拔，何論少分？
X35n0645_p0116b16║○二、有人下，立七難二：初、明雙雙。
X35n0645_p0116b17║有人解七難為兩雙一隻，火水無識為一雙，鬼非
X35n0645_p0116b18║類為一隻，王賊是類為一雙。鬼聞去來，王論輕重，
X35n0645_p0116b19║故成七難也。
X35n0645_p0116b20║【記】鬼開去來者，去謂飄墮其國，來謂到此惱人。王
X35n0645_p0116b21║論輕重者，被害則重，撿繫則輕，體則是五，開則成
X35n0645_p0116b22║七。
X35n0645_p0116b23║○二明次第
X35n0645_p0116b24║次第者，火水無識為難則重，鬼雖有識非類為次，
X35n0645_p0116c01║王賊有識是類故輕。然鬼王相間，初以鬼比王，王
X35n0645_p0116c02║輕則鬼重；又以王比鬼，王重鬼輕。此二相似故間
X35n0645_p0116c03║出。
X35n0645_p0116c04║【記】鬼王相間者：三、鬼國難；四、臨害難；五、來惱難；六、
X35n0645_p0116c05║枷鎖難。三四相比，鬼難在海國則重，王難在城邑
X35n0645_p0116c06║似輕。四五相比，王難或死故重，鬼惱或不死故輕。
X35n0645_p0116c07║各論輕重，故云相似，乃相間也。
X35n0645_p0116c08║○三、有師下，立八難二：初一、師立。
X35n0645_p0116c09║有師以風足為八難。
X35n0645_p0116c10║○二一，師破。
X35n0645_p0116c11║有人彈之，文云：稱名皆得解脫，羅剎之難，不道風
X35n0645_p0116c12║為難。
X35n0645_p0116c13║○二、今明下，明今師意二：初、明三機二：初、斥他非
X35n0645_p0116c14║二：初、斥情卜聖應。
X35n0645_p0116c15║今明聖人赴機，何必如此？情卜次第，何必不次第？
X35n0645_p0116c16║○二、今不下，斥悲門與樂。
X35n0645_p0116c17║今不同前者，此本明赴機拔苦，那得更以與樂間
X35n0645_p0116c18║之？
X35n0645_p0116c19║○二、今言下，明今意二：初隨世立次。
X35n0645_p0116c20║今言次第者，先入國隨俗赴口機為初，意冥身顯
X35n0645_p0116c21║以為次也。
X35n0645_p0116c22║【記】此娑婆國，聲為佛事，口機為初，意根冥密，起必
X35n0645_p0116c23║先身，身業麤顯，後心而動，三業之次，豈不然乎？
X35n0645_p0116c24║○二、若尋下聖應無謀。
X35n0645_p0117a01║若尋經意，一時觀其音聲，皆得解脫。經不云次第
X35n0645_p0117a02║觀機，那可作次第釋耶？
X35n0645_p0117a03║【記】且隨世俗，立次如前。據聖無謀，即扣即應。
X35n0645_p0117a04║○二、他既下，明七難二：初、明次第二：初、且一往立
X35n0645_p0117a05║次。
X35n0645_p0117a06║他既作七難次第，今還復作對之耳。入火即有燋
X35n0645_p0117a07║身絕命之憂，最為卒重，故居初水漂沈浮，小緩於
X35n0645_p0117a08║火。羅剎雖暴，如經云：有五百羅剎女，妻五百飄人，
X35n0645_p0117a09║生子受樂，時節猶長，然後頓食。此復緩於水。王難
X35n0645_p0117a10║非即得即戮，研罪虗實，實則刑虗赦，不同於鬼一
X35n0645_p0117a11║概併食，故復次羅剎也。鬼來取者，無的所取，衰乃
X35n0645_p0117a12║逢害，逃脫可免，不同王法定判死生，故復次王難
X35n0645_p0117a13║也。枷鎻節身，不慮失命，但有禁固之苦，小緩於鬼。
X35n0645_p0117a14║怨賊覓寶，輸寶即畢，若能卑辭善巧方便，賊可免
X35n0645_p0117a15║脫。此一往次第爾。
X35n0645_p0117a16║【記】從重至輕，一往次第。
X35n0645_p0117a17║○二至如下誡不可定執。
X35n0645_p0117a18║至如兇賊忽發，與火燒何異？
X35n0645_p0117a19║○二、問諸下，明所表二：初、以難多唯七責。
X35n0645_p0117a20║問：諸難眾多，何意取七耶？
X35n0645_p0117a21║○二、答此下，以七難表六答二：初、正示表意二：初、
X35n0645_p0117a22║通明七六。
X35n0645_p0117a23║答：此有所表。人以六種成身，還以六種自害。如人
X35n0645_p0117a24║共七難同住，復以七為難。今通用七難等來表六
X35n0645_p0117b01║種也。火、水、風，即表身內三種也。刀、杖、枷、鎻，表地種
X35n0645_p0117b02║也。鬼、賊、王等，表識種也。三千大千世界，表空種也。
X35n0645_p0117b03║【記】經明七難，不止在事，故約觀釋，通互三乘。若無
X35n0645_p0117b04║所表，不能該深，故約七難以表六種：外水、火、風，表
X35n0645_p0117b05║內三種；刀鎖堅礙，表內地種；王等有情，可表識種；
X35n0645_p0117b06║三千世界，雖非正難，是難所依，可表內空。
X35n0645_p0117b07║○二、云何下，別示空識二：初、明表相。
X35n0645_p0117b08║云何空得為難？如人身有內空，四大圍之識於中
X35n0645_p0117b09║住，何異大千界圍地水火風王鬼賊等於中住耶？
X35n0645_p0117b10║○二、空為下，明為難二：初、空。
X35n0645_p0117b11║空為難者，空是來難之由。如身體堅實，外病不侵；
X35n0645_p0117b12║身若虗疎，眾疾逼惱。又如人家宅無垣牆，盜賊則
X35n0645_p0117b13║進。能來難故，空亦成難。
X35n0645_p0117b14║【記】雖非正難，而是難由。若論觀行，亦為所觀。
X35n0645_p0117b15║○二識。
X35n0645_p0117b16║識種是難者，心識邪計橫起愛見，毀滅法身慧命，
X35n0645_p0117b17║如王鬼賊劫奪財寶斷傷壽命，故識種是難。
X35n0645_p0117b18║【記】識起愛見，必該通別二種愛見。
X35n0645_p0117b19║○二、所以下，結示，唯七意。
X35n0645_p0117b20║所以不多取者，正應表此；假令多舉諸難，亦是表
X35n0645_p0117b21║此。
X35n0645_p0117b22║○二、一火下，依義釋文三：初、口機二：初、明七難七：
X35n0645_p0117b23║初、火難二：初、科意三：初、節經文。
X35n0645_p0117b24║一、火難為四：一、持名即是善為機；二、遭苦即是惡
X35n0645_p0117c01║為機；三、應；四、結。
X35n0645_p0117c02║若有持是觀世音菩薩名者，設入大火，火不能燒，由
X35n0645_p0117c03║是菩薩威神力故。
X35n0645_p0117c04║○二、上總下，敘經意。
X35n0645_p0117c05║上總云受諸苦惱，未判其相，今別答，故舉水火等
X35n0645_p0117c06║也。
X35n0645_p0117c07║○三、釋諸下列義門。
X35n0645_p0117c08║釋諸難，例為三意：一、貼文；二、舉事證；三、觀行解釋。
X35n0645_p0117c09║○二、貼文下，隨釋三：初、貼文四：初、持名二：初、釋文
X35n0645_p0117c10║義二：初、釋持名。
X35n0645_p0117c11║貼文者，持者，口為誦持，心為秉持，秉持為理不失，
X35n0645_p0117c12║雖非口持，覺觀亦得，是口行故，通屬口業機攝。
X35n0645_p0117c13║【記】秉持屬口者，大論云：出入息是身行，覺觀是口
X35n0645_p0117c14║行，受為心行。秉持之心，既是覺觀，故屬口業。
X35n0645_p0117c15║○二、釋若有。
X35n0645_p0117c16║若有、設有、復有，皆是不定挑脫之辭也。
X35n0645_p0117c17║【記】挑字去聲，不定貌也。
X35n0645_p0117c18║○二、餘皆下，明前後二：初、敘古。
X35n0645_p0117c19║餘皆難起方稱名。此中前持名而遭難，此或是前
X35n0645_p0117c20║後互出爾。
X35n0645_p0117c21║【記】謂是互出，其義不然。
X35n0645_p0117c22║○二、今釋三：初、約義釋。
X35n0645_p0117c23║今為火難卒暴，須預憶持，憶持必無此難。設脫有
X35n0645_p0117c24║者，皆是放捨所持，背善從惡，稱之為設。
X35n0645_p0118a01║○二、如慈下，引事勸二：初、引事證。
X35n0645_p0118a02║如慈童女因緣，若能至意修孝，不遭火輪，違母絕
X35n0645_p0118a03║髮，受地獄苦。此是秉孝不純，廣出因緣（云云）。
X35n0645_p0118a04║【記】此是男子，名慈童女。鬻薪養母，督於孝誠。後欲
X35n0645_p0118a05║涉海，母抱其足，不欲兒去。違母掣身，絕母一髮。海
X35n0645_p0118a06║上失伴，入諸寶城，多歲受樂，行孝報也。後入鐵城，
X35n0645_p0118a07║火輪著頂，絕髮之報。若專行孝，不遭火輪。
X35n0645_p0118a08║○二、行人下，勸憶持。
X35n0645_p0118a09║行人持名，本不應遭難，緣差忽忘。設入大火，若能
X35n0645_p0118a10║憶先所持，即得免難。
X35n0645_p0118a11║○三、火難下，約重結。二、遭苦三應。
X35n0645_p0118a12║火難既重，機亦須深，故先持後脫，其義可見。
X35n0645_p0118a13║○四威神下結。
X35n0645_p0118a14║威神力，是結火難也。
X35n0645_p0118a15║○二、次約下，舉事二：初、示二人著傳。
X35n0645_p0118a16║次約證者，晉世謝敷作觀世音應驗傳，齊陸果又
X35n0645_p0118a17║續之。
X35n0645_p0118a18║○二其傳下舉四人免難。
X35n0645_p0118a19║其傳云：竺長舒晉元康秊中，於洛陽為延火所及，
X35n0645_p0118a20║草屋下風，豈有免理，一心稱名，風迴火轉，鄰舍而
X35n0645_p0118a21║滅。鄉里淺見，謂為自爾，因風燥日，擲火燒之，三擲
X35n0645_p0118a22║三滅，即叩頭懺謝。法力於魯郡起精舍，於上谷乞
X35n0645_p0118a23║得一車麻，於空野遇火，法力疲極小臥，比覺，火勢
X35n0645_p0118a24║已及，因舉聲稱觀，未得稱世音，應聲火滅。又法智
X35n0645_p0118b01║遇野火，頭面作禮，至心稱名，餘處皆燒，智容身所
X35n0645_p0118b02║無損，又吳興郡吏。此皆記傳所明，非為虛說，信矣。
X35n0645_p0118b03║○三、就觀下，觀釋三：初、通標列。
X35n0645_p0118b04║三、就觀行釋者，火有多種：有果報火、業火、煩惱火。
X35n0645_p0118b05║【記】報是事火，眼見身覺。業與煩惱，但有燒義，令世
X35n0645_p0118b06║善業及三觀壞，故名為火。是以稱為就觀行釋。問：
X35n0645_p0118b07║三觀所對，唯在煩惱。縱兼遠障，只至於業。事相火
X35n0645_p0118b08║等，全不妨觀，何得果報預觀釋邪？答：經列七難，止
X35n0645_p0118b09║在人中。智者深窮救難之功，在王三昧，即二十五
X35n0645_p0118b10║有真常我性。觀音證已，乃能徧拔眾生之苦，於一
X35n0645_p0118b11║一有十番破障，令與我性究竟冥一，方盡大士拔
X35n0645_p0118b12║苦之用。然十番破，不出三障。若盡理說，於一一番
X35n0645_p0118b13║皆破三障。今欲易解，從增勝說，報且在事。業屬有
X35n0645_p0118b14║漏，唯惑至極。觀音修習王三昧時，具有弘誓，拔於
X35n0645_p0118b15║法界三障之苦。故今眾生三障苦逼，一心稱名，皆
X35n0645_p0118b16║得解脫。其義若此，豈得不論果報火等？應知吾祖
X35n0645_p0118b17║說觀世音圓修三昧，圓發僧那，圓入法門，圓救諸
X35n0645_p0118b18║難，意令行人倣之修入。所列三障，豈獨即今修觀
X35n0645_p0118b19║之境，亦是將來所拔之苦。故知具示七難淺深，正
X35n0645_p0118b20║論觀行始末之相也。
X35n0645_p0118b21║○二、果報下。示分劑。
X35n0645_p0118b22║果報火至初禪，業火通三界，煩惱火通三乘人。
X35n0645_p0118b23║【記】報、業、煩惱，始自博地，終至等覺，皆具此三。故輔
X35n0645_p0118b24║行明分段土至實報土，各有三道。分段三道，謂見
X35n0645_p0118c01║思惑為煩惱道，煩惱潤業名為業道，感界內生名
X35n0645_p0118c02║為苦道。方便三道，謂塵沙惑為煩惱道，以無漏業
X35n0645_p0118c03║名為業道，變易生死名為苦道。實報三道，謂無明
X35n0645_p0118c04║惑為煩惱道，非漏非無漏業為業道，彼土變易名
X35n0645_p0118c05║為苦道。今從增勝而說，故約事火而為果報。只至
X35n0645_p0118c06║初禪輪迴之因以為業火，故至有頂三觀所破方
X35n0645_p0118c07║名煩惱，故通三乘。下去諸難，其意準此。
X35n0645_p0118c08║○三、果報火難下，隨次釋三：初、果報火二：初、遭難
X35n0645_p0118c09║三：初、通明處。
X35n0645_p0118c10║果報火難者，從地獄有，上至初禪，皆有火難。
X35n0645_p0118c11║○二、如阿下，別示相。
X35n0645_p0118c12║如阿鼻鬲子八萬四千，內外洞徹上下交炎，餓鬼
X35n0645_p0118c13║支節煙起舉體燋然，畜生燠煑湯炭，脩羅亦有火
X35n0645_p0118c14║難，人中焚燒現見故。若至劫盡須彌洞然，諸天宮
X35n0645_p0118c15║殿悉皆都盡，初禪已下無免火災。
X35n0645_p0118c16║○三、凡一下，總結數。
X35n0645_p0118c17║凡一十五有眾生，百千萬億諸業苦惱。
X35n0645_p0118c18║【記】四趣、四洲、六天、初禪。若加梵王，合云十六；同在
X35n0645_p0118c19║初禪，且云十五。
X35n0645_p0118c20║○二、持是下，感應二：初、機成獲脫。
X35n0645_p0118c21║持是觀世音名，火不能燒，何但止就閻浮提人作
X35n0645_p0118c22║解耶？
X35n0645_p0118c23║○二、直就下，指數斥局。
X35n0645_p0118c24║直就一十五有果報，望舊解火，誠可笑哉！餘九番
X35n0645_p0119a01║非彼所知。
X35n0645_p0119a02║【記】直就果報，地上清涼，驗於舊解，所失者眾。因華
X35n0645_p0119a03║已去，九番破有，他不聞名。
X35n0645_p0119a04║○二、次明下，惡業火二：初、遭難二：初、明修因。
X35n0645_p0119a05║次明修因惡業火者，隨有改惡修善之處，若五戒
X35n0645_p0119a06║十善。
X35n0645_p0119a07║【記】上之所明，於現報上求免苦戹，安其果身。今所
X35n0645_p0119a08║論者，修行戒善及八地定，求於未來人天樂果。
X35n0645_p0119a09║○二、多為下，明遭火三：初、釋相。
X35n0645_p0119a10║多為惡業所難。故經云：燒諸善根，無過瞋恚。雖生
X35n0645_p0119a11║有頂，頭上火然。
X35n0645_p0119a12║【記】宿習破戒。十惡業等，於修持時起作障難，使戒
X35n0645_p0119a13║定等善業不成，名為被燒。有頂等者，然有漏善，極
X35n0645_p0119a14║非想定，非惡業火。無所有下，即為所業。且欲示於
X35n0645_p0119a15║惡通三界，故引之耳。
X35n0645_p0119a16║○二、術婆下，引證二：初、引事。
X35n0645_p0119a17║術婆伽欲火所燒。
X35n0645_p0119a18║【記】術婆伽。婬欲熾盛，火起燒身，此即業火，能生事
X35n0645_p0119a19║火。驗三種火，其性不別。
X35n0645_p0119a20║○二、金光下，引經。
X35n0645_p0119a21║金光明云：憂愁盛火，今來燒我。
X35n0645_p0119a22║○三、能破下被燒。
X35n0645_p0119a23║能破善業，退上墮下，皆名為火。
X35n0645_p0119a24║【記】上升之善，既為所焚，乃隨惡業，牽墮於下。
X35n0645_p0119b01║○二、若能下，感應三：初、成機得脫。
X35n0645_p0119b02║若能稱名，得離惡業。
X35n0645_p0119b03║○二、故請下，引消伏證。
X35n0645_p0119b04║故請觀音云：破梵行人，作十惡業，蕩除糞穢，令得
X35n0645_p0119b05║清淨。
X35n0645_p0119b06║【記】梵行者，淨行也。謂大小諸戒，是三乘之人清淨
X35n0645_p0119b07║之行。十惡是能破，梵行是所破。
X35n0645_p0119b08║○三、由斯下，用此文結。
X35n0645_p0119b09║由斯菩薩威神之力也。
X35n0645_p0119b10║○三、煩惱火二：初、就機應解釋二：初、明偏圓機感
X35n0645_p0119b11║二：初、別釋二：初、就聲聞廣示。
X35n0645_p0119b12║次明煩惱火。若聲聞人厭惡生死，見三界因果猶
X35n0645_p0119b13║如火宅，四倒結業，煙炎俱起，輪轉墮落，為火所燒，
X35n0645_p0119b14║生死蔓延，晝夜不息，勤求方便，競共推排，爭出火
X35n0645_p0119b15║宅，稱觀世音，機成感應，乘於羊車，速出火宅，入有
X35n0645_p0119b16║餘無餘涅槃，即得解脫也。
X35n0645_p0119b17║【記】見思之因，分段之果。四心流動，三相遷移，名為
X35n0645_p0119b18║火宅。競共推排，爭出此宅。若非一心稱觀世音，或
X35n0645_p0119b19║當墮落，為火所燒。此教觀音身在此岸，度人彼岸，
X35n0645_p0119b20║故令聲聞得二涅槃。
X35n0645_p0119b21║○二、次明下，例餘位俱機。
X35n0645_p0119b22║次明支佛。次明六度行。次明通教。次明別教。次明
X35n0645_p0119b23║圓教。次明變易土鈍根人。次明變易土利根人。
X35n0645_p0119b24║【記】劑於通教見思為火，別教正以塵沙為火，圓教
X35n0645_p0119c01║初後無明為火。上之二土，通名變易。未能伏斷無
X35n0645_p0119c02║明惑者，名鈍根人；若能伏斷，稱利根人。伏在方便，
X35n0645_p0119c03║斷窮實報。
X35n0645_p0119c04║○二、凡有下，總示二：初、修觀被燒。
X35n0645_p0119c05║凡有九番行人修道之時，竝為五住煩惱惑火之
X35n0645_p0119c06║所燒害，各修方便，方便未成，火難恒逼。
X35n0645_p0119c07║【記】唯除求離。果報火者，戒善已上，皆名修道，故云
X35n0645_p0119c08║九番。竝為五住惑火燒者，修因禪定，亦被愛、惑二
X35n0645_p0119c09║住所燒，況三毒業，見思通攝。
X35n0645_p0119c10║○二、稱觀下，稱名得脫。
X35n0645_p0119c11║稱觀世音，方便即成，便得解脫。一一當其法門，細
X35n0645_p0119c12║作機感之義。
X35n0645_p0119c13║【記】各依本法而修一心及以稱號，若成機者，無不
X35n0645_p0119c14║得脫。
X35n0645_p0119c15║○二、問菩下，明漸頓慈悲二：初、問起。
X35n0645_p0119c16║問：菩薩住何法門而能如是耶？
X35n0645_p0119c17║【記】如上所明二十五有，三障苦難，十番令脫。未知
X35n0645_p0119c18║大士修何方便，證何法門，得如是力？
X35n0645_p0119c19║○二、答菩下，釋出二：初、略示。
X35n0645_p0119c20║答：菩薩法門無量，不出別圓兩觀，本起慈悲，故能
X35n0645_p0119c21║十番垂應。
X35n0645_p0119c22║○二、所以下，廣釋二：初、明漸次二：初、修觀本誓三：
X35n0645_p0119c23║初、果報慈悲。
X35n0645_p0119c24║所以者何？菩薩元初發菩提心，見果報火燒諸眾
X35n0645_p0120a01║生，即起慈悲誓當度脫。
X35n0645_p0120a02║【記】既於元始發菩提心，凡曰見聞，終期濟拔。
X35n0645_p0120a03║○二、受持下，修因慈悲。
X35n0645_p0120a04║受持禁戒，亦起慈悲，救諸業火。
X35n0645_p0120a05║【記】略云禁戒，須兼根本十二門禪，以其業火皆能
X35n0645_p0120a06║壞故。
X35n0645_p0120a07║○三、修無下，無漏慈悲二：初、事定。
X35n0645_p0120a08║修無漏觀白骨流光，發火光三昧，八勝處中有火
X35n0645_p0120a09║勝處，十一切處中有火，一切處皆起慈悲，當為眾
X35n0645_p0120a10║生滅煩惱火。
X35n0645_p0120a11║【記】若據根本味禪之外，有根本淨禪，謂六妙門、十
X35n0645_p0120a12║六特勝通明禪。此等亦帶無漏，能滅煩惱。今但從
X35n0645_p0120a13║觀骨光等為無漏者，葢取出世事禪有火名者，辨
X35n0645_p0120a14║其觀相。此乃以事禪之火，滅見思之火。然事禪有
X35n0645_p0120a15║四，即觀、練、熏、修。觀謂九想、八背捨、八勝處、十一切
X35n0645_p0120a16║處。練謂九次第定。熏謂師子奮迅三昧。修謂超越
X35n0645_p0120a17║三昧。今於四中，但舉觀禪中三，不引八背者，以八
X35n0645_p0120a18║背中無火名故，蓋隨便也。初云白骨流光者，即九
X35n0645_p0120a19║想中，於第八白骨，修八色流光。言八色者，見地色
X35n0645_p0120a20║如黃白淨潔之地，見水色如深淵清澄之水，見火
X35n0645_p0120a21║色如無煙清淨之火，見風色如無塵迥淨之風，見
X35n0645_p0120a22║青色如金精山，見青色如薝蔔華，見赤色如春朝
X35n0645_p0120a23║霞，見白色如珂貝雪，見色分明而無質礙。八勝者，
X35n0645_p0120a24║一、內有色相，外觀色少；二、內有色相，外觀色多；三、
X35n0645_p0120b01║內無色相，外觀色少；四、內無色相，外觀色多。此四
X35n0645_p0120b02║句末，皆云若好若醜，是名勝知勝見。五、地勝處，六、
X35n0645_p0120b03║水勝處，七、火勝處，八、風勝處。此於緣中，轉變自在，
X35n0645_p0120b04║觀心淳熟，勝前八色故也。十一切處者，一、青一切
X35n0645_p0120b05║處，二、黃一切處，三、赤一切處，四、白一切處，五、地一
X35n0645_p0120b06║切處，六、水一切處，七、火一切處，八、風一切處，九、空
X35n0645_p0120b07║一切處，十、識一切處。此於所觀普徧，即觀禪成就
X35n0645_p0120b08║也。
X35n0645_p0120b09║○二、又觀下三觀。
X35n0645_p0120b10║又觀諸火悉是因緣所生法，體之即空。又從火空
X35n0645_p0120b11║而觀火假，分別因緣。又觀火中見火實相。如是次
X35n0645_p0120b12║第，節節皆有慈悲，誓當利物。
X35n0645_p0120b13║【記】諸火者，報、業、煩惱及事定中火，皆是三觀所觀
X35n0645_p0120b14║境也。此境緣生故，先即空，次假，後中，故成別觀。節
X35n0645_p0120b15║節慈悲，誓拔報、業及三惑火。
X35n0645_p0120b16║○二、今住下，熏心起應二：初、乘誓赴難三：初、真悲
X35n0645_p0120b17║妙力。
X35n0645_p0120b18║今住補處力用無盡，以本誓力熏諸眾生未曾捨
X35n0645_p0120b19║離，隨有機感即能垂應。
X35n0645_p0120b20║【記】即是鄰極同體慈悲，冥熏眾生，令成機感，垂應
X35n0645_p0120b21║拔苦。
X35n0645_p0120b22║○二、若事下，眾機關誓。
X35n0645_p0120b23║若事火起，稱名求救，即對本時果上慈悲，拔苦與
X35n0645_p0120b24║樂。惡業火起，即用持戒修定中慈悲。煩惱火起，即
X35n0645_p0120c01║用無漏入空、入假、入中等慈悲，節節相關。
X35n0645_p0120c02║【記】眾生若起三種火時，與本菩薩所起無殊。故關
X35n0645_p0120c03║分果之悲，以答因中之誓。肇師云：發僧那於始心，
X35n0645_p0120c04║終大悲以趣難。
X35n0645_p0120c05║○三、若眾下，一時普救。
X35n0645_p0120c06║若眾機競起，一時牽感，慈悲徧應，皆得解脫。
X35n0645_p0120c07║【記】別教。雖則修有次第，證必圓融，故十種機能，一
X35n0645_p0120c08║時應。
X35n0645_p0120c09║○二、如華下，引經證成二：初、引經。
X35n0645_p0120c10║如華嚴第四十云：善財詣進求國見方便，命婆羅
X35n0645_p0120c11║門修苦行求一切智。有大刀山四面火聚，從刀山
X35n0645_p0120c12║上自投於火，語善財云：能入此者是菩薩行。善財
X35n0645_p0120c13║生疑，言是邪法。梵語善財：莫作此念，此是金剛大
X35n0645_p0120c14║智人欲竭愛海。自在天云：此菩薩五熱炙身，令我
X35n0645_p0120c15║滅邪見離我心。諸魔又云：菩薩炙身時，我等宮殿
X35n0645_p0120c16║猶如聚墨，我即發菩提心。乃至他化自在天於煩
X35n0645_p0120c17║惱中得自在法門，乃至龍鬼阿鼻皆發菩提心捨
X35n0645_p0120c18║本惡念。善財聞空中語已，即時悔過，登刀山入大
X35n0645_p0120c19║火聚，未至得菩薩安住三昧，入火得菩薩寂靜安
X35n0645_p0120c20║樂照明三昧。此火山者名為無盡法門，若入此門
X35n0645_p0120c21║能知諸法故。
X35n0645_p0120c22║【記】問：今家判華嚴，善財未見彌勒、文殊已前，皆是
X35n0645_p0120c23║別教，歷別法門。今文既云此火山者，名為無盡法
X35n0645_p0120c24║門，若入此門，能知諸法，此門豈非圓融義耶？答：此
X35n0645_p0121a01║唯於火法門中能知諸法，不能於餘法門知諸法
X35n0645_p0121a02║故。以彼經云我唯知此一法門，故知仍是教道之
X35n0645_p0121a03║說。若爾，此之三昧，住何諦理？破何等惑？答：既云無
X35n0645_p0121a04║盡法門，又云能知諸法，即是中道三昧，破無明惑。
X35n0645_p0121a05║故釋籤明善財若於知識得實相三昧，則破障中
X35n0645_p0121a06║微細無明，多分竝約教道不融，破無明惑（上皆釋籤）。
X35n0645_p0121a07║○二、舉彼下，結示。
X35n0645_p0121a08║舉彼經火法門，如此證成觀音火法門，慈悲救苦，
X35n0645_p0121a09║十番利益也。
X35n0645_p0121a10║【記】觀音若是別教救於煩惱火者，即如方便命婆
X35n0645_p0121a11║羅門所修之相也。十番利益者，乃是通結前來三
X35n0645_p0121a12║番慈悲。
X35n0645_p0121a13║○二、次明下，明圓頓二：初、明本修圓觀慈悲。
X35n0645_p0121a14║次明菩薩本修圓觀所起慈悲者，但觀一火具十
X35n0645_p0121a15║法界，一切諸法入火字門，於一火門雖無分別，明
X35n0645_p0121a16║識一切果報火、業火、煩惱火等，明了通達，無緣慈
X35n0645_p0121a17║悲徧覆一切，是為火門入王三昧。
X35n0645_p0121a18║【記】初心觀火。不思議境，即一火門，具三千法。雖皆
X35n0645_p0121a19║互徧，相相分明，即於此境發菩提心，誓拔眾生三
X35n0645_p0121a20║障火難，誓與眾生三種火樂。
X35n0645_p0121a21║○二、若法下，明入位法界機應二：初、釋三：初、無謀
X35n0645_p0121a22║而應。
X35n0645_p0121a23║若法界火起，菩薩以本地誓願，普應眾生，如礠石
X35n0645_p0121a24║吸鐵。
X35n0645_p0121b01║【記】圓修圓證，以圓誓願，熏圓力用，不動一心，救十
X35n0645_p0121b02║火難。
X35n0645_p0121b03║○二雖無下，不分而分。
X35n0645_p0121b04║雖無分別而分別說者，以十五三昧救果報火，用
X35n0645_p0121b05║二十四三昧救修因火，二十五三昧通救二乘、通
X35n0645_p0121b06║教、六度、別、圓等入空煩惱火，還用二十五三昧救
X35n0645_p0121b07║別教出假火，還用二十五三昧圓救圓教人入中
X35n0645_p0121b08║煩惱火。
X35n0645_p0121b09║【記】圓普之悲，徹底而拔，實非前後淺深應之。但就
X35n0645_p0121b10║機感，三障分齊，對二十五王三昧力，自成多少。免
X35n0645_p0121b11║果報火，當於十五王三昧力；修有漏善，免惡業火，
X35n0645_p0121b12║當二十四王三昧力。闕何一耶？若除惡業，不用非
X35n0645_p0121b13║想；若成善因，不用地獄。以地獄因無成就故，非想
X35n0645_p0121b14║之因無破除故。故修因惡業，極上極下互論，不用
X35n0645_p0121b15║一三昧也。二乘已去，至圓入中，節節皆用二十五
X35n0645_p0121b16║有王三昧力。
X35n0645_p0121b17║○三雖應下，入而不入。
X35n0645_p0121b18║雖應入諸火，不為諸火所燒。大集經云：譬如虗空，
X35n0645_p0121b19║火災起時所不能燒。
X35n0645_p0121b20║【記】雖入諸有三障之火，以其體了即空、假、中，故無
X35n0645_p0121b21║相可得，何有能燒及所燒邪？
X35n0645_p0121b22║○二、菩薩下，結。
X35n0645_p0121b23║菩薩亦如是，以不思議慈悲普應一切，皆得解脫
X35n0645_p0121b24║也。
X35n0645_p0121c01║○二、常途下，示己他得失。
X35n0645_p0121c02║常途釋七難，止解得救人中苦，失二十四有及變
X35n0645_p0121c03║易中苦，止得如幻三昧少分，全失二十四三昧廣
X35n0645_p0121c04║大之用也。
X35n0645_p0121c05║【記】如幻三昧，破閻浮有，具論十番。他師唯知果報
X35n0645_p0121c06║一益，故云少分。
X35n0645_p0121c07║○二、水難二：初、列義門。
X35n0645_p0121c08║第二、水難者，亦為三意：一、貼文；二、引證；三、觀釋。
X35n0645_p0121c09║○二、貼文下，隨門釋三：初、貼文二：初、科經。
X35n0645_p0121c10║貼文為三：一、遭水是有苦，二、稱名是善，三、得淺處
X35n0645_p0121c11║是應也。
X35n0645_p0121c12║若為大水所漂，稱其名號，即得淺處。
X35n0645_p0121c13║○二、問何下，釋義三：初、遭水二：初、問。
X35n0645_p0121c14║問：何意言為大水所漂？
X35n0645_p0121c15║○二、答二：初、就水難答。
X35n0645_p0121c16║答：小水不成難，或戲故入水亦不成難。欲論其難，
X35n0645_p0121c17║故言大水所漂。
X35n0645_p0121c18║○二、火難下。對火難答。
X35n0645_p0121c19║火難所以言入者，小火亦應斷命，若故入、若不故
X35n0645_p0121c20║入，入則害命。今舉其重難，重難既救，何況其輕？是
X35n0645_p0121c21║故言其入火，不言入水；言其大水，亦言大火。
X35n0645_p0121c22║○二、稱名。﹂三、水論下。蒙應。
X35n0645_p0121c23║水論其淺，即成應；火猶少在，未成應也。
X35n0645_p0121c24║○二、引證。
X35n0645_p0122a01║二、引證者，應驗傳云：海鹽有溺水，同伴皆沈，此人
X35n0645_p0122a02║稱觀音。遇得一石，困倦如眠，夢見兩人乘船喚入，
X35n0645_p0122a03║開眼，果見有船人送達岸，不復見人船。此人為沙
X35n0645_p0122a04║門，大精進。又劉澄隨費淹為廣州牧，行達宮停，遭
X35n0645_p0122a05║風，澄母及兩尼聲聲不絕唱觀世音，忽見兩人挾
X35n0645_p0122a06║船，遂得安穩。澄妻在別船及他船皆不濟，道冏三
X35n0645_p0122a07║人乘冰度孟津，垂半，一人前陷，一人次沒。冏進退
X35n0645_p0122a08║冰上，必死不疑，一心稱觀世音，脚如蹋板，夜遇赤
X35n0645_p0122a09║光，徑得至岸。此例甚多，皆蒙聖力也。
X35n0645_p0122a10║○三觀釋二：初、列三水。
X35n0645_p0122a11║三、約觀解者，果報水至二禪，惡業水通三界，煩惱
X35n0645_p0122a12║水通大小乘。
X35n0645_p0122a13║【記】從增勝意，同前火難。
X35n0645_p0122a14║○二、如地下，釋三水三：初、果報二：初、遭難。
X35n0645_p0122a15║如地獄鑊湯沸屎，鹹海灰河，流漂沒溺。餓鬼道中，
X35n0645_p0122a16║亦有填河塞海，畜生淹沒，衝波致患。阿脩羅亦有
X35n0645_p0122a17║水難，人中可知水災，及二禪汎瀁無岸。
X35n0645_p0122a18║○二、是時下，機應。
X35n0645_p0122a19║是時若不稱名，尚不致淺處，何況永免耶？
X35n0645_p0122a20║○二、次惡下，惡業二：初、遭難。
X35n0645_p0122a21║次惡業水者，諸惡破壞善業者，悉名惡業波浪，愛
X35n0645_p0122a22║欲因緣之所毀壞。[澍-士+上]入三惡道中，忘失正念，放捨
X35n0645_p0122a23║浮囊，見思羅剎，退善入惡者，即是水漂，何必洪濤
X35n0645_p0122a24║巨波耶？
X35n0645_p0122b01║【記】放捨浮囊等者，大經云：如人帶持浮囊，欲度大
X35n0645_p0122b02║海。有一羅剎，乞此浮囊。初則全乞，其人不與。次乞
X35n0645_p0122b03║其半，次乞三分之一，次乞手許，後乞微塵許。其人
X35n0645_p0122b04║念言：若與塵許，氣當漸出，何由度海？故悉不與。護
X35n0645_p0122b05║持禁戒，亦復如是。常有煩惱羅剎，令人破戒。若破
X35n0645_p0122b06║根本，如全與；破增殘，如半與；破捨墮，如與三分之
X35n0645_p0122b07║一；破波夜提，如與手許；破突吉羅，如與塵許。若不
X35n0645_p0122b08║發露，則不能度生死彼岸。菩薩護持重禁及突吉
X35n0645_p0122b09║羅，等無差別。今明惡業，故言放捨。
X35n0645_p0122b10║○二、若能下機應。
X35n0645_p0122b11║若能一心稱名，即得淺處也。
X35n0645_p0122b12║○三、煩惱二：初、明機二：初、論惑水二：初、通明諸有
X35n0645_p0122b13║水。
X35n0645_p0122b14║次次明煩惱水者，經云：煩惱大河能漂香象，緣覺
X35n0645_p0122b15║觀愛欲之水增長二十五有稠林，潦水波蕩惱亂
X35n0645_p0122b16║我心，暴風巨浪有河洄澓沒溺眾生，無明所盲而
X35n0645_p0122b17║不能出，涅槃彼岸何由可登？
X35n0645_p0122b18║【記】菩薩香象，足雖到底，若未達岸，寧免被漂？緣覺
X35n0645_p0122b19║觀集而為初門，故云愛水增長諸有。
X35n0645_p0122b20║○二、二乘下，別示四教機二：初、示聲聞。
X35n0645_p0122b21║二乘人修三十七品之機，運手動足，截有生死險
X35n0645_p0122b22║岸，前途遙遠，一心稱名。若發見諦，三果皆名淺處，
X35n0645_p0122b23║無學為彼岸。
X35n0645_p0122b24║○二次支下例諸位
X35n0645_p0122c01║次支佛侵習為淺處，通教正習盡為彼岸。次別教
X35n0645_p0122c02║斷四住為淺處，斷無明為彼岸。次明圓教六根清
X35n0645_p0122c03║淨為淺處，入銅輪為彼岸。變易中分分是淺處，究
X35n0645_p0122c04║竟無明方稱彼岸。
X35n0645_p0122c05║【記】支佛修行，不立分果。深觀緣起，久種三多。福慧
X35n0645_p0122c06║既隆，預侵二習。雖未發真，四流莫動，名得淺處。頓
X35n0645_p0122c07║證極果，名到彼岸。通教菩薩，正盡得淺，習盡到岸。
X35n0645_p0122c08║變易二土，同以別惑而為中流。上品寂光，方為彼
X35n0645_p0122c09║岸。
X35n0645_p0122c10║○二、復次下，示四流。
X35n0645_p0122c11║復次，初果免見流，三果免欲流，四果免有流，乃至
X35n0645_p0122c12║圓教方免無明流。
X35n0645_p0122c13║【記】常途四流，只是界內之惑。今取別惑，方名無明。
X35n0645_p0122c14║故知即與五住無異，但合色愛及無色愛為一有
X35n0645_p0122c15║流耳。
X35n0645_p0122c16║○二、菩薩下，明應。前之十番各有修相，皆所被機
X35n0645_p0122c17║求脫之事。今說本觀二種修相，皆是觀音垂應之
X35n0645_p0122c18║本二：初、通示二觀慈悲。
X35n0645_p0122c19║菩薩所以徧應水難者，皆是本修別圓二觀慈悲，
X35n0645_p0122c20║今日成就王三昧力。
X35n0645_p0122c21║【記】兼別觀者，略有二意：一者，此教初心立行，雖依
X35n0645_p0122c22║漸次以知中實，後心能證王三昧故；二者，欲以歷
X35n0645_p0122c23║別之相，顯於圓融一念具故。摩訶止觀十乘之初，
X35n0645_p0122c24║先明次第，顯不次故。今釋此品，本觀皆兩，有茲二
X35n0645_p0123a01║意。
X35n0645_p0123a02║○二、所以下，別明三昧漸頓二：初、漸二：初、漸修。
X35n0645_p0123a03║所以者何？菩薩修別觀時，見眾生漂果報水，起誓
X35n0645_p0123a04║拯濟。菩薩修戒定時，以善治惡，於諸禪定水、光三
X35n0645_p0123a05║昧水、勝處水，一切處皆起慈悲，以善攻惡。又從水
X35n0645_p0123a06║假入空，發真無漏，從空出假，達水因緣，入水中道，
X35n0645_p0123a07║見水實相，節節法門皆起慈悲，熏諸眾生。
X35n0645_p0123a08║【記】元始發心，上求下化。水光三昧，即觀白骨八色
X35n0645_p0123a09║流光中一色也。水勝處等，例如火難中說。
X35n0645_p0123a10║○二、今成下，順應二：初、乘誓赴難。
X35n0645_p0123a11║今成王三昧寂而常照，眾生報水所漂，稱名為機。
X35n0645_p0123a12║對事慈悲救果報水，戒定慈悲救惡業水，三觀悲
X35n0645_p0123a13║救煩惱水，一切一時皆得解脫。
X35n0645_p0123a14║【記】漸修頓證，常鑑法界，十番機緣，三障水漂，對於
X35n0645_p0123a15║因中，節節誓願，令彼一切，皆得解脫。
X35n0645_p0123a16║○二、如華下，引經證成二：初、證。
X35n0645_p0123a17║如華嚴三十八明善財至海門國，海雲比丘為說
X35n0645_p0123a18║普眼經云：十二秊來，常觀此海，漸漸轉深，大身居
X35n0645_p0123a19║止，珍寶聚集。如是觀已，則見海底生大蓮華，無量
X35n0645_p0123a20║天龍八部莊嚴。華上有佛，相好無邊。即申右手，摩
X35n0645_p0123a21║於我頂，為說普眼經。千二百歲，一日所受阿僧祇
X35n0645_p0123a22║品，無量無邊。若以海水為墨，須彌聚筆，書寫此經，
X35n0645_p0123a23║不能得盡。
X35n0645_p0123a24║【記】託於事海，觀三障海。十二秊者，十二緣也。漸漸
X35n0645_p0123b01║轉深，見海十德，十觀成也。生大蓮華，顯妙境也。天
X35n0645_p0123b02║龍莊嚴者，具妙力用也。有佛相好，常見盧舍那也。
X35n0645_p0123b03║申右手者，權智應也。摩我頂者，實智感也。即以感
X35n0645_p0123b04║應道交，彰始本分合也。說普眼經者，分得果法也。
X35n0645_p0123b05║一日所受至不能得盡者，一念心塵，顯大千經卷
X35n0645_p0123b06║也。
X35n0645_p0123b07║○二、當知下，結。
X35n0645_p0123b08║當知水法門攝一切法，亦如大品阿字門，具足一
X35n0645_p0123b09║切義。觀音於水法門久已通達，故能徧應一切水
X35n0645_p0123b10║難。
X35n0645_p0123b11║【記】既如阿字具一切義，應知亦是中道法門。但帶
X35n0645_p0123b12║教道，唯知此一耳。
X35n0645_p0123b13║○二、復次下，頓二：初、頓修。
X35n0645_p0123b14║復次，本修圓觀法門，無緣慈悲徧應一切者，觀水
X35n0645_p0123b15║字門。十法界趣水字，是趣不過，水尚不可得，云何
X35n0645_p0123b16║當有趣不趣？十法界趣水是俗諦，水尚不可得即
X35n0645_p0123b17║真諦，云何當有趣不趣？即雙非顯中道第一義諦。
X35n0645_p0123b18║【記】十、界趣水者，水為法界，攝諸法盡，故言趣也。既
X35n0645_p0123b19║立能趣及以所趣，故當俗諦。水尚等者，所趣之水，
X35n0645_p0123b20║全體是性，無相可得。無所趣故，那有能趣？能所俱
X35n0645_p0123b21║空，名為真諦。云何等者，水尚叵得，則無有趣。有趣
X35n0645_p0123b22║既絕，不趣自忘。即以雙非，顯於中道。此之三諦，同
X35n0645_p0123b23║一法性，即一而三，即三而一，不思議也。
X35n0645_p0123b24║○二、如此下，頓應二：初、明不應而應。
X35n0645_p0123c01║如此觀水字十法界三諦之法，即起無緣慈悲，徧
X35n0645_p0123c02║熏三諦十法界眾生，故能圓應一切。
X35n0645_p0123c03║【記】大經云：慈若有無，非有非無，名如來慈。豈非三
X35n0645_p0123c04║諦起慈悲邪？前總難中，十界眾生受苦稱名，菩薩
X35n0645_p0123c05║即時觀其音聲，皆得解脫。不觀十界即空、假、中，那
X35n0645_p0123c06║得一時離於眾苦？良以三諦是生本性，亦聖果源，
X35n0645_p0123c07║無有二體，故同體悲方能圓拔。
X35n0645_p0123c08║○二、明不分而分。
X35n0645_p0123c09║若分別觀者，以十六三昧救果報水，以二十四三
X35n0645_p0123c10║昧救惡業水，以二十五三昧救二乘通別圓入空
X35n0645_p0123c11║有流等水，以二十五三昧救別教出假於有流中
X35n0645_p0123c12║令無染溼，以二十五三昧救圓教入中無明流水，
X35n0645_p0123c13║一切一時俱得解脫也。
X35n0645_p0123c14║【記】大意同前火難中說。今以四流對諸位難。四教
X35n0645_p0123c15║入空，離於有流，等於見、欲二流也。假於有流無染
X35n0645_p0123c16║溼者，假雖破空，亦不著有，以雙流故。應知假顯，空
X35n0645_p0123c17║亦彌著，名平等觀，義在於斯。中破無明，如常所說。
X35n0645_p0123c18║觀音義疏記卷第一
X35n0645_p0123c19║
X35n0645_p0123c20║觀世音菩薩普門品義疏記會本卷第一