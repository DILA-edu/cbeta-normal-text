X35n0645_p0124a01║
X35n0645_p0124a02║
X35n0645_p0124a03║
X35n0645_p0124a04║觀世音菩薩普門品義疏記會本卷第二
X35n0645_p0124a05║
X35n0645_p0124a06║觀音義疏記卷第二
X35n0645_p0124a07║宋四明沙門知禮述
X35n0645_p0124a08║○三、羅剎難二：初、列義門。
X35n0645_p0124a09║第三、羅剎難者，亦為三：一、貼文；二、約事；三、觀釋。
X35n0645_p0124a10║○二、隨門釋三：初、貼文二：初、科經。
X35n0645_p0124a11║貼文又為二：一、明難；二、結名。難中為五：一、舉數；二、
X35n0645_p0124a12║明遇難之由；三、遭難；四、明機；五、明應。
X35n0645_p0124a13║若有百千萬億眾生，為求金、銀、瑠璃、硨磲、碼碯、珊瑚、
X35n0645_p0124a14║琥珀、真珠等寶入於大海，假使黑風吹其船舫飄墮
X35n0645_p0124a15║羅剎鬼國，其中若有乃至一人稱觀世音菩薩名者，
X35n0645_p0124a16║是諸人等皆得解脫羅剎之難，以是因緣名觀世音。
X35n0645_p0124a17║○二、人數下，隨釋二：初、明難五：初、舉數二：初、釋人
X35n0645_p0124a18║數。
X35n0645_p0124a19║人數者，但舉百千總數，不定判多少，明入海求珍，
X35n0645_p0124a20║結伴無定，雖無定數，終不可獨往，故舉百千也。
X35n0645_p0124a21║【記】若百若千，或萬或億，以其泛海必乘大舶，故云
X35n0645_p0124a22║結伴不可獨往。
X35n0645_p0124a23║○二、賢愚下，明入海。
X35n0645_p0124a24║賢愚云：田殖百倍，商估千倍，仕宦萬倍入海，吉還
X35n0645_p0124b01║得無量倍入海也。
X35n0645_p0124b02║○二、次遭下，難由三：初、正釋難由二：初、證風非正
X35n0645_p0124b03║難。
X35n0645_p0124b04║次遭風是難由，約下文證。今若開風為正難，下文
X35n0645_p0124b05║云皆得解脫羅剎之難，此豈不獨是羅剎難也？
X35n0645_p0124b06║【記】以古師足風為八難，故據結文，但成鬼難。
X35n0645_p0124b07║○二難由下。推風難由。
X35n0645_p0124b08║難由正應，無在由者，何但由風，由風墮難，由入海
X35n0645_p0124b09║遭風求寶，入海由貪求珍寶，展轉相由，風災難切，
X35n0645_p0124b10║故風是墮難之由也。
X35n0645_p0124b11║【記】若展轉推之，皆是難由。於諸由中，風由最切，是
X35n0645_p0124b12║故經文特言風耳。
X35n0645_p0124b13║○二、七寶下，追釋寶物二：初、分真偽。
X35n0645_p0124b14║七寶是正寶，珠是偽寶。又如意珠寶最上，今言等
X35n0645_p0124b15║者，等上等下諸寶也。
X35n0645_p0124b16║○二示似真
X35n0645_p0124b17║樓炭云：巨海有七種似實，一百二十種真珠寶。
X35n0645_p0124b18║○三、黑風下，更釋風相二：初、他解三：初、舊師立。
X35n0645_p0124b19║黑風者，舊云：風無色，吹黑沙故爾。
X35n0645_p0124b20║○二有人下他人彈。
X35n0645_p0124b21║有人彈云：沙中無船，水中無沙。非是吹黑沙，乃是
X35n0645_p0124b22║吹黑雲爾。
X35n0645_p0124b23║○三、今還下，令例難。
X35n0645_p0124b24║今還例此難：水中無雲，雲中無船，何得彈沙而取
X35n0645_p0124c01║雲？風能吹黑雲，何意不能吹黑沙？
X35n0645_p0124c02║○二、請觀下，今釋二：初、經明風色。
X35n0645_p0124c03║請觀音云黑風。洄波仁王般若有六色風，黑、赤、青、
X35n0645_p0124c04║天、地、火也。受陰經明五風，阿含亦云黑風。
X35n0645_p0124c05║○二風加下，風黑怖甚。
X35n0645_p0124c06║風加以黑，怖之甚也。
X35n0645_p0124c07║○三羅剎下遭苦。
X35n0645_p0124c08║羅剎是食人鬼，人屍若臭，能呪養之令鮮。復有噉
X35n0645_p0124c09║精氣鬼，人心中有七渧甜水，和養精神鬼，噉一遆
X35n0645_p0124c10║令頭痛，三渧悶絕，七渧盡即死。
X35n0645_p0124c11║【記】羅剎鬼者，本毗沙門天王所管，有其二部：一曰
X35n0645_p0124c12║夜叉，捷疾鬼也；二曰羅剎，食人鬼也。徧在諸處。然
X35n0645_p0124c13║其本居海外有國，或人飄往其國，或鬼來此惱人，
X35n0645_p0124c14║皆由惡因相關故也。
X35n0645_p0124c15║○四、一人下，明機。
X35n0645_p0124c16║一人稱名。
X35n0645_p0124c17║○五明應。
X35n0645_p0124c18║餘者悉脫者同，憂感休否是共。雖口不同唱，心助
X35n0645_p0124c19║覓福，故俱獲濟是均。若後值賊則同聲者，陸地心
X35n0645_p0124c20║多不并，決須稱號令使齊，與水難為異。
X35n0645_p0124c21║○二、何意下，結名。
X35n0645_p0124c22║何意就此結觀音之名？此正就一人稱名，而賴兼
X35n0645_p0124c23║群黨，明慈力廣被，救護平等，顯觀音之名也。
X35n0645_p0124c24║○二約事。
X35n0645_p0125a01║二、約事證應驗。傳云：外國百餘人，從師子國汎海
X35n0645_p0125a02║向扶南，忽遇惡風墮鬼國，便欲盡食一舶。眾人怖
X35n0645_p0125a03║稱觀音，中有一小乘沙門，不信觀音，不肯稱名。鬼
X35n0645_p0125a04║索此沙門，沙門狼狽學稱，亦得免脫。
X35n0645_p0125a05║○三、觀釋二：初、明風義不局。
X35n0645_p0125a06║次觀釋者，不但明世界中風，黑業名風。華嚴云：嫌
X35n0645_p0125a07║恨猛風，吹罪心火常令熾然，吹諸行商人墮落惡
X35n0645_p0125a08║道，失人道善寶及無漏聖財。
X35n0645_p0125a09║【記】世界中風，果報風也。黑業名風至失人道善寶，
X35n0645_p0125a10║皆惡業風也。失無漏財，煩惱風也。以下第五，又明
X35n0645_p0125a11║鬼難，具明三障惡鬼之義。故今觀行，且從難由風
X35n0645_p0125a12║義而示，欲於六種明別圓觀，即是一切觀境之式。
X35n0645_p0125a13║○二、從地下，釋風通三障三：初、果報二：初、遭苦二：
X35n0645_p0125a14║初、上至三禪。
X35n0645_p0125a15║從地獄上至三禪，皆有果報風難。
X35n0645_p0125a16║○二、如僧下，下徧諸趣。
X35n0645_p0125a17║如僧護經明：地獄種種形相，疾風猛浪，沒溺破壞，
X35n0645_p0125a18║餓鬼所噉。若鬼道中，寒風裂骨，身碎碑䃀。畜生飛
X35n0645_p0125a19║走之類，傾巢覆卵，何可勝言？修羅亦有風難。若風
X35n0645_p0125a20║災起時，諸山擊搏，上至三禪宮殿，碎為微塵。
X35n0645_p0125a21║【記】僧護比丘，明四阿含，為眾知識。五百商人，入海
X35n0645_p0125a22║採寶，來就世尊，請此比丘船中說法。佛知有益，許
X35n0645_p0125a23║之令去。船還海岸，登陸而行，夜宿樹下。商人早發，
X35n0645_p0125a24║忘喚比丘，因茲失伴，獨行山林。見僧伽藍，比丘住
X35n0645_p0125b01║處，若飲食，若房舍，若溫室，若園林，若田地，若受用，
X35n0645_p0125b02║皆是苦具。日夜之間，受種種苦，有百餘條。僧護問
X35n0645_p0125b03║故，皆答云：當還問佛，自當知之。既至佛所，具陳所
X35n0645_p0125b04║見。佛皆答之：悉是比丘破諸禁戒，毀壞常住，侵用
X35n0645_p0125b05║眾物，於彼海山受地獄苦。學者覽之，足以自誡。
X35n0645_p0125b06║○二、當此下，明機應。
X35n0645_p0125b07║當此之時，誰能救濟？唯當一心稱觀世音菩薩，以
X35n0645_p0125b08║王三昧力，或以手障，或以口吸，無量方便，令得解
X35n0645_p0125b09║脫也。
X35n0645_p0125b10║○二、次明下，惡業二：初、遭難。
X35n0645_p0125b11║次明若修諸善惡業風，吹壞五戒十善船舫，墮三
X35n0645_p0125b12║途鬼國及愛見境中。大經云：羅剎婦女隨所生子
X35n0645_p0125b13║而悉食之，食子既盡，復食其夫。
X35n0645_p0125b14║【記】三途約果，愛見約因，皆由宿業令起愛見，墮於
X35n0645_p0125b15║三途。貪欲之心，如羅剎婦；破戒定善，如隨食子；失
X35n0645_p0125b16║人天報，如食其夫。
X35n0645_p0125b17║○二、急須下機應。
X35n0645_p0125b18║急須稱觀世音菩薩，以慈悲力能令解脫。
X35n0645_p0125b19║○三、次明下，煩惱二：初、明機二：初、聲聞。
X35n0645_p0125b20║次明二乘人採聖財寶，為煩惱風吹慧行船行行
X35n0645_p0125b21║舫，墮見愛境，為見愛羅剎所害。若能稱觀世音，得
X35n0645_p0125b22║脫見愛二輪，永得免二十五有黑業也。
X35n0645_p0125b23║【記】聖財不出七種：一、聞，二、信，三、戒，四、定，五、進，六、捨，
X35n0645_p0125b24║七、慚愧慧。行即無常析觀行，行即不淨慈心等。二
X35n0645_p0125c01║行約凡位所修，七財約聖位所得。
X35n0645_p0125c02║○二、次明下諸位。
X35n0645_p0125c03║次明支佛六度行，通別圓變易等，入煩惱海，採一
X35n0645_p0125c04║切智寶，八倒暴風所吹，飄諸行船，墮二邊鬼國，用
X35n0645_p0125c05║正觀心，體達諸法不生不滅，入實際中，即得解脫。
X35n0645_p0125c06║鬼義合前後章，故不重說也。
X35n0645_p0125c07║【記】八、倒風者。支佛六度，通、別、圓入空之觀，以常等
X35n0645_p0125c08║為倒；假、中、變易，以無常等為倒。用正觀一心，稱觀
X35n0645_p0125c09║世音，即出二邊惡鬼境界，即能達到中道寶渚。鬼
X35n0645_p0125c10║義合前後章，前即此章貼文約事，後即第五鬼難
X35n0645_p0125c11║章也。
X35n0645_p0125c12║○二、法界下，明應二：初、通示二觀慈悲。
X35n0645_p0125c13║法界風難無量，一時圓應者，皆由別圓慈悲所熏。
X35n0645_p0125c14║【記】別雖漸修，果能圓應。
X35n0645_p0125c15║○二、菩薩下，別明三昧漸頓二：初、漸二：初、修時逐
X35n0645_p0125c16║行起誓。
X35n0645_p0125c17║菩薩本修別觀，見事中風即起慈悲；修戒定，見惡
X35n0645_p0125c18║業風即起慈悲；修三觀時，節節慈悲。
X35n0645_p0125c19║○二、今入下，明證時隨難相關。
X35n0645_p0125c20║今入風實相王三昧中，以事慈悲救果報風，以戒
X35n0645_p0125c21║定慈悲救惡業風，三觀慈悲救煩惱風，故能十番
X35n0645_p0125c22║拔難。
X35n0645_p0125c23║○二、若作下，頓二：初、修時三諦圓融。
X35n0645_p0125c24║若作圓觀論機應者，但觀風字門，具照十法界，三
X35n0645_p0126a01║諦宛然，通達無礙，慈悲徧覆。
X35n0645_p0126a02║【記】風字門者，如請觀音疏釋六字章句，以六道等
X35n0645_p0126a03║為六字門。良由六道體是法界，能通實相，故名為
X35n0645_p0126a04║門。今以風字為門，其義亦爾。字者，召法之辭。
X35n0645_p0126a05║○二、若分下，用時一念差別。
X35n0645_p0126a06║若分別說王三昧者，以十七三昧救果報風，以二
X35n0645_p0126a07║十四三昧救修因風，以二十五三昧救二乘通、別、
X35n0645_p0126a08║圓從假入空煩惱風，以二十五三昧救別教出假
X35n0645_p0126a09║無知風，以二十五三昧救圓教入中無明風，變易
X35n0645_p0126a10║可解。如是徧救法界，一切一時皆得解脫也。
X35n0645_p0126a11║○四、刀杖難二：初、列門。
X35n0645_p0126a12║第四、明刀杖難者，亦為三：一、貼文；二、約證；三、觀釋。
X35n0645_p0126a13║○二、解釋三：初、貼文二：初、科經。
X35n0645_p0126a14║貼文為三：一、遭難即是苦，二、稱名即是善，三、應。
X35n0645_p0126a15║若復有人臨當被害，稱觀世音菩薩名者，彼所執刀
X35n0645_p0126a16║杖尋段段壞而得解脫。
X35n0645_p0126a17║○二、釋義三：初、遭難。二、稱名。三、今言下，蒙應二：初、
X35n0645_p0126a18║據文消釋。
X35n0645_p0126a19║今言刀杖段段壞者，明人執殺具，一折一來，隨來
X35n0645_p0126a20║隨斷，彌顯力大。
X35n0645_p0126a21║○二、問下，對前料簡二：初、問。
X35n0645_p0126a22║問：水火何不令再滅耶？
X35n0645_p0126a23║○二答
X35n0645_p0126a24║答，刀杖折再來，重明聖力。水火滅後，誰復持來。既
X35n0645_p0126b01║無持來，滅何所顯。今只令絕炎不燒，洪流更淺，存
X35n0645_p0126b02║顯力大。各有其意，不得一例作難也。
X35n0645_p0126b03║○二、約證。
X35n0645_p0126b04║二、約事證者。應驗傳云：晉太元中，彭城有一人，被
X35n0645_p0126b05║枉為賊。本供養金像，帶在髻中。後伏法，刀下但聞
X35n0645_p0126b06║金聲，刀三斫頸，終無異解。看像有三痕，由是得放。
X35n0645_p0126b07║又蜀有一人，檀函盛像，安髻中。值姚萇宼蜀，此人
X35n0645_p0126b08║與萇相遇。萇以手斫之，聞頂有聲。退後看像，果見
X35n0645_p0126b09║有痕。其人悲感，寧傷我身，反損聖容。益加精進。晉
X35n0645_p0126b10║太元高簡，滎陽京人。犯法臨刑，一心歸命，鉗鎖不
X35n0645_p0126b11║復見處。下刀刀折，絞之寸斷。遂賣妻子及自身，起
X35n0645_p0126b12║五層塔，在京縣。宋太始初，四方兵亂。沈文秀牧青
X35n0645_p0126b13║州，為土人明僧駿所攻。秀將杜賀刑妻司馬氏（云
X35n0645_p0126b14║云）。
X35n0645_p0126b15║○三、觀行二：初、通示三障。
X35n0645_p0126b16║三、明觀釋者，非但世間殺具名為刀杖，惡業亦能
X35n0645_p0126b17║傷善業，身命、煩惱、六塵、三毒等，皆名刀箭。
X35n0645_p0126b18║○二、從地下，別釋三相三：初、果報二：初、明遭難。
X35n0645_p0126b19║從地獄去，即有刀山拄骨，劍樹傷身，鋸解屠膾，狼
X35n0645_p0126b20║藉痛楚。餓鬼更相斬刺，互相殘害。畜生自有雌雄，
X35n0645_p0126b21║牙角自相觸突，又被剉切㓟剝。脩羅晝夜征戰，龍
X35n0645_p0126b22║王降雨，變成刀刃。人中前履白刃，却怖難誅。復有
X35n0645_p0126b23║橫屍塞外，復有銜刀東市。天共修羅鬬時，五情失
X35n0645_p0126b24║守，皆有刀杖怖畏失命之苦。
X35n0645_p0126c01║【記】娑伽龍王，本宮安住。興雲降雨，六天四域。脩羅
X35n0645_p0126c02║龍鬼，感見不同。天見華寶，人得清水，脩見刀劒。
X35n0645_p0126c03║○二、若能下，明機應。
X35n0645_p0126c04║若能稱觀世音，若應刑所刀尋斷壞，若應戰陣立
X35n0645_p0126c05║之等力令得安和。
X35n0645_p0126c06║○二、次明下，惡業二：初、遭難。
X35n0645_p0126c07║次明修諸善因，為三毒刀箭惡業，破壞善心，割斷
X35n0645_p0126c08║戒皮、定肉、慧骨、微妙心髓，法身慧命，退失墮落，失
X35n0645_p0126c09║人天道，乃至正命，登難崩易，萬劫不復。
X35n0645_p0126c10║【記】惡業所感，三毒熾然，近障戒定，遠妨三觀。言思
X35n0645_p0126c11║絕處，即微妙心。
X35n0645_p0126c12║○二、起怖下機應。
X35n0645_p0126c13║起怖畏心，稱觀世音，即蒙救護，三毒不傷，清昇受
X35n0645_p0126c14║樂，即菩薩力也。
X35n0645_p0126c15║○三、次明下，煩惱二：初、機二：初、聲聞二：初、遭苦二：
X35n0645_p0126c16║初、釋相。
X35n0645_p0126c17║次明聲聞人厭患生死，即時觀三界，見思劇於刀
X35n0645_p0126c18║箭。
X35n0645_p0126c19║○二、故大下，引證。
X35n0645_p0126c20║故大經云：寧以終身近旃陀羅，不能暫時親近五
X35n0645_p0126c21║陰，愛詐親善。六、拔刀賊趣向正路，如為怨逐。大論
X35n0645_p0126c22║云：譬如臨陣白刃間，結賊未滅害未除，如共毒蛇
X35n0645_p0126c23║同室居，如人被縛將去殺，爾時云何安可眠？五、苦
X35n0645_p0126c24║章句云：十二重城，三重棘舘，五拔刀人守門。
X35n0645_p0127a01║【記】彼經云：譬如有王，以四毒蛇盛之一篋，令人養
X35n0645_p0127a02║飴，瞻視臥起。若令一蛇生瞋恚者，我當準法戮之
X35n0645_p0127a03║都市。其人聞已，捨篋逃走。王時復遣五旃陀羅，拔
X35n0645_p0127a04║刀隨之。密遣一人，詐為親友，而語之言：汝可來還。
X35n0645_p0127a05║其人不信，投一聚落，都不見人。求物不得，即便坐
X35n0645_p0127a06║地。聞空中聲：今夜當有六大賊來。其人惶怖，復捨
X35n0645_p0127a07║之去。乃至路值一河，截流而去（云云）。合云：蛇若害
X35n0645_p0127a08║人，不墮惡道。無三學力，必為五陰旃陀羅害。若不
X35n0645_p0127a09║識愛，為詐親誑，觀於六入，猶如空聚。群賊住於六
X35n0645_p0127a10║塵，六入欲捨，復值煩惱駛流，應以道品船栰，運手
X35n0645_p0127a11║動足，過分段河。十住未免，唯佛究竟。經文本喻三
X35n0645_p0127a12║乘始終，今喻聲聞觀法。十二因緣，關禁如城。黑、白、
X35n0645_p0127a13║不動三種之業，繫屬如舘。五欲為害，如拔刀人。魔
X35n0645_p0127a14║境難出，如門被守。
X35n0645_p0127a15║○二、爾時下得脫。
X35n0645_p0127a16║爾時思惟：如此怖畏，何由得脫著於正路？須一心
X35n0645_p0127a17║稱觀世音，三業至到，機成感徹，則能裂生死券，度
X35n0645_p0127a18║恩愛河，不為煩惱刀杖所害。欲主魔王，無如之何。
X35n0645_p0127a19║○二、次明下諸位。
X35n0645_p0127a20║次明支佛，次明六度行，次明通別圓變易等五住。
X35n0645_p0127a21║刀箭傷法身損慧命者，若能稱名即蒙聖應，免離
X35n0645_p0127a22║通別刀杖脫二死地，豈非法身慈力耶？
X35n0645_p0127a23║【記】各以本觀，一心稱名，即時解脫。
X35n0645_p0127a24║○二、復次下，應二：初、漸二：初、明本誓。
X35n0645_p0127b01║復次，明刀杖機應徧法界者。良由本修別圓觀時，
X35n0645_p0127b02║見諸鋒刃傷毀，即起慈悲，我當救護。修善遮惡時，
X35n0645_p0127b03║於善惡業，復起慈悲。若觀刀杖是因緣生法，修三
X35n0645_p0127b04║觀時，復起慈悲，願行填滿。
X35n0645_p0127b05║【記】隨見隨修，皆起誓願，拔於眾生三障刀杖。
X35n0645_p0127b06║○二、今住下，明赴機三：初、赴機相。
X35n0645_p0127b07║今住王三昧中無量神力，以本事慈悲對果報刀
X35n0645_p0127b08║箭，修善慈悲救惡業刀箭，三觀慈悲救煩惱刀箭。
X35n0645_p0127b09║【記】三昧神力，稱本諸誓，一一能拔。
X35n0645_p0127b10║○二刀杖下所住法
X35n0645_p0127b11║刀杖是質礙，屬地字門攝。菩薩於質礙地門，通達
X35n0645_p0127b12║明了。
X35n0645_p0127b13║【記】以七種難，表內六種對於觀門。此地種門，今修
X35n0645_p0127b14║成也。
X35n0645_p0127b15║○三、如華下，引經證。
X35n0645_p0127b16║如華嚴四十明彌多羅童女，於師子奮迅城師子
X35n0645_p0127b17║幢王宮中，處明淨寶藏法堂，不可思議莊校。此堂
X35n0645_p0127b18║一一瑠璃柱、一一金剛壁、一一摩尼鏡、諸寶、諸鈴、
X35n0645_p0127b19║諸樹、諸形像、諸瓔珞中，住是一切質礙具內，悉見
X35n0645_p0127b20║一切如來從初發心、行菩薩道乃至成等正覺入
X35n0645_p0127b21║滅，皆於中現，無不明了，如於淨水見月影像。此法
X35n0645_p0127b22║門，名：般若普莊嚴法門。善財！入此地法門時，能得
X35n0645_p0127b23║不可說陀羅尼、大慈大悲陀羅尼、能作佛事陀羅
X35n0645_p0127b24║尼，一切法無不具足。當知地字門，普應一切，令得
X35n0645_p0127c01║解脫也。
X35n0645_p0127c02║【記】六種徧收一切觀境。刀杖堅礙，屬地字門，故引
X35n0645_p0127c03║屋壁。地種能現諸佛，及能發明善財定慧一切功
X35n0645_p0127c04║德，當知地門能成普應。
X35n0645_p0127c05║○二、復次下，頓二：初、圓修。
X35n0645_p0127c06║復次，圓觀觀地大質礙之法，攝一切十法界三諦，
X35n0645_p0127c07║宛然明了在地門中。
X35n0645_p0127c08║【記】地為法界，生佛依正，無不趣入地字法門，當知
X35n0645_p0127c09║一塵無不具足。三諦等者，一塵即空，一切皆空，假
X35n0645_p0127c10║中亦爾。
X35n0645_p0127c11║○二、圓起下，頓應二：初、總示。
X35n0645_p0127c12║圓起慈悲，徧於法界。寂而常照，無機不應。
X35n0645_p0127c13║【記】三諦慈悲，無不徧攝，故能一時徧拔眾苦。
X35n0645_p0127c14║○二、若欲下，分別。
X35n0645_p0127c15║若欲分別說之令易解者，以十三昧救果報刀杖，
X35n0645_p0127c16║以二十四三昧救三毒刀杖，以二十五三昧救入
X35n0645_p0127c17║空煩惱刀杖，以二十五三昧救出假無知刀杖，以
X35n0645_p0127c18║二十五三昧救入中無明刀杖，一切一時皆得解
X35n0645_p0127c19║脫。
X35n0645_p0127c20║【記】圓悲該互，不可別論。若欲易知，對機分別。四洲、
X35n0645_p0127c21║四趣、四王、忉利，此之十有，有事刀杖，能感一十王
X35n0645_p0127c22║三昧力；修有漏善，遮惡刀杖，感二十四王三昧力；
X35n0645_p0127c23║四教三觀，一心稱名，感二十五三昧之力。
X35n0645_p0127c24║○第五、鬼難二：初、列門。
X35n0645_p0128a01║第五、鬼難，亦為三：一、貼文，二、約證，三、觀解。
X35n0645_p0128a02║○二、貼文下，隨釋三：初、貼文二：初、科經。
X35n0645_p0128a03║貼文為四：一、標處所；二、明遭難即是苦；三、稱名即
X35n0645_p0128a04║是善；四、應。
X35n0645_p0128a05║若三千大千國土﹂，滿中夜叉、羅剎欲來惱人，聞其稱
X35n0645_p0128a06║觀世音菩薩名者，是諸惡鬼尚不能以惡眼視之，況
X35n0645_p0128a07║復加害？
X35n0645_p0128a08║○二、三千下，釋義四：初、標處二：初、大千假設。
X35n0645_p0128a09║三千大千滿中者，此假設之辭也。若言滿中，復更
X35n0645_p0128a10║從何處來？知是假言爾。
X35n0645_p0128a11║○二對上料簡。
X35n0645_p0128a12║上水火何不假設滿大千耶？鬼有心識相延故滿
X35n0645_p0128a13║假設為便，水火無心假設為難。
X35n0645_p0128a14║○二遭難。三稱名。四鬼所下蒙應。
X35n0645_p0128a15║鬼所以畏者，觀音有威有恩，若非懷恩，則是畏威，
X35n0645_p0128a16║所以聞名尚不能加於惡眼，豈容興害心？害心惡
X35n0645_p0128a17║眼，二俱歇也。
X35n0645_p0128a18║【記】恩威，即是折攝二門。以恩攝故，害心惡眼，二俱
X35n0645_p0128a19║休歇；以威折故，惡害亦然。
X35n0645_p0128a20║○二約事。
X35n0645_p0128a21║次約事證者。
X35n0645_p0128a22║【記】標而不釋，合注云云。上羅剎難已彰其事，故不
X35n0645_p0128a23║重說。
X35n0645_p0128a24║○三、觀解三：初、果報二：初、明難。
X35n0645_p0128b01║次觀解者，若果報論鬼難者，地獄道亦應有弊惡
X35n0645_p0128b02║大力鬼惱諸罪人，鬼道中力大者惱於小鬼，畜生
X35n0645_p0128b03║道鬼亦噉畜生，人中可知。諸天既領鬼，何容為鬼
X35n0645_p0128b04║所惱？如阿含中云：有大力鬼忽坐帝釋牀，帝釋大
X35n0645_p0128b05║瞋，鬼光明轉盛，釋還發慈心，鬼光明滅即去。天主
X35n0645_p0128b06║既為鬼所惱，何況四王脩羅道耶？
X35n0645_p0128b07║【記】諸天等者，瞋增諸惡，助鬼之威；慈為善本，消鬼
X35n0645_p0128b08║之勢。行者當知，若多瞋恚，常與惡鬼同其事業；若
X35n0645_p0128b09║常慈悲，與佛菩薩同其出處。
X35n0645_p0128b10║○二、如是下，明感。
X35n0645_p0128b11║如是等處，鬼難怖畏，稱觀世音，即不能加害也。
X35n0645_p0128b12║○二、次明下，明惡業二：初、明難二：初、鬼動三毒。
X35n0645_p0128b13║次明修因者，自有惡業名為鬼，自有鬼動三毒。如
X35n0645_p0128b14║阿含云：婬亦有鬼，鬼入人心，則使人婬佚無度。或
X35n0645_p0128b15║鬼使瞋使邪，當知鬼亦破善。
X35n0645_p0128b16║【記】雖是惡鬼使人婬佚，亦是婬業所召。以其多起
X35n0645_p0128b17║婬思，致令婬鬼得便。瞋恚、邪見，亦復如是。又是宿
X35n0645_p0128b18║業互相招集，故於今日同造惡因，破於善業。
X35n0645_p0128b19║○二三毒下諸惡名鬼。
X35n0645_p0128b20║三毒當體是鬼者，婬破梵行，瞋破慈悲，貪鬼惱不
X35n0645_p0128b21║盜戒，嗜鬼惱不飲戒，乃至十善諸禪亦如是，皆為
X35n0645_p0128b22║惡業鬼毀損，人天動不動業。
X35n0645_p0128b23║【記】如前。業火、業水、業風，故今諸惡得名為鬼，皆以
X35n0645_p0128b24║三毒而名惡業，與煩惱何異？任運起者，名為煩惱。
X35n0645_p0128c01║卒起決定，能動身、口，名三毒業。今既能破五戒、十
X35n0645_p0128c02║善，必非任運貪、瞋、癡也。人天散善，名為動業。四禪、
X35n0645_p0128c03║四定，名不動業。
X35n0645_p0128c04║○二、若能下，明感。
X35n0645_p0128c05║若能稱名，即不加害也。
X35n0645_p0128c06║○三、次明下，煩惱二：初、機二：初、明難二：初、所遭難
X35n0645_p0128c07║二：初、明滿大千。
X35n0645_p0128c08║次明煩惱鬼者，見心為男鬼，愛心為女鬼。若論此
X35n0645_p0128c09║鬼，即得滿三千大千世界，非復假設之言。
X35n0645_p0128c10║【記】男性剛利，如見推劃。女性柔染，如愛纏綿。
X35n0645_p0128c11║○二、何以下徧三界。
X35n0645_p0128c12║何以故？以見使歷三界有八十八，愛歷三界合有
X35n0645_p0128c13║九十八，豈不徧滿？
X35n0645_p0128c14║○二、此鬼下遭難人。
X35n0645_p0128c15║此鬼欲來惱二乘人，乃至六度通別圓等行人。大
X35n0645_p0128c16║經云：唯願世尊善良呪師，當為我等除無明鬼。又
X35n0645_p0128c17║云：愚癡羅剎止住其中。豈非煩惱鬼耶？
X35n0645_p0128c18║【記】小草。已上八番行人，俱為煩惱鬼之所害。
X35n0645_p0128c19║○二、若稱下，明感。
X35n0645_p0128c20║若稱名誦念，觀智成就，能令見愛塵勞隨意所轉，
X35n0645_p0128c21║不能為害也。
X35n0645_p0128c22║【記】見愛塵勞，即染而淨，是故淨名。取譬侍者，隨意
X35n0645_p0128c23║所轉。
X35n0645_p0128c24║○二、次別下，明應二：初、漸二：初、隨修立願。
X35n0645_p0129a01║次別、圓本觀慈悲機應者，別觀菩薩初發心時，見
X35n0645_p0129a02║諸惡鬼惱亂世間，無能救解，如訖拏迦羅等惱毗
X35n0645_p0129a03║舍離，是故菩薩興起慈悲，為作擁護。若修諸善，為
X35n0645_p0129a04║惡所壞，亦起慈悲，令善成就。若觀此鬼及以業鬼，
X35n0645_p0129a05║皆是因緣生法，從假入空，出假入中，皆節節慈悲
X35n0645_p0129a06║誓願。
X35n0645_p0129a07║【記】如訖拏迦等，即請觀音經緣起也。毗舍離，此翻
X35n0645_p0129a08║廣嚴。彼國人民，遇大惡病，眼赤如血，兩耳出膿，乃
X35n0645_p0129a09║至六識閉塞，猶如醉人。有五夜叉，名訖拏迦羅，吸
X35n0645_p0129a10║人精氣。
X35n0645_p0129a11║○二、於諸下，乘誓普救三：初、示相。
X35n0645_p0129a12║於諸煩惱深達實相，成王三昧，以誓願熏修法界
X35n0645_p0129a13║眾生，若遭鬼難，能徧法界救護。以事中慈悲救果
X35n0645_p0129a14║報上鬼，修善慈悲救惡業鬼，以三觀慈悲救愛見
X35n0645_p0129a15║無明等鬼，悉令諸鬼堪忍乘御，不能為惡眼視之。
X35n0645_p0129a16║【記】漸修頓證，法身自在。法界眾生，三障鬼難，關於
X35n0645_p0129a17║本誓，一一救之，能令諸鬼皆為佛乘。
X35n0645_p0129a18║○二、如華下，引經。
X35n0645_p0129a19║如華嚴四十三：迦毗羅婆城娑婆陀夜天，於日沒
X35n0645_p0129a20║後，見處虗空，見其身上有一切星現一毛孔中；見
X35n0645_p0129a21║所化眾生，或生天上，或得二乘，或修菩薩行，種種
X35n0645_p0129a22║方便皆悉見聞。爾時，夜天告善財言：我於惡眾生
X35n0645_p0129a23║發大慈心，不善眾生發大悲心，於聲聞、緣覺發安
X35n0645_p0129a24║立一切智道心。我見眾生遠離正道，趣於邪徑，著
X35n0645_p0129b01║諸顛倒，虗妄迷惑，受眾苦惱；我見此已，無量方便
X35n0645_p0129b02║除諸邪惑，安立正見。
X35n0645_p0129b03║【記】斯是菩薩住鬼法門，能以鬼身廣作佛事。三障
X35n0645_p0129b04║之鬼，或破或用，得自在故，一切鬼難，一時普救。
X35n0645_p0129b05║○三、故知下，結益。
X35n0645_p0129b06║故知法身菩薩，以夜叉鬼身，能作如此安立眾生。
X35n0645_p0129b07║觀音菩薩，於此鬼神法門，豈不通達，普應一切，令
X35n0645_p0129b08║得無害。
X35n0645_p0129b09║○二、若圓下，頓二：初、明圓觀慈悲。
X35n0645_p0129b10║若圓觀識種，是愛見鬼門。一切法趣此識種鬼法
X35n0645_p0129b11║門，十法界三諦具足，無緣慈悲，普被一切，即是鬼
X35n0645_p0129b12║門王三昧力，徧應法界。
X35n0645_p0129b13║【記】識種乃通。今約鬼修，別從愛見識種為境。一識
X35n0645_p0129b14║一切識，一切識一識，非一非一切，而一而一切，此
X35n0645_p0129b15║是鬼門。十界三諦，依此妙境，真正發心，乃能徧應。
X35n0645_p0129b16║○二、若分下，明隨機分別。
X35n0645_p0129b17║若分別說者，以十三昧救事鬼，二十四三昧救惡
X35n0645_p0129b18║業鬼，以二十五三昧救二乘通別圓入空鬼，乃至
X35n0645_p0129b19║入中道，一切一時俱不加害。
X35n0645_p0129b20║【記】事鬼既能惱於帝釋，故地居天四洲四趣，感於
X35n0645_p0129b21║十種王三昧力。餘義同前。
X35n0645_p0129b22║○六、枷鎻難二：初、列門。
X35n0645_p0129b23║第六、枷鎻難，亦為三：一、貼文，二、約證，三、觀釋。
X35n0645_p0129b24║○二、隨釋三：初、貼文二：初、節經。
X35n0645_p0129c01║貼文為四：一、標有罪無罪，二、遭難，三、稱名，四、應。
X35n0645_p0129c02║設復有人，若有罪、若無罪，杻械枷鎻檢繫其身，稱觀
X35n0645_p0129c03║世音菩薩名者，皆悉斷壞，即得解脫。
X35n0645_p0129c04║○二、上臨下，釋義四：初、標罪。
X35n0645_p0129c05║上臨當被害，此定入死目。此明有罪無罪，或是推
X35n0645_p0129c06║檢未定，或可判入徒流。若判未判，俱被禁節，明聖
X35n0645_p0129c07║心等本救其囚執，不論有罪無罪也。
X35n0645_p0129c08║○二在手下遭難。
X35n0645_p0129c09║在手名杻，在脚名械，在頸名枷，連身名鎻，此則三
X35n0645_p0129c10║木一鐵之名也。繫名繫礙，檢是封檢，繫未必檢，檢
X35n0645_p0129c11║必被繫，繫而具檢，憂怖亦深。
X35n0645_p0129c12║○三鳥死下稱名。
X35n0645_p0129c13║鳥死聲哀，人死言善，若能稱觀世音者。
X35n0645_p0129c14║【記】曾子云：鳥之將死，其鳴也哀；人之將死，其言也
X35n0645_p0129c15║善。
X35n0645_p0129c16║○四蒙應。
X35n0645_p0129c17║重關自開，鐵木斷壞。
X35n0645_p0129c18║○二約事。
X35n0645_p0129c19║次引事證者，應驗傳云：蓋護，山陽人。繫獄應死，三
X35n0645_p0129c20║日三夜，心無間息。即眼見觀音放光照之，鎖脫門
X35n0645_p0129c21║開，尋光而去。行二十里，光明方息。張暢為譙王長
X35n0645_p0129c22║史，王及暢繫延尉，誦經千徧，鎻寸寸斷，不日即散。
X35n0645_p0129c23║虗丞相（云云）。
X35n0645_p0129c24║○三、觀釋二：初、正明枷鎖三：初、果報二：初、明難。
X35n0645_p0130a01║三觀釋者，地獄體是囹圄，鬼及畜生亦有籠繫，脩
X35n0645_p0130a02║羅亦被五縛，北方及天上自在應無此難，降是已
X35n0645_p0130a03║還無免幽戹。
X35n0645_p0130a04║【記】事繫，唯在四趣三洲。
X35n0645_p0130a05║○二、若能下，明感。
X35n0645_p0130a06║若能稱名，皆得斷壞也。
X35n0645_p0130a07║○二、次明下，惡業三：初、明難。
X35n0645_p0130a08║次明修因惡業，即名枷鎖也。諸業雖有力，不逐不
X35n0645_p0130a09║作者，若有造業，果終不失，故云不失法如券。若人
X35n0645_p0130a10║修習諸善，被惡業覆，如大山映覆於心，使善敗壞，
X35n0645_p0130a11║更增惡業，惡業即招果縛，無由可解。
X35n0645_p0130a12║○二、若欲下，明感。
X35n0645_p0130a13║若欲脫此業者，因時可救，急稱觀音，能令三惡業
X35n0645_p0130a14║壞。
X35n0645_p0130a15║○三、故經下引經。
X35n0645_p0130a16║故經云：妻子以為鎻械，錢財以為牢獄，王法以為
X35n0645_p0130a17║獄籍，遮礙行人不得修道。望現在是果報縛，望過
X35n0645_p0130a18║去是業。
X35n0645_p0130a19║【記】廷尉檢繫，可有散時。妻子錢財，繫無脫日。望現
X35n0645_p0130a20║在等者，只今妻子及錢財等，亦業亦報。何者？若從
X35n0645_p0130a21║現說，名之為報；從過去說，名之為業。應知障善，皆
X35n0645_p0130a22║是宿惡。此之宿惡，或已成報，乃附報為障，即今妻
X35n0645_p0130a23║子及自身依報等也。若未成報，今在業道，亦自有
X35n0645_p0130a24║力，令善不成。又今妻等，不定為障。若於往世，同營
X35n0645_p0130b01║善因，今則能為修道助緣。如妙莊嚴王，因妻子故，
X35n0645_p0130b02║見佛悟道。現見有人，妻子勸善，畜財能施。今從惡
X35n0645_p0130b03║因，所感妻等，名鎖名獄。若歸觀音，則成報之業，及
X35n0645_p0130b04║未成者，是惡皆息。
X35n0645_p0130b05║○三、次明下，煩惱二：初、明機二：初、約聲聞二：初、約
X35n0645_p0130b06║小釋二：初、明難。
X35n0645_p0130b07║次明聲聞者，凡夫及三果皆是有罪，羅漢是無罪。
X35n0645_p0130b08║大品云：摩訶那伽雖有罪、無罪，同在三界獄中，五
X35n0645_p0130b09║陰繩所縛，三相無常，檢束印封之。權實上惑名杻，
X35n0645_p0130b10║定慧上惑名械，中道上惑名枷，法身上惑名鎖。如
X35n0645_p0130b11║是等束縛，行人不能得脫。
X35n0645_p0130b12║【記】凡夫見思，全在初、二、三果。思惑未盡，皆名有罪；
X35n0645_p0130b13║羅漢思盡，名為無罪。大品經指學、無學名為大龍，
X35n0645_p0130b14║故云摩訶那伽。學人殘思，名為有罪；無學斷盡，名
X35n0645_p0130b15║無罪。俱未無餘，名同在獄。既有果身，寧逃五陰及
X35n0645_p0130b16║以三相，乃名檢繫。權實等者，此約有罪示也。礙於
X35n0645_p0130b17║二智提拔名杻，妨於二行進趣名械。小以斷常為
X35n0645_p0130b18║中道枷，能障五分為法身鎖。只是見思對於所障，
X35n0645_p0130b19║得杻等名。
X35n0645_p0130b20║○二、稱名下，明感。
X35n0645_p0130b21║稱名繫念，必蒙靈應。若發定慧，是械斷。若發權實，
X35n0645_p0130b22║是杻斷。若破無明，是枷斷。法身顯現，是鎖斷。入無
X35n0645_p0130b23║餘涅槃，是縛斷。免三相，是離檢。出三界，是出獄。
X35n0645_p0130b24║【記】二、此復下，明通大。
X35n0645_p0130c01║此復有通別意。
X35n0645_p0130c02║【記】若就通惑，論杻械等，即藏、通人；若就別惑，明杻
X35n0645_p0130c03║械等，即別、圓人。
X35n0645_p0130c04║○二、次明下，例諸位。
X35n0645_p0130c05║次明支佛六度行通別圓。
X35n0645_p0130c06║○二、若論下，明應。
X35n0645_p0130c07║若論枷鎖，猶是地質，礙別圓本觀所起慈悲徧應
X35n0645_p0130c08║之義，不異於前。
X35n0645_p0130c09║【記】因中。漸頓慈悲，果上圓普與拔，皆如上說。
X35n0645_p0130c10║○二、若三下，兼明空識二：初、普應指前。
X35n0645_p0130c11║若三千、大千以表空種，王、賊、鬼等以表識種，論其
X35n0645_p0130c12║十番普應，此亦如前。
X35n0645_p0130c13║○二、論其下，本觀今說二：初、漸二：初、本觀慈悲二：
X35n0645_p0130c14║初、隨觀示。
X35n0645_p0130c15║論其本觀今當說。菩薩見眾生以空識成果報身，
X35n0645_p0130c16║還為空識所惱，修諸善時，空識之業亦能壞善。觀
X35n0645_p0130c17║空識有三諦之障，有三諦之理，如是節節皆起慈
X35n0645_p0130c18║悲，悲欲拔眾生苦，慈欲與眾生樂。
X35n0645_p0130c19║【記】一切煩惱，是識所為。識最是難，空雖非難，能來
X35n0645_p0130c20║難故，空亦名難。空為業者，亦是業由身內有空，故
X35n0645_p0130c21║能動作造於業因，外空亦然。空為惑者，於境迷悟，
X35n0645_p0130c22║成障成理，一切法邪，一切法正，而於節節起誓與
X35n0645_p0130c23║拔。
X35n0645_p0130c24║○二、故淨下，引經證。
X35n0645_p0131a01║故淨名云：菩薩觀四大種、空種、識種皆空，空故無
X35n0645_p0131a02║四大，無空無識，是為入不二法門。
X35n0645_p0131a03║【記】入不二法門品。明相菩薩曰：四種異、空種異為
X35n0645_p0131a04║二。四種性即是空種性，如前際、後際空故，中際亦
X35n0645_p0131a05║空。若能如是知諸種性者，是為入不二法門。既云
X35n0645_p0131a06║四種性即是空種性，就性明空，空是中理。此以中
X35n0645_p0131a07║理不於事二，彼約五種即性故不二。今明六種，豈
X35n0645_p0131a08║不即性？得經意故，加於識種，彌顯不二。若其空識
X35n0645_p0131a09║不即中道，將何以為王三昧體？
X35n0645_p0131a10║○二、成王下，乘誓應赴二：初、示相。
X35n0645_p0131a11║成王三昧，能徧十法界。垂應以事中慈悲，救果報
X35n0645_p0131a12║空識難；以修善慈悲，救惡業空識難；以三觀慈悲，
X35n0645_p0131a13║救煩惱空識難。故知觀音於空識法門而得自在。
X35n0645_p0131a14║○二、華嚴下，引證。
X35n0645_p0131a15║華嚴三十九：善住比丘於虗空中大作佛事。
X35n0645_p0131a16║【記】見空實相，能於虗空立種種事，利諸眾生。
X35n0645_p0131a17║○二、若作下，頓二：初、空識圓修。
X35n0645_p0131a18║若作圓觀，觀空種因緣性相本末究竟等，則一切
X35n0645_p0131a19║十法界悉趣空門，識亦如是。
X35n0645_p0131a20║【記】諸門觀法，多推心識，從近從要。初心易故，人根
X35n0645_p0131a21║不等。有宜觀外而得益者：四念處中，下界眾生多
X35n0645_p0131a22║著於外，故令攝境觀於內心；上界眾生多著內心，
X35n0645_p0131a23║故令觀色奪於內著。今觀空種亦是色類，唯是一
X35n0645_p0131a24║色。空外無法，故一切十界悉趣空門。空即三諦，故
X35n0645_p0131b01║一切法皆即三諦。三諦慈悲，無生不攝。
X35n0645_p0131b02║○二、起無下，慈悲普應。
X35n0645_p0131b03║起無緣慈悲，熏諸眾生，十法界有機，即能一切一
X35n0645_p0131b04║時而得解脫。
X35n0645_p0131b05║○第七怨賊難二。初列門。
X35n0645_p0131b06║第七、怨賊難，亦為三：一、貼文；二、約證；三、觀釋。
X35n0645_p0131b07║○二、貼文下，隨釋三：初、貼文二：初、正釋怨賊二：初、
X35n0645_p0131b08║科經。
X35n0645_p0131b09║貼文為四：一、標難處。二、標遭難人。三、明有機。四、明
X35n0645_p0131b10║應。
X35n0645_p0131b11║若三千大千國土，滿中怨賊。
X35n0645_p0131b12║○二、難處下，釋義四：初、標難處二：初、明處。
X35n0645_p0131b13║難處者，先明處，即是大千國土。
X35n0645_p0131b14║○二、次明下，明難二：初、釋滿中。
X35n0645_p0131b15║次明難，即滿中怨賊。滿中，假設之辭也。國曠賊多，
X35n0645_p0131b16║聖力能救，顯功之至也。
X35n0645_p0131b17║○二怨者，下釋怨賊。
X35n0645_p0131b18║怨者，此難重也。賊本來財，怨本奪命，今怨為賊，必
X35n0645_p0131b19║財命兩圖。若過去流血名怨，現在奪財名賊，如此
X35n0645_p0131b20║怨賊，徧滿大千，尚能護之，輕者豈不能救也？
X35n0645_p0131b21║○二、二標下，遭難人二：初、示四義。
X35n0645_p0131b22║二、標遭難人者，即商主也。此又為四：一、明主，二、有
X35n0645_p0131b23║從，三、懷寶，四、涉險。
X35n0645_p0131b24║有一商主，將諸商人，齎持重寶，經過險路。
X35n0645_p0131c01║○二、商者下，釋四義四：初、釋商主。
X35n0645_p0131c02║商者，訓量。此人擇識貴錢，善解財利，商量得宜，堪
X35n0645_p0131c03║為商人之主。
X35n0645_p0131c04║○二、既有下，釋商人。
X35n0645_p0131c05║既有商主，即有將領諸商人。
X35n0645_p0131c06║○三、既涉遠下，釋重寶。
X35n0645_p0131c07║既涉險遠，所齎者必是難得之貨，故言重寶也。
X35n0645_p0131c08║【記】以人眾路遠，顯所齎寶貴。
X35n0645_p0131c09║○四險路下。釋險路。
X35n0645_p0131c10║險路者，或可曠絕幽隘，名為險路；或值怨賊衝出
X35n0645_p0131c11║之處，名為險路者也。
X35n0645_p0131c12║【記】以處、以人二事釋險。
X35n0645_p0131c13║○三、機者下，明有機二：初、示經四義。
X35n0645_p0131c14║機者亦四：先明一人安慰，二勸稱名，三歎德，四眾
X35n0645_p0131c15║人俱稱。
X35n0645_p0131c16║其中一人作是唱言：諸善男子！勿得恐怖。汝等應當
X35n0645_p0131c17║一心稱觀世音菩薩名號，是菩薩能以無畏施於眾
X35n0645_p0131c18║生。汝等若稱名者，於此怨賊當得解脫。眾商人聞，俱
X35n0645_p0131c19║發聲言：南無觀世音菩薩！稱其名故，即得解脫。
X35n0645_p0131c20║○二、所以下，通釋四義二：初、明前三助進二：初、釋
X35n0645_p0131c21║二：初、明設三所以。
X35n0645_p0131c22║所以安慰者，止其恐怖也。所以勸稱名者，設其上
X35n0645_p0131c23║䇿也。所以歎德者，獎令定膽也。
X35n0645_p0131c24║【記】一心稱名，為計策者，更無過此。知德可憑，其膽
X35n0645_p0132a01║則定。
X35n0645_p0132a02║○二、若不下，明無三不進。
X35n0645_p0132a03║若不安慰，則怖遽慞惶；雖安慰止怖，若不設計，唐
X35n0645_p0132a04║慰何益？故勸稱名。雖勸稱名，若不歎德設計，則心
X35n0645_p0132a05║不定，膽亦不勇，所以歎德。
X35n0645_p0132a06║○二、故知下，結。
X35n0645_p0132a07║故知此菩薩決定能施無畏決果依憑。
X35n0645_p0132a08║○二、三義下，明後一能感二：初、明因，三、故唱。
X35n0645_p0132a09║三義既足，俱時稱唱。
X35n0645_p0132a10║○二南無下翻梵就華。
X35n0645_p0132a11║南無云歸命，亦稱為救我。
X35n0645_p0132a12║○四明蒙應。
X35n0645_p0132a13║機成獲應，即得解脫也。
X35n0645_p0132a14║○次結下，寄結口機二：初、舉經。
X35n0645_p0132a15║次結口機也。
X35n0645_p0132a16║無盡意！觀世音菩薩摩訶薩，威神之力巍巍如是。
X35n0645_p0132a17║○二、今言下，釋意二：初、約威力明。
X35n0645_p0132a18║今言觀音勢力既大，加護亦曠，豈止七難而已。當
X35n0645_p0132a19║知徧法界皆能救護，故言巍巍。
X35n0645_p0132a20║○二巍巍下，約字義顯。
X35n0645_p0132a21║巍巍者，重明高累之辭也。明觀音之力，出於分段
X35n0645_p0132a22║之外，豎應二土，故云重明。載沐神應，故云高累。以
X35n0645_p0132a23║是義故，故言巍巍如是也。
X35n0645_p0132a24║○二、約事證。
X35n0645_p0132b01║二、約事證者，應驗傳云：慧達以晉隆安二秊，北隴
X35n0645_p0132b02║上掘甘草。于時羌餓，捕人食之。達為羌所得，閉在
X35n0645_p0132b03║柵中，揀肥者先食。達急一心稱名誦經，食餘人稍
X35n0645_p0132b04║盡，唯達并一小兒。次擬明日，達竟夜誦，猶冀一感。
X35n0645_p0132b05║向曉，羌來取之，忽見一虎從草透出咆哮，諸羌散
X35n0645_p0132b06║走，虎因齧柵作一穴而去。達將小兒走叛得免。又
X35n0645_p0132b07║裴安起從虜叛還，南至河邊，不能得過，望見追騎
X35n0645_p0132b08║在後，死至須臾。於是稱觀世音，見一白狼，安起透
X35n0645_p0132b09║抱一擲，便過南岸，即失狼所。追騎共在北岸望之，
X35n0645_p0132b10║歎惋無極。道明於武原劫奪船道往，徑遇賊難等。
X35n0645_p0132b11║○三、觀釋三：初、果報。
X35n0645_p0132b12║三、觀釋者，若果報論怨賊者，從地獄至第六天皆
X35n0645_p0132b13║有關諍。如阿含云：忉利戰不如脩羅索援至第六
X35n0645_p0132b14║天，如此怨會稱名得脫也。
X35n0645_p0132b15║○二、修善下惡業。
X35n0645_p0132b16║次修善時，惡多是怨，猶如冰炭；稱名惡退，善業成
X35n0645_p0132b17║就，如闇滅明生。
X35n0645_p0132b18║【記】修善治惡。若惡多善少，惡即怨賊。若善多惡少，
X35n0645_p0132b19║惡為僕從。冰炭之勢，多能滅少。繫念成機，惡銷善
X35n0645_p0132b20║立。
X35n0645_p0132b21║○三、次明下，煩惱二：初、略明機二：初、通明四行遭
X35n0645_p0132b22║賊。
X35n0645_p0132b23║次明煩惱為怨賊者，一切煩惱是出世法怨﹂，商主
X35n0645_p0132b24║是三師，羯磨受戒人是商人，無作戒是重寶，五塵
X35n0645_p0132c01║是怨賊。或法師是商主，商人是徒眾，理教是重寶，
X35n0645_p0132c02║兩遇魔事是怨賊。或心王是商主，心數是商人，正
X35n0645_p0132c03║觀之智是重寶，覺觀為怨賊。或般若是商主，五度
X35n0645_p0132c04║萬行是商人，法性實相是重寶，六蔽是怨賊。
X35n0645_p0132c05║【記】以前六徧，備明八番破惑感應。故今怨賊，但明
X35n0645_p0132c06║四行遭煩惱賊，將歷四教，自攝八番。言四行者：一、
X35n0645_p0132c07║戒法受持，二、聽習教理，三、研修正觀，四、正助合行。
X35n0645_p0132c08║出世行人，要先稟戒，隨境護持。持心習教，憑教顯
X35n0645_p0132c09║理，稱理修觀，以正導助。若非此四，入聖何期？初商
X35n0645_p0132c10║主下，戒中，三句明受，一句明持。五塵能殺持護之
X35n0645_p0132c11║心，名戒怨賊。次或法下，聽法中，師徒說聽，皆欲依
X35n0645_p0132c12║教而顯至理。此二俱得，名重寶者，以其詮旨，得則
X35n0645_p0132c13║俱得，失則俱失，其猶識指，方乃見月。故知解教誠
X35n0645_p0132c14║為不易，何況理乎？而其徒主，兩喜雜魔，二寶俱失。
X35n0645_p0132c15║師為利故說，徒為名故學，斯之兩人，皆成魔業。或
X35n0645_p0132c16║師瞋弟子，或弟子恨師，亦是二人值於魔事。或心
X35n0645_p0132c17║下，修觀中，心王若正，心數亦正，王數同求正智之
X35n0645_p0132c18║寶。三毒覺觀，能劫此寶，最為怨賊。或般下，正助中，
X35n0645_p0132c19║正觀般若，導五助行，共顯理寶。般若如知金藏，五
X35n0645_p0132c20║度如用功掘出六蔽之賊，害此二因，還令藏隱，是
X35n0645_p0132c21║名怨賊。
X35n0645_p0132c22║○二、將此下，歷諸教明感。
X35n0645_p0132c23║將此意歷諸教義，自在作悉成稱名，即得解脫也。
X35n0645_p0132c24║【記】四、教行人，一一須四。若遇怨賊，一心稱名，四行
X35n0645_p0133a01║皆就。
X35n0645_p0133a02║○二例明應。
X35n0645_p0133a03║復次，約怨賊難結，成別圓慈悲，應例前可解云云。
X35n0645_p0133a04║【記】例前六種，故略不說。
X35n0645_p0133a05║觀音義疏卷上。
X35n0645_p0133a06║觀音義疏卷下。
X35n0645_p0133a07║隋天台智者大師說，　門人灌頂記
X35n0645_p0133a08║○第二、意業機二：初、列門。
X35n0645_p0133a09║第二、從若有眾生多於婬欲去，是明意機也。釋此
X35n0645_p0133a10║為二：初、貼文；二、觀解。
X35n0645_p0133a11║○二、貼文下，隨釋二：初、貼文二：初、科經。
X35n0645_p0133a12║貼文為二：初正明意機，次結意機。
X35n0645_p0133a13║若有眾生多於婬欲，常念恭敬觀世音菩薩，便得離
X35n0645_p0133a14║欲；若多瞋恚，常念恭敬觀世音菩薩，便得離瞋；若多
X35n0645_p0133a15║愚癡，常念恭敬觀世音菩薩，便得離癡。
X35n0645_p0133a16║○二、釋義二：初、正明意機二：初、總示經文。
X35n0645_p0133a17║意機約三毒為三章，章各有三：一明有苦，二默念，
X35n0645_p0133a18║此兩即是明機。三明離，即是明其應三也。
X35n0645_p0133a19║○二、通稱下，通釋經義三：初、依經論釋三毒二：初、
X35n0645_p0133a20║通釋二：初、明單複。
X35n0645_p0133a21║通稱毒者，侵害行人，喻之如毒，但名有單複。
X35n0645_p0133a22║【記】云貪、瞋、癡，此三單也。今從複列，故云婬欲、瞋恚、
X35n0645_p0133a23║愚癡。大本疏云：自愛為欲，愛他為婬；自忿為恚，忿
X35n0645_p0133a24║他為瞋；自惑為愚，惑他為癡。
X35n0645_p0133b01║○二、有人下，明多少二：初、他明少。
X35n0645_p0133b02║有人解云：三毒多者，不知其是遇，故不求觀音；少
X35n0645_p0133b03║者念觀音梵行之德，所以能感。
X35n0645_p0133b04║○二、意謂下，今明多二：初、立少乖經。
X35n0645_p0133b05║意謂此釋乖文，文云：若有眾生多於婬欲，念即得
X35n0645_p0133b06║離。云何對面違經耶？
X35n0645_p0133b07║○二、今明下，明多能感。
X35n0645_p0133b08║今明三毒多者，能念觀音菩薩有力，令多得離，何
X35n0645_p0133b09║況少相？此則以多況少爾。
X35n0645_p0133b10║【記】毒之多少，由習重輕求之，進不由機有無。無機
X35n0645_p0133b11║者，毒多毒少，俱不求離；若其有機，毒之多少，俱能
X35n0645_p0133b12║求離。古人不解，執多不求；今明能念，任多亦離。
X35n0645_p0133b13║○二、大論下，別釋二：初、正別釋三：初、貪欲四：初、大
X35n0645_p0133b14║論明宿因。
X35n0645_p0133b15║大論云：女人為戒垢謗法餘殃。
X35n0645_p0133b16║【記】意同此經。謗經之罪，歷諸惡道，縱得人身，婬欲
X35n0645_p0133b17║熾盛，不擇禽獸，若不求離，復淪苦趣，無解脫期。
X35n0645_p0133b18║○二、不擇下，現事明過患。
X35n0645_p0133b19║不擇禽獸，不避高墻廣壍之難，不計名聞德行，破
X35n0645_p0133b20║家亡國，滅族傾宗。禍延其身，如術婆伽。禍延其國，
X35n0645_p0133b21║如周敗褒姒。
X35n0645_p0133b22║【記】術婆伽緣，略如玄記。褒姒者，褒國之女也。周幽
X35n0645_p0133b23║王伐褒，褒人以姒獻之，王甚惑之。初，幽王與諸侯
X35n0645_p0133b24║約，有宼即擊鼓舉烽，諸候來赴。及惑褒姒，褒姒無
X35n0645_p0133c01║笑。王欲其笑，乃擊鼓舉烽，諸侯皆至而無宼，姒乃
X35n0645_p0133c02║笑。又好聞裂繒之聲，發繒裂之，以適其意。及申侯
X35n0645_p0133c03║與犬戎兵至，擊鼓舉烽，諸侯以為如前見欺，無復
X35n0645_p0133c04║至者，遂敗。
X35n0645_p0133c05║○三、淨住下，二經明蟲鬼。
X35n0645_p0133c06║淨住及禪經明多欲人有欲蟲，男蟲淚出而青白，
X35n0645_p0133c07║女蟲吐血而紅赤。又言有欲鬼嬈動其心，令生倒
X35n0645_p0133c08║惑。
X35n0645_p0133c09║【記】各自有情，以其業故，資人倒惑。又阿含云：婬亦
X35n0645_p0133c10║有鬼，鬼入心則使婬佚無度。
X35n0645_p0133c11║○四、如大下，大經明多少。
X35n0645_p0133c12║如大經云：若習近貪欲，是報熟時。此舉多欲相也。
X35n0645_p0133c13║若少欲人，蟲鬼潛伏，無過狂醉，是少欲相。
X35n0645_p0133c14║【記】習果若成，報果在即，故云熟也。如人災至，合當
X35n0645_p0133c15║王憲，即有惡人獎助為惡。蟲鬼如助者，地獄如王
X35n0645_p0133c16║憲，此多欲相也。若反此者，名為少相。
X35n0645_p0133c17║○二、瞋恚四：初、約喻明瞋相。
X35n0645_p0133c18║瞋恚多者，今世人不喜見，如渴馬護水，如射師子
X35n0645_p0133c19║母。
X35n0645_p0133c20║○二、故遺下。二、經明障道。
X35n0645_p0133c21║故教遺云：劫功德賊，無過瞋恚。華嚴云：一念瞋起，
X35n0645_p0133c22║障百法明門。菩薩以瞋乖慈，障道事重。
X35n0645_p0133c23║【記】慈是一切善法根本，瞋既乖慈，名劫名障。百法
X35n0645_p0133c24║明門者，即障別、圓地住所證之法也。仁王云：初地
X35n0645_p0134a01║得百法明門，二地得千法等。地論云：入百法明門，
X35n0645_p0134a02║增長智慧，思惟種種法門義故。百法者，應如百法
X35n0645_p0134a03║論所明。
X35n0645_p0134a04║○三、大集下，二經明魔業。
X35n0645_p0134a05║大集云：一念起瞋，一切魔鬼得便。涅槃云：習近瞋
X35n0645_p0134a06║恚。
X35n0645_p0134a07║【記】佛以慈定能伏天魔，是知瞋心為魔所降。習近
X35n0645_p0134a08║瞋恚，是報熟時。
X35n0645_p0134a09║○四若例下例上有蟲鬼
X35n0645_p0134a10║若例婬、恚，亦應有鬼。如柰女經：瞋則有蝎蟲，是名
X35n0645_p0134a11║多瞋相。與上相違，是瞋少相。
X35n0645_p0134a12║【記】若蟲鬼潛伏，是瞋少相。
X35n0645_p0134a13║○三、愚癡二：初、明過患。
X35n0645_p0134a14║愚癡多者，邪畫諸見，撥無因果，謗毀大乘。如大經：
X35n0645_p0134a15║【記】三句，明於邪癡之相。如大經者，合云：習近愚癡，
X35n0645_p0134a16║是報熟時。此乃邪癡習報二果，癡心習成，地獄報
X35n0645_p0134a17║熟也。
X35n0645_p0134a18║○二、例前。下例蟲鬼﹂，多少隨人。
X35n0645_p0134a19║例前亦應有蟲鬼。
X35n0645_p0134a20║○二、三毒下，總結過。
X35n0645_p0134a21║三毒過患如此。
X35n0645_p0134a22║○二、欲離下，約伏斷明得離三：初、示念得離。
X35n0645_p0134a23║欲離此故，至心存念觀音，即得離也。
X35n0645_p0134a24║○二、有人下，斥非顯正二：初、他解非滅離。
X35n0645_p0134b01║有人解云：起伏相違，稱之為離，非滅離也。
X35n0645_p0134b02║【記】以由他師不解常念，致令三毒不得滅離。
X35n0645_p0134b03║○二、今謂下，二經明盡淨。
X35n0645_p0134b04║今謂經文說離，何意言非？若依請觀音者，淨於三
X35n0645_p0134b05║毒根，成佛道無疑。
X35n0645_p0134b06║【記】經直言離，那專伏釋。若以念故，唯能伏者，繫念
X35n0645_p0134b07║六字，能淨毒根，至成佛道，亦只伏邪。
X35n0645_p0134b08║○三、今作下，正明伏斷。
X35n0645_p0134b09║今作十番明救三毒，三番是伏惑論離，七番是斷
X35n0645_p0134b10║惑論離也。
X35n0645_p0134b11║【記】果報修因。六度菩薩，此三伏惑。聲聞，緣覺，通、別、
X35n0645_p0134b12║圓菩薩，方便土人，實報土人，此七斷惑。
X35n0645_p0134b13║○三、問離下，約問答明常念二：初、約念非離惑難。
X35n0645_p0134b14║問：離煩惱須智慧，但念豈得離耶？
X35n0645_p0134b15║○二、答經下，約念即智慧釋二：初、略明正念之德
X35n0645_p0134b16║二：初、即念明慧之功。
X35n0645_p0134b17║答：經稱常念，即是正念。體達煩惱，性無所有。住貪
X35n0645_p0134b18║欲際，即是實際。絕四句，無能無所，念性清淨。如此
X35n0645_p0134b19║正念，非是智慧，更何處覓智慧？此慧不離煩惱，其
X35n0645_p0134b20║誰能離耶？
X35n0645_p0134b21║【記】念想觀智等諸名字，有過有德，有偏有圓，須約
X35n0645_p0134b22║六句定其法體。故圓中念破偏小智，圓中之智破
X35n0645_p0134b23║偏小念；偏小之念修圓中智，偏小之智修圓中念；
X35n0645_p0134b24║圓中之念即圓中智，圓中之智即圓中念。以此六
X35n0645_p0134c01║句評法是非，方解一切經論名相。問家昧此，故使
X35n0645_p0134c02║非念而是於智。今此圓文既云常念，顯非二邊有
X35n0645_p0134c03║生滅念，雙遮雙照中正之念也。體煩惱性是觀音
X35n0645_p0134c04║身，不破煩惱，不立觀音，破立既忘，能所斯絕，是為
X35n0645_p0134c05║常念恭敬觀音，不離三毒而離三毒。若有觀音可
X35n0645_p0134c06║生緣念，若見三毒須滅離者，此乃增毒，非離毒也。
X35n0645_p0134c07║○二、若如下，離念說慧之過。
X35n0645_p0134c08║若如所難，必須別用智慧破煩惱者，此則有惑可
X35n0645_p0134c09║斷，有智能斷，非唯惑不可斷，慧還成惑，豈得名斷
X35n0645_p0134c10║惑之慧耶？
X35n0645_p0134c11║○二、今此下，委明修觀之相二：初、忘照各論四句。
X35n0645_p0134c12║今此正念，不以色念，不以非色念，如此四句；亦以
X35n0645_p0134c13║色念，亦以非色念，如此四句。
X35n0645_p0134c14║【記】此之正念。染體既絕，忘照不妨，即照三諦，即忘
X35n0645_p0134c15║三觀。雖約四句，唯忘三觀，以雙非雙，亦只是中。故
X35n0645_p0134c16║不以色念忘，俗也；以色例於一切諸法，不以非色
X35n0645_p0134c17║念忘，真也。合云：不以非色非非色念忘，雙遮中也；
X35n0645_p0134c18║不以亦色亦非色念忘，雙照中也。約照三諦，復成
X35n0645_p0134c19║四句：亦以色念照，俗也；亦以非色念照，真也；亦以
X35n0645_p0134c20║非色非非色念照，雙遮中也；亦以亦色亦非色念
X35n0645_p0134c21║照，雙照中也。應知善忘假者，方善照假；善忘空者，
X35n0645_p0134c22║方善照空；善忘雙非，方照雙非；善忘雙亦，方照雙
X35n0645_p0134c23║亦。不須以空忘假，以假忘空，雙非雙亦，皆悉爾也。
X35n0645_p0134c24║此就圓論，念即法界，無德不備，故作四句，說之自
X35n0645_p0135a01║在。終日忘四，終日照四，如此方是常念觀音。
X35n0645_p0135a02║○二、或次下，漸頓有諸四句。
X35n0645_p0135a03║或次第論非念，或不次第論非念；或不次第論念，
X35n0645_p0135a04║或次第論念；或次第論離，或不次第論離。
X35n0645_p0135a05║【記】次第非念忘四句也，次第論念照四句也。忘照
X35n0645_p0135a06║本求離於三毒，故次第離亦有四句。若得別教三
X35n0645_p0135a07║觀之意，諸句可見。何者？如照空時，必須忘空，以遣
X35n0645_p0135a08║著故。忘照成者，必離見思。故此空觀，有忘有照有
X35n0645_p0135a09║離。次觀假，後觀中，皆須論於忘照離三。若不次第
X35n0645_p0135a10║忘照及離，斯是圓觀，如向四句。
X35n0645_p0135a11║○二、結意機。﹂經文可見。
X35n0645_p0135a12║無盡意！觀世音菩薩有如是等大威神力，多所饒益，
X35n0645_p0135a13║是故眾生常應心念。
X35n0645_p0135a14║○二、次就下，觀釋二：初、前七番指上。
X35n0645_p0135a15║次就觀解者，七番例上可解。
X35n0645_p0135a16║【記】果報已上，至通菩薩，皆不能破無作之集。別人
X35n0645_p0135a17║雖破，而在後心，今從初心，故同前指。
X35n0645_p0135a18║○二、今但下，後三番當說二：初、三毒逆順委示二：
X35n0645_p0135a19║初、約界外雙標。
X35n0645_p0135a20║今但順逆兩意，約界外作也，不取分段三毒相。
X35n0645_p0135a21║○二、今取下，依法相廣釋二：初、逆順各示二：初、順
X35n0645_p0135a22║約煩惱釋二：初、明毒害二：初、二乘三毒二：初、明毒
X35n0645_p0135a23║相二：初、合明三毒。
X35n0645_p0135a24║今取善欲之心名貪。大經云：一切善法，欲為其本。
X35n0645_p0135b01║二乘欲樂涅槃名貪，厭生死名瞋，不達此理名癡。
X35n0645_p0135b02║○二開三下。開成八萬。
X35n0645_p0135b03║開三毒，即有八萬四千，宛然具足。
X35n0645_p0135b04║【記】既有三毒，須論等分。四分各具二萬一千，是故
X35n0645_p0135b05║成於八萬四千。界內既爾，界外亦然。何者？以大乘
X35n0645_p0135b06║說諸法不滅，云斷惑者，但轉有漏而成無漏，入假
X35n0645_p0135b07║入中八萬四千，隨觀而轉至果，乃名八萬四千波
X35n0645_p0135b08║羅蜜也。
X35n0645_p0135b09║○二、淨名下，引經證。
X35n0645_p0135b10║淨名云：結習未盡，華則著身。二乘未斷此三毒，即
X35n0645_p0135b11║變易三毒相也。
X35n0645_p0135b12║【記】觀眾生品。天女以天華散諸菩薩、大弟子上。華
X35n0645_p0135b13║至諸菩薩，即皆墮落；至大弟子，便著不墮。一切弟
X35n0645_p0135b14║子神力去華，不能令去。爾時天女問舍利弗：何故
X35n0645_p0135b15║去華？答曰：此華不如法，是以去之。天曰：勿謂此華
X35n0645_p0135b16║為不如法。所以者何？是華無所分別，仁者自生分
X35n0645_p0135b17║別想耳。乃至云：結習未盡，華著身耳。結習盡者，華
X35n0645_p0135b18║不著也。彼疏解云：華至菩薩，皆墮落者，表菩薩住
X35n0645_p0135b19║不思議解脫，生實報土，已離別惑，彼妙五欲所不
X35n0645_p0135b20║能動，故華不著身，皆自墮落。至大弟子，便著不墮
X35n0645_p0135b21║者，二乘但斷界內五欲，故世間五欲所不能動；別
X35n0645_p0135b22║惑未除，故為界外上妙色聲之所染污。故訶言：結
X35n0645_p0135b23║習未盡，華則著身。下文料簡云：結習未盡，華則著
X35n0645_p0135b24║身。何關別惑？答：大論云：於聲聞經，說為習氣；於摩
X35n0645_p0135c01║訶衍，說為正使。即是別惑。
X35n0645_p0135c02║○二、未斷下菩薩三毒。
X35n0645_p0135c03║未斷別惑菩薩，亦同有此三毒，故云菩薩貪求佛
X35n0645_p0135c04║法，於恒沙劫未曾暫捨，多學問無厭足，即貪相。惡
X35n0645_p0135c05║賤二乘，不喜聞其名，故言寧起惡癩野干心，不起
X35n0645_p0135c06║二乘心，如大樹折枝之譬，豈非瞋相？無明重數甚
X35n0645_p0135c07║多，佛菩提智之所能斷，佛性未了了者，皆是癡相。
X35n0645_p0135c08║【記】同有此三毒者，望前二乘，名同義異：前但貪空，
X35n0645_p0135c09║今貪俗中；前瞋生死，今瞋涅槃；前不達真，即是中
X35n0645_p0135c10║道為癡，今見中道，未得了了為癡。如大樹折枝之
X35n0645_p0135c11║譬者，大論三十云：譬如空澤有樹，名奢摩黎，枝觚
X35n0645_p0135c12║廣大，眾鳥集宿。一鴿後至，住一枝上，枝觚即時為
X35n0645_p0135c13║之而折。澤神問其故，樹神答云：此鳥從我怨家樹
X35n0645_p0135c14║來，食彼尼俱類樹子，來棲我上，或當放糞。子墮地
X35n0645_p0135c15║者，惡樹復生，為害必大，是故懷憂。寧折一枝，所全
X35n0645_p0135c16║者大。彼喻菩薩畏二乘壞，滅佛乘心也。
X35n0645_p0135c17║○二、欲除下，明機應二：初、明正念機應。
X35n0645_p0135c18║欲除此三煩惱故，常念觀音，隨機應赴，即得永離。
X35n0645_p0135c19║○二、永離下，明上土全分。
X35n0645_p0135c20║永離有兩種：若此菩薩於生身中全未除別惑，就
X35n0645_p0135c21║變易論全未永離；若生身中已侵別惑，就變易中
X35n0645_p0135c22║除殘論永離。
X35n0645_p0135c23║【記】生身菩薩，若未得入別圓地住，生方便土，故於
X35n0645_p0135c24║變易，論全未離無明之惑。若在生身入地住者，即
X35n0645_p0136a01║生實報，故於變易，除殘別惑。一、變易土分於方便、
X35n0645_p0136a02║實報異者，只由生身於無明惑，有侵未侵不同故
X35n0645_p0136a03║也。
X35n0645_p0136a04║○二、次明下，逆約法門釋。以煩惱名，立觀法稱，不
X35n0645_p0136a05║順常途，故云逆說。然若不知性惡之義，云何三毒
X35n0645_p0136a06║而為三觀？於中二：初、明毒觀欲成二：初、明凡小毒
X35n0645_p0136a07║少。
X35n0645_p0136a08║次明逆說三毒觀者，一切眾生名為少欲、瞋、癡。何
X35n0645_p0136a09║以故？止瞋三途之苦，貪人天之樂，二乘只瞋生死，
X35n0645_p0136a10║欲得涅槃樂，皆名為少。
X35n0645_p0136a11║【記】法略於癡，人略菩薩。癡隨貪恚，亦名為少；菩薩
X35n0645_p0136a12║偏假，三毒非多。
X35n0645_p0136a13║○二、菩薩下，示圓人毒多二：初、就毒名論大。
X35n0645_p0136a14║菩薩不爾，樂求佛法，非但求一佛法，徧求一切不
X35n0645_p0136a15║可說佛法。如海吞眾流，猶自不滿，非但不受生死，
X35n0645_p0136a16║亦不受涅槃。故大品五不受，此即大瞋﹂。無明力大，
X35n0645_p0136a17║佛智能斷，菩薩於無明大力之惑尚在。又癡如虛
X35n0645_p0136a18║空不可盡，乃至死如虛空不可盡。
X35n0645_p0136a19║【記】語稍同前，意則永異。前在二諦，偏論取捨，是可
X35n0645_p0136a20║離法。今就三諦，說貪、瞋、癡，是究竟道。理性之毒，莫
X35n0645_p0136a21║不徧周，故皆名大。五、不受者，謂受亦不受、不受亦
X35n0645_p0136a22║不受、亦受亦不受亦不受、非受非不受亦不受、不
X35n0645_p0136a23║受亦不受。皆言不受者，即無生觀蕩於取著也。前
X35n0645_p0136a24║四即離四句也，後一謂觀亦自亡也。故大品第二：
X35n0645_p0136b01║身子問須菩提：何故不受？答云：般若波羅蜜空故，
X35n0645_p0136b02║自性不受。無明下，明癡毒。須論即性，異前唯修。又
X35n0645_p0136b03║癡下，明癡等。若非即性，豈皆如空不可盡邪？
X35n0645_p0136b04║○二、如此下，約法門明妙三：初、標列三門。
X35n0645_p0136b05║如此三毒即為三法門：一、取，二、捨，三、不取不捨。
X35n0645_p0136b06║【記】理性之法，德過一際，或稱毒害，或稱功用。今明
X35n0645_p0136b07║三毒是三法門，則佛菩薩無不修證。
X35n0645_p0136b08║○二、大慈下，解釋三相。圓觀見思三毒之境，即三
X35n0645_p0136b09║法門攝一切德三：初、大貪法門。
X35n0645_p0136b10║大慈、大悲、四攝、十力、無畏、三昧、解脫、無上菩提，淨
X35n0645_p0136b11║佛國土，化度眾生，名為取門，即大貪也。
X35n0645_p0136b12║【記】大慈大悲者，諸佛以無緣慈悲，普熏三業，於十
X35n0645_p0136b13║方世界，普現色身而作佛事。慈悲之名，雖同四無
X35n0645_p0136b14║量中，而體永異。四攝：一、布施攝，二、愛語攝，三、利行
X35n0645_p0136b15║攝，四、同事攝。眾生情所愛者，即是此之四法。以四
X35n0645_p0136b16║接引，導以正道而度脫之。十力者：一、是處非處力，
X35n0645_p0136b17║二、業力，三、定力，四、根力，五、欲力，六、性力，七、至處道
X35n0645_p0136b18║力，八、宿命力，九、天眼力，十、漏盡力。無畏者，即四無
X35n0645_p0136b19║所畏：一、一切智無所畏，二、漏盡無所畏，三、說障道
X35n0645_p0136b20║無所畏，四、說盡苦道無所畏。於八眾中，廣說自他
X35n0645_p0136b21║智斷，既決定無失，則無微致恐懼之相，故稱無所
X35n0645_p0136b22║畏。三昧，即百八三昧，解釋竝如法界次第也。
X35n0645_p0136b23║○二、大瞋門。
X35n0645_p0136b24║一切法空無所有，不住不著般若，如大火炎，四邊
X35n0645_p0136c01║不可取。大涅槃空，迦毗羅城空，言語道斷，心行處
X35n0645_p0136c02║滅，不以四句得菩提，無得無證，即是捨門，名為大
X35n0645_p0136c03║瞋也。
X35n0645_p0136c04║【記】般若，即三般若。四邊不可取者，觀照般若，即寂
X35n0645_p0136c05║而照，不可以有取也。方便般若，即照而寂，不可以
X35n0645_p0136c06║空取也。實相般若，非寂非照，不可以雙亦取也。而
X35n0645_p0136c07║寂而照，不可以雙非取也。迦毗羅城，如玄記。
X35n0645_p0136c08║○三、大癡法門。前取捨二門雖具中道，而取門終
X35n0645_p0136c09║以立法為宗，捨門終以蕩相為主。今兩捨門豈不
X35n0645_p0136c10║具於二邊，而終以雙非為體。不三而三，二門宛然。
X35n0645_p0136c11║三而不三，門門絕妙。初約無緣直示。
X35n0645_p0136c12║中道非取非捨，不憎不愛，不斷不常，無去無來，無
X35n0645_p0136c13║生無滅。
X35n0645_p0136c14║○二舉鑑像難思。
X35n0645_p0136c15║如鏡中像，不可見而見，見而不可見，非可見非不
X35n0645_p0136c16║可見，遮二邊故，不可言說。
X35n0645_p0136c17║○三引。淨名杜口。
X35n0645_p0136c18║淨名杜口，名為中道。此即大癡。
X35n0645_p0136c19║○三、引人證結。
X35n0645_p0136c20║故文殊云：我是貪欲尸利、瞋恚尸利、邪見尸利。此
X35n0645_p0136c21║即其明證。
X35n0645_p0136c22║【記】諸法無行。經云：諸天子白佛言：世尊！文殊師利
X35n0645_p0136c23║名為無礙尸利、上尸利、無上尸利。文殊語諸天子
X35n0645_p0136c24║言：止！止！諸天子！汝等勿取相分別，我不見諸法是
X35n0645_p0137a01║上中下。如汝所說文殊義者，我是貪欲尸利、瞋恚
X35n0645_p0137a02║尸利、愚癡尸利，是故我名文殊師利。乃至云：我是
X35n0645_p0137a03║凡夫，從貪欲起，從瞋恚起，從愚癡起。我是外道，是
X35n0645_p0137a04║邪行人。諸天子言：以何事故，自言我是凡夫等？文
X35n0645_p0137a05║殊言：是貪欲、瞋恚、愚癡性，十方求不可得。我以不
X35n0645_p0137a06║住法住是性中故，說我是凡夫。文殊！汝云何名外
X35n0645_p0137a07║道？文殊言：我終不到外道。諸道性不可得故，我於
X35n0645_p0137a08║一切道為外。諸天子言：汝云何是邪行人？文殊言：
X35n0645_p0137a09║我已知一切法皆是邪，虛妄不實，是故我是邪行
X35n0645_p0137a10║人。說是法時，萬天子得無生法忍。
X35n0645_p0137a11║○二、欲滿下，常念感應四：初、明機成德滿。
X35n0645_p0137a12║欲滿此三法門，常念觀音，即得滿願。
X35n0645_p0137a13║○二、一切下，明諸聖所依。
X35n0645_p0137a14║一切聖人自行化他，無不從此三門而入，離此更
X35n0645_p0137a15║無有道。
X35n0645_p0137a16║○三、故無下，引無行經證。
X35n0645_p0137a17║故無行經云：貪欲即是道，恚癡亦如是，如是三法
X35n0645_p0137a18║中，具足一切佛法。
X35n0645_p0137a19║○四、一切下，結成佛法。
X35n0645_p0137a20║一切佛法不出萬行波羅蜜，不受三昧廣大之用、
X35n0645_p0137a21║中道實相。
X35n0645_p0137a22║○二、此三下，逆順合談二：初、被物雙示。
X35n0645_p0137a23║此三法門不可宣示，愍眾生故，或作順說，或作逆
X35n0645_p0137a24║說，互有去取，此即四悉檀意赴緣利益。
X35n0645_p0137b01║【記】就三煩惱，常念求離，名為順說。約三法門，常念
X35n0645_p0137b02║求滿，名為逆說。滿離俱時，但約悉檀去取說耳。
X35n0645_p0137b03║○二、如華嚴下，引經委證三：初、證貪欲逆順。
X35n0645_p0137b04║如華嚴四十二明險難國寶莊嚴城婆須密多女
X35n0645_p0137b05║說離欲際法門：一切眾生隨類見我，我皆為其女
X35n0645_p0137b06║像。見我者，得歡喜三昧；共我語，得無礙妙音三昧；
X35n0645_p0137b07║執我手，得詣諸佛剎三昧；共我宿者，得解脫光明
X35n0645_p0137b08║三昧；目視我者，得寂靜法門；見我頻呻，得壞散外
X35n0645_p0137b09║道法門；阿黎宜我者，得攝一切眾生三昧；阿眾鞞
X35n0645_p0137b10║我者，得諸功德密藏。住是離欲法門，廣為利益，此
X35n0645_p0137b11║豈非逆順欲法門導利群品耶？
X35n0645_p0137b12║【記】說離欲際，順也。隨類見女，逆也。欲是煩惱，是故
X35n0645_p0137b13║說離。欲是法門，是故說住。即離即住，唯離唯住，離
X35n0645_p0137b14║深住深，離極住極。今觀世音，乃是際極，住離貪欲。
X35n0645_p0137b15║故一切機，求離求住，皆須常念。
X35n0645_p0137b16║○二、又四下，證瞋恚逆順。
X35n0645_p0137b17║又四十一滿幢城滿足王，於正殿行王法，其犯法
X35n0645_p0137b18║者，斬截燒煑，劈裂屠膾，瞋目訶責，苦楚治罪。善財
X35n0645_p0137b19║生疑，王斷事已，執善財手，入其宮，見不可思議境
X35n0645_p0137b20║界，不可諸喻，語善財云：我知幻化法門，化作眾生，
X35n0645_p0137b21║而苦治之，以調一切。其見聞者，發菩提心，此豈非
X35n0645_p0137b22║瞋法門？
X35n0645_p0137b23║【記】以調一切，順也。苦楚治罪，逆也。恚害煩惱，是故
X35n0645_p0137b24║須調。瞋恚法門，是故須行。逆順無二，調行不偏。例
X35n0645_p0137c01║前貪欲，其義是同。但欲是樂法，故作實事，接物令
X35n0645_p0137c02║離。恚害是苦，故以幻事，調他令離。若其機緣，宜以
X35n0645_p0137c03║實殺而得益者，即如仙豫殺婆羅門為瞋法門。此
X35n0645_p0137c04║乃假實互現，例於貪癡，亦可幻設。但得逆順相即
X35n0645_p0137c05║之意，不拘假實也。
X35n0645_p0137c06║○三、方便下證愚癡假實。
X35n0645_p0137c07║方便命婆羅門五熱炙身，即是癡法門，如前說。
X35n0645_p0137c08║【記】如前火難，具引經文逆順滿離，例前二毒，其義
X35n0645_p0137c09║不殊。
X35n0645_p0137c10║○二、次此下，明二觀慈悲，例前。
X35n0645_p0137c11║次此應明別圓兩觀，觀三毒慈悲機感，例可知，不
X35n0645_p0137c12║具記。
X35n0645_p0137c13║【記】大士本修三毒滿離之觀，復見眾生為三毒過
X35n0645_p0137c14║之所惱害，亦見欲滿三毒法門，故起慈悲，誓令眾
X35n0645_p0137c15║生離三毒過，滿三毒德。今成補處，鄰極三毒，故能
X35n0645_p0137c16║任運徧法界應，普令眾生滿離成就。然漸頓觀皆
X35n0645_p0137c17║觀三毒，頓則滿離不二而觀，漸則初心但觀於離，
X35n0645_p0137c18║後乃滿離相即而照。
X35n0645_p0137c19║觀音義疏記卷第二
X35n0645_p0137c20║
X35n0645_p0137c21║觀世音菩薩普門品義疏記會本卷第二