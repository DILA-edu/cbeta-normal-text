X35n0645_p0138a01║
X35n0645_p0138a02║
X35n0645_p0138a03║
X35n0645_p0138a04║觀世音菩薩普門品義疏記會本卷第三
X35n0645_p0138a05║
X35n0645_p0138a06║觀音義疏記卷第三
X35n0645_p0138a07║宋四明沙門知禮述
X35n0645_p0138a08║○第三、身業機應二：初、列門。
X35n0645_p0138a09║第三、從若有女人去，明身業為機。亦為三：一、貼文；
X35n0645_p0138a10║二、引事證；三、觀解。
X35n0645_p0138a11║○二、貼文下，隨釋三：初、貼文二：初、分經料簡二：初、
X35n0645_p0138a12║分經。
X35n0645_p0138a13║貼文為二：一、求願滿，二、結歎。求又為二：一、求男，二、
X35n0645_p0138a14║求女。
X35n0645_p0138a15║○二、文云下，料簡二：初、獨女求男。問：
X35n0645_p0138a16║文云女人求男，若是無子則絕嗣，有子則父母俱
X35n0645_p0138a17║欣，云何獨標女人求男耶？
X35n0645_p0138a18║○二、解者下，女無子苦，答二：初、他謬解。
X35n0645_p0138a19║解者或云：女厭女身，非求子也。又解：女性多愛，欣
X35n0645_p0138a20║子偏重，故標女人。
X35n0645_p0138a21║○二、今解下，令正解。
X35n0645_p0138a22║今解：女人以無子為苦，夫之所棄，竝婦所輕，旁人
X35n0645_p0138a23║所笑。又婦有七失，六猶可忍，無子最劇。容惡性妬，
X35n0645_p0138a24║不能事公姑，貪食，無子拙。無子既苦，故以標女人
X35n0645_p0138b01║求男也。
X35n0645_p0138b02║○二、求男下，依經解釋二：初、求願二：初、大師銷文
X35n0645_p0138b03║二：初、釋求男二：初、唱經。
X35n0645_p0138b04║若有女人，設欲求男，禮拜供養觀世音菩薩，便生福
X35n0645_p0138b05║德智慧之男。
X35n0645_p0138b06║○二、釋義二：初、分經三義。
X35n0645_p0138b07║求男文為三：一、立願；二、修行；三、德業。
X35n0645_p0138b08║○二、願與下，略。二、解一二：初、略願行。
X35n0645_p0138b09║願與行如文。
X35n0645_p0138b10║○二、德業下，釋德業。
X35n0645_p0138b11║德業者，明士有百行，智居其首，若但智而無福，則
X35n0645_p0138b12║位卑而財貧，觸途壈坎，智與福合，彌相扶顯，福則
X35n0645_p0138b13║財位高昇，慧則名聞博遠，故言便生福德智慧之
X35n0645_p0138b14║男也。
X35n0645_p0138b15║○二、釋求女二：初、唱經。
X35n0645_p0138b16║設欲求女，便生端正有相之女，宿植德本，眾人愛敬。
X35n0645_p0138b17║○二、求女下，解釋二：初、明存略意。
X35n0645_p0138b18║求女文中但明願與德業，不明修行者，行同禮拜
X35n0645_p0138b19║故不重論，願德既殊故須各辯。
X35n0645_p0138b20║○二、女人下，明相貌意。
X35n0645_p0138b21║女人端正，七德之初，但端正無相者，或早孤少寡，
X35n0645_p0138b22║相祿不佳。今明貌與相相扶，彌顯其德，端正則招
X35n0645_p0138b23║寵愛，相則招於祿敬，故文云眾人愛敬。若愛帶慢，
X35n0645_p0138b24║何謂為德？愛而敬之，故是相也。
X35n0645_p0138c01║○二、有人下，章安斥謬二：初、斥非顯是二：初、敘他
X35n0645_p0138c02║謬立。
X35n0645_p0138c03║有人解宿植德本是釋疑，眾人咸謂觀音但能交
X35n0645_p0138c04║會父母，智慧端正。兒之宿植若是觀音，與其智慧
X35n0645_p0138c05║端正，則墮無因之過。
X35n0645_p0138c06║【記】宿植德本，眾人愛敬。此之二句，據義猶是女之
X35n0645_p0138c07║德業。他師謬謂雙釋男女伏疑之文，意恐人疑男
X35n0645_p0138c08║之智慧，女之端正，皆由修種忍智之因，非聖能與
X35n0645_p0138c09║不修而得，墮無因過。故出彼意云，眾人咸謂觀音
X35n0645_p0138c10║但能交會父母等也。
X35n0645_p0138c11║○二、私難下，明今正義二：初、難破二：初、立義難。
X35n0645_p0138c12║私難此語：若言福慧是兒業，觀音唯能會其受生；
X35n0645_p0138c13║兒無生緣，觀音會生；兒無福慧，觀音亦能使有；觀
X35n0645_p0138c14║音遂不能令無福種，福何能使無生而生？論禮畏
X35n0645_p0138c15║墮無因，論生何不畏墮無因？若爾，聖人全不能與
X35n0645_p0138c16║福慧，只能作媒人，此不可解也。
X35n0645_p0138c17║【記】福慧受生，皆由緣辯。觀音既能與其生緣，何不
X35n0645_p0138c18║能與福慧緣邪？
X35n0645_p0138c19║○二難，觀下引文難。
X35n0645_p0138c20║難觀音不能令兒有福慧者，上一人稱名，多人皆
X35n0645_p0138c21║脫羅剎之難，此無因而不與，彼無機那忽脫耶？
X35n0645_p0138c22║【記】兒不修因，聖不能令。有福慧者，眾不稱名，何故
X35n0645_p0138c23║得脫？此以現文破無因執，不用義解，同心乞福也。
X35n0645_p0138c24║○二、今明下，正立二：初、釋。
X35n0645_p0139a01║今明聖力甚大，無所不與，能使先世有福慧者託
X35n0645_p0139a02║生也。縱令先世不植善緣，亦能令其於中陰中修
X35n0645_p0139a03║福，此義出中陰經也。
X35n0645_p0139a04║【記】觀音用徧三千法界，於諸眾生得大自在。無生
X35n0645_p0139a05║緣者，令植生緣。無福慧者，亦能令種。此等皆於中
X35n0645_p0139a06║陰中作。故中陰經云：妙覺如來以神足力，將於無
X35n0645_p0139a07║量四眾八部，入中陰中，化作七寶講堂、七寶座等。
X35n0645_p0139a08║彼中陰眾生，七日至一日終者，盡令住壽。如來與
X35n0645_p0139a09║化佛說法教化，令七十八億百千那由他中陰眾
X35n0645_p0139a10║生，起無上正真道意。經說甚廣，尚能令彼中陰眾
X35n0645_p0139a11║生發菩提心，豈不能令植福慧邪？
X35n0645_p0139a12║○二、今不下，結。
X35n0645_p0139a13║今不取此句，為釋疑之意。
X35n0645_p0139a14║無盡意！觀世音菩薩有如是力，若有眾生恭敬禮拜
X35n0645_p0139a15║觀世音菩薩，福不唐捐。
X35n0645_p0139a16║○二、結歎二：初、兩向解釋。
X35n0645_p0139a17║若有禮拜，福不唐捐。此結成身業之機，亦是釋疑
X35n0645_p0139a18║之義。結義可解。釋疑者，若言禮拜願滿，自有禮拜
X35n0645_p0139a19║不蒙願滿者，何得云不唐捐？唐者言徒，捐者言棄，
X35n0645_p0139a20║由心不志，即願未滿，禮拜之功，冥資不失。此得是
X35n0645_p0139a21║釋疑也。
X35n0645_p0139a22║【記】四句經文，雖是結句，亦是釋疑，則可兩向。若宿
X35n0645_p0139a23║植德本，眾人愛敬兩句經文，定屬生女德業句也。
X35n0645_p0139a24║○二、問禮下，對前料簡二：初、問。
X35n0645_p0139b01║問：禮拜是身業機，亦應脫水火等難不？
X35n0645_p0139b02║○二答
X35n0645_p0139b03║答：此舉男女為言，端爾。
X35n0645_p0139b04║○二引事
X35n0645_p0139b05║次引事證者，應驗傳有人姓鬲，四月八日生，月氏
X35n0645_p0139b06║國癡人。
X35n0645_p0139b07║○三、觀解二：初、明果報二：初、無子苦。
X35n0645_p0139b08║次觀解者果報。求男女者，如阿含中，地獄界已上
X35n0645_p0139b09║乃至欲天，皆有無子之苦。
X35n0645_p0139b10║【記】阿鼻地獄無求子念，諸餘輕繫苦樂相間，六欲
X35n0645_p0139b11║諸天皆有親愛，故無子者而生苦惱。
X35n0645_p0139b12║○二、禮拜下，明機應。
X35n0645_p0139b13║禮拜求願，亦能滿心。
X35n0645_p0139b14║○二、明修因。有漏無漏一切善法不出定慧，即男
X35n0645_p0139b15║女義皆須修習，竝名修因。不同諸難，別以有漏之
X35n0645_p0139b16║善名為修因二：初、列章。
X35n0645_p0139b17║次明修因。論男女者，先辯法門，次明與願。
X35n0645_p0139b18║○二、法門下，釋義二：初、辯法門二：初、以事表法二：
X35n0645_p0139b19║初、正表法二：初、表世間法二：初、明苦集。
X35n0645_p0139b20║法門者，無明為父，貪愛為母，六根男，六塵女，識為
X35n0645_p0139b21║媒嫁，生出無量煩惱之子孫。此男女不勞願求，任
X35n0645_p0139b22║運成眷屬也。
X35n0645_p0139b23║【記】無始至今，常為癡愛，及根塵識，習熏資熏，生於
X35n0645_p0139b24║惑業。無量男女，此之眷屬，一切眾生，莫能捨離。
X35n0645_p0139c01║○二、若外下，示外書。
X35n0645_p0139c02║若外書以天陽地陰沈動為男女，何況佛法而無
X35n0645_p0139c03║此耶？
X35n0645_p0139c04║【記】易云：乾道成男，坤道成女。禮云：天子之與后，猶
X35n0645_p0139c05║陰之與陽。天子修男教，后修女順。
X35n0645_p0139c06║○二、若就下，表出世法二：初、表能生父母。
X35n0645_p0139c07║若就內典，佛為國王，經教為夫人，出生一切菩薩
X35n0645_p0139c08║佛子。又：善權方便父，智度菩薩母，一切諸導師，無
X35n0645_p0139c09║不由是生。
X35n0645_p0139c10║【記】佛於一切而得自在，名為國王，尊嚴如父。經教
X35n0645_p0139c11║含理，開發智慧，養育如母。佛法和合，生三乘僧。故
X35n0645_p0139c12║經云：從佛口生，從法化生，得佛法分。又權智歷緣，
X35n0645_p0139c13║能成果用；實智冥理，能生果智。故一切佛，皆由此
X35n0645_p0139c14║生。初則果能生因，次則因能生果，共成一義也。
X35n0645_p0139c15║○二、又慈下，表所生男女。
X35n0645_p0139c16║又慈悲為女，善心為男。或禪定靜細為女，觀慧分
X35n0645_p0139c17║別為男。二乘定多慧少，菩薩定少慧多。大經云：若
X35n0645_p0139c18║聞大涅槃佛性之法，當知是人有丈夫相。正觀剛
X35n0645_p0139c19║決為男，無緣慈悲含覆一切為女。
X35n0645_p0139c20║【記】淨名云：慈悲心為女，善心誠實男。先據此文，立
X35n0645_p0139c21║於悲智，名為男女。冥中道智，即是誠實善心故也。
X35n0645_p0139c22║乃類此法，立諸男女。初以禪慧，對於男女；次分三
X35n0645_p0139c23║乘，以對男女；後約佛性，見對不見，而分男女。何者？
X35n0645_p0139c24║既以見性為丈夫相，即彰不見為女人相。復約照
X35n0645_p0140a01║性，自具男女。佛性正觀，決破無明，為福德智慧之
X35n0645_p0140a02║男；中道慈悲，含覆一切，為端正有相之女。
X35n0645_p0140a03║○二、今借下，結表意。
X35n0645_p0140a04║今借世間男女，以表法門爾。
X35n0645_p0140a05║○二、問那下，釋難明表二：初、執無妨有難二：初、立
X35n0645_p0140a06║無男女理。
X35n0645_p0140a07║問：那得以男女表法門？無男女故，即無法門。
X35n0645_p0140a08║○二、大經下，引無男女。文二：初、正引教。文二：初、引
X35n0645_p0140a09║大乘文。
X35n0645_p0140a10║如大經：永離十相，名大涅槃。大論云：無男女相，故
X35n0645_p0140a11║名無相。淨名云：一切諸法，非男非女；如佛所說，亦
X35n0645_p0140a12║非男非女。安樂行云：亦不分別是男是女。入不二
X35n0645_p0140a13║法門云：無聲聞心，即無於定；無菩薩心，即無於慧。
X35n0645_p0140a14║【記】大經二十八云：涅槃無相，謂色相、聲相、香味觸
X35n0645_p0140a15║相、生住壞相、男相、女相，是名十相。無如是相，故名
X35n0645_p0140a16║無相。次大論淨名及安樂行，皆列男女二名，非之
X35n0645_p0140a17║以顯無相。若不二門云無定慧，乃是男女所表之
X35n0645_p0140a18║法也。
X35n0645_p0140a19║○二、小乘下，引小乘文。
X35n0645_p0140a20║小乘三藏緣諦理。吾聞解脫之中，無有言說成論，
X35n0645_p0140a21║入空平等，亦無男女。
X35n0645_p0140a22║【記】理無相故，不可言說。無相，即非男女相也。空平
X35n0645_p0140a23║等故，離男女等一切相也。
X35n0645_p0140a24║○二、男女下，結無所表。
X35n0645_p0140b01║男女既無，所表安在？故知無定慧法門也。
X35n0645_p0140b02║【記】能表男女。既無所表，定慧安在？
X35n0645_p0140b03║○二、答大下，即遮而照釋二：初、廣釋三：初、說默相
X35n0645_p0140b04║即二：初、據理妙絕。
X35n0645_p0140b05║答：大乘實相，不當有男女及無男女。
X35n0645_p0140b06║【記】若論絕理，尚不可說無男女相，豈可被論有男
X35n0645_p0140b07║女邪？
X35n0645_p0140b08║○二、善巧下被機有無。
X35n0645_p0140b09║善巧方便以四悉檀說於有無。天女云：無離文字
X35n0645_p0140b10║說解脫義，文字性離即是解脫，皆以文字有去來
X35n0645_p0140b11║今，非謂菩提實相亦爾。
X35n0645_p0140b12║【記】若於眾生有四益者，或說無男女，或說有男女，
X35n0645_p0140b13║故引天女不離文字，說解脫相。性空即脫，何妨文
X35n0645_p0140b14║字？真無三，世俗即有，二諦既即，說默無違。
X35n0645_p0140b15║○二、非有下，明一、二本融三：初、法。
X35n0645_p0140b16║非有非無，非二而二，明此二法，未曾相離。
X35n0645_p0140b17║【記】中道雙非，則無定慧。當體雙照，定慧宛然。言未
X35n0645_p0140b18║曾相離者，即定慧不離法性也。
X35n0645_p0140b19║○二、譬如下，喻。
X35n0645_p0140b20║譬如一身，有左右手。
X35n0645_p0140b21║【記】豈因左右，令一身異？豈可一身，而廢左右？
X35n0645_p0140b22║○三合
X35n0645_p0140b23║定慧亦爾，定靜慧照，雖復二分，不離法性。
X35n0645_p0140b24║【記】只一覺性，有寂照德，名為定慧。豈此二德，暫離
X35n0645_p0140c01║覺性？
X35n0645_p0140c02║○三、言定下，明定慧互具二：初、約義明具三：初、法。
X35n0645_p0140c03║言定即有慧，言慧即有定。
X35n0645_p0140c04║【記】一、覺靜明，名為定慧，是故此二終不孤立。
X35n0645_p0140c05║○二譬
X35n0645_p0140c06║譬如女人而有左手，亦如男子而有右手。
X35n0645_p0140c07║【記】上以一身左右，譬於二德不離一性。猶恐謂其
X35n0645_p0140c08║二德相離，故以二人左右譬之。此如修性不二門
X35n0645_p0140c09║云：二與一性，如水為波。二亦無二，亦如波水。當以
X35n0645_p0140c10║彼喻而尋此喻。
X35n0645_p0140c11║○三、定慧下，合。
X35n0645_p0140c12║定慧亦爾，無緣之慈，具正觀慧，而以定當名。中道
X35n0645_p0140c13║種智，具大慈定，以智標目。
X35n0645_p0140c14║○二、何但下，據文證釋二：初、慧具定。
X35n0645_p0140c15║何但理然，今文亦爾。文云便生福德智慧之男，此
X35n0645_p0140c16║語自具二法門，何勞有疑而稱男子也？
X35n0645_p0140c17║【記】男本表慧，而兼福德，即慧具定也。
X35n0645_p0140c18║○二、文云下，定具慧。
X35n0645_p0140c19║文云：便生端正有相之女。端正無邪醜，表中道正
X35n0645_p0140c20║觀，離二邊之醜，即慧義也。相即三十二相，慈心所
X35n0645_p0140c21║種，即表定義也。雖具二而名女。
X35n0645_p0140c22║【記】慈心種相者，經云：清淨慈門剎塵數，共生如來
X35n0645_p0140c23║一妙相。即無緣慈定而修其相也。互具可知。
X35n0645_p0140c24║○二、故知下，總結二：初、以一二相即結。
X35n0645_p0141a01║故知此文若作男女二解，即表定慧不二而二；若
X35n0645_p0141a02║作不二解，即表定慧二而不二。
X35n0645_p0141a03║【記】此文男女各具二德，即表定慧二法互具。若非
X35n0645_p0141a04║體一，何能互具？故以互具顯乎體一，故二不二，舒
X35n0645_p0141a05║卷自在。
X35n0645_p0141a06║○二、理實下，以說默相即結。
X35n0645_p0141a07║理實非二非不二，赴緣為二為不二，即是表二法
X35n0645_p0141a08║門，文義斯在。
X35n0645_p0141a09║【記】理非一二，赴緣兩說。如此說者，何異不說？經示
X35n0645_p0141a10║男女，其德互具，表於定慧，一二無異，說默不殊。能
X35n0645_p0141a11║此解者，方得經文表法之義。
X35n0645_p0141a12║○二、次明下，與願二：初、示義門二：初、明十番感應
X35n0645_p0141a13║四：初、果報。
X35n0645_p0141a14║次明應機滿願者，果報滿願如前說。
X35n0645_p0141a15║○二、修因下，世善三：初、五戒二：初、表行法。
X35n0645_p0141a16║修因者，若就修五戒事論，不殺是仁，不盜是廉，屬
X35n0645_p0141a17║女，表定法。不妄語是質直，不婬是貞良，不飲酒是
X35n0645_p0141a18║離邪昏，此屬男，表慧法。
X35n0645_p0141a19║○二、若不下，求願滿。
X35n0645_p0141a20║若不得此五戒，男女則失人天道，孤獨墮在三途，
X35n0645_p0141a21║歸命求救。五戒完全，即男女願滿。
X35n0645_p0141a22║【記】行人若為五種惑業牽破持心，當念未來感報
X35n0645_p0141a23║苦樂，歸命觀音，障退戒完，二求即滿。
X35n0645_p0141a24║○二十善
X35n0645_p0141b01║十善例可知。
X35n0645_p0141b02║【記】若例五戒，妄攝口四，酒即意三，竝慧屬男。若自
X35n0645_p0141b03║細作不綺，是真實，屬男；不兩舌，是和愛；不惡口，是
X35n0645_p0141b04║柔善，屬女；不貪癡，是無染智慧，屬男；不瞋，是慈，屬
X35n0645_p0141b05║女。餘同五戒。
X35n0645_p0141b06║○三修禪下八定。
X35n0645_p0141b07║修禪時，方便、修慧、精進等三方便為男，念、一心為
X35n0645_p0141b08║女。若就支林覺、觀，喜為男，樂、一心為女。乃至非想
X35n0645_p0141b09║禪，禪中細作可解。
X35n0645_p0141b10║【記】定即四禪四空，各有修證。且論初禪，五法為修，
X35n0645_p0141b11║五支為證。修以樂欲、精進、巧慧，此三方便，分別屬
X35n0645_p0141b12║男；憶念、一心，此二方便，靜細屬女。若證支林，三支
X35n0645_p0141b13║慧多屬男，二支定多屬女。若論二禪四支：一內淨、
X35n0645_p0141b14║二喜屬男，三樂、四一心屬女。三禪五支：一捨、二念、
X35n0645_p0141b15║三慧屬男，四樂、五一心屬女。四禪四支：一不苦不
X35n0645_p0141b16║樂與第四一心屬女，二捨、三念、清淨屬男。若論四
X35n0645_p0141b17║空：一空處定，二識處定，三無所有處定，四非有想
X35n0645_p0141b18║非無想定。此四雖無支林男女，而有微細四陰。通
X35n0645_p0141b19║以四處，受、想為女，行、識為男。若論四無量心，慈、悲
X35n0645_p0141b20║屬女，喜、捨屬男。今且粗辯，備在禪門，須者應撿。
X35n0645_p0141b21║○三、四教四：初、三藏三：初、聲聞二：初、表行法。
X35n0645_p0141b22║次明聲聞男女者，五停心觀，治瞋用慈，治散用數，
X35n0645_p0141b23║此二為女。治貪用不淨，治癡用因緣，治障道用念
X35n0645_p0141b24║佛，此三屬男。又直緣諦理，正智決斷，名為男。出觀
X35n0645_p0141c01║用法，緣慈為女。
X35n0645_p0141c02║【記】略舉停心以為所表。念處乃至正道，節節應明
X35n0645_p0141c03║男女之義，以諸道品不出定慧二法故也。直緣諦
X35n0645_p0141c04║理者，即四諦十六行觀也。出觀等者，歷事之時，愍
X35n0645_p0141c05║物執常，為說四諦，名法緣慈。
X35n0645_p0141c06║○二、若不下，求願滿。
X35n0645_p0141c07║若不得此兩法，即當墮落凡夫，為火宅燒害，貧窮
X35n0645_p0141c08║孤露。若蒙垂應，五停心男女生，即得入真。出觀男
X35n0645_p0141c09║女生，得入假。二義既滿，則不復畏二十五有也。
X35n0645_p0141c10║【記】出觀男女者，法緣即正智之男，慈悲即柔和之
X35n0645_p0141c11║女。既帶空入假，則歷事不染，故不畏諸有也。
X35n0645_p0141c12║○二、支佛二：初、表行法。
X35n0645_p0141c13║次支佛者，緣方便道起慈觀名女，慧觀為男。若發
X35n0645_p0141c14║真緣理名男，出觀緣慈名女。支佛譬鹿，猶有回顧
X35n0645_p0141c15║之慈也。
X35n0645_p0141c16║【記】緣方便等者，即凡地修福種相之時，名起慈觀。
X35n0645_p0141c17║慧觀者，即觀十二因緣無常、無我，發真約頓證之
X35n0645_p0141c18║位，出觀能用生、法二緣之慈。譬鹿回顧者，大論譬
X35n0645_p0141c19║三獸在獵圍，求出不同：聲聞如麞，驚怖跳出，都不
X35n0645_p0141c20║顧群；緣覺如鹿，雖顧盻群，怖不停待；菩薩如大香
X35n0645_p0141c21║象，雖遭刀箭，擁群共出。
X35n0645_p0141c22║○二、若不下，求願滿。
X35n0645_p0141c23║若不得如此定慧，何由速出？殷勤求法，若得願滿，
X35n0645_p0141c24║坦然快樂。
X35n0645_p0142a01║○三、次明下，菩薩二：初、表行法。
X35n0645_p0142a02║次明六度菩薩。菩薩有慈悲不斷惑，在生死利物，
X35n0645_p0142a03║名女；行六度方便智慧，名男。女人法應生子，慈悲
X35n0645_p0142a04║法應受生死化物，化於前人，善心開發，即是生子
X35n0645_p0142a05║義。前人生五度者，是生女；前人生智慧，是生男。
X35n0645_p0142a06║【記】方便智慧，或第六度分地世智，或辯六度邪正
X35n0645_p0142a07║之智，或是事中伏惑之智，此皆方便也。此等猶是
X35n0645_p0142a08║能生男女所被之機，必修六度，乃以五一而為所
X35n0645_p0142a09║生之男女也。
X35n0645_p0142a10║○二、若定下，求願滿。
X35n0645_p0142a11║若定慧義不成，則菩薩行不立，故求觀音而獲願
X35n0645_p0142a12║滿。
X35n0645_p0142a13║○二、通教二：初、表法。
X35n0645_p0142a14║次通菩薩既斷煩惱，則有智斷。緣諦理之慧為男，
X35n0645_p0142a15║慈悲扶餘習入三界名女。何以故？如男法不生，表
X35n0645_p0142a16║智慧決斷。斷於煩惱，不生三界，而今還生者，乃是
X35n0645_p0142a17║慈扶餘習，故得更生，稱之為女。
X35n0645_p0142a18║【記】小同三藏，唯論菩薩。凡亦同前，唯於真位，以智
X35n0645_p0142a19║為男，以慈為女。
X35n0645_p0142a20║○二、求願下。願滿。
X35n0645_p0142a21║求願觀音，蒙此願滿。
X35n0645_p0142a22║○三、別教二：初、明男女生相。
X35n0645_p0142a23║次明別教。十信菩薩修福德莊嚴五波羅蜜為女，
X35n0645_p0142a24║從一地二地智慧莊嚴為男，三十心名男女交處
X35n0645_p0142b01║聖胎。初地中道正智開發名為男生，無緣慈心發
X35n0645_p0142b02║名為女生，此兩要在初地方得開發，亦名男女雙
X35n0645_p0142b03║生。若不如此，即墮二乘生死兩邊之過。生此男女
X35n0645_p0142b04║者，生大歡喜，故稱歡喜地。
X35n0645_p0142b05║【記】此教外凡。為破見思，所修正助，作意趣空，望中
X35n0645_p0142b06║猶名有為有漏五度福嚴，故稱為女。而知地上無
X35n0645_p0142b07║作智嚴，在今心性，乃緣此性，通伏無明，名之為男。
X35n0645_p0142b08║雖緣無作，為偏修空，尚違中理，故男女相遙。若入
X35n0645_p0142b09║內凡見思破處，心趣假中，順於本性，名男女交。至
X35n0645_p0142b10║迴向位，正修中觀，名懷聖胎。證初地時，即遮而照，
X35n0645_p0142b11║慈智合發，名為雙生。得念不退，無兩邊過，副本斯
X35n0645_p0142b12║故，地名歡喜。
X35n0645_p0142b13║○二、慈悲下，明男女有能所生。
X35n0645_p0142b14║慈悲被物，物荷恩故，稱為大慈大悲。大慈大悲，能
X35n0645_p0142b15║成佛道，生出般若，是諸佛之祖母，故稱為大女。十
X35n0645_p0142b16║力、無畏等，眾生不知，故不名為大也。
X35n0645_p0142b17║【記】初地慈智男女，既是真因，任運能生上地男女，
X35n0645_p0142b18║上地復生極果男女。是故諸佛皆以初地為祖父
X35n0645_p0142b19║母，仍辯慈智得名。所以慈悲稱大者，以拔苦與樂，
X35n0645_p0142b20║物荷深恩，故稱為大。十力、無畏，既唯自證，物莫能
X35n0645_p0142b21║知，故不稱大。
X35n0645_p0142b22║○四、圓教二：初、表法。
X35n0645_p0142b23║次圓教，以無緣慈悲，種三十二相業，亦名為女。此
X35n0645_p0142b24║女端正有相，以中道智慧為男。此男質直，福德十
X35n0645_p0142c01║信，六根清淨，名為處胎。初住慈智，男女雙生。若得
X35n0645_p0142c02║此男，不畏愛見大悲，順道法愛，亦不畏無慧方便
X35n0645_p0142c03║縛，無方便慧縛。
X35n0645_p0142c04║【記】此教頓修始心，即用性德慈智以為男女，方稱
X35n0645_p0142c05║經文雙具德業。慈無偏緣，故名端正；慈即佛相，故
X35n0645_p0142c06║名有相，女德備矣。智離邊邪，故名質直；智含萬善，
X35n0645_p0142c07║故名福德，男德備矣。似位無明，不覆而覆，名為處
X35n0645_p0142c08║胎；初住慈智，不顯而顯，名為雙生。真慈出假，愛見
X35n0645_p0142c09║莫拘；真智趣果，無似愛滯。亦不畏者，同體權實，二
X35n0645_p0142c10║皆無縛。
X35n0645_p0142c11║○二、方便下，願滿。
X35n0645_p0142c12║方便與慧俱解者，即男女具足，二求願滿也。
X35n0645_p0142c13║○四變易
X35n0645_p0142c14║變易兩番可解。
X35n0645_p0142c15║【記】言兩番者，方便、實報，同名變易，乃以二土名為
X35n0645_p0142c16║兩番。若實報人，斷證雖分四十一品，皆是破於障
X35n0645_p0142c17║果無明，唯求究竟慈智男女，故於此土論一番益。
X35n0645_p0142c18║其方便土人，根雖利鈍，法分漸頓，而皆大乘，俱求
X35n0645_p0142c19║佛智。此土唯望實報為益，唯求分真慈智男女，是
X35n0645_p0142c20║故論益亦只一番。
X35n0645_p0142c21║○二、復次下，作三差料簡三：初、明人天定散二：初、
X35n0645_p0142c22║明有善禪之德。
X35n0645_p0142c23║復次，從五戒、十善齊第六天已來，皆無禪定，番番
X35n0645_p0142c24║悉是散心慧法，狂男子也。但慧無定，四禪有支林
X35n0645_p0143a01║一心，名為男女福慧備也。
X35n0645_p0143a02║【記】空居四天，因亦修定，以散心強，故但名男。例此
X35n0645_p0143a03║四空，以定強故，合云唯女。四禪諸支，既對定慧，即
X35n0645_p0143a04║名男女，俱時而得，故曰一心。
X35n0645_p0143a05║○二從三下，斥無動出之功。
X35n0645_p0143a06║從三界定慧男女，男無破惑之功，女無生出無漏
X35n0645_p0143a07║之力，此無用之男女。
X35n0645_p0143a08║【記】三界功德，雖名定慧，而皆愛味，或雜邪見，都屬
X35n0645_p0143a09║有漏，是故男女無動出用。
X35n0645_p0143a10║○二、從二下，明藏通智斷二：初、明有無漏之德。
X35n0645_p0143a11║從二乘通教等慧，有斷惑之用，則是幹事之男女，
X35n0645_p0143a12║有發生無漏紹繼之德也。
X35n0645_p0143a13║○二、從二下，明無中道之失。
X35n0645_p0143a14║從二乘通教所有定慧，不能破無明，見佛性，雖男
X35n0645_p0143a15║而女；定則不能懷於中道之子，猶如石女，雖女而
X35n0645_p0143a16║男。故大經云：二乘之人，定多慧少，不見佛性；通教
X35n0645_p0143a17║菩薩之人，慧多定少，亦不見佛性。自此之前，我等
X35n0645_p0143a18║皆名邪見人也。
X35n0645_p0143a19║【記】大經既以見佛性者名為丈夫，故不見性皆名
X35n0645_p0143a20║女人。無漏諸定，不能發生中道之智，故如石女。二
X35n0645_p0143a21║乘偏空，名為定多；菩薩偏假，名為慧多。此之定慧，
X35n0645_p0143a22║俱不能見寂照平等三德之性。迦葉菩薩涅槃之
X35n0645_p0143a23║前，豈是外道？名邪見者，蓋未出二邊，望中名邪。
X35n0645_p0143a24║○三、唯有下，明別、圓地住。
X35n0645_p0143b01║唯有別教登地，真明慧發，無緣慈成，此乃名為真
X35n0645_p0143b02║正男女。圓教初住，見中道時，定慧具足，男女相滿，
X35n0645_p0143b03║方稱經文。男則福德，女則端正。
X35n0645_p0143b04║【記】修因雖異，證道是同。斯乃性德緣了，顯為果中
X35n0645_p0143b05║定慧。
X35n0645_p0143b06║○二、故知下，斥他局。
X35n0645_p0143b07║故知借事表法，何得作媒嫁解觀音耶？
X35n0645_p0143b08║○第三、勸持二：初、科經。
X35n0645_p0143b09║第三、從是故眾生去，是勸受持也。即為三：一、勸持；
X35n0645_p0143b10║二、格量；三、結。
X35n0645_p0143b11║是故眾生皆應受持觀世音菩薩名號。
X35n0645_p0143b12║○二、勸持下，釋義三：初、勸持。
X35n0645_p0143b13║勸持者，上說觀音得名因緣其力廣大，既不辯形
X35n0645_p0143b14║質相對，正述名論德，若欲歸崇宜奉持名號，故舉
X35n0645_p0143b15║持名為勸也。
X35n0645_p0143b16║○二、格量二：初科。
X35n0645_p0143b17║二、格量為四：一、格量本，二、問，三、答，四、正格量。
X35n0645_p0143b18║無盡意！若有人受持六十二億恒河沙菩薩名字，復
X35n0645_p0143b19║盡形供養飲食、衣服、臥具、醫藥。
X35n0645_p0143b20║○二、格量下，釋四：初、格量本。
X35n0645_p0143b21║格量本者，舉三多。六十二億，舉福田多。盡形壽，舉
X35n0645_p0143b22║時節多。四事具足，舉種子多。舊但三意，今持名字
X35n0645_p0143b23║多。凡舉四多，為格量本也。
X35n0645_p0143b24║【記】經舉六十二億恒河沙不多不少者，佛頂首楞
X35n0645_p0143c01║嚴云：此三千大千世界，現住世間諸法王子，有六
X35n0645_p0143c02║十二億恒河沙數，修法垂範，教化眾生，隨順眾生，
X35n0645_p0143c03║方便智慧，各各不同。既是現住娑婆菩薩，是故特
X35n0645_p0143c04║舉為格量本。
X35n0645_p0143c05║於汝意云何？是善男子、善女人功德多不？
X35n0645_p0143c06║○二問。
X35n0645_p0143c07║次問：
X35n0645_p0143c08║無盡意言：甚多，世尊！
X35n0645_p0143c09║○三答
X35n0645_p0143c10║答：如文。
X35n0645_p0143c11║佛言：若復有人受持觀世音菩薩名號，乃至一時禮
X35n0645_p0143c12║拜供養，是二人福正等無異，於百千萬億劫不可窮
X35n0645_p0143c13║盡。
X35n0645_p0143c14║○四、正格量二：初、約教釋二：初、約佛眼略示二：初、
X35n0645_p0143c15║以少格多。
X35n0645_p0143c16║次正格量者，還舉四少以格四多也。功德正等持，
X35n0645_p0143c17║名少、田少、時少、種子少。
X35n0645_p0143c18║○二、問起答釋二：初、以人情問。
X35n0645_p0143c19║問：何意以少敵多？
X35n0645_p0143c20║○二、答佛下，約佛眼答。
X35n0645_p0143c21║答：佛眼稱量，不增不減，四多重倍，功德正齊，如此
X35n0645_p0143c22║格量，秋毫無謬。
X35n0645_p0143c23║【記】佛眼所照，稱法界量，四多法界不增，四少法界
X35n0645_p0143c24║不減，故云功德正齊。
X35n0645_p0144a01║○二、問何下，對他解廣釋二：初、問。
X35n0645_p0144a02║問：何意等？
X35n0645_p0144a03║【記】雖示佛眼稱量不謬，其意難明，故須問起。先引
X35n0645_p0144a04║古釋，方彰今義。
X35n0645_p0144a05║○二、舊解下，答二：初、敘舊解非五：初、引物論等。
X35n0645_p0144a06║舊解有五：一云其福實殊，引物論等。此解乃是虗
X35n0645_p0144a07║談，觀音遂無實德可貴也。
X35n0645_p0144a08║【記】其福實殊者，謂六十二億之福，實勝觀音，但是
X35n0645_p0144a09║方便引物論等。此解最謬，破意可知。
X35n0645_p0144a10║○二二云：下田有高下。
X35n0645_p0144a11║二云：田有高下薄瘠所致，如供養百初果，不如一
X35n0645_p0144a12║二果，乃至無學。此亦非歎德之意，乃是以下比高，
X35n0645_p0144a13║法應優劣爾。
X35n0645_p0144a14║【記】對劣顯勝。不見觀音證理之德，何名為歎？
X35n0645_p0144a15║○三、心有濃淡
X35n0645_p0144a16║三心有濃淡，故令福不等。
X35n0645_p0144a17║○四時解不解。
X35n0645_p0144a18║四時得解不得解，此二釋皆是前人心力致福，何
X35n0645_p0144a19║關觀音德高也。
X35n0645_p0144a20║【記】意謂觀音雖少，稱名之時，解心現前。六十雖多，
X35n0645_p0144a21║供養之時，解心不發。是故多少得福乃等。此之二
X35n0645_p0144a22║釋，皆在持供心之優劣，歎德遠矣。
X35n0645_p0144a23║○五，有緣無緣。
X35n0645_p0144a24║五、有緣無緣者，如供毀路人罪福淺，供毀父母罪
X35n0645_p0144b01║福深也。
X35n0645_p0144b02║【記】父母有生育之緣，故供之福深，毀之罪重。路人
X35n0645_p0144b03║無緣故淺，文雖不斥，理亦全疎。豈可觀音但與眾
X35n0645_p0144b04║生有緣而已？
X35n0645_p0144b05║○二、今明下，明今義是二：初、明今立義二：初、約實
X35n0645_p0144b06║際釋。
X35n0645_p0144b07║今明一、多性不可得，無有二相，一則非一，多則非
X35n0645_p0144b08║多，同入如、實際、正等無異。
X35n0645_p0144b09║【記】一多人法，皆無性相。二空既顯，一實斯彰。存則
X35n0645_p0144b10║假實暫分，亡則一多齊致。存亡不二，方名正等。
X35n0645_p0144b11║○二一中下，以經偈釋。
X35n0645_p0144b12║一中解無量，故說六十二億；無量中解一，故說觀
X35n0645_p0144b13║音。展轉生非實者，則是一無一實，一從無量生故；
X35n0645_p0144b14║多無多實，多從一生故。其理正均，故言不異。智者
X35n0645_p0144b15║無所畏者，照其事理既明，不生疑畏，故言正等也。
X35n0645_p0144b16║【記】舉華嚴偈，釋今經意。良由一與無量，俱同實際，
X35n0645_p0144b17║故互能圓解也。以實際之多，生觀音之一，故非是
X35n0645_p0144b18║一。以實際之一，生河沙之多，故非是多。既其一多
X35n0645_p0144b19║無決定性，故互生非實也。照其事理者，事謂一多
X35n0645_p0144b20║之相，理謂融即之體。慎勿以多為事，以一為理。
X35n0645_p0144b21║○二、法華下，引本論證。
X35n0645_p0144b22║法華論云：畢竟決定知法故。法即法性、真如、法身，
X35n0645_p0144b23║是故六十二億佛名與觀音名功德無差別也。
X35n0645_p0144b24║【記】論以持六十二億？河沙佛名為校量者，古云論
X35n0645_p0144c01║誤，蓋不解論意也。今具引論文，并荊溪解釋，方曉
X35n0645_p0144c02║其義。論云：受持觀音名，與六十二億恒沙諸佛名，
X35n0645_p0144c03║彼福平等者，有二種義：一、信力故，二、畢竟知故。信
X35n0645_p0144c04║力復二：一者、求我如觀音，畢竟信故；二、生恭敬心，
X35n0645_p0144c05║如彼功德，我亦得故。二、畢竟知者，決定知法界故。
X35n0645_p0144c06║法界者，名為法性，初地菩薩能證入一切諸佛平
X35n0645_p0144c07║等身故。平等身者，謂真如法身。是故受持觀音，與
X35n0645_p0144c08║六十二億恒沙諸佛功德無差。荊溪云：以此驗知，
X35n0645_p0144c09║須依圓釋。何者？於二義中，信力約事，畢竟約理，事
X35n0645_p0144c10║理相資，方成所念。如信力二中，既云求我如觀音，
X35n0645_p0144c11║即指化身；又云觀音功德，我亦得之，乃指報身。願
X35n0645_p0144c12║齊報應，方乃成念。但念果德者，何必識理？故次義
X35n0645_p0144c13║云知法界等。次引證位，即是初地，且引分證，令人
X35n0645_p0144c14║識之。故知若念觀音三身，須却以念佛挍之。若以
X35n0645_p0144c15║念法身論之，縱引十方諸佛，其功亦等，何但六十
X35n0645_p0144c16║二邪？所以論文雖似舉經，乃是增句釋義，亦如方
X35n0645_p0144c17║便初加，難解難知，欲說大法，乃增三句，而為申釋。
X35n0645_p0144c18║今六十二億菩薩，加以佛釋。
X35n0645_p0144c19║○二、又約下，約觀釋。
X35n0645_p0144c20║又約觀解者，二觀發中道，二觀實不等，而言等者，
X35n0645_p0144c21║以中道等故，故言為等。如乞人等，彼難勝如來，故
X35n0645_p0144c22║言等也。
X35n0645_p0144c23║【記】雖三種觀俱受修名，而中是性，是故得云二觀
X35n0645_p0144c24║發中。二觀實不等者，破立不等也。雖乃不等，而二
X35n0645_p0145a01║皆是中道之德。二與中道，畢竟不異，中道既等，二
X35n0645_p0145a02║豈不等？是故言空，三皆是空，假則皆假，中則皆中，
X35n0645_p0145a03║乞人難勝，其實不等。亦以此二同一法性，是故等
X35n0645_p0145a04║也。
X35n0645_p0145a05║無盡意！受持觀世音菩薩名號，得如是無量無邊福
X35n0645_p0145a06║德之利。
X35n0645_p0145a07║○三、結成。
X35n0645_p0145a08║三、結成一時稱名，福不可盡。大品云：一華散空，乃
X35n0645_p0145a09║至畢苦，其福不盡。如文。
X35n0645_p0145a10║【記】此但通云受持名號，以正格中言一時故。復引
X35n0645_p0145a11║大品一華供佛，以類一時持觀音名，其善流入法
X35n0645_p0145a12║性海故，如海無盡。言至畢苦者，二死盡也。葢言成
X35n0645_p0145a13║佛散華之福，猶尚不盡。
X35n0645_p0145a14║○大章第二。問答二：初、標章。述意二：初、標章。
X35n0645_p0145a15║第二問答，從無盡意白佛言：云何遊娑婆下？
X35n0645_p0145a16║○二、前問下，述意二：初、述前科。
X35n0645_p0145a17║前問：何緣得名？佛答：眾生三業，顯機為境。法身靈
X35n0645_p0145a18║智，冥應境智因緣，名觀世音。此義已竟。
X35n0645_p0145a19║【記】稱名常念，及以禮拜，三業現前，故曰顯機。菩薩
X35n0645_p0145a20║以此為所觀境。法身靈智，即始本二覺分合之真
X35n0645_p0145a21║身也。望於眾生，即能觀智。乃以此智，冥應拔苦。即
X35n0645_p0145a22║此境智，而為因緣，亦名感應。以此因緣，名觀世音。
X35n0645_p0145a23║蒙說已領。
X35n0645_p0145a24║○二、今問下，示今意。
X35n0645_p0145b01║今問云何遊此娑婆世界？佛答以普門示現，三業
X35n0645_p0145b02║顯應，應眾生冥機等十義。
X35n0645_p0145b03║【記】乃明觀音意業鑒機，身業現相，口業說法。既令
X35n0645_p0145b04║眾生知覺見聞，故云顯應。而且不說眾生三業修
X35n0645_p0145b05║行之相，此由宿善冥伏在懷，乃能致感，故曰冥機。
X35n0645_p0145b06║通釋十雙，即當、法、慈、福、應、珠、顯、權、迹、緣、斷十隻之
X35n0645_p0145b07║義。
X35n0645_p0145b08║○二、分科釋經二：初、分科。
X35n0645_p0145b09║一、問，二、答。問即為三。
X35n0645_p0145b10║無盡意菩薩白佛言：世尊！觀世音菩薩云何遊此娑
X35n0645_p0145b11║婆世界？云何而為眾生說法？方便之力其事云何？
X35n0645_p0145b12║○二、一云下，釋經二：初、問二：初、示三業文。
X35n0645_p0145b13║一、云何遊是問身業？云何說是問口業？方便是問
X35n0645_p0145b14║意業？
X35n0645_p0145b15║【記】方便。問意者，非是道前取理方便，正當證後鑒
X35n0645_p0145b16║機方便。
X35n0645_p0145b17║○二、此是下，明三業德二利。通釋三業二：初、標列
X35n0645_p0145b18║三義。
X35n0645_p0145b19║此是聖人三業無謀而徧應一切，亦名三不失，三
X35n0645_p0145b20║輪不思議化也，亦名三不護。
X35n0645_p0145b21║○二、三不下，解釋三義三：初、釋三不護二：初、法。
X35n0645_p0145b22║三、不護者，明觀音住不思議圓普法門，實不作意
X35n0645_p0145b23║計校籌量，次第經營，方施此應。既無分別，亦無前
X35n0645_p0145b24║後，任運成就。
X35n0645_p0145c01║【記】作意等十字，是其護義。實不兩字，彰於任運。然
X35n0645_p0145c02║須不共三惑之護，即能三業任運度生。
X35n0645_p0145c03║○二譬如下諭。
X35n0645_p0145c04║譬如明鏡，隨對即現，一時等應，故言三業不護也。
X35n0645_p0145c05║○二、三無下，釋三無失。
X35n0645_p0145c06║三、無失者，眾生根機不同，深淺有異。觀音雖不作
X35n0645_p0145c07║念逗機，逗機無失，契當前人，冥會事理，故言不護。
X35n0645_p0145c08║【記】不護，顯於思議寂絕。無失，彰其逗會稱宜。得三
X35n0645_p0145c09║悉益，即會事也。得第一義，即冥理也。
X35n0645_p0145c10║○三、三輪下，釋三輪二：初、徧示三輪。
X35n0645_p0145c11║三輪不思議化者，若示為佛身，亦示佛心、佛口，乃
X35n0645_p0145c12║至示執金剛神身，亦示金剛心、口。
X35n0645_p0145c13║【記】三業應機，旋轉自在，能為眾生摧破三障，故名
X35n0645_p0145c14║為輪。
X35n0645_p0145c15║○二、雖普下，釋不思議化二：初、約義釋相。
X35n0645_p0145c16║雖普現色身屈曲利物，於法身智慧無所損減。
X35n0645_p0145c17║【記】心體離念，即是法身本性智慧。今雖垂應委悉
X35n0645_p0145c18║被機，而能稱本離於思念，故於法身無所損減。
X35n0645_p0145c19║○二、淨名下，引經證釋。
X35n0645_p0145c20║淨名云：善能分別諸法相，於第一義而不動。不動
X35n0645_p0145c21║而動，此乃不思議化故也。
X35n0645_p0145c22║【記】分別諸法，證於垂化。於義不動，證不思議。即理
X35n0645_p0145c23║而事，名不動而動。
X35n0645_p0145c24║○二、問意下，別明示意二：初、問。
X35n0645_p0146a01║問：意業云何可示？
X35n0645_p0146a02║○二答
X35n0645_p0146a03║答：聖意無能測者，若欲示之，乃至昆蟲亦能得知
X35n0645_p0146a04║也。
X35n0645_p0146a05║【記】若隨自意，無能測者。若隨他意，蜫蟲亦知。又無
X35n0645_p0146a06║機者不測，有緣者令知。
X35n0645_p0146a07║○二、佛答下，答二：初、分經。
X35n0645_p0146a08║佛答為三：一、別答，二、總答，三、勸供養。
X35n0645_p0146a09║○二、初別下，釋義三：初、別答二：初、懸示經意三：初、
X35n0645_p0146a10║明諸身皆答三業二：初、明相二：初、以三答三。
X35n0645_p0146a11║初別答，還答三問。應以之言，是答其方便之力意
X35n0645_p0146a12║業問也。何以故？意地觀機，見其所宜，宜示何身，宜
X35n0645_p0146a13║說何法，隨而化之，故知應以是答意也。現身是答
X35n0645_p0146a14║身業，說法是答口業，故知具答三問也。
X35n0645_p0146a15║○二、又但下，約二答三二：初、現身具三。
X35n0645_p0146a16║又但作二答，兼得於三。論其現身，不止色陰而已。
X35n0645_p0146a17║必具五陰，即兼答意也。口亦依身，即兼答口。
X35n0645_p0146a18║○二、若說下，說法具三。
X35n0645_p0146a19║若說法者，不止如樹木，無心欲知智，在說巧運四
X35n0645_p0146a20║悉檀方便，即兼口以答意也。
X35n0645_p0146a21║【記】不如樹木，風吹作聲，口兼身業，其義易明，故不
X35n0645_p0146a22║言也。
X35n0645_p0146a23║○二、二釋下，結示。
X35n0645_p0146a24║二、釋俱明答三問也。
X35n0645_p0146b01║○二、從別下，以諸身束對十界二：初、約義示。
X35n0645_p0146b02║從別答中，凡現三十三身，十九說法，束為十界身。
X35n0645_p0146b03║【記】若據身說，理合齊等。但約經中，結說文少，故云
X35n0645_p0146b04║十九。如八部四眾，但結一說耳。
X35n0645_p0146b05║○二、而文下，足闕文二：初、明菩薩二：初、敘他四解。
X35n0645_p0146b06║而文闕二界者，或指上品云菩薩身，或翻者脫落，
X35n0645_p0146b07║或依古本正法華文，或言觀音即是菩薩身，何須
X35n0645_p0146b08║更現？
X35n0645_p0146b09║○二若三下，今取古本。
X35n0645_p0146b10║若三解皆有難，今所不用，今依古本為明菩薩義
X35n0645_p0146b11║故。然菩薩一界或權或實，種種應化義不可闕，故
X35n0645_p0146b12║釋菩薩界也。
X35n0645_p0146b13║【記】若指上品，今品那闕？若云脫落，餘何不脫？若言
X35n0645_p0146b14║觀音即是菩薩，不須更現，妙音菩薩何故更現？故
X35n0645_p0146b15║云三解皆有難也。若依古本，即今品文，菩薩一界，
X35n0645_p0146b16║為化義廣，最不可闕。
X35n0645_p0146b17║○二、又無下，明地獄二：初、敘，三、釋。
X35n0645_p0146b18║又無地獄界身者，或指上品，或言苦重不可度，或
X35n0645_p0146b19║言其形破壞，人見驚畏故不現。
X35n0645_p0146b20║【記】若指上品，亦可為例。其次二，釋人之局情耳。
X35n0645_p0146b21║○二、今明下，明今有義二：初、依總答明有。
X35n0645_p0146b22║今明別釋雖無，總答中有文云以種種形遊諸國
X35n0645_p0146b23║土，何得言無耶？
X35n0645_p0146b24║【記】總文。既云現種種形，豈可無於地獄形邪？
X35n0645_p0146c01║○二、又請下，據二經明有。
X35n0645_p0146c02║又請觀音云：或遊戲地獄，大悲代受苦。或言止代
X35n0645_p0146c03║受苦，不論說法。若依方等婆藪教化，即有說法。釋
X35n0645_p0146c04║論云：菩薩化地獄，多作佛身，獄卒見不敢遮。以此
X35n0645_p0146c05║而推，應有地獄界身說法也。若爾，十法界身則為
X35n0645_p0146c06║具足。
X35n0645_p0146c07║【記】請觀音經遊戲五道文。先明地獄。方等陀羅尼
X35n0645_p0146c08║經說：婆藪大權，示為商主，堅執邪見，殺羊祀天，生
X35n0645_p0146c09║陷地獄。於地獄中，說法教化九十億罪人，來至佛
X35n0645_p0146c10║會，皆令得道。那言代苦，不論說法？況復論云：多作
X35n0645_p0146c11║佛身，豈不說法？
X35n0645_p0146c12║○三、今通下，約諸身對機四句二：初、釋相二：初、通
X35n0645_p0146c13║示四句。
X35n0645_p0146c14║今通約十身四句料簡，自有一界身度一界，自有
X35n0645_p0146c15║十界身度十界，自有一界身度十界，自有十界身
X35n0645_p0146c16║度一界也。
X35n0645_p0146c17║【記】經云：眾生應以佛身得度，即現佛身，為獨現佛？
X35n0645_p0146c18║為兼餘身同度彼生？又為一界獨感於佛？為兼餘
X35n0645_p0146c19║界同感於佛？諸身乃至執金剛神，能應共獨，能感
X35n0645_p0146c20║共獨，不可偏執。故今通就十法界應，對十界機，一
X35n0645_p0146c21║多相對，立以四句，方見經文感應之相。
X35n0645_p0146c22║○二、別對三相。三、不唯感應多少成於四句，人法
X35n0645_p0146c23║因果亦有多少，故須更立兩重四句。初、機應四句
X35n0645_p0146c24║二：初、若妙下，釋四句四：初、一界度一界。
X35n0645_p0147a01║若妙覺法身應實報土為舍那佛，受化之人純諸
X35n0645_p0147a02║菩薩，皆求佛道，更無異身，此一界度一界也。若方
X35n0645_p0147a03║便有餘土，五人同生，皆求大乘，上文云而於彼土
X35n0645_p0147a04║求佛，智慧於此土為佛，亦是一界度一界也。若同
X35n0645_p0147a05║居土寂滅道場，初成佛先開頓說，稟教之徒皆有
X35n0645_p0147a06║見思煩惱之人，而是圓機同感佛身，亦得是一界
X35n0645_p0147a07║身度一界也。
X35n0645_p0147a08║【記】三、即下三土。以現佛身必徧三處，葢等覺下至
X35n0645_p0147a09║于凡夫，皆能感佛，故須三土以明其應。初、實報，能
X35n0645_p0147a10║度所度純一佛界。二、方便土，就本而說，故曰五人
X35n0645_p0147a11║生彼土已，沒其異稱，以皆求佛，是故感應亦純一
X35n0645_p0147a12║界。三、同居土，且明寂場圓機感佛，不論形類及兼
X35n0645_p0147a13║別機，是故亦當第一句也。
X35n0645_p0147a14║○二、若寂下，一界度多界。
X35n0645_p0147a15║若寂滅道場稟教之徒，諸界不同，或人或天龍神
X35n0645_p0147a16║鬼等。又根性圓別兩異，雖諸界不同，同見一佛身
X35n0645_p0147a17║而為說法者，即是一界度多界也。
X35n0645_p0147a18║【記】更以寂場對於次句，不唯形異，亦乃根殊。能感
X35n0645_p0147a19║雖多，能應唯一。問：何不二酥對於次句，那將初乳
X35n0645_p0147a20║配兩句邪？答：本論佛界度於多界，二酥之佛，勝劣
X35n0645_p0147a21║相合。鈍見劣身，尚是偏空，體非佛界。故以寂場一
X35n0645_p0147a22║中道佛，度於圓別佛菩薩界及五道形，方名一界
X35n0645_p0147a23║度多界句。
X35n0645_p0147a24║○三若有下，多界度一界。
X35n0645_p0147b01║若有一界之機，但見一界身現，則不得度，則示種
X35n0645_p0147b02║種之身，眷屬圍繞，共逗一緣，是名多界身度一界
X35n0645_p0147b03║也。
X35n0645_p0147b04║【記】諸時諸會，三乘八部，翼從世尊，共化一機。或諸
X35n0645_p0147b05║大權，共成化事。或佛自徧現，而度一機。若有一人，
X35n0645_p0147b06║應以十界身而得度者，觀音即現十身而為說法。
X35n0645_p0147b07║○四、若佛下，多界度多界。
X35n0645_p0147b08║若佛身、菩薩身，徧作十法界身，徧入諸道，各令得
X35n0645_p0147b09║見，同其形像而為說法，此是多界度多界。
X35n0645_p0147b10║【記】文中。且約作十界身徧入諸道而為此句。若委
X35n0645_p0147b11║論者，或有多機同在一處，應以十身而得度者，亦
X35n0645_p0147b12║隨彼現也。
X35n0645_p0147b13║【記】二、用此下，歷五味。
X35n0645_p0147b14║用此四句歷五味，五時現身皆如此。
X35n0645_p0147b15║【記】若就根性為能感機，就所證體而為能應，則乳
X35n0645_p0147b16║唯得一界度二界，醍醐唯得一界度一界。若就形
X35n0645_p0147b17║相為感應者，則味味中各有四句。既云應以何身
X35n0645_p0147b18║得度，知正約形為感應也。學者應知約土約味別
X35n0645_p0147b19║對句者，欲易解故。若見一多四句相已，一切時處
X35n0645_p0147b20║應自在作。
X35n0645_p0147b21║○二、復次下，人法四句。
X35n0645_p0147b22║復次，約說法多少者，如善財從百一十知識聞諸
X35n0645_p0147b23║法門，則多法為一人說。如淨名云：為聲聞說四諦，
X35n0645_p0147b24║為緣覺說十二因緣，乃至為梵王說勝慧，為帝釋
X35n0645_p0147c01║說無常。一人用一法為一人說。若如通教說般若，
X35n0645_p0147c02║三乘人同稟，此則一法為多人說也。若是一切無
X35n0645_p0147c03║礙人，一道出生死，開佛知見，此則多法為多人說。
X35n0645_p0147c04║【記】上之四句，以人對人。今之四句，以法對人。此由
X35n0645_p0147c05║經云而為說法，故須更論人法四句。初句云：善財
X35n0645_p0147c06║從百一十者，所歷之城也。知識，即五十三人也。雖
X35n0645_p0147c07║帶人辯，意在所說法異。二、三兩句可見。第四句云：
X35n0645_p0147c08║一道出生死，而言多法者，葢於法法開佛知見，以
X35n0645_p0147c09║開十界、十如皆是實相，即不思議之多法。此四能
X35n0645_p0147c10║被多少之法，雖引諸經，皆顯觀音能應之德。
X35n0645_p0147c11║○三、復次下，因果四句。
X35n0645_p0147c12║復次，因果相對明多少者，五戒、十善，因少果亦少；
X35n0645_p0147c13║聲聞五停心，煖、頂等入二涅槃，此因多果少；支佛
X35n0645_p0147c14║見華飛葉落即得道，此因少果多；諸菩薩萬行成
X35n0645_p0147c15║就，萬德果圓，因多果亦多。
X35n0645_p0147c16║【記】上二四句，對機說法。法須修證，從因至果，自若
X35n0645_p0147c17║不然，他何所効？如轉四諦，滅我已證，道我已修，故
X35n0645_p0147c18║諸身說，一一皆有因果始終，方能被物。故四句中，
X35n0645_p0147c19║戒善麤略，感報亦然，故因果俱少。聲聞因中，凡分
X35n0645_p0147c20║內外，聖有見修，正助行法，徧於三藏，而只證得二
X35n0645_p0147c21║種涅槃，故因多果少。獨覺不稟三學行法，但觀凋
X35n0645_p0147c22║變，頓成果已，能具種種神通化事，故因少果多。菩
X35n0645_p0147c23║薩修因，時長行廣，及成佛果，二智萬德，故因果俱
X35n0645_p0147c24║多。此等皆是悉檀示現，修因證果，大略如是。
X35n0645_p0148a01║○二、觀音下，結示二：初、結歸聖能。
X35n0645_p0148a02║觀音明了眾生根之所趣，或示現身多少，或說法
X35n0645_p0148a03║多少，或修因多少，或證果多少，逗彼機宜，必無有
X35n0645_p0148a04║差。
X35n0645_p0148a05║○二、有人下，敘他斥局。
X35n0645_p0148a06║有人云：現因身說果法，現果身說因法，現一身說
X35n0645_p0148a07║多法，現多身說一法，或現身而無說，此比十法界
X35n0645_p0148a08║機狹。
X35n0645_p0148a09║【記】雖因果迭論，一多互說，不能顯於權實體相。今
X35n0645_p0148a10║以十界三重四句，望彼之義，塵嶽相殊。
X35n0645_p0148a11║○二、舊釋下，科釋經文二：初、科經二：初、舊科二：初、
X35n0645_p0148a12║分三枝末。
X35n0645_p0148a13║舊釋三十三身為三：初三乘人，二四眾，三八部，各
X35n0645_p0148a14║有枝末。以人天為聖末，以其是受道器故。童男童
X35n0645_p0148a15║女為四眾末，可成四眾故。執金剛為八部末，同有
X35n0645_p0148a16║大力故。
X35n0645_p0148a17║○二、若爾下，釋疑問答。
X35n0645_p0148a18║若爾，執金剛力大，何意為末？答：此最在後，為掩迹
X35n0645_p0148a19║故也。
X35n0645_p0148a20║○二、今明下今科
X35n0645_p0148a21║今明三十三身，文為八番：一、聖身，二、天身，三、人身，
X35n0645_p0148a22║四、四眾身，五、婦女身，六、童男女身，七、八部身，八、金
X35n0645_p0148a23║剛身。明其次第，出自人意爾。
X35n0645_p0148a24║佛告無盡意菩薩：善男子！若有國土眾生應以佛身
X35n0645_p0148b01║得度者，觀世音菩薩即現佛身而為說法；應以辟支
X35n0645_p0148b02║佛身得度者，即現辟支佛身而為說法；應以聲聞身
X35n0645_p0148b03║得度者，即現聲聞身而為說法。
X35n0645_p0148b04║○二、一明下，釋義八：初、聖身四：初、佛身三：初、垂應
X35n0645_p0148b05║相狀二：初、約身簡定二：初、定應化。
X35n0645_p0148b06║一、明聖人。先明佛者，為是應佛？為是化佛？但聖人
X35n0645_p0148b07║逗物，具有二義：若一時歘有為化，應同始終名應。
X35n0645_p0148b08║若尋此文，明於應義也。
X35n0645_p0148b09║【記】化則變化，歘然而有，歘爾而無，葢是暫時益物
X35n0645_p0148b10║相也。應則應答，同物始終。如極樂人民，壽不可數，
X35n0645_p0148b11║佛同無量。此土壽促，佛同八十。有降生日，有入滅
X35n0645_p0148b12║時，即八相佛也。若尋等者，據列三乘、八部、四眾至
X35n0645_p0148b13║金剛神，宛是一期化物之相，知非歘爾也。
X35n0645_p0148b14║○二、問何下，揀真應二：初、問。
X35n0645_p0148b15║問：何不以真佛為眾生說法而以應耶？
X35n0645_p0148b16║【記】因向文云：妙覺法身，應於三土說法。被機既本
X35n0645_p0148b17║是真佛，何用垂應方說法邪？
X35n0645_p0148b18║○二答
X35n0645_p0148b19║答：佛身多種，若應化，非真佛，亦非說法人。真佛者，
X35n0645_p0148b20║據妙覺法身，究竟極地，毗盧遮邪，乃名真佛。真佛
X35n0645_p0148b21║淵遠，不可說示，云何能解？如妙音所作，文殊不知，
X35n0645_p0148b22║況下地凡夫，為示真身耶？如為牛羊彈琴，不如作
X35n0645_p0148b23║蚊之䖟聲。
X35n0645_p0148b24║【記】雖云多種，豈出四身？法、報、應、化。法身則遠而難
X35n0645_p0148c01║示，應化則近而易狎，報身則亦遠亦近。智同法身，
X35n0645_p0148c02║像屬勝應。般若讚云應化非真等者，此以真法而
X35n0645_p0148c03║奪應化。是則無相之相，方名真佛；無說之說，方名
X35n0645_p0148c04║說法。據妙覺法身等者，此據住上品寂光，方是真
X35n0645_p0148c05║法。上地菩薩，亦莫能覩。以等覺還，皆住果報，竝依
X35n0645_p0148c06║業識見佛。若望妙覺，俱是勝應，故云真法淵遠。如
X35n0645_p0148c07║妙音等者，問：妙音東來，先現八萬四千眾寶蓮華。
X35n0645_p0148c08║文殊見已，而問於佛。據此亦是不識應相，那忽引
X35n0645_p0148c09║證，不知真身？答：斯乃見迹，不識其本，即是不知真
X35n0645_p0148c10║身也。故下問云是菩薩種何善本，修何功德，行何
X35n0645_p0148c11║三昧，即真法也。
X35n0645_p0148c12║○二、若從下，就土分別三：初、實報二：初、示應相。
X35n0645_p0148c13║若從妙覺，應為實報，圓滿相好，光明無量，同四十
X35n0645_p0148c14║一地實報土眾生，為說一實諦正真之法而教化
X35n0645_p0148c15║之。如此之應，非餘界所堪也。
X35n0645_p0148c16║【記】圓滿相好者，如華嚴如來相海品，及隨好光明
X35n0645_p0148c17║品，說十蓮華藏世界微塵數相，一一皆以妙相莊
X35n0645_p0148c18║嚴。說一實諦者，若約教道實報，猶有別教根緣，亦
X35n0645_p0148c19║說無量四諦，今約實論也。
X35n0645_p0148c20║○二示機宜。
X35n0645_p0148c21║何以故？此等諸地已分入地位，不可以餘界身應，
X35n0645_p0148c22║亦不得以餘佛身應。如此應者，唯應彼土，非餘土
X35n0645_p0148c23║所堪也。
X35n0645_p0148c24║【記】四十一地，皆與妙覺分同體用，故不可以九界
X35n0645_p0149a01║之身并劣應應之。
X35n0645_p0149a02║○二、復次下，有餘二：初、論有無二：初、大小有無。
X35n0645_p0149a03║復次，變易土明應佛者，小乘經云：三界外無生，大
X35n0645_p0149a04║乘五種意生身，方生方便土。此即三界外受生，生
X35n0645_p0149a05║變易土也。
X35n0645_p0149a06║【記】方便、實報，二土俱受。變易生死，偏名此者，上土
X35n0645_p0149a07║分破，此中全在，從強受稱也。小乘不說常住佛性，
X35n0645_p0149a08║見思若盡，果報永亡。大乘談常，故三界外更立三
X35n0645_p0149a09║土。無明全破，則居寂光；分破實報，全在有餘。五種
X35n0645_p0149a10║意生身，即全在者也。楞伽但明三種意生身，今家
X35n0645_p0149a11║約義，開為五種。且三種者：一、入三昧樂意成身，此
X35n0645_p0149a12║擬二乘入空意也；二、覺法自性意成身，此擬通教
X35n0645_p0149a13║菩薩出假意也；三、種類俱生無作意成身，此擬別
X35n0645_p0149a14║教菩薩修中意也。若開為五者，於三昧開兩教二
X35n0645_p0149a15║乘，於覺法開別教十行。或作七種兩教二乘，各開
X35n0645_p0149a16║為二，不云別教十住者，義同二乘入空故也。若論
X35n0645_p0149a17║九人生方便土，更取別教十住，及取圓教十信，攝
X35n0645_p0149a18║入三種意生身中，以未斷無明，未生實報。通言意
X35n0645_p0149a19║者，以未發真，皆是作意，成之以生，竝從果說。此依
X35n0645_p0149a20║妙玄，并輔行撮略而辯。
X35n0645_p0149a21║○二、釋論下。經論定判。
X35n0645_p0149a22║釋論云：法性身菩薩生三界，外既有生，寧無應佛？
X35n0645_p0149a23║法華云：我於餘國作佛，更有異名。即是此義也。
X35n0645_p0149a24║○二、此應下，明機應二：初、明但示兩應。
X35n0645_p0149b01║此應佛即有兩相：一、示勝應，身圓滿相海，如前實
X35n0645_p0149b02║報之應；二、示劣應，令見者劣。於前但為二佛，更不
X35n0645_p0149b03║示為種種諸身。
X35n0645_p0149b04║【記】初、示勝應者。問：前實報身，而云此應非餘土堪，
X35n0645_p0149b05║至此那云圓滿相海如前實報？答：彼應真機，與應
X35n0645_p0149b06║分合；此應似機，與應未合。此猶作意，彼則任真。能
X35n0645_p0149b07║見既殊，所見寧一？但為此機無明已伏，或少分除，
X35n0645_p0149b08║故用報相引令入真。云如前者，稍似實報，非謂全
X35n0645_p0149b09║同。二、示劣應者。問：此土一佛，示於勝劣兩種相貌，
X35n0645_p0149b10║與同居土、尊特、丈六、合身之相，同異如何？答：方便
X35n0645_p0149b11║兩應，但說次第及不次第二種大乘、五種意生。其
X35n0645_p0149b12║土稟教雖有利鈍，既皆稟大學佛智慧，俱知佛身
X35n0645_p0149b13║是大覺性。能修中觀，伏無明者，見相則勝；若在二
X35n0645_p0149b14║觀，未伏無明，見相則劣。相雖勝劣，只一尊特，故非
X35n0645_p0149b15║合身。若同居土說通教時，鈍但見空，故感丈六；利
X35n0645_p0149b16║見不空，故感尊特。大小二機，於一佛身見解有異，
X35n0645_p0149b17║故名丈六、尊特、合身。此純大見，故不名合。
X35n0645_p0149b18║○二、何故下，明唯被二機二：初、總示。
X35n0645_p0149b19║何故爾？五種意生利鈍之別，赴此根性故示二身，
X35n0645_p0149b20║但說次第不次第兩種大乘，故不須餘身餘法化
X35n0645_p0149b21║也。
X35n0645_p0149b22║○二、若圓下，別示。
X35n0645_p0149b23║若圓人無明未破，及已分破，別人於迴向中，及分
X35n0645_p0149b24║破無明者，此人生於彼土則利。別人未修未伏，及
X35n0645_p0149c01║通教斷惑者，三藏中斷惑者，生彼皆鈍也。
X35n0645_p0149c02║【記】言圓人無明未破者，即七信已上。言分破者，仁
X35n0645_p0149c03║王般若說十地惑有三十品，既於一地自有三品，
X35n0645_p0149c04║是知圓聖四十二位皆有三品。初住三品，即第十
X35n0645_p0149c05║信三心用觀而對破之。初心用觀對於上品，破則
X35n0645_p0149c06║中心；中心用觀對於中品，破則後心；後心用觀對
X35n0645_p0149c07║於下品。此品若破，方名初住生實報土。今云分破，
X35n0645_p0149c08║猶生方便，即第十信中後心也。如等覺人住於後
X35n0645_p0149c09║心，經歷多劫，方破下品，證入妙覺。別九向位，十向
X35n0645_p0149c10║初心俱名未破，第十迴向中後二心名為分破。此
X35n0645_p0149c11║圓別人俱修中觀，伏破無明，雖生方便，其根既利，
X35n0645_p0149c12║感佛勝身，說圓頓法。別第七住至十行位，及通菩
X35n0645_p0149c13║薩偏觀於假，藏、通二乘偏在於空，此等生在方便
X35n0645_p0149c14║有餘。雖已知常求佛智慧，尚滯二邊，竝未觀伏無
X35n0645_p0149c15║明之惑，其根既鈍，但感劣身，說漸次法。
X35n0645_p0149c16║○三、凡聖同居土，或稱淨穢同居土，謂淨土穢土
X35n0645_p0149c17║各有凡聖而同居之。釋此為二：初、釋相二：初、通明
X35n0645_p0149c18║二土二根二：初、明所感二相三：初、二土淨穢。
X35n0645_p0149c19║凡聖同居土明應佛者，土有二種：一淨、二穢。如富
X35n0645_p0149c20║樓那土、西方等土，其中眾生具三毒見思無三惡，
X35n0645_p0149c21║名果報嚴淨，此名淨土。如此娑婆三惡四趣荊棘
X35n0645_p0149c22║丘墟，是名穢土。若淨若穢皆是凡聖同居土也。
X35n0645_p0149c23║【記】論土淨穢，有橫有豎。若以分段對於變易為淨
X35n0645_p0149c24║穢者，則約通惑盡不盡說，即豎論也。如釋論云：出
X35n0645_p0150a01║三界外有淨國土，聲聞、緣覺出生其中。若於分段
X35n0645_p0150a02║自說淨穢，則約五濁輕重相對，即橫論也。今以極
X35n0645_p0150a03║樂及善淨國對於堪忍，是橫非豎。故使淨土有見
X35n0645_p0150a04║思毒，無惡道名。毒非苦因，則見與煩惱二濁輕也。
X35n0645_p0150a05║果報嚴淨，劫命輕也。眾生居此，有何鄙稱？彌陀願
X35n0645_p0150a06║行攝之故輕。非是斷惑方生其中，以世慈善，五逆
X35n0645_p0150a07║稱佛，亦能生故。娑婆穢相，目擊可知。此是橫論淨
X35n0645_p0150a08║穢二土。而此二土，皆有凡聖。凡如前說。聖有二種：
X35n0645_p0150a09║謂應來聖，有修得聖。二土皆然。
X35n0645_p0150a10║○二兩根利鈍。
X35n0645_p0150a11║二土眾生各有二種：根利濁重，根鈍濁重；根利濁
X35n0645_p0150a12║輕，銀鈍濁輕。
X35n0645_p0150a13║【記】濁重之土。論悟道根，自有利鈍；濁輕土根，亦有
X35n0645_p0150a14║利鈍。以土對根，故成四句。
X35n0645_p0150a15║○三、五濁輕重。
X35n0645_p0150a16║濁重者，若娑婆眾生，身形醜惡，矬短卑小，命止八
X35n0645_p0150a17║十，或復中夭，煩惱熾盛，諸見心強，時節麤險，是為
X35n0645_p0150a18║五濁重也。淨土不爾，是為五濁輕也。
X35n0645_p0150a19║【記】身形至卑小，即眾生濁。時節麤險，即劫濁。餘三
X35n0645_p0150a20║名顯淨土。不爾者，如大本疏：問云：既言五濁，何者
X35n0645_p0150a21║是五清？答：準例邪正三毒，邪是五濁，正是五清。他
X35n0645_p0150a22║方淨土無邪三毒，則五障輕也。
X35n0645_p0150a23║○二、何故下，明能感二行。
X35n0645_p0150a24║何故爾不多修福德生重濁土，多修福德生於輕土？
X35n0645_p0150b01║【記】言福德者，即三種福也。如觀無量壽佛經云：一
X35n0645_p0150b02║者，孝養父母，奉事師長，慈心不殺，修十善業；二者，
X35n0645_p0150b03║受持三歸，具足眾戒，不犯威儀；三者，發菩提心，深
X35n0645_p0150b04║信因果，讀誦大乘，勸進行者。此三種業，三世諸佛
X35n0645_p0150b05║淨土正因。彼疏云：初業共凡夫，第二共二乘，第三
X35n0645_p0150b06║是大乘不共之業。彼經云：欲生極樂國者，當修三
X35n0645_p0150b07║福。故今云多修福德、不多修福為二土行，就此福
X35n0645_p0150b08║而論也。
X35n0645_p0150b09║○二、若穢下，別示穢土二根二：初、示乘戒四句二：
X35n0645_p0150b10║初、立句相。
X35n0645_p0150b11║若穢土中生，有戒乘俱緩，有乘急戒緩，有乘緩戒
X35n0645_p0150b12║戒，有戒乘俱急。
X35n0645_p0150b13║【記】戒論十戒，唯取不缺、不破、不穿、不雜。此之四種，
X35n0645_p0150b14║前三事戒，後一事定，皆人天因。不取隨道無著智
X35n0645_p0150b15║所讚，自在隨定具足。以此六種雖名為戒，體是三
X35n0645_p0150b16║觀，自屬於乘。乘論五乘，不取人天。以其二種雖名
X35n0645_p0150b17║為乘，不動不出，體是漏善事戒所攝。唯取三乘，以
X35n0645_p0150b18║聲聞等該於四教，是入理智，雖分深淺，皆能動出
X35n0645_p0150b19║煩惱生死，故得名乘。今以四戒而對三乘，論於緩
X35n0645_p0150b20║急，以成四句。
X35n0645_p0150b21║○二、戒急下，判所感。
X35n0645_p0150b22║戒急受人天身，乘急有感聖之機。
X35n0645_p0150b23║【記】乘戒約過去，機感約現在。
X35n0645_p0150b24║○二、機有下，明大小二根二：初、通明大小感佛。
X35n0645_p0150c01║機有二種：一、大，二、小。小機則示三藏佛身說法，大
X35n0645_p0150c02║機應以舍那佛身說法。是故降神母胎，即示兩相。
X35n0645_p0150c03║【記】不問事戒有持有毀，但論習學理乘大小，是故
X35n0645_p0150c04║文中置戒明乘。故涅槃云：其戒緩者，未名為緩；於
X35n0645_p0150c05║乘緩者，方名為緩。以戒緩者，唯失人天；若其乘緩，
X35n0645_p0150c06║無解脫路。乘分大小，昔為偏真修觀行者，今作小
X35n0645_p0150c07║機，唯感劣應佛之形聲；昔為中道修觀行者，今作
X35n0645_p0150c08║大機，能感勝應佛之形聲。言降神等者，如來昔於
X35n0645_p0150c09║大通佛所覆講法華，與無量眾生作一乘因，中間
X35n0645_p0150c10║退大，染著五塵，佛恐墮苦，遂以小乘而救拔之，或
X35n0645_p0150c11║用衍三而引導之。如是大小種種成熟，堪於今世
X35n0645_p0150c12║悟入佛乘，是故如來為此一事出現於世。然其機
X35n0645_p0150c13║發復少差別，故於一代而分五時：有機堪能直入
X35n0645_p0150c14║於實，有機但能迂入於實。雖此二類熟在一時，故
X35n0645_p0150c15║於華嚴頓談圓別被二種機，此機從始即見勝相。
X35n0645_p0150c16║若於中間習小深者，雖於今世入一佛乘而小先
X35n0645_p0150c17║熟，故為此機示現劣身。初說三藏諸味調熟，來至
X35n0645_p0150c18║法華方開佛慧，此機於始唯見劣身，故降母胎即
X35n0645_p0150c19║示兩相。問：華嚴頓後方施小化，譬如窮子急追不
X35n0645_p0150c20║至徐語方來，前頓後漸其義善成，今那忽云降神
X35n0645_p0150c21║母胎即示兩相？答：諸文所論初頓次漸，葢是化儀
X35n0645_p0150c22║施設之語。今此所說大小雙應終歸一乘，方盡鑒
X35n0645_p0150c23║機始末之事。如方便品思無大機念欲息化，諸佛
X35n0645_p0150c24║勸諭方施小乘。次文却云無量劫來讚涅槃法，生
X35n0645_p0151a01║死永盡我常是說，是故思機然後施小。此等之說
X35n0645_p0151a02║皆是儀式，不可據此以難今文預鑒群機原始要
X35n0645_p0151a03║終度物之意也。
X35n0645_p0151a04║○二、頓機下，別示大小得益二：初、大機益相。
X35n0645_p0151a05║頓機所感，即見舍那菩薩與百千圍繞處胎說法，
X35n0645_p0151a06║十方眾生皆在胎中出胎，光明徧滿寂滅道場，成
X35n0645_p0151a07║盧舍那佛，轉一實諦、無量四諦等法輪。譬如日出
X35n0645_p0151a08║高山前照，即聞頓教，見佛性得度也。故涅槃云：雪
X35n0645_p0151a09║山有草，名曰忍辱，牛若食者，即得醍醐。此之謂也。
X35n0645_p0151a10║【記】一類眾生，大種先熟，即感勝應。入胎、住胎、出胎、
X35n0645_p0151a11║成佛，其相皆勝。轉一實諦，即華嚴部頓說圓教。既
X35n0645_p0151a12║兼別教，故云無量。彼經預敘一代始終，故立譬云：
X35n0645_p0151a13║猶如日出，先照高山，次照幽谷，後照平地。今家義
X35n0645_p0151a14║開平地為三，對於涅槃五種牛味。高山大機，能感
X35n0645_p0151a15║頓教，日光前照，即有次第及不次第見佛性也。若
X35n0645_p0151a16║涅槃中，譬從牛出乳次第五味，則對一代五時教
X35n0645_p0151a17║味次第相生。今明頓機能見佛性，是故兼用食草
X35n0645_p0151a18║之譬，乃以雪山譬舍那佛，忍草譬十二部經，牛食
X35n0645_p0151a19║譬大機修觀，即得醍醐譬見佛性。
X35n0645_p0151a20║觀音義疏記卷第三
X35n0645_p0151a21║觀世音菩薩普門品義疏記會本卷第三