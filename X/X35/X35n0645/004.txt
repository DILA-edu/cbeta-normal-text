X35n0645_p0151b01║觀世音菩薩普門品義疏記會本卷第四
X35n0645_p0151b02║
X35n0645_p0151b03║觀音義疏記卷第四
X35n0645_p0151b04║宋四明沙門知禮述
X35n0645_p0151b05║○二、若小下，小機益相四：初、酪益二：初、明小機應。
X35n0645_p0151b06║若小機之人，感佛正念，入母胎，出生王宮，六秊苦
X35n0645_p0151b07║行，樹下坐草，成老比丘。佛於鹿野苑，轉生滅四諦
X35n0645_p0151b08║法輪。拘鄰五人，初得甘露，悟小乘道。
X35n0645_p0151b09║【記】即是小種。先熟之者，初感劣應，始從入胎至於
X35n0645_p0151b10║成佛，其相皆劣。拘鄰，或鄰兒，或憍陳如，此五人首
X35n0645_p0151b11║也。其四人者，即阿鞞䟦提摩訶男拘利太子。初於
X35n0645_p0151b12║鹿苑證四諦理，名得甘露，此乃佛日次照幽谷。
X35n0645_p0151b13║○二、既非下，對大甄揀二：初、進對法華揀悟。
X35n0645_p0151b14║既非醍醐，未名得度，故云但離虗妄名為解脫，其
X35n0645_p0151b15║實未得一切解脫。
X35n0645_p0151b16║【記】初教道。道雖曰甘露，既非第五醍醐之味，豈得
X35n0645_p0151b17║度於二種生死？故未名得度。故云等者，引此經也。
X35n0645_p0151b18║但用一門解脫虗妄見思之縛，其實未得一切境
X35n0645_p0151b19║界解脫塵沙無明惑累，其至靈山方證斯脫。
X35n0645_p0151b20║○二、未堪下，退就華嚴辯機二：初、於大名乳。
X35n0645_p0151b21║未堪大教，如聾如啞，於其無益。於大教中，止有冥
X35n0645_p0151b22║熏之力，取譬如乳。
X35n0645_p0151b23║【記】此中。乃以證小之後，遇大不聞，以驗在凡機不
X35n0645_p0151b24║受大。以聾啞文，在經後分，其時仍長。義當方等、般
X35n0645_p0151c01║若之時，亦可通在鹿苑之前。是故迦葉却敘小機
X35n0645_p0151c02║蒙大擬時，迷悶躃地。以後顯前機未堪大，其意宛
X35n0645_p0151c03║然。雖有冥益，其如見愛熾然現行。故機在華嚴，全
X35n0645_p0151c04║生如乳。
X35n0645_p0151c05║○二聞方下，於小名酪。
X35n0645_p0151c06║聞方便說三界斷見思時，爾時轉乳名酪。
X35n0645_p0151c07║【記】急追付財，稱怨大喚。徐語除糞，歡喜隨來。乃施
X35n0645_p0151c08║方便，說三界苦。以畏苦故，斷見思集。既革凡成聖，
X35n0645_p0151c09║名轉乳為酪。
X35n0645_p0151c10║○二、次聞下，生酥。
X35n0645_p0151c11║次聞方等四種四諦，用大彈小，恥權慕實，起殷重
X35n0645_p0151c12║心，名為生酥。
X35n0645_p0151c13║【記】四、教俱演，橫攝眾機。小聞彈訶，漸能慕大，密得
X35n0645_p0151c14║通益。鈍根菩薩益同二乘，調此等機，得生酥味。應
X35n0645_p0151c15║知約教明五味者，不取濃淡，但語相生，以其頓乳
X35n0645_p0151c16║即醍醐故。若約機者，有濃淡義。然就三乘極鈍者
X35n0645_p0151c17║說，為此一類，於彼華嚴全無顯益。如腥血乳，說三
X35n0645_p0151c18║藏時，此機成酪，次第漸濃，至於極味。
X35n0645_p0151c19║○三次聞下熟酥。
X35n0645_p0151c20║次聞般若三種四諦轉教，其心稍純，名為熟酥。
X35n0645_p0151c21║【記】不談三藏，具示衍三。利根之人，入圓者眾。聲聞
X35n0645_p0151c22║至此，被加轉教。既於真空具談萬行，故令鈍根冥
X35n0645_p0151c23║得別益。約調漸機，名熟酥味。
X35n0645_p0151c24║○四、次聞下，醍醐二：初、法華二：初、明三乘皆得成
X35n0645_p0152a01║佛。
X35n0645_p0152a02║次聞法華，捨三方便，但說一實佛之知見，聲聞疑
X35n0645_p0152a03║除，受記作佛，菩薩迷去，增道損生，爾時名為醍醐。
X35n0645_p0152a04║菩薩之人處處得去，鈍者亦同二乘，二乘之人始
X35n0645_p0152a05║自於此得見佛性。
X35n0645_p0152a06║【記】捨前三教方便四諦，但說一實無上之道，復開
X35n0645_p0152a07║三教方便之門，皆是一乘真實之相，乃是此經待
X35n0645_p0152a08║絕二妙。談茲妙故，方令二乘焦穀更生，三教菩薩
X35n0645_p0152a09║權疑永息，是故無一不成佛者。
X35n0645_p0152a10║○二、故云下，證一代俱入醍醐。
X35n0645_p0152a11║故云始見我身，聞我所說，即皆信受，入如來慧，證
X35n0645_p0152a12║前大機人初得醍醐也。除先修習學小乘者，我今
X35n0645_p0152a13║亦令得聞此經，入如來慧，即證小機，始於法華得
X35n0645_p0152a14║入醍醐也。
X35n0645_p0152a15║【記】若大機先熟，華嚴初見，即入佛慧。若小機先熟，
X35n0645_p0152a16║即須漸引今聞開廢，方得佛慧。初得、今得，皆是佛
X35n0645_p0152a17║慧，俱譬醍醐。但彼兼別，至此純圓。
X35n0645_p0152a18║○二、若復下，涅槃。
X35n0645_p0152a19║若復有鈍根，於法華不悟，更於般若調熟，至于涅
X35n0645_p0152a20║槃，說勝三修，即明常住，得見佛性，乃是醍醐。
X35n0645_p0152a21║【記】開顯之意。法華具彰執權之機，大陣已破，更須
X35n0645_p0152a22║涅槃收其餘黨。故法華後復談般若，調熟其心，令
X35n0645_p0152a23║於涅槃得醍醐味。是故彼經就般若部後分，結撮
X35n0645_p0152a24║五味次第云：從摩訶般若出大涅槃，說勝三修者，
X35n0645_p0152b01║彼經明三種三修：一、邪，二、劣，三、勝。邪即世間邪師
X35n0645_p0152b02║所教常、樂、我也。劣即依佛半教破於邪執，謂無常、
X35n0645_p0152b03║無樂、無我也。勝即依佛勝教破於劣修，謂常、樂、我
X35n0645_p0152b04║也。法身常恒，無有變易，遊諸覺華，歡娛受樂，具八
X35n0645_p0152b05║自在，無能遏絕。如是修者，入祕密藏，名勝三修。
X35n0645_p0152b06║○二、是為下，結，例三：初、結佛身。
X35n0645_p0152b07║是為同居穢國示現佛身說圓漸法。
X35n0645_p0152b08║○二、或示下，例餘身。
X35n0645_p0152b09║或示種種身，說圓漸法四句，此開五味義。
X35n0645_p0152b10║【記】佛身既能說五時教，若示餘身，亦於五時引諸
X35n0645_p0152b11║實行，隨味而轉。復須論於示現多身，度於一人，或
X35n0645_p0152b12║一度多，或一度一，或多度多。約人既爾，人法因果，
X35n0645_p0152b13║多少相對，各成四句。故初懸敘，立三四句，方盡身
X35n0645_p0152b14║說感應之相。
X35n0645_p0152b15║○三穢國下，例淨土。
X35n0645_p0152b16║穢國既爾，淨國亦然。既有利鈍兩機，寧不頓漸二
X35n0645_p0152b17║說，以明應身及說法也。
X35n0645_p0152b18║【記】如安樂世界，菩薩無數，聲聞亦然。良以法有頓
X35n0645_p0152b19║漸，是故人分大小，具如九品。生彼土後，入大小位，
X35n0645_p0152b20║皆由聞法驗知。應彼淨土度生，須論漸頓二種身
X35n0645_p0152b21║說。
X35n0645_p0152b22║○二、此中下，本觀慈悲。
X35n0645_p0152b23║此中應明別圓本觀所起慈悲，今徧法界起，應例
X35n0645_p0152b24║前思之云云。
X35n0645_p0152c01║【記】如上所明。三土垂形，五時化物，穢指釋迦，淨約
X35n0645_p0152c02║彌陀。二佛化事，教文備彰，以顯觀音示現佛身，與
X35n0645_p0152c03║此不異。分真究竟，體用同故。果用若此，豈無本因？
X35n0645_p0152c04║故今却尋本觀誓願，是修別圓觀行之時，起慈悲
X35n0645_p0152c05║誓，期徧法界，現身說法，度諸眾生。今住寂光，本誓
X35n0645_p0152c06║所熏，能徧三土。形聲利益，例前赴難，本誓文中，已
X35n0645_p0152c07║備說也。
X35n0645_p0152c08║○三、問經下，簡土名體二：初、辯土名二：初、問。
X35n0645_p0152c09║問：經但言遊於娑婆，不言實報、方便等國。
X35n0645_p0152c10║【記】娑婆之名，翻為堪忍。於同居中尚不通淨，那得
X35n0645_p0152c11║具約三土釋邪？
X35n0645_p0152c12║○二答
X35n0645_p0152c13║答：總答中云遊諸國土，諸是不一，豈止獨娑婆耶？
X35n0645_p0152c14║又如大本文云：若能深觀，見我在耆闍崛山共聲
X35n0645_p0152c15║聞、菩薩僧。此即娑婆而是方便也。又云：即見我純
X35n0645_p0152c16║諸菩薩，無聲聞、緣覺者。即此是實報也。故約二土
X35n0645_p0152c17║明義無咎。
X35n0645_p0152c18║【記】菩薩舉一以為問端，如來稱法周徧為答，故云
X35n0645_p0152c19║以種種形遊諸國土。橫互十方，豎徹三土，故言諸
X35n0645_p0152c20║也。皆是觀音應身遊處。此約如來答過於問，據文
X35n0645_p0152c21║釋也。若更約義，其相宛然。何者？經示方便及實報
X35n0645_p0152c22║土不離娑婆，故云若聞長壽，深心信解，則為見佛
X35n0645_p0152c23║常在耆闍崛山，共大菩薩、諸聲聞眾圍繞說法。既
X35n0645_p0152c24║云常在耆山，則劫火洞然，此土安隱，復以菩薩共
X35n0645_p0153a01║諸聲聞而為聽眾，豈非娑婆即方便土？復云又見
X35n0645_p0153a02║娑婆世界，其地瑠璃，乃至樓觀皆悉寶成，其菩薩
X35n0645_p0153a03║眾咸處其中。既云又見，即非前處唯有菩薩，不共
X35n0645_p0153a04║聲聞，即純菩薩而為僧也。驗知娑婆即是實報。此
X35n0645_p0153a05║文皆是四信妙觀，即於堪忍而見二土。觀音深智
X35n0645_p0153a06║遊於娑婆，豈容獨應同居穢邪？
X35n0645_p0153a07║○二、問二下，明土體二：初、問。
X35n0645_p0153a08║問：二同稱為法性，云何異？
X35n0645_p0153a09║【記】大論云：出三界外有淨土，聲聞、辟支佛出生其
X35n0645_p0153a10║中，受法性身，非分段生。即方便土也。大品云：法身
X35n0645_p0153a11║佛為法性身菩薩說法，其聽法眾非生死人，但云
X35n0645_p0153a12║菩薩，不共二乘。即實報土也。二土不同，皆稱法性，
X35n0645_p0153a13║云何分別？
X35n0645_p0153a14║○二答
X35n0645_p0153a15║答：真諦中道，此則大異。
X35n0645_p0153a16║【記】小乘灰斷，無界外生。論云出界，復云受身，此據
X35n0645_p0153a17║大說。大乘法性，體本常住，即是一切色心之源。何
X35n0645_p0153a18║者？小謂色心因見思有，故因縛斷，其果永忘。大說
X35n0645_p0153a19║色心因惑生滅，不因惑有，體是法性。見思若盡，無
X35n0645_p0153a20║明全在，則當真諦。法性色心，方便生滅，無明分破，
X35n0645_p0153a21║本性分顯，義當中道。法性色心，實報生滅，無明究
X35n0645_p0153a22║盡，則復本性。常住色心，離生死相，常寂光也。今明
X35n0645_p0153a23║方便及實報土，法性名同，約斷惑論，真中大異。
X35n0645_p0153a24║○二、次明下，菩薩二：初、明應相二：初、輔佛不同。
X35n0645_p0153b01║次明應以菩薩得度者，或上地下地三藏通別圓
X35n0645_p0153b02║等輔佛不同，若佛於實報作佛，觀音即為實報菩
X35n0645_p0153b03║薩形，或作方便土菩薩形，或作同居土菩薩形，赴
X35n0645_p0153b04║利鈍兩緣。
X35n0645_p0153b05║【記】橫論四教，豎則三土同居。四教各有教主，各有
X35n0645_p0153b06║菩薩輔翊化機。方便二教，實報一圓，各須菩薩輔
X35n0645_p0153b07║佛逗緣。
X35n0645_p0153b08║○二、赴利下赴緣有異。
X35n0645_p0153b09║赴利緣者，即如華嚴中法慧、金剛藏等；赴鈍緣者，
X35n0645_p0153b10║或如彌勒等。若佛轉五味法門，法門興廢，輔佛菩
X35n0645_p0153b11║薩亦節節興廢，若權若實，廣利眾生。
X35n0645_p0153b12║【記】大略而分。頓部根利，漸教根鈍。若委論者，頓中
X35n0645_p0153b13║別鈍，漸中圓利。所說之法，隨機廢興，輔佛菩薩，亦
X35n0645_p0153b14║隨改轉。不可文備，宜準教思。
X35n0645_p0153b15║○二、此中下，明本觀佛章略述。
X35n0645_p0153b16║此中亦應明別圓本觀機應。
X35n0645_p0153b17║○三支佛
X35n0645_p0153b18║次明應以支佛者，如文殊二萬億劫作支佛，化眾
X35n0645_p0153b19║生現身說法。
X35n0645_p0153b20║【記】若論獨覺，既不值佛稟教，何能說法？欲化眾生，
X35n0645_p0153b21║但現神變。今云說法，乃論佛世稟因緣教者也。此
X35n0645_p0153b22║明權示，亦引其類，隨味而轉，同聲聞也。
X35n0645_p0153b23║○四、次明下，聲聞二：初、明所現。
X35n0645_p0153b24║次明應以聲聞身者，或作三藏，或作通教聲聞，或
X35n0645_p0153c01║作隨五味轉聲聞。
X35n0645_p0153c02║○二、內祕下，明能現。前列所現，全同實行。今明能
X35n0645_p0153c03║現，知是大權。此中有四：初、能現意。
X35n0645_p0153c04║內祕，外現莊嚴，四枯四榮，引導眾生。
X35n0645_p0153c05║【記】外示權迹，意在莊嚴涅槃雙樹。言雙樹者，四方
X35n0645_p0153c06║各雙。東方一雙，一枯一榮。南西北方，亦復如是。東
X35n0645_p0153c07║方枯榮，表常無常。南樂無樂，西我無我，北淨不淨。
X35n0645_p0153c08║如來於中北首而臥，入般涅槃，則表雙非常無常
X35n0645_p0153c09║等。經文略舉因中六人，即是身子、目連、空生、那律、
X35n0645_p0153c10║迦葉、阿難。及果一人，即如來是。此皆善能莊嚴雙
X35n0645_p0153c11║樹。斯葢如來與身子等久證三德，欲令眾生得入
X35n0645_p0153c12║祕藏雙非常等真四德故。初於三藏，主伴相與，同
X35n0645_p0153c13║諸實行，殷勤修證無常、無樂、無我、無淨，成四枯也。
X35n0645_p0153c14║次於二酥，褒圓折偏，恥小慕大，說菩薩法，引諸眾
X35n0645_p0153c15║生破於無常，修學常等，成四榮也。至法華會及今
X35n0645_p0153c16║涅槃，引諸眾生皆同證入非枯非榮中道四德。大
X35n0645_p0153c17║般涅槃經示主伴一代化功，今已成就，乃於雙樹
X35n0645_p0153c18║中間涅槃而表顯之，故云六人。及以如來能嚴雙
X35n0645_p0153c19║樹，觀音示現聲聞之身，其意如是。
X35n0645_p0153c20║○二、次引下，能現人。
X35n0645_p0153c21║次引華嚴中諸菩薩比丘入法界所見住不思議
X35n0645_p0153c22║法門者，成此義也。
X35n0645_p0153c23║【記】善財所見諸善知識，如海雲比丘、善住比丘，現
X35n0645_p0153c24║聲聞身，說別圓法。二乘機扣，即說藏通。既住不思
X35n0645_p0154a01║議法門，何所不說？此合今文人法四句。
X35n0645_p0154a02║○三、次引大下，能現法。
X35n0645_p0154a03║次引大經四種觀，十二因緣觀別圓。本地慈悲，不
X35n0645_p0154a04║取不捨。今作四種聖人，普應一切。
X35n0645_p0154a05║【記】上總約法，彰能現人。今此的示現小之術，故引
X35n0645_p0154a06║大經四種之智，觀十二緣，得四乘果。觀音若修別
X35n0645_p0154a07║觀，則次第用四智觀緣；若修圓觀，則一心用四因
X35n0645_p0154a08║緣智，而於一一皆起誓願，度諸眾生，不取四相，不
X35n0645_p0154a09║捨四法。不取故非有，不捨故非空。雙遮二邊，即無
X35n0645_p0154a10║緣誓；雙照生法，即四慈悲。今行願成，故徧法界，現
X35n0645_p0154a11║四形聲，普應一切。今於四中，的取下智為能現法。
X35n0645_p0154a12║○四問下，寄料簡二：初、問。
X35n0645_p0154a13║問佛：云何度佛？
X35n0645_p0154a14║【記】因前分別。以十界身應十界機，一多交互，雖成
X35n0645_p0154a15║四句，而終有佛度於佛界，故有今問。
X35n0645_p0154a16║○二答
X35n0645_p0154a17║答：等覺菩薩作佛身，度初地佛，何意不得？如人亦
X35n0645_p0154a18║能度人（云云）。
X35n0645_p0154a19║【記】答中。等覺度初地者，約別教義也。以圓六即，佛
X35n0645_p0154a20║義太寬；別教登地，佛界義顯。何者？別教三賢，用於
X35n0645_p0154a21║三乘所修觀法，入地證中，迥超九界，始本分合，體
X35n0645_p0154a22║用同佛故。然是分證，惑必厚薄，智論淺深。是故上
X35n0645_p0154a23║位現化他佛，度於下位自行之佛，取譬人中師度
X35n0645_p0154a24║弟子。須知能度之佛，或現八相，或坐華王；所度之
X35n0645_p0154b01║佛，必作因身，以佛威儀非稟法相，故四教佛皆無
X35n0645_p0154b02║師智。又今一往且云等覺度於初地，若本下迹高，
X35n0645_p0154b03║可云初地度於等覺，以示佛迹是妙覺身，乃由極
X35n0645_p0154b04║果加被故也。
X35n0645_p0154b05║應以梵王身得度者，即現梵王身而為說法；應以帝
X35n0645_p0154b06║釋身得度者，即現帝釋身而為說法；應以自在天身
X35n0645_p0154b07║得度者，即現自在天身而為說法；應以大自在天身
X35n0645_p0154b08║得度者，即現大自在天身而為說法；應以天大將軍
X35n0645_p0154b09║身得度者，即現天大將軍身而為說法；應以毗沙門
X35n0645_p0154b10║身得度者，即現毗沙門身而為說法。
X35n0645_p0154b11║○二、二明下，天身六：初、梵王二：初、釋名相。
X35n0645_p0154b12║二、明梵身者，梵即色天主，名為尸棄，此云頂髻瓔
X35n0645_p0154b13║珞，明四禪皆有王。此言梵者，應是初禪頂，猶有覺
X35n0645_p0154b14║觀語法，得為千界之主也。
X35n0645_p0154b15║○二、觀音下，明本觀。
X35n0645_p0154b16║觀音修白色三昧，不取不捨。不取故，不隨禪生；不
X35n0645_p0154b17║捨故，應為梵王說出。欲論四句現身，以權引實。
X35n0645_p0154b18║【記】此天依正，多是白色。觀音因時，觀於白色，即空
X35n0645_p0154b19║假中，住白法界，即是此有真常我性，名王三昧。不
X35n0645_p0154b20║取不捨者，不取此禪有相，謂見思也。不取此禪空
X35n0645_p0154b21║相，塵沙也。不取此禪亦有亦無相，非有非無相，無
X35n0645_p0154b22║明也。則不隨三惑，生於此禪三土也。以不捨故，即
X35n0645_p0154b23║能應為凡夫梵王同居也。復能應為方便梵王，即
X35n0645_p0154b24║阿含云：已證三果，將入方便土也。復能應為實報
X35n0645_p0154c01║梵王，即仁王云：證七地故，說出欲論，亦三惑欲也。
X35n0645_p0154c02║四句現身，即是感應。一多相對，以成四句。以權引
X35n0645_p0154c03║實，引三土實行人也。具如佛章。下去諸身，皆應例
X35n0645_p0154c04║此。
X35n0645_p0154c05║○二帝釋。
X35n0645_p0154c06║應以帝釋身者，此地居天主也，具云釋迦提桓因
X35n0645_p0154c07║陀羅。釋迦言能，提桓只是提婆，提婆即是天，因陀
X35n0645_p0154c08║羅名主，能作天主。菩薩修難伏三昧，不取不捨，說
X35n0645_p0154c09║種種勝論，四句現身，以權引實。
X35n0645_p0154c10║○三自在
X35n0645_p0154c11║自在天是欲界頂，具云婆舍䟦提，此云他化自在，
X35n0645_p0154c12║假他所作以成己樂，即是魔王也。淨名云：多是不
X35n0645_p0154c13║思議解脫菩薩，住赤色三昧不取不捨，應為魔王，
X35n0645_p0154c14║令諸魔界即是佛界。四句現身，以權引實。
X35n0645_p0154c15║○四大自在
X35n0645_p0154c16║大自在，即色界頂魔醘首羅也。樓炭稱為阿迦尼
X35n0645_p0154c17║吒，華嚴稱為色究竟，或有人以為第六天，而諸經
X35n0645_p0154c18║論多稱大自在是色界頂。釋論云：過淨居天，有十
X35n0645_p0154c19║住菩薩，號大自在，大千界主。十住經云：大自在天，
X35n0645_p0154c20║光明勝一切眾生，涅槃獻供，大自在天最勝，故非
X35n0645_p0154c21║第六天。釋論云：魔醯首羅，此稱大自在，騎白牛，八
X35n0645_p0154c22║臂三眼，是諸天將。未知此是同名，為即指王為將？
X35n0645_p0154c23║○五天大將軍
X35n0645_p0154c24║天大將軍者，如金光明，即以散脂為大將。大經云
X35n0645_p0155a01║：八健提天中力士。釋論稱魔醯首羅，如前。又稱鳩
X35n0645_p0155a02║摩伽，此云童子。騎孔雀，擎雞，持鐸，捉赤旛韋紐，此
X35n0645_p0155a03║稱徧聞四臂。捉貝，持論，騎金翅鳥，皆是諸天大將。
X35n0645_p0155a04║未知此大將軍定是何等？四句相對。
X35n0645_p0155a05║【記】闕釋毗沙門，以可見故。
X35n0645_p0155a06║應以小王身得度者，即現小王身而為說法；應以長
X35n0645_p0155a07║者身得度者，即現長者身而為說法；應以居士身得
X35n0645_p0155a08║度者，即現居士身而為說法；應以宰官身得度者，即
X35n0645_p0155a09║現宰官身而為說法；應以婆羅門身得度者，即現婆
X35n0645_p0155a10║羅門身而為說法。
X35n0645_p0155a11║○三、小王下人身五：初、小王。
X35n0645_p0155a12║小王身者，或云天王為大，人王為小。就人王中，四
X35n0645_p0155a13║種轉輪王自有大小。如非四輪王者，名粟散王，自
X35n0645_p0155a14║有小大。中國名大，附庸名小，傳傳相望。今言小者，
X35n0645_p0155a15║小尚為之，何況其大耶？此亦有四句，何獨為福業
X35n0645_p0155a16║受報，入同居土，具足化他，共修功德，慈心利物，是
X35n0645_p0155a17║為王也。
X35n0645_p0155a18║○二長者。
X35n0645_p0155a19║長者身者，應釋十長人之德，內合法門。
X35n0645_p0155a20║【記】十、長人之德。如大本疏第五云：世間長者備十
X35n0645_p0155a21║種德：一、姓貴，二、位高，三、大富，四、威猛，五、智深，六、秊
X35n0645_p0155a22║耆，七、行淨，八、禮備，九、上歎，十、下歸。姓則三皇五帝
X35n0645_p0155a23║之裔，左貂右插之家；位則輔弼丞相，鹽梅阿衡；富
X35n0645_p0155a24║則銅陵金谷，豐饒侈靡；威則嚴霜隆重，不肅而成；
X35n0645_p0155b01║智則𮌎如武庫，權奇超拔；秊則蒼蒼稜稜，物儀所
X35n0645_p0155b02║伏；行則白珪無玷，所行如言；禮則節度庠序，世所
X35n0645_p0155b03║式瞻。上則一人所敬，下則四海所歸。內合如來十
X35n0645_p0155b04║種功德及觀心十德，具彰彼疏。
X35n0645_p0155b05║○三居士
X35n0645_p0155b06║居士者，多積賄貨，居業豐盈，以此為名也。
X35n0645_p0155b07║○四宰官
X35n0645_p0155b08║宰官者，宰，主義，官是功能，義謂三台，以功能能輔
X35n0645_p0155b09║政於主，故云宰官。郡縣亦稱為宰官，宰政民下也。
X35n0645_p0155b10║○五婆羅門。
X35n0645_p0155b11║婆羅門者，稱為淨行，劫初種族，山野自閑，人以稱
X35n0645_p0155b12║之也。一一身皆有四句本觀。
X35n0645_p0155b13║應以比丘、比丘尼、優婆塞、優婆夷身得度者，即現比
X35n0645_p0155b14║丘、比丘尼、優婆塞、優婆夷身而為說法。
X35n0645_p0155b15║○四次列下四眾。
X35n0645_p0155b16║次列四眾，釋如舊。
X35n0645_p0155b17║【記】比丘者，或言有翻，或言無翻。有翻者，此云除饉。
X35n0645_p0155b18║眾生在因，無法自資，得果多所饉乏。出家戒行，是
X35n0645_p0155b19║良福田，能生物善，除因果之饉乏也。無翻者，名含
X35n0645_p0155b20║三義：一、破惡，二、怖魔，三、乞士云云。比丘尼者，比丘
X35n0645_p0155b21║同前。尼者，此翻女也。優婆塞，此云近事男。優婆夷，
X35n0645_p0155b22║此云近事女。以受歸戒，堪近事、出家二眾。又在家
X35n0645_p0155b23║二眾，或翻為清信士、清信女。
X35n0645_p0155b24║應以長者、居士、宰官、婆羅門婦女身得度者，即現婦
X35n0645_p0155c01║女身而為說法。
X35n0645_p0155c02║○五婦女。
X35n0645_p0155c03║次婦女者，不明小王婦女者，王家禁固不得遊散，
X35n0645_p0155c04║化物為難故不作。若如妙音，即云於王後宮變為
X35n0645_p0155c05║女像也。
X35n0645_p0155c06║應以童男、童女身得度者，即現童男、童女身而為說
X35n0645_p0155c07║法。
X35n0645_p0155c08║○六童真
X35n0645_p0155c09║童男女者，取妙莊嚴二子釋之。華嚴童子，算砂嬉
X35n0645_p0155c10║戲也。
X35n0645_p0155c11║應以天、龍、夜叉、乾闥婆、阿修羅、迦樓羅、緊那羅、摩睺
X35n0645_p0155c12║羅迦、人非人等身得度者，即皆現之而為說法。
X35n0645_p0155c13║○七八部八初天
X35n0645_p0155c14║七明八部者，上列大威德天，今更舉二十八天等，
X35n0645_p0155c15║或可星宿掌人間者也。
X35n0645_p0155c16║○二龍。
X35n0645_p0155c17║龍有四種：一、守天宮殿，持令不落人間，屋上作龍
X35n0645_p0155c18║像之爾；二、與雲致雨，益人間者；三、地龍，決江開瀆；
X35n0645_p0155c19║四、伏藏，守轉輪王大福人藏也。肇師但出三，不出
X35n0645_p0155c20║天龍。
X35n0645_p0155c21║○三夜叉
X35n0645_p0155c22║夜叉，此云捷疾。此有三處：海嶋、空中、天上，傳傅相
X35n0645_p0155c23║持，不得食人。佛初成道及說法，傳唱至天。
X35n0645_p0155c24║○四乾闥婆。
X35n0645_p0156a01║乾關婆，此云香陰，帝釋樂神，在須彌南金剛窟住。
X35n0645_p0156a02║天欲作樂，其心動。什師云：在寶山中住，身有異相，
X35n0645_p0156a03║即上奏樂也。
X35n0645_p0156a04║○五阿修羅。
X35n0645_p0156a05║阿修羅，千頭二千手，萬頭二萬手，或三頭六手，此
X35n0645_p0156a06║云無酒。一持不飲酒戒，男醜女端，在眾相山中住，
X35n0645_p0156a07║或言居海底，風輪持水，如雲居其下，上文云居在
X35n0645_p0156a08║大海邊，有大力，口訶日月，日月為之失光，掌搏須
X35n0645_p0156a09║彌，須彌為之跛𨁟，入海齊腰，見天飲甘露，而四天
X35n0645_p0156a10║下採華，置大海中釀，海中眾生業力持，進失甘露，
X35n0645_p0156a11║退不成酒，即斷酒，故云無酒，神不飲酒，故得大力
X35n0645_p0156a12║也。
X35n0645_p0156a13║○六，迦樓羅。
X35n0645_p0156a14║迦樓羅者，此云金翅，翅頭金色，因以名之。此鳥與
X35n0645_p0156a15║龍約：汝繞須彌令斷，我搏海見泥，我不如輸子為
X35n0645_p0156a16║汝給使，汝不如輸子與我噉。天力持須彌不可斷
X35n0645_p0156a17║故。龍輸子卵生食卵，龍不能食三生，溼生食二，胎
X35n0645_p0156a18║生食三，化生食四。
X35n0645_p0156a19║○七緊那羅。
X35n0645_p0156a20║緊那羅者，天帝絲竹樂神，小不如乾闥婆，形似人
X35n0645_p0156a21║而頭有角，亦呼為疑神，亦為人非人。今不取人非
X35n0645_p0156a22║人釋緊那羅，此乃是結八部數爾。
X35n0645_p0156a23║○八，摩睺羅伽。
X35n0645_p0156a24║摩睺者，什師云：是地龍。肇師云：是大蟒腹行也。八
X35n0645_p0156b01║部皆能變本形，在座聽法也。
X35n0645_p0156b02║應以執金剛神得度者，即現執金剛神而為說法。
X35n0645_p0156b03║○八、金剛二：初、釋相。
X35n0645_p0156b04║金剛非八部數，手執此寶，護持佛法。或言在欲色
X35n0645_p0156b05║天中，教化諸天，即大權神也。經云：是吾之兄。
X35n0645_p0156b06║○二、問答二：初、問。
X35n0645_p0156b07║問：上界身可化下，下界身云何化上？
X35n0645_p0156b08║○二答
X35n0645_p0156b09║答：菩薩所為，應以得度，乃應之爾。如王聞蟻鬬。
X35n0645_p0156b10║無盡意！是觀世音菩薩成就如是功德，以種種形遊
X35n0645_p0156b11║諸國土度脫眾生。
X35n0645_p0156b12║○第二、總答三：初、牒章示文意二：初、牒章。
X35n0645_p0156b13║第二、從成就如是功德者，是總答也。
X35n0645_p0156b14║○二示文
X35n0645_p0156b15║此則結別開總。成就如是功德，是結別也。以種種
X35n0645_p0156b16║形遊諸國土，是總答也。
X35n0645_p0156b17║○二、諸名下，依文明義廣二：初、依文釋二：初、明垂
X35n0645_p0156b18║應徧三土。
X35n0645_p0156b19║諸名不一，橫則徧周十方，豎則冠通三土。隨機變
X35n0645_p0156b20║現，何止三十三身。託化逐緣，豈局在娑婆世界。
X35n0645_p0156b21║【記】就同居說，十方土異。約上二土，則無異域。故同
X35n0645_p0156b22║居對方便，一異分之；方便對實報，融不融別；實報
X35n0645_p0156b23║對寂光，相無相簡。若同居中，眾生種類，塵沙莫喻，
X35n0645_p0156b24║觀音悉能示其三業而度脫之。經文所列三十三
X35n0645_p0156c01║身，葢略示也。欲彰周徧，故總示云：以種種形，遊諸
X35n0645_p0156c02║國土，廣脫眾生也。
X35n0645_p0156c03║○二、以種下，據總文示三廣。
X35n0645_p0156c04║以種種形，總明示現身廣。遊諸國土，總明所化處
X35n0645_p0156c05║廣。度脫眾生，總明得益廣。
X35n0645_p0156c06║【記】不明三廣，但依別答，則成限局，觀音應化矣。
X35n0645_p0156c07║○二、言雖下，結義廣。
X35n0645_p0156c08║言雖略上，義極廣前，故稱為總答也。
X35n0645_p0156c09║○三、善財下，按義顯他狹二：初、明文廣義狹。
X35n0645_p0156c10║善財入法界，文雖廣，義未必該十法界。
X35n0645_p0156c11║○二、斥違義立宗。
X35n0645_p0156c12║地人見文廣，判為圓宗；見法華文略，判為不真宗。
X35n0645_p0156c13║若尋此意，無不真之義也。
X35n0645_p0156c14║【記】若尋今意，一、菩薩身能現十界。復云：以種種形，
X35n0645_p0156c15║遊諸國土，度脫眾生。三、廣義彰。不可思說經文，明
X35n0645_p0156c16║示普門，示現佛意，令知本性。發明就何文義，云夢
X35n0645_p0156c17║幻不真，略是剛然貶挫妙典。故知此師但見文略，
X35n0645_p0156c18║不究理圓，故作斯判矣。
X35n0645_p0156c19║○第三、勸供養二：初、標章立意二：初、標章。
X35n0645_p0156c20║三、從是故汝等去，是勸供養也。
X35n0645_p0156c21║○二、佛答下，立意二：初、明始終相稱二：初、示今立
X35n0645_p0156c22║章二：初、前後皆三二：初、敘前三。
X35n0645_p0156c23║佛答前問，先總後別，末勸受持，而眾生仰荷冥益，
X35n0645_p0156c24║但可持名秉字而已。故前開三段，始終開合，於義
X35n0645_p0157a01║相稱。
X35n0645_p0157a02║○二、佛答後下，示今三。
X35n0645_p0157a03║佛答後問，前別後總，末勸供養。眾生既荷顯益，見
X35n0645_p0157a04║色聞聲故勸供養，此則開合始終相稱。
X35n0645_p0157a05║○二、而總下，明總別互舉。
X35n0645_p0157a06║而總別前後者，互舉爾。
X35n0645_p0157a07║○二、有人下，斥他傷義。
X35n0645_p0157a08║有人以總答為歎德，此分文傷義。
X35n0645_p0157a09║【記】前三後三，始終開合，各得相稱。若以總答為歎
X35n0645_p0157a10║德者，則令後三義不相稱。佛以總答，廣前別答。若
X35n0645_p0157a11║廢總答，則令三廣義意不顯，故云傷義。
X35n0645_p0157a12║○二、問後下，問答釋疑二：初、番二：初、疑前無奉旨。
X35n0645_p0157a13║問：後勸供養，受旨奉瓔珞；前勸持名，何得無耶？
X35n0645_p0157a14║○二、答默念成機二：初、明默念。
X35n0645_p0157a15║答：默念持名，故不彰文；供養事顯，須脫瓔珞也。
X35n0645_p0157a16║【記】前勸持名，唯令心念，是故受旨但當冥默。後勸
X35n0645_p0157a17║供養，必假外物以表內懷，是故解瓔而為法施。
X35n0645_p0157a18║○二、又欲下，互成機。
X35n0645_p0157a19║又欲成冥顯義，前是顯機，更持名默念，即成冥機；
X35n0645_p0157a20║後是冥機，復更供養，即成顯機，合二義具足。
X35n0645_p0157a21║【記】前陳三業，已是顯機。奉旨默念，更成冥感。今但
X35n0645_p0157a22║宿善，即是冥機。奉旨解瓔，即成顯感。前後互現，各
X35n0645_p0157a23║有深致。
X35n0645_p0157a24║○二番二：初、問以機難應。
X35n0645_p0157b01║問：亦應更成二應耶？
X35n0645_p0157b02║○二、答以機顯應。
X35n0645_p0157b03║答：二機既具，必知有應，故不更說。
X35n0645_p0157b04║○二、初勸下，依文釋義二：初、分文。
X35n0645_p0157b05║初、勸供養，二、奉旨。初又二：
X35n0645_p0157b06║是故，汝等應當一心供養觀世音菩薩。
X35n0645_p0157b07║○二、先稱下，釋義二：初、勸供養二：初、稱美。
X35n0645_p0157b08║先稱美功德如文。
X35n0645_p0157b09║是觀世音菩薩摩訶薩於怖畏急難之中能施無畏，
X35n0645_p0157b10║是故此娑婆世界皆號之為施無畏者。
X35n0645_p0157b11║○二、出供下，出意。
X35n0645_p0157b12║二、出供養之意。意者，正由能施眾生無畏，從德受
X35n0645_p0157b13║名。眾生於畏得脫，為作此名。德既無量，名亦應多，
X35n0645_p0157b14║不可說不可說也。
X35n0645_p0157b15║【記】若佛頂首楞嚴經，明十四種無畏功德，即以救
X35n0645_p0157b16║七難、赴二求、免三毒等為施無畏。今品既在第二
X35n0645_p0157b17║問答之後明施無畏，似用現身說法為施無畏。若
X35n0645_p0157b18║據文云於怖畏急難之中能施無畏，亦可總該前
X35n0645_p0157b19║番問答。是則真應二身俱為能施，冥顯二益皆得
X35n0645_p0157b20║無畏。
X35n0645_p0157b21║○二、奉旨二：初科。
X35n0645_p0157b22║奉旨供養中為六：一、奉命；二、不受；三、重奉；四、佛勸；
X35n0645_p0157b23║五、受；六、結其德。
X35n0645_p0157b24║無盡意菩薩白佛言：世尊！我今當供養觀世音菩薩。
X35n0645_p0157c01║即解頸眾寶珠瓔珞價直百千兩金而以與之，作是
X35n0645_p0157c02║言：仁者！受此法施珍寶瓔珞。
X35n0645_p0157c03║○二、經文下，釋六：初、奉命二：初、釋解瓔二：初、事釋
X35n0645_p0157c04║二：初、評眾寶文。
X35n0645_p0157c05║經文不定，或眾寶瓔珞、或珠、或眾寶珠，此翻譯減
X35n0645_p0157c06║長爾。眾寶珠者，眾寶間珠共為嚴飾也。
X35n0645_p0157c07║○二、若依下，釋百千價二：初、問。
X35n0645_p0157c08║若依瓔珞經，從初住銅寶瓔珞乃至等覺摩尼瓔
X35n0645_p0157c09║珞，今無盡意位高，那忽止直百千兩金？
X35n0645_p0157c10║【記】經以事瓔表於行瓔。諸地功德，莊嚴法身，既有
X35n0645_p0157c11║階差，故以世寶貴賤為表。今無盡意入位既高，瓔
X35n0645_p0157c12║珞合用無價之寶，豈可止直十萬兩金？
X35n0645_p0157c13║○二答
X35n0645_p0157c14║答：此略言百姓萬民爾，實不啻堪此也。
X35n0645_p0157c15║【記】言百千者，略舉多種，如云百姓，豈局一百？萬民
X35n0645_p0157c16║亦然，約位辯瓔，必無價也。
X35n0645_p0157c17║○二、若就下，觀解。
X35n0645_p0157c18║若就觀解者，將事表理，何得一向事解耶？頸者，表
X35n0645_p0157c19║中道一實之理，以眾多無著法門莊嚴實相，如瓔
X35n0645_p0157c20║珞在頸。解者，表菩薩為常捨行故，一切願行功德，
X35n0645_p0157c21║乃至佛智菩提涅槃，亦不住不著無依無倚，故言
X35n0645_p0157c22║解也。大集云：戒定慧陀羅尼以為瓔珞，莊嚴法身
X35n0645_p0157c23║也。百千是十萬，此表一地有萬功德，即十萬也。
X35n0645_p0157c24║【記】所言百千，乃以事數表於理觀，豈專約事定其
X35n0645_p0158a01║多少？頸是所嚴，故表中道，此性德也。全性起修，故
X35n0645_p0158a02║能嚴行，皆無著也。此行稱性，如瓔珞在頸。而言解
X35n0645_p0158a03║者，菩薩雖有上求下化一切功德，未始不與常捨
X35n0645_p0158a04║相應。欲示眾生常捨行故，乃解瓔珞而為施也。大
X35n0645_p0158a05║集蓋明行瓔嚴理。一地成萬者，了達一心，十界百
X35n0645_p0158a06║法，百界千法，千界萬法。此之萬法，性本具足，全性
X35n0645_p0158a07║起修，轉名萬德。即三學、六度、三昧、總持、神通、智慧、
X35n0645_p0158a08║四等、四攝、三念、八脫、十力、無畏、十地，悉能分證萬
X35n0645_p0158a09║德，即成十萬。故知言數，不專事也。
X35n0645_p0158a10║○二、法施下，釋法施二：初、舊取重法施。
X35n0645_p0158a11║法施者，舊云：如法施、重法施、求法施、學法施，皆名
X35n0645_p0158a12║法施。無盡意！重法故施也。
X35n0645_p0158a13║【記】因重聖法，故行財施。是則財法分為兩派，理豈
X35n0645_p0158a14║然乎？
X35n0645_p0158a15║○二、今明如法施。
X35n0645_p0158a16║今明如法施也。正以財通於法，名財即是法。財即
X35n0645_p0158a17║因緣生法，即空、即假、即中，三諦一心，一切具足，於
X35n0645_p0158a18║法平等，於財亦等。如此施者，即是法施。
X35n0645_p0158a19║【記】法是三諦圓常理性，今體財即性。諸法趣財，是
X35n0645_p0158a20║趣不過。財尚叵得，云何當有趣與非趣？故財與法，
X35n0645_p0158a21║無二無別。財外無法，法外無財。豈唯財爾？施及受
X35n0645_p0158a22║者，皆空、假、中，無非法界。如是乃名以法界心，對法
X35n0645_p0158a23║界境，起法界施。於財下，引淨名經，以一瓔珞分作
X35n0645_p0158a24║二分：一分施與最下乞人，一分奉於難勝如來。而
X35n0645_p0158b01║作是言：若施主等心施一最下乞人，猶如如來福
X35n0645_p0158b02║田之相，無所分別，等于大悲，不求果報，是則名曰
X35n0645_p0158b03║具足法施。彼疏釋云：此即觀所施田，入平等法界，
X35n0645_p0158b04║無有二相，成無緣悲，具足一切佛法，不求緣修之
X35n0645_p0158b05║報，即是具足法施之會。如此明文，諸師何得但約
X35n0645_p0158b06║說法以明法施？（疏文）彼經：居士觀於悲田，法界等佛。
X35n0645_p0158b07║今無盡意對於敬田，既稱法施，豈不等彼一切眾
X35n0645_p0158b08║生邪？
X35n0645_p0158b09║時觀世音菩薩不肯受之。
X35n0645_p0158b10║○二、不肯下，不受二：初、事釋。
X35n0645_p0158b11║不肯受者，事解無盡。意奉命供養，我未奉命，那忽
X35n0645_p0158b12║輒受，亦是事須遜讓。
X35n0645_p0158b13║○二觀解。
X35n0645_p0158b14║觀解者，不受三昧廣大之用，故無所受。
X35n0645_p0158b15║【記】不受三昧，即畢竟空。一心三觀，破無不徧。以即
X35n0645_p0158b16║空故，不受於有；以即假故，不受於空；以即中故，不
X35n0645_p0158b17║受二邊；照空假故，不受中道。如是不受，在一心中，
X35n0645_p0158b18║方離次第及以但空。以五不受，義徧衍門，應當料
X35n0645_p0158b19║簡。
X35n0645_p0158b20║無盡意復白觀世音菩薩言：仁者！愍我等故受此瓔
X35n0645_p0158b21║珞。
X35n0645_p0158b22║○三重白下重奉
X35n0645_p0158b23║重白愍我者，或可請上愍下，或可地位相齊故相
X35n0645_p0158b24║愍，或可我為四眾故施仁，愍四眾故受，以無所受
X35n0645_p0158c01║而受諸受。
X35n0645_p0158c02║【記】三、義解愍。前二自行，後一利他。此猶事釋。以無
X35n0645_p0158c03║等者，復約理觀，求觀音受。何者？圓論不受，則於諸
X35n0645_p0158c04║法無所遺故。畢竟不受，即畢竟受，故云以無所受
X35n0645_p0158c05║而受諸受。
X35n0645_p0158c06║爾時，佛告觀世音菩薩：當愍此無盡意菩薩及四眾、
X35n0645_p0158c07║天、龍、夜叉、乾闥婆、阿修羅、迦樓羅、緊那羅、摩睺羅伽、
X35n0645_p0158c08║人非人等故，受是瓔珞。
X35n0645_p0158c09║○四佛勸。
X35n0645_p0158c10║佛勸愍者，即是愍一切眾生及四眾也，正以菩薩
X35n0645_p0158c11║為物故施、為物故受。
X35n0645_p0158c12║即時，觀世音菩薩愍諸四眾及於天、龍、人非人等，受
X35n0645_p0158c13║其瓔珞，分作二分：一分奉釋迦牟尼佛，一分奉多寶
X35n0645_p0158c14║佛塔。
X35n0645_p0158c15║○五受施
X35n0645_p0158c16║二分者，表事理二因。奉二佛者，將二因趣二果也。
X35n0645_p0158c17║理圓即法佛，事圓即報佛，二佛表二果也。
X35n0645_p0158c18║【記】觀音本地，唯佛能知。今現因身，須求極果。故雖
X35n0645_p0158c19║受施，回奉敬田。以一瓔珞作二分者，表於一行必
X35n0645_p0158c20║具二因。理則正因，事則緣了。事理不二，名曰妙因，
X35n0645_p0158c21║能成二身不思議果。法無增減，而能出纏，性即修
X35n0645_p0158c22║故；報有斷證，然匪功成，修即性故。若其然者，方曰
X35n0645_p0158c23║事理之因，趣於法報之果。不論應身者，因人趣果，
X35n0645_p0158c24║合表二身。法報若成，應用自發。
X35n0645_p0159a01║○六結德
X35n0645_p0159a02║無盡意！觀世音菩薩有如是自在神力，遊於娑婆世
X35n0645_p0159a03║界。
X35n0645_p0159a04║○文後重頌，什公不譯，諸師皆謂梵本中有。荊溪
X35n0645_p0159a05║云：此亦未測什公深意。續高僧傳云：偈是闍那崛
X35n0645_p0159a06║多所譯。智者出時，此偈未行，故無所解。荊溪亦於
X35n0645_p0159a07║輔行記中引，還著於本人之文。故知具釋，理亦無
X35n0645_p0159a08║妨。近有天竺寺式法師，分節其文，對於長行二種
X35n0645_p0159a09║問答，宛如符契。今依彼科，略消此偈。偈有二十六
X35n0645_p0159a10║行，分三：初、一行雙頌。二、問二：初、一句歎德。
X35n0645_p0159a11║爾智無盡意菩薩以偈問曰：
X35n0645_p0159a12║世尊妙相具。
X35n0645_p0159a13║【記】世尊具相，誠由萬德之所莊嚴，是故歎相即是
X35n0645_p0159a14║美德。
X35n0645_p0159a15║○次我今下，三句雙問二：初一句含上二問。
X35n0645_p0159a16║我今重問彼。
X35n0645_p0159a17║【記】長行。先問得名因緣，次問三業遊化之相。今既
X35n0645_p0159a18║重頌，豈闕後問？故知句中問彼兩字，兼含次問也。
X35n0645_p0159a19║○二、佛子下，兩句別頌初問﹂，文甚顯著。
X35n0645_p0159a20║佛子何因緣，名為觀世音？
X35n0645_p0159a21║○二、具足下，二十二行雙頌。二、答二：初、二句經家
X35n0645_p0159a22║敘。
X35n0645_p0159a23║具足妙相尊，偈答無盡意：
X35n0645_p0159a24║【記】緝綴之語，合當直說。今為偈者，或集經者，乘便
X35n0645_p0159b01║頌之；或是崛多，以偈翻之，貫散無在。
X35n0645_p0159b02║○二、汝聽下，正頌佛答二：初、一行半加頌總歎願
X35n0645_p0159b03║行。
X35n0645_p0159b04║汝聽觀音行，善應諸方所，弘誓深如海，歷劫不思議，
X35n0645_p0159b05║侍多千億佛，發大清淨願。
X35n0645_p0159b06║【記】汝聽二字，敕令審諦。觀音行者，一心三智，觀彼
X35n0645_p0159b07║類音，令無量苦一時解脫，即是已成利他行也。不
X35n0645_p0159b08║動真心，垂形三土，方名善應。處處現往，故曰諸方。
X35n0645_p0159b09║此二句，總歎所剋真應二身。次則總論能成行願。
X35n0645_p0159b10║初明始心四弘願廣，復示行行經劫難量。以誓深
X35n0645_p0159b11║故，長時不退；以時長故，值佛唯多。隨佛作為，方名
X35n0645_p0159b12║侍佛，修諸佛行也。一一佛所，皆發淨願，後心別願
X35n0645_p0159b13║也。若不爾者，安得真智徧拔眾苦？安能應身普度
X35n0645_p0159b14║一切？
X35n0645_p0159b15║○二、我為下，別頌二答二：初、頌初答觀音得名二：
X35n0645_p0159b16║初、一行頌總答。
X35n0645_p0159b17║我為汝略說，聞名及見身，心念不空過，能滅諸有苦。
X35n0645_p0159b18║【記】舉要言之，故云略說。聞名故稱，口業機也。見身
X35n0645_p0159b19║故禮，身業機也。心念正當，意業機也。上明冥應，今
X35n0645_p0159b20║云見身，二應具也。亦可見於妙智之身，不虧冥應。
X35n0645_p0159b21║長行總答，機但稱名，而別答中，機具三業。至今重
X35n0645_p0159b22║頌，總中三業，別但心念，綺文互現，頌之巧也。
X35n0645_p0159b23║○二、假使下，頌別答二：初、十二行頌七難十二：初、
X35n0645_p0159b24║一行頌第一、火難。
X35n0645_p0159c01║假使興害意，推落大火坑，念彼觀音力，火坑變成池。
X35n0645_p0159c02║【記】如前疏釋。下去諸難，皆可例知。問：上長行中，求
X35n0645_p0159c03║離三毒，常念觀音。疏云：常念乃是正念，體達煩惱，
X35n0645_p0159c04║即是實際，無能無所。今偈那云念彼觀音？彼此既
X35n0645_p0159c05║分，豈忘能所？答：圓妙之教，不可情求，文似相違，義
X35n0645_p0159c06║歸一揆。即於無差而說差故，豈有差別異無差邪？
X35n0645_p0159c07║今文言彼，義當兩向。若就佛說觀音為彼，即是師
X35n0645_p0159c08║弟而分彼此；若就眾生念彼觀音，此乃感應而分
X35n0645_p0159c09║彼此。師弟感應，妙教詮之，皆是法界，一一圓融。眾
X35n0645_p0159c10║生乃感心中彼佛，諸佛還應心內彼生。此教行人，
X35n0645_p0159c11║或遭苦難，念彼觀音，豈謂能念異所念邪？以知皆
X35n0645_p0159c12║是法界故也。達彼觀音，即念而具。既知即念，有何
X35n0645_p0159c13║能所？故彼此雖分，能所俱絕。是故偈文雖云念彼，
X35n0645_p0159c14║與上正念全不相違。問：求脫苦難，心念觀音，一切
X35n0645_p0159c15║機緣，俱能感聖。今釋念彼，那但約圓？豈果、報等機
X35n0645_p0159c16║全不能感？答：王三昧力救一一難，皆論十番。始離
X35n0645_p0159c17║惡報，終入寂光，十界眾機，誰不蒙益？疏釋前答，此
X35n0645_p0159c18║義備彰。頌開七難而為十二，各合具明十番感應。
X35n0645_p0159c19║但以部意正在醍醐，是故長行。佛示意機，唯令常
X35n0645_p0159c20║念，常念必須絕於破立。今聞重頌念彼觀音，必合
X35n0645_p0159c21║疑云：前令絕所，今教念彼，豈不相違？故須約圓，釋
X35n0645_p0159c22║此伏難。彼、此即念，能、所豈存？學者應知：觀音應物，
X35n0645_p0159c23║雖無所遺；今宗示人，唯在妙觀。是故前疏釋乎意
X35n0645_p0159c24║機，全廢餘塗，一向圓解。至今重頌念彼觀音，豈可
X35n0645_p0160a01║異前？自從淺解，違大師意，勸今學人：若說若行，勿
X35n0645_p0160a02║離圓觀；一苦一樂，常念觀音。既成妙機，何爽圓應？
X35n0645_p0160a03║一實事益，念念常霑。
X35n0645_p0160a04║○二或漂下一行，頌第二水難。
X35n0645_p0160a05║或漂流巨海，龍魚諸鬼難，念彼觀音力，波浪不能沒。
X35n0645_p0160a06║○三或在下一行加頌墮須彌峯。
X35n0645_p0160a07║或在須彌峯，為人所推墮，念彼觀音力，如日虗空住。
X35n0645_p0160a08║○四、或被下一行，加頌墮金剛山。
X35n0645_p0160a09║或被惡人逐，墮落金剛山，念彼觀音力，不能損一毛。
X35n0645_p0160a10║○五。或值下一行，超頌怨賊難。
X35n0645_p0160a11║或值怨賊繞，各執刀加害，念彼觀音力，咸即起慈心。
X35n0645_p0160a12║○六、或遭下一行，頌刀杖難。
X35n0645_p0160a13║或遭王難苦，臨刑欲壽終，念彼觀音力，刀尋段段壞。
X35n0645_p0160a14║○七或囚下，頌幽執難。
X35n0645_p0160a15║或囚禁枷鎖，手足被杻械，念彼觀音力，釋然得解脫。
X35n0645_p0160a16║○八呪詛下，加頌呪詛難。
X35n0645_p0160a17║呪詛諸毒藥，所欲害身者，念彼觀音力，還著於本人。
X35n0645_p0160a18║【記】還著本人者。凡呪毒藥，乃用鬼法，欲害於人。前
X35n0645_p0160a19║人邪念，方受其害。若能正念，還著本人。如譬喻經
X35n0645_p0160a20║中，有清信士，初持五戒，後時衰老，多有廢忘。爾時
X35n0645_p0160a21║山中有渴梵志，從其乞飲。田家事忙，不暇看之，遂
X35n0645_p0160a22║恨而去。梵志能起尸使鬼，召得殺鬼，敕曰：彼辱，我
X35n0645_p0160a23║往殺之。山中有羅漢知，往詣田家，語言：汝今夜早
X35n0645_p0160a24║然燈，勤三自歸，口誦守口，身莫犯偈，慈念眾生，可
X35n0645_p0160b01║得安穩。主人如教，通曉念佛誦戒。鬼至曉求其微
X35n0645_p0160b02║尤，無能得害鬼神之法。人令其殺，即便欲殺。但彼
X35n0645_p0160b03║有不可殺之德，法當却殺其使鬼者。其鬼乃恚，欲
X35n0645_p0160b04║害梵志。羅漢蔽之，令鬼不見。田家悟道，梵志得活。
X35n0645_p0160b05║輔行引之云：正是觀音經中還著於本人之文。
X35n0645_p0160b06║○九、或遇下，追頌羅剎難。
X35n0645_p0160b07║或遇惡羅剎，毒龍諸鬼等，念彼觀音力，時悉不敢害。
X35n0645_p0160b08║○十、若惡下，加頌惡獸難。
X35n0645_p0160b09║若惡獸圍繞，利牙爪可怖，念彼觀音力，疾走無邊方。
X35n0645_p0160b10║○十一、蚖蛇下加頌蛇蠍難。
X35n0645_p0160b11║蚖蛇及[虫*復]蠍，氣毒烟火然，念彼觀音力，尋聲自回去。
X35n0645_p0160b12║○十二雲雷下加頌雷雨難。
X35n0645_p0160b13║雲雷鼓掣電，降雹[澍-士+上]大雨，念彼觀音力，應時得消散。
X35n0645_p0160b14║【記】足前七難而為十二，皆須具約報、業、煩惱、六道、
X35n0645_p0160b15║四教，一一釋之。若論所表，不出六種：須彌、金剛，亦
X35n0645_p0160b16║是地種；雷、雨屬水；獸、蛇、呪詛，同是有情，皆表識種。
X35n0645_p0160b17║菩薩因中，於此六種修別圓觀。今住六種如實之
X35n0645_p0160b18║際，故徧法界救諸苦難，皆令得住六種本際。斯是
X35n0645_p0160b19║觀音證惡法性，於惡自在，方能任運徧赴諸難。以
X35n0645_p0160b20║要言之，一切依正，皆是觀音妙身妙心。一切眾生，
X35n0645_p0160b21║於聖色心而自為難，求救三業，亦即觀音。是故機
X35n0645_p0160b22║成即時而應，當以此義念念觀之，何患不同觀音
X35n0645_p0160b23║利物？
X35n0645_p0160b24║○二、眾生下一行，總頌三毒二求。
X35n0645_p0160c01║眾生被困戹，無量苦逼身，觀音妙智力，能救世間苦。
X35n0645_p0160c02║【記】一切眾生，多於界內貪、瞋、邪見，及以界外三毒
X35n0645_p0160c03║之惑。外則無於報得男女，內則乏於定慧男女，致
X35n0645_p0160c04║招二種生死困戹，是故名為無量苦逼。若其能以
X35n0645_p0160c05║正助為機，即感真身妙智之力，救於二種世間之
X35n0645_p0160c06║苦。疏解長行三毒二求，義該一切，對今重頌，更無
X35n0645_p0160c07║所遺。
X35n0645_p0160c08║○二、具足下，頌次答普門示現二：初、正頌示現二：
X35n0645_p0160c09║初、一行超頌總答。
X35n0645_p0160c10║具足神通力，廣修智方便，十方諸國土，無剎不現身。
X35n0645_p0160c11║【記】長行先別後總，以總結別。今頌先總後別，開總
X35n0645_p0160c12║出別，前後互顯矣。長行總答云：以種種形，遊諸國
X35n0645_p0160c13║土，度脫眾生。今頌却論能應之由，由神通力及智
X35n0645_p0160c14║方便也。若匪千如全體之用，不名具足神通力也。
X35n0645_p0160c15║通雖性具，復由廣修妙智方便，照性發通，故得普
X35n0645_p0160c16║門示現自在，十方無外，三土非他，不離一心，徧應
X35n0645_p0160c17║諸剎。
X35n0645_p0160c18║○二、種種下，追頌別答。上長行中別列諸身，身皆
X35n0645_p0160c19║三業。今頌別示三業，業皆徧周。重頌之巧也。文三：
X35n0645_p0160c20║初、一行別頌身業普應。
X35n0645_p0160c21║種種諸惡趣，地獄鬼畜生，生老病死苦，以漸悉令滅。
X35n0645_p0160c22║【記】合明十界，但示三塗。以下，況上也。又種種惡趣，
X35n0645_p0160c23║通指九界。九界望佛，皆名為惡。次別舉三塗，極惡
X35n0645_p0160c24║故也。九界二死，皆有四相，漸令除滅，歸於常寂。
X35n0645_p0161a01║○二、真觀下，頌意業普觀二：初、一行明本觀慈悲。
X35n0645_p0161a02║真觀清淨觀，廣大智慧觀，悲觀及慈觀，常願常瞻仰。
X35n0645_p0161a03║【記】有五觀字，皆去聲呼。具明三觀及以慈悲。真觀，
X35n0645_p0161a04║空也；清淨觀，假也。假從空得，無見思染，故名清淨。
X35n0645_p0161a05║又空唯自淨，假令他淨，故名清淨。又不思議假，三
X35n0645_p0161a06║觀具足，離三惑染，故名清淨。廣大智慧，觀中也。雙
X35n0645_p0161a07║遮雙照，無偏無待，即平等大慧也。此之三觀，或次
X35n0645_p0161a08║第修，或不次修，無不皆以慈悲合運。而其慈悲皆
X35n0645_p0161a09║稱觀者，其意有二：一者、慈悲是觀，如四無量心，名
X35n0645_p0161a10║四種禪，禪即觀也。觀音乃以無緣慈悲觀察眾生，
X35n0645_p0161a11║名慈悲觀。二者、慈悲之法，必用三觀，良以三觀能
X35n0645_p0161a12║成眾行。用三觀拔苦，故名悲觀；用三觀與樂，故名
X35n0645_p0161a13║慈觀。故上文云：即時觀其音聲，皆得解脫。豈非悲
X35n0645_p0161a14║心用於三觀？雖有二解，體是一也。菩薩從初至于
X35n0645_p0161a15║鄰極，三觀慈悲，未始離念，故令眾生常願修此，常
X35n0645_p0161a16║仰茲觀。疏解長行，冥顯二應。因中合有本觀慈悲，
X35n0645_p0161a17║後譯重頌，果有其文。信智者言，冥符佛意。
X35n0645_p0161a18║○二、無垢下，一行明智光徧照。
X35n0645_p0161a19║無垢清淨光，慧日破諸暗，能伏災風火，普明照世間。
X35n0645_p0161a20║【記】三、觀慈悲，因中立誓也。智光徧照，果上益物鑒
X35n0645_p0161a21║機也。無垢淨光，照窮正性，察其本末。若其不破三
X35n0645_p0161a22║惑諸暗、二死風火，何能普益二世間機？火災至初
X35n0645_p0161a23║禪，喻同居生死；風災至三禪，喻實報生死；水災至
X35n0645_p0161a24║二禪，喻方便生死。舉二不言水者，中可例知。
X35n0645_p0161b01║○三、悲體下一行，頌口業普說二：初、二句頌二輪
X35n0645_p0161b02║化本。
X35n0645_p0161b03║悲體戒雷震，慈意妙大雲。
X35n0645_p0161b04║【記】說雖在口，必假身意，為授法本。初句者，為法現
X35n0645_p0161b05║形，本期救苦，故說法身，名為悲體。此身先用戒德
X35n0645_p0161b06║警人，如天震雷，物無不肅。次句者，菩薩以慈而為
X35n0645_p0161b07║心意，無緣而被，名之為妙，物無不覆。譬若大雲，二
X35n0645_p0161b08║輪既施，然可授法。
X35n0645_p0161b09║○二[澍-士+上]甘下二句，正頌口輪說法。
X35n0645_p0161b10║[澍-士+上]甘露法雨，滅除煩惱𦦨。
X35n0645_p0161b11║【記】甘露者，智者云：諸天不死之神藥也。所宣至理，
X35n0645_p0161b12║解必無生。若匪無生，焉能不死？本性常法，非說那
X35n0645_p0161b13║知？於慈雲中，[澍-士+上]大法雨，眾生受者，三惑𦦨滅。以茲
X35n0645_p0161b14║三普，為入道門，故當別頌普門義也。
X35n0645_p0161b15║○二、諍訟下，加頌顯權。
X35n0645_p0161b16║諍訟經官處，怖畏軍陣中，念彼觀音力，眾怨悉退散。
X35n0645_p0161b17║【記】長行顯應，以被冥機。疏以施瓔，彰顯機義。今逢
X35n0645_p0161b18║重頌，有顯機文。益見天台，冥契聖旨。事係訟庭，身
X35n0645_p0161b19║臨戰陣。心憂刑罰，命慮兵殘。今昔冤仇，此時合會。
X35n0645_p0161b20║一心致感，眾難皆祛。亦可例前。疏釋七難，通於三
X35n0645_p0161b21║障，即諍訟等。義該諸有，及以三乘，思之可見。
X35n0645_p0161b22║○三、妙音下，三行雙頌二勸二：初、頌勸受持二：初、
X35n0645_p0161b23║一行明智境深妙，以勸常念。
X35n0645_p0161b24║妙音觀世音，梵音海潮音，勝彼世間音，是故須常念。
X35n0645_p0161c01║【記】初三句中，有五音字，皆是眾生稱唱言音。以由
X35n0645_p0161c02║菩薩妙智觀故，皆成妙境；三智照故，音成三境。雙
X35n0645_p0161c03║遮空、有，即成妙音；雙照空、有，即成世音。世即二世
X35n0645_p0161c04║間也。不別而別，此二音字中智境也。梵是四等：慈、
X35n0645_p0161c05║悲、喜、捨。四觀照之，即成俗諦，故名梵音。稱俗照機，
X35n0645_p0161c06║若熟若脫，時節不差，名海潮音。此二音字，假智境
X35n0645_p0161c07║也。畢竟空智，出九界情，照眾生音，超二世相，是故
X35n0645_p0161c08║名為勝世間音。此一音字，空智境也。言雖次第觀
X35n0645_p0161c09║在一心，智外無音，音外無智，境智冥一，思慮頓忘，
X35n0645_p0161c10║是故須常念者，正勸持念也。此之類音，雖是眾生
X35n0645_p0161c11║口業所發，大聖三智照成三諦，即是三身，故勸行
X35n0645_p0161c12║者念此三身。言常念者，如疏解云：即是正念。非破
X35n0645_p0161c13║非立，無能無所，三諦俱照，三觀俱亡，不次不偏，名
X35n0645_p0161c14║常名正。若其然者，名為妙機。
X35n0645_p0161c15║○二、念念下一行，明感應難測，以勸勿疑。
X35n0645_p0161c16║念念勿生疑，觀世音淨聖，於苦惱死戹，能為作依怙。
X35n0645_p0161c17║【記】上先舉境智，次勸常念。今先勸勿疑，次陳感應，
X35n0645_p0161c18║左右互顯耳。言念念者，相續繫念也。念即觀音深
X35n0645_p0161c19║妙智境，雖達常住，未免遷流。即於遷流，照常境智，
X35n0645_p0161c20║是則念念不離觀音。如大師示眾偈云：實心繫實
X35n0645_p0161c21║境，實緣次第生。實實迭相注，自然入實理。言實緣
X35n0645_p0161c22║者，剎那念也。次第而起，一一皆是實觀之緣。如是
X35n0645_p0161c23║繫念，唯慎生疑。疑兕若生，理境斯障。故明聖德，以
X35n0645_p0161c24║勸息疑。縱久修不成，求之未應。須知淨聖，冥資不
X35n0645_p0162a01║虗。於二死中，如父如母，可依可怙。念念持護，感應
X35n0645_p0162a02║必彰。然疑有三，所謂疑、人疑、法疑。自今但舉人，其
X35n0645_p0162a03║二可息。勸令常念，復誡生疑。疑去念成，勸持意足。
X35n0645_p0162a04║○二、具一下一行頌，勸供養。
X35n0645_p0162a05║具一切功德，慈眼視眾生，福聚海無量，是故應頂禮。
X35n0645_p0162a06║【記】先舉功德，方勸頂禮。初句總示一切功德，次二
X35n0645_p0162a07║句別彰慈眼及以福聚。慈為善本，福收萬行，結示
X35n0645_p0162a08║普門，勸修供養。禮既屬身，身必具口，非意不行，頂
X35n0645_p0162a09║禮已成三業供養。
X35n0645_p0162a10║爾時，持地菩薩即從座起，前白佛言：世尊！若有眾生
X35n0645_p0162a11║聞是觀世音菩薩品自在之業，普門示現神通力者，
X35n0645_p0162a12║當知是人功德不少。
X35n0645_p0162a13║○第三、歎聞品功德二：初、持地歎功德二：初、釋聞
X35n0645_p0162a14║上二益。
X35n0645_p0162a15║第三、從持地說去，歎聞品功德也。文云聞是觀世
X35n0645_p0162a16║音者，是聞上冥益一段問答也。普門品者，是聞顯
X35n0645_p0162a17║益一段問答也。
X35n0645_p0162a18║【記】經云持地者，寶雲經云：菩薩有十法，名持地三
X35n0645_p0162a19║昧，如世間地：一者、廣大；二、眾生依；三、無好惡；四、受
X35n0645_p0162a20║大雨；五、生草木；六、種子所依；七、生眾寶；八、生眾藥；
X35n0645_p0162a21║九、風不動；十、師子吼，亦不能驚。菩薩亦爾，經一一
X35n0645_p0162a22║合。妙樂引彼釋今持地，結云：以八教判，方應今經。
X35n0645_p0162a23║○二、此中下，釋自在之義。
X35n0645_p0162a24║此中明自在業者，若是凡夫之業，為愛所潤，有漏
X35n0645_p0162b01║因緣不得自在。觀音為調伏十法界，示此三業，慈
X35n0645_p0162b02║悲力潤，隨感受生，不為煩惱所累，故言自在業。為
X35n0645_p0162b03║中道第一義諦所攝，於二諦中得自在。
X35n0645_p0162b04║【記】業有多種，大約論三：一、有漏業，為見思所潤，受
X35n0645_p0162b05║分段土生。二、無漏業，三、非漏非無漏業，同為無明
X35n0645_p0162b06║所潤，受變易土生。此約自行受生以說。若利他者，
X35n0645_p0162b07║皆以慈悲潤彼，彼業同他受生。三藏菩薩，眾生緣
X35n0645_p0162b08║慈潤有漏業，同居業生。通教菩薩，法緣慈潤有漏
X35n0645_p0162b09║業習，於同居土神通受生。法身菩薩，無緣慈潤不
X35n0645_p0162b10║思議業，三土應生。今觀世音等覺後心，無緣慈悲
X35n0645_p0162b11║潤於中道自在之業，故云中諦攝也。應十界，感十
X35n0645_p0162b12║方淨穢方便實報，同彼機類，現身說法，故云於二
X35n0645_p0162b13║諦得自在也，即普門示現神通力矣。聞者能得觀
X35n0645_p0162b14║行真似微妙功德，故云不少。
X35n0645_p0162b15║佛說是普門品時，眾中八萬四千眾生，皆發無等等
X35n0645_p0162b16║阿耨多羅三藐三菩提心。
X35n0645_p0162b17║○二、無等下，聞品獲利益二：初、約四悉釋無等等。
X35n0645_p0162b18║疏有四節，結云四悉，以明發心。初、釋四：初、世界。
X35n0645_p0162b19║無等等者，二乘雖出三界猶有上法，非是無等。佛
X35n0645_p0162b20║是極地故言無等，發求佛心故言無等。等，等於佛
X35n0645_p0162b21║也。
X35n0645_p0162b22║【記】二乘有上，是可等法；佛智無上，是無等法。初發
X35n0645_p0162b23║大心，等於無等，即無等中而論於等，只是等於佛
X35n0645_p0162b24║智故也。大小體別，名世界也。
X35n0645_p0162c01║○二又約下為人。
X35n0645_p0162c02║又約心，心中具足八萬四千法門，若發實相心，即
X35n0645_p0162c03║是等八萬四千法門也。
X35n0645_p0162c04║【記】乃以人數，用表法門。剎那剎那，莫不具足八萬
X35n0645_p0162c05║四千淨穢之法。此一一法，無非實相。若緣諸法，作
X35n0645_p0162c06║念而修，塵劫不等，性中八萬。若即實相，無緣發心，
X35n0645_p0162c07║剎那能等八萬四千究竟之法。發實相心，是生理
X35n0645_p0162c08║善，即為人也。
X35n0645_p0162c09║○三、亦是下對治。
X35n0645_p0162c10║亦是八萬四千波羅蜜，亦是八萬四千塵勞門，為
X35n0645_p0162c11║如來種。
X35n0645_p0162c12║【記】八萬四千，始終無改。迷即塵勞，悟即彼岸。說波
X35n0645_p0162c13║羅蜜，翻彼塵勞，即對治也。
X35n0645_p0162c14║○四、故經下第一義。
X35n0645_p0162c15║故經云：發心畢竟二不別，如是二心前心難。今發
X35n0645_p0162c16║初心等於後心，初心難發，故言是無等等於後心，
X35n0645_p0162c17║名無等等。
X35n0645_p0162c18║【記】前心難者。初破無明，實為難事。大經所讚，正在
X35n0645_p0162c19║分真，是故頂禮。初發心，即發心住也。此位能具四
X35n0645_p0162c20║十一位真應功德，此心超勝，已不可等。此不可等，
X35n0645_p0162c21║等於妙覺。既是真發，即第一義。
X35n0645_p0162c22║○二、此即下，結。
X35n0645_p0162c23║此即四悉檀意，明發心也。
X35n0645_p0162c24║【記】上之四釋。初、四等果，二、三等理，果理不二，豈有
X35n0645_p0163a01║階差？然約諸文，三慧、四悉，多就位辯，故須四釋。不
X35n0645_p0163a02║別而別，約位而明。五品聞慧，即超二乘；不二觀成，
X35n0645_p0163a03║凡心等佛。小果有上，大果無等，小大差別，故當世
X35n0645_p0163a04║界。初信至七位當思慧，既麤垢先除，發實相似解，
X35n0645_p0163a05║照乎性德八萬法門，既生理善，故屬為人。八信至
X35n0645_p0163a06║十位當修慧，內外塵沙不除自遣，能以性中八萬
X35n0645_p0163a07║功德，對破逆修八萬塵勞，自他惡破，故屬對治。初
X35n0645_p0163a08║發心住，三慧功成，性三圓發，四十二位互具雖等，
X35n0645_p0163a09║較其難易，初入功深，此位始得真心開發，名第一
X35n0645_p0163a10║義。
X35n0645_p0163a11║○二、發心下，約三，即顯真發。
X35n0645_p0163a12║發心有三：一、名字發，即五品弟子；二、相似發，是六
X35n0645_p0163a13║根清淨；三、分真發，即初住已上。此發心是真發心
X35n0645_p0163a14║也。
X35n0645_p0163a15║【記】名字發者，於能詮名，豁然開發三種菩提願行
X35n0645_p0163a16║之心，對違順境，此心彌熾，圓伏三惑，名觀行成。若
X35n0645_p0163a17║名字即，縱能勤修，八法成乘，以未開悟，不名為發。
X35n0645_p0163a18║今發觀行，稱名字者，葢此五品，非真非似，但是信
X35n0645_p0163a19║解，詮妙名字，於妙三諦，決無疑滯，能伏無明，不為
X35n0645_p0163a20║境動，是故稱為名字發也。相似發者，因觀加功，故
X35n0645_p0163a21║三菩提，倍前開發，似於本性，六根互用，稍類分真，
X35n0645_p0163a22║如鍮比金，猶火先煖，故名相似發菩提心。真心發
X35n0645_p0163a23║者，一發一切發，發一切方便，發一切觀照，發一切
X35n0645_p0163a24║真性。此三菩提，圓融通達，不前不後，亦不一時，分
X35n0645_p0163b01║證三德，分同果佛。故華嚴云：初發心時，便成正覺，
X35n0645_p0163b02║所有慧身，不由他悟，微妙淨法身，湛然應一切。始
X35n0645_p0163b03║從初住，終至等覺，皆有此發，位位轉深。前之二發，
X35n0645_p0163b04║相顯故來，經文結益，正在真發。
X35n0645_p0163b05║觀音義疏卷下
X35n0645_p0163b06║觀音義疏記卷第四
X35n0645_p0163b07║
X35n0645_p0163b08║觀世音菩薩普門品義疏記會本卷第四（終）