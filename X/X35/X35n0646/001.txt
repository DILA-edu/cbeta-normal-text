X35n0646_p0163c01║
X35n0646_p0163c02║
X35n0646_p0163c03║
X35n0646_p0163c04║
X35n0646_p0163c05║No. 646
X35n0646_p0163c06║釋普門品重頌
X35n0646_p0163c07║
X35n0646_p0163c08║宋天竺寺沙門　遵式　述
X35n0646_p0163c09║△第二、重頌，是隋煬大業中，智者滅後，笈多所譯，
X35n0646_p0163c10║方入大部，故疏闕釋。靈感傳天人語南山云：什師
X35n0646_p0163c11║八地菩薩譯法華，闕觀音重頌。既涉冥報，信有此
X35n0646_p0163c12║文。今扶上二番問答，隨文略釋，固難盡理。講者但
X35n0646_p0163c13║令不失上文大途梗槩，何必騁異？此頌二十六行，
X35n0646_p0163c14║為二：初一偈雙問二章，次二十五偈雙答二問。初
X35n0646_p0163c15║問中，一句歎德，三句正問。
X35n0646_p0163c16║世尊妙相具。
X35n0646_p0163c17║一句之內名體合歎世尊名也。所以略舉尊號，則
X35n0646_p0163c18║知上九竝為三世中尊歎之要也。具相質也，相妙
X35n0646_p0163c19║而具，妙是歎辭，具謂三十二滿足。又可妙即是好，
X35n0646_p0163c20║以八十種好嚴其相令妙好也。復次名實俱歎法
X35n0646_p0163c21║身，名是妙名，相為妙相。上文云具相三十二，以八
X35n0646_p0163c22║十種好用莊嚴法身，即此意也。具此相好者，即具
X35n0646_p0163c23║二嚴能答我問，故舉而歎也。
X35n0646_p0163c24║我今重問彼：佛子！何因緣名為觀世音？
X35n0646_p0164a01║正問中初句兼於二問，文云重問，即重問上二段
X35n0646_p0164a02║之事，孰謂不然？次二句別問觀音，欲佛先答初章，
X35n0646_p0164a03║就近更徵故也。亦可三句併問初章，自招後答。既
X35n0646_p0164a04║有真身冥益，豈無應緣顯赴耶？故許說中雙許二
X35n0646_p0164a05║番，謂聞名及見身是也。
X35n0646_p0164a06║△第二、答中作三意：初二偈總答二章，次十九偈
X35n0646_p0164a07║別答二章，三、四偈勸持名供養。總答中，初一偈正
X35n0646_p0164a08║答，次一偈依本觀慈悲。
X35n0646_p0164a09║具足妙相尊，偈答無盡意：汝聽觀音行，善應諸方所，
X35n0646_p0164a10║弘誓深如海，歷劫不思議，侍多千億佛，發大清淨願。
X35n0646_p0164a11║汝聽觀音行，是總答前章，觀音即境智因緣得名。
X35n0646_p0164a12║善應諸方所，是總答後段，普門示現竝用上總意
X35n0646_p0164a13║消之。次一偈却尋本觀慈誓，顯今智斷十番利益，
X35n0646_p0164a14║本依別圓無量無作四諦起於願行，由誓境深廣
X35n0646_p0164a15║故弘誓如海，弘即廣也。歷劫顯時久遠，一一劫中
X35n0646_p0164a16║侍多千億顯值復多，一一佛所復發別願如四十
X35n0646_p0164a17║八等，一一願含法界故復云大也。歷劫約豎，侍多
X35n0646_p0164a18║約橫，一一豎中有橫，一一橫中有所歷之時廣說
X35n0646_p0164a19║（云云）。將此總中本誓歷下，別答一一難及普門，後
X35n0646_p0164a20║廣作可知。
X35n0646_p0164a21║△第二、別答，復二：初、一偈是雙許說二章。
X35n0646_p0164a22║我為汝略說，聞名及見身，心念不空過，能滅諸有苦。
X35n0646_p0164a23║聞名是許前章，見身是許後章。向誡聽，今許說。言
X35n0646_p0164a24║略說者，即別答也。總答多含，即文略而意廣。別答
X35n0646_p0164b01║陳列，且約人界果報邊，明七難等。普門且約三十
X35n0646_p0164b02║三身等，即文廣而意略。今取意略信，是許別答也。
X35n0646_p0164b03║聞名，聞觀世音境智名也。上文約四種聞，釋成三
X35n0646_p0164b04║慧，義觀兩全，可解。見身，即普門示現，顯應三業也。
X35n0646_p0164b05║心念不空者，明二段應益也。心念屬意，不云身口
X35n0646_p0164b06║者，此從冥顯二機，攝二章語便。何者？初章顯機，若
X35n0646_p0164b07║身若口，俱須域意，故意能總攝也。故上釋持名云：
X35n0646_p0164b08║口為誦持，心為秉持，為理不失。雖非口持，覺觀是
X35n0646_p0164b09║口行，通屬口業機攝。例如小彌陀，執持名號，一心
X35n0646_p0164b10║不亂，亦不妨口機。下文皆云念彼觀音力，例同此
X35n0646_p0164b11║釋。後段冥機，約心為便，可解。不空者，縱使稱名，都
X35n0646_p0164b12║無顯驗，冥益不虗。
X35n0646_p0164b13║△第二十八偈，正答，又二：初十三偈頌初章，次五
X35n0646_p0164b14║偈頌後章。初又二：初十二偈明口業機應，次一行
X35n0646_p0164b15║略頌身、意二種機應。上文七難表六大種，而云假
X35n0646_p0164b16║令多舉諸難，亦是表此。今偈加推、墮二山，惡獸、蛇、
X35n0646_p0164b17║蠍，此四皆識種攝。毒藥從人及蟲，鬼識種攝。從塵
X35n0646_p0164b18║體，地種攝。雨雹，水種攝。又合羅剎鬼難，加六成十
X35n0646_p0164b19║二難。初一偈火難。
X35n0646_p0164b20║假使興害意，推落大火坑，念彼觀音力，火坑變成池。
X35n0646_p0164b21║上文例作三科，釋貼文、事證、觀解。於觀中，初廣約
X35n0646_p0164b22║十番遭苦稱名，成機致感；次約別圓二種本住法
X35n0646_p0164b23║門及慈悲誓願，顯前十界圓益。今但略作貼文一
X35n0646_p0164b24║釋，餘可準上，不復備敘。講者應具示其意，使義觀
X35n0646_p0164c01║不壅，有益來者。言大火坑者，上直云大火，此加之
X35n0646_p0164c02║以坑，大而更深，意顯聖力。火無淺小，皆能成難，況
X35n0646_p0164c03║乎大坑？設使劫火從地獄至初禪，如此大坑滿中
X35n0646_p0164c04║紅焰，菩薩亦能或以吹滅，或以口噏，或復手遮，令
X35n0646_p0164c05║其不燒，或作涼池。
X35n0646_p0164c06║△次一偈水難。
X35n0646_p0164c07║或漂流巨海，龍魚諸鬼難，念彼觀音力，波浪不能沒。
X35n0646_p0164c08║上得淺處，即能免難。若加龍鬼，淺亦可畏。故值死
X35n0646_p0164c09║緣多，重於上文，彌彰聖應爾。
X35n0646_p0164c10║△次一偈墮須彌難。
X35n0646_p0164c11║或在須彌峰，為人所推墮，念彼觀音力，如日虗空住。
X35n0646_p0164c12║如日住空，顯聖力難思。然但是假設，何人能到，復
X35n0646_p0164c13║被推等。設有此事，聖無不為。頂生人王，能上妙高。
X35n0646_p0164c14║因貪帝位，還降人間。若能稱名，必有免理。
X35n0646_p0164c15║△四一偈墮金山難。
X35n0646_p0164c16║或被惡人逐，墮落金剛山，念彼觀音力，不能損一毛。
X35n0646_p0164c17║△五一偈怨賊難。
X35n0646_p0164c18║或值怨賊繞，各執刀加害，念彼觀音力，咸即起慈心。
X35n0646_p0164c19║△六一偈王難。
X35n0646_p0164c20║或遭王難苦，臨刑欲壽終，念彼觀音力，刀尋段段壞。
X35n0646_p0164c21║△七一偈枷鎻難。
X35n0646_p0164c22║或囚禁枷鎖，手足被杻械，念彼觀音力，釋然得解脫。
X35n0646_p0164c23║△八一偈毒藥難。
X35n0646_p0164c24║呪詛諸毒藥，所欲害身者，念彼觀音力，還著於本人。
X35n0646_p0165a01║大慈等愛，理合均除。而還著本人者，被害稱名，機
X35n0646_p0165a02║成須救。能害無機，惡心自尅，非聖使然。又毒藥有
X35n0646_p0165a03║鬼，須得著人。若不殺他，必須自害。問：若惡心自尅，
X35n0646_p0165a04║怨賊何故但令起慈？答：賊害事顯，但令起慈，即彰
X35n0646_p0165a05║聖力。毒藥陰謀，反害方驗。然賊亦有自害，如東林
X35n0646_p0165a06║老僧為賊所斬，賊反以釰自刺，心入背出，羣黨奔
X35n0646_p0165a07║迸。又毒藥未必例皆還著，有作折攝二用釋者。若
X35n0646_p0165a08║二俱有機則可，然若能害者，無冥顯二機，折亦徒
X35n0646_p0165a09║施。
X35n0646_p0165a10║△九一偈羅剎鬼難。
X35n0646_p0165a11║或遇惡羅剎，毒龍諸鬼等，念彼觀音力，時悉不敢害。
X35n0646_p0165a12║然兼毒龍，前有魚龍及鬼，此重言者，龍鬼通水陸，
X35n0646_p0165a13║前但在水也。上文四種龍等（云云）。
X35n0646_p0165a14║△十一偈惡獸難。
X35n0646_p0165a15║若惡獸圍繞，利牙爪可怖，念彼觀音力，疾走無邊方。
X35n0646_p0165a16║△十一一偈蛇蠍難。
X35n0646_p0165a17║蚖蛇及蝮蠍，氣毒烟火然，念彼觀音力，尋聲自迴去。
X35n0646_p0165a18║△十二一偈雨雹難。
X35n0646_p0165a19║雲雷鼓掣電，降雹澍大雨，念彼觀音力，應時得消散。
X35n0646_p0165a20║欲益觀行者，應巧約惡業煩惱，作蛇虎等法門釋
X35n0646_p0165a21║之，使順道理。若準請觀音疏，作三義明消伏力用，
X35n0646_p0165a22║謂約事、約行、約理。對此中果報煩惱及所住法門
X35n0646_p0165a23║會之，亦應可解。口業機應竟。
X35n0646_p0165a24║△第二、一偈總頌身意二種機應。
X35n0646_p0165b01║眾生被困厄，無量苦逼身，觀音妙智力，能救世間苦。
X35n0646_p0165b02║三毒猛盛，心不自在，名之困厄。四類同棲，各說所
X35n0646_p0165b03║苦。鴿說婬為最苦，蛇說瞋為最苦（云云）。女無子苦，
X35n0646_p0165b04║如上說。或分二句，對意對身，細作可了。若作觀解，
X35n0646_p0165b05║十番為三毒所困，及約界外作順逆法門應釋，應
X35n0646_p0165b06║用上文意消三毒義。身業無子，無修因男女，乃至
X35n0646_p0165b07║無圓頓男女，尋上文消之。若心念身禮，二業成機，
X35n0646_p0165b08║斷除三毒根，滿足二莊嚴，永拔十界三土世間之
X35n0646_p0165b09║苦。故云：觀音妙智力，能救世間苦。亦應更明別圓
X35n0646_p0165b10║本觀慈悲（云云）。
X35n0646_p0165b11║△第二、五偈別答普門示現。此中文狹，望上別文，
X35n0646_p0165b12║此仍成總。又為三：初、二偈頌普現，次、二偈頌本觀，
X35n0646_p0165b13║三、一偈結成聖者三業。初又二：初、一偈直頌普現，
X35n0646_p0165b14║二、一偈別舉所化三種法界。
X35n0646_p0165b15║具足神通力，廣修智方便，十方諸國土，無剎不現身。
X35n0646_p0165b16║種種諸惡趣，地獄鬼畜生，生老病死苦，以漸悉令滅。
X35n0646_p0165b17║上文列聖身至金剛神闕地獄界，此中舉劣況勝，
X35n0646_p0165b18║成互出耳。一一身說，約四句如前。又上文約三土
X35n0646_p0165b19║為所應，此十方當約三土釋十方（云云）。
X35n0646_p0165b20║△次二、偈本觀，又二：初、偈行願，次、偈觀成普益。初
X35n0646_p0165b21║又三：二句辨觀，一句慈誓，一句誡歸向。
X35n0646_p0165b22║真觀清淨觀，廣大智慧觀，悲觀及慈觀，常願常瞻仰。
X35n0646_p0165b23║真觀了空，成一切智。清淨觀出假，處有無染，成道
X35n0646_p0165b24║種智。廣大智慧即中道觀，徧於諸法名廣，勝出二
X35n0646_p0165c01║邊名大。中道體即智慧觀，此體故名智慧觀。問：何
X35n0646_p0165c02║以智慧名中體耶？答：順此經意，此經以寂照合法
X35n0646_p0165c03║身為體，感應為宗，得作此說。三智實在一心中得，
X35n0646_p0165c04║不可一異。悲觀等者，誓願通稱為觀，緣諦發故。如
X35n0646_p0165c05║止觀十法，通名為觀。
X35n0646_p0165c06║△次偈辯益又二。
X35n0646_p0165c07║無垢清淨光，慧日破諸闇，能伏災風火，普明照世間。
X35n0646_p0165c08║上二句明智光，次二句慈光破暗照世（云云）。
X35n0646_p0165c09║△三、一偈結成聖者三業顯應。
X35n0646_p0165c10║悲體戒雷震，慈意妙大雲。澍甘露法雨，滅除煩惱𦦨。
X35n0646_p0165c11║戒雷對身業，慈雲對意業，澍雨對口業。戒檢七支，
X35n0646_p0165c12║身業為便。戒淨能拔三惡之苦，故名悲體。身輪現
X35n0646_p0165c13║通，駭動羣情，復如雷震，內心愛念，名慈。普覆一切，
X35n0646_p0165c14║如雲無謀而應，逗會不差，復名為妙意業也。口輪
X35n0646_p0165c15║演實相之法，為甘露雨，三草二木，平等蒙潤，三惑
X35n0646_p0165c16║熱惱，為之清涼。廣釋三無緣，三不護等。如上文一
X35n0646_p0165c17║一應跡，一一說法，皆須明別圓菩薩所住法門，方
X35n0646_p0165c18║有事用。釋普門一番竟。
X35n0646_p0165c19║△第三、四偈勸持供養，又為二：初、二行一句勸持，
X35n0646_p0165c20║二、一行三句勸供養。初又二：初、一行重舉前口業
X35n0646_p0165c21║機應以為勸由。
X35n0646_p0165c22║諍訟經官處，怖畏軍陣中，念彼觀音力，眾怨悉退散。
X35n0646_p0165c23║由前口業居初，舉一攝二，所以特舉官訟軍陣者，
X35n0646_p0165c24║水火難稀，鬼虎事寡，運衰方值，諍訟事眾。世之諍
X35n0646_p0166a01║本，財色田宅日用有之，勸持則要也。刀杖幽執，有
X35n0646_p0166a02║過方遭，軍陣王役，事非由己。又捔力相持，自刃森
X35n0646_p0166a03║目，刀杖案籍，賖死之難，賊奪有財，非如師旅，斯亦
X35n0646_p0166a04║勸之要也。
X35n0646_p0166a05║△次一行一句正勸，又二：初三句約權實格量，次
X35n0646_p0166a06║二句結勸。
X35n0646_p0166a07║妙音觀世音，梵音海潮音，勝彼世間音。
X35n0646_p0166a08║先舉菩薩實證實益為格量本，勝彼九界權乘慈
X35n0646_p0166a09║智，故云勝世間音。秖音塵一法，以實智佛眼觀之
X35n0646_p0166a10║即實諦妙音，權智法眼觀之即俗諦世音，此實證
X35n0646_p0166a11║也。緣中道修慈名為梵音，此慈能與機會名海潮
X35n0646_p0166a12║音，譬不失度，此實益也。與夫九界生法二慈作意
X35n0646_p0166a13║應物，豈復為類？故云勝彼格量明矣。
X35n0646_p0166a14║△二句結勸。
X35n0646_p0166a15║是故須常念，念念勿生疑。
X35n0646_p0166a16║初勸常念有事理二行（云云）。若事理行成，自見菩
X35n0646_p0166a17║薩色法二身故一句，復止疑勸也。
X35n0646_p0166a18║△次一行三句勸供養。初一句歎。
X35n0646_p0166a19║觀世音淨聖。
X35n0646_p0166a20║菩薩清淨三業，從正命生，故云淨聖，言其堪受供
X35n0646_p0166a21║養也。正命是聖法，人稟此法，名人為聖，故云觀音
X35n0646_p0166a22║淨聖。次別別舉德，以為勸由。
X35n0646_p0166a23║△於苦惱下二句，頌上施無畏德。
X35n0646_p0166a24║於苦惱死厄，能為作依怙。
X35n0646_p0166b01║苦惱死厄，怖畏處也。作依怙，無畏力也。如幼子恃
X35n0646_p0166b02║怙父母，更何所畏。即指前現權實身，說為父母，護
X35n0646_p0166b03║三乘子，免二死厄。
X35n0646_p0166b04║△具一切下四句，舉福田勸。
X35n0646_p0166b05║具一切功德，慈眼視眾生，福聚海無量，是故應頂禮。
X35n0646_p0166b06║具一切功德，舉菩薩報身。敬由慈眼視眾生，舉應
X35n0646_p0166b07║身。恩田福聚海無量，總歎二田。高出如山之謂聚，
X35n0646_p0166b08║深廣無際之謂海，亦是二田所依，歎法身也。頂禮，
X35n0646_p0166b09║正勸以三業供養也。身儀事顯，故特舉之。必具三
X35n0646_p0166b10║業，上文脫瓔珞望，今乃互舉耳。又此勸事普，一切
X35n0646_p0166b11║皆得供養，百金之瓔，孰人可辨？又能嚴尚貴，所嚴
X35n0646_p0166b12║豈復輕耶？觀心者，身業勤，則增長福德，供養應身；
X35n0646_p0166b13║口業動，則說般若，供養報身；意業勤，則會理，供養
X35n0646_p0166b14║法身（云云）。釋偈竟。
X35n0646_p0166b15║
X35n0646_p0166b16║釋普門品重頌（終）
X35n0646_p0166b17║
X35n0646_p0166b18║
X35n0646_p0166b19║
X35n0646_p0166b20║宋慈雲尊者疏，別行重頌，附大部入藏。而南方教
X35n0646_p0166b21║苑，不傳幾二百年矣。至元甲午，為教門入京，於燕
X35n0646_p0166b22║城弘法寺得之，東歸猶至實。然不敢自祕，遂鋟諸
X35n0646_p0166b23║梓，以惠來學大德。壬寅夏五興元住山苾芻性澄
X35n0646_p0166b24║謹題