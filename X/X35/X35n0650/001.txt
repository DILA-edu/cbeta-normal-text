X35n0650_p0193a01║
X35n0650_p0193a02║No. 650-A
X35n0650_p0193a03║ 觀普賢菩薩行法經續疏序
X35n0650_p0193a04║
X35n0650_p0193a05║天台沙門　處咸　述
X35n0650_p0193a06║茲經者，昔吾祖智者禪師嘗約龍樹圓宗、大蘇玅契，
X35n0650_p0193a07║按辯宣通，已成章疏，大抵明一乘之淵蘊，通萬行之
X35n0650_p0193a08║旨歸。無何，有唐季年，例遭焚毀，負笈之流，馳將海外，
X35n0650_p0193a09║遂不可得而見也。末後孤山法師繼而有作，但文理
X35n0650_p0193a10║太簡，學者患之。故我神照師又成義疏，纔至最初境
X35n0650_p0193a11║界，以逼緣停翰，則後義篾聞。處咸雖登東掖輪下有
X35n0650_p0193a12║年矣，而學問無取，因痛微言之將墜，又惜前功之未
X35n0650_p0193a13║圓，輒效章安續淨名之解，南山繼僧史之作，密求冥
X35n0650_p0193a14║助，斐然續成，析為二卷，亦勉旃於吾道，讀者無以竊
X35n0650_p0193a15║名罪我。
X35n0650_p0193a16║
X35n0650_p0193a17║
X35n0650_p0193a18║
X35n0650_p0193a19║No. 650
X35n0650_p0193a20║觀普賢菩薩行法經義疏卷上
X35n0650_p0193a21║
X35n0650_p0193a22║東掖沙門　本如　述
X35n0650_p0193a23║門人　處咸　續解
X35n0650_p0193a24║大法虗融，無說而說。玅行忘離，非修而修。本有今
X35n0650_p0193b01║無，前記一乘之果。本無今有，此開實相之因。機應
X35n0650_p0193b02║聿興，問答斯契。定法界之事業，闢普賢之圓門。靡
X35n0650_p0193b03║間初心，不專無相。大矣哉！欲於現身證法華三昧，
X35n0650_p0193b04║獲旋陀羅尼，令法種不斷者，何莫由斯要道哉！（如）
X35n0650_p0193b05║雖不敏，志在斯經。祖述圓宗，輒成義疏。庶酬夙願，
X35n0650_p0193b06║敢謂當人者哉！
X35n0650_p0193b07║初釋題名，須安五義，所謂絕玅人法為名，開權實
X35n0650_p0193b08║相為體，一乘圓觀為宗，玅處滅障為用，醍醐為教
X35n0650_p0193b09║相。既是法華結經，是以五重皆玅，故經云：我今持
X35n0650_p0193b10║是觀普賢菩薩法者，名也；正念思惟一實境界者，
X35n0650_p0193b11║體也；不失無上菩提之心者，宗也；云何復當不斷
X35n0650_p0193b12║煩惱，得淨諸根者，用也；此方等經是諸佛眼者，教
X35n0650_p0193b13║相也。五章之文，粲然明矣。五重玄旨，約行次第，有
X35n0650_p0193b14║始有終，其唯聖人乎！
X35n0650_p0193b15║佛說觀普賢菩薩行法經
X35n0650_p0193b16║釋名有四：初、通別；二、翻釋名位；三、分字銷解；四、約
X35n0650_p0193b17║義會通。通別者，普賢行法則別，同稱曰經則通。立
X35n0650_p0193b18║此名者，凡約三義：初、約教，則從緣從說；二、約行，則
X35n0650_p0193b19║能契所契；三、約理，則以名從實。故佛說二字即教
X35n0650_p0193b20║也，觀字即行，普賢菩薩義當是理。問：適云是名，今
X35n0650_p0193b21║云是理，何耶？答：名下之義乃理耳。例如觀無量壽
X35n0650_p0193b22║經，以所觀是理。所以約此三義者，通攝諸法，彌會
X35n0650_p0193b23║經旨，教不孤然，行非邪錯，理異偏小，意在茲矣。二、
X35n0650_p0193b24║翻釋名位。梵語邲輸颰陀摩訶菩提質帝薩埵，邲
X35n0650_p0193c01║輸颰陀，此云普賢。摩訶等八字，此云大道心成眾
X35n0650_p0193c02║生，大論并今經名為徧吉。等覺之位，居眾伏頂，伏
X35n0650_p0193c03║道周徧，故名普。斷道纔盡，鄰終際極，故名賢。論又
X35n0650_p0193c04║引十四夜月如十五夜月，斯之謂歟？約普賢論，人
X35n0650_p0193c05║法、體用、因果、本迹，廣如諸文（云云）。三、分字銷解。佛
X35n0650_p0193c06║者，覺也，覺了諸法悉妙故。說者，悅也，稱悅本懷及
X35n0650_p0193c07║與物情故。揀異四人，故云佛說。佛有自佗勝劣，法
X35n0650_p0193c08║有兼帶權實。今標能說者，葢言通而意別，即指釋
X35n0650_p0193c09║迦牟尼從劣辨勝，拂迹顯本，尚非寂場之近，況鹿
X35n0650_p0193c10║園乎？教主既爾，所說之法可知。觀者，觀也。能觀三
X35n0650_p0193c11║觀，謂空、假、中，及因地之覺心，是行門之總體，則有
X35n0650_p0193c12║次第、不次第之別。次第之觀者，瓔珞云：從假入空
X35n0650_p0193c13║觀，亦名二諦觀；從空入假觀，亦名平等觀。二觀為
X35n0650_p0193c14║方便，得入中道第一義諦觀，心心寂滅，自然流入
X35n0650_p0193c15║薩婆若海。廣辨體相，委如餘文（云云）。一心三觀者，
X35n0650_p0193c16║中論云：因緣所生法，即空、即假、即中。又釋論云：三
X35n0650_p0193c17║智實在一心中得，秖一觀而三觀，觀於三諦而一
X35n0650_p0193c18║諦，故名一心三觀。此觀微玅，一三三一，一觀一切
X35n0650_p0193c19║觀，一切觀一觀，非一非一切，如此之觀，何觀行而
X35n0650_p0193c20║不攝耶？題中觀字，旨在此矣。故經云：不住使海，不
X35n0650_p0193c21║斷結使，如是法相，不生不沒，端坐念實相等，即其
X35n0650_p0193c22║義也。又此能觀，須亡性計，故云：非內外觀，得是菩
X35n0650_p0193c23║提，不即不離，玅在其中。普賢菩薩者，乃所觀之境
X35n0650_p0193c24║也。法界理藏，不異而異，說三種身：白玉紫金，應也；
X35n0650_p0194a01║聲音無邊，報也；身如虗空，法也。異而不異，即毗盧
X35n0650_p0194a02║遮那徧一切處，以此為境，何法而不融耶？又復即
X35n0650_p0194a03║是行者心，體心作心，是故經云：無有如外智，能證
X35n0650_p0194a04║於如；亦無智外如，為智所入。心心絕待，方名無相。
X35n0650_p0194a05║行法者，進趣名行，軌則名法。今經是普賢法界之
X35n0650_p0194a06║軌則，餘經廣有義門，此乃別明一意耳。經者，訓法
X35n0650_p0194a07║訓常，由乎聖人金口；有翻無翻，名含多義，備法華
X35n0650_p0194a08║玄文。四、約義會通者，觀即觀照軌，普賢即真性軌，
X35n0650_p0194a09║行法即資成軌。首題既融，經旨明矣，亦可會通一
X35n0650_p0194a10║切三法（云云）。故經文若聞首題名字，功德不可限
X35n0650_p0194a11║量（云云）。次、辨體者，體是主質，一經之淵府，眾義之
X35n0650_p0194a12║都會，修宗之所趣，起教之所本。若眾星之環北辰，
X35n0650_p0194a13║似萬流之朝東海。古師指因即實相，乃是宗而非
X35n0650_p0194a14║體。近人失於簡顯，使玅體難明。今以開權實相，一
X35n0650_p0194a15║實境界，為經正體，餘皆魔事。若約身辨者，取法身
X35n0650_p0194a16║一點之義，如常所明。又復體含三德，謂禮、底、達。禮
X35n0650_p0194a17║即君父至尊，底乃畢竟窮深，達則亘邊無外。三一
X35n0650_p0194a18║互明，非縱橫竝別；一三簡取，臣主自分矣。欲令易
X35n0650_p0194a19║解，總立首題，以當其名。別而言之，普賢法身，攝一
X35n0650_p0194a20║切法，不縱不橫，非因非果，以當其體；行法亦非縱
X35n0650_p0194a21║非橫，而為圓因，攝一切法，以當其用。經云：是大法
X35n0650_p0194a22║印，般涅槃海，能生三種，佛清淨身。行者當體一心
X35n0650_p0194a23║及一切法，離四謗，絕百非，方可名為玅得經體。三、
X35n0650_p0194a24║明宗者，不異而異，乃顯體之樞鍵，修行之喉襟，趣
X35n0650_p0194b01║果之綱紀。例體亦三義，所謂宗本、宗要、宗助，即全
X35n0650_p0194b02║理起觀，不一不異，若金體而為眾器，類天面而有
X35n0650_p0194b03║三目。今強從要義，即一乘心觀，非體非用，而因而
X35n0650_p0194b04║果，以當其宗。故經云：汝今應當觀大乘因。大乘因
X35n0650_p0194b05║者，諸法實相。應知題中觀之一字，即三種般若圓
X35n0650_p0194b06║頓之宗致也。四、辨用者，玅處滅障，今經之力也。如
X35n0650_p0194b07║貫鼓钁地，若升虗見物。例宗亦三義，謂本用、當用、
X35n0650_p0194b08║自在用。全理為用，非一非多，若鏡像之一體，譬伊
X35n0650_p0194b09║字之三點。今經意者，惡因不除，玅境斯昧，故專明
X35n0650_p0194b10║懺悔，不分而分，非宗非體，即三解脫而為用也。故
X35n0650_p0194b11║經云：此觀功德，除諸障礙，見上玅色。將此勝用，莊
X35n0650_p0194b12║嚴玅智，智備體顯，大果斯圓，行法之功，於是乎在。
X35n0650_p0194b13║若了三脫，則懺悔之義，普賢行願，剎那無外者，即
X35n0650_p0194b14║初心可成矣。五、教相者，是第五無上醍醐味部分
X35n0650_p0194b15║也。四、教明義，是開顯圓，即一教一切教，一切教一
X35n0650_p0194b16║教，非一非一切，不可思議，隨自意語，是佛境界。故
X35n0650_p0194b17║經云：是諸佛眼，出生一切諸如來種。就部論玅，須
X35n0650_p0194b18║該本門，既是結經，無佗途也。五、重觀心，如玄文（云
X35n0650_p0194b19║云）。
X35n0650_p0194b20║劉宋罽賓三藏法師曇摩蜜多譯。
X35n0650_p0194b21║斯經即是宋世罽賓沙門曇摩蜜多，此言法秀，元
X35n0650_p0194b22║嘉甲子歲來遊建業，於祇洹寺翻譯（本如）。傳習有
X35n0650_p0194b23║年，嗣續無狀，庶展宣通之志，仰酬佛祖之恩，印施
X35n0650_p0194b24║此經萬卷，天竺慈雲師經序詳矣。炎宋慶曆壬午
X35n0650_p0194c01║年中秋，始竭愚講訓，繼日銷經，隨語成疏。因指見
X35n0650_p0194c02║月，自資末學之明心；得兔亡罤，寧堪達觀之寓目？
X35n0650_p0194c03║然識能詮是法身慧命，即文字而超解脫，何莫由
X35n0650_p0194c04║茲？釋題竟。
X35n0650_p0194c05║△次、釋經。文分為三：初、如是至諸障外事為序；二、
X35n0650_p0194c06║從佛告阿難：諦聽下，訖偈為正宗；三、說是偈已下，
X35n0650_p0194c07║訖經為流通。序凡有三，謂次、由、述也。三、復通、別。諸
X35n0650_p0194c08║經同有次序，是通、由、述各異乃別。葢因通名則有
X35n0650_p0194c09║通序，別名則有別序（云云）。今經初五義，即證信次
X35n0650_p0194c10║序也。經云告諸比丘：我當般涅槃，即別序由藉也，
X35n0650_p0194c11║但闕敘述耳。
X35n0650_p0194c12║如是我聞：一時，佛在毗舍離國大林精舍重閣講堂。
X35n0650_p0194c13║今解釋：初通解，次別解。通解者，如是即觀信之端，
X35n0650_p0194c14║我聞即親承音旨，時乃感應之時，佛乃的示化主，
X35n0650_p0194c15║講堂是聞經之處，此等竝為獎成後世見聞歡喜，
X35n0650_p0194c16║生善息疑，道成故也。次別解如是者，佗經文如理
X35n0650_p0194c17║是，不異無非，此解即通。今言玅中無相名如，所說
X35n0650_p0194c18║純實曰是，詳此傳此，豈與佗同？彌為可信，故云如
X35n0650_p0194c19║是。觀解者，稱理離念名如，心不見心名是，故經云
X35n0650_p0194c20║心純是法，與法相應是也。我聞者，隨俗說我，和合
X35n0650_p0194c21║稱聞，外不乖宜，內不違實。然三教並約根塵稱為
X35n0650_p0194c22║我聞，圓人我即是聞，色即真我，故名為我。離性無
X35n0650_p0194c23║聞，離聞無性，無性亦無，故名為聞。觀解者，反觀聞
X35n0650_p0194c24║性心空，我空聞亦空，無聞無得，自然流入薩婆若
X35n0650_p0195a01║海，故云我心自空。又云：行者聞已，心不驚怖。一時
X35n0650_p0195a02║者，中道感應之時也。若長短假實，今所不論。此中
X35n0650_p0195a03║一時即是不可思議法性，一時入一切時，一切時
X35n0650_p0195a04║一時。經云：六十小劫，謂如食頃。觀解者，境觀一如，
X35n0650_p0195a05║能所俱泯，名一；豁爾玅契，洞然如空，名時。經云：觀
X35n0650_p0195a06║心無心，法不住法。又云：應時即入菩薩正位。佛者，
X35n0650_p0195a07║梵語，秦言覺者，謂覺三世眾生世出世、數非數、常
X35n0650_p0195a08║無常等，了了大悟，故為佛。三覺既圓，十號具足，所
X35n0650_p0195a09║言誠諦，則所聞可信。今約一切種智，明法身義，即
X35n0650_p0195a10║三之一，永殊前說，方彰此典能說教主。觀解者，以
X35n0650_p0195a11║無分別智，頓了心法一相無相，無相亦無，故云思
X35n0650_p0195a12║法真寂義，無諸分別相，念佛大覺身是也。在毗舍
X35n0650_p0195a13║離者，說經方所，玅依止處也。舉處以勸，信知說經
X35n0650_p0195a14║有方。諸經亦多云在，在即住也。論解住義，凡有四
X35n0650_p0195a15║意，謂天、梵、聖、佛。若能住之人既殊，則所住境界隨
X35n0650_p0195a16║別。今言佛住，即首楞嚴，舉勝必攝諸劣也。毗舍離
X35n0650_p0195a17║者，此云廣博嚴淨。國土寬平名廣博，城隍侈美名
X35n0650_p0195a18║嚴淨。法門者，即釋迦法身，本住常寂，法界無邊，名
X35n0650_p0195a19║廣博；性善資莊，無諸穢惡，曰嚴淨。而迹居人間廣
X35n0650_p0195a20║博之國，雖假世諦之名，實表所住境界也。觀心者，
X35n0650_p0195a21║觀此心性，猶如虗空，具二莊嚴，無染無著，畢竟清
X35n0650_p0195a22║淨，故云常處涅槃城。心淨即佛土淨，非別有也。大
X35n0650_p0195a23║林等者，別示說經處也。修幹繁枝曰大，叢灌參猗
X35n0650_p0195a24║曰林，潔白人居名精，可以棲息名舍，危簷再累號
X35n0650_p0195b01║重閣，和解之所號講堂。法門者，第一義諦，包含無
X35n0650_p0195b02║外名大，萬德具足名林，離倒乃精，陰空即舍，重閣
X35n0650_p0195b03║則重空三昧，講堂即法界大都。觀心例上可解（云
X35n0650_p0195b04║云）。不出同聞眾經者，略之耳。經末十千天子，諸大
X35n0650_p0195b05║菩薩，即其人乎？
X35n0650_p0195b06║△次、別序者。諸經不同，或說已端默不動，或無問
X35n0650_p0195b07║金口唱名，或假惡逆宣於淨業，或藉妖幻而談密
X35n0650_p0195b08║定。此經唱涅槃，令物攀慕，以為序耳。文分二：初、如
X35n0650_p0195b09║來告滅，二、大士起請。
X35n0650_p0195b10║告諸比丘：却後三月，我當般涅槃。
X35n0650_p0195b11║初告諸比丘却後三月者，若用夏令則建子之月
X35n0650_p0195b12║既望告眾，至二月十五日滿三月也。月滿之日表
X35n0650_p0195b13║於中道圓明之法也。常即無常、無常即常。我者，大
X35n0650_p0195b14║覺果成已忘主宰，今約破有法王具八自在，隨俗
X35n0650_p0195b15║順宜故立斯稱也。般涅槃者，具云摩訶般涅槃那，
X35n0650_p0195b16║此云大寂滅度。然涅槃本離名詮非色空所及，今
X35n0650_p0195b17║用之以告眾者，葢以圓機成熟大悲方便，舉扇動
X35n0650_p0195b18║樹而得見聞，總舉三因三點稱大涅槃，令當機悅
X35n0650_p0195b19║進破悟。法華云應以滅度而得度者，示現滅度即
X35n0650_p0195b20║其義也。
X35n0650_p0195b21║△次、大士起請復二：初、敘三聖敬儀，二、正發問。
X35n0650_p0195b22║尊者阿難即從座起，整衣服，叉手合掌，繞佛三帀，為
X35n0650_p0195b23║佛作禮，胡跪合掌，諦觀如來目不暫捨。長老摩訶迦
X35n0650_p0195b24║葉、彌勒菩薩摩訶薩亦從座起，合掌作禮，瞻仰尊顏。
X35n0650_p0195c01║敬儀者，諸凡行人可敬重，故名為尊者。阿難陀，此
X35n0650_p0195c02║云慶喜，如來之從弟也。以佛成道日生，舉國欣慶，
X35n0650_p0195c03║因而名焉。從座起者，亦猶此方儒禮弟子之對先
X35n0650_p0195c04║生，請益請業，故起以表。常冥至理，稱物施為，不住
X35n0650_p0195c05║無悲之智，常居有智之悲，故曰座起。整衣合掌，彰
X35n0650_p0195c06║不二之玅解；繞佛三帀，表圓機之將發。諦觀等者，
X35n0650_p0195c07║聞佛唱滅，內懷戀慕，欲有陳請，外茲瞻仰。觀身實
X35n0650_p0195c08║相，觀佛亦然。釋迦牟尼名毗盧遮那，吾今此身即
X35n0650_p0195c09║是法身，故云諦也。又諦觀者，即無緣之玅慈，叩大
X35n0650_p0195c10║聖而開物，故云慈者。不緣眾生，亦不緣法，緣於如
X35n0650_p0195c11║來，故名無緣。摩訶迦葉，此云飲光尊者，是彼古仙
X35n0650_p0195c12║人之遠裔，因而名焉。彌勒，此云慈氏，以無緣慈攝
X35n0650_p0195c13║眾生故。三聖儀同，以表一道，故云亦。問：告滅之時，
X35n0650_p0195c14║眾聖無數，何特三人起？答：阿難為佛侍者，將結法
X35n0650_p0195c15║藏故；迦葉受囑，為滅後初祖故；彌勒次補，當成佛
X35n0650_p0195c16║故。既所任甚重，遂同聲啟發。又三聖表三德：阿難
X35n0650_p0195c17║般若，迦葉解脫，彌勒法身。即三而一，名大涅槃。自
X35n0650_p0195c18║行化佗，功歸於此，豈徒然哉？
X35n0650_p0195c19║△第二、正發。問：
X35n0650_p0195c20║時三大士異口同音而白佛言：世尊！如來滅後，云何
X35n0650_p0195c21║眾生起菩薩心，修行大乘方等經典，正念思惟一實
X35n0650_p0195c22║境界？云何不失無上菩提之心？云何復當不斷煩惱、
X35n0650_p0195c23║不離五欲，得淨諸根、滅除諸罪，父母所生清淨常眼
X35n0650_p0195c24║不斷五欲，而能得見諸障外事？
X35n0650_p0196a01║異口等者，將開觀行玅門，預示口儀融泯，即一而
X35n0650_p0196a02║三，故云異口；即三而一，故曰同音。正問中，從如來
X35n0650_p0196a03║滅後，至一實境界，請示發心修行，即擬通問名、體、
X35n0650_p0196a04║宗三也。方等經典，即是問名也；正念思惟，問宗也；
X35n0650_p0196a05║一實境界，問體也。方等者，法華詮理之教，非第三
X35n0650_p0196a06║時也。四門入涼池曰方，所契之理均曰等。次別問：
X35n0650_p0196a07║云何不失等者，別問宗也。佛果圓通，說為無上，功
X35n0650_p0196a08║歸能契，故指初心，念等增明，乃名不失。云何復當
X35n0650_p0196a09║下，至諸障外事，即擬別問用也。不斷不離，淨根滅
X35n0650_p0196a10║罪者，即頓忘眾滯，而玅契圓常，大懺之用，在此而
X35n0650_p0196a11║已。清淨常眼者，意該六根，今且從初標眼為始耳。
X35n0650_p0196a12║問：五重玄義，本是釋題，今用判經，從古未聞。答：題
X35n0650_p0196a13║總經別，豈有異途？佗經雖有，但不若今經問答次
X35n0650_p0196a14║第耳。若謂不可以判經，又何得云品品之內咸具
X35n0650_p0196a15║體等，句句之下皆結玅名？問：今經談行，是法華三
X35n0650_p0196a16║昧，宜約十乘判經，五義非謂？答：五義十乘，大略率
X35n0650_p0196a17║同，但五義開解，十乘立行，解行少別。若會之令同，
X35n0650_p0196a18║不別而別，十乘乃顯體之宗耳。宗成破惑，經用也；
X35n0650_p0196a19║惑破體顯，經體也。五義攝一切法，十乘亦爾。設用
X35n0650_p0196a20║十乘銷經，有何不可？但今文問答五義便耳。
X35n0650_p0196a21║△第二、正宗，文分二：初、長行，二、偈頌。長行又二：初、
X35n0650_p0196a22║略答，二、廣答。略答中，初、誡許，二、正答。許中，初、標昔
X35n0650_p0196a23║指今，二、許廣說略。
X35n0650_p0196a24║佛告阿難：諦聽，諦聽！善思念之。如來昔於耆闍崛山
X35n0650_p0196b01║及餘住處，已廣分別一實之道。今於此處，為未來世
X35n0650_p0196b02║諸眾生等，欲行大乘無上法者，欲學普賢行者。
X35n0650_p0196b03║初誡者，以耳根受道故，佛法必先誡聽，諦生聞慧、
X35n0650_p0196b04║善生思慧、念生修慧，三慧若成器仰且完，可受法
X35n0650_p0196b05║水得聞思修入三摩地，斯之謂歟。夫信行人因聞
X35n0650_p0196b06║故有慧，因慧發無漏；法行人因思惟得定，因定發
X35n0650_p0196b07║無漏。當知此土雖有二根，強從信行故今誡聽也。
X35n0650_p0196b08║耆闍崛山者，許中標昔也，即說法華經處及餘住
X35n0650_p0196b09║處，即談圓經處，故云一實。今於下，指今是。廣嚴精
X35n0650_p0196b10║舍雖被當機正為來世，大乘法是所依境，普賢行
X35n0650_p0196b11║是能行行，學此行者從生死海到涅槃岸，然後廣
X35n0650_p0196b12║化眾生成就佛法，如波崘求學般若，欲從二邊正
X35n0650_p0196b13║入中道故。又欲行大乘是通舉圓門，欲學普賢是
X35n0650_p0196b14║別約今法，略列二類以隨樂欲。
X35n0650_p0196b15║△次許廣說略。
X35n0650_p0196b16║我今當說其憶念法，若見普賢及不見者，除却罪數，
X35n0650_p0196b17║今為汝等當廣分別。阿難！普賢菩薩乃生東方淨玅
X35n0650_p0196b18║國土，其國土相，雜華經中已廣分別。
X35n0650_p0196b19║其憶念法，是許陳其宗。若見不見，是略示其體。除
X35n0650_p0196b20║却罪數，是略出其用。大士問之以三義，如來答之
X35n0650_p0196b21║以三義，於理明矣。說略中指東方者，是法門主所
X35n0650_p0196b22║依土也。普賢從自體寂光，起應同居。東者方之首，
X35n0650_p0196b23║住者位之初。菩薩從初發心住，至於等覺，常應法
X35n0650_p0196b24║界，始終理一。復示圓機，始行依理，生三種身。初心
X35n0650_p0196c01║為難，以茲表發。託彼正報，是今觀境。廣明土相，遂
X35n0650_p0196c02║指華嚴。問：當廣分別，略而解說，廣略如何？答：行人
X35n0650_p0196c03║悔罪，使六根清淨，義多則為廣。普賢示現，比華嚴
X35n0650_p0196c04║文少則為略。雖云略說，於此經中，正當廣答。
X35n0650_p0196c05║△二、廣答中為二：初、泛示境觀，二、正示行相。泛中，
X35n0650_p0196c06║初出其人，是答上不失菩提擬問宗也。
X35n0650_p0196c07║我今於此略而解說。阿難！若比丘、比丘尼、優婆塞、優
X35n0650_p0196c08║婆夷、天龍八部一切眾生，誦大乘經者、修大乘行者、
X35n0650_p0196c09║發大乘意者、樂見普賢菩薩色身者、樂見多寶佛塔
X35n0650_p0196c10║者、樂見釋迦牟尼佛及分身諸佛者、樂得六根清淨
X35n0650_p0196c11║者，當學是觀。此觀功德除諸障礙，見上玅色不入三
X35n0650_p0196c12║昧，但誦持故專心修習，心心相次不離大乘，一日至
X35n0650_p0196c13║三七日得見普賢。有重障者，七七日然後得見；復有
X35n0650_p0196c14║重者，一生得見；復有重者，二生得見；復有重者，三生
X35n0650_p0196c15║得見。如是種種業報不同，是故異說。
X35n0650_p0196c16║經標四眾八部者，欲明能契之宗，先示修宗之機。
X35n0650_p0196c17║誦大乘者，修宗之解也；修行大乘者，修宗之始也；
X35n0650_p0196c18║發大乘意者，修宗之趣也。三事無虧，玅宗斯立。欲
X35n0650_p0196c19║見佛及菩薩，得淨諸根，莫不依智為本，故結云當
X35n0650_p0196c20║學是觀。此觀下三句，是答上得淨諸根，擬問用也。
X35n0650_p0196c21║除諸障礙，示用有生善之功；見上玅色，明用有破
X35n0650_p0196c22║惡之德。不入三昧，但誦持者，用家因成行備也。南
X35n0650_p0196c23║嶽雖云有相安樂行、無相安樂行，為緣立名，非碩
X35n0650_p0196c24║異也。今文雖特示誦經悔罪為悟入之門，非謂全
X35n0650_p0197a01║無理觀，故云專心修習。現世當生，日數不同者，此
X35n0650_p0197a02║乃屬乎行人也。葢業障有厚薄，用心有靜散，觀法
X35n0650_p0197a03║有明晦，是故爾耳。且約今經，遠至三生，若華嚴經
X35n0650_p0197a04║中，更經劫數，方可得見。
X35n0650_p0197a05║△二、正示行相。從普賢身量下，至一實境界，是廣
X35n0650_p0197a06║答發心修行擬問體。從爾時行者見是事已，至了
X35n0650_p0197a07║了分明，是廣答不失菩提擬問宗。從既見十方佛，
X35n0650_p0197a08║夢象頂上，訖長行，是廣答得淨諸根擬問用也。三
X35n0650_p0197a09║德蜜藏，眾生日用而不知，聖人別作體等說之，俾
X35n0650_p0197a10║法界眾生依體修宗，悔過成用，人密藏也。大哉！大
X35n0650_p0197a11║聖之善巧方便也如此。初文又二：初、約聖境示體，
X35n0650_p0197a12║二、明玅行能顯。初又二：初、神通入國，二、智力化象。
X35n0650_p0197a13║神通入國，約境示體也。
X35n0650_p0197a14║普賢菩薩身量無邊、音聲無邊、色像無邊，欲來此國
X35n0650_p0197a15║入自在神通，促身令小閻浮提人障重故。
X35n0650_p0197a16║即法之報，理事廣博，故曰無邊。寂照圓融，不謀而
X35n0650_p0197a17║應，以機劣故。聖人現劣，隱實施權，故云促身。然亦
X35n0650_p0197a18║是障重之機所覩耳。
X35n0650_p0197a19║△故智慧力下，化象而顯體也。
X35n0650_p0197a20║以智慧力化乘白象，其象六牙七支拄地，其七支下
X35n0650_p0197a21║生七邁華。其象色鮮白，白中上者，玻瓈、雪山不得為
X35n0650_p0197a22║比。象身長四百五十由旬，高四百由旬，於六牙端有
X35n0650_p0197a23║六浴池，一一池中生十四蓮華與池正等，其華開敷
X35n0650_p0197a24║如天樹王。一一華上有一玉女，顏色紅煇有過天女，
X35n0650_p0197b01║手中自然化五箜篌，一一箜篌有五百樂器以為眷
X35n0650_p0197b02║屬。有五百鳥鳧、鴈、鴛鴦，皆是寶色生華葉間。象鼻有
X35n0650_p0197b03║華，其莖譬如赤真珠色，其華金色含而未敷。
X35n0650_p0197b04║智慧者，普賢所得之玅智，法華本迹之圓宗，法界
X35n0650_p0197b05║靈源，是諸佛母。化成白象者，無而歘有，即本無今
X35n0650_p0197b06║有，具而變造，故色鮮白者，智體冥理也。法身之體，
X35n0650_p0197b07║本無黑惡，能以慈力荷負一切？故云白象。長四百
X35n0650_p0197b08║五十由旬者，究竟寶所，唯佛一人，所到滿五百故。
X35n0650_p0197b09║今是等覺境界，故減五十。高四百者，普賢居四位
X35n0650_p0197b10║之上，故云高也。其象六牙，即六神通。牙端有池，即
X35n0650_p0197b11║八解脫。八解是禪體，六通是定用，體用相即也。池
X35n0650_p0197b12║中蓮華，而有十四者，表十四無畏以悅物也。用從
X35n0650_p0197b13║體起，如華從池出。華中有女，表無緣慈也。通由慈
X35n0650_p0197b14║運，如華擎女。女執樂器，以表四攝。箜篌者，明佛性
X35n0650_p0197b15║之教不一。五百樂器，示引物多端。鳧鴈鴛鴦，同事
X35n0650_p0197b16║攝機，皆歸理本。象鼻有華，所照圓因，無非緣玅。赤
X35n0650_p0197b17║真珠者，至實可尊也。華未敷者，圓因含果也。當知
X35n0650_p0197b18║玅相雖眾，只是一念無明法性，因緣生法，雖外觀
X35n0650_p0197b19║佗境，即見內心玅空假中，無內外異。諸佛解脫，當
X35n0650_p0197b20║於眾生心行中求。答：於實體而談眾相者，以體具
X35n0650_p0197b21║諸法，全性成修，一一無生，方彰體徧。
X35n0650_p0197b22║△二、見是下，明玅行能顯。文四：初、能顯圓宗，二、相
X35n0650_p0197b23║起表法，三、菩薩讚慰，四、結成境界。
X35n0650_p0197b24║見是事已，復更懺悔，至心諦觀，思惟大乘，心不休廢。
X35n0650_p0197c01║能顯者，照如說如，乃名為事；體若未顯，圓行不休。
X35n0650_p0197c02║懺悔是行行，諦觀是正道，正助相資，玅行彌著。言
X35n0650_p0197c03║至心者，徹到覺源，玅臻實際也。諦觀乃實心繫境，
X35n0650_p0197c04║思惟即能所斯忘，境觀相應，無有間雜，故云無有
X35n0650_p0197c05║休廢。
X35n0650_p0197c06║△二、表法者，宗成體顯，淨相斯起。文分十二段：初、
X35n0650_p0197c07║見華敷下，表行者修證；二、象鼻、紅蓮下，表普賢自
X35n0650_p0197c08║佗；三、行者見已下，見相陳請。
X35n0650_p0197c09║見華即敷金色金光。其蓮華臺是甄叔迦寶，如梵摩
X35n0650_p0197c10║尼以為華鬘，金剛寶珠以為華鬚。見有化佛坐蓮華
X35n0650_p0197c11║臺，眾多菩薩坐蓮華鬚。化佛眉間亦出金光入象鼻
X35n0650_p0197c12║中，從象鼻出入象眼中，從象眼出入象耳中，從象耳
X35n0650_p0197c13║出照象頂上，化作金臺。當象頭上有三化人，一捉金
X35n0650_p0197c14║輪，一持摩尼珠，一執金剛杵。舉杵擬象，象即能行，脚
X35n0650_p0197c15║不履地，躡虗而遊。離地七尺，地有印文，於印文中千
X35n0650_p0197c16║輻輞皆悉具足，一一輞間生一大蓮華。此蓮華上生
X35n0650_p0197c17║一化象，亦有七支隨大象行。舉足下足生七子象，以
X35n0650_p0197c18║為眷屬隨從大象。
X35n0650_p0197c19║修證復四：初、華敷臺現，表於事權，顯於理實。金色
X35n0650_p0197c20║光，即法性寂照。華臺可坐，即所冥之理也。甄叔迦
X35n0650_p0197c21║寶，此云赤色寶。梵摩尼，此云淨無垢，亦如意珠。以
X35n0650_p0197c22║此為鬘，表玅智交映。金剛為須，表圓因資本，理境
X35n0650_p0197c23║將開也。二、佛坐蓮華等者，即圓常始覺，冥乎本覺。
X35n0650_p0197c24║菩薩坐須，即萬善緣因，資嚴果理。眉間，即中道金
X35n0650_p0198a01║光，彰於理慧。入象鼻乃至金臺者，示用理智徧淨
X35n0650_p0198a02║諸根，顯種智為法界所依，表智行成就也。三、三化
X35n0650_p0198a03║人者，表三智居無漏頂。杵表玅空，輪彰出假，珠示
X35n0650_p0198a04║中道舉杵。擬象能行者，導行趣理，空慧為本。脚不
X35n0650_p0198a05║履地者，即四性計忘。躡虗而遊者，即無作行進。離
X35n0650_p0198a06║地七尺，是圓七覺，能離生死。地有印文者，印二死
X35n0650_p0198a07║地，無非實相。百界開明，千如斯顯，故云千輻轂輞
X35n0650_p0198a08║皆悉具足。四、化象從行百界千法，今經既開，咸成
X35n0650_p0198a09║佛道，即一一輞間生一蓮華。一化象者，即圓因成
X35n0650_p0198a10║果，亦有七支，即果明七淨，所謂戒、心、見、斷、疑、分別
X35n0650_p0198a11║行。涅槃七淨通於下因，故云亦有。行同普賢，故曰
X35n0650_p0198a12║隨行。舉足下足生七千象者，此從七支各有千輻，
X35n0650_p0198a13║即表七淨各具千如，因果不二，故云隨從大象。
X35n0650_p0198a14║△次、自佗復四：初、光化鞍臺。此表普賢自行稟教，
X35n0650_p0198a15║破惑淨根也。
X35n0650_p0198a16║象鼻紅蓮華色，上有化佛放眉間光，其光金色如前
X35n0650_p0198a17║入象鼻中，從象鼻出入象眼中，從象眼出還入象耳，
X35n0650_p0198a18║從象耳出至象頸上，漸漸上至象背，化成金鞍七寶
X35n0650_p0198a19║校具，於鞍四面有七寶柱，眾寶校飾以成寶臺，臺中
X35n0650_p0198a20║有一七寶蓮華，其蓮華鬚百寶共成，其蓮華臺是大
X35n0650_p0198a21║摩尼。
X35n0650_p0198a22║佛放眉光者，中光表智約真淨障，指向同今成宗
X35n0650_p0198a23║顯體也。七寶校具即七聖財也。四面等者，四弘願
X35n0650_p0198a24║深臺中蓮華乃依體成因，百寶共成則百心助顯，
X35n0650_p0198b01║故所成宗體非孤然矣。
X35n0650_p0198b02║△二、菩薩名貌。
X35n0650_p0198b03║有一菩薩結加趺坐，名曰：普賢，身白玉色五十種光，
X35n0650_p0198b04║光五十種色以為項光，身諸毛孔流出金光，其金光
X35n0650_p0198b05║端無量化佛、諸化菩薩以為眷屬。
X35n0650_p0198b06║結加者，表福智相資而生三種菩提也。白玉色者，
X35n0650_p0198b07║覺智冥理，本性無染也。五十種光，表智慧成就。五
X35n0650_p0198b08║十種色，表斷德莊嚴。以由菩薩歷於五位，一一位
X35n0650_p0198b09║中皆明十大，是故光色各五十也。身毛孔光無量
X35n0650_p0198b10║化佛者，化佗權實與自行不殊，故云以為眷屬。
X35n0650_p0198b11║△三聖應來儀見，稱理起用也。
X35n0650_p0198b12║安詳徐步，雨大寶華，至行者前。
X35n0650_p0198b13║非作意故，名為安詳。玅應垂慈，不謀而應，名為徐
X35n0650_p0198b14║步。雨大寶華者，以自行因，怡悅物情，令生願樂，故
X35n0650_p0198b15║至於行者前也。
X35n0650_p0198b16║△四絃歌發奏。
X35n0650_p0198b17║其象開口於象牙上，諸池玉女鼓樂絃歌，其聲微玅，
X35n0650_p0198b18║讚歎大乘一實之道。
X35n0650_p0198b19║其象開口，表從實體以施教也。玉女玅慈，無二邊
X35n0650_p0198b20║相，絃歌讚法，義非偏小。
X35n0650_p0198b21║△三、行者見下，見相陳請，復為四：初、歡喜加行，又
X35n0650_p0198b22║三：初、禮誦。
X35n0650_p0198b23║行者見已，歡喜敬禮，復更讀誦甚深經典，徧禮十方
X35n0650_p0198b24║無量諸佛，禮多寶佛塔及釋迦牟尼，并禮普賢諸大
X35n0650_p0198c01║菩薩。
X35n0650_p0198c02║甚深典者，佛智深徹如理之底，故云法華經藏深
X35n0650_p0198c03║固幽遠，唯佛能到也。禮佛等者，是歸仗處，故十方
X35n0650_p0198c04║如來同一慈力，多寶佛塔本誓證經，釋迦是授道
X35n0650_p0198c05║之本師，普賢乃三昧之法主，諸大菩薩同行知識，
X35n0650_p0198c06║是故悉禮求為加被。誦經禮佛是法華三昧之真
X35n0650_p0198c07║規，諸佛成道之基本，非唯我天台大師所述儀式，
X35n0650_p0198c08║勒那、道安亦詳科範。去聖寖久，庸昏之徒見行此
X35n0650_p0198c09║行者，謂之著相，或謂之小乘，非魔而何？
X35n0650_p0198c10║△二發誓。
X35n0650_p0198c11║發是誓願：若我宿福，應見普賢，願尊者徧吉，示我色
X35n0650_p0198c12║身。
X35n0650_p0198c13║若我懇誠及有宿福，今陳誓願，願早見聖師得滅
X35n0650_p0198c14║罪障，徧吉則十種六根具諸功德，普賢則萬行斯
X35n0650_p0198c15║滿高亞聖位，悉檀因緣且立二名而已。問：向云行
X35n0650_p0198c16║者見已，今云示我色身，其義如何？答：亡智親疎見
X35n0650_p0198c17║有明昧，聖有勝劣化有廣略，今願見者廣與勝耳。
X35n0650_p0198c18║△三加行
X35n0650_p0198c19║作是願已，晝夜六時禮十方佛，行懺悔法，誦大乘經，
X35n0650_p0198c20║讀大乘經，思大乘義，念大乘事，恭敬供養持大乘者，
X35n0650_p0198c21║視一切人猶如佛想，於諸眾生如父母想。
X35n0650_p0198c22║讀誦思惟，圓三慧也。自既勤修，復能敬養。如佛想
X35n0650_p0198c23║者，行不輕之行也。以一切人，具正因種。當來作佛，
X35n0650_p0198c24║宜應敬也。父母想者，想之至也。我之穢軀，輪轉久
X35n0650_p0199a01║矣。一切眾生，皆我父母。今運慈心，助破業感。
X35n0650_p0199a02║△一、菩薩現相。以由向者六時觀願愈明，身心益
X35n0650_p0199a03║勇故也。色身玅相，寂然不動，感而遂通。
X35n0650_p0199a04║作是念已，普賢菩薩即於眉間放大人相白毫光明。
X35n0650_p0199a05║此光現時，普賢菩薩身相端嚴，如紫金山，端正微玅，
X35n0650_p0199a06║三十二相皆悉備有。
X35n0650_p0199a07║眉間光者，從一道清淨而起，今放斯光，欲明斯道。
X35n0650_p0199a08║大人相者，大相海也。現此者，智光微玅，能照理本。
X35n0650_p0199a09║問：前云白玉色，此謂紫金，何耶？答：前自行冥理，如
X35n0650_p0199a10║玉之內瑩；今應身赴物，似金之外爍。隨宜之別，示
X35n0650_p0199a11║現何常？
X35n0650_p0199a12║△三、毛孔放光者。種智既深，無明盡故。此智所照，
X35n0650_p0199a13║理無不顯。故論云：有大智用，皆能問示種種法義，
X35n0650_p0199a14║是故得名一切種智。
X35n0650_p0199a15║身諸毛孔放大光明，照其大象令作金色，一切化象
X35n0650_p0199a16║亦作金色，諸化菩薩亦作金色。其金色光照于東方
X35n0650_p0199a17║無量世界皆同金色，南西北方、四維、上、下亦復如是。
X35n0650_p0199a18║爾時，十方一一方面有一菩薩，乘六牙白象王，亦如
X35n0650_p0199a19║普賢等無有異。如是十方無量無邊滿中化象，普賢
X35n0650_p0199a20║菩薩神通力故，令持經者皆悉得見。
X35n0650_p0199a21║象作金色，則境隨智轉，光照十方，見法界洞明也。
X35n0650_p0199a22║一一方面下。表化道同也。故經云：十方諸如來，同
X35n0650_p0199a23║共一法身，一智慧。力、無畏亦然。故使持經之者，見
X35n0650_p0199a24║十方土。
X35n0650_p0199b01║△四請說法要。
X35n0650_p0199b02║是時，行者見諸菩薩身心歡喜，為其作禮，白言：大慈！
X35n0650_p0199b03║大慈！愍念我故，為我說法。
X35n0650_p0199b04║如文。
X35n0650_p0199b05║△三、菩薩讚慰。乃勸發之意也。
X35n0650_p0199b06║說是語時，諸菩薩等異口同音，各說清淨大乘經法，
X35n0650_p0199b07║作諸偈頌讚歎行者。
X35n0650_p0199b08║同聲各說，表一道無殊；清淨一乘，示詮體離染。所
X35n0650_p0199b09║言大者有七，謂法、心、解、淨、莊嚴、時、具足。今經七大，
X35n0650_p0199b10║純一無雜。
X35n0650_p0199b11║△四、結歸。
X35n0650_p0199b12║是名：始觀普賢菩薩最初境界。
X35n0650_p0199b13║經言境界者，論云：從淨心地乃至菩薩究竟地，證
X35n0650_p0199b14║何境界？所謂真如。而此證者無有境界，以依轉識
X35n0650_p0199b15║說為境界。用彼照此，答體之意明矣。
X35n0650_p0199b16║△爾時，行者見是事已下，是廣答上不失菩提擬
X35n0650_p0199b17║問宗也。依體立宗，文二：初、直示經宗，二、教修佛觀。
X35n0650_p0199b18║爾時，行者見是事已，心念大乘，晝夜不捨，於睡眠中，
X35n0650_p0199b19║夢見普賢，為其說法，如覺無異，安慰其心，而作是言：
X35n0650_p0199b20║汝所誦持，忘失是句，忘失是偈。爾時，行者聞普賢說，
X35n0650_p0199b21║深解義趣，憶持不忘，日日如是，其心漸利。
X35n0650_p0199b22║初又三：初、正明觀相，二、夢感人法，三、漸證總持。正
X35n0650_p0199b23║明觀相。言心念者，用觀慧以照境也。論云：念、想、智
X35n0650_p0199b24║三，皆一法界，但異名耳。無生玅境，如上所明。今乃
X35n0650_p0199c01║即心為觀，名念大乘。境觀無間，即晝夜不捨。是知
X35n0650_p0199c02║答上不失菩提，其意彌明。夢感者，玅觀斯明，理境
X35n0650_p0199c03║進顯。入觀心靜，能見法性，故云於睡眠中夢見普
X35n0650_p0199c04║賢。聞教助宗，與出觀無殊，故云如覺無異。然初心
X35n0650_p0199c05║修觀，趣理良難，故假慈悲，撫而慰之，則可以於句
X35n0650_p0199c06║偈無忘失也。能詮無失，則所詮有得；聖慈加被，則
X35n0650_p0199c07║解義心利。常觀理實，寂照融明，日日增道。
X35n0650_p0199c08║△二、普賢下，教修佛觀以成宗要。
X35n0650_p0199c09║普賢菩薩教其憶念十方諸佛。隨普賢教，正心正意，
X35n0650_p0199c10║漸以心眼見東方佛，身黃金色，端嚴微玅。見一切佛
X35n0650_p0199c11║已，復見一佛，如是漸漸徧見東方一切諸佛。心想利
X35n0650_p0199c12║故，徧見十方一切諸佛。見諸佛已，心生歡喜而作是
X35n0650_p0199c13║言：因大乘故，得見大士；因大士力故，得見諸佛。雖見
X35n0650_p0199c14║諸佛，猶未了了，閉目則見，開目則失。作是語已，五體
X35n0650_p0199c15║投地，徧禮十方佛。禮諸佛已，胡跪合掌而作是言：諸
X35n0650_p0199c16║佛世尊十力、無畏、十八不共法、大慈大悲、三念處，常
X35n0650_p0199c17║在世間色中上色，我有何罪而不得見？說是語已，復
X35n0650_p0199c18║更懺悔。懺悔清淨已，普賢菩薩復更現前，行住坐臥
X35n0650_p0199c19║不離其側，乃至夢中常為說法。此人覺已，得法喜樂。
X35n0650_p0199c20║如是晝夜經三七日，然後方得旋陀羅尼。得陀羅尼
X35n0650_p0199c21║故，諸佛菩薩所說玅法憶持不失。亦常夢見過去七
X35n0650_p0199c22║佛，唯釋迦牟尼佛為其說法，是諸世尊各各稱讚大
X35n0650_p0199c23║乘經典。
X35n0650_p0199c24║文六：初、正明境觀；二、漸見方佛；三、自陳得失；四、依
X35n0650_p0200a01║果進修；五、夢得益；六、佛讚大乘。初文教其憶念者，
X35n0650_p0200a02║念佛三昧乃是菩薩所尊重法，大覺世尊之所讚
X35n0650_p0200a03║護，能除眾罪，其功莫大。應知偏觀極樂與今普想
X35n0650_p0200a04║十方，雖同圓宗，葢是緣異。然此約十方而境通橫
X35n0650_p0200a05║豎，雖強從相起而義具三身，雖觀佗佛，必照心性。
X35n0650_p0200a06║夫如是修觀者，投足有在。若約心性照，乃即心作
X35n0650_p0200a07║心，是心不知心，心不見心，惑計頓亡，大覺斯朗，十
X35n0650_p0200a08║方身土即心顯發，無邊相好更無佗求。二、漸見者，
X35n0650_p0200a09║正心意則順命成機，智若亡時，其情即遣。心眼者，
X35n0650_p0200a10║止觀也。寂照心明，梵容目擊。見東方而後徧見者，
X35n0650_p0200a11║從微至著，以彰觀法自淺而階深，感應道交，不可
X35n0650_p0200a12║思議。三、佛觀未明，故自陳得失。因大乘者，陳得也。
X35n0650_p0200a13║即初讀誦成因，藉因見果也。雖見等者，述失也。由
X35n0650_p0200a14║昏煩尚翳，故見佛未了。入觀澄靜，玅相斯現，即是
X35n0650_p0200a15║閉見。出觀涉事，未全順性，故云開失。又順至真，即
X35n0650_p0200a16║閉見。起法愛，是開失。四、依果進修，而作是言等者，
X35n0650_p0200a17║正舉果也。十力者：初、是處非處；二、業；三、定；四、根；五、
X35n0650_p0200a18║欲；六、性；七、至處道；八、宿命；九、天眼；十、漏盡。四無畏
X35n0650_p0200a19║者：一、一切智；二、漏盡；三、說障道；四、說盡苦道。十八
X35n0650_p0200a20║不共法者，初三無失，四無畏想，五無不定心，六無
X35n0650_p0200a21║不知已捨，七欲無減，八精進無減，九念無減，十慧
X35n0650_p0200a22║無減，十一解脫無減，十二解脫知見無減，十三四
X35n0650_p0200a23║五三業隨智慧行，十六七八智慧知三世。三念處
X35n0650_p0200a24║者，聖人以八音訓物，而聽者雖有違順之別，且無
X35n0650_p0200b01║憂喜之相。一者不一心聽法不以為憂，二聽者一
X35n0650_p0200b02║心不以為喜，三常行捨心。佛有萬德，經中略舉五
X35n0650_p0200b03║德而已。解釋十力等，廣如大論，略如法界次第（云
X35n0650_p0200b04║云）。色中上者，以佛獲得常色，已過下地，法性常故，
X35n0650_p0200b05║其色亦常。向雖云見，以無明之瞙未除，法性常身
X35n0650_p0200b06║而不得見，亦由計未亡故也。是故加行四儀之中
X35n0650_p0200b07║感普賢也。五夢益者，聖人影響也。同體大悲，稱性
X35n0650_p0200b08║拔苦，永永不滅，故名為常。玅教資神，醍醐悅性，故
X35n0650_p0200b09║名法喜。故於三七獲旋總持。總持，華言也。陀羅尼，
X35n0650_p0200b10║梵語。謂能持善，能遮惡，令善不失，使惡不起，即入
X35n0650_p0200b11║空之大慧也。譬如農夫播植，耘除草穢，則嘉穀可
X35n0650_p0200b12║登。六佛讚大乘，功推大教，故感能仁說之。七佛讚
X35n0650_p0200b13║之夢者，亦如夢三昧也。豈同凡夫遊魂無記之謂
X35n0650_p0200b14║夢耶？華嚴云：夢中化事，欲令眾生得正憶念。七佛
X35n0650_p0200b15║唯釋迦說法者，現稟教故，從緣親故。
X35n0650_p0200b16║△爾時，行者下，廣答上得淨諸根，擬問用也。用有
X35n0650_p0200b17║二種：一者、果後所起用，二者、因中滅惡用。今經中
X35n0650_p0200b18║悔罪淨根，正是因用，如云智行是宗是用是也。初、
X35n0650_p0200b19║明露罪，二、別示淨根。
X35n0650_p0200b20║爾時，行者復更懺悔，徧禮十方佛。禮十方佛已，普賢
X35n0650_p0200b21║菩薩住其人前，教說宿世一切業緣，發露黑惡一切
X35n0650_p0200b22║罪事，向諸世尊口自發露。既發露已，尋時即得諸佛
X35n0650_p0200b23║現前三昧。得是三昧已，見東方阿閦佛及玅喜國，了
X35n0650_p0200b24║了分明。如是十方各見諸佛上玅國土，了了分明。
X35n0650_p0200c01║初又三：初、教示發露；二、獲證三昧；三、明見佛國。初
X35n0650_p0200c02║露罪者，業惑重積，事須徧悔，諸位迭論，屢懺何咎？
X35n0650_p0200c03║如金師燒打，器成方止，器成唯玅覺也。普賢住其
X35n0650_p0200c04║人前等者，正教發露也。兩言一切者，徧該內外，麤
X35n0650_p0200c05║細惑累，能成名緣，所作曰事，無明牽汙，故云黑惡，
X35n0650_p0200c06║不敢隱覆，名為發露。向世尊者，若依勝境，如有罪
X35n0650_p0200c07║首於王前，則何憂不赦？故知僻癕毒樹，若不決伐，
X35n0650_p0200c08║必見傷害，特令悔罪為用明矣。適因悔罪，便證禪
X35n0650_p0200c09║那。禪名諸佛現前三昧者，如水清則珠露，雲散則
X35n0650_p0200c10║月明，故圓覺云：以淨覺心，取靜為行，身心客塵，從
X35n0650_p0200c11║此永滅，便能內發寂靜輕安，由寂靜故，十方世界
X35n0650_p0200c12║諸如來心於中顯現。各見中言阿閦者，此翻不動，
X35n0650_p0200c13║不為二邊所動，故國號玅喜，彼土大眾得中道法
X35n0650_p0200c14║喜故。了了分明者，見無障礙也。上玅國土者，指實
X35n0650_p0200c15║報也，良由一念具玅依正，故少選之間，即近而遠，
X35n0650_p0200c16║見彼身土。
X35n0650_p0200c17║△二、別示淨根。既欲的懺，義當從別。文為三：初、略
X35n0650_p0200c18║示，二、廣示，三、結勸。初又二：初、普賢教修，二、諸佛讚
X35n0650_p0200c19║勸。
X35n0650_p0200c20║既見十方佛已，夢象頭上有一金剛人，以金剛杵徧
X35n0650_p0200c21║擬六根。擬六根已，普賢菩薩為於行者說六根清淨
X35n0650_p0200c22║懺悔之法。如是懺悔一日至七日，以諸佛現前三昧
X35n0650_p0200c23║力故，普賢菩薩說法莊嚴力故，耳漸漸聞障外聲，眼
X35n0650_p0200c24║漸漸見障外事，鼻漸漸聞障外香，廣說如玅法華經。
X35n0650_p0201a01║得是六根清淨已，身心歡喜，無諸惡相，心純是法，與
X35n0650_p0201a02║法相應。復更得百千萬億旋陀羅尼，復更廣見百千
X35n0650_p0201a03║萬億無量諸佛。
X35n0650_p0201a04║初又三：一、金人表教；二、依教悔罪；三、得見諸佛。初
X35n0650_p0201a05║文者，懺悔雖在行者，教詔專聽普賢。金人者，上文
X35n0650_p0201a06║擬象以通導，此文擬人以淨根也。人彰聖應，杵表
X35n0650_p0201a07║教智，用智盪障，對機設教，故曰擬文標六根，別懺
X35n0650_p0201a08║之意愈明也。依教悔罪，故諸根障除，順本性本空
X35n0650_p0201a09║而勤修悔法，故云如是。諸佛現前者，定力也；普賢
X35n0650_p0201a10║說法，智力也。二力斯兼，六根故淨。初云耳根者，亦
X35n0650_p0201a11║趣舉也。又順方土耳根受道，故以觀增進而障漸
X35n0650_p0201a12║薄，故根彌淨而塵彌融。指玅法華經者，即法師功
X35n0650_p0201a13║德品也。如世之賊兵，若將良兵強，便可立摧於須
X35n0650_p0201a14║臾間也。今自佗和合，事理更資，故六根重障剎那
X35n0650_p0201a15║可破，忽都不體本一精明，曷能使諸根互用、事理
X35n0650_p0201a16║雙明耶？諸根清淨，故身心歡喜；銷塵旋明，故無諸
X35n0650_p0201a17║惡相；境智絕待，故心純是法；是法亦亡，即相應也。
X35n0650_p0201a18║復更等者，清淨自心既已深契，如來藏慧由是發
X35n0650_p0201a19║生。百千萬億者，乃？河沙法門旋空出假之智也。得
X35n0650_p0201a20║俗諦總持，故能廣見無量諸佛，得持由乎真寂，見
X35n0650_p0201a21║佛因於障除。
X35n0650_p0201a22║△二、是諸世尊下，諸佛勸讚。文二：初、佛讚人法二
X35n0650_p0201a23║機見身土。
X35n0650_p0201a24║是諸世尊各伸右手摩行者頭，而作是言：善哉！善哉！
X35n0650_p0201b01║行大乘者、發大莊嚴心者、念大乘者，我等昔日發菩
X35n0650_p0201b02║提心時，皆亦如汝慇懃不失。我等先世行大乘故，今
X35n0650_p0201b03║成清淨正徧智身，汝今亦當勤修不懈。此大乘典，諸
X35n0650_p0201b04║佛寶藏，十方三世諸佛眼目，出生三世諸如來種。持
X35n0650_p0201b05║此經者，即持佛身，即行佛事，當知是人即是諸佛所
X35n0650_p0201b06║使，諸佛世尊衣之所覆，諸佛如來真實法子。汝行大
X35n0650_p0201b07║乘，不斷法種，汝今諦觀東方諸佛。
X35n0650_p0201b08║初又三：初舉果勸修，二雙歎人法，三重示境觀。初
X35n0650_p0201b09║勸修者，行人獲證功由玅教，故感諸佛殷勤勸修，
X35n0650_p0201b10║垂權智手摩實智頭，欲使深悟權實之道也。行大
X35n0650_p0201b11║乘即讀誦悔罪也，發莊嚴心修萬行以助懺也。念
X35n0650_p0201b12║大乘者，增修圓觀也。我昔勤三事今成正覺，汝應
X35n0650_p0201b13║當不懈得至菩提。二雙歎人法，以法能執人、人能
X35n0650_p0201b14║弘道，法貴人尊所以讚也。文雖舉人，正意從法。佛
X35n0650_p0201b15║寶藏者，圓中具足河沙玅德曰藏，圓空照了無所
X35n0650_p0201b16║不達曰眼目。持此大乘是持三觀，遂得三身從法
X35n0650_p0201b17║化生。智冥實理是持佛身，如智照如名行佛事，覺
X35n0650_p0201b18║如說如名佛所使，善修寂忍名為衣覆，理從智生
X35n0650_p0201b19║名為法子。汝行大乘是結歎功德，順教行道則法
X35n0650_p0201b20║種不斷。夫論種者性類不同，若云不離五欲、不斷
X35n0650_p0201b21║煩惱十二苦事等，義當性種也。三因出生如來及
X35n0650_p0201b22║不斷法種，即屬類種中之緣了也。亦可通明三種：
X35n0650_p0201b23║能詮即報身種，所詮即法身種，起行即應身種。故
X35n0650_p0201b24║下文云：佛三種身從方等生，能生三種佛清淨身。
X35n0650_p0201c01║又出生者是佛種，不斷者是法種，但闕僧種。下文
X35n0650_p0201c02║云：具足沙門法，式修六和敬。是僧種也。故經云：發
X35n0650_p0201c03║菩提心，令佛種不斷；開示法藏，令法種不斷；持戒
X35n0650_p0201c04║具足，令僧種不斷。當知方等是諸佛之慧命，菩提
X35n0650_p0201c05║之根本，焉可不勤而習之？為山始簣，合抱初毫，三
X35n0650_p0201c06║佛菩提，莫不由茲而得之矣。三、示境觀。良由觀能
X35n0650_p0201c07║顯佛，佛能資觀，能辨大事，所以再明。又勸讚通成
X35n0650_p0201c08║前後，示境觀別為起後，亦是帶境□□□□□□
X35n0650_p0201c09║觀者，示玅觀也。十方佛者，標圓境也。問：題云觀因，
X35n0650_p0201c10║文何照果？答：佗經觀果，尚許照因，今觀因照果，因
X35n0650_p0201c11║果體同，何須斯責？
X35n0650_p0201c12║△二、說是下，機見身土。如來知機示觀，行者隨觀
X35n0650_p0201c13║而見。文二：初、覩十方佛，二、令見三佛。初又二：初、見
X35n0650_p0201c14║國土，二、覩佛身。
X35n0650_p0201c15║說是語時，行者即見東方一切無量世界，地平如掌，
X35n0650_p0201c16║無諸塠阜、丘陵、荊棘，瑠璃為地，黃金間廁，十方世界
X35n0650_p0201c17║亦復如是。見是地已，即見寶樹，寶樹高玅五千由旬，
X35n0650_p0201c18║其樹常出黃金、白銀、七寶莊嚴，樹下自然而有寶師
X35n0650_p0201c19║子座，其師子座高二十由旬，座上亦出百寶光明，如
X35n0650_p0201c20║是諸樹及餘寶座，一一寶座皆有百寶光明，如是寶
X35n0650_p0201c21║座一一皆有自然五百白象，象上皆有普賢菩薩。
X35n0650_p0201c22║初又四：初、地平；二、寶樹；三、座光；四、菩薩。雖欲觀佛，
X35n0650_p0201c23║必先所依，依正次第必爾耳。地平如掌者，或如佛
X35n0650_p0201c24║掌。有云：海底有掌石，甚平如掌。即平等法界，無荊
X35n0650_p0202a01║棘，絕煩惱見愛也。瑠璃即覺源清淨，間廁即眾德
X35n0650_p0202a02║資莊。雖曰定中見相，豈乖心觀法門？故經云：當平
X35n0650_p0202a03║心地，則世界地一切皆平。樹是眾木總名，高玅乃
X35n0650_p0202a04║樹形珍麗，表如來圓行，出諸位之外。金銀彰權實
X35n0650_p0202a05║二智，七寶表無生七覺。如斯玅行，豈與佗同？光座
X35n0650_p0202a06║難思，非從意有，故云：自然無畏人，坐名師子座。中
X35n0650_p0202a07║道玅境，出真俗外，即高二十由旬。本理百界，稱常
X35n0650_p0202a08║寂照，名百寶光明。五百白象者，即五佛性，百界虗
X35n0650_p0202a09║融，本來常淨也。皆有普賢者，即一實道而起用也。
X35n0650_p0202a10║△二、覩佛身二：初、反責躳，二、見佛座。
X35n0650_p0202a11║爾時，行者禮諸普賢而作是言：我有何罪，但見寶地、
X35n0650_p0202a12║寶樹及與寶座，不見諸佛？
X35n0650_p0202a13║初文者，向唯感土而未覩聖容，必有罪障故須求
X35n0650_p0202a14║見。言我有何罪者，罪略有二：一者理罪，礙正知見；
X35n0650_p0202a15║二者事罪，續諸生死。是二罪中各有無始無數罪
X35n0650_p0202a16║累，今不見佛未知是何罪耶？故以此自責而求見
X35n0650_p0202a17║也。
X35n0650_p0202a18║△見佛座者，智冥境也。
X35n0650_p0202a19║作是語已，一一座上有一世尊，端嚴微玅而坐寶座。
X35n0650_p0202a20║問：上已四番觀佛，今那云不見？答：見佛明昧，節節
X35n0650_p0202a21║論之，無咎。問：適云普賢坐座，今云佛座，豈有師弟
X35n0650_p0202a22║竝坐之理？答：普賢前坐，以作問緣，故佛現時，普賢
X35n0650_p0202a23║即沒。譬如帝王駕至，而冢宰不可端然。況二聖共
X35n0650_p0202a24║熟機緣，隱顯難思，非情所測。
X35n0650_p0202b01║△二、令見三佛。
X35n0650_p0202b02║見諸佛已，心大歡喜，復更誦習大乘經典。大乘力故，
X35n0650_p0202b03║空中有聲而讚歎言：善哉，善哉！善男子！汝行大乘功
X35n0650_p0202b04║德因緣能見諸佛，今雖得見諸佛世尊，而不能見釋
X35n0650_p0202b05║迦牟尼佛、分身諸佛及多寶佛塔。
X35n0650_p0202b06║空聲者，或釋迦或普賢，垂將教喻也。空聲表法見
X35n0650_p0202b07║色身無相功德也。因緣者，似位中之智斷也。既覩
X35n0650_p0202b08║十方佛已，續令別見三聖。與上通明四佛者，以分
X35n0650_p0202b09║身相關慈力普故。餘如上說。
X35n0650_p0202b10║△次聞空聲下，第三、見相，分二：初、見相，二、交光。初
X35n0650_p0202b11║又二：初、見釋迦，二、見分身。
X35n0650_p0202b12║聞空中聲已，復勤誦習大乘經典。以誦大乘方等經
X35n0650_p0202b13║故，即於夢中見釋迦牟尼佛與諸大眾，在耆闍崛山
X35n0650_p0202b14║說法華經，演一實義。覺已懺悔，渴仰欲見，合掌胡跪，
X35n0650_p0202b15║向耆闍崛山而作是言：如來世雄，常在世間，愍念我
X35n0650_p0202b16║故，為我現聲。作是語已，見耆闍崛山七寶莊嚴，無數
X35n0650_p0202b17║比丘、聲聞大眾，寶樹行列，寶地平正。
X35n0650_p0202b18║初又二：初、夢感；二、寤見。夢感者，為覺時見佛之先
X35n0650_p0202b19║容。在耆闍者，即本所依之玅土也。問：前已夢見，與
X35n0650_p0202b20║今何別？答：前則通為說法，此乃別演法華。前觀道
X35n0650_p0202b21║尚昧，今禪那益明？次寤見者，因渴仰而得見也。佛
X35n0650_p0202b22║稱世雄者，無上丈夫久劫離雌弱，故恒閔一切，故
X35n0650_p0202b23║常在世間。示尊特身處蓮華藏，以難思法報未諧
X35n0650_p0202b24║洞照，故對耆山騰辭請現，因請而見。文語聲聞者，
X35n0650_p0202c01║且據從問權而論，而必兼菩薩矣。問：法華事畢，應
X35n0650_p0202c02║歸祕藏，何故目矚猶見靈山？答：寂光為體，法界成
X35n0650_p0202c03║機，玅色湛然，盡未來際。以眾生之業火未滅，劫盡
X35n0650_p0202c04║見燒；若心地之佛慧坦平，則佛土常淨。若我天台
X35n0650_p0202c05║大師親行此法，得見靈山洎大眾者，正與經合，信
X35n0650_p0202c06║不誣也。
X35n0650_p0202c07║△次覩分身。
X35n0650_p0202c08║復敷玅寶師子之座，釋迦牟尼佛放眉間光，其光徧
X35n0650_p0202c09║照十方世界，復過十方無量世界，此光至處，十方分
X35n0650_p0202c10║身釋迦牟尼佛一時雲集，廣說如玅法華經。一一分
X35n0650_p0202c11║身佛，身紫金色，身量無邊，坐師子座，百億無量諸大
X35n0650_p0202c12║菩薩以為眷屬，一一菩薩行同普賢，如此十方無量
X35n0650_p0202c13║諸佛菩薩眷屬亦復如是。
X35n0650_p0202c14║夫佛說經通被像正，若以大士經首咨請，是正被
X35n0650_p0202c15║像末，故今所見却指法華。眉間光者，如瑠璃筒引
X35n0650_p0202c16║長一丈五尺，中道智光無所不燭，故云徧照。感應
X35n0650_p0202c17║道交名一時，迹多體一名雲集。一一分身等者，豈
X35n0650_p0202c18║唯諸佛身座竝同，菩薩眷屬其行亦等。問：座高二
X35n0650_p0202c19║十由旬，樹高五千由旬，及談佛身則無量無邊，何
X35n0650_p0202c20║身座之不稱耶？答：開麤顯玅即狹論徧，乃如是也。
X35n0650_p0202c21║如淨名方丈、大覺毫端，包含剎土尚不迫窄，苟知
X35n0650_p0202c22║此矣，何必以今身座為疑？問：玅經中分身諸佛各
X35n0650_p0202c23║帶一大菩薩以為侍者，今何云無量菩薩為眷屬？
X35n0650_p0202c24║答：彼即無量中一，今是一外所將。又彼順開顯表
X35n0650_p0203a01║因歸一實，今示玅用明普賢道同，彼此皆悉檀因
X35n0650_p0203a02║緣，多少竝不思議化。
X35n0650_p0203a03║△二、大眾下，二、佛交光。
X35n0650_p0203a04║大眾集已，見釋迦牟尼佛舉身毛孔放金色光，一一
X35n0650_p0203a05║光中有百億化佛。諸分身佛放眉間白毫大人相光，
X35n0650_p0203a06║其光流入釋迦牟尼佛頂。見此相時，分身諸佛一切
X35n0650_p0203a07║毛孔出金色光，一一光中復有恒河沙微塵數化佛。
X35n0650_p0203a08║釋迦放光，表從體起用，重重而無盡；分身毫相，表
X35n0650_p0203a09║攝用而歸體，一道無殊。問：上文令見三佛，今不語
X35n0650_p0203a10║多寶者何？答：應用待時，則下文當見文矣。問：前文
X35n0650_p0203a11║毛光現佛，與今何別？答：向表普賢從因至果，以明
X35n0650_p0203a12║化佗；今就釋迦全真起用，以示分身。
X35n0650_p0203a13║△二、從爾時普賢下，第二、廣示淨根。前約利根略
X35n0650_p0203a14║明，今約鈍根廣辨。文五：初、光加得悟，二、定起見相，
X35n0650_p0203a15║三、教修六念，四、結示玅行，五、正明悔罪。生起者，將
X35n0650_p0203a16║廣陳悔法，故先光加。說必從人，次明見相。悔須治
X35n0650_p0203a17║道，示修六念。欲知其要，更須結示。罪根何在？在根
X35n0650_p0203a18║塵也。
X35n0650_p0203a19║爾時，普賢菩薩復放眉間大人相光，入行者心。既入
X35n0650_p0203a20║心已，行者自憶過去無數百千佛所，受持讀誦大乘
X35n0650_p0203a21║經典，自見故身了了分明，如宿命通等無有異，豁然
X35n0650_p0203a22║大悟，得旋陀羅尼，百千萬億諸陀羅尼門。
X35n0650_p0203a23║初文放白毫入行者心，心即中道，中道之光入悔
X35n0650_p0203a24║過心，故使憶過去之善，明同目矚。如宿命通者，舉
X35n0650_p0203b01║似比真也。似證益深，遂悟總持。問：百千旋持，上已
X35n0650_p0203b02║證竟，今何重說？答：前文且約中根出假，今恐別從
X35n0650_p0203b03║下根。又旋持是通約證得，百千是別指餘門。
X35n0650_p0203b04║從三昧起，面見一切分身諸佛眾寶樹下坐師子座，
X35n0650_p0203b05║復見瑠璃地玅蓮華藂從下方空中湧出，一一華間
X35n0650_p0203b06║有微塵數菩薩結加趺坐，亦見普賢分身菩薩在彼
X35n0650_p0203b07║眾中讚說大乘。
X35n0650_p0203b08║次見相中言起者，寂而常照也。見分身者，將宣悔
X35n0650_p0203b09║法集為證明，玅蓮華藂即同體圓因，顯如來勝行
X35n0650_p0203b10║寂光玅理，是表空中全性成修，故云涌出。一一華
X35n0650_p0203b11║間者，因同也。塵數菩薩者，行一也。普賢分身如華
X35n0650_p0203b12║嚴所說，讚說大乘點出化意也。問：此中定起與上
X35n0650_p0203b13║寤見如何？答：上文寤見猶在於定，今從定起信是
X35n0650_p0203b14║出禪。問：今相與法華地涌如何同異？答：彼明所化
X35n0650_p0203b15║作顯本之由致，今同行人示玅懺之前修。
X35n0650_p0203b16║△教修六念
X35n0650_p0203b17║時諸菩薩異口同音，教於行者清淨六根，或有說言：
X35n0650_p0203b18║汝當念佛。或有說言：汝當念法。或有說言：汝當念僧。
X35n0650_p0203b19║或有說言：汝當念戒。或有說言：汝當念施。或有說言：
X35n0650_p0203b20║汝當念天。
X35n0650_p0203b21║異口同音者，即共宣懺道。或有說言者，隨宜說授。
X35n0650_p0203b22║念佛即圓照三身，念法乃深窮實相，念僧則事理
X35n0650_p0203b23║不二，念戒則性德無非，念捨則財法無著，念天而
X35n0650_p0203b24║玅觀第一義。六念安心，則根塵易淨。廣釋六念，具
X35n0650_p0203c01║如上經（云云）。又此六念，念佛即能導法，念法即是
X35n0650_p0203c02║境法，念僧即行法。次三可知。三法既不縱不擴，六
X35n0650_p0203c03║念亦不竝不別。又復為成調伏諸根，滿足六度，使
X35n0650_p0203c04║一一度各具六念。故大師云：覺檀實諦即念佛，念
X35n0650_p0203c05║檀法性即念法，念智與檀合即念僧，念檀能斷惡
X35n0650_p0203c06║即念戒，念檀能捨一切法即念捨，念檀生第一義
X35n0650_p0203c07║天即念天。檀度既爾，餘五例然。問：直明懺悔，其理
X35n0650_p0203c08║已足，又何意預示六念耶？答：六念是滅障之元由，
X35n0650_p0203c09║開心之導首。故大師云：此六除生死諸障。又龍樹
X35n0650_p0203c10║云：能除種種煩惱。煩惱亦無出於根塵也。
X35n0650_p0203c11║△如此六法下。結示也。
X35n0650_p0203c12║如此六法是菩提心生菩薩法。
X35n0650_p0203c13║是菩提心者，六中已含，上求下化，即是無上道心。
X35n0650_p0203c14║萬行由此六念而生，故曰生菩薩法。故論云：善有
X35n0650_p0203c15║大福，能度眾生。即其意也。
X35n0650_p0203c16║
X35n0650_p0203c17║觀普賢菩薩行法經疏卷上
X35n0650_p0203c18║天台山沙門亮潤分會