X35n0650_p0204a01║觀普賢菩薩行法經義疏卷下
X35n0650_p0204a02║天台沙門　處咸　續解
X35n0650_p0204a03║△從汝今應當下，示六根悔罪也。然精明寶覺，名
X35n0650_p0204a04║自在王，常住無虧，本無生滅。葢由靈知強覺，成六
X35n0650_p0204a05║情根，流蕩不還，成因感果，汩沒苦海，如旋火輪。若
X35n0650_p0204a06║欲復性歸源，應修悔法，成佛菩提，起用利物，功由
X35n0650_p0204a07║於此矣。故楞嚴經云：阿難！汝欲識知俱生無明，使
X35n0650_p0204a08║汝輪轉生死結根，唯汝六根，更無佗物。汝復欲知
X35n0650_p0204a09║無上菩提，令汝速證安樂解脫，最靜玅常，亦汝六
X35n0650_p0204a10║根，更非佗物。是也。懺悔之法，所行三昧，即半行半
X35n0650_p0204a11║坐也。勸發品云：若行若坐，思惟是經。懺有三種，此
X35n0650_p0204a12║經文備：一、作法，即三七日；二、取相，見普賢等；三、無
X35n0650_p0204a13║生，我心自空等。是雖有三種，而以理為主。苟以無
X35n0650_p0204a14║生為主，千年闇室，一燈能破，為無難也。文為二：初、
X35n0650_p0204a15║正敘，二、結歎。初又二：初、總標，二、別示。
X35n0650_p0204a16║汝今應當於諸佛前，發露先罪，至誠懺悔。
X35n0650_p0204a17║初文言志誠者，心之精實也，極乎實相自性而明。
X35n0650_p0204a18║直云先罪者，先則總舉往劫，罪則都標六根，故知
X35n0650_p0204a19║斯文是總明矣。
X35n0650_p0204a20║△次、別示，為二：初、總釋五段，各為四意：初、正釋經
X35n0650_p0204a21║文，二、助成，三、設觀進行，四、果成起教。四、意生起者，
X35n0650_p0204a22║為令生解，行與經合，了生死源，觀道彌明，遠慕極
X35n0650_p0204a23║果。果滿起教，下化群生。一、經之玅用，橫廣豎深，為
X35n0650_p0204a24║若此也。二、別釋，為五：初、眼根，二、耳根，三、鼻根，四、舌
X35n0650_p0204b01║根，五、身意。初、眼根，為二：初、懺悔覩相，二、助成示旨。
X35n0650_p0204b02║初又二：初、正懺眼根，二、進觀覩相。初又四：初、罪相，
X35n0650_p0204b03║二、方法，三、功能，四、境觀。
X35n0650_p0204b04║於無量世眼根因緣貪著諸色，以著色故貪愛諸塵，
X35n0650_p0204b05║以愛塵故受女人身，世世生處惑著諸色，色壞汝眼
X35n0650_p0204b06║為恩愛奴，故色使汝經歷三界，為此弊使盲無所
X35n0650_p0204b07║見。
X35n0650_p0204b08║初文云於無量下，初罪相也。根就能生立稱，塵從
X35n0650_p0204b09║染污彰名，根塵涉入即因緣也。又無間滅意為因，
X35n0650_p0204b10║根塵空等為緣。又不了一法界為因，起見愛為緣，
X35n0650_p0204b11║因緣和合眾罪得起。貪著諸色者，凡夫依正青黃
X35n0650_p0204b12║赤白長短方圓等色也。眾生不了染著生愛，愛河
X35n0650_p0204b13║洄澓沒不知出。女人以貪愛為本，縱得人身無丈
X35n0650_p0204b14║夫報，即等流果也。又未見佛性者皆名女人。大經
X35n0650_p0204b15║云：設是女人，若見佛性名為男子。世世生處等者，
X35n0650_p0204b16║例述三世因果也。真淨慧眼與佛眼而為惡色所
X35n0650_p0204b17║盲，八百功德因而盪盡，故云壞也。恩愛即主驅役
X35n0650_p0204b18║不息，遂使寶覺全身漏落諸有。嗚呼！迷色迷根造
X35n0650_p0204b19║業招報，碌碌愚夫識之者寡。
X35n0650_p0204b20║△二方法
X35n0650_p0204b21║今誦大乘方等經典，此經中說十方諸佛色身不滅，
X35n0650_p0204b22║汝今得見，審實爾不？眼根不善，傷害汝多，隨順我語，
X35n0650_p0204b23║歸向諸佛。釋迦牟尼佛說汝眼根所有罪咎，諸佛菩
X35n0650_p0204b24║薩慧眼法水，願與洗除，令得清淨。作是語已，徧禮十
X35n0650_p0204c01║方佛，向釋迦牟尼佛大乘經典，復作是言：我今所懺
X35n0650_p0204c02║眼根重罪，障蔽穢濁，盲無所見，願佛大慈，哀愍覆護。
X35n0650_p0204c03║普賢菩薩乘大法船，普度一切十方無量諸菩薩伴，
X35n0650_p0204c04║唯願慈哀，聽我悔過眼根不善惡業障法。如是三說，
X35n0650_p0204c05║五體投地，正念大乘，心不忘捨，是名懺悔眼根罪法。
X35n0650_p0204c06║稱諸佛名，燒香散華，發大乘意，懸繒旛葢。
X35n0650_p0204c07║文為二：初、正行，又二：初、示罪，又二：初、方法者，令誦
X35n0650_p0204c08║大乘也。此經者，即法華中常在靈鷲山，分身多寶，
X35n0650_p0204c09║有感即現。今幸得見，罪滅非虗，故問之以審實。又
X35n0650_p0204c10║云不善者，重舉罪深，勸禮求淨也。釋迦佛說者，如
X35n0650_p0204c11║經所明六習因也。慧眼，即佛眼第一也。第一義空，
X35n0650_p0204c12║能盪相著，義之如水耳。若行人能知色塵本性空
X35n0650_p0204c13║寂，雖是肉眼，即是佛菩薩之慧眼也。二、例今此文
X35n0650_p0204c14║中舉慧眼、法水。若例下文諸根，合云慧耳、法水等。
X35n0650_p0204c15║次、請救。言障蔽穢濁者，實理被覆曰障蔽，色塵染
X35n0650_p0204c16║污曰穢濁。三聖之懷，以慈為本。我今在苦，冀哀憫
X35n0650_p0204c17║之。我今孤露，願覆護之。普賢是三昧中之主，願以
X35n0650_p0204c18║智舟度生死海。以我沒溺，其亦久矣。十方菩薩是
X35n0650_p0204c19║我良伴，同賜慈、哀、忍、愛、悔過。次、三業結成。三說即
X35n0650_p0204c20║口業，五體即身業，正念即意業。三業精至，轉障成
X35n0650_p0204c21║德，懺悔之道備矣。二、示助成。稱佛名者，召出本覺
X35n0650_p0204c22║也。破無明闇，用觀智火，燒法性香，散萬行華，嚴三
X35n0650_p0204c23║覺地。旛即翻迷生解，葢乃慈覆羣生。大乘之意稍
X35n0650_p0204c24║明，眼根之罪即滅。
X35n0650_p0205a01║△三顯功能。
X35n0650_p0205a02║說眼過患懺悔罪者，此人現世見釋迦牟尼佛，及見
X35n0650_p0205a03║分身無量諸佛，阿僧祇劫不墮惡道，大乘力故、大乘
X35n0650_p0205a04║願故，恒與一切陀羅尼菩薩共為眷屬。
X35n0650_p0205a05║現世見佛，論於生善。未來不墮，論於破惡。大乘願
X35n0650_p0205a06║力，遂獲總持。火就燥，水流溼，生善滅惡，乃得與菩
X35n0650_p0205a07║薩為眷屬矣。故經云：勸人坐聽經，轉身得與陀羅
X35n0650_p0205a08║尼菩薩共生一處是也。
X35n0650_p0205a09║△四、結成境觀。
X35n0650_p0205a10║作是念者，是為正念；若佗念者，名為邪念。是名眼根
X35n0650_p0205a11║初境界相。
X35n0650_p0205a12║作是念者，智冥於境也。正念者，境即是觀也。境智
X35n0650_p0205a13║對敵，是名為邪。境智冥亡，此亡亦亡，始名為正。然
X35n0650_p0205a14║眼根若淨，則諸根亦淨。經云：一處若調伏，六用皆
X35n0650_p0205a15║不成。今先眼淨，而然後又悔餘根者，大聖人具示
X35n0650_p0205a16║悔法，使行人知諸根過德，次第應爾。
X35n0650_p0205a17║△淨眼根下，第二、進觀，復二：初、心請，二、佛讚。
X35n0650_p0205a18║淨眼根已，復更誦讀大乘經典，晝夜六時胡跪懺悔，
X35n0650_p0205a19║而作是言：我今云何但見釋迦牟尼佛分身諸佛，不
X35n0650_p0205a20║見多寶佛塔全身舍利？多寶佛塔恒在不滅，我濁惡
X35n0650_p0205a21║眼是故不見。作是語已，復更懺悔。過七日已，多寶佛
X35n0650_p0205a22║塔從地湧出，釋迦牟尼佛即以右手開其塔戶，見多
X35n0650_p0205a23║寶佛入普現色身三昧，一一毛孔流出恒河沙微塵
X35n0650_p0205a24║數光明，有百千萬億化佛。此相現時，行者歡喜偈讚，
X35n0650_p0205b01║繞塔七帀已。
X35n0650_p0205b02║初又二：初、釋。請見多寶者，以聽經誓重，弘護願深
X35n0650_p0205b03║故也。實相尊貴如寶，寶具眾德曰多，故名也。全身
X35n0650_p0205b04║者，簡非碎身也。及以法報恒在不滅，即事顯玅，見
X35n0650_p0205b05║三身之體同也。問：玅經先現塔，次集分身，今經先
X35n0650_p0205b06║集後現，何耶？答：彼經證前起後，塔為集經，今乃通
X35n0650_p0205b07║貫前後，集為塔緣，以表二修，顯法身常住。濁惡眼
X35n0650_p0205b08║者，為惡色所染，不覩聖相，若旨兒處寶藏，一無所
X35n0650_p0205b09║見。二、見相者，上空聲令見，今獲覩全身，聖人乘時，
X35n0650_p0205b10║化儀如是，從地湧出，表不來而來，本覺開明也。手
X35n0650_p0205b11║開塔戶，表玅智資禪，見如來藏也。普現色身者，一、
X35n0650_p0205b12║普現內色，二、普現外色，皆如影響，周徧法界。又光
X35n0650_p0205b13║化諸佛，示今古道同，聖相既現，行人繞塔，感應道
X35n0650_p0205b14║交，不可思議。
X35n0650_p0205b15║△二、佛讚。
X35n0650_p0205b16║多寶如來出大音聲，讚言：法子！汝今真實能行大乘，
X35n0650_p0205b17║隨順普賢眼根懺悔。以是因緣，我至汝所，為汝證明。
X35n0650_p0205b18║說是語已，讚言：善哉，善哉！釋迦牟尼佛能說大法，雨
X35n0650_p0205b19║大法雨，成就濁惡諸眾生等。
X35n0650_p0205b20║文二：初多寶興讚者，圓音美進行人也。述所修非
X35n0650_p0205b21║邪，合一道無外，故曰真實。次讚釋迦，淨土談圓收
X35n0650_p0205b22║機尚易，穢邦演玅化物尤難，所以讚也。大法者，開
X35n0650_p0205b23║顯圓乘也。說之者，使法界眾生性覺地中三因種
X35n0650_p0205b24║子根莖發茂，故諭之如雨法華、雨大法雨，即其意
X35n0650_p0205c01║也。
X35n0650_p0205c02║二、結示經旨，又二：初、指玅；二、結歎。初又三：初、示理。
X35n0650_p0205c03║然眼自在王即如來藏，本無生滅。二、示過。初、通者，
X35n0650_p0205c04║如何於此玅湛覺中，明闇相形，趣外奔逸？二、別者，
X35n0650_p0205c05║以奔逸故，所以見不超色，成所知根，根紆昏塵，果
X35n0650_p0205c06║招苦惱，故命終時，先見猛火滿十方界。二者、神識
X35n0650_p0205c07║飛墜，乘流入無間獄。發明二相：一者、明見，徧見惡
X35n0650_p0205c08║物，生無量畏；二者、闇見，寂然不見，生無量恐。罪畢
X35n0650_p0205c09║為人，迷盲愈甚，對十力前不識諸佛二乘之人，真
X35n0650_p0205c10║諦之目為瞙所翳，金剛寶藏變為鬼虎，違失如來
X35n0650_p0205c11║真實知見。權教菩薩自此以前名邪見人，愛見大
X35n0650_p0205c12║悲，經歷三界，一指、二指俱云不見，闇中人杭，空中
X35n0650_p0205c13║鵝鴈。結者如是，皆由背失見精，起業招報，其相如
X35n0650_p0205c14║是。二、若欲脫除，當勤事理，了眼法界體，見無生理，
X35n0650_p0205c15║即知前塵非明闇來，非從根出，不從空有見無見
X35n0650_p0205c16║相，唯一靈明，加修五悔，誦念大乘，正助合行，內外
X35n0650_p0205c17║兼運，故得眼根重罪豁然氷釋。三、果成，又二：初、果
X35n0650_p0205c18║成者，於眼根中乘一大車，不動而運，塵銷覺朗，父
X35n0650_p0205c19║母肉眼即能徹視，釋迦多寶常獲利瞻，眼根入定，
X35n0650_p0205c20║餘根出說，寶車高廣，遊於四方。次起教，五眼具足，
X35n0650_p0205c21║成佛菩提，施作佛事，起菩薩根，普令一切開正法
X35n0650_p0205c22║眼。今懺眼根，其功若此，有智若聞，敢不信受？苟能
X35n0650_p0205c23║行之，保不虗，淵哉玄哉，不可思議。
X35n0650_p0205c24║△是時行者下，第二、懺耳根，為二：初、釋經，二、助成。
X35n0650_p0206a01║釋經為四：初、請法，二、教懺，三、陳罪，四、覩相。
X35n0650_p0206a02║是時，行者見多寶佛塔已，復至普賢菩薩所，合掌敬
X35n0650_p0206a03║禮，白言：大師！教我懺悔。
X35n0650_p0206a04║初行者請法，已覩寶塔，將懺耳根，懺必依師，故先
X35n0650_p0206a05║敬請。言大師者，軌範名師，尊上名大，普賢首行，使
X35n0650_p0206a06║人悔過，良軌範也。
X35n0650_p0206a07║△次、教懺，又二：初、普賢下，示意；二、汝於下，正懺。
X35n0650_p0206a08║普賢復言：汝於多劫耳根因緣隨逐外聲，聞玅音時
X35n0650_p0206a09║心生惑著，聞惡聲時起百八種煩惱賊害。如此惡耳
X35n0650_p0206a10║報得惡事，恒聞惡聲生諸攀緣，顛倒聽故，當墮惡道
X35n0650_p0206a11║邊地邪見不聞法處。
X35n0650_p0206a12║初文二：初法懺，不知罪相則心無懇迫。次譬者，譬
X35n0650_p0206a13║如醫師示人有必死之病，則懇服名藥，且不以苦
X35n0650_p0206a14║口為厭也。示罪又二：正示。言因緣者，根塵和合也。
X35n0650_p0206a15║又無明惑為因，不了生法二空為緣。外聲者，金石
X35n0650_p0206a16║絲竹淫哇等聲，又浪褒虗美令人熈怡生愛，雖是
X35n0650_p0206a17║毒箭而惑之以為美，此名玅聲。怪禽惡獸音響獝
X35n0650_p0206a18║狘，又面許背毀令人生瞋，雖如響答其體非實，而
X35n0650_p0206a19║而疾之不為美，此名惡聲。若不了諸法性空，孰不
X35n0650_p0206a20║於此玅惡二聲而妄生煩惱。百八種者，六根各生
X35n0650_p0206a21║三受，三受之中各有陰有集，陰集通三世合論，百
X35n0650_p0206a22║八六根通辨。如是惑著，傷法身、損慧命，故義同賊
X35n0650_p0206a23║害。由煩惱為因，招有漏果，故曰報得。縱曰玅音，無
X35n0650_p0206a24║生善義彌生屢劫，驅人墮苦，名為惡聲。惡道則三
X35n0650_p0206b01║塗四趣，邊地則島夷荒服，邪見則撥無因果耳。根
X35n0650_p0206b02║招報實無量無數，且略指此耳。
X35n0650_p0206b03║△二、教懺。行者受教，既知病已，令服名藥。
X35n0650_p0206b04║汝於今日，誦持大乘功德海藏，以是因緣，見十方佛
X35n0650_p0206b05║多寶佛塔，現為汝證。汝應自當說己過惡，懺悔諸罪。
X35n0650_p0206b06║功德者，無上佛乘，有生善功，具滅惡德，所詮三諦，
X35n0650_p0206b07║橫無邊表，豎無底際，具足一切清淨法門，名為海
X35n0650_p0206b08║藏。
X35n0650_p0206b09║△三陳罪病。
X35n0650_p0206b10║是時，行者聞是語已，復更合掌，五體投地而作是言：
X35n0650_p0206b11║正徧知世尊現為我證方等經典，為慈悲主，唯願觀
X35n0650_p0206b12║我，聽我所說。我從多劫乃至今身，耳根因緣，聞聲惑
X35n0650_p0206b13║著如膠草，聞惡聲時起煩惱毒，處處惑著無暫停時。
X35n0650_p0206b14║坐此竅聲，勞我神識墜墮三塗，今始覺知，向諸世尊
X35n0650_p0206b15║發露懺悔。
X35n0650_p0206b16║文為二：初、叩應者，正服藥也。正徧知者，知三際無
X35n0650_p0206b17║生滅，十號中一，對此極果無上醫王，求為證明，則
X35n0650_p0206b18║罪惑之病可滅也。方等典即是法身，有冥熏之功，
X35n0650_p0206b19║則耳根之德可生也。人尊法勝，醫玅藥靈，患者有
X35n0650_p0206b20║仗托也。二、陳罪，為二：初、懺中，敘昔起過，辭略同前。
X35n0650_p0206b21║文中言坐者，被罪也。由內溺故，執於聲塵，竅穴不
X35n0650_p0206b22║明，若膠之黏草，非唯聲塵被黏，當知三惡道亦為
X35n0650_p0206b23║所黏也。嗚呼！根塵之坑陷人也如此。次、既知此已，
X35n0650_p0206b24║約悟求懺，了本性常，名曰覺知。不敢隱覆無始濁
X35n0650_p0206c01║惡，故須發露，例上當云慧耳法水，願與洗除。
X35n0650_p0206c02║△四、覩相。
X35n0650_p0206c03║既懺悔已，見多寶佛放大光明，其光金色，徧照東方
X35n0650_p0206c04║及十方界，無量諸佛身真金色。東方空中作是唱言：
X35n0650_p0206c05║此佛世尊號曰善德。亦有無數分身諸佛，坐寶樹下
X35n0650_p0206c06║師子座上結加趺坐。是諸世尊一切皆入普現色身
X35n0650_p0206c07║三昧，皆作是言：善哉，善哉！善男子！汝今讀誦大乘經
X35n0650_p0206c08║典，汝所誦者是佛境界。
X35n0650_p0206c09║文為三：初、光照十方者，光有三：一、色光，二、智光，三、
X35n0650_p0206c10║第一義光。光所照處，十方洞朗。次、東方空聲告者，
X35n0650_p0206c11║結上功成而起後境也。諸佛道同，例有分身。佛名
X35n0650_p0206c12║善德者，常樂究竟故也。三、諸世尊皆入三昧者，示
X35n0650_p0206c13║行同也。定名普現，則微塵剎土無所不徧也。亦讚
X35n0650_p0206c14║誦經是佛境界，無離文字，見解脫也。
X35n0650_p0206c15║二、助成，有三：初、示理明過，二、設觀進行，三、果成起
X35n0650_p0206c16║教。今初。示理者，耳根精明，性本覺湛，不同木石，非
X35n0650_p0206c17║生非滅。過者，因背本聞，循聲流轉，如鳥之在網，啄
X35n0650_p0206c18║一捨一。凡夫業習為聲轉故，則臨終時，先見波濤
X35n0650_p0206c19║沒溺天地，亡者神識降注乘流，入無間獄。發明二
X35n0650_p0206c20║相：一者、開聽，聽種種閙，精神愗亂。二者、閉聽，寂無
X35n0650_p0206c21║所聞，幽魄沈沒，報畢為人，生在邊地，及墮邪見，不
X35n0650_p0206c22║聞正法。二乘滅聞，愛習尚在，故聞琴起舞，身心迷
X35n0650_p0206c23║亂，了不自安，墮空邊地，不聞俗諦法處。所以在座，
X35n0650_p0206c24║物若聵人，權教菩薩不聞而聞，分別諸法，墮俗諦
X35n0650_p0207a01║邊地，不聞中道法處。於圓中大涅槃教尚或未聞，
X35n0650_p0207a02║非邪見而何？如是等人，皆由迷於聞性，或膠於生
X35n0650_p0207a03║死，或膠偏真，或膠但假，或膠但中，處處貪著，墮落
X35n0650_p0207a04║生死。二、進行。若欲脫者，當了耳、聲、識三無非實相，
X35n0650_p0207a05║無有作者，亦無受者，與法界性無有差別。外加苦
X35n0650_p0207a06║到，正助合行，故耳根罪累可以銷蕩。三、果成中二：
X35n0650_p0207a07║初、果成。然後即於耳根乘一大車，不動而運，塵銷
X35n0650_p0207a08║真明，不壞耳根，而能徧聽、入定、出說、見色、覺觸，皆
X35n0650_p0207a09║得自在。次、起教。即以根塵施作佛事，普令一切從
X35n0650_p0207a10║聞、思、修入三摩地。耳根法門該羅一切，豎深橫廣，
X35n0650_p0207a11║不可思議。
X35n0650_p0207a12║△三、說是語已下，鼻根亦四：初、釋經文，二、助成。初
X35n0650_p0207a13║文二：初、普賢教懺，二、奉教陳罪。
X35n0650_p0207a14║說是語已，普賢菩薩復更為說懺悔之法：汝於前世
X35n0650_p0207a15║無量劫中，以貪香故分別諸識，處處貪著墮落生死。
X35n0650_p0207a16║汝今應當觀大乘因，大乘因者諸法實相。
X35n0650_p0207a17║初又二：初、結前生後；二、明罪示宗。又二：初、略明罪
X35n0650_p0207a18║相；二、玅示圓宗。示相言分別諸識者，以聞香故，動
X35n0650_p0207a19║餘五識，或男女身香則牽動眼識，餚膳之香則牽
X35n0650_p0207a20║動舌識，動皆此例。無量劫來迷惑不了，八百功德
X35n0650_p0207a21║從而隱沒，如來身香及功德香一切不聞，失佛鼻
X35n0650_p0207a22║故，墮落諸趣。欲滅鼻罪，顯鼻功德，應當觀大乘因。
X35n0650_p0207a23║大乘者，在今經中有相安樂行也。以無相心修有
X35n0650_p0207a24║相行，正道、助道咸指實相以為圓因，百界三諦咸
X35n0650_p0207b01║空假中，薝蔔林中不齅餘香。圓因既然，圓果亦爾。
X35n0650_p0207b02║釋論云：若燈之前後而照物，是同
X35n0650_p0207b03║△二奉教陳罪。
X35n0650_p0207b04║聞是語已，五體投地，復更懺悔。既懺悔已，當作是語：
X35n0650_p0207b05║南無釋迦牟尼佛！南無多寶佛塔！南無十方釋迦牟
X35n0650_p0207b06║尼分身諸佛！作是語已，徧禮十方佛。南無東方善德
X35n0650_p0207b07║佛及分身諸佛！如眼所見，一一心禮，香華供養。供養
X35n0650_p0207b08║畢已，胡跪合掌，以種種偈讚歎諸佛。既讚歎已，說十
X35n0650_p0207b09║惡業，懺悔諸罪。既懺悔已，而作是言：我於先世無量
X35n0650_p0207b10║劫時，貪香味觸，造作眾惡。以是因緣，無量世來，恒受
X35n0650_p0207b11║地獄、餓鬼、畜生、邊地邪見諸不善身。如此惡業，今日
X35n0650_p0207b12║發露，歸向諸佛正法之王，說罪懺悔。
X35n0650_p0207b13║文為四：初陳罪中歸命諸佛者，乞加被也，如文。次
X35n0650_p0207b14║一一心禮，身心俱也。能禮所禮二俱空寂，十方剎
X35n0650_p0207b15║土一切諸佛無有不禮者，諸佛不來來我道場，我
X35n0650_p0207b16║亦不去去至剎土，如是身業離身業性，前後際斷
X35n0650_p0207b17║入法界海，是則名為修法供養。香離臭而成斷德，
X35n0650_p0207b18║華悅性而成智慧，種種偈讚如安禪合掌，以千萬
X35n0650_p0207b19║偈讚諸法王，三業精至難思之願王也。三通陳眾
X35n0650_p0207b20║罪，上云分別諸識，今則通悔十惡。四既懺已又別
X35n0650_p0207b21║結，又二：初示昔迷，文舉三惡。別論報者，若於香味
X35n0650_p0207b22║觸起瞋，瞋者受地獄不善身，起貪者受餓鬼身，起
X35n0650_p0207b23║癡者受畜生身。通論報者，瞋墮三惡，貪癡亦然，香
X35n0650_p0207b24║雖小事而人不以為然，貪著招報識之者寡。次如
X35n0650_p0207c01║此下結，今知發露鼻根一切眾罪，中道為法藏中
X35n0650_p0207c02║王，諸佛契此統王自在，故名佛為王。歸則反還，向
X35n0650_p0207c03║則不背，滅罪之要也。
X35n0650_p0207c04║二、助成中，初、示理者。原夫鼻根理性周徧，具佛五
X35n0650_p0207c05║鼻，本來融通。過者因循前塵，染著不了，如刀上蜜，
X35n0650_p0207c06║嗜者傷舌。故諸凡夫鼻根之罪，招引惡果，則臨終
X35n0650_p0207c07║時，先見毒氣充塞遠近，亡者神識從地踊出，入無
X35n0650_p0207c08║間獄。發明二相：一者、通聞，被諸惡氣熏極心擾；二
X35n0650_p0207c09║者、塞聞，氣掩不通，悶絕於地。二乘之人貪於戒、定、
X35n0650_p0207c10║五分身香，墮三無為，而不得聞諸佛解脫功德之
X35n0650_p0207c11║香。權教菩薩分別諸法功德香氣，昧為俗諦圓頓
X35n0650_p0207c12║之香。若燒一丸，具足眾氣，或未甞齅。如是等人，皆
X35n0650_p0207c13║違齅精，失本知見，顛倒輪轉，不得解脫。若欲脫眾
X35n0650_p0207c14║惱者，當體鼻根離通塞緣，寂香臭性，不住內、外、中
X35n0650_p0207c15║間，自然無破無壞，無住無著，一如實際，離分別性。
X35n0650_p0207c16║依此懺悔、禮讚、供養，鼻根闇室，一燈能破。三、果成
X35n0650_p0207c17║中二：初、果成。即於鼻根運一寶車，行大直道，八百
X35n0650_p0207c18║功德即獲現前。起教者，乃至果成，即以香飯施作
X35n0650_p0207c19║佛事，普令一切悉證香嚴德藏三昧。
X35n0650_p0207c20║△既懺悔已下，第四、舌根例四：初、釋經文，二、助成。
X35n0650_p0207c21║初文二：初、令懺舌根；二、作是下，隨懺覩相。
X35n0650_p0207c22║既懺悔已，身心不解，復更讀誦大乘經典。大乘力故，
X35n0650_p0207c23║空中有聲告言：法子！汝今應當向十方佛讚說大乘，
X35n0650_p0207c24║於諸佛前自說己過。諸佛如來是汝慈父，汝當自說
X35n0650_p0208a01║舌根所作不善惡業。此舌根者，動惡業相，妄言、綺語、
X35n0650_p0208a02║惡口、兩舌、誹謗妄語、讚歎邪見、說無益語，如是眾多
X35n0650_p0208a03║諸雜惡業，鬬遘壞亂，法說非法，如是眾罪今悉懺悔。
X35n0650_p0208a04║諸世雄前作是語已，五體投地，徧禮十方佛，合掌長
X35n0650_p0208a05║跪，當作是語：此舌過患無量無邊，諸惡業刺從舌根
X35n0650_p0208a06║出，斷正法輪從此舌起，如此惡舌斷功德種，於非義
X35n0650_p0208a07║中多端強說，讚歎邪見如火益薪，猶如猛火傷害眾
X35n0650_p0208a08║生，如飲毒者無瘡疣死。如此罪報惡邪不善，當墮惡
X35n0650_p0208a09║道百劫千劫，以妄語故墮大地獄。我今歸向南無諸
X35n0650_p0208a10║佛，發露黑惡。
X35n0650_p0208a11║初又三：初、空聲教悔，二、教述口過，三、重結舌根。初
X35n0650_p0208a12║文者，身心不懈即事理兼運也。以久劫已來誹謗
X35n0650_p0208a13║正教，今讚大乘令別治舌罪。佛是慈父者，由眾生
X35n0650_p0208a14║有三因種，義在可發得以為子，佛三在果轉名三
X35n0650_p0208a15║德，因果名異天性是同，子急告父罪根可拔。述過
X35n0650_p0208a16║中先述口中四過。次云妄語者，直言曰言，對答曰
X35n0650_p0208a17║語，言語兩別是故云也。讚邪見令人失正念，謂撥
X35n0650_p0208a18║無因果及斷常等。鬪遘者，讒侫君父離間骨肉，陷
X35n0650_p0208a19║君子進小人，若蕭瑀、衛元嵩之流毀滅佛教，此乃
X35n0650_p0208a20║鬪遘之雄者也。若其美喉舌殺眾生，飲酒啗辛破
X35n0650_p0208a21║齋毀戒，文雖不出例亦懺之，今但云眾罪耳。是佛
X35n0650_p0208a22║法而說為非法，非佛法而說為法，顛倒惑網難以
X35n0650_p0208a23║具述也。世雄下重結舌根，惡舌傷人痛入骨髓，故
X35n0650_p0208a24║喻之如刺。謗法破僧，名斷法輪。然斷正法輪，但在
X35n0650_p0208b01║佛在，如障佛說法，及請入涅槃之類。若佛滅後，障
X35n0650_p0208b02║人說法，并奪僧和合緣，竝名相似。破轉法輪，相似
X35n0650_p0208b03║五逆，具如俱舍（云云）。不順正理，名為非義。攻乎異
X35n0650_p0208b04║端，妄生穿鑿。如大集經中云：講者異說，如一斛水
X35n0650_p0208b05║解一升酪，看似酪色，食則無味，天神瞋故，三災俱
X35n0650_p0208b06║起等。又律云：比丘說法不觀時，反名綺語。此皆名
X35n0650_p0208b07║非義也。邪說如火，燒壞善種，讚之如益薪，令邪見
X35n0650_p0208b08║彌盛，業火蔓延，損害眾生。戒、定、慧三，不遵佛教，自
X35n0650_p0208b09║謂教外別傳者，率皆邪耳。惡因無形，如飲毒在內，
X35n0650_p0208b10║無瘡而死。故口招惡果，百劫千劫墮大地獄，飲銅
X35n0650_p0208b11║汁，茹焦丸，鐵犁耕舌，苦報萬狀，不可抑忍。此皆舌
X35n0650_p0208b12║根之虗妄以自咎也。
X35n0650_p0208b13║△二、作是下，覩相二：初、覩相奉教。初又四：初、空聲
X35n0650_p0208b14║告示。
X35n0650_p0208b15║作是念時，空中有聲：南方有佛名栴檀德，彼佛亦有
X35n0650_p0208b16║無量分身，一切諸佛皆說大乘除滅罪惡。
X35n0650_p0208b17║佛名栴檀德者，四德果成，如香普熏，令諸眾生離
X35n0650_p0208b18║三惑臭，例有分身，如文。
X35n0650_p0208b19║△次懺已再禮。
X35n0650_p0208b20║如此眾罪，今向十方無量諸佛大悲世尊，發露黑惡，
X35n0650_p0208b21║誠心懺悔。說是語已，五體投地，復禮諸佛。
X35n0650_p0208b22║以生死陰軀，詣實相理地，成五分法身，是以禮也。
X35n0650_p0208b23║應了色心，叵得徧禮剎海一切如來，感應難思，如
X35n0650_p0208b24║帝珠互映。不然，吾恐擲空缾以救火，以缾中無水，
X35n0650_p0208c01║火必難滅矣。
X35n0650_p0208c02║△三光加
X35n0650_p0208c03║是時，諸佛復放光明照行者身，令其身心自然歡喜，
X35n0650_p0208c04║發大慈悲普念一切。
X35n0650_p0208c05║聖人慈光垂照，行者稱性發心，以離計故，名為自
X35n0650_p0208c06║然。慈悲二法，皆是無緣，拔性德之苦，無苦可拔，與
X35n0650_p0208c07║性德之樂，無樂可與，如是與拔，徧十法界，故名一
X35n0650_p0208c08║切。
X35n0650_p0208c09║△四說法。
X35n0650_p0208c10║爾時，諸佛廣為行者說大慈悲及喜捨法，亦教愛語
X35n0650_p0208c11║修六和敬。
X35n0650_p0208c12║慈悲喜捨，名四無量心，此四通名。無量者，從境得
X35n0650_p0208c13║名，以所緣眾生無量故，能緣之名，亦隨境無量。慈
X35n0650_p0208c14║悲，如向所云。喜者，慶佗得樂，生歡悅心，無瞋無恨，
X35n0650_p0208c15║無怨無惱，如是喜心，徧滿十方。捨者，緣佗眾生，無
X35n0650_p0208c16║憎無愛，如證涅槃，寂然清淨，名之為捨。如是四心，
X35n0650_p0208c17║本是禪定，想佗眾生，與之拔苦，及與與樂，是諸眾
X35n0650_p0208c18║生，實離苦，實得樂，廣如大論（云云）。教愛語者，四攝
X35n0650_p0208c19║中之一，菩薩以善輭之言，隨順眾生，安慰開喻，令
X35n0650_p0208c20║其聞者，生親愛心，可以受道。六和者，菩薩若善用
X35n0650_p0208c21║六和者，則與一切冥同，善始令終，則能安立眾生
X35n0650_p0208c22║於菩提道。和敬者，外同佗善，內自卑謙，故名也。一
X35n0650_p0208c23║同戒和敬，二同見和敬，三同行和敬，四身慈和敬，
X35n0650_p0208c24║五口慈和敬，六意慈和敬。
X35n0650_p0209a01║△二、奉教歡喜。
X35n0650_p0209a02║爾時，行者聞此教敕，心大歡喜，復更誦習，終不懈息。
X35n0650_p0209a03║領教不違，故勤誦習不懈息者，如救頭火然也。
X35n0650_p0209a04║二、助成中三：初、示理者，舌性覺常，本無生滅，三際
X35n0650_p0209a05║俱空，與佛平等。過者，葢由背於真覺，玅湛明性，甘
X35n0650_p0209a06║苦相傾，妄生諸惡。諸佛法味，彌滿法界，不能別了，
X35n0650_p0209a07║著生死有，故失真諦舌；不了法常，失俗諦舌；不知
X35n0650_p0209a08║中道，失於佛舌。以失功德舌故，但貪著世間滋味，
X35n0650_p0209a09║廣造諸惡。舌根惡業，招引苦報，則臨終時，先見鐵
X35n0650_p0209a10║網，猛𦦨熾烈，周覆世界。亡者神識，下透掛網，倒懸
X35n0650_p0209a11║其頭，入無間獄，發明二相：一者、吸氣結成寒氷，凍
X35n0650_p0209a12║裂身肉；二者、吸氣飛為猛火，焦爛骨髓。報畢，為人
X35n0650_p0209a13║謇吃喑啞。言無信者，佛法理味，不能宣說，猶如啞
X35n0650_p0209a14║羊；二乘味空，猶若氷魚；棄甘露味，愛著無常等鹹
X35n0650_p0209a15║苦酸味，未得滅度，而言已得，起於口過，飲無明毒，
X35n0650_p0209a16║愛變易死。權教菩薩，徧能分別世、出世間種種藥
X35n0650_p0209a17║味，令人服嘗。又復以數數於無數，猶是多端強說，
X35n0650_p0209a18║讚歎偏假，離邊取中，名為邪見，而為淨名所呵者，
X35n0650_p0209a19║是此也。唯佛一人是真語者，是實語者，餘皆妄語。
X35n0650_p0209a20║二、設觀若欲脫者，當體舌根本真玅常，塵無所入，
X35n0650_p0209a21║根無所出，根塵圓明，不可思議。以玅三觀，而於味
X35n0650_p0209a22║塵觀不思議境，以橫豎八句破諸性，計類一念三
X35n0650_p0209a23║千，觀之不入，勤修五悔，舌根罪垢銷落無遺。即於
X35n0650_p0209a24║舌根駕白牛車，徑至寶所，然後其有所食噉，皆悉
X35n0650_p0209b01║成甘露。三、果成能以一玅音徧滿三千界，乃至成
X35n0650_p0209b02║佛菩提。即以味甞施作佛事，出廣長舌，開導眾生。
X35n0650_p0209b03║次起教令諸眾生，凡食啗時，知食集，知食苦，知食
X35n0650_p0209b04║道，知食滅，知食無明，乃至知食老死，亦知食無明
X35n0650_p0209b05║滅，乃至老死滅。又知食六蔽，知食六度，無量法門，
X35n0650_p0209b06║於舌具足。當知舌之根塵是法寶藏，舌根懺悔，真
X35n0650_p0209b07║實良導，凡聖事理，權實體用，自行化佗，豎深橫廣，
X35n0650_p0209b08║為若此也。若非吾宗，孰能識之？
X35n0650_p0209b09║△空中復有下，第五、懺身意。亦應有四。若示過、明
X35n0650_p0209b10║理等三，例前可知，不復再說。今但釋文耳。文為二：
X35n0650_p0209b11║初、空聲教懺，二、行者問處。初又二：初、示相，二、結相。
X35n0650_p0209b12║空中復有微玅音聲，作如是言：汝今應當身心懺悔。
X35n0650_p0209b13║身者，殺、盜、婬。心者，念諸不善事，造十惡業及五無間，
X35n0650_p0209b14║猶如猨猴，亦如黐膠，處處貪著，徧至一切六情根中。
X35n0650_p0209b15║初又二：初勸懺，二述罪。勸懺言身心懺悔者，身為
X35n0650_p0209b16║業具，心是業主，一往合論也。殺盜婬者，述罪也。殺
X35n0650_p0209b17║有人畜，情及非情；盜有三寶，有主無主；婬有邪正，
X35n0650_p0209b18║道及非道。廣如律中，若欲懺淨，須識罪相（云云）。心
X35n0650_p0209b19║念不善，即意根貪瞋癡也。十惡決定，能牽來報者
X35n0650_p0209b20║曰業，受形無間、壽無間、苦無間等報。猨猴等者，總
X35n0650_p0209b21║喻意根也。取一捨一，五塵林中，跳躍不息，根為塵
X35n0650_p0209b22║黏，殃及屢世。
X35n0650_p0209b23║△此六根者，第二相結。
X35n0650_p0209b24║此六根業，枝條華葉悉滿三界，二十五有一切生處
X35n0650_p0209c01║亦得增長，無明老死十二苦事，八邪八難無不經歷，
X35n0650_p0209c02║汝今應當懺悔如是惡不善業。
X35n0650_p0209c03║以一念心起，得繩前牽，故喻之以枝條等也。無明
X35n0650_p0209c04║為根，愛水溉灌，遂得增長。惡業為枝條華葉，惡陰
X35n0650_p0209c05║為苦果。一一根中，皆茂枝條，及蘩華果，扶疎布濩，
X35n0650_p0209c06║周覆大千。若使懺得其空，則罪根可拔，枝條華葉，
X35n0650_p0209c07║不得不枯也。十二苦事，即十二因緣也。因緣即三
X35n0650_p0209c08║道，合上煩惱為根，惡業為枝條，苦道為果。此荊棘
X35n0650_p0209c09║樹，傷刺行人亦久矣，故名苦事。八邪八難者，再舉
X35n0650_p0209c10║二十五有中之別報也。報非八正，故名為邪。婆娑
X35n0650_p0209c11║問云：八邪支，幾欲繫？幾色界繫？幾無色界繫？答：邪
X35n0650_p0209c12║見、邪精進、邪念、邪定，通三界繫。邪思惟、邪語、邪業、
X35n0650_p0209c13║邪命，唯欲色界繫。有說：色界亦無邪命，彼不為活
X35n0650_p0209c14║命，起身語業。見所斷者，謂邪見。三修所斷者，謂邪
X35n0650_p0209c15║語、邪業、邪命。餘四通見修所斷。又八正道經，所出
X35n0650_p0209c16║八邪，與此有異。一不諦見，謂不信布施，孝父母得
X35n0650_p0209c17║福。二不諦念，謂不棄三毒。三不諦語，謂口多四過。
X35n0650_p0209c18║四不諦治，謂不以精進治生死。五不諦求，謂不求
X35n0650_p0209c19║正法，乃至四事，皆非法而求。六不諦行，謂多殺盜。
X35n0650_p0209c20║七不諦意，謂生死事與意合。八不諦定，謂不止惡
X35n0650_p0209c21║念。八難者，謂三惡道，及北洲長壽天，聾盲喑啞，世
X35n0650_p0209c22║智辯聰，佛前佛後。如是邪難，靡不備歷者，皆由六
X35n0650_p0209c23║根之所招引耳。生死根本，眾苦之源，在此而已。
X35n0650_p0209c24║△爾時，行者下，次問處。
X35n0650_p0210a01║爾時，行者聞此語已，問空中聲：我今何處行懺悔法？
X35n0650_p0210a02║時空中聲即語是語：釋迦牟尼名毗盧遮那，徧一切
X35n0650_p0210a03║處。其佛住處名常寂光，常波羅蜜所攝成處，我波羅
X35n0650_p0210a04║蜜所安立處，樂波羅蜜滅受想處，淨波羅蜜不住身
X35n0650_p0210a05║心相處，不見有無諸法相處。如寂解脫乃至般若波
X35n0650_p0210a06║羅蜜，是色常住法故，如是應當觀十方佛。
X35n0650_p0210a07║文為二：初、明意，二、釋經。初文三：初、問處。所以者，立
X35n0650_p0210a08║行趣果，要先立本。故大師云：懺不得空，罪不得滅。
X35n0650_p0210a09║是故懺罪必須求處也。二、根有利鈍中，初問。前文
X35n0650_p0210a10║懺訖，或佛光照，或佛稱讚。且如最初境界，位在初
X35n0650_p0210a11║信，是因知罪性空，而位躋至此。何故六根懺訖，纔
X35n0650_p0210a12║始問處？抑亦顯前但懺而無處也？答：根有利鈍。若
X35n0650_p0210a13║利根者，或於法華座席已知，或今經佛加令知，或
X35n0650_p0210a14║佛密說。故下重頌中，於一一根竝皆示處，以後顯
X35n0650_p0210a15║前，驗非無處也。今為鈍根及未來世，是故問耳。況
X35n0650_p0210a16║復大士起問，多被末代，亦如金光明經先明懺悔，
X35n0650_p0210a17║至末方示空法，乃云為鈍根故。初問中言何處者，
X35n0650_p0210a18║依、正二報，陰、入、界三，歷緣對境，心及心所，不知何
X35n0650_p0210a19║者是行懺悔處。如弱喪人，今欲旋歸，苟不識還鄉
X35n0650_p0210a20║之路岐，又慮裹糧之徒費，是故問也。二、答中意者，
X35n0650_p0210a21║俾令行者了諸佛住處在眾生心中常住不滅，性
X35n0650_p0210a22║亦周徧。脫或知之，則無量劫於平等性中起分別，
X35n0650_p0210a23║清淨心中生染著，罪則滅矣。正答中有二：初、以身
X35n0650_p0210a24║土不二答，次、體德本一答。初言釋迦遮那等者，元
X35n0650_p0210b01║由法應體一，身土無殊。寂光若徧，法身若徧，寂光、
X35n0650_p0210b02║法身，一體異名。修德依性，故名住處。一切處者，十
X35n0650_p0210b03║法界、陰、入、界，因果、迷悟、凡聖、事理，悉是寂光，名佛
X35n0650_p0210b04║住處。眾生狂勞，迷以為物，為物所轉，當知佛住即
X35n0650_p0210b05║眾生性。
X35n0650_p0210b06║次助成，又二：初引證，二類結。初又三：初大方廣圓
X35n0650_p0210b07║覺云：一切如來光嚴住持，是諸眾生清淨覺地，平
X35n0650_p0210b08║等本際圓滿十方。次楞嚴云：陰入界皆如來藏，本
X35n0650_p0210b09║無生滅。三大品云：色前後際斷，受想行識乃至一
X35n0650_p0210b10║切種智亦前後際斷。以前後際斷故，一切法亦斷。
X35n0650_p0210b11║又云：諸佛離佛性，菩提離菩提性。二類結，又二：初
X35n0650_p0210b12║類同。若爾，亦是眾生離眾生性，佛能住空、佛所住
X35n0650_p0210b13║空。眾生雖迷，心及心所一切皆空，罪依心住。心既
X35n0650_p0210b14║空已，罪無住處。當知清淨覺地、如來藏三際斷處，
X35n0650_p0210b15║皆名佛住，悉常寂光也。二常波羅蜜下，以德體本
X35n0650_p0210b16║一答，又二：初泛示四德。言常波羅蜜等者，泛釋四
X35n0650_p0210b17║德也。法身、般若、解脫，一一皆具常樂我淨。今先示
X35n0650_p0210b18║法身四德。次別解者，法身無二死故常，諸法皆常，
X35n0650_p0210b19║名攝成處。法身具八自在為我，為諸法所依止，名
X35n0650_p0210b20║安立處。不受二邊之苦為樂，滅受想乃至苦故，身
X35n0650_p0210b21║無身相，心無心相，身心寂滅，無別所住，名不住身
X35n0650_p0210b22║心相處。一一皆是性德涅槃，名波羅蜜到彼岸也。
X35n0650_p0210b23║涅槃經云：我無我而不二，真常義也。以眾生顛倒，
X35n0650_p0210b24║心無常故，見諸法無常，喻如醉人見日月轉。若依
X35n0650_p0210c01║四德之常，名得處也。次釋寂義。不見有無者，有即
X35n0650_p0210c02║生死，無即涅槃，稱性本無，名為不見。智冥此理，惑
X35n0650_p0210c03║不能繫，名寂解脫。般若者，釋光義也。三智一心，自
X35n0650_p0210c04║體寂照，餘二德不委示，以存略故，故云乃至。色常
X35n0650_p0210c05║者，色即智故，色常般若亦常。如是者，結勸也。即指
X35n0650_p0210c06║玅處，名為如是。寂光體空，泯身心相，名如。徧一切
X35n0650_p0210c07║處，名是佛住。如是若觀寂光猶如太虗，無所不徧，
X35n0650_p0210c08║則見十方一切諸佛亦徧。
X35n0650_p0210c09║△三、時十方下，諸佛應現。文為二：初、勸修觀法，二、
X35n0650_p0210c10║功成入位。
X35n0650_p0210c11║時，十方佛各伸右手摩行者頭，作如是言：善哉！善哉！
X35n0650_p0210c12║善男子！汝今讀誦大乘經故，十方諸佛說懺悔法。菩
X35n0650_p0210c13║薩所行，不斷結使，不住使海，觀心無心，從顛倒想起。
X35n0650_p0210c14║如是想心，從妄想起，如空中風，無依止處。如是法相，
X35n0650_p0210c15║不生不沒，何者是罪？何者是福？我心自空，罪福無主。
X35n0650_p0210c16║一切諸法，皆亦如是，無住無壞。如是懺悔，觀心無心，
X35n0650_p0210c17║法不住法中，諸法解脫，滅諦寂靜。如是想者，名大懺
X35n0650_p0210c18║悔，名莊嚴懺悔，名無罪相懺悔，名破壞心識懺悔。
X35n0650_p0210c19║初又二：初別修觀法，次別結觀法。初又二：初觀王，
X35n0650_p0210c20║次觀所。初又三：初云不斷者，菩提即煩惱，無二無
X35n0650_p0210c21║別。若斷煩惱，是斷菩提，以體即故，故云不斷。又煩
X35n0650_p0210c22║惱非菩提，猶如鵝王歐水中乳，以體離故，故云不
X35n0650_p0210c23║住。次別明三觀者，諸法實性即畢竟空，離四絕百，
X35n0650_p0210c24║故云無心，即理觀也。從顛倒起者，以法性本空，無
X35n0650_p0211a01║明故有，即事觀也。如是者，事理俱中，非事故不生，
X35n0650_p0211a02║即理故不沒，即非事非理觀也。何者下，檢心離著。
X35n0650_p0211a03║罪福者，六凡罪、四聖福、九界罪、佛界福。佛界罪福
X35n0650_p0211a04║不逾一念，念體本空。有罪福者，如空中華，華無實
X35n0650_p0211a05║體，猶眼病故，空結為華。若眼病除，空華即滅；心主
X35n0650_p0211a06║若亡，空華罪福一切清淨。故云深達罪福相，徧照
X35n0650_p0211a07║於十方。又師子菩薩曰：罪福為二，若達罪性，則與
X35n0650_p0211a08║福性無異。以金剛慧決了此相，無縛無解，是為入
X35n0650_p0211a09║不二法門。如是檢者，外人單複具足，及無言見，闇
X35n0650_p0211a10║證禪人，四教四門，不得方便，多墮癡空，撥無因果，
X35n0650_p0211a11║倚空起見，生死浩然，如來說為可憐愍者。一切諸
X35n0650_p0211a12║法者，即心所法也。向以性空撿王無主，今以心所
X35n0650_p0211a13║例王亦然，根死枝枯，法體如是。心所是煩惱故無
X35n0650_p0211a14║住，是菩提故無壞，亦同不斷不住之義也。觀心無
X35n0650_p0211a15║心者，觀心王而王泯也。次文云法不住法中者，觀
X35n0650_p0211a16║心所而所亡也。心王心所，是生死根本，元因境生，
X35n0650_p0211a17║今內外推求，境不可得，故王所泯也。所言法者，禪
X35n0650_p0211a18║波羅蜜云：心數為法，心王為心，受想行為法，識陰
X35n0650_p0211a19║為心，所緣為法，能緣為心，能生為法，所生為心，所
X35n0650_p0211a20║觀之境為法，能觀之智為心。心既不自住，當知心
X35n0650_p0211a21║數及受想行，亦不自住。諸法者，指上諸種法也。以
X35n0650_p0211a22║性空故，無有可住，稱本離念，是故寂靜，而所亦滅
X35n0650_p0211a23║也。如是想者，以三諦總結也。大即中道，莊嚴即假，
X35n0650_p0211a24║無罪相即空。破壞心識者，是三俱破著故。
X35n0650_p0211b01║△第二、行此下，功成入位。文有二：初、正釋，二、助成。
X35n0650_p0211b02║初又二：初、通示。
X35n0650_p0211b03║行此懺悔者，身心清淨，不住法中，猶如流水，念念之
X35n0650_p0211b04║中得見普賢菩薩及十方佛。
X35n0650_p0211b05║言身心者，身兼五根，五根精明，故云清淨。不住法
X35n0650_p0211b06║者，不住境法，不住智法，非不住境智法，乃至一切
X35n0650_p0211b07║法，以性空故，實無所住，而住般若中，故得念念之
X35n0650_p0211b08║中，疾入薩婆若海，如駛流水。心純是法，而與佛菩
X35n0650_p0211b09║薩氣類交接，故云見也。
X35n0650_p0211b10║△次別示真空。
X35n0650_p0211b11║時諸世尊以大悲光明，為於行者說無相法，行者聞
X35n0650_p0211b12║說第一義空，行者聞已心不驚怖，應時即入菩薩正
X35n0650_p0211b13║位。
X35n0650_p0211b14║夫入空者，前心為難，內冥真空，外假佛力，乃可入
X35n0650_p0211b15║位。第一義者，實相之所以也。諸義之中，實相第一，
X35n0650_p0211b16║名第一義。經云：有業有報，不見作者，名第一義空。
X35n0650_p0211b17║心不驚怖。徹三諦底，故聞之不驚；亘法界際，故聽
X35n0650_p0211b18║之不怖。又聞思已著，故不驚；修慧功圓，故不怖。能
X35n0650_p0211b19║所頓亡，修性泯合，玅證無生，登薩雲地也。
X35n0650_p0211b20║助成中入位者，經云：觀無相法，如是相應，不生二
X35n0650_p0211b21║解，初發心時，便成正覺。釋論云：住前凡修四法，方
X35n0650_p0211b22║可入位，所謂發心、修行、大悲、方便。今經燒香散華，
X35n0650_p0211b23║發大乘意，即發心也；讀誦懺悔，正定獲持，義當修
X35n0650_p0211b24║行也；自然歡喜，發大慈悲，即大悲也；諸佛摩頂，為
X35n0650_p0211c01║說圓空，即真方便也。經具四法，故入正位。法華疏
X35n0650_p0211c02║云：普賢觀五品在十信中。明意稍難見，遂開每品
X35n0650_p0211c03║為二，以對十信。又止觀云：普賢觀以五品為十信。
X35n0650_p0211c04║大師雖有難見之語，而記主不釋出之，又不為點
X35n0650_p0211c05║出無生忍前十種證相。今之義疏，故不敢輒指五
X35n0650_p0211c06║品對十信之文，留俟後賢也。
X35n0650_p0211c07║△佛告下。以懺悔之道結顯玅用。
X35n0650_p0211c08║佛告阿難：如是行者名為懺悔。此懺悔者，十方諸佛、
X35n0650_p0211c09║諸大菩薩所行悔法。
X35n0650_p0211c10║如文。
X35n0650_p0211c11║△又佛告下。一經將畢，如來又勸又讚。詳上文已
X35n0650_p0211c12║來，亦多番矣。儒書尚云：至于再，至于三。况佛道微
X35n0650_p0211c13║玅，又勸又讚者，欲使行者起殷重心也。
X35n0650_p0211c14║佛告阿難：佛滅度後，佛諸弟子若有懺悔惡不善業，
X35n0650_p0211c15║但當讀誦大乘經典。此方等經是諸佛眼，諸佛因是
X35n0650_p0211c16║得具五眼。佛三種身從方等生，是大法印般涅槃海，
X35n0650_p0211c17║如此海中能生三種佛清淨身。此三種身，人天福田，
X35n0650_p0211c18║應供中最。其有讀誦大方等典，當知此人具佛功德，
X35n0650_p0211c19║諸惡永滅，從佛慧生。
X35n0650_p0211c20║文為三：初、舉行勸修，二、歎經功德，三、結讚持者。初
X35n0650_p0211c21║文云但當誦者，前文標釋，此中結要。有相安樂行，
X35n0650_p0211c22║必也無惑矣。誦經之法，如大師觀心誦經（云云）。次
X35n0650_p0211c23║歎者，一乘至要，萬行根本，諸佛因此而成正覺，其
X35n0650_p0211c24║功極深，是以歎也。是諸佛眼者，無離文字，說為佛
X35n0650_p0212a01║眼也。文字性離，即是佛眼。五眼者，世俗文字，是因
X35n0650_p0212a02║緣所生。法即肉、天二眼，即空慧眼，即假法眼，即中
X35n0650_p0212a03║佛眼。廣辨五眼，如淨名疏（云云）。豈獨五眼從方等
X35n0650_p0212a04║生，法、報、應三亦從此生。從佛口生，斯之謂歟？法印
X35n0650_p0212a05║者，印有四。今云大者，以揀小乘三印。若從開顯，四
X35n0650_p0212a06║印即一，無非實相。廣辨印，如地持、大論等文（云云）。
X35n0650_p0212a07║一乘三德，號般涅槃，既深且廣，故云海也。如此海
X35n0650_p0212a08║中者，此指理性為能生，三皆修滿，故云能生三種。
X35n0650_p0212a09║亦可教談實相，名教為印；印具諸法，又名教為印，
X35n0650_p0212a10║以今文是歎教故也。此三種身，下一切凡聖依之，
X35n0650_p0212a11║以為植福境，更無過者，故云最也。餘經聞之，尚同
X35n0650_p0212a12║供諸佛之福，勝三恒沙，況此經三止而方談，十番
X35n0650_p0212a13║而稱讚耶？結中諸惡永滅，即斷德也。從佛慧生，即
X35n0650_p0212a14║智德也。得佛法分，成真佛子。
X35n0650_p0212a15║△爾時下，第二、偈文為二：初十二行半各頌六根
X35n0650_p0212a16║以示處，次兩行總頌六根而起妄，次半行結勸。初
X35n0650_p0212a17║文重頌六節，一一頌中皆各有示處：初一行半頌
X35n0650_p0212a18║眼根。
X35n0650_p0212a19║爾時，世尊而說偈言：
X35n0650_p0212a20║若有眼根惡，業障眼不淨，但當誦大乘，思念第一義，
X35n0650_p0212a21║是名懺悔眼，盡諸不善業。
X35n0650_p0212a22║初二句舉過。障通於三，根惡是報，業兼煩惱。次二
X35n0650_p0212a23║句示處。誦屬有相，念屬無相，相無相一，滅罪之要。
X35n0650_p0212a24║次二句結。
X35n0650_p0212b01║△二、二行頌耳根。
X35n0650_p0212b02║耳根聞亂聲，壞亂和合義，由是起狂亂，猶如癡猨猴。
X35n0650_p0212b03║但當誦大乘，觀法空無相，永盡一切惡，天耳聞十方。
X35n0650_p0212b04║初一行舉過。聞亂聲者，五聲惑耳識也。始螺髻仙
X35n0650_p0212b05║人聽歌，終飲光聞琴起舞，雖淺深不同，皆為聲亂
X35n0650_p0212b06║也。和合義者，亦該於深。若事和合，則眾同水乳；忽
X35n0650_p0212b07║聞兩舌，則鬬諍斯起。理和則三諦體即，若聞但空
X35n0650_p0212b08║偏假，則異計生。但當下二句，示處。永盡下二句，結
X35n0650_p0212b09║益。天耳者，理應具五，且約天為言，又是佛天耳耳。
X35n0650_p0212b10║△三、二行頌鼻。
X35n0650_p0212b11║鼻根著諸香，隨染起諸觸，如此狂惑鼻，隨染生諸塵。
X35n0650_p0212b12║若誦大乘經，觀法如實際，永離諸惡業，後世不復生。
X35n0650_p0212b13║初一行舉過，以聞香故牽動餘根，故云諸觸。前文
X35n0650_p0212b14║云臥者皆起，即隨眠煩惱起也。若誦下二句，示處。
X35n0650_p0212b15║如實際者，觀於根塵一一皆入如實之際，即中道
X35n0650_p0212b16║也。永離下，結益。佛鼻顯已，無業牽報故不復生。
X35n0650_p0212b17║△四、一行半頌舌根。
X35n0650_p0212b18║舌根起五種，惡口不善業，若欲自調順，應勤修慈心。
X35n0650_p0212b19║思法真寂義，無諸分別相。
X35n0650_p0212b20║初二句舉過。五種者，口四之外加誹謗正法，舌過
X35n0650_p0212b21║無量，此五皆攝。若欲下一行，示處。自調順者，順於
X35n0650_p0212b22║本性背塵合覺也。佛無一切心唯有慈心，慈是菩
X35n0650_p0212b23║提之本，故又勸修也。但文略結益耳。
X35n0650_p0212b24║△五、一行半頌意根。
X35n0650_p0212c01║心想如猨猴，無有暫停時。若欲折伏者，當勤誦大乘。
X35n0650_p0212c02║念佛大覺身，力無畏所成。
X35n0650_p0212c03║初半行舉過，次一行示處。大覺身者，應具三身。禪
X35n0650_p0212c04║門云：惡覺思惟者，應念報佛，佛從無量功德生。今
X35n0650_p0212c05║舉十力、四無畏耳。
X35n0650_p0212c06║△六、三行頌身根。
X35n0650_p0212c07║身為機關主，如塵隨風轉，六賊遊戲中，自在無罣礙。
X35n0650_p0212c08║若欲滅此惡，永離諸塵勞，常處涅槃城，安樂心憺怕。
X35n0650_p0212c09║當誦大乘經，念諸菩薩母，無量勝方便，從思實相得。
X35n0650_p0212c10║初一行舉過機關主者，光明疏指業為主，根識猶
X35n0650_p0212c11║如看人。今文似直以身為主，塵隨風轉，如果因業
X35n0650_p0212c12║牽。果者，木偶耳。六賊於根，恣造業惑，無法可制，名
X35n0650_p0212c13║無罣礙。次一行示修因諸塵勞者，八萬四千不一
X35n0650_p0212c14║之謂也。涅槃城者，觀身實相，寂理高固，可以防非，
X35n0650_p0212c15║故喻之以城也。次一行結勸。初二句勸一切菩薩
X35n0650_p0212c16║皆從權、實二智而生，故經云：智度菩薩母，善權方
X35n0650_p0212c17║便父。故舉此以勸也。次二句結方便者，聖人化物
X35n0650_p0212c18║之善權也，而有法用、能通、秘玅之別。此三方便，關
X35n0650_p0212c19║五時，攝八教，故云無量。以實相一法，具足諸法，不
X35n0650_p0212c20║得則已；若或得之，則一中解無量，實中解權。故舉
X35n0650_p0212c21║此以結懺六根罪。示處之文，眼曰第一義，耳曰空
X35n0650_p0212c22║無相，鼻曰如實際，身曰真寂義，意曰大覺身，身曰
X35n0650_p0212c23║涅槃城。雖六名不同，皆實相耳。學者無以名惑，體
X35n0650_p0212c24║△次總頌起妄。
X35n0650_p0213a01║如此等六法，名為六情根，一切業障海，皆從妄想生。
X35n0650_p0213a02║若欲懺悔者，端坐念實相，眾罪如霜露，慧日能消除。
X35n0650_p0213a03║是故應至心，懺悔六情根。
X35n0650_p0213a04║初一行，指起妄之源。六情根者，能生妄也。業障海
X35n0650_p0213a05║者，所生妄也。六凡九界有河洄，復沒眾生，浩然無
X35n0650_p0213a06║涯，如空中華，從空而有，此想不真，故有流轉。次一
X35n0650_p0213a07║行，示滅妄之法。初二句，示能除之方。端坐者，通舉
X35n0650_p0213a08║身儀。念實相二句，直示理觀。以難思三觀，照微玅
X35n0650_p0213a09║三諦，事理包并，十乘兼備，念之一字，眾玅之門。大
X35n0650_p0213a10║論云：欲斷諸有苦，應當觀實相。又楞嚴云：二者無
X35n0650_p0213a11║始菩提之清淨體。則今識精緣所遺者。次二句，所
X35n0650_p0213a12║除之惑。染惡迷情名霜露，罪即實相名慧日，杲日
X35n0650_p0213a13║銷於霜露，玅慧照於眾罪，霜不可不銷，罪不可不
X35n0650_p0213a14║滅。後半行，結勸，如文。
X35n0650_p0213a15║△第三、流通。文為二：初、如來付囑，二、經家結益。初
X35n0650_p0213a16║又二：初、總明付囑，二、別示方法。初又三：初、囑阿難，
X35n0650_p0213a17║三、明勸修，三、示邪正。
X35n0650_p0213a18║說是偈已，佛告阿難：汝今持是懺悔六根觀普賢菩
X35n0650_p0213a19║薩法，普為十方諸天世人廣分別說。
X35n0650_p0213a20║初阿難是持法者，信順力深，正法之水，可以注當，
X35n0650_p0213a21║煩汝宣傳，至未來世。持是懺悔者，付大用也。觀普
X35n0650_p0213a22║賢法者，付宗體也。法華神力，結要流通，皆其例也。
X35n0650_p0213a23║△次、結勸，有四：初、捨喧閙勸。
X35n0650_p0213a24║佛滅度後，佛諸弟子若有受持、讀誦、解說方等經典，
X35n0650_p0213b01║應於靜處、若在塚間、若林樹下、若阿練若處。
X35n0650_p0213b02║夫入道者處須靜，城市闤闠非其宜也。頭陀有十
X35n0650_p0213b03║二，今舉其處有三：阿練若，此云閑靜處，即空逈地，
X35n0650_p0213b04║或一放牧聲、一鼓聲皆可；修禪有十利益，委如餘
X35n0650_p0213b05║文；約觀解處，如上觀（云云）。
X35n0650_p0213b06║△念力等者。次舉見佛勸。
X35n0650_p0213b07║讀誦方等，思大乘義，念力強故，得見我身及多寶佛
X35n0650_p0213b08║塔、十方分身、無量諸佛。
X35n0650_p0213b09║強者，揀非輭夫也。有非常之功，必見非常之人，所
X35n0650_p0213b10║見之相，廣如上說。
X35n0650_p0213b11║△三、受供勸。
X35n0650_p0213b12║普賢菩薩、文殊師利菩薩、藥王菩薩、藥上菩薩，恭敬
X35n0650_p0213b13║法故，持諸玅華住立空中，讚歎恭敬行持法者；但誦
X35n0650_p0213b14║大乘方等經故，諸佛菩薩晝夜供養是持法者。
X35n0650_p0213b15║文殊，此云玅德，覺性分明，常樂昭著，故名也。藥王
X35n0650_p0213b16║以燒身得忍，弘通玅教，今正是時。皆持一實之華，
X35n0650_p0213b17║住寂光空中，雖讚敬行人，引進末學，正為荷法恩
X35n0650_p0213b18║深故也。反受供養者，以行人所持之法，是佛師故。
X35n0650_p0213b19║大覺世尊，雖曰應供，亦乃供應。
X35n0650_p0213b20║△四、滅罪勸者。
X35n0650_p0213b21║佛告阿難：我與賢劫諸菩薩等及十方諸佛，因思大
X35n0650_p0213b22║乘真實義故，除却百萬億劫阿僧祇數生死之罪；因
X35n0650_p0213b23║此勝玅懺悔法故，今於十方各得為佛。若欲疾成阿
X35n0650_p0213b24║耨多羅三藐三菩提者，若欲現身見十方佛及普賢
X35n0650_p0213c01║菩薩，當淨澡浴、著淨潔衣、燒眾名香，在空閑處應當
X35n0650_p0213c02║讀誦大乘經典、思大乘義。
X35n0650_p0213c03║三種懺法勢力雄猛，同居變易罪若空華，故使百
X35n0650_p0213c04║萬億劫之罪一懺即滅，十方為佛推功在茲，末後
X35n0650_p0213c05║結勸。若欲疾成者，結上引行勸；若欲現身等者，結
X35n0650_p0213c06║上示處勸。洗浴者，示方法也。能洗表般若，所洗表
X35n0650_p0213c07║法身，燒香表解脫，軌儀既備玅果當剋。
X35n0650_p0213c08║△三、示邪正
X35n0650_p0213c09║佛告阿難：若有眾生欲觀普賢菩薩者，當作是觀。作
X35n0650_p0213c10║是觀者，是名正觀；若佗觀者，名為邪觀。
X35n0650_p0213c11║正觀者，中道名正，空假皆正。用觀普賢，非心外法，
X35n0650_p0213c12║是心是普賢，是心作普賢，能所泯絕，名正觀也。若
X35n0650_p0213c13║空假非中，心外有法，皆名為邪。又行人用觀之時，
X35n0650_p0213c14║見聖像者，或慮是魔，當用三種法驗之，委如禪門
X35n0650_p0213c15║（云云）。問：佛果最，何故捨果而觀因人？因人又多，何
X35n0650_p0213c16║故偏觀普賢？答：略有四意：一、專觀極因，一人令心
X35n0650_p0213c17║無異緣故；二、根機宜此，得四悉益故；三、釋迦一化，
X35n0650_p0213c18║是行門主故；四、此經與法華勸發連接，彼此談行，
X35n0650_p0213c19║誓願重故。問：經云：得見普賢。不知經流此國，甞有
X35n0650_p0213c20║人見之不？答：菩薩具冥顯兩應。顯應者，如智論中，
X35n0650_p0213c21║有比丘名摩訶羅，甞在一窟中讀法華經，見有一
X35n0650_p0213c22║金色光明人，騎白象，合掌而為供養，自謂是普賢。
X35n0650_p0213c23║又南嶽禪師誦經之時，得普賢摩頂，而涌生肉髻。
X35n0650_p0213c24║又僧傳道潛禪師於錢唐梵天塔前修懺時，普賢
X35n0650_p0214a01║乘象，鼻垂至地，其實應現徧十方界。且引此三耳。
X35n0650_p0214a02║若其冥應，如普賢自云：是人罪障，設不見我，我於
X35n0650_p0214a03║闇中為其摩頂。是知是人覆護羣生，功德利益，不
X35n0650_p0214a04║可思議。
X35n0650_p0214a05║△二、從佛滅度後下，示佛後修行方法，有二：初、總
X35n0650_p0214a06║明勝利，有滅惡生善之功；二、若聲聞人下，別示懺
X35n0650_p0214a07║法，有出家、在家之異。初又二：初、滅惡，二、生善。
X35n0650_p0214a08║佛滅度後，佛諸弟子隨順佛語行懺悔者，當知是人
X35n0650_p0214a09║行普賢行。行普賢行者，不見惡相及惡業報。其有眾
X35n0650_p0214a10║生，晝夜六時禮十方佛，誦大乘經，思第一義甚深空
X35n0650_p0214a11║法，一彈指頃，除却百萬億阿僧祇劫生死之罪。
X35n0650_p0214a12║初文有二：初滅因惡，次滅果惡。初滅因云相者，表
X35n0650_p0214a13║墮不如意處，業能牽報，惡因既轉，則不受苦報也。
X35n0650_p0214a14║業相，如止觀業相境（云云）。次滅惡果者，以空慧甚
X35n0650_p0214a15║深，徹實相底，了修惡即性，達染體本虗，彈指之喻，
X35n0650_p0214a16║為不誣也。一燈破千年之闇，豆火焚千丈之薪，借
X35n0650_p0214a17║近喻遠，孰不信之？
X35n0650_p0214a18║△次、若欲疾成下，別明生善。善者，謂戒也。戒有二：
X35n0650_p0214a19║初、發得，次、誓得。
X35n0650_p0214a20║行此行者，真是佛子，從諸佛生，十方諸佛及諸菩薩
X35n0650_p0214a21║為其和尚，是名具足菩薩戒者，不須羯磨自然成就，
X35n0650_p0214a22║應受一切人天供養。
X35n0650_p0214a23║發者，緣因開發，佛子義成，慧從佛生，非子何謂？菩
X35n0650_p0214a24║薩戒者，十重、四十八輕、八萬威儀等也。不須羯磨
X35n0650_p0214b01║者，不藉緣也。受供養者，以持戒之人福德厚重，供
X35n0650_p0214b02║之者福過供佛，故梵網有日食三兩金之勸。苟戒
X35n0650_p0214b03║根不淨，佛有明訶，不得受施利如葶藶子大。又寶
X35n0650_p0214b04║梁經謂破戒比丘大地無咳唾處，學者讀之可以
X35n0650_p0214b05║自省。
X35n0650_p0214b06║△二、自誓中三：初、依聖力，二、正自發誓，三、誓已回
X35n0650_p0214b07║向。
X35n0650_p0214b08║爾時，行者若欲具足菩薩戒者，應當合掌，在空閑處
X35n0650_p0214b09║徧禮十方佛，懺悔諸罪，自說己過，然後靜處白十方
X35n0650_p0214b10║佛而作是言：諸佛世尊常住在世，我業障故，雖信方
X35n0650_p0214b11║等，見佛不了。今歸依佛，唯願釋迦牟尼正徧知世尊
X35n0650_p0214b12║為我和尚。文殊師利具大慧者，願以智慧授我清淨
X35n0650_p0214b13║諸菩薩法。彌勒菩薩勝大慈日，憐愍我故，亦應聽我
X35n0650_p0214b14║受菩薩法。十方諸佛現為我證，諸大菩薩各稱其名，
X35n0650_p0214b15║是勝大士，覆護眾生，助護我等。
X35n0650_p0214b16║初又二：初方便，次求師。初禮佛者，方便懺障戒罪
X35n0650_p0214b17║也。雖不若梵網有求見相之文，於義非無也。次求
X35n0650_p0214b18║師者，將服戒纓須賴聖師，唯佛菩薩是具三聚淨
X35n0650_p0214b19║戒者，今起持心賴師覆護，則無作可發。若就凡師
X35n0650_p0214b20║納戒，梵網具二師，地持但一師，今從聖求師至于
X35n0650_p0214b21║五
X35n0650_p0214b22║△次自誓中二：初要制乞戒，次三歸納法。
X35n0650_p0214b23║今日受持方等經典，乃至失命，設墮地獄受無量苦，
X35n0650_p0214b24║終不毀謗諸佛正法。以是因緣功德力故，今釋迦牟
X35n0650_p0214c01║尼佛為我和尚，文殊師利為我阿闍棃，當來彌勒願
X35n0650_p0214c02║授我法，十方諸佛願證知我，大德諸菩薩願為我伴。
X35n0650_p0214c03║要制者，戒法尊重，非輕心可發。論云：若輕浮心，體
X35n0650_p0214c04║是無記，不發無作。又不作持戒心者，亦不得戒。若
X35n0650_p0214c05║作來世具戒遠緣，則無不可也。比見為傳戒師者，
X35n0650_p0214c06║戒品不具，況復希利之心在前，羯磨之辭懵然不
X35n0650_p0214c07║識，重輕條制略不知之。戒有明訶，一一法不知，而
X35n0650_p0214c08║為佗人作師受戒者，犯罪。設有得戒，犯已再受者，
X35n0650_p0214c09║必須懺悔。見好相已，聽增益受。去聖漸遠，師徒合
X35n0650_p0214c10║雜，事同兒戲。嗚呼！戒法崩壞，以至於此。寄語後學，
X35n0650_p0214c11║當尊重正法。是故今文有設墮地獄不謗佛之辭，
X35n0650_p0214c12║葢以戒慧尊勝故爾。
X35n0650_p0214c13║△次三歸納法。
X35n0650_p0214c14║我今依大乘經甚深玅義，歸依佛、歸依法、歸依僧。如
X35n0650_p0214c15║是三說。歸依三寶已，次當自誓受六重法。受六重法
X35n0650_p0214c16║已，次當勤修無礙梵行，發曠濟心，受八重法。
X35n0650_p0214c17║文為三：初文者，大小二乘皆三自歸。然三歸之理，
X35n0650_p0214c18║體是法性，識之者寡。大經云：阿羅漢不知三寶常
X35n0650_p0214c19║住者，所有禁戒亦不具足。又勝鬘經云：若不知常
X35n0650_p0214c20║住，所有三歸皆不成就。是故今經稱為玅義，旨在
X35n0650_p0214c21║於此。三寶雖是一體，體名甚深；歸須從果，果名玅
X35n0650_p0214c22║義。因果不二，我今歸依。歸名還源，依名仗托，無作
X35n0650_p0214c23║玅戒自茲而起。次六重法者，是優婆塞戒也，謂不
X35n0650_p0214c24║殺、不盜、不謂得上人法、不婬、不說眾過、不沽酒。善
X35n0650_p0215a01║戒經云：菩薩有二種：一、在家，二、出家。在家六重，出
X35n0650_p0215a02║家八重。然善戒經中八重戒中但出家四，而前四
X35n0650_p0215a03║不出，但云四重如前，恐只是殺、盜、婬、妄耳。後四者，
X35n0650_p0215a04║文云：菩薩若為貪利養故，自讚其身，得菩薩戒，住
X35n0650_p0215a05║菩薩地。是第五重法。若有貧窮及病人來乞索，不
X35n0650_p0215a06║施錢物求法者，不施一偈。是第六重法。若瞋不應
X35n0650_p0215a07║加惡，若以手打或杖或石，心懷瞋恨等者。是第七
X35n0650_p0215a08║重法。若有同師同學誹謗菩薩方等法藏，受學頂
X35n0650_p0215a09║戴相似非法者，不應共住。若定知已，不得向人讚
X35n0650_p0215a10║歎其德。是菩薩第八重法。經文廣明菩薩戒法（云
X35n0650_p0215a11║云）。
X35n0650_p0215a12║△三、誓已回向
X35n0650_p0215a13║立此誓已，於空閑處燒眾名香，散華供養一切諸佛
X35n0650_p0215a14║及諸菩薩大乘方等，而作是言：我於今日發菩提心，
X35n0650_p0215a15║以此功德普度一切。作是語已，復更頂禮一切諸佛
X35n0650_p0215a16║及諸菩薩，思方等義。一日乃至三七日，若出家、在家，
X35n0650_p0215a17║不須和尚、不用諸師、不白羯磨，受持讀誦大乘經典
X35n0650_p0215a18║力故、普賢菩薩勸發行故，是十方諸佛正法眼目。因
X35n0650_p0215a19║由是法，自然成就五分法身：戒、定、慧、解脫、解脫知見。
X35n0650_p0215a20║諸佛如來從此法生，於大乘經得受記莂。
X35n0650_p0215a21║文有四：初、供佛荷恩，二、發心度生，三、徧禮增進，四、
X35n0650_p0215a22║五分結成。初文可解。次以戒善普資法界。菩提心
X35n0650_p0215a23║者，正覺心也。理應依無作四諦以陳四弘，虗空可
X35n0650_p0215a24║盡，度生之心不可盡。三、禮敬思義至三七者，且依
X35n0650_p0215b01║今經所制邊期見普賢也。四、但受持者，推功有在。
X35n0650_p0215b02║五分法身義通大小，今身在大，前三在因，戒則中
X35n0650_p0215b03║道一切，定則本性健相，慧則一切種智；後二在果，
X35n0650_p0215b04║解脫則惑累進斷，知見則分別無錯。三雖在因，今
X35n0650_p0215b05║從果說，故皆法身也。
X35n0650_p0215b06║△若聲聞人下，次示出家、在家懺。文為二：初、約人
X35n0650_p0215b07║勸修，二、結示利益。初為三：初、出家五眾，二、在家二
X35n0650_p0215b08║眾，三、王臣豪族。初又三：初、牒犯戒人，二、勸令懺悔，
X35n0650_p0215b09║三、結益。
X35n0650_p0215b10║是故，智者！若聲聞人毀破三歸、五戒及八戒、比丘戒、
X35n0650_p0215b11║比丘尼戒、沙彌戒、沙彌尼戒、式叉摩尼戒及諸威儀，
X35n0650_p0215b12║愚癡、不善、惡邪心故，多犯諸戒及威儀法。
X35n0650_p0215b13║初聲聞人者，此牒初心人也。若至煖頂自發定共，
X35n0650_p0215b14║初果已去發道共，必無毀具足戒至摩尼戒也。毀
X35n0650_p0215b15║三歸者，發邪見也。五戒可解。八戒者，五加：不著華
X35n0650_p0215b16║鬘、不歌舞伎樂、不坐高勝牀。沙彌戒，八加：不捉金
X35n0650_p0215b17║銀生像及不過中食。式叉摩尼，此翻學法女。佛制
X35n0650_p0215b18║受沙彌尼戒已，更用六法調心，慮在家時腹中懷
X35n0650_p0215b19║姙故，六法滿已方受尼大戒。及諸威儀者，八萬等
X35n0650_p0215b20║威儀也。愛見二心名為不善，惡邪羅剎毀乞浮囊，
X35n0650_p0215b21║設或從乞當自沈溺。
X35n0650_p0215b22║△次勸令悔過。
X35n0650_p0215b23║若欲除滅令無過患，還為比丘具沙門法者，當勤修
X35n0650_p0215b24║讀方等經典，思第一義甚深空法，令此空慧與心相
X35n0650_p0215c01║應。
X35n0650_p0215c02║具沙門法者，戒根完足也。小懺六聚各有法式，今
X35n0650_p0215c03║依大乘修習空法，心境俱空，罪不罪不可得。如此
X35n0650_p0215c04║了達者，翻大地則艸木俱死。
X35n0650_p0215c05║△三、結益。
X35n0650_p0215c06║當知此人於一念頃，一切罪垢永盡無餘，是名具足
X35n0650_p0215c07║沙門法式，具諸威儀，應受人天一切供養。
X35n0650_p0215c08║一切罪垢，是五眾遮性也。具沙門法，是三聚還生
X35n0650_p0215c09║也。受人供養者，功推大教也。
X35n0650_p0215c10║△次在家二眾。
X35n0650_p0215c11║若優婆塞犯諸威儀，作不善事。不善事者，所謂論說
X35n0650_p0215c12║佛法過惡，論說四眾所犯惡事，偷盜、婬泆，無有慚愧。
X35n0650_p0215c13║若欲懺悔滅諸罪者，當勤讀誦方等經典，思第一義。
X35n0650_p0215c14║優婆塞，此云近事。男不列優婆夷者，略之耳。不善
X35n0650_p0215c15║事，即犯五戒與六重也。論說過惡，六中最重之過
X35n0650_p0215c16║也。
X35n0650_p0215c17║△三、王臣之貪，又二：初、示罪，二、正懺。
X35n0650_p0215c18║若王者、大臣、婆羅門、居士、長者、宰官，是諸人等，貪求
X35n0650_p0215c19║無厭，作五逆罪，謗方等經，具十惡業，是大惡報，應墮
X35n0650_p0215c20║惡道，過於暴雨，必定當墮阿鼻地獄。若欲除滅此業
X35n0650_p0215c21║障者，應生慚愧，懺悔諸罪。
X35n0650_p0215c22║初示罪者，若春秋時殺君三十六，洎始皇吞併六
X35n0650_p0215c23║國，煬帝造逆等。臣之貪，若石季倫等，乃此土也。闍
X35n0650_p0215c24║王殺文，調達造逆，乃彼土也。逆加謗法，報在泥黎。
X35n0650_p0216a01║楞嚴云：因地不直，果招紆曲。
X35n0650_p0216a02║△二、云何下，正示懺法。
X35n0650_p0216a03║云何名為剎利居士懺悔罪法？懺悔者，但當正心，不
X35n0650_p0216a04║謗三寶，不障出家，不為梵行人作惡留難，應當繫念
X35n0650_p0216a05║修六念法，亦當供給供養持大乘者，不必禮拜，應當
X35n0650_p0216a06║憶念甚深經法第一義空。思是法者，是名剎利居士
X35n0650_p0216a07║修第一懺悔。第二懺悔者，孝養父母，恭敬師長，是名
X35n0650_p0216a08║修第二懺悔。第三懺悔者，正法治國，不邪枉人民，是
X35n0650_p0216a09║名修第三懺悔。第四懺悔者，於六齋日，勅諸境內力
X35n0650_p0216a10║所及處，令行不殺。修如此法，是名修第四懺悔。第五
X35n0650_p0216a11║懺悔者，但當深信因果，信一實道，知佛不滅，是名修
X35n0650_p0216a12║第五懺悔。
X35n0650_p0216a13║經云：剎利王有五種重罪，墮於惡道：一、強奪三寶
X35n0650_p0216a14║物，二、誹謗正法，三、惱害佛之弟子，四、作五逆罪，五、
X35n0650_p0216a15║教行十惡。今初，不謗三寶等即止善，修六念法等
X35n0650_p0216a16║即行善。不必禮者，以姓貴故多慢，佛且聽之。既云
X35n0650_p0216a17║供給，此似懺第一、奪三寶物罪。第二、孝父母，承顏
X35n0650_p0216a18║無違，有隱而無犯，若大舜事瞽叟，號泣於旻天也。
X35n0650_p0216a19║敬師長，左右就養，服勤至死，若晉帝事王祥於太
X35n0650_p0216a20║學也。此似懺第四、作五逆罪。第三、正治者，法天行
X35n0650_p0216a21║道，賞罰必當，宥過無大，刑故無小。不枉民者，恢解
X35n0650_p0216a22║網之仁，有納隍之慮。此似懺第三、害佛弟子之罪。
X35n0650_p0216a23║第四、制令不殺，天子以好生惡殺為德，仁及飛走，
X35n0650_p0216a24║澤及禽魚，亦止行二善之最也。六齋日，如大論（云
X35n0650_p0216b01║云）。此似懺第五、教十惡罪。第五、信因果者，善因果
X35n0650_p0216b02║譬聲清響順，惡因果喻形曲影凹。信一實則諸法
X35n0650_p0216b03║實相，佛不滅則三身常住。事理明白，知之不疑，故
X35n0650_p0216b04║曰深信。此似懺第二、誹謗正法罪。
X35n0650_p0216b05║△佛告下。結勸顯益。
X35n0650_p0216b06║佛告阿難：於未來世，若有修習如此懺悔法，當知此
X35n0650_p0216b07║人著慚愧服，諸佛護助，不久當成阿耨多羅三藐三
X35n0650_p0216b08║菩提。
X35n0650_p0216b09║慚愧者，慚四十位之聖天，愧十信之賢人。又慚第
X35n0650_p0216b10║一義天，愧聖賢之人。若無慚愧，乃裸露人也。今既
X35n0650_p0216b11║入位，是披慚愧服也。法身冥資，成佛在即，故曰不
X35n0650_p0216b12║久。
X35n0650_p0216b13║△二、經家結。
X35n0650_p0216b14║說是語時，十千天子得法眼淨。彌勒菩薩等諸大菩
X35n0650_p0216b15║薩，及以阿難，聞佛所說，歡喜奉行。
X35n0650_p0216b16║法眼淨者，小則初果，大乘五眼判之。法眼在八九
X35n0650_p0216b17║等信，今是入住，以佛眼名法耳。喜亦通深，乃至十
X35n0650_p0216b18║地得法喜也。奉行自行化陀，同歸密藏。
X35n0650_p0216b19║佛說觀普賢菩薩行法經
X35n0650_p0216b20║
X35n0650_p0216b21║觀普賢菩薩行法經義疏卷下（終）
X35n0650_p0216b22║天台山沙門亮潤分會