X35n0651_p0217a01║
X35n0651_p0217a02║No. 651-A
X35n0651_p0217a03║ 金剛三昧經註解敘
X35n0651_p0217a04║
X35n0651_p0217a05║夫真心獨露，若皓月之朗於太虗；法性無虧，似驪珠
X35n0651_p0217a06║之耀於滄海。了了不昧，日用明明。無生即生，以真如
X35n0651_p0217a07║不守自性，而變現隨緣；生即無生，以實相本來無物，
X35n0651_p0217a08║而一塵不受。求之叵得，如木中火，決定是有，而方處
X35n0651_p0217a09║無憑；體之即神，比鏡內華，儼然可見，而取不能得。無
X35n0651_p0217a10║方妙用，猶暎色之摩尼，影雖移而體實不變；具足本
X35n0651_p0217a11║來，若迷家之貧子，身雖困而寶未甞無。悲夫！我輩沈
X35n0651_p0217a12║埋曠劫，迷背日深，本有家財，致生難認。良由不逢善
X35n0651_p0217a13║友，開悟何從？故我如來離兜率，降皇宮，捨富貴，逃雪
X35n0651_p0217a14║嶺，苦行六年，覩星成道，作眾生之慈父，為九界之宗
X35n0651_p0217a15║師。三七思惟，法輪大轉。葢為利鈍難齊，所以教分漸
X35n0651_p0217a16║頓。四十餘年，欲說不能說，權實互覆；涅槃時近，欲休
X35n0651_p0217a17║不能休，罄示一心。其猶握金剛劒，用斬群疑；豎正法
X35n0651_p0217a18║幢，破諸邪惑。革小乘而純入一乘，會百川而同歸大
X35n0651_p0217a19║海。真救病之良藥，運寶筏以濟人。是故世尊無問自
X35n0651_p0217a20║說，施甘露而普救沉疴；伽陀說偈贊揚，鼓瑟琶而相
X35n0651_p0217a21║席打令。解脫發廣問之端，知六度皆歸無相；心王問
X35n0651_p0217a22║無生之義，識三行惟一自心。無住示法身，非來非去；
X35n0651_p0217a23║大力啟果德，有証有修。身子重聞一偈之因緣，達真
X35n0651_p0217a24║空具含四德；梵行守真修之一味，即俗諦頓具四緣。
X35n0651_p0217b01║地藏騰七品之餘疑，阿難請一經之名字。始末究竟，
X35n0651_p0217b02║秪是自心；前後辨明，寧逃法性？惜乎澆漓末世，妙典
X35n0651_p0217b03║難逢。茲得無瑕師夢祈神授，刻此流通，旨奧文奇，讀
X35n0651_p0217b04║者彷彿。由是不揣愚庸，伸此管見。若夫昔人片言而
X35n0651_p0217b05║擲地金聲，一語而大千廣被，余何敢言？但心慕大乘，
X35n0651_p0217b06║聊希贊嘆。奈聖言莫測，凡智叵思，倘或淆訛，願施懺
X35n0651_p0217b07║悔。
X35n0651_p0217b08║明傳曹洞正宗第二十七代會稽雲門山顯聖寺住
X35n0651_p0217b09║持圓澄註并序
X35n0651_p0217b10║
X35n0651_p0217b11║
X35n0651_p0217b12║
X35n0651_p0217b13║
X35n0651_p0217b14║
X35n0651_p0217b15║
X35n0651_p0217b16║
X35n0651_p0217b17║
X35n0651_p0217b18║
X35n0651_p0217b19║
X35n0651_p0217b20║
X35n0651_p0217b21║
X35n0651_p0217b22║
X35n0651_p0217b23║
X35n0651_p0217b24║
X35n0651_p0217c01║金剛三昧經註解目次
X35n0651_p0217c02║
X35n0651_p0217c03║卷第一
X35n0651_p0217c04║自序
X35n0651_p0217c05║序品第一
X35n0651_p0217c06║無相法品第二
X35n0651_p0217c07║卷第二
X35n0651_p0217c08║無性行品第三
X35n0651_p0217c09║本覺利品第四
X35n0651_p0217c10║卷第三
X35n0651_p0217c11║入實際品第五
X35n0651_p0217c12║真性空品第六
X35n0651_p0217c13║卷第四
X35n0651_p0217c14║如來藏品第七
X35n0651_p0217c15║總持品第八
X35n0651_p0217c16║䟦
X35n0651_p0217c17║
X35n0651_p0217c18║金剛三昧經註解目次（終）
X35n0651_p0217c19║
X35n0651_p0217c20║
X35n0651_p0217c21║
X35n0651_p0217c22║
X35n0651_p0217c23║
X35n0651_p0217c24║
X35n0651_p0218a01║
X35n0651_p0218a02║No. 651
X35n0651_p0218a03║金剛三昧經註卷第一
X35n0651_p0218a04║
X35n0651_p0218a05║失譯人名附北凉錄
X35n0651_p0218a06║明會稽顯聖寺沙門　圓澄　註
X35n0651_p0218a07║金剛義言堅固，三昧義翻正見。世以不見為昧，佛
X35n0651_p0218a08║法以無見為正見，故亦云正定。因二行所發，故有
X35n0651_p0218a09║二名：為止所發，則名正定；修觀所發，則名正見。見
X35n0651_p0218a10║驅內惑，定却外魔，二者同得堅固，取喻金剛也。夫
X35n0651_p0218a11║金剛之為義也，而有多種，姑舉三名：一曰能持，二
X35n0651_p0218a12║曰勇徤，三曰威猛。是三者合三世間。能持者即是
X35n0651_p0218a13║器世間，故楞嚴曰：堅明立礙，堅覺寶成。故有金輪
X35n0651_p0218a14║保持國土，是故世界皆依金剛際所持也。勇徤者
X35n0651_p0218a15║即是眾生世間，故人中有金剛力士之稱。威猛即
X35n0651_p0218a16║是智正覺世間，故曰：金剛藏王菩薩精心陰速，摧
X35n0651_p0218a17║伏魔冤，保綏法忍。是知乃聖乃凡，若情無情，莫不
X35n0651_p0218a18║皆稟金剛三昧為本覺正體也。又復通因徹果，因
X35n0651_p0218a19║即是眾生本覺，故曰：一切眾生本根覺利。所以云：
X35n0651_p0218a20║心佛及眾生，是三無差別者，此也。果即是諸佛始
X35n0651_p0218a21║覺，菩薩華臺受職，十方諸佛同放寶光，灌菩薩頂，
X35n0651_p0218a22║入金剛三昧，一剎那中轉成正覺者，是也。曰：若金
X35n0651_p0218a23║剛三昧即是眾生本覺，胡不一時成佛，而有凡聖
X35n0651_p0218a24║差別者，何也？答：正因佛性，生佛本同；緣因佛性，眾
X35n0651_p0218b01║生未具。諸菩薩等皆由十信、十住、十行、十迴向、十
X35n0651_p0218b02║地等覺，至等覺已，是覺方獲金剛心中初乾慧地，
X35n0651_p0218b03║如是重重單複十二，方盡妙覺。眾生無緣因故，不
X35n0651_p0218b04║能一時成佛也。蓋本師深知一切眾生本自具足，
X35n0651_p0218b05║迷而罔返，出世以種種方便、種種因緣開導眾生，
X35n0651_p0218b06║知依緣因，漸漸修集，始契未有，故曰始覺也。而涅
X35n0651_p0218b07║槃經取喻多種，經云：譬如金剛，所擬之處無不碎
X35n0651_p0218b08║壞，而是金剛無有折損；金剛三昧亦復如是，所擬
X35n0651_p0218b09║之法無不碎壞，而是三昧無有折損。善男子，如諸
X35n0651_p0218b10║寶中，金剛最勝；菩薩所得金剛三昧亦復如是，於
X35n0651_p0218b11║諸三昧為最第一。何以故？菩薩摩訶薩修是三昧，
X35n0651_p0218b12║一切三昧悉來歸屬。善男子，如諸小王，悉來歸屬
X35n0651_p0218b13║轉輪聖王；一切三昧亦復如是，悉來歸屬金剛三
X35n0651_p0218b14║昧。善男子，譬如有人，為國怨讐，人所厭患，有人殺
X35n0651_p0218b15║之，一切世人無不稱讚是人功德；金剛三昧亦復
X35n0651_p0218b16║如是，菩薩修習，能壞一切眾生怨敵，是故常為一
X35n0651_p0218b17║切三昧之所宗敬。善男子，譬如有人，其力盛壯，人
X35n0651_p0218b18║無當者，復更有人力能伏之，當知是人世所稱美；
X35n0651_p0218b19║金剛三昧亦復如是，力能摧伏難伏之法，以是義
X35n0651_p0218b20║故，一切三昧悉來歸屬。善男子，譬如有人，在大海
X35n0651_p0218b21║浴，當知是人已用諸河泉池之水；菩薩摩訶薩亦
X35n0651_p0218b22║復如是，修習如是金剛三昧，當知已為修習諸餘
X35n0651_p0218b23║一切三昧。善男子，如香山中，有一泉水名阿耨達，
X35n0651_p0218b24║其泉具足八味之水，有人飲之無諸病苦。金剛三
X35n0651_p0218c01║昧亦復如是，具八正道，菩薩修習斷諸煩惱、瘡疣、
X35n0651_p0218c02║重病。善男子！如人供養摩醯首羅，當知是人已為
X35n0651_p0218c03║供養一切諸天。金剛三昧亦復如是，有人修習，當
X35n0651_p0218c04║知已為修習一切諸餘三昧。善男子！若有菩薩安
X35n0651_p0218c05║住如是金剛三昧，見一切法無有障礙，如於掌中
X35n0651_p0218c06║觀阿摩勒果。菩薩雖復得如是見，終不作想見一
X35n0651_p0218c07║切法。善男子！譬如有人坐四衢道，見諸眾生來、去、
X35n0651_p0218c08║坐、臥。金剛三昧亦復如是，見一切法生、滅、出、沒。善
X35n0651_p0218c09║男子！譬如高山，有人登之，遠望諸方皆悉明了。金
X35n0651_p0218c10║剛定山亦復如是，菩薩登之，遠望諸法無不明了。
X35n0651_p0218c11║善男子！譬如春月，天降甘雨，其渧微緻，間無空處，
X35n0651_p0218c12║淨眼之人見之明了。菩薩亦爾，得金剛定清淨之
X35n0651_p0218c13║目，遠見東方所有世界，其中或有國土成、壞，一切
X35n0651_p0218c14║皆見，明了無障，乃至十方亦復如是。善男子！如由
X35n0651_p0218c15║乾陀山七日並出，其山所有樹木、叢林一切燒盡。
X35n0651_p0218c16║菩薩修習金剛三昧亦復如是，所有一切煩惱、叢
X35n0651_p0218c17║林即時消滅。善男子！譬如金剛雖能摧破一切有
X35n0651_p0218c18║物，終不生念：我能摧破。金剛三昧亦復如是，菩薩
X35n0651_p0218c19║修已能破煩惱，終不生念：我能壞結。善男子！譬如
X35n0651_p0218c20║大地能持萬物，終不生念：我力能持。火亦不念：我
X35n0651_p0218c21║能燒物。水亦不念：我能潤漬。風亦不念：我能動物。
X35n0651_p0218c22║空亦不念：我能容受。涅槃亦復不生念言：我令眾
X35n0651_p0218c23║生而得滅度。金剛三昧亦復如是，雖能滅除一切
X35n0651_p0218c24║煩惱，而初無心言：我能滅。若有菩薩安住如是金
X35n0651_p0219a01║剛三昧，於一念中變身如佛，其數無量，徧滿十方
X35n0651_p0219a02║恒河沙等諸佛世界。如是菩薩雖作是化，其心初
X35n0651_p0219a03║無憍慢之想。何以故？菩薩常念：誰有是定能作是
X35n0651_p0219a04║化？唯有菩薩安住如是金剛三昧乃能作耳。菩薩
X35n0651_p0219a05║摩訶薩安住如是金剛三昧，於一念中徧至十方
X35n0651_p0219a06║恒河沙等諸佛世界，還其本處。雖有是力，亦不念
X35n0651_p0219a07║言：我能如是。何以故？以是三昧因緣力故。菩薩摩
X35n0651_p0219a08║訶薩安住如是金剛三昧，於一念中能斷十方恒
X35n0651_p0219a09║河沙等世界眾生所有煩惱，而心初無斷諸眾生
X35n0651_p0219a10║煩惱之想。何以故？以是三昧因緣力故。菩薩住是
X35n0651_p0219a11║金剛三昧，以一音聲有所演說，一切眾生各隨種
X35n0651_p0219a12║類而得解了；示現一色，一切眾生各各皆見種種
X35n0651_p0219a13║色相；安住一處，身不移易，能令眾生隨其方面各
X35n0651_p0219a14║各而見；演說一法，若界、若入，一切眾生各隨本解
X35n0651_p0219a15║而得聞之。菩薩安住如是三昧，雖見眾生而心初
X35n0651_p0219a16║無眾生之相，雖見男女無男女相，雖見色法無有
X35n0651_p0219a17║色相，乃至見識亦無識相，雖見晝夜無晝夜相，雖
X35n0651_p0219a18║見一切無一切相，雖見一切煩惱諸結，亦無一切
X35n0651_p0219a19║煩惱之相；見入聖道，無聖道相；雖見菩提，無菩提
X35n0651_p0219a20║相；見於涅槃，無涅槃相。何以故？善男子！一切諸法
X35n0651_p0219a21║本無相故。菩薩以是三昧力故，見一切法如本無
X35n0651_p0219a22║相。何故名為金剛三昧？善男子！譬如金剛，若在日
X35n0651_p0219a23║中，色則不定。金剛三昧亦復如是，在於大眾，色亦
X35n0651_p0219a24║不定。是故，名為金剛三昧。善男子！譬如金剛，一切
X35n0651_p0219b01║世人不能平價。金剛三昧亦復如是，所有功德，一
X35n0651_p0219b02║切人、天不能平量。是故，復名金剛三昧。善男子！譬
X35n0651_p0219b03║如貧人得金剛寶，即得遠離貧窮、困苦、惡鬼、邪毒。
X35n0651_p0219b04║菩薩摩訶薩亦復如是，得是三昧，則能遠離煩惱、
X35n0651_p0219b05║諸苦、諸魔、邪毒。是故，復名金剛三昧。是知金剛三
X35n0651_p0219b06║昧義利難思、功德難思，豈小智之能議哉！准天台
X35n0651_p0219b07║大師以五重玄義用釋一經旨趣，此經以三種名
X35n0651_p0219b08║共目一經：一曰、攝大乘經，即是能攝；二曰、金剛三
X35n0651_p0219b09║昧，即是法、喻；三曰、無量義宗，即是所攝。法身無相，
X35n0651_p0219b10║為萬法所宗，即中道義；解脫猛利，摧堅破惑，即妙
X35n0651_p0219b11║有義；般若無知，無所不知，普含萬有，即真空義。進
X35n0651_p0219b12║不至四、退不至二，祗目三名。是知此經以三德圓
X35n0651_p0219b13║融為名，顯秘密藏，作涅槃之先導也。曰：既具三名，
X35n0651_p0219b14║何以獨名金剛三昧耶？答：破惑義顯，故以名之；以
X35n0651_p0219b15║本覺利行為體，故經首名一味、真實、無相、無生、決
X35n0651_p0219b16║定、實際、本覺利行。若有聞是經，乃至受持一四句
X35n0651_p0219b17║偈，是人則為入佛智地，以真空實相為宗。故偈曰：
X35n0651_p0219b18║一味無相利，猶如太虗空，無有不容受（云云）。他經
X35n0651_p0219b19║以破疑蕩執為用，此經不然。以無執可蕩，無疑可
X35n0651_p0219b20║破，無化為化，無修為修，無得為得，是此經之妙用
X35n0651_p0219b21║也。故經云：若化眾生，無生於化，不生無化，其化大
X35n0651_p0219b22║焉（云云）。他經以各善己味為教相，此經不然。應是
X35n0651_p0219b23║般若最後，法華當先，以二時不定為教相。何也？般
X35n0651_p0219b24║若雖則指示家財，未敢希取一飡之意，猶住門外，
X35n0651_p0219c01║止宿草菴。既未的明父子一乘尚昧，而此經偈云：
X35n0651_p0219c02║當為入實說，隨順皆一乘。又云：一味之法潤，普充
X35n0651_p0219c03║於一切。又決定斷疑悔，一法之印成。寧不為般若
X35n0651_p0219c04║之後耶？此經雖示一乘一法，一雨一味，而未蒙面
X35n0651_p0219c05║授劫國嘉號，故知法華前矣。若准賢首，即是一乘
X35n0651_p0219c06║頓教。他經以行布熏修，至等覺已，是覺始獲金剛
X35n0651_p0219c07║心中初乾慧地。此經一時於人天眾前，無問凡聖，
X35n0651_p0219c08║頓說金剛三昧。現前大眾，一念開悟，便名本得，頓
X35n0651_p0219c09║同佛體。是知其為頓教也。經者，道也。其猶大王之
X35n0651_p0219c10║道，人人可以共行，無有委曲，離諸險難，徑達帝都。
X35n0651_p0219c11║此經徑直捨方便，令入於佛道，直指自心，見性成
X35n0651_p0219c12║佛，不落見思，不涉邪小，真猶長安大道也。
X35n0651_p0219c13║序品第一
X35n0651_p0219c14║如是我聞：一時，佛在王舍大城耆闍崛山中，與大比
X35n0651_p0219c15║丘眾一萬人俱，皆得阿羅漢道，其名曰：舍利弗、大目
X35n0651_p0219c16║犍連、須菩提，如是眾等阿羅漢。復有菩薩摩訶薩二
X35n0651_p0219c17║千人俱，其名曰：解脫菩薩、心王菩薩、無住菩薩，如是
X35n0651_p0219c18║等菩薩。復有長者八萬人俱，其名曰：梵行長者、大梵
X35n0651_p0219c19║長者、樹提長者，如是等長者。復有天、龍、夜叉、乾闥婆、
X35n0651_p0219c20║阿修羅、迦樓羅、緊那羅、摩睺羅伽、人非人等，六十萬
X35n0651_p0219c21║億。
X35n0651_p0219c22║如是，乃指法之辭。我聞者，法有憑據，非為謬集。一
X35n0651_p0219c23║時者，廣舉有多不同，總指即有五時，所謂華嚴時
X35n0651_p0219c24║等。此經的在般若、法華兩間之時，如前明佛乃說
X35n0651_p0220a01║法之主，闍崛山乃弘法之處。葢言如是之法，我從
X35n0651_p0220a02║佛聞，要見佛何時何處所說，故時處並舉也。以據
X35n0651_p0220a03║事相，大途如是。若依理序，又且不然。何也？葢真理
X35n0651_p0220a04║無朕、無相、無狀，不可以文言求，不可以有無得，不
X35n0651_p0220a05║可以言辭載，不可以心識辨，一切禁止，但曰如是
X35n0651_p0220a06║而已，使人默識於意外，了鑒於言前。阿難恐人不
X35n0651_p0220a07║信，疑為謬談，指佛為證，使人必信也。故寶鏡三昧
X35n0651_p0220a08║云：如是之法，佛祖密付，汝今得之，宜善保護。銀盌
X35n0651_p0220a09║盛雪，明月藏露，類之弗齊，混則知處，意不在言，來
X35n0651_p0220a10║機亦赴。是知傳佛心宗，曾無別旨。阿難恐又別人
X35n0651_p0220a11║作難云：雖則時處可憑，為復惟汝一人得聞？為復
X35n0651_p0220a12║多人共聞？非我一人，比丘有一萬人，菩薩有二千，
X35n0651_p0220a13║長者有八萬，天龍等有六十萬億，以杜一人獨聞
X35n0651_p0220a14║之難也。
X35n0651_p0220a15║爾時世尊四眾圍繞，為諸大眾說大乘經，名一味真
X35n0651_p0220a16║實無相無生決定實際本覺利行。若聞是經乃至受
X35n0651_p0220a17║持一四句偈，是人則為入佛智地，能以方便教化眾
X35n0651_p0220a18║生，為一切眾生作大知識。
X35n0651_p0220a19║佛所說經，有五味差別，所謂乳味、酪味、生酥味、熟
X35n0651_p0220a20║酥味、醍醐味。此經純一醍醐，更無餘味。無餘味者，
X35n0651_p0220a21║即是真實自心生佛。本同眾生全迷，諸佛全悟，聖
X35n0651_p0220a22║賢居於迷悟兩間。故我本師，直以金剛三昧，盡破
X35n0651_p0220a23║其迷，使獲究竟，故為說也。以真心無相，為眾相所
X35n0651_p0220a24║依，目曰法身。真性無生，不妨熾然發生，目曰法性。
X35n0651_p0220b01║法身無相，猶如虗空。虗空無相，普含萬有。法性無
X35n0651_p0220b02║生，猶如天地。天地無生，不妨萬物發生。佛為眾生，
X35n0651_p0220b03║文字詮表，開化物務，故立假名。若我等契旨，言前
X35n0651_p0220b04║了不可得，決定秪是一實相也。不說無相，而說實
X35n0651_p0220b05║相，何也？恐人不解無相而空之義，作有無見，故說
X35n0651_p0220b06║實相也。何以為實？以人人本覺，終不容他，如眼不
X35n0651_p0220b07║容塵，火之不容水等。何以為利行？所言本覺利行，
X35n0651_p0220b08║即楞嚴所謂本覺妙明也。上言無相無生，若定執
X35n0651_p0220b09║無相，則落外道斷常邪見，而安知法身無相而靡
X35n0651_p0220b10║所不相，法性無生而無所不生，真心無為而無所
X35n0651_p0220b11║不為，般若無知而無所不知？今以本覺妙明有如
X35n0651_p0220b12║是利行，眼如是見，耳如是聞，曾非心思言議所及，
X35n0651_p0220b13║略著意思，則成妄想，非本覺也。以妙明故，不期然
X35n0651_p0220b14║而然，不知所以然而然。莊子無知，目為自然，似差
X35n0651_p0220b15║一著矣。雖然，須知如是註釋，猶是畵蛇添足。何也？
X35n0651_p0220b16║昔者世尊陞座默然，而文殊白椎云：諦觀法王法，
X35n0651_p0220b17║法王法如是。世尊便下座。若如是者，世尊云：一味
X35n0651_p0220b18║真實，無相無生，決定實際，本覺利行。都來是箇註
X35n0651_p0220b19║解。若非文殊識破，則學者往往錯過也。若人受持
X35n0651_p0220b20║世尊未開口以前一句真經，是人則為入佛智地，
X35n0651_p0220b21║所謂自證實相者。既能證實，便解施權，作眾生大
X35n0651_p0220b22║知識也。何以故？惟實非權，則收機不廣；惟權非實，
X35n0651_p0220b23║終難究竟。權實並施，三根等利，寧不為真知識耶？
X35n0651_p0220b24║佛說此經已，結跏趺坐，即入金剛三昧，身心不動。
X35n0651_p0220c01║上文以文言顯無文言之理，故古人云：他說的說
X35n0651_p0220c02║箇不說的，而學者終滯言詮。今則跏趺入定，以無
X35n0651_p0220c03║言顯無言，直使心思路絕，言語道斷，非神通所至。
X35n0651_p0220c04║文殊不能出女子之定，非三昧可到；普眼不能見
X35n0651_p0220c05║普賢之身，非言語可辨；淨名杜口於毗耶，非身世
X35n0651_p0220c06║可擬；世尊掩跡於摩竭，非金剛三昧而何？
X35n0651_p0220c07║爾時，眾中有一比丘，名曰阿伽陀，從座而起，合掌胡
X35n0651_p0220c08║跪，欲宣此義，而說偈言：
X35n0651_p0220c09║上文世尊說經已，而入三昧者，雖則有言，而終歸
X35n0651_p0220c10║無言也。此中比丘名阿伽陀者，梵語未翻，以多含
X35n0651_p0220c11║故，意謂無言。無言則無說，無說而不妨說。偈對佛
X35n0651_p0220c12║所謂說即無說，無說即說，不偏枯，不沁漏，圓融中
X35n0651_p0220c13║道，自在若此。
X35n0651_p0220c14║大慈滿足尊，智慧通無礙，廣度眾生故。
X35n0651_p0220c15║說於一諦義，皆以一味道，終不以小乘。
X35n0651_p0220c16║所說義味處，皆悉離不實，入諸佛智地。
X35n0651_p0220c17║決定真實際，聞者皆出世，無有不解脫。
X35n0651_p0220c18║慈能與樂，悲能拔苦，三乘共有。但彼以愛見經懷，
X35n0651_p0220c19║不名滿足。豈若世尊無緣慈悲，不揀冤親，等皆度
X35n0651_p0220c20║脫，故稱大稱滿。智慧有二：一者寶，二者權。三乘同
X35n0651_p0220c21║入法性，聲聞執實迷權，故目偏空。菩薩執權滯實，
X35n0651_p0220c22║故曰事度。而世尊初以大擬，次以小導。始也從實
X35n0651_p0220c23║開權，終則廢權顯實。而中間應權與權，應實與實，
X35n0651_p0220c24║無方化導，故曰無礙。小乘度人，如羊車載人。中乘
X35n0651_p0221a01║大乘，可知其化有限。豈若世尊以虗空無礙乘度
X35n0651_p0221a02║人，故稱廣度。三乘以分證智，齊已所解，用度眾生。
X35n0651_p0221a03║非不欲廣度，以力不及也。世尊智慧無礙，一乘作
X35n0651_p0221a04║無量乘說。究竟秪是一諦，一諦即是一心。此心生
X35n0651_p0221a05║佛，同稟其味。真正猶如醍醐，非前四味。大小相隔，
X35n0651_p0221a06║故能廣度。所說義味，義即一諦，味即醍醐。一諦無
X35n0651_p0221a07║二諦，一味非襍味。無二無襍，皆離不實矣。既離不
X35n0651_p0221a08║實，當詣何所？離不實故，詣實際而入佛智宜矣。如
X35n0651_p0221a09║是之法，希有難遇。苟能遇之，若見若聞，皆得出世
X35n0651_p0221a10║解脫也。比丘說偈有二：已上對眾稱揚，此下勸眾
X35n0651_p0221a11║廣問。
X35n0651_p0221a12║無量諸菩薩，皆悉度眾生，為眾廣深問，
X35n0651_p0221a13║知法寂滅相，入於決定處。如來智方便，
X35n0651_p0221a14║當為入實說。隨順皆一乘，無有諸雜味，
X35n0651_p0221a15║猶如一雨潤，眾草皆悉榮，隨其性各異。
X35n0651_p0221a16║一味之法潤，普充於一切，如彼一雨潤。
X35n0651_p0221a17║皆長菩提芽，入於金剛昧，證法真實定。
X35n0651_p0221a18║決定斷疑悔，一法之印成。
X35n0651_p0221a19║上來稱揚已竟，此下勸問，揀云菩薩智深志固自
X35n0651_p0221a20║度有餘，何必更問？意謂菩薩度生為懷，若不廣問
X35n0651_p0221a21║深要，安能如世尊之廣也？所以下文解脫等菩薩，
X35n0651_p0221a22║皆因勸發起問也。由廣問故知法寂滅，知寂滅故
X35n0651_p0221a23║入決定處，此證實智也。既證實智當問如來權智，
X35n0651_p0221a24║了明權智當如如來善巧方便，會諸方便皆為入
X35n0651_p0221b01║實，而隨順一乘無有雜味設喻，猶如天雨一味平
X35n0651_p0221b02║等，草木根莖大小之不同，而受益各異，非謂雨有
X35n0651_p0221b03║私也。如來一音說法，眾生隨類各解，雖則各解之
X35n0651_p0221b04║不同，而究竟所以無非皆長一乘菩提之芽，入此
X35n0651_p0221b05║金剛三昧斷疑生信，更無別印也。
X35n0651_p0221b06║無相法品第二
X35n0651_p0221b07║爾時，世尊從三昧起而說是言：諸佛智地入實法相
X35n0651_p0221b08║決定性故，方便神通皆無相利，一覺了義難解難入，
X35n0651_p0221b09║非諸二乘之所知見，惟佛菩薩乃能知之，可度眾生
X35n0651_p0221b10║皆說一味。
X35n0651_p0221b11║前品結集家，首敘世尊說法，一味真實，無相無生。
X35n0651_p0221b12║提起示人，意在言先。利根之人，見鞭影而行，不待
X35n0651_p0221b13║再說。恐中下之機，不信不解。故世尊從定而起，無
X35n0651_p0221b14║問自說，作不請友。入實法相決定性者，乃諸佛自
X35n0651_p0221b15║覺聖智地境界。惟佛與佛，乃能究盡。不通他解，是
X35n0651_p0221b16║為實智。此由出定反示入定之事也。何也？葢此事
X35n0651_p0221b17║非文字語言所到之境。若非入定，何能斬斷羣疑。
X35n0651_p0221b18║所言方便神通者，即是權智。指前所謂一味真實，
X35n0651_p0221b19║無相無生等。於自分上，本無可說。為眾生故，從實
X35n0651_p0221b20║施權。以無礙智，神而通之。方便為說，種種名相。如
X35n0651_p0221b21║是名義，雖權非實。非權無以導其實。然權不自權，
X35n0651_p0221b22║乃顯實故施權。實不自實，為遣權故說實。是二者，
X35n0651_p0221b23║皆從諸佛自覺地流出。故皆無相一覺了義。以三
X35n0651_p0221b24║乘見隔，權實難融。故曰難解難入也。
X35n0651_p0221c01║爾時，解脫菩薩即從座起，合掌胡跪而白佛言：尊者！
X35n0651_p0221c02║若佛滅後，正法去世、像法住世，於末劫中，五濁眾生
X35n0651_p0221c03║多諸惡業，輪迴三界無有出時。願佛慈悲，為後眾生
X35n0651_p0221c04║宣說一味決定真實，令彼眾生等同解脫。
X35n0651_p0221c05║此菩薩名解脫者，因佛入定深悟真實，所有一切
X35n0651_p0221c06║群疑眾惑皆不為累，故名解脫也。其問有二：一、為
X35n0651_p0221c07║阿伽陀比丘所勸廣深問故問；二者、自既解脫憫
X35n0651_p0221c08║及將來未解脫者故問也。佛在世時佛自教化不
X35n0651_p0221c09║待我問，佛滅度後正法已去，於像法時彼等眾生
X35n0651_p0221c10║不能面稟嘉猷，將何依准？末法眾生無救無歸無
X35n0651_p0221c11║依無怙，更兼五濁濃厚鬪諍堅固，既無師法可憑，
X35n0651_p0221c12║悞造惡業輪迴莫返，故請世尊預懸法鏡炤彼將
X35n0651_p0221c13║來，使識正道等同解脫也。
X35n0651_p0221c14║佛言：善男子！汝能問我出世之因，欲化眾生，令彼眾
X35n0651_p0221c15║生獲得出世之果，是一大事不可思議，以大慈故、以
X35n0651_p0221c16║大悲故。我若不說，即墮慳貪。汝等一心諦聽，為汝宣
X35n0651_p0221c17║說。
X35n0651_p0221c18║出世之因者，法華云：諸佛世尊為一大事因緣故
X35n0651_p0221c19║出現於世。所言一大事者，即佛知見也。眾生迷佛
X35n0651_p0221c20║知見故入生死，諸佛入佛知見故證涅槃，證涅槃
X35n0651_p0221c21║故就無量樂，入生死故受無量苦。故世尊美云：汝
X35n0651_p0221c22║若非有大慈悲，安能問此不思議事也？汝既以慈
X35n0651_p0221c23║悲心為眾故問，我當以大喜捨心與汝宣說。
X35n0651_p0221c24║善男子！若化眾生無生於化，不生無化，其化大焉。令
X35n0651_p0222a01║彼眾生皆離心我，一切心我本來空寂。若得空心，心
X35n0651_p0222a02║不幻化，無幻無化即得無生，無生之心在於無化。
X35n0651_p0222a03║世尊既許與說，恐其不解，落於能所。故云：若化眾
X35n0651_p0222a04║生，無生於化。若存能化之心，所化之眾則涉愛見，
X35n0651_p0222a05║其化有限，不稱大慈。故金剛經云：所有一切眾生
X35n0651_p0222a06║之類，我皆令入無餘涅槃而滅度之。如是滅度無
X35n0651_p0222a07║量無數無邊眾生，實無眾生得滅度者。何以故？須
X35n0651_p0222a08║菩提！若菩薩有我相、人相、眾生相、壽者相，即非菩
X35n0651_p0222a09║薩。然亦不生無化。何以故？若生無化，即不與眾生
X35n0651_p0222a10║界接，慈無所施。書云：天何言哉？四時行焉。天何言
X35n0651_p0222a11║哉？萬物育焉。實乃無欲無言，方見天地之大化。若
X35n0651_p0222a12║天言我能育萬物，地言我能載萬物，其量窄小，豈
X35n0651_p0222a13║稱大德？雖則無言，而天下之人推功有本，皆歸天
X35n0651_p0222a14║地。故惟諸佛以離能所，化被大千，功牟天地矣。既
X35n0651_p0222a15║非能化所化，何名化眾生也？實無所化，諸聖了知
X35n0651_p0222a16║一切眾生所有身心皆非身心，無明妄執，枉受生
X35n0651_p0222a17║死，方便開示，令離心我。所言心我者，我即是色身，
X35n0651_p0222a18║心即是緣影。圓覺所謂妄認四大為自身相，六塵
X35n0651_p0222a19║緣影為自心相。云何開示耶？身如幻泡，遇緣成形，
X35n0651_p0222a20║緣盡則滅；心如石火，剎那不住，一念了達，當體空
X35n0651_p0222a21║寂。此所謂虗妄身心也。若得空心者，所謂常住真
X35n0651_p0222a22║心也。不同四大緣影，虗幻不實。以其常實，無幻無
X35n0651_p0222a23║化。了此無幻無化，即得無生。無生之心，性自寂滅，
X35n0651_p0222a24║非他能化也。
X35n0651_p0222b01║解脫菩薩而白佛言：尊者！眾生之心性本空寂，空寂
X35n0651_p0222b02║之心體無色相，云何修習得本空心？願佛慈悲為我
X35n0651_p0222b03║宣說。
X35n0651_p0222b04║菩薩上聞，若得空心，心不幻化，則知眾生心性本
X35n0651_p0222b05║來空寂，空寂則無色相可求，無求則云何脩習得
X35n0651_p0222b06║本空心？
X35n0651_p0222b07║佛言：菩薩！一切心相本來無本，本無本處空寂無生，
X35n0651_p0222b08║若心無生即入空寂，空寂心地即得心空。善男子！無
X35n0651_p0222b09║相之心無心無我，一切法相亦復如是。
X35n0651_p0222b10║佛答：所言心性本空，為度眾生，作此詮表，究竟實
X35n0651_p0222b11║旨，則本來無本，無本處所，空寂故無本，無生故無
X35n0651_p0222b12║處，直了自心無處無本，即入空寂。所謂心欲緣而
X35n0651_p0222b13║慮忘，口欲談而辭喪，無相故不可以識識，無心故
X35n0651_p0222b14║不可以智知，了達心相二邊，無我可得，古人所謂
X35n0651_p0222b15║一念不生全體現者也。菩薩向依三乘熏煉，執有
X35n0651_p0222b16║身心修證可得，今聞一乘頓說身心本來空寂，以
X35n0651_p0222b17║解無修無得，心未決了，故騰此問。而世尊意謂我
X35n0651_p0222b18║說本來不本來，猶是表詮之說，若了惟名無實，即
X35n0651_p0222b19║得空心，何必更說脩與不修，證與非證？
X35n0651_p0222b20║解脫菩薩而白佛言：尊者！一切眾生若有我者、若有
X35n0651_p0222b21║心者，以何法覺令彼眾生出離斯縛？
X35n0651_p0222b22║承上答，菩薩領解心性空寂，本無脩證理果有在，
X35n0651_p0222b23║事即不然。何也？若一切眾生現前執有身心，未審
X35n0651_p0222b24║世尊何法開示，令其覺悟出離斯縛？
X35n0651_p0222c01║佛言：善男子！若有我者令觀十二因緣，十二因緣本
X35n0651_p0222c02║從因果，因果所起興於心行，心尚不有，何況有身？若
X35n0651_p0222c03║有我者令滅有見，若無我者令滅無見，若心生者令
X35n0651_p0222c04║滅生性，若心滅者令滅滅性，滅是見性即入實際。何
X35n0651_p0222c05║以故？本生不滅、本滅不生、不滅不生、不生不滅，一切
X35n0651_p0222c06║法相亦復如是。
X35n0651_p0222c07║十二因緣，資始為因，助因為緣，冥通三世。由迷背
X35n0651_p0222c08║自心，名曰無明，無明不覺曰行，此二支屬過去因。
X35n0651_p0222c09║不動而動，妄起分別曰識，不緣而緣曰名色，根塵
X35n0651_p0222c10║相會曰六入，根境相對曰觸，領歸苦樂曰受，此五
X35n0651_p0222c11║支屬現在果因。受起憎愛曰愛，由憎愛故造未來
X35n0651_p0222c12║業曰取，聚三界業曰有，此三支屬現在因。三界受
X35n0651_p0222c13║生曰生，老死相繼，此二支屬未來果。緣業為因，受
X35n0651_p0222c14║報為果，如是因果，皆由無明不覺，妄心取捨。今觀
X35n0651_p0222c15║緣生之法，三世不住，剎那不停，何處有心？因心不
X35n0651_p0222c16║有，由心妄搆幻身，當念消滅。故圓覺云：四大既已
X35n0651_p0222c17║各有所歸，今者妄身當在何處？以此十二因緣，反
X35n0651_p0222c18║復窮究，何者是我？若眾生執有我者，為無明是我
X35n0651_p0222c19║耶？行、識、名色乃至生、老、病、死是我耶？若一一是我，
X35n0651_p0222c20║應有十二我；若一一非我，則有見自除。此對凡夫
X35n0651_p0222c21║執有我者所破。若二乘外道執無我者，彼因緣所
X35n0651_p0222c22║生之法，應離心有。若離心有無我者，則同外物，非
X35n0651_p0222c23║我所預，誰定有無？若即心有無我者，因緣變滅。若
X35n0651_p0222c24║同變滅，顯發一切都無。都無則知無者，誰知無不
X35n0651_p0223a01║無？故令滅無見。復有執云：因緣去來，皆從心生。既
X35n0651_p0223a02║知從心所生，而復應知心本無生，因境有生。前境
X35n0651_p0223a03║若無，生亦叵得。若二乘執心永滅不生，心本圓融，
X35n0651_p0223a04║無生不生，妄執成謬。若知其謬，妄執自遣。故楞伽
X35n0651_p0223a05║云：大慧！我說藏識相滅，不說性滅。若性滅者，無始
X35n0651_p0223a06║流注應斷，而是藏性實不滅。滅是見性者，非謂明
X35n0651_p0223a07║心見性之見，乃是執有無生滅等見。若滅是見，即
X35n0651_p0223a08║入實際。何以故？本生不滅，以法性真常，無滅可滅。
X35n0651_p0223a09║本滅不生，剎那不住，無生可生。由是吾心外推萬
X35n0651_p0223a10║法，等一無生，故云亦復如是。
X35n0651_p0223a11║解脫菩薩而白佛言：尊者！若有眾生見法生時令滅
X35n0651_p0223a12║何見？見法滅時令滅何見？
X35n0651_p0223a13║前有我見者，令觀十二因緣。因緣無生，由心妄生
X35n0651_p0223a14║故。若心生滅令滅，妄心則故是。若法生滅令滅，何
X35n0651_p0223a15║見？
X35n0651_p0223a16║佛言：菩薩！若有眾生見法生時令滅無見，見法滅時
X35n0651_p0223a17║令滅有見，若滅是見得法真源，無入決定性決定無
X35n0651_p0223a18║生。
X35n0651_p0223a19║法法無生，因心成見。若彼凡夫執法本無，見法念
X35n0651_p0223a20║念出生，豈是永無，令滅無見？若彼凡夫執法本有，
X35n0651_p0223a21║見法念念滅壞，豈是常有，令滅有見？若法有無不
X35n0651_p0223a22║定，定知法無自性，無性故無生，無生故無見。何也？
X35n0651_p0223a23║譬如明暗相傾，夜則無明，晝則無暗。世人不解，各
X35n0651_p0223a24║起定執。智者示云：汝言無明，當明生時，明相現前，
X35n0651_p0223b01║那得云無，即滅無見？汝云有明，當明滅時，暗相現
X35n0651_p0223b02║前，何處有明，即滅有見？明暗自相傾奪，虗空何預？
X35n0651_p0223b03║前塵自相有無，於心何預？以無預故，當其生滅，達
X35n0651_p0223b04║法本空，知心妄計，滅心妄見。然亦不可定執有無。
X35n0651_p0223b05║若法定有，有不應無，云何剎那不住？若法定無，無
X35n0651_p0223b06║不應有，云何念念出生？故曰：無入決定性。
X35n0651_p0223b07║解脫菩薩而白佛言：尊者！令彼眾生住於無生，是無
X35n0651_p0223b08║生耶？佛言：住於無生即是有生。何以故？無住無生乃
X35n0651_p0223b09║是無生。菩薩！若生無生以生滅生，生滅俱滅本生不
X35n0651_p0223b10║生，心常空寂空寂無住，心無有住乃是無生。
X35n0651_p0223b11║若謂住於無生是無生者，有無生可住，即是有法。
X35n0651_p0223b12║有法有住，即是有生，非無生也。無住無生，乃是無
X35n0651_p0223b13║生，雙遣之辭。若以前念能生之心，滅於後念所生
X35n0651_p0223b14║之法，是即為生。若以後念能滅之念，滅前已滅之
X35n0651_p0223b15║法，是即為滅。如是則但名生滅，豈為無生？直使生
X35n0651_p0223b16║滅俱滅，心常空寂，亦不住生，亦不住滅，兩頭坐斷，
X35n0651_p0223b17║中間自虗也。
X35n0651_p0223b18║解脫菩薩而白佛言：尊者！心無有住有何修學？為有
X35n0651_p0223b19║學耶？為無學耶？佛言：菩薩！無生之心心無出入，本如
X35n0651_p0223b20║來藏性寂不動，亦非有學亦非無學，無有學不學是
X35n0651_p0223b21║即無學，非無有學是為所學。
X35n0651_p0223b22║若心無住，則超然自得，非因學就。而世尊嘗勸人
X35n0651_p0223b23║脩學，為有學耶？為無學耶？世尊意曰：我勸人脩學
X35n0651_p0223b24║者，葢由無生之心，非內非外，本如來藏。人不能自
X35n0651_p0223c01║知，攀緣顛倒，起內外有無等見。故我勸彼了證自
X35n0651_p0223c02║心，入無生地。原非有學，離外慕故。亦非無學，親近
X35n0651_p0223c03║觀照自心故。自心迷背日久，若非數數親近，則何
X35n0651_p0223c04║由證入無生？無別所學，是即無學。以學其無所學
X35n0651_p0223c05║故，非謂一無所學是所學也。
X35n0651_p0223c06║解脫菩薩而白佛言：尊者！云何如來藏性寂不動？佛
X35n0651_p0223c07║言：如來藏者，生滅慮知相隱理不顯，是如來藏性寂
X35n0651_p0223c08║不動。
X35n0651_p0223c09║如來藏有二種：一曰、在纏，眾生為生滅所隱；二曰、
X35n0651_p0223c10║出纏。復有三種：謂空如來藏、不空如來藏、空不空
X35n0651_p0223c11║如來藏。諸佛圓證，顯了無礙，故能出生入死，救護
X35n0651_p0223c12║眾生。眾生為無明所覆，死此生彼，自尚不知，何能
X35n0651_p0223c13║化他？雖則無知，而本性未嘗有動。以不動故，勸令
X35n0651_p0223c14║數數親近，學知不動，非出非入，是為所學，無別學
X35n0651_p0223c15║也。
X35n0651_p0223c16║解脫菩薩而白佛言：尊者！云何生滅慮知相？佛言：菩
X35n0651_p0223c17║薩！理無可不？若有可不即生諸念，千思萬慮是生滅
X35n0651_p0223c18║相。菩薩觀本性相理自滿足，千思萬慮不益道理，徒
X35n0651_p0223c19║為動亂失本心王。
X35n0651_p0223c20║根境如如，心性無知，意識隨緣思慮，妄起分別，緣
X35n0651_p0223c21║現則生，緣散則滅，生滅皆緣，於我何有？妄認自心，
X35n0651_p0223c22║真理為隱，隨順緣慮，則生滅宛然，隨順真理，則了
X35n0651_p0223c23║不可得。眾生由認妄為己，即生諸念，乃至千思萬
X35n0651_p0223c24║慮，總是生滅。故我世尊勸諸菩薩，常須觀理，觀理
X35n0651_p0224a01║則理自滿足。心王處於正堂，巍巍自在，不應隨事，
X35n0651_p0224a02║隨事則千思萬慮，不益道理，為物所轉，心王失主，
X35n0651_p0224a03║受他處分。楞嚴所謂自心取自心，非幻成幻法，皆
X35n0651_p0224a04║言心隨事轉之故也。
X35n0651_p0224a05║若無思慮則無生滅，如實不起諸識安寂，流注不生
X35n0651_p0224a06║得五法淨，是謂大乘菩薩入五法淨。心即無妄，若無
X35n0651_p0224a07║有妄即入如來自覺聖智之地。入智地者，善知一切
X35n0651_p0224a08║從本不生，知本不生即無妄想。
X35n0651_p0224a09║眾生隨事，則內起思慮，外成生滅。菩薩觀理，則思
X35n0651_p0224a10║慮泯於內，生滅忘於外。如實內外不起，則諸識安
X35n0651_p0224a11║寂，流注不生。諸識即是思慮，流注即是生滅。思是
X35n0651_p0224a12║意識，慮是識識。知是八識，生滅是五識。此識同八
X35n0651_p0224a13║識，具含世出世間生滅種子，故內外不起。生滅何
X35n0651_p0224a14║狀？以無狀故，得五法淨。如楞嚴所謂：不取無非幻，
X35n0651_p0224a15║非幻尚不生，幻法云何立？義同五法者：名、相、妄想、
X35n0651_p0224a16║正智、如如。眾生為幻相，諸佛名如如。眾生名妄想，
X35n0651_p0224a17║諸佛名正智。正智治妄想，如如治幻相。是二者分
X35n0651_p0224a18║別，有凡聖優劣，合則等一幻名，而無實體。若了唯
X35n0651_p0224a19║名無識，則了心本無，妄入如來自覺聖智之地也。
X35n0651_p0224a20║解脫菩薩而白佛言：尊者！無妄想者應無止息。佛言：
X35n0651_p0224a21║菩薩！妄本不生無妄可息，知心無心無心可止，無分
X35n0651_p0224a22║無別現識不生無生可止，是則無止亦非無止。何以
X35n0651_p0224a23║故？止無止故。
X35n0651_p0224a24║領上法無生滅，妄心取捨，知妄本空，應無止息。佛
X35n0651_p0224b01║云：汝謂無妄想則無止息，而安知妄本不生，心亦
X35n0651_p0224b02║是無。無心則內不起思慮，無妄則外不著生滅。不
X35n0651_p0224b03║起思慮則無分別，不著生滅則現識不生。內外既
X35n0651_p0224b04║如，則無生滅思慮可止。無可止即是無止之止，非
X35n0651_p0224b05║因有顯無之止。若因有顯無，則非無止。何以故？止
X35n0651_p0224b06║無止故。
X35n0651_p0224b07║解脫菩薩而白佛言：尊者！若止無止，止即是生，何謂
X35n0651_p0224b08║無生？佛言：菩薩當止是生，止已無止，亦不住於無止，
X35n0651_p0224b09║亦不住於無住，云何是生？
X35n0651_p0224b10║若後念止前念之生滅，所止生滅雖止，而能止之
X35n0651_p0224b11║念己生，何為無生？佛答：當其後念止前念之生滅，
X35n0651_p0224b12║前滅後生，誠如所問。然前念生滅既滅，則後念能
X35n0651_p0224b13║止之心不住，何也？因生滅故說止。既無生滅可滅，
X35n0651_p0224b14║亦無能止可止，前不生生滅，後亦不住於能止，前
X35n0651_p0224b15║後既空，中間無住，何者是生？
X35n0651_p0224b16║解脫菩薩而白佛言：尊者！無生之心有何取捨？住何
X35n0651_p0224b17║法相？佛言：無生之心不取不捨，住於不心、住於不法。
X35n0651_p0224b18║心若無生，應無取捨，若無取捨，則時中當依何法
X35n0651_p0224b19║而住？佛答：以心無生，當依無住為住，內不住思慮
X35n0651_p0224b20║之心，外不住生滅之法，應如是住也。故古人所謂
X35n0651_p0224b21║靈光獨耀，逈脫根塵，但離妄緣，即如如佛。
X35n0651_p0224b22║解脫菩薩而白佛言：尊者，云何住於不心，住於不法？
X35n0651_p0224b23║佛言：不生於心是住不心，不生於法是住不法。善男
X35n0651_p0224b24║子，不生心法，即無依止，不住諸行，心常空寂，無有異
X35n0651_p0224c01║想。譬彼虗空無有動住，無起無作，無彼無此，得心空
X35n0651_p0224c02║眼，得法空心，五陰、六入悉皆空寂。善男子，修空法者，
X35n0651_p0224c03║不依三界，不住戒相，清淨無念，無攝無放，性等金剛，
X35n0651_p0224c04║不壞三寶，空心不動，具六波羅蜜。
X35n0651_p0224c05║既已無住，云何復有心可不住，復有法可不住耶？
X35n0651_p0224c06║佛答：非謂有心可不住，法可不住。但內滅思慮心，
X35n0651_p0224c07║是住不心；外不住生滅法，是住不法。心為能依，法
X35n0651_p0224c08║為所依。能所相依，故有諸行。若能所相忘，則諸行
X35n0651_p0224c09║不住。心常空寂，無有異想。能想即思慮，所想即生
X35n0651_p0224c10║滅。若證空寂，自心即無能所之異，等於虗空。虗空
X35n0651_p0224c11║無動起住作，心亦無動起住作。動起合思慮，住作
X35n0651_p0224c12║合生滅。無此則無思慮，無彼則無生滅。得心空眼，
X35n0651_p0224c13║能圓鑒生滅；得法空心，則不礙思慮。夫脩空法者，
X35n0651_p0224c14║不依三界有為之法，不持小乘有為之戒。證得清
X35n0651_p0224c15║淨自性，則無欲無念，無有攝心，無有放蕩，超然自
X35n0651_p0224c16║在，等於金剛。不壞三寶者，彼外道二乘，執有空心，
X35n0651_p0224c17║可得撥無三寶。大乘即此清淨心中，本具三寶。覺
X35n0651_p0224c18║了自性是佛寶，圓鑒萬有是法寶，空有不二是僧
X35n0651_p0224c19║寶。三寶本是一心，不妨一心不動，而具足六波羅
X35n0651_p0224c20║蜜也。
X35n0651_p0224c21║解脫菩薩而白佛言：尊者，六波羅蜜者皆是有相，有
X35n0651_p0224c22║相之法能出世耶？佛言：善男子，我所說六波羅蜜者，
X35n0651_p0224c23║無相無為。何以故？善入離欲心常清淨，實語方便本
X35n0651_p0224c24║利利人，是檀波羅蜜；至念堅固心常無住，清淨無染
X35n0651_p0225a01║不著三界，是尸波羅蜜；修空斷結不依諸有，寂靜三
X35n0651_p0225a02║業不住身心，是羼提波羅蜜；遠離名數斷空有見深
X35n0651_p0225a03║入陰空，是毗梨耶波羅蜜；具離空寂不住諸空，心處
X35n0651_p0225a04║無住不住大空，是禪波羅蜜；心無心相不取虗空，諸
X35n0651_p0225a05║行不生不證寂滅，心無出入性常平等，諸法實際皆
X35n0651_p0225a06║決定性，不依諸地不住智慧，是般若波羅蜜。善男子，
X35n0651_p0225a07║是六波羅蜜者，皆獲本利入決定性，超然出世無礙
X35n0651_p0225a08║解脫。善男子，如是解脫法相，皆無相行，亦無解不解，
X35n0651_p0225a09║是名解脫。何以故？解脫之相，無相無行，無動無亂，寂
X35n0651_p0225a10║靜涅槃，亦不取涅槃相。
X35n0651_p0225a11║前云無住無生，不心不法，應是無為，而六波羅蜜
X35n0651_p0225a12║者，有修有證，事是有為，豈應以有為法而契無為
X35n0651_p0225a13║心耶？佛答：若先三乘教中所說六度，原是有為，以
X35n0651_p0225a14║有為不契無為，誠如所問。今一乘教中所說六度，
X35n0651_p0225a15║當體無相無為，非前所比。何也？所言檀度者，即是
X35n0651_p0225a16║捨義，但捨有為而住無為，不名波羅蜜也。今則了
X35n0651_p0225a17║心無生，則有為無為二者並捨，故是波羅蜜也。何
X35n0651_p0225a18║以知二邊俱捨？善入離欲，是捨有為；心常清淨，是
X35n0651_p0225a19║捨無為。二邊既捨，則超然中道，證中道故，善了實
X35n0651_p0225a20║際。理地不受一塵，佛事門中不捨一法，應與實利
X35n0651_p0225a21║則說實，應與權利則說權，是二者皆本覺中本具
X35n0651_p0225a22║之利也。又以無利為利，是為本利。前文云：無生於
X35n0651_p0225a23║化，不生無化，其化大焉。戒為防非止惡，志念堅固，
X35n0651_p0225a24║不為世法所侵，而心不住善惡，以無住故清淨，以
X35n0651_p0225b01║清淨故不如凡夫染有為，不同二乘之染無為。凡
X35n0651_p0225b02║夫染有為，則於三界不能出；二乘染無為，則於三
X35n0651_p0225b03║界不肯入。菩薩心契中道，不著三界，不離三界，超
X35n0651_p0225b04║然自得矣。三乘所修忍辱，身心未空，根結未破，內
X35n0651_p0225b05║有能忍之心，外有所忍之境，能所既形，非真忍辱。
X35n0651_p0225b06║大乘門中，根結已破，不依諸有，內不住能忍身心，
X35n0651_p0225b07║外忘所對三業，冥然一相，名數擾動，空有相非。捨
X35n0651_p0225b08║懈怠而修精進，是名妄想。遠離名數，空有齊泯，了
X35n0651_p0225b09║陰非有，非精進非不精進，是精進義。小乘捨動求
X35n0651_p0225b10║靜，破有入空，二邊相敵，是有為禪。大乘空寂尚離，
X35n0651_p0225b11║誰住起動？空不住空，禪非禪相，是無為禪。凡夫執
X35n0651_p0225b12║心有相，或取諸有，或取諸空，或雙離空有而取寂
X35n0651_p0225b13║滅。大乘了達心法皆空，不取不捨，非出非入，平等
X35n0651_p0225b14║實際，善達根本，決定無惑。外不取證，故不依諸地；
X35n0651_p0225b15║內不著自心，故不住智慧。如是六度，度無可度，本
X35n0651_p0225b16║覺中妙明真性，本來如是。非度非不度，非有為亦
X35n0651_p0225b17║非無為，能以有為無為而脩菩薩行，莫不皆一。本
X35n0651_p0225b18║覺無為，任運而超然出世，無解脫無不解脫，是真
X35n0651_p0225b19║解脫義。是解脫中，無相無行，無動無亂。
X35n0651_p0225b20║解脫菩薩聞是語已，心大忻懌得未曾有，欲宣義意
X35n0651_p0225b21║而說偈言：
X35n0651_p0225b22║大覺滿足尊，為眾敷演法，皆說於一乘，
X35n0651_p0225b23║無有二乘道。一味無相利，猶如太虗空，
X35n0651_p0225b24║無有不容受。
X35n0651_p0225c01║二覺已圓，故稱大覺。二行已備，故稱滿足。然三乘
X35n0651_p0225c02║賢聖，未甞不與人說法。但隨分所證，齊已所領。所
X35n0651_p0225c03║說偏頗，三乘相雜，不能盡稱一乘。而世尊窮盡妙
X35n0651_p0225c04║覺果海，徹法根源，所說皆是一乘，無有二乘。一味
X35n0651_p0225c05║醍醐，無有餘味。皆從自覺聖地，稱性流出。故等無
X35n0651_p0225c06║相猶虗空，普含萬有。所謂一音演說法，大小根器，
X35n0651_p0225c07║邪見正見，莫不皆為如來一乘所容也。
X35n0651_p0225c08║隨其性各異，皆得於本處。如彼離心我，
X35n0651_p0225c09║一法之所成，諸有同異行，悉獲於本利。
X35n0651_p0225c10║滅絕二相見，寂靜之涅槃。
X35n0651_p0225c11║法雖一味，根器萬差，隨類各解，獲益大小。雖則大
X35n0651_p0225c12║小不等，其所得利益，皆領自心本有之利益，非外
X35n0651_p0225c13║有也。何謂得本非外，而三乘所證，大小雖異，莫不
X35n0651_p0225c14║皆一味。遠離身心，是其所得，故行有同異，其所得
X35n0651_p0225c15║無二也。何為無二，既能頓空身心，則能滅絕有無
X35n0651_p0225c16║等六十二邪見，保證一味涅槃也。
X35n0651_p0225c17║亦不住取證，入於決定處。無相無有行，
X35n0651_p0225c18║空心寂滅地，寂滅心無生，同彼金剛性。
X35n0651_p0225c19║有煩惱可離，有涅槃可證，落所知愚，又謂之果縛，
X35n0651_p0225c20║不成增進，不稱大乘。而此一乘頓教，了身心不有，
X35n0651_p0225c21║何涅槃可證？而生死不生死，涅槃非涅槃，皆如來
X35n0651_p0225c22║稱機權說，豈可作決定解耶？何無決定？以常住自
X35n0651_p0225c23║心，無相無行，空寂無生，不為二邊所動，同金剛性
X35n0651_p0225c24║故。
X35n0651_p0226a01║不壞於三寶，具六波羅蜜，度諸一切生。
X35n0651_p0226a02║超然出三界，皆不以小乘，一味之法印。
X35n0651_p0226a03║一乘之所成。
X35n0651_p0226a04║恐眾生聞自心無相無行，作撥無解。或引古人所
X35n0651_p0226a05║謂：念佛一聲，𠻳口三日。又云：佛之一字，我不喜聞。
X35n0651_p0226a06║如是等語，不解秘密，起撥無見。故菩薩頌中意云：
X35n0651_p0226a07║若悟自心，心外無法，不壞三寶。又長行中所說六
X35n0651_p0226a08║度皆無相行，便云：不必脩行六度。豈知非事不表
X35n0651_p0226a09║其理，非理不顯其事，事理雙運，始不偏枯。故云：具
X35n0651_p0226a10║六波羅蜜，始可度眾生，始可出三界。如是事理大
X35n0651_p0226a11║小，皆從如來本覺性海流出，皆一乘一味，甚勿取
X35n0651_p0226a12║捨，直信自心本來具足也。
X35n0651_p0226a13║爾時，大眾聞說是義，心大欣懌，得離心我，入空無相，
X35n0651_p0226a14║恢廓曠蕩，皆得決定，斷結盡漏。
X35n0651_p0226a15║在會大眾，向依身心所脩，盡屬有為，所向多局。今
X35n0651_p0226a16║聞是義，身心遠離，入空無相，向所執之局見，今也
X35n0651_p0226a17║恢廓曠蕩，所以忻懌也。
X35n0651_p0226a18║
X35n0651_p0226a19║金剛三昧經註卷第一