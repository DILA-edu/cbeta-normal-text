X35n0651_p0226b01║金剛三昧經註卷第二
X35n0651_p0226b02║明會稽顯聖寺沙門　圓澄　註
X35n0651_p0226b03║無生行品第三
X35n0651_p0226b04║前無相品雖心法雙辨，而多分在法，故菩薩名解
X35n0651_p0226b05║脫者，令解脫法相故。今此品亦以心法雙辨，而多
X35n0651_p0226b06║分在心，故問主名心王也。
X35n0651_p0226b07║爾時，心王菩薩聞佛說法出三界外不可思議，從座
X35n0651_p0226b08║而起，叉手合掌，以偈問曰：
X35n0651_p0226b09║菩薩在會聞法四十餘年，何以偏於此經深相贊
X35n0651_p0226b10║嘆？蓋所聞者，皆依身心修進，有生死可出，有涅槃
X35n0651_p0226b11║可入，於三界中生內外見，疑信相半，所以不起深
X35n0651_p0226b12║贊。而此中所聞，本無身心可得，能造之身心既無，
X35n0651_p0226b13║所造之三界何有？實出於有為思慮之表，故所以
X35n0651_p0226b14║深贊也。
X35n0651_p0226b15║如來所說義，出世無有相，可有一切生。
X35n0651_p0226b16║皆得盡有漏，斷結空心我，是則無有生。
X35n0651_p0226b17║云何無有生，而得無生忍？
X35n0651_p0226b18║我觀如來所說義，超出三種世間。無論情與無情，
X35n0651_p0226b19║乃凡乃聖，等一無相，平等具足。以平等故，無有得，
X35n0651_p0226b20║無有不得。所有眾生，皆得盡漏，空心斷結，其證無
X35n0651_p0226b21║生。而無生之理，理本如是。無得不得，云何而云有
X35n0651_p0226b22║得無生忍者？此反問。葢恐在會之眾，聞此法已，不
X35n0651_p0226b23║解無生，作有得想，故興此問也。可有一切生，應是
X35n0651_p0226b24║所字。
X35n0651_p0226c01║爾時，佛告心王菩薩言：善男子！無生法忍法本無生，
X35n0651_p0226c02║諸行無生非無生行，得無生忍即為虗妄。
X35n0651_p0226c03║法即是所依之法，行即是能行之行。能行之行，即
X35n0651_p0226c04║前所謂思慮心是；所依之法，即前所謂生滅者是。
X35n0651_p0226c05║若真得無生者，內不起思慮，外不著生滅。法之所
X35n0651_p0226c06║以無生，在思慮之不生。若以思慮心作有無得失
X35n0651_p0226c07║想，而云得無生忍，非是無生行，寧不為虗妄耶？
X35n0651_p0226c08║心王菩薩言：尊者，得無生忍即為虗妄，無得無忍應
X35n0651_p0226c09║非虗妄。佛言：不也。何以故？無得無忍是則有得，有得
X35n0651_p0226c10║有忍是則有生，有生於得、有所得法並為虗妄。
X35n0651_p0226c11║菩薩因上所言，得無生忍為虗妄者，無得無生忍
X35n0651_p0226c12║者，應非虗妄？佛答：若無無生忍，則亦無得。若有無
X35n0651_p0226c13║得，則非無有無生忍。若有無生忍，則非無得。若有
X35n0651_p0226c14║得有忍，是則有生。皆由生心動念，作此妄計，並名
X35n0651_p0226c15║虗妄。
X35n0651_p0226c16║心王菩薩言：尊者！云何無忍無生心而非虗妄？佛言：
X35n0651_p0226c17║無忍無生心者，心無形段。猶如火性雖處木中，其在
X35n0651_p0226c18║無所決定性故。但名但字性不可得，欲詮其理假說
X35n0651_p0226c19║為名，名不可得。心相亦爾，不見處所，知心如是則無
X35n0651_p0226c20║心生。
X35n0651_p0226c21║菩薩以言語分別，欲窮無生忍義，故兩度發言，皆
X35n0651_p0226c22║為世尊格下。此中以云何無忍無生，心非虗妄者，
X35n0651_p0226c23║辭窮故也。佛答：無忍無生者，心無形段，其猶火處
X35n0651_p0226c24║木中也。葢法本無生，因心所生。究心有所，則生滅
X35n0651_p0227a01║宛然。窮心不有，則生不可得。何為不可得？若謂有
X35n0651_p0227a02║心可得，則在過去耶？未來耶？現在耶？然過去已滅，
X35n0651_p0227a03║已滅不可言有。未來未至，未至不可言有。現在不
X35n0651_p0227a04║住，不住不可言有。三際求不可得，則知此心本不
X35n0651_p0227a05║有生。雖無有生，不妨從緣發生。如火處木中，決定
X35n0651_p0227a06║有性而無處所。何為無處所耶？為復在外耶？為復
X35n0651_p0227a07║在內耶？在外則同他物，於木無預，不可說木中有
X35n0651_p0227a08║火。在內則劈碎研磨，了不可得，中間可知。雖不可
X35n0651_p0227a09║得，遇緣則熾然發生。所以鑽則出火，搖則生風，絞
X35n0651_p0227a10║則流水，燒則成土。以木中雖無處所，決定有性故。
X35n0651_p0227a11║如腐木無性，鑽不能得也。心亦如是，性本無生，遇
X35n0651_p0227a12║緣則有善惡邪正等生。曰：既本無生，何故有善等
X35n0651_p0227a13║種種名字？佛答：欲詮表其理，示諸眾生假說名字。
X35n0651_p0227a14║了名非得，心亦何有？了心無有，則言語道斷，心行
X35n0651_p0227a15║處絕，何虗妄之有？
X35n0651_p0227a16║善男子！是心性相又如阿摩勒果，本不自生、不從他
X35n0651_p0227a17║生、不共生、不因生、不無生。何以故？緣代謝故。緣起非
X35n0651_p0227a18║生，緣謝非滅，隱顯無相，根理寂滅，在無有處、不見處
X35n0651_p0227a19║所住，決定性故。是決定性亦不一、不異，不斷、不常，不
X35n0651_p0227a20║入、不出，不生、不滅，離諸四謗，言語道斷。無生心性亦
X35n0651_p0227a21║復如是，云何說生、不生，有忍、無忍？若有說心有得、有
X35n0651_p0227a22║住及以見者，即為不得阿耨多羅三藐三菩提。是為
X35n0651_p0227a23║長夜了別心性者，知心性如是，性亦如是，是無生行。
X35n0651_p0227a24║上則以心喻火者，用顯有性而無處所；此則以心
X35n0651_p0227b01║喻阿摩勒果，用顯四性無生。阿摩勒者，接種如此，
X35n0651_p0227b02║方柳樹本不生果，以桃枝接之則生。桃不自生，以
X35n0651_p0227b03║柳樹不能生，待接乃生；不他生，而桃亦不能生。若
X35n0651_p0227b04║桃能生，桃則自生，何待接柳乃生？不共生，非柳、桃
X35n0651_p0227b05║共生。何也？柳味苦而桃味甜，若共生者，應甜苦相
X35n0651_p0227b06║半；味既不然，則非共生矣。不無因生者，定因接因
X35n0651_p0227b07║緣故生也。經中不因生、不無生，此二句譯訛。中觀
X35n0651_p0227b08║論偈云：諸法不自生，亦不從他生，不共不無因，是
X35n0651_p0227b09║故說無生。何以故？緣代謝故。緣起非生者，此柳接
X35n0651_p0227b10║以成桃，但名緣起，本無生相。何也？以柳不具心識，
X35n0651_p0227b11║不云我能生桃。緣謝非滅者，彼桃移來此接，彼樹
X35n0651_p0227b12║少一枝，故名緣謝；此間成一樹，故名不滅。彼來故
X35n0651_p0227b13║隱，此成故顯，不知所以然而然，故曰無相。若推其
X35n0651_p0227b14║根，彼則是桃，此則是柳，根本各異。推理，則桃不能
X35n0651_p0227b15║成柳，柳不能生桃，不成而成，是為寂滅四處。窮其
X35n0651_p0227b16║生相不可得，則本無處所，因接故決能生桃，故是
X35n0651_p0227b17║決定性。是性不一，則常異彼桃；此柳不異，則常一
X35n0651_p0227b18║接故。生桃不斷，彼樹移來；此樹生桃，彼樹不常。此
X35n0651_p0227b19║樹既以生桃，則失柳名，故不常。桃雖從彼來柳上
X35n0651_p0227b20║生桃，而實不從彼來入；此柳異本種而能生桃，而
X35n0651_p0227b21║實不從內出。何以故？以各不相到故。柳不能生桃
X35n0651_p0227b22║而生，是為不生，以無生性故。桃從移來柳上相接，
X35n0651_p0227b23║此成而彼亦不滅，是為不滅。何以故？以無滅性故。
X35n0651_p0227b24║只這一種無情之物，尚且四句百非皆不能到，直
X35n0651_p0227c01║使言語道斷，何況最靈心性？而欲以心識語言文
X35n0651_p0227c02║字，計較說生不生，有忍無忍，窮詰無生忍義，縱經
X35n0651_p0227c03║塵劫，竟有何益？若有作如是說者，非惟不得阿㝹
X35n0651_p0227c04║菩提，抑且困於無明長夜。若真正了別心性者，心
X35n0651_p0227c05║欲緣而慮忘，口欲談而辭喪，不可以智知，不可以
X35n0651_p0227c06║識識。故金剛云：如是知，如是見，如是信解，不生法
X35n0651_p0227c07║相。
X35n0651_p0227c08║心王菩薩言：尊者！心若本如無生於行，諸行無生生
X35n0651_p0227c09║行不生，不生無行即無生行也。
X35n0651_p0227c10║因聞喻法，解知心法本是如如；若本如如，無生於
X35n0651_p0227c11║行。能生是起心動念，所生是思慮分別；若不起心，
X35n0651_p0227c12║則千思萬慮皆無所生。能生、所生不生，則無思慮
X35n0651_p0227c13║之行，如是可即無生行也。菩薩深解此意，而但不
X35n0651_p0227c14║知非言語所到。
X35n0651_p0227c15║佛言：善男子！汝以無生而證無生行也。
X35n0651_p0227c16║夫真得無生行者，如啞子喫苦，秪可自知，向人說
X35n0651_p0227c17║不得。故曰：如人飲水，冷煖自知。若以言語伸明此
X35n0651_p0227c18║義，則似欲以無生證無生矣。若有能證所證，似是
X35n0651_p0227c19║二法，非得無生也。故曰：這箇若是，則頭上加頭；這
X35n0651_p0227c20║箇若不是，則斬頭覓活。又曰：是無真是，非不真非，
X35n0651_p0227c21║我無三寸，鱉可喚龜。
X35n0651_p0227c22║心王菩薩言：不也。何以故？如無生行性相空寂，無見
X35n0651_p0227c23║無聞、無得無失、無言無說、無知無相、無取無捨。云何
X35n0651_p0227c24║取證？若取證者即無諍論，無諍無論乃無生行。
X35n0651_p0228a01║世尊恐菩薩以無生心，取證無生行，故徵以問之。
X35n0651_p0228a02║菩薩善領佛意，而云不然。何以故？如無生行，稱性
X35n0651_p0228a03║而行，則行無所行；任運而用，則相不可得。稱其實
X35n0651_p0228a04║性，則無得無失，以性本具故；稱任運，則無見無聞，
X35n0651_p0228a05║相處空故。如世尊所云，詮表其理，假說名字。達名
X35n0651_p0228a06║字性空，則無言說；因言說故，無知現知，無相說相。
X35n0651_p0228a07║言說既空，內不見知覺，外不見幻相。內外既無，則
X35n0651_p0228a08║何物可取？何物可捨？無可取捨，何有取證？若有可
X35n0651_p0228a09║證，則有不證，便成諍論。
X35n0651_p0228a10║佛言：汝得阿耨多羅三藐三菩提也。
X35n0651_p0228a11║汝言有取證者，即是諍論，汝可於中有得阿㝹菩
X35n0651_p0228a12║提不？此問葢為三乘之人執有可證，寄以斥之，使
X35n0651_p0228a13║菩薩款以答出，使人必信。故金剛云：若有法得菩
X35n0651_p0228a14║提者，然燈佛即不與我授記，汝於來世當得作佛，
X35n0651_p0228a15║號釋迦牟尼。以實無有法得阿㝹菩提，是故然燈
X35n0651_p0228a16║佛與我授記義同。
X35n0651_p0228a17║心王菩薩言：尊者！我無得阿耨多羅三藐三菩提。何
X35n0651_p0228a18║以故？菩提性中無得無失、無覺無知、無分別相，無分
X35n0651_p0228a19║別中即清淨性，性無間雜無有言說，非有非無、非知
X35n0651_p0228a20║非不知，諸可法行亦復如是。何以故？一切法行不見
X35n0651_p0228a21║處所，決定性故。本無有得不得，云何得阿耨多羅三
X35n0651_p0228a22║藐三菩提？
X35n0651_p0228a23║菩薩非不明而問，對佛伸明，為眾作標則故。故曰：
X35n0651_p0228a24║我無得菩提。何以故？性中本是具足，云何有得？亘
X35n0651_p0228b01║古常存，云何有失？菩提云覺，覺法自性故。對迷說
X35n0651_p0228b02║覺，本是不迷，云何有覺？心不自知，云何有知？知覺
X35n0651_p0228b03║即是思慮，分別即是生滅。內之思慮本無，外之生
X35n0651_p0228b04║滅何有？凡夫著分別，則轉智成識。菩薩了分別，則
X35n0651_p0228b05║轉識成智。是名清淨性，又名無分別智。是清淨性
X35n0651_p0228b06║中，不著有為，不著無為，不為有無之所間雜，亦復
X35n0651_p0228b07║無有言說。真空絕朕故非有，任運無礙故非無，稱
X35n0651_p0228b08║體寂然故非知，靈明常照故非不知。用例一切萬
X35n0651_p0228b09║法，莫不皆然也。何以故？一切思慮，一切生滅，皆無
X35n0651_p0228b10║處所，無決定。既無處所，無決定，則於中無有得，無
X35n0651_p0228b11║有不得。是二者，皆不可決定說故。何以故？若決定
X35n0651_p0228b12║說無得，則互古無有一人發菩提心，求出三界者。
X35n0651_p0228b13║若決定說有得，則三乘之人，滯著不捨，何能證其
X35n0651_p0228b14║稱性妙樂之地也？是故得與不得，皆不可決定。何
X35n0651_p0228b15║以世尊問我得菩提也？金剛經：佛告須菩提：實無
X35n0651_p0228b16║少法可得得阿㝹菩薩。此中菩薩自款無法得菩
X35n0651_p0228b17║提者，父子似同一口，更無二旨也。
X35n0651_p0228b18║佛言：如是，如是！如汝所言。一切心行不過無相，體寂
X35n0651_p0228b19║無生，所有諸識亦復如是。何以故？眼、眼觸悉皆空寂，
X35n0651_p0228b20║識亦空寂，無有動、不動相。內無三受，三受寂滅；耳、鼻、
X35n0651_p0228b21║舌、身、心、意、意識，及以末那、阿梨耶，亦復如是，皆亦不
X35n0651_p0228b22║生寂滅心及無生心。若生寂滅心、若生無生心，是有
X35n0651_p0228b23║生行，非無生行。內生三受、三行、三戒，若寂滅生，心則
X35n0651_p0228b24║不生。心常寂滅，無功、無用，不證寂滅相，亦不住於無
X35n0651_p0228c01║證可處、無住總持。無相即無三受，三受等三悉皆寂
X35n0651_p0228c02║滅，清淨無住，不入三昧、不住坐禪，無生、無行。
X35n0651_p0228c03║佛以兩如是者，一以印其無得菩提，二以印其無
X35n0651_p0228c04║決定可說也。所有心法不過以無相為體，無相則
X35n0651_p0228c05║無生，心法既以無相無生，而識豈有生耶？故曰亦
X35n0651_p0228c06║復如是。下釋識之所以無生者，眼即是根，眼觸即
X35n0651_p0228c07║是塵，根塵空寂識亦空寂，根塵識三者互為因緣，
X35n0651_p0228c08║起必同科而空亦同寂，以無相為體無動不動，譬
X35n0651_p0228c09║如明鏡對境影現不現，非鏡於現不現兩忘能所，
X35n0651_p0228c10║眼根對境亦復如是，故無動不動。三受者，即第三
X35n0651_p0228c11║不苦不樂受也。若證無生則根塵寂滅三受不生，
X35n0651_p0228c12║若生寂滅則不生不滅，若有不生不滅便有不苦
X35n0651_p0228c13║不樂，是名三受。曰：此現量根性屬無記同於明鏡，
X35n0651_p0228c14║無動不動喻似有理，如心意意識有思慮分別，八
X35n0651_p0228c15║識含藏無始善惡種子，豈得同五根耶？答：意根無
X35n0651_p0228c16║自體，如眼等故如幽室見，亦無現塵如色等，惟緣
X35n0651_p0228c17║過去落謝五塵起思慮想如夢所見，了知如夢則
X35n0651_p0228c18║全體空寂。意識亦無自體，緣塵而有分別，前塵不
X35n0651_p0228c19║住，識亦不住，以不住故，故名空寂，非謂永寂為空
X35n0651_p0228c20║寂也。末那還是意根，阿梨耶還是八識，譯人欠巧，
X35n0651_p0228c21║雖則具含無始種子，性是無記，不含而含，猶如明
X35n0651_p0228c22║鏡，形不到鏡，鏡不到形，而能妙含，雖則妙含，本無
X35n0651_p0228c23║能所，故常空寂。是八種識，分則有記無記，似有二
X35n0651_p0228c24║種，合則同一無相為體，以無相無生故，不生寂滅
X35n0651_p0229a01║心，不生無生心，此乃真心無為，故無能所。若如凡
X35n0651_p0229a02║夫心識，起能所執，我能寂滅，我能無生，是則有生，
X35n0651_p0229a03║以有生故，內起三受，由三受故，便起貪等三行，為
X35n0651_p0229a04║治貪等，故有三戒，若能所生，則有受等心生，若寂
X35n0651_p0229a05║滅生，心則不生，以不生故，無功無用。不證寂滅者，
X35n0651_p0229a06║不住無為也，不住無證者，不廢有為也，於有為無
X35n0651_p0229a07║為，二邊無礙，則能總持世出世間，若善若惡，若染
X35n0651_p0229a08║若淨，若能若所，任運自在，皆成妙善，故三受等，悉
X35n0651_p0229a09║皆寂滅矣。不住坐禪者，不證寂滅也，不入三昧者，
X35n0651_p0229a10║不住無證也。
X35n0651_p0229a11║心王菩薩言：禪能攝動，定諸幻亂，云何不禪？佛言：菩
X35n0651_p0229a12║薩！禪即是動，不動不禪，是無生禪。禪性無生，離生禪
X35n0651_p0229a13║相；禪性無住，離住禪動。若知禪性無有動靜，即得無
X35n0651_p0229a14║生。無生般若亦不依住，心亦不動。以是智故，故得無
X35n0651_p0229a15║生般若波羅蜜。
X35n0651_p0229a16║佛塔因治動亂，故說禪定。若謂有禪可住，禪即是
X35n0651_p0229a17║有，為是動，而安知禪之性不動不亂是無生禪？所
X35n0651_p0229a18║謂那伽常在定，更無不定時。何以無不在定？以禪
X35n0651_p0229a19║性無生，無生則無相，無相則無處所可住，了無住
X35n0651_p0229a20║故即得無生禪，無生故般若亦無生也。
X35n0651_p0229a21║心王菩薩言：尊者！無生般若於一切處無住，於一切
X35n0651_p0229a22║處無離，心無住處，無處住心，無住無心，心無生住，如
X35n0651_p0229a23║此住心即無生住。尊者！心無生行不可思議，不思議
X35n0651_p0229a24║中可不可說。佛言：如是，如是！
X35n0651_p0229b01║一切處無住者，不住有為也。一切處無離，不住不
X35n0651_p0229b02║住也。直使住與不住，無可用心。無用心故，般若無
X35n0651_p0229b03║知，而無所不知。般若無為，而無所不為。如此用心，
X35n0651_p0229b04║則入不思議。以不思議故，不可決定說不可說，亦
X35n0651_p0229b05║不可決定說可說。須知說即無說，是為說通。無說
X35n0651_p0229b06║即說，是為宗通。宗說兼通無礙，寧非不思議耶。佛
X35n0651_p0229b07║以雙許兩證，允其宗說不礙也。
X35n0651_p0229b08║心王菩薩聞如是言，歎未曾有而說偈言：
X35n0651_p0229b09║滿足大智尊，廣說無生法，聞所未曾聞。
X35n0651_p0229b10║未說而今說，猶如淨甘露，時時乃一出。
X35n0651_p0229b11║難遇難思議，聞者亦復難，無上良福田。
X35n0651_p0229b12║最上勝妙藥，為度眾生故，而今為宣說。
X35n0651_p0229b13║無生之法，三乘各各稱得，但彼以分證知，隨分齊
X35n0651_p0229b14║己所領，上地下惑，逈不能知，故不能廣說。惟有諸
X35n0651_p0229b15║佛，盡窮般若源底，故圓滿具足，能於大眾中廣說
X35n0651_p0229b16║無畏也。三乘賢聖，一向齊己所領，於此圓滿無生
X35n0651_p0229b17║之法，向所未聞，而今得聞。世尊為眾生根性不同，
X35n0651_p0229b18║將此一乘無生之義，作隱顯半滿之說。今也四十
X35n0651_p0229b19║年調護，根性已純，涅槃將近，故罄說無餘，故向所
X35n0651_p0229b20║未說，而今說也。如是一乘了義之法，猶如甘露，有
X35n0651_p0229b21║能服者，皆得不死。而此法但恐不聞，有聞之者，皆
X35n0651_p0229b22║契無生，但不能常說。四十年不說，而今時僅一說，
X35n0651_p0229b23║而甘露亦不能時有。既非常時所有，是為難遇，遇
X35n0651_p0229b24║亦不能即信，是難思議也。如是之法，於其無量劫，
X35n0651_p0229c01║無量國土名字，尚不得聞，何況得聞其義？是為聞
X35n0651_p0229c02║亦難有，能一經耳目，永作菩提根本，為良福田，亦
X35n0651_p0229c03║如妙藥，善療身心等病。諸佛為度眾生，故向所未
X35n0651_p0229c04║說，而今說之。
X35n0651_p0229c05║爾時，眾中聞說此已，皆得無生無生般若。
X35n0651_p0229c06║兩無生者，上句是禪定，下句是般若。菩薩問一禪
X35n0651_p0229c07║能攝動，今也由禪而達般若亦無生，可謂一舉而
X35n0651_p0229c08║兩得也。
X35n0651_p0229c09║本覺利品第四
X35n0651_p0229c10║此品據序品之意，應在後。彼云：一味真實，無相無
X35n0651_p0229c11║生，決定實際，本覺利行。首品雖是總標，如阿伽比
X35n0651_p0229c12║丘所贊，可謂一味真實也。次品名無相，三品名無
X35n0651_p0229c13║生。此品應是入實際品，然後入之，不失次第。何以
X35n0651_p0229c14║却將此品在前？蓋由前二品備顯無相無生之義。
X35n0651_p0229c15║夫何以知其無相無生耶？以本覺妙明，無為任運，
X35n0651_p0229c16║不假造作，不屬安排，古所謂自性天然之佛，法爾
X35n0651_p0229c17║如是。入實際品，自六行而後入實際，似涉一分脩
X35n0651_p0229c18║為，故在後矣。本覺者，即人人之法身；利行者，即人
X35n0651_p0229c19║人之法性。法性非生滅，而亦非不生滅，用顯無生
X35n0651_p0229c20║義；法身無相，而靡所不相，用顯無相義。還是成前
X35n0651_p0229c21║三品之意也。
X35n0651_p0229c22║爾時，無住菩薩聞佛所說一味真實不可思議，從遠
X35n0651_p0229c23║近來，親如來坐，專念諦聽，入清白處，身心不動。
X35n0651_p0229c24║法性一味無餘味，法身一相無餘相。法身法性，體
X35n0651_p0230a01║用相須，二名一義，同名真實。一味則普收餘味，猶
X35n0651_p0230a02║如大海；一相則妙含眾相，猶如虗空。不有而有，不
X35n0651_p0230a03║無而無，故名不可思議法身，即是本覺。人人本覺，
X35n0651_p0230a04║即是如來，是為正因佛性也。是如來者，即諸法如
X35n0651_p0230a05║義，無所從來，亦無所去故。菩薩深證此理，直以不
X35n0651_p0230a06║來相而來，故從遠來；非至而至，故從近來。何以如
X35n0651_p0230a07║此？以身心不動故。
X35n0651_p0230a08║爾時，佛告無住菩薩言：汝從何來？今至何所？無住菩
X35n0651_p0230a09║薩言：尊者！我從無本來，今至無本所。佛言：汝本不從
X35n0651_p0230a10║來，今亦不至所，汝得本利不可思議。是大菩薩摩訶
X35n0651_p0230a11║薩即放大光遍照大千界，而說偈言：
X35n0651_p0230a12║從無本來，則來無所來；至無本所，則至無所至。不
X35n0651_p0230a13║來不至，則法身之理本是如如，何來去之有？而如
X35n0651_p0230a14║來深知菩薩證入此義，對眾發明，欲使現前眾等
X35n0651_p0230a15║重重證入無相無生之義，自信本覺妙明之性本
X35n0651_p0230a16║來具足，非從外得，故如是而問。菩薩以如是而答，
X35n0651_p0230a17║所以世尊贊其是大菩薩也。即此一問一答，顯法
X35n0651_p0230a18║無餘，使人人斷惑，即是放光照世界也。
X35n0651_p0230a19║大哉菩薩，智慧滿足，常以本利，
X35n0651_p0230a20║利益眾生。於四威儀，常住本利，
X35n0651_p0230a21║導諸群庶，不來不去。
X35n0651_p0230a22║若以有為智慧，有修有證，自有分限，不名滿足。此
X35n0651_p0230a23║菩薩以無住為本，建一切法，稱本地風光，無得不
X35n0651_p0230a24║得，一念便名滿足。本利者，即無為，以無為任運，化
X35n0651_p0230b01║利眾生。前文所謂無生於化，不生無化者，化大焉。
X35n0651_p0230b02║於四威儀，一味無為，使諸眾生，法而則之，各證法
X35n0651_p0230b03║身，不來不去，故世尊贊之也。
X35n0651_p0230b04║爾時，無住菩薩而白佛言：尊者！以何利轉而轉眾生
X35n0651_p0230b05║一切情識入唵摩羅？佛言：諸佛如來常以一覺，以轉
X35n0651_p0230b06║諸識入唵摩羅。何以故？一切眾生本覺，常以一覺覺
X35n0651_p0230b07║諸眾生，令彼眾生皆得本覺，覺諸情識空寂無生。何
X35n0651_p0230b08║以故？決定本性本無有動。
X35n0651_p0230b09║菩薩意謂：我從無為法性來，蒙世尊深相贊嘆。我
X35n0651_p0230b10║聞諸佛有二種利：一者、無為實智；二者、有為權智。
X35n0651_p0230b11║若一味用實，則群機不能槩被；若一味用權，則三
X35n0651_p0230b12║乘不能究竟。未審世尊以何法轉諸眾生情識，入
X35n0651_p0230b13║唵摩羅？唵摩羅，此云白淨識，即是第九識。前五、六、
X35n0651_p0230b14║七識是世間相，故是情識；八識則具含世、出世間；
X35n0651_p0230b15║九識惟是出世間。所謂轉彼世間情識，入出世間
X35n0651_p0230b16║之淨性。佛答：惟有一覺。我為眾生，或實或權，無方
X35n0651_p0230b17║開示，究竟本懷，惟是一覺。何以故？佛及眾生，惟一
X35n0651_p0230b18║本覺，無二覺故。以無二故，常以一覺，覺諸眾生，皆
X35n0651_p0230b19║得本覺。所謂本覺者，本自有之，與佛無二。諸佛已
X35n0651_p0230b20║悟，眾生正迷，聖人憫之，無方開示，無非為此一覺
X35n0651_p0230b21║也。眾生既言其迷，不可云無。以非無故，性常空寂，
X35n0651_p0230b22║情識所覆，妄計動靜。了情不實，則知性決定有，本
X35n0651_p0230b23║來不動。
X35n0651_p0230b24║無住菩薩言：可。一切識皆緣境起，如何不動？佛言：一
X35n0651_p0230c01║切境本空，一切識本空，空無緣性，如何緣起？
X35n0651_p0230c02║本師稱實而答，故曰本來不動；菩薩隨情而問，故
X35n0651_p0230c03║曰皆隨緣起。可字應作如字。佛答：汝云一切皆隨
X35n0651_p0230c04║緣起，汝今諦觀，法法何狀？境不自緣，因識顯相；識
X35n0651_p0230c05║不自識，因境顯識。是二者遞互為因，亦遞互為緣。
X35n0651_p0230c06║識空則境無相，境空則識無用。識境二處，性本空
X35n0651_p0230c07║寂，不知何者是識能隨緣起？
X35n0651_p0230c08║無住菩薩言：一切境空，如何言見？佛言：見即為妄。何
X35n0651_p0230c09║以故？一切萬有無生無相，本不自名悉皆空寂，一切
X35n0651_p0230c10║法相亦復如是，一切眾生身亦如是，身尚不有云何
X35n0651_p0230c11║有見？
X35n0651_p0230c12║佛答：汝前問以何利轉諸情識入唵摩羅？故我以
X35n0651_p0230c13║本覺稱實所答，故言一切境空。汝何以情識為實，
X35n0651_p0230c14║執有所見？汝言云何有見？諸佛證真本覺，則見及
X35n0651_p0230c15║見緣，猶如空華，本無所有。眾生為情識所迷，能見
X35n0651_p0230c16║所見，同名妄想。且如可見之境性，決定是空，是無
X35n0651_p0230c17║生無相，彼不自名，因識立名，以不自名，故皆空寂，
X35n0651_p0230c18║是一見境。例彼一切，莫不皆空，此乃即外境為辨。
X35n0651_p0230c19║若即內身，則父母未生已前，一無所有，已生之後，
X35n0651_p0230c20║四大和合幻成。微細推析，四大各離，何者是身？能
X35n0651_p0230c21║見之身尚不見，何者是所見之境？
X35n0651_p0230c22║無住菩薩言：一切境空、一切身空、一切識空，覺亦應
X35n0651_p0230c23║空。
X35n0651_p0230c24║境即是塵，身即是根。根塵識三，即名情識。為轉情
X35n0651_p0231a01║識，故說本覺。迷去覺除，則覺亦應空。
X35n0651_p0231a02║佛言：可一覺者不毀不壞，決定性故，非空非不空，無
X35n0651_p0231a03║空不空。
X35n0651_p0231a04║對迷說覺，覺亦應空，此特名字，而本覺自性，決定
X35n0651_p0231a05║不空，不可毀壞，非如情識之不實也。但此性圓融
X35n0651_p0231a06║自在，能不變隨緣，隨緣不變，而實非空非不空，能
X35n0651_p0231a07║空能不空，但非三乘劣智所解矣。
X35n0651_p0231a08║無住菩薩言：諸境亦然，非空相、非無空相。佛言：如是！
X35n0651_p0231a09║彼可境者性本決定，決定性根無有處所。
X35n0651_p0231a10║如佛所說，本覺如如，不毀不壞，非空不空。諸境亦
X35n0651_p0231a11║應如如，非空不空。前解根境空故，覺亦應空，以覺
X35n0651_p0231a12║例境。此解覺性如如，則知境亦如如，以境例覺。前
X35n0651_p0231a13║後相承，深契佛意。故佛印云：如是彼幻境可空，彼
X35n0651_p0231a14║真境則非空非不空。有決定性，故言不空。無處所，
X35n0651_p0231a15║故言空。
X35n0651_p0231a16║無住菩薩言：覺亦如是，無有處所。佛言：如是！覺無處
X35n0651_p0231a17║故清淨，清淨無覺；物無處所故清淨，清淨無色。
X35n0651_p0231a18║前以覺例境，以覺性如如，則知境亦如如。今因境
X35n0651_p0231a19║之幻色無處所故，則知覺之幻名亦無處所，而佛
X35n0651_p0231a20║印其解為然。故言如是於清淨性中，何處有覺之
X35n0651_p0231a21║幻名？何處有境之幻色？故同一清淨。清淨者，即是
X35n0651_p0231a22║空義。
X35n0651_p0231a23║無住菩薩言：心、眼、識亦復如是不可思議。佛言：心、眼、
X35n0651_p0231a24║識亦復如是不可思議。何以故？色無處所，清淨無名，
X35n0651_p0231b01║不入於內；眼無處所，清淨無見，不出於外；心無處所，
X35n0651_p0231b02║清淨無止，無有起處；識無處所，清淨無動，無有緣別。
X35n0651_p0231b03║性皆空寂，性無有覺，覺則為覺。善男子！覺知無覺，諸
X35n0651_p0231b04║識則入。何以故？金剛智地解脫道斷，斷已入無住地，
X35n0651_p0231b05║無有出入心處，無在決定性地。其地清淨如淨瑠璃，
X35n0651_p0231b06║性常平等如彼大地，覺妙觀察如慧日光，利成得本
X35n0651_p0231b07║如大法雨。入是智者，是入佛智地；入智地者，諸識不
X35n0651_p0231b08║生。
X35n0651_p0231b09║菩薩因聞性境如如，非空不空，不可思議，則廣推
X35n0651_p0231b10║根塵識亦復如是，可謂聞一而知餘者矣。佛與印
X35n0651_p0231b11║成而復分別之，可謂慈悲之至也。色者，舉塵而言，
X35n0651_p0231b12║清淨無名。上則言幻境非色。二文合看，一色以例
X35n0651_p0231b13║六塵可推，舉一眼根以例六根，根不能出，塵不能
X35n0651_p0231b14║入。以本覺法界為一大圓鏡，雖則交光相接，智人
X35n0651_p0231b15║觀之而彼彼不相到，非內非外而亦宛然，內外非
X35n0651_p0231b16║不思議而何？世出世間所有諸法皆從心生，而心
X35n0651_p0231b17║性本空，不住三世，以剎那不住故，求其起處亦不
X35n0651_p0231b18║可得。識因根境而有分別，根塵既泯，識亦無處，處
X35n0651_p0231b19║尚不有，何能緣塵而起分別耶？是根塵識等性本
X35n0651_p0231b20║皆空寂，無有覺與不覺，法爾如是。眾生在迷，對迷
X35n0651_p0231b21║說覺，故有覺不覺名。若能知本覺如是，則無有能
X35n0651_p0231b22║所為覺也。覺知無覺，覺尚不有，則諸識復入本覺。
X35n0651_p0231b23║彼名色等一切皆空，直入金剛智地。是地即等覺
X35n0651_p0231b24║後心，一切名相至此悉斷。斷已入無住地者，是謂
X35n0651_p0231c01║妙覺。以妙故，不住世間、不住出世間，不住有、不住
X35n0651_p0231c02║無，不住得、不住失，究竟心性決定無處。雖則無處，
X35n0651_p0231c03║而性決定不空。若定執無處，則落外道邪見。若定
X35n0651_p0231c04║不空，應有可見，以清淨性無朕無兆，非狀貌可見
X35n0651_p0231c05║也。以清淨故，內外無障，如琉璃。以平等故，聖凡竝
X35n0651_p0231c06║育，如大地。以本覺妙明，觀察世出世間，纖悉洞了，
X35n0651_p0231c07║如日光。利成得本，謂功成行滿，得入本覺。以斯道
X35n0651_p0231c08║覺斯民，如大法雨。此句全是利他，前來諸句皆是
X35n0651_p0231c09║自利。二利具足，是入佛智地。金剛智地下，結釋。真
X35n0651_p0231c10║性不空，應合有見，以無相故空。無見有功能，故決
X35n0651_p0231c11║定不空也。
X35n0651_p0231c12║無住菩薩言：如來所說一覺聖力、四弘智地，即一切
X35n0651_p0231c13║眾生本根覺利。何以故？一切眾生即此身中本來滿
X35n0651_p0231c14║足。佛言：如是。何以故？一切眾生本來無漏諸善利本，
X35n0651_p0231c15║今有欲刺為未降伏。
X35n0651_p0231c16║如佛所說，本覺之中本具自利利他之力，諸佛菩
X35n0651_p0231c17║薩因中所發四弘誓願，菩薩所到金剛智地，原是
X35n0651_p0231c18║眾生本分體用，即身中本自滿足。嗟嗟！一切眾生
X35n0651_p0231c19║高推聖境，自甘絕分，寧不為自欺也？本覺者，心佛
X35n0651_p0231c20║眾生共稟之體；自利利他，聖凡同具之用。諸佛已
X35n0651_p0231c21║證，凡夫在迷，菩薩發四弘誓以求到金剛智地，為
X35n0651_p0231c22║得菩薩云道心眾生。凡夫一發道心，便名菩薩，便
X35n0651_p0231c23║名滿足，故曰菩薩初發心便登正覺也。佛印如是
X35n0651_p0231c24║者，肯諾相半。汝說本來滿足，而不知滿足中有不
X35n0651_p0232a01║滿足，本來中有不本來。何也？諸聖已拔欲刺，故證
X35n0651_p0232a02║聖乘可稱滿足；凡夫欲刺未降，若不修行終難具
X35n0651_p0232a03║足。菩薩伸明欲啟凡夫下劣慢，而佛之所答為除
X35n0651_p0232a04║外道自然慢，一問一答各有其長。
X35n0651_p0232a05║無住菩薩言：若有眾生未得本利猶有採集，云何降
X35n0651_p0232a06║伏難伏？
X35n0651_p0232a07║誠如聖訓，則一切眾生，迷此常住本覺，用諸妄想，
X35n0651_p0232a08║攀緣諸欲，侵損法身，故名欲刺。然是欲者，眾生深
X35n0651_p0232a09║著，拔之甚難。而未審以何方便法門，施諸眾生，令
X35n0651_p0232a10║其降所難降，拔所難拔？
X35n0651_p0232a11║佛言：
X35n0651_p0232a12║若集若獨行，分別及以染，迴神住空窟，
X35n0651_p0232a13║降伏難調伏，遠離諸欲刺，解脫魔所縛。
X35n0651_p0232a14║超然露地坐，識陰般涅槃。
X35n0651_p0232a15║初句頌八識，以此識具見相二分故。見分名獨行
X35n0651_p0232a16║識，體是無記故。相分名採集識，能徧緣六七故，總
X35n0651_p0232a17║別相攝故。以總從別，則七六宛然。以別就總，則惟
X35n0651_p0232a18║一八識，無有別體故。二句頌七六識，六識有分別
X35n0651_p0232a19║故，名分別事識。七識有思慮故，名染汙識。以見從
X35n0651_p0232a20║相出，名採集。以相從見入，名獨行。由採集故，分別
X35n0651_p0232a21║染汙，隨之而起，其猶狂猿之難伏也。若回光返照，
X35n0651_p0232a22║攝相歸性，常居空宅，所有難伏之貪嗔，悉皆降伏
X35n0651_p0232a23║矣。且貪嗔等為根本，煩惱欲刺為枝末。根本既降，
X35n0651_p0232a24║豈枝末之不能遠離耶，而魔縛之不能解脫乎。欲
X35n0651_p0232b01║刺既遠，魔縛已脫，寧非如露地白牛，永絕遮障。即
X35n0651_p0232b02║此識陰，便名涅槃矣。無瑕師刊本，無遠離欲刺一
X35n0651_p0232b03║句，予添入未知，可不識者證之。或曰：和尚所云採
X35n0651_p0232b04║集，是八識相分差也。八識是無記，不能採集故。若
X35n0651_p0232b05║然者，云何楞伽偈云：心名採集業，意名廣採集。心
X35n0651_p0232b06║非八識耶？曰：此是八識見分，非是相分。何為相分？
X35n0651_p0232b07║如所見山河大地是色法，無有分別，故名採集。若
X35n0651_p0232b08║以山河大地等色法，為八識相分，此之色法，為在
X35n0651_p0232b09║眾生身內耶，在身外耶？若在身內者，彼諸山河，應
X35n0651_p0232b10║無屬當，云何而云此張家山，此李家田耶？若在身
X35n0651_p0232b11║外，於汝有何交涉，而云是汝相分？若定執彼無知
X35n0651_p0232b12║而此有覺分，此見相二分正是凡夫外道所執，云
X35n0651_p0232b13║何顯發聖教異彼外道耶？曰：相分是八識變起，故
X35n0651_p0232b14║經云：山河大地咸是妙明心中所現。彼外道不知
X35n0651_p0232b15║從自識變起，故異正教也。若如汝所言，而復引類
X35n0651_p0232b16║不全，彼云：一迷為心，決定惑為色身之內，不知色
X35n0651_p0232b17║身外洎山河虗空大地咸其所現。秪這不知二字，
X35n0651_p0232b18║正指心境雙迷，分自別他，作內外見。佛為遮此過
X35n0651_p0232b19║故，立此萬法唯識宗，唯一自心，更無他物。剖一心
X35n0651_p0232b20║而為二分，以生滅不停者為相分，離緣獨立者為
X35n0651_p0232b21║見分。彼二乘得滅意根，便是滅相分也。未盡見分，
X35n0651_p0232b22║取證涅槃，迷彼寶所，故目小乘。頌云：二乘不了因
X35n0651_p0232b23║迷執。寧非不了見分，謬執意根盡為涅槃耶？若見
X35n0651_p0232b24║分盡，即證大涅槃，成圓鏡智，無從有身境之異也。
X35n0651_p0232c01║若不是相分者，彼所滅意根是何分也？曰：所滅意
X35n0651_p0232c02║根是六識，於八識何預？若所滅意根不預，八識非
X35n0651_p0232c03║相分者，則一身之內應具二知，何者是汝？經云：性
X35n0651_p0232c04║中相知，用中相背。相背故，功用不同，開為六七。以
X35n0651_p0232c05║相知故，總是一心。八識無別有用，即彼六七為相
X35n0651_p0232c06║分。六七無別有知，所知所見，即八識見分。世出世
X35n0651_p0232c07║間所有萬法，不出此二，攝盡無遺。若謂此外別有
X35n0651_p0232c08║山河大地無知色法為相分，與彼凡外何所異焉？
X35n0651_p0232c09║故馬祖曰：凡所見色，即是見心。韶國師云：心外無
X35n0651_p0232c10║法，滿目青山。西天比丘有思婬女，思久夢遺，覺後
X35n0651_p0232c11║乃云：彼既不來，我亦不去。不去不來，而婬事得辦。
X35n0651_p0232c12║寧非萬法唯心乎？豁然大悟，證阿羅漢。豈非悟此
X35n0651_p0232c13║相分虗幻不實，而又能成辦妄業耶？但未盡見分，
X35n0651_p0232c14║秪證小果。故經云：汝諸聲聞，雖得六銷，猶未亡一。
X35n0651_p0232c15║此一六之義，豈非見相二分耶？若以緣塵分別者，
X35n0651_p0232c16║謂之見分；山河等色法，謂之相分。彼此兩立，所謂
X35n0651_p0232c17║萬法唯識，甚難融會矣。若云八識是無記性，不能
X35n0651_p0232c18║攀緣，此復不然。頌云：性惟無覆五徧行。此一句，明
X35n0651_p0232c19║分二分也。此中徧行，與彼五六七識之徧行，同耶？
X35n0651_p0232c20║異耶？若有異者，至何分齊，知其為異？若無異者，豈
X35n0651_p0232c21║有彼能攀緣，而此獨不能攀緣耶？若云此能生起，
X35n0651_p0232c22║不能取境，故不名採集者，此亦不然。生起是卒爾
X35n0651_p0232c23║心，不是作意。何也？覺時或有精細者，先作意而後
X35n0651_p0232c24║動念，夢時是誰作意，往來酧答，宛然知覺。苟許生
X35n0651_p0233a01║起非卒爾心，所觸者與誰相觸，而起受想思耶？終
X35n0651_p0233a02║不應言心自觸心，心自受心。若不許其言，何故不
X35n0651_p0233a03║許相分是八識採集，而云相分是世間山河大地
X35n0651_p0233a04║等色法耶？經云：見色之時，見非是色。豈非是自己
X35n0651_p0233a05║相分之見，非是山河等色耶？見見之時，見非是見。
X35n0651_p0233a06║豈非是見分之見，非見相之見耶？見猶離見，見不
X35n0651_p0233a07║能及。豈非盡此二分，乃真唯識性耶？予私謂無他，
X35n0651_p0233a08║此論自西天傳流此土，年代浸遠，不無其訛。所謂
X35n0651_p0233a09║字經三寫，烏焉成馬，學者未能見性。宗師舊說，以
X35n0651_p0233a10║為有知者是見分，無知者是相分。吾未聞世人喚
X35n0651_p0233a11║山作人，謂他各有心識覺知。若未有此見，則各各
X35n0651_p0233a12║知人是有情，山等是無情。不知此論，欲成立何事，
X35n0651_p0233a13║欲遮何道也？若然者，如和尚所論，遮何等過，成立
X35n0651_p0233a14║何功？答：遮自他內外取捨之過，成立自性無礙自
X35n0651_p0233a15║在之德。譬如良馬，見自身影，不復驚怖。又如有人，
X35n0651_p0233a16║為人所觸，勃然起嗔。若自觸自身，則嗔不復起，以
X35n0651_p0233a17║了自己故。今之成立，亦復如是。了萬法唯識，不復
X35n0651_p0233a18║有生死等怖，不立自他等相，超然自得矣。
X35n0651_p0233a19║無住菩薩言：心得涅槃獨一無伴，常住涅槃應當解
X35n0651_p0233a20║脫。佛言：常住涅槃是涅槃縛。何以故？涅槃本覺利、覺
X35n0651_p0233a21║利本涅槃、涅槃覺分即本覺分，覺性不異、涅槃無異，
X35n0651_p0233a22║覺本無生、涅槃無生，覺本無滅、涅槃無滅，涅槃本故
X35n0651_p0233a23║無得涅槃，涅槃無得云何有住？善男子！覺者不住涅
X35n0651_p0233a24║槃。何以故？覺本無生，離眾生垢；覺本無寂，離涅槃動。
X35n0651_p0233b01║住如是地，心無所住、無有出入，入唵、摩羅識。
X35n0651_p0233b02║菩薩聞迴，神住空窟，即得離欲刺，脫魔縛，而識陰
X35n0651_p0233b03║得入涅槃。是知涅槃獨一無伴，安樂無比，常住於
X35n0651_p0233b04║此，得解脫不？佛謂涅槃為安樂，眾生為狂勞所困，
X35n0651_p0233b05║故說法門以治之。若病去藥存，執藥反以為病，故
X35n0651_p0233b06║是涅槃縛也。永嘉云：捨妄想，取真理，取捨之心成
X35n0651_p0233b07║巧偽，學人不了用修行，猶如避溺而投火。義同。所
X35n0651_p0233b08║言涅槃，即是自性本覺之安樂也，非從修為所得。
X35n0651_p0233b09║在眾生最初一念未生已前，為本覺，為因因。在菩
X35n0651_p0233b10║薩修行末後證得，為涅槃，為果果。以本末不二，故
X35n0651_p0233b11║涅槃即本覺，本覺即涅槃。其間本分，無生無滅，悉
X35n0651_p0233b12║等無異。以涅槃即是本有之覺，故無得者。尚無有
X35n0651_p0233b13║得，有何可住？若了本覺無得，即知涅槃無住。以本
X35n0651_p0233b14║覺無生無住，則涅槃無動無住。若住如是金剛智
X35n0651_p0233b15║地，則知心離三際，入唵摩羅識也。前問：以何利轉，
X35n0651_p0233b16║轉諸眾生情識，入唵摩羅識？佛答：但依本覺無生
X35n0651_p0233b17║之理，證入無生，到金剛智地，自然而入也。
X35n0651_p0233b18║無住菩薩言：唵，摩羅識！是有入處，處有所得，是得法
X35n0651_p0233b19║也。
X35n0651_p0233b20║菩薩恐三乘作有得想，故伸以問之。若唵摩羅識
X35n0651_p0233b21║即本覺，淨識應無所得，有得則非本覺，如前所示。
X35n0651_p0233b22║今言識有所入，有入即有得，那得言無？
X35n0651_p0233b23║佛言：不也。何以故？譬如迷子手執金錢而不知有，遊
X35n0651_p0233b24║行十方經五十年，貧窮困苦專事求索，而以養身而
X35n0651_p0233c01║不充足。其父見子有如是事，而謂子言：汝執金錢何
X35n0651_p0233c02║不取用？隨意所須皆得充足。其子醒已而得金錢，心
X35n0651_p0233c03║大歡喜而謂得錢。其父謂言：迷子，汝勿欣懌，所得金
X35n0651_p0233c04║錢是汝本物，汝非有得，云何可喜？善男子，唵摩羅者
X35n0651_p0233c05║亦復如是，本無出相，今即非入，昔迷故非無，今覺故
X35n0651_p0233c06║非入。
X35n0651_p0233c07║迷子，喻五陰眾生。金錢，喻本覺淨識。迷背不知，喻
X35n0651_p0233c08║迷而不覺。遊行十方，喻備造十惡。經五十年，喻五
X35n0651_p0233c09║陰為謬。既迷法界真性，執五陰為自己。無禪定資
X35n0651_p0233c10║身，曰貧。無法財養命，曰窮。綿歷六道，曰困。受種種
X35n0651_p0233c11║逼迫，曰苦。專事求索，有二種：一者，眾生為養身命，
X35n0651_p0233c12║求索五欲名利等。二者，外道頗厭世間，求生天上，
X35n0651_p0233c13║脩行邪見等。彼二者，皆依世間有為功用，故不充
X35n0651_p0233c14║足。其父見子有如是事者，即諸佛默然，知眾生具
X35n0651_p0233c15║足本覺淨識，起以說法而示導之。故曰：奇哉！眾生
X35n0651_p0233c16║皆有如來智慧德相，良由妄想執著，不能證得。我
X35n0651_p0233c17║當說法，令其開悟。此之謂也。而謂子言：汝執金錢。
X35n0651_p0233c18║葢六道眾生，雖則五陰相隔，而本覺妙性，未嘗有
X35n0651_p0233c19║失。若能開悟，則一切具足。其子惺已者，喻眾生悟
X35n0651_p0233c20║入。雖則悟入，心大歡喜，作有得想。其父諭其本有
X35n0651_p0233c21║之物，非從外得，何喜之有？合喻唵摩羅識，人人本
X35n0651_p0233c22║具。向因迷而不返，故謂之出，出而未嘗出也。今因
X35n0651_p0233c23║我開示汝等悟入，故謂之入，入而未嘗入也。何以
X35n0651_p0233c24║故？以本覺自性，非出非入。以文字詮表，示人有出
X35n0651_p0234a01║入名。若忘名契旨，則得得非得。
X35n0651_p0234a02║無住菩薩言：彼父知其子迷，云何經五十年十方遊
X35n0651_p0234a03║歷貧窮困苦，方始告言：
X35n0651_p0234a04║父子情同一體，子樂則父樂，子憂則父憂。初見子
X35n0651_p0234a05║迷，何不即救？要待五十年方起救之，豈父之心也
X35n0651_p0234a06║耶？
X35n0651_p0234a07║佛言：經五十年者，一念心動，十方遊歷，遠行遍計。
X35n0651_p0234a08║涅槃經有四種喻：借喻，非喻，似喻，假喻。此即借喻
X35n0651_p0234a09║也。以五陰難曉，借世間年數以喻之，非同世間實
X35n0651_p0234a10║隔長遠也。若一念未生已前，即等諸佛，稱體富足；
X35n0651_p0234a11║一念已生，即落五陰，備造十惡，便名貧窮。遠行則
X35n0651_p0234a12║備歷六道，徧計則廣執名相。
X35n0651_p0234a13║無住菩薩言：云何一念心動？佛言：一念心動五陰俱
X35n0651_p0234a14║生，五陰生中具五十惡。
X35n0651_p0234a15║一念不生，則本覺自心名字，尚不可得。一念既生，
X35n0651_p0234a16║則千思萬慮，皆屬五陰。由思慮故，一陰十惡，則五
X35n0651_p0234a17║陰五十惡，頓然具足。以佛與眾生，於一念已生未
X35n0651_p0234a18║生，便分得失。故古人恒勸學者，向一念未生前會，
X35n0651_p0234a19║乃至父母未生前，洪濛未判前看，莫有不根乎此
X35n0651_p0234a20║也。
X35n0651_p0234a21║無住菩薩言：遠行遍計遊歷十方，一念心生具五十
X35n0651_p0234a22║惡，云何令彼眾生無生一念？佛言：令彼眾生安坐心
X35n0651_p0234a23║神住金剛地，靜念無起心常安泰，即無生一念。
X35n0651_p0234a24║菩薩意謂一念心生，便具眾惡，誠如聖訓，不可不
X35n0651_p0234b01║慎也。而凡夫集氣所醉，云何得無生念？若用心遏
X35n0651_p0234b02║捺，是止病；若任心生滅，是任病；若動心修為，是作
X35n0651_p0234b03║病；若永滅不生，是滅病。未審世尊以何方便，脩行
X35n0651_p0234b04║令入？佛答：四威儀中，以坐為上，令彼眾生安坐，心
X35n0651_p0234b05║神自然住金剛地，靜念無起，身心安泰，無別方便
X35n0651_p0234b06║也。六祖云：汝但不思善，不思惡，只恁麼去，自然心
X35n0651_p0234b07║入無生，湛然常寂。本於此
X35n0651_p0234b08║無住菩薩言：不可思議。覺念不生其心安泰即本覺
X35n0651_p0234b09║利，利無有動常在不無，無有不無不無不覺，覺知無
X35n0651_p0234b10║覺本利本覺，覺者清淨無染不變不易，決定性故不
X35n0651_p0234b11║可思議。佛言：如是！
X35n0651_p0234b12║向因背覺合塵，千思萬慮，勞役心神。今也蒙佛開
X35n0651_p0234b13║示，離塵則無念，無念則無覺，覺念兩忘，則心神安
X35n0651_p0234b14║泰。非因脩得，是本覺本利。其間非動非靜，非得非
X35n0651_p0234b15║失，本覺常然，如手內之金錢，常在不無。有無之義，
X35n0651_p0234b16║隨世間有四句，所謂有、無、非有非無、亦有亦無。既
X35n0651_p0234b17║悟本覺，則四句盡遣，故曰無有不無。不無不覺者，
X35n0651_p0234b18║對昔時之迷；覺知無覺，對今日之悟。以悟故，所得
X35n0651_p0234b19║本覺，是本利本覺，得得非得。能覺是者，不為有無
X35n0651_p0234b20║得失等所染，亘古常存，故曰不易。始終無異，故曰
X35n0651_p0234b21║不變。以性決定，故不可思議也。
X35n0651_p0234b22║無住菩薩聞是語已，得未曾有而說偈言：
X35n0651_p0234b23║菩薩向所聞者，皆是三乘權說，權實互隱，心未盡
X35n0651_p0234b24║惑。今聞一乘了義無餘，故自慶得未曾有。
X35n0651_p0234c01║尊者大覺尊，說生無念法，無念無生心，
X35n0651_p0234c02║心常生不滅，一覺本覺利，利諸本覺者，
X35n0651_p0234c03║如彼得金錢，所得即非得。
X35n0651_p0234c04║餘經皆稱世尊，而此經槩稱尊者。尊者乃羅漢之
X35n0651_p0234c05║通稱，豈如來類羅漢耶？而佛亦名阿羅漢，又是譯
X35n0651_p0234c06║人本國之尊名，故不可定尊者。而云大覺尊，則揀
X35n0651_p0234c07║異小阿羅漢也。說無生無念之法。無念無生之心，
X35n0651_p0234c08║非世尊而孰能說之？雖說無生無念之法，而心未
X35n0651_p0234c09║嘗生滅及不生滅。生與無生，滅與不滅，皆自本覺，
X35n0651_p0234c10║自然妙用。用是妙利，利諸眾生。眾生無得，而我亦
X35n0651_p0234c11║非與。
X35n0651_p0234c12║爾時，大眾聞說是語，皆得本覺利般若波羅蜜。
X35n0651_p0234c13║
X35n0651_p0234c14║金剛三昧經註卷第二