X35n0651_p0235a01║
X35n0651_p0235a02║
X35n0651_p0235a03║金剛三昧經註卷第三
X35n0651_p0235a04║
X35n0651_p0235a05║明會稽顯聖寺沙門　圓澄　註
X35n0651_p0235a06║入實際品第五
X35n0651_p0235a07║實際理地不受一塵，佛事門中不捨一法。不受一
X35n0651_p0235a08║塵故，大眾得所非得；不捨一法故，不妨以方便導
X35n0651_p0235a09║人。又不受一塵，則問答無門；不捨一法故，無問自
X35n0651_p0235a10║說。
X35n0651_p0235a11║於是如來作如是言：諸菩薩等本利深入可度眾生，
X35n0651_p0235a12║若後非時應如說法，時利不俱順不順說，非同非異
X35n0651_p0235a13║相應如說，引諸情智流入薩婆若海，無令可眾挹彼
X35n0651_p0235a14║虗風，悉令彼庶一味神乳，世間非世間住非住處，五
X35n0651_p0235a15║空出入無有取捨。何以故？諸法空相性非有無，非無
X35n0651_p0235a16║不無不無不有，無決定性不住有無，非彼有無凡聖
X35n0651_p0235a17║之智而能惻隱。諸菩薩等若知是利即得菩提。
X35n0651_p0235a18║印前菩薩得所無得，即是本覺利行。乘此利行，可
X35n0651_p0235a19║度眾生。如現前大眾，根利時熟，當以無說為說，無
X35n0651_p0235a20║化為化，無修是修，無得是得。直如良馬見鞭影而
X35n0651_p0235a21║行，不待多說。若如來滅後，根鈍時非，當如正法種
X35n0651_p0235a22║種方便而說之也。若五濁鬬諍之時，純是邪見鈍
X35n0651_p0235a23║根，當順不順說。順則方便，不順則種種呵斥。呵斥
X35n0651_p0235a24║即是逆化，順即是正化。正則權實並施，逆則惟權
X35n0651_p0235b01║無實。何以作如是三種說？葢根性萬差，故非同，不
X35n0651_p0235b02║可一槩。本覺一致，故非異，不可永棄。故當順其相
X35n0651_p0235b03║應，方便逗化。故曰：引諸情智，流入薩婆若海。情即
X35n0651_p0235b04║是邪鈍，智即是利根。惡世雖鈍，亦有可化之眾，無
X35n0651_p0235b05║令可眾虗過無益。眾庶雖則不等，而菩薩運慈，等
X35n0651_p0235b06║以神乳而孚育之。世間出世間住，即是世間相，非
X35n0651_p0235b07║即是出世間相。洞了五空，無有取捨。何以無取捨？
X35n0651_p0235b08║以法相空無自性，不屬有無，而亦非不有無。無決
X35n0651_p0235b09║定性，故不住有無。豈凡夫權位，聖賢之智而能測
X35n0651_p0235b10║哉？能知是利，即是菩提。
X35n0651_p0235b11║爾是眾中有一菩薩名曰大力，即從座起前白佛言：
X35n0651_p0235b12║尊者！如佛所說，五空出入無有取捨，云何五空而不
X35n0651_p0235b13║取捨？佛言：菩薩！五空者，三有是空、六道影是空、法相
X35n0651_p0235b14║是空、名相是空、心識義是空。菩薩！如是等空，空不住
X35n0651_p0235b15║空，空無空相，無相之法有何取捨？入無取地則入三
X35n0651_p0235b16║空。
X35n0651_p0235b17║三有者，即欲有、色有、無色有。六道者，地獄、餓鬼、畜
X35n0651_p0235b18║生、天、人、阿修羅。欲有名五趣雜居地，總收五處。色
X35n0651_p0235b19║有即色界，無色有即無色界。三有廣被四生，六道
X35n0651_p0235b20║統具二十五有，同是真心中影像，非有非無，非不
X35n0651_p0235b21║有無。三有六道，是世間義。法相名相，則舉世出世
X35n0651_p0235b22║間。如是名相，皆依識心而有分別。內窮心識本空，
X35n0651_p0235b23║則外之名相何有？雖云三有六道，名相心識，一切
X35n0651_p0235b24║皆空，而空亦不可得。何也？諸佛為度眾生，文字詮
X35n0651_p0235c01║表，目之曰空。然空不自知為空，有不自知為有，以
X35n0651_p0235c02║稱性法不可得故，何取捨之有？
X35n0651_p0235c03║大力菩薩言：云何三空？佛言：三空者，空相亦空，空空
X35n0651_p0235c04║亦空，所空亦空。如是等空，不住三相，不無真實，文言
X35n0651_p0235c05║道斷，不可思議。
X35n0651_p0235c06║空相亦空，上所謂三有六道等空。空亦空，所謂空
X35n0651_p0235c07║不住空也。所空亦空者，能所皆空也。所說空等，雖
X35n0651_p0235c08║無能所等相，而不無真空之性，實而非虗，但非文
X35n0651_p0235c09║字語言所到，故謂之不可思議也。
X35n0651_p0235c10║大力菩薩言：不無真實是相應有。佛言：無不住無，有
X35n0651_p0235c11║不住有。不有之法不即住無，不無之相不即住有，非
X35n0651_p0235c12║以有無而詮得理。菩薩無名義相不可思議。何以故？
X35n0651_p0235c13║無名之名不無於名，無義之義不無於義。
X35n0651_p0235c14║菩薩問：不無真實是相應有，云何復說三有六道
X35n0651_p0235c15║等相是空？佛答：無不住無，有不住有，其間必有真
X35n0651_p0235c16║性之所建立。若非真性能有能無，而法法無性，彼
X35n0651_p0235c17║彼不相到。不有應是無，以無不住無故，不即住無。
X35n0651_p0235c18║不無應是有，以有不住有故，不即住有。然非有無，
X35n0651_p0235c19║何以詮表其理而示諸後人？而真實性中雖無名
X35n0651_p0235c20║義，然亦不無名義，故難思議也。無名而能名，無義
X35n0651_p0235c21║而能義，釋成法性不思議也。
X35n0651_p0235c22║大力菩薩言：如是名義真實如相，如來如相如不住
X35n0651_p0235c23║如，如無如相相無如故，非不如來眾生心相，相亦如
X35n0651_p0235c24║來眾生之心，應無別境。
X35n0651_p0236a01║名不自名，因名詮義。義不自義，因義顯名。既互無
X35n0651_p0236a02║自性，即真實如如。所言如來者，亦應惟名。以如不
X35n0651_p0236a03║住如，同於有無名義。以如中無相，相中無如，非如
X35n0651_p0236a04║非不如，故是如也。而眾生心相，相既是如，心豈不
X35n0651_p0236a05║如？故曰無別境也。
X35n0651_p0236a06║佛言：如是，眾生之心實無別境。何以故？心本淨故，理
X35n0651_p0236a07║無穢故，以染塵故名為三界，三界之心名為別境。是
X35n0651_p0236a08║境虗妄從心化生，心若無妄即無別境。
X35n0651_p0236a09║眾生心性本淨，猶如寶鏡，本來如是。垢積穢生，便
X35n0651_p0236a10║不明了；心染情垢，便有三界。猶如病眼，別見空華，
X35n0651_p0236a11║似有外境；究竟虗妄，非離眼而別有，亦非眼中本
X35n0651_p0236a12║有，皆病為謬。眼病若除，空本無華。三界萬法，皆由
X35n0651_p0236a13║妄心所見，似有外境；究竟諦觀，非離心而別有，亦
X35n0651_p0236a14║非心中本有。若了妄心本空，則如如無別也。
X35n0651_p0236a15║大力菩薩言：心若在淨諸境不生，此心淨時應無三
X35n0651_p0236a16║界。佛言：如是，菩薩心不生境、境不生心。何以故？所見
X35n0651_p0236a17║諸境唯所見心，心不幻化則無所見。菩薩內無眾生
X35n0651_p0236a18║三性空寂，則無己眾亦無他眾，乃至二入亦不生心，
X35n0651_p0236a19║得如是利則無三界。
X35n0651_p0236a20║菩薩領前心外無境之意，謂境由心染而起，若心
X35n0651_p0236a21║在淨，境則不生。佛印可其解也。心不生境，猶鏡之
X35n0651_p0236a22║不生山河也。境不生心，猶山河不來入鏡也。雖各
X35n0651_p0236a23║各不相到，而騰輝弄影，皆鏡之功，由鏡之所現也。
X35n0651_p0236a24║心境雖各各不相生，而能見所見，莫不皆心之幻
X35n0651_p0236b01║現也。心若不幻，則無所見。印其心在淨，則境不生
X35n0651_p0236b02║矣。以不生故，內不見眾生，無善性、惡性、無記性。外
X35n0651_p0236b03║無境故，則無他眾。得如是利用，何三界之有？
X35n0651_p0236b04║大力菩薩言：云何二入不生於心？心本不生，云何有
X35n0651_p0236b05║入？佛言：二入者，一謂理入，二謂行入。理入者，深信眾
X35n0651_p0236b06║生不異真性，不一不共，但以客塵之所翳障，不去不
X35n0651_p0236b07║來凝住覺觀，諦觀佛性不有不無，無己無他凡聖不
X35n0651_p0236b08║二，金剛心地堅住不移，寂靜無為無有分別，是名理
X35n0651_p0236b09║入。行入者，心不傾倚影無流易，於所有處靜念無求，
X35n0651_p0236b10║風鼓不動猶如大地，損離心我救度眾生，無生無根
X35n0651_p0236b11║不取不捨。菩薩心無出入，無出入心入不入故，故名
X35n0651_p0236b12║為入。菩薩如是入法，法相不空，不空之法法不虗棄。
X35n0651_p0236b13║何以故？不無之法具足功德，非心非影法爾清淨。
X35n0651_p0236b14║真性即是理。不異者，心、佛、眾生三無差別也，此言
X35n0651_p0236b15║體同也。而復不一者，此言位別也，釋不異之義。若
X35n0651_p0236b16║不異者，則佛及眾生應無差別，以位不齊故言不
X35n0651_p0236b17║一。若謂此性生佛共同，則應一人成佛則一切皆
X35n0651_p0236b18║成，皆成則不名不一，若不成則不名不異。佛謂理
X35n0651_p0236b19║雖無異事則不同，諸佛證窮法界等一清淨，眾生
X35n0651_p0236b20║為客塵所翳，自障不入不得不異。佛知無異故，欲
X35n0651_p0236b21║使眾生斷障得入，故說真性之理不異。如是開示
X35n0651_p0236b22║使知生佛異與不異、一與不一，了然明辨能信自
X35n0651_p0236b23║性不出不入，時中凝住覺觀諦觀佛性。不有者，如
X35n0651_p0236b24║鑛中之金，不得因緣鍊制終不見金故。不無者，鑛
X35n0651_p0236c01║中決定有金故，非同頑石之無也。凡夫隨事順取
X35n0651_p0236c02║則自他宛然，諸聖順理逆觀則自他俱寂，以俱寂
X35n0651_p0236c03║故不見凡聖之二，以不見故則住金剛心地也。行
X35n0651_p0236c04║入者，即逆事把守也，以把守故心不傾倚。事乃心
X35n0651_p0236c05║之影像，了影即是自心之像，不為外境所動，以了
X35n0651_p0236c06║境無處所故。了境無處，則心不攀緣，故曰靜念無
X35n0651_p0236c07║求也。譬如風能鼓動萬物，不能動於大地境；風能
X35n0651_p0236c08║動一切凡夫，而不能動於金剛心行人也。何以不
X35n0651_p0236c09║能耶？凡有心則能動，是菩薩了心非心，彼外境豈
X35n0651_p0236c10║能動也？然守往不動，則落二乘，不能化利眾生。是
X35n0651_p0236c11║菩薩雖則了心不動，以不壞慈悲，能熾然常動，救
X35n0651_p0236c12║度眾生。所謂聖人無已，而靡所不已也。理入無生，
X35n0651_p0236c13║行入無相。無生無相故，不取不捨；離取捨故，心境
X35n0651_p0236c14║如如，當體湛然，非出非入。何為無出？理性無生故。
X35n0651_p0236c15║何為無入？事行無相故。猶如寶鏡，內無所出，外無
X35n0651_p0236c16║所入，而形影斯覩，了然不昧也。以不昧故，法相不
X35n0651_p0236c17║空。何故不空？以心中具足法性，出生功德。雖則具
X35n0651_p0236c18║諸功德，而心剎那無生，故非影。前塵空故，法爾如
X35n0651_p0236c19║是，非造次也。
X35n0651_p0236c20║大力菩薩言：云何非心非影，法爾清淨？佛言：空如之
X35n0651_p0236c21║法，非心識法，非心使所有法，非空相法，非色相法，非
X35n0651_p0236c22║心有為不相應法，非心無為是相應法，非所現影，非
X35n0651_p0236c23║所顯示，非自性，非差別，非名，非相，非義。何以故？義無
X35n0651_p0236c24║如故。無如之法，亦無無如，無有無如，非無如有。何以
X35n0651_p0237a01║故？根理之法，非理非根，離諸諍論，不見其相。菩薩如
X35n0651_p0237a02║是淨法，非生之所生生，非滅之所滅滅。
X35n0651_p0237a03║空如法者，空乃真如之體，如乃真如之用。如是體
X35n0651_p0237a04║用，非能所之法。非能故，非心能主，非識能別。非所
X35n0651_p0237a05║故，心不能使。非無故，非空。非有故，非色。有為者，是
X35n0651_p0237a06║世間相應，於出世間為不相應。無為法相，出世間
X35n0651_p0237a07║為相應，於世間為不相應。真如體用，非世間非出
X35n0651_p0237a08║世間，故有為無為，皆不預也。凡所見色，即是見心。
X35n0651_p0237a09║心不自心，因色顯發。究心無處，則影亦非有。真如
X35n0651_p0237a10║體用，無聲臭故。非相之能顯，非言之能示。非自性
X35n0651_p0237a11║則非體，非差別則非用。非相即非境，非義則非理。
X35n0651_p0237a12║何也？真如義中，無有如名，無有無如，非無如有。此
X35n0651_p0237a13║二句，於真如中，遞互生起，各無自性，惟有名字。何
X35n0651_p0237a14║以惟名？根理之法，非理非根。根即根境，理即義理。
X35n0651_p0237a15║根境非相，義理無生，故皆不有。二者既非，諍論何
X35n0651_p0237a16║有？如是淨法，即真如無生無相之體用。非生心動
X35n0651_p0237a17║念，而法為之生。非起意滅除，而法為之滅。故所謂
X35n0651_p0237a18║言思道斷，心行處滅。不可以智知，不可以識識。在
X35n0651_p0237a19║各人自肯，得旨為妙也。
X35n0651_p0237a20║大力菩薩言：不可思議！如是法相，不合成、不獨成，不
X35n0651_p0237a21║羇、不絆，不聚、不散，不生、不滅，亦無來相及以去相，不
X35n0651_p0237a22║可思議。
X35n0651_p0237a23║領前開示之意，皆不可思議也。不合者，領前不共
X35n0651_p0237a24║之意。不獨者，領前不一之意，不為煩惱所羇，不為
X35n0651_p0237b01║五欲所絆。不聚者，內無所積。不散者，外無所緣。葢
X35n0651_p0237b02║真理虗玄，非心思言識之可得也。
X35n0651_p0237b03║佛言：如是，不可思議。不思議心，心亦如是。何以故？如
X35n0651_p0237b04║不異心，心本如故。眾生佛性不一不異，眾生之性本
X35n0651_p0237b05║無生滅，生滅之性性本涅槃，性相本如如無動故。一
X35n0651_p0237b06║切法相從緣無起，起相性如如無所動，因緣性相相
X35n0651_p0237b07║本空無，緣緣空空無有緣起。一切緣法惑心妄見現
X35n0651_p0237b08║本不生，緣本無故。心如法理自體空無，如彼空王本
X35n0651_p0237b09║無住處。凡夫之心妄分別見，如如之相本不有無，有
X35n0651_p0237b10║無之相見惟心識。菩薩如是心法不無自體，自體不
X35n0651_p0237b11║有不有不無。菩薩無不無相非言說地。何以故？真如
X35n0651_p0237b12║之法虗曠無相，非二乘所及。虗空境界內外不測，六
X35n0651_p0237b13║行之士乃能知之。
X35n0651_p0237b14║前文理入行入，非心非影。菩薩解不可思議，而如
X35n0651_p0237b15║來恐在會之眾，推在聖賢分上，自甘絕分。佛謂即
X35n0651_p0237b16║如來不思議心，一切眾生心亦如是。何以亦如是
X35n0651_p0237b17║耶？葢真如界中，絕生佛之假名，皆是自心之別號，
X35n0651_p0237b18║故無異也。以無異故，眾生佛性，即如來之性，不一
X35n0651_p0237b19║不異。眾生之性無生滅，即真如之性無生滅也。何
X35n0651_p0237b20║也？三乘所觀，生滅與不生滅，如同水火，不相和合。
X35n0651_p0237b21║一乘頓觀，當其生滅，即不生滅。生滅者，相也。能生
X35n0651_p0237b22║滅者，性也。於真如分中，無能無所，一本無有。以真
X35n0651_p0237b23║如無動，則亦無靜。靜乃寂滅之性，動乃生滅之相。
X35n0651_p0237b24║二者等觀，真如何有？若執無有，則落二乘斷見，不
X35n0651_p0237c01║妨緣起。起即無起，動即不動。以真如不守自性，則
X35n0651_p0237c02║隨緣變現。以真如不壞自性，能不變隨緣。以因緣
X35n0651_p0237c03║性相，性本空無，故能圓融自在。凡夫不了真如，如
X35n0651_p0237c04║是於能緣所緣，能空所空，不知本無，惑心妄現。而
X35n0651_p0237c05║安知現本不生，如空華幻影，當其現處，本來無有。
X35n0651_p0237c06║心生妄惑，則一切皆有。心契真如，則一切皆無。空
X35n0651_p0237c07║王者，即虗空之性，廣大自在，喻之為王。而虗空無
X35n0651_p0237c08║乎不在，求其處所，了不可得。而凡夫之心，虗妄分
X35n0651_p0237c09║別，謂有處所。安知真如之相，相本如如，本來無有。
X35n0651_p0237c10║無有之相，皆由眾生。惟心所見，不無自體。法從心
X35n0651_p0237c11║生也，無體則法無所依。自體不有，心從緣現也，緣
X35n0651_p0237c12║散則心亦不有。無與不無，皆非言語所到。以真如
X35n0651_p0237c13║之境，非二乘所測也。
X35n0651_p0237c14║大力菩薩言：云何六行？願為說之。佛言：一者、十信行；
X35n0651_p0237c15║二者、十住行；三者、十行行；四者、十迴向行；五者、十地
X35n0651_p0237c16║行；六者、等覺行。如是行者乃能知之。
X35n0651_p0237c17║十信者，楞嚴云：從真妙圓重發真妙，妙信常住，一
X35n0651_p0237c18║切妄想滅盡無餘，中道純真，名信心住。真信明了，
X35n0651_p0237c19║一切圓通，陰、處、界三不能為礙，如是乃至過去、未
X35n0651_p0237c20║來無數劫中，捨身、受身一切習氣皆現在前，是善
X35n0651_p0237c21║男子皆能憶念，得無遺忘，名念心住。妙圓純真，真
X35n0651_p0237c22║精發化，無始習氣通一精明，唯以精明進趣真淨，
X35n0651_p0237c23║名精進心。心精現前，純以智慧，名慧心住。執持智
X35n0651_p0237c24║明，周徧寂湛，寂妙常凝，名定心住。定光發明，明性
X35n0651_p0238a01║深入，唯進無退，名不退心。心進安然，保持不失，十
X35n0651_p0238a02║方如來氣分交接，名護法心。覺明保持，能以妙力
X35n0651_p0238a03║迴佛慈光，向佛安住，猶如雙鏡光明相對，其中妙
X35n0651_p0238a04║影重重相入，名迴向心。心光密迴，獲佛常凝無上
X35n0651_p0238a05║妙淨，安住無為，得無遺失，名戒心住。住戒自在，能
X35n0651_p0238a06║遊十方，所去隨願，名願心住。阿難！是善男子以真
X35n0651_p0238a07║方便發此十心，心精發暉，十用涉入，圓成一心，名
X35n0651_p0238a08║發心住。心中發明，如淨琉璃內現精金，以前妙心
X35n0651_p0238a09║履以成地，名治地住。心地涉知，俱得明了，遊履十
X35n0651_p0238a10║方，得無留礙，名脩行住。行與佛同，受佛氣分，如中
X35n0651_p0238a11║陰身自求父母，陰信冥通，入如來種，名生貴住。既
X35n0651_p0238a12║遊道胎，親奉覺胤，如胎已成，人相不缺，名方便具
X35n0651_p0238a13║足住。容貌如佛，心相亦同，名正心住；身心合成，日
X35n0651_p0238a14║益增長，名不退住；十身靈相一時具足，名童真住；
X35n0651_p0238a15║形成出胎，親為佛子，名法王子住；表以成人，如國
X35n0651_p0238a16║大王以諸國事分委太子，彼剎利王世子長成，陳
X35n0651_p0238a17║列灌頂，名灌頂住。阿難！是善男子成佛子已，具足
X35n0651_p0238a18║無量如來妙德，十方隨順，名歡喜行；善能利益一
X35n0651_p0238a19║切眾生，名饒益行；自覺覺他，得無違拒，名無瞋恨
X35n0651_p0238a20║行；種類出生，窮未來際，三世平等，十方通達，名無
X35n0651_p0238a21║盡行；一切合同，種種法門得無差誤，名離癡亂行；
X35n0651_p0238a22║則於同中顯現群異，一一異相各各見同，名善現
X35n0651_p0238a23║行；如是乃至十方虗空滿足微塵，一一塵中現十
X35n0651_p0238a24║方界，現塵現界不相留礙，名無著行；種種現前，咸
X35n0651_p0238b01║是第一波羅蜜多，名尊重行；如是圓融，能成十方
X35n0651_p0238b02║諸佛軌則，名善法行；一一皆是清淨無漏，一真無
X35n0651_p0238b03║為，性本然故，名真實行。阿難！是善男子滿足神通，
X35n0651_p0238b04║成佛事已，純潔精真，遠諸留患，當度眾生，滅諸度
X35n0651_p0238b05║相，迴無為心，向涅槃路，名救護一切眾生離眾生
X35n0651_p0238b06║相迴向；壞其可壞，遠離諸離，名不壞迴向；本覺湛
X35n0651_p0238b07║然，覺齊佛覺，名等一切佛迴向；精真發明，地如佛
X35n0651_p0238b08║地，名至一切處迴向；世界如來互相涉入，得無罣
X35n0651_p0238b09║礙，名無盡功德藏迴向；於同佛地，地中各各生清
X35n0651_p0238b10║淨因，依因發揮，取涅槃道，名隨順平等善根迴向。
X35n0651_p0238b11║真根既成，十方眾生皆我本性，性圓成就，不失眾
X35n0651_p0238b12║生，名隨順等觀一切眾生迴向。即一切法，離一切
X35n0651_p0238b13║相，唯即與離，二無所著，名真如相迴向。真得所如，
X35n0651_p0238b14║十方無礙，名無縛解脫迴向。性德圓成，法界量滅，
X35n0651_p0238b15║名法界無量迴向。阿難，是善男子盡是清淨四十
X35n0651_p0238b16║一心，次成四種妙圓加行。即以佛覺用為己心，若
X35n0651_p0238b17║出未出，猶如鑽火欲然其木，名為煖地。又以己心
X35n0651_p0238b18║成佛所履，若依非依，如登高山，身入虗空，下有微
X35n0651_p0238b19║礙，名為頂地。心佛二同，善得中道，如忍事人，非懷
X35n0651_p0238b20║非出，名為忍地。數量銷滅，迷覺中道，二無所目，名
X35n0651_p0238b21║世第一地。阿難，是善男子於大菩提善得通達，覺
X35n0651_p0238b22║通如來，盡佛境界，名歡喜地。異性入同，同性亦滅，
X35n0651_p0238b23║名離垢地。淨極明生，名發光地。明極覺滿，名𦦨慧
X35n0651_p0238b24║地。一切同異所不能至，名難勝地。無為真如，性淨
X35n0651_p0238c01║明露，名現前地。盡真如際，名遠行地。一真如心，名
X35n0651_p0238c02║不動地。發真如用，名善慧地。阿難，是諸菩薩從此
X35n0651_p0238c03║已往，脩習畢功，功德圓滿，亦目此地名脩習位。慈
X35n0651_p0238c04║蔭妙雲，覆涅槃海，名法雲地。如來逆流，如是菩薩
X35n0651_p0238c05║順行而至，覺際入交，名為等覺。此經一乘頓教，頓
X35n0651_p0238c06║圓佛體，不同纓絡，惟取楞嚴為准，以金剛三昧與
X35n0651_p0238c07║楞嚴三昧、般若波羅蜜、涅槃佛性同體異名故也。
X35n0651_p0238c08║大力菩薩言：實際覺利無有出入，何等法心得入實
X35n0651_p0238c09║際？佛言：實際之法法無有際，無際之心則入實際。
X35n0651_p0238c10║佛說本覺利行，無出無入，六行之士，有修有證，是
X35n0651_p0238c11║二者甚不相應，未審欲入實際，以何心法得入？佛
X35n0651_p0238c12║答：我說本覺利行，是體是因，六行是行是用，由用
X35n0651_p0238c13║達體，達體則因亡，因亡則無證無得，即此無證無
X35n0651_p0238c14║得，心無涯際，是入實際義，無別有際也。
X35n0651_p0238c15║大力菩薩言：無際心智其智無涯，無涯之心心得自
X35n0651_p0238c16║在，自在之智得入實際。如彼凡夫輭心眾生其心多
X35n0651_p0238c17║喘，以何法御令得堅心得入實際？
X35n0651_p0238c18║由六行而入實際，入實際則功行兩忘，如如在定，
X35n0651_p0238c19║心智無涯，誠如聖訓。若凡夫心喘，入定猶難，何能
X35n0651_p0238c20║入于實際？未審以何法御耶？但凡脩止入定有四
X35n0651_p0238c21║位：一風，二氣，三喘，四息。至息道綿密，方得入定爾。
X35n0651_p0238c22║今凡夫之輩，雖離風氣，猶有喘追，故請法以御之
X35n0651_p0238c23║也。
X35n0651_p0238c24║佛言：菩薩！彼心喘者以內外使，隨使流注滴瀝成海，
X35n0651_p0239a01║大風鼓浪大龍驚駭，驚駭之心故令多喘。菩薩令彼
X35n0651_p0239a02║眾生存三守一入如來禪，以禪定故心則無喘。
X35n0651_p0239a03║內外使者，即五十一心，所用分內外。心能使物，即
X35n0651_p0239a04║是如來；心隨物使，是名凡夫。滴瀝，猶言積集也。心
X35n0651_p0239a05║隨使流，積集萬法，容內心海，猶海之內百川也。以
X35n0651_p0239a06║八識具含無始種子。大風者，即六塵境界。大龍者，
X35n0651_p0239a07║即心王也。此心靈變自在，喻之如龍。故楞伽云：八
X35n0651_p0239a08║識如大海，六識境界風，七識波浪生。義同。若能修
X35n0651_p0239a09║止，止久則喘除，喘除則息道綿密，攸然入定，住定
X35n0651_p0239a10║則無喘，此必然之理也。
X35n0651_p0239a11║大力菩薩言：何謂存三守一入如來禪？佛言：存三者
X35n0651_p0239a12║存三解脫，守一者守一心如，入如來禪者理觀心如，
X35n0651_p0239a13║入如是地即入實際。大力菩薩言：三解脫法是何等
X35n0651_p0239a14║事？理觀三昧從何法入？佛言：三解脫者，虗空解脫、金
X35n0651_p0239a15║剛解脫、般若解脫。理觀心者，心如理淨無可不心。
X35n0651_p0239a16║虗空解脫者，即是法身，猶如虗空充塞十方，無乎
X35n0651_p0239a17║不在，無形段可得，非邊表可求。金剛解脫即是妙
X35n0651_p0239a18║有，猶如金剛入泥入水，不為污損。般若解脫即真
X35n0651_p0239a19║空，破一切幻有。故是三者，非一非三，而亦即三即
X35n0651_p0239a20║一，故名不可思議也。心如理淨者，智契真如，非生
X35n0651_p0239a21║非滅，非有非無，非垢非淨，離一切相，即一切法，實
X35n0651_p0239a22║謂文言道斷，心思路絕，古人所謂去無汝用心處
X35n0651_p0239a23║是也。
X35n0651_p0239a24║大力菩薩言：云何存用？云何觀之？佛言：心事不二是
X35n0651_p0239b01║名存用。內行外行出入不二，不住一相心無得失，一
X35n0651_p0239b02║不一地淨心流入，是名觀之。菩薩如是之人不住二
X35n0651_p0239b03║相，雖不出家不住在家故，雖無法服不具持波羅提
X35n0651_p0239b04║木叉戒，不入布薩能以自心無為自恣而獲聖果，不
X35n0651_p0239b05║住二乘入菩薩道，後當滿地成佛菩提。
X35n0651_p0239b06║心即是理，事即是境。心境如如，是名不二。內即是
X35n0651_p0239b07║心，外即是境。捨事從理謂之入，以理就事謂之出。
X35n0651_p0239b08║以如如故不二，不二故常住一相，無得無失。事得
X35n0651_p0239b09║理融謂之一，理隨事變謂之不一。若事若理，皆從
X35n0651_p0239b10║淨心流入也。能如是修觀之人，不住二相，謂有無、
X35n0651_p0239b11║生滅、事理、染淨等相也。以不二故，非真非俗，超然
X35n0651_p0239b12║住虗空地，不假法服，不具持戒，而直入菩薩乘，逈
X35n0651_p0239b13║超二乘也。此名初心正覺佛。華嚴謂初發心便登
X35n0651_p0239b14║正覺，思益謂未得果而聖義同。自迦葉以下諸大
X35n0651_p0239b15║祖師，皆住此地。所以僧問南陽忠國師曰：和尚所
X35n0651_p0239b16║證法身，與三世諸佛是同是別？師曰：汝問因中法
X35n0651_p0239b17║身耶？果上法身耶？曰：某甲愚蒙不知，乞和尚開示。
X35n0651_p0239b18║師曰：若問因中法身，老僧與天下老和尚、三世諸
X35n0651_p0239b19║佛，如水注一瓶水，更無少欠。若問果上法身，老僧
X35n0651_p0239b20║未夢見在。從此發信，由十住、十行、十迴向、等覺，乃
X35n0651_p0239b21║登妙覺。故曰：後當滿地成佛菩提。今人不識此位，
X35n0651_p0239b22║將謂悟道便同果佛，高推聖境，自甘絕分，不即發
X35n0651_p0239b23║心者，哀哉！
X35n0651_p0239b24║大力菩薩言：不可思議！如是之人非出家、非不出家。
X35n0651_p0239c01║何以故？入涅槃宅、著如來衣、坐菩提座，如是之人乃
X35n0651_p0239c02║至沙門宜應敬養。
X35n0651_p0239c03║所言出家者，一曰世俗家，二曰三界家，三曰無明
X35n0651_p0239c04║家。前文雖不出家，不出三界無明家也。不住在家，
X35n0651_p0239c05║已出世俗家也。此非出家非不出家者，所謂未得
X35n0651_p0239c06║果而聖也。何則？若悟真如實際之理，無生無相，心
X35n0651_p0239c07║獲安樂，已受如來衣蔭，不但人天之敬仰，沙門亦
X35n0651_p0239c08║應敬養，如龐居士流。又沙門者，佛之通稱也。
X35n0651_p0239c09║佛言：如是。何以故？入涅槃宅，心越三界，著如來衣，入
X35n0651_p0239c10║法空處，坐菩提座，登正覺一地，如是之人心超二乘，
X35n0651_p0239c11║何況沙門而不敬養？
X35n0651_p0239c12║印釋前解，為是心越三界，名入涅槃，不在剃髮；入
X35n0651_p0239c13║法空處，名著佛衣，不在披緇；登正覺，名坐菩提座，
X35n0651_p0239c14║不在道場也。
X35n0651_p0239c15║大力菩薩言：如彼一地及與空海，二乘之人為不見
X35n0651_p0239c16║也。佛言：如是，彼二乘人味著三昧得三昧身，於彼空
X35n0651_p0239c17║海一地如得酒病惛醉不醒，乃至數劫猶不得覺，酒
X35n0651_p0239c18║消始悟方脩是行，後得佛身。如彼人者，從捨闡提即
X35n0651_p0239c19║入六行，於行地所一念淨心決定明白，金剛智力阿
X35n0651_p0239c20║鞞䟦致，度脫眾生慈悲無盡。
X35n0651_p0239c21║彼一地者，即初心正覺之地，及與真如性空之海，
X35n0651_p0239c22║實大心境界，非二乘所得見也。如來印解，非二乘
X35n0651_p0239c23║全無，但為三昧所醉，暫時迷失，定醒發心，還得佛
X35n0651_p0239c24║地。如是存用觀想之人，從捨闡捨，一念發心，即入
X35n0651_p0240a01║六行。一地者，即圓教初信心地，亦是乾慧地。慧與
X35n0651_p0240a02║佛齊，未與如來法流水接，從是發足，脩行六行，以
X35n0651_p0240a03║臻妙覺。如斯亦由漸而入，何稱頓教大心？此菩薩
X35n0651_p0240a04║一念淨心，決定明了，同金剛力，不同三乘漸機。上
X35n0651_p0240a05║地下惑，自相猶豫，而不明了者，比一獲己利，即運
X35n0651_p0240a06║慈悲，普度眾生，所以不同二乘也。
X35n0651_p0240a07║大力菩薩言：如是之人應不持戒，於彼沙門應不敬
X35n0651_p0240a08║仰。佛言：為說戒者不善慢故，海波浪故。如彼心地，八
X35n0651_p0240a09║識海澄，九識流淨，風不能動，波浪不起，戒性等空，持
X35n0651_p0240a10║者迷倒。如彼之人，七六不生諸集滅定，不離三佛而
X35n0651_p0240a11║發菩提，三無相中順心玄入，深敬三寶不失威儀，於
X35n0651_p0240a12║彼沙門不無恭敬。菩薩！彼仁者不住世間動不動法，
X35n0651_p0240a13║入三空聚滅三有心。
X35n0651_p0240a14║二乘持，持犯作止之戒。大乘不持，非謂不持性戒
X35n0651_p0240a15║也。沙門不敬仰，內契平等。不敬功德天，不厭黑暗
X35n0651_p0240a16║女，兩皆棄捨也。佛答：彼說戒者，實無戒可說。為眾
X35n0651_p0240a17║生有十不善故，教其捨不善而修於善。有種種慢
X35n0651_p0240a18║故，勸其捨慢而脩謙敬。為心識擾動，猶如大海波
X35n0651_p0240a19║浪，令修戒止。止其煩動，而住清淨，故說持戒。如彼
X35n0651_p0240a20║存用觀修，八識海澄，不為八風所動，何更持戒？八
X35n0651_p0240a21║識即心，九識即性，波浪即七識，風即六塵。是人七
X35n0651_p0240a22║六不生，已入滅定，不必更滅。雖不更滅，而亦不起
X35n0651_p0240a23║滅定。廣作佛事故，不離佛而發菩提心。無相不礙
X35n0651_p0240a24║于相，於中道心中，超然順入。三寶一體，雖無可敬，
X35n0651_p0240b01║而亦不違於敬也。
X35n0651_p0240b02║大力菩薩言：彼仁者果滿於足德佛、如來藏佛、形像
X35n0651_p0240b03║佛，如是佛所而發菩提心，入三聚戒不住其相，滅三
X35n0651_p0240b04║有心不居寂地，不捨可眾入不調地，不可思議。
X35n0651_p0240b05║彼能如是存用造觀，於一念便稱滿果，以能隨順
X35n0651_p0240b06║三佛故。足德佛即報身佛，如來藏佛即法身佛，形
X35n0651_p0240b07║像佛即應身佛。一念圓現三佛，發菩提心，不壞化
X35n0651_p0240b08║儀，故持三戒。不違法身，故不著事。滅三有，則不住
X35n0651_p0240b09║世間，不居寂地，不住出世間。以應身如幻如化，故
X35n0651_p0240b10║於世出世間無所住著。不壞慈悲，故有可度之機，
X35n0651_p0240b11║隨應說法。不調地者，無調不調，即無功用行，非三
X35n0651_p0240b12║乘思議之境也。
X35n0651_p0240b13║爾時，舍利弗從座而起，前說偈言：
X35n0651_p0240b14║大力菩薩啟問：何以舍利弗說偈耶？蓋此品標名
X35n0651_p0240b15║入實際品，菩薩既入實際，分無可贊。身子乃二乘
X35n0651_p0240b16║之人，表第二義門，又謂之傍贊也。二乘極多，何以
X35n0651_p0240b17║身子獨贊，寧有意乎？以此實際之理，非智慧莫能
X35n0651_p0240b18║彷彿也。
X35n0651_p0240b19║具足般若海，不住涅槃城，如彼妙蓮華。
X35n0651_p0240b20║高原非所出。諸佛無量劫，不捨諸煩惱，
X35n0651_p0240b21║度世然後得，如泥華所出。如彼六行地，
X35n0651_p0240b22║菩薩之所修，如彼三空聚，菩提之真道。
X35n0651_p0240b23║我今住不住，如佛之所說，來所還復來。
X35n0651_p0240b24║具足然後出。復令諸眾生，如我一無二，
X35n0651_p0240c01║前來後來者，悉令登正覺。
X35n0651_p0240c02║般若波羅蜜，即非般若波羅蜜，是名般若波羅蜜。
X35n0651_p0240c03║以三諦三境，圓融照了，不偏不倚，是名具足。此述
X35n0651_p0240c04║一品所談圓融之義。以圓融故，不住生死，不住涅
X35n0651_p0240c05║槃。二邊不住，亦非離生死而別求涅槃。即生死，即
X35n0651_p0240c06║涅槃。雖不住生死，而不礙出生入死，度諸眾生。不
X35n0651_p0240c07║住涅槃，而亦常受安樂，不為煩惱所污。故如妙蓮
X35n0651_p0240c08║華，即染而淨也。如是圓融智慧，非二乘所有，如蓮
X35n0651_p0240c09║華非高原所出也。然是智慧，諸佛非造次而得。無
X35n0651_p0240c10║量劫不捨煩惱，度盡世間眾生，然後乃得，如彼泥
X35n0651_p0240c11║華。上以法合喻，此以喻合行。菩薩度世，以何為行？
X35n0651_p0240c12║釋云：惟此六行，是其所行。六行為所行，以何為得
X35n0651_p0240c13║道？惟彼三空是道。如來於此六行三空，經劫修習。
X35n0651_p0240c14║我亦當如佛，誓住生死，不住涅槃。是一生乃至無
X35n0651_p0240c15║量生，來此世界，化利眾生，具足智慧，然後自出三
X35n0651_p0240c16║界。我願如是，令法界一切眾生，各各亦同此願，使
X35n0651_p0240c17║前後來，皆登正覺。
X35n0651_p0240c18║爾時，佛告舍利弗言：不可思議！汝當於後成菩提道，
X35n0651_p0240c19║無量眾生超生死海。爾時，大眾皆悟菩提，諸小眾等
X35n0651_p0240c20║入五空海。
X35n0651_p0240c21║真性空品第六
X35n0651_p0240c22║爾時，舍利弗而白佛言：尊者！修菩薩道無有名相，三
X35n0651_p0240c23║戒無儀，云何攝受為眾生說？願佛慈悲，為我宣說。佛
X35n0651_p0240c24║言：善男子！汝今諦聽，為汝宣說。善男子！善、不善法從
X35n0651_p0241a01║心化生，一切境界意言分別，制之一處眾緣斷滅。何
X35n0651_p0241a02║以故？善男子！一本不起，三用無施，住於如理，六道門
X35n0651_p0241a03║杜，四緣如順，三戒具足。
X35n0651_p0241a04║身子智慧第一，一席所聞，便解真性空義。於性空
X35n0651_p0241a05║中，於菩薩道無名無相。前云六行是菩薩所行，三
X35n0651_p0241a06║空是菩薩所證，乃得無相。有二義故：一者自證法
X35n0651_p0241a07║不可得，故無相；二者不通他解，上地下惑不相知，
X35n0651_p0241a08║故無相。道無名相，而戒豈有實儀耶？既無儀範可
X35n0651_p0241a09║依，欲化眾生，將何攝伏？佛答：實無名相，定儀可得。
X35n0651_p0241a10║善不善法，皆依自心之所幻立。若能了心無有，則
X35n0651_p0241a11║無名無相。若不能如是悟心，則觀意語分別。何以
X35n0651_p0241a12║故？心外無法，法從心生。心之生法，先由意語。一念
X35n0651_p0241a13║不生，外境何狀？故曰：制之一處，眾緣斷滅。一處有
X35n0651_p0241a14║二：一者緣真，放心無為，一味修止。天台謂體真止，
X35n0651_p0241a15║而有多種分別，具如止觀。二者緣俗，繫念佛名，或
X35n0651_p0241a16║持呪誦經。故曰：制之一處，則無事不辦。修止則止
X35n0651_p0241a17║無所止，緣佛則念無所念。無念則不計有無，無止
X35n0651_p0241a18║則不起分別。不分別則一尚無名，何三之有？一三
X35n0651_p0241a19║不辨，則常住真如。住真如故，六道門杜。三用者，即
X35n0651_p0241a20║空、假、中也。此答菩薩道無名相義。
X35n0651_p0241a21║舍利弗言：云何四緣如順三戒具足？佛言：四緣者，一
X35n0651_p0241a22║謂作擇滅力取緣攝律儀戒、二謂本利淨根力所集
X35n0651_p0241a23║起緣攝善法戒、三謂本慧大悲力緣攝眾生戒、四謂
X35n0651_p0241a24║一覺通智力緣順於如住，是謂四緣。善男子！如是四
X35n0651_p0241b01║大緣力，不住事相、不無功用，離於一處則不可求。善
X35n0651_p0241b02║男子！如是一事通攝六行，是佛菩提薩婆若海。
X35n0651_p0241b03║作乃有作，以戒有作為性故。擇謂擇善，如是應作，
X35n0651_p0241b04║如是不應作等。滅惡以如是力，用捨為緣。律儀則
X35n0651_p0241b05║作止持犯，善惡對待得名。攝善則菩薩本事，不假
X35n0651_p0241b06║對待，以一味善根集福為緣。本慧者，菩薩根本智
X35n0651_p0241b07║慧，非安排而得此自利之德。自利既具，復須利他，
X35n0651_p0241b08║普運大悲，濟度眾生。若不度生，墮二乘道。一覺者，
X35n0651_p0241b09║即本覺，即中道。法身神通出假，即解脫。智燭幻有，
X35n0651_p0241b10║即般若。是三者，順如而住用。答：三戒無儀，上二句
X35n0651_p0241b11║是別，此一句是總。總別相收，不出自心。是四大緣，
X35n0651_p0241b12║詮表示人，不無其名。究竟實際，本來無相，以不住
X35n0651_p0241b13║事故。雖不住事，用時了了。故曰色裏膠青，水中鹹
X35n0651_p0241b14║味也。若離自心，求其名相，則了不可得。一事攝六
X35n0651_p0241b15║行者，則一心備具六位也。何止六行，善不善法，從
X35n0651_p0241b16║心化生，則世出世間，何所不該。六行是因，薩婆若
X35n0651_p0241b17║是果。因該果海，果徹因源，曾有外乎自心者耶。
X35n0651_p0241b18║舍利弗言：不住事相、不無功用，是法真空常樂我淨，
X35n0651_p0241b19║超於二我大般涅槃，其心不繫是大力觀，是觀覺中
X35n0651_p0241b20║應具三十七道品法。
X35n0651_p0241b21║不住事相者，不著有為也。不無功用者，不礙有為
X35n0651_p0241b22║也。不著有為即真諦，不礙有為即俗諦。真俗不二，
X35n0651_p0241b23║以真空法性為體，圓融並運。以竝運故，成就四德，
X35n0651_p0241b24║超越二我，證大安樂。心亦不執安樂，是大力觀，即
X35n0651_p0241c01║前大力菩薩所問之觀。是觀應具道品，領解不無
X35n0651_p0241c02║功用之全也。
X35n0651_p0241c03║佛言：如是，具三十七道品法。何以故？四念處、四正勤、
X35n0651_p0241c04║四如意足、五根、五力、七覺分、八正道等，多名一義，不
X35n0651_p0241c05║一不異。以名數故，但名但字法不可得，不得之法一
X35n0651_p0241c06║義無文，無文相義真實空性，空性之義如實如如，如
X35n0651_p0241c07║如之理具一切法。善男子！住如理者過三苦海。
X35n0651_p0241c08║佛言：如是，具三十七道品法。是道品名雖多而義
X35n0651_p0241c09║惟一心，心無二用故不異，次第不同故不一。以文
X35n0651_p0241c10║字詮表有三十七數，究竟實理法不可得。何以不
X35n0651_p0241c11║得？真如性空之中非文非義，以無文故文言道斷，
X35n0651_p0241c12║以無義故名第一義空。惟文與義皆從真空性中
X35n0651_p0241c13║流出，真性如如，以如如故具一切法也。
X35n0651_p0241c14║舍利弗言：一切萬法皆悉言文，言文之相即非為義，
X35n0651_p0241c15║如實之義不可言說。今者如來云何說法？
X35n0651_p0241c16║如佛所說，文言非義，而真義無說，未審世尊以何
X35n0651_p0241c17║說法？若一向稱實，而應常默然；若一向方便分別，
X35n0651_p0241c18║又墮文義。於此兩難取信，所以問之。
X35n0651_p0241c19║佛言：我說法者，以汝眾生在生說故，說不可說，是故
X35n0651_p0241c20║說之。我所說者，義語非文。眾生說者，文語非義。非義
X35n0651_p0241c21║語者，皆悉空無。空無之言，無言於義。不言義者，皆是
X35n0651_p0241c22║妄語。如義語者，實空不空，空實不實，離於二相，中間
X35n0651_p0241c23║不中。不中之法，離於三相，不見處所，如如如說。如無
X35n0651_p0241c24║無有，無有於無，如無有無，有無於有。有無不在，說不
X35n0651_p0242a01║在故，不在於如，如不有如，不無如說。
X35n0651_p0242a02║法本無說，以眾生在生死之間，不能出離，故於不
X35n0651_p0242a03║可說中，方便為說。佛所說義語非文者，如人實到
X35n0651_p0242a04║北京，其所稱述，皆是真實。眾生所說文語非義者，
X35n0651_p0242a05║如人道聽途傳，凡有所說，皆是虗妄，以未到故。佛
X35n0651_p0242a06║所說義，既不同於世語，有何實義？以外道所說，斷
X35n0651_p0242a07║常所襍，是名戲論。凡夫所說，秪知世間，不信出世
X35n0651_p0242a08║間，是名虗妄。三乘所說，互成得失，秪名方便。而佛
X35n0651_p0242a09║之說，實空不空，非空即有，空實不實，非有而無，有
X35n0651_p0242a10║無非即，應是中道，而中亦非中。三者不著，故無處
X35n0651_p0242a11║所。既無處所，以何說如如如而說？以真如不屬文
X35n0651_p0242a12║字，不屬語言，故不涉有無，故不計得失，不著凡聖，
X35n0651_p0242a13║故說亦如是也。下數句說如如如說，意以真如中
X35n0651_p0242a14║無有對待之名，因有無對待，說無有之無以治之。
X35n0651_p0242a15║有無既去，無有於無，如真如中無無，而真如中有
X35n0651_p0242a16║亦無有。眾生著二邊故，流浪生死。佛所說法，令其
X35n0651_p0242a17║不住二邊，故說中道如如。究竟絕言，如亦不有。雖
X35n0651_p0242a18║則不有，度眾生故，不無如說。
X35n0651_p0242a19║舍利弗言：一切眾生從一闡提，闡提之心住何等位，
X35n0651_p0242a20║得至如來如來實相？佛言：從闡提心乃至如來如來
X35n0651_p0242a21║實相，住五等位：一者、信位，信此身中真如種子為妄
X35n0651_p0242a22║所翳，捨離妄心淨心清白，知諸境界意言分別。二者、
X35n0651_p0242a23║思位，思者觀諸境界唯是意言，意言分別隨意顯現，
X35n0651_p0242a24║所見境界非我本識，知此本識非法非義，非所取非
X35n0651_p0242b01║能取。三者、修位，修者常起能起，起修同時先以智導，
X35n0651_p0242b02║排諸障難出離蓋纏。四者、行位，行者離諸行地心無
X35n0651_p0242b03║取捨，極淨根利不動心如，決定實性大般涅槃唯性
X35n0651_p0242b04║空大。五者、捨位，捨者不住性空正智流易，大悲如相
X35n0651_p0242b05║相不住如，三藐三菩提虗心不證，心無邊際不見處
X35n0651_p0242b06║所，是至如來。善男子！五位一覺從本利入，若化眾生
X35n0651_p0242b07║從其本處。
X35n0651_p0242b08║梵語一闡提，此云信不具。從不具信心已來，一念
X35n0651_p0242b09║發心，便捨闡提。於中經何等位，到如來地？佛言：有
X35n0651_p0242b10║五信者，信為道源功德母，長養一切諸善根故，信
X35n0651_p0242b11║當其首。信有十種分別，要而言之，不出自信身中
X35n0651_p0242b12║有真如種子。雖有種子，為妄所障，不得顯現。又信
X35n0651_p0242b13║所障非他，皆由自己意言分別。若了意言，境界何
X35n0651_p0242b14║有？思者，即十住。信者從聞生信，思者由思發解。解
X35n0651_p0242b15║知境界，皆由意言，非是本識。何以非耶？以本識中
X35n0651_p0242b16║非法，即非文言，亦復非義。文義俱非，何能所取捨
X35n0651_p0242b17║之有？脩者，即十行。由解發行，起心修觀。心觀同時，
X35n0651_p0242b18║觀能破惑。惑破則智生，智生則出障離蓋矣。行者，
X35n0651_p0242b19║即十迴向。回己向他，不著己求，故離諸行地。自行
X35n0651_p0242b20║已圓，故不動決定。捨者，即十地。捨凡入聖，捨凡則
X35n0651_p0242b21║不住有，捨聖則不住空。惟空與有，皆從正智流出。
X35n0651_p0242b22║調停眾生，有無變易，各適機宜，不令空棄，是謂大
X35n0651_p0242b23║悲。悲而云大者，無緣慈悲，等視群有，不揀冤親，不
X35n0651_p0242b24║起愛見，常稱如相，不生能度之相。若生能度之相，
X35n0651_p0242c01║其相不稱真如。雖則常不違如，為度眾生，於正等
X35n0651_p0242c02║菩提，虗心不證。何以不證？菩薩心量無邊，誓不捨
X35n0651_p0242c03║一眾生故。不見處所者，不見有生死可捨，不見有
X35n0651_p0242c04║涅槃可證。如是修行，是至如來。如來實相，上如來
X35n0651_p0242c05║是果報佛，下如來是究竟佛。善男子！說雖有五，莫
X35n0651_p0242c06║不皆由自性本覺，逆觀而入，非從外得。若化眾生，
X35n0651_p0242c07║當依自悟建立施設也。
X35n0651_p0242c08║舍利弗言：云何從其本處？佛言：本來無本處，於無處
X35n0651_p0242c09║空際入實，發菩提心而滿成聖道。何以故？善男子！如
X35n0651_p0242c10║手執彼空，不得非不得。
X35n0651_p0242c11║本來無本，則心不自知。處於無處，則道無方所。緣
X35n0651_p0242c12║空入實，入實則非空非不空。雙遮雙照，是為滿成
X35n0651_p0242c13║聖道也。不得非不得，用喻空際入實之意。空不可
X35n0651_p0242c14║執，故云不得。手把空時，已有一拳之空，故云非不
X35n0651_p0242c15║得。喻於修道，本自具足，分無可得，故云不得。由客
X35n0651_p0242c16║塵障故，斷障出纏，乃證菩提，故云非不得。
X35n0651_p0242c17║舍利弗言：如尊者所說，在事之先，取以本利，是念寂
X35n0651_p0242c18║滅。寂滅是如，總持諸德，該羅萬法，圓融不二，不可思
X35n0651_p0242c19║議。當知是法，即是摩訶般若波羅蜜，是大神呪，是大
X35n0651_p0242c20║明呪，是無上呪，是無等等呪。
X35n0651_p0242c21║在事先者，一念未生前也。一念未生，即是本覺妙
X35n0651_p0242c22║明，本然利用。一剎那無生相可得，一剎那無滅相
X35n0651_p0242c23║可得，是為寂滅。即此寂滅，是真如義。以如如故，能
X35n0651_p0242c24║總持萬德寂滅，是不生不滅義。雖不生滅，不礙熾
X35n0651_p0243a01║然生滅，是為不可思議也。能解此真實空性，即是
X35n0651_p0243a02║摩訶般若。解此者，一念能超一切障礙，是大神呪。
X35n0651_p0243a03║能破一切無明長夜，是大明呪。真性空理，惟佛能
X35n0651_p0243a04║證，是無上呪。世出世間，無與比並，是無等等呪。
X35n0651_p0243a05║佛言：如是，如是！真如空性，性空智火燒滅諸結，平等
X35n0651_p0243a06║平等，等覺三地、妙覺三身，於九識中皎然明淨，無有
X35n0651_p0243a07║諸影。善男子！是法非因、非緣，智自用故；非動、非靜，用
X35n0651_p0243a08║性空故；非有、非無，空相空故。善男子！若化眾生令彼
X35n0651_p0243a09║眾生觀入是義，入是義者是見如來。
X35n0651_p0243a10║佛以二如是證者，一以印其得在念先，一以印其
X35n0651_p0243a11║能總持萬德。得旨念前，一切結漏一念燒滅，所有
X35n0651_p0243a12║諸法趣於真空，是趣不過者，是知真空乃平等中
X35n0651_p0243a13║之最平等者。雖則真空，不妨具含萬德，莫不皆從
X35n0651_p0243a14║流入。等覺三地，望前為行布地。由初地而至十地
X35n0651_p0243a15║者，中間即是等覺地，望後即是乾慧地。故曰：至等
X35n0651_p0243a16║覺已，是覺方獲金剛心中初乾慧地。妙覺三身，即
X35n0651_p0243a17║法、報、化。是三者，即一而三，即三而一，圓融自在，故
X35n0651_p0243a18║稱為妙。九識名白淨識，即真空之異名。得旨念前，
X35n0651_p0243a19║便與真空相應。於相應中，若因若果，皎然明淨，無
X35n0651_p0243a20║有一切妄想影事。是法者，指第九白淨識，是根本
X35n0651_p0243a21║性，不屬因緣，本來如是。以根本智，天然任運其間，
X35n0651_p0243a22║非動非靜。何以非動非靜？以智依體現，性體既空，
X35n0651_p0243a23║則用處常寂。以常寂故，非有無可及。為度眾生，權
X35n0651_p0243a24║目為空。稱性所談，則空亦不可得。前身子問：三戒
X35n0651_p0243b01║無儀，云何攝受眾生？此中告云：若化眾生，令其觀
X35n0651_p0243b02║入。是義
X35n0651_p0243b03║舍利弗言：如來義觀不住諸流，應離四禪而超有頂。
X35n0651_p0243b04║流者，類也。其類有四，所謂凡夫流、外道流、二乘流、
X35n0651_p0243b05║大乘流。此中不住諸流者，不住凡夫、外道流；應離
X35n0651_p0243b06║四禪者，不住二乘流；而超有頂，而入大乘流也。
X35n0651_p0243b07║佛言：如是。何以故？一切法名數，四禪亦如是。若見如
X35n0651_p0243b08║來者，如來心自在，常在滅盡處，不出亦不入，內外平
X35n0651_p0243b09║等故。善男子！如彼諸禪觀，皆為想空定，是如非復彼。
X35n0651_p0243b10║何以故？以如觀如實，不見觀如相，諸相已寂滅，寂滅
X35n0651_p0243b11║即如義。如彼想禪定，是動非是禪。何以故？禪性離諸
X35n0651_p0243b12║動，非染非所染，非法非影，離諸分別本義義故。善男
X35n0651_p0243b13║子！如是觀定乃名為禪。
X35n0651_p0243b14║凡夫外道所有諸法，惟名無義。四禪有次第定，亦
X35n0651_p0243b15║惟名無義。所以入如來本覺義觀，則惟義無名。如
X35n0651_p0243b16║實義中，無義為義故，心常自在。何以自在？以住寂
X35n0651_p0243b17║滅故。所言寂滅者，一剎那無生相可得，一剎那無
X35n0651_p0243b18║滅相可得。以無生滅可得故，生不名出，滅不名入。
X35n0651_p0243b19║而凡夫所得禪定，有出有入，皆為妄想建立故，不
X35n0651_p0243b20║及如來如實義禪也。何以不如？以如觀如，不見有
X35n0651_p0243b21║能觀所觀。何以不見耶？以如相中，一切諸相悉皆
X35n0651_p0243b22║寂滅。所言寂滅者，即如實義也。凡夫為妄想建立
X35n0651_p0243b23║之禪，既有出入，非無動靜。有動有靜，總名妄想，不
X35n0651_p0243b24║稱如禪。禪性等於虗空，虗空無動靜，即禪性無動
X35n0651_p0243c01║靜；以虗空無染淨，即禪性非染淨；以虗空體非群
X35n0651_p0243c02║像，故非法；不礙萬象發揮，故非影；以虗空無分別，
X35n0651_p0243c03║即禪性無分別也。問：經中無文，何以以虗空類禪，
X35n0651_p0243c04║寧非臆說耶？答曰：所言如義者，非虗空難以喻明，
X35n0651_p0243c05║如涅槃、思益等經，多取虗空為喻也。
X35n0651_p0243c06║舍利弗言：不可思議！如來常以如實而化眾生，如是
X35n0651_p0243c07║實義多文廣義，利根眾生乃可脩之，鈍根眾生難以
X35n0651_p0243c08║措意。云何方便令彼鈍根得入是諦？
X35n0651_p0243c09║如實者，即眾生本覺妙心實際理地也。前文所謂
X35n0651_p0243c10║一覺了義，又云一實義諦。法華云：惟此一事實，餘
X35n0651_p0243c11║二則非真。又名為一大事因緣，乃諸佛之本懷。故
X35n0651_p0243c12║佛於普光明殿一乘頓演，諸大聲聞不信不解，由
X35n0651_p0243c13║是如來隱實施權，將一乘作無量乘說。是知一實
X35n0651_p0243c14║語中具足多文廣義，菩薩能事非鈍根所及，將來
X35n0651_p0243c15║之世利根者少槩惟鈍根，而世尊云何方便耶？
X35n0651_p0243c16║佛言：令彼鈍根受持一四句偈即入實諦，一切佛法
X35n0651_p0243c17║攝在一四句偈中。
X35n0651_p0243c18║施權則稱性發揮，有多文廣義；入實則言思道斷，
X35n0651_p0243c19║一字叵得。若能信此如實之法，持一四句偈，便可
X35n0651_p0243c20║得入。其猶甞寶鼎一臠，已具眾味；飲大海一滴，則
X35n0651_p0243c21║具味百川。何必窮流遡源，勞盡心力，然後稱得耶？
X35n0651_p0243c22║舍利弗言：云何一四句偈？願為說之。於是尊者而說
X35n0651_p0243c23║偈言：
X35n0651_p0243c24║因緣所生義，是義滅非生，滅諸生滅義，
X35n0651_p0244a01║是義生非滅。
X35n0651_p0244a02║舍利弗初習婆羅門法，路逢馬勝，問：汝師常說何
X35n0651_p0244a03║法？勝答偈曰：法從因緣生，義從因緣滅，生滅是因
X35n0651_p0244a04║緣，自性非生滅。身子聞偈，豁然悟道，即往歸佛。此
X35n0651_p0244a05║偈與彼，但變其文，蓋從因緣所生之法，是義即是
X35n0651_p0244a06║因緣有生有滅，若了因緣無性，則滅諸生滅，而自
X35n0651_p0244a07║性非生非滅，常住不變也。身子最初悟道，由此一
X35n0651_p0244a08║偈，將謂別有餘旨，而世尊末後重說此偈，則知佛
X35n0651_p0244a09║法始終無二義，如是則何獨偏為鈍根者說？如身
X35n0651_p0244a10║子利根，亦由一偈悟入，臨濟所謂佛法無多子，我
X35n0651_p0244a11║信之矣。
X35n0651_p0244a12║爾時，大眾聞說是偈，僉大歡喜，皆得滅生，滅生般若
X35n0651_p0244a13║性空智海。
X35n0651_p0244a14║皆得滅生，得無生也。無生則無所不生，故般若現
X35n0651_p0244a15║前。性空即是體，即無生義。智海即是用，即般若義。
X35n0651_p0244a16║由性空故，萬法參差，體惟一寂。由般若故，雖一真
X35n0651_p0244a17║不二，不妨大用現前。
X35n0651_p0244a18║
X35n0651_p0244a19║金剛三昧經註卷第三