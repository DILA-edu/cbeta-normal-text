X35n0651_p0244b01║金剛三昧經註卷第四
X35n0651_p0244b02║明會稽顯聖寺沙門　圓澄　註
X35n0651_p0244b03║如來藏品第七
X35n0651_p0244b04║爾時，梵行長者從本際起，而白佛言：尊者！生義不滅、
X35n0651_p0244b05║滅義不生，如是如義即佛菩提，菩提之性則無分別，
X35n0651_p0244b06║無分別智分別無窮，無窮之相惟分別滅。如是義相
X35n0651_p0244b07║不可思議，不思議中乃無分別。尊者！一切法數無量
X35n0651_p0244b08║無邊，無邊法相一實義性，唯住一性其事云何？
X35n0651_p0244b09║前來解脫等菩薩問者，顯中道義。次繼之以舍利
X35n0651_p0244b10║弗問者，顯真空義。此中長者問者，顯俗諦妙有義。
X35n0651_p0244b11║妙有不有，真空不空，皆莊嚴法性不思議境也。生
X35n0651_p0244b12║義不滅者，所謂自性非生滅也。滅義不生者，所謂
X35n0651_p0244b13║生滅是因緣也。如是無生而不礙于熾然發生，無
X35n0651_p0244b14║滅而不妨于寂然常滅，即佛之中道菩提。為度眾
X35n0651_p0244b15║生文字表顯，作如是議論。若究竟菩提自性，則無
X35n0651_p0244b16║可分別。凡夫於無分別作分別解，名之為識。諸佛
X35n0651_p0244b17║於分別時達無分別義，名之為智。何以為智？以一
X35n0651_p0244b18║切萬法由分別故，了達無生，故曰無窮之相，唯分
X35n0651_p0244b19║別滅。如是之義，生與無生，滅與不滅，分別及不分
X35n0651_p0244b20║別，皆不可得而思議也。以不思議故，稱性發揮，如
X35n0651_p0244b21║壯士展臂，何處更容分別也？以無分別故，具收無
X35n0651_p0244b22║量無邊佛法。我惟住一性，其義云何？躡前一切佛
X35n0651_p0244b23║法皆住一四句偈中意也。
X35n0651_p0244b24║佛言：長者！不可思議。我說諸法為迷者故、方便導故，
X35n0651_p0244c01║一切法相一實義智。何以故？譬如一市開四大門，是
X35n0651_p0244c02║四門中皆歸一市；如彼眾庶隨意所入，種種法味亦
X35n0651_p0244c03║復如是。
X35n0651_p0244c04║佛謂汝能常守一性，是不可思議也。何以故？蓋由
X35n0651_p0244c05║眾生真如不守自性，隨緣變現，深沉不覺，欲返其
X35n0651_p0244c06║迷，故以種種方便引導其心。雖說種種方便，究竟
X35n0651_p0244c07║所歸，無非一實義爾。譬如一市而開四門，四門所
X35n0651_p0244c08║入，無非一市。以東西南北所來路異，適其便宜，不
X35n0651_p0244c09║得不四，而所到之處，不得不一。何以故？無二處故。
X35n0651_p0244c10║一切眾生，利鈍偏圓，根基不一，所說之法，不得不
X35n0651_p0244c11║異，究竟所歸，惟一自性，無二性故。所以能住一性，
X35n0651_p0244c12║則不可思議也。
X35n0651_p0244c13║梵行長者言：法若如是，我住一味應攝一切諸味。佛
X35n0651_p0244c14║言：如是，如是。何以故？一味實義如一大海，一切眾流
X35n0651_p0244c15║無有不入。長者！一切法味猶彼眾流，名數雖殊其水
X35n0651_p0244c16║不異。若住大海則括眾流，住於一味則攝諸味。
X35n0651_p0244c17║領前一市開四門，則知住一味即具攝諸味。佛印
X35n0651_p0244c18║許之。復廣其喻，一味如大海，眾味如百川，即一而
X35n0651_p0244c19║多，即多而一，圓融自在。海不言我能具內百川，百
X35n0651_p0244c20║川亦不言我等同歸大海，無出無入，是如是義。上
X35n0651_p0244c21║則以喻顯法，此下以法合喻，文顯可解。
X35n0651_p0244c22║梵行長者言：諸法一味，云何三乘道其智有異？佛言：
X35n0651_p0244c23║長者！譬如江、河、淮、海，大小異故，深淺殊故，名文別故。
X35n0651_p0244c24║水在江中名為江水，水在淮中名為淮水，水在河中
X35n0651_p0245a01║名為河水，俱在海中唯名海水。法亦如是，俱在真如
X35n0651_p0245a02║唯名佛道。長者！住一佛道即達三行。
X35n0651_p0245a03║心性惟一，凡夫根機大小之不同。如江河等水譬
X35n0651_p0245a04║心性，大小譬根機也。真如不守自性，隨類得名，猶
X35n0651_p0245a05║水無定名也。水在江則名江，水等用譬心性。在凡
X35n0651_p0245a06║名凡，在聖名聖。廣譬則六道四生，其類無量，莫有
X35n0651_p0245a07║不從一性之所出生。若能了性還源，總一佛性。惟
X35n0651_p0245a08║一性故，能住一義，即達三行。
X35n0651_p0245a09║梵行長者言：云何三行？佛言：一、隨事取行，二、隨識取
X35n0651_p0245a10║行，三、隨如取行。長者！如是三行總攝眾門，一切法門
X35n0651_p0245a11║無不此入，入是行者不生空相，如是入者可謂入如
X35n0651_p0245a12║來藏，入如來藏者入不入故。
X35n0651_p0245a13║隨事取行者，真如不守自性，隨緣變現，即俗諦幻
X35n0651_p0245a14║有義。隨識取行者，真如不壞自性，隨緣不變義。隨
X35n0651_p0245a15║如取行者，即真俗不二，中道不思議義。所有世、出
X35n0651_p0245a16║世間，不出此空、假、中三種妙門，攝盡無餘。入此三
X35n0651_p0245a17║門，不生空想，不生不空想，亦不生空不空想，三諦
X35n0651_p0245a18║圓融，入即非入，非入即入，遮照自在，是如來藏義。
X35n0651_p0245a19║文經句略，具言則有空如來藏、不空如來藏、空不
X35n0651_p0245a20║空如來藏。如云入是行者，不生空相，非專明一真
X35n0651_p0245a21║諦可知。
X35n0651_p0245a22║梵行長者言：不可思議入如來藏，如苗成實無有入
X35n0651_p0245a23║處，本根利力利成得本，得本實際其智幾何？
X35n0651_p0245a24║所言如來藏者，即是自性本來具足，非從修得。由
X35n0651_p0245b01║眾生迷其本有，佛以方便調伏，令其反迷得悟，故
X35n0651_p0245b02║說脩行垢盡，明現法爾。如來豈從外來？以非外來
X35n0651_p0245b03║修行，則自然得道。如苗成實，不期然而然，不知所
X35n0651_p0245b04║以然而然之矣。實非苗外而有，若耘獲得所，苗則
X35n0651_p0245b05║成實；若不得方，則實不成。眾生道果，亦復如是。若
X35n0651_p0245b06║知正修道則可冀，不得正修道則不成。道既可成，
X35n0651_p0245b07║當其得道之時，得幾智慧？
X35n0651_p0245b08║佛言：其智無窮，略而言之其智有四。何者為四？一者
X35n0651_p0245b09║定智，所謂隨如；二者不定智，所謂方便摧破；三者涅
X35n0651_p0245b10║槃智，所謂慧除電覺；四者究竟智，所謂入實具足道。
X35n0651_p0245b11║長者！如是四大事用，過去諸佛所說，是大橋梁、是大
X35n0651_p0245b12║津濟，若化眾生應用是智。長者！用是大用復有三大
X35n0651_p0245b13║事：一者於三三昧內外不相奪，二者於大義科隨道
X35n0651_p0245b14║擇滅，三者於如慧如定以悲俱利。如是三事成就菩
X35n0651_p0245b15║提，不行是事則不流入彼四智海，為諸大魔所得其
X35n0651_p0245b16║便。長者！汝等大眾乃至成佛，常當修習勿令暫失。梵
X35n0651_p0245b17║行長者言：云何三三昧？佛言：三三昧者，所謂空三昧、
X35n0651_p0245b18║無相三昧、無作三昧，如是三昧。梵行長者言：云何於
X35n0651_p0245b19║大義科？佛言：大謂四大，義謂陰界入等，科謂本識，是
X35n0651_p0245b20║為於大義科。
X35n0651_p0245b21║定智者，即前隨中道如如之義也。不定智者，即前
X35n0651_p0245b22║隨事取行也。涅槃者，即前隨識取行也。三者即空
X35n0651_p0245b23║假中之異名。究竟智者，非空非假，亦非中道，故曰
X35n0651_p0245b24║二邊純莫立，中道不須安。前三行是因，是自修之
X35n0651_p0245c01║行。此四智是果，是利他之德。以一切法趣真如，是
X35n0651_p0245c02║趣不過者故。真如是定智，順機適宜，無方化度故。
X35n0651_p0245c03║解脫是不定智，眾生為無明所覆，煩惱所纏，唯般
X35n0651_p0245c04║若照惑，無惑不破，惑破則安樂，故般若名涅槃。空
X35n0651_p0245c05║假中三名竝立，則名不當實，故名究竟。三者俱忘，
X35n0651_p0245c06║名實俱非，言思道斷，是為入實具足也。如是四智，
X35n0651_p0245c07║非我獨唱，過去先佛，莫不說此。是知此四是大橋
X35n0651_p0245c08║梁，一切賢聖同登故，一切眾生莫不獲周濟故。既
X35n0651_p0245c09║聖凡同沾其利，汝欲化眾生，捨此無他也。三昧云：
X35n0651_p0245c10║正見亦名正定。以正見故，內不起諸惑。以正定故，
X35n0651_p0245c11║外不為諸境所奪。此特自利之意。若具論利他，內
X35n0651_p0245c12║不見能度之心是空，外不見所度之眾是無相。內
X35n0651_p0245c13║外既空，中間無作。天然自在，不為內外所奪矣。大
X35n0651_p0245c14║謂四大，即色身。義謂陰界入，即是色心。科謂本識，
X35n0651_p0245c15║前所謂本根利力也。以本根為體，然後驗彼利鈍，
X35n0651_p0245c16║擇善滅惡。何以擇滅？若彼六道之眾，單迷心者，開
X35n0651_p0245c17║心故說五陰。單迷色者，說十二入。色心俱迷者，為
X35n0651_p0245c18║說十八界。隨其道類，擇以修之，所謂善巧方便也。
X35n0651_p0245c19║如慧者，不礙智照，而方便調機也。故曰般若無知，
X35n0651_p0245c20║而無所不知。如定者，不起滅定，而現諸威儀也。不
X35n0651_p0245c21║起滅定，則自利已具。不礙智照，則利他有餘。長者
X35n0651_p0245c22║問意，謂入如來藏，當得幾智？而如來藏，當得四智。
X35n0651_p0245c23║而是四智，非有所得。能修三事，不期入而入。不脩
X35n0651_p0245c24║此三，則不得入矣。以不入故，便為大魔所攝。是知
X35n0651_p0246a01║此三，非特凡夫小聖，便可中止。乃至成佛，不應暫
X35n0651_p0246a02║捨。釋文中具二缺一，所謂舉二則知其三也。
X35n0651_p0246a03║梵行長者言：不可思議！如是智事，自利利人，過三界
X35n0651_p0246a04║地，不住涅槃，入菩薩道。如是法相，是生滅法，以分別
X35n0651_p0246a05║故。若離分別，法應不滅。
X35n0651_p0246a06║如是智事，指上四智。方便摧破，是利他。隨如是自
X35n0651_p0246a07║利慧，除電覺，兼自他而言也。此中合贊，自利故，超
X35n0651_p0246a08║過三界九地；利他故，方便化生，不住涅槃。菩薩道，
X35n0651_p0246a09║即前入實具足道。若此四智作四智解，則是生滅
X35n0651_p0246a10║法，以有分別故。若了四智無相，當體無生，離諸分
X35n0651_p0246a11║別。如是心法，本非生滅，以生處不可得故。
X35n0651_p0246a12║爾時，如來欲宣此義而說偈言：
X35n0651_p0246a13║法從分別生，還從分別滅，滅諸分別法，
X35n0651_p0246a14║是法非生滅。
X35n0651_p0246a15║善不善法從心化生，以心隨分別則有法生。法之
X35n0651_p0246a16║所生起於分別，還由分別微細㓟剝，法法何狀？以
X35n0651_p0246a17║無狀故，分別不生，法亦隨滅。能分別是心，所分別
X35n0651_p0246a18║是法，心法兩忘，真性獨朗，非生非滅。故古人云：靈
X35n0651_p0246a19║光獨耀，逈脫根塵，但離妄緣，即如如佛。結答：長者
X35n0651_p0246a20║所解，我住一味，應攝諸味。
X35n0651_p0246a21║爾時，梵行長者聞說是偈，心大欣懌，欲宣其義，而說
X35n0651_p0246a22║偈言：
X35n0651_p0246a23║諸法本寂滅，寂滅亦無生，是諸生滅法。
X35n0651_p0246a24║是法非無生，彼則不共此，為有斷常故。
X35n0651_p0246b01║此則離於二，亦不在一住。若說法有一，
X35n0651_p0246b02║是相如毛輪，如𦦨水迷倒，為諸虗妄故。
X35n0651_p0246b03║若見于法無，是法同於空，如盲無目倒。
X35n0651_p0246b04║說法如龜毛，我今聞佛說，知法非二見。
X35n0651_p0246b05║亦不依中住，故從無住取。如來所說法，
X35n0651_p0246b06║悉從於無住，我從無住處，是處禮如來。
X35n0651_p0246b07║敬禮如來相，等空不動智，不著無處所，
X35n0651_p0246b08║敬禮無住身。我於一切處，常見諸如來，
X35n0651_p0246b09║惟願諸如來，為我說常法。
X35n0651_p0246b10║是法寂滅者，指真如來覺之法也。生滅者，指虗妄
X35n0651_p0246b11║所生之法。是虗妄分別之法，即真如無生之理。以
X35n0651_p0246b12║真如離二邊分別，著斷常，如水火之不共，勢使之
X35n0651_p0246b13║然也。夫真如之理，非惟不著二，亦復不住中。三處
X35n0651_p0246b14║無著，可謂無方大道也。彼外道凡夫，不諳真如實
X35n0651_p0246b15║隱之義，於一切法妄起分別，作有無論。若說法有，
X35n0651_p0246b16║則落常見，如毛輪𦦨水。本無見有，寧非虗妄？此斥
X35n0651_p0246b17║常見凡夫也。若見法無，寧同虗空？而虗空者，無見
X35n0651_p0246b18║無聞，無知無覺。汝現有見聞，豈同無目？現有言說，
X35n0651_p0246b19║豈等龜毛？此斥斷見外道也。彼為邪師所教，墮此
X35n0651_p0246b20║二見。我聞世尊開示，故三處不著。何以不著？以法
X35n0651_p0246b21║無定方故。如來說法，無有定法可說。以如來說法
X35n0651_p0246b22║無定，我從無定處留心。以無住故，無所不住。如彼
X35n0651_p0246b23║虗空，周徧法界，而非來去。頭頭爾，法法爾，觸目現
X35n0651_p0246b24║前，常見如來也。
X35n0651_p0246c01║爾時，如來而作是言：諸善男子！汝等諦聽，為汝眾等
X35n0651_p0246c02║說於常法。善男子！常法非常法，非說亦非字，非諦非
X35n0651_p0246c03║解脫，非無非境界，離諸妄斷際，是法非無常。離諸常
X35n0651_p0246c04║斷見，了見識為常，是識常寂滅，寂滅亦寂滅。善男子！
X35n0651_p0246c05║知法寂滅者，不寂滅心，心常寂滅。得寂滅者，心常真
X35n0651_p0246c06║觀，知諸名色唯是癡心，癡心分別，分別諸法，更無異
X35n0651_p0246c07║事出於名色。知法如是，不隨文說，心心於義不分別
X35n0651_p0246c08║我，知我假名即得寂滅，若得寂滅即得阿耨多羅三
X35n0651_p0246c09║藐三菩提。
X35n0651_p0246c10║汝請，我為汝說常法。常與無常，但有言說，而無實
X35n0651_p0246c11║體。若真常之理，非言可說，非字可載，非諦可信，非
X35n0651_p0246c12║解脫可求。雖非言語等，而實有法，非同外道虗無
X35n0651_p0246c13║不實比。雖是有法，乃自心具足，非外境界。既不同
X35n0651_p0246c14║於外境，即不同於斷常。何以不同？以吾自心真常
X35n0651_p0246c15║之法，非無故非斷，非有故非常。能了自心真常，則
X35n0651_p0246c16║知心乃寂滅之常，非斷滅之常也。若定執有寂滅
X35n0651_p0246c17║可得，則亦墮虗妄，實為不可。既無寂滅可得，何以
X35n0651_p0246c18║知其為寂滅耶？以所知之法寂滅，而能知之心未
X35n0651_p0246c19║嘗寂滅也。以心常寂滅，不必更知得寂滅者。心冥
X35n0651_p0246c20║真觀，知諸名色等法，體是寂滅。由心分別，見有是
X35n0651_p0246c21║非。了法如是，則知一切法非字非言。以知非故，不
X35n0651_p0246c22║墮文言。心契實義，則不著我及無我，是二皆寂滅
X35n0651_p0246c23║故。
X35n0651_p0246c24║爾時，長者梵行聞說是語，而說偈言：
X35n0651_p0247a01║名相分別事，及法名為三，真如正妙智。
X35n0651_p0247a02║及彼成於五。我今知是法，斷常之所繫，
X35n0651_p0247a03║入於生滅道，是斷非是常。如來說空法，
X35n0651_p0247a04║遠離於斷常，因緣無不生，不生故不滅。
X35n0651_p0247a05║因緣執為有，如採空中華，猶如石女子，
X35n0651_p0247a06║畢竟不可得，離諸因緣取，亦不從他滅。
X35n0651_p0247a07║及於己義大，依如故得實，是故真如法。
X35n0651_p0247a08║當自在如如。一切諸萬法，非如識所化，
X35n0651_p0247a09║離識法即空，故從空處說。滅諸生滅法，
X35n0651_p0247a10║而住於涅槃，大悲之所奪，涅槃滅不住。
X35n0651_p0247a11║轉所取能取，入於如來藏。
X35n0651_p0247a12║領上名色諸法，癡心分別而有，則世出世間所有
X35n0651_p0247a13║諸法，皆是對待生起，並皆不實。法雖多名，不出五
X35n0651_p0247a14║種，所謂名、相、妄想、正智、如如也。領上非名非字，是
X35n0651_p0247a15║悟名空；非境界，則悟相空；非諦，則悟妄想空；非解
X35n0651_p0247a16║脫，則悟正智如如空。以正智對妄想，以如如對幻
X35n0651_p0247a17║相，既以對待生起，了妄本空，則真亦不立。我向聞
X35n0651_p0247a18║外道所說，一一皆執為實，為有無所轉，斷常所繫，
X35n0651_p0247a19║入彼生滅，非真常不生滅道。今聞如來所說第一
X35n0651_p0247a20║義空，遠離二釋，是二邊法從因緣生，是真空之法
X35n0651_p0247a21║不屬因緣，以因緣之法定屬生滅，真空不生，故無
X35n0651_p0247a22║有滅。若彼外道執因緣所生之法是有者，即落常
X35n0651_p0247a23║見；若執定無者，即落斷見。如是有無戲論之中，欲
X35n0651_p0247a24║求實義，了不可得，如狂人採空中之華，如求石女
X35n0651_p0247b01║生子，畢竟不可得也。了達因緣者，不從因緣而起
X35n0651_p0247b02║生相，亦非離因緣而取滅相，故中觀云：因緣所生
X35n0651_p0247b03║法，我說即是空，亦名為假名，亦名中道義。已謂本
X35n0651_p0247b04║識，義謂陰界入，大謂四大，如是等悉了不實，惟依
X35n0651_p0247b05║如如正體乃得名實，是故真如乃名自在。一切萬
X35n0651_p0247b06║法皆依識變，離識非有，不得名如，以離識非有故，
X35n0651_p0247b07║佛稱真而說空。說空在破有，若破有住空，缺于大
X35n0651_p0247b08║悲，雙捨有無，不涉生死，不住涅槃，超然中道，然後
X35n0651_p0247b09║能取所取皆入如來之藏，以如來藏有空不空，空
X35n0651_p0247b10║不空故。
X35n0651_p0247b11║爾時，大眾聞說是義，皆得正命，入於如來如來藏海。
X35n0651_p0247b12║總持品第八
X35n0651_p0247b13║爾時，地藏菩薩從眾中起，至於佛前，合掌胡跪，而白
X35n0651_p0247b14║佛言：尊者！我觀大眾，心有疑事，猶未得決。今者如來
X35n0651_p0247b15║欲為除疑，我今為眾隨疑所問，願佛慈悲，垂哀聽許。
X35n0651_p0247b16║佛言：菩薩摩訶薩！汝能如是救度眾生，是大悲愍，不
X35n0651_p0247b17║可思議。汝當廣問，為汝宣說。
X35n0651_p0247b18║總持前七品之義也。能持如地，所持如藏，故地藏
X35n0651_p0247b19║菩薩表之也。又離能絕所，如地之持物，含育萬有，
X35n0651_p0247b20║如地能藏也。因聞前無生之義，而眾疑未盡，故起
X35n0651_p0247b21║問，明為眾所問，揀自無疑也。如來深相贊歎者，印
X35n0651_p0247b22║其自無疑，而為眾故問，使現前之眾，各各自信，勿
X35n0651_p0247b23║作他觀爾。
X35n0651_p0247b24║地藏菩薩言：一切諸法云何不緣生？爾時，如來欲宣
X35n0651_p0247c01║此義，而說偈言：
X35n0651_p0247c02║若法緣所生，離緣可無法，云何法性無，
X35n0651_p0247c03║而緣可生法？
X35n0651_p0247c04║內識為因，外境為緣。又資始為因，助因為緣。或因
X35n0651_p0247c05║心而有分別，以心為因，以境為緣。或因境而起分
X35n0651_p0247c06║別，則境為因，以心為緣。二者遞互生起，各無自性。
X35n0651_p0247c07║以無性故，我說因緣無生。若彼凡夫執有因緣能
X35n0651_p0247c08║生諸法，是法既從緣生，緣散則滅，滅則顯發一切
X35n0651_p0247c09║都無，無則是誰修證無生法忍？若是無生法性，既
X35n0651_p0247c10║不屬于生滅，豈彼生滅之因緣，能生此無生之法
X35n0651_p0247c11║性耶？
X35n0651_p0247c12║爾時地藏菩薩言：法若無生，云何說法？法從心生。於
X35n0651_p0247c13║是尊者而說偈言：
X35n0651_p0247c14║是心所生法，是法能所取，如醉眼空華。
X35n0651_p0247c15║是法然非彼。
X35n0651_p0247c16║法若無生者，則應無文無字無說無示，領前非說
X35n0651_p0247c17║非字等以為難本。若非言則不應有說，若非字則
X35n0651_p0247c18║不應有示，既無說示，云何而說法從心生？世尊答：
X35n0651_p0247c19║謂法本無生，以一切眾生迷本無生著於能所，故
X35n0651_p0247c20║我說能所所生之法，皆是妄想非是本心，猶如醉
X35n0651_p0247c21║眼狂見空華。今此經中所說第一真如之法，非同
X35n0651_p0247c22║妄心故說無生，欲令眾生隨宜獲悟，故前則隱實
X35n0651_p0247c23║施權，權說法從心生，今則廢權顯實，故說法本無
X35n0651_p0247c24║生，不相違也。
X35n0651_p0248a01║爾時地藏菩薩言：法若如是，法則無待。無待之法，法
X35n0651_p0248a02║應自成。於是尊者而說偈言：
X35n0651_p0248a03║法本無有無，自他亦復爾，不始亦不終，
X35n0651_p0248a04║成敗則不住。
X35n0651_p0248a05║一切諸法，法法相待，所謂因待緣成，無待無說。今
X35n0651_p0248a06║觀法性無生，如是應非有待。無待則法應自立，謂
X35n0651_p0248a07║世間之法，因待成立。出世本法，無名無相，非說非
X35n0651_p0248a08║字，非惟無有對待，抑且自亦不立。何以不立？偈答：
X35n0651_p0248a09║法本無有無，因有說無。世間情見法本無無，何待
X35n0651_p0248a10║之有？有無既然，自他亦爾。此之真法，過去無始，未
X35n0651_p0248a11║來無終。既無終始，成敗何有？夫真如法性，取譬虗
X35n0651_p0248a12║空，極為恰當。以空無生故，空亦不滅，法性亦爾。以
X35n0651_p0248a13║空無成故，空亦無敗，法性亦爾。如是之法，當默得
X35n0651_p0248a14║之，言思之外可也。若落意思，則亦不是爾。
X35n0651_p0248a15║爾時，地藏菩薩言：一切諸法相即本涅槃，涅槃及空
X35n0651_p0248a16║相亦如是。無是等法，是法應如。佛言：無如是法，是法
X35n0651_p0248a17║是如。
X35n0651_p0248a18║三乘說法有生有滅，一乘說法非生非滅，即是涅
X35n0651_p0248a19║槃。以涅槃不生不滅故，為度眾生假說不生滅名。
X35n0651_p0248a20║若真實領意，是生滅是不生滅俱不可得，以不可
X35n0651_p0248a21║得故始稱真如。菩薩領悟如是親切故，如來印其
X35n0651_p0248a22║解為是。若有如是可得是亦虗妄，以無如是可得
X35n0651_p0248a23║故名為如。
X35n0651_p0248a24║地藏菩薩言：不可思議！如是如相非共不共，意取業
X35n0651_p0248b01║取即皆空寂，空寂心法俱不可取亦應寂滅。於是尊
X35n0651_p0248b02║者而說偈言：
X35n0651_p0248b03║一切空寂法，是法寂不空，彼心不空時，
X35n0651_p0248b04║是得心不有。
X35n0651_p0248b05║非共者，不與三乘生滅法共也。非不共者，亦非離
X35n0651_p0248b06║生滅而別有法可得也。意取即能取，業取即所取。
X35n0651_p0248b07║若共不共，能取所取，皆歸空寂者，故不可思議。偈
X35n0651_p0248b08║中重釋不可思議之意。若法惟一空寂，則三乘一
X35n0651_p0248b09║乘，何有優劣。而此真如法性，雖是空寂，而空寂之
X35n0651_p0248b10║中，具含不空妙有也。彼三乘人，迷心執法，執有空
X35n0651_p0248b11║寂。而一乘之人，悟心不空，真得空心矣。是心非空
X35n0651_p0248b12║非不空，非空不空，是謂不可思議也。
X35n0651_p0248b13║爾時地藏菩薩言：是法非三諦，色空心亦滅，是法本
X35n0651_p0248b14║滅時，是法應是滅。於是尊者而說偈言：
X35n0651_p0248b15║法本無自性，由彼之所生，不於如是處，
X35n0651_p0248b16║而有彼如是。
X35n0651_p0248b17║三諦者，色是俗諦，空是真諦，心是中道諦。上言此
X35n0651_p0248b18║心非空非有，似同三諦。菩薩深解非空非有，猶是
X35n0651_p0248b19║言詮稱性。所解三諦，亦非寂滅亦滅，而云法應是
X35n0651_p0248b20║滅，作長滅解，故作此問。偈答：無性之法，由彼色心
X35n0651_p0248b21║妄緣之所生起。今了法性無有如是之名，何處更
X35n0651_p0248b22║有如是色心耶？然以法性無生，無所不生，隨緣變
X35n0651_p0248b23║現，非是永滅。
X35n0651_p0248b24║爾時，地藏菩薩言：一切諸法無生無滅，云何不一？於
X35n0651_p0248c01║是尊者而說偈言：
X35n0651_p0248c02║法住處無在，相數空故無，名說二與法，
X35n0651_p0248c03║是則能所取。
X35n0651_p0248c04║一切諸法生滅本同，今以無生無滅融之，應等虗
X35n0651_p0248c05║空，云何不一有種種名？佛答：無住處，無有體性也。
X35n0651_p0248c06║相數空者，用處空也。體只有名，用但有說。能說是
X35n0651_p0248c07║用，所用是體，是二者皆由能所建立。有能有所，二
X35n0651_p0248c08║者兩立，尚不合一，何況諸法各有能事，何得混同？
X35n0651_p0248c09║爾時，地藏菩薩言：一切諸法相，不住於二岸，亦不住
X35n0651_p0248c10║中流，心識亦如是。云何諸境界，從識之所生？若識能
X35n0651_p0248c11║有生，是識亦從生。云何無生識，能生有所生？
X35n0651_p0248c12║諸法不住三際，則境不可得；心識不住三際，則識
X35n0651_p0248c13║不可得。既各不可得者，則二者各無自性。無性而
X35n0651_p0248c14║云境從識生，似有所生；識能有生，應從境生。既具
X35n0651_p0248c15║能、所，安得稱無？何故無生識性，而有能生、所生？
X35n0651_p0248c16║於是尊者而說偈言：
X35n0651_p0248c17║所生能生二，是二能所緣，俱本各自無。
X35n0651_p0248c18║取有空華幻，識生於未時，境不是時生。
X35n0651_p0248c19║於境生未時，是時識亦滅，彼即本俱無。
X35n0651_p0248c20║亦不有無有，無生識亦無，云何境從有？
X35n0651_p0248c21║識本無生，能生所生，皆由虗妄自搆，二者本自無
X35n0651_p0248c22║體。凡夫作有解者，如取空華，終不可得；二乘作無
X35n0651_p0248c23║解者，如滅空華，欲何所為？如是用心，同名妄想。何
X35n0651_p0248c24║以知其為妄想耶？諦審觀之，若識未生時，境即不
X35n0651_p0249a01║有；境未生時，識亦不有。觀之心境未形已前，何處
X35n0651_p0249a02║有能生所生？有有有無，皆是識心虗妄所計爾。為
X35n0651_p0249a03║度眾生，權說無生識性。若真實所論，則無生亦無，
X35n0651_p0249a04║何處有境？
X35n0651_p0249a05║爾時，地藏菩薩言：法相如是內外俱空，境智二眾本
X35n0651_p0249a06║來寂滅，如來所說實相真空，如是之法即非集也。
X35n0651_p0249a07║內空者智空，外空者境空。所言空者，寂滅不可得
X35n0651_p0249a08║也。若有空可得，還墮虗妄。以寂滅不可得，始稱真
X35n0651_p0249a09║實。一切萬法，從此發生，而無積聚。故曰從無住本，
X35n0651_p0249a10║立一切法者是也。菩薩領前心境二法，非三際所
X35n0651_p0249a11║收，則知境智內外，等一寂滅。寂滅無生，而無所不
X35n0651_p0249a12║生，無有積聚，用呈其解。
X35n0651_p0249a13║佛言：如是！如實之法無色、無住，非所集、非能集，非義、
X35n0651_p0249a14║非文，一本科法深功德聚。
X35n0651_p0249a15║真如實際之中，不立一塵，豈干色相？色尚無有，何
X35n0651_p0249a16║有方所可住？方處既無，則能所積集，一切泯絕。何
X35n0651_p0249a17║以泯絕耶？小乘教中，有文有義，故多諍訟。大乘第
X35n0651_p0249a18║一義空，非義非文，惟有無生本識，終不容他毫末
X35n0651_p0249a19║名相。無世間積集，有出世間功德積聚也。
X35n0651_p0249a20║地藏菩薩言：不可思議，不思議聚，七五不生，八六寂
X35n0651_p0249a21║滅，九相空無，有空無有，無空無有。如尊者所說，法義
X35n0651_p0249a22║皆空，入空無行，不失諸業，無我我所，能所身見，內外
X35n0651_p0249a23║結使，悉皆寂靜，故諸願亦息。如是理觀慧定真如，尊
X35n0651_p0249a24║者常說實如空法，即良藥也。
X35n0651_p0249b01║不可思議者，真如之體也。不思議聚者，乃真如之
X35n0651_p0249b02║用。體具不思議熏，眾生為無明熏，則為煩惱；聖賢
X35n0651_p0249b03║為聞思所熏，便成解脫。真如具不思議變，故眾生
X35n0651_p0249b04║名煩惱積集，聖賢名功德積聚。經文似訛。五識與
X35n0651_p0249b05║八識，同一現量，無為性收；六識與七識，同一比量，
X35n0651_p0249b06║有為法收。有為有生滅，應云六七不生；無為無去
X35n0651_p0249b07║來，應云五八寂滅。因前八種識，一分有為，一分無
X35n0651_p0249b08║為，同依九識為根本。若彼二處不有，則九識亦空。
X35n0651_p0249b09║何以故空？文字詮表故。空及不空，皆屬文言。若言
X35n0651_p0249b10║思道斷，則有無無有，皆不可得。菩薩善得文字性
X35n0651_p0249b11║空，入第一義空，於空中有不空義。無行故，無所不
X35n0651_p0249b12║行；無所不行故，不失諸業。入第一義空故，能見所
X35n0651_p0249b13║見，我及我所，內外結使，悉皆寂靜。內外既離，則心
X35n0651_p0249b14║絕攀緣，諸願已息。慧是性體，定是性用，是二者皆
X35n0651_p0249b15║一真如所統。一念不思議觀，圓具三法。世尊常說
X35n0651_p0249b16║如是空法，向帶疑惑，不能諦信。今日諦思，真是良
X35n0651_p0249b17║藥也。
X35n0651_p0249b18║佛言：如是。何以故？法性空故。空性無生，心常無生；空
X35n0651_p0249b19║性無滅，心常無滅；空性無住，心亦無住；空性無為，心
X35n0651_p0249b20║亦無為。空無出入，離諸得失，陰、界、入等皆悉亦無；心
X35n0651_p0249b21║如不著，亦復如是。菩薩，我說諸空，破諸有故。
X35n0651_p0249b22║印可空法即良藥之解也。下則釋成何以空法為
X35n0651_p0249b23║良藥耶？以法性空故。所言法性者，性即能也。以諸
X35n0651_p0249b24║法能一剎那無生相可得，能一剎那無滅相可得。
X35n0651_p0249c01║雖無生滅可得，而能隨順生滅建立。其猶虗空，體
X35n0651_p0249c02║非群像，不礙萬象發揮故。欲知法性之空，當觀諸
X35n0651_p0249c03║虗空。心乃性之主，性乃心之能。能即是用，主即是
X35n0651_p0249c04║體。體用不二，等一真空。何以性能是空？以陰界入
X35n0651_p0249c05║等世出世間一切諸法，其相不有故。用處常空，心
X35n0651_p0249c06║無可著。以無著故，同彼性空。達性空故，不復為三
X35n0651_p0249c07║界所繫，故是良藥也。然則我所說空，實名藥病句。
X35n0651_p0249c08║病去則藥除，乃名智者。病除而服藥不休，藥返成
X35n0651_p0249c09║病，寧非狂人？我說諸空在破于有，有破則空亦當
X35n0651_p0249c10║棄。執空有得，則墮二乘及諸外道，非我之謬也。
X35n0651_p0249c11║地藏菩薩言：尊者，知有非實，如陽𦦨水；知實非無，如
X35n0651_p0249c12║火性生。如是觀者，是人智也。
X35n0651_p0249c13║陸地陽𦦨，本非是水。渴鹿望之謂水，用喻一切諸
X35n0651_p0249c14║法，本無有相。凡夫迷執，作有義解。火性生于木中，
X35n0651_p0249c15║本無方所形像可得，鑽之出已，實能燒物。用喻真
X35n0651_p0249c16║如法性，本無方所形像可得，遇緣應用，毫不相虧。
X35n0651_p0249c17║故龐居士云：但願空諸所有，慎勿實諸所無。能如
X35n0651_p0249c18║是觀者，寧非智乎？
X35n0651_p0249c19║佛言：如是。何以故？是人真觀，觀一寂滅相與不相等
X35n0651_p0249c20║以空取，以修空故不失見佛，以見佛故不順三流，於
X35n0651_p0249c21║大乘中三解脫道一體無性，以其無性故空，空故無
X35n0651_p0249c22║相，無相故無作，無作故無求，無求故無願，以是業故
X35n0651_p0249c23║淨心，以心淨故見佛，以見佛故當生淨土。菩薩於是
X35n0651_p0249c24║深法三化勤修，慧定圓成即超三界。
X35n0651_p0250a01║真觀者，能所雙寂，等一真空。以空故，不見二相，非
X35n0651_p0250a02║有所取。空一切相，即一切心，是名佛。佛者，覺也，覺
X35n0651_p0250a03║自心故。一切眾生，迷背自心，流落三有，枉受生死。
X35n0651_p0250a04║能覺自心，逆彼三有之流，順入大乘聖流。大乘之
X35n0651_p0250a05║道，性惟一體，證有三門，故稱三解脫。無相即是法
X35n0651_p0250a06║身，以法身無相故。無作即是解脫，雖破塵沙，不障
X35n0651_p0250a07║化道。體惟無作無求，又名無願，即是般若。智備于
X35n0651_p0250a08║內，不假外求故。眾生以貪、瞋、癡穢濁自心，順三有
X35n0651_p0250a09║流。聖賢以空、假、中莊嚴自心，入聖道流。見佛是正
X35n0651_p0250a10║報，生淨土是依報。若正若依，皆不外乎自心也。三
X35n0651_p0250a11║化者，空、假、中三種化門，勤修不倦，自利利他，無所
X35n0651_p0250a12║不備。慧是般若，定是解脫，圓成是法身。三德具足，
X35n0651_p0250a13║何三界之不超也？
X35n0651_p0250a14║地藏菩薩言：如來所說無生無滅即是無常，滅是生
X35n0651_p0250a15║滅，生滅滅已寂滅為常，常故不斷是不斷法，離諸三
X35n0651_p0250a16║界動不動法，於有為法如避火坑，依何等法而自訶
X35n0651_p0250a17║責入彼一門？
X35n0651_p0250a18║為對生滅說無生滅？既有所對，非真寂滅。何也？對
X35n0651_p0250a19║生滅說不生滅，昔時之權。今觀一乘法性，本無生
X35n0651_p0250a20║滅，何須更滅？若起心動念，滅彼生滅，轉覺虗妄。若
X35n0651_p0250a21║一念不生，前後際斷，生滅不生，始稱真常。常故不
X35n0651_p0250a22║為三界所留，動與不動，皆不為礙。直契無為，反觀
X35n0651_p0250a23║有為之法，等於火坑。然則見聞知覺，凡有名相，盡
X35n0651_p0250a24║名有為。離彼有為，則無處用心。若即彼有為，復墮
X35n0651_p0250b01║名相，不知依何法而自責，不知依何法而入一門。
X35n0651_p0250b02║佛言：菩薩於三大事訶責其心，於三大諦而入其行。
X35n0651_p0250b03║地藏菩薩言：云何三事而責其心？云何三諦而入一
X35n0651_p0250b04║行？佛言：三大事者：一謂因，二謂果，三謂識。如是三事，
X35n0651_p0250b05║從本空無，非我真我，云何於是而生愛染？觀是三事，
X35n0651_p0250b06║為繫所縛，飄流苦海，以如是事常自訶責。三諦者：一
X35n0651_p0250b07║謂菩提之道是平等諦，非不平等諦；二謂大覺正智
X35n0651_p0250b08║得諦，非邪智得諦；三謂慧定無異行入諦，非離行入
X35n0651_p0250b09║諦。以是三諦而修佛道，是人於是法無不得正覺，得
X35n0651_p0250b10║正覺智，流大極慈，己他俱利，成佛菩提。
X35n0651_p0250b11║因即無明緣行，果即生老病死。識為主宰，統攝三
X35n0651_p0250b12║世，過去二支為因，現在五支為果；現在三支為因，
X35n0651_p0250b13║未來二支為果。識性無體，以無明不覺，妄起分別
X35n0651_p0250b14║為謬；生死無源，以識心妄取為過。若能深觀無明
X35n0651_p0250b15║過患，則識心不起；識若不生，則生老病死當體寂
X35n0651_p0250b16║然。如此則三界往還皆由三事，為凡夫心麤，不能
X35n0651_p0250b17║細觀，妄執為有。細以觀之，則本來是空，非實是我；
X35n0651_p0250b18║妄執為我，豈真我耶？了我非我，何愛染之有？故當
X35n0651_p0250b19║深觀為業所繫，漂流苦海，莫不皆由此三事也。初
X35n0651_p0250b20║信如此道力不能勝於習氣，要當數數呵責，漸至
X35n0651_p0250b21║於無可呵責，自當出於三界也。菩提之道平等者，
X35n0651_p0250b22║即法身平等，有情之類皆可證得，故大覺乃正智
X35n0651_p0250b23║所得。非邪智得者，即是般若，勸擇師友故，以邪妨
X35n0651_p0250b24║正，其害深故。慧定無異者，即是解脫，梵行雖多，不
X35n0651_p0250c01║出此二，故曰諸佛所得法，定慧力莊嚴。能脩定慧
X35n0651_p0250c02║是正智，不能修定慧，空談玄理而無實行，總名邪
X35n0651_p0250c03║智。世多其病，可不戒諸？能以三事自訶，三諦自修，
X35n0651_p0250c04║革彼三有之流，入正覺智流，自利已足，若不發起
X35n0651_p0250c05║慈悲拯救眾生，則似缺一分，直須自他俱利，然後
X35n0651_p0250c06║成佛也。
X35n0651_p0250c07║地藏菩薩言：尊者！如是之法則無因緣，若無緣法因
X35n0651_p0250c08║則不起，云何不動法得入如來？
X35n0651_p0250c09║領前三事本空之義。若三事本空，則此法不屬因
X35n0651_p0250c10║緣。不屬因緣，則當體湛然。何故說有入諦有不入
X35n0651_p0250c11║諦耶？若有入有不入，則不得稱如來。若名如來，則
X35n0651_p0250c12║應無所入。蓋菩薩恐人作有得想，故興此問也。
X35n0651_p0250c13║爾時，如來欲宣此義而說偈言：
X35n0651_p0250c14║一切諸法相，性空無不動，是法於是時，
X35n0651_p0250c15║不於是時起。法無有異時，不於異時起，
X35n0651_p0250c16║法無動不動，性空故寂滅，性空寂滅時，
X35n0651_p0250c17║是法是時現，離相故寂住，寂住故不緣。
X35n0651_p0250c18║是諸緣起法，是法緣不生，因緣生滅無。
X35n0651_p0250c19║生滅性空寂，緣性能所緣，是緣本緣起。
X35n0651_p0250c20║故法起非緣，緣無起亦爾。因緣所生法，
X35n0651_p0250c21║是法是因緣，因緣生滅相，彼則無生滅。
X35n0651_p0250c22║彼如真實相，本不於出沒，諸法於是時，
X35n0651_p0250c23║自生於出沒，是故極淨本，本不因眾力。
X35n0651_p0250c24║即於後得處，得得於本得。
X35n0651_p0251a01║一切諸法，皆稱法性。若即相以觀，則法法宛然。若
X35n0651_p0251a02║即性以觀，則法法空寂。以空寂故，不屬三際。法不
X35n0651_p0251a03║於是時起者，當處湛然不可得故。無異時者，不屬
X35n0651_p0251a04║二邊故。不異時起者，前後際斷故。既非前後中間，
X35n0651_p0251a05║當體空寂，何有動與不動？從無住本，建一切法。當
X35n0651_p0251a06║其寂滅無為之時，而無所不為。諸法炳然顯現，其
X35n0651_p0251a07║猶森羅之現空界。空無能現之心，像無所現之念。
X35n0651_p0251a08║各各無心，各各不緣，是寂滅緣。以寂滅故，不妨隨
X35n0651_p0251a09║緣應現，究竟其體畢竟無生。何也？以彼因緣自相
X35n0651_p0251a10║生滅，各無自性，惟一性空。統以收之，無有不盡。緣
X35n0651_p0251a11║由因起，因藉緣成。本具能所，皆由因緣。緣無則起
X35n0651_p0251a12║性亦滅。轉釋上義。何以緣無起性亦滅？釋云：因緣
X35n0651_p0251a13║生法，是法是緣，全體生滅。生滅是自因緣，彼法性
X35n0651_p0251a14║本非生滅。謂從因緣所生之法，是法是自因緣，何
X35n0651_p0251a15║干法性？以因緣有生滅，法性無生滅，故曰彼則無
X35n0651_p0251a16║生滅。何以無生滅耶？釋云：法性即真如之別名。夫
X35n0651_p0251a17║真如實相之性，既非內外，何容出入？然彼諸法，皆
X35n0651_p0251a18║藉真如為體，而自出自沒。了彼生滅，即不生滅之
X35n0651_p0251a19║體。故法性為真如極淨之本體，照體獨立，不假眾
X35n0651_p0251a20║緣。但非初心凡夫所得之境，乃聖賢歷位熏脩，自
X35n0651_p0251a21║十信、十住、十行、十迴向至等覺，後位登妙覺，得其
X35n0651_p0251a22║本得也。
X35n0651_p0251a23║爾時，地藏菩薩聞佛所說，心地快然。時諸眾等無有
X35n0651_p0251a24║疑者，知眾心已，而說偈言：
X35n0651_p0251b01║我知眾心疑，所以殷固問。如來大慈善，
X35n0651_p0251b02║分別無有餘，是諸二眾等，皆悉得明了。
X35n0651_p0251b03║我今於了處，普化諸眾生，如佛之大悲，
X35n0651_p0251b04║不捨於本願，故於一子地，而住於煩惱。
X35n0651_p0251b05║菩薩因眾有疑而起問，知疑息而說偈，可謂全體
X35n0651_p0251b06║大慈，曾不立有己也。而世尊大慈，適其所問，廣為
X35n0651_p0251b07║分別，使在會之眾，皆得明了。彼雖明了，僅得自利，
X35n0651_p0251b08║未得利他，重復勸修大慈悲行，普利眾生，不捨本
X35n0651_p0251b09║願，視眾生如一子，子病父母亦病，故常住煩惱也。
X35n0651_p0251b10║爾時如來而告眾言：是菩薩者不可思議，恒以大慈
X35n0651_p0251b11║拔眾生苦。若有眾生持是經法、持是菩薩名，即不墮
X35n0651_p0251b12║於惡趣，一切障難皆悉除滅。若有眾生持此經者，無
X35n0651_p0251b13║餘雜念，專念是經如法修習。爾時菩薩常作化身而
X35n0651_p0251b14║為說法，擁護是人終不暫捨，令是人等速得阿耨多
X35n0651_p0251b15║羅三藐三菩提。汝等菩薩若化眾生，皆令脩習如是
X35n0651_p0251b16║大乘決定了義。
X35n0651_p0251b17║偈云，不捨本願。而菩薩之願云，眾生度盡，方證菩
X35n0651_p0251b18║提，地獄未空，終不成佛。以其誓願不可思議，慈悲
X35n0651_p0251b19║不可思議，拔眾生苦，而眾生不可不知報恩也。若
X35n0651_p0251b20║欲報恩者，無他，若持此經，若持菩薩名，非惟知恩
X35n0651_p0251b21║報本，抑且廣獲自利，不墮惡道，滅障除罪也。此經
X35n0651_p0251b22║者有二，一謂持文字三昧，以大乘有不思議熏變，
X35n0651_p0251b23║獲利如上說。二謂實相自心，念念現前，昭昭不昧，
X35n0651_p0251b24║獲益如上。法爾如然，非是強言。故當脩習菩薩化
X35n0651_p0251c01║身說法，終不暫捨，令至菩提者，結贊恒以大慈拔
X35n0651_p0251c02║苦也。汝等現前菩薩，有二種緣，一者當學地藏菩
X35n0651_p0251c03║薩大慈普護，二者常教眾生修習如是經典。
X35n0651_p0251c04║爾時，阿難從座而起，前白佛言：如來所說大乘福聚
X35n0651_p0251c05║決定斷結，無生覺利不可思議，如是之法名為何經？
X35n0651_p0251c06║受持是經得幾所福？願佛慈悲為我宣說。
X35n0651_p0251c07║經分三分，序分正宗已竟，此當流通分也。大乘福
X35n0651_p0251c08║聚，以經不可思議，其福德果報，亦不可思議也。決
X35n0651_p0251c09║定斷結者，轉凡成聖也。以一切眾生，為無明所封，
X35n0651_p0251c10║眼與色結，耳與聲結等，於生死中，不成解脫。今聞
X35n0651_p0251c11║此經一乘實相，了證法法無生，即是本覺妙明之
X35n0651_p0251c12║自性也。然雖本覺如是，為無明封執，不捨定執，三
X35n0651_p0251c13║大阿僧祇劫，修行乃證。而此經者，如來纔一敷揚，
X35n0651_p0251c14║當念現前，不因脩得，是謂不可思議也。如是頓妙
X35n0651_p0251c15║之法，名為何等？而受持者，得何功德？
X35n0651_p0251c16║佛言：善男子！是經名者，不可思議，過去諸佛之所護
X35n0651_p0251c17║念，能入如來一切智海。若有眾生持是經者，則於一
X35n0651_p0251c18║切經中無所希求。是經典法，總持眾法，攝諸經要。是
X35n0651_p0251c19║諸經法，法之繫宗。是經名者，名攝大乘經，又名金剛
X35n0651_p0251c20║三昧，又名無量義宗。若有人受持是經典者，即名受
X35n0651_p0251c21║持百千諸佛。如是功德，譬如虗空，無有邊際，不可思
X35n0651_p0251c22║議。我所囑累，唯是經典。
X35n0651_p0251c23║述成阿難所贊，實不可思議也。非三乘所有，乃諸
X35n0651_p0251c24║佛護念故也。三乘中所有經典，依而脩行，僅獲自
X35n0651_p0252a01║分之果，或得聲聞果者，或得緣覺果等。而此經一
X35n0651_p0252a02║聞受持，即能入如來智海，寧非不可思議也。此經
X35n0651_p0252a03║乃自心三昧之力，諸佛出世，無非指明人人自心
X35n0651_p0252a04║見性成佛，以為本懷。故諸經所指，無出於此。故受
X35n0651_p0252a05║持是自性真經，則餘經無所希求也。心為總持之
X35n0651_p0252a06║大本，心為萬法之洪源。心為所詮，經為能詮。能所
X35n0651_p0252a07║合目，故此為總持之本，諸經之要也。攝大乘是能
X35n0651_p0252a08║詮，無量義是所詮。若能若所，皆以金剛三昧之力，
X35n0651_p0252a09║斷諸事理等障，故是諸經所繫之宗也。是經乃諸
X35n0651_p0252a10║佛之本懷，故受持一經，即受持百千諸佛之名，功
X35n0651_p0252a11║德正等。此猶略喻，若廣喻之，若虗空之叵思議也。
X35n0651_p0252a12║阿難言：云何心行？云何人者，受持是經？佛言：善男子！
X35n0651_p0252a13║受持是經者，是人心無得失，常脩梵行；若於戲論，常
X35n0651_p0252a14║樂靜心；入於聚落，心常在定；若處居家，不著三有。是
X35n0651_p0252a15║人現世有五種福：一者、眾所尊敬；二者、身不橫夭；三
X35n0651_p0252a16║者、辨答衺論；四者、樂度眾生；五者、能入聖道。如是人
X35n0651_p0252a17║者，受持是經。
X35n0651_p0252a18║心無得失者，六祖云：不思善，不思惡，只恁麼去，自
X35n0651_p0252a19║然心入無生，湛然常寂。又楞嚴云：心言直故，於其
X35n0651_p0252a20║中間，永無諸委曲相。此論其安心，則自然達體，證
X35n0651_p0252a21║法身佛，是受持義。常脩行者，於六度萬行，備體而
X35n0651_p0252a22║行，自成妙用，證報身佛。故楞嚴云：理須頓悟，乘悟
X35n0651_p0252a23║併消，事假漸除，因次第盡。樂靜入於聚落，即靜而
X35n0651_p0252a24║動，以脩真諦。居家而不著三有者，即俗而真，以脩
X35n0651_p0252b01║俗諦，釋成修梵行義。不言中道者，文略爾。能如是
X35n0651_p0252b02║三觀圓修，廣舉有無量功德，略舉則權標五種。迷
X35n0651_p0252b03║心則隨物所轉，心悟則物隨我轉，故為眾所尊。不
X35n0651_p0252b04║了自心，妄執世壽。能悟自心，則知塵劫不滅，何天
X35n0651_p0252b05║橫之有？不了自心，則心外求法，所有言論，皆名局
X35n0651_p0252b06║執。若了自心，則心外無法，通達無礙，辨拆邪論。自
X35n0651_p0252b07║心既明，則自然樂度眾生。此上四種，前二自利，後
X35n0651_p0252b08║二利他，具論因地。能入聖道，乃論果德。
X35n0651_p0252b09║阿難言：如彼人者，度諸眾生得受供養不？佛言：如是
X35n0651_p0252b10║人者，能為眾生作大福田，常行大智，權實俱演。是四
X35n0651_p0252b11║依僧，於諸供養乃至頭、目、髓、腦亦皆得受，何況衣、食
X35n0651_p0252b12║而不得受？善男子！如是人者，是汝知識、是汝橋梁，何
X35n0651_p0252b13║況凡夫而不供養？
X35n0651_p0252b14║一切福田，眾生本自有之，奈何為無明所覆，煩惱
X35n0651_p0252b15║所纏？如衣下之明珠，如宅主之寶藏，迷不受用，故
X35n0651_p0252b16║如貧子。是人持是經者，能示人之衣珠，指人寶藏，
X35n0651_p0252b17║故是福田。有大智者，四依有二種：一者小乘，二者
X35n0651_p0252b18║大乘。小乘四依者：一能終身乞食，二能終身冢間
X35n0651_p0252b19║樹下宿，三能終身集糞掃衣，四能有病服腐敗藥。
X35n0651_p0252b20║大乘四者：依法不依人，依義不依語，依了義經不
X35n0651_p0252b21║依不了義經，依智不依識。小乘全在自利，大乘多
X35n0651_p0252b22║分利他。以能利他故，頭目髓腦尚應得受，如阿難
X35n0651_p0252b23║位入聖流，尚應恭敬，何況凡夫？
X35n0651_p0252b24║阿難言：於彼人所受持是經，供養是人得幾所福？佛
X35n0651_p0252c01║言：若復有人持以滿城金銀而以布施，不如於是人
X35n0651_p0252c02║所受持是經一四句偈不可思議。善男子！令諸眾生
X35n0651_p0252c03║持是經者，心常在定不失本心，若失本心即當懺悔，
X35n0651_p0252c04║懺悔之法是為清凉。
X35n0651_p0252c05║廣喻則河沙七寶不以為勝，恐人驚駭，權以滿城
X35n0651_p0252c06║金銀布施，不若從受四句功德，全部則不可思議
X35n0651_p0252c07║也。何以如此？以此純載自心，得自心智寶世寶，勿
X35n0651_p0252c08║喻持心，則心不失定，所有諸業煩惱，應念清涼。
X35n0651_p0252c09║阿難言：懺悔先罪不入於過去也。佛言：如是，猶如暗
X35n0651_p0252c10║室若遇明燈，暗即滅矣。善男子！無說悔先所有諸罪
X35n0651_p0252c11║而以為說入於過去。
X35n0651_p0252c12║罪福無性，亦無方所，在迷則如處大夢，處悟則黑
X35n0651_p0252c13║暗頓消，誰論三世？
X35n0651_p0252c14║阿難言：云何名為懺悔？佛言：依此經教入真實觀，一
X35n0651_p0252c15║入觀時諸罪悉滅，離諸惡趣當生淨土，速成阿耨多
X35n0651_p0252c16║羅三藐三菩提。
X35n0651_p0252c17║懺則懺其前愆，悔則悔其後過。前愆既滅，後過不
X35n0651_p0252c18║起，中間安然，便名淨土。阿難恐人不解，重復發明。
X35n0651_p0252c19║佛謂菩提自性，如鏡光明，塵垢所埋，有而不現。垢
X35n0651_p0252c20║盡明現，不從外來。一入觀時，非特滅罪而已。無上
X35n0651_p0252c21║菩提，當念具足。
X35n0651_p0252c22║佛說是經已，爾時阿難及諸菩薩四部之眾，皆大歡
X35n0651_p0252c23║喜，心得決定，頂禮佛足，歡喜奉行。
X35n0651_p0252c24║金剛三昧經註卷第四（終）
X35n0651_p0253a01║
X35n0651_p0253a02║
X35n0651_p0253a03║
X35n0651_p0253a04║
X35n0651_p0253a05║No. 651-B
X35n0651_p0253a06║ 金剛三昧經註解䟦
X35n0651_p0253a07║
X35n0651_p0253a08║知者以心了言，不知者以言了心。以言了心，不能亡
X35n0651_p0253a09║言；以心了言，不惟亡言，亦且亡心。不至亡言，不名了
X35n0651_p0253a10║言；不至亡心，不名了心。又亡言之至，方得亡心；亡心
X35n0651_p0253a11║之至，方名入道。大道豈可以心思言議，於是乎有言
X35n0651_p0253a12║哉？又豈可以離心思言議，於是乎無言哉？金剛三昧
X35n0651_p0253a13║經，直截上乘，開示了義，更得雲門湛然師出手眼，一
X35n0651_p0253a14║番拈弄，其旨愈明。師傳曹洞正宗，詮釋文字，乃其緒
X35n0651_p0253a15║餘耳。曹洞宗有寶鏡三昧，即金剛三昧之異名。本色
X35n0651_p0253a16║草料，家常茶飯，師爛嚼知味，自味味人，當機者少。有
X35n0651_p0253a17║瞻賾顧居士，信根堅固，慧解清圓，其知味者也，為師
X35n0651_p0253a18║刊刻流通。斷言禪伯命一言為殿言，如此或亦得師
X35n0651_p0253a19║之心乎？
X35n0651_p0253a20║華山明河識