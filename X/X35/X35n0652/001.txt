X35n0652_p0254a01║
X35n0652_p0254a02║No. 652-A
X35n0652_p0254a03║ 金剛三昧經序
X35n0652_p0254a04║
X35n0652_p0254a05║天台山華頂嗣祖沙門　𧧌震　述
X35n0652_p0254a06║金剛三昧經者，一乘圓頓之教，諸佛真實之宗。妙絕
X35n0652_p0254a07║羣經，該羅萬法。廢權顯實，大收法華殿後之功。寄滅
X35n0652_p0254a08║談常，先展涅槃鋒前之陣。特暢五時玄旨，博施上味
X35n0652_p0254a09║醍醐。諸地頓超，祇在事先一覺。羣生共得，奚分中下
X35n0652_p0254a10║二根。凡聖位齊，智愚道一。誠菩薩利生祕鑰，乃眾生
X35n0652_p0254a11║成佛要樞。以法印心，無以尚矣。真修密行，其在斯乎。
X35n0652_p0254a12║始自靈山示默，全機獨露無言。苾蒭代宣唱偈，力為
X35n0652_p0254a13║勸問。由茲發起依智，咸興解脫。啟無相法門，悟般若
X35n0652_p0254a14║逈超乎三界心王。證無生法忍，泯言說默契於一心
X35n0652_p0254a15║無住。獲本覺之利，轉諸識而性海無波。大力入實際
X35n0652_p0254a16║之𭏟，具智辨而心源流淨。得真性體空，鶖子以滿地
X35n0652_p0254a17║而獨任。入如來藏海，梵行以等覺而自居。總持為諸
X35n0652_p0254a18║品義宗，妙觀圓成正覺。品末示弘通法眼，囑累唯有
X35n0652_p0254a19║斯經。信乎得之者，他外永絕希求。悟之者，本末咸歸
X35n0652_p0254a20║一致。觀其原始要終，條分縷析。如華貫為鬘，燦爛可
X35n0652_p0254a21║觀。珠走於盤，光𦦨難矚。自得諸佛護念，不入餘眾生
X35n0652_p0254a22║手。是故久扄祕藏，弗妄宣傳。知之者，希聞亦難信。矧
X35n0652_p0254a23║夫文奇義密，語簡理備。僅萬有一千五百言，而統乎
X35n0652_p0254a24║一大藏教之義海。又且能攝不立文字別傳之宗，斯
X35n0652_p0254b01║誠為像法中出世之良導者也。震幸遇聖言，深心研
X35n0652_p0254b02║究。雖罔窺幽祕，而矢願流通。定此生他生之法程，為
X35n0652_p0254b03║利己利人之妙行。願見者聞者，頓悟心空。今世後世，
X35n0652_p0254b04║永沾法乳云爾。
X35n0652_p0254b05║
X35n0652_p0254b06║辨字音義（凡實體疑似及轉音者，先為注明，以便檢閱）
X35n0652_p0254b07║祇（音支，但也。祇如、祇有皆用此。今為秖，非。又音岐，神祇也。凡祇夜、祇陀本此。）扺（音止，側也，擊也。扺對
X35n0652_p0254b08║之扺當用此，葢以手擊節而對。今作秖祇，皆誤。）別（便入聲，為別異、別離之別；又音鼈，為分別、辨別之別。）
X35n0652_p0254b09║稱（凡稱譽、稱歎則平聲，凡名稱、相稱則去聲。）行（如行止、運行，音衡。德行、言行，音幸。行列、行布，音杭。行
X35n0652_p0254b10║其事以利人，音恨。）解（几，結解。解說則上聲，又去聲，音械，曉也。如曉了自脫曰解脫，曉悟其義曰解義。）
X35n0652_p0254b11║治（池稚二音，凡未治而治之則平聲，已治之治則去聲。）切（音竊是切當真切之切，又去聲。音砌。眾也。
X35n0652_p0254b12║又大凡也。）離（凡別離、支離，皆平聲，又去聲，音利，漸相違也。離欲、離垢，皆從此。）旋（如周旋、折旋、旋轉，皆
X35n0652_p0254b13║平聲，又去聲，乃逐旋之旋。）度（濟度之度則去聲，又入聲，音鐸計度之度。）那（懦，平聲，禪那、檀那從此。又
X35n0652_p0254b14║上聲，奴可切，為那裏、那事之那。又上聲，奴臥切，語餘之聲也。）養（下奉上曰養，則去聲。生養、畜養、自養，
X35n0652_p0254b15║皆上聲。）去（來去則去聲，除去則上聲。）語（上聲，言語也。又以言告人曰語，即去聲。）
X35n0652_p0254b16║
X35n0652_p0254b17║
X35n0652_p0254b18║
X35n0652_p0254b19║
X35n0652_p0254b20║No. 652-B
X35n0652_p0254b21║ 金剛三昧經通宗記序
X35n0652_p0254b22║
X35n0652_p0254b23║堪忍學人　魏學渠　撰
X35n0652_p0254b24║予閱首楞嚴經，觀世音菩薩言：我昔供養觀音如來，
X35n0652_p0254c01║彼佛授我如幻金剛三昧，得悟耳根圓通。又云：此方
X35n0652_p0254c02║真教體，清淨在音聞。言乎東土學道者，定從聞入也。
X35n0652_p0254c03║自教典西來，三藏十二部，炳然如日星常垂，江河行
X35n0652_p0254c04║地，舍此何以為登聖之階，破暗之燭哉？初祖直指人
X35n0652_p0254c05║心，見性成佛，超越漸次，捷成圓頓，宗風弘暢，大乘有
X35n0652_p0254c06║人。二家竝立，宗盛教衰，而一知半解，未見實相，宗亦
X35n0652_p0254c07║凌遲矣。參禪者求之於機緣，習教者求之於佛語，機
X35n0652_p0254c08║緣固能悟入，佛語豈便欺人？要使宗教融通，自然圓
X35n0652_p0254c09║頓立至。紫栢老人有云：習教以佛語為本，明宗以機
X35n0652_p0254c10║緣為本，弘闡宗教以道德為本，以戒行輔之，以學問
X35n0652_p0254c11║大之。不爾，踞法王之座，披如來之衣，而傳我佛之言
X35n0652_p0254c12║者，所謂狐嘷耳。予佩斯言者久，而未見其人，聞有仁
X35n0652_p0254c13║山大師為當今龍象，私心嚮往之。癸亥仲冬，過天平
X35n0652_p0254c14║之白雲古寺，猝遇之，蕭然數椽，弊衣糲食，澹如也。談
X35n0652_p0254c15║次，出所為金剛三昧通宗記見示，讀一二，則文儉義
X35n0652_p0254c16║豐，指約理該，正如取大海中水，一滴而味具百川矣。
X35n0652_p0254c17║因以經記相授，而乞予言序其首。經意大約總華嚴、
X35n0652_p0254c18║法華、涅槃大旨，而微言雋語有類楞嚴，從聞思修，其
X35n0652_p0254c19║在是乎？梵經遠集，葢以化導羣生，使知佛道。然慮其
X35n0652_p0254c20║著有也，初祖面壁，不立文字；慮其著無也，則天台、賢
X35n0652_p0254c21║首為疏為鈔，不憚條分縷析以為之說。今師之作是
X35n0652_p0254c22║記也，慈悲心切，務令宗雷大振，教雨滂沱，不著有，不
X35n0652_p0254c23║著無，不著有不可得，不著無不可得，不著有無亦不
X35n0652_p0254c24║可得，則佛語在是，機緣在是，何圓頓之難臻哉？因序
X35n0652_p0255a01║以歸之。
X35n0652_p0255a02║
X35n0652_p0255a03║
X35n0652_p0255a04║
X35n0652_p0255a05║
X35n0652_p0255a06║
X35n0652_p0255a07║
X35n0652_p0255a08║
X35n0652_p0255a09║金剛三昧經通宗記目次
X35n0652_p0255a10║卷首
X35n0652_p0255a11║序懸談
X35n0652_p0255a12║科分（欠之）
X35n0652_p0255a13║卷一
X35n0652_p0255a14║序品第一
X35n0652_p0255a15║卷二
X35n0652_p0255a16║無相法品第二之上
X35n0652_p0255a17║卷三
X35n0652_p0255a18║無相法品第二之中
X35n0652_p0255a19║卷四
X35n0652_p0255a20║無相法品第二之下
X35n0652_p0255a21║卷五
X35n0652_p0255a22║無生行品卷三
X35n0652_p0255a23║卷六
X35n0652_p0255a24║本覺利品第四
X35n0652_p0255b01║卷七
X35n0652_p0255b02║入實際品第五之上
X35n0652_p0255b03║卷八
X35n0652_p0255b04║入實際品第五之下
X35n0652_p0255b05║卷九
X35n0652_p0255b06║真性空品第六
X35n0652_p0255b07║卷十
X35n0652_p0255b08║如來藏品第七
X35n0652_p0255b09║卷十一
X35n0652_p0255b10║總持品第八之上
X35n0652_p0255b11║卷十二
X35n0652_p0255b12║總持品第八之下
X35n0652_p0255b13║卷末
X35n0652_p0255b14║修習行法閣筆記
X35n0652_p0255b15║金剛三昧經通宗記目次（終）
X35n0652_p0255b16║
X35n0652_p0255b17║
X35n0652_p0255b18║
X35n0652_p0255b19║
X35n0652_p0255b20║
X35n0652_p0255b21║
X35n0652_p0255b22║
X35n0652_p0255b23║
X35n0652_p0255b24║
X35n0652_p0255c01║品義開合圖
X35n0652_p0255c02║【圖】
X35n0652_p0255c03║
X35n0652_p0255c04║
X35n0652_p0255c05║
X35n0652_p0255c06║
X35n0652_p0255c07║
X35n0652_p0255c08║
X35n0652_p0255c09║
X35n0652_p0255c10║
X35n0652_p0255c11║
X35n0652_p0255c12║
X35n0652_p0255c13║
X35n0652_p0255c14║
X35n0652_p0255c15║
X35n0652_p0255c16║No. 652-C
X35n0652_p0255c17║ 懸談
X35n0652_p0255c18║
X35n0652_p0255c19║夫台教釋經，演五重玄義，謂因名顯體，由體明宗，
X35n0652_p0255c20║依宗辨用，後乃發明教相。賢首疏華嚴，則首啟十
X35n0652_p0255c21║門，分別此二家立教之旨也。今金剛三昧經具攝
X35n0652_p0255c22║華嚴中後五地奧義，當從十門略為分演：初、教起
X35n0652_p0255c23║因緣，二、藏教分攝，三、義理幽深，四、法被機宜，五、宗
X35n0652_p0255c24║分體用，六、教迹前後，七、翻譯時代，八、疏注感通，九、
X35n0652_p0256a01║解釋經題，十、疏義通宗。
X35n0652_p0256a02║初教起因緣者，我佛出世，說經三百餘會，祇為一大
X35n0652_p0256a03║事因緣，開發一切眾生，入佛智地故。正如東土聖人，
X35n0652_p0256a04║垂六經以示後世之意同也。六經者，易極深研幾，
X35n0652_p0256a05║著天地陰陽四時五行之理；書紀聖王治天下之
X35n0652_p0256a06║事；詩敦人倫，美教化，移風易俗；禮以經紀倫序；樂
X35n0652_p0256a07║以發天地之至和；春秋懲惡勸善，推三代之德，而
X35n0652_p0256a08║為天下儀表。此治世之事也。今如來為出世大事，
X35n0652_p0256a09║觀機逗教，自淺至深，於四十九年，說一代時教，皆
X35n0652_p0256a10║有緣起。如始初成道，在寂滅道場中，為四十一位
X35n0652_p0256a11║法身大士，及宿世根熟天龍八部，一時圍繞。世尊
X35n0652_p0256a12║現千丈盧舍那身，為說十住、十行、十迴向、十地，及
X35n0652_p0256a13║等妙二覺法，名曰華嚴，是為大化之始。賢首判為
X35n0652_p0256a14║一乘圓教，台教判為頓教。又謂兼別說圓，如經中
X35n0652_p0256a15║初發心時，便成正覺，為圓機而說圓教。又處處說
X35n0652_p0256a16║行布次第，為權機而說別教也。當時二乘聲聞，猶
X35n0652_p0256a17║如聾聵，不聞不見。所以法華經云：我始坐道場，觀
X35n0652_p0256a18║樹經行，思惟三七，尋念過去諸佛，皆以方便，說三
X35n0652_p0256a19║乘法。由是為諸眾生，脫珍著弊，說四阿含（此云無比）法。
X35n0652_p0256a20║初增一阿含，明人天因果；二中阿含，明真寂深義；
X35n0652_p0256a21║三雜阿含，明諸禪定；四長阿含，明四諦法。賢首判
X35n0652_p0256a22║為小教，台教判為藏教，為第二鹿苑時。其次彈偏
X35n0652_p0256a23║斥小，歎大褒圓，故說維摩、思益、楞伽、解深密、金光
X35n0652_p0256a24║明、勝鬘等經四十餘部，台教謂之第三方等時。於
X35n0652_p0256b01║中廣談四教（即藏、通、別、圓）曰方，均被眾機曰等，賢首判
X35n0652_p0256b02║為頓教。再次說般若等經，賢首判為大乘始教，台
X35n0652_p0256b03║教判為第四時。法華合涅槃為第五時，賢首判為
X35n0652_p0256b04║大乘終教。然法華授記聲聞作佛，涅槃明佛性常
X35n0652_p0256b05║住義，以終大乘之始也。今此經實乃和會一大藏
X35n0652_p0256b06║教五時五味之法，亦可解分八（台教分頓、漸、祕密、不定、藏、通、別、圓也）、
X35n0652_p0256b07║分五（賢首分小、始、終、頓、圓也）之諍。所以非藏非通非別，於中
X35n0652_p0256b08║即漸而頓，即頓而圓，即始而終，即權而實，俾利鈍
X35n0652_p0256b09║咸得，小大共證者也。又此經緣起之義有五：一為
X35n0652_p0256b10║現在地位菩薩，深入一乘，知佛法綱領故。二為將
X35n0652_p0256b11║來學般若菩薩，頓超後五地，得等妙二覺法故。三
X35n0652_p0256b12║為令末世眾生，得修行徑捷法程，位位圓攝故。四
X35n0652_p0256b13║為欲顯示一味真實無上醍醐，真菩薩乘故。五為
X35n0652_p0256b14║欲斷除文句言說，會教通宗，得一念相應妙慧，悟
X35n0652_p0256b15║實義故。如華嚴合論云：一念相應，一念成佛。一日
X35n0652_p0256b16║相應，一日成佛。不須劫數，漸次而修。有此五義，乃
X35n0652_p0256b17║說是經。
X35n0652_p0256b18║二藏教分攝者，既明緣起，須知如來所說教義，總攝
X35n0652_p0256b19║三藏十二分教中（舊稱十二部經）。今此金剛三昧，本是修
X35n0652_p0256b20║多羅藏（即經藏）。然經中言三聚戒，則攝律藏。其始末
X35n0652_p0256b21║酬問，皆辨覈深理，則又兼攝論藏。故三藏俱攝也。
X35n0652_p0256b22║十二分教中，此經兼攝九分。如直示一乘實相，是
X35n0652_p0256b23║契經法本。偈語問答，義不重複，是孤起頌。如來出
X35n0652_p0256b24║定宣示，是自說。菩薩發問，是因緣。為末世眾生，廣
X35n0652_p0256c01║說一味之法，得廣大利樂，是方廣。授舍利弗成菩
X35n0652_p0256c02║提記，是授記。向所未說，今乃說，是未曾有。以喻合
X35n0652_p0256c03║法，以法合喻，是譬喻。以真理甚深，研覈辨詰，是論
X35n0652_p0256c04║議。唯不攝本事（說往事），本生（說昔受生），及重頌（重宣其義）等三
X35n0652_p0256c05║也。又謂家所立教相，各各不同。而此經融會貫通，
X35n0652_p0256c06║祇顯圓實。如賢首大師立小乘教者，依六識三毒
X35n0652_p0256c07║少分，為說我空法空，而不明顯。大乘始教，但說諸
X35n0652_p0256c08║法相空，未盡大乘法性義。大乘終教，亦名實教。少
X35n0652_p0256c09║說法相，多說法性。縱說法相，亦會歸法性，始盡大
X35n0652_p0256c10║乘至極之說。然此始終二教，依位進修，是漸非頓。
X35n0652_p0256c11║第五為一乘圓教，謂法界性海，圓融互攝。如十信
X35n0652_p0256c12║滿心，即攝住行向地，及等覺五位，而成正覺也。又
X35n0652_p0256c13║智者大師化法四教，謂如來為決定聲聞說三藏
X35n0652_p0256c14║教，為退大聲聞說通教，為漸教菩薩說別教，為頓
X35n0652_p0256c15║悟菩薩說圓教。又四教儀云：凡諸大乘經論不共
X35n0652_p0256c16║三乘位次，總屬圓教。又引華嚴經初發心時便成
X35n0652_p0256c17║正覺，維摩入不二法門，般若明最上乘。至於涅槃
X35n0652_p0256c18║經有人入大海中浴已，用一切諸河之水。又娑伽
X35n0652_p0256c19║羅龍澍車軸雨，唯大海能受，餘地不堪。又擣萬種
X35n0652_p0256c20║香為丸，燒一丸則眾香咸具。如是等類竝屬圓教。
X35n0652_p0256c21║今金剛三昧經義正合四教儀所說，又正合為頓
X35n0652_p0256c22║教菩薩說圓教，況經中屢說一乘一味，更不用開
X35n0652_p0256c23║三顯一。又法華玄義云：自鹿苑開權歷諸經教，至
X35n0652_p0256c24║於法華始得合實。今觀金剛三昧經義，而法華一
X35n0652_p0257a01║實之理至此乃始得圓，況又能總括大乘諸經之
X35n0652_p0257a02║義。如經中具修六度則本乎般若，發明五法則通
X35n0652_p0257a03║乎楞伽，證法忍則攝乎維摩，明地位則同於華嚴，
X35n0652_p0257a04║說九識則類於解深密，舉一乘則合於法華，扶律
X35n0652_p0257a05║談常則表大涅槃。又論相實該唯識，論性兼於起
X35n0652_p0257a06║信，故凡大乘諸法靡不攝入，宜乎稱為攝大乘無
X35n0652_p0257a07║量義宗也。
X35n0652_p0257a08║三義理幽深者，既知藏教所攝，又應知如來說法。其
X35n0652_p0257a09║意云何？葢始教廢實開權，分三乘漸次；終教廢權
X35n0652_p0257a10║立實，會三乘而示一乘。所謂前前淺，後後深也。然
X35n0652_p0257a11║台教以法華為後教後味，又云法華為聲聞根熟
X35n0652_p0257a12║者說，其餘鈍根未熟者，則又以涅槃為後教後味。
X35n0652_p0257a13║今此經為法華、涅槃二經後教後味之樞鈕，其意
X35n0652_p0257a14║淵深，難以意解。又據台教稱法華為一乘，開前頓
X35n0652_p0257a15║漸，會入非頓非漸，正顯圓教約味稱醍醐，故說開
X35n0652_p0257a16║示悟入佛之知見，授記聲聞作佛，大暢如來之本
X35n0652_p0257a17║懷。然設三車以示權，授聲聞遠劫成佛之記，正欲
X35n0652_p0257a18║誘進行菩薩行䇿，令入佛無餘涅槃。故今此經正
X35n0652_p0257a19║闡法華一乘一味一實之圓理，明地位中菩薩所
X35n0652_p0257a20║行之行，證等妙二覺之法，捨此無以加焉。至若賢
X35n0652_p0257a21║首以華嚴為一乘圓頓，猶大海之攝百川，舉一法
X35n0652_p0257a22║而法法具備，然則文豐義廣，學者未免茫如望洋。
X35n0652_p0257a23║今此經即是華嚴十地中後五地及等妙二覺法，
X35n0652_p0257a24║然文略義周，句語古簡，非他經可比。葢經中言無
X35n0652_p0257b01║相法即真如自心之法，又明六波羅蜜皆無相無
X35n0652_p0257b02║為解脫之法，無生行即無生法忍，得忍之義，即宗
X35n0652_p0257b03║門所謂向第八識下一刀截斷本覺利，即轉第八
X35n0652_p0257b04║本覺識入唵摩羅（第九白淨識），乃是得本覺中所出之
X35n0652_p0257b05║利，入實際修四無礙辨之智，以利生真性空，直下
X35n0652_p0257b06║顯示五位進修，俾後世眾生各得一生成滿智地。
X35n0652_p0257b07║如來藏，契證如來自性清淨之藏，以盡識藏中微
X35n0652_p0257b08║細之相，與毗盧遮那同體。總持品，總持前六品之
X35n0652_p0257b09║法，妙契佛心，以明生佛共有根本智體，即是妙覺
X35n0652_p0257b10║果滿也。
X35n0652_p0257b11║四法被機宜者，此經幽玄之理既明，且被於何等機
X35n0652_p0257b12║器？然約法有二種：一、被當機大乘菩薩化度眾生；
X35n0652_p0257b13║二、被後末世眾生修出世因，得出世果。因者，即序
X35n0652_p0257b14║品發眾生正信，示一乘法故。果者，即後七品經文：
X35n0652_p0257b15║初、示第六地中般若法故；二、示七地中證無生法
X35n0652_p0257b16║忍故；三、示八地中轉諸識入唵摩羅法故；四、示九
X35n0652_p0257b17║地中入實際法故；五、示真性空體成滿十地法故；
X35n0652_p0257b18║六、示入如來藏證等覺法位故；七、示妙覺法圓滿
X35n0652_p0257b19║佛果故。又華嚴會上，善財初見文殊，悟得涅槃玅
X35n0652_p0257b20║心，而文殊復令南詢參五十餘員知識，善財白云：
X35n0652_p0257b21║我已先發阿耨多羅三藐三菩提心，但未知云何
X35n0652_p0257b22║學菩薩行，修菩薩道？於時知識各各示誨自證自
X35n0652_p0257b23║悟之法已，復云：我唯得此解脫法門，若諸菩薩摩
X35n0652_p0257b24║訶薩之所修習，而我云何能知能識彼功德行？此
X35n0652_p0257c01║入法界品之語也。今此如來親口所說六地至十
X35n0652_p0257c02║地及等玅覺法，真是末世學菩薩行，修菩薩道之
X35n0652_p0257c03║法程，而菩薩大功德行，舍是而終不可得也。
X35n0652_p0257c04║五宗分體用者，既知所被之機，應知法之所宗有體
X35n0652_p0257c05║有用。夫台教先舉名體宗用，後示教相，此則不然。
X35n0652_p0257c06║葢昔世尊初覩明星而成正覺，歎曰：眾生具有如
X35n0652_p0257c07║來智慧德相，但以妄想執著而不證得。此明佛之
X35n0652_p0257c08║始覺與眾生本覺一體不二。然諸佛證此而後乃
X35n0652_p0257c09║有藏教之名，又實從覩星證其體，觀樹得其用。又
X35n0652_p0257c10║如來入定放光是宗通，以言說發明入定放光之
X35n0652_p0257c11║義即屬說通。又宗通即拈華示眾，說通即世尊道
X35n0652_p0257c12║吾有正法眼藏、涅槃妙心、實相無相微妙法門，不
X35n0652_p0257c13║立文字，教外別傳，付囑摩訶迦葉是也。故此經以
X35n0652_p0257c14║本始二覺為宗，實相無相為體，宗通說通為用，體
X35n0652_p0257c15║用互陳，宗說兼暢，是一大藏教中極頂之妙法
X35n0652_p0257c16║也。
X35n0652_p0257c17║六教迹前後者，既立宗以分體用，又應定此經時分。
X35n0652_p0257c18║據台教分五時：初、華嚴時，二、鹿苑時，三、方等時，四、
X35n0652_p0257c19║般若時，五、涅槃時。又立八教，以頓、漸、祕密、不定四
X35n0652_p0257c20║教為化儀，藏、通、別、圓四教為化法。又頓分二種：一、
X35n0652_p0257c21║稱華嚴為頓，兼別說圓。二、以方等大乘部不定先
X35n0652_p0257c22║後時分為隨機顯體之頓，屬不定教。又以鹿苑（說四
X35n0652_p0257c23║阿含）、方等、般若三時為漸教。又合前四時中，或說頓，
X35n0652_p0257c24║或說漸，彼此互不相知，能令得益，是祕密教。又以
X35n0652_p0258a01║前四時中，佛以一音說法，眾生隨類得解，或說漸
X35n0652_p0258a02║得頓，或說頓得漸，互相得益不同，亦名不定教。此
X35n0652_p0258a03║為化儀四教也。又以鹿苑說阿含為小乘三藏教。
X35n0652_p0258a04║又以方等、般若部為通教，謂通前藏教，通後別、圓。
X35n0652_p0258a05║又以華嚴及瓔珞、金光明等經中住、行、向、地等菩
X35n0652_p0258a06║薩行位次第，竝屬權乘，為別教，謂別前藏、通，別後
X35n0652_p0258a07║圓教也。最後以法華為一乘實相，開佛知見，授記
X35n0652_p0258a08║作佛，是頓是圓。此以如來說一代時教，至法華會
X35n0652_p0258a09║上始得圓滿，故為圓教。此為化法四教也。法華合
X35n0652_p0258a10║涅槃為第五時，約味稱醍醐，以明見佛性為義。又
X35n0652_p0258a11║教中言五時，多據阿含十二，方等八年，般若二十
X35n0652_p0258a12║二，法華七年，涅槃一日半夜。若攷諸經中，如佛所
X35n0652_p0258a13║說釋種被流離王殺害因緣，乃在說法華經之第
X35n0652_p0258a14║五年間，却載入長阿含經。又優填王造像在涅槃
X35n0652_p0258a15║前三月內，却載入增一阿含經。若謂收阿含部中
X35n0652_p0258a16║可也，不可必指阿含會上止於十二年也。餘四時
X35n0652_p0258a17║亦不必泥其說。至若謂最後七年止說法華一經
X35n0652_p0258a18║者，如淨飯王泥洹經亦在說法華之第四年，流離
X35n0652_p0258a19║王殺釋種亦在淨飯王既歿之後，此法句喻經所
X35n0652_p0258a20║說。又涅槃之前，佛在毗舍離國大林精舍，告諸比
X35n0652_p0258a21║丘：却後三月，我當般涅槃。即為說普賢菩薩行法
X35n0652_p0258a22║經（即普賢觀經）、升忉利天為母說法經（此並戴佛祖統記）。又藏
X35n0652_p0258a23║中有大悲經、四童子三昧經，亦收涅槃部內。葢判
X35n0652_p0258a24║教者略而不言，止說法華、涅槃為第五時耳。再詳
X35n0652_p0258b01║涅槃不應言一日半夜，當以三月為卒。至若法華、
X35n0652_p0258b02║涅槃之前，隨機即說，理所必然。今詳閱金剛三昧，
X35n0652_p0258b03║於中究盡一乘實相，而開寄滅談常之旨，是必在
X35n0652_p0258b04║法華後、涅槃前者矣。昔長水法師判首楞嚴為法
X35n0652_p0258b05║華後、涅槃前，後代諸師多闢其謬，謂是般若後、法
X35n0652_p0258b06║華前也。顯聖澄師判此金剛三昧，亦謂般若後、法
X35n0652_p0258b07║華前，二時不定為教相。今據此經，雖與華嚴同一
X35n0652_p0258b08║奧義，且與法華同在耆闍崛山所說。況舍利弗初
X35n0652_p0258b09║在法華會上，自亦未了，聞佛說法，始斷疑悔。今此
X35n0652_p0258b10║會中竟以滿地自任，則此經應在法華後矣。又解
X35n0652_p0258b11║脫菩薩有若佛滅後之問，如來藏品中復有涅槃
X35n0652_p0258b12║寄滅談常之說，此必應在世尊唱滅時矣。且法華
X35n0652_p0258b13║既合涅槃為第五時，今金剛三昧亦可與法華同
X35n0652_p0258b14║例而合于涅槃也。夫此經最簡最要，葢世尊實因
X35n0652_p0258b15║四十九年言說已多，茲欲以略該廣，特於涅槃前
X35n0652_p0258b16║總括三百餘會精義，頓超四十一位圓機，故一時
X35n0652_p0258b17║與實教中大菩薩等說此金剛三昧，直與華嚴、法
X35n0652_p0258b18║華始終同一圓頓（統攝諸法曰圓，直入佛地曰頓）。廣而推之，頓見
X35n0652_p0258b19║頓悟，頓超頓入，至於理圓行圓，智圓位圓，因圓果
X35n0652_p0258b20║圓，事事法法皆圓，所謂圓圓矣。若依此修行，真是
X35n0652_p0258b21║圓教中菩薩。大藏聖教法寶標目云：金剛三昧經
X35n0652_p0258b22║乃諸菩薩問佛無生實際一味真實法，佛說此經
X35n0652_p0258b23║後付囑云：是經能入如來智海，持是經者則於一
X35n0652_p0258b24║切經中無所希求，攝諸經要，無量義宗，種種心地
X35n0652_p0258c01║法門云云。我輩今幸得遇，正宜自慶，潛心研究，必
X35n0652_p0258c02║期頓超直入，請勿以前後時分為疑可也。
X35n0652_p0258c03║七翻譯時代者，既明說法時分，須詳何代所譯。夫譯
X35n0652_p0258c04║有交易之義，謂翻梵天之語，轉成漢地之言也。初
X35n0652_p0258c05║佛經從天竺五印度而來，印度正居南洲之中。劫
X35n0652_p0258c06║初光音天人降於此，故語言文字皆同梵天。既傳
X35n0652_p0258c07║流此土，必翻譯始明。按禮記中王制：通四方之語，
X35n0652_p0258c08║各有其官。東曰寄，南曰象，西曰狄鞮，北曰譯。註者
X35n0652_p0258c09║云：寄者，謂寄託其意於事物以通之。象者，以意倣
X35n0652_p0258c10║像其形似而通之。狄與逖同，遠之也。鞮即履也，言
X35n0652_p0258c11║遠履其事，而知其言意之所在以通之。譯者，以彼
X35n0652_p0258c12║此兩土之語相騰釋而通之。周總謂之象胥。胥者，
X35n0652_p0258c13║佐也，今俗稱通事。當時像法初至漢國，值北譯之
X35n0652_p0258c14║官，兼善西語，即稱為譯。（六朝翻譯諸師，皆非淺識之士。翻譯場中，有譯語者，
X35n0652_p0258c15║有譯義者，有潤文者，有證梵語者，有證義者，有唐梵相校者。）此經書失譯師名，
X35n0652_p0258c16║附北凉錄。按梁慧皎撰道安傳有云：自漢魏迄晉，
X35n0652_p0258c17║經來實多，而傳譯之師，不言其名。後學追究，莫知
X35n0652_p0258c18║年代。安乃總集名目，表其時人，詮品新舊，撰為經
X35n0652_p0258c19║錄。眾經有據，實由其功。又隋朝費長房（昔漢亦有費長房，乃
X35n0652_p0258c20║地仙也），先為沙門，周武沙汰反俗。隋興，文帝詔為翻
X35n0652_p0258c21║經學士。開皇十七年，進歷代三寶錄十五卷，於中
X35n0652_p0258c22║載金剛三昧經，是梁僧祐新集道安凉土異經，而
X35n0652_p0258c23║目錄中為失譯源，今還附入凉世。又如三慧經等，
X35n0652_p0258c24║皆標僧祐錄。安公凉土異經今附北凉錄云：考安
X35n0652_p0259a01║師入滅於晉孝武帝太元十年乙酉，明年丙戌，呂
X35n0652_p0259a02║光稱後凉。又越十五年辛丑，沮渠蒙遜始稱北凉。
X35n0652_p0259a03║今據附入凉世，應作凉州。張氏稱國時，必非北凉
X35n0652_p0259a04║也。又三寶記載苻秦道安亦甞譯經二十四部，況
X35n0652_p0259a05║稱僧祐新集道安凉土異經，必為道安法師之所
X35n0652_p0259a06║譯矣。
X35n0652_p0259a07║八疏註感通者，此經傳譯既明，復顯感通之迹。考宋
X35n0652_p0259a08║贊寧高僧傳載：元曉法師，新羅國人。初與義湘法
X35n0652_p0259a09║師發志航海求法。至唐州，抵暮遭雨，宿於土龕間。
X35n0652_p0259a10║達旦視之，乃古塜骸骨旁也。已而致疑，恍然悟三
X35n0652_p0259a11║界惟心之旨。即還國中，著華嚴疏，大弘圓頓教義。
X35n0652_p0259a12║一日，新羅國王因夫人腦嬰癰腫，醫者莫瘳，禱之
X35n0652_p0259a13║靈祠。覡者曰：應往大國求藥。王即遣使渡海。舟行
X35n0652_p0259a14║將半，倐見一人從巨浪中出，邀入龍宮。須臾，見龍
X35n0652_p0259a15║王語之曰：汝國夫人是青帝第三女。我宮中先有
X35n0652_p0259a16║金剛三昧經，乃二覺圓通，示菩薩行也。今託夫人
X35n0652_p0259a17║之病為增上緣，可持此經至彼國流布。即出經以
X35n0652_p0259a18║授使者。復云：此經出海，恐有魔事，用蠟紙纏束，割
X35n0652_p0259a19║裂腨膓，以納其中，仍取藥傅之如故。龍王又言：汝
X35n0652_p0259a20║去上白國王，當請元曉法師造疏講演，夫人之疾
X35n0652_p0259a21║自愈。使還，具陳其事，王大喜，即供奉法師造疏。曉
X35n0652_p0259a22║乃悟是經以本、始二覺為宗，白王具角乘，將几案
X35n0652_p0259a23║在兩角間置其筆硯，始終於牛車造疏，成五卷，夫
X35n0652_p0259a24║人之疾果愈。王剋日請曉於黃龍寺演義，又因簿
X35n0652_p0259b01║徒盜其疏去，復重錄成三卷，名為略疏。後廣、略二
X35n0652_p0259b02║本俱行本土，略本傳入國中，後有翻經三藏改為
X35n0652_p0259b03║論云。宋覺範禪師林間錄中亦載前事。明萬曆末，
X35n0652_p0259b04║顯聖澄禪師有註，迨後又得慧開朗法師因注講
X35n0652_p0259b05║演。余嘗閱華嚴懸談、宗鏡錄、智證傳等，皆引用金
X35n0652_p0259b06║剛三昧經語，圓覺略疏又引海東疏釋，略見一斑，
X35n0652_p0259b07║第不獲全書為憾。又翻譯名義集中載僧遁（法眼嗣）
X35n0652_p0259b08║有注，亦未獲見。
X35n0652_p0259b09║九解釋經題者，前八門明一經大旨，後二門初解經
X35n0652_p0259b10║題，後疏正文。圭峯、圓覺疏中合為一門，此從華嚴
X35n0652_p0259b11║懸談，仍分為二。金剛，喻也，取堅利之義。堅是體，利
X35n0652_p0259b12║是用。又堅則無物能壞，利則能壞一切。此法亦然，
X35n0652_p0259b13║其堅能破諸障，其利能斷疑悔。又云：金剛寶乃帝
X35n0652_p0259b14║釋之杵，與阿修羅戰則執之。三昧，法也，此云正見、
X35n0652_p0259b15║正定。無見之見為正見，無定之定為正定。或作正
X35n0652_p0259b16║受，於三昧中不受諸受，是為正受。圓覺略疏引東
X35n0652_p0259b17║海論釋云：三昧，此云正思。審正思察，故名正思。又
X35n0652_p0259b18║云：無正不正，忘思非思，但為別於分別邪念，又不
X35n0652_p0259b19║同於虗空無思，所以強號為正思耳。余意不然。夫
X35n0652_p0259b20║金剛三昧是諸佛心體，如首楞嚴經觀世音菩薩
X35n0652_p0259b21║言：我昔供養觀音如來，彼佛授我如幻金剛三昧，
X35n0652_p0259b22║得悟耳根圓通。又云：是諸大眾一切普獲金剛三
X35n0652_p0259b23║昧。又涅槃經云：金剛三昧即佛性正因，即般若波
X35n0652_p0259b24║羅蜜、首楞嚴三昧、師子吼三昧，名異體同，隨所作
X35n0652_p0259c01║而得名也。又大般若經云：如金剛寶置之日中，色
X35n0652_p0259c02║則不定。金剛三昧亦復如是，若在大眾，色亦不定。
X35n0652_p0259c03║諸經皆言之，涅槃引說特廣。又是經有三名：一日
X35n0652_p0259c04║攝大乘，一日金剛三昧，一曰無量義宗。今此稱金
X35n0652_p0259c05║剛三昧者，取法喻竝彰之義。然此三昧，非權教中
X35n0652_p0259c06║住行向地菩薩所知，唯實教中一乘菩薩，登後五
X35n0652_p0259c07║地及等妙二覺，乃能證入。故佛言：惟佛菩薩乃能
X35n0652_p0259c08║知之。經中唱明後五地及等妙二覺法，又無相法
X35n0652_p0259c09║品中，具攝後六品法，而最後總持品，即融會前六
X35n0652_p0259c10║品法，以成妙覺果滿。然總不出此金剛三昧之全
X35n0652_p0259c11║體大用，故稱為諸佛智地也。經者，眾生修證之徑
X35n0652_p0259c12║路。又訓典法，於常無有變易，如織之有經緯，緯變
X35n0652_p0259c13║而經常。今佛示真常之法，垂教後世，故曰經。又稱
X35n0652_p0259c14║契經者，謂契理合機之經也。又經首【圖】相教中云：
X35n0652_p0259c15║此陀羅二字，右為執持義，左為流布義。或又作癶
X35n0652_p0259c16║相，昔人曾以漚和二字釋之。或問披雲寂禪師（雲門
X35n0652_p0259c17║嗣），寂示以頌云：以字不是八不成，森羅萬象此中
X35n0652_p0259c18║明。直饒巧說千般妙，不是漚和不是經。又有問地
X35n0652_p0259c19║藏琛禪師云：以字不成，八字不是，未審是甚麼字？
X35n0652_p0259c20║琛云：看取下注脚。後來諸師，每每以宗乘中意頌
X35n0652_p0259c21║之。如羅漢南（雲居祐嗣）頌云：以字不是八字非，滿琅函
X35n0652_p0259c22║載絕毫釐。看經到此須開眼，玉軸分明兩畔題。余
X35n0652_p0259c23║今亦有一頌：以八俱非，漚和罔測。梵語乖真，唐言
X35n0652_p0259c24║失實。若云字義炳然，眼裏早生荊棘。饒他信受奉
X35n0652_p0260a01║行，也是循行數墨。左看却成魔，右看翻成賊。明暗
X35n0652_p0260a02║雙雙知不知，好向當來問彌勒。
X35n0652_p0260a03║十、疏義通宗者。夫教為義學，宗為玄學。教乃言說可
X35n0652_p0260a04║通，宗非文字所及。此經正顯教義，兼明玄學。如達
X35n0652_p0260a05║磨初祖辨大乘四行，理入行入之法；曹溪六祖禪
X35n0652_p0260a06║性無生，離生禪想（經作相字）；禪性無住，離住禪寂（經作動字）；
X35n0652_p0260a07║百丈祖師迴神住空窟，解脫魔所縛，皆經中之語。
X35n0652_p0260a08║然其法義，實乃可通於宗者，余故作是記。經文上
X35n0652_p0260a09║下兩卷，凡八品，而品品圓融互攝。依法修行，雖有
X35n0652_p0260a10║八位，皆於無漸次中作漸次耳。今釋此經，釐為九
X35n0652_p0260a11║分：初、序品為生信分，發起一乘妙法，乃佛果始因
X35n0652_p0260a12║位；二、無相法品為般若分，說現前地法，證般若現
X35n0652_p0260a13║前位；三、無生行品為法忍分，說遠行地法，證無生
X35n0652_p0260a14║法忍位；四、本覺利品為轉識分，說不動地法，證轉
X35n0652_p0260a15║識成智位；五、入實際品為辨才分，說善慧地法，證
X35n0652_p0260a16║智辨無礙位；六、真性空品為滿地分，說法雲地法，
X35n0652_p0260a17║證受佛智職位；七、如來藏品為實智分，說等覺法，
X35n0652_p0260a18║證具足實智位；八、總持品為滿覺分，說妙覺法，證
X35n0652_p0260a19║佛果究竟位。品末流通，是為弘化分。茲將略述管
X35n0652_p0260a20║見，故先列科分，後明正文。雖然，幸毋以教義責之。
X35n0652_p0260a21║葢此經誠為末世修行之要訣，入佛智地之規度。
X35n0652_p0260a22║凡在宗門悟心之士，尤宜體究焉。仁山𧧌震述。
X35n0652_p0260a23║
X35n0652_p0260a24║
X35n0652_p0260b01║音釋
X35n0652_p0260b02║𧧌（同寂。）殿（去聲，軍後曰殿。）鑰（音藥，鎻鑰。）樞（音樗，戶樞，又樞機也。）苾（音初。苾蒭，西域
X35n0652_p0260b03║香艸，以僧況之，遂為名。今稱比丘，義同。）鶖（音秋，水鳥，似鶴。）析（音昔，分也，如斤破木之義。）鬘（音蠻，
X35n0652_p0260b04║以華作冠曰華鬘，今音瞞。）矚（音祝，視也。）扄（涓熒切，迴平聲，祕藏也。）矧（申上聲，況也。）僅（音覲，
X35n0652_p0260b05║纔也。祇，有也。）研（音延，研磨也。）詰（音乞，問也。）複（音福，重也。）覈（音核，考之使實也。）鞞（音皮）
X35n0652_p0260b06║謄（音騰，移書傳鈔也。）沮（音疽。沮渠氏，複姓。）苻（音扶，草名。晉蒲洪之孫名堅，背有艸付字，遂改
X35n0652_p0260b07║姓苻，建國號秦，故稱苻秦。）航（音杭，渡也。）癰（音雍。）腫（音塚。）瘳（音抽，病愈也。）覡（音檄，能齋肅以
X35n0652_p0260b08║事神者，在男曰覡，在女曰巫。）倐（音叔。倐忽，俗作倐。）腨（音善，腨腸即足肚。）傅（與敷同。）剋
X35n0652_p0260b09║（音客，約定日期也。）簿（蒲上聲，以簡策記言曰簿徒。）第（但也。）憾（含去聲，恨也。）訓（釋義曰：訓）。
X35n0652_p0260b10║緯（音位。縱曰經，橫曰緯。又定者為經，動者為緯。）
X35n0652_p0260b11║
X35n0652_p0260b12║懸談（終）
X35n0652_p0260b13║
X35n0652_p0260b14║
X35n0652_p0260b15║
X35n0652_p0260b16║
X35n0652_p0260b17║
X35n0652_p0260b18║
X35n0652_p0260b19║
X35n0652_p0260b20║
X35n0652_p0260b21║
X35n0652_p0260b22║
X35n0652_p0260b23║
X35n0652_p0260b24║
X35n0652_p0260c01║
X35n0652_p0260c02║No. 652
X35n0652_p0260c03║金剛三昧經通宗記卷第一
X35n0652_p0260c04║
X35n0652_p0260c05║天台山華頂嗣祖沙門　𧧌震　述
X35n0652_p0260c06║序品第一
X35n0652_p0260c07║此為生信分，葢舉佛所說此最上一乘玅法，令人
X35n0652_p0260c08║生實信故。又應信此是圓頓中最圓頓之法，務令
X35n0652_p0260c09║後世大根器人直入佛智地。故首稱序品者，總提
X35n0652_p0260c10║一經之綱領也。然經中舊分序、正、流通為三，殊不
X35n0652_p0260c11║知序內即是正宗。如金剛般若，只在世尊食時，著
X35n0652_p0260c12║衣持鉢，入城乞食。飯食訖，收衣鉢，洗足，敷座而坐，
X35n0652_p0260c13║正是覿體顯示般若處。如須菩提讚言希有，早屬
X35n0652_p0260c14║流通，葢以語言文字流通此般若也。又法華會上
X35n0652_p0260c15║入無量義處三昧，放眉間白毫相光，世尊說法竟，
X35n0652_p0260c16║即與華嚴會上入定放光一般。又世尊入師子頻
X35n0652_p0260c17║申三昧，文殊作象王回顧勢，亦祇是欠呿盼視而
X35n0652_p0260c18║已。此等皆是正說法。若有言說，盡是方便，盡屬流
X35n0652_p0260c19║通。以故法華會上從三昧起，無問自說，又云止，不
X35n0652_p0260c20║須復說，皆是方便接引之詞，所以結集直稱為方
X35n0652_p0260c21║便品。雖然，又不可廢方便而絕權機，是以俯順眾
X35n0652_p0260c22║生，為欲顯諸佛所證心體，示一乘圓頓祕旨，而說
X35n0652_p0260c23║此從前未說之法耳。品者，猶∴字三點，非竝，非縱，
X35n0652_p0260c24║非別。葢結集此法，義有先後，明其不可移之意也。
X35n0652_p0261a01║如是！
X35n0652_p0261a02║初、舉法生信，從無言詮處立言詮也。夫佛之說法，
X35n0652_p0261a03║但為顯如，唯如為是，故曰如是。又華嚴合論云：如
X35n0652_p0261a04║者，諸法如故，即是佛。故言如是。雖然，若人向言前
X35n0652_p0261a05║薦得，即此二字早已重添注脚，何必更說百千萬
X35n0652_p0261a06║言而後為得哉？
X35n0652_p0261a07║我聞：
X35n0652_p0261a08║謂我從佛聞，然能聞是我，所聞是法。佛示以無說
X35n0652_p0261a09║而說，我以無聞而聞。無聞之聞，是為真聞。無說而
X35n0652_p0261a10║說，是為真說。如是而說，如是而聞，我法不立，能所
X35n0652_p0261a11║俱泯。所言我者，乃是我無我不二之法身真我也。
X35n0652_p0261a12║如是會得，方知四十九年，終未甞說一字。若云三
X35n0652_p0261a13║乘十二分教是有，不知總是如來糟粕。
X35n0652_p0261a14║一時。
X35n0652_p0261a15║若悟此一時二字，便能坐斷三際，更無第二時，別
X35n0652_p0261a16║生第二念，起諸法見，直下許伊見性成佛。豈不聞
X35n0652_p0261a17║宗門有云：欲識佛性義，當觀時節因緣。且道觀甚
X35n0652_p0261a18║麼時節？秖如坐時、立時、經行時、飯食時、一切作為
X35n0652_p0261a19║時，無有不是者個時節因緣。既然如是，即今如何
X35n0652_p0261a20║識得佛性義？古德又云：佛法徧在一切處，行住坐
X35n0652_p0261a21║臥處、語言抵對處、迎送賓客處、穿衣喫飯處。雖然，
X35n0652_p0261a22║纔舉心動念，便不是了也。若不舉心動念，當體即
X35n0652_p0261a23║是。脫或不然，且向第二義門說。此正是法華殿後
X35n0652_p0261a24║機，涅槃鋒前陣，以始覺契本覺，明始本不二之時
X35n0652_p0261b01║也。
X35n0652_p0261b02║佛。
X35n0652_p0261b03║宗門中直指說即心即佛，如將黃葉為金，權止小
X35n0652_p0261b04║兒啼。若啼止時，又應說非心非佛。葢以眾生識情
X35n0652_p0261b05║計度，說佛便著佛，說心便著心，遂致障塞悟門。所
X35n0652_p0261b06║以祖師云：佛之一字，吾不喜聞。又訶說心性為惡
X35n0652_p0261b07║口，以故說心說佛，總是藥病對治句。必須向言語
X35n0652_p0261b08║道斷處，頓悟佛性，直下與釋迦老子見處不別，方
X35n0652_p0261b09║得真見佛，而後可轉是經。
X35n0652_p0261b10║在王舍大城，耆闍崛山中。
X35n0652_p0261b11║王舍城，乃摩竭陀國之屬境。昔有千國王，遭飛行
X35n0652_p0261b12║羅剎之難，後既得脫，同願修道，共立舍於此，故曰
X35n0652_p0261b13║王舍。一云：彼土人民，七次作舍，七度被焚，僉曰：我
X35n0652_p0261b14║等福薄，王有大福，其舍不燒，今當請王舍居之。於
X35n0652_p0261b15║是各書王舍字於其門得免，故遂稱王舍大城。耆
X35n0652_p0261b16║闍崛，此云靈鷲，以山形似鷲故名。又山有五峯，而
X35n0652_p0261b17║鷲峯居中，即佛說法華經處也。若據宗乘中，塵塵
X35n0652_p0261b18║是佛，剎剎是佛，心心是佛，念念是佛，奚止靈鷲山
X35n0652_p0261b19║中黃面老瞿曇也。
X35n0652_p0261b20║與大比丘眾一萬人俱，皆得阿羅漢道，其名曰：舍利
X35n0652_p0261b21║弗、大目揵連、須菩提，如是眾等阿羅漢。
X35n0652_p0261b22║比丘含怖魔、破惡、乞士三義：一、能令一切眾生出
X35n0652_p0261b23║三界外，天魔怖其境空；二、破眾生三惡業，轉煩惱
X35n0652_p0261b24║為菩提；三、乞食以資身，乞法以濟世。阿羅漢亦含
X35n0652_p0261c01║此三義：一、殺貪嗔癡賊，斷見思二惑，從破惡以得
X35n0652_p0261c02║名；二、不見有一法生，不見有一法滅，故不受後有，
X35n0652_p0261c03║從怖魔以得稱；三、堪為福田，受人天供，因乞士以
X35n0652_p0261c04║成德。此為四果聖人，證五分法身，登無學位，無法
X35n0652_p0261c05║可學故。舍利弗，此云鶖子，智慧第一。目揵連，此云
X35n0652_p0261c06║采菽氏，神通第一。須菩提，此云空生，解空第一。此
X35n0652_p0261c07║經正顯實際之體，故絕無表德之詞，但以智慧明
X35n0652_p0261c08║般若，以神通明解脫，以解空明法身，故惟舉三名
X35n0652_p0261c09║而已。又阿羅漢有三種：一、得決定寂滅聲聞羅漢，
X35n0652_p0261c10║如佛在世時，聞法漏盡，即趣涅槃，此同於聲聞，只
X35n0652_p0261c11║求自度而已。二、修行菩薩行羅漢，如楞嚴圓通會
X35n0652_p0261c12║上，雖證四果，為化他故，入菩薩乘，名為回心大阿
X35n0652_p0261c13║羅漢，亦即涅槃所稱。第四、依人名阿羅漢，此住於
X35n0652_p0261c14║十地，為後學所依止故。三、應化佛所化羅漢，如過
X35n0652_p0261c15║去佛退位利生，以本願善根方便力故，現諸佛土，
X35n0652_p0261c16║生大眾中，內祕外現，莊嚴諸佛大會眾故。又如佛
X35n0652_p0261c17║之大弟子，及繼祖嗣化，傳佛慧命之聖師，皆是也。
X35n0652_p0261c18║復有菩薩摩訶薩二千人俱，其名曰：解脫菩薩、心王
X35n0652_p0261c19║菩薩、無住菩薩，如是等菩薩。
X35n0652_p0261c20║菩薩為半梵語，具云菩提薩埵，此云覺有情，乃上
X35n0652_p0261c21║求佛果，下化有情之義。摩訶薩，此云大有情，僅舉
X35n0652_p0261c22║其三，亦用表三德。解脫表悲，心王表智，無住表行
X35n0652_p0261c23║也。夫菩薩乘，略說有五：一、修空無我菩薩；二、漸見
X35n0652_p0261c24║佛性菩薩；三、頓見佛性菩薩；四、以如來自性清淨
X35n0652_p0262a01║智，由住、行、向、地及等覺五位加行，起差別智，滿普
X35n0652_p0262a02║賢行，成大慈悲，留惑潤生住世菩薩；五、一乘菩薩。
X35n0652_p0262a03║前四俱屬三乘，為權教；後一乘菩薩，為實教。權教
X35n0652_p0262a04║以諸行為本；實教以明自性根本智為先，證差別
X35n0652_p0262a05║智為資。權教中，十地位終，方始見性；雖見佛性，未
X35n0652_p0262a06║彰智業，猶假名菩薩。又十地中，次第證十真如，復
X35n0652_p0262a07║有十真如障。故論云：真如既成障。明知權教施設
X35n0652_p0262a08║假真如，非本真也。十地中，菩薩得三種意生身：初、
X35n0652_p0262a09║二、三地，得三摩䟦提樂（一云三昧樂正受）意生身，明住三昧
X35n0652_p0262a10║樂，從定發正慧故；四、五、六地，得覺法自性意生身，
X35n0652_p0262a11║明通達自性法故。七、八、九、十地，得種類俱生無作
X35n0652_p0262a12║無行意生身，明示現種類無功任運，猶如意生自
X35n0652_p0262a13║得樂相故。此皆屬權教，祇得意生身，未得智生身。
X35n0652_p0262a14║又經云：十地差別，如空中鳥迹。如是地位，權施增
X35n0652_p0262a15║減，皆為順世引接之說。若一乘實教，始發信心時，
X35n0652_p0262a16║於十住初心，便悟根本無明住地煩惱，即是諸佛
X35n0652_p0262a17║不動智。葢以自本覺，自覺本心，身心性相，與佛無
X35n0652_p0262a18║二故。如論云：權教小見，樂欲希奇。菩薩稱根，粗施
X35n0652_p0262a19║接引，令生樂學，方授實門。然不可執化為真，恒迷
X35n0652_p0262a20║智眼，識權就實，遷入法界之門。有作之法難成，隨
X35n0652_p0262a21║緣無作易辦。作者勞而無功，不作隨緣自就。無功
X35n0652_p0262a22║之功，功不虗棄。有功之功，功皆無常。多劫積修，終
X35n0652_p0262a23║歸敗壞。不如一念緣起無生，超彼三乘權學。此如
X35n0652_p0262a24║來實教法門之明訓也。台教分藏、通、別、圓四教，以
X35n0652_p0262b01║圓教為最。今此會中菩薩，不滯三權，惟登一實者
X35n0652_p0262b02║也。
X35n0652_p0262b03║復有長者八萬人俱，其名曰：梵行長者、大梵長者、樹
X35n0652_p0262b04║提長者，如是等長者。
X35n0652_p0262b05║梵，此云離欲，以離欲而修清淨行故。大梵例此可
X35n0652_p0262b06║知。樹提，此云火。其母食毒果已死，火焚其屍，腹裂
X35n0652_p0262b07║而生。其父請佛命名，佛云：是兒有大福德故，生於
X35n0652_p0262b08║猛火中。可即名之。事載涅槃經中。然梵行表解脫，
X35n0652_p0262b09║大梵表法身，火表般若，長者表真俗不二。如維摩
X35n0652_p0262b10║詰雖為白衣，奉持沙門清淨律行；雖處居家，不著
X35n0652_p0262b11║三界；雖明世典，常樂佛法。是地位菩薩示現長者
X35n0652_p0262b12║身，助揚法化耳。
X35n0652_p0262b13║復有天、龍、夜叉、乾闥婆、阿修羅、迦樓羅、緊那羅、摩睺
X35n0652_p0262b14║羅伽、人非人等六十萬億。
X35n0652_p0262b15║此上總為通序常儀也。天，梵語提婆。龍，梵語那伽。
X35n0652_p0262b16║夜叉，含勇、徤暴惡、輕捷三義，是天之唱報神。乾闥
X35n0652_p0262b17║婆，此云香陰，其身出香，以香資陰，是天帝樂神。阿
X35n0652_p0262b18║修羅，此云具縛，甞與天戰，敗受縛故。迦樓羅，即金
X35n0652_p0262b19║翅鳥神。緊那羅，此云疑神，似人頭有角，是天帝法
X35n0652_p0262b20║樂神。摩睺羅伽，即大蟒神，人首蛇身。人非人等，總
X35n0652_p0262b21║結前八部之眾。八部之中，唯天最勝，餘者乘急戒
X35n0652_p0262b22║緩，即墮其類。已上舊稱通序。又名六種成就：一信
X35n0652_p0262b23║成就，二聞成就，三時成就，四主成就，五處成就，六
X35n0652_p0262b24║眾成就。有此六種，佛乃說法。又以一時在會之眾，
X35n0652_p0262c01║證阿難所聞之法，令後世生信，故稱證信序。臨入
X35n0652_p0262c02║滅時，阿難請問：一切經首，當安何語？佛言：當云如
X35n0652_p0262c03║是我聞。一時佛在某處，與若干眾等，說某經教。及
X35n0652_p0262c04║入滅後，摩訶迦葉告眾云：如來弟子得神通者，宜
X35n0652_p0262c05║赴結集。於是俱至耆闍崛山畢鉢羅窟中（畢鉢羅乃樹名，
X35n0652_p0262c06║佛於此樹下成菩提道，故得是名。然因山窟中有樹，遂名其窟），結集如來大法眼
X35n0652_p0262c07║藏。時阿難獨習漏未盡，初不能入，因是激發。於後
X35n0652_p0262c08║夜欲過，疲極偃息，却臥就枕，頭未至枕，廓然得悟，
X35n0652_p0262c09║如電光出，暗者見道（出大智度論），當下即證阿羅漢果。
X35n0652_p0262c10║迦葉復告眾云：此阿難比丘，有大智慧，所聞佛法，
X35n0652_p0262c11║如水傳器，無有遺餘，可請彼結集。大眾默然。迦葉
X35n0652_p0262c12║告阿難言：汝今宜宣法眼。阿難承命，禮眾僧足，陞
X35n0652_p0262c13║於法座，忽現相好如佛。時大眾悉皆生三種疑：一
X35n0652_p0262c14║疑佛重生，二疑他方佛來，三疑阿難成佛。而阿難
X35n0652_p0262c15║唱：如是我聞。眾疑頓釋，乃至眾等歡喜，作禮奉行。
X35n0652_p0262c16║迦葉又問諸大眾云：阿難所言，不錯謬乎？僉曰：誠
X35n0652_p0262c17║不異如來所說。昔佛又言：諸佛經首，並同立此，所
X35n0652_p0262c18║謂佛佛道同也。然序中有師資、主伴、內外護之義，
X35n0652_p0262c19║又明世出世間無有不信受者。又須知三界內外
X35n0652_p0262c20║若干種性，總只在一心變現。此心同於佛心，即成
X35n0652_p0262c21║佛；此心同菩薩心，即成菩薩。至於八部天龍優劣，
X35n0652_p0262c22║莫不皆由一心變現而成。故此經以本始二覺為
X35n0652_p0262c23║宗。本覺，謂眾生覺性本自具足；始覺，謂諸佛始成
X35n0652_p0262c24║正覺，能自覺覺他，覺行圓滿也。又自覺者，覺知自
X35n0652_p0263a01║心本無生滅；覺他者，覺一切法無不是如，覺一切
X35n0652_p0263a02║眾生皆同是佛；覺滿者，覺自他無異，理事圓融，心
X35n0652_p0263a03║境交徹，一一徧滿法界。又云：諸佛成正覺，窮盡萬
X35n0652_p0263a04║法性源，故能透過法界。法界即法性，即一真如心。
X35n0652_p0263a05║若權教十地菩薩，猶坐在法界量裏，以未能窮盡
X35n0652_p0263a06║故。然今以始覺契本覺，而知本始之不二，故說此
X35n0652_p0263a07║一乘實教圓頓之法，直令博地大心凡夫頓見佛
X35n0652_p0263a08║性，實乃羽翼教外別傳，直指人心見性成佛之宗
X35n0652_p0263a09║者也。
X35n0652_p0263a10║爾時，世尊四眾圍繞，為諸大眾說大乘經，名一味真
X35n0652_p0263a11║實無相無生決定實際本覺利行。
X35n0652_p0263a12║此別序經中大旨，先述金剛三昧智用之利也。稱
X35n0652_p0263a13║佛為世尊者，道為三界之獨尊，德具十種之嘉號。
X35n0652_p0263a14║非此二字，不足以盡至極之稱。然佛常觀機逗教，
X35n0652_p0263a15║今當先說大乘，而發起一乘之法。如法華前，先為
X35n0652_p0263a16║說無量義也。藏中大乘經，凡四十餘部，皆為教菩
X35n0652_p0263a17║薩法。此經獨為佛之心印。以佛心印一切眾生之
X35n0652_p0263a18║心，使一切眾生，皆得契證於佛心。且義備而無缺，
X35n0652_p0263a19║語簡而不繁，可謂至極矣。梵語摩訶衍，此云大乘。
X35n0652_p0263a20║大者，當體立名。乘者，運載之義。如起信論，依於一
X35n0652_p0263a21║心，顯示摩訶衍義故。云是心真如相，即示摩訶衍
X35n0652_p0263a22║體故。是心生滅因緣相，能示摩訶衍自體相用故。
X35n0652_p0263a23║葢其體即如來藏性，相即八識之相，用即八識生
X35n0652_p0263a24║滅因緣。其立摩訶衍義，謂如一微塵，破為百分。九
X35n0652_p0263b01║十九分是無，一分是有。摩訶衍不能勝出，以尚有
X35n0652_p0263b02║此一分在故。直須百分俱無，摩訶衍始能勝出。以
X35n0652_p0263b03║能滅盡一切眾生心意識中微細之相，方為大乘
X35n0652_p0263b04║耳。今云一味，即指一心之法。佛說一切法，祇為欲
X35n0652_p0263b05║令眾生明此一心，故自小乘入大乘，分始分終，論
X35n0652_p0263b06║權論實，說頓說圓。如涅槃經中，嘗取醍醐為一味，
X35n0652_p0263b07║謂𤛗乳於牛，從乳出酪，酪出生酥，生酥出熟酥，而
X35n0652_p0263b08║後成醍醐。以醍醐喻涅槃佛性義，謂其從三乘十
X35n0652_p0263b09║二分教而出，是教乘之極談。但涅槃祇為二乘鈍
X35n0652_p0263b10║根及末後根熟者說，猶未能暢佛本懷。今此是大
X35n0652_p0263b11║菩薩特為後世上根利智者請，其所說又不同。經
X35n0652_p0263b12║中屢稱一味，又云無有諸雜味，是真一味醍醐之
X35n0652_p0263b13║心法也。然心法無形，言說莫及，故曰我宗無語句，
X35n0652_p0263b14║實無一法與人。若謂有法可說，並屬虗謬，非為一
X35n0652_p0263b15║味真實。所以佛囑大迦葉偈云：法本法無法，無法
X35n0652_p0263b16║法亦法。今付無法時，法法何曾法。由此宗門尊宿，
X35n0652_p0263b17║不立文字，直提向上，有入門便棒，進門便喝，惟以
X35n0652_p0263b18║機用接人。此從釋迦老子最初睹明星，末後拈華
X35n0652_p0263b19║示眾，迦葉破顏微笑處得來，是一大藏教中真骨
X35n0652_p0263b20║髓，四十九年三百餘會說不著，唯有此經略較些
X35n0652_p0263b21║子。經云：真實者，真如實相也。諸佛皆以權實二智
X35n0652_p0263b22║立教，此經一例顯實。葢真如之心，本自無相，無相
X35n0652_p0263b23║之相，是為實相。所以金剛般若經云：信心清淨，即
X35n0652_p0263b24║生實相，當知是為第一希有功德。夫信心清淨者，
X35n0652_p0263c01║謂信得此心清淨，即生實相之功德矣。又須知實
X35n0652_p0263c02║相之相，為眾相所依，而眾相以無相為本也。須知
X35n0652_p0263c03║無相本即法身，無相之心即是無生。又一切法空
X35n0652_p0263c04║即無相，一切心空即無生，無生即解脫義。決定者，
X35n0652_p0263c05║不移易也。於一切法俱不可得，此心不可移易，是
X35n0652_p0263c06║為實際，即般若義。法身、般若、解脫，為涅槃三德祕
X35n0652_p0263c07║藏。又此三德，由翻三雜染故。翻結業為解脫，而縛
X35n0652_p0263c08║脫不二；翻煩惱為菩提，而煩惱菩提不二；翻幻化
X35n0652_p0263c09║為法身，而心體離念，本即法身。若得此法身、解脫、
X35n0652_p0263c10║般若，即同諸佛始覺。夫本覺是眾生之正因，有因
X35n0652_p0263c11║必有果，猶從本必獲利。如人種禾成熟，以刀刈取，
X35n0652_p0263c12║是必得之物，故利字取以刀刈禾之義。然眾生既
X35n0652_p0263c13║有本覺之因，是必獲始覺之果，而法身、解脫、般若，
X35n0652_p0263c14║皆由本覺所出之利而行。故此為金剛三昧之用，
X35n0652_p0263c15║而明一切智智之境界也。
X35n0652_p0263c16║若聞是經，乃至受持一四句偈，是人則為入佛智地，
X35n0652_p0263c17║能以方便教化眾生，為一切眾生作大知識。
X35n0652_p0263c18║此明悉檀之益。悉，徧也。檀，梵語，具云檀那，此云施。
X35n0652_p0263c19║華梵兼舉，故曰悉檀。有四種：一、世界悉檀，令眾生
X35n0652_p0263c20║得歡喜益。如陰、界、入等，一切名相隔別，名為世界。
X35n0652_p0263c21║佛隨眾生樂聞，分別而說，令得正見。二、為人悉檀，
X35n0652_p0263c22║令眾生得生善益。如佛說法，必先觀眾生心行，然
X35n0652_p0263c23║後為說，令其信樂生善。三、對治悉檀，令眾生得滅
X35n0652_p0263c24║惡益。如佛所說法，皆應病與藥，令其破惡。四、第一
X35n0652_p0264a01║義悉檀，令眾生得道。如佛知眾生根熟，為其說法，
X35n0652_p0264a02║即得開悟。佛以此四法，徧施一切眾生，故名四悉
X35n0652_p0264a03║檀也。大論云：四悉檀具攝八萬四千法藏、十二部
X35n0652_p0264a04║經。故台教以之釋法華也。今此經如無相、無生、覺
X35n0652_p0264a05║利、實際、性空、如來藏等，各各名相隔別，即世界義。
X35n0652_p0264a06║聞、持、悟、入，以之轉化，即為人義。以一乘破三乘之
X35n0652_p0264a07║法，一味除諸味之異，即對治義。若聞一心之法，廓
X35n0652_p0264a08║然頓悟，即第一義。然第一義中，聞者無法可聞，受
X35n0652_p0264a09║者無法可受，持者無法可持。所云一四句偈，亦是
X35n0652_p0264a10║為人方便，究竟無一字可得。此是四悉之正意。若
X35n0652_p0264a11║失此意，即著於法，不名大乘。若得此意，但為眾生
X35n0652_p0264a12║故，隨時說法，自他俱無所著，方是入佛智地。然亦
X35n0652_p0264a13║實無佛智地之可入，是為真入。如是始能以方便
X35n0652_p0264a14║教化眾生也。夫義之所在曰方，俯順機宜曰便，以
X35n0652_p0264a15║正道誨人曰教，躬行於上、風動於下曰化。眾生者，
X35n0652_p0264a16║以三緣、五陰、四大眾法相生得名。又曰：眾共生世，
X35n0652_p0264a17║故名眾生。又佛之方便，大約不出三種：正方便說
X35n0652_p0264a18║三乘法，巧方便說大乘法，異方便顯第一義。若無
X35n0652_p0264a19║方便，絕無開口處，即拈華微笑，與從上宗祖拈椎
X35n0652_p0264a20║豎拂、行棒用喝，亦屬異方便。又此方便，佛從觀樹
X35n0652_p0264a21║經行，悟過去諸佛說法儀式，將自己睹星所悟之
X35n0652_p0264a22║道，始而從實開權，終則廢權顯實，中間演出三乘
X35n0652_p0264a23║十二分教。如樹本是一，因分枝發榦以成其大，而
X35n0652_p0264a24║終歸乎一。故三乘十二分教皆為枝末，皆是方便。
X35n0652_p0264b01║又須知時識宜，知真識妄，知病識藥，方可用此方
X35n0652_p0264b02║便為人。如經云：善知教化之法，善知修道之人，善
X35n0652_p0264b03║知教化之過，善知修道之過。知此四法，名善知識。
X35n0652_p0264b04║又經云：善解空、無相、無作，了達諸法究竟平等，性
X35n0652_p0264b05║相如如，住於實際，於畢竟空中熾然建立，是名真
X35n0652_p0264b06║善知識。故稱善知識為天人師，大不容易。所以黃
X35n0652_p0264b07║檗和尚云：諸方盡是噇酒糟漢。還知大唐國裏無
X35n0652_p0264b08║禪師麼？時有僧問：諸方匡徒領眾又如何？檗曰：不
X35n0652_p0264b09║道無禪，祇是無師。
X35n0652_p0264b10║佛說此經已，結跏趺坐，即入金剛三昧，身心不動。
X35n0652_p0264b11║此示三昧之體，乃是世尊正說法處。一經之大宗
X35n0652_p0264b12║大旨，從此而立。然此金剛三昧，實為一切三昧之
X35n0652_p0264b13║母。前以用發明，此依體建立。其體即法性身，所謂
X35n0652_p0264b14║實相無相是也。其用即一切智智，所謂宗通說通
X35n0652_p0264b15║是也。又從體立喻，如大圓鏡。從體發用，則隨事應
X35n0652_p0264b16║現。又立此金剛二字為名，非取喻也。以其法性之
X35n0652_p0264b17║身，體本堅密，故曰金剛。又以情亡智現，凡聖俱盡，
X35n0652_p0264b18║心無動亂，無得無證，無生無滅，即是金剛正見。若
X35n0652_p0264b19║心稱此理，是則名為金剛正定。此三昧中境界，非
X35n0652_p0264b20║可以言語形容。直須心與理合，智與境泯，方始相
X35n0652_p0264b21║應。故清涼疏云：理顯故，見法性身。智明故，見佛智
X35n0652_p0264b22║身。理智冥一，見無礙身。此三種身，真所謂如人飲
X35n0652_p0264b23║水，冷煖自知。若在言說，盡是方便開權。只此無言
X35n0652_p0264b24║說處，真是顯實。正與摩竭提國掩室一般，所謂全
X35n0652_p0264c01║提正令時也。當時只有文殊大士，與迦葉頭陀，識
X35n0652_p0264c02║得黃面老子做處。所以一日見世尊纔陞座，大眾
X35n0652_p0264c03║集定。文殊便白椎云：諦觀法王法，法王法如是。世
X35n0652_p0264c04║尊便下座。又一日世尊陞座，迦葉白椎云：世尊說
X35n0652_p0264c05║法竟。世尊便下座。如是方得勦絕文字言說，實義
X35n0652_p0264c06║始顯。然則事無一向，前此已顯語祕密。今此結跏
X35n0652_p0264c07║趺坐，是身祕密。入金剛三昧，是心祕密。身心祕密，
X35n0652_p0264c08║故曰不動。今人若向此處，識得黃面老子全身獨
X35n0652_p0264c09║露底面目，方見靈山一會，儼然未散。
X35n0652_p0264c10║爾時，眾中有一比丘，名曰阿伽陀，從座而起，合掌胡
X35n0652_p0264c11║跪，欲宣此義，而說偈言：
X35n0652_p0264c12║此請佛宣化，先敘發起之端。夫如來雖已默示法
X35n0652_p0264c13║旨，一眾罔知。今乃請佛再轉法輪，即屬方便，即是
X35n0652_p0264c14║流通矣。比丘以諸法空為座，此從法空而起也。合
X35n0652_p0264c15║掌，表一心敬順。胡跪，表折節欽承。教中以左右表
X35n0652_p0264c16║邪正，右順為正，左逆為邪。如云：菩薩禮敬諸佛，當
X35n0652_p0264c17║發願言：我今五輪禮佛足，為斷五道離五葢。願令
X35n0652_p0264c18║一切諸眾生，安住五通具五眼。願我右膝著地時，
X35n0652_p0264c19║令諸眾生得正覺。願我左膝著地時，令諸眾生離
X35n0652_p0264c20║邪見。願我右手著地時，如佛坐於金剛座，右手指
X35n0652_p0264c21║地為震動，一時疾證大菩提。願我左手著地時，攝
X35n0652_p0264c22║諸外道入正道。願我頭頂著地時，令諸眾生離憍
X35n0652_p0264c23║慢，成就如來無見頂。義出普賢行願中。諸經之偈
X35n0652_p0264c24║有二，如十二分教中祗夜、伽陀是也。祇夜，此云重
X35n0652_p0265a01║頌，頌前長行，為增明其義。或者為鈍根重說，或因
X35n0652_p0265a02║後至未聞，重為宣說。此會無此三種，故無重頌。伽
X35n0652_p0265a03║陀，此云諷頌，節略其義，言簡理備，以便諷誦故。又
X35n0652_p0265a04║云孤起頌，義不重複，故名孤起，即此偈是也。今比
X35n0652_p0265a05║丘即以命名，葢亦表此。又翻譯名義云：阿伽陀，藥
X35n0652_p0265a06║名，此云普去，能去眾病。又云：阿者，入無生義。又翻
X35n0652_p0265a07║無來無去，又云無底，此以多義故不翻。其所說偈，
X35n0652_p0265a08║深得如來三昧之義，所以起悲濟之用，申勸問之
X35n0652_p0265a09║偈，以發起一乘悉檀法益也。
X35n0652_p0265a10║大慈滿足尊，智慧通無礙，廣度眾生故，說於一諦義。
X35n0652_p0265a11║此讚美佛德，言如來大慈，實為萬德滿足之至尊，
X35n0652_p0265a12║其智慧能通達一切而無所礙，今為廣度三有眾
X35n0652_p0265a13║生故，說於一心諦實之義耳。
X35n0652_p0265a14║皆以一味道，終不以小乘，所說義味處，皆悉離不實。
X35n0652_p0265a15║入諸佛智地，決定真實際，聞者皆出世，無有不解脫。
X35n0652_p0265a16║此稱頌大乘，言如來今者不同餘時，皆示以一味
X35n0652_p0265a17║醍醐無上之道，終不以小乘法而為化度也。且今
X35n0652_p0265a18║所說一實之義、一味之道，皆離於虗謬不實，直令
X35n0652_p0265a19║眾生入諸佛自覺聖智之地，至於決定不移真如
X35n0652_p0265a20║實際而後已。今世後世有聞此法者，皆得出於世
X35n0652_p0265a21║間，更無有一眾生而不得解脫者也。
X35n0652_p0265a22║無量諸菩薩，皆悉度眾生，為眾廣深問，知法寂滅相，
X35n0652_p0265a23║入於決定處。
X35n0652_p0265a24║此勸眾廣問。言菩薩皆以度生為懷，自雖無疑，何
X35n0652_p0265b01║不為後世眾生問於出世之道？又須極其廣遠甚
X35n0652_p0265b02║深，非止淺少而已。必當令諸眾生知一切法性本
X35n0652_p0265b03║來寂滅之相，入於決定實際而後可也。
X35n0652_p0265b04║如來智方便，當為入實說，隨順皆一乘，無有諸雜味。
X35n0652_p0265b05║猶如一雨潤，眾草皆悉榮，隨其性各異。
X35n0652_p0265b06║此請佛垂訓，言如來具足大智，一切皆隨宜俯順，
X35n0652_p0265b07║善為方便。若有所問，必當為後世眾生分別其入
X35n0652_p0265b08║於實際之說，令一切法無不隨順，皆歸於一乘醍
X35n0652_p0265b09║醐之味，則無有諸雜味間錯於其間矣。然從前法
X35n0652_p0265b10║立三乘，性分五種，總為權教。今言一味一乘，正顯
X35n0652_p0265b11║其實。又今此一雨所潤，葢言無大無小，皆獲一乘
X35n0652_p0265b12║之法雨也。
X35n0652_p0265b13║一味之法潤，普充於一切，如彼一雨潤，皆長菩提芽。
X35n0652_p0265b14║入金剛三昧，證法真實定，決定斷疑悔，一法之印成。
X35n0652_p0265b15║此明得法轉利。言菩薩若得此一味法雨之潤，則
X35n0652_p0265b16║普充於一切眾生。亦如一雨之潤眾草，則必同得
X35n0652_p0265b17║敷榮擢曜。今法雨之潤眾生，則皆能長菩提智慧
X35n0652_p0265b18║之芽，又且能令其同入於金剛三昧，而證法身真
X35n0652_p0265b19║如實際之定矣。夫如是，則後世眾生決定永斷二
X35n0652_p0265b20║乘之疑之悔，自得一法之印成。此義即同森羅及
X35n0652_p0265b21║萬象。一法之所印，教中謂之海印三昧。萬象喻諸
X35n0652_p0265b22║法相，海喻一真如心也。然比丘勸眾廣問，欲以正
X35n0652_p0265b23║法轉化眾生，正是第一義悉檀。昔佛之說法，皆具
X35n0652_p0265b24║四悉檀，如大智度論、龍樹菩薩所說。而宗門雖教
X35n0652_p0265c01║外別傳，亦用此應機說法。且夫分四悉檀者，緣眾
X35n0652_p0265c02║生根器不等，聞佛一音演說，各各隨類得解，故分
X35n0652_p0265c03║為四。然前三謂之三益，是世諦，是心所行處。後第
X35n0652_p0265c04║一義謂之一道，是真諦，直是言語道斷，心行處滅。
X35n0652_p0265c05║若上根利智，淺聞深悟，直明第一義，則不必用前
X35n0652_p0265c06║三悉檀矣。中下之機，不能領會師家婆心真切，只
X35n0652_p0265c07║得與其入泥入水，故不免前三悉檀也。今宗門中
X35n0652_p0265c08║欲令人悟道，先以人世虗假勉之，後以生死二字
X35n0652_p0265c09║激之，此即是世界悉檀。根性有利鈍，察其機宜，或
X35n0652_p0265c10║示以棒喝，或示以言句，是為人悉檀。既而痛下鉗
X35n0652_p0265c11║鎚，敲骨取髓，辨魔揀異，奪食驅耕，是對治悉檀。覿
X35n0652_p0265c12║面一機，箭鋒相拄，豁然㘞地而悟，是第一義悉檀。
X35n0652_p0265c13║然前三悉檀，乃為鈍根之所設耳。又須知世界中
X35n0652_p0265c14║有為人，為人中有對治，對治中有第一義，而第一
X35n0652_p0265c15║義中無前三悉檀也。若推而廣之，凡有言句棒喝，
X35n0652_p0265c16║皆具四悉檀。如若有若無，若即有即無，若非有非
X35n0652_p0265c17║無，是世界。辨論此四句，是為人。以有破斷見，以無
X35n0652_p0265c18║破常見，是對治。離四句百非，直下悟去，是第一義。
X35n0652_p0265c19║又如舉竹篦字話，喚著則觸，不喚則背，是世界。令
X35n0652_p0265c20║人向無觸背處道一句，是為人。一切總不得，掃盡
X35n0652_p0265c21║種種意解，是對治。若悟，纔開口便打，是第一義。又
X35n0652_p0265c22║如一切言句棒喝，是世界。以此應機說法，是為人。
X35n0652_p0265c23║斷人一切文字解會，是對治。令人向機下契悟，是
X35n0652_p0265c24║第一義。至於五家綱宗旨趣，各各不相混亂，是世
X35n0652_p0266a01║界。互相闡揚，是為人。破人顢頇佛性，儱侗真如，是
X35n0652_p0266a02║對治。一句中具玄要，分賓主，辨權實，明照用，雙放
X35n0652_p0266a03║雙收，同生同死，一切即一，一即一切，直下法法透
X35n0652_p0266a04║過，事事無礙，是第一義。此又豈非宗門中以四悉
X35n0652_p0266a05║檀應機說法者乎？倘師家鍛鍊，或有不能開發初
X35n0652_p0266a06║機者，則不能用世界悉檀也。或有不能提㢡中下
X35n0652_p0266a07║根器者，則不能用為人悉檀也。或有不能解黏去
X35n0652_p0266a08║縛，出楔抽釘者，則不能用對治悉檀也。或有不能
X35n0652_p0266a09║顯大機，發大用，開鑿人天正眼者，則不能用第一
X35n0652_p0266a10║義悉檀也。如入門便棒，進門便𪡓，直用第一義悉
X35n0652_p0266a11║檀。故中論云：為向道人說四句，如快馬見鞭影，即
X35n0652_p0266a12║入正路。亦此意也。又前三悉檀，乃善誘曲導之教。
X35n0652_p0266a13║如說有說空，說漸說頓，說始說終，說權說實。後第
X35n0652_p0266a14║一義，直顯一心之法。故除拈華直指外，唯此經契
X35n0652_p0266a15║同耳。
X35n0652_p0266a16║音釋
X35n0652_p0266a17║般（北末切，半入聲。）若（爾者切，音惹。般若、蘭若皆從此。）欠（謙，去聲。呵欠，開口呵氣也。又欠伸，意闌則
X35n0652_p0266a18║欠，體疲則伸。）呿（音恰，張口貌。）盼（攀去聲，目顧也，俗作盻。）∴（即伊字。）注（音著，記物曰注，
X35n0652_p0266a19║與註同。）粕（音朴，糟滓也。）崛（音倔。）鷲（音袖，鳥名。）剎（音察，旛柱也。有能得一法，即建旛告遠，故
X35n0652_p0266a20║稱剎。）瞿（音渠瞿曇，佛姓。）揵（音乾。）埵（音朵。）例（音麗，比也，類也。）闥（音獺。）蟒（音莽。）葉（音攝。）僉
X35n0652_p0266a21║（音遷，咸也。）博（邦，入聲。博，地大也。博，學廣也。）逗（音豆，以言投機也。）衍（音演。）𤛓（音遘，取牛乳也）。
X35n0652_p0266a22║酥（音蘇，牛乳為之。）酪（音洛，乳漿。）醍（音提。）醐（音乎，醍醐酪之精液。）刈（音藝，割也。）俯（音府，下也，
X35n0652_p0266a23║曲也。）噇（音床，不擇而食也。）匡（自正正人曰匡。）勦（焦上聲，勦除也，今誤作勦。）諦（音帝。精義入神
X35n0652_p0266a24║曰諦。如真諦、聖諦、諦觀、諦聽、諦當之類。）擢（音濁，拔也。）㘞（和，去聲，猛然自省之聲，又與哇同，即人初
X35n0652_p0266b01║生落地之聲。）闡（徹上聲，發明也。）顢（音瞞。）頇（音憨，顢頇蒙昧不明之狀。）儱（音壟。）侗（音通，儱侗
X35n0652_p0266b02║不能辨析也。）黏（音嚴，俗作粘。）楔（音屑，楔子，破木之錐）。
X35n0652_p0266b03║
X35n0652_p0266b04║金剛三昧經通宗記卷第一