X35n0652_p0271b01║金剛三昧經通宗記卷第三
X35n0652_p0271b02║天台山華頂嗣祖沙門　𧧌震　述
X35n0652_p0271b03║無相法品第二之中
X35n0652_p0271b04║解脫菩薩而白佛言：尊者！若有眾生見法生時令滅
X35n0652_p0271b05║何見？見法滅時令滅何見？
X35n0652_p0271b06║此問滅見發起性空義意。謂如佛言：若心之生滅，
X35n0652_p0271b07║則令滅其妄心。若見法生時，一切法相念念出生；
X35n0652_p0271b08║見法滅時，剎那不住念念遷滅，又當令其滅。何等
X35n0652_p0271b09║見耶？
X35n0652_p0271b10║佛言：菩薩！若有眾生見法生時令滅無見，見法滅時
X35n0652_p0271b11║令滅有見，若滅是見得法真源，無入決定性決定無
X35n0652_p0271b12║生。
X35n0652_p0271b13║此示其性源。謂正當見法生起之時，便好識取本
X35n0652_p0271b14║有之性。若二乘執法本無者，知畢竟非無，即可令
X35n0652_p0271b15║其滅此無見矣。又如正當見法遷滅之時，便好識
X35n0652_p0271b16║取本無之性。若凡夫執法本有者，知畢竟非有，即
X35n0652_p0271b17║可令其滅此有見矣。若滅此有無二種妄見，則知
X35n0652_p0271b18║前塵自相有無，於我何預。如此便得法性真源，達
X35n0652_p0271b19║法本空。知心妄計，滅心妄見。於有於無，何有定執。
X35n0652_p0271b20║若謂有不應無，云何剎那不住。若謂無不應有，云
X35n0652_p0271b21║何念念出生。由是而觀，亦無有所入於決定之性。
X35n0652_p0271b22║此乃為決定而住於無生者矣。此與真性空品為
X35n0652_p0271b23║張本也。
X35n0652_p0271b24║解脫菩薩而白佛言：尊者！令彼眾生住於無生，是無
X35n0652_p0271c01║生耶（北藏作也）？
X35n0652_p0271c02║此揀問誤解。
X35n0652_p0271c03║佛言：住於無生即是有生。
X35n0652_p0271c04║此順遣其非。
X35n0652_p0271c05║何以故？無住無生乃是無生。菩薩若生無生，以生滅
X35n0652_p0271c06║生，生滅俱滅，本生不生，心常空寂，空寂無住，心無有
X35n0652_p0271c07║住乃是無生。
X35n0652_p0271c08║此徵明其義，言自應無所住於無生，乃是無生。若
X35n0652_p0271c09║生心住於無生，即以能生而滅所生，殊為不可。直
X35n0652_p0271c10║須生滅二種妄心，俱乃寂滅，使本生之妄，更不復
X35n0652_p0271c11║生。如是則心體常自空寂，既得空寂，則無所住。若
X35n0652_p0271c12║心既無有所住，乃真是無生矣。
X35n0652_p0271c13║解脫菩薩而白佛言：尊者！心無有住，有何修學？為有
X35n0652_p0271c14║學耶？為無學耶？
X35n0652_p0271c15║此問修學之功，發起如來藏義。修者，修於德業。學
X35n0652_p0271c16║者，學其道法。上古之世，無文字記識，若欲成一大
X35n0652_p0271c17║業，先於木上以刀斫痕，計其數，名之曰業。凡一功
X35n0652_p0271c18║成，即修去一痕，故聖人皆言修業。以木痕修盡為
X35n0652_p0271c19║卒業，其義如此。又學字，謂童穉初授書時，兩手捧
X35n0652_p0271c20║持，如翫卦畫爻象而已。此學之義也。又學未滿，謂
X35n0652_p0271c21║之有學。至無所學地，為無學。又研真斷惑，名為學。
X35n0652_p0271c22║真窮惑盡，名無學。解脫謂心無有住，即同空寂。既
X35n0652_p0271c23║是空寂，有何所修，有何所學。又問得此無生之心，
X35n0652_p0271c24║為是學未滿之有學耶，為是至無所學地之無學
X35n0652_p0272a01║耶。
X35n0652_p0272a02║佛言：菩薩無生之心，心無出入，本如來藏性寂不動。
X35n0652_p0272a03║此示如來藏性。言無生之心，無有所住，亦無出入，
X35n0652_p0272a04║即是眾生本來自性清淨如來之藏。其性體本自
X35n0652_p0272a05║空寂不動，有出纏在纏二義。在諸佛證得，為出纏
X35n0652_p0272a06║如來藏。眾生不了，為在纏如來藏。又在纏名如來
X35n0652_p0272a07║藏，出纏號淨法身。此為如來藏品之張本，其義在
X35n0652_p0272a08║後品中發明。
X35n0652_p0272a09║亦非有學亦非無學，無有學不學是即無學，非無有
X35n0652_p0272a10║學是為所學。
X35n0652_p0272a11║此明非學不學，言其不同二乘四果有學無學之
X35n0652_p0272a12║比。汝言有何修學，殊不知此中無有學與不學，是
X35n0652_p0272a13║即無學；非無有學，是即為所學也。
X35n0652_p0272a14║解脫菩薩而白佛言：尊者！云何如來藏性寂不動？
X35n0652_p0272a15║此問其名義。
X35n0652_p0272a16║佛言：如來藏者，生滅慮知相隱理不顯，是如來藏性
X35n0652_p0272a17║寂不動。
X35n0652_p0272a18║此示相揀過。夫如來藏本無生滅，本自空寂，皆由
X35n0652_p0272a19║前七識無始名言有支及業三種虗偽惡習所熏
X35n0652_p0272a20║而為生相。無明轉為識藏，含藏一切種子，為善不
X35n0652_p0272a21║善因。又依此藏識復生住地無明，起前七現行。此
X35n0652_p0272a22║住地無明即與前七和合，由此現種相生，因生而
X35n0652_p0272a23║有滅，因生滅而有慮。知因有此四相故，隱覆真理
X35n0652_p0272a24║不得顯現。然此生滅根源，實從如來藏轉為識藏
X35n0652_p0272b01║而起於七識也。今眾生但為四相隱覆，而不知如
X35n0652_p0272b02║來藏性本無生滅，本自空寂，故不為其所動也。
X35n0652_p0272b03║解脫菩薩而白佛言：尊者！云何生滅慮知相？
X35n0652_p0272b04║此問揀過之相。
X35n0652_p0272b05║佛言：菩薩！理無可不，若有可不即生諸念。千思萬慮
X35n0652_p0272b06║是生滅相，菩薩觀本性相理自滿足，千思萬慮不益
X35n0652_p0272b07║道理，徒為亂動失本心王。
X35n0652_p0272b08║此示四種過。言如來藏中真性之理，本無可之與
X35n0652_p0272b09║否。若有可否，即有是非。有是非，即諸念紛飛而起，
X35n0652_p0272b10║遂有千種思，萬種慮。由此有菩提煩惱，更互相侵，
X35n0652_p0272b11║不知此皆是生滅之相。若返觀於本性之相，其理
X35n0652_p0272b12║本自滿足。若隨意識思慮，則不能益於至道之理，
X35n0652_p0272b13║徒為其所動亂，而使心王失於所守矣。
X35n0652_p0272b14║若無思慮則無生滅，如實不起諸識安寂，流注不生
X35n0652_p0272b15║得五法淨，是為大乘。
X35n0652_p0272b16║此明五法淨，釋前修學之功効也。言若心無思慮，
X35n0652_p0272b17║則無有生滅，便得入於真如實際之地，妄念決定
X35n0652_p0272b18║不起，諸識安住空寂，流注之識不生，則五法皆淨，
X35n0652_p0272b19║是謂之大乘也。○楞伽經云：諸識有二種生住滅，
X35n0652_p0272b20║謂流注生及相生，流注住及相住，流注滅及相滅。
X35n0652_p0272b21║起信論中，謂第八中現識，三相微隱，是細中之細，
X35n0652_p0272b22║名為流注。此流注全是真如不生滅性。因無明不
X35n0652_p0272b23║覺，忽與生滅和合，轉而為識，名流注生。長劫相續，
X35n0652_p0272b24║名流注住。至等覺金剛道後，得一念相應慧，頓斷
X35n0652_p0272c01║生相無明，此是業識動念，念中最細者。斷已，即轉
X35n0652_p0272c02║第八識為大圓鏡智，轉前五識為成所作智，方滅
X35n0652_p0272c03║第八中現識之相，名流注滅。此流注邊際，極為細
X35n0652_p0272c04║微。唯佛及住地菩薩，真斷我法二執，證法性身者，
X35n0652_p0272c05║方能知耳。其餘大乘資糧加行位中，以善巧方便
X35n0652_p0272c06║觀察，遠離分別我法二執，轉第六識為妙觀察智，
X35n0652_p0272c07║轉第七識為平等性智，觀生死涅槃平等，得證如
X35n0652_p0272c08║來平等法身。初獲無分別智者，亦知之。既知此已，
X35n0652_p0272c09║即以無分別智，觀察微細流注。若上品修，頓超十
X35n0652_p0272c10║地。中品修，頓超八地。下品修，從地至地，漸斷漸證。
X35n0652_p0272c11║直至十地，始能見自心微細妄想流注耳。此第八
X35n0652_p0272c12║現識中，生住滅三種流注也。若生住滅三種相，乃
X35n0652_p0272c13║前七識中相。但就前流注住中，分而為三。有細中
X35n0652_p0272c14║之粗，是前五與七了境。粗中之細，粗中之粗，是第
X35n0652_p0272c15║六了境。此三相為粗顯。如七識初生，執第八為我，
X35n0652_p0272c16║名相生。即與前境和合，相續不斷，名相住。若大乘
X35n0652_p0272c17║從初發正信相應地，即斷執取相，是滅粗中粗相，
X35n0652_p0272c18║即是斷第六我執分別，以第六分別事識，因第八
X35n0652_p0272c19║現識計度而生執取故。又從初地證徧行真如，斷
X35n0652_p0272c20║相續相，得隨分覺而見道，謂覺於念住，念無住相，
X35n0652_p0272c21║以離分別粗念相故，即是斷第六法執分別，此亦
X35n0652_p0272c22║是第六依第八現相計度而生相續故。至七地斷
X35n0652_p0272c23║智相，此亦是第六因現識而成智相故，此斷第六法
X35n0652_p0272c24║執俱生，此法執以與身俱生，任運而起故，是滅粗
X35n0652_p0273a01║中細相，總為第六了境。自八地斷現相，以第七唯
X35n0652_p0273a02║內執第八為我，而無法執，此空第七俱生我執，又
X35n0652_p0273a03║以前五識依第八轉相而轉現相故。九地即斷轉
X35n0652_p0273a04║相，以第七依第八業相而轉轉相故。此二乃前五
X35n0652_p0273a05║與七了境，是滅細中粗相，是為相滅。然相即流注
X35n0652_p0273a06║中相，流注即相中流注。若流注識滅，即得滅盡定。
X35n0652_p0273a07║苟或微細習氣不滅，流注識亦不能滅。今觀眾生
X35n0652_p0273a08║心中，剎那剎那，念念生滅，以何治之？其必觀生也，
X35n0652_p0273a09║猶石女之懷胎。觀住也，若陽𦦨之翻波。觀異也，同
X35n0652_p0273a10║浮雲之萬變。觀滅也，類狂華之謝空。觀剎那也，於
X35n0652_p0273a11║真如心中，未嘗動著一纖毫意念。如是則流注與
X35n0652_p0273a12║相，一切都盡。所以八地中菩薩，於滅盡定，能念念
X35n0652_p0273a13║入，念念起。此滅第八識，轉現二相中，生住滅三種
X35n0652_p0273a14║相。然尚有一分無始無明業相未斷。故十地悟入
X35n0652_p0273a15║微細祕密愚，等覺金剛心，斷微細所知煩惱障。此
X35n0652_p0273a16║所知與煩惱，名為二障。即從我法二執根本上生。
X35n0652_p0273a17║煩惱障大涅槃，所知障大菩提。唯識中謂染法障
X35n0652_p0273a18║所知境，令智不知，名所知障。故曰：所知不是障，被
X35n0652_p0273a19║障障所知。至等覺方斷此二障。且於境上，猶有微
X35n0652_p0273a20║細執著愚，及微細礙愚。所以云：等覺菩薩，猶坐在
X35n0652_p0273a21║無明窟中，至妙覺解脫道。第八依真相而轉業相，
X35n0652_p0273a22║及前五所依轉相而轉現相，一時滅盡。此是空第
X35n0652_p0273a23║八及前五中法執，而得入於佛地。即前所謂流注
X35n0652_p0273a24║識滅，是滅第八中一分無始無明業相。此業相滅，
X35n0652_p0273b01║即流注滅。若流注滅，第八真相方顯。真相即心真
X35n0652_p0273b02║如相，乃亘古亘今，不斷不滅。雖則隨緣而生，本未
X35n0652_p0273b03║嘗生。隨緣而滅，本未嘗滅。此即本覺心體，自古自
X35n0652_p0273b04║今，不變不壞。其流注滅者，唯滅心相，而心體常存，
X35n0652_p0273b05║以故謂之真常流注。因眾生迷此，故流轉三界。諸
X35n0652_p0273b06║佛證此，即成等正覺。但相宗論我法二執，有粗有
X35n0652_p0273b07║細。粗者是分別，細者是俱生。又唯識百法中，前九
X35n0652_p0273b08║十四種，是眾生分上我法二執。後六種無為，是二
X35n0652_p0273b09║乘菩薩我法二執。又八識中，以六七皆有二執，五
X35n0652_p0273b10║八俱無。性宗則五八唯法執，七唯我執，六我法二
X35n0652_p0273b11║執俱有。若無相無見無分別無二執者，真如也。又
X35n0652_p0273b12║五法者，即楞伽中所云相名妄想如如正智是也。
X35n0652_p0273b13║又云：五法三自性，及與八種識，二種無有我，悉攝
X35n0652_p0273b14║摩訶衍。夫世間萬有，皆名相所攝。故凡有相即有
X35n0652_p0273b15║名，皆吾人強為安立者也。然一切有形色者是相，
X35n0652_p0273b16║即相而稱謂是名，因名相而生分別是妄想。知此
X35n0652_p0273b17║名相自性本空，實無一法可立，亦無一法可遣。知
X35n0652_p0273b18║一切法其體空寂，離於所作，是如如。從如如之體，
X35n0652_p0273b19║返觀一切名相妄想，猶如過客來去不停，求其實
X35n0652_p0273b20║相，了不可得，是正智。又楞伽別示三性八識二無
X35n0652_p0273b21║我，亦以此五法收盡。葢三自性，一緣起自性，即名
X35n0652_p0273b22║相。二妄想自性，如其名。三成自性，即是如如正智。
X35n0652_p0273b23║又八識是名相妄想，若轉八識而成四智，即是如
X35n0652_p0273b24║如正智。又二無我，謂人無我，法無我。我與法是名
X35n0652_p0273c01║相，執我執法是妄想。證二空無我，即是如如正智。
X35n0652_p0273c02║以故一切佛法，總不出此五法。且名初本無名，相
X35n0652_p0273c03║初本無相，皆由妄計。謂此名非彼，彼相非此。若知
X35n0652_p0273c04║其不實，無思慮計度生滅之相，即如智亦是假名，
X35n0652_p0273c05║何有相之可得。若謂實有，如智亦屬妄想。如此則
X35n0652_p0273c06║五法皆淨盡無餘矣。
X35n0652_p0273c07║菩薩入五法淨心即無妄，若無有妄即入如來（自覺聖智）
X35n0652_p0273c08║之地。入智地者，善知一切從本不生，知本不生即無
X35n0652_p0273c09║妄想。
X35n0652_p0273c10║此明入佛智地。夫自眾生至於佛地，無非皆欲空
X35n0652_p0273c11║此五法而已。葢眾生流轉六道，只為執著名相妄
X35n0652_p0273c12║想，而起毀譽愛憎種種意言分別。若得名空，則毀
X35n0652_p0273c13║譽不動。相空，則憎愛不生。名滅，則言語道斷。相滅，
X35n0652_p0273c14║則心行處滅。若妄想滅，則一心獨顯。若得如如之
X35n0652_p0273c15║體，則熾然作用而常在寂滅。若得正智住，煩惱即
X35n0652_p0273c16║是菩提處，生死不異涅槃。如是則一切心識所不
X35n0652_p0273c17║能緣。名本無名，相本無相。名相既無，妄想非有。亦
X35n0652_p0273c18║無正智，亦無如如，亦無佛無眾生。此所謂入五法
X35n0652_p0273c19║淨心即無妄。若無有妄，即入如來自覺聖智之地。
X35n0652_p0273c20║此自覺聖智，是妙覺所證境界。如佛言：思惟無所
X35n0652_p0273c21║有，佛地無生，到自覺聖趣。又云：此則是我地，自在
X35n0652_p0273c22║最勝處。故知此即是佛智地。然入此智地，善知一
X35n0652_p0273c23║切世間出世諸法，從本不自生。既知本不自生，又
X35n0652_p0273c24║何有於妄想耶。此章總結無相中無生覺利實際性空。如來藏。總持品之義也。
X35n0652_p0274a01║【圖】
X35n0652_p0274a02║
X35n0652_p0274a03║
X35n0652_p0274a04║
X35n0652_p0274a05║
X35n0652_p0274a06║
X35n0652_p0274a07║
X35n0652_p0274a08║
X35n0652_p0274a09║
X35n0652_p0274a10║
X35n0652_p0274a11║
X35n0652_p0274a12║
X35n0652_p0274a13║
X35n0652_p0274a14║
X35n0652_p0274a15║
X35n0652_p0274a16║
X35n0652_p0274a17║
X35n0652_p0274a18║
X35n0652_p0274a19║
X35n0652_p0274a20║
X35n0652_p0274a21║
X35n0652_p0274a22║
X35n0652_p0274a23║
X35n0652_p0274a24║
X35n0652_p0275a01║【圖】
X35n0652_p0275a02║
X35n0652_p0275a03║
X35n0652_p0275a04║
X35n0652_p0275a05║
X35n0652_p0275a06║
X35n0652_p0275a07║
X35n0652_p0275a08║
X35n0652_p0275a09║
X35n0652_p0275a10║
X35n0652_p0275a11║
X35n0652_p0275a12║
X35n0652_p0275a13║
X35n0652_p0275a14║
X35n0652_p0275a15║
X35n0652_p0275a16║
X35n0652_p0275a17║
X35n0652_p0275a18║
X35n0652_p0275a19║
X35n0652_p0275a20║
X35n0652_p0275a21║
X35n0652_p0275a22║
X35n0652_p0275a23║
X35n0652_p0275a24║
X35n0652_p0276a01║○楞伽中，佛嘗示七
X35n0652_p0276a02║種第一義，即是此七品法。一謂心境界第一義，即
X35n0652_p0276a03║心自性，更無分別，即是無相。二謂慧境界第一義，
X35n0652_p0276a04║觀一切法，無不通達，而實無所有，即是無生。三謂
X35n0652_p0276a05║智境界第一義，採集業說心，不採集是智，即是本
X35n0652_p0276a06║覺利。四謂見境界第一義，得佛正知見，知一切色
X35n0652_p0276a07║是佛色，一切聲是佛聲，即是入實際。五謂超二見
X35n0652_p0276a08║境界第一義，離有無、一異、俱不俱、一切對待，即是
X35n0652_p0276a09║真性空。六謂超一子地境界第一義，初說三乘法，
X35n0652_p0276a10║住一子地。今說一乘一性，故超一子地，即是如來
X35n0652_p0276a11║藏。七謂如來自到境界第一義，即自覺聖智，不由
X35n0652_p0276a12║他悟，通達佛法。此即諸佛善知之妙。但眾生迷本，
X35n0652_p0276a13║即以此知而變為妄想矣。故曰：知之一字，眾妙之
X35n0652_p0276a14║門，亦眾禍之門也。後地藏菩薩，首問法不緣生，以
X35n0652_p0276a15║收此中之義。
X35n0652_p0276a16║解脫菩薩而白佛言：尊者！無妄想者應無止息。
X35n0652_p0276a17║此問無妄無止，即從前品中不生二字，轉出此無
X35n0652_p0276a18║止息句來。
X35n0652_p0276a19║佛言：菩薩妄本不生，無妄可息，知心無心，無心可止，
X35n0652_p0276a20║無分無別，現識不生，無生可止，是則無止，亦非無止。
X35n0652_p0276a21║何以故？止無止故。
X35n0652_p0276a22║此明止無止義，正顯入如來自覺聖智境界。夫一
X35n0652_p0276a23║切眾生，皆由前七識執取五陰自相共相，乃有因
X35n0652_p0276a24║緣生滅之法，而為妄想計著，相續不斷耳。所言自
X35n0652_p0276b01║相者，謂自身現量，證知觸火則熱，入水則寒，非言
X35n0652_p0276b02║說所及是也。共相者，乃比量之境，是言說所及。如
X35n0652_p0276b03║言一法則貫通多法，共有此相。猶一切火同一熱
X35n0652_p0276b04║性，一切水同一濕性是也。又如假智以詮自性之
X35n0652_p0276b05║名，亦屬言說，亦是共相中收。故凡心生滅相，總只
X35n0652_p0276b06║因自共二相，而有妄想計著之相續耳。又即於五
X35n0652_p0276b07║法中觀之，不特名相妄想是計著相續之相，若執
X35n0652_p0276b08║如如正智為實有者，亦為妄想相續矣。何故？以如
X35n0652_p0276b09║如正智，良由對治名相妄想而設，究竟何有如如
X35n0652_p0276b10║正智之可得耶？此所謂一真法界，纖塵不立，非凡
X35n0652_p0276b11║愚所知。須是住地菩薩，證平等法性，始能知耳。以
X35n0652_p0276b12║平等法性中，既無凡情，亦無聖解。觀察自心現量
X35n0652_p0276b13║境界，知自共二相，心及心所，一切諸法，本來空寂。
X35n0652_p0276b14║雖從自心顯現，猶如鏡現形，本無留迹，當處出生，
X35n0652_p0276b15║隨處寂滅。於妄想計著相續，本自不生，亦無妄想
X35n0652_p0276b16║計著相續之可以息。固知心之本無，其心無起無
X35n0652_p0276b17║動，亦無心相之可止。如是則無分無別，即得第八
X35n0652_p0276b18║現識流注不生，當體空寂，更無有生之可止，是則
X35n0652_p0276b19║謂之無止。然則亦非無止，以止於無止故。○篆書
X35n0652_p0276b20║以[止-一+┐][(ㄐ*〡)/(乏-之)]為步字，猶夫舉左足復進右足斯謂之步，
X35n0652_p0276b21║若左足已停而右足不起乃謂之止。昔嘗論大學
X35n0652_p0276b22║止於至善之義，猶夫人之前念後念妄惑競生，逐
X35n0652_p0276b23║惡流染而不知止。若知自己靈明性德而止於至
X35n0652_p0276b24║善，更不容有第二念即謂之止。至者極盡之稱，善
X35n0652_p0276c01║者精微之謂，是必當止於極盡精微明德之奧耳。
X35n0652_p0276c02║吾固曰：此心一止便得其正，又何有於私欲之萌
X35n0652_p0276c03║念乎？此是孔門下手用功處也。且吾宗以第一念
X35n0652_p0276c04║為現量境界，故黃檗和尚云：頓超等妙二覺之表
X35n0652_p0276c05║決定不流，至第二念始似入我宗門。葢宗門全提
X35n0652_p0276c06║大用，直下截斷意識分別，此是真止。如臨濟立第
X35n0652_p0276c07║一句法云：三要印開朱點窄，未容擬議主賓分。何
X35n0652_p0276c08║容心識籌度於其間耶？若向未舉已前，撩起便行，
X35n0652_p0276c09║略較些子，纔生第二念，即落意識分別，便成妄想
X35n0652_p0276c10║執著，相續不止，是為比量。此由外緣五塵，而比度
X35n0652_p0276c11║其長短好惡等相，故為從上諸聖所訶，謂毫釐繫
X35n0652_p0276c12║念，三途業因，瞥爾情生，萬劫羈鎖。至若比度不著，
X35n0652_p0276c13║如夢中境，及病中狂亂所見，名為非量。此三量，是
X35n0652_p0276c14║能緣之心，與五塵所緣之境，而為對現。於境有好
X35n0652_p0276c15║惡長短，而心則依之起於憎愛取捨，至乎躭染，習
X35n0652_p0276c16║成善惡二性，以感苦樂二報，故流轉三界不已。奈
X35n0652_p0276c17║何眾生迷此，不知皆從意識而起。若乃勘破妄心
X35n0652_p0276c18║妄境，直下能所俱亡，分別不起，是真得無生可止，
X35n0652_p0276c19║即能轉根本無明，為般若智光，於塵勞生死，顯大
X35n0652_p0276c20║機大用，處處自在無礙，一一任運縱橫，如此真得
X35n0652_p0276c21║入自覺聖智之境界者也。
X35n0652_p0276c22║解脫菩薩而白佛言：尊者！若止無止，止即是生。何謂
X35n0652_p0276c23║無生？
X35n0652_p0276c24║此徵止生之義。言若生止於無止之心，非可為之
X35n0652_p0277a01║止矣。葢生心求止，止即是生。如三祖信心銘云：止
X35n0652_p0277a02║動歸止，止更彌動。然今若求止之心已生，何以謂
X35n0652_p0277a03║之無生耶？
X35n0652_p0277a04║佛言：菩薩當止是生，止已無止，亦不住於無止，亦不
X35n0652_p0277a05║住於無住。云何是生？
X35n0652_p0277a06║此示不住無止之義。然此但答止即是生一句。謂
X35n0652_p0277a07║正當止息之時，而心雖是生，且念念無住，此止亦
X35n0652_p0277a08║已無其所止矣。況亦不住於無止，亦不住於無住，
X35n0652_p0277a09║云何而言止即是生耶？
X35n0652_p0277a10║解脫菩薩而白佛言：尊者！無生之心有何取捨？住何
X35n0652_p0277a11║法相？
X35n0652_p0277a12║此問無生取捨，徵前何謂無生一句之義。
X35n0652_p0277a13║佛言：無生之心不取不捨，住於不心住於不法。
X35n0652_p0277a14║此示無住之義。夫一切法若有所住，即有取捨。葢
X35n0652_p0277a15║取捨者，只為五陰中識陰未破，內取識藏謂之我，
X35n0652_p0277a16║外取識所分別五塵而為我之所，此是我執也。若
X35n0652_p0277a17║既捨識藏，則又取能捨者而為我，所證者為我之
X35n0652_p0277a18║所，是則名法執矣。此二執即是心法二種。今言無
X35n0652_p0277a19║生之心，於一切法不取不捨，無生之相而住於不
X35n0652_p0277a20║心不法，則我法俱空，能所皆泯，乃為自覺聖智之
X35n0652_p0277a21║實義也。
X35n0652_p0277a22║解脫菩薩而白佛言：尊者！云何住於不心、住於不法？
X35n0652_p0277a23║此問不心不法，徵前所示之義。
X35n0652_p0277a24║佛言：不生於心，是住不心；不生於法，是住不法。善男
X35n0652_p0277b01║子，不生心法，即無依止，不住諸行，心常空寂，無有異
X35n0652_p0277b02║想。譬彼虗空，無有動住，無起無作，無彼無此，得心空
X35n0652_p0277b03║（北藏作空心）眼，得法空心，五陰、六入悉皆空寂。
X35n0652_p0277b04║此重釋不生心法。因前問無生住何法相，故答住
X35n0652_p0277b05║於不心不法，其實即不生心法一句。既不生心法，
X35n0652_p0277b06║即無可依止。既無依止，即不住一切有為諸行。心
X35n0652_p0277b07║常空寂，無有取捨、可否、是非，及一切異想。譬彼虗
X35n0652_p0277b08║空，無有動相、住相，無起相，無作相，亦無彼此之相。
X35n0652_p0277b09║果能如是，即得心空，悟四大之無我；得法空，悟一
X35n0652_p0277b10║切法無我。故曰：得心空眼，得法空心。夫心空之眼，
X35n0652_p0277b11║即如來正法眼藏；法空之心，即如來涅槃妙心。從
X35n0652_p0277b12║上佛祖，惟契證此心眼而已。所云五陰者，四大積
X35n0652_p0277b13║聚是色，領納資貪是受，取相馳求是想，微細遷流
X35n0652_p0277b14║是行，熾然分別是識。此五能覆真性，故名陰。然生
X35n0652_p0277b15║因識有，滅從色除。六入者，眼、耳、鼻、舌、身、意，內六根；
X35n0652_p0277b16║取著色、聲、香、味、觸、法，外六塵。有互相涉入之義，故
X35n0652_p0277b17║曰入。然今既契證此心此法，而陰入等相，自然悉
X35n0652_p0277b18║皆空寂者矣。後地藏菩薩問：諸法云何不一，以收
X35n0652_p0277b19║此中之義？
X35n0652_p0277b20║善男子，修空法者，不依三界，不住戒相，清淨無念，無
X35n0652_p0277b21║攝無放，性等金剛，不壞三寶，空心不動，具六波羅蜜。
X35n0652_p0277b22║此明空法具攝六度。夫空為大乘之初門也。然修
X35n0652_p0277b23║此空法，不依三界，以出於三界有為法故，不住小
X35n0652_p0277b24║乘有為戒相。以三輪體空故，自性清淨，無有念慮；
X35n0652_p0277c01║離於散亂，無有攝心；離於懈怠，無有放意。性體等
X35n0652_p0277c02║於金剛，不壞自性三寶清淨光明之體。夫自性常
X35n0652_p0277c03║覺不昧，是佛寶；自性軌執不失，是法寶；自性清淨
X35n0652_p0277c04║和合，是僧寶。又自心清淨，念念無染，即是佛；自心
X35n0652_p0277c05║光明，無不照燭，即是法；自心清淨光明，處處無礙，
X35n0652_p0277c06║即是僧。總不用外求，只在自性一心之中也。若信
X35n0652_p0277c07║此一體三寶，即得空心不動，具六波羅蜜。梵語波
X35n0652_p0277c08║羅蜜，此云到彼岸，又云度。葢謂世間有為法，祇在
X35n0652_p0277c09║此岸，不得到彼岸。如人修施，以能施、所施及受施
X35n0652_p0277c10║者為三輪。此三輪空寂，名無相無為，是到彼岸。若
X35n0652_p0277c11║三輪不空，則因果不忘，如輪之迴轉，是世間有為
X35n0652_p0277c12║法矣。六度中皆具三輪，若不空，不得稱為六波羅
X35n0652_p0277c13║蜜。又二乘人與菩薩同行六度，但自利利人不同。
X35n0652_p0277c14║又權教只修六度為因，實教先求悟明自心。既得
X35n0652_p0277c15║明了，止息一切，惟修本性，惟欲度生，是名發菩提
X35n0652_p0277c16║心。既已發心，應修諸行，成萬德莊嚴法身妙果也。
X35n0652_p0277c17║
X35n0652_p0277c18║音釋
X35n0652_p0277c19║預（與豫同，干也，在也，及也。）卒（畢也。）穉（音治，幼小也。）翫（同玩閒觀取適也。）窟（坤入
X35n0652_p0277c20║聲窟穴。）萌（音盲，艸始生芽也。）籌（音酧，計算也。）瞥（篇入聲，忽然一見也。）羈（音雞羈繫）。
X35n0652_p0277c21║鎖（音瑣，俗作鏁。）耽（都含切，答平聲，愛戀也。）奈（音耐。）勘（堪去聲。）軌（音癸，法也，循也。）
X35n0652_p0277c22║
X35n0652_p0277c23║金剛三昧經通宗記卷第三