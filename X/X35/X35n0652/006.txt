X35n0652_p0287c16║
X35n0652_p0287c17║
X35n0652_p0287c18║金剛三昧經通宗記卷第六
X35n0652_p0287c19║
X35n0652_p0287c20║天台山華頂嗣祖沙門　𧧌震　述
X35n0652_p0287c21║本覺利品第四
X35n0652_p0287c22║此為轉識分。唯識論云：約了達分別，八識皆名識。
X35n0652_p0287c23║若了別六塵粗境，前六獨名識。故前六總名分別
X35n0652_p0287c24║境識，其第八識又名本覺識。今此品既以本覺標
X35n0652_p0288a01║為名，何以不言第八識而反言九識耶？葢以轉八
X35n0652_p0288a02║識為第九識耳。九識，梵語名為唵摩羅，此云清淨，
X35n0652_p0288a03║又云白淨識，即第八異熟識，謂成佛時轉第八而
X35n0652_p0288a04║成唵摩羅無別。第九又名無分別智光，即佛性
X35n0652_p0288a05║正因，又名阿摩羅。識有二種：一所緣，即是真如；
X35n0652_p0288a06║二本覺，即真如智。能緣即不空如來藏，所緣即空
X35n0652_p0288a07║如來藏，此二竝以真如為體。又此第九總攝諸識，
X35n0652_p0288a08║乃于前八識中加唵摩羅識故。又諸識中有體用
X35n0652_p0288a09║二心，識性是體，識相是用。如寂滅心即九識是體，
X35n0652_p0288a10║生滅心即前八識是用。以用即體，故生滅即不生
X35n0652_p0288a11║滅；以體即用，故不生滅即生滅。然生滅無性，寂滅
X35n0652_p0288a12║隨緣，其體用本不二故。又此轉字即從利字轉出，
X35n0652_p0288a13║以九識即第八識所轉，亦猶本覺所出之利，是故
X35n0652_p0288a14║標為本覺利品也。又菩薩為住世利人，故云留惑
X35n0652_p0288a15║潤生。如解深密經是入惑之初門，說九識名純淨
X35n0652_p0288a16║識，接引初根留惑不滅，令悲智漸漸得生。而楞伽
X35n0652_p0288a17║為大乘根，頓說第八識為如來藏，皆直示惑之本
X35n0652_p0288a18║實。葢不斷眾生住地無明，即顯諸佛根本不動智，
X35n0652_p0288a19║此留惑潤生義也。九識有十種名：一曰真識，自體
X35n0652_p0288a20║非偽故；二曰無相識，體非有無故；三曰法性識，軌
X35n0652_p0288a21║用不改故；四曰佛性真識，真覺常存，體非隱顯故；
X35n0652_p0288a22║五曰實際識，性絕虗假故；六曰法身識，大用無方
X35n0652_p0288a23║故；七曰自性清淨識，隨流不染故；八曰阿摩羅識，
X35n0652_p0288a24║此云無垢淨識，無有變異，如如可為究竟故；九曰
X35n0652_p0288b01║真如識，體非一異故；十曰不可名目識，勝妙絕待
X35n0652_p0288b02║故。然欲使眾生轉諸情識入唵摩羅，只要策發其
X35n0652_p0288b03║自心一覺，別無他法。又釋摩訶衍論中立十種識
X35n0652_p0288b04║心，眼識心至第八阿賴耶識心，其第九名多一識
X35n0652_p0288b05║心，第十名一一識心。故契經中云：心量雖無量，而
X35n0652_p0288b06║不出十識。此即前九中加一切一心識，總攝前九
X35n0652_p0288b07║故。如是十種心量中，初九種心不緣真理，後一種
X35n0652_p0288b08║心得緣真理而為境界故。然此品正是第八不動
X35n0652_p0288b09║地，行相俱生，我執已盡，所作皆息，住於報行，得寂
X35n0652_p0288b10║滅現前，有為、無為二行已終，是為究竟。今此無住
X35n0652_p0288b11║菩薩住於不動，法爾如是，故佛為其發起無功用
X35n0652_p0288b12║大覺慧，發起無量差別智，故以無住為名，而表能
X35n0652_p0288b13║入於一切智智境界。葢達法身之理名一切智，差
X35n0652_p0288b14║別智名一切種智，一切智智乃根本智中修差別
X35n0652_p0288b15║智也。又八地修願波羅蜜表願之無住，此品又從
X35n0652_p0288b16║無相法品中本無本處發源。
X35n0652_p0288b17║爾時，無住菩薩聞佛所說一味真實不可思議，從遠
X35n0652_p0288b18║近來，親如來坐，專念諦聽，入清白處，身心不動。
X35n0652_p0288b19║此先示儀表法。從遠近來，表從遠行地。近來至此，
X35n0652_p0288b20║親如來坐，表智力自在。依諸法如義而住，專念諦
X35n0652_p0288b21║聽，表離於喧諍。入清白處，表入無垢淨識。身心不
X35n0652_p0288b22║動，表第八地。此已包括全品之義矣。
X35n0652_p0288b23║爾時，佛告無住菩薩言：汝從何來？今至何所？
X35n0652_p0288b24║此如來下問，正表菩薩入不動地時住於報行，諸
X35n0652_p0288c01║佛必當親現其前，為其發起覺慧，方得入法流門
X35n0652_p0288c02║中。然今問汝從何來？今至何所？正發起其不動意
X35n0652_p0288c03║耳。
X35n0652_p0288c04║無住菩薩言：尊者！我從無本來，今至無本所。
X35n0652_p0288c05║此自陳不動法相，即無相法中本來無本，本無本
X35n0652_p0288c06║處之義。華嚴經云：住此地時，菩薩心、佛心、菩提心、
X35n0652_p0288c07║涅槃心，俱不起也。
X35n0652_p0288c08║佛言：汝本不從來，今亦不至所，汝得本利不可思議。
X35n0652_p0288c09║是大菩薩摩訶薩即放大光，遍照大千界，而說偈言：
X35n0652_p0288c10║此示現光相印成起智。華嚴經言：八地菩薩以初
X35n0652_p0288c11║地至七地中本願力故，諸佛親現其前歎云：善哉，
X35n0652_p0288c12║善哉！汝所得無生法忍是為第一，能順諸佛法故。
X35n0652_p0288c13║但未得如來十力、無畏、十八不共諸佛之法。所謂
X35n0652_p0288c14║十力者：一、是處非處智力，知善惡因緣果報定相；
X35n0652_p0288c15║二、業智力，知眾生三世業受果報；三、定智力，知諸
X35n0652_p0288c16║禪解脫三昧；四、根智力，知眾生諸根勝劣；五、解智
X35n0652_p0288c17║力，知眾生種種解；六、性智力，知世間種種性；七、道
X35n0652_p0288c18║智力，知一切道至處相；八、眼智力，能徧見一切；九、
X35n0652_p0288c19║命智力，知眾生宿命；十、漏盡智力，知永斷習氣不
X35n0652_p0288c20║受後有。又無畏有四：一、正覺等無畏，總持一切智
X35n0652_p0288c21║故；二、漏盡無畏，知根漏盡故；三、決疑無畏，能決諸
X35n0652_p0288c22║障道法疑慮故；四、受報無畏，知苦盡道故。以此四
X35n0652_p0288c23║種能廣說自他智斷，既決定無所失則無所畏。又
X35n0652_p0288c24║十八不共法者，身業無失、口業無失、意業無失，無
X35n0652_p0289a01║不定心、無異想心、無不知已捨心，志樂無減、精進
X35n0652_p0289a02║無減、憶念無減、智慧無減、解脫無減、解脫知見無
X35n0652_p0289a03║減，一切身業隨智慧行、口業隨智慧行、意業隨智
X35n0652_p0289a04║慧行，知過去世無礙、知未來世無礙、知現在世無
X35n0652_p0289a05║礙，此皆不與二乘共故。然當成就此法勤加精進，
X35n0652_p0289a06║勿自棄所得之忍。又當憶念本昔利生之願，不可
X35n0652_p0289a07║放捨。而此諸法法性，若佛出世，若不出世，常住不
X35n0652_p0289a08║異。且諸佛不以得此法故，名為如來。須知二乘亦
X35n0652_p0289a09║能得此無分別法。汝今適得此一法，明知一切法
X35n0652_p0289a10║無生無分別，應更成就諸佛無量法，明通達無量
X35n0652_p0289a11║差別智，直與諸佛無異。此菩薩，若諸佛不與其發
X35n0652_p0289a12║起，彼即入究竟涅槃，棄捨一切利生之願矣。又論
X35n0652_p0289a13║云：菩薩至第八地，有三加七勸。三加者：一、如來現
X35n0652_p0289a14║身，二、摩頂，三、語業言讚。七勸者：一、勸修十力、四無
X35n0652_p0289a15║畏、十八不共法，二、勸行精進不捨無生忍門，三、勸
X35n0652_p0289a16║愍念一切眾生，四、勸憶念本願饒益一切眾生，五、
X35n0652_p0289a17║勸修諸佛身相國土果報，六、勸學佛無量法門，七、
X35n0652_p0289a18║勸學無量眾生差別業智皆悉通達，起大悲業，不
X35n0652_p0289a19║令滯於無功智門。今佛放光讚德，發起無住菩薩，
X35n0652_p0289a20║正合斯義。初二句，印成其所得不動之無生法忍。
X35n0652_p0289a21║本利二字，本即所得，法忍即是本覺，利即無量，差
X35n0652_p0289a22║別智即是轉識。佛贊其所得，而發起之意在焉。放
X35n0652_p0289a23║光者，即顯如來成就十力、無畏、十八不共之法也。
X35n0652_p0289a24║大千界者，日月所照，一四天下為一小世界，統一
X35n0652_p0289b01║千小世界為小千界，統一千小千界為中千界，統
X35n0652_p0289b02║一千中千界為大千界。一云娑婆，乃大千界之都
X35n0652_p0289b03║名。然前第七地，得無生法忍已，於三千大千世界
X35n0652_p0289b04║為大明師，即此便入八地中。以故佛今放光印可，
X35n0652_p0289b05║亦遍照於大千界也。
X35n0652_p0289b06║大哉！菩薩智慧滿足，常以本利利益眾生。
X35n0652_p0289b07║此贊其宿願。菩薩住六地七地時，得般若方便願
X35n0652_p0289b08║力之深，常欲以本利之法而利生也。
X35n0652_p0289b09║於四威儀，常住本利，導諸羣庶，不來不去。
X35n0652_p0289b10║此導其發問。菩薩既入於不動地而現諸威儀，能
X35n0652_p0289b11║常住於本利矣，則亦當以導利之心為心，必令一
X35n0652_p0289b12║切眾生皆住於不動法地。佛如是說，直是逼無住
X35n0652_p0289b13║菩薩發問，而決不能緘其口矣。
X35n0652_p0289b14║爾時，無住菩薩而白佛言：尊者！以何利轉而轉眾生
X35n0652_p0289b15║一切情識入唵摩羅？
X35n0652_p0289b16║此發轉識入淨之問言：佛今令我利益眾生，然我
X35n0652_p0289b17║實不知以何法利堪為轉用，而轉彼眾生一切情
X35n0652_p0289b18║想意識入於無垢淨識也。上轉字是轉法，下轉字
X35n0652_p0289b19║是轉識。
X35n0652_p0289b20║佛言：諸佛如來常以一覺，而轉諸識入唵摩羅。何以
X35n0652_p0289b21║故？一切眾生本覺，常以一覺覺諸眾生，令彼眾生皆
X35n0652_p0289b22║得本覺，覺諸情識空寂無生。何以故？決定本性本無
X35n0652_p0289b23║有動。
X35n0652_p0289b24║此示自覺覺他之行也。言諸佛出世亦無別法，常
X35n0652_p0289c01║以自心中得一念相應，頓然覺悟本來具足之性，
X35n0652_p0289c02║即此以轉諸識而入於淨性中。然以眾生皆本具
X35n0652_p0289c03║此覺性，故諸佛常以此一心自覺而覺彼眾生，令
X35n0652_p0289c04║其皆得此本覺而覺悟自己情想意識之空寂無
X35n0652_p0289c05║生，且決定自知本覺之性其體本無有動，亦令其
X35n0652_p0289c06║至於不來不去之地也。此即宗門明心見性旨訣。
X35n0652_p0289c07║一覺即明心，唵摩羅即是淨性。能一見自性，即入
X35n0652_p0289c08║唵摩羅。此示根本實智後，皆是諸佛種種差別智
X35n0652_p0289c09║業。葢從一心流出種種差別之相，菩薩了之，名差
X35n0652_p0289c10║別智也。
X35n0652_p0289c11║無住菩薩言：可！一切識皆緣境起，如何不動？
X35n0652_p0289c12║此揀問識緣境起，以發起後得之智。可字當作一
X35n0652_p0289c13║句，勿連下三字讀。此可者，乃無住菩薩心領意會
X35n0652_p0289c14║於自覺覺他之行，故曰可。語已，復曰：然則一切識
X35n0652_p0289c15║皆緣外境而起，如何而言不動耶？無住發此一問，
X35n0652_p0289c16║不自住於不動之地，名實相稱矣。又菩薩住第八
X35n0652_p0289c17║地，有十種名：一曰不動地，無能沮壞故；二曰不退
X35n0652_p0289c18║轉，智慧無退故；三曰難得地，世無能測故；四曰童
X35n0652_p0289c19║真地，離諸過故；五曰生地，隨樂自在，發生智願故；
X35n0652_p0289c20║六曰成地，智行已成，更無所作故；七曰究竟地，智
X35n0652_p0289c21║慧決定故；八曰變化地，隨願成就故；九曰力持地，
X35n0652_p0289c22║他不能動故；十曰無功用地，先已成就故。有此十
X35n0652_p0289c23║名，地義方顯。
X35n0652_p0289c24║佛言：一切境本空，一切識本空，空無緣性，如何緣起？
X35n0652_p0290a01║此示境識本空。言雖因目前之境以顯識，若識空
X35n0652_p0290a02║則境亦空。雖因自心之識以顯境，若境空而識亦
X35n0652_p0290a03║空。然外境內識，二俱空寂，即無可緣之性，如何謂
X35n0652_p0290a04║之緣境而起耶？此祇答識緣境起一句。如何不動，
X35n0652_p0290a05║其義已破。
X35n0652_p0290a06║無住菩薩言：一切境空，如何言見？
X35n0652_p0290a07║此揀問境空無見，乃擬凡見而設問，故執言有見。
X35n0652_p0290a08║此見字，即從無相法品觀十二因緣中得來。
X35n0652_p0290a09║佛言：見即為妄。何以故？一切萬有無生無相，本不自
X35n0652_p0290a10║名悉皆空寂，一切法相亦復如是，一切眾生身亦如
X35n0652_p0290a11║是，身尚不有云何有見？
X35n0652_p0290a12║此折見妄之非。佛即隨其凡見，以妄折之，故曰有
X35n0652_p0290a13║見即為妄矣。葢一切萬有之性，本自無生無相，山
X35n0652_p0290a14║不自言山，水不自言水，草木鳥獸本不自立名字，
X35n0652_p0290a15║悉皆空寂。一切法相、一切眾生身亦爾。此身尚且
X35n0652_p0290a16║不有，云何而有見耶？
X35n0652_p0290a17║無住菩薩言：一切境空、一切身空、一切識空，覺亦應
X35n0652_p0290a18║空。
X35n0652_p0290a19║此發明覺空義。夫理智相應曰覺。佛既言境與身
X35n0652_p0290a20║識俱空，所言覺者，亦因迷而有覺。若無迷，亦無有
X35n0652_p0290a21║覺矣。
X35n0652_p0290a22║佛言：可一覺者不毀不壞，決定性故，非空非不空，無
X35n0652_p0290a23║空不空。
X35n0652_p0290a24║此印可覺空義。前無住菩薩言可，葢自言其可耳。
X35n0652_p0290b01║今佛之言可者，乃僅可之詞也。因其義之未足，所
X35n0652_p0290b02║以不言如是。後即徵明其義。一覺者，非同境與身，
X35n0652_p0290b03║有毀有壞，而可言空。此乃不能毀壞，其性決定。葢
X35n0652_p0290b04║順法性，則萬法俱寂。隨智用，則萬法俱生。故曰：非
X35n0652_p0290b05║空亦非不空，亦無空與不空也。
X35n0652_p0290b06║無住菩薩言：諸境亦然，非空相、非無空相。
X35n0652_p0290b07║此又自陳悟解佛言覺性義而悟諸境也。
X35n0652_p0290b08║佛言：如是！彼可境者性本決定，決定性根無有處所。
X35n0652_p0290b09║此重印其解，故言如是。又印定所解而發起其問，
X35n0652_p0290b10║故曰：彼之可指為境者，其性本決定，非可以言空。
X35n0652_p0290b11║若推其決定性之根源，實無有處所，又非可以言
X35n0652_p0290b12║其不空也。
X35n0652_p0290b13║無住菩薩言：覺亦如是，無有處所。
X35n0652_p0290b14║此因境而推明覺義。
X35n0652_p0290b15║佛言：如是。覺無處所（藏本無所字）故清淨，清淨無覺；物無
X35n0652_p0290b16║處所故清淨，清淨無色。
X35n0652_p0290b17║此印成發起，言覺本無有處所，故性自清淨。然清
X35n0652_p0290b18║淨性中，實無覺之幻名。物亦無有處所，故性亦清
X35n0652_p0290b19║淨。然清淨性中，實無物之幻色。
X35n0652_p0290b20║無住菩薩言：心、眼識亦復如是不可思議。
X35n0652_p0290b21║此以覺推明，言若覺與物同一清淨，則心眼識等
X35n0652_p0290b22║亦爾，其義亦不可思議也。
X35n0652_p0290b23║佛言：心、眼、識亦復如是，不可思議。何以故？色無處所，
X35n0652_p0290b24║清淨無名，不入於內；眼無處所，清淨無見，不出於外；
X35n0652_p0290c01║心無處所，清淨無止，無有起處；識無處所，清淨無動，
X35n0652_p0290c02║無有緣別。性皆空寂，性無有覺，覺則為覺。
X35n0652_p0290c03║此順成覺義。夫色居法相之首，塵蘊之初，今舉一
X35n0652_p0290c04║以例諸，乃言色無處所故清淨，自無幻色之可名，
X35n0652_p0290c05║且色屬外，塵亦不入於內也。眼為六根之一，舉一
X35n0652_p0290c06║以例五，乃言眼無處所故清淨，自無幻色之可見，
X35n0652_p0290c07║且眼屬內，根亦不出於外也。三界惟是一心，故特
X35n0652_p0290c08║言心無處所故清淨，自無能所之可止，亦無有起
X35n0652_p0290c09║處之可覓也。萬法皆歸於識，故又言識無處所，因
X35n0652_p0290c10║根塵而有，根塵若泯，識體空寂，故亦清淨，自無妄
X35n0652_p0290c11║念之可動，亦無有緣慮而生分別也。然色之與眼
X35n0652_p0290c12║及心識等性，悉皆空寂，其性本無有覺，若得此性
X35n0652_p0290c13║本無覺，則可為一覺矣。
X35n0652_p0290c14║善男子！覺知無覺，諸識則入。何以故？金剛智地解脫
X35n0652_p0290c15║道斷，斷已入無住地，無有出入心處，無在決定性地。
X35n0652_p0290c16║其地清淨如淨瑠璃，性常平等如彼大地，覺妙觀察
X35n0652_p0290c17║如慧日光，利成得本如大法雨。入是智者，是入佛智
X35n0652_p0290c18║地；入智地者，諸識不生。
X35n0652_p0290c19║此結成覺智利生之能事也。夫覺知此無覺，而諸
X35n0652_p0290c20║識則自入。唵摩羅葢菩薩至等覺，證金剛心，入佛
X35n0652_p0290c21║智地，及玅覺位中解脫道時，諸識一時俱斷。故斷已，
X35n0652_p0290c22║生死涅槃二皆不住，故名無住地。又金剛智地解
X35n0652_p0290c23║脫道斷者，是頓超佛地也。入無住地者，是退位利
X35n0652_p0290c24║生也。菩薩入此無住地，無有出入之相，心處如空，
X35n0652_p0291a01║而無所在，得決定性地。其性地中，清淨無垢，如淨
X35n0652_p0291a02║瑠璃，內外皎潔，而具諸法門，此即法門無量誓願
X35n0652_p0291a03║學也。又性常平等，如彼大地，萬有竝育，而利一切
X35n0652_p0291a04║生，此即眾生無邊誓願度也。又以本覺玅明，觀察
X35n0652_p0291a05║一切，如慧日光，無不照見，而永斷煩惱，此即煩惱
X35n0652_p0291a06║無盡誓願斷也。又始覺利成，得本覺性，如大法雨，
X35n0652_p0291a07║無不充足，而佛道垂成，此即佛道無上誓願成也。
X35n0652_p0291a08║然入是四弘智願者，是為入佛智地。然圓頓法中，
X35n0652_p0291a09║信住行向地，總融成一法，為諸佛之智地。入佛智
X35n0652_p0291a10║地者，則諸識決定不生矣。經中雖不標願字，而本
X35n0652_p0291a11║具四弘誓願，此乃自性具足，故名為智。此上發明
X35n0652_p0291a12║一覺轉識之義已周。
X35n0652_p0291a13║無住菩薩言：如來所說一覺聖力、四弘智地，即一切
X35n0652_p0291a14║眾生本根覺利。何以故？一切眾生即此身中本來滿
X35n0652_p0291a15║足。
X35n0652_p0291a16║此發明本根覺利，乃是回顧在會同聞者說，非向
X35n0652_p0291a17║佛而言。故曰：如來所說一覺聖智之力，四弘智願
X35n0652_p0291a18║之地。葢以修自性法門而利自性之眾生，斷自性
X35n0652_p0291a19║煩惱而成自性之佛道，此即是一切眾生本覺根
X35n0652_p0291a20║源始覺之利。雖然，而又不從外得，乃一切眾生即
X35n0652_p0291a21║此自身之中本來皆自滿足者也。此無住菩薩已
X35n0652_p0291a22║明佛為發起之意。
X35n0652_p0291a23║佛言：如是。何以故？一切眾生本來無漏諸善利本，今
X35n0652_p0291a24║有欲刺為未降伏。
X35n0652_p0291b01║此印成揀過，言一切眾生本來具足無漏諸善菩
X35n0652_p0291b02║提分法，故能出生始覺之利，而得一覺自心之本。
X35n0652_p0291b03║此印成無住菩薩之言也。後則揀眾生過患，且云：
X35n0652_p0291b04║今為五欲所刺，自不能拔，若不與其翦除，損害實
X35n0652_p0291b05║大。然三界欲重，其性習剛強，誠為未易降伏也。前
X35n0652_p0291b06║此通明一覺聖力，乃以始覺返照本覺，是以佛境
X35n0652_p0291b07║界發明眾生境界。後此化眾生境界而入諸佛境
X35n0652_p0291b08║界，乃以佛眼順觀眾生心行不齊，皆利生之差別
X35n0652_p0291b09║智也。
X35n0652_p0291b10║無住菩薩言：若有眾生未得本利猶有採集，云何降
X35n0652_p0291b11║伏難伏？
X35n0652_p0291b12║此代眾生以咨降伏之方。言若眾生未得本覺之
X35n0652_p0291b13║利，則彼心意猶有採集，云何令其降伏此難調伏
X35n0652_p0291b14║之心意耶？採集二字，即楞伽所言：心名採集業，意
X35n0652_p0291b15║名廣採集。心指第八藏識，能集諸種子，招善惡業，
X35n0652_p0291b16║故名採集業。意指七識，恒審思量，堅守藏識為我
X35n0652_p0291b17║者，藏識如庫，藏意如庫吏，堅守毫無滲漏，有入無
X35n0652_p0291b18║出，有益無損。且又得第六意識為所依根，舉緣一
X35n0652_p0291b19║切，故名廣採集也。後地藏菩薩言：即非集也，乃收
X35n0652_p0291b20║此中之義。
X35n0652_p0291b21║佛言：若集若獨行，分別及以染，迴神住空窟，降伏難
X35n0652_p0291b22║調伏（流通本有遠離諸欲刺一句），解脫魔所縛，超然露地坐，識陰
X35n0652_p0291b23║般涅槃。
X35n0652_p0291b24║此言採集對治之效。夫第八藏識中，有相見二分。
X35n0652_p0291c01║相分生滅不停者，是即名採集。見分離緣獨行者，
X35n0652_p0291c02║是即名獨行。此相見二分，皆八識所變。然相分即
X35n0652_p0291c03║聚集見分能緣之用而成，見分乃離相分所緣之
X35n0652_p0291c04║用而獨立。相是境分，見是心分。又相分所緣用，即
X35n0652_p0291c05║明暗塞空六塵等相。故曰：山河大地，乃心相分。然
X35n0652_p0291c06║相見總是心體之用，攝用歸體，惟是一心。分別，即
X35n0652_p0291c07║第六分別事。識染，即第七染汙識。此總言眾生心
X35n0652_p0291c08║意意識之相。若一念迴神，栖於空寂，則便降伏其
X35n0652_p0291c09║難調伏之心矣。但住於空窟，又不免為解脫魔所
X35n0652_p0291c10║縛，未能超然於露地而坐，俾識陰入般涅槃也。按
X35n0652_p0291c11║經論云：從此初知，名三昧頂，亦名爾𦦨智。若守初
X35n0652_p0291c12║知為解，名頂結，亦名墮頂結。二乘見之，名爾𦦨識。
X35n0652_p0291c13║一念瞥起，如陽𦦨不可趁逐，不用滅，不用止，知一
X35n0652_p0291c14║切法性是爾，亦名微細煩惱。又此煩惱，一名惑障。
X35n0652_p0291c15║爾𦦨是梵語，此云智障，即所知障。葢此二障，由人
X35n0652_p0291c16║法二執而起。若於真如界內，絕生佛之假名，則無
X35n0652_p0291c17║人執。平等性中，無自他之異相，則無法執。以故如
X35n0652_p0291c18║來覺了本性，二執皆空。眾生妄以二執為惑，乃謂
X35n0652_p0291c19║之惑障。若了人法二空，其惑既除，乃為之智。又執
X35n0652_p0291c20║此二空之智為實有，智亦成障。必須二空之智亦
X35n0652_p0291c21║泯，是無智障也。故前所云：煩惱障大涅槃，所知障
X35n0652_p0291c22║大菩提者，即同斯義。若唯識中，謂所知障者，障智
X35n0652_p0291c23║不生。若智已生，障是智者所知之境，障却不能障
X35n0652_p0291c24║其知也。所以古者云：所知不是障，被障障所知。此
X35n0652_p0292a01║說乃不如空智亦泯之義深矣。
X35n0652_p0292a02║無住菩薩言：心得涅槃獨一無伴，常住涅槃應當解
X35n0652_p0292a03║脫。
X35n0652_p0292a04║此問解脫縛之疑。言若心既得於涅槃，則獨存一
X35n0652_p0292a05║淨性，諸識都盡，無侶伴可得，如是便可常住涅槃，
X35n0652_p0292a06║應當解脫，超然出於三界矣。何以又言為其所縛
X35n0652_p0292a07║耶？因獨一無伴後，地藏菩薩問法應自成，收此中
X35n0652_p0292a08║之義。
X35n0652_p0292a09║佛言：常住涅槃是涅槃縛。
X35n0652_p0292a10║此示其縛義。
X35n0652_p0292a11║何以故？涅槃本覺利，覺利本涅槃，涅槃覺分即本覺
X35n0652_p0292a12║分，覺性不異涅槃無異，覺本無生涅槃無生，覺本無
X35n0652_p0292a13║滅涅槃無滅，涅槃本故無得涅槃，涅槃無得云何有
X35n0652_p0292a14║住？
X35n0652_p0292a15║此明涅槃本智義。葢涅槃具法身、解脫、般若三德
X35n0652_p0292a16║為本覺，所生之利即始覺之本智，故又云涅槃智
X35n0652_p0292a17║也。如是則本覺之利即是眾生根本涅槃智，此以
X35n0652_p0292a18║眾生本具之佛性為本覺，增進修習至最後證得
X35n0652_p0292a19║為之涅槃也。故涅槃始覺分即眾生本覺分，本覺
X35n0652_p0292a20║與涅槃性體是一，本覺之性不異，涅槃之性亦無
X35n0652_p0292a21║異。由此推之，本覺涅槃之性同是無生、同是無滅，
X35n0652_p0292a22║既同無生無滅，則涅槃原是其本，故亦無得於涅
X35n0652_p0292a23║槃，既無得於涅槃，云何而有所住乎？又涅槃相有
X35n0652_p0292a24║四：一、本來自性清淨涅槃，即真如理；二、有餘涅槃，
X35n0652_p0292b01║二乘煩惱雖斷餘習未除；三、無餘涅槃，煩惱既盡
X35n0652_p0292b02║餘習亦滅；四、無住涅槃，不住生死、不住涅槃為利
X35n0652_p0292b03║生故。今言無得，則此四相亦俱不可得矣。
X35n0652_p0292b04║善男子！覺者不住涅槃。何以故？覺本無生，離眾生垢；
X35n0652_p0292b05║覺本無寂，離涅槃動。住如是地，心無所住、無有出入，
X35n0652_p0292b06║入唵、摩羅識。
X35n0652_p0292b07║此示覺無住相。言若得一覺者，決不住於涅槃。何
X35n0652_p0292b08║故？以覺此本智之無生，止離其眾生之垢患而已。
X35n0652_p0292b09║又覺此本智之無寂，已離涅槃定相之體，而能發
X35n0652_p0292b10║智用之動故。覺者住如是地，心非有生滅，故無所
X35n0652_p0292b11║住；亦非有動寂，故無出入。如是，則諸識自入於無
X35n0652_p0292b12║垢淨性中矣。
X35n0652_p0292b13║無住菩薩言：唵，摩羅識！是有入處，處有所得，是得法
X35n0652_p0292b14║耶（北藏作也）？
X35n0652_p0292b15║此明本得義。初揀問有得之疑。意者有入，即有處
X35n0652_p0292b16║所可得，是豈謂之得法哉？
X35n0652_p0292b17║佛言：不也。何以故？譬如迷子手執金錢而不知有，遊
X35n0652_p0292b18║行十方經五十年，貧窮困苦專事求索，而以養身而
X35n0652_p0292b19║不充足。其父見子有如是事，而謂子言：汝執金錢何
X35n0652_p0292b20║不取用？隨意所須皆得充足。其子醒已而得金錢，心
X35n0652_p0292b21║大歡喜而謂得錢。其父謂言：迷子，汝勿欣懌，所得金
X35n0652_p0292b22║錢是汝本物，汝非有得，云何可喜？善男子，唵摩羅者
X35n0652_p0292b23║亦復如是，本無出相，今即非入，昔迷故非無，今覺故
X35n0652_p0292b24║非入。
X35n0652_p0292c01║此設喻發明，以顯得義，正為後世眾生，曲垂方便。
X35n0652_p0292c02║迷子，喻五陰眾生。金錢，喻唵摩羅識。迷子得錢，作
X35n0652_p0292c03║有得想，不知乃是自己本有之物，而非外有所得
X35n0652_p0292c04║也。五陰眾生，本具無垢淨性，今一覺轉諸識，而入
X35n0652_p0292c05║於淨性。然昔在迷時，本無出相，而今乃覺，亦非有
X35n0652_p0292c06║所入也。入字當作返源看。
X35n0652_p0292c07║無住菩薩言：彼父知其子迷，云何經五十年十方遊
X35n0652_p0292c08║歷貧窮困苦，方始告言：
X35n0652_p0292c09║此揀問喻中之意。葢佛之所說法喻皆齊，無住菩
X35n0652_p0292c10║薩知佛必有所表，故乃問之。
X35n0652_p0292c11║佛言：經五十年者，一念心動，十方遊歷，遠行徧計。
X35n0652_p0292c12║此示其所表明，非虗引也。教中立喻有四：借喻、非
X35n0652_p0292c13║喻、似喻、假喻，此借也。一念心動，十方遊歷，表一心
X35n0652_p0292c14║具十法界。一念心清淨，即入諸佛法界。一念圓修，
X35n0652_p0292c15║利生諸行，即入菩薩法界。一念執偏空理，即入緣
X35n0652_p0292c16║覺法界。一念修四果法，即入聲聞法界。一念修上
X35n0652_p0292c17║品十善，即入天法界。一念作諸善緣，不生惡念，即
X35n0652_p0292c18║住人法界。一念心嗔，即墮修羅法界。一念心起，慳
X35n0652_p0292c19║貪不捨，即墮餓鬼法界。一念心癡，欲貪不息，妄想
X35n0652_p0292c20║橫生，即墮畜生法界。一念心迷，造於惡業，即墮地
X35n0652_p0292c21║獄法界。又一法界中，即具十種法界。夫心真如相，
X35n0652_p0292c22║名為一真法界，以一切法空為界故。而十法界，性
X35n0652_p0292c23║體同一空寂，故總曰法界。以故地獄法界中，亦具
X35n0652_p0292c24║十種法界。台教因此，謂一心中具百界千如之法。
X35n0652_p0293a01║一心之理，本如是故。言遠行，謂眾生備歷惡趣。徧
X35n0652_p0293a02║計者，言緣念計度，而廣執名相也。
X35n0652_p0293a03║無住菩薩言：云何一念心動？
X35n0652_p0293a04║此特推其過患之由。
X35n0652_p0293a05║佛言：一念心動五陰俱生，五陰生中具五十惡。
X35n0652_p0293a06║此明妄念之惡。言眾生只因一念妄心，動五種妄
X35n0652_p0293a07║想，遂有五陰。如色陰，以堅固妄想為本。若眾生修
X35n0652_p0293a08║禪定中，一念取著，即受十種群邪。受陰，以虗明妄
X35n0652_p0293a09║想為本。若一念取證，即為十種魔所攝持，必當從
X35n0652_p0293a10║其淪墜。想陰，以融通妄想為本。若一念動搖妄情，
X35n0652_p0293a11║即有十種魔業，婬婬相傳，魅其心腑，後墮地獄。行
X35n0652_p0293a12║陰，以幽隱妄想為本。若一念迷昧，而為心魔作孽，
X35n0652_p0293a13║即墮十種外道。種類識陰，有顛倒微細妄想。以一
X35n0652_p0293a14║念所得，即為涅槃，成十種知見邪魔，自作沉孽。其
X35n0652_p0293a15║略說如是。若廣明，如首楞嚴中說。○五陰假名即
X35n0652_p0293a16║見惑，五陰實法即思惑。破五陰假名即人空，破五
X35n0652_p0293a17║陰實法即法空。又涅槃淨法即無明惑，破涅槃淨
X35n0652_p0293a18║法即無明惑斷。是名出三界外，得常樂我淨矣。
X35n0652_p0293a19║無住菩薩言：遠行遍計遊歷十方，一念心生具五十
X35n0652_p0293a20║惡，云何令彼眾生無生一念？
X35n0652_p0293a21║此請示滅惡之法。謂：誠如佛言，眾生之心念，真乃
X35n0652_p0293a22║生滅紛紜，但不審云何令彼無生一念耶？
X35n0652_p0293a23║佛言：令彼眾生安坐心神住金剛地，靜念無起心常
X35n0652_p0293a24║安泰，即無生一念。
X35n0652_p0293b01║此垂示趨進之方。安者，不妄動。坐者，即是止息，非
X35n0652_p0293b02║坐臥之坐。心神，即心王也。住金剛地，住堅固不動
X35n0652_p0293b03║之地。佛垂示眾生下手用功要訣，只此二語，更不
X35n0652_p0293b04║煩修止作觀，亦非必取閒居靜處。如若行若住，若
X35n0652_p0293b05║坐若臥，但令心王不妄動，諸念皆息。又若起一靜
X35n0652_p0293b06║念，心即動亂，須教靜念無起，心常安泰，即是無生
X35n0652_p0293b07║一念矣。○初祖曰：心如牆壁，方可入道。三祖曰：不
X35n0652_p0293b08║用求真，惟須息見。六祖曰：若起真正般若觀照，一
X35n0652_p0293b09║剎那間，妄念俱滅，識自本性，一悟即至佛地。皆與
X35n0652_p0293b10║此經同一樞紐也。
X35n0652_p0293b11║無住菩薩言：不可思議。覺念不生其心安泰即本覺
X35n0652_p0293b12║利，利無有動常在不無，無有不無不無不覺，覺知無
X35n0652_p0293b13║覺本利本覺，覺者清淨無染不變不易，決定性故不
X35n0652_p0293b14║可思議。
X35n0652_p0293b15║此深解佛語，故先歎美而後言也。言已又復歎之，
X35n0652_p0293b16║其得佛之深意可見矣。佛之言曰：無生一念，直示
X35n0652_p0293b17║實智之體也。菩薩翻其語曰：覺念不生。葢無生一
X35n0652_p0293b18║念，即覺念也。覺念亦不生，菩薩之領解也。其心安
X35n0652_p0293b19║泰，已得諸佛安心法門，此即本覺所出之利也。既
X35n0652_p0293b20║得本覺之利，必無有一念心動之咎。常在動用中，
X35n0652_p0293b21║無處不是無生一念。至於一切時，亦無有不是無
X35n0652_p0293b22║生一念。然則不達無生一念，亦不能覺。然今覺知
X35n0652_p0293b23║此無生覺念，實從本覺所出之利，以明本覺也。得
X35n0652_p0293b24║此覺者，其心清淨無染，絕於垢穢，不變不易，離於
X35n0652_p0293c01║生滅，是決定性，法爾如是，此所謂不可思議也。然
X35n0652_p0293c02║常在不無，無有不無，語意甚密宗門下，出語徑捷。
X35n0652_p0293c03║如曰：繁興永處那伽定，心如境如，事事無礙。豈非
X35n0652_p0293c04║同此意耶？
X35n0652_p0293c05║佛言：如是！
X35n0652_p0293c06║此總結印成前義。然前品因心王菩薩自問，疑其
X35n0652_p0293c07║有惑，故重言之曰如是如是，令其永斷疑惑也。今
X35n0652_p0293c08║此發起無住菩薩利生之行，故不必重言之，但曰
X35n0652_p0293c09║如是而已。
X35n0652_p0293c10║無住菩薩聞是語已，得未曾有而說偈言：
X35n0652_p0293c11║此敘述得聞希有，說偈發明。
X35n0652_p0293c12║尊者大覺尊，說生無念法，無念無生心，心常生不滅。
X35n0652_p0293c13║一覺本覺利，利諸本覺者，如彼得金錢，所得即非得。
X35n0652_p0293c14║此深領利生法要。言佛為說眾生無念之法，由無
X35n0652_p0293c15║念而體會無生之心，令心常住無生而不生滅，得
X35n0652_p0293c16║一覺以獲本覺之利，而又明利於本覺。故示迷子
X35n0652_p0293c17║金錢之喻，明吾人之本有。若言有所得，即非得矣。
X35n0652_p0293c18║爾時，大眾聞說是語，皆得本覺利般若波羅蜜。
X35n0652_p0293c19║此統結眾聞獲益。般若波羅蜜者，即本覺所出之
X35n0652_p0293c20║利。佛之發起八地菩薩，正為其令眾生得此般若
X35n0652_p0293c21║也。論云：二乘見道，唯斷分別我執，證初果。從是次
X35n0652_p0293c22║第斷三界八十一品思惑，得寂滅定，證四果。若菩
X35n0652_p0293c23║薩見道，斷分別我法二執，得入初地。從是次第斷
X35n0652_p0293c24║俱生我法二執，至八地得滅盡定。此滅定三乘共
X35n0652_p0294a01║修共證，以耽寂滅樂不捨者為小乘，不起寂滅而
X35n0652_p0294a02║現諸威儀者為菩薩。又入滅定而不忘相者，為二
X35n0652_p0294a03║乘行相。雖入滅定而念念無相者，為菩薩行相。然
X35n0652_p0294a04║七地與八地，俱名住地菩薩，皆得不退轉故。又七
X35n0652_p0294a05║地雖得無相無生之法，而功用未忘，藏識未淨，不
X35n0652_p0294a06║得任運現身現土故。又名為心量地，此八地由轉
X35n0652_p0294a07║捨藏識，心量都盡，證無生忍，入不動地。又名無所
X35n0652_p0294a08║有地，以住於無功用故。如來雖說諸地次第，而楞
X35n0652_p0294a09║伽會中，佛又嘗言：我為欲顯菩薩修證，與二乘逈
X35n0652_p0294a10║別。如菩薩能斷心意意識生滅流注相，能斷我我
X35n0652_p0294a11║所生滅自共相，能斷法我生滅自共相，能斷二無
X35n0652_p0294a12║我，得四無礙智，證決定力三昧。有如是最勝行故，
X35n0652_p0294a13║分諸地次第行相，從地入地，次第相續，入菩提法，
X35n0652_p0294a14║弗使墮於外道邪徑中。此皆是無漸次中強設漸
X35n0652_p0294a15║次耳。又楞伽言：十地即為初地，同證真如故；初地
X35n0652_p0294a16║即是八地，煩惱皆不動故；九地可為七地，同得無
X35n0652_p0294a17║生忍故；七地可為八地，同得無相法故；二地可為
X35n0652_p0294a18║三地，同信忍故；四地可為五地，同順忍故；三地可
X35n0652_p0294a19║為六地，同得般若故。如是則諸地行相，互相通攝，
X35n0652_p0294a20║可以頓超，可以漸進，原無定執。如經論云：信住行
X35n0652_p0294a21║向地，而融成一法。又言：十地法初末，總為一際法
X35n0652_p0294a22║門。以是觀之，則知如來圓融行布之理，及禪宗參
X35n0652_p0294a23║悟一門，頓同佛體，皆可無疑矣。吾聞先輩有云：八
X35n0652_p0294a24║地名無所有，直是無位真人所住境界，何有次第
X35n0652_p0294b01║漸進可得？此真乃不涉程途，不立階級之向上一
X35n0652_p0294b02║路也。不見青原禪師曰：聖諦亦不為，何階級之有？
X35n0652_p0294b03║此說亦可特為存之。然今去聖時遙，凡沙門釋子，
X35n0652_p0294b04║多有一念得悟，尋便廢失，鮮有斷惑證果者，況登
X35n0652_p0294b05║地位也耶？
X35n0652_p0294b06║
X35n0652_p0294b07║音釋
X35n0652_p0294b08║唵（庵，上聲，梵語也。經中稱唵摩羅、唵摩羅、阿摩羅，乃譯人語音少異耳。又唵字是一切真言之母，含無
X35n0652_p0294b09║量法門，即是無相法界也。）緘（音兼，封固也。）沮（疽上聲，抑也。）測（音惻測度。）瑠（音流，瑠璃，俗作
X35n0652_p0294b10║琉。）滲（森，去聲，滲漏。）趁（嗔去聲，踐也。）畜（音觸，眾獸皆曰畜。）淪（音倫，沒也。）墜（垂，去聲，隕
X35n0652_p0294b11║落也。）魅（音妹，迷昧也。又鬼名。有魑魅魍魎兩種。魑魅四足，好迷惑人，山林異氣所生，乃精怪之物。魍魎
X35n0652_p0294b12║為川澤之神。）紐（音紐，鼻紐。）咎（求去聲，過愆也。）渠（音劬。渠渠，力言不已也。）
X35n0652_p0294b13║
X35n0652_p0294b14║金剛三昧經通宗記卷第六