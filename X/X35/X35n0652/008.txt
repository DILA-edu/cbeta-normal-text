X35n0652_p0299a18║
X35n0652_p0299a19║金剛三昧經通宗記卷第八
X35n0652_p0299a20║
X35n0652_p0299a21║天台山華頂嗣祖沙門　𧧌震　述
X35n0652_p0299a22║入實際品第五之下
X35n0652_p0299a23║大力菩薩言：云何六行？願為說之。
X35n0652_p0299a24║此請示六行。
X35n0652_p0299b01║佛言：一者、十信行。
X35n0652_p0299b02║此別示六行之名。夫信以自心愨實為義，又信為
X35n0652_p0299b03║佛果之始因也。初以一念清淨心，諦信佛性之理，
X35n0652_p0299b04║名信心。如論云：心外有佛，不名信心；心外見法，不
X35n0652_p0299b05║成信心。佛心與自心無二故，方名信心。得此信已，
X35n0652_p0299b06║圓明無礙，憶念不忘，名念心。又能玅圓通達，進趣
X35n0652_p0299b07║真淨，名進心。精進不息，慧性現前，名慧心。從慧得
X35n0652_p0299b08║定，湛寂不動，名定心。性定明淨，唯進無退，名不退
X35n0652_p0299b09║心。安住於法，護念無失，名護法心。護久念淨，回光
X35n0652_p0299b10║向佛，如鏡照鏡，名回向心。住佛光中，心淨無漏，名
X35n0652_p0299b11║戒心。游行佛剎，心隨願住，名曰願心。然此十心，只
X35n0652_p0299b12║在一念正信，直趣大乘，即得圓具。
X35n0652_p0299b13║二者、十住行。
X35n0652_p0299b14║此十住乃菩薩之智海，所謂依真而住，住無所住
X35n0652_p0299b15║也。初心依智發明，即入菩薩正位，名發心住。二增
X35n0652_p0299b16║長大悲，治心明淨，名治地住。三觀一切法，修於般
X35n0652_p0299b17║若，名修行住。四於法成就，紹繼佛種，名生貴住。五
X35n0652_p0299b18║以漚和（此云方便善巧）設化，令眾離苦得樂，名方便具足
X35n0652_p0299b19║住。六安住佛法中，讚毀不動，名正心住。七得不退
X35n0652_p0299b20║轉無生法忍，心正增進，名不退住。八得廣大法，圓
X35n0652_p0299b21║融無礙，含真抱一，名童真住。九善知世出世間一
X35n0652_p0299b22║切諸法，習法王行業，名法王子住。十成就一切智，
X35n0652_p0299b23║以增長諸佛智種，名灌頂住。此十亦以十波羅蜜
X35n0652_p0299b24║為本。所言發心者，發明本覺心體，即得根本實智，
X35n0652_p0299c01║知自性清淨，知佛法差別，解無差別解，知佛境界
X35n0652_p0299c02║體性平等功德智慧。從此能修諸佛助道之法，得
X35n0652_p0299c03║諸佛說法智慧，即能說法調伏眾生。以故發心之
X35n0652_p0299c04║功，齊於玅覺果海，真不可限量。故發心已，明見佛
X35n0652_p0299c05║性，不居惑地，住佛所住，故名曰住。華嚴說十住後，
X35n0652_p0299c06║即說梵行，謂有作有為，非為梵行。必須於身無所
X35n0652_p0299c07║取，於修無所著，於法無所住，於梵行亦不可得。如
X35n0652_p0299c08║是則心無障礙，意無取著，於諸法中不生二解，一
X35n0652_p0299c09║切佛法疾得現前。初發心時，即得阿耨多羅三藐
X35n0652_p0299c10║三菩提，知一切法即心自性，成就慧身，不由他悟。
X35n0652_p0299c11║三者、十行行。
X35n0652_p0299c12║此十行為菩薩之行海也。夫以行利人曰行：一、平
X35n0652_p0299c13║等惠施，無相無作，曰歡喜行；二、以戒自淨，以法利
X35n0652_p0299c14║人，曰饒益行；三、能忍一切，心自調攝，曰無違逆行；
X35n0652_p0299c15║四、志求佛法，心無怯弱，曰無屈撓行；五、定慧圓明，
X35n0652_p0299c16║正念無惑，曰離癡亂行；六、般若圓照，善能示現，曰
X35n0652_p0299c17║善現行；七、究竟善巧，示無作法，曰無著行；八、以最
X35n0652_p0299c18║勝法調伏，攝化眾生，曰難得行；九、以平等無礙善
X35n0652_p0299c19║辨，為人說法，曰善法行；十、以諸佛誠諦之語，誓願
X35n0652_p0299c20║度生，皆入實際，曰真實行。此正以十波羅蜜為本。
X35n0652_p0299c21║然欲自利利人，必當繁興萬行，故以此十行而利
X35n0652_p0299c22║生也。然於己無所求，於欲無所染，心淨如佛，性無
X35n0652_p0299c23║三毒，絕生死迴流，入智慧大海，為一切眾生護持
X35n0652_p0299c24║諸佛正法，得一切佛法海實相源底，是為十行中
X35n0652_p0300a01║事。而此十行，無行不攝，行行無盡。但出世心重，悲
X35n0652_p0300a02║願未深，當行十回向法。
X35n0652_p0300a03║四者，十回向行。
X35n0652_p0300a04║此十回向，為菩薩誓願海也。夫以悲願利生，回己
X35n0652_p0300a05║之功德而向於眾生，故曰回向。初、以所行六度及
X35n0652_p0300a06║四無量心一切善根，回向眾生，令得出世之道，而
X35n0652_p0300a07║不作我能利生之想，名救護眾生，離眾生相回向。
X35n0652_p0300a08║二、以所得一切不壞信善根，回向一切智，願成熟
X35n0652_p0300a09║眾生出世間法，名不壞回向。三、修學諸佛回向之
X35n0652_p0300a10║道，所得法利，今復回向諸佛，願諸佛得無量樂，轉
X35n0652_p0300a11║更增勝，回向菩薩，證薩婆若，回向眾生，證一切智，
X35n0652_p0300a12║名等一切諸佛回向。四、以善根功德力，至一切佛
X35n0652_p0300a13║所供養，回向眾生，成就大乘，名至一切處回向。五、
X35n0652_p0300a14║以一切懺除、禮敬、勸請、聞法、開悟，以至隨喜，如是
X35n0652_p0300a15║功德，回向莊嚴諸佛國土，普施眾生，決定成熟，平
X35n0652_p0300a16║等教化，名無盡功德藏回向。六、行內外施，如資生
X35n0652_p0300a17║之物及身分所有，悉皆施與，以此善根，回向眾生，
X35n0652_p0300a18║住清淨道，名入一切平等善根回向。七、以隨所積
X35n0652_p0300a19║集一切善根，回向眾生，令成就無盡功德之藏，名
X35n0652_p0300a20║平等隨順一切眾生回向。八、以深心不壞智力，便
X35n0652_p0300a21║順真如相回向眾生，圓滿一切清淨智慧，名真如
X35n0652_p0300a22║相回向。九、以一切尊重心善根回向，以此得無著
X35n0652_p0300a23║無縛解脫心，而住於普賢行大回向心，令眾生出
X35n0652_p0300a24║生平等無礙智，名無著無縛解脫回向。十、以一切
X35n0652_p0300b01║法施善根回向，願得廣大無礙境界，圓滿一切梵
X35n0652_p0300b02║行，入等法界無量菩薩回向，令眾生如我所得，亦
X35n0652_p0300b03║如是得到於彼岸，名法界無量回向。論云：此十回
X35n0652_p0300b04║向行，回真向俗，回智向悲。又通攝住、行、地中諸法，
X35n0652_p0300b05║並修而進，以大願力，融會智、悲、生死、涅槃，成一真
X35n0652_p0300b06║法界，總歸於菩提實際耳。又大般若經云：心無自
X35n0652_p0300b07║性，心性無故，心所亦無。心及心所既無自性，故心
X35n0652_p0300b08║亦無回向心義。又云：菩薩回向心則非心，菩提心
X35n0652_p0300b09║亦非心，不應非心回向非心。又云：心不應回向非
X35n0652_p0300b10║心，非心不應回向於心。如是二種，俱無所有。無所
X35n0652_p0300b11║有中，無回向義。是為菩薩般若波羅蜜。
X35n0652_p0300b12║五者、十地行。
X35n0652_p0300b13║此十地為菩薩地海，是菩薩果也。夫地以持載發
X35n0652_p0300b14║生為義，然此十地行法，實能發生道果，為眾生成
X35n0652_p0300b15║佛之基地。又通前住、行、向三，融成一法，總名諸佛
X35n0652_p0300b16║智地。更須知此十地，非必從住、行、向依次而進。如
X35n0652_p0300b17║經云：若有眾生發廣大心，受一切佛法，即超凡夫
X35n0652_p0300b18║地，入菩薩地。若十地行相次第現前，則能趣入一
X35n0652_p0300b19║切智地。又此十地，因佛智而有差別，且同在一切
X35n0652_p0300b20║智，唯以差別而得名。然地地皆以一波羅蜜為正
X35n0652_p0300b21║修，九波羅蜜為助修。初地修於大捨；二地等行十
X35n0652_p0300b22║善；三地忍苦為樂；四地勤修菩提分法；五地善修
X35n0652_p0300b23║禪定，始學世間法，而於文筆、讚詠、圖書、印璽、一切
X35n0652_p0300b24║技藝，順世所作，靡不該習，為令眾生住於佛法故。
X35n0652_p0300c01║後五地已具釋品中，茲不重述。再舉台教中，謂別
X35n0652_p0300c02║教十地為圓教十住，別教等覺為圓教初行，別教
X35n0652_p0300c03║玅覺為圓教第二行。葢以別教但破十二品無明，
X35n0652_p0300c04║故且曰別教，誤以圓教之真因而為其極果也。別
X35n0652_p0300c05║即權也，圓即實也。故又云：權教雖稱玅覺，但是實
X35n0652_p0300c06║教中第二行耳。此以圓教從十信滿心，次第斷四
X35n0652_p0300c07║十一品無明，始登玅覺位，為智斷圓滿故也。所以
X35n0652_p0300c08║台教判華嚴為頓教，兼別說圓。而賢首以華嚴為
X35n0652_p0300c09║圓教，謂明一位即一切位，一切位即一位，如帝珠
X35n0652_p0300c10║網，互攝互入。是故十信滿心，即攝住、行、向、地及等
X35n0652_p0300c11║覺五位，便成正覺，故名圓教。又頓教，依大乘部中
X35n0652_p0300c12║思益經云：得諸法正信者，不從一地至於一地。又
X35n0652_p0300c13║楞伽經有初地即為八，皆明頓超之義。然此總不
X35n0652_p0300c14║說法相，唯辨真性，故為頓教。今合舉二家教相，以
X35n0652_p0300c15║證此經。葢舉此六行者，乃舉別以顯圓，此依台教
X35n0652_p0300c16║所判也。位位頓超，位位圓攝，此賢首教相也。然此
X35n0652_p0300c17║經真是實成菩薩，即圓而頓，即頓而圓者也。
X35n0652_p0300c18║六者、等覺行。如是行者乃能知之。
X35n0652_p0300c19║此等覺為第六行，又為十一地，乃菩薩出離海也。
X35n0652_p0300c20║又前十信，信自心即佛；十住，得諸佛之智；十行，行
X35n0652_p0300c21║出世之行；十回向，成滿大誓願力；十地，成就利他
X35n0652_p0300c22║之行。功依地滿，智以願圓，即超佛地，乃等於覺，得
X35n0652_p0300c23║金剛喻定現前，又名金剛心菩薩，是名等覺行。此
X35n0652_p0300c24║中唯不言玅覺，乃是如來自己境界故。然此六行，
X35n0652_p0301a01║若據華嚴圓頓義，總只一念頓證，便同等覺。故入
X35n0652_p0301a02║法界品，借善財童子開後學趣進之門，不須積劫
X35n0652_p0301a03║修證，一生便能成辦，是謂無功大用，自在圓融，以
X35n0652_p0301a04║顯一時一際一真法界，而圓證生佛共有之本智
X35n0652_p0301a05║也。然佛於此經中，略去信、住、行、向，又略去前五地，
X35n0652_p0301a06║只從第六地說起，又且圓攝信、住、行、向及前五地
X35n0652_p0301a07║之法，乃圓頓中之最圓頓者。又言如是六行，乃能
X35n0652_p0301a08║知此真如之法，則又明實教中信、住、行、向及前五
X35n0652_p0301a09║地，皆同住一圓頓中矣。又華嚴九地中云：菩薩得
X35n0652_p0301a10║如是無礙智，唯除諸佛及受職菩薩，餘無能比。乃
X35n0652_p0301a11║以所得之智校之，此言六行能知，正顯位位皆同
X35n0652_p0301a12║攝也。
X35n0652_p0301a13║大力菩薩言：實際覺利無有出入，何等法心得入實
X35n0652_p0301a14║際？
X35n0652_p0301a15║此問入實際法。然入實際三字，本從無相法品中
X35n0652_p0301a16║發源，以標此品之名，要且從四無礙智中楔出。又
X35n0652_p0301a17║須知如上所說，皆是四無礙智中精義入神處。不
X35n0652_p0301a18║得此智辨入神，安能入於實際？又即是真如之法，
X35n0652_p0301a19║轉換出實際二字。實際乃真如之實際，亦即本覺
X35n0652_p0301a20║之利，本無有出入之相。但未審是何等法，是何等
X35n0652_p0301a21║心，而能得入耶？
X35n0652_p0301a22║佛言：實際之法法無有際，無際之心則入實際。
X35n0652_p0301a23║此言心法無際則入矣。
X35n0652_p0301a24║大力菩薩言：無際心智，其智無涯（北藏作崖）。無涯之心，心
X35n0652_p0301b01║得自在；自在之智，得入實際。
X35n0652_p0301b02║此乃領解佛意，發明智入。然從無際心轉出無涯
X35n0652_p0301b03║智，從無涯智轉出無涯心，從心自在轉出自在智，
X35n0652_p0301b04║正所謂如楔出楔。若不得自在智，如何而得入於
X35n0652_p0301b05║實際耶？
X35n0652_p0301b06║如彼凡夫輭心眾生其心多喘，以何法御令得堅心
X35n0652_p0301b07║得入實際？
X35n0652_p0301b08║此揀問喘患對治之法。言凡夫者，揀去二乘外道
X35n0652_p0301b09║沉空滯寂之定，專指世間一切庸常人中，有心力
X35n0652_p0301b10║輭弱者，則其心多見，易於喘動，未知應以何法御
X35n0652_p0301b11║止，必令其得堅強猛烈之心，方能入於實際耳。實
X35n0652_p0301b12║際，即無生法忍之實際，非具剛斷之智者，又何能
X35n0652_p0301b13║哉。
X35n0652_p0301b14║佛言：菩薩！彼心喘者以內外使，隨使流注滴瀝成海，
X35n0652_p0301b15║大風鼓浪大龍驚駭，驚駭之心故令多喘。
X35n0652_p0301b16║此明喘動之原。謂心之喘動，因五根對五塵，有五
X35n0652_p0301b17║十一種心所，法用分內外，有內外煩惱，是皆隨物
X35n0652_p0301b18║所使耳。然隨其所使，遂成流注，相續不斷，初雖點
X35n0652_p0301b19║滴滲漏之微，積久終乃成海。此喻意識起諸現行，
X35n0652_p0301b20║攀緣六塵諸境，而成眾生業海。時遇六塵境風大
X35n0652_p0301b21║起，自然鼓湧，識浪排空，致使大龍有大威力者，亦
X35n0652_p0301b22║為之驚駭矣。龍喻一心，既有驚駭之心，故令多諸
X35n0652_p0301b23║喘動也。
X35n0652_p0301b24║菩薩令彼眾生存三守一入如來禪，以禪定故心則
X35n0652_p0301c01║無喘。
X35n0652_p0301c02║此示治喘之方，言今欲治此喘動，但令其存三守
X35n0652_p0301c03║一，由定而得安，心安則無喘矣。
X35n0652_p0301c04║大力菩薩言：何謂存三守一入如來禪？
X35n0652_p0301c05║此詢問名義。
X35n0652_p0301c06║佛言：存三者，存三解脫；守一者，守一心如。入如來禪
X35n0652_p0301c07║者，理觀心如，入如是地，即入實際。
X35n0652_p0301c08║此約示其名。注念曰存，護念曰守。如來禪，返於自
X35n0652_p0301c09║性清淨之體。攝心返視，曰觀理觀心。如以自性真
X35n0652_p0301c10║理，返觀一心真如之體也。○宗門有如來禪、祖師
X35n0652_p0301c11║禪之分。如來禪是明法身邊事，即證此一心真如
X35n0652_p0301c12║之體，謂之法身死水、解脫深坑，不能任運發大機
X35n0652_p0301c13║用。故忽若被人問著，便眼目定動，開口不得。此只
X35n0652_p0301c14║是緣覺境界，何能為人說法？若祖師禪者，如世尊
X35n0652_p0301c15║纔拈起華，迦葉便破顏微笑時，四十九年說不到
X35n0652_p0301c16║底，一時吐露在面前了也。後人稱之為祖師禪。此
X35n0652_p0301c17║直明法身向上事，所謂目前活潑潑、轉轆轆，物物
X35n0652_p0301c18║頭頭，無有不是顯發如來正法眼藏處。不見龐居
X35n0652_p0301c19║士有云：神通及玅用，運水及搬柴。間有私議之曰：
X35n0652_p0301c20║豈有如來禪反不及祖師禪耶？彼惟執如來為佛
X35n0652_p0301c21║之嘉號，尚未知如來二字之義。
X35n0652_p0301c22║大力菩薩言：三解脫法是何等事理？觀三昧從何法
X35n0652_p0301c23║入？
X35n0652_p0301c24║此詳問其義。
X35n0652_p0302a01║佛言：三解脫者，虗空解脫、金剛解脫、般若解脫。
X35n0652_p0302a02║此示三解脫相，即是空、無相、無作三解脫門。又虗
X35n0652_p0302a03║空即是法身義，金剛即法身解脫之體，般若即法
X35n0652_p0302a04║身解脫之用。然法身、般若，總成解脫法相。三即是
X35n0652_p0302a05║一，一即是三，以成涅槃三德祕藏也。
X35n0652_p0302a06║理觀心者，心如理淨，無可不心。
X35n0652_p0302a07║此示理觀之法，言此心依真如自性之理，清淨無
X35n0652_p0302a08║染，猶明鏡高懸，物來斯鑒，本無可否之心，是即三
X35n0652_p0302a09║解脫之本也。
X35n0652_p0302a10║大力菩薩言：云何存用？云何觀之？
X35n0652_p0302a11║此別問存、觀二義。
X35n0652_p0302a12║佛言：心事不二，是名存用。內行外行，出入不二，不住
X35n0652_p0302a13║一相，心無得失，一不一地，淨心流入，是名觀之。
X35n0652_p0302a14║此總結存觀，發明體用之義。言此心於日用事物
X35n0652_p0302a15║之中而不二，乃是存三解脫之用也。夫內從心而
X35n0652_p0302a16║行，外隨事而行，心從內而出，事從外而入。若出入
X35n0652_p0302a17║不二，亦不住於一相，心無得失之想，住一與不一
X35n0652_p0302a18║之地，以清淨心而流入於自性不動之體，是理觀
X35n0652_p0302a19║之義也。
X35n0652_p0302a20║菩薩如是之人不住二相，雖不出家不住在家故，雖
X35n0652_p0302a21║無法服不具持波羅提木叉，不入布薩能以自心無
X35n0652_p0302a22║為自恣而獲聖果，不住二乘入菩薩道，後當滿地成
X35n0652_p0302a23║佛菩提。
X35n0652_p0302a24║此明其履踐之實證。言若能依法如是而修者，則
X35n0652_p0302b01║不住於有無、生滅、內外、得失等相。雖不出三界無
X35n0652_p0302b02║明家，亦不住在世俗之家。故雖無田衣法服，不具
X35n0652_p0302b03║持波羅提木叉（此云保解脫，又云淨命，又云成就威儀）戒，不入眾布
X35n0652_p0302b04║薩（此云相向說罪），而能以自心契悟無為之法，為自恣樂，
X35n0652_p0302b05║而獲於聖果。必不住於二乘，而直入菩薩大乘之
X35n0652_p0302b06║道矣。然此的是第九地行相，故曰後當滿地成佛
X35n0652_p0302b07║果菩提。滿地者，圓滿十地也。○梵網經有云：波羅
X35n0652_p0302b08║提木叉，是諸佛淨戒，菩薩所應學，護持如明珠。方
X35n0652_p0302b09║便勤莊嚴，宜發大勇猛，諸佛薩婆若，悉由是處出。
X35n0652_p0302b10║此證大乘金剛心地光明戒，非同小乘，防非止過，
X35n0652_p0302b11║執身不行，而取法服外相，護持威儀而已。
X35n0652_p0302b12║大力菩薩言：不可思議！如是之人非出家、非不出家。
X35n0652_p0302b13║何以故？入涅槃宅、著如來衣、坐菩提座，如是之人乃
X35n0652_p0302b14║至沙門宜應敬養。
X35n0652_p0302b15║此歎德表敬。葢謂依於如是行相者，雖非出家，亦
X35n0652_p0302b16║非不出家。夫出家者，所謂入涅槃寂滅之宅，著如
X35n0652_p0302b17║來智慧之衣，坐菩提法空之座。今彼皆已得，又何
X35n0652_p0302b18║異於出家耶？吾謂如是人者，不但天龍恭敬，乃至
X35n0652_p0302b19║識心達本之沙門，亦宜亦應敬而養之。宜者，不定
X35n0652_p0302b20║之意。應者，決斷之詞。有敬而無養，無以表敬。有養
X35n0652_p0302b21║而無敬，則無敬事之誠矣。
X35n0652_p0302b22║佛言：如是。何以故？入涅槃宅，心越三界，著如來衣，入
X35n0652_p0302b23║法空處，坐菩提座，登正覺一地，如是之人心超二乘，
X35n0652_p0302b24║何況沙門而不敬養？
X35n0652_p0302c01║此印成其義，而又發明心越三界，入法空處，即登
X35n0652_p0302c02║如來無上正覺最玅第一佛智之地，而心已超過
X35n0652_p0302c03║於二乘，直是大乘菩薩，為諸佛之所稱歎者，何況
X35n0652_p0302c04║沙門而有不敬養者乎？如維摩詰常為諸佛咨嗟
X35n0652_p0302c05║弟子，釋梵世主所敬是也。
X35n0652_p0302c06║大力菩薩言：如彼一地及與空海，二乘之人為不見
X35n0652_p0302c07║也。
X35n0652_p0302c08║此揀問心超二乘一句。
X35n0652_p0302c09║佛言：如是。彼二乘人味著三昧得三昧身，於彼空海
X35n0652_p0302c10║一地，如得酒病惛醉不醒，乃至數劫猶不得覺。
X35n0652_p0302c11║此示二乘躭禪寂之病也。味著者，躭受不捨。三昧
X35n0652_p0302c12║者，即指四禪四空而言。二乘執禪定為身，於大乘
X35n0652_p0302c13║諸法空海，及無上正覺第一智地，如得酒病，其心
X35n0652_p0302c14║惛醉不醒，乃至數劫，猶不得覺。葢因以定持身，經
X35n0652_p0302c15║劫不出故也。○什公云：貪著禪味有二障，障涅槃
X35n0652_p0302c16║及菩薩道。故佛初入檀特山修道，始於阿藍迦藍
X35n0652_p0302c17║處三年，學不用處定，知非便捨。復至鬱頭藍弗處
X35n0652_p0302c18║三年，學非非想定，知非亦捨。又至象頭山，同諸外
X35n0652_p0302c19║道，日食一麻一麥，經於六年，自惟苦行，非正解脫，
X35n0652_p0302c20║遂亦棄捨。而後始得睹星大悟，成等正覺也。
X35n0652_p0302c21║酒消始悟，方修是行，後得佛身。
X35n0652_p0302c22║此明其覺悟，謂其直待定力已盡，如酒力之消，方
X35n0652_p0302c23║能覺悟。乃修此自覺聖智之行，而後始得如來正
X35n0652_p0302c24║覺之身也。
X35n0652_p0303a01║如彼人者，從捨闡提即入六行，於行地所一念淨心
X35n0652_p0303a02║決定明白，金剛智力阿鞞䟦致，度脫眾生慈悲無盡。
X35n0652_p0303a03║此直示頓超諸地無功用大行。言其悟諸法空，登
X35n0652_p0303a04║正覺第一地者，不須從地入地，相續增進，次第而
X35n0652_p0303a05║得。即從退沒善根，不具淨信之凡夫，梵語謂之闡
X35n0652_p0303a06║提者，即入菩薩信住行向地，及等覺六行之中。謂
X35n0652_p0303a07║其能於六行地之所，發一念清淨心光，決定即當
X35n0652_p0303a08║明白，而具金剛智力，住不退轉地（梵語阿鞞跋致）。便能以
X35n0652_p0303a09║己之所利，救度解脫一切眾生。深慈重悲，亦何有
X35n0652_p0303a10║盡。如佛又言，一切眾生，乃至二乘，不信有佛果，皆
X35n0652_p0303a11║謂之斷善根闡提。菩薩深信有佛法，不見有大乘
X35n0652_p0303a12║小乘。佛與眾生，同一法性，乃謂之善根闡提。葢闡
X35n0652_p0303a13║提者，猶言凡夫也。如摩訶薩，此云大道心眾生，又
X35n0652_p0303a14║云大心凡天，義同。
X35n0652_p0303a15║大力菩薩言：如是之人應不持戒，於彼沙門應不敬
X35n0652_p0303a16║仰。
X35n0652_p0303a17║此揀問後世之疑慢。
X35n0652_p0303a18║佛言：為說戒者不善慢故，海波浪故。如彼心地，八識
X35n0652_p0303a19║海澄，九識流淨，風不能動，波浪不起，戒性等空，持者
X35n0652_p0303a20║迷倒。如彼之人，七六不生諸集滅定，不離三佛而發
X35n0652_p0303a21║菩提，三無相中順心玄入，深敬三寶不失威儀，於彼
X35n0652_p0303a22║沙門不無恭敬。
X35n0652_p0303a23║此破其疑慢，而發明智行也。言諸佛說戒者，為令
X35n0652_p0303a24║眾生捨不善而生善，捨慢而生敬故。又以眾生識
X35n0652_p0303b01║海中，波浪洶湧，故以戒珠而為止之也。如依教而
X35n0652_p0303b02║修，依法而住者，則彼之心地中，已得空如無相之
X35n0652_p0303b03║性體。其八識海中，自然浪靜風恬，澄渟一色。凡一
X35n0652_p0303b04║行一動，一語一默，皆從九識真性體中，流出白淨
X35n0652_p0303b05║之法。此乃一切境風，如利（得可意事）、衰（失可意事）、毀（不現誹撥）、譽
X35n0652_p0303b06║（不現讚美）、稱（現前讚美）、譏（現前誹撥）、苦（逼惱身心）、樂（適悅身心）等，所不能動。
X35n0652_p0303b07║而意識中，狂波逆浪，決然不起。夫如是，則戒體清
X35n0652_p0303b08║淨，其性等於虗空。若言有戒之可持，皆眾生自迷
X35n0652_p0303b09║而生顛倒。葢無有所犯，又何有所持耶？如彼之依
X35n0652_p0303b10║教法修行者，其七識與六識之俱生，我法二執，決
X35n0652_p0303b11║定不生。葢不生者，以七六皆緣有漏心相見二分，
X35n0652_p0303b12║相見皆從八識所變。又相從見生，即前五色根，亦
X35n0652_p0303b13║是第八相分。第七恒執第八見分，第六相引而生。
X35n0652_p0303b14║故第八以七六生滅不停為相分，而七六所知所
X35n0652_p0303b15║見，即第八見分。世間出世所有萬法，不出此二，攝
X35n0652_p0303b16║盡無遺。若盡此相見二分，即是真識之性體，故曰
X35n0652_p0303b17║七六不生。有者以緣塵分別為見分，山河大地無
X35n0652_p0303b18║知色相為相分。見分為心，相分為境者，反覺贅疣
X35n0652_p0303b19║矣。然既已七六不生，則諸法所集，皆入於滅定。至
X35n0652_p0303b20║此而又能以本誓願力，畢竟不離法報化身之三
X35n0652_p0303b21║佛，發菩提心。又雖得於空相亦空，空空亦空，所空
X35n0652_p0303b22║亦空，如是三無相中，順自心之理，玄玅深入。抑且
X35n0652_p0303b23║深敬三寶，弗違自心，不失威儀，為世師範。故於沙
X35n0652_p0303b24║門，決定不無恭敬之心者也。後地藏菩薩，又收此
X35n0652_p0303c01║中七六不生之義。
X35n0652_p0303c02║菩薩！彼仁者不住世間動不動法，入三空聚滅三有
X35n0652_p0303c03║心。
X35n0652_p0303c04║此結明入實際自在之智用。然特稱為仁者，葢直
X35n0652_p0303c05║從性體上立名。性體之用有五：若從法上見，名之
X35n0652_p0303c06║曰道；從行上立，稱之曰德；今從體上發明，則謂之
X35n0652_p0303c07║仁。又從理上說，便是義；從用上顯，便是智。又仁者，
X35n0652_p0303c08║取之以象也。如果核中之仁，兩瓣合尖處，有孼在
X35n0652_p0303c09║此一點櫱，最微最細，當善保育，勿令有損，則能發
X35n0652_p0303c10║生長養。性體亦然。今此六七已不生，八五亦寂滅，
X35n0652_p0303c11║真性圓明，全體具在，正如核中之仁，以故稱為仁
X35n0652_p0303c12║者。非仁者，則不能入於實際。然今入於實際，則決
X35n0652_p0303c13║不住世間動不動法。此即觀音耳根圓通，所謂入
X35n0652_p0303c14║流亡所。所入既寂，動靜二相，了然不生之義同也。
X35n0652_p0303c15║三空，即前空相亦空，空空亦空，所空亦空，亦與覺
X35n0652_p0303c16║所覺空，空覺極圓，空所空滅之義同也。三有，即欲
X35n0652_p0303c17║有、色有、無色有。此言三界依正二報，皆因屬有漏，
X35n0652_p0303c18║果屬有為。故所得正報，即眾生五陰身；所感依報，
X35n0652_p0303c19║即眾生所居土也。又經云：如來為破三有眾生而
X35n0652_p0303c20║出世。又云：為破外道，計梵王為生物之主，又計無
X35n0652_p0303c21║想天以無心為涅槃，又計五那含為真解脫故也。
X35n0652_p0303c22║按梵王，即初禪大梵天王，為世界主。劫初先生，劫
X35n0652_p0303c23║盡後滅。無想天心想不生，故名無想，乃外道所居。
X35n0652_p0303c24║五那含天，是三果阿那含居處，又名五不還天。此
X35n0652_p0304a01║無想與五那含，俱在四禪天之上。今云入菩薩之
X35n0652_p0304a02║三空聚，滅眾生三有之心者，正是九地中得無礙
X35n0652_p0304a03║智，入實際之能事也。
X35n0652_p0304a04║大力菩薩言：彼仁者果滿於足德佛、如來藏佛、形像
X35n0652_p0304a05║佛，如是佛所而發菩提心，入三聚戒不住其相，滅三
X35n0652_p0304a06║有心不居寂地，不捨可眾入不調地，不可思議。
X35n0652_p0304a07║此歎美頓超果滿，釋成佛意。謂如佛所言，彼仁者
X35n0652_p0304a08║欲得玅覺果滿，但於具足萬德之報身，與如來藏
X35n0652_p0304a09║海之法身，及形像應化之身，如是三佛所發心，便
X35n0652_p0304a10║入於三聚戒中，攝於律儀，攝於善法，饒益眾生，而
X35n0652_p0304a11║又能不住其相，滅三有之心，又不居於寂滅之地，
X35n0652_p0304a12║且能隨機誨誘，不捨可化之眾生，而入於阿羅漢
X35n0652_p0304a13║不調之地，真乃不可思議。文殊般若經云：漏盡阿
X35n0652_p0304a14║羅漢，是名不調。以諸結已盡，更無所調故。然大力
X35n0652_p0304a15║菩薩作是語已，何故舍利弗忍俊不禁，即起說偈？
X35n0652_p0304a16║葢以大力菩薩從前所得四無礙善巧智，又得諸
X35n0652_p0304a17║佛所與無量法門，直下即已入佛境界，具足十力，
X35n0652_p0304a18║而墮於佛數矣。但第九善慧地，即是大智菩薩所
X35n0652_p0304a19║行處，非別有所證而得滿地。況舍利弗於法華會
X35n0652_p0304a20║上，已得受記作佛，直以大智自任，故當機不讓耳。
X35n0652_p0304a21║爾時，舍利弗從座而起，前說偈言：
X35n0652_p0304a22║此序發起之儀，只顯一前字，以明直趣無上菩提
X35n0652_p0304a23║也。
X35n0652_p0304a24║具足般若海，不住涅槃城，如彼玅蓮華，高原非所出。
X35n0652_p0304b01║此先明具智之玅，言菩薩具足此般若智海，又不
X35n0652_p0304b02║應住於寂滅。葢般若實從眾生中生，如玅蓮華而
X35n0652_p0304b03║產於淤泥之中，若高原淨地，本非其所出矣。
X35n0652_p0304b04║諸佛無量劫，不捨諸煩惱，度世然後得，如泥華所出。
X35n0652_p0304b05║此明得法之難。言佛於無量劫不捨煩惱，度脫世
X35n0652_p0304b06║間眾生，然後乃得此智慧，正如淤泥中蓮華之所
X35n0652_p0304b07║出也。
X35n0652_p0304b08║如彼六行地，菩薩之所修，如彼三空聚，菩提之真道。
X35n0652_p0304b09║此明修證之要，六行為菩薩所修之行，三空乃菩
X35n0652_p0304b10║薩所證之真菩提道也。
X35n0652_p0304b11║我今住不住，如佛之所說，來所還復來，具足然後出。
X35n0652_p0304b12║此發利生之願，言我今誓住生死道中以利生，不
X35n0652_p0304b13║求自住於寂滅。葢菩薩隨順大悲而常居生死，隨
X35n0652_p0304b14║順理智而生死恒真，雖厭而不離，雖居而無著，誠
X35n0652_p0304b15║如佛之所說利生之法，吾當以之化導。然非止於
X35n0652_p0304b16║一生而來此，所將生生還復來此，必令眾生具足
X35n0652_p0304b17║此般若海，然後吾乃出離於生死中也。
X35n0652_p0304b18║復令諸眾生，如我一無二，前來後來者，悉令登正覺。
X35n0652_p0304b19║此明願力之弘。言眾生雖具智慧，復當令彼同於
X35n0652_p0304b20║此願，如我一般而無有二。俾前來與後來者，悉令
X35n0652_p0304b21║登於正覺第一地而後已。
X35n0652_p0304b22║爾時，佛告舍利弗言：不可思議！汝當於後成菩提道，
X35n0652_p0304b23║無量眾生超生死海。
X35n0652_p0304b24║此特印記其誓願成就告者祝詞也。又示也。然舍
X35n0652_p0304c01║利弗在法華會上祇云：安住實智中，我定當作佛。
X35n0652_p0304c02║故佛乃與其華光佛之記。然授記聲聞作佛，為欲
X35n0652_p0304c03║䇿進入無餘涅槃故，為欲誘進行菩薩行故。今舍
X35n0652_p0304c04║利弗又發如是大願，佛復示無量眾生超生死海
X35n0652_p0304c05║之祝詞也。
X35n0652_p0304c06║爾時，大眾皆悟菩提，諸小眾等入五空海。
X35n0652_p0304c07║此結同聞悟入之益。言當時雖有大小二乘之眾，
X35n0652_p0304c08║而皆得融會於一乘矣。所云菩提有五：一、小乘菩
X35n0652_p0304c09║提，二、二乘菩提，三、權教空行菩提，四、一乘菩薩十
X35n0652_p0304c10║波羅蜜菩提，五、佛果智慧菩提。然五空乃入實際
X35n0652_p0304c11║之原始，菩提為入實際之要終也。
X35n0652_p0304c12║
X35n0652_p0304c13║音釋
X35n0652_p0304c14║愨（音却，與慤同，誠也。）璽（音徙。）技（上去二聲，方術也。）藝（音詣。凡九流百工，業皆曰藝。）涯
X35n0652_p0304c15║（水際曰涯。）崖（山邊。）瀝（音力，點滿曰瀝，水將盡而餘滴也。）駭（音蟹，驚也。）潑（潘入聲，散水曰潑）。
X35n0652_p0304c16║轆（音六，轉換不定也。）惛（音昏，心不明也。）鞞（音皮。）恬（音甜，閒靜也。）渟（音廷，水止曰渟。）誹
X35n0652_p0304c17║（音非誹撥，謂言行不然也。）贅（追去聲。）疣（音由，瘤也。）範（音范，模範。）櫱（音孽，萌櫱。）淤（音迂，澤中
X35n0652_p0304c18║穢泥）。
X35n0652_p0304c19║
X35n0652_p0304c20║金剛三昧經通宗記卷第八