X35n0652_p0323c18║
X35n0652_p0323c19║
X35n0652_p0323c20║金剛三昧經通宗記卷第十二
X35n0652_p0323c21║
X35n0652_p0323c22║天台山華頂嗣祖沙門　𧧌震　述
X35n0652_p0323c23║總持品第八之下
X35n0652_p0323c24║地藏菩薩言：尊者！如是之法則無因緣，若無緣法因
X35n0652_p0324a01║則不起，云何不動法得入如來？
X35n0652_p0324a02║此問入如來義。結明如來藏品末之偈，有常自在
X35n0652_p0324a03║如如，入於如來藏之義。謂如來藏品所說如是之
X35n0652_p0324a04║法，則無有因緣生滅之可得也。何故？若無緣法，因
X35n0652_p0324a05║則不起，緣起不生，則如如正體之中，而湛然不動
X35n0652_p0324a06║矣。但云何以如如不動之法，而得入於如來正智
X35n0652_p0324a07║之道也？
X35n0652_p0324a08║爾時，如來欲宣此義，而說偈言：一切諸法相，性空無
X35n0652_p0324a09║不動，是法於是時，不於是時起。
X35n0652_p0324a10║此言真性緣起。夫目前一切諸法，雖有其相，而性
X35n0652_p0324a11║本空，無其體，如如不動。葢即相而觀，法法森立；即
X35n0652_p0324a12║性而觀，念念空寂。雖則空寂，且能隨機而動。以故目
X35n0652_p0324a13║前如是之法，雖於正是時而顯現，然剎那無住，實
X35n0652_p0324a14║非三際可攝，故亦不決定於正是時而起也。所言
X35n0652_p0324a15║是法者，即是真性緣起之法，即宗門目前一著子。
X35n0652_p0324a16║是時者，正當是時，即當前一念正興之時也。○昔
X35n0652_p0324a17║有僧問智威禪師云：真性緣起，其義云何？威良久。
X35n0652_p0324a18║時安國玄挺侍立次，遽召云：大德！正興一念問時，
X35n0652_p0324a19║是真性中緣起。其僧言下有省。後徑山杲禪師徵
X35n0652_p0324a20║云：一念未興時，不可無緣起也。設有人道：一念未
X35n0652_p0324a21║興，喚甚麼作緣起？我只要汝恁麼道。此二則語，安
X35n0652_p0324a22║國發明是法於是時，徑山發明不於是時起。而臨
X35n0652_p0324a23║濟大師又曰：一念緣起無生，超出三乘權學。是皆
X35n0652_p0324a24║深得此中玅旨，非智識之可測也。
X35n0652_p0324b01║法無有異時，不於異時起，法無動不動，性空故寂滅。
X35n0652_p0324b02║此言法性體相。夫法無有異時，不於異時起者，謂
X35n0652_p0324b03║此目前一法，覿體顯現，無有別異於當前一念時，
X35n0652_p0324b04║故亦不於當前一念別異之時而起也。又法無動
X35n0652_p0324b05║不動，性空故寂滅者，謂此目前一法，雖則覿體顯
X35n0652_p0324b06║現，而當念空寂，無動不動相，又且性體本空，故隨
X35n0652_p0324b07║處寂滅也。此一段義，若不明心見性悟，覿面全提
X35n0652_p0324b08║一著，恰似大蟲看水磨一般。故閱是說者，不可只
X35n0652_p0324b09║恁麼念過便了。
X35n0652_p0324b10║性空寂滅時，是法是時現，離相故寂住，寂住故不緣。
X35n0652_p0324b11║此言性體全彰。夫性空寂滅時者，即前後際斷，一
X35n0652_p0324b12║念不生時也。此是法是時現一句，正顯不立文字，
X35n0652_p0324b13║拈華直指之大宗。謂此目前一法，即於是當前一
X35n0652_p0324b14║念時，覿面顯現。葢我佛如來，初從正覺山前睹明
X35n0652_p0324b15║星處得來，後在涅槃會上拈華時露出，不意又向
X35n0652_p0324b16║此中道破。吾固曰：初祖以楞伽印心，不若此一句
X35n0652_p0324b17║切當。從上諸祖，千說萬說，以至擎扠輥毬，拈推豎
X35n0652_p0324b18║拂，行棒行喝，種種機用，不出此一句。然此一句，實
X35n0652_p0324b19║從玅覺中流出，是大總持門。總持二字，梵語即陀
X35n0652_p0324b20║羅尼，謂能總攝諸法，含無盡教理行果也。然總持
X35n0652_p0324b21║無文字，但玅契於佛心，能於差別中解無差別義，
X35n0652_p0324b22║於無差別中解差別義。眾生悟此，便得諸佛秘密
X35n0652_p0324b23║心印，而頓同佛體，善達一切眾生語言陀羅尼，能
X35n0652_p0324b24║轉根本法輪，是大不可思議諸佛境界，一切佛法
X35n0652_p0324c01║無不具攝，故又謂之真言，又名秘密藏。非器不傳
X35n0652_p0324c02║曰秘，深隱難知曰密。又秘密即是顯義，未悟是密，
X35n0652_p0324c03║悟之即非密也。故法華謂：唯佛與佛乃能究盡諸
X35n0652_p0324c04║法實相。此經亦云：惟佛與大菩薩乃能知之。故在
X35n0652_p0324c05║諸佛菩薩是顯，而眾生分中則為密矣。若欲得顯
X35n0652_p0324c06║密融通，且參取者一句好。但當初釋迦老子真是
X35n0652_p0324c07║婆心太切。又曰：離相故寂住，寂住故不緣。葢謂此
X35n0652_p0324c08║目前覿露之機，本離生滅緣起及文字等相，故唯
X35n0652_p0324c09║依於空寂而住。既依空寂而住，故於一切法皆不
X35n0652_p0324c10║相為緣。於此薦得，方知龐家箇漢。問：不與萬法為
X35n0652_p0324c11║侶者是甚麼人？馬大師曰：待汝一口吸盡西江水，
X35n0652_p0324c12║即向汝道。當人欲識經中的旨，且看馬大師者一
X35n0652_p0324c13║句意旨云何。
X35n0652_p0324c14║是諸緣起法，是法緣不生，因緣生滅無，生滅性空寂。
X35n0652_p0324c15║此言體性獨存。謂凡是世間諸有為相，皆是從緣
X35n0652_p0324c16║而起之法。今我所說，如是全體獨露之法，乃緣之
X35n0652_p0324c17║所不能生。然一切有為，皆以因緣自相生滅。若不
X35n0652_p0324c18║從緣生，則因緣生滅之相亦無。其相既無，則知此
X35n0652_p0324c19║生滅之性，本自空寂，而法性獨存矣。
X35n0652_p0324c20║緣性能所緣，是緣本緣起，故法起非緣，緣無起亦爾。
X35n0652_p0324c21║此言法性迥出，謂一切緣起之性，即能緣所緣之
X35n0652_p0324c22║性。如是能所二緣，皆本從緣而起。故知法性之起，
X35n0652_p0324c23║實非有藉於緣。其緣既無，而起亦不可得矣。○凡
X35n0652_p0324c24║夫以惑業為緣，聖人以機感為緣。緣起有四義：一
X35n0652_p0325a01║緣生故有，二緣生故空，三無性故有，四無性故空。
X35n0652_p0325a02║此四義中，以後二義為實。葢無性緣生故空，則非
X35n0652_p0325a03║斷見。無見之空，是名真空。緣生無性故有，則非常
X35n0652_p0325a04║見。有見之有，是為幻有。又緣起無性故不生，無性
X35n0652_p0325a05║緣起故不滅。又推無起性故不生，能顯無生性故
X35n0652_p0325a06║不滅。此所謂真性緣起無生之義也。
X35n0652_p0325a07║因緣所生法，是法是因緣，因緣生滅相，彼則無生滅。
X35n0652_p0325a08║此言性無生滅。謂世間一切，皆是因緣所生之法。
X35n0652_p0325a09║是法既從之而生，自是屬於因緣。既屬因緣，便有
X35n0652_p0325a10║生滅之相。若彼法性之體，非屬因緣，則亦無有生
X35n0652_p0325a11║滅矣。
X35n0652_p0325a12║彼如真實相，本不於出沒，諸法於是時，自生於出沒。
X35n0652_p0325a13║此言體無出沒，言彼法性無有生滅，其體自如，即
X35n0652_p0325a14║是真如實相，而本不有於出沒也。第諸法於是一
X35n0652_p0325a15║切時一切處，而自生於種種出沒之想，亦何有於
X35n0652_p0325a16║我也。
X35n0652_p0325a17║是故極淨本，本不因眾力，即於後得處，得得於本得。
X35n0652_p0325a18║此言本始不二，是故二字，總結如上法義，以攝一
X35n0652_p0325a19║經之旨。極淨本三字，當一字作一句讀。極者至極，
X35n0652_p0325a20║淨者明淨，本者本覺，乃滿口形容言說難盡之意。
X35n0652_p0325a21║言以是之故，此至極，此明淨，此即所謂本覺。然以
X35n0652_p0325a22║覺玅觀察，性體獨露，本不因眾法緣起之力而成，
X35n0652_p0325a23║即於等覺最後所得金剛心地之處，得其所得於
X35n0652_p0325a24║自性本覺之得也。
X35n0652_p0325b01║爾時，地藏菩薩聞佛所說，心地快然。時諸眾等無有
X35n0652_p0325b02║疑者，知眾心已，而說偈言：
X35n0652_p0325b03║此敘述無疑，說偈結成。
X35n0652_p0325b04║我知眾心疑，所以殷固問。如來大慈善，分別無有餘。
X35n0652_p0325b05║此明請轉法輪。言我知眾心之有疑，所以殷勤固
X35n0652_p0325b06║請而申問。今佛以大慈度世，善為分別如上法義，
X35n0652_p0325b07║而無有遺餘矣。
X35n0652_p0325b08║是諸二眾等，皆悉得明了。我今於了處，普化諸眾生。
X35n0652_p0325b09║此明法利流化。然前真性空品，分大小二眾，謂大
X35n0652_p0325b10║乘小乘也。今此皆得明了，而同入於大乘矣。又自
X35n0652_p0325b11║言我今於了處以利生，此即所謂自覺己圓能覺
X35n0652_p0325b12║他者，同如來應世之意也。
X35n0652_p0325b13║如佛之大悲，不捨於本願，故於一子地，而住於煩惱。
X35n0652_p0325b14║此明利生弘願，謂佛本不捨於悲願，吾亦當如之。
X35n0652_p0325b15║然菩薩視諸眾生猶如一子，今眾生住於煩惱，我
X35n0652_p0325b16║亦當住於煩惱而化度之。已上滿覺分竟，後屬弘
X35n0652_p0325b17║化分，即流通分也。
X35n0652_p0325b18║爾時，如來而告眾言：是菩薩者不可思議，恒以大慈
X35n0652_p0325b19║拔眾生苦。若有眾生持是經法、持是菩薩名，即不墮
X35n0652_p0325b20║於惡趣，一切障難皆悉除滅。
X35n0652_p0325b21║此贊慈德利生，及經功滅障，謂名法同有不思議
X35n0652_p0325b22║熏，而能離惡滅障也。
X35n0652_p0325b23║若有眾生持此經者，無餘雜念，專念是經，如法修習。
X35n0652_p0325b24║爾時，菩薩常作化身而為說法，擁護是人終不暫捨，
X35n0652_p0325c01║令是人等速得阿耨多羅三藐三菩提。
X35n0652_p0325c02║此顯菩薩現身衛法之願如此。然持者必當專念，
X35n0652_p0325c03║修習必須如法。果能如是，則諸佛實相，念念現前，
X35n0652_p0325c04║於佛菩提，何遠之有？
X35n0652_p0325c05║汝等菩薩若化眾生，皆令修習如是大乘決定了義。
X35n0652_p0325c06║此特垂遵行轉化之誡。
X35n0652_p0325c07║爾時，阿難從座而起，前白佛言：如來所說大乘福聚
X35n0652_p0325c08║決定斷結，無生覺利不可思議，如是之法名為何經？
X35n0652_p0325c09║此贊法請名也。梵語阿難，此云慶喜，乃佛之從弟
X35n0652_p0325c10║也。以佛成道日而生，故名。年始八歲，從佛出家，至
X35n0652_p0325c11║年三十，為佛侍者。涅槃經云：如來成道已，過三十
X35n0652_p0325c12║年，在王舍城中，告諸比丘言：誰能受持如來十二
X35n0652_p0325c13║部經，供養左右，所須之事，亦不失自利。時憍陳如、
X35n0652_p0325c14║舍利弗，皆求侍左右。佛言：汝已朽邁，當須使人，云
X35n0652_p0325c15║何方欲為我給使？乃至五百阿羅漢，亦皆求侍，佛
X35n0652_p0325c16║皆不受。時大目揵連，即入定中，觀如來之心，在阿
X35n0652_p0325c17║難處，如日之初出，而光照於西壁也。便從定起，以
X35n0652_p0325c18║佛意語憍陳如，即與五百羅漢，同請阿難，謂佛意
X35n0652_p0325c19║欲令汝作。阿難云：若有是事，當預索三願，如世尊
X35n0652_p0325c20║故衣，願弗賜與，受檀越別請，聽我不從，出入無時，
X35n0652_p0325c21║隨我裁量。世尊與我三願，當順僧命。佛許之。阿難
X35n0652_p0325c22║又云：佛當為我說從前所說之法。佛許重為說之，
X35n0652_p0325c23║遂為侍者。二十餘年，具足八法，能持十二部經。言
X35n0652_p0325c24║八法者，信根堅固，其心質直，身無病苦，常勤精進，
X35n0652_p0326a01║具足念心，心無憍慢，成就定意，具足從聞生智，故
X35n0652_p0326a02║佛常稱為多聞藏，是總持第一。佛又言：過去諸佛
X35n0652_p0326a03║侍者，皆具如是八法。又云：阿難聞我所說，如瀉瓶
X35n0652_p0326a04║水，置之一器，所有秘義，悉能了知。然佛凡在一會
X35n0652_p0326a05║中，說法已竟，阿難必請命名，葢護持法藏之職，固
X35n0652_p0326a06║合如是。今此白言：如來所說大乘之法，功德福聚，
X35n0652_p0326a07║決定斷結，了證無生本覺之利，實乃不可思議，當
X35n0652_p0326a08║稱何等名耶？
X35n0652_p0326a09║受持是經，得幾所福？願佛慈悲，為我宣說。
X35n0652_p0326a10║此問持經獲福。
X35n0652_p0326a11║佛言：善男子！是經名者不可思議，過去諸佛之所護
X35n0652_p0326a12║念，能入如來一切智海。若有眾生持是經者，則於一
X35n0652_p0326a13║切經中無所希求。是經典法總持眾法、攝諸經要，是
X35n0652_p0326a14║諸經法法之繫宗。
X35n0652_p0326a15║此稱述經功。夫華嚴一名大不思議經，此經亦稱
X35n0652_p0326a16║為不可思議也。又佛所說經法，如般若為釋梵守
X35n0652_p0326a17║護，法華為菩薩守護。然此經不可思議，是佛境界，
X35n0652_p0326a18║故為諸佛護念。護念者何？能令眾生入如來之智
X35n0652_p0326a19║海也。又云：持是經者，已得此一味醍醐之法，則於
X35n0652_p0326a20║一切經中而無所希求矣。又言：是經典法雖是一
X35n0652_p0326a21║味，總持五味之法雖是一經，能攝三百餘會諸經
X35n0652_p0326a22║之綱要也。夫脉絡相屬謂之繫，流派所出而為宗。
X35n0652_p0326a23║然凡是諸經之法，須知皆是此法之繫屬，而於此
X35n0652_p0326a24║法中流出者也。如般若廣行六度，祇得此中無相
X35n0652_p0326b01║法品中事。且經云：一切諸佛及諸佛阿耨多羅三
X35n0652_p0326b02║藐三菩提，皆從此經出。而況是經之法，頓超十地，
X35n0652_p0326b03║直至等玅二覺者也。
X35n0652_p0326b04║是經名者，名攝大乘經，又名金剛三昧，又名無量義
X35n0652_p0326b05║宗。
X35n0652_p0326b06║此約名有三：夫攝大乘者，從法上立名，即般若義，
X35n0652_p0326b07║而以真如實際為其體也。金剛三昧者，從用上立
X35n0652_p0326b08║名，取法喻並彰，能摧堅破惑，即解脫義，而以明心
X35n0652_p0326b09║見性為其用也。無量義宗者，從體上立名，能攝一
X35n0652_p0326b10║切法，而為眾義所宗，即法身義。然法身能具攝一
X35n0652_p0326b11║切義，能出生一切法，若眾生證如來法身，即明始
X35n0652_p0326b12║本二覺之不二，故此經以始本二覺為宗。今立此
X35n0652_p0326b13║三名，以明圓備三德祕藏，而為涅槃之前導也。
X35n0652_p0326b14║若有人受持是經典者，即名受持百千諸佛。如是功
X35n0652_p0326b15║德，譬如虗空，無有邊際，不可思議。
X35n0652_p0326b16║此明功德無際。言持此經者，即持百千諸佛，而百
X35n0652_p0326b17║千諸佛皆不出此法也。然功德以虗空為喻，更無
X35n0652_p0326b18║有過於此矣。
X35n0652_p0326b19║我所囑累，唯是經典。
X35n0652_p0326b20║此特申囑累。以事託付曰囑，事相緣坐曰累。夫佛
X35n0652_p0326b21║囑累之意，謂我之所說一切法藏，唯此經為最耳。
X35n0652_p0326b22║葢如來說一切經法，皆為欲顯此金剛三昧之法
X35n0652_p0326b23║也。
X35n0652_p0326b24║阿難言：云何心行、云何人者，受持是經？
X35n0652_p0326c01║此揀問根性，先揀其心行，而後揀人也。
X35n0652_p0326c02║佛言：善男子！受持是經者，是人心無得失，常修梵行；
X35n0652_p0326c03║若於戲論，常樂靜心；入於聚落，心常在定；若處居家，
X35n0652_p0326c04║不著三有。
X35n0652_p0326c05║此明其操行。夫心無得失，則離於取捨。常修梵行，
X35n0652_p0326c06║則住於不退。此可驗其心行之真實矣。若於戲論，
X35n0652_p0326c07║常樂靜心，則遇事而不為事之所轉。入於聚落，心
X35n0652_p0326c08║常在定，則遇境而不為境之所惑。若處居家，不著
X35n0652_p0326c09║三有，則居塵而不染塵。此可以定其人之品節矣。
X35n0652_p0326c10║此是華嚴六地七地菩薩踐履處。
X35n0652_p0326c11║是人現世有五種福：一者、眾所尊敬，二者、身不橫夭，
X35n0652_p0326c12║三者、辨答邪論，四者、樂度眾生，五者、能入聖道。如是
X35n0652_p0326c13║人者，受持是經。
X35n0652_p0326c14║此明現獲五福，葢以法自持必致尊敬，以道自衛
X35n0652_p0326c15║必不橫夭。二者為自受用三昧，正智明了而能辨
X35n0652_p0326c16║其邪論，悲願無盡而樂度眾生。二者為他受用三
X35n0652_p0326c17║昧，前四是菩薩因中之行，後能入聖道是菩薩之
X35n0652_p0326c18║果德。如是人者，現在自他俱利，且能入於聖道，必
X35n0652_p0326c19║得受持是經而轉化於眾生也。此是我輩學道人
X35n0652_p0326c20║真福，不可不知。
X35n0652_p0326c21║阿難言：如彼人者，度諸眾生得受供養不？
X35n0652_p0326c22║此明堪受供否？為斷世疑，故有斯問。
X35n0652_p0326c23║佛言：如是人者，能為眾生作大福田，常行大智，權實
X35n0652_p0326c24║俱演，是四依僧。
X35n0652_p0327a01║此明大乘四依，所謂依法不依人，依義不依語，依
X35n0652_p0327a02║智不依識，依了義不依不了義。得如是四依，則能
X35n0652_p0327a03║常行於大智矣。夫智有權實之分，實智即諸佛本
X35n0652_p0327a04║得智，一切語言道斷；權智即後得智，能以方便
X35n0652_p0327a05║設化。然實非權而不顯，權非實而不立，必須權實
X35n0652_p0327a06║俱演，方為大乘四依。○華嚴離世間品云：菩薩住
X35n0652_p0327a07║於涅槃，而示現生死。究竟寂滅，而現起煩惱。常入
X35n0652_p0327a08║深禪定，而示受欲樂。常遠離三界，而不捨眾生。是
X35n0652_p0327a09║為不由他教權實雙行不共法。又云：雖知一切法
X35n0652_p0327a10║無有造作，而亦不捨諸法自相。雖知不由他悟入
X35n0652_p0327a11║於法，而種種方便求一切智。雖恒觀察無人無我，
X35n0652_p0327a12║而教化眾生無有疲厭。雖已成就一切智智，而修
X35n0652_p0327a13║菩薩行無有休息。雖知諸法不可言說，而轉淨法
X35n0652_p0327a14║輪令眾心喜。雖現入於大般涅槃，而一切處示現
X35n0652_p0327a15║受生。能作如是權實雙行法是佛業。今此權實俱
X35n0652_p0327a16║演，亦即此義。然離世間品，原是發明玅覺果後利
X35n0652_p0327a17║生常行之道，即同於大乘四依行相，而非小乘四
X35n0652_p0327a18║依。一謂乞食，二謂塚間樹下宿，三謂糞掃衣，四謂
X35n0652_p0327a19║服腐敗藥者比也。
X35n0652_p0327a20║於諸供養，乃至頭目髓腦亦皆得受，何況衣食而不
X35n0652_p0327a21║得受？
X35n0652_p0327a22║此明內外二施俱堪受故。凡捨身分所有為內施，
X35n0652_p0327a23║衣食供具為外施。如華嚴迴向品中言：最勝智菩
X35n0652_p0327a24║薩等以頭目布施，饒益菩薩等以髓肉布施。又法
X35n0652_p0327b01║華云：一切眾生喜見菩薩捨於兩臂，藥王菩薩捨
X35n0652_p0327b02║身等是也。葢內施尚且得受，況外施乎？○智者於
X35n0652_p0327b03║受食之時，當作厭離想。猶如曠野鬼食子之肉，心
X35n0652_p0327b04║生厭惡，都不甘樂。如是深加觀察，知世間受摶食
X35n0652_p0327b05║之過。摶食，即欲界分段之食，以資色身者也。次觀
X35n0652_p0327b06║觸食，如披剝牛羊，如諸蟲唼食。然有身斯有觸，若
X35n0652_p0327b07║貪於觸樂，終獲苦觸。故知觸之為患實大。又觀思
X35n0652_p0327b08║食，如大火聚。此思是第七意業，從根本無明不覺
X35n0652_p0327b09║而起，故喻如火聚。然一有想因，即有此思食矣。再
X35n0652_p0327b10║觀識食，猶如三百攢柔森列，而不可近。以有生故，
X35n0652_p0327b11║則有此識食。然此三種，俱名為食。能資益眾生諸
X35n0652_p0327b12║根、四大及種子故。是為三界食。智者作如是觀，而
X35n0652_p0327b13║於一切不生貪想。故受食時，無論好惡，如塗治癰
X35n0652_p0327b14║瘡之藥而已。又須知比丘當以法喜為食。如玅吉
X35n0652_p0327b15║祥菩薩（即文殊別名）為舍利弗等設希有食，乃曰：我今
X35n0652_p0327b16║所設食者，不可分段，不可吞咽，非香、味、觸三塵為
X35n0652_p0327b17║體，非三界所攝，亦非不繫。如是玅食，是如來食，非
X35n0652_p0327b18║飯食也。善現與舍利弗聞已，法喜飽滿，俱入滅定，
X35n0652_p0327b19║不復食三界之食。此是般若、涅槃二經中所說之
X35n0652_p0327b20║義。又經云：一切諸法，由食而住。在眼以眠為食，在
X35n0652_p0327b21║耳以聲為食，在鼻以香為食，在舌以味為食，在身
X35n0652_p0327b22║以細滑為食，在意以法為食，在大般涅槃以無放
X35n0652_p0327b23║逸為食也。
X35n0652_p0327b24║善男子，如是人者，是汝知識，是汝橋梁，何況凡夫而
X35n0652_p0327c01║不供養？
X35n0652_p0327c02║此明為二乘良導。然阿難在般若會上，祇得初果；
X35n0652_p0327c03║首楞嚴會中，雖證法身，悟成佛法門，猶未盡漏；至
X35n0652_p0327c04║法華受記作佛，雖能憶念過去諸佛法藏，通達無
X35n0652_p0327c05║礙，而習漏未盡；及佛滅度後，結集法眼，始得阿羅
X35n0652_p0327c06║漢果。今此故云：如是人者，是汝知識，以堪導入聖
X35n0652_p0327c07║道故；是汝橋梁，以堪超越三有海故。實能與汝二
X35n0652_p0327c08║乘為師為導，豈況博地凡夫，而不敬事者哉？
X35n0652_p0327c09║阿難言：於彼人所受持是經、供養是人，得幾所福？
X35n0652_p0327c10║此又問傳持福利。
X35n0652_p0327c11║佛言：若復有人持以滿城金銀而以布施，不如於是
X35n0652_p0327c12║人所受持是經一四句偈不可思議。
X35n0652_p0327c13║此言功德難量。夫以財寶為施，祇得人天有漏之
X35n0652_p0327c14║福耳。此句先釋，明不必問其得幾所福矣。下獨顯
X35n0652_p0327c15║持者之功。若能持此中一偈，便得頓悟本覺，而獲
X35n0652_p0327c16║法王出世之智寶，是豈世寶之可為？喻此功此德，
X35n0652_p0327c17║真實難量，非心可思，非口可議者也。
X35n0652_p0327c18║善男子，令諸眾生持是經者，心常在定，不失本心。
X35n0652_p0327c19║此明悟心不失，言一人成道，則多人獲益。若令諸
X35n0652_p0327c20║眾生持於此經，必得契悟此心，常在定中，決不失
X35n0652_p0327c21║其本心者矣。○華嚴稱發菩提心功德，連舉十餘
X35n0652_p0327c22║喻，重重較之，不及少分。葢發心者，發明本覺之心
X35n0652_p0327c23║體也。然於初發明，得一念相應見道，即已斷於見
X35n0652_p0327c24║惑。更當修道，求斷思惑，始得不失本心，而常安住
X35n0652_p0328a01║於道矣。所以初祖達磨大師，從南天竺國來至此
X35n0652_p0328a02║土，傳上乘一心之法，欲令人明心見性。又得馬大
X35n0652_p0328a03║師大弘其道，曰：一切法皆是心法，萬法皆從心生。
X35n0652_p0328a04║心為萬法之根本。凡所見色，即是見心。心不自心，
X35n0652_p0328a05║因色故有。若是上根眾生，遇善知識指示，言下領
X35n0652_p0328a06║會，更不歷於階級地位，即頓悟本性。此等提唱，豈
X35n0652_p0328a07║不是六地菩薩說法化導耶？又云：行住坐臥，悉是
X35n0652_p0328a08║不思議用。不取善，不捨惡。淨穢兩邊，俱不依著。前
X35n0652_p0328a09║念後念中念，念念不相待，念念寂滅，喚作海印三
X35n0652_p0328a10║昧。此又豈非七地菩薩成就不可思議身語意業
X35n0652_p0328a11║無相行耶？又如百丈云：心如虗空，亦莫作虗空想。
X35n0652_p0328a12║黃檗云：內外身心，一切俱捨。猶如虗空，無所取著。
X35n0652_p0328a13║然後隨方應物，能所俱忘。臨濟云：你纔擬心，早是
X35n0652_p0328a14║錯了也。德山云：瞥起一念心，便是魔家眷屬。此等
X35n0652_p0328a15║所說，又豈不是七地中得無生法忍境界？歷觀從
X35n0652_p0328a16║上諸祖，莫不皆得此等契證，方可稱佛祖兒孫，利
X35n0652_p0328a17║生接物。但今法運下衰，不能挽其頹風。以致見道
X35n0652_p0328a18║者多，修道者少。說理者多，通理者少。楞嚴所謂邪
X35n0652_p0328a19║師說法，如恒河沙，正在此時。豈不悲哉！
X35n0652_p0328a20║若失本心，即當懺悔。懺悔之法，是為清涼。
X35n0652_p0328a21║此明失心悔過，即得於清凉也。然此失心者無他，
X35n0652_p0328a22║祇為學者但求一悟，便為了手羆參，即乃隨順世
X35n0652_p0328a23║緣，久久舊習復起，不特求斷思惑，并前見惑仍復
X35n0652_p0328a24║又生，故破壞法身，夭傷慧命，依舊與前凡夫日用
X35n0652_p0328b01║一般，此即失心之謂也。昔有僧問溈山：頓悟之人，
X35n0652_p0328b02║更有修否？山曰：若真悟得本，他自知時，修與不修，
X35n0652_p0328b03║是兩頭語。如初心頓悟，猶有無始習氣未除，須教
X35n0652_p0328b04║淨除現業流識，即是修也，不可別有法令其修行
X35n0652_p0328b05║趣向。溈山此說，一如佛之言曰：理則頓悟，乘悟併
X35n0652_p0328b06║銷；事非頓除，因次第盡。其義一也。夫佛祖令人見
X35n0652_p0328b07║道復修道，其言切誡如此，後人不肯聽從，亦無可
X35n0652_p0328b08║奈何。以故佛又開此方便門，乃曰：若失本心，即當
X35n0652_p0328b09║懺悔。梵語懺摩，此云悔過，今華梵兼舉，故曰懺悔。
X35n0652_p0328b10║葢言若此心之既得者，倘觸境緣熱惱，或乃失之，
X35n0652_p0328b11║亟應悔過，永斷勿生，則心智仍現，亦何失之有？是
X35n0652_p0328b12║中即轉熱惱而為清涼矣。
X35n0652_p0328b13║阿難言：懺悔先罪，不入於過去也。
X35n0652_p0328b14║此明罪性無住，即淨名所言：說悔先罪，而不說入
X35n0652_p0328b15║於過去。什法師註云：今因先所作罪，故今悔其先
X35n0652_p0328b16║罪。既言有先罪，則似罪有常性，而入於過去矣。故
X35n0652_p0328b17║為說不入過去，而去其常想也。肇法師又云：往罪
X35n0652_p0328b18║雖繫人，而不言罪有常性，從未來至現在，從現在
X35n0652_p0328b19║入過去，如是則三世性空矣。故三祖僧璨大師初
X35n0652_p0328b20║謁二祖，設禮而問曰：弟子身纏風恙，請和尚懺罪。
X35n0652_p0328b21║二祖曰：將罪來，與汝懺。璨良久曰：覓罪了不可得。
X35n0652_p0328b22║二祖曰：與汝懺罪竟，宜依佛法僧住。曰：今見和尚，
X35n0652_p0328b23║已知是僧，未審何名佛法？二祖曰：是心是佛，是心
X35n0652_p0328b24║是法，法佛無二，僧寶亦然。璨於言下大悟曰：今日
X35n0652_p0328c01║始知罪性不在內，不在外，不在中間，如其心然，佛
X35n0652_p0328c02║法無二也。此悟罪性，當體空寂。如毗婆尸佛偈云：
X35n0652_p0328c03║幻人心識本來無，罪福皆空無所住矣。然未悟者，
X35n0652_p0328c04║又不可撥無因果，謂無罪之可懺。葢人繫於業，緣
X35n0652_p0328c05║有性罪、遮罪。遮罪依教作法，懺之性罪，即當起行
X35n0652_p0328c06║方滅。起行有二種：一、從事行上懺，即淨身口意，對
X35n0652_p0328c07║三寶發露，更不覆藏，斷相續心，後不復作；二、從理
X35n0652_p0328c08║行上懺，如後所言，入真實觀是也。今此阿難謂佛
X35n0652_p0328c09║雖說懺悔先所作之罪，然罪性本不屬於三際，故
X35n0652_p0328c10║必不入於過去者也。
X35n0652_p0328c11║佛言：如是，猶如暗室，若遇明燈，暗即滅矣。善男子！無
X35n0652_p0328c12║說悔先所有諸罪，而以為說入於過去。
X35n0652_p0328c13║此先印成，又重以喻明。謂汝之言然。夫罪性實無
X35n0652_p0328c14║三際之可住，如遇其明，則暗自滅矣。無（如毋字）說悔
X35n0652_p0328c15║於先前所有諸罪，而以為其說入於過去也。此句
X35n0652_p0328c16║即重舉阿難之言，申明其義耳。
X35n0652_p0328c17║阿難言：云何名為懺悔？
X35n0652_p0328c18║此又問前失心悔過之法。
X35n0652_p0328c19║佛言：依此經教入真實觀，一入觀時諸罪悉滅，離諸
X35n0652_p0328c20║惡趣當生淨土，速成阿耨多羅三藐三菩提。
X35n0652_p0328c21║此明入觀之功，言一依如前所說，修空、無相、無作
X35n0652_p0328c22║而觀於真如實際，此即實相無生懺。如經云：若欲
X35n0652_p0328c23║懺悔者，端坐念實相，慧日破諸暗，眾罪如霜露。又
X35n0652_p0328c24║云：信心清淨，即生實相，當知是人成就第一希有
X35n0652_p0329a01║功德。以故不特罪滅，離諸惡趣，必得當念，即生法
X35n0652_p0329a02║性清淨之土，速成阿耨菩提。此如華嚴十住位中
X35n0652_p0329a03║梵行品所云：初發心時，即得阿耨多羅三藐三菩
X35n0652_p0329a04║提。又如玅覺果後說離世間品明利生之道云：眾
X35n0652_p0329a05║生得聞此法，聞已信解，解已修行，必得疾成阿耨
X35n0652_p0329a06║多羅三藐三菩提。以如說修行故，皆與此經合而
X35n0652_p0329a07║同為一乘圓頓法也。
X35n0652_p0329a08║佛說是經已，爾時阿難及諸菩薩四部之眾，皆大歡
X35n0652_p0329a09║喜，心得決定，頂禮佛足，歡喜奉行。
X35n0652_p0329a10║此結法圓成，以明在會咸皆秉教傳持也。夫歡喜
X35n0652_p0329a11║本是初地之名，謂初明性智具證二空，能益自他
X35n0652_p0329a12║生大喜故。今此特申二種喜：一者心得決定無有
X35n0652_p0329a13║餘疑，住於不退轉故。二者拜命奉行，以法轉利而
X35n0652_p0329a14║自生願樂故。如舍利弗來所還復來，具足然後出。
X35n0652_p0329a15║而阿難在首楞嚴會上亦云：我雖未度，願度末劫
X35n0652_p0329a16║一切眾生。此皆發歡喜奉行之悲願也。但今我輩
X35n0652_p0329a17║欲修行大乘者，必當發無上勝心。如不退轉法輪
X35n0652_p0329a18║經云：時有三善男子求菩薩乘者，白言：世尊！我等
X35n0652_p0329a19║於此法能信能解，不生疑惑，猶如如來。爾時第一
X35n0652_p0329a20║善男子言：世尊！若作是說：我是如來。此言便是正
X35n0652_p0329a21║說。第二善男子言：世尊！若作是說：我是世尊。此言
X35n0652_p0329a22║便是正說。第三善男子言：世尊！若作是說：我是佛。
X35n0652_p0329a23║此言便是正說。所以者何？我等於此法不生疑惑
X35n0652_p0329a24║故。在會聞者心皆擾動，作是念言：無有二佛並出
X35n0652_p0329b01║世間，何緣彼作是說？阿難問佛，佛說偈曰：能知過
X35n0652_p0329b02║去如，亦知未來如，見一切法如，是故名如來。彼已
X35n0652_p0329b03║能通達，諸法平等相，亦不生心念，是故名如來。道
X35n0652_p0329b04║如菩提如，及與不住如，知如如虗空，是故名如來。
X35n0652_p0329b05║又曰：不畏於生死，正住生死中，化度諸眾生，是故
X35n0652_p0329b06║名世尊。又曰：覺無明無知，自性無所有，已得於明
X35n0652_p0329b07║智，是故名為佛。此即見性成佛，直趣無上菩提之
X35n0652_p0329b08║義。余述此經記，一日先於定中，見梵僧手持經卷
X35n0652_p0329b09║以授余。未幾，會南柱禪人持此經至，閱之如獲故
X35n0652_p0329b10║物，晨夕展玩，不忍釋手。後遇南天竺僧四人，余因
X35n0652_p0329b11║問之曰：汝知金剛三昧經否？一僧曰：此間亦有是
X35n0652_p0329b12║經耶？其義校首楞嚴更勝，同在灌頂部中收。在昔
X35n0652_p0329b13║傳聞，五天竺國世主，皆保護祕重，不妄示人，此真
X35n0652_p0329b14║是菩薩出世度人之大法寶也。余因研究其義，奉
X35n0652_p0329b15║為此生他生修行之法程，惟願見者聞者，同願力
X35n0652_p0329b16║行，轉相設化，如舍利弗所云：前來後來者，悉令登
X35n0652_p0329b17║正覺。
X35n0652_p0329b18║
X35n0652_p0329b19║音釋
X35n0652_p0329b20║恰（苦洽切，音掐。適當之辭，謂有合於心也。）邁（音賣，老也。）瀉（音寫傾潟。）塚（音腫，故墓也。）埽
X35n0652_p0329b21║（掃本字。）摶（音團捏聚。）唼（色洽切，聚食聲。）丞（音戟，急速也。）擾（饒上聲。）諳（音菴，悉也，曉也。）
X35n0652_p0329b22║
X35n0652_p0329b23║金剛三昧經通宗記卷第十二（終）
X35n0652_p0329b24║
X35n0652_p0329c01║
X35n0652_p0329c02║
X35n0652_p0329c03║
X35n0652_p0329c04║
X35n0652_p0329c05║
X35n0652_p0329c06║
X35n0652_p0329c07║修習金剛三昧行法
X35n0652_p0329c08║
X35n0652_p0329c09║一切恭謹。
X35n0652_p0329c10║一心頂禮，十方常住一切三寶。
X35n0652_p0329c11║是諸眾等各各胡跪，嚴持香華如法供養。
X35n0652_p0329c12║願此香華雲，徧滿十方界，供養一切佛。
X35n0652_p0329c13║尊法諸菩薩，無量諸聖賢，及大阿羅漢，
X35n0652_p0329c14║一念普周徧，同時作佛事，普熏諸眾生。
X35n0652_p0329c15║皆發菩提心，具修菩薩道，成就諸佛法。
X35n0652_p0329c16║供養已，一切恭謹。
X35n0652_p0329c17║大慈滿足尊，智慧通無礙，廣度眾生故。
X35n0652_p0329c18║說於一諦義。如來所說法，悉從於無住，
X35n0652_p0329c19║我從無住處，是處禮如來，敬禮如來相。
X35n0652_p0329c20║等空不動智，不著無處所，敬禮無住身。
X35n0652_p0329c21║一心頂禮如來藏海清淨法身佛。（行者作觀，當想普賢菩薩禮佛發願
X35n0652_p0329c22║偈云：我今五輪禮佛足，為斷五道離五葢。願令一切諸眾生，安住五通具五眼。願我右膝著地時，令諸眾
X35n0652_p0329c23║生得正覺。願我左膝著地時，令諸眾生離邪見。願我右手著地時，如佛坐于金剛座，右手指地為震動，一
X35n0652_p0329c24║時疾證大菩提。願我左手著地時，攝諸外道入正道。願我頭頂著地時，令諸眾生離憍慢，成就如來無見
X35n0652_p0330a01║頂。）
X35n0652_p0330a02║一心頂禮，具足萬德圓滿報身佛。
X35n0652_p0330a03║一心頂禮，相好光明百億化身佛。
X35n0652_p0330a04║一心頂禮入金剛三昧示不動智身本師釋迦牟尼
X35n0652_p0330a05║佛。
X35n0652_p0330a06║一心頂禮，不可思議無量義宗。攝大乘金剛三昧尊
X35n0652_p0330a07║經（偈云：真空法性如虗空，出世智寶難思議。我身應現法寶前，五體翹勤皈命禮。）
X35n0652_p0330a08║一心頂禮，入空無相解脫菩薩摩訶薩。（文殊菩薩作觀偈云：能禮
X35n0652_p0330a09║所禮性空寂，感應道交難思議。我此道場如帝珠，某號菩薩應現中。我身應現菩薩前，頭面接足皈命禮。）
X35n0652_p0330a10║一心頂禮，證無生行心王菩薩摩訶薩。
X35n0652_p0330a11║一心頂禮得本覺利無住菩薩摩訶薩。
X35n0652_p0330a12║一心頂經智入實際大力菩薩摩訶薩。
X35n0652_p0330a13║一心頂禮總持眾法為眾決疑地藏菩薩摩訶薩。
X35n0652_p0330a14║一心頂禮入佛智地金剛三昧會中二千等諸大菩
X35n0652_p0330a15║薩摩訶薩。
X35n0652_p0330a16║一心頂禮阿伽陀比丘、舍利弗尊者一萬眾等大阿
X35n0652_p0330a17║羅漢賢聖僧。
X35n0652_p0330a18║一心奉為梵行長者八萬人等，及護持正法天龍八
X35n0652_p0330a19║部六十萬億諸大善神，各及眷屬頂禮三寶。
X35n0652_p0330a20║往昔所造諸惡業，皆由無始貪嗔癡，
X35n0652_p0330a21║從身語意之所生，一切罪根皆懺悔。
X35n0652_p0330a22║罪從心起將心懺，心若滅時罪亦亡。
X35n0652_p0330a23║罪亡心滅兩俱空，此則是名真懺悔。
X35n0652_p0330a24║（我與眾生，無量劫來，以識心妄緣，多起愛染。由內外使，隨使流轉。造諸一切不善之業，輪廻三界，無
X35n0652_p0330b01║有出期。而本有如來藏性，皆為生滅。慮知相隱，理不顯故。于如來所說一味真實決定了義之法，障
X35n0652_p0330b02║蔽不聞。況千思萬慮，不益道理。徒為亂動，失本心王。今一念悔過，向佛發露。惟願加被，令罪障消滅。）
X35n0652_p0330b03║普為四恩三有、法界眾生，悉願斷除諸障，歸命懺悔。
X35n0652_p0330b04║（我與眾生無始至今，一念心動五陰俱生，五陰生中具五十惡，多行不善溺于欲刺，繫于業緣常被
X35n0652_p0330b05║纏縛，失于自性本覺，失于如來出世智寶，不發四弘誓願，不發無上道心。今者幸得如來金剛三昧
X35n0652_p0330b06║智力，知三界虗幻諸法空寂，無我我所，能所身見內外結使皆悉寂靜，惟是識心妄見而有。願從今
X35n0652_p0330b07║已去，心住中道而不傾倚，六塵緣影而無流易，于一切法無著無求不取不捨，性等金剛不壞自性，
X35n0652_p0330b08║三寶清淨光明之體，四緣如順三戒具足，以自在智入于實際，得佛智慧法義皆空，自利利人過三
X35n0652_p0330b09║界地，不住二乘入菩薩道，亦如諸大菩薩化度眾生而無化度之想。我願如是，唯願如來慈悲攝受。）
X35n0652_p0330b10║眾生無邊誓願度，煩惱無盡誓願斷，
X35n0652_p0330b11║法門無量誓願學，佛道無上誓願成。
X35n0652_p0330b12║比丘（某甲），與現前眾等，及法界眾生，心常清淨，性本
X35n0652_p0330b13║空寂，妄念忽起，諸見橫生，起三毒根，造眾罪業，流轉
X35n0652_p0330b14║惡道，備歷苦趣，不自訶責，弗求解脫。今幸得聞
X35n0652_p0330b15║攝大乘金剛三昧尊經，實能發我本覺玅心，於諸煩
X35n0652_p0330b16║惱，方便摧破，無明實性，慧除電覺。由是歸向
X35n0652_p0330b17║本師釋迦牟尼如來，令我一念無生，眾緣斷滅，排諸
X35n0652_p0330b18║障難，出離葢纏，五陰六入，悉令空寂，現識不生，淨心
X35n0652_p0330b19║清白，專念受持　金剛三昧出世智寶，如法修習，得
X35n0652_p0330b20║金剛喻定，得金剛喻心，住金剛心地。入空無相，如解
X35n0652_p0330b21║脫菩薩摩訶薩；證無生行，如心王菩薩摩訶薩；得本
X35n0652_p0330b22║覺利，如無住菩薩摩訶薩；智入實際，如大力菩薩摩
X35n0652_p0330b23║訶薩；總持眾法，如地藏菩薩摩訶薩；發明性空，如舍
X35n0652_p0330b24║利弗尊者；入如來藏，如梵行長者。唯願如來金剛三
X35n0652_p0330c01║昧及諸大菩薩摩訶薩，令我等世世同得修出世因、
X35n0652_p0330c02║得出世果，常依三佛發菩提心，不同二乘味著靜樂，
X35n0652_p0330c03║於有為法如避火坑，於六度行無為無相，深入陰空
X35n0652_p0330c04║心處無住，轉諸情識入白淨性，引諸情智入薩婆若，
X35n0652_p0330c05║得法真空常樂我淨，超於二我大般涅槃。然後住於
X35n0652_p0330c06║生死、住於煩惱，不捨可眾入不調地，方便教化來而
X35n0652_p0330c07║復來，令法界一切眾生，捨離妄心修空斷結，九識明
X35n0652_p0330c08║淨得法真源，三化勤修入佛智地。又願彼諸眾生亦
X35n0652_p0330c09║同此願，願未來世一切眾生，得心空眼、得法空心，超
X35n0652_p0330c10║然出世無礙解脫，常行精進住不退地，不生無化如
X35n0652_p0330c11║佛無二，已度今度俱登正覺。
X35n0652_p0330c12║懺悔發願已，歸命禮三寶。
X35n0652_p0330c13║南無十方佛。　南無十方法。　南無十方僧。　南無
X35n0652_p0330c14║清淨法身佛。　南無圓滿報身佛。　南無百億分身
X35n0652_p0330c15║諸佛。　南無本師釋迦牟尼佛。　南無攝大乘金剛
X35n0652_p0330c16║三昧尊經。　南無解脫菩薩。　南無心王菩薩。　南
X35n0652_p0330c17║無無住菩薩。　南無大力菩薩。　南無地藏菩薩。
X35n0652_p0330c18║　南無十方一切諸大菩薩摩訶薩。　南無十方一切
X35n0652_p0330c19║大阿羅漢賢聖僧。
X35n0652_p0330c20║自歸依佛，當願眾生：紹隆佛種，發無上意。
X35n0652_p0330c21║自歸依法，當願眾生：深入經藏，智慧如海。
X35n0652_p0330c22║自歸依僧，當願眾生：統理大眾，一切無礙。
X35n0652_p0330c23║和南聖眾（凡持是經者，當日夕敬禮，其起止稱本師佛號，餘準常儀，茲不贅）。
X35n0652_p0330c24║
X35n0652_p0331a01║
X35n0652_p0331a02║No. 652-D
X35n0652_p0331a03║ 閣筆記
X35n0652_p0331a04║
X35n0652_p0331a05║余初入道，嘗聞禪宗頓悟佛心，教乘漸明佛語。學佛
X35n0652_p0331a06║者但悟其心，何愁語之弗解耶？遂躭玩禪苑，薄視講
X35n0652_p0331a07║肆。迨有以發明，欲少探教網，奈緣會不諧，終未能就。
X35n0652_p0331a08║洎乎濫廁禪列，謬當推舉，雖宗說無礙，心猶缺如。故
X35n0652_p0331a09║唱道之暇，循翻藏祕，而後知百丈、黃檗說法，直從教
X35n0652_p0331a10║海流出。又信昔人謂玄沙提唱與修多羅冥契，誠然
X35n0652_p0331a11║不虗。因歎談禪者不諳義學有實功，演教者不識禪
X35n0652_p0331a12║家有真悟。得少為足之徒，往往矜宗教兼通，或座主
X35n0652_p0331a13║妄意談禪，或禪者謬為說教，甚至執法鬬諍，互相非
X35n0652_p0331a14║毀，欲求彼此和會，不其難哉？抑自嘆智識闇短，百無
X35n0652_p0331a15║一長，既弗克博論貫通，秪宜退潛守拙而已。況年將
X35n0652_p0331a16║五旬，語云：五十曰艾。艾者，言髮之蒼白如艾色也。又
X35n0652_p0331a17║嘗謂人曰：吾年五十，當卷衣擲鉢，棄絕筆墨。此言每每
X35n0652_p0331a18║自出於口，今不覺忽焉而至，豈可不踐其言乎哉？遂
X35n0652_p0331a19║於戊午秋，散眾入山，靜掩一室，游心禪寂。倐逾歲星
X35n0652_p0331a20║兩周，其猶且暮頃耳。一日，有吳門北禪寺僧來求給
X35n0652_p0331a21║侍，袱中有金剛三昧經在焉。自憶始初尋訪，曾識此
X35n0652_p0331a22║經，是時志在禪宗，弗及披究。頃於禪寂中屢獲異徵，
X35n0652_p0331a23║得非承佛祖之靈，欲將啟發於予者乎？時二三子索為
X35n0652_p0331a24║說之，余默允其請，乃曰：此真為一大藏教中樞紐，是
X35n0652_p0331b01║末世眾生修行法程也。夫如來說法，始於華嚴圓，教
X35n0652_p0331b02║圓者，諸法統攝也；止於涅槃終，教終者，理行已盡也。
X35n0652_p0331b03║又華嚴明平等佛性，涅槃言本有佛性，而於中渠渠
X35n0652_p0331b04║論金剛三昧。茲略舉其說，如云：佛性即金剛，三昧即
X35n0652_p0331b05║般若波羅蜜。又云：若住此三昧，雖修六度，不見有六
X35n0652_p0331b06║度之相；雖見眾生，不見眾生之相；雖見一切煩惱，亦
X35n0652_p0331b07║無煩惱相；乃至見菩提，無菩提相；見涅槃，無涅槃相。
X35n0652_p0331b08║既爾，一切皆無相可見，豈不明見當人本有佛性哉？
X35n0652_p0331b09║由是觀金剛三昧，乃兼并包括華嚴、般若、涅槃之法
X35n0652_p0331b10║而無遺矣。且金剛三昧以本、始二覺為宗，以實相、無
X35n0652_p0331b11║相為體，以宗通、說通為用，實能統一大藏教之義，兼
X35n0652_p0331b12║攝不立文字別傳之宗。初祖雖曰楞伽可以印心，是
X35n0652_p0331b13║誠不若此經也。奈何意句難悉，幽祕罔知，若非直指
X35n0652_p0331b14║疏通，云何俾初機獲益？余故捨於禪寂，隨閱隨說，二
X35n0652_p0331b15║三子筆受之，釐為一十二卷，名命通宗記，是皆得佛
X35n0652_p0331b16║祖加被之力而乃有此。然深味厥旨，猶渴飲醍醐，睡
X35n0652_p0331b17║夢咸得恬樂。昔所云悟佛心、明佛語，可一舉而兩得
X35n0652_p0331b18║矣。雖然，倘執此經，不求悟自心，則為依經解義，三世
X35n0652_p0331b19║佛冤，徒逞狂禪；不求解此經，則又為離經一字，同於
X35n0652_p0331b20║魔說，得不慎乎？是記也，始於庚申八月望前三日，至
X35n0652_p0331b21║辛酉夏五之朔而卒業焉。復書此於華頂般若壇中。
X35n0652_p0331b22║
X35n0652_p0331b23║
X35n0652_p0331b24║
X35n0652_p0331c01║華頂仁叟震禪師書目
X35n0652_p0331c02║
X35n0652_p0331c03║述金剛三昧經通宗記一十二卷，性相互融，宗說
X35n0652_p0331c04║兼唱，為末世修行之法程。
X35n0652_p0331c05║輯西天佛祖洎東土達磨祖師串珠而下，訖於天
X35n0652_p0331c06║童悟和尚，凡六十七代宗祖之傳，各系以表，曰禪
X35n0652_p0331c07║宗正傳。燈史二十五卷。
X35n0652_p0331c08║輯四祖下法融及六祖下二支五宗大尊宿，止於
X35n0652_p0331c09║第十五世佛鑑、佛眼一輩，凡一百六十四家，曰名
X35n0652_p0331c10║宿分化燈史，四十卷。
X35n0652_p0331c11║輯臨濟宗第十二世至三十世，自東山演及昭覺
X35n0652_p0331c12║勤下，旁出法系，除徑山杲，餘皆指月錄所未載者，
X35n0652_p0331c13║凡一十九世，計四百八十四家，曰濟宗補。續燈史
X35n0652_p0331c14║一十六卷。
X35n0652_p0331c15║輯三峰、鄧山祖父兩世及法門諸父輩共為一編，
X35n0652_p0331c16║曰三峰燈史，八卷。
X35n0652_p0331c17║輯天童下兩世尊宿，及洞宗先輩，并嗣法世數未
X35n0652_p0331c18║詳者，合成一編，曰濟洞燈史續略，六卷。
X35n0652_p0331c19║編集古今尊宿唱明宗旨之語，及天童三峰授受
X35n0652_p0331c20║事實，并法中先輩交誼，如序䟦、簡牘、詩銘、筆記、法
X35n0652_p0331c21║語、機緣之類，曰法苑獻徵錄，五卷。
X35n0652_p0331c22║較定周昭王甲寅至明崇禎甲申傳燈中考年紀
X35n0652_p0331c23║事，曰燈史紀年，三卷。