X36n0656_p0010b01║
X36n0656_p0010b02║
X36n0656_p0010b03║
X36n0656_p0010b04║
X36n0656_p0010b05║No. 656-A
X36n0656_p0010b06║ 大般涅槃經玄義文句會本序
X36n0656_p0010b07║
X36n0656_p0010b08║蓋聞大般涅槃之為教，以續常住之命。然苟血氣旺，
X36n0656_p0010b09║臟腑壯，六氣之迭衝，五味之交嬈，適足以養其軀，而
X36n0656_p0010b10║奚命之須續也？及其衰也，風雨霧露外侵，甘酸哀痛
X36n0656_p0010b11║內傷，治表肝脾乘陵，補中寒熱增劇，如欲排邪扶正，
X36n0656_p0010b12║氷玉留年，非阿伽陀之玅，靡能濟焉。方夫佛日照高
X36n0656_p0010b13║山平地，而后當午無影之時，法運赫盛，尚奚憂慧命
X36n0656_p0010b14║之不續也？佛鑑叔末，澆漓溷濁，輒陷邪見，公畜不淨，
X36n0656_p0010b15║辟之穀貴，而賊侵其伶俜且病者乎？急執悶絕小心，
X36n0656_p0010b16║徐引憔悴法身，張之踽踽凉凉，弛之莽莽蕩蕩。當是
X36n0656_p0010b17║之時，面欲戒捉定愛，服餌甘露，以續慧命，非扶律談
X36n0656_p0010b18║常，莫收功焉。是教也，接邪誘小，從漸入頓，又即無常
X36n0656_p0010b19║而修於常，邐迆參差，畢會乎常。帝網之珠，千燈之光，
X36n0656_p0010b20║無微不具，無物不融，則塵芥神，昆蟲靈，小彌大，邪彌
X36n0656_p0010b21║正，能令伶俜疾苦，悉佩長生符，是為最上阿伽陀。要
X36n0656_p0010b22║之，莫非救衰世也。章安惟念渴飲甘露，入山泝江，想
X36n0656_p0010b23║盲思狗，情之不已，廣尋舊疏，陰林席箭，具嘗百苦，始
X36n0656_p0010b24║成玄疏。其所以如此，莫非救衰世也。暹師覽叔季根
X36n0656_p0010c01║薄才謭，要賴此典，而玄疏又幽不指之方，其必泣岐，
X36n0656_p0010c02║所以文句以批大郤，莫非救衰世也。然句則屬無何
X36n0656_p0010c03║有，疏則被禪人莫糊。粵有守篤大和尚者，早浴王泉
X36n0656_p0010c04║流，嚴持瓔珞珠，教觀該深，述作極富，視此疏如此，慨
X36n0656_p0010c05║歎莫已，遂復舊雪冤，分會精粹。和尚雖寂，繼志者多，
X36n0656_p0010c06║校讎益勤，宋明和本無不勘契，由疏及玄，由玄及句，
X36n0656_p0010c07║亡羊是尋，畢於橫川鷄足獲其寫本，使予校會。其為
X36n0656_p0010c08║書也，其閻浮河中金乎？今及刊行，敢告學人。夫眾彥
X36n0656_p0010c09║所以致力此典，莫非救衰世也。今也則衰運極矣，伶
X36n0656_p0010c10║俜疾苦接武聯袖，而此玅良藥擣簁和合，見在于茲
X36n0656_p0010c11║矣。乃不肯服，夭傷慧命，其於佛祖先達苦心如何哉？
X36n0656_p0010c12║寬政壬子春二月
X36n0656_p0010c13║權僧正慈等謹序
X36n0656_p0010c14║
X36n0656_p0010c15║
X36n0656_p0010c16║
X36n0656_p0010c17║凡例
X36n0656_p0010c18║原本玄義二卷，文句一卷，今會本亦二卷。故玄義
X36n0656_p0010c19║則卷際有標及上下目，而文句則無。今全仍其舊，
X36n0656_p0010c20║但昂低一字以分玄句耳。會本乃予所私題焉。
X36n0656_p0010c21║古目錄云：涅槃玄義文句一卷，道暹撰。而其文湮
X36n0656_p0010c22║之久矣。今幸得焉而讀之，撰者必然。雖然，原本不
X36n0656_p0010c23║列撰者，今不敢署焉。
X36n0656_p0010c24║文句原本首標曰文句，終乃曰抄，今不敢改作。
X36n0656_p0011a01║玄義有明藏本，有和藏本，有機要本，有寫古本。四
X36n0656_p0011a02║本校勘，莫善明本，故今一循明本。其有異文，格上
X36n0656_p0011a03║標之曰和，和藏本也；曰要，機要本也；曰一，寫古本
X36n0656_p0011a04║也。然但存是者可者，而其必非者不復贅焉。
X36n0656_p0011a05║文句則今僅得一本，葢古物也。惜乎多添脫魚嚕，
X36n0656_p0011a06║而又無他本可以挍焉。今竊附管窺於格上，後之
X36n0656_p0011a07║獲善本者請訂之。
X36n0656_p0011a08║昂一字者，玄義也。低一字者，文句也。以△者，科也。
X36n0656_p0011a09║然有科無釋，別標則太𤨏者，今乃入諸本文之後。
X36n0656_p0011a10║文句科語，或前後具闕詳略，或與釋文連而不可
X36n0656_p0011a11║分劈，別行則可，分會則不可者，葢作者不初有意
X36n0656_p0011a12║於分會故也。若從義而次比文，則不帖然。乃今一
X36n0656_p0011a13║循原文，一字不增損，及移次其闕者略者，乃於格
X36n0656_p0011a14║上或補或詳，但邇易見，不復標焉。覽者能一前後
X36n0656_p0011a15║而不失於別行文勢，則庶乎免割裂之失矣。
X36n0656_p0011a16║文句葢多錯文脫字云，今不敢改添。第科語之有
X36n0656_p0011a17║脫，則有妨於分會，故敢補之，分書以別原文。
X36n0656_p0011a18║
X36n0656_p0011a19║
X36n0656_p0011a20║
X36n0656_p0011a21║
X36n0656_p0011a22║
X36n0656_p0011a23║
X36n0656_p0011a24║
X36n0656_p0011b01║
X36n0656_p0011b02║
X36n0656_p0011b03║No. 656
X36n0656_p0011b04║大涅槃經玄義文句會本卷上
X36n0656_p0011b05║
X36n0656_p0011b06║涅槃經玄義文句
X36n0656_p0011b07║大涅槃經玄義卷上
X36n0656_p0011b08║隋天台沙門灌頂撰
X36n0656_p0011b09║△釋題。五義與法華玄義，但是廣略之異。用彼廣，
X36n0656_p0011b10║銷此略，於義無失，以二經同一味故。就文為二：一、
X36n0656_p0011b11║略釋經題五章深旨。二、從玄義下，開章廣釋。初
X36n0656_p0011b12║為五：一、通明事理，顯三德義；二、但眾生下，明機教
X36n0656_p0011b13║不同；三、皆能仁下，明教主權實，利物以得宜；四、今
X36n0656_p0011b14║此大經下，明說教時異；五、此經若具下，略解經題。
X36n0656_p0011b15║初又二：初正釋，次此則下結法同譬。初又二：
X36n0656_p0011b16║初標性德之理體，次無始下解釋。
X36n0656_p0011b17║夫正道幽寂，無始無終；妙理虗玄，非新非故。
X36n0656_p0011b18║初言夫者，發語之端也。正道明種智體，幽寂明涅
X36n0656_p0011b19║槃體。妙理下，辨體虗玄，量同法界。無明生死，亦復
X36n0656_p0011b20║如是。
X36n0656_p0011b21║△次、釋，又二：初、通明事、理；次、此經乃下，今經事、理。
X36n0656_p0011b22║初又二：先釋始終，次無明下釋新故。
X36n0656_p0011b23║無始而言其始者，謂之無明生死；無終而語其終者，
X36n0656_p0011b24║即是種智涅槃。
X36n0656_p0011c01║初言無始而言其始者，約修以顯其性，謂以智觀
X36n0656_p0011c02║方識無明，故云而言其始。無終而終者，約修成以，
X36n0656_p0011c03║故云而語其終。是則種智涅槃名理，無明生死屬
X36n0656_p0011c04║事。又修得種智涅槃為事，性種智涅槃理也。文意
X36n0656_p0011c05║專依初一義以釋。
X36n0656_p0011c06║△以無明下釋新故。
X36n0656_p0011c07║無明生死，本自有之，名之為故；種智涅槃，修因方克，
X36n0656_p0011c08║目之為新。
X36n0656_p0011c09║例爾。
X36n0656_p0011c10║△次此經下，正別明今經事理因果之相，為四：初
X36n0656_p0011c11║釋依非始終而立始終，以顯因果之相。
X36n0656_p0011c12║此經乃於非始之始，分別佛性三因之殊，還就無終
X36n0656_p0011c13║之終，辨於涅槃三德極果之別。
X36n0656_p0011c14║言殊別者，筆語從便，其義一也。
X36n0656_p0011c15║△二、若佛性下，釋因果體，如顯新故。
X36n0656_p0011c16║若佛性之因非因，涅槃之果非果，是則因如不異果
X36n0656_p0011c17║如，果如不異因如。若因如不異果如非止，涅槃之如
X36n0656_p0011c18║非新，佛性之如亦復非新。若果如不異因如非止，佛
X36n0656_p0011c19║性之如非故，涅槃之如亦復非故。
X36n0656_p0011c20║△三、是則佛性下，結歸不二。
X36n0656_p0011c21║是則佛性、涅槃、因果之如，皆是非新非故。
X36n0656_p0011c22║△四、非新下，結成修性。
X36n0656_p0011c23║非新非故之理，即是法身。非新而新之果，即是摩訶
X36n0656_p0011c24║般若。既有非新而新種智之圓極，則非故之故無明
X36n0656_p0012a01║生死患累，究竟斯亡，目之解脫。
X36n0656_p0012a02║亦云事理。以顯三身三德之相爾。今經旨趣。
X36n0656_p0012a03║△次此則下，結法同譬中。
X36n0656_p0012a04║此則三德之義宛然。不縱不橫，妙等伊字。
X36n0656_p0012a05║云不縱橫者，謂因時三德不縱不橫，果時亦爾，法
X36n0656_p0012a06║與譬令妙等。
X36n0656_p0012a07║△但眾生下。二、明機教不同中。
X36n0656_p0012a08║但眾生利鈍不同，是以大聖赴緣之教，亦有頓漸之
X36n0656_p0012a09║別。頓則譬於忍辱之草，牛食即得醍醐；漸則五味階
X36n0656_p0012a10║級，次第圓滿。或有不定根緣，為赴此機，所說教門，非
X36n0656_p0012a11║頓非漸，喻之置毒於乳也。
X36n0656_p0012a12║言或有不定者，只不定一言，兼於顯露、祕密二不
X36n0656_p0012a13║定義。又云非頓非漸者，以不定教不專頓漸，故著
X36n0656_p0012a14║雙非之言。
X36n0656_p0012a15║△皆是能忍下，三、明教主得宜中。
X36n0656_p0012a16║皆是能忍。妙窮權實，巧赴根緣，化他利物，罄無乖爽。
X36n0656_p0012a17║云妙窮權實者，謂即實而權，即權而實，故能巧赴
X36n0656_p0012a18║逗物，所宜爽者。
X36n0656_p0012a19║△今此大經下，四、明說教時異。於中二：初、述所為
X36n0656_p0012a20║意。
X36n0656_p0012a21║今此大經為欲開通往昔教門，顯發如來方便密義，
X36n0656_p0012a22║故於娑羅雙樹大師子吼。
X36n0656_p0012a23║△次、師子下，釋相。
X36n0656_p0012a24║師子吼者，名決定說。決定說者，說一切眾生悉有佛
X36n0656_p0012b01║性，如來畢竟不入涅槃，不入涅槃即是入於無上大
X36n0656_p0012b02║乘大般涅槃。
X36n0656_p0012b03║皆可見。
X36n0656_p0012b04║△此經若具下，五、略解經題，又二：先正釋；次若具
X36n0656_p0012b05║下，重釋以顯題旨。初文二：初、標二音。
X36n0656_p0012b06║此經若具依梵本，應云摩訶般涅槃那修多羅。摩訶
X36n0656_p0012b07║言大，般涅槃那此翻滅度。
X36n0656_p0012b08║△次釋，又二：先正釋；次修多羅下，指廣。釋中又
X36n0656_p0012b09║二：初、標列。
X36n0656_p0012b10║釋此三字，具依兩義：一別，二通。
X36n0656_p0012b11║△次釋，又二：先釋，次別通下，結。初又二：先別，次
X36n0656_p0012b12║通。初別中。
X36n0656_p0012b13║第一、別釋者，大即法身。故此經云：所言大者，其性廣
X36n0656_p0012b14║博，猶若虗空。其性即法性，法性即法身也。滅者，即是
X36n0656_p0012b15║解脫。解脫二種煩惱，生死永滅，免斯因果患累，即解
X36n0656_p0012b16║脫義也。所言度者，即是摩訶般若。故大論云：信為能
X36n0656_p0012b17║入，智為能度。當知別以三字標今經之目，即是三德
X36n0656_p0012b18║之異名也。
X36n0656_p0012b19║云信為能入者，由有大信能入佛法，則令大智能
X36n0656_p0012b20║度三惑二死之此岸，至三德涅槃之彼岸。
X36n0656_p0012b21║第二、通釋。大者，謂大法身、大般若、大解脫也。滅者，即
X36n0656_p0012b22║是三德皆寂滅也。度者，即是三德皆究竟圓滿也。故
X36n0656_p0012b23║通以三字標名，表三德皆大寂滅究竟也。
X36n0656_p0012b24║別通之義雖殊，然竝是用非果之果，無上祕密之極
X36n0656_p0012c01║果，以標一教之首也。
X36n0656_p0012c02║△次指廣中。
X36n0656_p0012c03║修多羅即是聖教之總名，有翻無翻，事在別釋。
X36n0656_p0012c04║事在別釋者，如下四句釋，又如法華玄義卷第八
X36n0656_p0012c05║廣釋。
X36n0656_p0012c06║△次若具下，重釋中為三：先標；次大若下，正釋三
X36n0656_p0012c07║義；三、總攬下，離三法以對五章，標極教首。
X36n0656_p0012c08║若具依梵本，應言摩訶般涅槃那，今翻為大滅度。
X36n0656_p0012c09║初如文。
X36n0656_p0012c10║△次正釋文自為三。
X36n0656_p0012c11║大若虗空不因小相，又其性廣博多所容受，又名不
X36n0656_p0012c12║可思議諸佛之法界，是為三義釋大也。
X36n0656_p0012c13║初若虗空者即般若畢竟空，又其性下即解脫，又
X36n0656_p0012c14║名不可下即法身，是則一名之下皆具三義。
X36n0656_p0012c15║△次滅中。
X36n0656_p0012c16║滅者，滅二十五有及虗偽物，又得二十五三昧種種
X36n0656_p0012c17║示現，又生滅滅已寂滅為樂，是為三義釋滅也。
X36n0656_p0012c18║初云滅二十五有者，即畢竟空。虗即假名，物即實
X36n0656_p0012c19║法，內外假實皆忘，方名畢竟空。又得下，解脫。又滅
X36n0656_p0012c20║生下，法身。滅生滅滅已，即真諦涅槃。忘寂滅為樂，
X36n0656_p0012c21║即中道涅槃。體本法界，亦不可得。
X36n0656_p0012c22║△三明度中
X36n0656_p0012c23║度者，度於不度，又度於度，又度此彼之彼岸，亦度非
X36n0656_p0012c24║彼非此之彼岸，譬如神龜水陸俱度，是為三義釋度
X36n0656_p0013a01║也。
X36n0656_p0013a02║先法，次譬。法中云度於不度者，般若也。三惑二死
X36n0656_p0013a03║不度之者，而皆度之。又度於下，解脫也。入空出假，
X36n0656_p0013a04║悉令安置解脫法中。又度此彼下，法身也。生死為
X36n0656_p0013a05║此，真諦為彼，中道體顯，任運亡照，故云亦度等。
X36n0656_p0013a06║△三、對五章者。
X36n0656_p0013a07║總攬三法、三目、三點，名大般涅槃。金剛寶藏，滿足無
X36n0656_p0013a08║缺，不縱不橫，不竝不別，微妙祕密，以當其體。常住不
X36n0656_p0013a09║變，恒安清凉，不老不死，以當其宗。置毒佛性，徧五味
X36n0656_p0013a10║中，味味殺人，震大毒鼓，雖無心欲聞，聞之皆死，八大
X36n0656_p0013a11║自在我，以當其用。常住二字，無上醍醐，與諸典別，決
X36n0656_p0013a12║定之吼，以當其教。名含體攝，常宗毒用，極教之相也。
X36n0656_p0013a13║初對釋名，金剛下對體，皆可解。對宗中云常即常
X36n0656_p0013a14║德，恒安即樂德，清凉即淨德，不老等即我德。初後
X36n0656_p0013a15║常觀四德行道自因之果，故云以當其宗。用等可
X36n0656_p0013a16║知。極教之相者，若非圓常，極教無此毒用。宗則非
X36n0656_p0013a17║常，體不徧攝諸法，名豈含於三德？祕藏澤明云：釋
X36n0656_p0013a18║此經略為六門：一明說經意，二明經宗旨，三明體
X36n0656_p0013a19║性，四釋經時代，五釋經題，六釋經文。初門分二：一
X36n0656_p0013a20║總明說經意。寶法師云：諸經中說諸佛菩薩發心
X36n0656_p0013a21║願行，皆為欲令一切眾生當得成佛。今經亦爾，一
X36n0656_p0013a22║切菩薩信眾生悉有佛性，當得成佛。二別明說經
X36n0656_p0013a23║意等，如彼廣釋，不具記。
X36n0656_p0013a24║△玄義下，次開章廣釋。文為二：初、標列。
X36n0656_p0013b01║玄義開為五重。
X36n0656_p0013b02║一釋名，　二釋體，　三釋宗，　四釋用，　五釋教。
X36n0656_p0013b03║△次解釋於中大文自為章。初釋名，文為二：先
X36n0656_p0013b04║標列。
X36n0656_p0013b05║釋名又五，謂翻、通、無、假、絕。
X36n0656_p0013b06║△二、解釋。於中又二：初正釋；次總結下，結歸圓極
X36n0656_p0013b07║四門絕言之教。初正釋，文自為五：初翻名，又二：
X36n0656_p0013b08║先明正翻，次釋其義下釋名下之義。初又二：先
X36n0656_p0013b09║標列。
X36n0656_p0013b10║翻者四說，謂無有、亦有亦無、非有非無。
X36n0656_p0013b11║△次、初言下，解釋，為三：初、示五竺輕重不同；次、如
X36n0656_p0013b12║言下，正辨不同相；三、其各下，敘舊。
X36n0656_p0013b13║初言無者，天竺五處不同，東、南、中三方奢切小殊，西、
X36n0656_p0013b14║北兩處大異。
X36n0656_p0013b15║初如文。
X36n0656_p0013b16║△次不同中三：初述彼類此；次有人下，岸謬；三、毗
X36n0656_p0013b17║婆下，引證以顯正義。
X36n0656_p0013b18║如言摩訶摩醯泥曰泥洹，此則三方。如言洹𨽻槃那、
X36n0656_p0013b19║般涅槃那，此則二方。類如此間楚夏耳。
X36n0656_p0013b20║初如文。
X36n0656_p0013b21║△次岸謬中
X36n0656_p0013b22║有人以泥曰目雙卷，泥洹目六卷，涅槃目大本，是義
X36n0656_p0013b23║皆不然。雙卷明八十無常，六卷明金剛不毀，豈可以
X36n0656_p0013b24║方言簡義？
X36n0656_p0013c01║云豈可至義者，夫翻名從義，豈可以方言能定邪？
X36n0656_p0013c02║△三、引毗婆娑者
X36n0656_p0013c03║毗婆沙云涅槃那，今經無那字，葢譯人存略耳。肇論
X36n0656_p0013c04║以摩訶涅槃為彼土正音，古今承用。
X36n0656_p0013c05║十住毗婆沙也。
X36n0656_p0013c06║△三、敘舊中二：初文自為四句，次出開善，四、釋。
X36n0656_p0013c07║初又二：先出四句以示相；次今明漢人下，今家略
X36n0656_p0013c08║非以顯正翻。初文自四：初明無翻，又二：先標。
X36n0656_p0013c09║其各說者，凡有五家：
X36n0656_p0013c10║△次一、廣下，列釋五家。
X36n0656_p0013c11║一、廣州大亮云：一名含眾名，譯家所以不翻，正在此
X36n0656_p0013c12║也。名下之義，可作異釋。如言大者，莫先為義，一切諸
X36n0656_p0013c13║法莫先於此。又大，常也。又大是神通之極號，常樂之
X36n0656_p0013c14║都名，故不可翻也。二云名字是色聲之法，不可一名
X36n0656_p0013c15║累書眾名，一義疊說眾義，所以不可翻也。三云名是
X36n0656_p0013c16║義上之名，義是名下之義，名既是一，義豈可多？但一
X36n0656_p0013c17║名而多訓，例如此間息字，或訓子息，或訓長息，或訓
X36n0656_p0013c18║止住之息，或訓暫時消息，或訓報示消息，若據一失
X36n0656_p0013c19║諸，故不可翻。四云一名多義，如先陀婆一名四實，關
X36n0656_p0013c20║涉處多，不可翻也。五云秖先陀婆一語，隨時各用，智
X36n0656_p0013c21║臣善解，契會王心。涅槃亦爾，初出言涅槃，涅槃即生
X36n0656_p0013c22║也；將逝言涅槃，涅槃即滅也。但此無密語，翻彼密義，
X36n0656_p0013c23║故言無翻也。
X36n0656_p0013c24║如文。
X36n0656_p0014a01║△次有翻中二：先引梁武例論可翻，次明十家所
X36n0656_p0014a02║說。
X36n0656_p0014a03║二、云有翻者，梁武云：佛具四等，隨其類音，溥告眾生。
X36n0656_p0014a04║若不可翻，此土便應隔化四等。亦是不徧引釋論。般
X36n0656_p0014a05║若尊重，智慧輕薄，既得以輕代重，何得不以真丹單
X36n0656_p0014a06║別翻天竺兼含？
X36n0656_p0014a07║初、梁武意者，涅槃若不可翻此土，則無法可以施
X36n0656_p0014a08║化。佛教唯被西土，故云便應隔化。四等亦是不徧，
X36n0656_p0014a09║謂慈、悲、喜、捨，諸經皆翻名。若例涅槃不可翻者，義
X36n0656_p0014a10║亦不徧此土。
X36n0656_p0014a11║△次明十家又三：先標意。
X36n0656_p0014a12║既可得翻，且舉十家。
X36n0656_p0014a13║△次一竺下，列釋。
X36n0656_p0014a14║一、竺道生，時人呼為涅槃，聖翻為滅，引文云：聞佛唱
X36n0656_p0014a15║滅，悲哀請住，魔王所以勸令速滅（云云）。二、莊嚴大斌，
X36n0656_p0014a16║翻為寂滅，引文云：生滅滅已，寂滅為樂，前家止滅於
X36n0656_p0014a17║生，後家滅生復滅於滅，故言寂滅（云云）。三、白馬愛，翻
X36n0656_p0014a18║為祕藏，引文云：皆悉安住祕密藏中（云云）。四、長干影，
X36n0656_p0014a19║翻為安樂，引文云：如人病差名為安樂，安樂名涅槃。
X36n0656_p0014a20║五、定林柔，翻為無累解脫，既無創疣即無累也。六、太
X36n0656_p0014a21║昌宗，翻為解脫，引四相品云：涅槃名解脫。迦葉品云：
X36n0656_p0014a22║慈悲即真解脫，解脫即大涅槃。七、梁武，翻為不生，引
X36n0656_p0014a23║文云：斷煩惱者不名涅槃，不生煩惱乃名涅槃。八、肇
X36n0656_p0014a24║論云：無為亦云滅度。九、會稽基，偏用無為一義為翻
X36n0656_p0014b01║也。十、開善、光宅，同用滅度，引文云：大覺世尊將欲涅
X36n0656_p0014b02║槃。引六卷云：大牟尼尊今當滅度。彼此兩存，正是翻
X36n0656_p0014b03║也。
X36n0656_p0014b04║△三、例大下。例結。
X36n0656_p0014b05║例大本稱娑羅雙樹，六卷云堅固林，又引法華長行
X36n0656_p0014b06║云中夜當入涅槃，後偈云佛此夜滅度，又引華嚴云
X36n0656_p0014b07║古來今佛無般涅槃，除化眾生方便滅度，又引遺教
X36n0656_p0014b08║佛臨涅槃略說教誡，又云時將欲過我欲滅度，是為
X36n0656_p0014b09║十家明有翻也。
X36n0656_p0014b10║竝如文斌（府巾反，文質也）。
X36n0656_p0014b11║三、明亦可翻亦不可翻者。叡師云：秦言謬者，定之以
X36n0656_p0014b12║方冊；梵音不可變者，即而書之。匠者之公謹，受者之
X36n0656_p0014b13║重慎。今經翻摩訶為大般涅槃，三字存梵音，是則一
X36n0656_p0014b14║字可翻，三字不可翻。梵漢雙題，正應在此。
X36n0656_p0014b15║四云：大名不可思議，故非可翻非不可翻。
X36n0656_p0014b16║三、四二句竝可解。
X36n0656_p0014b17║△今明下，次略非以顯正義。
X36n0656_p0014b18║今明漢人多不曉梵，即有眾說莫知孰是，世既咸用
X36n0656_p0014b19║開善未能異之，今雖同其翻不用其義。同翻者，摩訶
X36n0656_p0014b20║此翻為大，般涅此翻為滅，槃那此翻為度，是為大滅
X36n0656_p0014b21║度也。有翻無翻四家竟。
X36n0656_p0014b22║可解。
X36n0656_p0014b23║△次、開善，為三：先、述彼，四、釋，次、觀師難，三、今師一
X36n0656_p0014b24║一難破。
X36n0656_p0014c01║次出開善四解。一云滅據法，度據人。生死之法，滅已
X36n0656_p0014c02║還無。生死之人，轉而作佛。二云滅名目無，滅有還無
X36n0656_p0014c03║故。度名目有，從此至彼故。實法道邊，人法俱滅。相續
X36n0656_p0014c04║道中，人法俱度。三云滅是有餘，度是無餘。有餘涅槃，
X36n0656_p0014c05║既未究竟，止可是滅。無餘永免，方得是度。四云滅是
X36n0656_p0014c06║本有今無之義，而加之以度者，是永免之名。欲明凡
X36n0656_p0014c07║夫之死，亦得是滅，而非永免，不得稱度。
X36n0656_p0014c08║初言實道者，果地法也。相續道者，謂修因向果時
X36n0656_p0014c09║人法俱度，如此因果令是。
X36n0656_p0014c10║觀師難初解云：若生死之法滅無，生死之人附何而
X36n0656_p0014c11║度？若生死假人轉得成佛，生死之法何不轉為涅槃？
X36n0656_p0014c12║△三、今研者，於彼一一解，皆約四教破之，尚不成
X36n0656_p0014c13║藏等三教之義，何況得成圓教菩薩義邪？於中為
X36n0656_p0014c14║二：先示四番研相。次若具下，結意。初番為二：先
X36n0656_p0014c15║研不成四教菩薩義；
X36n0656_p0014c16║今研初解，是何等義？若依聲聞法者，三果生死未併
X36n0656_p0014c17║滅，假人不永度。若第四果，凡法因雖滅，凡法果未滅，
X36n0656_p0014c18║假人猶未度。若灰身滅智，假法俱寂，寂則不論度，又
X36n0656_p0014c19║不得作佛。若菩薩法者，凡法都不滅，假人又不度，是
X36n0656_p0014c20║誰法滅？何等人度？如此往推，非三藏義也。若依聲聞
X36n0656_p0014c21║菩薩共法者，三乘之人，同以無言說道，斷煩惱，入第
X36n0656_p0014c22║一義。即體生死法是涅槃法，不論滅與不滅；即生死
X36n0656_p0014c23║人是涅槃人，不論度與不度。既無法可滅，何用以滅
X36n0656_p0014c24║目之？既無人可度，用度目誰？如此推之，則非通教義
X36n0656_p0015a01║也。若獨菩薩法，非但滅生死之譌法，亦滅涅槃之真
X36n0656_p0015a02║法；非但度生死之凡人，亦度出世之聖人。彼師言不
X36n0656_p0015a03║涉真法，語不論聖人。以此往推，非別教義也。若就佛
X36n0656_p0015a04║法者，滅之與度，不縱不橫，無二無別。彼師分滅異度，
X36n0656_p0015a05║離法論人。如此往推，非圓教義也。
X36n0656_p0015a06║△次既非下，結非。
X36n0656_p0015a07║既非小、非共、非菩薩、非佛，竝非先聖之法言，不敢道
X36n0656_p0015a08║也（云云）。
X36n0656_p0015a09║竝如文。
X36n0656_p0015a10║△次研第二解，為二：先案三權一實研；次既非下，
X36n0656_p0015a11║結非釋失。
X36n0656_p0015a12║今研第二解，若以滅目無，以度目有者，若受此有無，
X36n0656_p0015a13║猶是苦諦；執此有無，猶是集諦；修此有無，猶是道諦；
X36n0656_p0015a14║盡此有無，猶是滅諦。滅諦之真，尚不可以有無名之，
X36n0656_p0015a15║云何以有無名大涅槃？如此往推，非三藏真義。
X36n0656_p0015a16║若以滅目無，以度目有。若雙目生死，生死本自不然，
X36n0656_p0015a17║今則無滅。生死既無滅，以滅目誰？生死本自不然，那
X36n0656_p0015a18║得是有？非有則無度法，亦無度者，度復目誰？既不可
X36n0656_p0015a19║以滅度目於生死，云何以滅度目於涅槃？疆以疣贅，
X36n0656_p0015a20║累彼虗空。以此推之，非是聲聞、菩薩共法。
X36n0656_p0015a21║初二如文。
X36n0656_p0015a22║△三、明別教中三：初、約名法研；
X36n0656_p0015a23║若以滅目無，以度目有者，此以名召法，以法應名，名
X36n0656_p0015a24║物尚字，為見所縛，云何以見義釋大涅槃？
X36n0656_p0015b01║△二、約二門研。
X36n0656_p0015b02║若以滅目無門以度目有門者，為目小門？為目大門？
X36n0656_p0015b03║小門能通，拙所通譌。貧住化城，久已被棄，云何以拙
X36n0656_p0015b04║能通釋大涅槃？
X36n0656_p0015b05║△三、約真俗。
X36n0656_p0015b06║若以滅目無，以度目有，明真俗二諦者，此是偏邪二
X36n0656_p0015b07║邊，云何以二邊釋中道大涅槃？如此往推，則非菩薩
X36n0656_p0015b08║法也。
X36n0656_p0015b09║△四、約圓教。
X36n0656_p0015b10║若以滅目無，以度目有，有不關無，無不關有，滅非是
X36n0656_p0015b11║度，度異於滅，縱橫狼藉，劫掠群牛，不解鑽搖，醬猶難
X36n0656_p0015b12║得，況酥醍醐？如此往推，則非佛法。
X36n0656_p0015b13║既非小乘、非共乘、非菩薩乘、非佛乘，是何等義邪（云
X36n0656_p0015b14║云）？
X36n0656_p0015b15║△研第三解
X36n0656_p0015b16║今研第三解，若有餘涅槃既未究竟，止可是滅，無餘
X36n0656_p0015b17║永免方得稱度者，亦應滅度四住非是究竟，滅度塵
X36n0656_p0015b18║沙方得稱度。又滅度塵沙亦非究竟，滅度無明方得
X36n0656_p0015b19║稱度。又滅度無明亦非究竟滅度，究竟滅度方得稱
X36n0656_p0015b20║度。以後望前，前非究竟，第二、第三亦非究竟，何得以
X36n0656_p0015b21║初番滅度釋大涅槃（云云）？
X36n0656_p0015b22║唯約別教，漸次以破。
X36n0656_p0015b23║△研第四解
X36n0656_p0015b24║今研第四解，凡夫已有還無得是滅，亦應凡夫從此
X36n0656_p0015c01║至彼便應是度。若凡夫非度，凡夫亦復非滅。若聖人
X36n0656_p0015c02║已有還無亦得是滅，聖人從此至彼復應是度。若凡
X36n0656_p0015c03║聖俱度俱滅，若為論異？若同凡聖，則近陿非高廣；若
X36n0656_p0015c04║異凡聖，亦非高廣。非高故則非無上，非廣故則有邊
X36n0656_p0015c05║涯。云何以此釋大涅槃？
X36n0656_p0015c06║專約圓教，融即以破。
X36n0656_p0015c07║△次結中。
X36n0656_p0015c08║若具研四解，應作四四十六番，今但十番而已，餘皆
X36n0656_p0015c09║可知。明哲自解，何俟多言。時人以開善為長，故薳研
X36n0656_p0015c10║之，餘人置而不言耳。翻名已如前說。
X36n0656_p0015c11║云但十番者，第三、約別教，第四、約圓，并前第一、第
X36n0656_p0015c12║二各四，但成十番。
X36n0656_p0015c13║△第二、釋義為二：初釋三義；次今依下，簡示今經
X36n0656_p0015c14║涅槃。初文自三，就釋大義為四：初標列，次釋論
X36n0656_p0015c15║下引證釋成，三今言下正釋，四於一下結成祕藏。
X36n0656_p0015c16║釋其大義者，大有三義：一、理大；二、智大；三、用大。
X36n0656_p0015c17║初云理大、智大、用大者，此與法華十妙名略而義
X36n0656_p0015c18║同者，理、智二大當彼自行因果五妙，用大當彼化
X36n0656_p0015c19║他能所五妙。又彼妙即是此大家之妙，此大即是
X36n0656_p0015c20║彼妙家之，以義同故。
X36n0656_p0015c21║△次引論者。
X36n0656_p0015c22║釋論謂大、多、勝，大取包廣，多取含攝，勝取秀出。
X36n0656_p0015c23║大、多、勝三，與彼對義小異。彼以勝對法身，大對報
X36n0656_p0015c24║身，多對應身，體同對異，以義通故。
X36n0656_p0016a01║△三、釋中。
X36n0656_p0016a02║今言法身法界，徧一切處，是廣大義。報身智境，照發
X36n0656_p0016a03║相應，不可窮盡，是含攝義。應身自在，無能遏絕，是勝
X36n0656_p0016a04║出義。
X36n0656_p0016a05║云胎藏相應者，謂智照境、境發智，故云相應。應身
X36n0656_p0016a06║自在等者，機興則應、機息則滅，無方大用彌輪法
X36n0656_p0016a07║界無能遮止。
X36n0656_p0016a08║於一大字，三法具足，不縱不橫，不可思議，名祕密藏。
X36n0656_p0016a09║祕密藏者，即大涅槃。
X36n0656_p0016a10║△二、滅為四：初、標列；次、性滅下，正釋；三、如是下，結
X36n0656_p0016a11║成，顯大涅槃；四、於一滅下，結法同譬。
X36n0656_p0016a12║釋般涅為滅。滅有三義，謂性滅、圓滅、方便滅。
X36n0656_p0016a13║初如文。
X36n0656_p0016a14║△次、釋中。
X36n0656_p0016a15║性滅者，理性至寂，非生非起，生起不能喧動，故名性
X36n0656_p0016a16║滅。圓滅者，照無不徧，發無不足，明窮境極，故名圓滅。
X36n0656_p0016a17║方便滅者，權巧妙能，逗必會，取必克，故名方便滅。
X36n0656_p0016a18║云理性至寂者，此約契於極，果滿以說，故云至寂。
X36n0656_p0016a19║非生非起者，從因契果為生，理顯名起，只是性滅，
X36n0656_p0016a20║生不能喧，起不能動，故云非也。發無不足者，此明
X36n0656_p0016a21║境發於智，由境發智，智無不圓，故云足也。明窮下，
X36n0656_p0016a22║釋智境照發之相。逗必會者，稱適機宜，故取必剋，
X36n0656_p0016a23║三密引之，無不入實。
X36n0656_p0016a24║如是三滅，即三解脫。無縛無脫，是性淨解脫；因果畢
X36n0656_p0016b01║竟，是圓淨解脫；巧順機宜，無染無累，是方便淨解脫。
X36n0656_p0016b02║於一滅字，三脫具足，不縱不橫，不可思議，故名三點。
X36n0656_p0016b03║三點者，即大涅槃。
X36n0656_p0016b04║△三、釋槃那，為四：先標列；次正釋；三、如此下，結歸；
X36n0656_p0016b05║四、於一度下，結法同譬。
X36n0656_p0016b06║釋槃那為度。度有三義，謂實相究竟度、智究竟度、事
X36n0656_p0016b07║究竟度。
X36n0656_p0016b08║初槃那者，亦名息。息有三義：一、息生死有為因果，
X36n0656_p0016b09║趣入無為名息。二、修行契實名息。下文云：若能斷
X36n0656_p0016b10║除三十七品所行之事，是名涅槃。三、息化歸真名
X36n0656_p0016b11║息。
X36n0656_p0016b12║△次、釋中。
X36n0656_p0016b13║實相度者，諸佛之師也。非此非彼，亦非中流，非能非
X36n0656_p0016b14║所，無始無終，故名實相度。佛師度故，諸佛亦度。論云：
X36n0656_p0016b15║智度大道佛善來，智度大海佛窮底。即其義也。智度
X36n0656_p0016b16║者，如如智稱如如境，函大葢大，照發相應，故名智度。
X36n0656_p0016b17║論云：智度相義佛無閡。即其義也。事度者，自度度他，
X36n0656_p0016b18║彼我利益，無不究竟，慈悲誓願，一切周悉，故名事度。
X36n0656_p0016b19║云非能非所，二乘及三菩薩能也。非所者，非兩二
X36n0656_p0016b20║乘及三菩薩所度涅槃也。次智度者，有三：先法，次
X36n0656_p0016b21║函下譬顯，三照發下合。言智度相義者，謂如法相
X36n0656_p0016b22║解也。
X36n0656_p0016b23║如此三度即三般若：實相般若是一切種智，與諸佛
X36n0656_p0016b24║同體；觀照般若即一切智，與諸佛同意；文字般若即
X36n0656_p0016c01║道種智，與諸佛同事。
X36n0656_p0016c02║△四、結中。
X36n0656_p0016c03║於一度字，三智具足，不縱不橫，不可思議，故名面上
X36n0656_p0016c04║三目。三目者，即大涅槃。
X36n0656_p0016c05║云面上三目者，智是能照，目能見，故用譬之。
X36n0656_p0016c06║△今作下，次簡示中二：先簡次第不融，非今經意；
X36n0656_p0016c07║今作三番九義淺深別異各各不同者，雖復多含攝
X36n0656_p0016c08║勝，未是今經正意。文云法身亦非，那可單作三身釋
X36n0656_p0016c09║大？文云解脫亦非，那可單作三脫釋滅？文云般若亦
X36n0656_p0016c10║非，那可單作三智釋度？故知單釋非今經意。
X36n0656_p0016c11║△次今經意下，明今經三法互融成大涅槃，又二：
X36n0656_p0016c12║先明九法互融成大涅槃。
X36n0656_p0016c13║意者，文云：三法具足名大般涅槃。三法即三智，三智
X36n0656_p0016c14║即三點，三法即九法，九法即三法。三法即九法是不
X36n0656_p0016c15║縱，九法即三法是不橫，不竝不別亦復如是。不三而
X36n0656_p0016c16║三、不一而一，所以名祕密藏。攝一切法悉入其中，是
X36n0656_p0016c17║諸佛體、是諸佛師，都名總號乃為具足，稱大涅槃意
X36n0656_p0016c18║在此耳。
X36n0656_p0016c19║△次一智下，結法同譬，顯大涅槃。
X36n0656_p0016c20║一智三智，三智一智，所以名一面三目，涅槃亦耳。一
X36n0656_p0016c21║脫三脫，三脫一脫，所以名伊字三點，涅槃亦爾。體意
X36n0656_p0016c22║及事，不得相離，不得相混，不可言言，不可思思，故名
X36n0656_p0016c23║大涅槃。
X36n0656_p0016c24║皆可見。
X36n0656_p0017a01║△二、釋通名，為二：先釋，次料簡。初又二：先明通
X36n0656_p0017a02║意。
X36n0656_p0017a03║二、釋通名者，涅槃之名，徧布諸處，安樂一意，亘十法
X36n0656_p0017a04║界，皆稱安樂。
X36n0656_p0017a05║△次梵行下，別經示相，為五：先引經以示通相；次
X36n0656_p0017a06║達磨下，別同；三、若依下，判；四、若擘下，斥有餘義不
X36n0656_p0017a07║成；五、又若下，斥通義不可依。初示中。
X36n0656_p0017a08║梵行品云：寒地獄中，若遇熱風，以之為樂。熱地獄中，
X36n0656_p0017a09║若遇寒風，以之為樂。如是安樂，亦名涅槃。獼猴得酒，
X36n0656_p0017a10║則能起舞，騰枝躍樹。秋水卒至，河伯欣然。魚鼈噞喁，
X36n0656_p0017a11║歕沫戲沼。如是安樂，亦名涅槃。餓鬼飢渴，得水食飽
X36n0656_p0017a12║滿，則得安樂。如是安樂，亦名涅槃。修羅怖畏，得歸依
X36n0656_p0017a13║處，則得安樂。如是安樂，亦名涅槃。如貧得藏，如病得
X36n0656_p0017a14║差，則得安樂。如是安樂，亦名涅槃。檀提婆羅門，飽食
X36n0656_p0017a15║撫腹，我今此身，即是涅槃。此計欲界果報法為涅槃。
X36n0656_p0017a16║阿羅羅仙，得無想定。此計色界法為涅槃。鬱頭藍弗，
X36n0656_p0017a17║得非想定。此計無色界法為涅槃。文云：斷欲界結，則
X36n0656_p0017a18║得安樂。乃至斷無色界結，則得安樂。如是安樂，亦名
X36n0656_p0017a19║涅槃。此多用善因為涅槃也。若三十三天，常樂我淨，
X36n0656_p0017a20║用善果為涅槃也。若修二乘者，多貪欲人，得不淨觀，
X36n0656_p0017a21║則得安樂。如是安樂，亦名涅槃。乃至數息慈心，念佛
X36n0656_p0017a22║因緣，亦如是。此計二乘方便法為涅槃也。若斷三界
X36n0656_p0017a23║煩惱，八萬六萬四萬二萬一萬住處，則得安樂。如是
X36n0656_p0017a24║安樂，亦名涅槃。此計二乘果法為涅槃也。釋論云：菩
X36n0656_p0017b01║薩從初發心，常觀涅槃行道。初心菩薩，亦名涅槃。此
X36n0656_p0017b02║文云：十住菩薩，雖見不了了，亦名涅槃。諸佛法王聖
X36n0656_p0017b03║主住處，乃得名為大般涅槃也。涅槃之名，隨情逐事，
X36n0656_p0017b04║浩蕩若此，葢是通名也。
X36n0656_p0017b05║噴（普悶反，吐氣也）文云多用善因者，謂因於現善而得於
X36n0656_p0017b06║樂，名為善因。又三十三天用善果者，三十三天有
X36n0656_p0017b07║不死甘露，君臣共服，譬常樂我淨，此則用於十五
X36n0656_p0017b08║果法為涅槃也。
X36n0656_p0017b09║△次引同中三：先引經釋相；次二乘下，判屬；三、昔
X36n0656_p0017b10║滅下，結昔非，顯今是。
X36n0656_p0017b11║達磨鬱多羅，此翻法勝。解云：煩惱滅，名有餘涅槃。引
X36n0656_p0017b12║經云：滅諸煩惱，名為涅槃。離於生死，名無餘涅槃。引
X36n0656_p0017b13║經云：離諸有者，乃名涅槃。此就所滅，釋二種涅槃也。
X36n0656_p0017b14║初如文。
X36n0656_p0017b15║△次判中
X36n0656_p0017b16║二乘所得二涅槃，若於如來皆是有餘，唯佛乃是無
X36n0656_p0017b17║餘。引勝鬘云：二乘是有餘，如來是無餘。
X36n0656_p0017b18║云二乘是有餘者，未斷變易故。
X36n0656_p0017b19║△三（結昔非，顯今是）。
X36n0656_p0017b20║昔滅是盡，今滅非盡。經云：不應生滅盡想。涅槃非滅，
X36n0656_p0017b21║非滅故常也。
X36n0656_p0017b22║昔滅是盡者，明真諦涅槃是有盡法，以未見中故。
X36n0656_p0017b23║若依鬱多之解，乃是通涅槃今昔相對一途之說。
X36n0656_p0017b24║△四斥中
X36n0656_p0017c01║若擘肌分理，義則不然。何者？二乘有餘、無餘，所滅則
X36n0656_p0017c02║異，真諦則同。若於如來皆是有餘，唯佛是無餘者，若
X36n0656_p0017c03║爾，二乘既是有餘涅槃，子縛斷、破無明、入菩薩位、見
X36n0656_p0017c04║佛性、生死身謝，即應同佛入無餘涅槃，何事被訶言
X36n0656_p0017c05║非不斷煩惱、不到彼岸、破除草庵？若此等皆無分者，
X36n0656_p0017c06║云何對佛是有餘涅槃？
X36n0656_p0017c07║云肌者，彼也。斥意者，若分別有餘無餘涅槃無為
X36n0656_p0017c08║之理，隨教不同義皆有在，不同古人一槩判之，大
X36n0656_p0017c09║小無歸故云不然。言所滅則異者，滅子縛得有餘，
X36n0656_p0017c10║滅果縛得無餘。又聲聞觀四諦以滅子果二縛，支
X36n0656_p0017c11║佛觀十二因緣以滅子果二縛。又聲聞但滅正使，
X36n0656_p0017c12║支佛兼滅少習，故云所滅異也。若爾二乘至見佛
X36n0656_p0017c13║性者。難意者，佛及二乘有餘無餘各別，何得相望
X36n0656_p0017c14║釋之？
X36n0656_p0017c15║又若二乘有餘、無餘，對佛而得是有餘涅槃者，自地
X36n0656_p0017c16║獄以上至菩薩已還，例應如此。若諸涅槃皆不可得，
X36n0656_p0017c17║然二乘安？是故知鬱多羅之說不可依也。
X36n0656_p0017c18║△次料簡中二。先問：
X36n0656_p0017c19║問：安樂之名通十法界，佛性四德名復云何？
X36n0656_p0017c20║△次答。於中三：一、答佛性通；二、答四德通；三、然名
X36n0656_p0017c21║下，示須三番四句料簡。
X36n0656_p0017c22║答：經云：一切諸法中悉有安樂性，一切眾生悉有佛
X36n0656_p0017c23║性。豈非佛性通邪？
X36n0656_p0017c24║初如文。
X36n0656_p0018a01║△次四，德通中。
X36n0656_p0018a02║文云二十五有，有我不邪？答言有我，寱言刀刀，又楊
X36n0656_p0018a03║樹、黃葉等，豈非四德通邪？
X36n0656_p0018a04║云二十五有有我不邪者，具足應云有我樂淨常
X36n0656_p0018a05║不邪。寱言刀刀者，外計邪常等四也。楊樹譬妄常，
X36n0656_p0018a06║黃葉譬妄淨，木牛馬譬妄樂，木男女譬妄我，故云
X36n0656_p0018a07║等也。
X36n0656_p0018a08║△三、四句料簡中四：初、明名義通，故須三、四料簡；
X36n0656_p0018a09║次、釋；三、前一下，結；三、番爾齊；四、問：如此下，正料簡。
X36n0656_p0018a10║然名乃該通，義不得混，應作三番四句料簡。
X36n0656_p0018a11║初如文。
X36n0656_p0018a12║△次、正釋，自為二：先、標列四句。
X36n0656_p0018a13║初四句，謂通、別、亦通亦別、非通非別。
X36n0656_p0018a14║△次、通下，釋文，自為四：初、通。
X36n0656_p0018a15║通者，如向說。
X36n0656_p0018a16║如向前六道、二十五有，皆通有涅槃是。
X36n0656_p0018a17║△次別。
X36n0656_p0018a18║別者，各有所以。六道以安身適性為安樂，猶起煩惱
X36n0656_p0018a19║惡因，招生死苦果，安樂義不成。要斷煩惱，使苦樂不
X36n0656_p0018a20║復隨身，憂喜不復隨心，得有餘無餘，灰身滅智，隔別
X36n0656_p0018a21║生死，入于涅槃者，則與六道別也。
X36n0656_p0018a22║可見。
X36n0656_p0018a23║△三兩亦句中。
X36n0656_p0018a24║菩薩從初心為一切眾生觀涅槃行道，望二乘是別，
X36n0656_p0018b01║望佛猶通，即是亦通亦別也。
X36n0656_p0018b02║云望佛由通者，由與小共復屬通途，未階究竟大
X36n0656_p0018b03║涅槃故，名為亦通。
X36n0656_p0018b04║△四、兩非句中。
X36n0656_p0018b05║諸佛究竟大般涅槃，非六道之通，非二乘之別，即非
X36n0656_p0018b06║通非別之安樂也。
X36n0656_p0018b07║亦應云非方便教菩薩之別，又無者略。
X36n0656_p0018b08║△又安樂下，第二番，為二：先標列；
X36n0656_p0018b09║又安樂之名，或是病非藥，或是藥非病，或亦藥亦病，
X36n0656_p0018b10║或非病非藥。
X36n0656_p0018b11║△次釋自為四句。
X36n0656_p0018b12║是病者，長者沒已，劫掠群牛，𤚲乳自食，漿酪醍醐，一
X36n0656_p0018b13║切皆失。如來去後，鈔竊正法常樂之名，如蟲食木，偶
X36n0656_p0018b14║得成字，不識是非，廣起顛倒，沈淪生死，隨其流處，有
X36n0656_p0018b15║種種名，或辛或酸。故知三界四倒，但是病而非藥。
X36n0656_p0018b16║為治此病，說四非常，倒瀉此病，病去惑盡，名入涅槃。
X36n0656_p0018b17║文云：三種病中無三種藥，三種藥中無三種病。此小
X36n0656_p0018b18║涅槃，但藥而非病。
X36n0656_p0018b19║雖復病去，而藥不亡，還執此藥，而復成病。文云：其後
X36n0656_p0018b20║不久，王復得病。當知四非常，亦藥亦病也。
X36n0656_p0018b21║初、二、三句可見。
X36n0656_p0018b22║△第四句又二：先明以小斥劣。
X36n0656_p0018b23║治此病故，還用常樂我淨而倒瀉之，故斥無常病，說
X36n0656_p0018b24║於新伊，是勝三修。不同凡夫之倒病，不同二乘之偏
X36n0656_p0018c01║藥，故名非藥非病。
X36n0656_p0018c02║△次、又新下，重釋。
X36n0656_p0018c03║又新伊但是藥而非病，正法正性，非藥非病之安樂
X36n0656_p0018c04║也。
X36n0656_p0018c05║竝如文。
X36n0656_p0018c06║△又小而下，第三番亦二：先列句；
X36n0656_p0018c07║又小而非大，大而非小，亦小亦大，非小非大。
X36n0656_p0018c08║△次、釋自為四：初、小。
X36n0656_p0018c09║小者，二乘也。雖斷煩惱，猶有習氣，我身我衣，我去我
X36n0656_p0018c10║來，謂佛與己等，唯有常淨，無有我樂，三寶差別，則是
X36n0656_p0018c11║習氣，所以為小也。
X36n0656_p0018c12║如文。
X36n0656_p0018c13║△大句中
X36n0656_p0018c14║云何名大？諸佛如來竪出九界，橫收一切無邊底故
X36n0656_p0018c15║常，大丈夫故常，能化度一切故常，不可思議故常，具
X36n0656_p0018c16║八自在故我，斷苦樂故樂，大寂故樂，一切知故樂，身
X36n0656_p0018c17║常故樂，有大淨故業淨、身淨、心淨，是故名為大涅槃。
X36n0656_p0018c18║云無邊底者，表橫竪不二。
X36n0656_p0018c19║△三兩亦句。
X36n0656_p0018c20║菩薩望下為亦大，望上為亦小。
X36n0656_p0018c21║可見。
X36n0656_p0018c22║△四兩非句。
X36n0656_p0018c23║凡夫六道，不斷通惑故非小，無四德故非大。例前應
X36n0656_p0018c24║就理為非小非大互顯，令易解耳。
X36n0656_p0019a01║為二：先釋，次例。竝可見。
X36n0656_p0019a02║前一番從地獄已上料揀，次一番從外道已上料揀，
X36n0656_p0019a03║次一番從二乘已上料揀。
X36n0656_p0019a04║△四、正料簡中二：先問：
X36n0656_p0019a05║問：如此料揀，六道二乘既非安樂，何故強說為涅槃
X36n0656_p0019a06║邪？
X36n0656_p0019a07║△次答
X36n0656_p0019a08║答：通有四悉檀因緣故則作通說，云何更別問邪？所
X36n0656_p0019a09║以作通說者，為悅眾生故、引導生善故、破壞諸惡故、
X36n0656_p0019a10║顯昔第一義故，通說無咎。又佛常依三諦說法，依俗
X36n0656_p0019a11║故說六道安樂，依真故說二乘安樂，依中故說佛菩
X36n0656_p0019a12║薩安樂。又不離俗而有真中，尚得即俗即真即中，何
X36n0656_p0019a13║意不得六道說通安樂是涅槃邪？龍樹云：因緣所生
X36n0656_p0019a14║法，即空即假即中。是其義也。
X36n0656_p0019a15║為五：初正答有四悉因緣故須通說，次所以下別
X36n0656_p0019a16║示四悉益相，三又佛下明佛說必依諦故須通，四
X36n0656_p0019a17║又不離下明達俗即真中故須通，五龍樹下引證。
X36n0656_p0019a18║言因緣所生法者，六道法也。即空者，六道有二乘
X36n0656_p0019a19║法也。即假者，六道有菩薩法也。即中者，六道有佛
X36n0656_p0019a20║法也。故云何意不得六道為涅槃邪？
X36n0656_p0019a21║△三、釋無名，為三：先敘舊；次初家下，破；三、今言下，
X36n0656_p0019a22║正釋。初為二：先標。
X36n0656_p0019a23║三、釋無名者，先出舊解。
X36n0656_p0019a24║△次、釋。
X36n0656_p0019b01║一云真如實際等，是真諦名。佛果涅槃，常樂我淨等，
X36n0656_p0019b02║是俗諦名。而言涅槃無名者，無生死患累之名，而有
X36n0656_p0019b03║美玅之名也。引互無為證，涅槃無生死之名，生死無
X36n0656_p0019b04║涅槃之名耳。二云真諦涅槃，俱無名無相，名相所不
X36n0656_p0019b05║及，言語道斷，心行處滅。引肇論，江河競注而不流，日
X36n0656_p0019b06║月歷天而不周，豈有名於其間哉。三云真諦無名，佛
X36n0656_p0019b07║果涅槃，雖復冥真，猶是續待二假，故涅槃不得無名
X36n0656_p0019b08║也。
X36n0656_p0019b09║又自有於真善玅有之名，然古人皆約所無以釋
X36n0656_p0019b10║涅槃無名。次家名相所不及者，謂言語道斷故名
X36n0656_p0019b11║所不及，心行處滅故相所不及。又引肇論有四句，
X36n0656_p0019b12║謂旋嵐[這-言+(?/晏)]岳而常靜，江河競注而不流，野馬飄鼓
X36n0656_p0019b13║而不動，日月歷天不周。此四句是彼物不遷論文，
X36n0656_p0019b14║彼明俗諦三世無來去。今用衍門初義釋者，應云
X36n0656_p0019b15║江河競注謂俗諦，而不流謂俗如幻如化，餘三句
X36n0656_p0019b16║例爾。正當今文約有即空，無生真諦明矣。第三家
X36n0656_p0019b17║云猶是續待二假者，由因滅果即相續假，佛果涅
X36n0656_p0019b18║槃異，菩薩所得即竪待，唯佛得之，眾生未得即橫
X36n0656_p0019b19║待，因成是所破，故不說之。
X36n0656_p0019b20║△次破中三：先騰執；次若定下，破；三、然三藏下，結
X36n0656_p0019b21║判。
X36n0656_p0019b22║初家真俗俱有名，第二家真俗俱無名，第三家真無
X36n0656_p0019b23║名、俗有名，應更有第四家執真有名、俗無名，未見執
X36n0656_p0019b24║者。
X36n0656_p0019c01║初如文。
X36n0656_p0019c02║△次破中二：先破墮倒，以能為所故。
X36n0656_p0019c03║若定執此，墮四倒見。若以四為方便，正是三藏四門。
X36n0656_p0019c04║△次何者下，釋文自有四。初文為二：先判墮小
X36n0656_p0019c05║有。
X36n0656_p0019c06║何者？若引互無有美玅之名者，斷奠是三藏有門。
X36n0656_p0019c07║△次、能通下，釋。
X36n0656_p0019c08║能通是有，所通是非有，何得用小乘能通，釋大涅槃
X36n0656_p0019c09║所通？指荒塗為寶所，認魚目是明珠，大無所以。
X36n0656_p0019c10║於中云指三途為寶所者，若以二乘能通釋大涅
X36n0656_p0019c11║槃狀，當指三途為寶所等。
X36n0656_p0019c12║若言真諦、涅槃皆無名者，秖是三藏空門。
X36n0656_p0019c13║若言真諦無名，佛果涅槃猶是續待二假者，秖是三
X36n0656_p0019c14║藏亦有亦無門。
X36n0656_p0019c15║復應有計非有非無門者，未見其人也。
X36n0656_p0019c16║二、三、四門可解。
X36n0656_p0019c17║△三、結判中，文為四：初、判失；次、縱令下，約教縱之；
X36n0656_p0019c18║三、將此下，結非；四、問答釋疑。
X36n0656_p0019c19║然三藏、涅槃既非數法，尚不是一，何得有四？四者，能
X36n0656_p0019c20║通之門耳，不可以能通為所通。
X36n0656_p0019c21║初如文。
X36n0656_p0019c22║△次縱中。
X36n0656_p0019c23║縱令跨節是通教四門者，亦不可以通教能通為通
X36n0656_p0019c24║教所通，何得以共能通釋別所通？又跨節為別教能
X36n0656_p0020a01║通者，亦不得以別能通為別所通，那得以別能通釋
X36n0656_p0020a02║圓所通？
X36n0656_p0020a03║云跨節者，只是越藏、用通等。
X36n0656_p0020a04║△三、結非中。
X36n0656_p0020a05║將此望之，節節無意，窈然大遠，故不用此無名釋大
X36n0656_p0020a06║涅槃（云云）。
X36n0656_p0020a07║云杳然大遠者，去大涅槃途遠也。
X36n0656_p0020a08║△四、釋疑，為二：先問，次答。
X36n0656_p0020a09║問：古來傳譯，什師命世？升堂入室，一肇而已。肇作涅
X36n0656_p0020a10║槃無名論，其詞虗豁，洋洋滿耳。世人翫味，卷不釋手。
X36n0656_p0020a11║意復云何？
X36n0656_p0020a12║初問意者，論與前諸意復云何邪？
X36n0656_p0020a13║△次答為六：先謙恭以示旨趣；次其論下，釋四句
X36n0656_p0020a14║相；三、然其下，示論元意；四、辨差下，判其所屬；五、夫
X36n0656_p0020a15║通下，斥失。執共能通，而求別所，終不得可。六、然綱
X36n0656_p0020a16║下，結非。
X36n0656_p0020a17║答：高僧盛德，日月在懷。既不親承，其門難見。鑽仰遺
X36n0656_p0020a18║文，管窺而已。觀其旨趣，不出四句。
X36n0656_p0020a19║初云高僧者，謂肇公也。
X36n0656_p0020a20║△次、釋相文，因為四：初、有句中。
X36n0656_p0020a21║其論云：有餘無餘涅槃者，良是出處之異號，應物之
X36n0656_p0020a22║假名。若無聖人，知無者誰？若無聖人，誰與道遊？即其
X36n0656_p0020a23║有句也。
X36n0656_p0020a24║其論有餘無餘者，只緣云有餘無餘涅槃，則成通
X36n0656_p0020b01║義，何以不云三德涅槃？又良是出處者，出是有餘，
X36n0656_p0020b02║處是無餘也。
X36n0656_p0020b03║△次無次無句中。
X36n0656_p0020b04║寂寥虗豁，不可以形名得。微玅無相，不可以有心知。
X36n0656_p0020b05║豈有名於其間哉？即其無句也。
X36n0656_p0020b06║云不可以形名得者，謂不可以身說得也。
X36n0656_p0020b07║△三兩亦句中。
X36n0656_p0020b08║果有其所以不有，故不可得而有，有其所以不無，故
X36n0656_p0020b09║不可得而無耳。恍忽窈冥，其中有精，本之有境，則五
X36n0656_p0020b10║陰永滅，推之無鄉，則幽靈不竭，即其亦有亦無句也。
X36n0656_p0020b11║云果有其所以者，皆以上句證無，故云所以不有；
X36n0656_p0020b12║下句證有，故云不可得而有。又恍忽窈冥，無也。其
X36n0656_p0020b13║中有精，亦有也。本有，下例爾。
X36n0656_p0020b14║△四、雙非句中。
X36n0656_p0020b15║然則有無絕於內，稱謂淪於外，視聽之所不暨，四空
X36n0656_p0020b16║之所昏昧，而欲以有無題牓標其方域者，不亦邈哉！
X36n0656_p0020b17║即其非有非無句也。
X36n0656_p0020b18║論者，沒也。暨（其菓反，及也，亦居未反，縣名，在會稽）四空者，只是四句
X36n0656_p0020b19║皆忌耳。邈者，遠也。
X36n0656_p0020b20║△三、爾無意，意在共乘。
X36n0656_p0020b21║然其作論談大，意不在小，不可謂是三藏四句也。文
X36n0656_p0020b22║云超度有流，言不涉界外之流，大患永滅，不滅涅槃
X36n0656_p0020b23║之患，故不可謂是別圓四句也。
X36n0656_p0020b24║△四（判其所屬）
X36n0656_p0020c01║辨差中云：三車出於火宅，俱出生死，無為一也。此以
X36n0656_p0020c02║三三於無，非無有三。如來結習都盡，聲聞結盡習不
X36n0656_p0020c03║盡。盡者，去尺無尺，去寸無寸，修短在於尺寸，不在無
X36n0656_p0020c04║也。智鑒有淺深，德行有厚薄，雖俱至彼岸，而升降不
X36n0656_p0020c05║同。彼岸豈異？異自我耳。以此推之，歸宗指極，在於三
X36n0656_p0020c06║人同以無言說道，斷煩惱，入涅槃，文義孱然，何可隱
X36n0656_p0020c07║諱？故知是通教四句也。
X36n0656_p0020c08║論中有辨差十演也。此以三三於無者，意云能無
X36n0656_p0020c09║則有三乘，所無唯一真諦。去尺等者，積寸以成尺，
X36n0656_p0020c10║故去尺無寸，如結習都盡也。
X36n0656_p0020c11║△五、斥失中
X36n0656_p0020c12║夫通教詮理非有非數，而以有無四句為通道之門。
X36n0656_p0020c13║若執門求所通，其失一也。叉通教體法之觀，非如來
X36n0656_p0020c14║本懷隨自意語，乃是俯提枝末隨他意語。故嬰兒行
X36n0656_p0020c15║云：不知苦樂晝夜親疏等相，不能造作大小諸事，名
X36n0656_p0020c16║曰嬰兒。不知苦樂是泯憂喜，不知晝夜是齊明暗，不
X36n0656_p0020c17║知親疏是等憎愛，不作大小是亡巨細。三人同學體
X36n0656_p0020c18║觀喻之以嬰兒，俱證無為喻之以入水，論其智德喻
X36n0656_p0020c19║之以三獸，論其斷德喻之以灰斷。宗在他經要非此
X36n0656_p0020c20║典，那忽將彼釋此？其失二也。又法華教起已破化城，
X36n0656_p0020c21║一切諸菩薩疑網悉已除，千二百羅漢悉亦當作佛。
X36n0656_p0020c22║佛開通教方便之門示真實相，云何追欣三獸更建
X36n0656_p0020c23║草菴？其失三也。又聾瞶之徒不在法華席者，於哀歎
X36n0656_p0020c24║品中更為分別：汝先所修悉是顛倒，我先所說亦非
X36n0656_p0021a01║實語。斥故顯新指劣明勝，云何違經波動水浪，握捉
X36n0656_p0021a02║瓦礫持作月形？其失四也。
X36n0656_p0021a03║文自為四：初失，如文。次失中云：俯者，就下也。提者，
X36n0656_p0021a04║誘也。如嬰兒失故鄉，俯提弱喪，即其事也。第三失，
X36n0656_p0021a05║如文。第四失中，齪（測角反，不齊也）。
X36n0656_p0021a06║△六、結非者。
X36n0656_p0021a07║然綱維既闕，網目安寄。執佛法之遺棄，謂是真實。徒
X36n0656_p0021a08║施於十演，終非三德明矣。
X36n0656_p0021a09║若開權顯實，示圓常佛性，即今經綱維。如彼所釋，
X36n0656_p0021a10║但是綱維之外網目而已，故云安寄等。十演者，論
X36n0656_p0021a11║有十演九折。
X36n0656_p0021a12║△三、正釋，文為六：初標意；次無名下，明今涅槃從
X36n0656_p0021a13║所離得名；三、無如是下，示圓四門從所得以顯體；
X36n0656_p0021a14║四、無名之下，結開權顯實，明今經圓常涅槃，故云
X36n0656_p0021a15║超度等；五、諸師下，斤失；六、梵行下，引文以顯今經
X36n0656_p0021a16║涅槃無名。
X36n0656_p0021a17║今言涅槃，無名涅槃者，指三德涅槃也。
X36n0656_p0021a18║無名者，無六道安樂之名也。又無三藏有門見有得
X36n0656_p0021a19║道獲有餘無餘涅槃之名，亦無見空得道、亦無亦空
X36n0656_p0021a20║亦有得道、亦無非空非有得道獲有餘無餘涅槃之
X36n0656_p0021a21║名也。又無三乘共行十地有門得道獲有餘無餘涅
X36n0656_p0021a22║槃之名也，亦無空門、亦空亦有門、非空非有門得道
X36n0656_p0021a23║獲有餘無餘涅槃之名也。又無別教有門得道常住
X36n0656_p0021a24║涅槃之名也，亦無空門、亦空亦有門、非空非有門得
X36n0656_p0021b01║道獲常住涅槃之名也。
X36n0656_p0021b02║初二如文。
X36n0656_p0021b03║△三、示圓門中。
X36n0656_p0021b04║無如是等諸方便之名，從所離故，故言無名；從所得
X36n0656_p0021b05║故，故言涅槃。此即圓教有門之意也。又非離諸名外
X36n0656_p0021b06║別一涅槃，即諸名無名便是涅槃，故言涅槃無名。此
X36n0656_p0021b07║圓教空門意也。又從所離故，故言無名；從能離故，故
X36n0656_p0021b08║言涅槃；能所合稱，故言涅槃無名。此圓教亦空亦有
X36n0656_p0021b09║門意也。若有能所，則大有名，何謂無名？今無能所，稱
X36n0656_p0021b10║為涅槃無名。此是圓教非有非無門意也。門雖有四，
X36n0656_p0021b11║涅槃非四也（云云）。
X36n0656_p0021b12║初有門約相待釋，次空門約開權絕待釋，兩亦門
X36n0656_p0021b13║約雙用釋，雙非門約雙非第三以顯第四門相。
X36n0656_p0021b14║無名之意，超度爾許諸涅槃名，然後乃顯圓當四門
X36n0656_p0021b15║大般涅槃。
X36n0656_p0021b16║諸師都未嘗分別一兩節目，即道無名。無何等名？名
X36n0656_p0021b17║曰無名，疑誤後生，今所不用也。
X36n0656_p0021b18║故梵行品云：無緣慈者，不緣眾生，亦不緣法，緣於如
X36n0656_p0021b19║來，故名無緣。今亦例此，無六道之名，無四聖之名，而
X36n0656_p0021b20║有祕藏涅槃之名，故言涅槃無名也。
X36n0656_p0021b21║△第四、釋假名，文為七：初、引德王徵責為立名之
X36n0656_p0021b22║由；次、加葉下，明為緣假設；三、智度下，引同；四、亦如
X36n0656_p0021b23║下，舉例釋成；五、是大涅槃下，明今經三假相；六、當
X36n0656_p0021b24║知下，結前諸意；七、大論下，引同。
X36n0656_p0021c01║四、釋假名者，德王初云：涅槃非名非相，云何而言可
X36n0656_p0021c02║得見聞？不可見故無相，不可聞故無名。佛以佛眼、佛
X36n0656_p0021c03║耳尚不見聞，況復下地及與凡夫而能見聞？大悲方
X36n0656_p0021c04║便，動樹訓風，舉扇喻月，能令機緣而得見聞。其見聞
X36n0656_p0021c05║者，實無見聞而言見聞。
X36n0656_p0021c06║初又二：先引經明無，次大悲下釋得名之意。
X36n0656_p0021c07║△次、迦葉下，明假設。
X36n0656_p0021c08║迦葉品云：涅槃一名，有無量名，亦名無生無出，乃至
X36n0656_p0021c09║亦名甘露，亦名吉祥。凡列二十五種，示其無量，悉為
X36n0656_p0021c10║眾生而假施設。文云：如坻羅婆夷，名為食油，實不食
X36n0656_p0021c11║油。無有因緣，強為立名，名為食油。如經廣說。涅槃亦
X36n0656_p0021c12║爾，無有因緣，強為立名，名為涅槃。
X36n0656_p0021c13║又二，亦先引經立意，次文云下明為緣強立引物
X36n0656_p0021c14║入實。
X36n0656_p0021c15║智度云：名假施設、受假施設、法假施設。實非色心而
X36n0656_p0021c16║言色心，是法假施設。於色心上更設五陰、十二入、十
X36n0656_p0021c17║八界等，是受假施設。於陰、入、界上更立張、王、李、趙等，
X36n0656_p0021c18║是名假施設。
X36n0656_p0021c19║亦如攬色、香、味、觸，是法假施設；於四微上更作根、莖、
X36n0656_p0021c20║枝、葉等，是受假施設；根、莖之上更立楓、柟、柹、柏等名，
X36n0656_p0021c21║是名假施設。
X36n0656_p0021c22║△五、明今經三假。
X36n0656_p0021c23║是大涅槃亦復如是，強指此實法名為佛師，是佛祕
X36n0656_p0021c24║藏，是法假施設。於佛師上更復分別法身、般若、解脫
X36n0656_p0022a01║三點，是受假施設。於三點上更立名字大般涅槃，是
X36n0656_p0022a02║名假施設。或復呼為洲渚窟宅，或復呼為乳麋玅味，
X36n0656_p0022a03║或復呼為醍醐上藥，或復呼為一闡提，或復呼為一
X36n0656_p0022a04║破戒明鏡，譬說虗空不可得、無障閡，如是豈非名假
X36n0656_p0022a05║施設？
X36n0656_p0022a06║又二：先釋三假相，次或復下出異名，竝可解。
X36n0656_p0022a07║當知從地獄以上至佛已還，皆言安樂者，悉假名也。
X36n0656_p0022a08║△七、引同中二：先引同。
X36n0656_p0022a09║大論云：眾生無上者，佛是；法無上者，涅槃是。
X36n0656_p0022a10║△次所以下，釋意。於中為八：一、為令達俗，悟二空
X36n0656_p0022a11║理。次涅槃下，明涅槃體徧。三、智度下，引論遣執達
X36n0656_p0022a12║真。四、此經下，明今經依不思議以三稱。五、但依名
X36n0656_p0022a13║下，明權引入實。六、涅槃亦爾下，明新伊四悉以益
X36n0656_p0022a14║物。七、假立有下，餘三名例。八、應說下，結意。
X36n0656_p0022a15║所以設此假名者，欲令眾生知名、非名，名不在內、亦
X36n0656_p0022a16║不在外、亦不在中間、亦不常自有。大品云：菩薩、菩薩
X36n0656_p0022a17║但有字，佛、佛但有字。是字不住、亦不不住，是字無所
X36n0656_p0022a18║有故。
X36n0656_p0022a19║初又二：先明性空，次大品下明相空。竝可解。
X36n0656_p0022a20║△次文中
X36n0656_p0022a21║涅槃亦爾。涅槃不在法身，文云法身亦非；又涅槃不
X36n0656_p0022a22║在般若，文云般若亦非；又涅槃不在解脫，文云解脫
X36n0656_p0022a23║亦非。三德中各各求皆不可得，三法合求亦不可得。
X36n0656_p0022a24║云三法中合求者，以一德即三德故。
X36n0656_p0022b01║故智度云：若人見般若，是則為被縛；若不見般若，是
X36n0656_p0022b02║亦為破縛。若人見般若，是為得解脫；若不見般若，是
X36n0656_p0022b03║亦得解脫。法身解脫亦如是。譬如幻化物，不可見而
X36n0656_p0022b04║見，見而不可見，是事為希有。
X36n0656_p0022b05║此經名為微玅不可思議，但假名字名此三身為祕
X36n0656_p0022b06║密藏涅槃，但假名字名此三般若為摩醯三目涅槃，
X36n0656_p0022b07║但假名字名三解脫名三點涅槃，但假名字具足三
X36n0656_p0022b08║法名大涅槃。
X36n0656_p0022b09║但假名字引導眾生，譬如空拳，為喜小兒，為引小兒，
X36n0656_p0022b10║為止啼兒，為教黠兒，其事辦已，散指舒拳，拳無拳矣。
X36n0656_p0022b11║涅槃亦爾，以新伊悅之，以新伊引進之，以新伊破之，
X36n0656_p0022b12║以新伊悟之，是為假名四種利益。得利益已，寧復執
X36n0656_p0022b13║名而起諍乎？
X36n0656_p0022b14║假立有名既爾，假立無名、假立亦有亦無名、假立非
X36n0656_p0022b15║有非無名亦如是（云云）。
X36n0656_p0022b16║△八、結意者。
X36n0656_p0022b17║應說將跨來因緣（云云）。又如治噎法（云云）。
X36n0656_p0022b18║應知當分跨節開權，無非假名因緣，引物人實。如
X36n0656_p0022b19║治噎法者，只是假想耳。
X36n0656_p0022b20║△五、釋絕名，為二：先正；次今以下，料簡。初又二：
X36n0656_p0022b21║先述他解，次將此下約教斥偏。
X36n0656_p0022b22║五、釋絕名者，有人以無釋絕，亡有而存無，無則不絕，
X36n0656_p0022b23║非今所用。有人以離釋絕，言涅槃之中無有諸有，此
X36n0656_p0022b24║尚非小乘義，亦所不用。有人以滅釋絕，言滅諸煩惱
X36n0656_p0022c01║悉無所有，猶如火滅存於涅槃者，經稱是邪解邪難，
X36n0656_p0022c02║此豈可用邪？有人引經云：如大香象，頓絕覊鎖，自恣
X36n0656_p0022c03║而去。
X36n0656_p0022c04║初云無有諸有者，無二十五有因果也。
X36n0656_p0022c05║△次文又二。先非其偏
X36n0656_p0022c06║將此釋絕者，此乃三修比丘偏歎菩薩所絕一邊，義
X36n0656_p0022c07║未具足，同上無名之意，非今絕名也。
X36n0656_p0022c08║△次、若言下，約教以示絕徧。於中自有四教：初
X36n0656_p0022c09║藏教為四：初非其待對非絕，次若知心下明賢位
X36n0656_p0022c10║修絕，三若入見下明聖位發絕，四指此下結絕意。
X36n0656_p0022c11║若言語相逐，對無說有，乃至對有無說非有非無等，
X36n0656_p0022c12║待對不息，言則不絕。若以心分別，介爾動念，心起想
X36n0656_p0022c13║即癡，心亦不絕。心既不絕，言那得絕？
X36n0656_p0022c14║初云心起想即癡者，謂心有想即癡，無想即泥洹。
X36n0656_p0022c15║心亦不絕者，心為想因故。
X36n0656_p0022c16║若知心是攀緣三界，攀緣三界生滅，是無常、苦、空、無
X36n0656_p0022c17║我，息此攀緣，心無所得，心絕故其言亦絕。此乃脩習
X36n0656_p0022c18║言語道斷，心行處滅，非真絕也。
X36n0656_p0022c19║若入見諦，苦忍明發，世諦死時，名生不生。身子云：我
X36n0656_p0022c20║聞解脫之中無有言說，亦是解脫之中無有分別。此
X36n0656_p0022c21║則真證言語道斷，心行處滅，葢三藏絕意。
X36n0656_p0022c22║△四、結意中。
X36n0656_p0022c23║指此一絕，凡絕幾許人法，況復餘邪？
X36n0656_p0022c24║云凡絕幾許人法者，謂三宗、六宗、外道、小乘、內外
X36n0656_p0023a01║凡位人，當教四門法及人空、法空，一切皆絕，無不
X36n0656_p0023a02║悉人真諦。況復餘邪者，況通別之絕，非古人所知。
X36n0656_p0023a03║△然入真下，次明通教，為二：先斥藏梏；
X36n0656_p0023a04║然入真時絕，出觀不絕。何者？真俗異故。一絕一不絕，
X36n0656_p0023a05║待對宛然。云何名絕？
X36n0656_p0023a06║△次若能通下，正釋。於中二：亦先明賢位修絕；次
X36n0656_p0023a07║若空下，明聖位發絕。
X36n0656_p0023a08║若能道遠乎哉，即事而真。聖遠乎哉，體之即神。見色
X36n0656_p0023a09║與盲等，聞聲與響等。其說法者，無說無示。其分別者，
X36n0656_p0023a10║無所分別。無絕無不絕，而名為絕。此亦方便道中，言
X36n0656_p0023a11║語道斷，心行處滅。
X36n0656_p0023a12║初云聖遠哉者，謂道非遠，觀五陰即真故。體之即
X36n0656_p0023a13║神者，達心即理故。
X36n0656_p0023a14║若空慧相應，入第一義，豁然清淨，無能絕，無所絕。無
X36n0656_p0023a15║絕者，無絕法，此通教絕名意也。
X36n0656_p0023a16║△此雖冥下。三、明別教，為二：亦先斥通，所通非遠；
X36n0656_p0023a17║次正釋。
X36n0656_p0023a18║此雖冥真，未冥中；雖斷通，未斷別。淨名云：結習未盡，
X36n0656_p0023a19║華則著身。下文云：無明未吐，迴轉日月。如瘧病者，對
X36n0656_p0023a20║界內說界外想，通惑對別惑，是則不絕。
X36n0656_p0023a21║初云如瘧病者，謂一日發，一日不發，已斷通惑如
X36n0656_p0023a22║發，未斷別惑如不發，故以瘧病譬之。
X36n0656_p0023a23║△次、正釋中二：先賢位修絕。
X36n0656_p0023a24║若能以大涅槃心，修行五行，具十功德，是時一向專
X36n0656_p0023b01║求大涅槃行，無復界內之心，無復界內之說，如是方
X36n0656_p0023b02║便，亦名言語道斷，心行處滅，而未是冥中。
X36n0656_p0023b03║△次、若發下，聖位證絕。
X36n0656_p0023b04║若發中道，所得功德不與聲聞、辟支佛共，昔所不得
X36n0656_p0023b05║而今得之，昔所不絕而今絕之，葢是別教絕名意也。
X36n0656_p0023b06║即從向後修中入地證中不與聲聞等六者，亦應
X36n0656_p0023b07║云不與方便菩薩共。
X36n0656_p0023b08║△然證絕下。四、明圓絕，為二：亦先斥別，次正釋。
X36n0656_p0023b09║然證絕之時，乃同圓極，而修時梯隥，江河迴曲。何者？
X36n0656_p0023b10║發心不能徧法界故，法界外更有法故，不名絕法。拙
X36n0656_p0023b11║行不能行一行，是如來行，如來行外更有行故，不名
X36n0656_p0023b12║絕行。非無上方便，方便上更有方便，非絕方便。
X36n0656_p0023b13║初云江河迴曲者，謂先空次假後中故爾。法界外
X36n0656_p0023b14║有法者，中外由有空假及圓融三諦法故。
X36n0656_p0023b15║△次正釋中三：先明賢位；次若謂開下，聖位證絕；
X36n0656_p0023b16║三、然諸經下，引同。初又二：先明開三教四門入
X36n0656_p0023b17║圓；次是圓下，明圓四門絕觀。初又五：初、引經立
X36n0656_p0023b18║境。
X36n0656_p0023b19║若圓發心觀大涅槃諸心法界，法界外更無復法界，
X36n0656_p0023b20║獨一法界，故稱絕法界。又如經復有一行是如來行，
X36n0656_p0023b21║如來行外更無復行，故名獨絕行。又如經正直捨方
X36n0656_p0023b22║便，但說無上道，尼俱耶洲直入西海，猶如直繩，是絕
X36n0656_p0023b23║方便
X36n0656_p0023b24║△次、絕方便者下，開藏入實。
X36n0656_p0023c01║絕方便絕者，如經斷絕一切疑網心故，名為解脫。三
X36n0656_p0023c02║藏四門即是法界、即如來行、即上方便。何者？生死即
X36n0656_p0023c03║是涅槃，況聲聞法生決定心，寧起疑網？
X36n0656_p0023c04║△三、通下開入實。
X36n0656_p0023c05║通教四門，亦即法界共乘，疑網斷故。
X36n0656_p0023c06║△四、別下。開別。
X36n0656_p0023c07║別教四門即是法界，菩薩乘疑網斷故。
X36n0656_p0023c08║△五、是明下，結意。
X36n0656_p0023c09║是名斷絕一切疑網之心，名獨絕解脫。唯說一法界，
X36n0656_p0023c10║不說餘法界；唯思一法界，不思餘法界；是為方便道
X36n0656_p0023c11║中，言語道斷，心行處滅。
X36n0656_p0023c12║△次圓四門中。
X36n0656_p0023c13║是圓方便亦有四門：若謂一切法絕是法界，唯一法
X36n0656_p0023c14║界，此約有門絕名也；若謂法界尚無法界，寧有其餘，
X36n0656_p0023c15║此約空門絕名也；若謂法界微妙，一法即三法，三法
X36n0656_p0023c16║即一法，此就亦有亦無門絕名也；若謂法界不可思
X36n0656_p0023c17║議，此就非有非無門絕名也。此皆方便道。
X36n0656_p0023c18║云一法即三法者，謂三法宛然，名亦有，同一法界，
X36n0656_p0023c19║體無復三，名亦無。
X36n0656_p0023c20║若謂開示悟入，如以金鎞抉其眼膜，二指三指了了
X36n0656_p0023c21║分明，是名究竟絕言。言滿法界而無一言，心滿法界
X36n0656_p0023c22║而無一念，是為圓教絕名意也。
X36n0656_p0023c23║△三、引同中四：先引大部證絕。
X36n0656_p0023c24║然諸經絕名，其旨非一。華嚴云：如執虗空風，如畫虗
X36n0656_p0024a01║空中，說之已自難，何況以示人。淨名云：諸法不相待，
X36n0656_p0024a02║一念不住故。又諸菩薩言於言，文殊言無言，淨名杜
X36n0656_p0024a03║口絕言。
X36n0656_p0024a04║△次、善吉下，引小聖及菩薩論證絕言。
X36n0656_p0024a05║善吉云：我無所說，不覺不得。龍樹云：若法為待成，是
X36n0656_p0024a06║法還成待，今則無因待，亦無所成法。
X36n0656_p0024a07║今則無因得下，正用此句證絕無也。
X36n0656_p0024a08║△三、今經下，明今經絕待之大。
X36n0656_p0024a09║今經云：譬如虗空，不因小空名為大也。涅槃亦爾，不
X36n0656_p0024a10║因小相名大涅槃。云何小相？從二乘所證，乃至生死
X36n0656_p0024a11║安樂，皆是小相，不因此小而名大也。又云：譬如有法，
X36n0656_p0024a12║不可稱量，不可思議，乃名為大。涅槃亦爾，不可稱量，
X36n0656_p0024a13║不可思議，故名為大。
X36n0656_p0024a14║△四、當知下，結正。
X36n0656_p0024a15║當知絕名涅槃，其義顯矣。斯文甚多，逗緣亦異，不可
X36n0656_p0024a16║一槩。
X36n0656_p0024a17║△次料簡中三：先標列；次云何下，釋；三、云何絕絕
X36n0656_p0024a18║下，重釋絕。
X36n0656_p0024a19║今以四句料簡，謂不絕、絕、非絕、非不絕、絕、絕。
X36n0656_p0024a20║云何不絕？如前六道安樂等。云何為絕？如三藏通共
X36n0656_p0024a21║等。云何非絕非不絕？如引四門等。云何絕？絕圓四門
X36n0656_p0024a22║是也。
X36n0656_p0024a23║初二如文。
X36n0656_p0024a24║△三、重釋中。
X36n0656_p0024b01║云何絕絕？絕能絕所，故言絕絕。從別教四門以下，名
X36n0656_p0024b02║為所絕；從圓教四門，名為能絕。以能絕絕所絕，能絕
X36n0656_p0024b03║亦絕，如前火木然於草已，亦復自然。當知絕名與無
X36n0656_p0024b04║名為異，義在此也，故言絕絕。
X36n0656_p0024b05║云能絕亦絕者，今所絕是絕，所即法界，豈更有能？
X36n0656_p0024b06║故云能絕亦絕。又亦復自然者，始從觀行火木，即
X36n0656_p0024b07║與草木同然，名觀行絕。
X36n0656_p0024b08║△次、總為五：初、標五重意。
X36n0656_p0024b09║次總結釋名一章，開為五重，都是圓教四門意也。
X36n0656_p0024b10║△次、若大涅槃下，正釋。
X36n0656_p0024b11║若大涅槃名真善玅有，本自有之非適今也，此是有
X36n0656_p0024b12║門義，故作翻名同名釋之。若大涅槃空、迦毘羅城空，
X36n0656_p0024b13║此是空門義，故作無名釋之。若大涅槃亦色非色，此
X36n0656_p0024b14║是亦空亦有門義，故作假名釋之。若大涅槃名為中
X36n0656_p0024b15║道，遮二邊故，此即非空非有門義，故作絕名釋之。
X36n0656_p0024b16║△三、夫涅槃下，辨異名。
X36n0656_p0024b17║夫大涅槃者，尚非是一，云何為四？四者，門也。門以標
X36n0656_p0024b18║理，有種種名。如天帝釋有千種名，解脫亦爾，多諸名
X36n0656_p0024b19║字。
X36n0656_p0024b20║△四、名字下，引證。
X36n0656_p0024b21║名字。功德品云：涅槃是名，其餘稱歎是則為字。
X36n0656_p0024b22║△五、若爾下，徵釋。
X36n0656_p0024b23║若爾，涅槃是總而當機立之為名，三點等及餘一切
X36n0656_p0024b24║皆屬於字。若法身當機是總已復為名，涅槃及一切
X36n0656_p0024c01║物已復屬字。若爾，更互無定。雖復無定，今既定以涅
X36n0656_p0024c02║槃為名，若定不定、若總若別皆無待對，悉是不可思
X36n0656_p0024c03║議、悉是大絕，故名絕大涅槃也。
X36n0656_p0024c04║悉如文。
X36n0656_p0024c05║△大章第二、釋體，為二：先敘舊；次今明下，正釋。
X36n0656_p0024c06║初三：初約二諦釋；次古來下，約三聖釋；三、古來復
X36n0656_p0024c07║下，約三性釋。初又二：先敘四家；次有人下，難。
X36n0656_p0024c08║第二、釋涅槃體。先出舊解。莊嚴云：佛果、涅槃出二諦
X36n0656_p0024c09║外，非真俗攝。凡夫以惑因感果，是浮虗世諦；假體即
X36n0656_p0024c10║空，故是真諦。佛果非惑因所感，故非世諦；不可復空，
X36n0656_p0024c11║故非真諦。引仁王經云：超度世諦、第一義諦，住第十
X36n0656_p0024c12║一薩雲若地也。開善云：佛果、涅槃還為二諦所攝，體
X36n0656_p0024c13║是續待二假，故是世諦；即此二假可空，故是真諦。佛
X36n0656_p0024c14║果靈智亦復冥真也。冶城秀云：佛果、涅槃非世諦，是
X36n0656_p0024c15║真諦。微玅寂絕，故云世諦。死時名生不生。龍光云：佛
X36n0656_p0024c16║果、涅槃具相續、相待二假，即世諦，乃即真之義，而不
X36n0656_p0024c17║冥真。若冥真，同頑境，即無雲智，故非真諦也。
X36n0656_p0024c18║初自為四：初莊嚴又二：先正釋，次引仁王下引證
X36n0656_p0024c19║如文，餘二師竝可解。四龍光中云頑境者，二乘偏
X36n0656_p0024c20║空名為頑境。
X36n0656_p0024c21║△次難中為四：初正難破；次論云下，引證隨非；三、
X36n0656_p0024c22║肇意下，判屬外計，非正涅槃；四、經云下，證同謬執。
X36n0656_p0024c23║有人難此四解：若佛果出此二諦外，即應非有為非
X36n0656_p0024c24║無為，汝義中那云佛果一向是無為？若為二諦所攝，
X36n0656_p0025a01║佛果應是亦有為亦無為。若佛果是真諦，真諦不可
X36n0656_p0025a02║說於眾生無用。若佛果是俗諦，佛果一向是有為。此
X36n0656_p0025a03║皆成論師說，自相矛盾，都不愜人情，亦不稱肇論。
X36n0656_p0025a04║初云都不愜人情者，尚不愜世人情，何得稱聖法
X36n0656_p0025a05║之論？
X36n0656_p0025a06║△次墮非中。
X36n0656_p0025a07║論云：不可形名得，不可有心知。言之失其真，知之反
X36n0656_p0025a08║其愚。有之乖其性，無之傷其軀。
X36n0656_p0025a09║云知之反其愚者，只是反成其愚耳。
X36n0656_p0025a10║肇意推之，墮在四見佛法邊外，尚非小涅槃門，況小
X36n0656_p0025a11║涅槃體？尚非小涅槃門體，焉得是共別涅槃門體？尚
X36n0656_p0025a12║不是共別門體，何得是大涅槃體耶？
X36n0656_p0025a13║經云：是諸人等，春陽之月，乘船遊戲，失瑠璃寶，即共
X36n0656_p0025a14║人水，競捉瓦石，歡喜持出，謂瑠璃珠都非真寶。是珠
X36n0656_p0025a15║澄渟清淨，故在水中，猶如仰觀虗空月形，超然獨遠，
X36n0656_p0025a16║非眾人所執，亦非眾盲所觸。
X36n0656_p0025a17║△三、約三聚為三：先正釋；次有人下，難；三、如是下，
X36n0656_p0025a18║結非。
X36n0656_p0025a19║古來復約三聚論涅槃體，言佛地一向有心聚，一向
X36n0656_p0025a20║無無作聚，色聚亦有亦無，無麤色，有玅色，引經因滅
X36n0656_p0025a21║是色，獲得常色。六卷云：玅色湛然常安隱（云云）。又一
X36n0656_p0025a22║解，色是頑閡，不可研進，故佛地無色，無無作，唯有靈
X36n0656_p0025a23║智獨存。經道：色者，能應為無窮之色。又玅果顯現義，
X36n0656_p0025a24║說為非色，引文願諸眾生滅一切色，入於無色大般
X36n0656_p0025b01║涅槃。又分別兩界有色，一界無色。又四空無色者，無
X36n0656_p0025b02║麤色耳。三界竝有色，界外變易則無色。六地已還，身
X36n0656_p0025b03║在分段，故有色。七地已上，身在界外，則無色。又七地
X36n0656_p0025b04║是兩國，中間獨有光影色，八地已上則無色。又言金
X36n0656_p0025b05║心猶有色，故經言意生身者，雖無一期壽命，但有念
X36n0656_p0025b06║念生滅，名為變易，故言意生身。身者，猶有色也，唯佛
X36n0656_p0025b07║地無復色耳。無作者，金剛已前，皆有無作，唯金心無
X36n0656_p0025b08║心，無無作也。
X36n0656_p0025b09║初文為五：初正辨三聚有無，次又一解下明無色
X36n0656_p0025b10║唯心，三又玅下引證，四又分別下約所依分別有
X36n0656_p0025b11║無，五作下釋無作，悉如文。
X36n0656_p0025b12║有人難此義：若涅槃定有色，應有長短質像，須依食
X36n0656_p0025b13║住處；若定無色，心無所依，豈可有心而無色？若色頑
X36n0656_p0025b14║須離，心是取相，何意不離？
X36n0656_p0025b15║如是等釋，皆是妄語。猶如盲跛，見佛亦盲跛。王語諸
X36n0656_p0025b16║臣：我庫藏中無如是刀，不須多難也。
X36n0656_p0025b17║
X36n0656_p0025b18║大般涅槃經玄義卷上。
X36n0656_p0025b19║大般涅槃經玄義文句會本卷上
X36n0656_p0025b20║
X36n0656_p0025b21║音釋
X36n0656_p0025b22║斌（悲巾切。）創疣（創，初良切，與瘡同。疣，疑求切，贅也。）叡（俞芮切。）贅（朱芮切，疣贅瘤
X36n0656_p0025b23║也。）薳（羽委切。）瞼喁（險，疑檢切。喁，魚容切。險喁，魚口上見也。）歕沫（歕，鋪魂切，吐也。
X36n0656_p0025b24║沫，音末，涎沫也。）寱（研計切，寐中有言也。）掠（力灼切，奪取也。）𤛗（居候切，取牛羊乳也。）窈（伊鳥
X36n0656_p0025c01║切，深遠也。）邈（墨角切，遠也。）孱（鉏山切。）瞶（五恠切，聾也。）柟柹（柟，如占切，梅也。柹，鉏
X36n0656_p0025c02║里切，果木名。）羈（居宜切，繫也。）鎞（邊迷切，掠器也。）抉（於穴切，剔也。）膜（未各切，翳膜也。）
X36n0656_p0025c03║愜（詰叶切，快也。）跛（補火切，足偏癈也。）