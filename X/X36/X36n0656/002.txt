X36n0656_p0025c04║
X36n0656_p0025c05║
X36n0656_p0025c06║
X36n0656_p0025c07║大般涅槃經玄義文句會本卷下
X36n0656_p0025c08║
X36n0656_p0025c09║大般涅槃經玄義卷下。
X36n0656_p0025c10║隋天台沙門灌頂撰。
X36n0656_p0025c11║△三、約三性為五：先明三性有無；次光宅下，明佛
X36n0656_p0025c12║唯二性；三、開善下，明佛唯善性；四、夫三性下，判失。
X36n0656_p0025c13║五、此皆不經，屬小宗。
X36n0656_p0025c14║古來復約三性明涅槃體，言佛地一向是善性，一向
X36n0656_p0025c15║非惡性、無記性，亦有亦無（云云）。
X36n0656_p0025c16║初云無記性亦有亦無者，無凡夫無記名亦無，有
X36n0656_p0025c17║白淨無記名亦有。
X36n0656_p0025c18║△次光宅中
X36n0656_p0025c19║光宅云：常住佛果，有兩種無記：一知解無記，二果報
X36n0656_p0025c20║無記。如棋書射御，闡提亦有，故非是善；佛地亦有，故
X36n0656_p0025c21║非是惡，即是無記性也。果報者，如生死苦無常報，既
X36n0656_p0025c22║非是惡，只是無記；涅槃地常樂我淨，亦非是善，直是
X36n0656_p0025c23║無記。
X36n0656_p0025c24║佛地亦有者，有基、書、工巧等無記。
X36n0656_p0026a01║開善、莊嚴竝言佛無無記，唯一善性。知解無記有多
X36n0656_p0026a02║釋，莊嚴云是善性，開善云通三性，在闡提是惡、在佛
X36n0656_p0026a03║是善、在餘人是無記。言果報者，生死中多有異具故，
X36n0656_p0026a04║果報可是無記，佛果報何以是無記？佛果唯一習果
X36n0656_p0026a05║無復報法，豈得類此是無記？以習善既滿併成習果
X36n0656_p0026a06║也。
X36n0656_p0026a07║夫三性者，若有若無，只是世俗，尚不是真，何得用此
X36n0656_p0026a08║釋涅槃體？
X36n0656_p0026a09║△五、結中。
X36n0656_p0026a10║此皆數論之極說。安處佛體，如野人暴背獻至尊耳。
X36n0656_p0026a11║云如野人者，如野老曝背以為玅法，欲以此法而
X36n0656_p0026a12║獻天子，不知天子用此何為？
X36n0656_p0026a13║△二、正釋，為二：先斥非；次不能下，正釋。初二，先
X36n0656_p0026a14║明名體相稱不可思說。
X36n0656_p0026a15║今明涅槃體者，上來釋名論無，無一切方便論絕，絕
X36n0656_p0026a16║能絕所，名下玅理寧可思議？
X36n0656_p0026a17║△次德王下，引證斥非。
X36n0656_p0026a18║德王云：大般涅槃非色、非聲，云何而言可得見聞？古
X36n0656_p0026a19║來諸師云何以色為涅槃體？又經云：夫涅槃者，不從
X36n0656_p0026a20║因生，體非是果。古來諸師云何以佛果釋涅槃體？又
X36n0656_p0026a21║涅槃之體無定、無果，古來諸師云何謂涅槃體定是
X36n0656_p0026a22║一法？當知其體非色、非聲，非因、非果，非一、非異，非諸
X36n0656_p0026a23║聲聞、緣覺所知，亦非十住能了了見。
X36n0656_p0026a24║以須是言云何以佛果等者，然今師則通因之果
X36n0656_p0026b01║為涅槃體，不同古人一向在果。非一非異者，即二
X36n0656_p0026b02║而三故非一，即三而一故非異，即非三非一而三
X36n0656_p0026b03║而一，故非三乘所知。
X36n0656_p0026b04║△次正釋為三：一、標列章門；次初論下，示章所依；
X36n0656_p0026b05║三、淨性下，正釋。
X36n0656_p0026b06║不能默已，強作五種言之：一約性淨涅槃，二約法身
X36n0656_p0026b07║德，三約一諦，四約不生不生，五約正性。
X36n0656_p0026b08║初如文。
X36n0656_p0026b09║△次所依中。
X36n0656_p0026b10║初論性淨，總指一部。次論法身，指哀歎。次論一諦，指
X36n0656_p0026b11║聖行。次論不生，指德王。次論正性，指師子吼、迦葉等。
X36n0656_p0026b12║不可備引，斑駁略周耳。
X36n0656_p0026b13║云一諦指聖行者，先作聖行，明一實諦。迦葉等取
X36n0656_p0026b14║陳如品初正觀之文，唯正觀性文是。
X36n0656_p0026b15║△三、正釋文，自為五：初、性淨章，為四：初、標列；次、方
X36n0656_p0026b16║便淨下，正釋；二、此三下，融通；四、今欲下，離總以示別。
X36n0656_p0026b17║性淨者，淨有三種：一、方便淨；二、圓淨；三、性淨。
X36n0656_p0026b18║初如文。
X36n0656_p0026b19║△次、正釋文，自為三：初、方便淨。
X36n0656_p0026b20║方便淨者，嘔和善巧，權能逗物，住首楞嚴，建于大義。
X36n0656_p0026b21║或一閻浮提，或一四天下，或一大千界，或十方土，隨
X36n0656_p0026b22║諸眾生，應可調伏，種種示現。無生而生，王宮七步；無
X36n0656_p0026b23║滅而滅，倚臥雙林。是以晨朝放光，大聲徧告：正覺世
X36n0656_p0026b24║尊，將欲涅槃，若有所疑，今速可問。為最後問，所以三
X36n0656_p0026c01║界躃踊，八部悲號，獻供填空，流血灑地，高幢翳諸日
X36n0656_p0026c02║月，廣葢徧覆大千，如經廣說。乃至下者，作九法界身，
X36n0656_p0026c03║非生現生，非滅現滅，不前不後，一時等現。然於寂滅，
X36n0656_p0026c04║無所損減，於諸生死，無染無累，故名方便淨涅槃也。
X36n0656_p0026c05║在初釋者，由證性淨有此無方勝用，故在前釋。言
X36n0656_p0026c06║漚和善巧者，方便淨家般若無生無滅等，即方便
X36n0656_p0026c07║淨家性淨，是則一淨皆具三淨也。
X36n0656_p0026c08║△次圓淨中。
X36n0656_p0026c09║圓淨者，因圓果滿，畢竟成就。原其初基，以大涅槃心
X36n0656_p0026c10║行如來行，持戒不殺，擁護正法，廣宣流布，利益眾生，
X36n0656_p0026c11║迴向大乘，感得金剛堅固之體，法身、常身圓滿具足，
X36n0656_p0026c12║獲大涅槃。修道得故，安住於此祕密藏中，復能頒宣
X36n0656_p0026c13║廣說一切悉有佛性，施與一切常、命、色、力、安無閡辯，
X36n0656_p0026c14║雖破煩惱亦無所破，雖圓智慧亦無能圓，雖施眾生
X36n0656_p0026c15║不得眾生及以施相，是名圓淨涅槃也。
X36n0656_p0026c16║法身常身，即圓淨家性淨。雖施眾生，是圓淨家方
X36n0656_p0026c17║便淨。
X36n0656_p0026c18║△三、淨性淨中。
X36n0656_p0026c19║性淨者，非修非得，非作業非與業，本自有之，非適今
X36n0656_p0026c20║也。沖湛寂靜，不生不滅，雖在波濁，波濁不能昏動，猶
X36n0656_p0026c21║如仰觀虗空月形，五翳不能翳。雖復隨流苦酢，其味
X36n0656_p0026c22║真正，停留在山，雖沒膚中，膿血之所不染，故名性淨
X36n0656_p0026c23║涅槃也。
X36n0656_p0026c24║云非作業者，修行之目，名為作業。非與業者，因成
X36n0656_p0027a01║尅果，名為與業。沖湛寂靜者，即性淨家般若。雖在
X36n0656_p0027a02║波濁者，即性淨家解脫。
X36n0656_p0027a03║△三融通中
X36n0656_p0027a04║此三涅槃，不可相離，即三而一；不可相混，即一而三。
X36n0656_p0027a05║雖復一三，即非一三；雖非一三，而復一三。會之彌分，
X36n0656_p0027a06║派之彌合，橫之彌高，竪之彌闊，微玅莫測，不可思議。
X36n0656_p0027a07║云：會之彌分者，性淨自當其體，圓淨自當其宗，方
X36n0656_p0027a08║便淨自當其用，三法無監，名曰彌分。派之彌合者，
X36n0656_p0027a09║雖三無濫，同一法性，體無三差，故名彌合。橫之彌
X36n0656_p0027a10║高者，一一皆徹實相之底，故曰彌高。竪之彌闊者，
X36n0656_p0027a11║一一徧攝法界之法，名為彌闊。
X36n0656_p0027a12║△四、離總以示別中。
X36n0656_p0027a13║今欲分別令易解故，總唱涅槃即是其名，專據性淨
X36n0656_p0027a14║以當其體，指於圓淨即是其宗，方便善巧以為其用，
X36n0656_p0027a15║作此分別即是其教。雖復分別都是一法，所謂大乘
X36n0656_p0027a16║大般涅槃。若得此意無俟多言，其未解者更重復說
X36n0656_p0027a17║耳。
X36n0656_p0027a18║云所謂大乘大般涅槃者，大乘是圓因，涅槃是圓
X36n0656_p0027a19║果，即一佛性因果也。
X36n0656_p0027a20║△二、約法身德，為四：一、標列；次、法身下，正釋；三、如
X36n0656_p0027a21║是下，融通；四、今欲下，對五章。
X36n0656_p0027a22║二、約法身德者，德有三種：一、法身德，二、般若德，三、解
X36n0656_p0027a23║脫德。
X36n0656_p0027a24║初如文。
X36n0656_p0027b01║△次、正釋文，自為三：初、法身中。
X36n0656_p0027b02║法身者，即是金剛堅固之體，非色即色，非色非非色，
X36n0656_p0027b03║而名為真善玅色。真故非色，善故即色，玅故非色非
X36n0656_p0027b04║非色。又真即是空，善即是假，玅即是中，例一切法亦
X36n0656_p0027b05║復如是。以是義故，名為佛法，名佛法界；攝一切法，名
X36n0656_p0027b06║法身藏，名法身德也。
X36n0656_p0027b07║云金剛堅固體者，此即極果法身受堅固之名。又
X36n0656_p0027b08║真即空等者，三身即三諦，故更約三諦釋。例一切
X36n0656_p0027b09║法者，正報既然，依報例爾。
X36n0656_p0027b10║△次般若德中
X36n0656_p0027b11║般若德者，即是無上調御一切種智，名大涅槃明淨
X36n0656_p0027b12║之鏡。此鏡一照一切照，照中故是鏡，照真故是淨，照
X36n0656_p0027b13║俗故是明。明故則像亮，假顯淨故瑕盡，真顯鏡故體
X36n0656_p0027b14║圓。中顯三智，一心中得，故言明淨鏡。攝一切法，故稱
X36n0656_p0027b15║調御。是佛智藏，名般若德也。
X36n0656_p0027b16║云明故則像亮者，只由般若明故，其像則現，故云
X36n0656_p0027b17║像亮。淨故瑕盡，三惑究竟盡，方名瑕盡。
X36n0656_p0027b18║△三解脫德中。
X36n0656_p0027b19║解脫德者，即是如來自在解脫。其性廣博無縛無脫，
X36n0656_p0027b20║是廣博義；體縛即脫，是遠離義；調伏眾生，是無創疣
X36n0656_p0027b21║義。如是解脫攝一切法，亦名解脫藏，亦名解脫德。
X36n0656_p0027b22║其性廣博者，即解脫家法身，以解脫是稱體之用，
X36n0656_p0027b23║故云廣博。是遠離義者，即解脫家般若，以解脫稱
X36n0656_p0027b24║般若故。
X36n0656_p0027c01║△三融通中
X36n0656_p0027c02║如是三德不可相離，文云：法身亦非，乃至解脫亦非。
X36n0656_p0027c03║如是三德不可相混，文云：三點具足，無有缺減。當知
X36n0656_p0027c04║雖一而三，雖三而一，雖復三一而非三一，雖非三一
X36n0656_p0027c05║而三而一，不可思議，攝一切法，攝一切人。文云：我及
X36n0656_p0027c06║諸子、四部之眾，悉皆入中。微玅難思為若此。
X36n0656_p0027c07║先明不離，謂即三而一。次明不混，謂即一而三。又
X36n0656_p0027c08║云攝一切人者，以法在人故。
X36n0656_p0027c09║△四對五章中。
X36n0656_p0027c10║今欲分別令易解故，總唱祕藏，以當其名。法身攝一
X36n0656_p0027c11║切法，不縱不橫，以當其體。般若攝一切法，如一面三
X36n0656_p0027c12║目，以當其宗。解脫攝一切法，如三點伊，以當其用。如
X36n0656_p0027c13║此敷演，即是其教。非但經體義明，餘義亦顯（云云）。
X36n0656_p0027c14║云如此敷演者，依開權顯實常住祕藏名體宗用
X36n0656_p0027c15║敷演，方是醍醐教相。餘義亦顯者，非但體具五義
X36n0656_p0027c16║屬於名，具五義皆屬於名，宗用各五亦復如是，教
X36n0656_p0027c17║相具足為顯教相，五義互融方成今教，故云餘義
X36n0656_p0027c18║亦顯。
X36n0656_p0027c19║△三、約一諦為四：先斥非顯正；次有有四下，正釋；
X36n0656_p0027c20║三、非離下，開顯融通；四、強欲下，對五章。
X36n0656_p0027c21║三、約一諦者，世人解諦，或境、或智、或教，非無此義。今
X36n0656_p0027c22║用理釋諦，理當即境正，境正即智教皆正。以理釋諦，
X36n0656_p0027c23║其義為𠃔。
X36n0656_p0027c24║初云或境等者，境是所照，智為能照，教為能詮，故
X36n0656_p0028a01║俱名諦。然諸經中非無此義，然從理釋，諦義易明，
X36n0656_p0028a02║故不依彼。
X36n0656_p0028a03║△次、正釋，為二：初、標章。
X36n0656_p0028a04║有四種四諦。
X36n0656_p0028a05║△次、釋文，自為四：初、生滅，為二：初、正釋；次、若論下，
X36n0656_p0028a06║示相指廣。
X36n0656_p0028a07║一、生滅四諦：集是能生，苦是所生，能生生所生，所生
X36n0656_p0028a08║還生能生，苦集迴轉生死無已。道名能壞，滅是所壞，
X36n0656_p0028a09║所壞亦壞能壞，能壞亦壞所壞，更互生滅，故稱生滅
X36n0656_p0028a10║四諦。
X36n0656_p0028a11║初云道名能壞者，道有能壞苦集之功，滅從苦集
X36n0656_p0028a12║滅處得名，故云滅是所壞也。又云更互生滅者，有
X36n0656_p0028a13║苦集時則無道滅，有道滅時則無苦集。又有道時
X36n0656_p0028a14║無滅，有道滅時無道，故云更互。
X36n0656_p0028a15║△次示相中
X36n0656_p0028a16║若論其相，逼迫生長，能除所除等是也。如經：
X36n0656_p0028a17║逼迫是苦相，生長是集相，能除是道相，所除是滅
X36n0656_p0028a18║相。
X36n0656_p0028a19║△二、無生中二：先釋，次示相。
X36n0656_p0028a20║二、無生四諦者，推苦集之本本自不生，不生故則無
X36n0656_p0028a21║苦集，既無所壞亦無能壞，故稱無生四諦。論其相者，
X36n0656_p0028a22║解苦無苦而有真諦，集道滅亦如是。如經：
X36n0656_p0028a23║初云推苦集者，能推即是道諦；次示相中云解苦
X36n0656_p0028a24║無苦者，能解即道諦。
X36n0656_p0028b01║△三無量。
X36n0656_p0028b02║三、無量四諦者，分別校計苦、集、滅、道有無量相，非諸
X36n0656_p0028b03║聲聞、緣覺所知。如經：
X36n0656_p0028b04║△四無作。
X36n0656_p0028b05║四、一實四諦者，解苦無苦而有於實，乃至解滅無滅
X36n0656_p0028b06║而有於實。實者，非苦、非苦因、非苦盡、非苦對而是一
X36n0656_p0028b07║實，乃至滅亦如是，是名一實四諦。具如經。
X36n0656_p0028b08║竝如文。
X36n0656_p0028b09║△三開顯中。
X36n0656_p0028b10║非離生滅四諦別有一實四諦，即達生滅而是一實
X36n0656_p0028b11║四諦。無生無量亦復如是，一中有無量，無量中有一，
X36n0656_p0028b12║不可思議、不可說示。
X36n0656_p0028b13║云一中有無量者，實中有權故。無量中一者，權中
X36n0656_p0028b14║有實故。不可思議者，即當雙非雙照，故云不可思
X36n0656_p0028b15║議等。
X36n0656_p0028b16║△四對五章中。
X36n0656_p0028b17║強欲分別，令易解故，總唱一實四諦，即是名也。取一
X36n0656_p0028b18║滅諦，即是其體，故勝鬘云：一依者，即一滅諦也。道諦
X36n0656_p0028b19║以當其宗，取道諦所治以當其用，調御心喜，說此真
X36n0656_p0028b20║諦，即名為教。雖差別說，只是一無差別法耳。
X36n0656_p0028b21║云一依者，一是所依也。心喜說真諦者，開小乘之
X36n0656_p0028b22║真，入佛性之真，以心方喜。自法華前顯露教中兼
X36n0656_p0028b23║帶之說，佛意未暢，故非永喜。
X36n0656_p0028b24║（此中遺一章）。
X36n0656_p0028c01║闕第四無生一章，如德王品中廣說，故今不論。
X36n0656_p0028c02║△五、約正性為五：一、標列；次、正釋；三、當知下，融通；
X36n0656_p0028c03║四、強欲下，對五章；五、若人下，結前生後。
X36n0656_p0028c04║五、約正性者，性有五種，謂正性、因性、因因性、果性、果
X36n0656_p0028c05║果性。
X36n0656_p0028c06║初如文。
X36n0656_p0028c07║△次、釋中。
X36n0656_p0028c08║正性者，非因、非因因，非果、非果果，是名正性。因性者，
X36n0656_p0028c09║十二因緣；因因性者，十二因緣所生智慧；果性者，三
X36n0656_p0028c10║藐三菩提；果果性者，大般涅槃。今且約一事論之。五
X36n0656_p0028c11║陰下，所以即正因佛性。五陰即因性，觀五陰生智慧
X36n0656_p0028c12║是因因性，此智慧增成是果性，智慧所滅是果果性。
X36n0656_p0028c13║於陰既然，餘一切法亦爾。
X36n0656_p0028c14║云且約一事者，置十二因緣，且約五陰一法身。五
X36n0656_p0028c15║陰下所以者，只此迷陰具於果地正性法身之體，
X36n0656_p0028c16║名陰下所以。五陰即因性者，由觀為因，性因因性，
X36n0656_p0028c17║由因成因，名曰因因。餘一切法者，謂十二入、十八
X36n0656_p0028c18║界，依報皆爾。
X36n0656_p0028c19║△三融通中
X36n0656_p0028c20║當知五性亦非條別，即一而五，即五而一，一而不混
X36n0656_p0028c21║五，五而不離一，不可思議，不可說示。
X36n0656_p0028c22║云即一者，一只是果地，一涅槃佛性。
X36n0656_p0028c23║△四對五章中。
X36n0656_p0028c24║強欲分別令易解故，指果果性為名，指正性為體，指
X36n0656_p0029a01║因因性果性為宗，指因性為用，作此分別五性為教。
X36n0656_p0029a02║雖復分別，只是一法，更無差別。
X36n0656_p0029a03║指果果性為名者，大般涅槃即今經名。指因性為
X36n0656_p0029a04║用者，由觀陰成因感果，果上通起十界陰用引令
X36n0656_p0029a05║入實，故指因性為今經用。
X36n0656_p0029a06║若人能如此解者，非但識體，於名宗用教觸事冷然，
X36n0656_p0029a07║為未解者更論宗耳。
X36n0656_p0029a08║△大章第三、釋宗，為三：初、略非古；次、宗者下，正釋；
X36n0656_p0029a09║三、總此下，對五章。
X36n0656_p0029a10║第三、明涅槃宗者。有人言：宗體不異，是義不然。何者？
X36n0656_p0029a11║若論至理，二即不二，不二即二，此則宜然。若論名事，
X36n0656_p0029a12║不二不可為二，二不可為不二。既立宗體，寧得是同？
X36n0656_p0029a13║初又二：先略非，次何者下釋所以。於中云此則宜
X36n0656_p0029a14║然者，隨順機宜。云作此說名事者，然於果體從名
X36n0656_p0029a15║從事而立也。
X36n0656_p0029a16║△次正釋，文為二：初釋；次宗有下，明宗義。初又二：
X36n0656_p0029a17║先標立宗意；
X36n0656_p0029a18║宗者，要也。修行喉襟，莫過因果。
X36n0656_p0029a19║△次此經下，正釋，又二：初正釋；次問明下，答以顯
X36n0656_p0029a20║同。初又三：先標章，次正釋，三但此下結歸了旨。
X36n0656_p0029a21║此經明因，略有三種：
X36n0656_p0029a22║初如文。
X36n0656_p0029a23║△次、正釋，文自為三：初、明以圓接通，又二：初、正釋；
X36n0656_p0029a24║次、問答下，釋疑。初又三：先引經示宗相，次劣三
X36n0656_p0029b01║下釋所以，三又云下明開顯絕待人法無二。
X36n0656_p0029b02║一、破無常修常。如哀歎品，以常、樂、我斥。諸比丘！無常、
X36n0656_p0029b03║苦、無我，虗偽不真，宜應捨離，今當為汝說勝三修。此
X36n0656_p0029b04║是破無常修。於常能得常果，顯於非常非無常，煩惱
X36n0656_p0029b05║為薪，智慧為火，以是因緣成涅槃食，令諸弟子悉皆
X36n0656_p0029b06║甘嗜。
X36n0656_p0029b07║初如文。
X36n0656_p0029b08║△次、釋中。
X36n0656_p0029b09║劣三修是煩惱薪，勝三修是智慧火，非常非無常是
X36n0656_p0029b10║涅槃食，四眾安住祕密藏中即是甘嗜。
X36n0656_p0029b11║云是煩惱薪者，塵沙無明是薪也。
X36n0656_p0029b12║又云：如來體之，是故為常。體者，履也。履而行之法常，
X36n0656_p0029b13║故佛亦常。亦是法非常非無常，故佛亦非常非無常
X36n0656_p0029b14║也。
X36n0656_p0029b15║△次、釋疑，為二：先、問。
X36n0656_p0029b16║問：初為純陀直說一常，次明常住二字，次斥諸比丘
X36n0656_p0029b17║云勝三修，何意增減？
X36n0656_p0029b18║△次、答云，為三：先、正答破意；次、昔說下，答用二所
X36n0656_p0029b19║由；三、說比丘下，答順機得宜。
X36n0656_p0029b20║答：皆是今昔相對。昔說四非常，總是一無常；今論四
X36n0656_p0029b21║德，總是一常。舉總常，破總無常耳。
X36n0656_p0029b22║昔說生死無常而復流動，今以常破生死，以住破流
X36n0656_p0029b23║動，故舉二字以破二耳。
X36n0656_p0029b24║前二如文。
X36n0656_p0029c01║△三、得宜中
X36n0656_p0029c02║諸比丘！置事緣理，但修三想。今舉勝理破劣理，但用
X36n0656_p0029c03║三修（云云）。
X36n0656_p0029c04║云置事者，明觀身不淨是其事觀，逐其緣宜故且
X36n0656_p0029c05║置之。
X36n0656_p0029c06║△二者、以大涅槃不從漸入頓。文為四：初、立行成
X36n0656_p0029c07║因；次、修是下，明因成尅果；三、當知下，結判；四、德王
X36n0656_p0029c08║下，引證。初立行中。
X36n0656_p0029c09║二者以大涅槃心修，從淺至深次第行學，如聖行中
X36n0656_p0029c10║專行五行。初謂戒定慧，居家如牢獄，梵行若虗空，從
X36n0656_p0029c11║頭至足其中唯有髮毛爪齒大小腸胃，觀察八苦五
X36n0656_p0029c12║盛陰等。次解苦無苦而有真諦，次分別挍計苦集滅
X36n0656_p0029c13║道無量無邊，次非苦非集非道非滅而有實諦，廣說
X36n0656_p0029c14║如經。
X36n0656_p0029c15║居家等，戒行也。從頭至下，定行也。觀察下，慧行也。
X36n0656_p0029c16║△次尅果中
X36n0656_p0029c17║修是行已，得二十五三昧，住大涅槃，況出諸佛功德
X36n0656_p0029c18║不復可說！
X36n0656_p0029c19║云修是行已者，得入初住名已。
X36n0656_p0029c20║當知從淺至深，成因克果，顯非因非果，始終莫不以
X36n0656_p0029c21║常為宗。
X36n0656_p0029c22║△四、引證中二。
X36n0656_p0029c23║德王品中亦如是，初觀四大如篋，五陰如害，六塵如
X36n0656_p0029c24║賊，愛如怨詐，煩惱如河，八正如筏，運手動足，截流而
X36n0656_p0030a01║去，得到彼岸。戒定如動足，智慧如運手，涅槃是彼岸。
X36n0656_p0030a02║師子吼中亦如是，初從少欲知足，乃至住大涅槃。又
X36n0656_p0030a03║善修戒，不見戒因戒果、戒一戒二等，是名善修。定慧
X36n0656_p0030a04║等亦復如是。原始要終，皆宗常住，以常為宗明矣。
X36n0656_p0030a05║初別德王證，次別師子吼證，竝可見。
X36n0656_p0030a06║△第三、明獨圓意。
X36n0656_p0030a07║三者、如聖行中云：復有一行是如來行，所謂大乘、大
X36n0656_p0030a08║般涅槃。大乘即是修因，涅槃即是得果。大乘為因，何
X36n0656_p0030a09║所不運？大涅槃果，何所不克？一切無閡人，一道出生
X36n0656_p0030a10║死，莫復過此。大略可知，不復委說。
X36n0656_p0030a11║如文。
X36n0656_p0030a12║△三、結歸，又二：初結示開顯分齊；次雖三下，結歸
X36n0656_p0030a13║常宗。初文中。
X36n0656_p0030a14║但此文中處處論行，或修十想，或知根知欲，種種不
X36n0656_p0030a15║同，不出三種。初破無常而修常，即是以圓接小接通
X36n0656_p0030a16║意也。次以大涅槃心修無常，次修於常，即是從漸入
X36n0656_p0030a17║頓次第別意也。後即無常而修於常，即圓頓人也。
X36n0656_p0030a18║云以圓接小者，此約開名接，不同法華前接也。又
X36n0656_p0030a19║云次第別意者，此是涅槃中解圓行漸之人，非全
X36n0656_p0030a20║同別。
X36n0656_p0030a21║雖三不同，悉以常為因，歸宗常果，住大涅槃，等無有
X36n0656_p0030a22║異。故文云：因雖無常，而果是常。即第二番意也。餘例
X36n0656_p0030a23║可知（云云）。
X36n0656_p0030a24║問：明體一章，即識五意。明宗亦爾否？答：例然。
X36n0656_p0030b01║△次、明宗義，為二：初、標列。
X36n0656_p0030b02║宗有三義：一、宗本，二、宗要，三、宗助。
X36n0656_p0030b03║△次、正釋中，文自為三：初、宗本。
X36n0656_p0030b04║宗本者，諸行皆以大涅槃心為本，本立道生，如無綱
X36n0656_p0030b05║目不立，無皮毛靡附，涅槃心為本，故其宗得立也。
X36n0656_p0030b06║如文。
X36n0656_p0030b07║△次宗要中
X36n0656_p0030b08║宗要者，行之宗要，要在於常。行會於常，能顯非常非
X36n0656_p0030b09║無常。如七曜之環北辰，似萬川之注東海。行以常為
X36n0656_p0030b10║要，亦復如是。
X36n0656_p0030b11║云北辰者，而北辰不動注東海者，同一鹹味，故以
X36n0656_p0030b12║鹹味而喻於常。
X36n0656_p0030b13║△三宗助中
X36n0656_p0030b14║宗助者，助名氣力也。常宗得成，賴於資助，或人助，或
X36n0656_p0030b15║教助，或行助，或道助，由助得力，故言宗助。
X36n0656_p0030b16║云或人助者，謂善知識。或教助者，能詮教也。或行
X36n0656_p0030b17║助者，謂修行云助圓行也。或道助者，修三教道品
X36n0656_p0030b18║助顯圓常，廣如止觀助道中明。
X36n0656_p0030b19║總此三宗是釋名，專論宗本即體意，專明宗要即宗
X36n0656_p0030b20║意，專明宗助即用意，分別此三異餘法門即教意。
X36n0656_p0030b21║△大章第四、釋涅槃用，為三：先標列，次解釋，三、問
X36n0656_p0030b22║答下，釋論。
X36n0656_p0030b23║第四、釋涅槃用者，為三：一、本用；二、當用；三、自在起用。
X36n0656_p0030b24║初如文。
X36n0656_p0030c01║△次、釋自，為三：初、釋本用，為三：初、敘舊；次、有人下，
X36n0656_p0030c02║述他難；三、今當下，正釋。初敘又二：初正敘三師。
X36n0656_p0030c03║本用者，先出舊解。靈味小亮云：生死之中，本有真神
X36n0656_p0030c04║之性，如弊帛裹黃金像，墮在深泥天眼者，捉取淨洗，
X36n0656_p0030c05║開裹黃金像，宛然真神佛體，萬德咸具，而為煩惱所
X36n0656_p0030c06║覆。若能斷惑，佛體自現。力士頟珠、貧女寶藏、井中七
X36n0656_p0030c07║寶、闇室缾盆等喻，亦復如是。此皆本有，有此功用也。
X36n0656_p0030c08║新安述小山瑤解云：眾生心神不斷，正因佛性附此。
X36n0656_p0030c09║眾生而未具萬德，必當有成佛之理，取必成之理為
X36n0656_p0030c10║本有用也。開善莊嚴云：正因佛性，一法無二理，但約
X36n0656_p0030c11║本有、始有兩時。若本有神助，有當果之理；若能修行，
X36n0656_p0030c12║金心謝，種覺起，名為始有。始有之理，本已有之。
X36n0656_p0030c13║△次、引證。於中自四：
X36n0656_p0030c14║引如來性貧女額，珠闇室等證本有。
X36n0656_p0030c15║引師子迦葉，明乳中無酪，但酪從乳生，故言有酪。酪
X36n0656_p0030c16║非本有，必假醪暖，種植胡麻。答言：有油，油須擣壓，乃
X36n0656_p0030c17║可得耳。
X36n0656_p0030c18║初二如文。
X36n0656_p0030c19║△第三文中
X36n0656_p0030c20║又引佛性三世眾生未來當有清淨莊嚴之身，此證
X36n0656_p0030c21║當有雙取二文，意與瑤師不異。
X36n0656_p0030c22║云雙取二文者，只是現有正因佛性，當有清淨莊
X36n0656_p0030c23║嚴，名為雙取。
X36n0656_p0030c24║△四別木石。
X36n0656_p0031a01║又引木石之流，無有成佛之理，則非本有之用。眾生
X36n0656_p0031a02║必應作佛，今猶是因，因是本有，果是始有，本有有始
X36n0656_p0031a03║有之理，即是功用義也。
X36n0656_p0031a04║可見。
X36n0656_p0031a05║△次難中三：初正難三家。
X36n0656_p0031a06║有人難初義。若言眾生身中已有佛果，此則因中有
X36n0656_p0031a07║果過，食中已有糞，童女已有兒。若已具佛果，何故住
X36n0656_p0031a08║煩惱中坐，不肯出邪？何故不放光動地？故文云：若言
X36n0656_p0031a09║有者，何故默然？正破此執耳。次難第二有得佛之理。
X36n0656_p0031a10║此理若常，為相續常？為凝然常？若相續常，何謂本有
X36n0656_p0031a11║佛果之理？若凝然常，則因中有果過，同於前難第三
X36n0656_p0031a12║家。若言本有具始有，亦應本有常住，復有無常。本有
X36n0656_p0031a13║只得是常，不得無常者，本有只本有，那得有始有？
X36n0656_p0031a14║△次又若下，縱竝。
X36n0656_p0031a15║又若本有有始有，亦應無常有於常，無常不得有於
X36n0656_p0031a16║常，本有那得有始有？又本有有始有，則了因有生因，
X36n0656_p0031a17║若了因了本有是常，生因生始有是無常，不得相有
X36n0656_p0031a18║者，今本有那得有始有邪？
X36n0656_p0031a19║△三、鷸蚌下結，失。
X36n0656_p0031a20║鷸蚌相扼，更互是非，由來久矣。
X36n0656_p0031a21║悉如文。
X36n0656_p0031a22║△三、正釋。
X36n0656_p0031a23║今當宣明此義。若定執本有當有，非三藏通教之宗，
X36n0656_p0031a24║乃是別圓四門意。本有是有門，當有是無門，雙取是
X36n0656_p0031b01║亦有亦無門，雙遣是非有非無門。別家偏據不融，門
X36n0656_p0031b02║理兩失，為圓家所破。何者？若執本有之用，譬之樹木，
X36n0656_p0031b03║工匠揆則，任曲者梁用，直者桁用，長者矟用，短者箭
X36n0656_p0031b04║用。本有之用，亦復如是。佛即破之，草木生時，無梁箭
X36n0656_p0031b05║用，工匠所裁，因緣獲用。若裁曲為直，曲無梁用；展直
X36n0656_p0031b06║為曲，直無桁用；割長為籌，長無矟用；折短為薪，短無
X36n0656_p0031b07║箭用。何得苦執本有之用？經云：三世有法，無有是處。
X36n0656_p0031b08║何得苦執本有當有？當本不立，勝用安在邪？若專難
X36n0656_p0031b09║破，復失適緣。何者？理非本非、當非亦本、當非非本當，
X36n0656_p0031b10║有四利益。或言本有即是常用，或言當有即是無常
X36n0656_p0031b11║用，或亦當亦本即常無常雙用，或非當非本即雙非
X36n0656_p0031b12║不用之用。本有常用攝一切法，何得無三門用？三門
X36n0656_p0031b13║亦攝一切法，何得無本有常用？文云：大般涅槃是諸
X36n0656_p0031b14║佛法界，即其義也。是為圓教赴緣。論此四用，大獲利
X36n0656_p0031b15║益，不同舊義（云云）。
X36n0656_p0031b16║文為九：初明定執成門；次本有下，示成門相；三、列
X36n0656_p0031b17║家下，明偏據之失；四、佛即下，引佛破偏；五、法云下，
X36n0656_p0031b18║引經破執；六、若專下，明若苦破者，失適宜之益；七、
X36n0656_p0031b19║有四下，明稱獲利；八、本有下，明門功能；九、是為下，
X36n0656_p0031b20║結益。初云今當宣明者，只是今當顯示此義耳。
X36n0656_p0031b21║△二、當有用，為四：先敘古；次有人下，難；三、今明下，
X36n0656_p0031b22║正釋；四、舊論下，明照境不同。初文自引三師不
X36n0656_p0031b23║同。
X36n0656_p0031b24║二、當有用者，先出舊解。解有三：一云、理出萬惑之外，
X36n0656_p0031c01║須除惑都盡，乃可見之。譬十重紙裹柱，雖除九重，終
X36n0656_p0031c02║不見柱，併盡乃見。二、引漸備經，明一切智慧皆漸漸
X36n0656_p0031c03║滿，不何一期併悟也。三云、真諦可漸知，佛果可頓得。
X36n0656_p0031c04║何者？即俗而真，更非遠物，所以真可分知。佛果超在
X36n0656_p0031c05║惑外，不即生死，故不可漸知。
X36n0656_p0031c06║初云紙重者，紙密可喻無明稠密，次師可解。三云
X36n0656_p0031c07║真諦可漸知者，謂漸破俗諦，即分分見真諦，故云
X36n0656_p0031c08║可漸知。
X36n0656_p0031c09║△次、難自為三：初、難漸見。
X36n0656_p0031c10║有人難初義：若理不可漸見，惑豈可漸除？既不見理，
X36n0656_p0031c11║由何除惑？
X36n0656_p0031c12║如文。
X36n0656_p0031c13║△難次師。
X36n0656_p0031c14║若言理可漸見，夫理若是分，可作分知；理既圓通，若
X36n0656_p0031c15║為漸解？若初見稱後見，與後無異，不名漸見；若初不
X36n0656_p0031c16║稱後，不名頓見（云云）。
X36n0656_p0031c17║云：夫理若是分者，他作此難，亦不全當。何者？若從
X36n0656_p0031c18║初即徹觀真如，則全不可分；若從或落智增為言，
X36n0656_p0031c19║則須云分，以有四十二位不同故。凡釋此義，須知
X36n0656_p0031c20║有全有分，方稱經論大旨。
X36n0656_p0031c21║△難第三師為二先非其旨。
X36n0656_p0031c22║若言見真者須漸，得佛須頓，是義不然。
X36n0656_p0031c23║△次別聖言破。
X36n0656_p0031c24║釋論云：若如法觀佛，般若與涅槃，是三則一相。華嚴
X36n0656_p0032a01║云：虗妄多分別，生死涅槃異，迷惑聖賢法，不識無上
X36n0656_p0032a02║道。真與涅槃既其不異，云何真漸果頓邪？
X36n0656_p0032a03║於中三：先論，次經，三真與下結失。初別論者，證初
X36n0656_p0032a04║心即頓觀，何論至果方名於頓？故不可也。次引華
X36n0656_p0032a05║嚴云：若分別生死涅槃異者，是迷賢聖法人。若云
X36n0656_p0032a06║真諦與佛果異，過亦同之。
X36n0656_p0032a07║△三、正釋，又二：先重敘失。
X36n0656_p0032a08║今明諸解，更相馳逐，水動珠昏。然理非遠近，見理之
X36n0656_p0032a09║智，寧得漸頓？智若漸頓，寧得稱理？如方入圓，殊不相
X36n0656_p0032a10║應。
X36n0656_p0032a11║△次如理下，正釋。於中又三：先明理智冥一，體非
X36n0656_p0032a12║頓漸。
X36n0656_p0032a13║如理而解，解如於理，不見相而見無所得，即是得耳。
X36n0656_p0032a14║△（此處恐有脫文，今敢補曰：二、有因下，示眾生因緣，用是漸頓。）
X36n0656_p0032a15║有因緣故，亦得漸頓。
X36n0656_p0032a16║△（今更補曰：三、此中下，正釋，又二：初、標列，二、漸。）漸下，釋。
X36n0656_p0032a17║此中應有四句：漸、漸、漸、頓、頓、漸、頓、頓。
X36n0656_p0032a18║初云漸漸者，三教因位也；漸頓者，三教果頭也；頓
X36n0656_p0032a19║漸者，圓教因位也；頓者，圓佛果也。
X36n0656_p0032a20║△次正釋，為五：先正釋；次後更下，於一句更開四
X36n0656_p0032a21║句；三、此一句下，餘三句例；四、四下，結廣以斥偏；五、
X36n0656_p0032a22║文云下，證用徧法界。
X36n0656_p0032a23║漸漸尚非漸頓，況復頓漸？漸頓尚非頓漸，況復頓頓？
X36n0656_p0032a24║法華玄廣說：頓漸者，無差別中差別耳；頓頓者，差別
X36n0656_p0032b01║中無差別耳。三種修、三種見，明宗中意是也。漸頓修、
X36n0656_p0032b02║漸頓見者，是不定觀意也。
X36n0656_p0032b03║初云三種修等者，前宗文中，初破無常而修常，即
X36n0656_p0032b04║是以圓接通；次從漸入頓，次第別意；後即無常而
X36n0656_p0032b05║修於常，即圓頓人是。
X36n0656_p0032b06║△次文中
X36n0656_p0032b07║漸更不同，又開四句：漸修漸見、漸修頓見、漸修頓漸
X36n0656_p0032b08║見、漸修非頓漸見。
X36n0656_p0032b09║云漸修漸見者，且取三教之證人是漸修頓見者，
X36n0656_p0032b10║得入初住等人是漸修頓漸見者，住前為漸見，入
X36n0656_p0032b11║住名頓見。漸修非頓漸見者，證頓漸時，頓無頓相，
X36n0656_p0032b12║漸無漸相，亦是理體，不當頓漸見也。
X36n0656_p0032b13║見此一句意，餘三句亦可解。
X36n0656_p0032b14║次頓修漸見四句亦爾，漸修漸頓見四句亦爾，非
X36n0656_p0032b15║頓漸修四句亦爾。
X36n0656_p0032b16║四、四十六句不同，當知顯體之用甚多，那只作一兩
X36n0656_p0032b17║種解邪？
X36n0656_p0032b18║文云：王家力士一人當千，種種技藝能勝千故，一人
X36n0656_p0032b19║當千。又云：譬如大地草木為眾生用，我法亦爾。當知
X36n0656_p0032b20║用同草木比大力士，故知用不一也。
X36n0656_p0032b21║△四、舊論下，照境為四：先標不同，次問起為解釋
X36n0656_p0032b22║之由，三、彭城不敘不同相，四、今明下，正釋。
X36n0656_p0032b23║舊論照境之用不同。
X36n0656_p0032b24║初如文。
X36n0656_p0032c01║△次問中。
X36n0656_p0032c02║問：俗有三世流動，萬境去來，佛智若為照之？若逐境
X36n0656_p0032c03║去來，則生滅無常；若不逐境去來，則不與境相稱。由
X36n0656_p0032c04║此一問，七解不同。
X36n0656_p0032c05║云佛智若為照之者，問意云：佛為逐去來照邪？不
X36n0656_p0032c06║逐去來照邪？
X36n0656_p0032c07║△三、敘不同相。總有七處，一一皆先敘次破，如文
X36n0656_p0032c08║可見。
X36n0656_p0032c09║冶城嵩云：佛智乃無大期死滅，猶有念念流動，逐境
X36n0656_p0032c10║去來。此人臨終舌爛，口中浪語之過，現驗也。
X36n0656_p0032c11║二、藥師解：佛智體是常住，用是無常，逐境去來。此解
X36n0656_p0032c12║亦違經。經云：若正見者，當說如來定是無為。那忽體
X36n0656_p0032c13║是無為，用是有為？
X36n0656_p0032c14║三、光宅云：若無常之智照常住境，而不逐境是常。今
X36n0656_p0032c15║常住之智照無常之境，豈應逐境無常？此亦不可。
X36n0656_p0032c16║△四明九世中
X36n0656_p0032c17║四、作九世照境義，明此境雖在未來，復有當現在、當
X36n0656_p0032c18║過去義，今遂來現在及過去，我皆照竟，所以不生滅
X36n0656_p0032c19║也。此亦不可，向在未來時，猶是當現在，未正現在，今
X36n0656_p0032c20║遂來在現在，即作正現在照，當知已息，豈不生滅邪？
X36n0656_p0032c21║云今遂來現在者，意云：剎那心起，未來之境現於
X36n0656_p0032c22║現在心中，名當現在者。剎那已息者，名未過去，故
X36n0656_p0032c23║於現在皆悉照之。
X36n0656_p0032c24║△五、作逆照中
X36n0656_p0033a01║五、作逆照義。云如來道迎上覺時，初一念併逆照萬
X36n0656_p0033a02║境，從初流來，至後成佛，併皆照竟。後萬境自有去來，
X36n0656_p0033a03║我都不更新照。如天子初登極時，併付制法，後人犯
X36n0656_p0033a04║者，隨輕重治，不更復制也。此亦不可。佛智照境，何嘗
X36n0656_p0033a05║暫息？忽言初照，後都不照。縱令如此，終不與境相稱。
X36n0656_p0033a06║云逆照者，只是預照耳。
X36n0656_p0033a07║△六開善中。
X36n0656_p0033a08║六、開善云：佛在因日導發初心，已能橫照數境，竪照
X36n0656_p0033a09║數時。次入初地，一念橫照百法，堅照百時。二地千法，
X36n0656_p0033a10║乃至佛地，一念橫照萬法，竪照萬時。如懸鏡高臺，此
X36n0656_p0033a11║亦不可。鏡照先無而後有，未免無常之難。
X36n0656_p0033a12║云百時者，取機長短時也。
X36n0656_p0033a13║△七靈味。
X36n0656_p0033a14║七、靈味更借虗空為喻。萬物在空，空不生滅，物自去
X36n0656_p0033a15║來。此亦不然，佛智靈知，豈同頑空？
X36n0656_p0033a16║如文。
X36n0656_p0033a17║△四、今明下，正釋，又三：初正釋；次又開善下，重敘
X36n0656_p0033a18║解佛智；三、今難下，破。文中：
X36n0656_p0033a19║今明三藏教中二諦不相即故，二智各照，所以諸解
X36n0656_p0033a20║喧喧若此。若通教中二諦相即，二智二而不二，尚無
X36n0656_p0033a21║此諍，況復三諦即一諦，一諦即三諦，三智即一智，一
X36n0656_p0033a22║智即三智，一照即一切照，一切照即一照，非一非一
X36n0656_p0033a23║切，不可思議，寧復有此微淺問答邪？
X36n0656_p0033a24║云況復三諦即一諦者，照無常時，即無常是常，亦
X36n0656_p0033b01║即非常非無常；照常時，即常時即常，是非常非無
X36n0656_p0033b02║常。云微淺問答者，如前七師問，教亦微淺，益者亦
X36n0656_p0033b03║然。
X36n0656_p0033b04║△次重敘中二：先開善；次第二下，明其次解。初
X36n0656_p0033b05║又二：初明果地智境互冥。
X36n0656_p0033b06║又開善解佛智，照真與真冥，無復智境之異。智體與
X36n0656_p0033b07║真境，都復不殊。
X36n0656_p0033b08║△次約位下，明約位，則有四句差別。
X36n0656_p0033b09║約位分別，凡夫不冥不會，因中聖人會而不冥，佛果
X36n0656_p0033b10║亦冥亦會。
X36n0656_p0033b11║於中云因中聖人會而不冥者，應即破云：既會何
X36n0656_p0033b12║以不冥邪？（云云）。
X36n0656_p0033b13║△次、解，又二：先、明智體異。
X36n0656_p0033b14║第二解云：佛智是靈知，真諦是無知，二體既殊，豈可
X36n0656_p0033b15║併有知同無知？但會之既極，詺之為冥，豈得有冥異
X36n0656_p0033b16║會？
X36n0656_p0033b17║△次、慧印下，引證二相。
X36n0656_p0033b18║慧印三昧經云：冥不冥，寂不寂。肇論亦有用冥體寂
X36n0656_p0033b19║之語。
X36n0656_p0033b20║△三、今家破。於中為三：初、縱難。
X36n0656_p0033b21║今難：佛之真智，既其冥真，與真不異；佛之俗智，亦應
X36n0656_p0033b22║冥俗，與俗不異。佛雖知幻，而非幻人；
X36n0656_p0033b23║△次、若爾下，斥失。
X36n0656_p0033b24║若爾，佛雖知俗，不可冥俗，佛雖冥真，不可同真，不應
X36n0656_p0033c01║作如此冥真冥俗義。
X36n0656_p0033c02║△三冥真下判失
X36n0656_p0033c03║冥真不出二乘，冥俗不出凡夫境界，云何得是佛智
X36n0656_p0033c04║用邪？（云云）。
X36n0656_p0033c05║△三、當有起用徧法界。
X36n0656_p0033c06║三、自在起用。用徧法界，廣不可委。文云：譬如大地，一
X36n0656_p0033c07║切草木為眾生用，我法亦爾，當知勝用無量無邊。
X36n0656_p0033c08║△次開章別釋，於中二：先標列章，次解。
X36n0656_p0033c09║且約三種：一、不可思議用，二、二鳥雙遊用，二、善惡邪
X36n0656_p0033c10║正雙攝用。
X36n0656_p0033c11║初云二鳥雙遊用者，覩無常即始從發心訖年等
X36n0656_p0033c12║覺，一分無明在亦名無常，所以從始至終俱雙遊
X36n0656_p0033c13║之稱。
X36n0656_p0033c14║△次、解釋文，自為三：初、不可思議，為三：先、標；次、敘
X36n0656_p0033c15║舊；三、今明下，正釋。
X36n0656_p0033c16║不可思議用者。
X36n0656_p0033c17║初如文。
X36n0656_p0033c18║△二、敘中總有七家。一一釋中，皆敘彼解次，今家
X36n0656_p0033c19║非破。
X36n0656_p0033c20║舊釋有七：一云：令他見須彌入芥子，其實不入，唯應
X36n0656_p0033c21║度者乃能見之。此解不可。若不入者，何謂神通？
X36n0656_p0033c22║二解實入。但佛神力，蹙大令小，開小令大，此亦不可。
X36n0656_p0033c23║若爾，乃以大容小。何謂以小容大？
X36n0656_p0033c24║三、解不知入與不入。既是不可思議，那可定判入與
X36n0656_p0034a01║不入？此亦不可。佛果上地皆是不可思議，盡應不可
X36n0656_p0034a02║解。餘者盡言可解，至此一義獨言不知邪？
X36n0656_p0034a03║四、若有則相妨，小大皆空故相容，此亦不可。若其皆
X36n0656_p0034a04║可，何所論入亦無大小也？
X36n0656_p0034a05║前四師竝如文。
X36n0656_p0034a06║△第五師。
X36n0656_p0034a07║五、大中有小性小中有大性。以芥子之大性，容須彌
X36n0656_p0034a08║之小性，此亦不可。若執定性，過同外道，又似毗曇，又
X36n0656_p0034a09║還是大容於小。何謂以小容大？
X36n0656_p0034a10║云大中有小性者，有自性色。破中云過同外道者，
X36n0656_p0034a11║同仙人四性計也。又似毗曇者，毗曇計三世有法
X36n0656_p0034a12║也。
X36n0656_p0034a13║△六地論解。
X36n0656_p0034a14║六地論解。大無大相，不無無相之大；小無小相，不無
X36n0656_p0034a15║無相之小。以無相之小，容無相之大；無相之大，還入
X36n0656_p0034a16║無相之小。此亦不可。大小本是相，既言無相，那有大
X36n0656_p0034a17║小？若有大小，應是有相；若定無相，還同空也。
X36n0656_p0034a18║可見。
X36n0656_p0034a19║△七興皇。
X36n0656_p0034a20║七、興皇云：諸法本無大小因緣，假名相待，假說大為
X36n0656_p0034a21║小，假說小為大。說大為小，小是大小；說小為大，大是
X36n0656_p0034a22║小大，故得相容。此亦不可。大不自大，待小為大；小不
X36n0656_p0034a23║自小，待大為小，此墮他性義。自性大小尚不能相容，
X36n0656_p0034a24║他性大小那得相容？
X36n0656_p0034b01║云諸本無至因緣假者。謂諸法從因緣生，雨假無
X36n0656_p0034b02║實，以假無實，故能相入。
X36n0656_p0034b03║△三、正釋，為三：初、明不思議事、理相即；次、一性下，
X36n0656_p0034b04║明不思議周徧；三、所謂下，釋邪、正用相。
X36n0656_p0034b05║今明小不自小，亦不由大故小；大不自大，亦不由小
X36n0656_p0034b06║故大。因緣故小，大亦不離大，離小不在內外兩中間，
X36n0656_p0034b07║亦不常自有不可思議，大亦如是。通達此理，故即事
X36n0656_p0034b08║而真。唯應度者，見不思議須彌之高廣，入於不思議
X36n0656_p0034b09║芥子之微小，是名以不思議之大，入於不思議之小。
X36n0656_p0034b10║住首楞嚴，能建大義，如經廣說（云云）。
X36n0656_p0034b11║初云今明至因緣者，謂有大有小，皆由因緣。雖從
X36n0656_p0034b12║因緣，即是法性，故能相入。如止觀第五破徧初廣
X36n0656_p0034b13║說。
X36n0656_p0034b14║一往明不思議用在於道後，其理實通，乃至善惡邪
X36n0656_p0034b15║正等例如是。
X36n0656_p0034b16║△三、邪正用為三。先明邪正雙用。
X36n0656_p0034b17║所謂四趣是邪，人天為正；又三界是邪，二乘為正；又
X36n0656_p0034b18║二乘偏邪，菩薩為正（云云）。邪正兩用，亦徧法界。
X36n0656_p0034b19║△次、四趣下，明善惡雙用。
X36n0656_p0034b20║四趣是惡，人天是善。又三界悉是惡，二乘是善。又二
X36n0656_p0034b21║乘是惡，菩薩為善。此用亦徧法界。
X36n0656_p0034b22║△三、三界下，明無常常雙用。
X36n0656_p0034b23║三界皆悉無常，二乘是三無為常。又二乘是無常，菩
X36n0656_p0034b24║薩是常，常無常用亦徧法界，其門略義廣也。
X36n0656_p0034c01║△（此處必有脫文，今敢補曰：第二、常無常下，明二鳥雙遊用。）
X36n0656_p0034c02║常無常雙用者，俱亡二邊，如鳥喻品中說，即是一時
X36n0656_p0034c03║雙用也。前後倒瀉，即是異時偏用。宜一時即竝用，宜
X36n0656_p0034c04║前後即單用，不必一種，用自在故。善惡雙用，如迦葉
X36n0656_p0034c05║品中說：善星至惡，尚能攝受令得出家，況復善者寧
X36n0656_p0034c06║當不攝？或雙用、或前後（云云）。
X36n0656_p0034c07║俱亡二邊者，謂二用俱契，非常非無常者，曰俱亡
X36n0656_p0034c08║也。
X36n0656_p0034c09║△第三、善惡下，明善惡邪正俱攝用。
X36n0656_p0034c10║三、邪正善惡俱攝者，陳如品中說：邪即外道，正即陳
X36n0656_p0034c11║如弘廣；邪即諸魔，正即阿難平等皆攝。巧施玅用，遊
X36n0656_p0034c12║諸世間，作大利益。若見此意，即是自在之用，善巧四
X36n0656_p0034c13║隨，稱機利益。住首楞嚴，種種示現不動法性，其見聞
X36n0656_p0034c14║者，無不蒙益。此義可知，不俟多說（云云）。
X36n0656_p0034c15║△大段第三、問答釋疑者。
X36n0656_p0034c16║問：此一章五意云何？答：例前可解。若總論三用，即釋
X36n0656_p0034c17║名意。若專本用，即是體意。若專當用，即是宗意。若專
X36n0656_p0034c18║自在用，即是用意。若分別三用，即教意。
X36n0656_p0034c19║初疑云：此章為具五章不？釋云：例亦有之。若專本
X36n0656_p0034c20║用者，理性本有此用。若專當用者，望本名當，即是
X36n0656_p0034c21║現在有從因至果之用，故對宗也。若專自在用者，
X36n0656_p0034c22║即是果上起用，未來永永不窮，彌滿法界，所以自
X36n0656_p0034c23║在之用對今經用。
X36n0656_p0034c24║△大章第五、釋教相者。然澤明亦敘五時教差別：
X36n0656_p0035a01║第一、時教為小乘。解深密云：唯為為發趣聲聞乘
X36n0656_p0035a02║者說。第二、時教為大乘。解深密云：唯為發趣大乘
X36n0656_p0035a03║者說。第三、時教為三乘。解深密云：普為發趣一切
X36n0656_p0035a04║乘者說。第四、時教為一乘。四衢等與一牛車故，三
X36n0656_p0035a05║乘同歸一佛乘故。第五、時教名為一性，五性同歸
X36n0656_p0035a06║一佛性故。次明五時教法。季月第一時，佛成道後
X36n0656_p0035a07║六月說也。如來二月八日成道，八月八日方轉法
X36n0656_p0035a08║輪。婆沙論等皆云：迦栗底迦月白半八日為五比
X36n0656_p0035a09║丘轉法輪。迦栗底迦月者，八月是。第二時，真諦記
X36n0656_p0035a10║云：如來成道，七秊方說。般若經說一切法空無自
X36n0656_p0035a11║性，如來藏經佛成道後十秊說也。大集十六秊說，
X36n0656_p0035a12║仁王經云：前二十九秊說摩訶般若，三十七秊正
X36n0656_p0035a13║月八日說仁王般若。第三時，真諦三藏記云：佛成
X36n0656_p0035a14║道後三十八秊說解節經，即解深密，是第四時。一
X36n0656_p0035a15║乘教法華是佛道教，三十餘秊說第五時。此大涅
X36n0656_p0035a16║槃經是所說佛性正因，得佛常果，因最是除，果最
X36n0656_p0035a17║是遠，猶難信故，所以後說。然引真諦記，未可全依。
X36n0656_p0035a18║若判五時，皆據經文自說秊數時代，以定五時次
X36n0656_p0035a19║第。若言七秊即說般若者，猶屬密教般若通前之
X36n0656_p0035a20║文，如淨名釋菩薩品初所述。若云第三時是解深
X36n0656_p0035a21║密者，彼將般若為第二，所以解深密為第三。非但
X36n0656_p0035a22║今家破此說，起信論疏初亦破此說。又於五時中
X36n0656_p0035a23║皆棄華嚴，如法華玄中廣破古人所立五時之義。
X36n0656_p0035a24║然今略引以示同異，不暇破之。釋教相為二：初、標
X36n0656_p0035b01║列章。
X36n0656_p0035b02║第五、釋教相者，為二：一、增數；二、經來緣起。
X36n0656_p0035b03║△次、解釋文，自二：初、明增數人，又二：先、列。
X36n0656_p0035b04║增數者，謂一乳、二字、三修、四教、五味也。
X36n0656_p0035b05║△次解釋，文自為五。初文又二：先示乳相非一；次
X36n0656_p0035b06║乳名下，解釋。
X36n0656_p0035b07║所言乳者，此名則通。外道言教亦稱為乳，文云：是時
X36n0656_p0035b08║舊醫純用乳藥。二乘言教亦稱為乳，阿含云：舍利弗
X36n0656_p0035b09║是所生母，目連是乳母，二人說法生養四眾。後文亦
X36n0656_p0035b10║云：聲聞、緣覺、佛性如乳。菩薩教行亦稱為乳，故云：手
X36n0656_p0035b11║出香色乳，施令得飽滿。佛教亦稱為乳，故目連騰請
X36n0656_p0035b12║云：譬如犢子，其生未久，若不得乳，必死無疑。又云：醫
X36n0656_p0035b13║占王病，定須服乳。
X36n0656_p0035b14║初云舊醫純用乳藥者，純用邪常，毒他慧命。舍利
X36n0656_p0035b15║弗所生者，說法迴五百人心，義當所生。目連手擎
X36n0656_p0035b16║將還，僧得和合，義如所養。
X36n0656_p0035b17║△次解釋，又二：先正釋；次問；[天/一/口]下，釋疑。初又二：
X36n0656_p0035b18║先正釋，次又外下判。初文自四：初、邪乳中。
X36n0656_p0035b19║乳名既通，若為分別？舊醫偷教，竊取乳名，不解其義，
X36n0656_p0035b20║而為相續悅意轉動薄皮所誑，起四顛倒，毒亂心中，
X36n0656_p0035b21║多所傷害，即邪教也。
X36n0656_p0035b22║云而為相續者，計為常也，悅意樂也，轉動義也，薄
X36n0656_p0035b23║皮淨也。多所傷害者，害於二諦三諦真常四德也。
X36n0656_p0035b24║△次二乘乳中。
X36n0656_p0035c01║二乘乳者，佛以方便合三種藥，謂鹹、苦、酢。二乘之人
X36n0656_p0035c02║用此方便，為於四眾治彼邪乳，如以楔出楔。此以四
X36n0656_p0035c03║非常教名為乳也。
X36n0656_p0035c04║云四非常者，只是無常、苦、空、無我、不淨四也。
X36n0656_p0035c05║△三、菩薩乳中。
X36n0656_p0035c06║菩薩乳者，以大慈大悲，隨諸眾生應以何法而得度
X36n0656_p0035c07║脫，隨而說之，或說方便法、或說真實法、或治邪常、或
X36n0656_p0035c08║治無常，稱彼機緣令得飽滿，是名菩薩教乳也。
X36n0656_p0035c09║云或說真實者，十行菩薩雖未親證無作實理而
X36n0656_p0035c10║能說之。
X36n0656_p0035c11║△四佛乳
X36n0656_p0035c12║佛教乳者究竟真實，如經其犢調善不馳不住，不處
X36n0656_p0035c13║高原亦不下濕，不食酒糟麥䴰滑草，不與特牛同共
X36n0656_p0035c14║一群，故其乳多德最為第一，正顯涅槃之教是最上
X36n0656_p0035c15║乳也。
X36n0656_p0035c16║如文。
X36n0656_p0035c17║又外道教如驢乳，亨之成糞，從其教者，墮落三途。二
X36n0656_p0035c18║乘教如羊鹿乳，亨之成酪，從其教者，升出生死。菩薩
X36n0656_p0035c19║教如下品牛乳，亭之成酥，從其教者，革凡成聖，亦革
X36n0656_p0035c20║聖成無上道。佛教如上品牛乳，從佛教者，即得安住
X36n0656_p0035c21║祕密藏中。當知涅槃教乳，最上最玅。
X36n0656_p0035c22║△次、釋疑，為二：先、問，次、答。初問者。
X36n0656_p0035c23║問：何故於一乳中多種分別？
X36n0656_p0035c24║乳只是一，何以強作多種分別，有何據邪？
X36n0656_p0036a01║△次、答，為三：先、示經意通。
X36n0656_p0036a02║答：此經意爾。如本有一偈，四出證義，明無差別。差別
X36n0656_p0036a03║等例作此說之，無咎。
X36n0656_p0036a04║△次有德王下，引例。
X36n0656_p0036a05║又德王中不聞聞、不生生等皆作四句，今亦例爾。
X36n0656_p0036a06║△三、邪名下，結酬。
X36n0656_p0036a07║邪乳名乳乳，二乘名乳不乳，菩薩名不乳乳，佛是非
X36n0656_p0036a08║乳非不乳。意高例盡，子何須惑？
X36n0656_p0036a09║云邪名乳乳者，不俓而酪，故名乳乳。二乘名乳不
X36n0656_p0036a10║乳者，乳堪為酪，解色即空等。菩薩名不乳乳者，以
X36n0656_p0036a11║能非空出假故。佛是雙非者，常真法界故。意高者，
X36n0656_p0036a12║乳極在佛，故云意高。例盡者，引德王例，四乳義徧，
X36n0656_p0036a13║何所疑邪？
X36n0656_p0036a14║△二、明二字為二：先標列。
X36n0656_p0036a15║二字者，世亦二字，出世亦二字，上上出世亦二字，今
X36n0656_p0036a16║文亦二字，二字既通，復須分別。
X36n0656_p0036a17║△次二世下，解釋。文自為二：初文為三：初引經示
X36n0656_p0036a18║能詮法异；次文云下，釋所以；三、謝靈下，出異解。
X36n0656_p0036a19║世二字者，如瑞應云：太子乘羊車詣師學書，師教二
X36n0656_p0036a20║字謂梵佉婁。此二字應詮世間禮樂醫方技藝治政
X36n0656_p0036a21║之法，故是世間二字也。
X36n0656_p0036a22║初云梵佉婁者，如普曜第三現盡品云：菩薩乘羊
X36n0656_p0036a23║車，將詣書師。適入書堂，欲見其師，名選支。見菩薩
X36n0656_p0036a24║威神光曜，不能堪忍，即躃墮地。兜術天上有一天
X36n0656_p0036b01║子，名曰清淨，即前牽手，令從地起，置於座上，在大
X36n0656_p0036b02║眾。爾時菩薩與諸釋僮俱住，手執金筆栴檀書，眾
X36n0656_p0036b03║寶明珠成其書林。侍者送之，問師選支：今師何書
X36n0656_p0036b04║而相教乎？其師答曰：以梵佉留而相教耳。天地異
X36n0656_p0036b05║書。菩薩答曰：其异書者有六十，今師何言正有二
X36n0656_p0036b06║種？師問：其六十四皆何所名乎？太子答曰（云云）。
X36n0656_p0036b07║又云：梵字應如金光明中說出欲論，明修梵法，歎梵
X36n0656_p0036b08║執故，是出欲論也。佉婁字應是無量勝論，明十善法，
X36n0656_p0036b09║歎釋天報，善能攻惡，故言勝論。總而言之，世間二字
X36n0656_p0036b10║也。
X36n0656_p0036b11║謝靈運云：梵佉婁是人名，其撮諸廣字為略，如此間
X36n0656_p0036b12║倉雅之類，從人立名，故言梵佉婁。雖復廣略，還是世
X36n0656_p0036b13║間之二字。
X36n0656_p0036b14║△二、出世二字為四：初、明出世二字相。
X36n0656_p0036b15║出世二字者，嬰兒行云：婆和二字，所謂有為無為為
X36n0656_p0036b16║二字也。若出世與出世上上共為二字者，即是半滿
X36n0656_p0036b17║為二字也。眾經同以鹿苑說為半字，摩訶衍所說為
X36n0656_p0036b18║滿字，小大相對共為二字。
X36n0656_p0036b19║△次又諸下，敘謬釋。
X36n0656_p0036b20║又諸師釋此滿字，不同地人云：涅槃六行俱明是滿
X36n0656_p0036b21║字，法華是大乘，非滿字，由是無常。此都非義，不須論
X36n0656_p0036b22║難（云云）。
X36n0656_p0036b23║△三、興皇下。明興皇破。
X36n0656_p0036b24║興皇嘲諸師作五滿：半邊滿、竪滿、𧂐足滿、共滿、具足
X36n0656_p0036c01║滿，今不委論（云云）。
X36n0656_p0036c02║如下文字，亦初說。
X36n0656_p0036c03║△四、今明正釋，為二：先標列。
X36n0656_p0036c04║今明半滿二字，更為五意：一、直是半，二、對半滿，三、帶
X36n0656_p0036c05║半滿，四、廢半滿，五、開半滿。
X36n0656_p0036c06║△次、如塵下，正釋，又三：初、正解釋；次、今之下，結歸
X36n0656_p0036c07║部旨；三、又結下，重結判。
X36n0656_p0036c08║如鹿苑無常，此直半無滿。若方等之流說無常逗小，
X36n0656_p0036c09║又彈小襃大，此正對半明滿。若大品通三人共學，是
X36n0656_p0036c10║帶半明滿。若法華正直捨方便，是廢半明滿。亦有開
X36n0656_p0036c11║權顯實，即開半明滿。若此經斥劣辨勝，即廢半明滿。
X36n0656_p0036c12║一切眾生悉有佛性，須䟦陀羅得羅漢果，即開半明
X36n0656_p0036c13║滿。而復對破生死流動明於常住二字，常破生死，住
X36n0656_p0036c14║破流動，此亦是廢半明滿。一切諸法中悉有安樂性，
X36n0656_p0036c15║又是開半明滿。故知二字雖通，不可一槩。
X36n0656_p0036c16║初云對半明滿者，於鹿苑得小果者，來至方等，復
X36n0656_p0036c17║有當座得小果者，竝聞彈呵，以大破小，即是大小
X36n0656_p0036c18║相對竝明，名為對半明滿。帶半明滿者，傍挾通教
X36n0656_p0036c19║二乘，小非正意，所以名帶。須䟦等者，聞於佛性，蹔
X36n0656_p0036c20║取小證，即當開權。
X36n0656_p0036c21║今之常住二字，於諸字中最尊最勝，其義可知。
X36n0656_p0036c22║又結為四句，二乘無常是半非滿，一乘是滿非半，若
X36n0656_p0036c23║斥小帶小等是亦半亦滿，若世間非半又非滿，大意
X36n0656_p0036c24║可知（云云）。
X36n0656_p0037a01║△三、明三修，為二：先標列。
X36n0656_p0037a02║三、三修者，有邪三修、劣三修、勝三修。
X36n0656_p0037a03║△次、邪三下，解釋，為二：初、正釋；次、又邪下，結判。
X36n0656_p0037a04║初自為三。
X36n0656_p0037a05║邪三修，謂世間顛倒，隨邪師教，見相似相續謂為常，
X36n0656_p0037a06║適意可悅謂為樂，轉動運為謂是我，愚惑所覆，如執
X36n0656_p0037a07║掣電，如蛾如蠶，追求無厭，如渴飲鹹，唐無毫益，亦是
X36n0656_p0037a08║厭下麤苦障，攀上勝玅出，故名邪三修。
X36n0656_p0037a09║劣三修者，依半教破於邪執。無常醎味破其執澹，無
X36n0656_p0037a10║樂苦味破其執甜，無我酢味破其執辢。三界皆無常，
X36n0656_p0037a11║諸有悉非樂，一切空、無我、無我所，能破欲染、色無色
X36n0656_p0037a12║染、無明、掉、慢、疑。如諸迹中象迹為最，於諸想中無常
X36n0656_p0037a13║為最，如經廣說，是名劣三修。
X36n0656_p0037a14║勝三修者，依佛勝教破於劣修，謂常樂我，法身常恒
X36n0656_p0037a15║無有變易，遊諸覺華歡娛受樂，具八自在無能遏絕，
X36n0656_p0037a16║如是修者入祕密藏，名勝三修。
X36n0656_p0037a17║又邪修是世伊，劣修是故伊，勝修是新伊，大涅槃理
X36n0656_p0037a18║即非新非故伊，今經即是新伊勝修，最尊最上之教
X36n0656_p0037a19║也。
X36n0656_p0037a20║如文。
X36n0656_p0037a21║△四、明四教，為三：初、標大意以指廣；次、三藏下，正
X36n0656_p0037a22║釋；三、菩薩下，結歸。
X36n0656_p0037a23║四、四教者，此該佛一化，名相理趣，別有疏本（云云）。
X36n0656_p0037a24║初云別有疏本者，如淨名疏廣玄十卷、四門義六
X36n0656_p0037b01║卷、四悉兩卷、三觀二卷，應以彼廣以釋今略。
X36n0656_p0037b02║△次、釋文自為四：初、三藏中。
X36n0656_p0037b03║三藏教者，謂戒定慧藏，為彼嬰兒梯隥出苦，畏憚長
X36n0656_p0037b04║遠止息化城，即小乘法也。菩薩以大涅槃心修即成
X36n0656_p0037b05║聖行，如經浮囊白骨八苦等觀，即其文義也。
X36n0656_p0037b06║云為彼嬰兒者，經中具明四教嬰兒，今但出三藏
X36n0656_p0037b07║以示小行。次云浮囊，戒學也；白骨，定學也；八，慧學
X36n0656_p0037b08║也。
X36n0656_p0037b09║△次通教中
X36n0656_p0037b10║通教者，三乘共學近遠俱通，若能前進亦可得去，即
X36n0656_p0037b11║摩訶衍法也。菩薩以大涅槃心修即成聖行，如經解
X36n0656_p0037b12║苦無苦而有真諦，乃至解道無道而有真諦，即其文
X36n0656_p0037b13║義也。
X36n0656_p0037b14║三乘共學近遠者，鈍則近通化城，利則遠通寶所，
X36n0656_p0037b15║故云若能前進亦可得去，即其人也。
X36n0656_p0037b16║△三別教。
X36n0656_p0037b17║別教者，別在菩薩不與二乘人共，所行事理非彼境
X36n0656_p0037b18║界，即獨菩薩法也。若以大涅槃心修即成聖行，如經
X36n0656_p0037b19║苦有無量相，分別校計有無量種，非諸聲聞緣覺所
X36n0656_p0037b20║知，乃至道亦如是，即其文義也。
X36n0656_p0037b21║可解。
X36n0656_p0037b22║△四圓教中。
X36n0656_p0037b23║圓教者，即事而理，一教一切教，一切教一教，非一非
X36n0656_p0037b24║一切，不可思議，隨佛自意，是佛境界，非諸二乘下地
X36n0656_p0037c01║所知。如經非苦非諦有實，乃至非道非諦有實，是名
X36n0656_p0037c02║一實諦，即其文義也。
X36n0656_p0037c03║云即事而理者，達五陰即常住，又達別真俗即常
X36n0656_p0037c04║住理，故云即也。又一教一切教者，開一切權教等。
X36n0656_p0037c05║△三、結歸為五：初結漸圓；次復有下，結初心即頓；
X36n0656_p0037c06║三、今經下，結判；四、若類下，辨異名；五、若例下，例釋。
X36n0656_p0037c07║菩薩大涅槃心修，即是圓心。圓心為本，行於眾行，從
X36n0656_p0037c08║淺至深，屆極而止，如放金剛，到際則住。當知聖行之
X36n0656_p0037c09║一意，即是漸頓之教，亦名漸圓教，此乃文中一種耳。
X36n0656_p0037c10║初云屆極而止者，極在玅覺也。
X36n0656_p0037c11║復有一行是如來行，所謂大乘大般涅槃者，即發軫
X36n0656_p0037c12║仍頓仍圓，一切諸法悉入其中，眾流悉鹹無非性海，
X36n0656_p0037c13║漸圓與頓圓更無別異，歷次第門故言漸耳。
X36n0656_p0037c14║今經乃具二文，從勝受名，即是圓頓之教，於諸教中
X36n0656_p0037c15║最為尊上也。
X36n0656_p0037c16║若類通異名者，即是四藏。三藏是聲聞藏，通是雜藏，
X36n0656_p0037c17║別是菩薩藏，圓是佛藏。上能攝下，佛藏第一也。
X36n0656_p0037c18║△五、例釋中。
X36n0656_p0037c19║若例四句，三藏是聞聞，通是聞不聞，別是不聞聞，圓
X36n0656_p0037c20║是不聞不聞，乃至生生等例，可解。
X36n0656_p0037c21║云圓是不聞不聞者，分段不生是一不聞，變易不
X36n0656_p0037c22║生是一不聞，又智德不生是一不聞，斷德不生是
X36n0656_p0037c23║一不聞，故云不聞不聞。
X36n0656_p0037c24║△五、明味為四：先明說譬意；次若初下，釋法譬相
X36n0656_p0038a01║生，以顯五味之相；三、夫眾生下，結示同體之權智，
X36n0656_p0038a02║布教五時利物之道；四、五味下，指廣，兼對五章。
X36n0656_p0038a03║初又二：先述意。
X36n0656_p0038a04║五、五味者，即五種牛味，正譬說教次第，不應以淺深
X36n0656_p0038a05║意取。若謂初淺後深，是義不然。
X36n0656_p0038a06║△次文云下，引證，又二：初證四味不淺，次證醍醐
X36n0656_p0038a07║不深。
X36n0656_p0038a08║文云：醫占王病，定須服乳。又云：如得乳麋，更無所須。
X36n0656_p0038a09║無所須者，即真解脫。真解脫者，即大涅槃。此豈淺邪？
X36n0656_p0038a10║文云：如水乳雜，臥至一月，終不成酪。若以一滴，頗求
X36n0656_p0038a11║樹汁，投之於中，即便成酪。眾生佛性，亦復如是。若本
X36n0656_p0038a12║有者，何故待緣？如此酪譬，不可淺也。文云：譬如甜酥，
X36n0656_p0038a13║八味具足。是大涅槃，亦復如是。當知此酥，其況深矣。
X36n0656_p0038a14║初云其況深矣者，醍醐之酥，故不可淺。
X36n0656_p0038a15║文云：阿羅漢、辟支佛猶如醍醐。如此醍醐不可言深。
X36n0656_p0038a16║△次、釋法譬相生，為二：初、非定執。
X36n0656_p0038a17║若初味定淺，後味定深，妨文害義。
X36n0656_p0038a18║△次若作下，釋，自有五文。
X36n0656_p0038a19║若作次第意釋者，則無過咎。牛者，譬佛大覺朗然，圓
X36n0656_p0038a20║明成就，如血變為乳，具足在牛。從牛出乳，譬佛初說
X36n0656_p0038a21║也。即寂滅道場，從法界體流，出法界法，教諸菩薩，如
X36n0656_p0038a22║日初出，先照高山，故言從牛出乳也。
X36n0656_p0038a23║次從乳出酪者，為小機不堪如聾如瘂，隱其無量神
X36n0656_p0038a24║德，示丈六身覆如來藏，但說三藏以貧所樂法，隨宜
X36n0656_p0038b01║方便令章凡成聖，故華嚴大後次說三藏之小，如從
X36n0656_p0038b02║乳後即有於酪也。
X36n0656_p0038b03║次從酪出生酥者，譬三藏之後，以大訶小，挫其取證，
X36n0656_p0038b04║敗種壞根，無生無用，先與後奪，如亨酪作生酥也。
X36n0656_p0038b05║次從生酥出熟酥者，譬方等之後委業領財，使諸聲
X36n0656_p0038b06║聞轉教教菩薩也。
X36n0656_p0038b07║次從熟酥出醍醐者，譬般若已後，付財定性，與記作
X36n0656_p0038b08║佛。故文云：八千聲聞於法華中得記作佛，見如來性，
X36n0656_p0038b09║如秋收冬藏，更無所作。無所作者，即究竟也。
X36n0656_p0038b10║竝可解。
X36n0656_p0038b11║△三、結示，為三：初、結五時巧畢；次、今經下，明開顯
X36n0656_p0038b12║功畢；三、種種下，結歎。
X36n0656_p0038b13║夫眾生不見佛性，智手指撝，或作大說，或作小說，或
X36n0656_p0038b14║訶責說，或教化說，或定天性說。眾生若見佛性，則靜
X36n0656_p0038b15║乎雙樹，指撝畢矣；息教二河，法流竭矣。如牛出乳，極
X36n0656_p0038b16║至醍醐；諸佛布教，極於見性。
X36n0656_p0038b17║初云二河者，煩惱、涅槃二河也。
X36n0656_p0038b18║今經是最後之說，喻彼醍醐，一切諸藥悉入其中。
X36n0656_p0038b19║於橫廣，在四味之上歎其竪高，故此經處處歎教不
X36n0656_p0038b20║可思議，只是歎於上玅之乳常住二字，最後新伊極
X36n0656_p0038b21║圓之教醍醐玅味耳。
X36n0656_p0038b22║△三、結歎中。
X36n0656_p0038b23║種種名目，只是一法。一法者，只是佛師、諸菩薩母，佛
X36n0656_p0038b24║菩薩辯所不能宣。凡夫千舌，豈解揄揚？二乘百盲，安
X36n0656_p0038c01║能舞手者哉？
X36n0656_p0038c02║云菩薩母者，佛能生諸菩薩故。儛者，摩也。
X36n0656_p0038c03║五味義，具在法華玄中說。又從增一至五總諸說者，
X36n0656_p0038c04║即釋名意。若專五所以，是體意；若專五所以設諸名
X36n0656_p0038c05║相，是宗意；若專對破，是用意；若分別其相，是教意。準
X36n0656_p0038c06║前可知，不復委釋（云云）。
X36n0656_p0038c07║他人云：第四、釋經時代者，撿目錄總有一十四品，
X36n0656_p0038c08║皆是涅槃之枝分也。第一、後漢桓帝建和秊中，有
X36n0656_p0038c09║月支國沙門支樓迦讖，於洛陽譯出一本，名般泥
X36n0656_p0038c10║洹經，兩卷成部。第二、桓帝元嘉秊中，有安息國沙
X36n0656_p0038c11║門安世高，本為太子，捨國出家，壞道遊方，弘化為
X36n0656_p0038c12║務，振錫來儀，屆干洛邑，譯出本，名小般泥洹，一卷
X36n0656_p0038c13║成部。第三、曹魏武帝黃初秊中，西域沙門安法賢，
X36n0656_p0038c14║譯一本，名大般涅槃經，兩卷，失其翻處，有錄可憑。
X36n0656_p0038c15║第四、東吳黃武秊中，有月支國居士，姓支名道謙，
X36n0656_p0038c16║字恭明，初至洛陽，後遊江左，譯出一本，名小般泥
X36n0656_p0038c17║洹，兩卷成部。第五、東晉安帝建武秊中，有迦毗羅
X36n0656_p0038c18║國沙門佛陀䟦陀，此云覺賢，初至長安，後隱廬山，
X36n0656_p0038c19║住道場寺，譯一本，名方等泥洹，兩卷成部。第六、東
X36n0656_p0038c20║晉義監六秊，有晉州沙門法顯，往遊西竺，還到楊
X36n0656_p0038c21║都，譯一本，名大般涅槃，六卷。第七、西晉武帝太始
X36n0656_p0038c22║秊中，有月支國沙門曇摩剎羅，晉云法護，初至燉
X36n0656_p0038c23║煌，次遊京邑，後之江左，譯出一本，名大般泥洹經，
X36n0656_p0038c24║兩卷。第八、北凉阻渠蒙遜割據河西，都姑臧縣。玄
X36n0656_p0039a01║始秊中，有天竺三藏曇無讖，唐言法豐，六歲出家，
X36n0656_p0039a02║日誦萬言，初學小乘五明諸論，後會遇白頭禪師，
X36n0656_p0039a03║誨以大乘，十旬交諍，拒而不從，謂禪師曰：頗有經
X36n0656_p0039a04║本可得見否？禪師逐授大般涅槃經，因而信受三
X36n0656_p0039a05║藏，玅善呪術，時人號為大神呪師。初齎涅槃梵本
X36n0656_p0039a06║上軼，并菩薩戒、大集、大雲、金光明等諸經梵本，在
X36n0656_p0039a07║夜恐失，枕之而臥。夜有神人拽讖墮地，如是至三，
X36n0656_p0039a08║空中聲曰：此是金剛解脫諸佛祕藏，何急枕眠？讖
X36n0656_p0039a09║藏何忽枕眠？讖驚愧謝，遂縣梵本掛之高樹。果有
X36n0656_p0039a10║羣賊夜來盜經，盡力共擎，竟不能舉。晨曉三藏自
X36n0656_p0039a11║持而行，眾賊同觀，謂之為聖，愧而悔焉。乃至姑臧，
X36n0656_p0039a12║被河西王阻渠蒙遜慇懃告留，請住翻譯大般涅
X36n0656_p0039a13║槃梵本。即從初十卷至大眾品，覺知經少，因屈三
X36n0656_p0039a14║藏至千闐國，求得中分十卷。譯至嬰兒行品，又覺
X36n0656_p0039a15║經少，更遣使往于闐國，求得餘欠，譯之乃足，名大
X36n0656_p0039a16║般涅槃經，四十卷成部。第九宋元嘉秊中，有雍州
X36n0656_p0039a17║沙門智猛，躬往西城詢求正法，齎諸梵夾到西凉
X36n0656_p0039a18║州，譯出一本，名泥洹經，二十卷成部。第十宋文帝
X36n0656_p0039a19║建元秊中，有天竺沙門求那䟦陀羅，宋云功德賢，
X36n0656_p0039a20║於荊州新寺譯一本，名泥越經一卷。第十一北齊
X36n0656_p0039a21║天保元秊，西國沙門佛陀那舍，秦言覺明，於相州
X36n0656_p0039a22║譯一本，名大悲經五卷成部。第十二名字功德經
X36n0656_p0039a23║并哀歎經，與方等泥洹經同本異譯耳。第十三隋
X36n0656_p0039a24║開皇秊中，崛多笈多譯出一本，名四童子經三卷
X36n0656_p0039b01║成部。第十四大唐麟德秊，有南天竺國沙門若天
X36n0656_p0039b02║邪䟦陀，共唐國僧會寧，於日南波鄰國譯出兩卷，
X36n0656_p0039b03║名闍維經。儀鳳秊初，交州都督梁難敵進經入京。
X36n0656_p0039b04║儀鳳三秊，大慈恩寺主靈會於東宮進狀，請經外
X36n0656_p0039b05║傳，因許流行。至大周天冊萬歲元秊，奉勅編經入
X36n0656_p0039b06║於目錄。今所講者，於前所譯十四中當其第八。北
X36n0656_p0039b07║凉所譯四十卷成部。
X36n0656_p0039b08║△二、經來緣起。文為二：先標列。
X36n0656_p0039b09║二、經來緣起，又二：一、經緣起；二、疏緣起。
X36n0656_p0039b10║△次、釋文，自為二：初、釋經緣起，為二：先標列。
X36n0656_p0039b11║經緣起者，有雙卷、六卷大本。
X36n0656_p0039b12║△次雙卷者下，釋，為六：初明小緣感；次六下，明大
X36n0656_p0039b13║緣感；三、又云下，辨同異；四、昔道猛下，述天本翻譯
X36n0656_p0039b14║時代；五、初三人下，明應驗，以顯無緣慈悲解脫之
X36n0656_p0039b15║力；六、經者下，指廣。
X36n0656_p0039b16║雙卷明八十入滅，不辨常住，葢小緣所感，三藏教也。
X36n0656_p0039b17║六卷與大本皆明常住，俱是大緣所感，同座異聞，例
X36n0656_p0039b18║如大小品耳。
X36n0656_p0039b19║△三、同異中。
X36n0656_p0039b20║又云：小本是法顯於天竺鈔，初分翻為六卷；大本上
X36n0656_p0039b21║帙是道猛齎來。斯乃廣略二文耳，世猶惑焉。若是異
X36n0656_p0039b22║聞，那忽問詞、答旨兩本皆同？若是鈔者，只應存略，那
X36n0656_p0039b23║忽前後？大本則如來說偷狗六卷，迦葉問偷狗；大本
X36n0656_p0039b24║偈說三歸六卷，長行說三歸。解云：問詞、答旨所同處
X36n0656_p0039c01║少，不同處多。昔鈔梵文尚無前後，秦人翻譯逐意奚
X36n0656_p0039c02║互？於二義無妨也。
X36n0656_p0039c03║云道猛齎來者，時人咸云大品是曇無讖譯，欠此
X36n0656_p0039c04║道猛一節文。
X36n0656_p0039c05║△四時代中。
X36n0656_p0039c06║昔道猛亡身天竺，唯齎五品還，謂壽命、金剛身、名字、
X36n0656_p0039c07║功德、如來性、大眾問等品。到西凉州，值沮渠蒙遜割
X36n0656_p0039c08║據隴後，自號玄始，其號三秊。請曇無羅讖共猛譯五
X36n0656_p0039c09║品，得二十卷。遜恨文義不圓，再遣使外國，更得八品，
X36n0656_p0039c10║謂病行、聖行、梵行、嬰兒行、德王、師子吼、迦葉、陳如等
X36n0656_p0039c11║品。又翻二十卷，合成四十軸，傳於北方。玄始五秊，乃
X36n0656_p0039c12║得究訖。是時姚萇復號弘始，弘始非玄始。玄始五秊，
X36n0656_p0039c13║即晉恭帝元熈元秊。次入宋武，劉裕得四秊。次入宋
X36n0656_p0039c14║文帝，文帝尚斯典，勅道場寺慧觀、鳥衣等慧嚴，此二
X36n0656_p0039c15║高明，名葢淨眾。康樂縣令謝靈運，抗世逸羣，一人而
X36n0656_p0039c16║已。更共治定，開壽命足，序純陀哀歎；開如來性，足四
X36n0656_p0039c17║相、四依、邪正、四諦、四倒、文字、鳥喻、月喻、菩薩，凡十二
X36n0656_p0039c18║品足。前合二十五品，製三十六卷，則一萬餘偈。讖云：
X36n0656_p0039c19║經義已足，其文未盡。餘有三品，謂付囑、燒身、分舍利
X36n0656_p0039c20║二萬言，未來秦地耳。小亮云：是羅什足品，出來關中，
X36n0656_p0039c21║不聞涅槃。恐其言為謬。經錄稱謝靈運足品，相承信
X36n0656_p0039c22║用。
X36n0656_p0039c23║云遜恨文義不圓者，如前第八帝中廣說。言康樂
X36n0656_p0039c24║縣者，屬栝州，舊有此縣。謝公往住此縣，令意翫山
X36n0656_p0040a01║水，唯命人開路。路訖，官已滿，更不至彼。
X36n0656_p0040a02║△五應驗中。
X36n0656_p0040a03║初三人欲刪略百句解脫，俱夢黑神威猛，責數剛切：
X36n0656_p0040a04║汝以凡庸改聖人言義，其過大矣。若不止者，以金剛
X36n0656_p0040a05║杵碎之如塵。因不敢刪略，但去質存華。如啼泣面目
X36n0656_p0040a06║腫，改為戀慕增悲慟。如嗚啑我口，改為如愛子法。故
X36n0656_p0040a07║其文璀璨，皆此例焉。
X36n0656_p0040a08║云三人者，嚴、觀、謝公三人也。又改王糞問為王隱
X36n0656_p0040a09║處，改共耶輸為納耶輸，改蚊子尿為蚊子水，改手
X36n0656_p0040a10║扡脚蹈為運手動足，如是等文數十餘處。後有傳
X36n0656_p0040a11║學之人，東晉大德沙門道生法師，即什公學徒上
X36n0656_p0040a12║首。時屬晉未宋初，傳化江左，講諸經論，未見涅槃
X36n0656_p0040a13║大部，懸說眾生悉有佛性。時有智勝法師，講顯公
X36n0656_p0040a14║所譯六卷泥洹經，說一闡提定不成佛定。宋朝大
X36n0656_p0040a15║德盛宗此義，聞生所說咸有佛性，眾共嗔嫌。智與
X36n0656_p0040a16║生公數論此義，智屢被屈，進狀奏聞，徹于宋主，表
X36n0656_p0040a17║云：後生小僧，全無學識，輒事𮌎臆，乖越經宗。若流
X36n0656_p0040a18║傳誤後學者，今以表奏，請儐入山。宋主依奏，讁居
X36n0656_p0040a19║蘇州唐丘寺。時有五十碩學名僧，從生入山，諮受
X36n0656_p0040a20║深要。其後有清河沙門雀慧觀、豫州沙門華慧嚴，
X36n0656_p0040a21║俱什公學徒上首。當時在京，已逢大經從彼北凉
X36n0656_p0040a22║流入，咸奏：幸得見聞，如貧獲寶。遂罄衣鉢，繕寫此
X36n0656_p0040a23║經，齎往江東，志在傳化。宋朝道俗，眾共被尋。乃云：
X36n0656_p0040a24║眾生悉有佛性。咸歎生公玅釋幽旨，善會圓宗。即
X36n0656_p0040b01║以表陳，請生通錫。宋主驚歎，發使迎生。旋至都城，
X36n0656_p0040b02║披經本，略敘疏義五十餘紙。其義宏深，其文精邃，
X36n0656_p0040b03║唯釋盤根錯節難解之文，於此經大宗開奧藏。自
X36n0656_p0040b04║後講者，稱為關中。疏撰既畢，眾請宣揚。開經之朝，
X36n0656_p0040b05║宋城道俗五千餘人，咸集講會。生昇座已，便令都
X36n0656_p0040b06║講偏唱經文四十餘段，說一闡提悉有佛性。於是
X36n0656_p0040b07║便立一切眾生至一闡提有佛性義教，令眾論議，
X36n0656_p0040b08║意無一人申論場者。便辭眾曰：良以此經大本至
X36n0656_p0040b09║道，生由斯忍死來久，令事得符契，言無謬誤，不惑
X36n0656_p0040b10║眾僧。即奉辭：願善流布。言訖，於高座奄從物化。時
X36n0656_p0040b11║人號生為忍死菩薩矣。其有傳集者，其數非一，如
X36n0656_p0040b12║疏所引。
X36n0656_p0040b13║經者，通名也，如法華疏說。序品第一者，亦如彼（云云）。
X36n0656_p0040b14║△疏緣起中。
X36n0656_p0040b15║二、疏緣起者。余以童秊給侍攝靜，攝靜授大涅槃，誦
X36n0656_p0040b16║將欲半。走雖不敏，願聞旨趣。
X36n0656_p0040b17║給者，走也，僕也。如伍相傳云：下走身是遊人。即其
X36n0656_p0040b18║例也。
X36n0656_p0040b19║於是負笈天台，心欣藍染。登山甫爾，仍逢出谷。不惟
X36n0656_p0040b20║菲薄，奉從帝庭。師既香塗二宮，光曜七眾，道俗參請，
X36n0656_p0040b21║門堂交絡。雖欽渴甘露，如俟河清，詎可得乎？嘗面請
X36n0656_p0040b22║斯典，降旨垂許，有期無日。逮金陵土崩，師徒雨散。後
X36n0656_p0040b23║會匡嶺，復屬虔劉。爰西向江陵，仍遭霧露。勅徵師江
X36n0656_p0040b24║浦頂，疾滯豫章。始舉颿南湖，已聞東還台嶽。秋至佛
X36n0656_p0040c01║隴，冬逢入滅。歎伊余之法障，奚可勝言。
X36n0656_p0040c02║匡嶺在江州廬山。豫章即洪州。
X36n0656_p0040c03║昔五百羣盲七迴追佛，祇洹一狗聽兩鐘鳴。
X36n0656_p0040c04║昔五百羣盲者，賢愚經第六云：一時佛住舍衛國
X36n0656_p0040c05║祇樹給狐獨園。爾時毗舍離國有五百盲人，乞匃
X36n0656_p0040c06║自活。時聞人言：如來出世，甚奇甚特。其有眾生覩
X36n0656_p0040c07║見之者，𤸇殘百病，皆蒙除癒。盲視聾聽，瘂語僂申，
X36n0656_p0040c08║拘癖手足，狂亂得正。貧施衣食，愁憂苦厄悉解勉。
X36n0656_p0040c09║時諸盲人聞此語已，還共議言：我曹罪積，若當遇
X36n0656_p0040c10║佛，必見救濟。便問人言：世尊今者為在何國？人報
X36n0656_p0040c11║之曰：在舍衛國。聞此語已，共於路側，早言求哀：誰
X36n0656_p0040c12║有慈悲愍我等者，願見將導到舍衛國。至於佛所
X36n0656_p0040c13║，[吃-乙+彖]倩經時，無有應者。五百人復共議曰：空手倩人，
X36n0656_p0040c14║人無應者。今共行乞，各今得金錢一枚，以用雇人
X36n0656_p0040c15║，是得達彼。各各行乞，經于數時，人獲一錢，凡有五
X36n0656_p0040c16║百。左右喚人：誰將我等到舍衛國，金錢五百，雇其
X36n0656_p0040c17║勞苦。時有一人，來共相可。相可已定，以錢與之。勅
X36n0656_p0040c18║語盲人，展轉相牽，自在前導，將至薩竭國，棄諸盲
X36n0656_p0040c19║人，置於澤中。是時盲人，不知所在？為是何國？互相
X36n0656_p0040c20║投手，經行他田，傷破苗穀。時有長者，值來行田，見
X36n0656_p0040c21║五百人，踐踰苗稼，瞋憤怒盛，勅與痛手，與見求哀，
X36n0656_p0040c22║具宣上事。長者令一使人，將詣舍衛，適達彼國，又
X36n0656_p0040c23║聞世尊，已復還來，得摩竭提國。是時使人，復還將
X36n0656_p0040c24║來，向摩竭國。時諸盲人，欽仰於佛，係心欲見，肉眼
X36n0656_p0041a01║雖閉，心眼已觀，歡喜發中，不覺疲勞。已至摩竭，復
X36n0656_p0041a02║聞世尊，已還舍衛，如是追逐，凡經七反。爾時如來，
X36n0656_p0041a03║觀諸盲人，善根已熟，敬信能固，於舍衛國，便住待
X36n0656_p0041a04║之，使將盲人，漸到佛前。佛光觸身，驚喜無量，是時
X36n0656_p0041a05║兩目，即得關明，乃見如來，四眾圍繞，身色光晃炟，
X36n0656_p0041a06║如紫金山，感戴殊得，喜不自勝。前詣佛所，五體投
X36n0656_p0041a07║地，為佛作禮，異口同音，共白佛言：唯願垂矜，聽在
X36n0656_p0041a08║道次。時佛告曰：善來比丘！鬚髮自墮，法衣在身，重
X36n0656_p0041a09║為說法，得阿羅漢。
X36n0656_p0041a10║唯疆唯沈，無見無得。
X36n0656_p0041a11║堰者，仆也。謂盲唯仆無見。唯沈者如犳。唯沈無得。
X36n0656_p0041a12║入山出谷，浮墜泝江，希聞斯典，竟不獲聞。日既隱於
X36n0656_p0041a13║重崖，盲龜眠於海底，馮光想木，詎可得乎？余乃掃墓
X36n0656_p0041a14║植樹，更伏灰場，口誦石偈，思愆畢世。事不由己，迫不
X36n0656_p0041a15║得止，戴函負封，西考闕庭。私去公還，經途八載，日嚴
X36n0656_p0041a16║諍論，追入咸陽。值桃林水，奔而夜亡。其伴又被讒為
X36n0656_p0041a17║巫，收往幽薊，乘氷濟北，馬陷身存。臨危履薄，生行死
X36n0656_p0041a18║地，悼慄兢兢，寧可盡言。昔裹糧千里，擔簦於東南；負
X36n0656_p0041a19║罪三讒，驅馳於西北。若聽若思，二塗俱喪。
X36n0656_p0041a20║載函者，送浮名疏入上都也。日嚴諍論，說者云造
X36n0656_p0041a21║異論。咸陽，縣名，在西京。薊（古詣反）簦（長柄笠也）。
X36n0656_p0041a22║情不能已，尋諸舊疏。將疏勘經，不與文會。怏怏終日，
X36n0656_p0041a23║恒若病諸。效群盲之觸象，學獨夢之談刀。以大業十
X36n0656_p0041a24║秊十月十日，廬于天台之南。管窺智者義意，輒為解
X36n0656_p0041b01║釋。運丁隋末，寇盜縱橫，海閙山喧，無處紙筆，匿影沃
X36n0656_p0041b02║洲。陰林席箭，推度聖文。衣殫糧盡，虧其次第。於是懷
X36n0656_p0041b03║挾鄙志，託命遂安。草本略通，放筆仍病。縣令鄧氏呼
X36n0656_p0041b04║講淨名，曳疾應之。事不兼舉，寄疏他舍。他舍被燒，廓
X36n0656_p0041b05║然蕩盡。冥持此本，得免灰颺，重寄柵城。海寇衝突，玉
X36n0656_p0041b06║石俱罄。蕭亮提挾，復獲安存。所謂焦不能燒，賊不能
X36n0656_p0041b07║得。再蒙靈異，重厲微誠。更往遂安，披尋補削。復值軍
X36n0656_p0041b08║火，食息無寧，乃卜安洲。安洲者，微瀾四繞，絕人獸之
X36n0656_p0041b09║蹤；峰連偉括，兼二山之美。左臨水鏡，澄徹鑒心；右帶
X36n0656_p0041b10║蕖池，紅葩悅目。修竹冷風，勝白牙團扇；萋蒨翠草，加
X36n0656_p0041b11║戴氏重席。雲霞鏤糅於松桂，五彩羞其繪圖；猨麏和
X36n0656_p0041b12║韻於蟬蛙，八音陋其絃管。雅有高致，豐趣冥倫。仍蒔
X36n0656_p0041b13║粟拾薪，勤兼曉夜。暨染筆已來，凡歷五載，何秊不遭
X36n0656_p0041b14║軍火？何月不見干戈？菜食水齎，氷牀雪被，孤居獨處，
X36n0656_p0041b15║夢抽思乙。詞既野質，意不會文。其玄義一卷，釋文十
X36n0656_p0041b16║二卷，用紙七百張。有崖易迨，空海難徧。盲寱偏知，敢
X36n0656_p0041b17║稱圓識？特是不負本懷，遽茲石火。卷舒常住之卷，酬
X36n0656_p0041b18║報乎身手；讚歎解脫之法，仰謝於心口。麤耘毒草，微
X36n0656_p0041b19║養藥王。螳𧑃螢熠，非能抗曜也。
X36n0656_p0041b20║沃州，山名，在剡縣。遂安，山名，亦在剡。安洲者，在台
X36n0656_p0041b21║州安縣麏（獸名，居筠反，說文也）。熠（大白，為立反也）。丁，當也。乙，辰也。
X36n0656_p0041b22║大般涅槃經玄義卷下。
X36n0656_p0041b23║大般涅槃玄義抄一卷。
X36n0656_p0041b24║大般涅槃經玄義文句會本卷下
X36n0656_p0041c01║音釋
X36n0656_p0041c02║棋（渠之切，與碁同。）闡提（梵語具云一闡提，此云信不具。闡，齒善切。）暴背（暴，步木切，曬也。
X36n0656_p0041c03║背，補昧切，脊也。）駁（北角切，斑駁不純也。）嘔和（梵語具云漚和俱舍羅，此云方便。嘔，烏候切。）
X36n0656_p0041c04║筏（房越切，桴也。）醪（郎刀切。）鷸蚌（鷸，以律切，鳥名。蚌，部項切，蛤也。）扼（乙革切，持也。）
X36n0656_p0041c05║桁（何庚切，屋橫木曰桁。）矟（色角切，矛屬。）詺（彌正切，辨別物名也。）楔（先結切，櫼也。櫼，音尖。）
X36n0656_p0041c06║䴬（羊即切，麥䴬也。）嘲（陟交切，言相調也。）撝（吁為切。）揄（容朱切。）齎（𤖆西切，持也。）
X36n0656_p0041c07║沮渠（沮，子余切。沮渠，本匈奴官名，以官為氏也。）萇（仲良切。）啑（作答切。）璀璨（璀，取
X36n0656_p0041c08║猥切。璨〔，蒼〕切。璀璨，玉光也。）笈（極嘩切，篋也。）颿（符咸切，與帆同。）怏（倚兩切，情不滿足也。）颺
X36n0656_p0041c09║（余章切，風所飛颺也。）蔳（倉甸切，草盛貌。）鏤糅（鏤，郎豆切，㓮刻也。糅，女又切，雜糅也。）麏（俱偏
X36n0656_p0041c10║切，麞也。）螳𧑃（螳，徒郎切，螳蜋也。𧑃，牛刀切，謂螳蜋足也。）螢燿（燿，戈入切。螢燿，謂螢火之
X36n0656_p0041c11║光也。）