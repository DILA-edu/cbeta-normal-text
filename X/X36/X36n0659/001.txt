X36n0659_p0316b01║
X36n0659_p0316b02║
X36n0659_p0316b03║
X36n0659_p0316b04║
X36n0659_p0316b05║No. 659-A
X36n0659_p0316b06║ 新刻涅槃會疏序
X36n0659_p0316b07║
X36n0659_p0316b08║涅槃一經，實法王之顧命，慈父之遺囑，為臣為子，理
X36n0659_p0316b09║合循奉。其在上代也，講宣甚盛，名匠繼出，立為涅槃
X36n0659_p0316b10║宗。河西、光宅等，各有製述。及唐之中葉，其宗寖微，而
X36n0659_p0316b11║諸師章疏，亦追代湮沒，殆靡有孑遺。獨巋存于今
X36n0659_p0316b12║者，我章安大師之疏而已。意其必深契佛意，為諸佛
X36n0659_p0316b13║護念耶？抑復八障五難，磨而不磷，精誠之所貫，魔外
X36n0659_p0316b14║無能遏絕者歟？涅槃命脈，賴係是一疏，不啻九鼎一
X36n0659_p0316b15║絲之懼。苟為雲仍者，宜應謁心致力，愛重護持也。但
X36n0659_p0316b16║恨從來經疏各行，艱於照對。明萬曆中，有僧圓澄，始
X36n0659_p0316b17║分會以便學者，其志則佳矣。然擅事筆削，攙以私語，
X36n0659_p0316b18║涇渭混淆，疑誤後進者不少。牧女添水，對面忤經，將
X36n0659_p0316b19║恐其福不補其失焉。守篤純公，慨然有雪冤之志，遂
X36n0659_p0316b20║取藏中單疏，直會入經文，不敢增損一字，使人披雲
X36n0659_p0316b21║霧而見天日，不亦快乎！因號為涅槃新會疏。公沒後，
X36n0659_p0316b22║大心緇流，戮力鎸版。弘通頃者梓事告竣，乃齎一本，
X36n0659_p0316b23║謁余求序。余撫卷嘆曰：嗚呼！此亦諸佛護念，精誠不
X36n0659_p0316b24║磨之使然耶？乃佛祖假手純公其人而襄事者非耶？
X36n0659_p0316c01║不然，其袪蔽反正，何如斯之速且著也？則純公之真
X36n0659_p0316c02║為忠臣孝子也，亦可以驗矣。我豈得不毗贊稱揚，而
X36n0659_p0316c03║樂預順孫之列乎？遂序附之。
X36n0659_p0316c04║天明六年龍次丙午八月
X36n0659_p0316c05║前天台座主准三后一品親王公遵撰
X36n0659_p0316c06║
X36n0659_p0316c07║
X36n0659_p0316c08║
X36n0659_p0316c09║新刻夾科大涅槃經會疏凡例
X36n0659_p0316c10║會刻之舉，務在使學者省參考之勞，直見經旨矣。
X36n0659_p0316c11║鑽搖既善，醍醐可獲焉。嚮有圓澄會疏，專貴貫通，
X36n0659_p0316c12║苟要適時，而錯綜添削，損傷實多。且由首列兩祖
X36n0659_p0316c13║之名諱，至令無識之徒，或有誤認此為真，不復閱
X36n0659_p0316c14║全疏者，其害豈小小哉！余深痛之，欲改會者久矣。
X36n0659_p0316c15║頃日復遭諸賢勸獎，於是乎敢從事于斯也。其式
X36n0659_p0316c16║不敢以己意輒出入一字，庶乎以袪偽妄，歸於真
X36n0659_p0316c17║正矣。
X36n0659_p0316c18║首題所標南本大般涅槃經會疏者，乃余之所置
X36n0659_p0316c19║也。南本正是所釋，簡非未治。會疏即隨科分章，以
X36n0659_p0316c20║疏會入經文也。
X36n0659_p0316c21║凡原本經三十六卷，疏一十五卷，今之會疏亦三
X36n0659_p0316c22║十六卷成。葢調卷雖互有盈縮，初以疏從經，卷次
X36n0659_p0316c23║所以無增減也。而疏題表軸，不敢失其處矣。
X36n0659_p0316c24║凡昂一字者經文，低一字者疏文也。而句之逗之，
X36n0659_p0317a01║傍施教讀，或閒圈發，以便幼學焉。
X36n0659_p0317a02║凡所會經文，一依宋刻。但文字舛差、章句錯置等
X36n0659_p0317a03║諸可疑者，讎對明本、高麗本等，悉標格上，以充研
X36n0659_p0317a04║詳。或今所會之經，其字與疏之所牒異，而有他本
X36n0659_p0317a05║與疏牒同者，則縱復無異義，亦標出之，以使識古
X36n0659_p0317a06║今之異同也。
X36n0659_p0317a07║凡本邦流布疏本，有其二版，一寬文中坊刻者，一
X36n0659_p0317a08║則活字版也。其坊刻本雖稍有誤脫，大體勝於宋、
X36n0659_p0317a09║明本矣，今依之為體格。而其誤脫者，據宋、明本或
X36n0659_p0317a10║比活版參考補治，乃成一善本。且如第一卷治者
X36n0659_p0317a11║名之下剩一述字，宋、明無之為正，乃依而刪之。第
X36n0659_p0317a12║三十六卷末從經教訖疏盡四十三字，彼具而此
X36n0659_p0317a13║闕，則據而補之等。其他涉于兩可者，例標格上，以
X36n0659_p0317a14║備考閱。
X36n0659_p0317a15║凡經疏原本字體，正俗相半，今多改從正。而如經
X36n0659_p0317a16║中棱嚴、傎倒、淫欲等，則故仍存其字焉。
X36n0659_p0317a17║凡疏之文，或前段文尾，與行俱盡，無復餘地連接。
X36n0659_p0317a18║次章科首，乍見難別，今以﹂斷之，令起盡宛然。
X36n0659_p0317a19║凡疏分科於前，而後有牒科釋者，又有直釋者，遠
X36n0659_p0317a20║近脈絡，卒難照應。今悉造科系，繫於句首，以俾不
X36n0659_p0317a21║泣岐略。
X36n0659_p0317a22║凡疏中有空科無經文者，又有兩科節一文者，理
X36n0659_p0317a23║必不應虗張重施而有此者。葢當時既有異本，文
X36n0659_p0317a24║之闕具不同，此亦得非後來寫脫乎？如高麗本，句
X36n0659_p0317b01║體頗婉，而又其字與疏所牒合者多矣。則章安所
X36n0659_p0317b02║覽之經，今時儼在，亦不可知焉。然其經本，孤山既
X36n0659_p0317b03║不得見，今撿多本，竟無合者。且準三德指歸，抄屬
X36n0659_p0317b04║虗科、兩科而已。
X36n0659_p0317b05║凡今之分章配科，大都準元刊科經。科經是峨眉
X36n0659_p0317b06║正師與諸友所徵析，而武林度師重加讎訂，可謂
X36n0659_p0317b07║精審焉。但細科之於疏，有不可分會者，又或未詳
X36n0659_p0317b08║者，則亦不無疏也，科也，交考裁度焉。
X36n0659_p0317b09║疏原本第十五卷末從繒縶纏體去有一紙半，餘
X36n0659_p0317b10║文乃是後分疏文，而宋、明本所不載焉。此宜應會
X36n0659_p0317b11║于後分經文，但其文殘缺，不可復料理也。其全疏
X36n0659_p0317b12║搜求有秊，今尚未審存亡，如犢思乳焉。切望後賢
X36n0659_p0317b13║竭心於此，全於如意珠也。
X36n0659_p0317b14║第六卷四依品疏云：輕[怡-台+藂]，撿于字書，未獲其字。今
X36n0659_p0317b15║不敢私易，標異于格上，以待博贍。然恐[火*藂]字之訛
X36n0659_p0317b16║也。如經輕躁之字，亦作懆，訓燥。燥[火*藂]音義稍近，則
X36n0659_p0317b17║或亦可訓[火*藂]也。若爾，豈本是輕[火*藂]而誤作[怡-台+藂]邪？
X36n0659_p0317b18║孤山圓師治定疏科文凡十卷，關係經文，大有
X36n0659_p0317b19║益于學者。若離於此，則指歸抄亦未得為全書，故
X36n0659_p0317b20║今鏤梓共流通也。然圓澄有引指歸抄，而分科乃
X36n0659_p0317b21║取正師，又正師科經之際，無一語之及此，想斯科
X36n0659_p0317b22║文早逸于彼地耳。本邦濃之長瀧寺古藏，幸傳宋
X36n0659_p0317b23║刻者一本，但疑誤頗多，既無異本可以考，却質之
X36n0659_p0317b24║疏，略加隱括。若至於後分疏科者，疏既不全，亦隨
X36n0659_p0317c01║關于參訂云爾。
X36n0659_p0317c02║
X36n0659_p0317c03║
X36n0659_p0317c04║
X36n0659_p0317c05║
X36n0659_p0317c06║No. 659
X36n0659_p0317c07║南本大般涅槃經會疏卷第一
X36n0659_p0317c08║
X36n0659_p0317c09║涅槃經疏卷第一
X36n0659_p0317c10║頂法師　撰
X36n0659_p0317c11║天台沙門湛然再治
X36n0659_p0317c12║大般涅槃經序品第一（卷第一）
X36n0659_p0317c13║三　藏　曇無讖　譯梵
X36n0659_p0317c14║沙門慧嚴慧觀同謝靈運再治
X36n0659_p0317c15║序品
X36n0659_p0317c16║上代直唱，消文釋意，分節章段，起小山、瑤關、內憑
X36n0659_p0317c17║等，因茲成則。此經文句，盈縮非一，有二、三、四、五、七、
X36n0659_p0317c18║八。梁武但制中、前、中、後，開善唯序正光，宅足流通
X36n0659_p0318a01║靈味。問有緣起，答有餘勢。河西五門，婆藪七分，興
X36n0659_p0318a02║皇八門，雖蘭菊各美，而經遮論開。牧女添水，遮也；
X36n0659_p0318a03║派深析重，開也。今分為五，又為七：一、列章，二、示文
X36n0659_p0318a04║處，三、釋名，四、生起，五、通別，六、引證，七、異解。初、列章
X36n0659_p0318a05║者，一、召請涅槃眾，二、開演涅槃施，三、示現涅槃行，
X36n0659_p0318a06║四、問答涅槃義，五、折攝涅槃用（云云）。二、示文處者，
X36n0659_p0318a07║初從如是訖流血灑地是請，從純陀訖大眾問是施，
X36n0659_p0318a08║從現病訖德王是行，從師子吼訖品是義，從迦葉
X36n0659_p0318a09║訖經是用。三、釋名者，道不孤運，待時處伴。今涅槃
X36n0659_p0318a10║時到，而面門啟照，隨類發聲，駭悟感動，會此拘尸。
X36n0659_p0318a11║緣牽曰召，招致曰請。眾有權實，實者可名，權者宜
X36n0659_p0318a12║請。五十二眾，十方奔集，咸為顯發大般涅槃，故名
X36n0659_p0318a13║召請涅槃眾也。佛於無量阿僧祇劫，修習難得大
X36n0659_p0318a14║涅槃藏，本無祕恡，但不盡能受，所以初用毒塗，後
X36n0659_p0318a15║以水洗，前同末異，伺機待時。因純陀獻供，施常色
X36n0659_p0318a16║力；因比丘請住，斥偽談真，慇懃勸問。迦葉承旨，隨
X36n0659_p0318a17║問施與，使無遺滯，法雨充溢，滿拘尸城，故名開演
X36n0659_p0318a18║涅槃施也。然祕藏淵嶷，非行不到，善巧方便，示現
X36n0659_p0318a19║令前，所以右脅而臥，默無所說，示現病行。迦葉推
X36n0659_p0318a20║請，乃跏趺融懌，說三指一，菩薩奉行五行十德，是
X36n0659_p0318a21║故名為示涅槃行。然涅槃義浩然無盡，欲舉一蔽
X36n0659_p0318a22║諸，若指鹹談海，故專問佛性。聯翩六重，佛一一酬，
X36n0659_p0318a23║名涅槃義。然佛性之體非善非惡，善惡雙用彌滿
X36n0659_p0318a24║無涯，且囊括梗槩以略該廣，用善則羅云被攝，用
X36n0659_p0318b01║惡則善星堪收。二子既然，餘皆可例。又體非邪正、
X36n0659_p0318b02║邪正雙用，用正則始攝陳如五人，用邪則終收邪
X36n0659_p0318b03║徒十外。初後既爾，中亦例然，名涅槃用。四生起者，
X36n0659_p0318b04║由眾有施、由施行立、由行見義、證義有用，亦是用
X36n0659_p0318b05║由於義、義由於行、行由於施、施由眾集，逆順相由
X36n0659_p0318b06║故成次第。無始而始故有召請，不終而終故有大
X36n0659_p0318b07║用，惡盡邪亡、善窮正息，折攝既休畢竟寂滅入於
X36n0659_p0318b08║涅槃。五通別者，初中後說莫不對眾，若無眾者唐
X36n0659_p0318b09║說授誰？故通是眾。別說眾集最在於初，宜名召請。
X36n0659_p0318b10║通論一言一事皆施眾生，別對問緣因求而與，其
X36n0659_p0318b11║文既廣其事亦明，是故名為開演涅槃施。通論訓
X36n0659_p0318b12║物莫非規矩，悉通是行。別論五行十德，文多事顯，
X36n0659_p0318b13║故名涅槃行也。此經始終悉明佛性，佛性則通無
X36n0659_p0318b14║處不辨，別以一番問答純論佛性，文多事顯名涅
X36n0659_p0318b15║槃義。通論一部導利群萌，如大地藥草為眾生用，
X36n0659_p0318b16║我法亦爾，是故名通。別論攝惡攝邪，文多意顯，故
X36n0659_p0318b17║別明用。六引證者，先引多文，次引一處。初多文者，
X36n0659_p0318b18║如聲光普告令疾至佛所，為最後問豈非召耶？又
X36n0659_p0318b19║師子吼云：召請十方諸大菩薩集娑羅林大師子
X36n0659_p0318b20║吼。純陀品云：我今施汝常命色力。德王品云：汝今
X36n0659_p0318b21║欲盡大涅槃海，值我多有能相惠施。聖行品云：菩
X36n0659_p0318b22║薩應當於大涅槃專心修習五種之行。又云：修大
X36n0659_p0318b23║涅槃得十功德。師子吼中則以六句問於佛性：以
X36n0659_p0318b24║何義故名為佛性？如來具答：佛性只是大涅槃義。
X36n0659_p0318c01║迦葉品云：慈心遊世間，世間不出善惡邪正，翻十
X36n0659_p0318c02║仙之邪，攝一子之惡，即涅槃用。次引一處文者，師
X36n0659_p0318c03║子吼云：佛性者，亦名首楞嚴三昧，亦名般若波羅
X36n0659_p0318c04║蜜，亦名金剛三昧，亦名師子吼三昧，亦名佛性。然
X36n0659_p0318c05║佛性非一，云何有五？以五名之，令解非五。召請之
X36n0659_p0318c06║眾悉是如來同行知識，若從德本乃皆住楞嚴，若
X36n0659_p0318c07║從示現即五十二眾，故以首楞嚴名證召請眾。私
X36n0659_p0318c08║謂五十二眾者，比丘等三眾，菩薩為一，從二恒至
X36n0659_p0318c09║千億恒，增數眾有二十一，同數眾有八，無數眾一，
X36n0659_p0318c10║中間眾有四，六天為六，梵眾一，脩羅一，魔天一，大
X36n0659_p0318c11║自在天一，四方四，合五十二。無上調御一切種智，
X36n0659_p0318c12║周照機理纖芥無差，開常顯性發掘覺藏，以施時
X36n0659_p0318c13║會。若從佛智應名般若，若從設教名涅槃施，當知
X36n0659_p0318c14║般若之名可以證涅槃施，是名一行，真正調直不可
X36n0659_p0318c15║傾動，復能碎散煩惱結惑。若從修習名之為行，若
X36n0659_p0318c16║從譬喻喻於金剛，當知金剛三昧可以證涅槃之
X36n0659_p0318c17║行。義者名之所以，故涅槃名下有佛性所以，佛性
X36n0659_p0318c18║即是涅槃之義，此義自在決定無畏。若從能譬喻
X36n0659_p0318c19║師子吼，若從所譬即佛性義，當知師子吼名可證
X36n0659_p0318c20║涅槃之義。體用相即，一切諸法中悉有安樂性，無
X36n0659_p0318c21║非佛性，即體而用遊化世間，攝惡攝邪皆歸正義，
X36n0659_p0318c22║當知佛性之名可證涅槃之用。今依經分章，文善
X36n0659_p0318c23║有據，非徒穿鑿。七、出異解者，梁武中前中後，約時
X36n0659_p0318c24║分經。若以平旦中後可然，黃昏夜半，復齊何文？居
X36n0659_p0319a01║士請僧經云：凡說此歷一周，為是何秊中前中後？
X36n0659_p0319a02║今隨經分章，則無此難。開善為序正，序即召請，正
X36n0659_p0319a03║即四章。光宅足流通，只是用章少分。靈味取問有緣
X36n0659_p0319a04║起，答有餘勢。既處處有問答，應處處有餘勢。若河
X36n0659_p0319a05║西以初兩卷為引接今昔有緣門，此得實失權。今
X36n0659_p0319a06║言召請，具包權實。以第三卷至大眾問為略廣門，
X36n0659_p0319a07║此但約文言多少。今為開演涅槃施，則兼於廣略。
X36n0659_p0319a08║以五行為涅槃行門，十功德為菩薩功德門。行與
X36n0659_p0319a09║功德，俱是因中。今合為行章，則不煩文。以師子吼
X36n0659_p0319a10║盡經為不可思議中道佛性門，混和難解。今分義
X36n0659_p0319a11║用，文則易明。地師以第一卷為神通反示分，此得
X36n0659_p0319a12║權失實。今言召請，即無所偏。彼以第二卷為種性
X36n0659_p0319a13║破疑除執分，第三卷至大眾問為正法實義分。今
X36n0659_p0319a14║為一涅槃施，則兼其二分。彼以五行十功德為方
X36n0659_p0319a15║便修成分，彼以師子吼為不放逸入證分。前之修
X36n0659_p0319a16║成，已是入證，證又入證，可非煩重。今為義章。彼以
X36n0659_p0319a17║迦葉為慈悲住持分，陳如為顯相分。持惡向善，顯
X36n0659_p0319a18║邪還正，合為用章。興皇初為引今昔有緣門，此用
X36n0659_p0319a19║朗意。二、破疑除執門，此用地人意。三、略廣門，四、行
X36n0659_p0319a20║門，五、位門，六、行中道門，皆用朗意。方便用門，邪正
X36n0659_p0319a21║不二門，與河西開合之殊，名味不異。
X36n0659_p0319a22║第二、別釋者，召請章是經家所置，舊呼為通序、別
X36n0659_p0319a23║序。三世道同故言通序，教門機別故言別序。又今
X36n0659_p0319a24║佛一期小大別圓悉安如是，故言為通。經經由藉
X36n0659_p0319b01║悉皆有異，故名為別。又諸經初皆安如是，同是勸
X36n0659_p0319b02║信之辭。於通序中或五或六，由主處離合
X36n0659_p0319b03║如是！
X36n0659_p0319b04║如是者，所傳之理。我聞者，能傳之人。一時者，能傳
X36n0659_p0319b05║與所傳會機會理之時。佛者，稟承之主。住者，所聞
X36n0659_p0319b06║之地。眾者，親承之伴。展轉相證，勸信非虗，欲使將
X36n0659_p0319b07║來順而不惑。又小大諸經，初皆勸信，信大信小，大
X36n0659_p0319b08║小應異。若不異者，則無小大，共別圓殊。如其有異，
X36n0659_p0319b09║如何分別？今略說之。若言能傳所傳二事相似為
X36n0659_p0319b10║如，能傳所傳無非曰是，此信三藏意也。若言解與
X36n0659_p0319b11║真合為如，身灰智寂為是，此信通教意也。若言稱
X36n0659_p0319b12║機為如，事逆理順為是，此信別教意也。若言魔界
X36n0659_p0319b13║即佛界為如，一色一香無非中道為是，此信圓教
X36n0659_p0319b14║意也。如是既爾，我聞等類之可解。故龍樹云：其信
X36n0659_p0319b15║者言是事如是，不信者言是事不如是。若信初三，
X36n0659_p0319b16║是信方便諸權如是。若信後一，是信圓融一實如
X36n0659_p0319b17║是。此通別序，諸師皆用世所常聞，不俟多說，具如
X36n0659_p0319b18║法華疏中。今此唯存約教一義，他皆準彼。今明通
X36n0659_p0319b19║序五句，亦可序於五章。如是序請，我聞序施，一時
X36n0659_p0319b20║序行，住處序義，同聞序用。如是序涅槃眾者，夫不
X36n0659_p0319b21║異曰如，無非曰是。若不得如是，異則定異，非則定
X36n0659_p0319b22║非。達斯意者，異則不異，非則不非。始從列眾蛣𧏙
X36n0659_p0319b23║已還，詭類殊形，果報紛雜，幢摩梵世，葢覆大千，巨
X36n0659_p0319b24║細相傾，精麤映奪。若以牛羊眼看，則無非更互，豈
X36n0659_p0319c01║得如是？得如是者，知法身大士住首楞嚴，種種示
X36n0659_p0319c02║現，悟異不異，是故稱如；知非不非，所以言是。當知
X36n0659_p0319c03║如是為召請眾作序明矣。我聞序涅槃施者，我昔
X36n0659_p0319c04║不聞，而今得聞。見八斛粳粮周徧大眾，聞二施果
X36n0659_p0319c05║報等無差別，新伊四德祕密佛性種種法味，不聞
X36n0659_p0319c06║而聞。故知我聞序涅槃施。一時序涅槃行者，一時
X36n0659_p0319c07║之行，非次第行；一時之證，非前後證。文云：復有一
X36n0659_p0319c08║行，是如來行，非次第行。於一念中即能具足現五
X36n0659_p0319c09║趣身，即一時證。當知一時序涅槃行。住處序涅槃
X36n0659_p0319c10║義者，處是歸身止息之所表，佛性是宗極究竟之
X36n0659_p0319c11║地，驅邪引惡，向彼拘尸，非枯非榮，中間寂滅，若他
X36n0659_p0319c12║若自，到極而止。當知住處序涅槃義。同聞序涅槃
X36n0659_p0319c13║用者，山林河海之神，牛羊蠭螫之類，為同聞眾。即
X36n0659_p0319c14║知等教三子併作三田，善惡俱收，邪正悉度。故同
X36n0659_p0319c15║聞眾是序涅槃用。以將五序別屬當竟，更說一序，
X36n0659_p0319c16║各序五章。夫眾不出八佛，八佛與現佛不異，名如。
X36n0659_p0319c17║無非佛者，故名為是。二施無差，故言如。同入秘藏，
X36n0659_p0319c18║故言是。如來之行，故言如。一行徧攝，故言是。同一
X36n0659_p0319c19║佛性，故言如。義體不二，故言是。邪惡不二，故言如。
X36n0659_p0319c20║更無過者，故言是。當知如是通序五章。我聞亦然。
X36n0659_p0319c21║昔聞四眾非八佛，今聞八佛即四眾。我昔聞初後
X36n0659_p0319c22║優劣五果遷移，我今聞二施無差等皆常樂。我昔
X36n0659_p0319c23║聞江河回曲不徑到海，今聞拘耶尼洲猶如直繩。
X36n0659_p0319c24║我昔聞肉眼尚不見空況能見性，今聞學大乘者
X36n0659_p0320a01║雖有肉眼名為佛眼，佛眼見性了了分明。我昔聞
X36n0659_p0320a02║善惡涇渭邪正異轍，今聞低彌神龜同皆在水。是
X36n0659_p0320a03║為我聞通序五章。一時者，一時奉聲光召請，一
X36n0659_p0320a04║時集娑羅林，一時顯如來密藏，一時聞涅槃常施，
X36n0659_p0320a05║一時聞頂戴奉行，一時安秘密藏中入涅槃義，一
X36n0659_p0320a06║時已聞常住二字，啟悟父母七世宗親及諸眾生
X36n0659_p0320a07║怨親善惡。是為一時通序五章。住處者，聲光召請
X36n0659_p0320a08║同向佛住處也。佛以佛所住處施與時眾，從佛住
X36n0659_p0320a09║處起涅槃行，見佛住處乃是見義，以佛住處引攝
X36n0659_p0320a10║邪惡。是為住處通序五章。同皆聞見常住聲光為
X36n0659_p0320a11║如，非餘方便之聞，故是同聞。最後問答常命色力
X36n0659_p0320a12║安無礙辯，同聞拘耶直繩之行，同聞西海秘藏之
X36n0659_p0320a13║義，同聞邪惡有佛性用。是為同聞眾通序五章。復
X36n0659_p0320a14║次，五序序於三點。如是總序三點，不縱不橫，不竝
X36n0659_p0320a15║不別，乃稱如是。我聞序般若，一時序解脫，住處序
X36n0659_p0320a16║法身，同聞序三點不虗。復次，五序序四德者。如是
X36n0659_p0320a17║總序四德，我聞序樂，一時序淨，住處序常，同聞序
X36n0659_p0320a18║我（云云）。例以五序序經要義，皆悉準此，不復廣說。
X36n0659_p0320a19║餘例思之。
X36n0659_p0320a20║我聞：
X36n0659_p0320a21║我聞者，我我、我無我、無我我、非我非無我、聞聞、聞
X36n0659_p0320a22║不聞、不聞聞、不聞非不聞三種我聞，是昔所聞方
X36n0659_p0320a23║便之義。非我非無我、不聞非不聞，圓論我聞者，今
X36n0659_p0320a24║經正意。
X36n0659_p0320b01║一時。
X36n0659_p0320b02║一時者，一是數方，世間義耳。空為一者，即二乘義。
X36n0659_p0320b03║真俗合一，菩薩義也。一一切，一切一非一，非一切
X36n0659_p0320b04║而一，而一切後一者，今經正意一時。
X36n0659_p0320b05║佛在拘尸那城力士生地，阿夷羅䟦提河邊娑羅雙
X36n0659_p0320b06║樹間。
X36n0659_p0320b07║佛者，三身四義，後義在今，準前可知。住處者，具存
X36n0659_p0320b08║應言拘尸那竭，此無翻，或翻為角城，有三角。華嚴
X36n0659_p0320b09║云角城南者，即其城也。或云蓑草城，或云茅城，此
X36n0659_p0320b10║城草覆，因以名之。或云仙人城，昔仙人壽長，崇其
X36n0659_p0320b11║人，以人名名於住處，亦以名名國，故言拘尸國。力
X36n0659_p0320b12║士生地者，人中力士，力敵千人，凡三十萬，共為羣黨，
X36n0659_p0320b13║無所臣屬，以法自持，亦不暴亂，即土人也，故言生
X36n0659_p0320b14║地。阿夷羅䟦提，此翻金沙，在城南，闊二十丈，或言
X36n0659_p0320b15║闊四十丈。娑羅雙樹者，此翻堅固，一方二株，四方
X36n0659_p0320b16║八株，悉高五丈，四枯四榮，下根相連，上枝相合，相
X36n0659_p0320b17║合似連理，榮枯似交讓，其葉豐鬱，華如車輪，果大
X36n0659_p0320b18║如缾，其甘如蜜，色香味具，因茲八樹通名一林，以
X36n0659_p0320b19║為堅固。只此一城有種種見：若見土石者，人所住
X36n0659_p0320b20║處世間之義；若見是無常苦空興廢者，二乘住處；
X36n0659_p0320b21║若見是發菩提心處、是值先世佛處、願處、修定等
X36n0659_p0320b22║處者，是菩薩住處；若見是四德圓滿究竟具足慈
X36n0659_p0320b23║憫示人，寄城表常、力士表我、金河表淨、樹間表樂。
X36n0659_p0320b24║又一一事表四德者，城不可壞表常、豐有表樂、傲
X36n0659_p0320c01║敵表我、無難表淨、力士無屬表常、心安表樂、力壯
X36n0659_p0320c02║表我、色悅表淨。河者，恒流表常、金沙表淨、清涼表
X36n0659_p0320c03║樂、吉福表我。樹者，下文云：東雙表常、南雙表樂、西
X36n0659_p0320c04║雙表我、北雙表淨。又雙茂表常、陰凉表我、華以表
X36n0659_p0320c05║淨、果以表樂。若能總別識四德者，即諸佛住處。若
X36n0659_p0320c06║謂同聞是生死人，凡夫所見；謂是聖人，二乘所見；
X36n0659_p0320c07║謂登地已去，菩薩所見；謂是九佛中之八佛，即諸
X36n0659_p0320c08║佛所見。若得此意，下去句句作此消之。
X36n0659_p0320c09║就同聞眾又二：初眾集，次威儀。
X36n0659_p0320c10║爾時，世尊與大比丘八十億百千人俱。
X36n0659_p0320c11║初文者，私謂準一家意，須以五十二眾以為同聞，
X36n0659_p0320c12║是故同聞冠五十二。今比丘當初，故云同聞。同聞
X36n0659_p0320c13║為五，謂與歎類眾數。今文少眾，義合有之。與者，共
X36n0659_p0320c14║也。釋論以七一釋共，謂一處、一時、一戒、一心、一見、
X36n0659_p0320c15║一道、一解脫。諸比丘與佛同此七一，故言佛與。若
X36n0659_p0320c16║三藏明義，丈六佛與諸比丘同是拘尸處、同在涅
X36n0659_p0320c17║槃時、同律儀戒、同禪定心、同無漏見、同涅槃道、同
X36n0659_p0320c18║有餘脫，七皆同佛，是故言共。若通教明義，五同、二
X36n0659_p0320c19║別。何者？體、法、智慧，即色見空、非色滅空，此見不同；
X36n0659_p0320c20║摩訶衍道不同、隘路道不同也。當知二別。若別教
X36n0659_p0320c21║明義，尊特身佛時、處等七，前兩比丘之所不見，如
X36n0659_p0320c22║為盲人設燭，何益無目者乎？戒、心、見、道、解脫，於前
X36n0659_p0320c23║兩比丘如為聾人奏樂，何益無耳者乎？此佛不與
X36n0659_p0320c24║前兩比丘共，此中比丘尚不與前佛共，況比丘耶？
X36n0659_p0321a01║若圓明義，佛之七一皆佛境界，唯與圓菩薩共住。
X36n0659_p0321a02║首楞嚴示比丘像者，共尚不與前三佛共，況比丘
X36n0659_p0321a03║耶？今言共者，皆是大權及開顯竟故也。大者，歎德
X36n0659_p0321a04║也。釋論云：摩訶者，翻大、多、勝。天王、大人之所恭敬，
X36n0659_p0321a05║故言大；通四圍陀三藏，故言多；勝九十五種，故言
X36n0659_p0321a06║勝。此依三藏釋也。賢聖之所恭敬，故言大；通達析
X36n0659_p0321a07║體法門，故言多；勝析法心、慧兩種解脫，故言勝。此
X36n0659_p0321a08║依通教釋也。學、無學人之所恭敬，故言大；通達大、
X36n0659_p0321a09║小法門，故言多；出過聲聞、辟支佛上，故言勝。此依
X36n0659_p0321a10║別教釋也。七種方便之所恭敬，故言大；通達權實
X36n0659_p0321a11║法門，故言多；於畢定眾而作上首，故言勝。此依圓
X36n0659_p0321a12║教釋也。大權開顯如前。比丘者，氣類也。以三義故，
X36n0659_p0321a13║名為比丘。不仰不下，不方不維，次第行乞，清淨活
X36n0659_p0321a14║命，故名乞士。戒禁七支，禪鏁心猿，怖無常狼，伏煩
X36n0659_p0321a15║惱脂，是名破惡。修此三法，天魔煩毒，慮其出境，復
X36n0659_p0321a16║恐度人，是故愁怖。此三藏義，體達諸法，非仰非下，
X36n0659_p0321a17║非方非維，以資慧命，知惡非惡，亦無知者，是名破
X36n0659_p0321a18║惡。不得怖喜，無怖喜者，是名怖魔。此釋通比丘義。
X36n0659_p0321a19║從淺至深，歷次第三諦，求中道法喜，是名乞食。次
X36n0659_p0321a20║第破五住，是名破惡。以煩惱怖故業怖，業怖故陰
X36n0659_p0321a21║怖，陰怖故天魔怖，是名怖魔。此釋別比丘義。一切
X36n0659_p0321a22║諸法中，悉有安樂性，名真乳糜。以此自資，安樂性
X36n0659_p0321a23║中，純是佛法，無惡可破，名為破惡。魔如佛如，名為
X36n0659_p0321a24║怖魔。此釋圓比丘義。準諸經，皆有眾字。四人已上，
X36n0659_p0321b01║和合名眾。釋論有破戒啞羊，有羞真實。四僧後之
X36n0659_p0321b02║二僧，應百一羯磨，前二不堪。煗等是有羞，四果是
X36n0659_p0321b03║真實，即三藏眾。乾慧性地是有羞，八人已上是真
X36n0659_p0321b04║實，即通教眾。三十心是有羞，十地是真實，此別教
X36n0659_p0321b05║眾。十信是有羞，四十一地是真實，圓教眾。餘二比
X36n0659_p0321b06║丘，教教有之，惡無差別，故不別說。有羞真實，復有
X36n0659_p0321b07║四義：一發起，二影嚮，三當機，四結緣。合而明之，故
X36n0659_p0321b08║言眾（云云）。八十億百千者，數也。或但數人，或數人
X36n0659_p0321b09║法空，或數法門，或數實相（云云）。
X36n0659_p0321b10║次前後圍繞者，威儀也。
X36n0659_p0321b11║前後圍繞。
X36n0659_p0321b12║或以三業恭敬機動。或以四門入空機動。或以四
X36n0659_p0321b13║門入假機動。或以四門入中機動。
X36n0659_p0321b14║從二月十五日下，第二、別序正是召請。文為三：初、
X36n0659_p0321b15║明能召；次、明所召；三、結召。初又為三：一、聲召；二、光
X36n0659_p0321b16║召；三、動召。聲召有六：一、聲時表法；二、聲時臨機；三、
X36n0659_p0321b17║聲之本末；四、聲之橫豎。正聲有感應，六聲中歎告。
X36n0659_p0321b18║初二月下聲時表法者，
X36n0659_p0321b19║二月十五日
X36n0659_p0321b20║二月是仲春之時，仲，中也，即表中道。十五日是月
X36n0659_p0321b21║滿之時，滿表圓常，故以仲春滿月之日，表於中道
X36n0659_p0321b22║圓明之法。
X36n0659_p0321b23║次臨涅槃時，下聲時臨機，
X36n0659_p0321b24║臨涅槃時。
X36n0659_p0321c01║道機時熟，不待不過臨赴之時。下文云：香山諸仙、
X36n0659_p0321c02║拘尸力士、純陀須䟦，善根成熟，故唱涅槃，令其得
X36n0659_p0321c03║入秘密之藏。法華云：應以滅度而得度者，示現滅
X36n0659_p0321c04║度而度脫之。即此義也。
X36n0659_p0321c05║三、以佛下，聲本末者。
X36n0659_p0321c06║以佛神力，出大音聲，
X36n0659_p0321c07║神力為本，大聲為末，從本垂迹，皆悉令悟非本非
X36n0659_p0321c08║末。又空慧為本，種智為本，實相為本（云云）。
X36n0659_p0321c09║四，其聲下聲之橫豎。
X36n0659_p0321c10║其聲徧滿，乃至有頂。
X36n0659_p0321c11║徧滿是橫，有頂是豎。他解：有頂但是梵世，即尼吒
X36n0659_p0321c12║天，無色無身，不應聞聲，故非有頂。有人引仁王云：
X36n0659_p0321c13║無色定力，能變化作香華雲等，以供養佛，何以不
X36n0659_p0321c14║能變化作身？此亦堪難。今作三番橫豎：一、橫被六
X36n0659_p0321c15║道，豎徹三界；二、橫被四生，豎徹三乘；三、橫被十界，
X36n0659_p0321c16║豎徹等覺。故知不唯尼吒為有頂也。若以三有之
X36n0659_p0321c17║頂即非想是，又三有頂即無學是，復有一頂即妙
X36n0659_p0321c18║覺是。兩頂被召，一頂被請，此意既寬，豈比梵世？
X36n0659_p0321c19║五，隨其下聲之感應。
X36n0659_p0321c20║隨其類音，普告眾生。
X36n0659_p0321c21║隨類則感不一，普告則應無二。以無二之聲，應不
X36n0659_p0321c22║一之感，葢不可思議。
X36n0659_p0321c23║六今日下聲之歎告，又為二：先歎、後告。歎令崇仰，
X36n0659_p0321c24║告令悲戀。初歎又二：初雙歎兩德，次雙結兩德。初
X36n0659_p0322a01║先歎內德，次歎外德。初文者。
X36n0659_p0322a02║今日如來。應供。正徧知。
X36n0659_p0322a03║內德無量，但歎三號者，欲明三事：初歎如來者，同
X36n0659_p0322a04║諸佛生其尊仰，是為世父；應供者，是上福田，能生
X36n0659_p0322a05║善業，是為世主；正徧知者，能破疑滯，生其智解，是
X36n0659_p0322a06║為世師。故下文云：我等從今無主、無親、無所宗仰
X36n0659_p0322a07║（云云）。
X36n0659_p0322a08║次外德者。
X36n0659_p0322a09║憐憫眾生，覆護眾生，等視眾生，如羅睺羅。
X36n0659_p0322a10║外德無量但舉四等者，欲明本父君師本時誓願
X36n0659_p0322a11║皆具四等，今當利益救苦與樂，斯為要也。憐是大
X36n0659_p0322a12║慈，愍是大悲，覆護是大喜，等視是大捨。
X36n0659_p0322a13║次為作下，結歎。
X36n0659_p0322a14║為作歸依？為世間舍？
X36n0659_p0322a15║為二：初為作歸依結三號，次為世間舍結四等。
X36n0659_p0322a16║次從大覺下，告也。
X36n0659_p0322a17║大覺世尊將欲涅槃，一切眾生若有所疑，今悉可問？
X36n0659_p0322a18║為最後問？
X36n0659_p0322a19║告之言報，初報令斷疑，次報令興問。大覺徧知，能
X36n0659_p0322a20║斷前疑；四等慈悲，必聽後問。後問則教道演暢，獲
X36n0659_p0322a21║涅槃施；斷疑則棄偽獲真，新伊方顯。大聲普告，為
X36n0659_p0322a22║設教之序，此義明矣。前具歎三號，今但報大覺，大
X36n0659_p0322a23║覺正是徧知明師，即主即父，故不煩文。復次，如來
X36n0659_p0322a24║是初號，大覺是後號，歎初告後，互舉一邊，其意則
X36n0659_p0322b01║徧。若依前分別，應節節明四義，得意自顯，故不復
X36n0659_p0322b02║云。
X36n0659_p0322b03║次爾時下，光召。文為四：一、光時，二、所出處，三、光所
X36n0659_p0322b04║照，四、光利益。初文者。
X36n0659_p0322b05║爾時世尊，於晨朝時，
X36n0659_p0322b06║夫昏明交際，旭旦之時，表智明生，惑闇消滅，涅槃
X36n0659_p0322b07║力也。為此緣宜，故晨朝放。
X36n0659_p0322b08║次明光處者。
X36n0659_p0322b09║從其面門放種種光，其明雜色青、黃、赤、白、頗梨、碼碯。
X36n0659_p0322b10║面門，口也。口非六色，而六色在口，表佛性非六法，
X36n0659_p0322b11║不離六法。又青黃赤白是定色，表隨自意。頗梨瑪
X36n0659_p0322b12║碯是不定色，隨物而變，表隨他意。又大涅槃海，大
X36n0659_p0322b13║身眾生所居之處，種種龜魚，種種珍寶，其明雜色，
X36n0659_p0322b14║正應表此。又濟六道，淨六根，故放六色。
X36n0659_p0322b15║三光徧照。此下明所照。
X36n0659_p0322b16║光徧照此三千大千佛之世界，乃至十方亦復如是。
X36n0659_p0322b17║三千乃至十方，即是橫照。若例聲中，應有豎照，而
X36n0659_p0322b18║不說者，高廣互現。
X36n0659_p0322b19║四、其中下，光益他人至此判為新眾。既有其中之
X36n0659_p0322b20║言，何須云新？又云三業等，可知。今文為二：初、蠲三
X36n0659_p0322b21║障。
X36n0659_p0322b22║其中所有六趣眾生遇斯光者，罪垢煩惱一切消除。
X36n0659_p0322b23║六趣眾生是報障，罪垢是業障，煩惱障如文。
X36n0659_p0322b24║次是諸下，三業戀慕生善。
X36n0659_p0322c01║是諸眾生見聞是已，心大憂惱，同時舉聲悲號啼哭：
X36n0659_p0322c02║嗚呼慈父！痛哉苦哉！舉手拍頭椎𮌎大叫，其中或有
X36n0659_p0322c03║身體戰慄涕泣哽咽。
X36n0659_p0322c04║在文易見，障除善生，速得見佛，指於光召，序涅槃
X36n0659_p0322c05║行，意在此也。
X36n0659_p0322c06║三、爾時大地下，地動召中。
X36n0659_p0322c07║爾時，大地、諸山、大海皆悉震動。
X36n0659_p0322c08║有陸動水動，水地相依，是故俱動。表無明愛見二
X36n0659_p0322c09║互相依，將翻有緣癡愛，故動地以表之。復言震者，
X36n0659_p0322c10║起涌動是其形，震吼覺是其聲，廣則六動十八動
X36n0659_p0322c11║也（云云）。然聲光動等，或前或後，或復一時，感見不
X36n0659_p0322c12║同，豈可定執？
X36n0659_p0322c13║從時諸眾生下，次明所召。文為二：初、總明所召，謂
X36n0659_p0322c14║時諸眾生是也；二、時有下，別明所召，謂隨類別出。
X36n0659_p0322c15║總召為四：初、抑苦；二、興請；三、釋請；四、釋苦。初文
X36n0659_p0322c16║者。
X36n0659_p0322c17║時，諸眾生共相謂言：且各裁抑，莫大愁苦。
X36n0659_p0322c18║聞師父滅，何得不苦？苦沒憂海，自他無益，故言裁
X36n0659_p0323a01║抑。
X36n0659_p0323a02║次當共下，興請。
X36n0659_p0323a03║當共疾往詣拘尸城力士生處，至如來所，頭面禮敬，
X36n0659_p0323a04║勸請如來莫般涅槃，住世一劫若減一劫。
X36n0659_p0323a05║若抑苦而住，亦復無益，故須興請，故言當往佛所。
X36n0659_p0323a06║一劫減劫者，若請大劫，則妨後佛，只是請於小劫。
X36n0659_p0323a07║從人壽八萬四千，漸短至十歲，是一小劫。
X36n0659_p0323a08║三、互相執手下，是釋請。文為三：初、發起請；次、正釋
X36n0659_p0323a09║請；三、結請。
X36n0659_p0323a10║互相執手。
X36n0659_p0323a11║言執手者，只是更互悲悼起發之端。
X36n0659_p0323a12║次復作是言下，正釋請意。
X36n0659_p0323a13║復作是言：世間虗空眾生福盡，不善諸業增長出
X36n0659_p0323a14║世。
X36n0659_p0323a15║夫如來者，乘如故來，世則有佛；如來若去，世則無
X36n0659_p0323a16║佛。故言世間虗空，欲請如來父也。佛是應供，供福
X36n0659_p0323a17║不窮；若無應供，善業則竭。故言眾生福盡，欲請應
X36n0659_p0323a18║供主也。徧知之智，遮惡示善；徧知若去，無人示導。
X36n0659_p0323a19║故言不善增長，欲請正徧知師也。請意既爾，宜急
X36n0659_p0323a20║詣佛，不可停留。
X36n0659_p0323a21║三、結請者速往。
X36n0659_p0323a22║仁等今當速往速往，如來不久必入涅槃。
X36n0659_p0323a23║四、復作是言下，釋苦。
X36n0659_p0323a24║又作是言：世間虗空！世間虗空！我等從今無有救護，
X36n0659_p0323b01║無所宗仰，貧窮孤露，一旦遠離無上世尊，設有疑惑，
X36n0659_p0323b02║當復問誰？
X36n0659_p0323b03║夫慈悲覆世，苦者拔之，窮者樂之。今慈悲雙去，俱
X36n0659_p0323b04║嬰貧苦，雙唱虗空，無救無護，無所宗仰，此釋無主
X36n0659_p0323b05║苦。貧窮孤露，一旦遠離無上世尊，釋無親苦。設有
X36n0659_p0323b06║疑惑，當復問誰，釋無師苦。如是展轉，釋成愁苦之
X36n0659_p0323b07║意。
X36n0659_p0323b08║次從時有無量去，是別召請。文為二：初召此土，次
X36n0659_p0323b09║召他土。此土為三：先召閻浮眾，次召中間眾，三召
X36n0659_p0323b10║上界眾。閻浮有三，謂聲聞、菩薩、雜眾。釋論明菩薩
X36n0659_p0323b11║行中道，故居季孟間具足，應如法華疏文有事有
X36n0659_p0323b12║表（云云）。他人，先分二意：一增數列，二減數列。於初
X36n0659_p0323b13║分道俗眾等，今意如前。初聲聞，又二：一僧，二尼。僧
X36n0659_p0323b14║又二：初佛邊眾，次外來眾。問：佛邊何用召？答：雖不
X36n0659_p0323b15║召來，駭令後問。又從多故，亦得言召。佛邊眾為三：
X36n0659_p0323b16║一所召，二奉召，三順召。
X36n0659_p0323b17║時，有無量諸大弟子，尊者摩訶迦旃延、尊者薄拘羅、
X36n0659_p0323b18║尊者優波難陀，如是等諸大比丘。
X36n0659_p0323b19║初云時有無量者，上已定數。言無量者，上列端首，
X36n0659_p0323b20║此通徒屬，故言無量。大弟子者，如弟如子，尊讓兩
X36n0659_p0323b21║楹，而目一事（云云）。尊者者，諸梵行人，互相敬重，稱
X36n0659_p0323b22║為尊者。如阿含中，諸比丘從今稱長者為大德，少
X36n0659_p0323b23║者為長老，美其德業，故言長老（云云）。迦旃延，此翻
X36n0659_p0323b24║扇繩。薄拘羅，此云善容。優波難陀，此翻大喜，或云
X36n0659_p0323c01║重喜。其形端正，父母字之為大喜。在家為輪王，捨
X36n0659_p0323c02║身為魔王，佛預知將來事，現十八變化，汝能出家，
X36n0659_p0323c03║當得如是。父母聽之，得三明六通，故字為重喜。
X36n0659_p0323c04║次遇佛光者，是奉召。
X36n0659_p0323c05║遇佛光者。
X36n0659_p0323c06║應言：遇聲光地動，略舉一兼二。
X36n0659_p0323c07║三、其身戰掉去是順召。
X36n0659_p0323c08║其身戰掉，乃至大動，不能自持，心濁迷悶，發聲大叫，
X36n0659_p0323c09║生如是等種種苦惱。
X36n0659_p0323c10║上文遇光蠲三障，生三善，今略障存善，如文。問：羅
X36n0659_p0323c11║漢憂悲都盡，何頓至此？答：此是殘習，非正使也。又
X36n0659_p0323c12║示楷模，令物攀慕。又別惑未除，非通惑也。憂悲者，
X36n0659_p0323c13║是佛法界，攝一切法。下文有憂無憂，悉是如來境
X36n0659_p0323c14║界。約四教分別，不復委言。
X36n0659_p0323c15║次爾時復有八十百千去召外來眾，為二所召。奉
X36n0659_p0323c16║召所召有四數：類、歎、結。初數可解。
X36n0659_p0323c17║爾時復有，八十百千，
X36n0659_p0323c18║次比丘者，類也，釋如前。
X36n0659_p0324a01║諸比丘等！
X36n0659_p0324a02║三、皆阿羅漢去，先歎自行德。
X36n0659_p0324a03║皆阿羅漢。心得自在。所作已辦。離諸煩惱。調伏諸根。
X36n0659_p0324a04║羅漢是無學之位，心自在是俱解脫人，即歎不生
X36n0659_p0324a05║德。所作已辦，是歎無學智應供德。離惱調根，根亦
X36n0659_p0324a06║是賊，遺教云此五根賊，此歎殺賊德。
X36n0659_p0324a07║次如大龍王，去歎化他德，
X36n0659_p0324a08║如大龍王，有大威德，成就空慧，逮得己利；如栴檀林，
X36n0659_p0324a09║栴檀圍繞；如師子王，師子圍繞；
X36n0659_p0324a10║既云有大威德，無容自威，知是利物，為他所仰。夫
X36n0659_p0324a11║象是陛中力大，譬慧；龍是水中力大，譬定。或只呼
X36n0659_p0324a12║象為龍象，如帝釋婆羅寶象，步虗而行，瞬息之間，
X36n0659_p0324a13║忽超萬里。化其牙為三十二牙，牙有七池，池七蓮
X36n0659_p0324a14║華，華七玉女，女奉樂音，適悅三十三天。若取龍象
X36n0659_p0324a15║為喻者，彌順化他。栴檀譬以戒益物，師子譬以慧
X36n0659_p0324a16║益物，能以二法匠成於他，還為淨眾之所圍遶。
X36n0659_p0324a17║四、如是無量功德下，結也。
X36n0659_p0324a18║成就如是，無量功德，一切皆是，佛之真子。
X36n0659_p0324a19║既言無量，知結自他。佛真子者，迹為小乘真子，本
X36n0659_p0324a20║是大乘真子，以大乘真子結上自他功德（云云）。
X36n0659_p0324a21║次奉召中三：初光，次聲，後動。初光召二：初各於晨
X36n0659_p0324a22║朝去，是奉光召。
X36n0659_p0324a23║各於晨朝日初出時，離常住處，方用楊枝，遇佛光明。
X36n0659_p0324a24║朝是明初用楊枝者，即表行初可表機動，顯勝行
X36n0659_p0324b01║初遇佛光明。
X36n0659_p0324b02║次更相謂言下，順光召。
X36n0659_p0324b03║更相謂言：仁等宜速澡漱清淨。作是言已，舉身毛豎，
X36n0659_p0324b04║徧體血現，如波羅奢華，涕泣盈目，生大苦惱。
X36n0659_p0324b05║望前亦無蠲三障之文，而有三業善文。更相謂言，
X36n0659_p0324b06║是口業善；舉身毛豎，是身業善；生大苦惱，是意業
X36n0659_p0324b07║善。波羅奢是樹名，葉青，華有三色，日未照則黑，日
X36n0659_p0324b08║照則赤，赤脈皆現，日沒則黃。表未奉召，三善不生
X36n0659_p0324b09║如黑，奉召悲哀如赤，無佛如黃（云云）。
X36n0659_p0324b10║為欲利益去，簡順召之意。
X36n0659_p0324b11║為欲利益，安樂眾生，成就大乘，第一空行。
X36n0659_p0324b12║利益眾生，簡非自行。成就大乘，簡非小道。第一空
X36n0659_p0324b13║行，簡非淺近。此與佛之真子文會。
X36n0659_p0324b14║次從顯發如來去，是奉聲召。
X36n0659_p0324b15║顯發如來方便密教，為不斷絕種種說法。
X36n0659_p0324b16║亦二：初、大聲普告，令最後問。今奉此召，顯發如來
X36n0659_p0324b17║方便密教，開常問極，最後教興。次、為不斷絕下，順
X36n0659_p0324b18║聲召。若順佛聲教，則不斷說法。
X36n0659_p0324b19║三為諸眾生，去奉地動召，
X36n0659_p0324b20║為諸眾生調伏因緣故，疾至佛所，稽首佛足，繞百千
X36n0659_p0324b21║帀，合掌恭敬，却坐一面。
X36n0659_p0324b22║亦二：初上山海震動，翻邪見性，今奉此召。次調伏
X36n0659_p0324b23║因緣，疾至佛所，即順動召。能召所召，玄相領悟，智
X36n0659_p0324b24║能知智，此之謂矣（云云）。
X36n0659_p0324c01║二、列尼眾，為兩：初、列眾；次、發迹。列眾為二，謂所奉
X36n0659_p0324c02║順。所召有四：名、數、位、歎等。
X36n0659_p0324c03║爾時，復有拘陀羅女、善賢比丘尼、優波難陀比丘尼、
X36n0659_p0324c04║海意比丘尼。
X36n0659_p0324c05║列中，列上首三人。拘陀羅，未見。翻尼、姨、女，通是二
X36n0659_p0324c06║方女人之稱。別論者，在俗為女，受五戒等者為姨，
X36n0659_p0324c07║出家者為尼。但律中亦呼阿姨、阿姉，以法為親，作
X36n0659_p0324c08║此稱之。
X36n0659_p0324c09║與六十億比丘尼等。
X36n0659_p0324c10║一切亦是大阿羅漢。
X36n0659_p0324c11║位可知。
X36n0659_p0324c12║諸漏已盡心得自在，所作已辦離諸煩惱，調伏諸根
X36n0659_p0324c13║猶如大龍，有大威德成就空慧。
X36n0659_p0324c14║歎中，先歎自行，如上；次如大龍去，歎化他德，亦如
X36n0659_p0324c15║上。
X36n0659_p0324c16║次亦於晨朝時去，是奉順三召，如上說。
X36n0659_p0324c17║亦於晨朝日初出時，舉身毛豎，徧體血現，如波羅奢
X36n0659_p0324c18║華，涕泣盈目，生大苦惱。亦欲利益安樂眾生，成就大
X36n0659_p0325a01║乘第一空行，顯發如來方便密教，為不斷絕種種說
X36n0659_p0325a02║法，為諸眾生調伏因緣故，疾至佛所，稽首佛足，繞百
X36n0659_p0325a03║千帀，合掌恭敬，却坐一面。
X36n0659_p0325a04║次比丘尼眾中去發迹，為二：初明迹本，次釋成。初
X36n0659_p0325a05║比丘尼迹也，次皆是菩薩本也。先指通位，故云皆
X36n0659_p0325a06║是等。次位階下別指高位，菩薩語通未知高下，所
X36n0659_p0325a07║以更釋本高迹廣。
X36n0659_p0325a08║比丘尼眾中復有諸比丘尼，皆是菩薩人中之龍。
X36n0659_p0325a09║初云人中龍者，只於世人中如龍，此不多奇，乃是
X36n0659_p0325a10║賢聖人中之龍。
X36n0659_p0325a11║位階十地安住不動，為化眾生現受女身，而常修習
X36n0659_p0325a12║四無量心，得自在力能化作佛。
X36n0659_p0325a13║次位階十地者，釋其本高。現受女身者，明其迹廣。
X36n0659_p0325a14║迹何故廣？四無量心故。本何故高？得自在定故。尚
X36n0659_p0325a15║能作佛，何以不能為九界像（云云）？他分此文為兩
X36n0659_p0325a16║雙：初本迹一雙，後因果一雙。因果難見（云云）。
X36n0659_p0325a17║次列菩薩眾亦為二（云云）。所召六，謂數、類、位、名、歎、
X36n0659_p0325a18║結。初一恒河沙者，數也。
X36n0659_p0325a19║爾時復有，一恒河沙，
X36n0659_p0325a20║諸經多以恒河為量者，有四義故：一、人多識之；二、
X36n0659_p0325a21║入者得福；三、於八河中大；四、是佛生處，大聖同鄉，
X36n0659_p0325a22║故多用之。此乃四悉檀意。
X36n0659_p0325a23║次菩薩摩訶薩者，類也。
X36n0659_p0325a24║菩薩摩訶薩。
X36n0659_p0325b01║此翻道心、大道心。釋論解菩薩十義：一、盡教化一
X36n0659_p0325b02║切眾生；二、盡供養一切諸佛；三、盡淨一切佛土；四、
X36n0659_p0325b03║盡持一切佛法；五、盡令一切佛種不斷；六、盡分別
X36n0659_p0325b04║一切佛土；七、盡知一切佛弟子眾；八、盡分別一切
X36n0659_p0325b05║眾生心；九、盡知斷一切眾生煩惱；十、盡知一切眾
X36n0659_p0325b06║生根。如是十門為首，復有無量阿僧祇門，是故名
X36n0659_p0325b07║為菩薩大品。佛自明摩訶薩義，亦有十門：一、當於
X36n0659_p0325b08║無量生死中大莊嚴；二、當捨一切所有；三、當等心
X36n0659_p0325b09║於一切眾生；四、當以三乘度脫一切；五、當度一切，
X36n0659_p0325b10║度一切已忘其度功；六、當解一切諸法不生法相；
X36n0659_p0325b11║七、純以薩婆若心行於六度；八、當學智慧了達一
X36n0659_p0325b12║切法；九、當了達諸法一相；十、當了無量相。是十門
X36n0659_p0325b13║為首，名摩訶薩。龍樹釋此十義：一、大莊嚴者，不計
X36n0659_p0325b14║日月歲數百千萬億劫，於生死中利益度脫一切
X36n0659_p0325b15║眾生；二、捨一切所有者，一切貴賤若內若外無所
X36n0659_p0325b16║遺惜；三、一切眾生等心者，憎愛厚薄怨親悉均；四、
X36n0659_p0325b17║三乘度脫者，隨其堪忍皆使同到涅槃；五、忘其功
X36n0659_p0325b18║者，不生彼我，亦不見能度所度；六、知不生者，一切
X36n0659_p0325b19║法皆不生；七、行六度者，以清淨無雜心行六度回
X36n0659_p0325b20║向薩婆若；八、了達一切法者，世間所作之事皆悉
X36n0659_p0325b21║了達；九、一相門者，謂畢竟空也，涅槃相離憶想分
X36n0659_p0325b22║別；十、無量門者，一二三四諸增數法門。此十門為
X36n0659_p0325b23║首，復有無量法門，是名摩訶薩義。此中應明四種
X36n0659_p0325b24║菩薩，如別記。文中多歎圓菩薩德。
X36n0659_p0325c01║三、人中之龍去明位
X36n0659_p0325c02║人中之龍，位階十地，安住不動，方便現身。
X36n0659_p0325c03║人中龍者，出方便位。位階十地者，住真實位。安住
X36n0659_p0325c04║不動者，本際常寂。方便現身者，徧下地法界化益。
X36n0659_p0325c05║四、其名曰：下列名。
X36n0659_p0325c06║其名曰：海德菩薩、無盡意菩薩，如是等菩薩摩訶薩
X36n0659_p0325c07║而為上首。
X36n0659_p0325c08║一恒河眾但列二人。海德者，如大集中海慧菩薩，
X36n0659_p0325c09║亦如下文大涅槃海八不思議，從此立名名為海
X36n0659_p0325c10║德（云云）。無盡意者，大集中此菩薩自說其名，舉八
X36n0659_p0325c11║十種法門明無盡意（云云）。
X36n0659_p0325c12║五、其心皆悉下，歎德。文為三：先單歎上求，次約四
X36n0659_p0325c13║弘兼下化，三結上求下化。
X36n0659_p0325c14║其心皆悉敬重大乘、安住大乘、深解大乘、愛樂大乘、
X36n0659_p0325c15║守護大乘。
X36n0659_p0325c16║初文敬重者，此約理論，如下文云：諸佛所師，所謂
X36n0659_p0325c17║法也。大品云：佛初成道，觀誰可敬？無過般若，我當
X36n0659_p0325c18║敬重。即其義也。安住者，此約證論，下文云：一切眾
X36n0659_p0325c19║生及以諸佛，悉皆安住秘密藏中。即其義也。深解
X36n0659_p0325c20║者，此約智論，下文云：能生菩薩深廣智慧，如函大
X36n0659_p0325c21║葢大，井深綆長。即其義也。愛樂者，約事行論，如下
X36n0659_p0325c22║文云：雪山八字，不以為難，日割三兩，未曾稱苦。即
X36n0659_p0325c23║其義也。守護者，此約教論，如下文中，仙預行誅，覺
X36n0659_p0325c24║德破陣。即其義也。諸菩薩上求心大，至此如海，略
X36n0659_p0326a01║舉五義，以示其相。
X36n0659_p0326a02║次從善能隨順去歎下化德，初總歎四弘，次別歎。
X36n0659_p0326a03║善能隨順，一切世間，
X36n0659_p0326a04║菩薩已階十地安住不動，不證涅槃寧入生死，憶
X36n0659_p0326a05║本誓願隨順世間，以大悲隨順起兩弘誓，以大慈
X36n0659_p0326a06║隨順起兩弘誓，即總歎意也。
X36n0659_p0326a07║次作是誓，言去別歎。
X36n0659_p0326a08║作是誓言：諸未度者當令得度，已於過去無數劫中，
X36n0659_p0326a09║修持淨戒善持所行，解未解者紹三寶種使不斷絕，
X36n0659_p0326a10║於未來世當轉法輪。
X36n0659_p0326a11║未度者度，別歎初誓。已於過去持戒，戒是罪垢對
X36n0659_p0326a12║治，以對治故垢縛得脫，故言解未解者，別歎第二
X36n0659_p0326a13║誓。紹三寶種者是法門無量，別歎第三誓。若言刻
X36n0659_p0326a14║檀鑄寶、書修多羅、剃頭染衣，此但事中相從三寶
X36n0659_p0326a15║不絕。若發菩提心名佛寶，體解大道名法寶，事理
X36n0659_p0326a16║和融名僧寶，此即理性三寶不絕。小般若云：經卷
X36n0659_p0326a17║所在即有佛及尊重弟子。下文云：若知常住，當知
X36n0659_p0326a18║此家即為有佛。以此而推三寶不絕，即是無量法
X36n0659_p0326a19║門。於未來世去是無上佛道誓願成，別歎第四誓。
X36n0659_p0326a20║三以大莊嚴去是總結四弘。
X36n0659_p0326a21║以大莊嚴而自莊嚴。
X36n0659_p0326a22║亦是雙結，上求下化故言大莊嚴。若作別結第四
X36n0659_p0326a23║誓者，未來作佛相好嚴身，十力、無畏以莊嚴心，名
X36n0659_p0326a24║大莊嚴。大品多用六度、三十七品以為莊嚴，小般
X36n0659_p0326b01║若中以無莊嚴而為莊嚴，下文以六度福德、十地
X36n0659_p0326b02║智慧為二莊嚴。
X36n0659_p0326b03║六、成就下，結，又二：先總，次別。
X36n0659_p0326b04║成就如是無量功德，等觀眾生如視一子。
X36n0659_p0326b05║初總結上求下化福德智慧，次等觀眾生如視一
X36n0659_p0326b06║子下即是別結下化四弘也。
X36n0659_p0326b07║次亦於晨朝，去是奉光召。
X36n0659_p0326b08║亦於晨朝，日初出時，遇佛光明，
X36n0659_p0326b09║次舉身毛豎去，是順光召。
X36n0659_p0326b10║舉身毛豎，徧體血現，如波羅奢華，涕泣盈目，生大苦
X36n0659_p0326b11║惱。亦為利益安樂眾生，成就大乘第一空行。
X36n0659_p0326b12║存身意略口，善及三障等，
X36n0659_p0326b13║顯發去，奉順聲召。
X36n0659_p0326b14║顯發如來方便密教，為不斷絕種種說法。
X36n0659_p0326b15║為諸眾生去，奉順地動召。
X36n0659_p0326b16║為諸眾生調伏因緣故，疾至佛所，稽首佛足，繞百千
X36n0659_p0326b17║帀，合掌恭敬，却住一面。
X36n0659_p0326b18║釋如上（云云）。
X36n0659_p0326b19║三、二恒河沙下，列雜眾，為三：初二十一眾增數，次
X36n0659_p0326b20║八眾同數，三一眾無數。初二恒河，文為三（云云）。初
X36n0659_p0326b21║所召中亦有數、類、名、歎、結。
X36n0659_p0326b22║初二，恒數也。
X36n0659_p0326b23║爾時復有，二恒河沙，
X36n0659_p0326b24║非世所知，故以恒量之。
X36n0659_p0326c01║優婆塞下，次類也。
X36n0659_p0326c02║諸優婆塞，受持五戒，威儀具足，
X36n0659_p0326c03║舍利弗毗曇云：離欲男女。正法華云：清信士女。大
X36n0659_p0326c04║哀經云：勳士勳女，或云善宿男女。雖有多種，通名
X36n0659_p0326c05║在家二眾。若別說者，形雖在俗，元未婚娶，常隨如
X36n0659_p0326c06║來為二眾者，此是離欲二眾。若曾婚娶，今持五戒，
X36n0659_p0326c07║永斷俗法，則於佛法有功，名曰勳士。若俗法不虧，
X36n0659_p0326c08║而持五戒，復加八齋，名善宿男女。復次，直三歸者，
X36n0659_p0326c09║名無分優婆塞。若一、若二，名少分；若三、若四，名多
X36n0659_p0326c10║分；若具持五，名滿分。經言具足，即是滿分。又具持
X36n0659_p0326c11║五戒，近求人天，即無分；兼畏生死苦，志求涅槃，是
X36n0659_p0326c12║少分；若為眾生，是多分；若知戒是法界攝，一切專
X36n0659_p0326c13║為佛道，是滿分。威儀具足者，有威儀恒與禮俱，恒
X36n0659_p0326c14║與戒俱，恒與無常俱，恒與慈悲俱，恒與實相俱，恒
X36n0659_p0326c15║在首楞嚴定，能種種示現徧十界像，舉足、下足皆
X36n0659_p0326c16║具佛法，婬舍、酒肆無非正道，住佛威儀，乃名具足。
X36n0659_p0326c17║當知五戒與威儀，有本有迹，能於本不動，普現眾
X36n0659_p0326c18║迹，是名具足戒威儀。問：優婆塞義，若此聲聞、菩薩，
X36n0659_p0327a01║佛復云何？答：義理必然，未見名教，或者不信。今試
X36n0659_p0327a02║言之：四善根是無分，聲聞初果是少分，二、三果是
X36n0659_p0327a03║多分，無學是滿分。又此四分，若於大乘俱是無分，
X36n0659_p0327a04║若斷塵沙是少分，若斷無明一兩品是多分，若盡
X36n0659_p0327a05║無明是滿分。故法華云：我等今日真是聲聞，以佛
X36n0659_p0327a06║道聲令一切聞。即多分聲聞。若乾慧性地是無分
X36n0659_p0327a07║菩薩，若八人至六地斷惑與罹漢齊是少分，七地
X36n0659_p0327a08║修方便道是多分，八地道觀雙流是滿分。又三十
X36n0659_p0327a09║心是無分，初地二地是少分，三地至九地是多分，
X36n0659_p0327a10║十地是滿分。又十信是無分，十住是少分，行向是
X36n0659_p0327a11║多分，十地是滿分。又通教十地別三十心是無分，
X36n0659_p0327a12║別十地圓十住是少分，圓十行十迴向是多分，圓
X36n0659_p0327a13║十地是滿分。一切眾生皆有佛性而無見用即無
X36n0659_p0327a14║分佛，初住初地能百界作佛即少分佛，二住二地
X36n0659_p0327a15║已上是多分佛，妙覺是滿分佛。以是義故，一一法
X36n0659_p0327a16║門皆有權實本迹，即此義也。問：蛣𧏙蝮蠆義復云
X36n0659_p0327a17║何？答：夫一善法即有四分，例一惡法亦應如是，未
X36n0659_p0327a18║見名教置而不論。且就權者言之，小菩薩所作是
X36n0659_p0327a19║無分蝮蠆，初地初住所作是少分，乃至十地十住
X36n0659_p0327a20║等所作是多分，如來所作是滿分，是故得有權實
X36n0659_p0327a21║之眾。實召權請，故稱召請。
X36n0659_p0327a22║其名曰下。三、列名。
X36n0659_p0327a23║其名曰：威德無垢稱王優婆塞、善德優婆塞等而為
X36n0659_p0327a24║上首。
X36n0659_p0327b01║但列二人，無垢稱王者，或是維摩羅詰，彈斥八千，
X36n0659_p0327b02║訶詰五百，即其人也。善德者，或是父舍，設施會者，
X36n0659_p0327b03║即其人也。即二恒之上首。
X36n0659_p0327b04║深樂觀察下，四、歎德。先歎，後結。歎有上求、下化。從
X36n0659_p0327b05║十三對治去，是歎上求。
X36n0659_p0327b06║深樂觀察諸對治門，所謂苦、樂，常、無常，淨、不淨，我、無
X36n0659_p0327b07║我，實、不實，歸依、非歸依，眾生、非眾生，恒、非恒，安、非安，
X36n0659_p0327b08║為、無為，斷、不斷，涅槃、非涅槃，增上、非增上。常樂觀察
X36n0659_p0327b09║如是等法對治之門，亦欲樂聞無上大乘，如所聞已
X36n0659_p0327b10║能為他說；善持淨戒，渴仰大乘，既自充足復能充足
X36n0659_p0327b11║餘渴仰者；善能攝取無上智慧，愛樂大乘，守護大乘。
X36n0659_p0327b12║舊云：以苦為藥治於樂病，常無常等亦復如是。今
X36n0659_p0327b13║明此乃初教，非今經意。舊又云：此諸對治是六行
X36n0659_p0327b14║觀，引下文云：無常者即是生死，常者即大涅槃；無
X36n0659_p0327b15║我者聲聞緣覺，我者如來法身；苦者一切外道，樂
X36n0659_p0327b16║者謂大涅槃；不淨者有為諸法，淨者佛菩薩所有
X36n0659_p0327b17║正法。而復料簡此六行觀，前來未說，至第二卷方
X36n0659_p0327b18║乃說之。於鳥喻中始明雙遊，不應以此歎優婆塞
X36n0659_p0327b19║德，此是經家取後大意向前而歎。興皇竝云：諸比
X36n0659_p0327b20║丘初來之時悉未是羅漢，經家將後悟無學向前
X36n0659_p0327b21║歎之。比丘不然，俗眾豈爾？當知佛同行人久達斯
X36n0659_p0327b22║觀，所以歎耳。又料簡：一者藥病相主可是對治，六
X36n0659_p0327b23║行雙遊豈是對治？解云：藥病相主病去藥存是偏
X36n0659_p0327b24║對治，六行雙遊互為藥病病去藥亡是圓對治。若
X36n0659_p0327c01║爾者，佛同行人久通六觀歎則不疑，餘實行者復
X36n0659_p0327c02║云何耶？權引於實亦得有之，如下文云：稟前教者
X36n0659_p0327c03║以無常藥對治常病，常病雖去復執無常，聞常住
X36n0659_p0327c04║藥破無常病，即是今教之所用。下文三修以勝破
X36n0659_p0327c05║劣，即此義也。二者元不稟前教，以大涅槃次第而
X36n0659_p0327c06║修，先修無常治常、次修常治無常，破二十五有、得
X36n0659_p0327c07║二十五三昧住大涅槃，是為大涅槃海漸漸轉深，
X36n0659_p0327c08║是則備有兩種對治。云何推？一是前教、一是後教
X36n0659_p0327c09║說耶？三者復有一行是如來行，具足常無常、亦常
X36n0659_p0327c10║亦無常、非常非無常，圓修六觀雙治常無常，更互
X36n0659_p0327c11║藥病，病去藥亡病治俱捨，所以稱此為對治門。若
X36n0659_p0327c12║論一行一切行如聖行明，若論雙遊如鳥喻說，諸
X36n0659_p0327c13║優婆塞具此德行，前二猶淺後一則深。文云深樂
X36n0659_p0327c14║觀察諸對治門，即歎第三意也。五十二眾根性不
X36n0659_p0327c15║同不出三種，權者同實引向涅槃，得入涅槃尚無
X36n0659_p0327c16║一種，況復三耶？則是真對治門義，亦是顯發如來
X36n0659_p0327c17║方便密教意。文中正歎權引於實，若無實行權何
X36n0659_p0327c18║所引？若無權者實無所軌，既歎於權亦傍歎實，云
X36n0659_p0327c19║何判在前後教耶？若歷句分別，應言味俗為苦、沈
X36n0659_p0327c20║真為樂，沈真為苦、分別為樂，常我淨等亦復如是。
X36n0659_p0327c21║又沈空為苦、大涅槃為樂，沈空為樂、大涅槃為苦，
X36n0659_p0327c22║乃至增上非增上亦復如是。問：恒與常何異？答：不
X36n0659_p0327c23║從因緣為常，始終不異為恒，此等皆是二邊之病，
X36n0659_p0327c24║互為藥病名之為門，通入中道非藥非病、亡邊亡
X36n0659_p0328a01║中。樂聞者，即前敬重大乘意也。如海納流、如空容
X36n0659_p0328a02║色。能為他說者，知智在說、巧智解深，亦兼下化齊，
X36n0659_p0328a03║此是以理為大乘意也。渴仰大乘者，即上安住充
X36n0659_p0328a04║足，餘渴仰者意兼下化。善能攝取者，即上深解。愛
X36n0659_p0328a05║樂如上約事，守護如上約教。
X36n0659_p0328a06║善能隨順，即歎下化。
X36n0659_p0328a07║善能隨順一切世間，度未度者，解未解者，紹三寶種
X36n0659_p0328a08║使不斷絕，於未來世當轉法輪。
X36n0659_p0328a09║總別歎四弘誓願，具如上說。
X36n0659_p0328a10║以大莊嚴者，結歎文也，如上說。
X36n0659_p0328a11║以大莊嚴，而自莊嚴，心常深味，清淨戒行。
X36n0659_p0328a12║悉能下。五、結，如文。
X36n0659_p0328a13║悉能成就，如是功德。於諸眾生，生大悲心，平等無二，
X36n0659_p0328a14║如視一子。
X36n0659_p0328a15║次亦於晨朝下，奉光召。
X36n0659_p0328a16║亦於晨朝，日初出時，
X36n0659_p0328a17║但明奉召之時，即是見、聞、覺三召。
X36n0659_p0328a18║為欲闍毗，是順聲召。
X36n0659_p0328a19║為欲闍毗如來身故，人人各取香木萬束，栴檀、沈水、
X36n0659_p0328a20║牛頭栴檀、天木香等。是一一木文理及附，皆有七寶
X36n0659_p0328a21║微妙光明，譬如種種雜彩畵飾，以佛力故有是妙色
X36n0659_p0328a22║青黃赤白，為諸眾生之所樂見。諸木皆以種種香塗，
X36n0659_p0328a23║鬱金、沈水及膠香等，散以諸華而為莊嚴，優鉢羅華、
X36n0659_p0328a24║拘物頭華、波頭摩華、芬陀利華。諸香木上懸五色旛，
X36n0659_p0328b01║柔耎微妙猶如天衣、憍奢耶衣、芻摩、繒綵。是諸香木
X36n0659_p0328b02║載以寶車，是諸寶車出種種光青黃赤白，轅𨍮皆以
X36n0659_p0328b03║七寶廁填。是一一車駕以駟馬，是一一馬駿疾如風，
X36n0659_p0328b04║一一車前建立五十七寶妙幢，真金羅網彌覆其上。
X36n0659_p0328b05║一一寶車復有五十微妙寶葢，一一車上垂諸華鬘，
X36n0659_p0328b06║優鉢羅華、拘物頭華、波頭摩華、芬陀利華，其華純以
X36n0659_p0328b07║真金為葉、金剛為臺，是華臺中多有黑蠭遊集其中
X36n0659_p0328b08║歡娛受樂。又出妙音，所謂無常、苦、空、無我，是音聲中
X36n0659_p0328b09║復說菩薩本所行道。復有種種歌舞伎樂，箏、笛、箜篌、
X36n0659_p0328b10║簫、瑟、鼓吹，是樂音中復出是言：苦哉！苦哉！世間空虗。
X36n0659_p0328b11║一一車前有優婆塞擎四寶案，是諸案上有種種華，
X36n0659_p0328b12║優鉢羅華、拘物頭華、波頭摩華、芬陀利華，鬱金諸香
X36n0659_p0328b13║及餘熏香微妙第一。諸優婆塞為佛及僧辦諸食具
X36n0659_p0328b14║種種備足，皆是栴檀、沈水、香薪、八功德水之所成熟。
X36n0659_p0328b15║其食甘美有六種味：一、苦，二、酢，三、甘，四、辛，五、鹹，六、淡。
X36n0659_p0328b16║復有三德：一者、輕耎，二者、淨潔，三者、如法。作如是等
X36n0659_p0328b17║種種莊嚴，至力士生處娑羅雙樹間。復以金砂徧布
X36n0659_p0328b18║其地，以迦陵伽衣、欽婆羅衣及繒綵衣而覆砂上，周
X36n0659_p0328b19║帀徧滿十二由旬。為佛及僧敷置七寶師子之座，其
X36n0659_p0328b20║座高大如須彌山，是諸座上皆有寶帳垂諸瓔珞。諸
X36n0659_p0328b21║娑羅樹悉懸種種微妙旛葢，種種好香用以塗樹，種
X36n0659_p0328b22║種名華以散樹間。
X36n0659_p0328b23║何者？上文顯發密教，此云闍毗，如何融會？上出家
X36n0659_p0328b24║眾直言顯發，此在家眾因事表理，藉財通法。闍毗，
X36n0659_p0328c01║此言燒然。辦香木者，因然以顯不然，寄滅以明不
X36n0659_p0328c02║滅，顯非滅非不滅。辦供獻食，因食以明不食，顯非
X36n0659_p0328c03║食非不食。則方便得開，密教獲顯，是奉聲召。香木
X36n0659_p0328c04║有種種莊嚴者，因滅明不滅非不滅。有種種妙法，
X36n0659_p0328c05║食有三德六味，寶葢寶座悉皆嚴好，此表慈悲弘
X36n0659_p0328c06║濟，理中亦具種種法門。
X36n0659_p0328c07║從諸優婆塞各作是念：去是順動召。
X36n0659_p0328c08║諸優婆塞各作是念：一切眾生若有所乏，飲食、衣服、
X36n0659_p0328c09║頭目、肢體，隨其所須皆悉給與。作是施時，離欲、瞋恚、
X36n0659_p0328c10║穢濁毒心，無餘思願求世福樂，唯志無上清淨菩提。
X36n0659_p0328c11║上云為諸眾生調伏因緣，此中明檀攝眾生令其
X36n0659_p0328c12║調伏，意同也。
X36n0659_p0328c13║從是優婆塞等皆已安住去，是順光召。
X36n0659_p0328c14║是優婆塞等皆已安住菩薩之道，復作是念：如來今
X36n0659_p0328c15║者受我食已，當入涅槃。作是念已，身毛皆豎，徧體血
X36n0659_p0328c16║現如波羅奢華，涕泣盈目，生大苦惱。
X36n0659_p0328c17║應蠲三障今但生，三業之善竝如文。
X36n0659_p0328c18║次從各各齎持去，是獻供亦成順召之文。
X36n0659_p0328c19║各各齎持供養之具，載以寶車、香木、幢旛、寶葢、飲食，
X36n0659_p0328c20║疾至佛所，稽首佛足，以其所持供養之具供養如來，
X36n0659_p0328c21║繞百千帀，舉聲號泣，哀動天地，椎𮌎大叫，淚下如雨。
X36n0659_p0328c22║復相謂言：苦哉！仁者，世間虗空！世間虗空！便自舉身
X36n0659_p0328c23║投如來前，而白佛言：唯願如來，哀受我等最後供養。
X36n0659_p0328c24║世尊知時，默然不受。如是三請，悉皆不許。諸優婆塞
X36n0659_p0329a01║不果所願，心懷悲惱，默然而住。猶如慈父唯有一子，
X36n0659_p0329a02║卒病命終，殯送還歸，極大憂惱；諸優婆塞悲泣懊惱
X36n0659_p0329a03║亦復如是，以諸供具安置一處，却在一面，默然而坐。
X36n0659_p0329a04║次三恒河眾，文為三（云云）。所召為四，謂數、類、名、歎。
X36n0659_p0329a05║初三恒是數。
X36n0659_p0329a06║爾時復有，三恒河沙，
X36n0659_p0329a07║次優婆夷下，是類如上釋。
X36n0659_p0329a08║諸優婆夷，受持五戒，威儀具足，
X36n0659_p0329a09║三、壽德下，列三人名。
X36n0659_p0329a10║其名曰：壽德優婆夷、德鬘優婆夷、毗舍佉優婆夷等
X36n0659_p0329a11║八萬四千而為上首。
X36n0659_p0329a12║以壽為德，即常等也。有人言：德鬘是勝鬘，勝鬘是
X36n0659_p0329a13║王夫人類，不應在此。舍佉是三十二卵之母。
X36n0659_p0329a14║從悉能堪忍去，是歎德。歎文為兩：一、略歎上求下
X36n0659_p0329a15║化；二、廣歎上求下化。
X36n0659_p0329a16║悉能堪忍護持正法，為度無量百千眾生，故現女身。
X36n0659_p0329a17║初、堪忍護持，即略歎上求。護者，護正法之教，如上
X36n0659_p0329a18║守護大乘。持者，持於正法事理，如上敬重大乘乃
X36n0659_p0329a19║至愛樂大乘。為度百千者弘誓緣由，現為女身者
X36n0659_p0329a20║弘誓所作，故指此為略歎之文。
X36n0659_p0329a21║次從呵責家法去，廣歎上求下化，還是廣於護持
X36n0659_p0329a22║之意。於廣歎中三：先上求，次下化，三、雙結上求下
X36n0659_p0329a23║化。初上求，文為二：初論事觀，次結成功德。事觀為
X36n0659_p0329a24║二：初標事境，次出五門。
X36n0659_p0329b01║訶責家法。
X36n0659_p0329b02║初、呵責家法者，即觀境也。若只以箕箒婦禮為家
X36n0659_p0329b03║法者，太局。若三界輪回為家法者，大奢。今以五陰
X36n0659_p0329b04║為家法，果報捲局，籠檻繫閉，凡愚之所保養，賢聖
X36n0659_p0329b05║之所鄙棄，故言呵責。
X36n0659_p0329b06║自觀己身如四毒蛇；是身常為無量諸蟲之所唼食；
X36n0659_p0329b07║是身臭穢，貪欲獄縛；是身可惡，猶如死狗；是身不淨，
X36n0659_p0329b08║九孔常流；是身如城，血肉筋骨皮裹其上，手足以為
X36n0659_p0329b09║却敵樓櫓，目為寮孔，頭為殿堂，心王處中；如是身城，
X36n0659_p0329b10║諸佛世尊之所棄捨，凡夫愚人常所味著，貪淫、瞋恚、
X36n0659_p0329b11║愚癡羅剎止住其中；是身不堅，猶如蘆葦、伊蘭、水沫、
X36n0659_p0329b12║芭蕉之樹；是身無常，念念不住，猶如雷光、暴水、幻𦦨，
X36n0659_p0329b13║亦如畵水，隨畵隨合；是身易壞，猶如河岸臨峻大樹；
X36n0659_p0329b14║是身不久當為狐狼、鴟梟、鵰鷲、烏鵲、餓狗之所食啖。
X36n0659_p0329b15║誰有智者當樂此身？
X36n0659_p0329b16║次自觀己身下，初是苦觀。四大相害諸蟲復唼，四
X36n0659_p0329b17║大互殘身為苦藪。是身臭穢者，是不淨觀，即五種
X36n0659_p0329b18║不淨也。貪欲獄縛者，薄皮覆之謂之為淨，纏著無
X36n0659_p0329b19║已故名獄縛。死狗者，究竟不淨。九孔常流者，自相
X36n0659_p0329b20║不淨。如城去是空觀。泥木土石假緣虗立，三毒惡
X36n0659_p0329b21║鬼立住其中，外誑內諂是故名空。是身不堅者，是
X36n0659_p0329b22║無我觀。是身無常者，是無常觀。麤細兩觀如文。
X36n0659_p0329b23║次從寧以牛迹去，結其功德，結其事觀。合為七：一、
X36n0659_p0329b24║舉譬結事觀，觀知此身過患彌廣。
X36n0659_p0329c01║寧以牛迹盛大海水，不能具說是身無常、不淨、臭穢。
X36n0659_p0329c02║寧丸大地使如棗等，漸漸轉小猶葶藶子乃至微塵，
X36n0659_p0329c03║不能具說是身過患。是故當捨，如棄涕睡。
X36n0659_p0329c04║次舉三三昧，結其事觀道理深微。
X36n0659_p0329c05║以是因緣，諸優婆夷以空、無相、無願之法常修其心。
X36n0659_p0329c06║因緣者，事觀即是內外推求，撿不可得故空。空無
X36n0659_p0329c07║陰相亦無空相，以無相故所以無作。釋論云：二乘
X36n0659_p0329c08║緣真觀三三昧，菩薩緣實相觀三三昧（云云）。
X36n0659_p0329c09║三、舉大乘結其事觀，與修多羅合。
X36n0659_p0329c10║深樂咨受，大乘經典，
X36n0659_p0329c11║四舉能說，結其上求，不失下化。
X36n0659_p0329c12║聞已亦能為他演說。
X36n0659_p0329c13║事觀即是教他之法。
X36n0659_p0329c14║五、護持下，舉護持結其事觀，即是理觀不動本地。
X36n0659_p0329c15║護持本願
X36n0659_p0329c16║六、毀呰下。舉其呵毀之事迹也。即菩薩之本，結其
X36n0659_p0329c17║事觀是願力所為。
X36n0659_p0329c18║毀訾女身，甚可患厭，性不堅牢，
X36n0659_p0330a01║七、結其事觀，即是正觀，能壞生死。
X36n0659_p0330a02║心常修習如是正觀，破壞生死無際輪轉，渴仰大乘
X36n0659_p0330a03║既自充足，復能充足餘渴仰者，深樂大乘守護大乘，
X36n0659_p0330a04║雖現女身實是菩薩。
X36n0659_p0330a05║在文可見（云云）。此意咸是優婆塞章對治之門。男
X36n0659_p0330a06║性剛直，但論對治；女性愛染，故備五門。五門因緣，
X36n0659_p0330a07║緣於實相，即事而理，是妙對治。於菩薩章中，是深
X36n0659_p0330a08║樂大乘，守護大乘，與上同也。雖現女身，實是菩薩，
X36n0659_p0330a09║是上安住大乘。
X36n0659_p0330a10║次從善能隨順去，歎下化德，如上釋（云云）。
X36n0659_p0330a11║善能隨順一切世間，度未度者，解未解者，紹三寶種
X36n0659_p0330a12║使不斷絕，於未來世當轉法輪。
X36n0659_p0330a13║三、以大莊嚴去，雙結，上求下化也。
X36n0659_p0330a14║以大莊嚴而自莊嚴，堅持禁戒，皆悉成就如是功德。
X36n0659_p0330a15║於諸眾生生大悲心，平等無二，如視一子。
X36n0659_p0330a16║釋如上（云云）。
X36n0659_p0330a17║亦於晨朝者，奉召也。
X36n0659_p0330a18║亦於晨朝，日初出時，
X36n0659_p0330a19║各相謂言：去是順召。
X36n0659_p0330a20║各相謂言：今日宜應至雙樹間。
X36n0659_p0330a21║宜應者，宜順召。
X36n0659_p0330a22║二、獻供
X36n0659_p0330a23║諸優婆夷所設供具倍勝於前，持至佛所，稽首佛足，
X36n0659_p0330a24║繞百千帀而白佛言：世尊！我等今者為佛及僧辦諸
X36n0659_p0330b01║供具，唯願如來哀受我供。如來默然而不許可。諸優
X36n0659_p0330b02║婆夷不果所願，心懷惆悵，却住一面。
X36n0659_p0330b03║敬儀（云云）。
X36n0659_p0330b04║次四恒河眾為二（云云），所召有數類歎名，初四恒
X36n0659_p0330b05║數也。
X36n0659_p0330b06║爾時復有，四恒河沙，
X36n0659_p0330b07║次毗舍離城等類也。
X36n0659_p0330b08║毗舍離城諸離車等。男女大小妻子眷屬。及閻浮提
X36n0659_p0330b09║諸王眷屬。
X36n0659_p0330b10║毗舍離翻為好道，肇師翻廣嚴，什師翻廣博，皆是
X36n0659_p0330b11║國巷華整，從此為名。離車，亦棃昌，亦彌離，楚夏不
X36n0659_p0330b12║同。此云邊地主，或云傳集國政。觀師云：其國義讓
X36n0659_p0330b13║五百長者遞為國主，故言傳集國政。罷政則出外
X36n0659_p0330b14║為邊地主（云云）。諸王眷屬者，是諸離車皆更互為
X36n0659_p0330b15║王，即有皇枝、外戚等，還屬王類。
X36n0659_p0330b16║三、為求法下，歎德，為二：初、歎；後、結。歎為二：初、為求
X36n0659_p0330b17║法故一句，明上求。
X36n0659_p0330b18║為求法故。
X36n0659_p0330b19║次三雙是下，化一戒施。
X36n0659_p0330b20║善修戒行威儀具足，摧伏異學壞正法者，常相謂言：
X36n0659_p0330b21║我等當以金銀倉庫，為令甘露無盡正法深奧之藏
X36n0659_p0330b22║久住於世，願令我等常得修學。
X36n0659_p0330b23║二、約折攝。
X36n0659_p0330b24║若有誹謗佛正法者，當斷其舌。復作是願：若有出家
X36n0659_p0330c01║毀禁戒者，我當罷令還俗䇿使。有能深樂護持正法，
X36n0659_p0330c02║我當敬重如事父母。若有眾僧能修正法，我當隨喜
X36n0659_p0330c03║令得勢力。
X36n0659_p0330c04║三聽說。
X36n0659_p0330c05║常欲樂聞大乘經典，聞已亦能為人廣說。
X36n0659_p0330c06║如文，文似下化而兼上求。
X36n0659_p0330c07║次從皆悉成就去，結，如文。
X36n0659_p0330c08║皆悉成就，如是功德。
X36n0659_p0330c09║列名如文。
X36n0659_p0330c10║其名曰：淨無垢藏離車子、淨不放逸離車子、恒水無
X36n0659_p0330c11║垢淨德離車子。
X36n0659_p0330c12║二如是等，各相謂言，去是順召，
X36n0659_p0330c13║如是等各相謂言：仁等今可速往佛所。
X36n0659_p0330c14║若無奉召，何得有順舉、順知？有奉順召，但明順動
X36n0659_p0330c15║召，餘可知。
X36n0659_p0330c16║次獻供
X36n0659_p0330c17║所辦供養種種具足，一一離車各嚴八萬四千大象、
X36n0659_p0330c18║八萬四千駟馬寶車、八萬四千明月寶珠，天木、栴檀、
X36n0659_p0331a01║沈水、薪束種種各有八萬四千。一一象前有寶幢旛
X36n0659_p0331a02║葢，其葢小者周帀縱廣滿一由旬，旛最短者長三十
X36n0659_p0331a03║二由旬，寶幢下者高百由旬。持如是等供養之具，往
X36n0659_p0331a04║至佛所，稽首佛足，繞百千帀而白佛言：世尊！我等今
X36n0659_p0331a05║者為佛及僧辦諸供具，唯願如來哀受我供。如來默
X36n0659_p0331a06║然而不許可。諸離車等不果所願，心懷愁惱，以佛神
X36n0659_p0331a07║力去地七多羅樹，於虗空中默然而住。
X36n0659_p0331a08║敬儀如文。七多羅樹者，正性剛高，不居物下，佛力
X36n0659_p0331a09║接之，高七樹也。或云：只是隨宜耳。
X36n0659_p0331a10║次五，恒大臣長者。文為二：所召、順召。所召有數類、
X36n0659_p0331a11║歎名。數類如文。
X36n0659_p0331a12║爾時復有，五恒河沙，
X36n0659_p0331a13║大臣長者。
X36n0659_p0331a14║歎中有上求下化，如文。
X36n0659_p0331a15║敬重大乘。
X36n0659_p0331a16║若有異學謗正法者，是諸人等力能摧伏，猶如雹雨
X36n0659_p0331a17║摧折草木。
X36n0659_p0331a18║列名（云云）。
X36n0659_p0331a19║其名曰：日光長者、護世長者，如是之等而
X36n0659_p0331a20║為上首。
X36n0659_p0331a21║從所設供具去，是順召。
X36n0659_p0331a22║所設供具五倍於前，俱共持往詣雙樹間，稽首佛足，
X36n0659_p0331a23║繞百千帀而白佛言：世尊！我等今者為佛及僧設諸
X36n0659_p0331a24║供具，唯願哀憫，受我等供。如來默然而不受之。諸長
X36n0659_p0331b01║者等不果所願，心懷愁惱，以佛神力去地七多羅樹，
X36n0659_p0331b02║於虗空中默然而住。
X36n0659_p0331b03║設具中，因食開常，是順聲召；詣雙樹間，是順動召；
X36n0659_p0331b04║心懷愁惱，是順光召（云云）。
X36n0659_p0331b05║次列舍離。既言六倍勝前，應是六恒，但王數可數。
X36n0659_p0331b06║但除阿闍一人，餘者不須恒量，故數不言耳。文為
X36n0659_p0331b07║三：所召、奉召、順召。初所召中有類、有名。
X36n0659_p0331b08║爾時，復有毗舍離王及其夫人、後宮、眷屬，閻浮提內
X36n0659_p0331b09║所有諸王，除阿闍世并及城邑、聚落、人民。
X36n0659_p0331b10║類中簡闍王者，此王在後。
X36n0659_p0331b11║其名曰：月無垢王等。
X36n0659_p0331b12║列名如文。
X36n0659_p0331b13║嚴四兵去，即是順召。
X36n0659_p0331b14║各嚴四兵，欲往佛所。是一一王，各有一百八十萬億
X36n0659_p0331b15║人民眷屬。是諸車兵，駕以象馬，象有六牙，馬疾如風，
X36n0659_p0331b16║莊嚴供具，六倍於前。諸寶葢中，有極小者，周帀縱廣，
X36n0659_p0331b17║滿八由旬。旛極短者，十六由旬。寶幢下者，三十六由
X36n0659_p0331b18║旬。
X36n0659_p0331b19║是諸王等是歎德。
X36n0659_p0331b20║是諸王等，安住正法惡賤邪法，敬重大乘深樂大乘，
X36n0659_p0331b21║憐憫眾生等如一子，所持飲食香氣流布滿四由旬。
X36n0659_p0331b22║具有上求下化，歎德而不次第者，顯其無定。
X36n0659_p0331b23║次亦於晨朝是奉召。
X36n0659_p0331b24║亦於晨朝，日初出時，
X36n0659_p0331c01║三、持甘膳等是順召。
X36n0659_p0331c02║持是種種上妙甘膳詣雙樹間，至如來所而白佛言：
X36n0659_p0331c03║世尊！我等為佛及比丘僧設是供具，唯願如來哀憫
X36n0659_p0331c04║受我最後供養。如來知時亦不許可。是諸王等不果
X36n0659_p0331c05║所願，心懷愁惱却住一面。
X36n0659_p0331c06║次七，恒夫人眾。上列當世夫人，此列寡嬪淑等。文
X36n0659_p0331c07║為二：所召、順召。所召有數，類名歎也。
X36n0659_p0331c08║爾時復有，七恒河沙，
X36n0659_p0331c09║諸王夫人，唯除阿闍世王夫人，為度眾生現受女身，
X36n0659_p0331c10║常觀身行，以空、無相、無願之法熏修其心。
X36n0659_p0331c11║類中簡世王，又出本是三三昧迹為女儀，悉是權
X36n0659_p0331c12║類。
X36n0659_p0331c13║其名曰：三界妙夫人、愛德天人，如是等諸王夫人列。
X36n0659_p0331c14║名如文。
X36n0659_p0331c15║悉皆安住，歎德也。
X36n0659_p0331c16║皆悉安住於正法中，修行禁戒威儀具足，憐憫眾生
X36n0659_p0331c17║等如一子。
X36n0659_p0331c18║上求下化悉如文。
X36n0659_p0331c19║各相謂言者，順召如文。
X36n0659_p0331c20║各相謂言：今宜速往詣世尊所。諸王、天、人所設供養
X36n0659_p0331c21║七倍於前，香華、寶幢、繒綵、旛葢、上妙飲食。寶葢小者，
X36n0659_p0331c22║周帀縱廣十六由旬；旛最短者，三十六由旬；寶幢下
X36n0659_p0331c23║者，六十八由旬；飲食、香氣周徧流布，滿八由旬。持如
X36n0659_p0331c24║是等供養之具，往知來所，稽首佛足，繞百千帀而白
X36n0659_p0332a01║佛言：世尊！我等為佛及比丘僧設是供具，唯願如來
X36n0659_p0332a02║哀憫，受我最後供養。如來知時，默然不受。時諸夫人
X36n0659_p0332a03║不果所願，心懷愁惱，自拔頭髮，椎𮌎大哭，猶如慈母
X36n0659_p0332a04║新喪愛子，却在一面，默然而住。
X36n0659_p0332a05║次八恒天女眾，文為三（云云）。所召有數類名歎，初
X36n0659_p0332a06║如文。
X36n0659_p0332a07║爾時復有，八恒河沙，
X36n0659_p0332a08║次，天女類也。
X36n0659_p0332a09║諸天女等。
X36n0659_p0332a10║此中多是三光已上、四埵已下天女之類。
X36n0659_p0332a11║三、列名如文。
X36n0659_p0332a12║其名曰廣目天女，而為上首。
X36n0659_p0332a13║四作如是言下歎德。文為三：先歎報得天眼所見，
X36n0659_p0332a14║次是諸下歎上求，三善能下歎下化。初如文。
X36n0659_p0332a15║作如是言：汝等諸姉！諦觀諦觀。是諸人眾所設種種
X36n0659_p0332a16║上妙供具，欲供如來及比丘僧，我等亦當如是嚴設
X36n0659_p0332a17║微妙供具供養如來，如來受已當入涅槃。諸姊！諸佛
X36n0659_p0332a18║如來出世甚難，最後供養亦復倍難。若佛涅槃，世間
X36n0659_p0332a19║虗空。
X36n0659_p0332a20║是諸天女愛樂大乘，欲聞大乘，聞已亦能為人廣說。
X36n0659_p0332a21║渴仰大乘，既自充足，復能充足餘渴仰者。守護大乘，
X36n0659_p0332a22║若有異學憎嫉大乘，勢能摧滅，如雹摧草。護持戒行，
X36n0659_p0332a23║威儀具足。
X36n0659_p0332a24║次歎上求中欲聞大乘是深解大乘，威儀具足是
X36n0659_p0332b01║安住大乘。餘如文。
X36n0659_p0332b02║三、善能隨順下，是下化釋，如前。
X36n0659_p0332b03║善能隨順一切世間，度未度者、脫未脫者，於未來世
X36n0659_p0332b04║當轉法輪，紹三寶種使不斷絕，修學大乘以大莊嚴
X36n0659_p0332b05║而自莊嚴，成就如是無量功德，等慈眾生如視一子。
X36n0659_p0332b06║亦於晨朝者，是奉召。
X36n0659_p0332b07║亦於晨朝，日初出時，
X36n0659_p0332b08║各取天木香者，是順召如文（云云）。
X36n0659_p0332b09║各取種種天木香等，倍於人間所有香木，其木香氣
X36n0659_p0332b10║能滅人中種種臭穢。白車、白葢，駕四白馬，一一車上
X36n0659_p0332b11║皆張白帳，其帳四邊懸諸金鈴，種種香華、寶幢、旛葢，
X36n0659_p0332b12║上妙甘膳、種種伎樂。敷師子座，其座四足純紺瑠璃，
X36n0659_p0332b13║於其座後各各皆有七寶倚牀，一一座前復有金几，
X36n0659_p0332b14║復以七寶而為燈樹，種種寶珠以為燈明，微妙天華
X36n0659_p0332b15║徧布其地。是諸天女設是供已，心懷哀感，涕淚交流，
X36n0659_p0332b16║生大苦惱，亦為利益安樂眾生，成就大乘第一空行，
X36n0659_p0332b17║顯發如來方便密教，亦為不斷種種說法，往詣佛所，
X36n0659_p0332b18║稽首佛足，繞百千帀而白佛言：世尊！唯願如來哀受
X36n0659_p0332b19║我等最後供養。如來知時，默然不受。諸天女等不果
X36n0659_p0332b20║所願，心懷憂惱，却住一面，默然而坐。
X36n0659_p0332b21║次九恒龍眾，亦為三（云云），所召有數類名。
X36n0659_p0332b22║爾時復有，九恒河沙，
X36n0659_p0332b23║諸龍王等，住於四方，
X36n0659_p0332b24║其名曰：和修吉龍王、難陀龍王、婆難陀龍王而為上
X36n0659_p0332c01║首。
X36n0659_p0332c02║奉召如文。
X36n0659_p0332c03║是諸龍王，亦於晨朝，日初出時，
X36n0659_p0332c04║設諸供具下，是順召，如文。
X36n0659_p0332c05║設諸供具倍於人天，持至佛所，稽首佛足，繞百千帀
X36n0659_p0332c06║而白佛言：唯願如來，哀受我等最後供養。如來知時，
X36n0659_p0332c07║默然不受。是諸龍王不果所願，心懷愁惱，却坐一面。
X36n0659_p0332c08║次十恒鬼神王眾文，為二所召，有數類名。
X36n0659_p0332c09║爾時，復有十恒河沙等：
X36n0659_p0332c10║諸鬼神王。
X36n0659_p0332c11║毗沙門王而為上首。
X36n0659_p0332c12║此應是同名，後列者是正四王。
X36n0659_p0332c13║仁等速詣是順召。
X36n0659_p0332c14║各相謂言：仁等今者可速詣佛。所設供具倍於諸龍，
X36n0659_p0332c15║持往佛所，稽首佛足，繞百千帀而白佛言：唯願如來，
X36n0659_p0332c16║哀受我等最後供養。如來知時，默然不許。是諸鬼王
X36n0659_p0332c17║不果所願，心懷愁惱，却坐一面。
X36n0659_p0332c18║供具如文。
X36n0659_p0333a01║次二十恒鳥王，增數至千億恒沙鬼神，至白溼王，
X36n0659_p0333a02║但略列數語，類出名而已。
X36n0659_p0333a03║爾時，復有二十恒河沙金翅鳥王，降怨鳥王而為上
X36n0659_p0333a04║首。
X36n0659_p0333a05║復有三十恒河沙乾闥婆王，那羅達王而為上首。
X36n0659_p0333a06║復有四十恒河沙緊那羅王，善見王而為上首。
X36n0659_p0333a07║復有五十恒河沙摩睺羅伽王，大善見王而為上首。
X36n0659_p0333a08║復有六十恒河沙阿脩羅王，睒婆利王而為上首。
X36n0659_p0333a09║復有七十恒河沙陀那婆王、無垢河水王、䟦提達多
X36n0659_p0333a10║王等而為上首。
X36n0659_p0333a11║復有八十恒河沙等羅剎王，可畏王而為上首，捨離
X36n0659_p0333a12║惡心更不食人，於怨憎中生慈悲心，其形醜陋，以佛
X36n0659_p0333a13║神力皆悉端正。
X36n0659_p0333a14║復有九十恒河沙樹林神王，樂香王而為上首。
X36n0659_p0333a15║復有千恒河沙持呪王，大幻持呪王而為上首。
X36n0659_p0333a16║復有一億恒河沙貪色鬼魅，善見王而為上首。
X36n0659_p0333a17║復有百億恒河沙天諸淫女，天藍婆女、鬱婆尸女、帝
X36n0659_p0333a18║路沾女、毗舍佉女而為上首。
X36n0659_p0333a19║復有千億恒河沙地諸鬼王，白溼王而為上首。
X36n0659_p0333a20║其中或有歎德皆可解，是為增數。前二十一眾竟，
X36n0659_p0333a21║從復有十萬億恒河沙天子、風神、雨神，是三眾同
X36n0659_p0333a22║數。
X36n0659_p0333a23║復有十萬億恒河沙等諸天子，及諸天王、四天王等。
X36n0659_p0333a24║復有十萬億恒河沙等四方風神，吹諸樹上時非時
X36n0659_p0333b01║華散雙樹間。
X36n0659_p0333b02║復有十萬億恒河沙主雲雨神，皆作是念：如來涅槃
X36n0659_p0333b03║焚身之時，我當注雨令火時滅，眾中熱悶為作清涼。
X36n0659_p0333b04║復有二十恒沙象王，至二十恒沙仙人，凡五眾同
X36n0659_p0333b05║數。
X36n0659_p0333b06║復有二十恒河沙大香象王，羅睺象王、金色象王、甘
X36n0659_p0333b07║味象王、紺眼象王、欲香象王等而為上首，敬重大乘，
X36n0659_p0333b08║愛樂大乘，知佛不久當般涅槃，各各拔取無量無邊
X36n0659_p0333b09║諸妙蓮華，來至佛所，頭面禮佛，却住一面。
X36n0659_p0333b10║復有二十恒河沙等師子獸王，師子吼王而為上首，
X36n0659_p0333b11║施與一切眾生無畏，持諸華果來至佛所，稽首佛足，
X36n0659_p0333b12║却住一面。
X36n0659_p0333b13║復有二十恒河沙等諸飛鳥王，鳧、鴈、鴛鴦、孔雀諸鳥，
X36n0659_p0333b14║乾闥婆鳥、迦蘭陀鳥、鸜鵒、鸚鵡、俱翅羅鳥、婆嘻伽鳥、
X36n0659_p0333b15║迦陵頻伽鳥、耆婆耆婆鳥，如是等諸鳥持諸華果來
X36n0659_p0333b16║至佛所，稽首佛足，却住一面。
X36n0659_p0333b17║復有二十恒河沙等水牛牛羊，往至佛所出妙香乳，
X36n0659_p0333b18║其乳流滿拘尸那城所有溝坑，色香美味悉皆具足。
X36n0659_p0333b19║成是事已，却住一面。
X36n0659_p0333b20║復有二十恒河沙等四天下中諸神仙人，忍辱仙等
X36n0659_p0333b21║而為上首，持諸華香及諸甘果來詣佛所，稽首佛足，
X36n0659_p0333b22║繞佛三帀而白佛言：唯願世尊！哀受我等最後供養。
X36n0659_p0333b23║如來知時，默然不許。時諸仙人不果所願，心懷愁惱，
X36n0659_p0333b24║却坐一面。
X36n0659_p0333c01║同數文竟。
X36n0659_p0333c02║閻浮提中一切蠭，王者是無數眾一，
X36n0659_p0333c03║閻浮提中一切蠭王，妙音蠭王而為上首，持種種華
X36n0659_p0333c04║來詣佛所，稽首佛足，繞佛一帀，却住一面。
X36n0659_p0333c05║第二、列中間眾。閻浮提是一邊，無量世界是一邊。
X36n0659_p0333c06║其中間又為二：一、結前列後；二、悲近召遠。
X36n0659_p0333c07║爾時，閻浮提中比丘、比丘尼一切皆集，唯除尊者摩
X36n0659_p0333c08║訶迦葉、阿難二眾。
X36n0659_p0333c09║結前者，結前三十四眾。簡出二眾者，有事、有顯。事
X36n0659_p0333c10║者，迦葉入滅定定所持故不來，阿難為魔所羂故
X36n0659_p0333c11║不來。有所顯者，迦葉為顯不捨細戒故。迦葉最長
X36n0659_p0333c12║子方持佛法，佛若臨滅應赦細戒，告阿難言：我滅
X36n0659_p0333c13║度後諸微細戒，善持者善、不能者捨。迦葉後問：何
X36n0659_p0333c14║等是微細戒？阿難言：不知。即呵阿難云：汝面受佛
X36n0659_p0333c15║旨，今言不知，可捨不可捨？又為外道所譏，師所制
X36n0659_p0333c16║戒滅後皆捨復不可捨。迦葉若來，寧得執正此事？
X36n0659_p0333c17║阿難為顯最後，佛稱歎付囑顯神呪力，阿難若來
X36n0659_p0333c18║則不顧問亦不稱歎，亦復不使文殊持呪解羂，二
X36n0659_p0334a01║眾不來其意顯此。問：佛令捨細戒，迦葉不許師弟
X36n0659_p0334a02║相拒，何也？答：不然。佛為利根隨有利益，迦葉為鈍
X36n0659_p0334a03║根還令如故，故非違拒。
X36n0659_p0334a04║次列後為三：初人天，次山神，三河海神。初文者。
X36n0659_p0334a05║復有無量阿僧祇恒河沙等世界中間。
X36n0659_p0334a06║即是諸四天上下之人天也。經言中間，中間何所
X36n0659_p0334a07║不收？文雖不云三天下及百億四天下，義推應有。
X36n0659_p0334a08║何者？他方遠國尚復能來，東弗、西瞿何緣不至？十
X36n0659_p0334a09║方尚來，百億四天何意不來？若推中間之言，眾最
X36n0659_p0334a10║應多，唯可意知，不可文載（云云）。
X36n0659_p0334a11║次及諸山神下。
X36n0659_p0334a12║及閻浮提所有諸山，須彌山王而為上首。其山莊嚴，
X36n0659_p0334a13║叢林蓊蔚，枝葉茂盛，蔭蔽日光，種種妙華周徧嚴飾，
X36n0659_p0334a14║龍泉流水清淨香潔。諸天、龍、神、乾闥婆、阿脩羅、迦樓
X36n0659_p0334a15║羅、緊那羅、摩睺羅伽，神仙呪術作倡妓樂，如是等眾
X36n0659_p0334a16║彌滿其中。是諸山神亦來詣佛，稽首佛足，却往一面。
X36n0659_p0334a17║他云山神山形，此未必爾。樹神示半身不作樹形，
X36n0659_p0334a18║山神不必為山形也，直是神道附山而已。先列眾
X36n0659_p0334a19║山，次談其相，後明詣佛。
X36n0659_p0334a20║海河神亦爾，如文。
X36n0659_p0334a21║復有阿僧祇恒河沙等四大海神及諸河神，有大威
X36n0659_p0334a22║德，具大神足，所設供養倍勝於前。諸神身光、伎樂、燈
X36n0659_p0334a23║明，悉蔽日月，令不復現。以占婆華散熙連河，來至佛
X36n0659_p0334a24║所，稽首佛足，却住一面。
X36n0659_p0334b01║熙連者，相傳云只䟦提是熙連，今言不爾，䟦提大
X36n0659_p0334b02║熙連小，或言廣四丈或八丈，在城北，䟦提在城南，
X36n0659_p0334b03║相去百里，佛居其間，涅槃為散華所及。熈連未見
X36n0659_p0334b04║翻。
X36n0659_p0334b05║次其林變白下，是悲近召遠，已集者悲，未集者召。
X36n0659_p0334b06║又為二：先悲近，次召遠。初悲近者，凡現三相：
X36n0659_p0334b07║爾時，拘尸那城娑羅樹林，其林變白，猶如白鶴。
X36n0659_p0334b08║娑羅如前釋。此林榮茂忽然變白，猶如白鵠林中
X36n0659_p0334b09║有鵠，當林變時與鵠無別。此有所表，榮若定榮不
X36n0659_p0334b10║應忽變，枯若定枯不應如鵠，枯既如鵠則枯非枯，
X36n0659_p0334b11║榮既忽變則榮非榮。非枯非榮中間涅槃者，表不
X36n0659_p0334b12║生不滅而現生滅，雙林一變隨類各解，上達其本、
X36n0659_p0334b13║下悲其迹，中根在悲達之間。現病品云：下愚凡見
X36n0659_p0334b14║言必涅槃，唯諸菩薩文殊師利等能知如來常住
X36n0659_p0334b15║不變。即此義也。
X36n0659_p0334b16║次虗空堂閣，綺飾分明者，
X36n0659_p0334b17║於虗空中，自然而有七寶堂閣，彫文刻鏤，綺飾分明，
X36n0659_p0334b18║周帀欄楯，眾寶雜廁。
X36n0659_p0334b19║表佛身相，天上天下最為第一。今身緣已謝，無上
X36n0659_p0334b20║智慧不復居御，下士所悲。又堂本地架，而今處空，
X36n0659_p0334b21║則空中有堂，而雕文刻鏤，綺飾分明，不動不墮，妙
X36n0659_p0334b22║麗莊嚴。表空中藏，具足無減，中士所尚。又華堂嚴
X36n0659_p0334b23║整，光悅利益，是其有也。高處虗空，無人受用，是其
X36n0659_p0334b24║無也。若有無事訖，當收此空有歸非空有，此上士
X36n0659_p0334c01║所達。下悲上達，中士悲達，季孟之間，
X36n0659_p0334c02║三堂下多有流泉浴池者。
X36n0659_p0334c03║堂下多有流泉浴池，上妙蓮華彌滿其中，猶如北方
X36n0659_p0334c04║鬱單越國，亦如忉利歡喜之園。爾時，娑羅樹林中間，
X36n0659_p0334c05║種種莊嚴甚可愛樂，亦復如是。是諸天、人、阿脩羅等，
X36n0659_p0334c06║咸覩如來涅槃之相，皆悉悲感愁憂不樂。
X36n0659_p0334c07║表佛身口赴下流出無量言教，猶如浴池。浴池有
X36n0659_p0334c08║二：一、能滌垢穢；二、除熱悶。表於佛教能令客塵外
X36n0659_p0334c09║盡、無明內除。有妙蓮華者，表遵佛教即是修因，因
X36n0659_p0334c10║踰世果，故引兩處為喻。化緣將訖如堂高舉，言教
X36n0659_p0334c11║流潤如清泉在池，論其本體非去非留，語其利益
X36n0659_p0334c12║故言去留。文云咸覩如來涅槃之相者，一往是下
X36n0659_p0334c13║士所見，若具足論應有上達下悲，具如前說。此之
X36n0659_p0334c14║三相前後雖異而意同前，前以大聲勸問，問則祕
X36n0659_p0334c15║密教顯，如今堂下清泉流出利益多人。前面門放
X36n0659_p0334c16║光五色徧照，除三障生三善令立行昇進，如今高
X36n0659_p0334c17║堂逈出去下陵空，綺飾分明種種莊挍。前動地動
X36n0659_p0334c18║水表於翻倒見性，今變林況鵠使不滯枯榮，歸中
X36n0659_p0334c19║會極物之難悟。再更抵掌悲近召遠，相雖復異而
X36n0659_p0334c20║意同前，但再令開曉。
X36n0659_p0334c21║從四天王下，即是召遠。若從前開文，即是第三召
X36n0659_p0334c22║上界眾，凡有五章。初欲界天，先明四王。
X36n0659_p0334c23║爾時，四天王釋提桓因：
X36n0659_p0334c24║即是類也。
X36n0659_p0335a01║各相謂言者，是奉召。
X36n0659_p0335a02║各相謂言：汝等觀察諸天、世人及阿脩羅，大設供養，
X36n0659_p0335a03║欲於最後供養如來，我等亦當如是供養。若我最後
X36n0659_p0335a04║得供養者，檀波羅蜜則為成就滿足不難。
X36n0659_p0335a05║良由聞見聲光，即以天眼觀他獻供。
X36n0659_p0335a06║而自營辦，來至佛所，即順召也。
X36n0659_p0335a07║爾時，四天王所設供養倍勝於前，持曼陀羅華、摩訶
X36n0659_p0335a08║曼陀羅華、迦枳樓伽華、摩訶迦枳樓伽華、曼殊沙華、
X36n0659_p0335a09║摩訶曼殊沙華、散多尼迦華、摩訶散多尼迦華、愛樂
X36n0659_p0335a10║華、大愛樂華、普賢華、大普賢華、時華、大時華、香城華、
X36n0659_p0335a11║大香城華、歡喜華、大歡喜華、發欲華、大發欲華、香醉
X36n0659_p0335a12║華、大香醉華、普香華、大普香華、天金葉華、龍華、波利
X36n0659_p0335a13║質多樹華、拘毗羅樹華，復持種種上妙甘膳，來至佛
X36n0659_p0335a14║所，稽首佛足。是諸天人所有光明，能覆日月令不復
X36n0659_p0335a15║現。以是供具欲供養佛，如來知時默然不受。爾時，諸
X36n0659_p0335a16║天不果所願，愁憂苦惱，却住一面。
X36n0659_p0335a17║釋天但有所召順召（云云）。
X36n0659_p0335a18║爾時釋提桓因，及三十三天，
X36n0659_p0335a19║設諸供具亦倍勝前，及所持華亦復如是，香氣微妙
X36n0659_p0335a20║甚可愛樂。持得勝堂并諸小堂來至佛所，稽首佛足
X36n0659_p0335a21║而白佛言：世尊！我等深樂愛護大乘，唯願如來哀受
X36n0659_p0335a22║我食。如來知時，默然不受。持諸釋天不果所願，心懷
X36n0659_p0335a23║愁惱，却住一面。
X36n0659_p0335a24║乃至第六天所設供養，展轉勝前寶幢、旛葢。寶葢小
X36n0659_p0335b01║者，覆四天下；旛最短者，周圍四海；幢最下者，至自在
X36n0659_p0335b02║天。微風吹旛，出妙音聲，持上甘膳，來詣佛所，稽首佛
X36n0659_p0335b03║足，白佛言：世尊！唯願如來，哀受我等最後供養。如來
X36n0659_p0335b04║知時，默然不受。是諸天等不果所願，心懷愁惱，却住
X36n0659_p0335b05║一面。
X36n0659_p0335b06║乃至第六天，其間三天略不出之。
X36n0659_p0335b07║上至有頂，其餘梵眾一切來集。爾時，大梵天王及餘
X36n0659_p0335b08║梵眾，放身光明徧四天下，欲界人天日月光明悉不
X36n0659_p0335b09║復現，持諸寶幢、繒綵、旛葢，旛極短者懸於梵宮，至娑
X36n0659_p0335b10║羅樹間，來詣佛所，稽首佛足，白佛言：世尊！唯願如來
X36n0659_p0335b11║哀受我等最後供養。如來知時，默然不受。爾時，諸梵
X36n0659_p0335b12║不果所願，心懷愁惱，却住一面。
X36n0659_p0335b13║上至有頂，此應是色頂加列梵天，如文料簡三頂
X36n0659_p0335b14║（云云）。前論佛力應徹三種頂，此中論供具只明色
X36n0659_p0335b15║頂（云云）。
X36n0659_p0335b16║次列脩羅王。
X36n0659_p0335b17║爾時，毗摩質多阿脩羅王，與無量阿脩羅大眷屬俱，
X36n0659_p0335b18║身諸光明勝於梵天，持諸寶幢繒綵旛葢，其葢小者
X36n0659_p0335b19║覆千世界，上妙甘膳來詣佛所，稽首佛足而白佛言：
X36n0659_p0335b20║唯願如來，哀受我等最後供養。如來知時默然不受。
X36n0659_p0335b21║諸阿脩羅不果所願，心懷愁惱，却住一面。
X36n0659_p0335b22║舍脂父正報劣天，依報相亞。言光勝者，此是大菩
X36n0659_p0335b23║薩光，故可言勝。
X36n0659_p0335b24║次魔眾。魔名殺者波旬，名為惡中之惡，住六天頂，
X36n0659_p0335c01║為欲界主。文為三：一、類數。
X36n0659_p0335c02║爾時欲界，魔王波旬，與其眷屬，諸天采女，無量無邊，
X36n0659_p0335c03║阿僧祇眾，
X36n0659_p0335c04║二、開恩赦下
X36n0659_p0335c05║開地獄門施清淨水。因而告曰。汝等今者無所能為。
X36n0659_p0335c06║唯當專念如來應供正徧知。建立最後隨喜供養。當
X36n0659_p0335c07║令汝等長夜獲安。時魔波旬於地獄中。悉除刀劒無
X36n0659_p0335c08║量苦毒。熾然𦦨火注雨滅之。以佛神力復發是心。令
X36n0659_p0335c09║諸眷屬皆捨刀劒弓弩鎧仗矛矟長鉤金椎鉞斧鬭
X36n0659_p0335c10║輪罥索。
X36n0659_p0335c11║三辦，供上獻。
X36n0659_p0335c12║所持供養，倍勝一切人天所設。其葢小者，覆中千界；
X36n0659_p0335c13║上獻為兩：一奉呪，二奉供。
X36n0659_p0335c14║來至佛所，稽首佛足而白佛言：我等今者愛樂大乘、
X36n0659_p0335c15║守護大乘。世尊！若有善男子、善女人為供養故、為怖
X36n0659_p0335c16║畏故、為誑他故、為財利故、為隨他故，受是大乘或真、
X36n0659_p0335c17║或偽，我等爾時當為是人除滅怖畏，說如是呪：
X36n0659_p0335c18║他枳　咤咤羅侘枳　廬呵𨽻　摩訶盧呵𨽻
X36n0659_p0335c19║　阿羅　遮羅　多羅　𦀟呵。
X36n0659_p0335c20║是呪能令諸失心者、怖畏者、說法者、不斷正法者，為
X36n0659_p0335c21║伏外道故、護己身故、護正法故、護大乘故，說如是呪。
X36n0659_p0335c22║若有能持如是呪者，無惡象怖，若至曠野、空澤、險處
X36n0659_p0335c23║不生怖畏，亦無水、火、師子、虎、狼、盜賊、王難。世尊！若有
X36n0659_p0335c24║能持如是呪者，悉能除滅如是等怖。世尊！持是呪者
X36n0659_p0336a01║我當護之，如龜藏六。世尊！我等今者不以諭諂說如
X36n0659_p0336a02║是事，持是呪者我當至誠益其勢力。
X36n0659_p0336a03║唯願如來，哀受我等，最後供養。
X36n0659_p0336a04║爾時佛告魔波旬言：我不受汝飲食供養，我已受汝
X36n0659_p0336a05║所說神呪，為欲安樂一切眾生四部眾故。佛說是已
X36n0659_p0336a06║默然不受，如是三請皆亦不受。時魔波旬不果所願，
X36n0659_p0336a07║心懷愁惱却住一面。
X36n0659_p0336a08║佛受呪不受供。問：魔既弊惡，寧得好呪？答：此呪是
X36n0659_p0336a09║先佛之法，偶爾得之。譬如有人在國遇寶，還奉國
X36n0659_p0336a10║王。他解：呪是鬼神名，聞名不得為害。如盜者伺財，
X36n0659_p0336a11║財主知名，覺喚其名，盜則不行。次云：呪是鬼神王
X36n0659_p0336a12║名，若喚主名，主勸其黨，亦不為害。三云：呪如霹𮦷，
X36n0659_p0336a13║鬼神畏威，不敢為害。四云：呪是密語，如軍中號，相
X36n0659_p0336a14║應即放，不應則治。鬼神亦爾，順呪則護，不順頭破。
X36n0659_p0336a15║五云：呪是佛敕，無敢違者。有人彈云：呪是明呪、大
X36n0659_p0336a16║明呪、無等等呪。若是鬼名等，亦云何令人得悟道
X36n0659_p0336a17║果？今解不爾，若一向解，不能契道，應作法門解之。
X36n0659_p0336a18║諸煩惱是鬼名，無明是鬼王，善能破惡，猶如霹𮦷，
X36n0659_p0336a19║即事而真，是為密語。第一義諦為佛所敕，依此法
X36n0659_p0336a20║門，必能得道。又是通別四悉檀意，前四別，後一通，
X36n0659_p0336a21║此解無妨。
X36n0659_p0336a22║次大自在天，即摩醯首羅，居色界頂，主大千界，十
X36n0659_p0336a23║地菩薩迹現其中。若法華中列世界主梵王者，此
X36n0659_p0336a24║意如何？若言娑婆世界主者，正是首羅。若言尸棄
X36n0659_p0336b01║大梵等者，更舉二禪等，收三、四禪梵王耳。又云：若
X36n0659_p0336b02║言為世界主者，其實只領小千而已。經家美之，故
X36n0659_p0336b03║言世界主。私謂此是大千之中得為大千之主，降
X36n0659_p0336b04║此不得。文為二：一、與同類是所召。
X36n0659_p0336b05║爾時，大自在天王與其眷屬無量無邊及諸天眾：
X36n0659_p0336b06║二、獻供是順召，如文。
X36n0659_p0336b07║所設供具，悉覆梵、釋、護世四天王、人天八部及非人
X36n0659_p0336b08║等所有供具。梵、釋所設，猶如聚墨在珂貝邊，悉不復
X36n0659_p0336b09║現。寶葢小者，能覆三千大千世界。持如是等供養之
X36n0659_p0336b10║具，來詣佛所，稽首佛足，繞無數帀，白佛言：世尊！我等
X36n0659_p0336b11║所奉微末供具，猶如蟁蚋供養於我，亦如有人以一
X36n0659_p0336b12║掬水投於大海，然一小燈助百千日。春夏之月，眾華
X36n0659_p0336b13║茂盛，有持一華益於眾華，以亭歷子益須彌山，豈當
X36n0659_p0336b14║有益大海、日明、眾華、須彌？世尊！我今所奉微末供具
X36n0659_p0336b15║亦復如是，若以三千大千世界滿中香華、伎樂、旛葢
X36n0659_p0336b16║供養如來，尚不足言。何以故？如來為諸眾生常於地
X36n0659_p0336b17║獄、餓鬼、畜生諸惡趣中受諸苦惱，是故世尊齊見哀
X36n0659_p0336b18║憫，受我等供。
X36n0659_p0336b19║次爾時，東方下，召他土眾。或云聲光不至彼，彼佛
X36n0659_p0336b20║自遣令至此土。若依前文，光徧照此三千世界，乃
X36n0659_p0336b21║至十方亦復如是，豈非光召？又彼佛遣文三召意
X36n0659_p0336b22║足：香飯奉佛，此光召也；往彼禮敬，此動召也；請決
X36n0659_p0336b23║所疑，聲召意也。文為二：初明一方，次例三方。東方
X36n0659_p0336b24║為三雙：初彼佛說此佛，此眾見彼眾；次此間大眾
X36n0659_p0336c01║以不思議不見而見，見彼無邊身，無邊身以不思
X36n0659_p0336c02║議不來而來；三、復以彼供奉此佛，此佛不受彼佛
X36n0659_p0336c03║之供。如此三相，還是經初三種之瑞。彼佛說此，此
X36n0659_p0336c04║眾見彼，即是聲瑞；此眾見彼，彼眾來此，即動地瑞；
X36n0659_p0336c05║彼供獻此，此佛不受，即是光瑞。初雙中，初彼佛說
X36n0659_p0336c06║此佛。文為四：一、明遠近。
X36n0659_p0336c07║爾時，東方去此無量無數阿僧祇恒河沙微塵等世
X36n0659_p0336c08║界，彼有佛土名意樂美音，佛號虗空等如來、應供、正
X36n0659_p0336c09║徧知、明行足、善逝、世間解、無上士、調御丈夫、天人師、
X36n0659_p0336c10║佛、世尊。
X36n0659_p0336c11║二，彼佛說此。
X36n0659_p0336c12║爾時，彼佛即告第一大弟子言：善男子！汝今宜往西
X36n0659_p0336c13║方娑婆世界，彼土有佛，號釋迦牟尼如來、應供、正徧
X36n0659_p0336c14║知、明行足、善逝、世間解、無上士、調御丈夫、天人師、佛、
X36n0659_p0336c15║世尊，彼佛不久當般涅槃。善男子！汝可持此世界香
X36n0659_p0336c16║飯，其飯香美，食之安隱，可以奉獻彼佛世尊，世尊食
X36n0659_p0336c17║已，入般涅槃。善男子！并可禮敬，請決所疑。
X36n0659_p0336c18║三發來。
X36n0659_p0337a01║爾時，無邊身菩薩摩訶薩即受佛教，從座而起，稽首
X36n0659_p0337a02║佛足，右繞三帀，與無量阿僧祇大菩薩眾俱，從彼國
X36n0659_p0337a03║發來至此娑婆世界。
X36n0659_p0337a04║四、現瑞，如文。
X36n0659_p0337a05║應時，此間三千大千世界大地六種震動。
X36n0659_p0337a06║次此眾見彼眾亦為四：一、驚怖。
X36n0659_p0337a07║於是，眾中梵、釋、四王、魔王波旬、摩醯首羅，如是大眾
X36n0659_p0337a08║見是地動，舉身毛豎，喉舌枯燥，驚怖戰慄，各欲四散，
X36n0659_p0337a09║自見其身無復光明，所有威德悉滅無餘。
X36n0659_p0337a10║二、安慰
X36n0659_p0337a11║是時，文殊師利法王子即從座起，告諸大眾：諸善男
X36n0659_p0337a12║子！汝等勿懼，汝等勿懼。何以故？東方去此無量無數
X36n0659_p0337a13║阿僧祇恒河沙微塵等世界，有一世界名意樂美音，
X36n0659_p0337a14║佛號虗空等如來、應供、正徧知，十號具足。彼有菩薩
X36n0659_p0337a15║名無邊身，與無量菩薩欲來至此供養如來，以彼菩
X36n0659_p0337a16║薩威德力故，令汝身光悉不復現。是故，汝等應生歡
X36n0659_p0337a17║喜，勿懷恐怖。
X36n0659_p0337a18║三，見彼眾。
X36n0659_p0337a19║爾時，大眾悉皆遙見彼佛大眾，如明鏡中自觀己身。
X36n0659_p0337a20║時，文殊師利復告大眾：汝今所見彼佛大眾如見此
X36n0659_p0337a21║佛，以佛神力，復當如是得見九方無量諸佛。
X36n0659_p0337a22║四唱：苦哉！
X36n0659_p0337a23║爾時，大眾各相謂言：苦哉！苦哉！世間虗空，如來不久
X36n0659_p0337a24║當般涅槃。
X36n0659_p0337b01║大眾見佛應生歡喜，何以唱苦？聞彼佛說此佛應
X36n0659_p0337b02║當入於涅槃，還是前聲？瑞覺地動戰慄，還是前地
X36n0659_p0337b03║動？瑞見如鏡之光，還是前光？瑞聞見是已，彼佛為
X36n0659_p0337b04║此作涅槃相，是故唱苦。問：此眾皆是佛同行人，何
X36n0659_p0337b05║因驚怖？答：今論實者，意不在權。又十地位有上下
X36n0659_p0337b06║品，上品所作、下品不知。佛力所作，借神力昆蟲能
X36n0659_p0337b07║知，不借神力則不能知。此無邊身承佛神力而現
X36n0659_p0337b08║此瑞，首羅驚怖復何所疑？
X36n0659_p0337b09║次第二雙：初、從大眾見無邊身一一毛孔，明此菩
X36n0659_p0337b10║薩示不思議不見而見。
X36n0659_p0337b11║是時，大眾一切悉見無邊身菩薩及其眷屬，是菩薩
X36n0659_p0337b12║身一一毛孔各各出生一大蓮華，一一蓮華各有七
X36n0659_p0337b13║萬八千城邑，縱廣正等如毗舍離城，牆壁諸塹七寶
X36n0659_p0337b14║雜廁，多羅寶樹七重行列，人民熾盛安隱豐樂，閻浮
X36n0659_p0337b15║檀金以為却敵，一一却敵各有種種七寶林樹華果
X36n0659_p0337b16║茂盛，微風吹動出微妙音，其聲和雅猶如天樂，城中
X36n0659_p0337b17║人民聞是音聲，即時得受上妙快樂。是諸塹中妙水
X36n0659_p0337b18║盈滿，清淨香潔如真瑠璃，是諸水中有七寶船，諸人
X36n0659_p0337b19║乘之遊戲澡浴，共相娛樂快樂無極。復有無量雜色
X36n0659_p0337b20║蓮華，優鉢羅華、拘物頭華、波頭摩華、芬陀利華，其華
X36n0659_p0337b21║縱廣猶如車輪。其塹岸上多有園林，一一園中有五
X36n0659_p0337b22║泉池，是諸池中復有諸華，優鉢羅華、拘物頭華、波頭
X36n0659_p0337b23║摩華、芬陀利華，其華縱廣亦如車輪，香氣芬馥甚可
X36n0659_p0337b24║愛樂。其水清淨柔輭第一，鳧鴈鴛鴦游戲其中。其園
X36n0659_p0337c01║各有眾寶宮宅，一一宮宅縱廣正等滿四由旬，所有
X36n0659_p0337c02║牆壁四寶所成，所謂金、銀、瑠璃、頗棃，真金窻牖周帀
X36n0659_p0337c03║欄楯，玫瑰為地，金沙布上。是宮宅中多有七寶流泉
X36n0659_p0337c04║浴池，一一池邊各有十八黃金梯陛，閻浮檀金為芭
X36n0659_p0337c05║蕉樹，如忉利天歡喜之園。是一一城各有八萬四千
X36n0659_p0337c06║人王，一一諸王各有無量夫人采女，共相娛樂歡喜
X36n0659_p0337c07║受樂；其餘人民亦復如是，各於住處共相娛樂。是中
X36n0659_p0337c08║眾生不聞餘名，純聞無上大乘之聲。是諸華中一一
X36n0659_p0337c09║各有師子之座，其座四足皆紺瑠璃，柔耎素衣以布
X36n0659_p0337c10║座上，其衣微妙出過三界。一一座上有一王坐，以大
X36n0659_p0337c11║乘法教化眾生，或有眾生書持讀誦如說修行，如是
X36n0659_p0337c12║流布大乘經典。爾時，無邊身菩薩安止如是無量眾
X36n0659_p0337c13║生，放自身已令捨世樂，皆作是言：苦哉！苦哉！世間虗
X36n0659_p0337c14║空，如來不久當般涅槃。
X36n0659_p0337c15║明一毛道，即是見小；容七萬八千城莊嚴巨麗，即
X36n0659_p0337c16║是見大。然其身量同等虗空，空非大小，安可說盡？
X36n0659_p0337c17║而復不妨從彼而來，巨細相容，毛孔不闊，城亦不
X36n0659_p0337c18║小。復聞歡娛受樂之聲，復聞唱言苦哉之聲，復聞
X36n0659_p0337c19║純說大乘之聲，即是非苦非樂，不相障礙。菩薩所
X36n0659_p0337c20║以現此事者，表於今佛入般涅槃亦不可思議。
X36n0659_p0337c21║次從爾時，無邊身菩薩與無量菩薩，是彼菩薩以
X36n0659_p0337c22║不可思議不來而來。
X36n0659_p0337c23║爾時，無邊身菩薩與無量菩薩周帀圍繞，示現如是
X36n0659_p0337c24║神通力已，持是種種無量供具及以上妙香美飲食。
X36n0659_p0338a01║若有得聞是食香氣，煩惱諸垢皆悉消滅。以是菩薩
X36n0659_p0338a02║神通力故，一切大眾悉皆得見如是變化。無邊身菩
X36n0659_p0338a03║薩身大無邊，量同虗空，唯除諸佛，餘無能見是菩薩
X36n0659_p0338a04║身其量邊際。爾時，無邊身菩薩及其眷屬所設供養
X36n0659_p0338a05║倍勝於前，來至佛所。
X36n0659_p0338a06║次第三雙中，初供佛。
X36n0659_p0338a07║稽首佛足，合掌恭敬，白佛言：世尊！唯願哀憫，受我等
X36n0659_p0338a08║供養。
X36n0659_p0338a09║次不受，如文。
X36n0659_p0338a10║如來知時默然不受，如是三請悉亦不受。爾時，無邊
X36n0659_p0338a11║身菩薩及其眷屬却住一面。
X36n0659_p0338a12║次例餘三方。
X36n0659_p0338a13║南、西、北方諸佛世界，亦有無量無邊身菩薩，所持供
X36n0659_p0338a14║養倍勝於前，來至佛所乃至却住一面，皆亦如是。
X36n0659_p0338a15║悉如文。問：身既無邊，此土他土俱在毛端，那忽從
X36n0659_p0338a16║彼以來於此？是即彼邊而來此邊。此間大眾見從
X36n0659_p0338a17║彼來，即是此邊見於彼邊。舊云：少分無邊，故有來
X36n0659_p0338a18║去。此不應爾。既言量同虗空，虗空豈有少分多分？
X36n0659_p0338a19║既言少分，則不同空。今明菩薩不思議色，即邊無
X36n0659_p0338a20║邊，無邊即邊，非邊非無邊，邊即無邊。量同虗空，無
X36n0659_p0338a21║邊即邊，自彼之此，此見彼來。雖邊無邊，非邊非無
X36n0659_p0338a22║邊，而能邊無邊，故稱不可思議。若有定者，非不思
X36n0659_p0338a23║議。例如丈六梵不見頂，非見非不見，能見能不見。
X36n0659_p0338a24║譬如帶鏡身邊，身在鏡裏，裏而非裏，非裏而裏。又
X36n0659_p0338b01║如日不下池，水不上昇，而影現水。頑礙之色，尚復
X36n0659_p0338b02║難思，況不思議，寧以情取？
X36n0659_p0338b03║從娑羅雙樹去，大段第三、結召請。中二：初、結眾集；
X36n0659_p0338b04║次、結瑞相。瑞本集眾，眾既已集，瑞亦隨竟，故須兩
X36n0659_p0338b05║結。初結眾集，又為三：先、明其處不可思議；次、明其
X36n0659_p0338b06║人不可思議；三、重明其處不可思議。初文者。
X36n0659_p0338b07║爾時，娑羅雙樹吉祥福地縱廣三十二由旬，大眾充
X36n0659_p0338b08║滿，間無空缺。爾時，四方無邊身菩薩及其眷屬所坐
X36n0659_p0338b09║之處，或如錐頭、針鋒、微塵。
X36n0659_p0338b10║三十二由旬能容五十二眾長旛大葢，人無妨礙，
X36n0659_p0338b11║供具無傷。又針鋒微塵容無邊身已不可思議，況
X36n0659_p0338b12║受四方十方微塵無邊身菩薩，復有幾許眷屬供
X36n0659_p0338b13║具，人無障礙，具無損傷？此是處不思議。次人為三：
X36n0659_p0338b14║初從十方如微下，結他方眾集在針鋒。及閻浮者，
X36n0659_p0338b15║結此土眾集在雙樹。
X36n0659_p0338b16║十方如微塵等諸佛世界諸大菩薩悉來集會，及閻
X36n0659_p0338b17║浮提一切大眾亦悉來集。
X36n0659_p0338b18║此是人不可思議。
X36n0659_p0338b19║二，簡應集不集，不應集而集。
X36n0659_p0338b20║唯除尊者摩訶迦葉、阿難二眾，阿闍世王及其眷屬，
X36n0659_p0338b21║乃至毒蛇視能殺人，蛣、𧏙、蝮、蠆及十六種行惡業者，
X36n0659_p0338b22║一切來集。
X36n0659_p0338b23║應集，即迦葉等二眾。不應集，毒蟲、惡人、惡鬼等三
X36n0659_p0338b24║眾。此明集不集俱不可思議。
X36n0659_p0338c01║三、明眾集利益。
X36n0659_p0338c02║陀那婆神、阿脩羅等，悉捨惡念皆生慈心，如父如母
X36n0659_p0338c03║如姉如妹，三千大千世界眾生，慈心相向亦復如是，
X36n0659_p0338c04║除一闡提。
X36n0659_p0338c05║謂集不集眾等起慈心，集不集處等皆嚴淨。陀那
X36n0659_p0338c06║婆神者是集眾，三千大千眾生是不集眾。又簡除
X36n0659_p0338c07║慈不慈不慈者，一闡提是不生慈心，慈不慈者皆
X36n0659_p0338c08║不思議。
X36n0659_p0338c09║三、從爾時，三千世界以佛力故下，重明處。
X36n0659_p0338c10║爾時，三千大千世界以佛神力故，地皆柔耎，無有丘
X36n0659_p0338c11║墟、土沙、礫石、荊棘、毒草，眾寶莊嚴，猶如西方無量壽
X36n0659_p0338c12║佛極樂世界。是時，大眾悉見十方如微塵等諸佛世
X36n0659_p0338c13║界，如於明鏡自觀己身，見諸佛土亦復如是。
X36n0659_p0338c14║三千是眾集處，十方世界是不集處，等皆嚴淨如
X36n0659_p0338c15║極樂土，故言十方亦復如是，以眾集故致此利益。
X36n0659_p0338c16║不集處、不集眾、不發心尚不思議，況復如來示生
X36n0659_p0338c17║示滅寧可思議？此是結眾集竟。
X36n0659_p0338c18║次從如來面門下，結瑞相竟。
X36n0659_p0338c19║爾時，如來面門所出五色光明，其光明曜覆諸大會，
X36n0659_p0338c20║令彼身光悉不復現，所應作已還從口入。
X36n0659_p0338c21║從前至此，總有九瑞，共成三意，但作一收。所以然
X36n0659_p0338c22║者，聲光及風，皆從口出，若收光入口，風聲例然。收
X36n0659_p0338c23║聲則息，教疑者問誰，此表師去收。光明則息，照三
X36n0659_p0338c24║障闇於道，三業善不生，此表主去。收風則息，神變
X36n0659_p0339a01║顛倒，無由得轉，此表親去。
X36n0659_p0339a02║時諸天人及諸會眾、阿脩羅等，見佛光明還從口入，
X36n0659_p0339a03║皆大恐怖身毛為豎，復作是言：如來光明出已還入
X36n0659_p0339a04║非無因緣，必於十方所作已辦，將是最後涅槃之相。
X36n0659_p0339a05║何其苦哉！何其苦哉！如何世尊一旦捨離四無量心，
X36n0659_p0339a06║不受人天所奉供養，聖慧日光從今永滅，無上法船
X36n0659_p0339a07║於斯沈沒？
X36n0659_p0339a08║大眾見一解三，見收聲入口，知必失師，是故嗚呼
X36n0659_p0339a09║而哭，唱言：不受人天供養。此哭失田，悲無法食。見
X36n0659_p0339a10║收光入口，知必失主，是故哭言：聖慧日光從今永
X36n0659_p0339a11║滅，三障誰除？三善誰發？見收風入口，知必失親，是
X36n0659_p0339a12║故哭言：法船沈沒，誰破無明此岸，度到涅槃彼岸？
X36n0659_p0339a13║三種之哭，哭主、親、師。
X36n0659_p0339a14║嗚呼痛哉！世間大苦。舉手椎𮌎，悲號啼哭，支節戰動，
X36n0659_p0339a15║不能自持，身諸毛孔，流血灑地。
X36n0659_p0339a16║嗚呼是意慟，號哭是口哀，戰動是身苦，三業悲戀
X36n0659_p0339a17║乃至於此。
X36n0659_p0339a18║大般涅槃經卷第一
X36n0659_p0339a19║涅槃經疏卷第一
X36n0659_p0339a20║日東　天台沙門本純　分會
X36n0659_p0339a21║
X36n0659_p0339a22║南本大般涅槃經會疏卷第一