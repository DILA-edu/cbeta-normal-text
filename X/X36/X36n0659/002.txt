X36n0659_p0339b01║南本大般涅槃經會疏卷第二
X36n0659_p0339b02║涅槃經疏卷第二
X36n0659_p0339b03║頂法師　撰
X36n0659_p0339b04║天台沙門湛然再治
X36n0659_p0339b05║大般涅槃經純陀品第二（卷第二）
X36n0659_p0339b06║北涼　天竺三藏　曇無讖　譯
X36n0659_p0339b07║晉　沙門　慧嚴　慧觀
X36n0659_p0339b08║　謝靈運　重治
X36n0659_p0339b09║純陀品
X36n0659_p0339b10║釋品為三：一、辨疎密；二、辨德行；三、釋名。初意者，依
X36n0659_p0339b11║於天竺文，猶屬壽命品，開破今昔常無常義，於義
X36n0659_p0339b12║則密，於文則疎。謝氏從人從事，題純陀品，於文則
X36n0659_p0339b13║密，於義則疎。今明涅槃施章，於梵漢兩文，俱無所
X36n0659_p0339b14║失，隨前人則施常命，隨後事則施常修（云云）。次德
X36n0659_p0339b15║行者，純陀是二恒之類，何故別立一品？略明十異：
X36n0659_p0339b16║一、時眾先供而後請，純陀先請而後供；二、時眾三
X36n0659_p0339b17║請，佛皆默然，純陀一請，如來即受；三、因受大會；四、
X36n0659_p0339b18║因食開常；五、自請住；六、騰眾請；七、金口歎；八、大眾
X36n0659_p0339b19║歎；九、當徒問答；十、往昔誓願。眾無其一，寧不立品？
X36n0659_p0339b20║問：純陀十異，逈超眾表，何不前供而後獻耶？答：後
X36n0659_p0339b21║供者，讓他德也。舊明五讓，謂賤讓貴，凡讓聖，麤讓
X36n0659_p0339b22║妙，少讓多，近讓遠。今依文宜為十讓：初、以俗讓道，
X36n0659_p0339b23║謂僧尼眾；次、以凡讓聖，謂學無學；三、以淺讓深，謂
X36n0659_p0339b24║諸菩薩；四、以賤讓貴，即國王大臣；五、以顯讓冥，謂
X36n0659_p0339c01║天龍鬼神；六、以少麤讓多妙，謂人天等；七、以財讓
X36n0659_p0339c02║法，即是魔眾；八、以同類讓異類，即師子鳥蠭等；九、
X36n0659_p0339c03║以近讓遠，謂十方菩薩；十、以城傍讓隱遁忍辱仙
X36n0659_p0339c04║眾；五、讓收文不盡，十意粗周。問：何故昔默今默，而
X36n0659_p0339c05║有受不受異？答：佛意難知，今通別兩解，今昔二默，
X36n0659_p0339c06║俱是四悉，世人所默，有受不受，佛隨世界，故有二
X36n0659_p0339c07║默，受不受異，或宜默受，宜默不受，二俱生善，欲生
X36n0659_p0339c08║彼善，故有三默，破惡得道，亦復如是，聖無唐捐，非
X36n0659_p0339c09║凡所測。別釋者，時眾無奇緣弱不感，令追責往緣，
X36n0659_p0339c10║是名世界默然不受。初若發言不受，則後供息心，
X36n0659_p0339c11║眾供都集普皆等受，是名為人默然不受。默不受
X36n0659_p0339c12║者，貶其不能因食以明不食，開無常顯常無勝治
X36n0659_p0339c13║力，是名對治默然不受。若是食身可默受食，法身
X36n0659_p0339c14║常身無食無受，是名第一義默然不受。默然不受
X36n0659_p0339c15║是佛境界，義不可盡，略言四耳。三、釋名者，純陀名
X36n0659_p0339c16║也。六卷云：姓華名子純。子之與陀二文互出。舊云：
X36n0659_p0339c17║本名純陀，後大眾稱德號為妙義。今則不然，純陀
X36n0659_p0339c18║是彼音，妙義是此語，先立嘉名為最後作瑞，所以
X36n0659_p0339c19║大眾稱美，不應名德兩分，例如善吉、空生即其儔
X36n0659_p0339c20║也。然妙義淵博不可言盡，略示其十，謂義妙、解妙、
X36n0659_p0339c21║檀妙、位妙、德妙、感妙、通妙、說妙、田妙、益妙。義妙者，
X36n0659_p0339c22║三點四德不縱不橫不竝不別，佛及眾生皆悉安
X36n0659_p0339c23║住祕密藏中。文云：諸佛境界不可思議，一切法中
X36n0659_p0339c24║有安樂性。解妙者，解大涅槃微妙智慧，照窮理性
X36n0659_p0340a01║動合機宜，發心畢竟等無差別。文云：言純陀者名
X36n0659_p0340a02║解妙義，雖受人身心如佛心。檀妙者，八斛四斗充
X36n0659_p0340a03║足一切針鋒大眾。文云：令汝具足檀波羅蜜。位妙
X36n0659_p0340a04║者，雖在居家，葢諸無學工巧之賤釋梵歸仰，如盛
X36n0659_p0340a05║滿月映蔽星辰，是優婆塞等法王子。文云：如幼出
X36n0659_p0340a06║家墮大僧數。德妙者，如前十異十讓，為佛為眾之
X36n0659_p0340a07║所稱歎。文云：南無純陀！南無純陀！而為我等之所
X36n0659_p0340a08║瞻仰。感妙者，東方佛使作大神通，人天枯燥，齎持
X36n0659_p0340a09║香飯，獻而不受。九方亦爾，況復人天？純陀一請，即
X36n0659_p0340a10║為哀納。故知物妙非妙，食麤不麤，非麤非妙。文云：
X36n0659_p0340a11║普為大會，哀受純陀最後供養。神通妙者，始辦供
X36n0659_p0340a12║具，地六種動，正獻食時，說十三偈。如經即神通妙。
X36n0659_p0340a13║說妙者，巧興五難，善覆有為。如經田妙者，最後入
X36n0659_p0340a14║滅，是良福田。文云：汝為眾生作良福田。益妙者，因
X36n0659_p0340a15║受其供，普受大會，則財益一切；因食開常，即法益
X36n0659_p0340a16║一切。如經純陀大士具此十妙及餘無量一切諸
X36n0659_p0340a17║妙，故名純陀品。若依經名，應言十大；若依人名，故
X36n0659_p0340a18║言十妙。妙之與大，左右之異。從此訖眾問是涅槃
X36n0659_p0340a19║施，分文為三：此品施常住五果，擬對此土雜類眾；
X36n0659_p0340a20║哀歎品施勝三修，擬對此土聲聞眾；長壽品去，隨
X36n0659_p0340a21║問而施，擬對此土諸菩薩眾（云云）。問：有他方眾，何
X36n0659_p0340a22║文擬之？答：從現病品去，更明五行、十德；師子吼問
X36n0659_p0340a23║性及迦葉、陳如，擬對他方諸菩薩眾。然佛平等說，
X36n0659_p0340a24║普雨一切，豈容分隔？一往分文以示起盡，於無分
X36n0659_p0340b01║別中作差別說。問：若爾，始終只是一涅槃施，則無
X36n0659_p0340b02║餘章。答：前明通意，得作此說（云云）。此品為四：初、因
X36n0659_p0340b03║獻食以明不食，不食是常，破於無常，開非常非無
X36n0659_p0340b04║常；二、因其請住，以不住破住，開非住非不住；三、因
X36n0659_p0340b05║於論義，有為、無為且共置之，開非有為非無為。四、
X36n0659_p0340b06║因催供，明為滅須食，為不滅不食，開非滅非不滅。
X36n0659_p0340b07║四段在文可尋。生起者，眾被召來，意在開密，故因
X36n0659_p0340b08║食明常；常則應住，故因常請住。住非圓極，是故遮
X36n0659_p0340b09║住，以無住破住。住與無住互成得失，故有為、無為
X36n0659_p0340b10║且共置之。若置非求是，是亦無是，故即非是。是故
X36n0659_p0340b11║文云：方便涅槃即是而非。故催其施，今正是時。第
X36n0659_p0340b12║二、第三亦復如是。是非俱非，寂滅為樂，事窮理盡，
X36n0659_p0340b13║故低頭飲淚而辦供也。通別者，雖分四段，不可一
X36n0659_p0340b14║向。何者？圓滿妙說，義不可盡，隨其類音，各各得解，
X36n0659_p0340b15║不可各解局於圓法。今三意望之：一、別舉常破無
X36n0659_p0340b16║常。文云：我今施汝常命、色、力、安、無礙辯。別明於我，
X36n0659_p0340b17║以有我故，所以論於我住我觀。若無我者，誰住誰
X36n0659_p0340b18║觀？文云：汝今當觀。別明於淨，有為不淨，無為即淨。
X36n0659_p0340b19║文云：善覆如來有為之相。別明於樂，樂即涅槃，一
X36n0659_p0340b20║切諸佛皆至是處。文云：生已不住，寂滅為樂。若一
X36n0659_p0340b21║向從別，則成對治，失於圓旨，此義可知（云云）。二、明
X36n0659_p0340b22║通者，今所明常，不言常異於我。常即是我，亦即淨
X36n0659_p0340b23║樂；我即是常，亦即淨樂。淨樂亦爾。文云：是常法印，
X36n0659_p0340b24║即是諸佛之法界也。若但是常，常即缺減，不具四
X36n0659_p0340c01║德，寧當得是法界印耶？三、明非通非別，畢竟清淨。
X36n0659_p0340c02║何者？若但是常，破於無常，是待對法，經論所害。釋
X36n0659_p0340c03║論云：無常者，是對治法，非第一義。常治無常，亦復
X36n0659_p0340c04║如是。中論云：若法為待成，是法還成待。今言常者，
X36n0659_p0340c05║非常無常故非通別。若是通者，通即對別，別既被
X36n0659_p0340c06║非通寧得是？當知常者非通非別。文云：二施果報
X36n0659_p0340c07║等無差別，無通無別乃名為等。我亦如是，非我無
X36n0659_p0340c08║我。文云：汝今當觀諸佛境界，佛境界者無我無無
X36n0659_p0340c09║我。淨亦如是，非淨非不淨。文云：有為無為且共置
X36n0659_p0340c10║之，捨有捨無非淨不淨。樂亦如是，非樂非不樂名
X36n0659_p0340c11║寂滅樂。文云：不應思惟長壽短壽，無長無短即非
X36n0659_p0340c12║樂非不樂。如是三意不可定三，不縱不橫不竝不
X36n0659_p0340c13║別，即通而別即非通別，不一二三而一二三，須識
X36n0659_p0340c14║圓妙乃解於常。又此四文通成前起後。言成前者，
X36n0659_p0340c15║上大聲普告令最後問，為欲顯發方便密教，今果
X36n0659_p0340c16║為開雙非之教。上面門放光却障生善，咸欲成就
X36n0659_p0340c17║第一空行，今果勸觀諸佛境界。上地動翻倒咸歸
X36n0659_p0340c18║佛所，今果示有為無為且共置之。欲求正法應如
X36n0659_p0340c19║是學，如是學已寂滅為樂，同於如來所至到處，故
X36n0659_p0340c20║涅槃施成前召請等義。言起後者，教觀諸佛境界
X36n0659_p0340c21║即般若德，欲求正法應如是學且共置之即解脫
X36n0659_p0340c22║德，寂滅之樂佛所到處即法身德。如是分文即顯
X36n0659_p0340c23║佛語，上中下善不徒開章。初獻供，文為四：一請、二
X36n0659_p0340c24║受、三難、四答。請又二：初經家敘德、二發言陳請。敘
X36n0659_p0341a01║德為二：一敘德、二敬儀。先敘其讓德，次敘所為德。
X36n0659_p0341a02║爾時，會中有優婆塞，是拘尸城工巧之子，名曰純陀，
X36n0659_p0341a03║與其類十五人俱。
X36n0659_p0341a04║敘讓德中兼具十意：優婆塞如前釋，此即三讓，謂
X36n0659_p0341a05║俗讓道、凡讓聖、淺讓深。拘尸城如前釋，此是以近
X36n0659_p0341a06║讓遠城、傍讓隱遁。工巧之子有二義：將作大匠子
X36n0659_p0341a07║則貴，執斧子則賤。未知何是？且指以賤讓貴、以麤
X36n0659_p0341a08║讓妙。同類十五人者，一本云五十，雙卷云五百，十
X36n0659_p0341a09║五據端首，五十據親近，五百據徒屬，或當如是。此
X36n0659_p0341a10║之一句是同類讓異類，以顯讓冥、以少讓多。今敘
X36n0659_p0341a11║意者，此人正為請佛受供，即是以財讓法，依文證
X36n0659_p0341a12║義義自滿足。
X36n0659_p0341a13║次為令世間得善果者，歎所為德。
X36n0659_p0341a14║為令世間得善果故。
X36n0659_p0341a15║善果多途，謂可意果、無漏果、隨分果、究竟果。可意
X36n0659_p0341a16║果者，賢聖所呵，文云：我今於此處，不求人天身。無
X36n0659_p0341a17║漏果者，二乘灰滅，經家所歎，必非自調自淨之果。
X36n0659_p0341a18║隨分果者，三賢十聖住果報，分而非極，下文云：我
X36n0659_p0341a19║今所獻食，願得無上報。故非分果，為令眾生得佛
X36n0659_p0341a20║菩提究竟之果。
X36n0659_p0341a21║次捨身威儀下，敘敬儀。
X36n0659_p0341a22║捨身威儀，從座而起，偏袒右肩，右膝著地，合掌向佛，
X36n0659_p0341a23║悲感流淚，頂禮佛足。
X36n0659_p0341a24║威儀不同，謂俗威儀、道威儀、法門威儀、佛威儀。如
X36n0659_p0341b01║波斯匿王見諸佛時，捨五威儀：冠、劒、珮、履、車。餘雖
X36n0659_p0341b02║無五，亦有脫巾、解帶、徒行等，皆俗威儀。道威儀者，
X36n0659_p0341b03║謂偏袒、單縫、天冠、天衣、法式、規矩等。法門威儀者，
X36n0659_p0341b04║謂生忍、法忍等諸法門也。佛威儀者，謂相好、力、無
X36n0659_p0341b05║畏、不共等法。或可捨俗服服道服，或捨事服入法
X36n0659_p0341b06║門服，或即俗服是力、無畏。偏袒右肩者，有俗袒、道
X36n0659_p0341b07║袒、權袒、實袒。俗袒者，如書中肉袒謝罪。道袒者，弟
X36n0659_p0341b08║子事師供伇便易，故袒右覆左。權袒者，權化易行，
X36n0659_p0341b09║故袒權覆實。此釋他經，非今教意。今言袒實覆權，
X36n0659_p0341b10║覆無常之權、袒雙非之實，正當機利物便易得宜，
X36n0659_p0341b11║故言偏袒右肩。右膝著地者，日既右轉隨順世間，
X36n0659_p0341b12║以右著地即世界也。日是陽精表智導行，此即為
X36n0659_p0341b13║人。文殊經云：右是正道，左是邪道。用正去邪，此是
X36n0659_p0341b14║對治。膝表於行，地表於理，以行契理，故以膝著地，
X36n0659_p0341b15║即第一義。此意通用，可解他經。若依今經，膝即常
X36n0659_p0341b16║行，地即常理，以行到理，故膝著地，此是第一義也。
X36n0659_p0341b17║不釋合掌。私云：事釋可知。如世斂手，則表敬也。若
X36n0659_p0341b18║所表者二，表權實二理。諸教諸味，各有此二，今經
X36n0659_p0341b19║合已，理無外也。悲感者，悲則悲他，感則感佛，他行
X36n0659_p0341b20║不同，悲亦不一。諸供不受，則福德不生，是故悲也。
X36n0659_p0341b21║供既不受，不得因供開常，是故悲也。常既不開，雙
X36n0659_p0341b22║非不顯，是故悲也。佛若受供，最後檀成，我與同類，
X36n0659_p0341b23║眾願悉滿，故以悲助他，以感祈佛。不釋禮足。私云：
X36n0659_p0341b24║以我之頂，歸佛足下，故諸教之果，咸歸圓因。
X36n0659_p0341c01║次白佛去，陳請，謂標請、正請、結請。標為二：初標三
X36n0659_p0341c02║寶舟艇，次標自他求度。
X36n0659_p0341c03║而白佛言：唯願世尊及比丘僧，哀
X36n0659_p0341c04║初、世尊及比丘僧，即二寶也。佛及比丘智斷具足，
X36n0659_p0341c05║即是法寶。哀者，慈悲法門，指此一字又是法寶。如
X36n0659_p0341c06║是三寶即無供之眾，為有供眾而作福田。若無無
X36n0659_p0341c07║供，供無所供；供若無受，供無由供，是故須請。
X36n0659_p0341c08║受我等最後供養，為度無量諸眾生故。
X36n0659_p0341c09║受我等者，即是同類群輩。言最後者，由初致後，如
X36n0659_p0341c10║來出世初益眾生，今入涅槃後益眾生，佛無再受
X36n0659_p0341c11║之期，我無再供之日，故言最後。為度無量者，標他
X36n0659_p0341c12║也。如此自他欲憑舟航請求度脫。
X36n0659_p0341c13║世尊去正請，有三：法、譬、合。法說為二：一所失故請，
X36n0659_p0341c14║二所求故請。所失為兩：初明所失，次釋所失。初所
X36n0659_p0341c15║失者。
X36n0659_p0341c16║世尊！我等從今無主、無親、無救。
X36n0659_p0341c17║失於三寶，無主是失佛，無親是失法，無救是失僧。
X36n0659_p0341c18║無護去，釋所失。
X36n0659_p0342a01║無護無歸無趣，貧窮饑困。
X36n0659_p0342a02║若無主，忠無所護；若無親，孝無所歸；若無師，學無
X36n0659_p0342a03║所趣。既不為主護，又無主可護，則無榮無祿，是故
X36n0659_p0342a04║言貧。既無親可歸，又親去不歸，則無生無蔭，是故
X36n0659_p0342a05║言窮。無師可趣，又師不示趣，則無訓無成，是故言
X36n0659_p0342a06║困。釋所失意，顯
X36n0659_p0342a07║次從欲從如來下是所求故請，又二：初明所求，次
X36n0659_p0342a08║釋所求。初文者。
X36n0659_p0342a09║欲從如來求將來食。
X36n0659_p0342a10║求佛一體，即滿三益。佛是良田，即是從主求祿，故
X36n0659_p0342a11║言求將來食。佛能長養法身慧命，即是從親求生。
X36n0659_p0342a12║佛能訓導，令得正轍，即是從師求成。若從如來，即
X36n0659_p0342a13║兼諸義。
X36n0659_p0342a14║次唯願去，即釋所求。
X36n0659_p0342a15║唯願哀受我等微供，然後涅槃。
X36n0659_p0342a16║次從世尊！譬如剎利去，是譬請開為二：一、貧窮譬，
X36n0659_p0342a17║譬上所失無主無親等請，無主故貧、無親故窮。二、
X36n0659_p0342a18║伇力譬，譬上所求求將來食請。
X36n0659_p0342a19║世尊，譬如剎利、若婆羅門、毗舍、首陀，以貧窮故遠至
X36n0659_p0342a20║他國。
X36n0659_p0342a21║貧窮譬中舉四姓者，舊云是四族姓，是義不然。現
X36n0659_p0342a22║見四族一方俱貴，不相忝謝。今文四姓高下不同，
X36n0659_p0342a23║於義不便。今明是四種姓：剎利翻田主、愛民、治國、
X36n0659_p0342a24║王者之類；婆羅門翻淨行、博學、明文之類；毗舍未
X36n0659_p0342b01║見翻，應是平民、耕農、販賣之類；首陀未見翻，應是
X36n0659_p0342b02║底下、客𡐢、擔屍之類。舊以四姓譬四生，又譬六道，
X36n0659_p0342b03║是義不然。若四生、六道譬太近，收義不盡。今譬九
X36n0659_p0342b04║法界根性，束九以為四種方便。菩薩根性既有化
X36n0659_p0342b05║他統物之能，譬於剎利；聲聞、緣覺同是無漏清淨
X36n0659_p0342b06║涅槃，譬婆羅門；天、人兩界善道受報，譬於毗舍；地
X36n0659_p0342b07║獄等四同是惡趣，譬於首陀。所以然者，一切眾生
X36n0659_p0342b08║同一佛性，其味真正，一體三寶等無差別，而為煩
X36n0659_p0342b09║惱之所覆蔽，輪迴六道受種種身，界隔差別其味
X36n0659_p0342b10║混雜，或酢、或醎、或甜、或苦，無主、無親、亡家、亡國，一
X36n0659_p0342b11║體三寶隱而不顯。外則遠離三寶，喪失善法，故言
X36n0659_p0342b12║貧窮；善惡隔絕，故言遠至；非己本源，故言他國。下
X36n0659_p0342b13║性品云：一切眾生雖有佛性，皆不能見，而為三毒
X36n0659_p0342b14║所覆，故墮地獄、畜生、餓鬼，生剎利等種種家中。即
X36n0659_p0342b15║其義也。若觀開譬，以剎利等譬四種人，根性則便。
X36n0659_p0342b16║若觀合譬，云貧四姓者，即我身是，可譬一人有四
X36n0659_p0342b17║根性，其義則便。而文又云拯及無量苦惱眾生者，
X36n0659_p0342b18║復似就於多人作譬。既有二文，不可一向。若得此
X36n0659_p0342b19║意，一人既然，多人亦爾，故於一人兩用無妨。然此
X36n0659_p0342b20║經宗明常辨性，尋初法說通失三性，三性不顯，義
X36n0659_p0342b21║說為無。正性不顯，故言無親；緣性不顯，故言無主；
X36n0659_p0342b22║了性不顯，故言無救。通舉三失以為請端。法說所
X36n0659_p0342b23║求中云但從如來求將來食者，專從主求祿，是求
X36n0659_p0342b24║緣因，緣能資了，了能顯正，此略舉一而為請也。就
X36n0659_p0342c01║譬失中別請三性，意言眾生本有正因之性，一體
X36n0659_p0342c02║三寶等無差別，而為惑覆，受種種身，四姓等異，此
X36n0659_p0342c03║舉異以請不異，別請如來顯於正性。以貧窮故，遠
X36n0659_p0342c04║至他國者，無主曰貧，無親曰窮，無師曰困，此舉貧
X36n0659_p0342c05║請富，別請如來顯緣因性。伇力農作，乃至草穢，此
X36n0659_p0342c06║明始從人天乃至菩薩偏除煩惱，但是少分無上
X36n0659_p0342c07║善根不能開發，唯悕天雨，天雨一灑，即能發生，別
X36n0659_p0342c08║請如來顯了因性。然三佛性非通非別，隨順根緣
X36n0659_p0342c09║通別兩請，餘文如經。下如來受中亦有兩意：我今
X36n0659_p0342c10║為汝除斷貧窮，是許其作主顯緣因性；無上法雨，
X36n0659_p0342c11║許為作師顯於了性；雨汝身田令生法芽，許為作
X36n0659_p0342c12║親顯於正性。此是別許三因佛性。從何以故？純陀！
X36n0659_p0342c13║施食有二，果報無差。云何無差？若許作主即是親
X36n0659_p0342c14║師，若許親師即是許主，是三如一等無差別。若顯
X36n0659_p0342c15║緣因即顯了正，了正若顯即顯緣因，是三性顯等
X36n0659_p0342c16║無差別。此是通許三因性也。或者云：此未明佛性。
X36n0659_p0342c17║云何此解？答：經明佛性是其正宗，初若不開，後何
X36n0659_p0342c18║所躡？良以初請一體之佛作主親師，一體之親施
X36n0659_p0342c19║其常命色力，一體之主施其常安，一體之師施其
X36n0659_p0342c20║常辯，令其身內一體三寶三佛性顯，自他內外等
X36n0659_p0342c21║無差別。上根利智已同純陀，為未解者至哀歎中
X36n0659_p0342c22║開祕密藏，安置諸子悉入其中，長壽金剛次第相
X36n0659_p0342c23║躡，乃至迦葉師子吼等廣顯佛性。若初開宗不明
X36n0659_p0342c24║佛性者，為開何義？何義為宗？恐帖文流散，故玄示
X36n0659_p0343a01║此意。
X36n0659_p0343a02║次從伇力農作去，譬上所求。
X36n0659_p0343a03║伇力農作，得好調牛，良田平正，無諸沙鹵惡草荒穢，
X36n0659_p0343a04║唯希天雨。
X36n0659_p0343a05║此譬略從人天二乘方便，菩薩所有善法悉是緣
X36n0659_p0343a06║因少分，故舉此為求。伇力者，正明厭弊惡趣貧窮
X36n0659_p0343a07║尚人天善，故言伇力農作得好調牛。文有兩意：若
X36n0659_p0343a08║以牛譬於身，身是善果猶屬人天；若以調牛譬身
X36n0659_p0343a09║口七，此譬於戒，良田譬定，平正譬慧，耘除草穢譬
X36n0659_p0343a10║斷煩惱。此亦兩意：若除四住譬二乘善，若除塵沙
X36n0659_p0343a11║譬三菩薩。唯悕法雨去正求了因，唯悕如來是求
X36n0659_p0343a12║主，求親法雨是求師。三求若充，如貧得主、如窮得
X36n0659_p0343a13║親、如曚得師，則佛性顯，所求之要正在於此。佛隨
X36n0659_p0343a14║其求應請而施，施常命色力是許為親顯其正性，
X36n0659_p0343a15║施其常安是許為主顯其緣性，施其常辯是許為
X36n0659_p0343a16║師顯其了性，前後無違方知文旨。
X36n0659_p0343a17║三、從言調牛下，合譬。先合伇力，後合貧窮。文不次
X36n0659_p0343a18║者，貧之與伇不定前後，只貧故伇，只伇故貧。始從
X36n0659_p0343a19║人天至三菩薩悉皆是貧，雖少不同，皆貧如來無
X36n0659_p0343a20║上財寶，不次第合，意或在此。合伇力譬，又兩：先歷
X36n0659_p0343a21║法合，後一體合。
X36n0659_p0343a22║言調牛者，譬身口七。良田平正，譬於智慧。除去沙鹵、
X36n0659_p0343a23║惡草、荒穢，譬除煩惱。
X36n0659_p0343a24║初歷法合中，不合人天者，特是文略。身口七支，用
X36n0659_p0343b01║戒防護，合上調牛；定能資慧，合上良田；慧忘差別，
X36n0659_p0343b02║合上平正；除四住惑，合上除穢；除塵沙惑，合除沙
X36n0659_p0343b03║鹵。
X36n0659_p0343b04║次世尊！我今身有下，就一體合。
X36n0659_p0343b05║世尊！我今身有調牛良田耘除眾穢，唯希如來甘露
X36n0659_p0343b06║法雨。
X36n0659_p0343b07║體有於戒，以合調牛，定合良田，慧合除穢。雖具善
X36n0659_p0343b08║緣，不能顯正，唯悕如來去，正是合求了因言教。
X36n0659_p0343b09║從貧四姓者，去合上貧窮。
X36n0659_p0343b10║貧四姓者，即我身是。貧於無上法之財寶，唯願哀憫，
X36n0659_p0343b11║除斷我等貧窮困苦，拯及無量苦惱眾生。
X36n0659_p0343b12║上歷四姓，今就一體，已如前釋。從拯及下，合上歷
X36n0659_p0343b13║別四姓意也。
X36n0659_p0343b14║三、從我今所供去，雙結，又三：初、結上法譬中所求
X36n0659_p0343b15║之請。
X36n0659_p0343b16║我今所供雖復微少，冀得充足如來大眾。
X36n0659_p0343b17║法請中云受我微供然後涅槃，似獨請佛。今結譬
X36n0659_p0343b18║云冀得充足如來大眾者，結其不獨在佛善能充
X36n0659_p0343b19║足五十二眾，又是顯其能以一食普施大眾，眾多
X36n0659_p0343b20║而供足、供少而周多，不思議供供難思議眾（云云）。
X36n0659_p0343b21║次我今無主無親去，雙結上法譬中所失之請。
X36n0659_p0343b22║我今無主無親無歸，願垂矜憫。
X36n0659_p0343b23║三、如羅睺羅者，雙結法譬中求失之請。
X36n0659_p0343b24║如羅睺羅。
X36n0659_p0343c01║佛是金輪，即羅睺主，又是親師。我及一切亦復如
X36n0659_p0343c02║是，事三如一，同羅睺羅。
X36n0659_p0343c03║從爾時世尊去，第二、受供。文為三：一、許受施；二、正
X36n0659_p0343c04║受；三、釋施。許受又二：一、敘許；二、佛唱許。
X36n0659_p0343c05║爾時，世尊一切種智無上調御告純陀曰：善哉，善哉！
X36n0659_p0343c06║初經家舉三號佛，然其所請，故以三號而對許之。
X36n0659_p0343c07║舉世尊許為主，舉種智許為師，舉調御許為親。既
X36n0659_p0343c08║許為主，即斷其貧；既許為親，即袪其窮；既許為師，
X36n0659_p0343c09║即除其困。三失還得，三求遂剋。世尊者，一切之所
X36n0659_p0343c10║瞻仰，如世孝子之事親，如婆羅門之事火，如諸天
X36n0659_p0343c11║之奉釋。事親即親義，事火即師義，奉釋即主義（云
X36n0659_p0343c12║云）。又世尊者，如學、無學等眾星之瞻佛月，如四種
X36n0659_p0343c13║菩薩海水繞佛，須彌、寶山、檀林、師子等喻，喻戒、定、
X36n0659_p0343c14║慧，世所宗仰，故言世尊。一切種智者，或以相好色
X36n0659_p0343c15║身徧對一切，一切各解，故名一切種智。何者？世有
X36n0659_p0343c16║眾生事八十神，一神一好，隨其所覩，見其所事，如
X36n0659_p0343c17║來一身徧令其解，故名一切種智。又不以色身為
X36n0659_p0343c18║佛，以一切種智為佛，一切種智依此色身見相莊
X36n0659_p0344a01║嚴，當知智慧具足，故名一切種智。調御者，稱適機
X36n0659_p0344a02║緣，應生應滅，應受不受，皆為調御一切眾生。他經
X36n0659_p0344a03║以調御、丈夫為兩號，今經合為一號。文云：自既丈
X36n0659_p0344a04║夫，復調丈夫。善哉！善哉者，印其法、譬兩請。
X36n0659_p0344a05║次我今為汝除斷貧窮去。是佛唱許：
X36n0659_p0344a06║我今為汝除斷貧窮，無上法雨雨汝身田，令生法芽。
X36n0659_p0344a07║斷貧是許主。法雨是許師。生法芽是許親。
X36n0659_p0344a08║從汝今，於我去，是正受。
X36n0659_p0344a09║汝今於我欲求壽命、色、力、安樂、無閡辯才，我當施汝
X36n0659_p0344a10║常命、色、力、安、無閡辯。
X36n0659_p0344a11║汝今於我欲求常命，色力者述其請父，安者述其
X36n0659_p0344a12║請主，無礙辯者述其請師。我當施汝者，即是許三
X36n0659_p0344a13║（云云）。舊明涅槃正體是常，治於無常，故序五時云：
X36n0659_p0344a14║般若雖明尊特之佛為成無生，楞嚴雖云七百僧
X36n0659_p0344a15║祇，豈及法華無量壽？法華無量壽猶是無常，至涅
X36n0659_p0344a16║槃教始明常樂，遠斥鹿苑，近破法華，同歸涅槃圓
X36n0659_p0344a17║常窮源盡性之說。如此說者，偏摘諸經對緣一句
X36n0659_p0344a18║作無常義，偏取涅槃破病之常以為正體，二途俱
X36n0659_p0344a19║失。何者？般若佛母，涅槃佛師；楞嚴三佛，涅槃三點；
X36n0659_p0344a20║法華一乘，涅槃佛性。一乘即佛性，一切眾生悉一
X36n0659_p0344a21║乘故，云何一乘還破一乘？法身云何破於法佛？佛
X36n0659_p0344a22║師云何破於佛母？故知惑其方便，迷於部教，互相
X36n0659_p0344a23║是非，失其正旨，今所不用。地人雖無五時之執，以
X36n0659_p0344a24║當現常破無常義，義勢相似，已同舊懷。興皇解云：
X36n0659_p0344b01║常無常者，藥病相治，無常治常。若識無常，是治常
X36n0659_p0344b02║方便，病去藥盡。若不識者，執藥為病，病即斷見。故
X36n0659_p0344b03║云：王今病重，常治無常，亦是方便，病去藥盡。若不
X36n0659_p0344b04║識者，即成常見。識兩方便能斷斷常，則非斷常。故
X36n0659_p0344b05║智者見法生即滅斷見，見法滅即滅常見，若不識
X36n0659_p0344b06║者還是二見。今明此釋與舊不同，若得意者無所
X36n0659_p0344b07║閒然，逐語生想俱同前病。何者？彈常無常是互論
X36n0659_p0344b08║方便，指非常非無常而為正體，如避空求空去空
X36n0659_p0344b09║逾遠。何者？佛言二施果報等無差別，若其昔說五
X36n0659_p0344b10║果無常，今說是常可是差別，若常無常俱是非常
X36n0659_p0344b11║非無常者，方是等無差別，亦是顯發方便密教。若
X36n0659_p0344b12║得此意，般若楞嚴莫非祕密，然此常義斯教之喉
X36n0659_p0344b13║衿，眾經之心首，群聖之窟宅，諸佛之法界不可思
X36n0659_p0344b14║議，如來智慧說不可盡，若凝然常，若當現常，若破
X36n0659_p0344b15║病常，豈會圓理？今試言之，夫佛出世本為大事因
X36n0659_p0344b16║緣，大事因緣即是常住，常法包容故名為大，常立
X36n0659_p0344b17║諸法故名為事，常機常感故曰因緣，常無差別差
X36n0659_p0344b18║別說常。下文云：諸佛所師所謂法也，以法常故諸
X36n0659_p0344b19║佛亦常，三世諸佛悉師此常，常無師弟師弟俱常，
X36n0659_p0344b20║如是分別名世界常。我今為汝除斷貧窮，無上法
X36n0659_p0344b21║雨雨汝身田令生法芽，汝今於我欲求壽命色力
X36n0659_p0344b22║安樂無礙辯才，我當施汝常命色力安無礙辯。又
X36n0659_p0344b23║云：我今哀愍汝及一切，是故今日欲入涅槃，若諸
X36n0659_p0344b24║天人於此最後供養我者，悉皆當得不動果報。如
X36n0659_p0344c01║是等文皆明常法發生常善，是名為人常也。若欲
X36n0659_p0344c02║遠離四顛倒者，應知是常、樂、我、淨。我是佛義，常是
X36n0659_p0344c03║法身，樂是涅槃，淨是正法，以此四種破四顛倒。又
X36n0659_p0344c04║云：先所修習四法相貌悉是顛倒，欲得真實修諸
X36n0659_p0344c05║想者，如彼智人巧修我想、常、樂、淨想。譬如明醫先
X36n0659_p0344c06║以鹹苦治其本病，本病雖去復患鹹苦，後以淨乳
X36n0659_p0344c07║治於鹹苦。佛亦如是，先以無常治其常病，常病既
X36n0659_p0344c08║去更病無常。今以真常破昔無常，故云我為醫王
X36n0659_p0344c09║欲伏外道，是故唱言無我、無人，為此因緣而說有
X36n0659_p0344c10║我。常破無常亦復如是。又東方雙者，即是於常為
X36n0659_p0344c11║破無常。又二鳥雙遊，譬於如來無二二用。如是等
X36n0659_p0344c12║文皆明常法對破無常。釋論亦云：常與無常是對
X36n0659_p0344c13║治法，非第一義。是名對治常也。第一義者，則非常、
X36n0659_p0344c14║無常。今經亦云：二施果報等無差別。若常破無常，
X36n0659_p0344c15║無常異常，是則差別，非第一義。第一義者，非常、無
X36n0659_p0344c16║常，故無差別。若二鳥雙遊明其二用，二鳥俱息明
X36n0659_p0344c17║其雙寂，即用而寂，寂滅為樂，是大涅槃。如是等文
X36n0659_p0344c18║皆第一義常也。當知是常四悉無礙，常亦間隔因
X36n0659_p0344c19║緣大事，常亦寂絕畢竟妙理，常亦出生建立諸法，
X36n0659_p0344c20║常亦對治破於倒惑。自在若此，云何偏據？是於對
X36n0659_p0344c21║治藥病互論，埋沒圓能害諸經論。又大涅槃本自
X36n0659_p0344c22║有之，非適今也。又二十五有悉皆有我，我即佛性，
X36n0659_p0344c23║佛性即常，佛性雄猛難可毀壞，此多文義即是現
X36n0659_p0344c24║常。又云夫有心者皆當作佛，未來當得常樂我淨，
X36n0659_p0345a01║如是等文即是當常。又三世有法無有是處，既無
X36n0659_p0345a02║三世何得復有現常當常？淨名云但以世俗文字
X36n0659_p0345a03║說有三世，非謂菩提有去來今，若固執當現各據
X36n0659_p0345a04║三世，不解我意寧會偈言？又此常者顯發如來方
X36n0659_p0345a05║便密教，昔覆於常今開辨常，無別今常異昔無常，
X36n0659_p0345a06║開昔無常即是今常。次我今為汝斷貧窮者，若除
X36n0659_p0345a07║四趣貧窮，即開諸惡無常而顯於常，下文云懺四
X36n0659_p0345a08║重禁、除謗法心、盡五逆罪、滅一闡提，即其義也。若
X36n0659_p0345a09║斷人天貧窮，即開諸善無常而顯於常，文云我今
X36n0659_p0345a10║於此處不求天人身，設使得之者心亦不甘樂，又
X36n0659_p0345a11║云因滅是色獲常色等，即其義也。若斷二乘貧窮，
X36n0659_p0345a12║即開無漏無常而顯於常，文云為諸聲聞開發慧
X36n0659_p0345a13║眼（云云）。若斷方便菩薩貧窮，即開六度通別無常
X36n0659_p0345a14║而顯於常，文云令諸菩薩了見佛性，又云自此之
X36n0659_p0345a15║前我等皆名邪見人也。總而言之，開諸有餘悉是
X36n0659_p0345a16║無餘，開諸不了悉是了義，是名顯發如來方便密
X36n0659_p0345a17║教，悉皆安置三點四德祕密藏中。又此常者，即是
X36n0659_p0345a18║佛性，佛性即常。既開於常，即開佛性。既為此等作
X36n0659_p0345a19║親開正，作主開緣，作師開了，除斷貧窮，開境界性，
X36n0659_p0345a20║悉皆當得不動果報，即開果性。若例此義，何人、何
X36n0659_p0345a21║法、何教、何行、何位、何用而不是常？何法不是非常
X36n0659_p0345a22║非無常？豈復更有善惡二乘差別等性？畢竟悉是
X36n0659_p0345a23║大般涅槃，言語道斷，心行處滅，不可思議，豎深橫
X36n0659_p0345a24║廣，無邊無底，能建大義，充滿法界，不可窮盡。何得
X36n0659_p0345b01║判是凝然破病，當現常耶？如此常義，猶若虗空。略
X36n0659_p0345b02║對四家，示其梗概。次正受中，五果之名，文中不釋。
X36n0659_p0345b03║私云：五既竝果，具攝因果一切萬德。先消名，次對
X36n0659_p0345b04║法。五法竝常，故初云常。連持曰命，常命則以無始
X36n0659_p0345b05║無終而無斷絕，以非色為色。吾今此身即是法身，
X36n0659_p0345b06║作用為力，徧一切處，用無窮盡。不動名安，雖具力
X36n0659_p0345b07║用，安固不動，被機有辯，無緣慈悲，普施法藥。次對
X36n0659_p0345b08║法者，此即三密：命即意密，色力及安即身密，無礙
X36n0659_p0345b09║即口密。亦名四德：意是常德，身是樂我，口即淨德。
X36n0659_p0345b10║若得此意，徧一切法，無非此五。佛具此五，故以施
X36n0659_p0345b11║人。以五常故，施亦無盡。言無盡者，即五果也。
X36n0659_p0345b12║三、何以故去，即釋施也。
X36n0659_p0345b13║何以故？純陀！施食有二，果報無差。何等為二？一者、受
X36n0659_p0345b14║已得阿耨多羅三藐三菩提，二者、受已入於涅槃。我
X36n0659_p0345b15║今受汝最後供養，令汝具足檀波羅蜜。
X36n0659_p0345b16║釋初、釋後，中間可知。此意非但後教開常，開初亦
X36n0659_p0345b17║爾。既舉諸教，例知行、位、證人亦復如是。是常法印，
X36n0659_p0345b18║印於一切，無不是常。初後供養，即是行常；初後法
X36n0659_p0345b19║施，即是教常；初後二施必有其人，即是人常；初後
X36n0659_p0345b20║果報，即是證常；證必有位，即是位常；等無差別，即
X36n0659_p0345b21║是法常（云云）。復次，等無差別者，若依答文，有種種
X36n0659_p0345b22║義：或初後皆受、皆食、皆不食故等；或初後皆得五
X36n0659_p0345b23║果故等；或初後皆見佛性、皆斷煩惱、皆能說法故
X36n0659_p0345b24║等。若依楞嚴，初後皆如、皆空故等。若依釋論，初後
X36n0659_p0345c01║皆是諸法實相故等。若此中意，即是初後皆常故
X36n0659_p0345c02║等。常者，即非常非無常之常故等。若得非常非無
X36n0659_p0345c03║常意，歷一切法、教、行、位、人，等無差別。問：一切眾生
X36n0659_p0345c04║常，為現？為當？答：已如上說，三世皆常。問：若現常者，
X36n0659_p0345c05║眾生即佛耶？答：如胎中子，豈不同父姓？若同父姓，
X36n0659_p0345c06║寧責耆少？凡有六即：一切眾生，即是理常；聞大涅
X36n0659_p0345c07║槃，解知佛性，即名字常；知性能修，即觀行常；如夜
X36n0659_p0345c08║見杌，即相似常；金錍決眼，三指分明，即分真常；無
X36n0659_p0345c09║上大覺，即究竟常。如此諸常，疑何等常？阿耨菩提，
X36n0659_p0345c10║翻名釋義，如常可見。受最後供，一期事畢，法利具
X36n0659_p0345c11║足。汝聞見此，依而行施，檀必具足。
X36n0659_p0345c12║三、純陀設難。文為二：初、總非不然。
X36n0659_p0345c13║爾時，純陀即白佛言：如佛所說，二施果報無差別者，
X36n0659_p0345c14║是義不然。
X36n0659_p0345c15║後別作難，冶城作四難，開善作五難，名目不同（云
X36n0659_p0345c16║云）。今明五難：一、有智斷，無智斷。
X36n0659_p0345c17║何以故？先受施者煩惱未盡，未得成就一切種智，亦
X36n0659_p0345c18║未能令眾生具足檀波羅蜜；後受施者煩惱已盡，已
X36n0659_p0345c19║得成就一切種智，能令眾生普得具足檀波羅蜜。
X36n0659_p0345c20║二、有聖號無聖號。
X36n0659_p0345c21║先受施者猶是眾生，後受施者是天中天。
X36n0659_p0345c22║三、具四身、五身。
X36n0659_p0345c23║先受施者，是雜食身、煩惱之身、是後邊身、是無常身；
X36n0659_p0345c24║後受施者，無煩惱身、金剛之身、法身、常身、無邊之身。
X36n0659_p0346a01║云何而言二施果報等無差別？
X36n0659_p0346a02║四，具度眼、不具度眼。
X36n0659_p0346a03║先受施者，未能具足檀波羅蜜乃至般若波羅蜜，唯
X36n0659_p0346a04║得肉眼，未得佛眼乃至慧眼；後受施者，已得具足檀
X36n0659_p0346a05║波羅蜜乃至般若波羅蜜，具足肉眼乃至慧眼。云何
X36n0659_p0346a06║而言二施果報等無差別？
X36n0659_p0346a07║五、得五果，不得五果（云云）。
X36n0659_p0346a08║世尊！先受施者，受已食之，入腹消化，得命、得色、得力、
X36n0659_p0346a09║得安、得無閡辯；後受施者，不食、不消，無五事果。云何
X36n0659_p0346a10║而言二施果報等無差別？
X36n0659_p0346a11║初一難具論自他，後四難唯論於自。此難本明受
X36n0659_p0346a12║者福他，初既備舉，後不煩文，是故略之。然此五難，
X36n0659_p0346a13║芰角難解。何者？至理寂滅，無大無小。若垂迹化物，
X36n0659_p0346a14║緣有利鈍，應有勝劣。小緣所見，初後俱劣；大緣所
X36n0659_p0346a15║見，初後俱勝。若始坐樹下，受牧女乳糜，食此食已，
X36n0659_p0346a16║十力充滿，此小緣劣見。若始坐華臺，眷屬菩薩悉
X36n0659_p0346a17║坐華葉，十方諸佛放眉間光入華臺頂，諸佛眷屬
X36n0659_p0346a18║放眉間光入華葉頂，華臺菩薩三昧受職成於報
X36n0659_p0346a19║佛，華葉菩薩成於應佛，此大緣見勝。當知牧女與
X36n0659_p0346a20║諸佛不同，乳糜與光明永異，此即大小二佛最初
X36n0659_p0346a21║受施。若見佛自行乞食，到純陀舍，食檀茸羮，中夜
X36n0659_p0346a22║入滅，舉向雙林，以火焚身，此小緣劣見。若見純陀
X36n0659_p0346a23║悲感，但獻八斛四斗，不思識供充飽一切，見十方
X36n0659_p0346a24║佛遣大弟子鉢盛香飯奉佛涅槃，大緣見勝。當知
X36n0659_p0346b01║乞食與送食不同，香飯與檀茸永異。大小二佛最
X36n0659_p0346b02║後受施，其相若此，例推智斷，乃至五果亦應各異。
X36n0659_p0346b03║純陀芰角將大緣之後，竝小緣之初，構差別之難。
X36n0659_p0346b04║佛約大緣所見初後無差以答，則涇渭皎然，初後
X36n0659_p0346b05║不二。今更引經而分別之。勝天王中，初坐樹下，有
X36n0659_p0346b06║四種相：或見坐祥草，或見坐天衣，或見坐七寶，或
X36n0659_p0346b07║見坐虗空。像法決疑經：佛入涅槃，亦四種相：或見
X36n0659_p0346b08║拘尸土石樹林，或見是七寶莊嚴，或見是三世諸
X36n0659_p0346b09║佛菩薩所遊居處，或見是真如實相。純佛境界，前
X36n0659_p0346b10║後既現，四相不同，例推智斷，乃至五果，亦應各異。
X36n0659_p0346b11║今更對教主而略說之。若三藏佛，初受乳糜，未有
X36n0659_p0346b12║智斷，不能化他，令得智斷。凡法未離，不得聖號。苦
X36n0659_p0346b13║行體羸，外須雜食。無漏未發，內有煩惱。果縛尚在，
X36n0659_p0346b14║是後邊身。必歸磨滅，是無常身。雖行事檀，未得理
X36n0659_p0346b15║度，檀不具足。乃至般若，亦復如是。父母之身，但是
X36n0659_p0346b16║肉眼，未有通明，故無四眼。既受食已，自得五益，能
X36n0659_p0346b17║五益他。觀純陀言，專引三藏佛初成為難。若通教
X36n0659_p0346b18║佛，菩薩道時，已斷正使，無漏現前，自得智斷，亦令
X36n0659_p0346b19║他得。已捨凡法，入聖人位，誓願扶習，現坐道場。示
X36n0659_p0346b20║受食身，無復四住，但有習氣，名無常身。後邊之身，
X36n0659_p0346b21║非是正使。無常之身，後邊之身，已具亡三檀波羅
X36n0659_p0346b22║蜜。乃至般若，已得四眼，未得佛眼。示消揣食，福利
X36n0659_p0346b23║於他，令得五果。純陀所難，都未涉此。若別圓佛，初
X36n0659_p0346b24║受施時，如佛所答：我成佛來，無量阿僧祇劫，久具
X36n0659_p0346c01║智斷，令他智斷。乃至久已，不食不消，無五事果。示
X36n0659_p0346c02║現初成初受，後成後受。豈可以劣見之初，難勝見
X36n0659_p0346c03║之後？初後二果，等無差別，其義明矣。
X36n0659_p0346c04║四佛答為兩：初正答五難，次普受大會。初答第三
X36n0659_p0346c05║四身五身之難者。
X36n0659_p0346c06║佛言：善男子！如來已於無量無邊阿僧祇劫，無有食
X36n0659_p0346c07║身、煩惱之身，無後邊身、常身、法身、金剛之身。
X36n0659_p0346c08║身有離合，故有四五。常是此教之首，故超而答之。
X36n0659_p0346c09║但純陀先舉三藏佛，初以作難。三藏之佛，六秊苦
X36n0659_p0346c10║行，精氣殆絕，乳糜資益，身力充滿，則是食身。如是
X36n0659_p0346c11║食身，從業緣現，故是煩惱身。三十四心，斷子縛盡，
X36n0659_p0346c12║唯果縛在，是後邊身。終必入滅，是無常身。故舉為
X36n0659_p0346c13║難。佛今以五破四，正言後邊與無常同，故合為無
X36n0659_p0346c14║常身也。汝舉四身，乃小緣所見，大緣所覩，則無此
X36n0659_p0346c15║四。何者？光明者即是智慧，智慧者即是常住，常住
X36n0659_p0346c16║之身則非食身。又光明者即是智慧，智慧之光破
X36n0659_p0346c17║煩惱闇，非煩惱身。若始斷煩惱，猶有果縛，是後邊
X36n0659_p0346c18║身。今非始斷，故非後邊。四大果縛，可是無常。常住
X36n0659_p0346c19║智慧，猶如金剛，故非無常。大緣所覩，唯五無四，何
X36n0659_p0346c20║況如來已於無量阿僧祇劫無此四身？大小雙非，
X36n0659_p0346c21║四五俱遣，即是非食非不食、非常非無常、非煩惱
X36n0659_p0346c22║非不煩惱、非法非非法、非邊非非邊、非金剛非不
X36n0659_p0346c23║金剛，能赴兩緣作四作五，而於如來非四非五，玄
X36n0659_p0346c24║而復玄，是故二施果報無差明矣。
X36n0659_p0347a01║次從善男子未見佛性去，答第一有智斷無智斷
X36n0659_p0347a02║難。
X36n0659_p0347a03║善男子！未見佛性者名煩惱身、雜食之身，是後邊身。
X36n0659_p0347a04║菩薩爾時受飯食已入金剛三昧，此食消已即見佛
X36n0659_p0347a05║性，得阿耨多羅三藐三菩提。是故我言：二施果報等
X36n0659_p0347a06║無差別。
X36n0659_p0347a07║純陀引三藏佛為菩薩時，納妃生子，棄國捐王，樹
X36n0659_p0347a08║下坐草，起洗受食，是時未斷一毫煩惱，不能化物。
X36n0659_p0347a09║據此為難，佛以大緣所見為答，破於藏、通二緣成
X36n0659_p0347a10║佛。何者？二緣所見，非但三藏未受食時不見佛性，
X36n0659_p0347a11║受已作佛亦不見性，通佛亦爾。當知未見性者，雙
X36n0659_p0347a12║破二教。若華臺菩薩受佛職時，入金剛定，登佛職
X36n0659_p0347a13║位，得三菩提，明見佛性，常身、法身、金剛之身即名
X36n0659_p0347a14║為智，無四種身即是於斷，亦能令他具足智斷。又
X36n0659_p0347a15║入金剛三昧即金剛身，破無常身即一番智斷；得
X36n0659_p0347a16║三菩提即是法身，破煩惱身又一番智斷；究竟見
X36n0659_p0347a17║性即是常身，破於食身又一番智斷，亦能令他具
X36n0659_p0347a18║足智斷。是故二施果報無差，智斷無殊，得名時異。
X36n0659_p0347a19║三、從菩薩爾時破壞四魔去，答第二、有尊號無尊
X36n0659_p0347a20║號難。
X36n0659_p0347a21║菩薩爾時破壞四魔，今入涅槃亦破四魔，是故我言：
X36n0659_p0347a22║二施果報等無差別。
X36n0659_p0347a23║純陀！據三藏，菩薩在家之日，有輪王相，是人中天。
X36n0659_p0347a24║從出家來，至受食時，猶未得道，尚劣生天，何得尊
X36n0659_p0347b01║號？亦非生天之天，乃至不得作生淨天之天。既無
X36n0659_p0347b02║此號，故言猶是眾生。佛今不以三藏為答，乃以大
X36n0659_p0347b03║緣所覩華臺。華臺菩薩已破四魔，故釋論云：得菩
X36n0659_p0347b04║薩道，破煩惱魔；得法性身，破陰死魔；得不動三昧，
X36n0659_p0347b05║破天子魔。今經亦爾，入金剛定，是金剛身，破天子
X36n0659_p0347b06║魔，即是生天；得三菩提，即是法身，破煩惱陰；得見
X36n0659_p0347b07║佛性，即是常身，破於死魔。如此功德，豈非生天、淨
X36n0659_p0347b08║天、天中之天？今入涅槃，亦破無常等四倒之魔。無
X36n0659_p0347b09║四倒故，破煩惱魔；無煩惱陰死，即無天魔，初成後
X36n0659_p0347b10║滅。既俱破四魔，俱非眾生，俱得尊號，是天中天，等
X36n0659_p0347b11║無差別。
X36n0659_p0347b12║四、從菩薩爾時雖不廣說去，答第四、六度五眼難。
X36n0659_p0347b13║菩薩爾時雖不廣說十二部經，先已通達，今入涅槃，
X36n0659_p0347b14║廣為眾生分別演說，是故我言：二施果報等無差別。
X36n0659_p0347b15║純陀據三藏中，棄國捨位，不見說法，但有捨財，不
X36n0659_p0347b16║見理檀，故言猶未具足檀波羅蜜乃至般若。但見
X36n0659_p0347b17║障內，故言唯有肉眼，無有佛眼乃至慧眼。佛今乃
X36n0659_p0347b18║以華臺大緣所見，雖不說法，先已通達財、法、事、理，
X36n0659_p0347b19║檀波羅蜜乃至般若皆已具足，過於人、天、二乘、菩
X36n0659_p0347b20║薩之所見也，亦分得佛眼。今佛答法檀一事，餘度
X36n0659_p0347b21║五眼，準此可知，故略不答。先廣通達，今為眾生廣
X36n0659_p0347b22║顯通達，是故二施等無差別。
X36n0659_p0347b23║五、從善男子！如來之身去，答第五有五果無五果
X36n0659_p0347b24║難。
X36n0659_p0347c01║善男子！如來之身已於無量阿僧祇劫不受飲食，為
X36n0659_p0347c02║諸聲聞說言：先受難陀、難陀波羅二牧牛女所奉乳
X36n0659_p0347c03║糜，然後乃得阿耨多羅三藐三菩提。我實不食。
X36n0659_p0347c04║純陀以三藏中施食五德命色力安語，施主還得
X36n0659_p0347c05║五種果報。今聞佛說，我實不食，施主亦應無五事
X36n0659_p0347c06║果。佛今以本地初成答之，我無量劫不受不食，畢
X36n0659_p0347c07║竟清淨。小緣初見口受乳糜，大緣初見頂受光明，
X36n0659_p0347c08║而於法身非食非不食。小緣後見受於檀羮，大緣
X36n0659_p0347c09║後見普受大會，而於如來無乞無受。是故初後二
X36n0659_p0347c10║施，果報等無差別。
X36n0659_p0347c11║次普受者，從我今去是受眾供。
X36n0659_p0347c12║我今普為此會大眾，是故受汝最後所奉，實亦不食。
X36n0659_p0347c13║次請住。文為四：一因請，二騰請，三遮請，四重請。先
X36n0659_p0347c14║生起四意，眾咸獻供請住。供既不允，請住未申。佛
X36n0659_p0347c15║因純陀，許受眾供。眾因純陀，更請佛住。純陀順旨，
X36n0659_p0347c16║仍騰眾心。佛受眾供，普開於常。常法非住，不應請
X36n0659_p0347c17║住。常法深奧，眾未能達。眾意慇懃，是故重請。興皇
X36n0659_p0347c18║解云：大眾同聞聲告，不久當滅。聞答難云：法身常
X36n0659_p0347c19║身。又初聞滅，謂如燈盡；聞常，謂恒在世。夫如來者，
X36n0659_p0347c20║本無去住，何曾如彼見住見去？只去是住，只住是
X36n0659_p0347c21║去，不起寂滅，現身餘會。去相宛然而恒在，住相不
X36n0659_p0347c22║去而常去。若爾，如來去住，於眾何益（云云）？今明佛
X36n0659_p0347c23║無去住，緣宜不同，略有四種：或有見去而自慶，乃
X36n0659_p0347c24║言無量眾生墮佛前後，我今有幸，見佛始終，自慰
X36n0659_p0348a01║為得，此是世界因緣見去；或悲泣懊惱，拍頭啼哭，
X36n0659_p0348a02║三業戀慕，此是為人因緣見去。或有見去破無量
X36n0659_p0348a03║惡，如來尚去，我云何著？是為對治因緣見去。或有
X36n0659_p0348a04║見去入祕密藏，至佛至處，了了見性，與法王子等，
X36n0659_p0348a05║是為第一義因緣見去。或可一人具四，或但三但
X36n0659_p0348a06║二，或可四人各一，種種不同，而於如來都無去住。
X36n0659_p0348a07║且舉純陀，或時悲感，或時歡喜，或云：如來不般涅
X36n0659_p0348a08║槃，而我不能不懷憂惱。或時自云：我今已與文殊
X36n0659_p0348a09║師利、法王子等。若眾無緣，純陀豈然？故知純陀不
X36n0659_p0348a10║爾，悉為緣耳。於去一句，四緣不同，餘住、亦去亦住、
X36n0659_p0348a11║非住非去三句準知。初因請文為三，謂喜、歎、請。初
X36n0659_p0348a12║不納供，是故悲塞。今聞普納，咸皆歡喜。喜由純陀，
X36n0659_p0348a13║是故稱歎。欲遂本心，所以進請。
X36n0659_p0348a14║爾時，大眾聞佛世尊普為大會哀受純陀最後供養，
X36n0659_p0348a15║歡喜踊躍。
X36n0659_p0348a16║就歎為兩，有長行、偈頌。長行又二：一、略，二、廣。
X36n0659_p0348a17║同聲讚言：善哉，善哉！希有純陀！汝今立字，名不虗稱。
X36n0659_p0348a18║言純陀者，名解妙義。汝今建立如是大義，是故依實
X36n0659_p0348a19║從義立名，故名純陀。汝今現世得大名利，德願滿足。
X36n0659_p0348a20║略舉四歎，謂名、利、德、願。名者，嘉名先立，妙義後興，
X36n0659_p0348a21║將後驗前，名不虗稱，故同聲歎云：希有純陀。言大
X36n0659_p0348a22║義者，橫闊無崖；言妙義者，豎深無底。又常非常是
X36n0659_p0348a23║深義，一常一切常是大義，非常非非常是妙義，已
X36n0659_p0348a24║如前說。次汝今下，利者，吉祥福地，率土同集，十方
X36n0659_p0348b01║響會，旛懸梵世，葢覆三千，如來默然，一無所納。純
X36n0659_p0348b02║陀後請，前供普收，如此聲譽，絕倫葢世，故眾歎言：
X36n0659_p0348b03║汝今現世得大名利。德者，德之一字，十讓居後，五
X36n0659_p0348b04║果當先，一人而已。八斛微少，用滿檀度，此其德也。
X36n0659_p0348b05║願者，願等三字，滿足貫上，四俱足故。前佛立誓，今
X36n0659_p0348b06║佛願圓，故言願滿。
X36n0659_p0348b07║從甚奇純陀去，廣歎從後向前以歎四德。初更舉
X36n0659_p0348b08║六難，廣歎第四願滿。
X36n0659_p0348b09║甚奇，純陀！生在人中復得難得無上之利。善哉，純陀！
X36n0659_p0348b10║如優曇華世間希有，佛出於世亦復甚難，值佛生信
X36n0659_p0348b11║聞法復難，佛臨涅槃最後供養能辦此事復難於是。
X36n0659_p0348b12║諸天命盡，五衰相現。其餘天子為呪願云：願生善
X36n0659_p0348b13║處，願得善利。處是人道，利是持戒。下文云：十方土
X36n0659_p0348b14║多，爪上土少。捨人天身，得三惡多；捨人天身，得人
X36n0659_p0348b15║天少。捨天得天，諸天不喜；捨天得人，諸天所願。猶
X36n0659_p0348b16║如兩人在兩須彌，一彼豎針孔，一因風放綖得入
X36n0659_p0348b17║針孔。此事甚難，若在人中能持戒者，復難於此。海
X36n0659_p0348b18║底盲龜，千秊一出，值浮木孔，入孔中居。此事甚難，
X36n0659_p0348b19║若在人中值世有佛，難復過此。仰針於地，梵宮投
X36n0659_p0348b20║芥，墮在針鋒。此事甚難，值佛生信，復難於是。生信
X36n0659_p0348b21║聞法，復難於是。辦最後供，復難於是。此六於他為
X36n0659_p0348b22║難，純陀則易。故大眾歎言：甚奇純陀！復得難得無
X36n0659_p0348b23║上之利。如優曇華者，華表輪王，能最後供，得五事
X36n0659_p0348b24║果，必作法王。大眾已為授記，廣歎願滿竟。
X36n0659_p0348c01║次從南無去，是廣歎德。
X36n0659_p0348c02║南無純陀！南無純陀！汝今已具檀波羅蜜。
X36n0659_p0348c03║南無，或言救我，或言歸命，或言屈膝，謂屈雙膝。其
X36n0659_p0348c04║有十讓五果檀度之德，故今歎之。又南無者，具有
X36n0659_p0348c05║三義：口稱是口業，屈膝即身業，歸命即意業。
X36n0659_p0348c06║三、從猶如秋月去，廣歎其利。
X36n0659_p0348c07║猶如秋月十五日夜，清淨圓滿無諸雲翳，一切眾生
X36n0659_p0348c08║無不瞻仰；汝亦如是，而為我等之所瞻仰。佛已受汝
X36n0659_p0348c09║最後供養，令汝具足檀波羅蜜。南無純陀！是故說汝
X36n0659_p0348c10║如月盛滿，一切眾生無不瞻仰。
X36n0659_p0348c11║秋是陰時，月是陰精，至時即盛，映葢眾星，孤明獨
X36n0659_p0348c12║秀，麗天皎地，一切瞻仰。純陀亦爾，既有妙利，與勝
X36n0659_p0348c13║妙時會，建立妙義，在大眾前，眾莫能先，對佛開常，
X36n0659_p0348c14║蒙普受供，一切大眾，三業歸崇。
X36n0659_p0348c15║四、從南無純陀心、如佛心下，廣歎其名。
X36n0659_p0348c16║南無純陀！雖受人身，心如佛心。汝今純陀真是佛子，
X36n0659_p0348c17║如羅睺羅等無有異。
X36n0659_p0348c18║上云名解妙義，名與法合；心如佛心，名與佛合；真
X36n0659_p0348c19║是佛子，名與僧合；與三寶合，即顯其身一體三寶，
X36n0659_p0348c20║亦是五果、三點、四德、五佛性等一切法界，具如向
X36n0659_p0348c21║說。歎其得主，心如佛心；歎其得師，名解妙義；歎其
X36n0659_p0348c22║得親，如羅睺羅（云云）。
X36n0659_p0348c23║次偈頌中二：但初一偈頌上歎，次三偈請。
X36n0659_p0348c24║爾時，大眾即說偈言：
X36n0659_p0349a01║汝雖生人道，已超第六天，我及一切眾，
X36n0659_p0349a02║今故稽首請。
X36n0659_p0349a03║初文云汝者，汝即純陀，頌上名也。生人道者，六難
X36n0659_p0349a04║之一，頌願滿也。超第六天而等梵王，請佛開常，即
X36n0659_p0349a05║頌德也。我及一切眾，頌譽也。上同聲讚，此云我及
X36n0659_p0349a06║一切也。如有端首，推下論義，似如文殊為請首也。
X36n0659_p0349a07║次請中二：先二行為眾。
X36n0659_p0349a08║人中最勝尊，今當入涅槃。汝應憫我等，
X36n0659_p0349a09║唯願速請佛，久住於世間，利益無量眾。
X36n0659_p0349a10║演說智所讚，無上甘露法。
X36n0659_p0349a11║為一切（云云）。
X36n0659_p0349a12║次一行要請。
X36n0659_p0349a13║汝若不請佛，我命將不全，是故應見為。
X36n0659_p0349a14║稽首調御師。
X36n0659_p0349a15║要之以命者，佛不在世，不蒙甘露，法身慧命將不
X36n0659_p0349a16║全也。
X36n0659_p0349a17║次騰請，為二：初長行經家所敘，次偈是純陀請辭。
X36n0659_p0349a18║初長行中。
X36n0659_p0349a19║爾時，純陀歡喜踊躍。譬如有人父母卒喪，忽然還活，
X36n0659_p0349a20║純陀歡喜亦復如是。
X36n0659_p0349a21║云卒喪者，略耳具足，應言喪主親師（云云）。前奉聲
X36n0659_p0349a22║光，大眾奔躃，流血灑地，故今言卒喪。蒙施常命，色
X36n0659_p0349a23║力安辯，該統法界，許主師親，故言忽然還活。時眾
X36n0659_p0349a24║大喜於前，純陀慶悅於後，復是一讓。
X36n0659_p0349b01║次偈中十八行半為兩：初十一行半騰眾歎，次七
X36n0659_p0349b02║行騰眾請。初文中略騰三歎，初九行騰歎善願中
X36n0659_p0349b03║先騰六難，後猶如下二行半作譬結。
X36n0659_p0349b04║復起禮佛而說偈言：
X36n0659_p0349b05║快哉獲己利，善得於人身，蠲除貪恚等，
X36n0659_p0349b06║永離三惡道。快哉獲己利，遇得金寶聚。
X36n0659_p0349b07║值遇調御師，不懼墮畜生。佛如優曇華，
X36n0659_p0349b08║值遇生信難，遇已修善根，永滅餓鬼苦。
X36n0659_p0349b09║亦復能損減，阿脩羅種類。芥子投針鋒，
X36n0659_p0349b10║佛出難於是，我已具足檀，度人天生死。
X36n0659_p0349b11║佛不染世法，如蓮華處水，善斷有頂種，
X36n0659_p0349b12║永度生死流。生世為人難，值佛世亦難。
X36n0659_p0349b13║初云獲己利，騰歎善利難。人身善處難蠲除等，是
X36n0659_p0349b14║善利所離。金寶聚者，騰佛世難。不懼者，所離也。優
X36n0659_p0349b15║曇華者，騰生信難。投針鋒者，騰最後供難。佛不染
X36n0659_p0349b16║世法去，騰聞法難。
X36n0659_p0349b17║猶如大海中，盲龜遇浮孔。
X36n0659_p0349b18║我今所奉食，去騰歎德也。
X36n0659_p0349b19║我今所奉食，願得無上報。一切煩惱結，
X36n0659_p0349b20║摧破無堅固。我今於此處，不求天人身，
X36n0659_p0349b21║設使得之者，心亦不甘樂，如來受我供。
X36n0659_p0349b22║歡喜無有量。
X36n0659_p0349b23║因供發願，願無上果，不願諸有，
X36n0659_p0349b24║猶如伊蘭華，出於栴檀香。我身如伊蘭，
X36n0659_p0349c01║如來受我供，如出栴檀香，是故我歡喜
X36n0659_p0349c02║。次譬結中云如伊蘭出栴檀去，因於微少充足大
X36n0659_p0349c03║眾，又因食顯不食、非食非不食，道香德風開發一
X36n0659_p0349c04║切悉非常非無常。
X36n0659_p0349c05║我今得現報去。騰歎利如文。
X36n0659_p0349c06║我今得現報，最勝上妙處，釋梵諸天等，
X36n0659_p0349c07║悉來供養我。
X36n0659_p0349c08║從一切諸世間去，正騰眾請，為三：初兩偈騰悲苦
X36n0659_p0349c09║意，次三偈騰請住益意，後兩偈結二意。
X36n0659_p0349c10║一切諸世間，悉生大苦惱。以知佛世尊，
X36n0659_p0349c11║今欲入涅槃，高聲唱是言：世間無調御。
X36n0659_p0349c12║不應捨眾生，應視如一子。
X36n0659_p0349c13║文云：世間無調御者，無主親師，生大苦惱。
X36n0659_p0349c14║如來在僧中，演說無上法，如須彌寶山。
X36n0659_p0349c15║安處于大海。佛智能善斷，我等無明闇，
X36n0659_p0349c16║猶如日出時，除雲光普照，如來能善除，
X36n0659_p0349c17║一切諸煩惱，猶如虗空中，雲起得清涼。
X36n0659_p0349c18║次文如來在僧中去，總明三寶益。如須彌山，別明
X36n0659_p0350a01║師益。山若映水，水同山色，師若說法，如法奉行，故
X36n0659_p0350a02║是師益。佛智能善斷半行，是智度益。雲起清涼，是
X36n0659_p0350a03║善權益。此兩明親益。如來能善除去，是主益。煩惱
X36n0659_p0350a04║之賊，寇亂行人，佛日照除，撥亂反正，故是主益。
X36n0659_p0350a05║三結者。
X36n0659_p0350a06║是諸眾生等，戀慕增悲慟，悉皆為生死。
X36n0659_p0350a07║苦水之所漂，以是故世尊，應長眾生信。
X36n0659_p0350a08║為斷生死苦，久住於世間。
X36n0659_p0350a09║若失三益，增戀悲慟，結上苦惱意也。若得三益，信
X36n0659_p0350a10║心增長，結上請住意也。
X36n0659_p0350a11║從佛告純陀如是如是去，第三、遮請，有長行、偈頌。
X36n0659_p0350a12║長行為二：初、述歎難；次、以難遮請。初文者。
X36n0659_p0350a13║佛告純陀：如是，如是，如汝所說。佛出世難如優曇華，
X36n0659_p0350a14║值佛生信亦復甚難，佛臨涅槃最後施食能具足檀
X36n0659_p0350a15║倍復甚難。
X36n0659_p0350a16║夫六難展轉相依，三種無佛時亦有，三種佛出乃
X36n0659_p0350a17║有。今述佛出時三難，餘者可知（云云）。
X36n0659_p0350a18║次以難遮請，為三：初、以難遮請；二、以佛境界遮請；
X36n0659_p0350a19║三、以二用遮請。以諸難遮請者。
X36n0659_p0350a20║汝今純陀莫大愁苦，應當歡喜深自慶幸，得值最後
X36n0659_p0350a21║供養如來，成就具足檀波羅蜜，不應請佛久住於世。
X36n0659_p0350a22║汝騰眾四歎，自快六難。六難之與四歎，由我涅槃
X36n0659_p0350a23║施汝常命，種種功德普及一切。我若久住，無最後
X36n0659_p0350a24║供；誓若不滿，眾不稱譽，名亦虗設。自失己利，又障
X36n0659_p0350b01║他人，那忽自欣後供而請久住？久住無後供，後供
X36n0659_p0350b02║無久住。汝自鉾鍎故，遮言不應，意正在此。
X36n0659_p0350b03║次汝今下，舉佛境界遮者。
X36n0659_p0350b04║汝今當觀，諸佛境界，
X36n0659_p0350b05║佛之境界，唯佛能知。非下地圖度，言語道斷，心行
X36n0659_p0350b06║處滅，至存彌亡，至亡彌存，非存非亡，即住不住，不
X36n0659_p0350b07║住即住，非住非不住。如是境界，言之者訥，取之者
X36n0659_p0350b08║失，絕其情慮，故遮云不應。問：純陀住十住地，那忽
X36n0659_p0350b09║遮之，同凡不知？答：知有六種（云云），亦是為下而抑
X36n0659_p0350b10║於高。高尚不應，下自息望。
X36n0659_p0350b11║三、悉皆下，舉二、用遮請者。
X36n0659_p0350b12║悉皆無常；諸行性相，亦復如是。
X36n0659_p0350b13║但佛境玄玅及佛勝用，汝所不知，謂常、無常二鳥
X36n0659_p0350b14║雙遊，去住適宜，稱機隱顯，或時用住，或用不住，只
X36n0659_p0350b15║不住即住，亦是非住非不住。昔用無常施得五果，
X36n0659_p0350b16║一切諸行悉皆無常。若定無常，何得今教施常五
X36n0659_p0350b17║果，徧一切法悉開為常？當知非常非無常，能常能
X36n0659_p0350b18║無常。又昔用無常論五門觀，謂他境界；今教用常
X36n0659_p0350b19║論五門觀，即自境界。豈定自他能作如此之自他
X36n0659_p0350b20║耶？當知皆是佛之勝用。若用於常，故無勞請；若用
X36n0659_p0350b21║無常，復不須請。故舉二用，遮言不應。
X36n0659_p0350b22║十一行半偈為兩：初十行半明無常用，後一行明
X36n0659_p0350b23║常用。初又二：前九行通明諸行無常，後一行半正
X36n0659_p0350b24║用無常。初又五：初三行半無常觀；
X36n0659_p0350c01║即為純陀而說偈言：
X36n0659_p0350c02║一切諸世間，生者皆歸死，壽命雖無量，
X36n0659_p0350c03║要必有終盡。夫盛必有衰，合會有別離。
X36n0659_p0350c04║壯秊不久停，盛色病所侵，命為死所吞。
X36n0659_p0350c05║無有法常住。諸王得自在，勢力無等雙，
X36n0659_p0350c06║一切皆遷滅，壽命亦如是。
X36n0659_p0350c07║次一，行苦觀。
X36n0659_p0350c08║眾苦輪無際，流轉無休息，三界皆無常，
X36n0659_p0350c09║諸有悉非樂。
X36n0659_p0350c10║次一行，空觀。
X36n0659_p0350c11║有道本性相，一切皆空無，可壞法流轉。
X36n0659_p0350c12║常有憂患等。
X36n0659_p0350c13║次二行，無我觀。
X36n0659_p0350c14║恐怖諸過惡，老病死衰惱，是諸無有邊。
X36n0659_p0350c15║易壞怨所侵，煩惱所纏裹，猶如蠶處繭。
X36n0659_p0350c16║何有智慧者，而當樂是處？
X36n0659_p0350c17║次一行半不淨觀。
X36n0659_p0350c18║此身苦所集，一切皆不淨，扼縛癰瘡等，
X36n0659_p0350c19║根本無義利，上至諸天身，皆亦復如是。
X36n0659_p0350c20║問：諸天化生，豈是不淨？答：雖無臭穢，賢聖所呵，亦
X36n0659_p0350c21║是不淨。
X36n0659_p0350c22║次諸欲下，明正是無常用。
X36n0659_p0350c23║諸欲皆無常，故我不貪著。離欲善思惟，
X36n0659_p0350c24║而證真實法，究竟斷有者，今日當涅槃。
X36n0659_p0351a01║如瑞應云：出四城門，起於厭患，故不貪著，離欲思
X36n0659_p0351a02║惟，六秊苦行，證真實法，三十四心，發無漏慧，今日
X36n0659_p0351a03║當涅槃，即最後無餘。
X36n0659_p0351a04║次我度有彼岸，一行即常用。
X36n0659_p0351a05║我度有彼岸，出過一切苦，是故於今者，
X36n0659_p0351a06║唯受上妙樂。
X36n0659_p0351a07║度者，度此彼之彼岸，亦度非此非彼之彼岸，於諸
X36n0659_p0351a08║此彼而得自在。故我非但過一切苦，亦過諸樂及
X36n0659_p0351a09║無苦樂，乃名大樂。我淨亦例然（云云）。他判前九行
X36n0659_p0351a10║半，是佛同於常無常行，亦是真不真義。後兩行，即
X36n0659_p0351a11║是諸行同於如來無常常不真真義。此常無常，顯
X36n0659_p0351a12║非常非無常真實法也。今言若爾，常無常是二方
X36n0659_p0351a13║便，因兩方便得顯真實。即如瓔珞二觀方便，得入
X36n0659_p0351a14║中道第一義諦。此乃淺深三諦之意。菩薩境界，云
X36n0659_p0351a15║何得與佛境界同？此文分明云：當觀諸佛境界。佛
X36n0659_p0351a16║境界者，三諦一諦，一諦三諦，非一非三，而三而一。
X36n0659_p0351a17║一空一切空，三諦皆空。一假一切假，三諦皆假。一
X36n0659_p0351a18║中一切中，三諦皆中。只中是俗真，只俗真是中，無
X36n0659_p0351a19║二無別，如此乃名諸佛境界。所以用佛境界而遮
X36n0659_p0351a20║請者，若一空一切空，云何請住？乃至一中一切中，
X36n0659_p0351a21║云何請住？遮請之意，正在於此。云何以菩薩境界，
X36n0659_p0351a22║釋佛境界耶？若但隨文，難見此意。今更就偈文，以
X36n0659_p0351a23║顯此意。前九行半，明一空一切空。離欲一偈，明一
X36n0659_p0351a24║假一切假。我度一偈，明一中一切中。偈中廣出，還
X36n0659_p0351b01║釋長行佛境界意。且點其意，在後更釋（云云）。
X36n0659_p0351b02║四、重請者，或云非重請，佛不重答故；或言兩向，望
X36n0659_p0351b03║前為重請，望後為論端。於中為三：初、領旨；次、謙謝；
X36n0659_p0351b04║三、正請。
X36n0659_p0351b05║爾時，純陀白佛言：世尊！如是，如是！誠如聖言。
X36n0659_p0351b06║領旨。從以難遮，請生六難，由佛誠如聖言。
X36n0659_p0351b07║我今所有智慧微淺猶如蟁蚋，何能思議如來涅槃
X36n0659_p0351b08║深奧之義？世尊，我今已與諸大龍象菩薩摩訶薩斷
X36n0659_p0351b09║諸結漏文殊師利法王子等。世尊，譬如幼秊初得出
X36n0659_p0351b10║家，雖未具戒即墮僧數；我亦如是，以佛菩薩神通力
X36n0659_p0351b11║故，得在如是大菩薩數。
X36n0659_p0351b12║謙謝從佛境界生，諸佛境界浩無涯底，豈是蟁蚋
X36n0659_p0351b13║能知？邊表分知，非究竟知，知是謙也。謝者從於用
X36n0659_p0351b14║生，蒙佛受供成最後檀，慳結漏斷等於文殊，蒙佛
X36n0659_p0351b15║受供成彼岸智，均大菩薩，故舉龍象喻於智斷，又
X36n0659_p0351b16║舉幼秊自況，以初具戒況於先達。拔淵泉之下、處
X36n0659_p0351b17║雲霄之上者，葢佛菩薩之恩，是故須謝，謝無常用。
X36n0659_p0351b18║三、正請。常住之用能生物善，大眾苦至如來未然，
X36n0659_p0351b19║是故重請，有法、譬、合。初法如文。
X36n0659_p0351b20║是故我今欲令如來久住於世，不入涅槃。
X36n0659_p0351b21║譬如饑人，終無變吐。
X36n0659_p0351b22║次譬中言變吐者，有二解：一云譬大眾戀慕饑渴，
X36n0659_p0351b23║願如來住終無變吐，故文云我今欲令如來久住，
X36n0659_p0351b24║故知為眾生作譬。二云為佛作譬，佛思物機亦如
X36n0659_p0351c01║饑渴，願佛住世亦無變吐，故合譬云唯願世尊亦
X36n0659_p0351c02║復如是，故知為佛作譬。夫聖言巧密不可偏取（云
X36n0659_p0351c03║云）。
X36n0659_p0351c04║唯願世尊亦復如是，常住於世，不入涅槃。
X36n0659_p0351c05║第三、傍論者，何名傍論？先釋名，次帖文。釋名文三：
X36n0659_p0351c06║一、釋名；二、出意；三、料簡。初釋名。言傍論者，前獻供
X36n0659_p0351c07║為正，為無為是傍。又時眾是傍人，時眾未解為傍，
X36n0659_p0351c08║故論。又兩人實慧為正，方便為傍，興斯問答，是其
X36n0659_p0351c09║權巧，故名傍論。又如來境界為正，二用為傍，今之
X36n0659_p0351c10║所論，論於二用，故言傍論。斯乃四悉意，思之。出意
X36n0659_p0351c11║者，何故傍論？佛因獻供，施常以破無常。又明二施
X36n0659_p0351c12║等無差別，利者玄解非常無常，惑者便生勝負之
X36n0659_p0351c13║見，鄙無常而崇於常。如來又因請住，以不住破住。
X36n0659_p0351c14║又明諸佛境界不可思議，利者即解非住非不住，
X36n0659_p0351c15║惑者又謂不住勝住，回惑自迷，不能得解。是故文
X36n0659_p0351c16║殊以無常不住呵其請住，純陀以常住難其無常
X36n0659_p0351c17║不住，拒抗紛紜，彰其非理，故云有為、無為且共置
X36n0659_p0351c18║之。懸指如來，後當廣說，舉是顯非，照然可解。為是
X36n0659_p0351c19║義故，故須傍論。復次，上純陀自云文殊師利法王
X36n0659_p0351c20║子等，時眾懷疑文殊古佛行遠解深，能問能答。純
X36n0659_p0351c21║陀初心位淺解微，上雖能問，未見其答，云何稱等？
X36n0659_p0351c22║是故傍論文殊深而墮負，純陀淺而獲勝，淺勝非
X36n0659_p0351c23║勝，深負非負，非負非勝，方顯其等。約斯事理，顯傍論
X36n0659_p0351c24║意，大略可見，不俟多釋。料簡者，問：文殊明空三昧
X36n0659_p0352a01║而為正法，應是無為；純陀對有論無，無待有成，還
X36n0659_p0352a02║應是有，那忽言文殊執有，純陀執無？解云：文殊扶
X36n0659_p0352a03║昔教之空，望大是有；純陀扶於今教，對有論無，有
X36n0659_p0352a04║去無無，還得是無。又復純陀始具足檀，則行淺，不
X36n0659_p0352a05║應云勝；文殊、古佛則深，故不應負。解云：適物所宜，
X36n0659_p0352a06║更互槌砧，非定勝負。不負而負，於深無損；不勝而
X36n0659_p0352a07║勝，於淺無增。文殊且共置之，則勝負雙捨。又文殊
X36n0659_p0352a08║執昔，就昔為是，望今為非；純陀執今，就今為是，望
X36n0659_p0352a09║昔為非。若作四句，各執二用顯體為俱是，各執二
X36n0659_p0352a10║用傷體為俱非，各辨體用各有一是一非，即用而
X36n0659_p0352a11║體即俱非是非非。文為二：一、傍論；二、復宗。傍論又
X36n0659_p0352a12║三：一、文殊呵勸；次、純陀呵勸；三、文殊稱美。初文殊
X36n0659_p0352a13║呵勸，又二：先呵，次勸。先呵中，
X36n0659_p0352a14║爾時，文殊師利法王子告純陀曰：純陀！汝今不應發
X36n0659_p0352a15║如是言，欲令如來常住於世不般涅槃，如彼饑人無
X36n0659_p0352a16║有變吐。
X36n0659_p0352a17║牒其請辭，汝今不應發如是言。即呵也。
X36n0659_p0352a18║次汝今當觀，應如是學。即勸也。
X36n0659_p0352a19║汝今當觀諸行性相，如是觀行具空三昧，欲求正法
X36n0659_p0352a20║應如是學。
X36n0659_p0352a21║次純陀呵勸，又二：先雙呵說觀，次雙勸說觀。就雙
X36n0659_p0352a22║呵又二：初呵說觀之非，次雙結觀說之過。初呵說
X36n0659_p0352a23║觀之非，又二：先呵說，次呵觀。初呵說又三：一、不應
X36n0659_p0352a24║摧勝號同劣號；二、不應舉劣法同勝法；三、結其失
X36n0659_p0352b01║辱。初文者。
X36n0659_p0352b02║純陀問言：文殊師利！夫如來者，天上人中最尊最勝。
X36n0659_p0352b03║如是如來豈是行耶？若是行者，為生滅法。
X36n0659_p0352b04║夫如來者，通是諸佛之極號，今古不異，故曰如來。
X36n0659_p0352b05║豈可以極尊同於諸行？夫諸行者，生死賤名，卑鄙
X36n0659_p0352b06║底下，羣有勞累。若以如來同諸行者，摧常住為遷
X36n0659_p0352b07║滅，屈涅槃作生死，豈可然乎？
X36n0659_p0352b08║次譬如水泡去，舉三見一聞，不應以劣法同於勝
X36n0659_p0352b09║法。
X36n0659_p0352b10║譬如水泡速起速滅，往來流轉猶如車輪，一切諸行
X36n0659_p0352b11║亦復如是。我聞諸天壽命極長，云何世尊是天中天，
X36n0659_p0352b12║壽命更促不滿百秊？如聚落主勢得自在，以自在力
X36n0659_p0352b13║能制他人，是人福盡其後貧賤，人所輕蔑為他䇿使。
X36n0659_p0352b14║所以者何？失勢力故。
X36n0659_p0352b15║勝法者即四德也，劣法者即四倒也。水泡譬無常，
X36n0659_p0352b16║車輪譬苦。我聞諸天壽命極長，極長天者即是非
X36n0659_p0352b17║想，非想無色不可見故，故言我聞。舉長對短，短即
X36n0659_p0352b18║墮胎落孕，此舉不淨。問：無色云何不淨耶？答：雖非
X36n0659_p0352b19║惡色，賢聖所呵，亦是不淨。如聚落主失勢力者，譬
X36n0659_p0352b20║無我也。當知不應舉四倒法同四德法。
X36n0659_p0352b21║三、世尊亦爾去，彰其失辱。
X36n0659_p0352b22║世尊亦爾，同於諸行，同諸行者則不得稱為天中天。
X36n0659_p0352b23║何以故？諸行即是生死法故。
X36n0659_p0352b24║若摧勝同劣，則失天中之尊號，亦失四德之勝法。
X36n0659_p0352c01║若舉劣同勝，則辱諸佛世尊之勝名，亦辱常等之
X36n0659_p0352c02║勝法。
X36n0659_p0352c03║從是故文殊下，是呵其觀，亦為三：一、不應觀勝名
X36n0659_p0352c04║同劣名。文云：勿觀如來同於諸行。
X36n0659_p0352c05║是故，文殊！勿觀如來同於諸行。
X36n0659_p0352c06║二、不應觀劣法同勝法。
X36n0659_p0352c07║復次，文殊！為知而說、不知而說，而言如來同於諸行？
X36n0659_p0352c08║文云：為知而說？不知而說？若知如來非是諸行，強
X36n0659_p0352c09║說同者，令下法同上法；若不知如來非是諸行，而
X36n0659_p0352c10║言同者，即闇惑上法，混和下法。
X36n0659_p0352c11║三、彰其失辱
X36n0659_p0352c12║設使如來同諸行者，則不得言於三界中為天中天、
X36n0659_p0352c13║自在法王。
X36n0659_p0352c14║若使如來同諸行者，則不得稱為天中天，則失尊
X36n0659_p0352c15║勝名及尊勝法。若使諸行同如來者，則辱尊勝之
X36n0659_p0352c16║名，亦辱尊勝之法（云云）。
X36n0659_p0352c17║次從譬如人王去，兩譬雙結觀說之過。初譬結觀
X36n0659_p0352c18║過，次譬結說過。初文又二：先譬，次合。
X36n0659_p0353a01║譬如人王有大力士，其力當千，更無有能降伏之者，
X36n0659_p0353a02║故稱此士一人當千。如是力士，王所愛念，偏賜爵祿，
X36n0659_p0353a03║封賞自然。所以得稱當千人者，是人未必力敵於千，
X36n0659_p0353a04║但以種種技藝所能，能勝千故，故稱當千。
X36n0659_p0353a05║初譬中云：王者譬眾生，力士譬佛。力士為王施功，
X36n0659_p0353a06║佛為眾生施化。王見力士多技藝者，厚賜封祿；眾
X36n0659_p0353a07║生得佛恩深，四事供養。力士以技德伏物，不以威
X36n0659_p0353a08║加；如來但以智慧神通，非那羅延力。
X36n0659_p0353a09║如來亦爾，降煩惱魔、陰魔、天魔、死魔，是故如來名三
X36n0659_p0353a10║界尊。如彼力士一人當千，以是因緣成就具足種種
X36n0659_p0353a11║無量真實功德，故稱如來、應供、正徧知。文殊師利！汝
X36n0659_p0353a12║今不應憶想分別，以如來法同於諸行。
X36n0659_p0353a13║佛具功德，汝今云何憶想分別觀於如來同諸行
X36n0659_p0353a14║耶？此豈非結觀之過明矣。
X36n0659_p0353a15║次短壽譬，結其說過，亦二：先譬，次合。
X36n0659_p0353a16║譬如巨富長者生子，相師占之，有短壽相。父母聞已，
X36n0659_p0353a17║知其不任紹繼家嗣，不復愛重，視之如草。夫短壽者，
X36n0659_p0353a18║不為沙門、婆羅門、男女、大小之所敬念。
X36n0659_p0353a19║初譬中云：父母譬眾生，子譬於佛，相師譬文殊。眾
X36n0659_p0353a20║生感佛，譬如父母；佛隨機應，譬如生子。
X36n0659_p0353a21║若使如來同諸行者，亦復不為一切世間人天眾生
X36n0659_p0353a22║之所奉敬，如來所說不變不異真實之法亦無受者。
X36n0659_p0353a23║是故，文殊！不應說言如來同於一切諸行。
X36n0659_p0353a24║佛實長壽，文殊說短，豈非呵說之過此文明矣。
X36n0659_p0353b01║次從譬如貧女者，是雙勸說觀。舊云：貧女譬生解，
X36n0659_p0353b02║丈夫譬護法。開善云：貧女譬生解，丈夫譬捨迷。冶
X36n0659_p0353b03║城云：貧女譬護解，大夫譬慚愧。招提云：貧女譬說
X36n0659_p0353b04║佛無為，丈夫譬覆佛有為。今以女譬慈，生子譬說，
X36n0659_p0353b05║丈夫譬剛，遠行譬觀，譬文自現。又承躡上來，非徒
X36n0659_p0353b06║臆說。然對聖訓凡，寓上誡下，非呵勸文殊。又勸博
X36n0659_p0353b07║地無益，極聖不勞，勸不上不下。發心已去，未足已
X36n0659_p0353b08║還，正須呵勸，譬文自明矣（云云）。初勸說譬，有開有
X36n0659_p0353b09║合。此開六慈，謂理乃至究竟。貧女至加復病苦，以
X36n0659_p0353b10║譬理慈。
X36n0659_p0353b11║復次，文殊！譬如貧女，無有居家救護之者，加復病苦。
X36n0659_p0353b12║貧譬無智，病譬無斷。無有居家，譬無常住五果。無
X36n0659_p0353b13║救護者，譬無主無親。女雖貧病，有生子義。理無智
X36n0659_p0353b14║斷，而有解說之義。下文云：慈是一切諸善根本（云
X36n0659_p0353b15║云）。
X36n0659_p0353b16║饑渴所逼，遊行乞匃者，即名字慈。
X36n0659_p0353b17║饑渴所逼，遊行乞匃。
X36n0659_p0353b18║無智為饑，無定為渴，癡散所逼，欲求靜慧，則素絲
X36n0659_p0353b19║易染，薄知名數，微達方偶。名字，慈也。
X36n0659_p0353b20║止他客舍，觀行慈也。
X36n0659_p0353b21║止他客舍
X36n0659_p0353b22║觀五陰如逆旅，暮合朝散；觀六入如空聚，貪著求
X36n0659_p0353b23║物；觀六塵如惡賊，愚不知避，焚灼愍之。豈非觀行
X36n0659_p0353b24║慈也？齊此慈來，通名解說。解說未彰，如女雖能生，
X36n0659_p0353c01║而子未顯，可譬懷胎。
X36n0659_p0353c02║寄生一子相似，慈也。
X36n0659_p0353c03║寄生一子，是客舍主驅逐令去，攜抱是兒欲至他國。
X36n0659_p0353c04║於其中路遇惡風雨，寒苦竝至，多為蟁蝱蠭螫毒蟲
X36n0659_p0353c05║之所啑食。經由恒河，抱兒而度，其水漂疾而不放捨，
X36n0659_p0353c06║於是母子遂共俱沒。
X36n0659_p0353c07║向觀陰舍生清淨解，如寄生子。此慈說已彰譬子
X36n0659_p0353c08║生出，通前慈說悉有障難，至相似時慈悉倚伏更
X36n0659_p0353c09║互強弱，故於此位說諸障難，實通前也。舍主驅者，
X36n0659_p0353c10║此譬報障，障於慧解義言驅去，慈解同體故言抱
X36n0659_p0353c11║兒，向涅槃城故至他國。名字慈後、分真慈前，兩楹
X36n0659_p0353c12║之間故言中路，遇惡風雨即內業障，蟁蝱唼食即
X36n0659_p0353c13║外業障，經由恒河即煩惱障。抱兒而度者，於三障
X36n0659_p0353c14║中不捨正說，說陰界入非常非無常，說諸惡業非
X36n0659_p0353c15║縛非脫，說諸煩惱非明非闇，以相似慈及相似解
X36n0659_p0353c16║障不能障，故言而度。水漂疾者，三障力強激奪慈
X36n0659_p0353c17║說，慈說體妙不屈三障，故言而不放捨。於是母子
X36n0659_p0353c18║遂共俱沒者，慈與解觀俱從相似轉入分真，故言
X36n0659_p0353c19║俱沒。
X36n0659_p0353c20║如是女人慈念功德，命終之後生於梵天。
X36n0659_p0353c21║如是女人慈念功德，生於梵天。天者，通是分真、究
X36n0659_p0353c22║竟兩慈。觀下，合譬，其義自顯（云云）。
X36n0659_p0353c23║從文殊！若有善男子去，合譬。先通合四慈，後通合
X36n0659_p0353c24║兩慈。通途明者，從前理慈已來，不應偏運、偏解、偏
X36n0659_p0354a01║說。初文為三：一者、正護，不得偏說；
X36n0659_p0354a02║文殊師利！若有善男子欲護正法，勿說如來同於諸
X36n0659_p0354a03║行、不同諸行。
X36n0659_p0354a04║二者、引過不得偏說。
X36n0659_p0354a05║唯當自責。我今愚癡，未有慧眼，
X36n0659_p0354a06║三者乖理，不得偏說。
X36n0659_p0354a07║如來正法不可思議，是故不應宣說如來定是有為、
X36n0659_p0354a08║定是無為。
X36n0659_p0354a09║偏說非正護，正護不偏說；偏說無慧眼，慧眼不偏
X36n0659_p0354a10║說；偏說乖正理，正理豈偏說？此中三文，廣有所破
X36n0659_p0354a11║（云云）。
X36n0659_p0354a12║從若正見去，合後兩慈。合前許圓說，不許偏說；合
X36n0659_p0354a13║後開偏說，不云圓說。若通論前後，皆有偏圓而互
X36n0659_p0354a14║現者，前未見機理，宜但許圓止偏，是故文云自責
X36n0659_p0354a15║愚癡；後見機理，尚許偏說，何況圓耶？是故文云正
X36n0659_p0354a16║見者也。又正見者，即是圓見。若見有無，不名無為；
X36n0659_p0354a17║無有無者，方乃名圓。就文為四：先開偏說；次釋見
X36n0659_p0354a18║機；三、牒譬合初沒；四、牒譬合後證。初開偏，如文。
X36n0659_p0354a19║若正見者，應說如來定是無為。
X36n0659_p0354a20║次釋見機者。
X36n0659_p0354a21║何以故？能為眾生生善法故，生憐憫心故。
X36n0659_p0354a22║能為眾生是見世界機，生善法故見為人機，亦是
X36n0659_p0354a23║見第一義機，生憐愍心即對治機。
X36n0659_p0354a24║如彼貧女在於恒河，為愛念子而捨身命。善男子！護
X36n0659_p0354b01║法菩薩亦應如是，寧捨身命，不說如來同於有為，當
X36n0659_p0354b02║言如來同於無為；以說如來同無為故，得阿耨多羅
X36n0659_p0354b03║三藐三菩提。
X36n0659_p0354b04║如彼女人得生梵天。何以故？以護法故。云何護法？所
X36n0659_p0354b05║謂說言如來同於無為。善男子！如是之人雖不求解
X36n0659_p0354b06║脫，解脫自至；如彼貧女不求梵天，梵天自應。
X36n0659_p0354b07║三四如文。
X36n0659_p0354b08║次從如人遠行是勸觀，有譬、合。譬又二：初正勸，次
X36n0659_p0354b09║重勸。初文者，六卷名為丈夫譬。
X36n0659_p0354b10║文殊師利！如人遠行，中路疲極，寄止他舍。臥寐之中，
X36n0659_p0354b11║其室忽然大火卒起，即時驚寤，尋自思惟：我於今者，
X36n0659_p0354b12║定死不疑。具慚愧故，以衣纏身，即便命終，生忉利天。
X36n0659_p0354b13║從是已後，滿八千反，作大梵王；滿百千世，生於人中，
X36n0659_p0354b14║為轉輪王。是人不復生三惡趣，展轉常生安樂之處。
X36n0659_p0354b15║此開六種觀義，謂理觀乃至究竟觀。遠行譬理觀，
X36n0659_p0354b16║去後位遙名遠，理寂而照名行。中道譬名字觀，始
X36n0659_p0354b17║生兩間通稱中耳。疲極者，煩惱勞累生死拘逼，謙
X36n0659_p0354b18║卑請益皆是疲極。寄止他舍譬觀行觀，三界幻居
X36n0659_p0354b19║猶如寄止，五欲非己為他權託。陰入如舍，無明所
X36n0659_p0354b20║魘如臥，沈昏不醒如寐。忽然火起火是無常，來無
X36n0659_p0354b21║徑路故言卒起，卒起無常即報障也。上具三障，此
X36n0659_p0354b22║略舉一。即時驚寐譬相似觀，昔來未得而今得之
X36n0659_p0354b23║為驚，似解鄰真為寐。言定死者，解惑相排，惑雖強
X36n0659_p0354b24║盛不久磨滅，如入海見平故言定死。雖知定死即
X36n0659_p0354c01║猶未死，未能入聖但在白法，故言慚愧。衣纏身者，
X36n0659_p0354c02║衣以譬觀、身以譬境，若作偏觀照境不周是為可
X36n0659_p0354c03║恥，圓觀圓境無所可恥故言纏身。便命終者，他以
X36n0659_p0354c04║被問難屈為死，然被難死死者無量應生梵天，既
X36n0659_p0354c05║不生者當知非也。今言死者似觀轉謝。生忉利天
X36n0659_p0354c06║者，分真觀起此譬兩成就，三十二臣即分真義，若
X36n0659_p0354c07║就一主即究竟義。而言梵王及輪王者，更譬究竟
X36n0659_p0354c08║觀，不生等顯其所離。
X36n0659_p0354c09║善男子下，重勸勿觀。
X36n0659_p0354c10║以是緣故，文殊師利！若善男子有慚愧者，不應觀佛
X36n0659_p0354c11║同於諸行。文殊師利！外道邪見可說如來同於有為，
X36n0659_p0354c12║持戒比丘不應如是於如來所生有為想。若言如來
X36n0659_p0354c13║是有為者，即是妄語，當知是人死入地獄，如人自處
X36n0659_p0354c14║於己舍宅。
X36n0659_p0354c15║從文殊如來真實去，合譬。
X36n0659_p0354c16║文殊師利！如來真實是無為法，不應復言是有為也。
X36n0659_p0354c17║汝從今日於生死中，應捨無知求於正智，當知如來
X36n0659_p0354c18║即是無為。若能如是觀如來者，具足當得三十二相，
X36n0659_p0354c19║疾成阿耨多羅三藐三菩提。
X36n0659_p0354c20║但合上即便命終。分真觀去，若能如是去，合上生
X36n0659_p0354c21║忉利天。他以此文三十二相合者，乃是合主，不是
X36n0659_p0354c22║合臣。若爾，八十反應合八十種好，輪王無敵應合
X36n0659_p0354c23║十八不共法耶？今云八十種好亦不與他共，故皆
X36n0659_p0354c24║合究竟。
X36n0659_p0355a01║從文殊讚言去，是第三，文殊稱美。文為四：初、領成
X36n0659_p0355a02║其說，二、歎言行相應，三、歎會佛旨，四、受勸。又勸領
X36n0659_p0355a03║成前兩勸，兼領兩呵。初如文。
X36n0659_p0355a04║爾時，文殊師利法王子讚純陀言：善哉，善哉！
X36n0659_p0355a05║次，善男子！汝今下，言行相應。
X36n0659_p0355a06║善男子！汝今已作長壽因緣，能知如來是常住法、不
X36n0659_p0355a07║變異法、無為之法。汝今如是善覆如來有為之相，如
X36n0659_p0355a08║被火人為慚愧故，以衣覆身，以是善心生忉利天，復
X36n0659_p0355a09║為梵王、轉輪聖王，不至惡趣，常受安樂。汝亦如是，善
X36n0659_p0355a10║覆如來有為相故，於未來世必定當得三十二相、八
X36n0659_p0355a11║十種好，具足十八不共之法，無量壽命不在生死，常
X36n0659_p0355a12║受安樂，不久得成應、正徧知。
X36n0659_p0355a13║言長壽因緣者，正見正知正護正說，即是常住因
X36n0659_p0355a14║緣也。此領前合譬中似解之意，故言因緣。能知如
X36n0659_p0355a15║來是常住法者，此領前合譬中分真之解。善覆如
X36n0659_p0355a16║來，此領後合譬似解也。常受安樂者，是領後合譬
X36n0659_p0355a17║中分真解也。若領真似二解，即是兼領六位之意。
X36n0659_p0355a18║然文殊止一言呵勸，純陀作爾許呵勸，文殊竟不
X36n0659_p0355a19║拒攘飜更讚美，良由純陀所說會教會機，聖人但
X36n0659_p0355a20║說己法不說他法，驗知純陀是分真位，是故文殊
X36n0659_p0355a21║還以分真美其言行，即是發純陀五戒之迹、顯分
X36n0659_p0355a22║真之本。私云：當知十讓從迹而說。復以小初難大
X36n0659_p0355a23║後者，亦恐時會及未來世，唯執小初以難大後，妨
X36n0659_p0355a24║於大後用破小初。言時會者，乃是新眾。何以故？一
X36n0659_p0355b01║代教門彈斥洮汰已會毫善，豈執如來定入涅槃
X36n0659_p0355b02║同於小初？正為未來鈍根小習而執於小。故法華
X36n0659_p0355b03║云：除佛滅後。若不爾者，豈有如前幢旛妙供，人天
X36n0659_p0355b04║雜類菩薩聲聞皆默不受，而於城中工巧微供彰
X36n0659_p0355b05║言納受？因茲普領時會之供，復能難佛為佛所歎，
X36n0659_p0355b06║及與文殊傍論往復，故知純陀非聊爾人。
X36n0659_p0355b07║三、從如來次後去，歎玄會佛旨。
X36n0659_p0355b08║純陀！如來次後自當廣說。
X36n0659_p0355b09║指哀歎等為廣說。
X36n0659_p0355b10║四，從我之與汝去受勸。
X36n0659_p0355b11║我之與汝俱，亦當覆如來，有為有為無，為且共置之。
X36n0659_p0355b12║又汝勸我覆於有為，我亦勸汝覆於無為。雖終日
X36n0659_p0355b13║說有，不能盡其用；終日說無，不能罄其極。言所不
X36n0659_p0355b14║洎，絕而置之。又言置者，指廣置略，即世界置。涅槃
X36n0659_p0355b15║正體，非體、非用，非為、無為，既非正體，可共置之，即
X36n0659_p0355b16║第一義置。汝勸我覆有，我勸汝覆無，更互是非，莫
X36n0659_p0355b17║知其正，即對治置。有為、無為，乃是傍論。今此正以
X36n0659_p0355b18║獻供為宗，置傍復宗，故言且置，即為人置。
X36n0659_p0355b19║次從汝可隨時去，是復宗論。文為四：初、復宗勸供，
X36n0659_p0355b20║有勸有呵；二、如來印讚，成前起後；三、明悅可，有問
X36n0659_p0355b21║有答；四、明讚發，讚純陀之說，發文殊之迹。初又二：
X36n0659_p0355b22║先勸，次呵。就勸供為三：一、勸時，二、勸速，三、勸奉佛。
X36n0659_p0355b23║勸時者，
X36n0659_p0355b24║汝可隨時速施飯食，如是施者諸施中最。
X36n0659_p0355c01║如初行時、初到時、病時、物新熟時、今最後供，是初
X36n0659_p0355c02║去時。
X36n0659_p0355c03║二、勸速者。
X36n0659_p0355c04║若比丘、比丘尼、優婆塞、優婆夷遠行疲極，所須之物
X36n0659_p0355c05║應當清淨隨時給與。如是速施，即是具足檀波羅蜜
X36n0659_p0355c06║根本種子。
X36n0659_p0355c07║古佛道法，過中不食，今速赴此時。
X36n0659_p0355c08║三、勸奉佛者。
X36n0659_p0355c09║純陀，若有最後施佛及僧，若多若少，若足不足，宜速
X36n0659_p0355c10║及時，如來正爾當般涅槃。
X36n0659_p0355c11║正為最後，供佛涅槃。
X36n0659_p0355c12║次純陀下，呵，亦為三：一、不知時；二、不知速；三、不知
X36n0659_p0355c13║佛。初令時者。
X36n0659_p0355c14║純陀言：文殊師利！汝今何故貪為此食，而言多少、足
X36n0659_p0355c15║與不足，令我時施？
X36n0659_p0355c16║汝令時施，佛可時施，一切大眾不皆涅槃。此則非
X36n0659_p0355c17║時，非時索施，理涉於貪。
X36n0659_p0355c18║次不知速者。
X36n0659_p0355c19║文殊師利！如來昔日苦行六秊尚自支持，況於今日
X36n0659_p0355c20║須臾間耶？
X36n0659_p0355c21║佛六秊苦行，尚一麻一米，今須臾間，何須速也？
X36n0659_p0355c22║三、不知佛者。
X36n0659_p0355c23║文殊師利！汝今實謂如來正覺受斯食耶？然我定知
X36n0659_p0355c24║如來身者即是法身，非為食身。
X36n0659_p0356a01║汝謂如來實須食耶？文殊同他見，謂須雜食。純陀
X36n0659_p0356a02║申己解，食即不食，故呵文殊墮三不知。
X36n0659_p0356a03║次爾時，佛告去如來印讚，成前起後。
X36n0659_p0356a04║爾時，佛告文殊師利：如是，如是！如純陀言。善哉，純陀！
X36n0659_p0356a05║汝已成就微妙大智，善入甚深大乘經典。
X36n0659_p0356a06║印其呵即是成前，讚其智即是起後。
X36n0659_p0356a07║三、從文殊語純陀去，是明悅可。文為五：一、偏慶悅
X36n0659_p0356a08║可；二、破偏悅可；三、竝悅可；四、解悅可；五、寂絕悅可。
X36n0659_p0356a09║文殊師利語純陀言：汝謂如來是無為者，如來之身
X36n0659_p0356a10║即是長壽。若作是知，佛所悅可。
X36n0659_p0356a11║時眾謂純陀行淺，故佛印其所說，以破時情。初，文
X36n0659_p0356a12║殊因此偏而慶之：汝說無為，蒙佛悅可。
X36n0659_p0356a13║次純陀，即以圓破偏。
X36n0659_p0356a14║純陀答言：如來非獨悅可於我，亦復悅可一切眾生。
X36n0659_p0356a15║非但悅可於，我亦悅一切。
X36n0659_p0356a16║三、文殊作兩番關，竝先定之。
X36n0659_p0356a17║文殊師利言：如來於汝及以我等一切眾生，皆悉悅
X36n0659_p0356a18║可。
X36n0659_p0356a19║若定悅可一切眾生，我說有為亦應悅可。若不悅
X36n0659_p0356a20║我，圓悅則破一切之義，是則不成還是偏悅，成佛
X36n0659_p0356a21║愛憎即作伏竝。
X36n0659_p0356a22║四、純陀覺其伏，竝還解兩關：一、無偏染悅可；二、有
X36n0659_p0356a23║普淨悅可。無偏為三：一、彈無偏悅可；
X36n0659_p0356a24║純陀答言：汝不應言如來悅可。
X36n0659_p0356b01║二、釋無偏之意。
X36n0659_p0356b02║夫悅可者則是倒想，若有倒想則是生死，有生死者
X36n0659_p0356b03║即有為法。是故，文殊！勿謂如來是有為也。若言如來
X36n0659_p0356b04║是有為者，我與仁者俱行顛倒。文殊師利！如來無有
X36n0659_p0356b05║愛念之想。
X36n0659_p0356b06║三、舉譬顯，如文。
X36n0659_p0356b07║夫愛念者，如彼乳牛愛念其子，雖復饑渴行求水草，
X36n0659_p0356b08║若足不足忽然還歸，諸佛世尊無有是念。
X36n0659_p0356b09║次從等視一切去，明有普淨悅可。
X36n0659_p0356b10║等視一切如羅睺羅，如是念者即是諸佛智慧境界。
X36n0659_p0356b11║即是如來境界，非我爾所知（云云）。
X36n0659_p0356b12║五從國王去，明寂絕悅可，
X36n0659_p0356b13║文殊師利！譬如國王調御駕駟，欲馳驢乘令及之者，
X36n0659_p0356b14║無有是處。我與仁者亦復如是，欲盡如來微密深奧，
X36n0659_p0356b15║亦無是處。文殊師利！如金翅鳥飛昇虗空無量由旬，
X36n0659_p0356b16║下觀大海，悉見水性魚、鼈、黿、鼉、龜、龍之屬，及見己影，
X36n0659_p0356b17║如於明鏡見諸色像。凡夫少智，不能籌量如是所見。
X36n0659_p0356b18║我與仁者亦復如是，不能籌量如來智慧。
X36n0659_p0356b19║不應作偏普籌量。上文殊明有為無為且共置之，
X36n0659_p0356b20║即是絕言不可說悅。此中意明有悅無悅是佛境
X36n0659_p0356b21║界不可籌量，即是絕思悅可。初譬分智不及究竟。
X36n0659_p0356b22║王家駕駟譬究竟智，羣下驢乘譬分真智，後譬分
X36n0659_p0356b23║斷不及究竟。龜龍在水喻有無明，菩薩行故見不
X36n0659_p0356b24║了了。金翅騰空譬無明盡，佛不行故見則了了。開
X36n0659_p0356c01║善云：前是下不知上，後是上能知下。冶城云：兩譬
X36n0659_p0356c02║皆是下不知上，初不知上智，後不知上境。靈味云：
X36n0659_p0356c03║初不知法身，後不知應身（云云）。
X36n0659_p0356c04║四、文殊去，讚發。
X36n0659_p0356c05║文殊師利語純陀言：如是，如是！如汝所說。我於此事
X36n0659_p0356c06║非為不達，直欲試汝諸菩薩事。
X36n0659_p0356c07║讚純陀之說，故言如是如是。其既高推佛境，不可
X36n0659_p0356c08║度量，是故讚美。發者，拂我執一途之義。因汝試我，
X36n0659_p0356c09║試則非實，故言有為非有為。汝推未詳，故言無為
X36n0659_p0356c10║非無為。前文殊云：且共置之，言語道斷。今純陀云：
X36n0659_p0356c11║是佛境界，非我所知。則心行處滅。覈微則言盡，研
X36n0659_p0356c12║極則思窮，故說觀皆寂。
X36n0659_p0356c13║從爾時面門去，第四、催供。文為四：一、催供；二、請住；
X36n0659_p0356c14║三、領解；四、辦供。前來諸瑞各有所表，故知此光正
X36n0659_p0356c15║為催供。文殊前勸純陀時施，靳固彈呵，今佛躳催
X36n0659_p0356c16║不敢前却。催文為兩，謂光催、聲催。光催為兩：一、催；
X36n0659_p0356c17║二、默。初催又三：一、放光；二、解光；三、騰光。初放光中。
X36n0659_p0356c18║爾時，世尊從其面門出種種光，其光明曜照文殊身。
X36n0659_p0356c19║照文殊者，上佛印純陀所說，會教合機。今光照文
X36n0659_p0356c20║殊，亦扶上化下。二人論難，皆由佛力。
X36n0659_p0356c21║次即知是事者，解也。
X36n0659_p0356c22║文殊師利遇斯光已，即知是事。
X36n0659_p0356c23║數人云：見色知心。文殊觀光，遂解佛意。
X36n0659_p0356c24║三騰光催供如文
X36n0659_p0357a01║尋告純陀：如來今者現是瑞相，不久必當入於涅槃。
X36n0659_p0357a02║汝先所設最後供養，宜時奉獻佛及大眾。純陀當知，
X36n0659_p0357a03║如來放是種種光明，非無因緣。
X36n0659_p0357a04║純陀聞已，悲塞默然。
X36n0659_p0357a05║次悲默者，催供故悲，未諾故默。
X36n0659_p0357a06║次聲催，亦二：初三催。
X36n0659_p0357a07║佛告純陀：汝所奉施佛及大眾，今正是時，如來正爾
X36n0659_p0357a08║當般涅槃。第二、第三亦復如是。
X36n0659_p0357a09║次悲哭
X36n0659_p0357a10║爾時，純陀聞佛語已，舉聲號哭，悲咽而言：苦哉！苦哉！
X36n0659_p0357a11║世間虗空。
X36n0659_p0357a12║次復白大眾去，請住。文為兩：初告眾共請，次重請。
X36n0659_p0357a13║初告眾。文為兩：初告眾請，次佛有酬。初告請，如文。
X36n0659_p0357a14║復白大眾：我等今者一切當共五體投地，同聲勸佛
X36n0659_p0357a15║莫般涅槃。
X36n0659_p0357a16║次佛酬中二：先止亂，次說五門觀。
X36n0659_p0357a17║爾時，世尊復告純陀：莫大啼哭，自亂其心。
X36n0659_p0357a18║觀中二：先作觀，次結。
X36n0659_p0357a19║當觀是身，猶如芭蕉、熱時之炎、水沫、幻、化、乾闥婆城、
X36n0659_p0357a20║坏器、電光，亦如畫水、臨死之囚、熟果、段肉，如織經盡，
X36n0659_p0357a21║如碓上下。
X36n0659_p0357a22║初六譬空，三譬無常，三譬不淨，兩譬無我。
X36n0659_p0357a23║後總結：
X36n0659_p0357a24║常觀諸行，猶雜毒食，有為之法，多諸過患。
X36n0659_p0357b01║何故說五門耶？汝請住世，本為開道。若能五觀，與
X36n0659_p0357b02║住不殊；若不能觀，住世何益？遺教云：能持戒時，與
X36n0659_p0357b03║佛在不異。即此義也。
X36n0659_p0357b04║次重請，亦二：有請，有酬。請如文。
X36n0659_p0357b05║於是，純陀復白佛言：如來不欲久住於世，我當云何
X36n0659_p0357b06║而不啼哭？苦哉！苦哉！世間虗空。唯願世尊，哀憫我等
X36n0659_p0357b07║及諸眾生，久住於世，勿般涅槃。
X36n0659_p0357b08║重酬為兩：初酬，次釋。初文者。
X36n0659_p0357b09║佛告純陀：汝今不應發如是言：哀憫我故，久住於世。
X36n0659_p0357b10║我以哀憫汝及一切，是故今日欲入涅槃。
X36n0659_p0357b11║汝謂久住為哀愍，我以入滅為哀愍（云云）。
X36n0659_p0357b12║釋中二：長行、偈頌。長行如文。
X36n0659_p0357b13║何以故？諸佛法爾，有為亦然。
X36n0659_p0357b14║偈與下二偈意同，後當說之。偈中二：先偈；
X36n0659_p0357b15║是故諸佛而說是偈：
X36n0659_p0357b16║有為之法，其性無常，生已不住，寂滅為樂。
X36n0659_p0357b17║次長行止。
X36n0659_p0357b18║純陀！汝今當觀一切行雜，諸法無我、無常、不住，此身
X36n0659_p0357b19║多有無量過患猶如水泡，是故汝今不應啼泣。
X36n0659_p0357b20║三、爾時，純陀領解，又二：初、領解；次、述成。領解者：
X36n0659_p0357b21║爾時，純陀復白佛言：如是，如是，誠如尊教。雖知如來
X36n0659_p0357b22║方便示現入於涅槃，而我不能不懷憂惱，覆自思惟
X36n0659_p0357b23║復生慶悅。
X36n0659_p0357b24║雖知不滅，不能不悲，不能不請。雖知如來滅而不
X36n0659_p0357c01║滅，不能不慶，不能不悅。
X36n0659_p0357c02║述成又兩。一述其不能不喜。二止其不能不悲。初
X36n0659_p0357c03║喜者。
X36n0659_p0357c04║佛讚純陀：善哉，善哉！能知如來示同眾生方便涅槃。
X36n0659_p0357c05║汝今當聽，如娑羅娑鳥，春陽之月皆共集彼阿耨達
X36n0659_p0357c06║池；諸佛亦爾，皆至是處。
X36n0659_p0357c07║汝既能知如來方便，亦應合知如來真實，故舉二
X36n0659_p0357c08║鳥以譬權實不得相離，春陽之時譬適會機宜，無
X36n0659_p0357c09║煩熱池譬涅槃自在。無畏諸佛同以二法逗緣，無
X36n0659_p0357c10║礙自在能如此解。善哉！善哉！
X36n0659_p0357c11║次汝今不應思量長壽短壽去，凡舉四義，止其不
X36n0659_p0357c12║能不悲。一、舉如來境界不可思惟。
X36n0659_p0357c13║純陀！汝今不應思惟諸佛長壽、短壽，一切諸法皆如
X36n0659_p0357c14║幻相。
X36n0659_p0357c15║若長若短，皆如幻化，幻長幻短，非短非長，何所可
X36n0659_p0357c16║悲？
X36n0659_p0357c17║二，舉如來方便。
X36n0659_p0357c18║如來在中以方便力無所染著。何以故？諸佛法爾。
X36n0659_p0358a01║若長若短，如來於中無所染著，何所可悲？
X36n0659_p0358a02║三，舉如來涅槃。
X36n0659_p0358a03║純陀！我今受汝所獻供養，為欲令汝度脫生死諸有
X36n0659_p0358a04║流故。若諸人、天於此最後供養我者，悉皆當得不動
X36n0659_p0358a05║果報，常受安樂。
X36n0659_p0358a06║成汝檀因，剋不動果，因果具足，何所可悲？
X36n0659_p0358a07║四、我為良田成汝因果
X36n0659_p0358a08║何以故？我是眾生良福田故。汝若復欲為諸眾生作
X36n0659_p0358a09║福田者，速辦所施，不宜久停。
X36n0659_p0358a10║汝剋因果，自是良由，復能令他因果圓滿，自利利
X36n0659_p0358a11║人，何所可悲，尋文可見。
X36n0659_p0358a12║四、爾時，純陀下，是辦供。先自謙，次辦供。
X36n0659_p0358a13║爾時，純陀為諸眾生得度脫故，低頭飲淚而白佛言：
X36n0659_p0358a14║善哉，世尊！我若堪任為福田時，則能了知如來涅槃
X36n0659_p0358a15║及非涅槃。我等今者及諸聲聞、緣覺智慧猶如蟁蚋，
X36n0659_p0358a16║實不能量如來涅槃及非涅槃。
X36n0659_p0358a17║初文中云涅槃非涅槃者，亦是共行二鳥義也，即
X36n0659_p0358a18║如來境界，故下地絕思。
X36n0659_p0358a19║爾時，純陀及其眷屬，愁憂啼泣圍繞如來，燒香散華
X36n0659_p0358a20║盡心敬奉，尋與文殊從座而去，供辨食具。
X36n0659_p0358a21║次辦供中云尋與文殊者，有二解：一云、文殊解最
X36n0659_p0358a22║後供，故攜友共辦；二、六卷云燒香散華，盡心供養
X36n0659_p0358a23║佛及文殊，不云同去。
X36n0659_p0358a24║涅槃經疏卷第二
X36n0659_p0358b01║涅槃經疏卷第三
X36n0659_p0358b02║頂法師　撰
X36n0659_p0358b03║天台沙門湛然再治
X36n0659_p0358b04║大般涅槃經哀歎品第三
X36n0659_p0358b05║哀歎品
X36n0659_p0358b06║荼毒居懷曰哀，悲號發言為歎，略從事標言哀歎
X36n0659_p0358b07║品。廣而言之，內喪道法曰哀，外失慈覆曰歎，文云
X36n0659_p0358b08║失蔭及法味，如犢失其母世界也。已生善訛故哀，
X36n0659_p0358b09║未生善翳故歎，文云養育諸子付旃陀羅，老少病
X36n0659_p0358b10║苦而行險道生善也。又現惡未盡故哀，將惡方起
X36n0659_p0358b11║故歎，文云猶如困病人，食所不應食對治也。又應
X36n0659_p0358b12║獲祕而不獲故哀，應不失祕而失故歎，文云獨以
X36n0659_p0358b13║祕法偏教文殊，遺棄我等第一義也。然四緣感佛
X36n0659_p0358b14║佛則興世，四機若息佛則唱滅，故約四悉釋哀歎
X36n0659_p0358b15║品。此文梵本猶屬壽命品，謝氏分為兩者，略有十
X36n0659_p0358b16║異：前品從人，後品從事；前品對俗，今品對道；前品
X36n0659_p0358b17║有供，今品無供；前品雙請，此品單請；前品因人，此
X36n0659_p0358b18║品率自；前品略明佛性常住，此品具說三點四德；
X36n0659_p0358b19║前品論今教，此品具今昔；前品對二人論，今品對
X36n0659_p0358b20║佛論；前品動執生疑，此品破執除疑；前品聞法抑
X36n0659_p0358b21║割，此品見地動哀歎。然此十義備有通別，今舉一
X36n0659_p0358b22║邊別彰其異。興皇釋此品有七，謂三請、三詶、結會。
X36n0659_p0358b23║生起云：佛入涅槃眾生孤露，故哀請住世。佛酬云：
X36n0659_p0358b24║汝本為獻供聞法，今已納供，生汝福德。已說新伊，
X36n0659_p0358c01║生汝智慧。而不肎學，知住何益？次祈請者，如來昔
X36n0659_p0358c02║教無常，五十許秊始得成就。今說新伊常樂我淨，
X36n0659_p0358c03║應久住教詔。若入涅槃，不如還修舊法。舉象迹秋
X36n0659_p0358c04║耕，憚教不受。佛即酬云：非全不教，終令汝等得解
X36n0659_p0358c05║新伊。故云安置諸子祕密藏中，我亦住中，名入涅
X36n0659_p0358c06║槃。前已哀祈，既不許住，只應譏諷，以命要請。如來
X36n0659_p0358c07║若具常樂我淨，既免四倒，便得自在，久住於世。必
X36n0659_p0358c08║入涅槃，便不免倒。常樂之言，便為徒設。若不住者，
X36n0659_p0358c09║我等毒身，寧容久住？亦當同佛入於涅槃。佛即酬
X36n0659_p0358c10║云：我之去住，豈汝所知？汝言去是定去，住是定住。
X36n0659_p0358c11║我之去住，如二鳥雙遊。去而恒住，此何勞請住？住
X36n0659_p0358c12║而恒去，亦何須請？汝不解此，寧得同我入於涅槃？
X36n0659_p0358c13║既三請不允，情無所厝，即便生疑：若無常非，昔不
X36n0659_p0358c14║應說。常樂若是，何不早說？如來則有差機之失。佛
X36n0659_p0358c15║即會云：昔說無常，破汝常病。汝今又以無常為病，
X36n0659_p0358c16║為汝說常。汝病有前後，故教有興廢。汝自橫謂施
X36n0659_p0358c17║教早晚紆回，如來屈曲隨逐，豈佛差機早晚，自汝
X36n0659_p0358c18║反咎如來？如此生起，於義易見。而復三請在前，三
X36n0659_p0358c19║酬居後，其間子段處處相關，斯乃彼師玄談七意，
X36n0659_p0358c20║若欲消釋，殊背相生。今明此品是對比丘施於新
X36n0659_p0358c21║伊，勝三修法。就文為四：一、大眾請；二、如來答；三、比
X36n0659_p0358c22║丘疑執；四、佛破除疑。就請又二：一、請緣；二、正請。緣
X36n0659_p0358c23║者，緣於地動，知必涅槃，是故悲請。問：誰動地為緣？
X36n0659_p0358c24║答：法不在因，亦不在緣；不在因緣，不離因緣。既從
X36n0659_p0359a01║因緣，寧有作者？雖無作者，亦佛神通而動於地，令
X36n0659_p0359a02║其悲戀，安置有緣於解脫中；亦佛智力，說法歡喜，
X36n0659_p0359a03║安置有緣於般若中；亦佛體力，非悲非喜，安置有
X36n0659_p0359a04║緣於法身中；亦是純陀、文殊智力，令眾開解，入般
X36n0659_p0359a05║若中；亦二人通力，去時地動，令眾悲戀，入解脫中；
X36n0659_p0359a06║亦是二人第一義力，令眾非悲非喜，入法身中；亦
X36n0659_p0359a07║是大眾感對治力，聞法歡喜，感為人力；動地悲哀，
X36n0659_p0359a08║感第一義非悲非喜，致地動緣，其義無量。淨名云：
X36n0659_p0359a09║或有恐畏或歡喜，或生厭離或斷疑，斯則神力不
X36n0659_p0359a10║共法。就地動又四，謂時、處、相由。時者，
X36n0659_p0359a11║純陀去已未久之頃，是時：
X36n0659_p0359a12║佛以四事止華氏之悲。純陀腷臆小醒，低頭飲淚。
X36n0659_p0359a13║大眾聞法，悲戀暫息。二人既去，法音已停，更欲增
X36n0659_p0359a14║其悲戀之善。於其去後未久之頃，當是時也；震地
X36n0659_p0359a15║動之，即是時也。
X36n0659_p0359a16║此地六種震動，乃至梵世亦復如是。
X36n0659_p0359a17║處者，大地是橫處，梵世是豎處，或言初禪是梵世，
X36n0659_p0359a18║或通四禪皆是梵世，雖不連地而有寶宮，亦皆震
X36n0659_p0359a19║搖，即其事也。問：上釋聲光徹至非想以為有頂，今
X36n0659_p0359a20║此地動焉止梵宮？答：上云有頂，有頂文寬得作遠
X36n0659_p0359a21║解；此云梵世，齊文而已。若依下文，動時能令眾生
X36n0659_p0359a22║心動，名大地動，無色四心亦應被動，即其例也。
X36n0659_p0359a23║地動有二：或有地動，或大地動。小動者，名為地動；大
X36n0659_p0359a24║動者，名大地動。有小聲者，名曰地動；有大聲者，名大
X36n0659_p0359b01║地動。獨地動者，名曰地動；山林河海一切動者，名大
X36n0659_p0359b02║地動。一向動者，名曰地動；周回旋轉，名大地動。動名
X36n0659_p0359b03║地動，動時能令眾生心動，名大地動。
X36n0659_p0359b04║相者有三：一、小大動相，二、六種動相，三、十八動相。
X36n0659_p0359b05║是三種相，皆以形聲為本。形有動、涌、起，聲有震、覺、
X36n0659_p0359b06║吼。若單形聲，是為小動；形聲共動，是名大動；形聲
X36n0659_p0359b07║各三，是為六動。一中更三，謂動、徧動、等徧動，三六
X36n0659_p0359b08║十八。若更分別閻浮提一四天下，小千、中千、大千、
X36n0659_p0359b09║十方，傳傳相望，作小大動、大大動等。有人云：此經
X36n0659_p0359b10║六動，華嚴十八動。此豈應爾？特是形中略言一動，
X36n0659_p0359b11║聲中略言一震。又云大動，又云能令眾生心動。當
X36n0659_p0359b12║知義兼十八，不同人情。
X36n0659_p0359b13║菩薩初從兜率天下閻浮提時，名大地動；從初生、出
X36n0659_p0359b14║家、成阿耨多羅三藐三菩提、轉於法輪及般涅槃，名
X36n0659_p0359b15║大地動。今日如來將入涅槃，是故此地如是大動。
X36n0659_p0359b16║由者，例此亦應有小由、大由、大大由。若輪王生沒
X36n0659_p0359b17║地，得主、失主，悲、喜故動，是名小動。若辟支、羅漢生
X36n0659_p0359b18║沒地，得應供、失應供，悲、喜故動，是名大動。若佛生
X36n0659_p0359b19║滅，地神、山神及諸天、龍等，得應供、失應供，悲、喜而
X36n0659_p0359b20║動，即大大動。今經正明如來八相，唯少昇天降魔，
X36n0659_p0359b21║文略不存。就八相中，是如來入滅，地大震動，此則
X36n0659_p0359b22║別語緣由。若通論者，如前所解，純陀大眾皆是動
X36n0659_p0359b23║緣。舊云：料簡地動之辭，是經家所序，或言佛說。觀
X36n0659_p0359b24║師云：不然。當時聞語，豈是經家？文無標告，焉知是
X36n0659_p0359c01║佛？應是地震而有此辭。
X36n0659_p0359c02║次從時諸天龍下是正請，又為三：初長行及十一
X36n0659_p0359c03║行半偈是哀請，次二行是祈請，三長行五譬是譏
X36n0659_p0359c04║請。初長行敘語。
X36n0659_p0359c05║時諸天、龍、乾闥婆、阿脩羅、迦樓羅、緊那羅、摩睺羅伽、
X36n0659_p0359c06║人及非人，聞是語已身毛皆豎，同聲哀泣而說偈言：
X36n0659_p0359c07║以毛豎哀泣而為其相。
X36n0659_p0359c08║次十一行半偈，為三：初兩行一句略請，次七行一
X36n0659_p0359c09║句廣請，三二行結請。
X36n0659_p0359c10║稽首調御師，我等今勸請，違離於人仙。
X36n0659_p0359c11║永無有救護。今見佛涅槃，我等沒苦海，
X36n0659_p0359c12║悲戀懷憂惱，如犢失其母，貧窮無救護。
X36n0659_p0359c13║初標調御師人仙犢母，即是略舉三事，為哀請之
X36n0659_p0359c14║端可見。
X36n0659_p0359c15║次猶如困病人下，作喪師譬（云云）。
X36n0659_p0359c16║猶如困病人，無醫隨自心，食所不應食，
X36n0659_p0359c17║眾生煩惱病，常為諸見害，遠離法醫王，
X36n0659_p0359c18║服食邪毒藥，是故佛世尊，不應見遺捨。
X36n0659_p0359c19║如國無君主下，作喪主譬（云云）。
X36n0659_p0359c20║如國無君主，人民皆饑饉，我等亦如是。
X36n0659_p0359c21║失蔭及法味。今聞佛涅槃，我等心迷亂，
X36n0659_p0359c22║如彼大地動，迷失於諸方。大仙入涅槃，
X36n0659_p0359c23║佛日墜於地，法水悉枯涸，我等定當死。
X36n0659_p0359c24║如來般涅槃，眾生極苦惱。
X36n0659_p0360a01║長者子下，作喪親譬（云云）。
X36n0659_p0360a02║譬如長者子，新喪於父母。
X36n0659_p0360a03║如來入涅槃下，兩行，結哀請。
X36n0659_p0360a04║如來入涅槃，如其不還者，我等及眾生，
X36n0659_p0360a05║悉無有救護。如來入涅槃，乃至諸畜生，
X36n0659_p0360a06║一切皆愁怖，苦惱焦其心。我等於今日，
X36n0659_p0360a07║云何不愁惱？如來見放捨，猶如棄涕唾。
X36n0659_p0360a08║上文初明犢失母，今結還明我等及眾生，悉無有
X36n0659_p0360a09║救護。護字結無主，救字結無師。
X36n0659_p0360a10║次譬如日初出兩行，舉日山兩譬是祈請。
X36n0659_p0360a11║譬如日初出，光明甚暉炎，既能還自照，
X36n0659_p0360a12║亦滅一切闇。如來神通光，能除我苦惱，
X36n0659_p0360a13║處在大眾中，譬如須彌山。
X36n0659_p0360a14║歎於一佛而具三益。日有三義：一、高圓明譬主益，
X36n0659_p0360a15║生長萬物譬親益，照了除闇譬師益。而譬文論，照
X36n0659_p0360a16║了合文明，除闇正言師義，是本兼有二能。山亦三
X36n0659_p0360a17║義：高出水上譬主益，深入水底譬親益，水色同山
X36n0659_p0360a18║譬師益。師德如山，安處眾海，能宣妙慧，照下昏迷，
X36n0659_p0360a19║言略意兼矣。舊解日還自照，諍論不同。開善莊嚴
X36n0659_p0360a20║云：佛有智能自照。光宅云：佛果無有自反照智。觀
X36n0659_p0360a21║師難光宅云：佛無反照智，亦應不自知作佛不作
X36n0659_p0360a22║佛。彼救云：佛雖無智，知作不作，若欲知時，借諸佛
X36n0659_p0360a23║智，佛道同故。今更問之：佛道既同，諸佛無智，何所
X36n0659_p0360a24║可借？又竝但能知他無智，自知者唯應覺他，不名
X36n0659_p0360b01║自覺。此是光宅四失：樏隔、真諦、牛糞、淨土、指端、種
X36n0659_p0360b02║覺、無記、如來。次問開善莊嚴：汝用反照智照一切
X36n0659_p0360b03║種智者，復用何智照反照智？是則無窮。觀師自云：
X36n0659_p0360b04║佛無別反照智，只自有智，智能反照。如此說者，即
X36n0659_p0360b05║害兩家（云云）。今明佛有一智三智，三智一智，非三
X36n0659_p0360b06║非一，而三而一，一道種智，外破諸闇；二、一切智能
X36n0659_p0360b07║反自照；三、一切種智非內非外，非自非他。若即一
X36n0659_p0360b08║而三，可難光宅；即三而一，可難開善；三一難思，可
X36n0659_p0360b09║難觀師（云云）。此二偈亦名祈請。如來在世，所益若
X36n0659_p0360b10║此，祈佛留光，照益我等，故名祈請。
X36n0659_p0360b11║從長行去，即第三、譏請。先述舊解。譏請凡作五譬：
X36n0659_p0360b12║初、作有始無終譬；二、作怖畏譬；三、違本誓譬；四、不
X36n0659_p0360b13║平等譬；五、無慈悲譬。初譬三，有開、合、結。
X36n0659_p0360b14║世尊，譬如國王生育諸子，形貌端正心常愛念，先教
X36n0659_p0360b15║技藝悉令通利，然後棄之付旃陀羅。
X36n0659_p0360b16║世尊！我等今日為法王子，蒙佛教誨，已具正見，願莫
X36n0659_p0360b17║放捨。如其放捨，則同王子。
X36n0659_p0360b18║唯願久住，不入涅槃。
X36n0659_p0360b19║國王，佛也。諸子，四眾也。他云技爇者，始從鹿苑，終
X36n0659_p0360b20║至法華，所說諸經巨有所妨。今則不爾，以二乘法
X36n0659_p0360b21║合之則可見。端正，正見也。愛念，禪定也。技藝，神通
X36n0659_p0360b22║也。旃陀，無明也，亦習氣也。初教三學似如有始，不
X36n0659_p0360b23║盡餘惑，故言無終。
X36n0659_p0360b24║二、怖畏譬者，亦三：
X36n0659_p0360c01║世尊！譬如有人善學諸論，復於此論而生怖畏。
X36n0659_p0360c02║如來亦爾，通達諸法，而於諸法復生怖畏。
X36n0659_p0360c03║若使如來久住於世，說甘露味充足一切，如是眾生
X36n0659_p0360c04║則不復畏墮於地獄。
X36n0659_p0360c05║舊云諸論者，譬通達諸經。今謂不爾，譬破四魔，而
X36n0659_p0360c06║今不住，乃畏死魔。
X36n0659_p0360c07║三、違誓譬者，略無結請。
X36n0659_p0360c08║世尊！譬如有人初學作務，為官所收，閉之囹圄。有人
X36n0659_p0360c09║問之：汝受何事？答言：我今受大憂苦。若其得脫，則得
X36n0659_p0360c10║安樂。
X36n0659_p0360c11║世尊亦爾，為我等故修諸苦行，我等今者猶未得免
X36n0659_p0360c12║生死苦惱，云何如來得受安樂？
X36n0659_p0360c13║有人，佛也。作務本誓，誓盡度生。官事譬起應，囹圄
X36n0659_p0360c14║譬入生死。人問者，舊云十方佛，或云實智問權，又
X36n0659_p0360c15║云假設此問。今以機為傍人，機謝告終，終如出獄，
X36n0659_p0360c16║故言安樂。夏曰臺，殷曰羑里，周曰囹圄。白虎通曰：
X36n0659_p0360c17║囹，令也；圄，舉也。令其思譽舉罪（云云）。
X36n0659_p0360c18║四、不平等譬亦三。
X36n0659_p0361a01║世尊！譬如醫王善解方藥，偏以祕方教授其子，不教
X36n0659_p0361a02║其餘外受學者。
X36n0659_p0361a03║如來亦爾，獨以甚深祕密之藏偏教文殊，遺棄我等
X36n0659_p0361a04║不見顧憫，如來於法應無祕吝。如彼醫王偏教其子，
X36n0659_p0361a05║不教外來諸受學者，彼醫所以不能苦教，情存勝負
X36n0659_p0361a06║故有祕惜。如來之心終無勝負，何故如是不見教誨？
X36n0659_p0361a07║唯願久住，莫般涅槃。
X36n0659_p0361a08║方藥，十二部法也。祕方即密教，教文殊諸菩薩也，
X36n0659_p0361a09║不教外學二乘也。
X36n0659_p0361a10║五、無慈悲譬，亦三可尋。
X36n0659_p0361a11║世尊！譬如老少病苦之人，捨遠夷塗而行險道，險道
X36n0659_p0361a12║多難備受眾苦，更有異人見而憫之，即便示以平坦
X36n0659_p0361a13║好路。
X36n0659_p0361a14║世尊！我亦如是，所言少者，譬未增長法身之人；所言
X36n0659_p0361a15║老者，譬重煩惱；所言病苦，譬未脫生死；所言險道，譬
X36n0659_p0361a16║二十五有。
X36n0659_p0361a17║唯願如來示導我等甘露正道，久住於世，勿入涅槃。
X36n0659_p0361a18║舊釋譏請，但譏請於師，失主親二義，今更會之。初
X36n0659_p0361a19║一譬譏法親，次兩譬譏法主，後兩譬譏法師。初譬
X36n0659_p0361a20║譏法親者，夫云親者，慈念為本，初生教訓，似若親
X36n0659_p0361a21║慈，付旃陀羅，頓乖骨肉。法親亦爾，從佛口生，即是
X36n0659_p0361a22║養育，得佛法分，即是端正。技藝者，學人思惟無學
X36n0659_p0361a23║習氣，若大乘意，凡有無明，斯皆毒害，棄我而去，是
X36n0659_p0361a24║付旃陀（云云）。次兩譬譏法主者，夫云主者，以威伏
X36n0659_p0361b01║敵，以恩養民，前譬威武未暢，後譬恩惠不充，通達
X36n0659_p0361b02║諸論，如當敵怖畏，今此畏論者，如為敵欺。法王亦
X36n0659_p0361b03║爾，除眾生畏，眾生未免，故佛有畏，初學作務，譬民
X36n0659_p0361b04║有生業，收閉囹圄，譬民無聊生，業廢譬無惠，閉獄
X36n0659_p0361b05║譬無恩。法王亦爾，初令學無學等修道品作務，而
X36n0659_p0361b06║復猶在思習無明獄中，百姓有罪，在予一人，眾生
X36n0659_p0361b07║苦惱，云何如來欲受安樂？次兩譬譏法師者，夫師
X36n0659_p0361b08║有訓導之德，前譬譏師內惜良方，後譬譏師外祕
X36n0659_p0361b09║坦道，觀諸譬文，皆有深意，而此譬最明，攀類文殊，
X36n0659_p0361b10║而恥行險路，豈非譏師意耶？
X36n0659_p0361b11║第二、酬請。初、酬哀請，有長行、偈頌。長行：
X36n0659_p0361b12║爾時，世尊告諸比丘：汝等比丘！莫如凡夫、諸天、人等
X36n0659_p0361b13║愁憂啼哭，當勤精進，繫心正念。時，諸天、人、阿脩羅等
X36n0659_p0361b14║聞佛所說，止不啼哭。猶如有人喪其愛子，殯送已訖，
X36n0659_p0361b15║抑止不哭。
X36n0659_p0361b16║初止外悲，勸修內觀。凡夫八風，得失憂喜，道與俗
X36n0659_p0361b17║反，昇沈碩異。何者？失不可愁憂追，喜不可愁惱得。
X36n0659_p0361b18║下文云：若常愁苦，愁遂增長，唐勞無益。若能勤遮
X36n0659_p0361b19║二惡，勤生二善，惡是憂喜之本，善故則無憂喜。唯
X36n0659_p0361b20║當清淨，故勤精進，止其苦惱。苦惱止故，則無攀緣，
X36n0659_p0361b21║寂然無為，謂之正念。正念者何？即無念也。若無念
X36n0659_p0361b22║者，親主師誰？誰臣子弟？誰去誰住？誰度不度？誰是
X36n0659_p0361b23║愁者？所愁者何？寂然無朕。由是人天還得正路，止
X36n0659_p0361b24║不啼哭。又以譬顯之，佛是生善之緣，得善如愛子，
X36n0659_p0361c01║失善如喪子。今聞近慧，不憂失善，故言殯送已訖
X36n0659_p0361c02║（云云）。
X36n0659_p0361c03║次偈頌為二：初一偈是止悲，次一偈是勸觀，而互
X36n0659_p0361c04║有二義，不可一向。
X36n0659_p0361c05║爾時，世尊為諸大眾說是偈言：
X36n0659_p0361c06║汝等當開意，不應大愁苦，諸佛法皆爾。
X36n0659_p0361c07║是故當默然。
X36n0659_p0361c08║初言開意者，開精進意尚已無憂，況開定慧？又言
X36n0659_p0361c09║開者，開意實相，生死涅槃二邊俱寂，偈云是故當
X36n0659_p0361c10║默然。又開者，明解二用皆方便故，故云諸佛法爾
X36n0659_p0361c11║（云云）。
X36n0659_p0361c12║樂不放逸行，守心正憶念，遠離諸非法，
X36n0659_p0361c13║自慰受歡樂。
X36n0659_p0361c14║次偈者，樂不放逸，勸正念慧。守心，勸定也。遠離，勸
X36n0659_p0361c15║進也。自慰者，結前勿悲。受樂者，守斯念慧。汝應正
X36n0659_p0361c16║念修心，勿如凡夫，悲號何益？然諸比丘悉是上果，
X36n0659_p0361c17║豈同下凡？特是對聖呵凡，此正酬其哀請也。
X36n0659_p0361c18║復次，比丘下，酬其祈請、歎請。
X36n0659_p0361c19║復次，比丘！若有疑惑，今皆當問。若空、不空，若常、無常，
X36n0659_p0361c20║若苦、不苦，若依、非依，若去、不去，若歸、非歸，若恒、非恒，
X36n0659_p0361c21║若斷、若常，若眾生、非眾生，若有、若無，若實、不實，若真、
X36n0659_p0361c22║不真，若滅、不滅，若密、不密，若二、不二，如是等種種法
X36n0659_p0361c23║中有所疑者，今應咨問。我當隨順為汝斷之，亦當為
X36n0659_p0361c24║汝先說甘露，然後乃當入於涅槃。
X36n0659_p0362a01║汝稱佛，如日如山，鎮照等益。法身常在，不出不沒，
X36n0659_p0362a02║隨機二用，乍隱乍顯。日雖照世，有目者覩；山雖峙
X36n0659_p0362a03║海，流入者見。汝同無目不流，復何益矣？若言即有
X36n0659_p0362a04║益，今勸汝問。設不能問，我今為汝開其問端。若能
X36n0659_p0362a05║問者，為說甘露，然後涅槃。既不能問，請住何益？此
X36n0659_p0362a06║乃貶其不及，止其祈請，兼顯菩薩之德，正酬其歎。
X36n0659_p0362a07║請，祈請也。舊解十五，雙純就初教中作藥病義，謂
X36n0659_p0362a08║空是藥，不空是病，乃至二不二亦如是。有純約今
X36n0659_p0362a09║教，謂空是生死，不空是涅槃，乃至二不二亦如是。
X36n0659_p0362a10║若能問者，則甘露門開，於汝有益。既不能問，請住
X36n0659_p0362a11║何益？興皇云：下文具有此意，下文正約始終意也。
X36n0659_p0362a12║空即昔教，不空今教，乃至二不二亦如是。今明此
X36n0659_p0362a13║義寬廣，兼開眾問，故文云：如是等種種法中，我當
X36n0659_p0362a14║隨順，為汝斷之。諸釋無咎。今更約三種：空、不空、非
X36n0659_p0362a15║空非不空，乃至二不二、非二非不二亦如是。又約
X36n0659_p0362a16║四種：空、不空、亦空亦不空、非空非不空，乃至二不
X36n0659_p0362a17║二亦如是。昔教今教，悉得同此，三種四種，廣分別
X36n0659_p0362a18║之（云云）。即是昔教今教，三門四門，
X36n0659_p0362a19║從諸比丘！佛世難值下，是酬譏請。興皇云：此為八
X36n0659_p0362a20║階，是彼師之盛釋：一、歎五難；二、歎離八難；三、舉佛
X36n0659_p0362a21║昔因，成佛今果；四、奪其果非；五、奪其因非；六、顯真
X36n0659_p0362a22║法性，勸令修習；七、勸捨昔依今；八、正示新伊。先歎
X36n0659_p0362a23║者，又二：先歎，次示。先奪後與，得成次第。以此八階，
X36n0659_p0362a24║酬五譏也。初五難，於餘人是難，於汝為易。八難難
X36n0659_p0362b01║離，而能得離，是故歎之。既歎離難，得羅漢果，即是
X36n0659_p0362b02║於始；方令汝入祕密之藏，即是於終。云何而言有
X36n0659_p0362b03║始無終？復言空過，於小為是，於大為非，故言空過。
X36n0659_p0362b04║舉於往因成今果者，正酬其譏。明如來久劫捨頭
X36n0659_p0362b05║目髓腦，求大涅槃，只為利益，豈當怖畏？所以非其
X36n0659_p0362b06║果者，汝果虗偽，非正法寶，無戒定慧，不能莊嚴正
X36n0659_p0362b07║法寶城。他取寶城證涅槃，是圓總包含故，故不可
X36n0659_p0362b08║翻。興皇云：涅槃非總非別，名含總別，取此酬其不
X36n0659_p0362b09║達本誓。所以非其因者，發菩薩心，乃名出家；汝不
X36n0659_p0362b10║發心，則非出家。袈裟但是染衣而已，汝不染正法，
X36n0659_p0362b11║故非大乘衣。汝雖剃頭，不為正法，除諸結使，所以
X36n0659_p0362b12║示勸真實法性。昔之小乘是虗偽，今日大乘是真
X36n0659_p0362b13║實；昔以無為為法性，今以妙有為法性。法性未曾
X36n0659_p0362b14║是有是無，為他緣故說有說無。知昔無為是法性
X36n0659_p0362b15║者，如迦葉云：身是法性，身云何存？身若存者，即非
X36n0659_p0362b16║法性。當知昔以無為為法性，佛即破之滅非法性。
X36n0659_p0362b17║夫法性者，非是滅法，取此酬其不平等譏。汝取滅
X36n0659_p0362b18║度，非我不等，所以捨昔依今。此正釋疑。疑云：令我
X36n0659_p0362b19║捨昔依今者，昔何不說？佛即解云：譬如大地，我法
X36n0659_p0362b20║亦爾，治眾生病。初說無常為治汝病，今說於常亦
X36n0659_p0362b21║治汝病，初後竝為治病故也。所以說新伊者，既勸
X36n0659_p0362b22║捨昔依今，故須新伊祕密安置汝等令住其中，非
X36n0659_p0362b23║是棄汝不示坦道，不是無慈前後共答五譏請也。
X36n0659_p0362b24║今明不然，得五難，離八難，同是一意，何以分為二？
X36n0659_p0362c01║只就斥中酬五譏請，文義具足，何煩八階共來答
X36n0659_p0362c02║之？是故不用今分。文為三：一、歎與，二、斥奪，三、勸獎。
X36n0659_p0362c03║夫欲奪之，必先與之。其譏請既切，今斥奪亦深。既
X36n0659_p0362c04║斥其偽，復須示真，與奪抑揚，自成次第。於此三中，
X36n0659_p0362c05║即是三雙。初歎與為一雙，謂能得能離，是故須歎。
X36n0659_p0362c06║次斥奪為一雙，謂不得不離，不得真實，不離虗偽，
X36n0659_p0362c07║是故須斥。三勸獎為一雙，謂應離應得，昔教應離，
X36n0659_p0362c08║新伊應得，是故須勸。初從佛出世難下，是歎與得
X36n0659_p0362c09║離，又三：先釋，次譬，三、結。
X36n0659_p0362c10║諸比丘！佛出世難、人身難，得值佛生信是事亦難，能
X36n0659_p0362c11║忍難忍是亦復難，成就禁戒具足無缺得阿羅漢果
X36n0659_p0362c12║是事亦難。
X36n0659_p0362c13║初文五難，此與上文互有互無。上為俗人不歎出
X36n0659_p0362c14║家割愛，不歎阿羅漢難。此中為出家人不歎最後
X36n0659_p0362c15║檀難，不歎聞法難，餘皆相應。離八難者，得人身離
X36n0659_p0362c16║三途，值佛離佛前後鬱單越長壽天及邊地難，得
X36n0659_p0362c17║出家離根不具難，得羅漢離世智難。
X36n0659_p0362c18║次舉金沙曇華譬之。
X36n0659_p0362c19║如求金沙優曇鉢華。
X36n0659_p0362c20║次離於下，結之（云云）。
X36n0659_p0362c21║諸比丘！離於八難，得人身難。
X36n0659_p0362c22║次從汝等遇我下，是斥奪不得不離。今點此意酬
X36n0659_p0362c23║五譏者，汝等遇我，我初令汝得五難、離八難，是我
X36n0659_p0362c24║善始；今復使汝不應空過，是我令終。云何謂我有
X36n0659_p0363a01║始無終？又取意釋，其上文云：生育諸子形貌端正，
X36n0659_p0363a02║是佛之始；付旃陀羅，是佛無終。若取佛意，不應以
X36n0659_p0363a03║親認佛。何者？其不識佛非是王子，不識寶城形不
X36n0659_p0363a04║端正無明自覆，即旃陀羅何須遣付？此即無始無
X36n0659_p0363a05║終回過與諸比丘。從我於往昔下，第三、即是酬其
X36n0659_p0363a06║違本誓譏。夫難行苦行非止一途，我甘之如薺，無
X36n0659_p0363a07║上方便其門不小未甞恡惜。汝等放逸不受不行，
X36n0659_p0363a08║於此大乘不肎作務，非我無惠。夫身命者誰所不
X36n0659_p0363a09║重？我輕生忽死經無量劫，指山指地骸骨倍多，指
X36n0659_p0363a10║海指江髓腦非喻，況復妻子國城捐棄無數。如是
X36n0659_p0363a11║恩德，但為汝等放逸無慙，繫在囹圄不得解脫，非
X36n0659_p0363a12║我無恩。此以不慙不受之過還諸比丘。從汝等比
X36n0659_p0363a13║丘云何莊嚴下，酬第二、怖畏譏。我正法寶城功德
X36n0659_p0363a14║具足，戒為牆壁，嚴峻絕險，眾魔羣盜所不能窺；定
X36n0659_p0363a15║為其塹，深廣波瀾，無崖無底，五塵六賊沒溺沈淪；
X36n0659_p0363a16║慧為睥睨，鑑微識遠，博達今古，明了具足。我城如
X36n0659_p0363a17║是，何所不威？何所可畏？汝等比丘！無城無嚴，有怖
X36n0659_p0363a18║有畏，故回怖畏還諸比丘。從汝今遇是下，酬其第
X36n0659_p0363a19║四、不平等譏。此正法城表裏皆寶，琳琅充溢，瓌琦
X36n0659_p0363a20║煥爛，非但無窮，復無遮礙。商人遇之，執持偽礫，取
X36n0659_p0363a21║者鄙恡，非城不等。此以偏過回還比丘。從汝諸比
X36n0659_p0363a22║丘下，酬其第五、無大慈悲，不示坦道譏。汝下心知
X36n0659_p0363a23║足，是不厭小徑；不貪大乘，是不欣坦道；披服袈裟，
X36n0659_p0363a24║是不厭糞掃；不染淨法，是不欣瓔珞；多處乞食，是
X36n0659_p0363b01║不厭貧里；不求法食，是不欣上味；剃除鬚髮，是不
X36n0659_p0363b02║厭小智；不為正法，是不欣大明。汝既不厭，悲無所
X36n0659_p0363b03║拔；汝即不欣，慈無所與。盤桓隘路，憎背坦道。此以
X36n0659_p0363b04║無欣無厭之過還諸比丘。已懸酬五譏竟，今更帖
X36n0659_p0363b05║文。從汝等遇我下，是第二、不得不離一雙。文為二：
X36n0659_p0363b06║先略明不得不離，次廣明不得不離。
X36n0659_p0363b07║汝等遇我，不應空過。
X36n0659_p0363b08║汝等遇我，是略明不得、不應空過。是略明不離我
X36n0659_p0363b09║者，即是真佛。此佛亦我、亦常、亦淨，即是法身、金剛
X36n0659_p0363b10║之身，非後邊身，非雜食身。如此真佛，汝所不識，但
X36n0659_p0363b11║識應化。應化非真佛，非說法人。淨名云：汝不見佛，
X36n0659_p0363b12║不聞法，不入眾數，與六師等，不識真佛。是斥其不
X36n0659_p0363b13║得、不應空過。此奪其不離。云何不離？雖離八難，不
X36n0659_p0363b14║得無難；雖得四果，不得真果。果既非真，難亦不離。
X36n0659_p0363b15║故言空過，即是奪其不得。
X36n0659_p0363b16║次從我於往昔下，廣斥不得。文為二：一、斥不得真
X36n0659_p0363b17║三寶；二、廣示真三寶。斥文為三：一、廣釋真佛；二、廣
X36n0659_p0363b18║釋真法；三、廣釋真僧。廣示此三，彰其不得。初釋真
X36n0659_p0363b19║佛，又兩：
X36n0659_p0363b20║我於往昔種種苦行，今得如是無上方便，為汝等故，
X36n0659_p0363b21║無量劫中捨身、手、足、頭、目、髓、腦，是故汝等不應放逸。
X36n0659_p0363b22║先舉道前方便，故言我於往昔；次舉道後方便，故
X36n0659_p0363b23║言今得無上方便。將後例前皆是無上。無上方便
X36n0659_p0363b24║者，道前是圓，因下文云復有一行是如來行；道後
X36n0659_p0363c01║是圓，用下文云二鳥雙遊。舉前舉後無上方便釋
X36n0659_p0363c02║成真佛，常樂我淨汝所不識，而汝識者灰斷入滅，
X36n0659_p0363c03║無道後圓用。雖有道前非無上圓因，此是斥其不
X36n0659_p0363c04║見真佛。
X36n0659_p0363c05║從汝等云何莊嚴下，廣釋不見真法。
X36n0659_p0363c06║汝等比丘！云何莊嚴正法寶城，具足種種功德珍寶，
X36n0659_p0363c07║戒、定、智慧以為牆塹？汝今遇是佛法寶城，不應取此
X36n0659_p0363c08║虗偽之物。譬如商主遇真寶城，取諸瓦礫而便還家；
X36n0659_p0363c09║汝亦如是，值遇寶城取虗偽物。
X36n0659_p0363c10║夫真法者，即真善妙色，出生妙善，甘露圓滿，具足
X36n0659_p0363c11║無缺，亦名醍醐。一切諸藥，悉入其中。一切三學，種
X36n0659_p0363c12║種功德，縱橫高廣，充溢彌滿，猶如寶城，墻塹睥睨，
X36n0659_p0363c13║乃名真法。汝以空觀除惑，惑盡則觀亡，以身智為
X36n0659_p0363c14║有餘涅槃。若入無餘，灰身滅智，同空永寂。淨名云：
X36n0659_p0363c15║貧所樂法。攝論為下劣乘。法華云：鄙事。此經稱偽
X36n0659_p0363c16║礫。此是斥其不得真法。
X36n0659_p0363c17║從汝諸比丘勿以下，心下，廣斥不得真僧，又二。
X36n0659_p0363c18║汝諸比丘！勿以下心而生知足。汝等今者雖得出家，
X36n0659_p0363c19║於此大乘不生貪慕。汝諸比丘！身雖得服袈裟染衣，
X36n0659_p0363c20║心猶未染大乘淨法。汝諸比丘！雖行乞食經歷多處，
X36n0659_p0363c21║初未曾求大乘法食。汝諸比丘！雖除鬚髮，未為正法
X36n0659_p0363c22║除諸結使。
X36n0659_p0363c23║先總斥下心不慕上法，次別約因果功德斥之。本
X36n0659_p0363c24║以因果功德名僧，汝之因果，皆非真僧。雖服袈裟，
X36n0659_p0364a01║非破五住惡，非怖內外魔。雖行乞食，經歷多處，非
X36n0659_p0364a02║應供乞士。雖剃除鬚髮，非殺賊不生，則非真僧。上
X36n0659_p0364a03║舉真佛法，斥偽佛法，而不出於偽佛法相。今斥偽
X36n0659_p0364a04║僧，亦不出真僧之相。前後互現，亦是舉真即知偽，
X36n0659_p0364a05║舉偽即知真。
X36n0659_p0364a06║從汝諸比丘今當真實下，示真三寶。文為二：先標
X36n0659_p0364a07║今當真實是也。
X36n0659_p0364a08║汝諸比丘！今當真實教敕汝等。
X36n0659_p0364a09║真對昔偽，實對昔虗。
X36n0659_p0364a10║二、正示者，今我現在是也。
X36n0659_p0364a11║我今現在大眾和合，如來法性真實不倒。
X36n0659_p0364a12║我即佛寶，大眾和合即僧寶，如來法性即法寶。法
X36n0659_p0364a13║寶之中具於三點：如來即般若，法性即法身，不倒
X36n0659_p0364a14║即解脫。此三稱藏，藏一切法，佛僧例然。
X36n0659_p0364a15║三、從是故汝等下，是應離應得一雙，又二：初勸離
X36n0659_p0364a16║偽，次勸修真。初文者。
X36n0659_p0364a17║是故汝等，應當精進，攝心勇猛，摧諸結使。十力慧日，
X36n0659_p0364a18║既潛沒已，汝等當為，無明所覆。
X36n0659_p0364a19║夫偽體者，正由無明。無明未除，不得免偽，故勸捨
X36n0659_p0364a20║無明。
X36n0659_p0364a21║諸比丘！譬如大地下，是勸修真。文為四：一、譬說祕
X36n0659_p0364a22║密藏，二、法說祕密藏，三、釋祕密藏，四、結祕密藏。譬
X36n0659_p0364a23║為三：一、大地譬，二、諸山藥草譬，三、為眾生用譬。
X36n0659_p0364a24║諸比丘！譬如大地諸山藥草，為眾生用。
X36n0659_p0364b01║初、大地者，大地非但普載而已，亦不生而生，生於
X36n0659_p0364b02║藥草；亦無用而用，為眾生用。藥草所生不離能生，
X36n0659_p0364b03║亦即所生為眾生用。眾生雖復取用，亦業招大地、
X36n0659_p0364b04║福感藥草，三種宛轉不得相離，種別不一。一即具
X36n0659_p0364b05║三，可以譬祕；三即是一，可以譬密；具一切物，可以
X36n0659_p0364b06║譬藏。故舉此譬祕密之藏。
X36n0659_p0364b07║次從我法亦爾下，即以法合譬以明祕藏，於中有
X36n0659_p0364b08║順合、超合，欲表祕藏自在不定不可思議。初我法
X36n0659_p0364b09║亦爾者，此順合。
X36n0659_p0364b10║我法亦爾，出生妙善甘露法味，而為眾生種種煩惱
X36n0659_p0364b11║病之良藥。
X36n0659_p0364b12║法身如大地，大地如法身，故言亦爾。舉三法身，合
X36n0659_p0364b13║大地三義。出生妙善甘露法味，此舉三般若，合諸
X36n0659_p0364b14║山藥草三義。為眾生用，舉三解脫，合用中三義。
X36n0659_p0364b15║我今當令一切眾生及我諸子四部之眾，悉皆安住
X36n0659_p0364b16║祕密藏中，我亦復當安住是中入於涅槃。
X36n0659_p0364b17║我今當令一切眾生入祕密藏，即超合用。諸子！四
X36n0659_p0364b18║部入祕密藏，即超合藥草；我亦自入，超合大地。病
X36n0659_p0364b19║若愈者，藥地之功息矣，安住湛然；眾生得益，般若
X36n0659_p0364b20║功亡，法身之用息矣，同歸至寂。秘密藏中，一切眾
X36n0659_p0364b21║生是初發心，擬初住位；四眾中心，擬四十位；佛是
X36n0659_p0364b22║後心，擬妙覺位。同入祕藏，咸見佛性。問：眾生入者，
X36n0659_p0364b23║與佛同耶？答：六位分別（云云）。復次，躡上文來，大地
X36n0659_p0364b24║譬佛寶，諸山藥草譬法寶，為眾生用譬僧寶。次合
X36n0659_p0364c01║文者，我法亦爾是佛，出生甘露是法，而為眾生是
X36n0659_p0364c02║僧。
X36n0659_p0364c03║三、從我等名為下，是釋祕密藏。先出他解，次帖文。
X36n0659_p0364c04║地人云：阿梨耶識在妄惑內，稱祕密藏。成論人云：
X36n0659_p0364c05║當來果佛在眾生外，一切眾生當得佛果。此理屬
X36n0659_p0364c06║人，是亦內；即時未有，是亦外。外故非內，內故非外，
X36n0659_p0364c07║名祕密藏。涅槃本有論云：眾生身內有，佛亦非密。
X36n0659_p0364c08║身外有、非身內非身外有、非非內非非外有，竝非
X36n0659_p0364c09║密也。眾生即是，故名為密。前兩種解，為此論破（云
X36n0659_p0364c10║云）。若昔教說者，隱故名祕，覆故名藏。謂無常覆常，
X36n0659_p0364c11║相覆無相，不了覆了，令常等隱，名祕密藏。如形殘
X36n0659_p0364c12║人，如外道論等，種種譬喻，下文廣說，是名昔教祕
X36n0659_p0364c13║密之藏。今經開蔽，如月處空，清淨顯露，不如昔教。
X36n0659_p0364c14║但以正法微妙，不可思議，絕名離相，眾生不解，名
X36n0659_p0364c15║為祕密。法界包含，攝一切法，用不可盡，名之為藏。
X36n0659_p0364c16║故下文云：不縱不橫，不竝不別，是祕密義。三法具
X36n0659_p0364c17║足，無有缺減，是其藏義。文義炳然，那忽餘解？舉涅
X36n0659_p0364c18║槃論，破諸人師；舉涅槃經，破方便教。大風卷霧，清
X36n0659_p0364c19║漢昞然（云云）。今釋祕密藏文為三：一、譬三點，二、譬
X36n0659_p0364c20║三目，三、合以三德。此之三文，一往而言，是從事入
X36n0659_p0364c21║理。三點是文字，此約言教。三目是天眼，此約修行。
X36n0659_p0364c22║三德佛師，此即約理。又是佛印，印於教行。凡有言
X36n0659_p0364c23║說，與此相應，即祕密教。修習相應，是祕密行。證得
X36n0659_p0364c24║相應，是祕密理。故約三釋，稱理、教、行。
X36n0659_p0365a01║何等名為祕密之藏？猶如伊字，三點若竝則不成伊，
X36n0659_p0365a02║縱亦不成。
X36n0659_p0365a03║初三點中，言云何如世伊字。外國有舊新兩伊，舊
X36n0659_p0365a04║伊橫豎，斷絕相離。借此況彼，橫如烈火，豎如點水，
X36n0659_p0365a05║各不相續。不橫不同烈火，不豎不同點水。應如此
X36n0659_p0365a06║土草下字相，細畫相連，是新伊相。舊伊可譬昔教
X36n0659_p0365a07║三德，法身本有，般若修成，入無餘已，方是解脫，無
X36n0659_p0365a08║復身智。如豎點水，縱而相離。又約身約智，分得有
X36n0659_p0365a09║餘解脫，橫一時有，三法各異。如橫烈火，各不相關。
X36n0659_p0365a10║新伊字者，譬今教三德，法身即照，亦即自在，名一
X36n0659_p0365a11║為三。三無別體，故是不橫。非前非後，故是不縱。一
X36n0659_p0365a12║即三，如大點。三即一，如細畫。而三而一，而一而三，
X36n0659_p0365a13║不可一三說，不可一三思，故名不可思議。不可思
X36n0659_p0365a14║議者，即非三非一，名祕密藏，如世伊字。此句是茲
X36n0659_p0365a15║經之根本。為顯斯義，廣立問答，致二十五品，洋洋
X36n0659_p0365a16║無盡。若失此意，全迷根本，將何指歸（云云）。
X36n0659_p0365a17║次約三目釋者。
X36n0659_p0365a18║如摩醯首羅面上三目，乃得成伊三點，若別亦不得
X36n0659_p0365a19║成。
X36n0659_p0365a20║摩醯首羅，居色界頂，統領大千，一面三目，三目一
X36n0659_p0365a21║面，不可單言。一三縱橫，若竝若別，能嚴天顏，作世
X36n0659_p0365a22║界主，徹照三千。若不縱橫，嚴主照世，一切皆成。三
X36n0659_p0365a23║德亦爾，縱橫竝別，祕藏不成；不縱不橫，祕藏則成
X36n0659_p0365a24║（云云）。
X36n0659_p0365b01║次約三德釋祕密藏者。
X36n0659_p0365b02║我亦如是，解脫之法亦非涅槃，如來之身亦非涅槃，
X36n0659_p0365b03║摩訶般若亦非涅槃，三法各異亦非涅槃。
X36n0659_p0365b04║果地眾德，但言三者，葢舉略兼諸。法身之身，非色
X36n0659_p0365b05║非無色。非色故，不可形相見；非無色故，不可心想
X36n0659_p0365b06║知。雖非色，而色充滿十方，巨細相容，不廣不狹。雖
X36n0659_p0365b07║非非色，亦可尋求，能發眾生深廣智慧，故曰如來
X36n0659_p0365b08║色無盡等，即法身德。般若者，非知非字。非知故，不
X36n0659_p0365b09║可動慮分別；非字故，不可言說書紳。亦非不知，非
X36n0659_p0365b10║不字。非不知故，不同灰滅；非不字故，不同偏空。雖
X36n0659_p0365b11║非知，無所不照，三諦徧朗，極佛境界，凡聖竝明。雖
X36n0659_p0365b12║非字，而半滿具足，世間、出世間、出世間上上諸字，
X36n0659_p0365b13║悉了法界流注，若懸河海涌，不可窮盡。淨名云：能
X36n0659_p0365b14║以一音演說法，眾生隨類各得解，皆謂世尊同其
X36n0659_p0365b15║語，斯則神力不共法。即般若德。解脫者，非喧非寂，
X36n0659_p0365b16║非縛非脫。非縛故，五住不能繫；非脫故，十智不能
X36n0659_p0365b17║虗。非脫而脫，二邊之所不拘，如百句解脫中說。非
X36n0659_p0365b18║縛而縛，為訥鈍邪癡闡提外道所縛，故有病行嬰
X36n0659_p0365b19║兒行住。首楞嚴示現善惡，隨所調伏眾生之處，雖
X36n0659_p0365b20║鄙必施，如醫療病，如華在水，無染無著，名解脫德。
X36n0659_p0365b21║佛身業不可思議，法身則攝；佛口業不可思議，般
X36n0659_p0365b22║若則攝；佛意業不可思議，解脫則攝。故知三德攝
X36n0659_p0365b23║一切德。又大品名為色淨般若淨，受想行識淨般
X36n0659_p0365b24║若淨。法華云：如來莊嚴。又云：六根清淨。總諸經異
X36n0659_p0365c01║說，悉為三德所收，包含總別，囊括事理，以略收廣，
X36n0659_p0365c02║不逾三德。若偏縱橫，竝別一異，皆非祕藏。文云：法
X36n0659_p0365c03║身亦非，般若亦非，解脫亦非，不縱不橫，不竝不別，
X36n0659_p0365c04║三一相即，一中無量，無量中一，非一非無量者，是
X36n0659_p0365c05║名祕藏。
X36n0659_p0365c06║從我今安住下，第四、結祕密藏。
X36n0659_p0365c07║我今安住如是三法，為眾生故名入涅槃，如世伊字。
X36n0659_p0365c08║安住三法此結三德，入大涅槃結祕密藏。如世伊
X36n0659_p0365c09║字是結三點，文略不結天目。然佛常安住三法而
X36n0659_p0365c10║言我今者，葢隨緣宜，故云為眾生故名入涅槃，即
X36n0659_p0365c11║此意也。
X36n0659_p0365c12║第三、從爾時，諸比丘去，是疑執章。文為三：一、執；二、
X36n0659_p0365c13║請；三、疑。佛上斥奪，奪是所證，未能即捨，是故有執。
X36n0659_p0365c14║佛說新伊，一聞不解，欲學須請。今昔兩教皆是佛
X36n0659_p0365c15║說，何故一偽一真？故有斯疑執。文為兩：一、敘悲苦；
X36n0659_p0365c16║二、正陳執。初文者。
X36n0659_p0365c17║爾時，諸比丘聞佛世尊定當涅槃，皆悉憂愁，身毛為
X36n0659_p0365c18║豎，涕泗交流，稽首佛足，繞無量市。
X36n0659_p0365c19║其聞佛說安住三法名入涅槃，了不思惟安住之
X36n0659_p0365c20║義，而生去此住彼之解，是故悲苦（云云）。
X36n0659_p0365c21║次從世尊快說去，是陳執。他云：述上聞法，上未曾
X36n0659_p0365c22║說，但執昔教。就執為二：初執，後歎。執又三：一、約教
X36n0659_p0365c23║執理，二、約行執理，三、正執理。
X36n0659_p0365c24║白佛言：世尊！快說無常、苦、空、無我。
X36n0659_p0366a01║快說者，執昔之教，壯之言快，此教快能詮理故也。
X36n0659_p0366a02║世尊！譬如一切眾生迹中，象迹為上；是無常想亦復
X36n0659_p0366a03║如是，於諸想中最為第一。若有精勤修習之者，能除
X36n0659_p0366a04║一切欲界貪愛、色無色愛、無明、憍慢及無常想。
X36n0659_p0366a05║次譬如象迹者，執昔之行，行是進趣中勝，故以大
X36n0659_p0366a06║迹為譬。行有智斷，想是智之初門，舉初為言。從精
X36n0659_p0366a07║勤去是執斷，斷思則知亦斷邪見，是故語後不言
X36n0659_p0366a08║前耳。及無常想者，惑去智亡。
X36n0659_p0366a09║從世尊若離無常，去正執理。
X36n0659_p0366a10║世尊，如來若離無常想者，今則不應入於涅槃。若不
X36n0659_p0366a11║離者，云何說言修無常想，離三界愛、無明、憍慢及無
X36n0659_p0366a12║常想？
X36n0659_p0366a13║此理中，適非離非不離。若離無常，應不入涅槃；若
X36n0659_p0366a14║不離無常，猶具諸惑。以非離非不離故，能斷諸惑。
X36n0659_p0366a15║冥理會真，豈復過此？斥言是偽（云云）。他解：離者，則
X36n0659_p0366a16║昔教為非；若不離者，則昔教為是。觀文難見（云云）。
X36n0659_p0366a17║次從世尊譬如農夫去，是歎也。
X36n0659_p0366a18║世尊！譬如農夫於秋月時深耕其地，能除穢草。是無
X36n0659_p0366a19║常想亦復如是，能除一切欲界貪愛、色無色愛、無明、
X36n0659_p0366a20║憍慢及無常想。世尊！譬如耕田，秋耕為上；如諸迹中，
X36n0659_p0366a21║象迹為勝；於諸想中，無常為最。
X36n0659_p0366a22║歎上三執秋時耕者，法有二能：一、草不生，二、水地
X36n0659_p0366a23║肥。肥即歎教，草死歎斷。又肥即歎行，農法歎理，秋
X36n0659_p0366a24║耕歎教，象迹歎行，無常歎理（云云）。
X36n0659_p0366b01║次世尊！譬如帝王去，是請。上聞新伊，欲欣修學，如
X36n0659_p0366b02║來若去，從誰稟承？因是則請。上譏請中多作親譬，
X36n0659_p0366b03║佛斥非真，今不敢作親譬，但作主師譬，正是統訓，
X36n0659_p0366b04║義寬故也。合有五譬：初一請主譬，後四請師譬。觀
X36n0659_p0366b05║合譬文，是請學新伊。何者？羅漢已破四住，無知無
X36n0659_p0366b06║明是所未除，既舉別惑，知請新伊。初恩赦者，通為
X36n0659_p0366b07║聲聞未除兩惑者作請；呪師譬，亦通為聲聞未除
X36n0659_p0366b08║無明者作請；香象譬，偏為學人未除思惑者作請；
X36n0659_p0366b09║瘧病譬，偏為無學人未除一邊者作請；醉人譬，通
X36n0659_p0366b10║為一切凡聖作請。
X36n0659_p0366b11║世尊！譬如帝王知命將終，恩赦天下，獄囚繫閉悉令
X36n0659_p0366b12║得脫，然後捨命。如來今者亦應如是，度諸眾生，一切
X36n0659_p0366b13║無知、無明繫閉皆令解脫，然後涅槃。我等今者皆未
X36n0659_p0366b14║得度，云何如來便欲放捨入於涅槃？
X36n0659_p0366b15║世尊！譬如有人為鬼所持，遇良呪師，以呪力故便得
X36n0659_p0366b16║除差。如來亦爾，為諸聲聞除無明鬼，令得安住摩訶
X36n0659_p0366b17║般若、解脫等法，如世伊字。
X36n0659_p0366b18║前二譬如文。
X36n0659_p0366b19║第三、香象譬中，先譬，次合。
X36n0659_p0366b20║世尊！譬如香象為人所縛，雖有良師不能禁制，頓絕
X36n0659_p0366b21║覊鎖自恣而去。我未如是脫五十七煩惱繫縛，云何
X36n0659_p0366b22║如來便欲放捨入於涅槃？
X36n0659_p0366b23║合中云五十七煩惱者，解者有三：五，五葢也；十，十
X36n0659_p0366b24║纏也；七，七漏也。數人言：欲界四鈍：貪、瞋、癡、慢，通迷
X36n0659_p0366c01║五行。五行者，見諦四，思惟一，五行上各有四，四五
X36n0659_p0366c02║二十，上兩界各除一瞋，則五行下各三，三五十五，
X36n0659_p0366c03║兩界成三十，就欲界二十成五十，通心七使，即七
X36n0659_p0366c04║漏為根本。論人云：見諦十使，迷四諦為四十，思惟
X36n0659_p0366c05║四使，又迷四諦，四四成十六，合見諦為五十六，并
X36n0659_p0366c06║無明，是為五十七。興皇云：五門觀一，一有三倒，謂
X36n0659_p0366c07║想、見、心，三五十五，約三界成四十五。又四諦各三
X36n0659_p0366c08║倒，三四十二，足前成五十七（云云）。
X36n0659_p0366c09║世尊！如人病瘧，值遇良醫，所苦得除。我亦如是，多諸
X36n0659_p0366c10║患苦、邪命、熱病，雖遇如來，病未除愈，未得無上安隱
X36n0659_p0366c11║常樂，云何如來便欲放捨入於涅槃？
X36n0659_p0366c12║世尊！譬如醉人不自覺知，不識親疏母女姉妹，迷荒
X36n0659_p0366c13║淫亂言語放逸臥不淨中。時有良師與藥令服，服已
X36n0659_p0366c14║即吐，還自憶識心懷慚愧，深自克責：酒為不善諸惡
X36n0659_p0366c15║根本，若能除斷則遠眾罪。世尊！我亦如是，往昔已來
X36n0659_p0366c16║輪轉生死，情色所醉貪嗜五欲，非母母想、非姉姊想、
X36n0659_p0366c17║非女女想，於非眾生生眾生想，是故輪轉受生死苦，
X36n0659_p0366c18║如彼醉人臥不淨中。如來今當施我法藥，令我還吐
X36n0659_p0366c19║煩惱惡酒，而我未得醒寤之心，云何如來便欲放捨
X36n0659_p0366c20║入於涅槃？
X36n0659_p0366c21║醉譬中，行三業惡得報，合中服藥吐惑（云云）。
X36n0659_p0366c22║三、從世尊！譬如芭蕉樹去，是疑教。昔教若非，佛不
X36n0659_p0366c23║應說；昔教若是，佛不應非。今教若是，何不早說？今
X36n0659_p0366c24║教若非，云何稱實？是故致疑。就文為三：初、明無我，
X36n0659_p0367a01║次、引證，三、明用。
X36n0659_p0367a02║世尊！譬如有人歎芭蕉樹以為堅實，無有是處。世尊！
X36n0659_p0367a03║眾生亦爾，若歎我、人、眾生、壽命、養育、知見、作者、受者
X36n0659_p0367a04║是真實者，亦無是處。我等如是修無我想。世尊！譬如
X36n0659_p0367a05║漿滓無所復用；是身亦爾，無我、無主。世尊！如七葉華
X36n0659_p0367a06║無有香氣；是身亦爾，無我、無主。我等如是心常修習
X36n0659_p0367a07║無我之想。
X36n0659_p0367a08║芭蕉約行陰。漿滓約色陰。七葉約三陰。
X36n0659_p0367a09║次引佛說一切法無我、我所。
X36n0659_p0367a10║如佛所說，一切諸法無我、我所。汝諸比丘，應當修習
X36n0659_p0367a11║如是信已，則除我慢；離我慢已，便入涅槃。
X36n0659_p0367a12║三、如鳥迹空中下，明無我用者。
X36n0659_p0367a13║世尊！譬如鳥迹空中現者，無有是處；有能修習無我
X36n0659_p0367a14║想者而有諸見，亦無是處。
X36n0659_p0367a15║昔教能除見思故也。所以明無我者，佛昔教明無
X36n0659_p0367a16║我，我修無我。若有我者，無有是處，云何今日說言
X36n0659_p0367a17║有我？故舉無我為疑教端。
X36n0659_p0367a18║四、從爾時，世尊讚諸比丘去，是破執除疑二：初讚
X36n0659_p0367a19║無我，次破。初文者。
X36n0659_p0367a20║爾時，世尊讚諸比丘：善哉！善哉！汝等善能修無我想。
X36n0659_p0367a21║上有三意，何故獨讚無我？無我是執疑等本故也。
X36n0659_p0367a22║何故讚之？世間問答法爾故也。又初以無我破邪，
X36n0659_p0367a23║其能服用，又將欲奪而先與之，又執劣感勝，即四
X36n0659_p0367a24║悉意也。
X36n0659_p0367b01║次破有三意：初破其偏理，下文云是三種修無有
X36n0659_p0367b02║實義斥之；二破其偏行，下文云先所修習悉是顛
X36n0659_p0367b03║倒；三破其偏教，下文云先所斷乳此非實語。此三
X36n0659_p0367b04║意各二，謂騰、執、酬、破。初破偏理，先騰、次酬。初騰為
X36n0659_p0367b05║三：一接讚騰執，二作譬，三世尊下結歎。
X36n0659_p0367b06║時，諸比丘即白佛言：世尊！我等不但修無我想，又更
X36n0659_p0367b07║修習其餘諸想，所謂苦想，無常、無我想。
X36n0659_p0367b08║世尊，譬如人醉，其心眩亂，視諸山川、城郭、宮殿、日月、
X36n0659_p0367b09║星辰皆悉回轉。
X36n0659_p0367b10║醉有二過：一倒亂，二乖善。
X36n0659_p0367b11║三、結歎。文二：初、結醉過與不修者。
X36n0659_p0367b12║世尊！若有不修苦無常想、無我等想，如是之人不名
X36n0659_p0367b13║為聖，多諸放逸，流轉生死。
X36n0659_p0367b14║二，歎無過與善修者。
X36n0659_p0367b15║世尊！以是因緣，我等善修如是諸想。
X36n0659_p0367b16║次佛破者，即以酬為破。於中為二：初破不倒亂是
X36n0659_p0367b17║倒亂，回醉與之；次破善修非善修，回不善修而與
X36n0659_p0367b18║之。初破倒亂為四：一、誡聽牒起；二、明其倒亂；三、出
X36n0659_p0367b19║不倒亂；四、結過歸之。
X36n0659_p0367b20║爾時，佛告諸比丘言：諦聽！諦聽！汝向所引醉人譬者，
X36n0659_p0367b21║但知文字，未達其義。
X36n0659_p0367b22║誡聽中言牒起者，重牒彼計。但知文字不知其義
X36n0659_p0367b23║者，文是語言，義是理趣，醉亦聞語不曉語意，亦自
X36n0659_p0367b24║有語而無實錄。汝亦如是，聞他流轉他不流轉，自
X36n0659_p0367c01║言善修實非善修。
X36n0659_p0367c02║何等為義？知彼醉人見上日月實非回轉生回轉想；
X36n0659_p0367c03║眾生亦爾，為諸煩惱無明所覆生顛倒心，我計無我、
X36n0659_p0367c04║常計無常、淨計不淨、樂計為苦，以為煩惱之所覆故。
X36n0659_p0367c05║雖生此想不達其義，如彼醉人於非轉處而生轉想。
X36n0659_p0367c06║次倒亂中提日月來者，正破倒亂譬也。眾生者，他
X36n0659_p0367c07║云正寄比丘泛指眾生，今謂不爾，既回醉與之，當
X36n0659_p0367c08║知比丘即是眾生。我計無我者，破其倒亂，亦是破
X36n0659_p0367c09║其執無常無我為是，汝以無常無我為是，此是亦
X36n0659_p0367c10║非實非無我橫計無我，如彼醉人於非轉處而生
X36n0659_p0367c11║轉想（云云）。
X36n0659_p0367c12║三、我者，去出不倒亂者，即常、樂、我、淨。
X36n0659_p0367c13║我者即是佛義，常者是法身義，樂者是涅槃義，淨者
X36n0659_p0367c14║是法義。
X36n0659_p0367c15║汝之所非則不非，乃非其所是。佛者覺義，以自在
X36n0659_p0367c16║故名我。常者法身，不從緣生故常。樂者即是涅槃，
X36n0659_p0367c17║涅槃無受，名為大樂。淨即是法，法即無染。汝所非
X36n0659_p0367c18║者，而今則是。是義不知，良由於醉（云云）。
X36n0659_p0368a01║四、汝等比丘下，結歸者，即回醉還之。
X36n0659_p0368a02║汝等比丘！云何而言有我想者，憍慢貢高，流轉生死？
X36n0659_p0368a03║比丘謂常是倒，無常不倒。佛回：無常是倒，常是不
X36n0659_p0368a04║倒。如日月不轉，醉見回轉，日月豈醉？醉者過耳。常
X36n0659_p0368a05║樂我淨，實非無常，橫計無常，是倒者過。
X36n0659_p0368a06║次從汝等若言去，破善修、非善修。文為四：初雙標
X36n0659_p0368a07║兩修；次雙明八倒；三、雙回過還之；四、專舉勝修。
X36n0659_p0368a08║汝等若言：我亦修習無常、苦、空、無我等想。是三種修
X36n0659_p0368a09║無有實義，我今當說勝三修法。
X36n0659_p0368a10║初中云汝等若言者，是標其善修無有實義，斥善
X36n0659_p0368a11║非善，如醉偽言而無真實。次標勝修。夫相對者，義
X36n0659_p0368a12║有廣略，或作十門、八倒、六行等不同，今但略對三。
X36n0659_p0368a13║次從苦者計樂去，是雙明八倒。
X36n0659_p0368a14║苦者計樂，樂者計苦，是顛倒法；無常計常，常計無常，
X36n0659_p0368a15║是顛倒法；無我計我，我計無我，是顛倒法；不淨計淨，
X36n0659_p0368a16║淨計不淨，是顛倒法。有如是等四顛倒法，是人不知
X36n0659_p0368a17║正修諸法。
X36n0659_p0368a18║汝行八倒，云何自樹稱為善修？文云：是人不知正
X36n0659_p0368a19║修諸法。
X36n0659_p0368a20║三、從汝諸比丘去，是雙回八倒而反歸之。文為二：
X36n0659_p0368a21║初回常樂四倒歸之，後回無常四倒歸之。就初又
X36n0659_p0368a22║二：初正回倒，次三番料簡。初如文。
X36n0659_p0368a23║汝諸比丘！於苦法中而生樂想，於無常中而生常想，
X36n0659_p0368a24║於無我中而生我想，於不淨中而生淨想。
X36n0659_p0368b01║次三番者，謂世出世、有不有、倒不倒等。初世出世
X36n0659_p0368b02║者。
X36n0659_p0368b03║世間亦有常樂我淨，出世亦有常樂我淨。
X36n0659_p0368b04║夫至理如空，非世、出世。惑之者成倒，名為世間；解
X36n0659_p0368b05║之者成德，名出世間。無明覆汝，唯倒非德。彼若救
X36n0659_p0368b06║云：若是倒者，云何名為常、樂、我、淨？
X36n0659_p0368b07║次世間法下，有不有。
X36n0659_p0368b08║世間法者，有字無義；出世間者，有字有義。
X36n0659_p0368b09║故於世間料簡字義，義如下說，但有其名，是故非
X36n0659_p0368b10║德而無其義。
X36n0659_p0368b11║三、何以故下，有倒無倒。
X36n0659_p0368b12║何以故？世間之法有四顛倒，故不知義。所以者何？有
X36n0659_p0368b13║想顛倒、心倒、見倒。
X36n0659_p0368b14║是則但有四倒、三倒，顯其無義。舊云：三心無倒，識
X36n0659_p0368b15║心是倒。又云：識心無倒，餘三三倒：想有想倒，受有
X36n0659_p0368b16║心倒，行有見倒。又通、別二釋，三倒通在四心之中。
X36n0659_p0368b17║差別對者，識心心倒，想受想倒，行心見倒。又凡有
X36n0659_p0368b18║心緣境即心倒，通是想像即想倒，通能分別即見
X36n0659_p0368b19║倒。又初心妄計即心倒，心緣成想是想倒，想成冰
X36n0659_p0368b20║執是見倒。又見倒在凡夫，心倒、想倒是學人，無學
X36n0659_p0368b21║則無倒。今謂何故却以倒還比丘？是等比丘妄謂
X36n0659_p0368b22║心盡，心實不盡，無漏心空，想偏見故，故成三倒。一
X36n0659_p0368b23║倒具四，成十二倒，故結過還之。問：世間亦有常、樂、
X36n0659_p0368b24║我、淨，出世亦爾者，亦應言世間亦有無常、無我，出
X36n0659_p0368c01║世亦然耶？答：例二乘無常、無我，即是世間；諸佛無
X36n0659_p0368c02║常、無我、無上方便，即出世間。問：有名無義（云云）。世
X36n0659_p0368c03║間、出世間，倒德、非倒德，勝修、劣修，竝應四句分別。
X36n0659_p0368c04║又世間唯倒無德，出世唯德無倒。即倒不倒，是世
X36n0659_p0368c05║倒之德；起方便用，是出世之德。例餘一切，諸義悉
X36n0659_p0368c06║然。舊云：無常、無我是劣修，常、樂、我、淨是勝修。又云：
X36n0659_p0368c07║單修者劣，雙修者勝。又非偏、圓修，乃是勝修。今問：
X36n0659_p0368c08║屬當諸修，與誰分別（云云）？單勝修者，是次第人；雙
X36n0659_p0368c09║勝修者，是不定人；非偏、非圓者，是頓人（云云）。
X36n0659_p0368c10║以三倒故，世間之人樂中見苦、常見無常、我見無我、
X36n0659_p0368c11║淨見不淨，是名顛倒。以顛倒故，世間知字而不知義。
X36n0659_p0368c12║四、從何等為義去，是專明勝修。文為二：一、對劣明
X36n0659_p0368c13║勝，二、勸勝修。
X36n0659_p0368c14║何等為義？無我者即生死，我者即如來；無常者聲聞、
X36n0659_p0368c15║緣覺，常者如來法身；苦者一切外道，樂者即是涅槃；
X36n0659_p0368c16║不淨者即有為法，淨者諸佛菩薩所有正法。是名不
X36n0659_p0368c17║顛倒，以不顛倒故知字知義。
X36n0659_p0368c18║若通論其劣備有諸過，但偏破甚者，生死有縛著
X36n0659_p0368c19║故無我，聲聞更進趣故非常，外道以苦捨苦故是
X36n0659_p0368c20║苦，有為多染是不淨（云云）。偏舉勝破劣如經。今通
X36n0659_p0368c21║意者，初文云我者即如來，只標三寶攝一切法；常
X36n0659_p0368c22║即法身，此標三點攝一切法；樂即涅槃，此標四德
X36n0659_p0368c23║攝一切法；淨即無為，此標法界攝一切法。然此諸
X36n0659_p0368c24║聲不縱不橫、不一不異、不可思議，故得是義、故得
X36n0659_p0369a01║是勝。
X36n0659_p0369a02║次若欲下，勸修，如文。
X36n0659_p0369a03║若欲遠離四顛倒者，應知如是常、樂、我、淨。
X36n0659_p0369a04║次從時諸比丘去，是破其偏行，亦名酬請。文為二：
X36n0659_p0369a05║初騰請，後酬請破行。初騰為三：一、領旨歎佛，二、因
X36n0659_p0369a06║歎正請，三、要命結請。如文。
X36n0659_p0369a07║時，諸比丘白佛言：世尊！如佛所說：離四倒者，則得了
X36n0659_p0369a08║知常、樂、我、淨。如來今者永無四倒，則已了知常、樂、我、
X36n0659_p0369a09║淨。
X36n0659_p0369a10║若已了知常、樂、我、淨，何故不住一劫半劫，教導我等
X36n0659_p0369a11║令離四倒，而見放捨欲入涅槃？
X36n0659_p0369a12║如來若見顧念教敕，我當至心頂受修習。如來若當
X36n0659_p0369a13║入涅槃者，我等云何與是毒身同共止住修於梵行？
X36n0659_p0369a14║我等亦當隨佛世尊入於涅槃。
X36n0659_p0369a15║從爾時，佛告去，是酬請，又二：初、呵不應，次、正酬。
X36n0659_p0369a16║爾時，佛告諸比丘：汝等不應作如是語。
X36n0659_p0369a17║初呵者，如來去住非汝境界，汝既不能知佛往來，
X36n0659_p0369a18║寧得隨去？故言不應。
X36n0659_p0369a19║次酬為二：初以人酬，次以法酬。汝前請住正欲學
X36n0659_p0369a20║法，今留人法於學頓足，更何所請？人酬中為三：一
X36n0659_p0369a21║標付囑人，次歎人同如來，三釋歎。
X36n0659_p0369a22║我今所有無上正法，悉以付囑摩訶迦葉。
X36n0659_p0369a23║是迦葉者，當為汝等作大依止。猶如如來為諸眾生
X36n0659_p0369a24║作依止處，摩訶迦葉亦復如是，當為汝等作依止處。
X36n0659_p0369b01║初二如文。
X36n0659_p0369b02║譬如大王多所統領，若遊巡時，悉以國事付囑大臣；
X36n0659_p0369b03║如來亦爾，所有正法亦以付囑摩訶迦葉。
X36n0659_p0369b04║第三、釋中意者，如王委任大臣。巡者，行也。佛欲巡
X36n0659_p0369b05║行餘方，故委任迦葉。
X36n0659_p0369b06║從汝等當知去，以法酬請，又二：初酬請，次破偏行。
X36n0659_p0369b07║初酬中有法、譬、合。譬中從春時去，為偏行作譬。舊
X36n0659_p0369b08║云聞思修慧，觀文不會。今從河西朗師，分文為兩：
X36n0659_p0369b09║先明起惑失理，後修學求理。初一句是起惑。春時
X36n0659_p0369b10║者，秊初物生，譬起惑之始。又因惑生解，故言春時。
X36n0659_p0369b11║有諸人等二句，失珠之處。舊云大池是無常教，朗
X36n0659_p0369b12║師云是生死海。浴字或作沼，多作浴。乘船遊戲三
X36n0659_p0369b13║句，失珠之緣。舊云聞慧解淺，故云遊戲。河西云：恚
X36n0659_p0369b14║慢心如乘船，五欲樂如遊戲。失瑠璃寶，喻失佛性。
X36n0659_p0369b15║舊或言失理，或失解。沒深水中，一往沒失，非永失
X36n0659_p0369b16║也。舊云圓理蘊在無常教下，故言沒深水中。又佛
X36n0659_p0369b17║性理為恚慢生死所沒，不能得現。次是時諸人下，
X36n0659_p0369b18║習解求理，為二：先依昔教偏修，即是偽修；二、明今
X36n0659_p0369b19║教圓修，即是勝修。初云競捉者，即是偏修無常、苦
X36n0659_p0369b20║觀而習學之。瓦石即傷害，譬苦；草木虗浮，譬無我；
X36n0659_p0369b21║砂礫水底分分離散，譬無常。各各自謂，無非得理。
X36n0659_p0369b22║次歡喜持出下，譬今教圓修。舊亦三慧，今意不爾，
X36n0659_p0369b23║猶是偏修之末，明理未極，故云乃知非真。一往為
X36n0659_p0369b24║四：一、悟昔非真，二、由佛性力令眾生悟，三、明信解，
X36n0659_p0369c01║四、明慧見，即是得理。初文即今教起已，方悟昔非
X36n0659_p0369c02║舊。兩釋歡喜向前，持出向後。莊嚴云：歡喜持向前，
X36n0659_p0369c03║出非真向後。今皆為一句。次是時寶珠下，由佛性
X36n0659_p0369c04║力始明真修。此聞今教說於佛性，由佛性力令眾
X36n0659_p0369c05║生悟。在水中者，佛性非遠，只在生死五陰身中。水
X36n0659_p0369c06║澄清者，由佛性力令眾生悟。三、於是大乘下，明一
X36n0659_p0369c07║往信解，喻之知見而未得取。如月形者，中道圓理
X36n0659_p0369c08║究竟無缺。四、是時下，慧見也。安徐者，處在生死，如
X36n0659_p0369c09║在涅槃，故言安徐。次汝等比丘不應下，合譬，又四：
X36n0659_p0369c10║先合偏修；次合圓修；三、復應當知下，重合偏修；四、
X36n0659_p0369c11║欲得真實下，重合圓修。此中經文是留心處，故存
X36n0659_p0369c12║舊解，請勿嫌煩。今釋此章，諸比丘雖聞新伊，未除
X36n0659_p0369c13║舊執，謂佛無常，所以請住。雖信法常，未信佛常，口
X36n0659_p0369c14║雖請新，意猶在舊。佛呵其舊執云：汝等不應作如
X36n0659_p0369c15║是語。佛酬其請新，故言所有正法悉付迦葉。如來
X36n0659_p0369c16║緣謝故去，迦葉機興故付。內同佛德，外委大臣，秉
X36n0659_p0369c17║正法教，乃指圓伊而作依止，酬其所請。此中為學
X36n0659_p0369c18║新伊者故，故言法付迦葉。下文為不學新伊者故，
X36n0659_p0369c19║故言迦葉無常，不堪付囑，各各為緣。今初以法酬
X36n0659_p0369c20║請中為二：一、法說破；二、譬說破。法說者，
X36n0659_p0369c21║汝等當知，先所修習無常、苦想非是真實。
X36n0659_p0369c22║汝欲學新，伊應改迷生信，猶存偽執，真法不染，故
X36n0659_p0369c23║言汝先修習無常苦想，非是真實。
X36n0659_p0369c24║次譬中又二：譬、合。初譬如春時去，先開放逸失寶
X36n0659_p0370a01║譬，次開求得不得譬，亦名有方便譬、無方便譬。
X36n0659_p0370a02║譬如春時，有諸人等在大池浴，乘船遊戲，失瑠璃寶，
X36n0659_p0370a03║沒深水中。
X36n0659_p0370a04║春時者，秊物俱新適悅時也，譬五塵六欲是耽湎
X36n0659_p0370a05║之境。諸人者，總譬放逸之徒。在大池浴者，大池譬
X36n0659_p0370a06║生死河，浴譬恚慢愛憎等也。乘船譬乘諸業，遊戲
X36n0659_p0370a07║譬著可愛果。失瑠璃寶者，譬無解因於放蕩，慧解
X36n0659_p0370a08║潛昏故言失耳。故此章破行失為便，非先解後失，
X36n0659_p0370a09║著樂翳解義言失耳。沒深水中者，生死陰覆也。
X36n0659_p0370a10║從是時諸人去，為無方便求解，不得作譬。
X36n0659_p0370a11║是時，諸人悉共入水求覓是寶，競捉瓦石、草木、砂礫，
X36n0659_p0370a12║各各自謂得瑠璃珠，歡喜持出。
X36n0659_p0370a13║諸人者，通是迷徒別擬三修。悉共入水者，信於初
X36n0659_p0370a14║教義如入水。求覓是寶者，作劣三修。競捉瓦石者，
X36n0659_p0370a15║證三為真。自謂得者，言得滅度。歡喜持出一句，譬
X36n0659_p0370a16║上稱歎象迹第一善修無我，內執在懷故言歡喜，
X36n0659_p0370a17║向佛稱歎故言持出，譬上封執生疑之意。
X36n0659_p0370a18║乃知非真者，為有方便求，解得者作譬。
X36n0659_p0370a19║乃知非真。是時寶珠猶在水中，以珠力故，水皆澄清。
X36n0659_p0370a20║於是大眾乃見寶珠故在水中，猶如仰觀虗空月形。
X36n0659_p0370a21║是時眾中有一智人，以方便力安徐入水，即便得珠。
X36n0659_p0370a22║譬聞今教，破昔理行非實，方知苦、無常等偽同瓦
X36n0659_p0370a23║礫，故言乃知非真。都從上來，合作六意，共消求得
X36n0659_p0370a24║之文。夫寶珠者，珠是本有，非適今也。而眾生著樂，
X36n0659_p0370b01║沈沒水底，拙觀推求，竟不能得，即理寶珠。以聞今
X36n0659_p0370b02║教，知前不實，知字知義，始自今經，即名字寶珠。是
X36n0659_p0370b03║時寶珠猶在水中，以珠力故，水皆澄清者，觀行寶
X36n0659_p0370b04║珠，依教觀理，理為所詮，故言猶在水中。能詮如所
X36n0659_p0370b05║詮，所詮如能詮，故言以珠力故，水則澄清。於是大
X36n0659_p0370b06║眾乃見寶珠，故在水下。猶如仰觀虗空月形者，相
X36n0659_p0370b07║似寶珠，仰觀於月，髣髴類珠，似解鄰真，故言乃見
X36n0659_p0370b08║相似位明矣。虗空譬相似常，月圓譬相似樂，月光
X36n0659_p0370b09║譬相似淨。非上非下，以上比下，自在無礙，譬相似
X36n0659_p0370b10║我（云云）。是時一人，譬分證寶珠。以一名人，人得其
X36n0659_p0370b11║門，故言一人。方便力者，道前圓修。安徐者，安於生
X36n0659_p0370b12║死，作涅槃解。微妙正觀，徐詳審諦，不昏教水，不動
X36n0659_p0370b13║心波，與理相應，即分得寶珠。此約六位，顯有方便
X36n0659_p0370b14║勝修之人求得寶珠，約行義便。
X36n0659_p0370b15║汝等比丘者，合得失兩譬，又二而復兩。番合者，初
X36n0659_p0370b16║番合三修得失，後番合四修得失。
X36n0659_p0370b17║汝等比丘！不應如是修習無常、苦、無我想、不淨想等
X36n0659_p0370b18║以為實義。如彼諸人各以瓦石、草木、砂礫而為寶珠，
X36n0659_p0370b19║汝等應當善學方便，在在處處常修我想、常、樂、淨想。
X36n0659_p0370b20║復應當知，先所修習四法相貌悉是顛倒。欲得真實
X36n0659_p0370b21║修諸想者，如彼智人巧出寶珠，所謂我想、常樂淨想。
X36n0659_p0370b22║應用此意，徧歷諸法，皆有劣勝兩種修也。故文云：
X36n0659_p0370b23║在在處處，常修我想，常樂淨想。豈獨今經非止一
X36n0659_p0370b24║境，觸處成觀？思之。
X36n0659_p0370c01║第三、從爾時，諸比丘去，是破疑教章。文為兩：初騰、
X36n0659_p0370c02║後破。
X36n0659_p0370c03║爾時，諸比丘白佛言：世尊！如佛先說：諸法無我，汝當
X36n0659_p0370c04║修學；修學是已，則離我想；離我想者，則離憍慢；離憍
X36n0659_p0370c05║慢者，得入涅槃。是義云何？
X36n0659_p0370c06║初騰具昔教、行、用、理。如佛先說，教也；而修學者，行
X36n0659_p0370c07║也；離我慢等，用也；入涅槃者，理也。行理等已破竟，
X36n0659_p0370c08║語勢相成，正意在教。昔教若是，今不應非；今教若
X36n0659_p0370c09║是，何不早說（云云）。
X36n0659_p0370c10║就破為兩：先歎問。
X36n0659_p0370c11║佛告諸比丘：善哉！善哉！汝今善能咨問是義，為自斷
X36n0659_p0370c12║疑。
X36n0659_p0370c13║次答。答又二：先譬，後合。譬為四：一譬四倒病，二譬
X36n0659_p0370c14║三修藥，三譬三修病，四譬四德藥。就初為六。初倒
X36n0659_p0370c15║病者，王是也。
X36n0659_p0370c16║譬如國王，闇鈍少智，
X36n0659_p0370c17║內闇常淨，外舉我威，貪引取樂，是為病者。
X36n0659_p0370c18║次秉倒師者外道。
X36n0659_p0370c19║有一醫師，性復頑嚚。
X36n0659_p0370c20║著常淨為頑，著我樂為嚚，邪病師也。
X36n0659_p0370c21║三，信受邪倒。
X36n0659_p0370c22║而王不別，厚賜俸祿。
X36n0659_p0370c23║謂厚賜俸祿，信邪術也。
X36n0659_p0370c24║四、純用乳藥者，倒藥也。
X36n0659_p0371a01║療治眾病，純以乳藥。
X36n0659_p0371a02║色白是常，味甘是樂，膩潤為我，稱藥是淨，即邪藥
X36n0659_p0371a03║也。
X36n0659_p0371a04║五、亦復不知是自邪也。
X36n0659_p0371a05║亦復不知病起根原，雖知乳藥，復不善解風冷熱病，
X36n0659_p0371a06║一切諸患悉教服乳。
X36n0659_p0371a07║六、是王下亦不自知病。
X36n0659_p0371a08║是王，不別是醫。知乳好醜善惡。
X36n0659_p0371a09║王不別者，是病者不知，是倒病也。已略對竟，重更
X36n0659_p0371a10║釋文。王者，主領為義。如受化者，亦有徒屬，譬之為
X36n0659_p0371a11║王。無明為闇，著樂為鈍，世智為少智。醫譬外道，其
X36n0659_p0371a12║實不能治病，而亦欲為眾生強請。春秋傳云：心不
X36n0659_p0371a13║惻德義為頑，口不談忠信為嚚。外道亦爾，內無真
X36n0659_p0371a14║解，外無巧說。俸祿者，受化眾生，供養外道。純用乳
X36n0659_p0371a15║藥者，總明藥少病多，俱不知藥。病不知病起根原
X36n0659_p0371a16║者，眾生三毒八倒，由於取相，取相緣於無明。其所
X36n0659_p0371a17║不知，不知病也。雖知乳藥，是不知藥。佛假說我，橫
X36n0659_p0371a18║計即離，乍言青白黃黑（云云）。風冷熱病者，逗藥失
X36n0659_p0371a19║所。風喻瞋，冷喻癡，熱喻愛。是王不別者，何但不知
X36n0659_p0371a20║藥，亦不知病。
X36n0659_p0371a21║次復，有明醫者譬三修藥。文為三：初、說明醫，二、治
X36n0659_p0371a22║病緣，三、正治病。
X36n0659_p0371a23║復有明醫，曉八種術，善療眾病，知諸方藥，從遠方來。
X36n0659_p0371a24║初文明醫曉八術：一、治身；二、治眼；三、治胎；四、治小
X36n0659_p0371b01║兒；五、治瘡；六、治毒；七、治邪；八、知星內合。佛知八正
X36n0659_p0371b02║道，能治八倒病（云云）。今通論醫有十種：一者、治病
X36n0659_p0371b03║但增無損，或時致死，空見外道也。恣行惡法，善法
X36n0659_p0371b04║既亡，慧命亦死。二者、治病不增不損，常見外道也。
X36n0659_p0371b05║投巖赴火，不生禪定，不能斷結。三者、唯損無增，即
X36n0659_p0371b06║世醫所治差已還發，斷結外道也。四、治病差已不
X36n0659_p0371b07║發，所治不徧，即二乘也。五者、雖能兼徧，而無巧術，
X36n0659_p0371b08║六度菩薩也。六者、治無痛惱，而不能治必死之人，
X36n0659_p0371b09║通菩薩也。七者、治難愈病，而不能一時治一切病，
X36n0659_p0371b10║別菩薩也。八者、能一時治，不能令復本，圓十信也。
X36n0659_p0371b11║九、能一時治，亦令復本，而不能令過本，圓中心也。
X36n0659_p0371b12║十者、能一時治，復令過本，圓後心也。今之明醫，即
X36n0659_p0371b13║第十醫，通達常、無常等二鳥雙遊，即是八術。
X36n0659_p0371b14║次從是時舊醫去是治病緣，為二：初同、後異。同為
X36n0659_p0371b15║三：一、同生業，二、同學業，三、同化緣。初同生業者。
X36n0659_p0371b16║是時舊醫不知咨受，反生貢高輕慢之心。
X36n0659_p0371b17║明如來託生王宮，納妃生子，而眾生不知諮受，反
X36n0659_p0371b18║生貢高如文。
X36n0659_p0371b19║次同學業者。
X36n0659_p0371b20║彼時明醫即便依附請以為師，咨受醫方祕奧之法，
X36n0659_p0371b21║語舊醫言：我今請仁以為師範，唯願為我宣暢解說。
X36n0659_p0371b22║舊醫答言：卿今若能為我給使四十八年，然後乃當
X36n0659_p0371b23║教汝醫法。時彼明醫即受其教：我當如是！我當如是！
X36n0659_p0371b24║隨我所能當給走使。
X36n0659_p0371c01║乘羊車學書，後園講武，脫冠遣馬，詣阿羅羅六秊
X36n0659_p0371c02║苦行等。四十八秊者，中阿含云：就外道學，必先給
X36n0659_p0371c03║使四十八秊，然後與法。宗師云：自佛出世，凡五十
X36n0659_p0371c04║許秊。法華已來，至涅槃時，始明久本。前三時教，唯
X36n0659_p0371c05║明此身成佛，無別本身。然師弟之敬，必自終身，則
X36n0659_p0371c06║猶是外道弟子，故言四十八秊。從法華已來，別有
X36n0659_p0371c07║本身，所餘二秊，始非其弟子。此解太漫。又開善云：
X36n0659_p0371c08║四十即四禪，八秊即八定。六卷云：四秊八秊。冶城
X36n0659_p0371c09║云：八禪中各有六行，厭下苦麤障，攀上勝妙出，合
X36n0659_p0371c10║四十八。依天台止觀中，四見為根本，一見三假，一
X36n0659_p0371c11║假四句，一見十二句，四見合四十八句，即是邪法
X36n0659_p0371c12║四十八秊。
X36n0659_p0371c13║三、共入見王者，是化緣同。
X36n0659_p0371c14║是時，舊醫即將客醫共入見王。
X36n0659_p0371c15║然外道實無觀機之智，邪化先出，故言是同。
X36n0659_p0371c16║次是時客醫為王說去，即是後異。又為二：初少異，
X36n0659_p0371c17║後頓異。
X36n0659_p0371c18║是時，客醫即為王說種種醫方及餘技藝：大王當知，
X36n0659_p0371c19║應善分別，此法如是可以治國，此法如是可以療病。
X36n0659_p0371c20║爾時，國王聞此語已，方知舊醫癡闇無智，即便驅逐
X36n0659_p0371c21║令出國界，然後倍復恭敬客醫。
X36n0659_p0371c22║初文云醫方者，如為提謂說五戒文鱗。三歸技藝
X36n0659_p0371c23║者，即是神通，如瑞應中明。治國療病者，三歸翻邪
X36n0659_p0371c24║入正，譬如治國；五戒治五惡，譬之療病。又歸戒者，
X36n0659_p0372a01║皆能翻邪治惡。時王聞已，即是歸正；驅令出國，即
X36n0659_p0372a02║是捨邪。
X36n0659_p0372a03║從是時客醫去，即是頓異，又二：先觀機頓異，次設
X36n0659_p0372a04║教頓異。
X36n0659_p0372a05║是時，客醫作是念言：欲教王者，今正是時。即語王言：
X36n0659_p0372a06║大王！於我實愛念者，當求一願。王即答言：從此右臂
X36n0659_p0372a07║及餘身分，隨意所求，一切相與。彼客醫言：王雖許我
X36n0659_p0372a08║一切身分，然我不敢多有所求。今所求者，願王宣令
X36n0659_p0372a09║一切國內，從今已往，不得復服舊醫乳藥。所以者何？
X36n0659_p0372a10║是藥毒害，多傷損故。若故服者，當斬其首。斷乳藥已，
X36n0659_p0372a11║終無復有橫死之人，常處安樂，故求是願。時王答言：
X36n0659_p0372a12║汝之所求，葢不足言。尋為宣令一切國內，凡諸病人，
X36n0659_p0372a13║皆悉不聽以乳為藥。若為藥者，當斬其首。
X36n0659_p0372a14║初觀機中有問有答，實非顯灼二人往復也。初求
X36n0659_p0372a15║願者，唯觀一初教之機也。次王即答者，根緣冥對。
X36n0659_p0372a16║右臂身分者，右手動便譬初教中無常苦便，餘身
X36n0659_p0372a17║分者譬後機教竝皆隨順，此即已有大機意也。又
X36n0659_p0372a18║解右臂譬我見，餘界譬諸惑，作此解者於初教便。
X36n0659_p0372a19║彼客醫言我不敢多者，此重觀機，但唯須初教一
X36n0659_p0372a20║機。多傷損者，我見生惑妨害事多，若聞正教猶故
X36n0659_p0372a21║計我當斷善根之首。橫死者，以解斷惑此是壽終，
X36n0659_p0372a22║以惑障解此名橫死。時王答言下，眾生受化復傳
X36n0659_p0372a23║未聞，即上中下皆得悟也。
X36n0659_p0372a24║次爾時客醫，去即正施教，
X36n0659_p0372b01║爾時，客醫和合眾藥，謂辛、苦、鹹、甜、酢等味，以療眾病
X36n0659_p0372b02║無不得差。
X36n0659_p0372b03║此中舉五味者，即五門觀：辛譬不淨，苦譬無我，鹹
X36n0659_p0372b04║譬無常，甜譬空，酢譬苦（云云）。
X36n0659_p0372b05║三、其後不久下，正治眾生復起無常之病。前破邪
X36n0659_p0372b06║常，說無常教，眾生不解，定執一切皆是無常，還復
X36n0659_p0372b07║成病。譬如癡人謂鹿為馬，智人語言此鹿非馬，雖
X36n0659_p0372b08║知鹿無馬，而執無為馬，何處復有無是馬耶？故無
X36n0659_p0372b09║馬是病，起無常倒。復有多種：一、謂佛果無常，此病
X36n0659_p0372b10║易見；二、謂生死無常，此病難見。何者？生死即是真
X36n0659_p0372b11║常佛性，既謂無常，寧不是病？文云王復得病者，眾
X36n0659_p0372b12║生病也。文為二：一、正起病；二、根緣扣佛。初如文。
X36n0659_p0372b13║其後不久，王復得病。
X36n0659_p0372b14║次即命是醫下根緣扣佛。
X36n0659_p0372b15║即命是醫：我今病困，當云何治？
X36n0659_p0372b16║如遣使命，醫古本云：我今重病，困苦欲死。
X36n0659_p0372b17║四、醫占王病下，說今真常四德之藥。文為四：一、一
X36n0659_p0372b18║往為說，二、眾生不受，三、如來重說，四、眾生方受。初
X36n0659_p0372b19║文又四：一、正說，二、開權，三、顯實，四、病藥相治。初即
X36n0659_p0372b20║如來正為說常。
X36n0659_p0372b21║醫占王病應用乳藥，尋白王言：如王所患，應當服乳。
X36n0659_p0372b22║次我於先時下，開權。
X36n0659_p0372b23║我於先時，所斷乳藥，是非實語，
X36n0659_p0372b24║古本云：所斷乳藥，是大妄語。今經治定，止言是非
X36n0659_p0372c01║實語，明昔權宜，說非究竟。
X36n0659_p0372c02║三、今若服下，顯實。
X36n0659_p0372c03║今若服者，最能除病。
X36n0659_p0372c04║即顯今時常樂之教。
X36n0659_p0372c05║四王今患熱，下病藥相治。
X36n0659_p0372c06║王今患熱，正應服乳。
X36n0659_p0372c07║無常譬火，能燒世間，故言患熱。今圓常之藥，猶如
X36n0659_p0372c08║乳味，能治熱病。
X36n0659_p0372c09║次時王語醫下，眾生不受，即前諸比丘疑執不受
X36n0659_p0372c10║常住之言。文中有四，雙驚雙譏，貶如來，褒外道。
X36n0659_p0372c11║時王語醫：汝今狂耶？為熱病乎？而言服乳能除此病。
X36n0659_p0372c12║狂耶是一驚，熱病是一驚，故云雙驚。狂謂失心之
X36n0659_p0372c13║病，今驚如來為是失本無常之解，熱病者是驚如
X36n0659_p0372c14║來為更起於邪常惑耶？
X36n0659_p0372c15║汝先言毒，今云何服？即是雙譏。
X36n0659_p0372c16║汝先言毒，今云何服？欲欺我耶？
X36n0659_p0372c17║汝先言毒，今云何服？即是以昔譏今。今既令服，先
X36n0659_p0372c18║那言毒？即是以今譏昔。回互此語，即兩譏也。欲欺
X36n0659_p0373a01║我耶者，還成上意。
X36n0659_p0373a02║三、先醫所讚下，是貶咎如來。
X36n0659_p0373a03║先醫所讚，汝言是毒，令我驅遣；今復言好，最能除病。
X36n0659_p0373a04║如來誤我，驅逐舊醫。
X36n0659_p0373a05║四、如汝所言下，褒外道，如文。
X36n0659_p0373a06║如汝所言，我本舊醫，定為勝汝。
X36n0659_p0373a07║三、是時，客醫下，如來重說，即是此中破執釋疑。文
X36n0659_p0373a08║中有四：一、止其所說，二、正為釋疑，三、重問，四、重答。
X36n0659_p0373a09║此初，即一往止其所說。
X36n0659_p0373a10║是時，客醫復語王言：正今不應作如是語。
X36n0659_p0373a11║次如蟲食木下，正為解釋，又二：先譬、後合。
X36n0659_p0373a12║如蟲食木，有成字者，此蟲不知是字非字，智人見之，
X36n0659_p0373a13║不唱言是蟲解字，亦不驚怪。
X36n0659_p0373a14║此中通體是譬，今更為譬作譬，明外道橫計之我，
X36n0659_p0373a15║偶與吾我名同，而非解理，如蟲食木。
X36n0659_p0373a16║次大王當知下，合譬可尋。
X36n0659_p0373a17║大王當知，舊醫亦爾，不別諸病悉與乳藥，如彼蟲道
X36n0659_p0373a18║偶得成字，是先舊醫不解乳藥好醜善惡。
X36n0659_p0373a19║三、時，王問言下，重問。
X36n0659_p0373a20║時，王問言：云何不解？
X36n0659_p0373a21║四、客醫答言下，重答，又二：先唱兩章門，次釋兩章
X36n0659_p0373a22║門。初唱章門者。
X36n0659_p0373a23║客醫答王：是乳藥者，亦是毒害，亦是甘露。
X36n0659_p0373a24║一即毒藥邪常章門。二即甘露真常章門。
X36n0659_p0373b01║次云何是乳下釋兩章門，又二：先廣釋甘露，後略
X36n0659_p0373b02║解毒藥。所以爾者，既廣識甘露，反此即毒不勞繁
X36n0659_p0373b03║文。就初釋甘露章，又三：牒、釋、結。初牒可見。
X36n0659_p0373b04║云何是乳復名甘露？
X36n0659_p0373b05║次若是乳牛下，釋章門。
X36n0659_p0373b06║若是乳牛，不食酒糟、滑草、麥䴬。其犢調善，放牧之處，
X36n0659_p0373b07║不在高原，亦不下溼，飲以清水，不令馳走，不與特牛
X36n0659_p0373b08║同共一羣，飲食調適，行住得所。
X36n0659_p0373b09║舊解七事：初事者，本明於乳而言牛者，欲明乳從
X36n0659_p0373b10║牛出，譬教是佛說。此言牛者，為犢子時不食酒糟
X36n0659_p0373b11║等，後成大牛其乳則善，譬為菩薩時已不起斷常
X36n0659_p0373b12║果時。多德諸法師云：酒糟能令荒醉，以譬五欲之
X36n0659_p0373b13║愛。滑草滑利則譬利使，麥䴬麤澀以譬鈍使。興皇
X36n0659_p0373b14║云：酒是真味，糟糠則無，譬橫說求真無復真味。又
X36n0659_p0373b15║云：酒清浮在上，糟沈濁在下，譬斷常高下。滑草譬
X36n0659_p0373b16║食欲，麥䴬譬瞋恚。次其犢調善下，第二事，明復有
X36n0659_p0373b17║善好眷屬放牧之處。第三事，所行境界不高不下。
X36n0659_p0373b18║二解：一云：慢心為高，愛心為下。又云：二乘為高，凡
X36n0659_p0373b19║夫在下。飲以清水下，第四事，明唯有般若清水無
X36n0659_p0373b20║戲論馳動。不與特牛下，第五事，外譬特牛是無乳
X36n0659_p0373b21║之牛，內合諸惡知識斷常之人，不受中道圓常之
X36n0659_p0373b22║教即是特牛。飲食調適下，第六事，舊云：禪定之水
X36n0659_p0373b23║譬之如飲，智慧資粮喻之如食，明定慧二事竝得
X36n0659_p0373b24║所宜。又云：正以此慧方便自資不令失所，故言調
X36n0659_p0373c01║適。行住得所，第七事，舊云：精進勤䇿名為行，取捨
X36n0659_p0373c02║調停故云住。又云：常在中道平正，故言行住得所。
X36n0659_p0373c03║次除是乳已下，釋毒藥章門。今明是義不然。何者？
X36n0659_p0373c04║既舉甘露破於毒乳，應辨常義破於無常，何用利
X36n0659_p0373c05║鈍兩使釋耶？滑草麥䴰復將矜己以蔑人，解高原
X36n0659_p0373c06║下溼，此與聲聞斷見思何異？共二乘無我我所何
X36n0659_p0373c07║殊？同於無常如何破病？今所不用。今釋七事，牛譬
X36n0659_p0373c08║教主即喻法身，常身舍那尊特異無常，丈六乳譬
X36n0659_p0373c09║常教，此乳亦名醍醐，下文云牛食忍草即出醍醐，
X36n0659_p0373c10║是其義也。酒糟者，酒清譬無為定，糟濁譬有為定，
X36n0659_p0373c11║佛不酖染真諦三昧如不食酒，不味著俗諦三昧
X36n0659_p0373c12║如不食糟。滑草麥䴬者，泥洹智易得如滑，分別智
X36n0659_p0373c13║難生如䴰，佛智非一切智非道種智。其犢調善者，
X36n0659_p0373c14║得中道理柔和善順。不處高原下溼者，不以涅槃
X36n0659_p0373c15║為證，不以生死可住。飲以清水者，非五欲淤泥，非
X36n0659_p0373c16║無明闇濁，離此二邊即佛性清水。不馳空真不驟
X36n0659_p0373c17║俗假，不與特牛同羣者，特牛無乳譬無慈悲，明佛
X36n0659_p0373c18║有不共慈悲。飲食調適者，入空為饑出假為飽，中
X36n0659_p0373c19║道不入不出即不饑不飽。行住得所者，住祕密藏
X36n0659_p0373c20║是住得所，二鳥雙遊是行得所。如此釋者，符經合
X36n0659_p0373c21║義常破無常，文理俱會豈與他同？
X36n0659_p0373c22║如是乳者能除諸病，是則名為甘露妙藥。
X36n0659_p0373c23║除是乳已，其餘一切皆名毒害。
X36n0659_p0373c24║四、從爾時大王下，眾生受化，又四：一、受化傳化，二、
X36n0659_p0374a01║餘人不受，三、重為說，四、方信受。
X36n0659_p0374a02║爾時，大王聞是語已，讚言：大醫！善哉，善哉！我從今日
X36n0659_p0374a03║始知乳藥善惡好醜。即便服之，病得除愈。尋時宣令：
X36n0659_p0374a04║一切國內從今已往當服乳藥。
X36n0659_p0374a05║初文前自信受，後更傳化，即上根人自得解已，傳
X36n0659_p0374a06║化中下，皆令得悟。
X36n0659_p0374a07║次國人聞之，下中下不受，
X36n0659_p0374a08║國人聞之皆生瞋恨，咸相謂言：大王今者為鬼所持，
X36n0659_p0374a09║為是狂耶？而誑我等復令服乳。一切人民皆懷瞋恨，
X36n0659_p0374a10║悉集王所。
X36n0659_p0374a11║三王言下，重復傳化。
X36n0659_p0374a12║王言：汝等不應於我而生瞋恨，如此乳藥服與不服，
X36n0659_p0374a13║悉是醫教，非是我咎。
X36n0659_p0374a14║四、爾時，大王下、上、中、下根俱時領悟。
X36n0659_p0374a15║爾時，大王及諸人民踊躍歡喜，倍共恭敬供養是醫，
X36n0659_p0374a16║一切病者皆服乳藥，病悉除愈。
X36n0659_p0374a17║次汝等比丘下，合譬。上本有兩藥、兩病，今此合中
X36n0659_p0374a18║但合兩藥，不合兩病。所以然者，本疑經教有說、不
X36n0659_p0374a19║說。若昔非者，即不須說；今若是者，何不早說？今用
X36n0659_p0374a20║此意除疑，為邪常故，不得早說。今常復破邪常病
X36n0659_p0374a21║故，只得說於昔空、無常。今直合兩藥，令於教門可
X36n0659_p0374a22║解，故不復言病。文中，初合無常之藥，後合真常之
X36n0659_p0374a23║藥。上譬中，先明始同，後明末異。今亦備合，此先合
X36n0659_p0374a24║始同。
X36n0659_p0374b01║汝等比丘當知，如來、應供、正徧知、明行足、善逝、世間
X36n0659_p0374b02║解、無上士、調御丈夫、天人師、佛、世尊亦復如是，為大
X36n0659_p0374b03║醫王，出現於世。
X36n0659_p0374b04║今言如來為大醫王，正合前時有明醫曉八種術
X36n0659_p0374b05║出現於世者，今合從遠方來。
X36n0659_p0374b06║次降伏一切下，合末異。初合漸異。
X36n0659_p0374b07║降伏一切外道邪醫。諸王眾中唱如是言：我為醫王。
X36n0659_p0374b08║即合共入見王，說種種醫方及餘技藝、治國、療病
X36n0659_p0374b09║等。
X36n0659_p0374b10║次欲伏外道下，合頓異，即此教意。
X36n0659_p0374b11║欲伏外道故，唱是言：無我，無人、眾生、壽者、養育、知見、
X36n0659_p0374b12║作者、受者。
X36n0659_p0374b13║無我、無常，合前和合諸藥，謂辛、苦、鹹五味。
X36n0659_p0374b14║次比丘當知下，合此教意，前結外道之非。
X36n0659_p0374b15║比丘當知，是諸外道所言我者，如蟲食木，偶成字耳。
X36n0659_p0374b16║後結今教為是。
X36n0659_p0374b17║是故如來於佛法中唱言無我，為調眾生故、為知時
X36n0659_p0374b18║故。
X36n0659_p0374b19║為調眾生，為知時故，須說此無我。
X36n0659_p0374b20║如是無我一句二解：一云此語向後，二云此猶屬
X36n0659_p0374b21║前，有因緣故，合前真常之教。合後又三：第一、正說。
X36n0659_p0374b22║如是無我，有因緣故亦說有我，如彼良醫善知於乳
X36n0659_p0374b23║是藥非藥。
X36n0659_p0374b24║二，簡外道之非。
X36n0659_p0374c01║非如凡夫所計吾我。凡夫愚人所計我者。或有說言
X36n0659_p0374c02║大如拇指。或如芥子或如微塵。
X36n0659_p0374c03║三，說如來之是。
X36n0659_p0374c04║如來說我悉不如是，是故說言諸法無我，實非無我。
X36n0659_p0374c05║何者是我？若法是實、是真、是常、是主、是依，性不變易，
X36n0659_p0374c06║是名為我。如彼大醫善解乳藥；如來亦爾，為眾生故
X36n0659_p0374c07║說諸法中真實有我。汝等四眾應當如是修習是法。
X36n0659_p0374c08║大般涅槃經卷第二
X36n0659_p0374c09║涅槃經疏卷第三
X36n0659_p0374c10║日東　天台沙門本純　分會
X36n0659_p0374c11║
X36n0659_p0374c12║南本大般涅槃經會疏卷第二