X36n0659_p0375a01║南本大般涅槃經會疏卷第三
X36n0659_p0375a02║涅槃經疏卷第四
X36n0659_p0375a03║頂法師　撰
X36n0659_p0375a04║天台沙門湛然再治
X36n0659_p0375a05║大般涅槃經長壽品第四（卷第三）
X36n0659_p0375a06║北涼　天竺三藏　曇無讖　譯
X36n0659_p0375a07║晉　沙門　慧嚴　慧觀
X36n0659_p0375a08║　謝靈運　重治
X36n0659_p0375a09║長壽品
X36n0659_p0375a10║前之三品嚴觀所安，此品存本但改命為長移壽
X36n0659_p0375a11║在下，西方語倒不移亦善，譯人左右應無別意，恐
X36n0659_p0375a12║依上文當知如來即是長壽。或依偈初云何得長
X36n0659_p0375a13║壽？長只是常，何不用常為名？正言由常樂我淨獲
X36n0659_p0375a14║此長壽，從所得立名故也。今釋長壽為四：一同諸
X36n0659_p0375a15║佛法身智慧壽命皆悉同等，故言長壽。二由物欣
X36n0659_p0375a16║長惡短引令樹善故。三對破偏修無常之拙，明圓
X36n0659_p0375a17║勝修之常。四長短相形是對治門會，非長短之長，
X36n0659_p0375a18║故言長壽。此是涅槃施中第三對菩薩眾隨問而
X36n0659_p0375a19║施，凡十四品。諸問答中長壽為首，從初命品餘各
X36n0659_p0375a20║隨便。其文有二：勸問、正問。初勸比丘，次勸大眾。初
X36n0659_p0375a21║勸有三：佛法至三故，又表佛慇懃故。又初勸除疑，
X36n0659_p0375a22║二勸受寄，三勸益物。其上疑既盡，初勸則默既不
X36n0659_p0375a23║堪寄付，次勸則辭既無化力，後勸則推。初文者，
X36n0659_p0375a24║佛復告諸比丘：汝於戒律有所疑者，今恣汝問，我當
X36n0659_p0375b01║解說，令汝心喜。我已修學一切諸法本性空寂，明了
X36n0659_p0375b02║通達。汝等比丘！莫謂如來唯修諸法本性空寂。
X36n0659_p0375b03║何故偏勸問戒律？河西云：佛法有兩：一、經；二、律。上
X36n0659_p0375b04║已問經，今勸問律，是義不然。經深律淺，既能問經，
X36n0659_p0375b05║豈不能問律而待勸耶？觀師云：律是聲聞之本，又
X36n0659_p0375b06║是今經之宗，不殺為因，得長壽果，故偏勸問。是亦
X36n0659_p0375b07║不然。今案經云：於諸戒律。是則律儀、定、道俱名為
X36n0659_p0375b08║戒，諸語不一，豈獨律儀？又將下驗上，非偏勸問律。
X36n0659_p0375b09║空者，慧也；寂者，定也。當知勸諸比丘問戒、定、慧，有
X36n0659_p0375b10║人作二諦消，是亦不然。二諦文晦，三諦文明。何者？
X36n0659_p0375b11║戒、定、慧三是入真之梯隥，即勸問真；本性空寂，即
X36n0659_p0375b12║是問中；明了通達，即是雙照二諦，即勸問俗。又言
X36n0659_p0375b13║莫謂如來唯修空寂者，如來既不專修真俗，即是
X36n0659_p0375b14║勸問非真非俗第一義諦。
X36n0659_p0375b15║第二、再勸，為二：初、勸；次、辭。
X36n0659_p0375b16║復告比丘：若於戒律有所疑者，今悉可問。
X36n0659_p0375b17║初問戒律者，一云略耳，具說如上。又取下文意，佛
X36n0659_p0375b18║欲寄付，故以戒律而為勸端。
X36n0659_p0375b19║次辭者，既於戒律不能問者，即辭不堪有法、譬、合。
X36n0659_p0375b20║法說又三：正辭、釋、結。
X36n0659_p0375b21║時，諸比丘白佛言：世尊！我等無有智慧能問如來、應
X36n0659_p0375b22║供、正徧知。
X36n0659_p0375b23║正辭，辭無智慧，不能問於三號，如文。
X36n0659_p0375b24║次釋辭、釋三號，皆不思議。
X36n0659_p0375c01║所以者何？如來境界不可思議，所有諸定不可思議，
X36n0659_p0375c02║所演教誨不可思議。
X36n0659_p0375c03║如來境界深微之法，允同諸佛，故號如來。我不能
X36n0659_p0375c04║問，則是辭上本性空寂。所有諸定不可思議，窮於
X36n0659_p0375c05║甚深微妙禪定，能為一切而作福田，故名應供。我
X36n0659_p0375c06║不能問，則辭上明了通達。所演教誨不可思議者，
X36n0659_p0375c07║窮於一切言說邊底，示導眾生是道非道，號正徧
X36n0659_p0375c08║知。我不能問，則辭上戒律。又釋：辭不能問於三諦
X36n0659_p0375c09║諸佛境界，是不能問中；所有諸定，是不能問真；所
X36n0659_p0375c10║演教誨，是不能問俗。
X36n0659_p0375c11║三、結辭中。
X36n0659_p0375c12║是故我等無有智慧能問如來。
X36n0659_p0375c13║云無智慧者，無三智也。
X36n0659_p0375c14║次譬辭，為四：一、聲聞不堪寄，二、如來不應寄，三、聲
X36n0659_p0375c15║聞強受寄，四、如來失所寄。初明不堪。
X36n0659_p0375c16║世尊，譬如老人秊百二十，身嬰長病，寢臥牀席不能
X36n0659_p0375c17║起居，氣力虗劣餘命無幾。
X36n0659_p0375c18║言老人者，閻浮果報將盡之秊，譬諸聲聞十二緣
X36n0659_p0375c19║觀，支支十二，從過至現故百二十，過現滅故老死
X36n0659_p0375c20║滅，無明滅乃至老死滅故將入涅槃。身嬰長病者，
X36n0659_p0375c21║正使雖盡習氣尚存，又無明別惑未侵一毫，故言
X36n0659_p0375c22║長病。寢臥牀席者，沈空滯寂失遊戲神通。不能起
X36n0659_p0375c23║居者，不能入有如不能起，不紹三寶如不能居。氣
X36n0659_p0375c24║力虗劣者，無常住命如無氣，無十力雄猛如無力，
X36n0659_p0376a01║少真實故名虗，非勝修故名劣，餘命無幾將入灰
X36n0659_p0376a02║斷。
X36n0659_p0376a03║次有一富人者下，譬如來不應付囑。
X36n0659_p0376a04║有一富人緣事欲行，當至他方，以百斤金寄彼老人，
X36n0659_p0376a05║而作是言：我今他行，以是寶物持用相寄，或經十秊
X36n0659_p0376a06║或二十秊，事畢當還，還時歸我。
X36n0659_p0376a07║智斷圓滿，故言富人。緣事欲行者，適化多務，故言
X36n0659_p0376a08║緣事；乘如起應，故言欲行。以百金者，百句解脫。漢
X36n0659_p0376a09║書稱一萬為一金，既有百金，即是百萬一句解脫。
X36n0659_p0376a10║既有一萬解脫以為眷屬，百句解脫即有百萬解
X36n0659_p0376a11║脫而為眷屬。或經十秊、二十秊者，有三解：一云、十
X36n0659_p0376a12║劫、二十劫；二云、人中為十，天二十；三云、正法為十，
X36n0659_p0376a13║像法二十。是義不然。若爾，後時如何得歸會耶？今
X36n0659_p0376a14║明通惑為十，別惑二十，逗緣除物，通、別兩惑名付
X36n0659_p0376a15║家事。受寄者，除通、別惑，即感我歸。還時歸我者，舊
X36n0659_p0376a16║二解：一云、只指釋迦，餘方應盡，此土感興，後還猶
X36n0659_p0376a17║見我昔法寶；二云、彌勒下生，猶見釋迦真實之法，
X36n0659_p0376a18║法身不異，故言歸我。今解通、別惑盡，即是還時，即
X36n0659_p0376a19║是歸我，此義稍便。
X36n0659_p0376a20║三是老病人，下聲聞妄受。
X36n0659_p0376a21║是老病人即便受之，而此老人復無繼嗣。其後不久，
X36n0659_p0376a22║病篤命終，所寄之物，悉皆散失。
X36n0659_p0376a23║無繼嗣者，舊二解：一云無善心實男、慈悲心女，二
X36n0659_p0376a24║云無受化眷屬紹續其後。今言無常住信心之子
X36n0659_p0376b01║病篤命終者，灰身入滅。
X36n0659_p0376b02║四、財主行還下，如來失所寄，法寶喪失。
X36n0659_p0376b03║財主行還求索無所，如是癡人不知籌量所寄可不，
X36n0659_p0376b04║是故行還求索無所，以是因緣喪失財寶。
X36n0659_p0376b05║癡人者，二解：一云受寄者即是癡人，不能籌量妄
X36n0659_p0376b06║受人寄；二云能寄者名癡人。假設此言，若遂寄聲
X36n0659_p0376b07║聞則是癡人，若不寄者則非癡人。
X36n0659_p0376b08║次世尊下，合譬。但合妄受喪失，不合前二。合後二
X36n0659_p0376b09║中，先合第三。
X36n0659_p0376b10║世尊！我等聲聞亦復如是，雖聞如來殷勤教戒，不能
X36n0659_p0376b11║受持令得久住，如彼老人受他寄付。
X36n0659_p0376b12║次我今下，合第四。
X36n0659_p0376b13║我今無智，於諸戒律當何所問？
X36n0659_p0376b14║從佛告下，第三、勸益物。為三：一、勸；二、推；三、讚。初如
X36n0659_p0376b15║文。
X36n0659_p0376b16║佛告比丘：汝等今者若問於我，則能利益一切眾生。
X36n0659_p0376b17║是故告汝，諸有疑網恣隨所問。
X36n0659_p0376b18║次推功，為二：先譬，後合。譬又四：一、譬歎菩薩。
X36n0659_p0376b19║時，諸比丘白佛言：世尊！譬如有人秊二十五，盛壯端
X36n0659_p0376b20║正，多有財寶、金、銀、瑠璃，父母、妻子、眷屬、宗親悉皆具
X36n0659_p0376b21║存。
X36n0659_p0376b22║二十五者、即二十五三昧。盛壯端正者，是諸三昧
X36n0659_p0376b23║王。多有財寶者，一切三昧悉入其中。父母者，三諦
X36n0659_p0376b24║一諦為母，一諦三諦為父，法喜為妻，善心為子，道
X36n0659_p0376c01║品為眷屬，十方諸佛即是宗親。
X36n0659_p0376c02║次時有人下，譬正應付囑，例上釋。
X36n0659_p0376c03║時有人來寄其寶物，語其人言：我有緣事欲至他處，
X36n0659_p0376c04║事訖當還，還時歸我。
X36n0659_p0376c05║三、是時壯夫下，譬秉持受寄。
X36n0659_p0376c06║是時壯夫，守護是物，如自己有，
X36n0659_p0376c07║四、其人遇病者，譬不失正法；
X36n0659_p0376c08║其人遇病，即命家屬：如是金寶是他所寄，彼若來索，
X36n0659_p0376c09║悉皆還之。智者如是善知籌量，行還索物，皆悉得之，
X36n0659_p0376c10║無所亡失。
X36n0659_p0376c11║世尊下。合譬。先舉不應。
X36n0659_p0376c12║世尊亦爾，若以法寶付囑阿難及諸比丘，不得久住。
X36n0659_p0376c13║何以故？一切聲聞及大迦葉悉當無常，如彼老人受
X36n0659_p0376c14║他寄物。
X36n0659_p0376c15║次合應寄。
X36n0659_p0376c16║是故應以無上佛法付諸菩薩，以諸菩薩善能問答
X36n0659_p0376c17║如是法寶，則得久住無量千世，增益熾盛利安眾生，
X36n0659_p0376c18║如彼壯人受他寄物。以是義故，諸大菩薩乃能問耳。
X36n0659_p0377a01║我等智慧猶如蟁蚋，何能咨請如來深法？時諸聲聞
X36n0659_p0377a02║默然而住。
X36n0659_p0377a03║三、爾時佛讚下，即讚也。
X36n0659_p0377a04║爾時，佛讚諸比丘言：善哉，善哉！汝等善得無漏之心、
X36n0659_p0377a05║阿羅漢心。我亦曾念：以此二緣，應以大乘付諸菩薩，
X36n0659_p0377a06║令是妙法久住於世。
X36n0659_p0377a07║無漏心、羅漢心者，忘我推功也。二緣者，緣聲聞不
X36n0659_p0377a08║能，菩薩則能，或善能問答，或法寶久住，利益眾生，
X36n0659_p0377a09║悉出上文。
X36n0659_p0377a10║從爾時，佛告一切大眾下，第二、通勸大眾問。
X36n0659_p0377a11║爾時，佛告一切大眾：善男子、善女人！我之壽命不可
X36n0659_p0377a12║稱量，樂說之辯亦不可盡，汝等宜應隨意咨問。若戒、
X36n0659_p0377a13║若歸，第二、第三亦復如是。
X36n0659_p0377a14║佛既普等，若得問人，普皆利益。又對於偏勸，故普
X36n0659_p0377a15║勸也。先偏後普，明偏普不定，顯非偏非普。問：比丘
X36n0659_p0377a16║寡德，慇懃三勸，菩薩不爾，何俟二三勸耶？答：佛如
X36n0659_p0377a17║師子，殺象及兔，皆盡其力，終無厚薄，故皆三勸。若
X36n0659_p0377a18║爾，菩薩亦應無疑而有辭讓。答：比丘皆無，菩薩皆
X36n0659_p0377a19║有，以有問故，故知有疑。是故菩薩則可付囑，以慈
X36n0659_p0377a20║心故，故能益他。又例作無而意異，菩薩久解，是故
X36n0659_p0377a21║無疑。自謙是退義，稱佛菩薩乃是推功。問：何故約
X36n0659_p0377a22║命言不可量，約辯言不可盡，若戒若歸而勸問耶？
X36n0659_p0377a23║答：多有所關，略舉四意：一、如來是大富施主，隨其
X36n0659_p0377a24║所求而給與之。若問命，即開長壽金剛身身密等
X36n0659_p0377b01║義；若問辯，即開般若四相口密等義；若問歸戒，即
X36n0659_p0377b02║開善業首楞嚴能建大義百句解脫意密等義，乃
X36n0659_p0377b03║至開邪正四倒四諦如來性文字月鳥等義，涅槃
X36n0659_p0377b04║施得顯也。二、如來施主方便無量，若問命即開天
X36n0659_p0377b05║行，若問辯即開梵行，若問歸戒即開聖行、嬰兒行，
X36n0659_p0377b06║歸戒所防即開病行，五行若立，十德自顯，涅槃行
X36n0659_p0377b07║明。三、如來施主正法寶城莊嚴無量，如來能問無
X36n0659_p0377b08║可問處，如來能答無能問人，百金妙寶初求付託
X36n0659_p0377b09║得能問人，問命即常莊嚴，問辯即樂莊嚴，問戒即
X36n0659_p0377b10║淨莊嚴，問歸即我莊嚴，能問能答具二莊嚴，雙樹
X36n0659_p0377b11║涅槃其義得顯。四、如來施主慈悲無量，愍念邪僻，
X36n0659_p0377b12║哀憐不善，若能問歸即用常辯攝邪，若能問戒即
X36n0659_p0377b13║用常命攝惡，涅槃之用得顯。為此義故，舉此三種
X36n0659_p0377b14║以為問端。問：問端通後，亦通前不？答：問命即是常
X36n0659_p0377b15║修，問辯即是樂修，問歸戒即是我修。又問命即常
X36n0659_p0377b16║法身德，問辯即樂般若德，問歸戒即淨我解脫德。
X36n0659_p0377b17║又問命即常命、常色、常力，問辯即常語，問歸戒即
X36n0659_p0377b18║常安。又文云：能如是問，則大利益一切眾生。即通
X36n0659_p0377b19║前通後。問端該廣，籠括如此（云云）。
X36n0659_p0377b20║就第二正問，為四：一欲問，二許問，三謙問，四正問。
X36n0659_p0377b21║欲問又二：初經家敘起，次自諮問發。敘中為四：一
X36n0659_p0377b22║敘本位，二敘迹宗，三敘感對，四敘威儀。初本位者。
X36n0659_p0377b23║爾時，眾中有一童子菩薩摩訶薩：
X36n0659_p0377b24║有通、有別，菩薩通位、童子別位。論云十二而能問
X36n0659_p0377c01║者，即有四意：一、正法非色，不可以人幼而棄於法，
X36n0659_p0377c02║重法、重人故也；二、生比丘善於菩薩道，信念堅固；
X36n0659_p0377c03║三、折伏高心；四、明佛力大。若依十住，即第九住；若
X36n0659_p0377c04║類文殊童子，即十地頂。聖位難知，且用十地釋童
X36n0659_p0377c05║子也。
X36n0659_p0377c06║次迹宗中。
X36n0659_p0377c07║是多羅聚落婆羅門種，姓大迦葉。
X36n0659_p0377c08║言婆羅門者，迹託高宗。姓大迦葉者，寄生貴族。如
X36n0659_p0377c09║此間甲族。
X36n0659_p0377c10║三、以佛神力者，感對也。
X36n0659_p0377c11║以佛神力。
X36n0659_p0377c12║為決定眾而為上首，感佛威加作對揚主，令五十
X36n0659_p0377c13║二眾同飲甘露，非斯大器孰能為之？
X36n0659_p0377c14║四、即從座起，敘其威儀。
X36n0659_p0377c15║即從座起，偏袒右臂，繞百千帀，右膝著地，合掌向佛。
X36n0659_p0377c16║次而白佛言下，自諮發者。
X36n0659_p0377c17║而白佛言：世尊，我於今者欲少咨問，若佛聽者乃敢
X36n0659_p0377c18║發言。
X36n0659_p0377c19║佛雖通勸，寧許問否？是故有諮。
X36n0659_p0377c20║次佛告下，佛許，如文。
X36n0659_p0377c21║佛告迦葉：如來、應供、正徧知，恣汝所問，當為汝說，斷
X36n0659_p0377c22║汝所疑，令汝歡喜。
X36n0659_p0377c23║三、從爾時，迦葉去，是謙問。文為三：初、大小為一雙；
X36n0659_p0377c24║次、高廣為一雙；三、借助為一雙。初文者。
X36n0659_p0378a01║爾時，迦葉菩薩復白佛言：世尊！如來哀憫，已垂聽許，
X36n0659_p0378a02║今當問之。然我所有智慧微少，猶如蟁蚋。
X36n0659_p0378a03║如來哀愍，即大慈悲，大中之大。我以蟁蝱小智，小
X36n0659_p0378a04║中之小。以小問大，寧得相稱。
X36n0659_p0378a05║次雙者。
X36n0659_p0378a06║如來世尊道德巍巍，純以栴檀師子難伏不可壞眾
X36n0659_p0378a07║而為眷屬。如來之身猶真金剛，色如瑠璃真實難壞，
X36n0659_p0378a08║復為如是大智慧海之所圍繞。是眾會中諸大菩薩
X36n0659_p0378a09║摩訶薩等，皆悉成就無量無邊深妙功德猶如香象，
X36n0659_p0378a10║於如是等大眾之前豈敢發問？
X36n0659_p0378a11║佛德巍巍，明佛威高；師子難伏，明其眾廣。如來之
X36n0659_p0378a12║身猶真金剛，佛色大故智慧亦大，智海圍繞則大
X36n0659_p0378a13║眾智大。佛及大眾高廣若斯，我以蟁蚋何能當此？
X36n0659_p0378a14║第三雙者。
X36n0659_p0378a15║今當承佛神通之力，及因大眾善根威德，少發問耳。
X36n0659_p0378a16║若論巨細，不言自絕。今假佛威神，借助智力，大眾
X36n0659_p0378a17║善根，添我機辯，乃能發問。
X36n0659_p0378a18║四從即於佛前是正問，舊說三種不同：一分偈，二
X36n0659_p0378a19║問數，三因起。初分偈不同者，河西云：前十九偈是
X36n0659_p0378a20║問，後四偈請答。又一師云：前二十一行是問，後二
X36n0659_p0378a21║行自謙。又一師云：從前至後無非是問。又一師云：
X36n0659_p0378a22║縱容兩存後亦非問，乃是迦葉巧致問之餘勢，為
X36n0659_p0378a23║諸品生起。又亦得是問甚深行等，是問五行十德
X36n0659_p0378a24║安樂性，是問師子吼迦葉等（云云）。二問數不同者，
X36n0659_p0378b01║梁武三十二問，河西三十四問，靈味亮、冶城、素莊、
X36n0659_p0378b02║嚴旻竝用之。中寺安三十五問，開善三十六問，光
X36n0659_p0378b03║宅三十七問。三因起不同者，開善云：一一問皆從
X36n0659_p0378b04║純陀哀歎中生。太昌宗云：悉是臨時致問，皆不從
X36n0659_p0378b05║前文生。靈根令正云：或有從前生，或不從前生，豈
X36n0659_p0378b06║可一例從前生者？云何得長壽？問：從純陀品生，當
X36n0659_p0378b07║知如來即是長壽生。金剛身？問：從法身、常身、金剛
X36n0659_p0378b08║身生。願佛開微密？從哀歎品祕密藏生。云何得廣
X36n0659_p0378b09║大？從迦葉為眾作依止生。有屬當者可從上生，無
X36n0659_p0378b10║屬當者不從上生。興皇云：此問不應近自純陀，乃
X36n0659_p0378b11║通論釋迦一化教門，始自王宮終于雙樹。何者？文
X36n0659_p0378b12║云：生死大海中，云何作船師？即是問始，即初成道
X36n0659_p0378b13║時事。後問：云何捨生死，如蛇脫故皮？此即問終，是
X36n0659_p0378b14║最後涅槃時事。中間施化法門非一，欲顯發如來
X36n0659_p0378b15║方便密教，應來應去種種示現，此意宏壯包羅廣
X36n0659_p0378b16║大，大明覺道囊括古今。今觀此二十三偈，前十九
X36n0659_p0378b17║偈雖即是問，問中有請，唯願大仙說是也。後四偈
X36n0659_p0378b18║雖是請，請中有問，安樂性諸行等是也。又開合不
X36n0659_p0378b19║同，如初一偈合成兩問，開成四問。云何知天魔一
X36n0659_p0378b20║偈合成一問，開成兩問？若直數，云何則有三十二
X36n0659_p0378b21║問？若數合偈，亦只有三十二問。若數開偈，則有三
X36n0659_p0378b22║十四問。若數請偈中三問足合偈，則有三十五問。
X36n0659_p0378b23║若數請中三偈足諸，云何亦有三十五問？若數請
X36n0659_p0378b24║中三偈足開偈者，則有三十七問。各有舍取，致盈
X36n0659_p0378c01║縮不同，意在於此。此是事數，增減在人，不勞生諍。
X36n0659_p0378c02║今依河西數開偈，不數請偈，但為三十四問，答盡
X36n0659_p0378c03║大眾問品。言因起遠近者，若謂諸問因上文生，聲
X36n0659_p0378c04║聞未曾聞，常聞可生疑，菩薩久聞，何故致疑？又聲
X36n0659_p0378c05║聞聞說，疑執已破，菩薩利根，那忽未解？救云：為緣
X36n0659_p0378c06║故疑。若爾，則問不因上。又云菩薩知佛應說此法，
X36n0659_p0378c07║承佛神力，預為諮問者，佛力無所不至，何乃近在
X36n0659_p0378c08║兩品耶？又言問於一化始終者，與經抗行，全不相
X36n0659_p0378c09║應。經問長壽之因，答：佛往昔至心聽法，持不殺戒，
X36n0659_p0378c10║是長壽因。今乃取一化從王宮來，佛在何處聽法？
X36n0659_p0378c11║從誰受戒？雙樹之終，復聽誰經？為受何戒？若無此
X36n0659_p0378c12║事，一化不成。彼為極談，今謂不與文會，故非極談。
X36n0659_p0378c13║今試出其意，云何得長壽？此問常果元本之因。佛
X36n0659_p0378c14║答云：若業能為菩提因者，至心聽受，聞已轉說，我
X36n0659_p0378c15║修此業，得三菩提。今復為人廣說是義。如此之因，
X36n0659_p0378c16║蓋非近世，如法華中點塵數劫猶不能知。今正問
X36n0659_p0378c17║此久遠之因，本若無常，果不應常；本若是常，常不
X36n0659_p0378c18║可修。而未能知長壽常果所因云何。若問此義，任
X36n0659_p0378c19║運自顯非常非無常之常因，獲得非常非無常之
X36n0659_p0378c20║常果。因果常義既顯，果上萬德悉是雙非之因，獲
X36n0659_p0378c21║得雙非之果。義雖無邊，一往結撮，是問過去本初
X36n0659_p0378c22║因果、行位、誓願、功德、智慧、道品、六度等諸法門。若
X36n0659_p0378c23║問云何於此經，究竟到彼岸，即是問一化始終、
X36n0659_p0378c24║現在逗緣所施諸教。何者？若其無初，即無於後。今
X36n0659_p0379a01║既問後，任運問初。既問初後，中間可知。當知一化
X36n0659_p0379a02║始終，凡對無量機緣所施言教，不可窮盡。雖不可
X36n0659_p0379a03║盡，一往結撮，是問現世隨他、隨自、隨自他無量法
X36n0659_p0379a04║門。若問云何得廣大，為眾作依止，即問來世所施
X36n0659_p0379a05║方便、引導眾生、國師、道士、儒林之宗、住首楞嚴，種
X36n0659_p0379a06║種示現無量無邊。雖不可盡，一往結撮，是問來世
X36n0659_p0379a07║權實、曲巧、方便、誘接、荷負、度脫等諸法門。略舉三
X36n0659_p0379a08║句，示斯問意不出三世，故文云：如是甚深諸佛境
X36n0659_p0379a09║界，自利利他無量法門，豈出三世？若尋古始，元元
X36n0659_p0379a10║不窮；若尋現世，廣廣無極；若尋來際，永永無盡。如
X36n0659_p0379a11║是乃是囊括古今，大明覺道，可謂諸佛之境界，豈
X36n0659_p0379a12║只近因兩品，亦非遠由一化。今敘問意，宏遠若斯，
X36n0659_p0379a13║猶懼不會諸佛境界之明文，況諸師所言，寧稱佛
X36n0659_p0379a14║旨？興皇嘲人云：不知兔角有無，而空諍長短；不知
X36n0659_p0379a15║諸問進否，諍於問數，少多何益？今用河西於問中
X36n0659_p0379a16║分二十三偈為兩：前十九偈正作三十四問，後四
X36n0659_p0379a17║偈請答。初一行問佛因果。佛修因得果，不可言是
X36n0659_p0379a18║現未，強可指於過去。
X36n0659_p0379a19║即於佛前說偈問曰：
X36n0659_p0379a20║云何得長壽，金剛不壞身？復以何因緣，
X36n0659_p0379a21║得大堅固力。
X36n0659_p0379a22║次一行，云何於此經問今教？今教當機而說，不可
X36n0659_p0379a23║言是過未，強可言是現在。
X36n0659_p0379a24║云何於此經，究竟到彼岸？願佛開微密。
X36n0659_p0379b01║廣為眾生說。
X36n0659_p0379b02║云何得廣大下十七行，雖義通三世，上已屬兩世
X36n0659_p0379b03║竟，強可名為未來。
X36n0659_p0379b04║云何得廣大，為眾作依止？實非阿羅漢。
X36n0659_p0379b05║量與羅漢等。云何知天魔，為眾作留難？
X36n0659_p0379b06║如來波旬說：云何分別知？云何諸調御？
X36n0659_p0379b07║心喜說真諦，正善具成就，演說四顛倒，
X36n0659_p0379b08║云何作善業？大仙今當說。云何諸菩薩？
X36n0659_p0379b09║能見難見性。云何解滿字，及與半字義？
X36n0659_p0379b10║云何共聖行？娑羅迦隣提，云何如日月？
X36n0659_p0379b11║太白與歲星，云何未發心，而名為菩薩？
X36n0659_p0379b12║云何於大眾，而得無所畏？猶如閻浮金，
X36n0659_p0379b13║無能說其過。云何處濁世，不汙如蓮華？
X36n0659_p0379b14║云何處煩惱？煩惱不能染，如醫療眾病，
X36n0659_p0379b15║不為病所汙。生死大海中，云何作船師？
X36n0659_p0379b16║云何捨生死？如蛇脫故皮。云何觀三寶？
X36n0659_p0379b17║猶如天意樹，三乘若無性，云何而得說？
X36n0659_p0379b18║猶如樂未生，云何名受樂？云何諸菩薩，
X36n0659_p0379b19║而得不壞眾？云何為生盲，而作眼目導？
X36n0659_p0379b20║云何示多頭？唯願大仙說。云何說法者？
X36n0659_p0379b21║增長如月初，云何復示現，究竟於涅槃？
X36n0659_p0379b22║云何勇進者，示人天魔道？云何知法性？
X36n0659_p0379b23║而受於法樂。云何諸菩薩，遠離一切病？
X36n0659_p0379b24║云何為眾生，演說於祕密？云何說畢竟？
X36n0659_p0379c01║及與不畢竟。如其斷疑網，云何不定說？
X36n0659_p0379c02║云何而得近，最勝無上道？
X36n0659_p0379c03║何故言強？大般涅槃非三世攝，非謂菩提有古來
X36n0659_p0379c04║今，皆以世間文字強說之耳。
X36n0659_p0379c05║後四偈請答前三意。初一偈願為諸菩薩說微妙
X36n0659_p0379c06║諸行等。
X36n0659_p0379c07║我今請如來，為諸菩薩故，願為說甚深。
X36n0659_p0379c08║微妙諸行等。
X36n0659_p0379c09║前問長壽果，果必有因，因即是行，故知此偈請答
X36n0659_p0379c10║過去法門。
X36n0659_p0379c11║次一行請答：現在。
X36n0659_p0379c12║一切諸法中，悉有安樂性。唯願大仙尊！
X36n0659_p0379c13║為我分別說。
X36n0659_p0379c14║前問云何開祕密，此中請答安樂性，安樂性由來
X36n0659_p0379c15║未開，故知是請答現在。
X36n0659_p0379c16║後兩偈請答未來。
X36n0659_p0379c17║眾生大依止，兩足尊妙藥，今欲問諸陰，
X36n0659_p0379c18║而我無智慧，精進諸菩薩，亦復不能知。
X36n0659_p0379c19║如是等甚深，諸佛之境界。
X36n0659_p0379c20║上問廣大依止，此請答未來法門，甚自分明。已列
X36n0659_p0379c21║問數結請文竟，次示答文處。云何得長壽，凡四問，
X36n0659_p0379c22║此品下文及金剛身品答。云何於此經，究竟到彼
X36n0659_p0379c23║岸，名字功德品答。願佛開微密，四相品答。云何得
X36n0659_p0379c24║廣大，為眾作依止，實非羅漢等，四依品答。云何知
X36n0659_p0380a01║天魔，凡兩問，邪正品答。云何諸調御，心喜說真諦，
X36n0659_p0380a02║四諦品答。演說四顛倒，四倒品答。云何作善業，能
X36n0659_p0380a03║見難見性，竝如來性品答。云何解滿字，文字品答。
X36n0659_p0380a04║云何共聖行，鳥喻品答。云何如日月，太白與歲星，
X36n0659_p0380a05║月喻品答（十五問竟）。云何未發心下，有十二問，皆菩薩
X36n0659_p0380a06║品答。云何未發心，夢見羅剎逼令發心答。云何於
X36n0659_p0380a07║大眾，而得無所畏，三偈答。云何處濁世，四華喻答。
X36n0659_p0380a08║云何處煩惱，醫師等，十四譬答。生死大海中，云何
X36n0659_p0380a09║作船師，風王四譬答。云何捨生死，如蛇脫故皮，金
X36n0659_p0380a10║師兩譬答（龍能脫骨，可譬涅槃）。云何觀三寶，菴羅閻浮樹，答。
X36n0659_p0380a11║三乘若無性，文殊騰疑本，無偈答。云何諸菩薩，而
X36n0659_p0380a12║得不壞眾？舉護法因緣答：云何為生盲，而作眼目
X36n0659_p0380a13║導？如人口爽不知六味。答：云何示多頭？常為眾生
X36n0659_p0380a14║而作父母。答：云何說法者，增長如月初？如人有子
X36n0659_p0380a15║始生六月。答：云何復示現，究竟於涅槃？凡七問，皆
X36n0659_p0380a16║大眾問品。答：云何復示現，究竟於涅槃？放光奉供
X36n0659_p0380a17║答：云何勇進者，示人天魔道？若有比丘能以如來
X36n0659_p0380a18║誓願而發願者，於世最勝；不能觀了常者，是旃陀
X36n0659_p0380a19║羅。答：云何知法性，而受於法樂？說二十一行偈答：
X36n0659_p0380a20║云何諸菩薩，遠離一切病？三病人答：云何為眾生，
X36n0659_p0380a21║演說於祕密？廣釋諸有餘偈，以無餘偈答：云何說
X36n0659_p0380a22║畢竟，及與不畢竟？用云何名為無餘義耶？云何復
X36n0659_p0380a23║名一切義乎？唯除助道常樂我淨善法，其餘一切
X36n0659_p0380a24║皆名有餘。答：云何而得近，最勝無上道？亦取前諸
X36n0659_p0380b01║菩薩遠離一切病答：上三種病人得滅罪，後近無
X36n0659_p0380b02║上道。兼答此問。若有病人，若遇不遇悉得差者，此
X36n0659_p0380b03║去佛最近；若遇即差、不遇不差，此則次近；若遇不
X36n0659_p0380b04║遇皆不差者，此去佛遠。又云取大眾發心、如來授
X36n0659_p0380b05║記以答此問。今引十證明答問竟：一者、偈中興問
X36n0659_p0380b06║次第而來，長行相對次第而答，故知答問盡。二者、
X36n0659_p0380b07║偈中設問竟，即自謙云：甚深微妙安樂性等非我
X36n0659_p0380b08║所知，請於如來為諸菩薩自演說之。若從此意，知
X36n0659_p0380b09║答問盡。三者、答若未盡不應謝恩，答問既竟時眾
X36n0659_p0380b10║得益，起禮燒香散華供養，故知答問盡。四者、上來
X36n0659_p0380b11║召眾雲集慇懃勸問，答若未竟寧得猗臥涅槃？既
X36n0659_p0380b12║右脅息言，知答問盡。五者、付囑文殊寢而無說，大
X36n0659_p0380b13║眾重請，既受請已跏趺融懌方談五行，故知答問
X36n0659_p0380b14║盡。六者、對告德王賓主有異，知答問盡。七者、師子
X36n0659_p0380b15║更問，問人既別，知答問盡。八者、文云如來初開涅
X36n0659_p0380b16║槃經時說有三種人，三種人乃是答問之末，實非
X36n0659_p0380b17║創說之初。今云初開，乃是後說之初，非初說之初。
X36n0659_p0380b18║既有初說後說不同，知答問盡。九者、前問多答卷
X36n0659_p0380b19║少，後問少不應答卷多，知答問盡。十者、河西面對
X36n0659_p0380b20║梵文口決，曇讖指授慇懃親說，十九偈是問、後四
X36n0659_p0380b21║偈非問，斯人不信孰可信耶？
X36n0659_p0380b22║爾時佛讚下，第三、佛答，又二：初讚問，次答問。讚問
X36n0659_p0380b23║又二：初讚，次謙。讚又二：先總讚，次別讚酬。其上別、
X36n0659_p0380b24║總二請，若三十四問是歷法別請，後則總請，先酬
X36n0659_p0380c01║總請，故初云善哉善哉。
X36n0659_p0380c02║爾時，佛讚迦葉菩薩：善哉，善哉！
X36n0659_p0380c03║所以順此讚者，世間問答酬往稱美佛不違世法，
X36n0659_p0380c04║是故先讚。人但見秊幼不期智深，見問淵玄方知
X36n0659_p0380c05║非淺。又若見佛讚皆發奇特心，是故須讚。他方來
X36n0659_p0380c06║眾見小小菩薩能問大大事皆生敬伏，是故須讚。
X36n0659_p0380c07║又此一一問皆與理合，是故須讚。皆有所擬（云云）。
X36n0659_p0380c08║次別讚者，即是別讚三世之問。初讚其問過去法
X36n0659_p0380c09║門。
X36n0659_p0380c10║善男子！汝今未得一切種智，我已得之。然汝所問甚
X36n0659_p0380c11║深密義，如一切智問等無有異。
X36n0659_p0380c12║有三義：一、舉果讚因。言汝未得者，非全不得，乃是
X36n0659_p0380c13║因中分證，非是果地究竟，故言未得。二、舉甚深密
X36n0659_p0380c14║藏讚其所問。汝問長壽佛以一切種智為命，此之
X36n0659_p0380c15║智命果地所證，故言我已得之。已得非始得已圓
X36n0659_p0380c16║滿，唯佛與佛乃能究盡，故云甚深密藏而汝能問，
X36n0659_p0380c17║是故讚其所問之法。三、讚其被加。其上請云承佛
X36n0659_p0380c18║神力，今加而讚之，故言等無有異。
X36n0659_p0380c19║坐道場者，讚其問現。
X36n0659_p0380c20║善男子！我坐道場菩提樹下初成正覺，爾時無量阿
X36n0659_p0380c21║僧祇恒河沙等諸佛世界，有諸菩薩亦曾問我是甚
X36n0659_p0380c22║深義，然其所問句義功德，亦皆如是等無有異。
X36n0659_p0380c23║其上問云：云何於此經，究竟到彼岸？佛即舉三義
X36n0659_p0380c24║讚之：一、舉初以成後，讚其巧問該現化之始終，故
X36n0659_p0381a01║言我坐道場初成正覺。二、讚其一人以均大眾，故
X36n0659_p0381a02║云有諸菩薩亦曾問我是甚深義。三、讚其現得大
X36n0659_p0381a03║眾加助，其上請云及因大眾善根之力，今明功德
X36n0659_p0381a04║句義無異，是為讚問現在法門。
X36n0659_p0381a05║從如是問者，則能利益無量眾生，是讚問未來。
X36n0659_p0381a06║如是問者，則能利益無量眾生。
X36n0659_p0381a07║上問言：云何得廣大，為眾作依止？此言利益可解
X36n0659_p0381a08║（云云）。舊解坐道場亦曾問者，或言是華嚴中問，翻
X36n0659_p0381a09║經不盡，其文未來；或言是偏方不定教，文亦不來；
X36n0659_p0381a10║或言是祕密教，非顯露攝。義皆不然。今明道場，乃
X36n0659_p0381a11║是元初圓滿始坐，非方便道場。第二卷云：我已久
X36n0659_p0381a12║於無量劫來，久已成佛。亦如法華成佛已來甚大
X36n0659_p0381a13║久遠，昔諸菩薩曾問此義，如今不異。正對過去之
X36n0659_p0381a14║問，非一化之始，不應據寂滅道場及偏方祕密。
X36n0659_p0381a15║爾時迦葉下，第二、自謙佛向，讚其上等。如來下，齊
X36n0659_p0381a16║菩薩。其謙亦兩：一、謙所問橫豎不及，二、誓聞法頂
X36n0659_p0381a17║戴增加。初文者。
X36n0659_p0381a18║爾時，迦葉菩薩復白佛言：世尊，我無智力能問如來
X36n0659_p0381a19║如是深義。世尊，譬如蟁蚋，不能飛過大海彼岸周徧
X36n0659_p0381a20║虗空；我亦如是，不能咨問如來如是智慧大海法性
X36n0659_p0381a21║虗空甚深之義。
X36n0659_p0381a22║不能飛過大海，橫不及也。不能周徧虗空，豎不及
X36n0659_p0381a23║也。
X36n0659_p0381a24║世尊！譬如國王髻中明珠付典藏臣，藏臣得已，頂戴
X36n0659_p0381b01║恭敬，增加守護。我亦如是，頂戴恭敬，增加守護如來
X36n0659_p0381b02║所說方等深義。何以故？令我廣得深智慧故。
X36n0659_p0381b03║次文云：頂戴守護高深，增加守護廣大。何以知然？
X36n0659_p0381b04║文中次釋云：願令我得深廣智慧。
X36n0659_p0381b05║從佛告迦葉下，第二、正答問。大分為兩：初、次第答
X36n0659_p0381b06║三十四問；次、大眾供養。初答者，初盡此品文是答
X36n0659_p0381b07║長壽之問，又兩：初、答長壽因；後、答長壽果。更釋因
X36n0659_p0381b08║果之名。一云：若有因果則墮常義，若無因果則墮
X36n0659_p0381b09║斷義。若言開因果之祕故說因果，此語小勝；若為
X36n0659_p0381b10║顯涅槃兼言因果，此語最勝。涅槃無因果，方便說
X36n0659_p0381b11║因果，縱容抑案顯於正法，故言因果。今明若因自
X36n0659_p0381b12║是因、果自是果，則墮自性；由因故果、由果故因，則
X36n0659_p0381b13║墮他性；因果因緣故因、因果因緣故果，則墮共性；
X36n0659_p0381b14║非因非果故因果、墮無因性，皆墮斷常。但以四悉
X36n0659_p0381b15║名為因果，顯非因果故云因果。前文非不明果，後
X36n0659_p0381b16║文非不明因，從多從正分此二門。初答因為三：初、
X36n0659_p0381b17║誡聽；次、正答；三、論義。初誡聽者，
X36n0659_p0381b18║爾時，佛告迦葉：善男子！諦聽，諦聽！當為汝說。
X36n0659_p0381b19║將說長壽甘露妙藥，若覆器不聞，則思修俱失，故
X36n0659_p0381b20║須誡眾。釋論云：專視聽法如渴飲，一心入於語義
X36n0659_p0381b21║中（云云）。
X36n0659_p0381b22║從如來所得長壽之業去，是正答。文為五雙：一、指
X36n0659_p0381b23║果人、因人以標業；二、指果法、因法以勸業；三、明自
X36n0659_p0381b24║行、化他以證業；四、開譬、合譬以況業；五、示果報、華
X36n0659_p0381c01║報以結業。
X36n0659_p0381c02║如來所得長壽之業，菩薩以是業因緣故而得長壽，
X36n0659_p0381c03║是故應當至心聽受。
X36n0659_p0381c04║初果人者如來，因人者菩薩。若無此業，不名菩薩；
X36n0659_p0381c05║佛無此業，不名如來。此業成因，因名菩薩；此業成
X36n0659_p0381c06║果，果名如來。業若定因，不得作果；業若定果，不得
X36n0659_p0381c07║作因。當知此業，非因非果，能因能果。雖能因果，因
X36n0659_p0381c08║果叵得，言語道斷，心行處滅。如來境界，不可思議，
X36n0659_p0381c09║精進菩薩，亦不能知。豈是凡情，闇心圖度？不能已
X36n0659_p0381c10║已，輒述所聞。
X36n0659_p0381c11║若業能為菩提因者，應當誠心聽受是義，既聽受已
X36n0659_p0381c12║轉為人說。
X36n0659_p0381c13║次果法者，菩提也。因法者，三慧也。聽是聞慧，受是
X36n0659_p0381c14║思慧，轉為人說即是修慧。若菩提無此業，不得成
X36n0659_p0381c15║果；三慧無此業，不得成因。至高無頂，至廣無涯，多
X36n0659_p0381c16║所成就。其相云何？若業能破業，是為破業；從無住
X36n0659_p0381c17║業立一切業，是為立業；非破非立，而破而立，是為
X36n0659_p0381c18║正業。如是正業，不可言三，不可言一。言一則失用，
X36n0659_p0382a01║言三則傷體。即體而用，即用而體，即體而用，故言
X36n0659_p0382a02║此業能為菩提之因，得菩提果。道前體用，廣為人
X36n0659_p0382a03║說；道後體用，即用而體。非因非果，非自非他，故上
X36n0659_p0382a04║文云：以珠力故，水即澄清。豈非即體而用？下文云：
X36n0659_p0382a05║大慈大悲，名為佛性。豈非即用而體？
X36n0659_p0382a06║三、從善男子！我以修習去，是舉自行化他，證成於
X36n0659_p0382a07║業。
X36n0659_p0382a08║善男子！我以修習如是業故，得阿耨多羅三藐三菩
X36n0659_p0382a09║提，今復為人廣說是義。
X36n0659_p0382a10║我以修習故得菩提，即證道前體用；今復為人廣
X36n0659_p0382a11║說此法，即證道後體用。然我果久，成道前之業非
X36n0659_p0382a12║復今時，故知却明過去法門答初之問。
X36n0659_p0382a13║四、開譬中，先譬，次合。
X36n0659_p0382a14║善男子！譬如王子犯罪繫獄，王甚憐憫愛念子故，躳
X36n0659_p0382a15║自因駕至其繫所。
X36n0659_p0382a16║譬如王子者，似譬道前，王譬菩薩，子譬羣生，犯罪
X36n0659_p0382a17║譬起惡因，繫獄譬受惡果，憐愍譬天性相關，愛念
X36n0659_p0382a18║譬拔惡因，躳至繫所譬拔惡果。夫王子者剎利種
X36n0659_p0382a19║也，罪為獄囚，眾生亦爾同佛之性，罪業所拘流浪
X36n0659_p0382a20║生死，亦有佛性亦無佛性，如王子是囚、囚是王子，
X36n0659_p0382a21║為此義故慈悲與拔。
X36n0659_p0382a22║菩薩亦爾下，合譬。
X36n0659_p0382a23║菩薩亦爾，欲得長壽，應當護念一切眾生同於子想，
X36n0659_p0382a24║生大慈大悲大喜大捨，授不殺戒教修善法，亦當安
X36n0659_p0382b01║止一切眾生於五戒十善。復入地獄、餓鬼、畜生、阿脩
X36n0659_p0382b02║羅等一切諸趣，拔濟是中苦惱眾生，脫未脫者、度未
X36n0659_p0382b03║度者、未涅槃者令得涅槃，安慰一切諸恐怖者。
X36n0659_p0382b04║凡舉三法合譬：初一子地，合同體大悲，況即體而
X36n0659_p0382b05║用。次四無量心，拔苦因與善因，拔苦果與樂果，大
X36n0659_p0382b06║喜慶悅，大捨平等，況用不離體，即用而體。三四弘
X36n0659_p0382b07║誓願，偏約四諦，苦諦則通，不但四趣，集諦亦通，不
X36n0659_p0382b08║但十惡，道諦不但戒善，滅諦不但灰斷，弘誓之境，
X36n0659_p0382b09║囊括則周，故用三法合譬況業。
X36n0659_p0382b10║五、舉二報結者。
X36n0659_p0382b11║以如是等業因緣故，菩薩則得壽命長遠，於諸智慧
X36n0659_p0382b12║而得自在，隨所壽終生於天上。
X36n0659_p0382b13║聖人以慧為命，智慧自在，故壽命長，即譬果報。天
X36n0659_p0382b14║上受樂，則譬華報（云云）。
X36n0659_p0382b15║三、從爾時，迦葉白佛去，是論義凡四番問答：初番
X36n0659_p0382b16║先問，次答。問有三意：一、述不解，二、謂不應，三、正作。
X36n0659_p0382b17║雖不解者。
X36n0659_p0382b18║爾時，迦葉菩薩復白佛言：世尊！菩薩摩訶薩等視眾
X36n0659_p0382b19║生同於子想，是義深隱我未能解。
X36n0659_p0382b20║領長壽業，非因非果，非自非他，故言深隱。
X36n0659_p0382b21║次不應者。
X36n0659_p0382b22║世尊！如來不應說言：菩薩於諸眾生修平等心，同於
X36n0659_p0382b23║子想。
X36n0659_p0382b24║一子之地同體大慈，體無愛恚，云何子想？若同子
X36n0659_p0382c01║想即是起愛，起愛云何同體？同體云何起愛？故云
X36n0659_p0382c02║不應。
X36n0659_p0382c03║三、作難者。
X36n0659_p0382c04║所以者何？於佛法中有破戒者、作逆罪者、毀正法者，
X36n0659_p0382c05║云何當於如是等人同子想耶？
X36n0659_p0382c06║破戒作逆，應須治罰。治罰乖慈，云何等視？等則無
X36n0659_p0382c07║罰，云何言治？治偏乖慈，慈之與治，二俱乖體，展轉
X36n0659_p0382c08║有妨，難從此生（云云）。
X36n0659_p0382c09║次佛以一言答其三意：
X36n0659_p0382c10║佛告迦葉：如是，如是！我於眾生實作子想，如羅睺羅。
X36n0659_p0382c11║云我於眾生，同一子想，如羅睺羅者，同體之慈，是
X36n0659_p0382c12║慈清淨，微妙第一；非染愛慈，是慈深隱，非但難解，
X36n0659_p0382c13║亦復難說。即體而用，不妨等視如羅睺羅。既即體
X36n0659_p0382c14║而用，慈亦復然。一言答三，其意在此。然迦葉問菩
X36n0659_p0382c15║薩修慈，此問道前，佛以道後果慈答之。云我於眾
X36n0659_p0382c16║生，亦一子想，舉後答前，前後不異。
X36n0659_p0382c17║次從迦葉復白去，是第二、問答。先問，次答。初問中
X36n0659_p0382c18║舉昔事難今義。
X36n0659_p0382c19║迦葉菩薩復白佛言：世尊！昔十五日僧布薩時，曾於
X36n0659_p0382c20║具戒清淨眾中有一童子，不善修習身、口、意業，在隱
X36n0659_p0382c21║屏處盜聽說戒。密迹力士承佛神力，以金剛杵碎之
X36n0659_p0382c22║如塵。世尊！是金剛神極成暴惡，乃能斷是童子命根。
X36n0659_p0382c23║云何如來視諸眾生同於子想如羅睺羅？
X36n0659_p0382c24║力士無慈，碎聽戒童子，童子命斷，即昔事也。若承
X36n0659_p0383a01║佛力，即如來遣害，傷慈縱毒，頓乖一子，即難今義。
X36n0659_p0383a02║次佛答中明三世之慈，為三：初明童子是昔事，若
X36n0659_p0383a03║答此事擬過去慈。
X36n0659_p0383a04║佛告迦葉：汝今不應作如是言。是童子者，即是化人，
X36n0659_p0383a05║非真實也。為欲驅遣破戒毀法令出眾故，金剛密迹
X36n0659_p0383a06║亦是化耳。
X36n0659_p0383a07║童子、金剛二皆是化幻人、幻杵以害幻命，寧有實
X36n0659_p0383a08║耶？設權懲惡正是大悲拔其苦因，假設濟危正是
X36n0659_p0383a09║大慈與其樂果，至慈至巧非一子義。何者是耶？他
X36n0659_p0383a10║解見機猶害五百，淨行尚實有害事，若將此釋都
X36n0659_p0383a11║無所損。
X36n0659_p0383a12║次從迦葉去，明現世慈。本地指三業行慈，又三：
X36n0659_p0383a13║迦葉！毀謗正法及一闡提，或有殺生乃至邪見及故
X36n0659_p0383a14║犯禁，我於是等悉生悲心，同於子想如羅睺羅。
X36n0659_p0383a15║初、如來之意，於諸眾生生一子想，雖謗法、闡提、邪
X36n0659_p0383a16║見、毀戒，悉如一子，況復餘人？心常平等，即意慈也。
X36n0659_p0383a17║次從譬如國王去，明口行慈，又三：一、先舉國憲，次
X36n0659_p0383a18║明佛法，後結治罪。
X36n0659_p0383a19║善男子！譬如國王、諸群臣等有犯王法，隨罪誅戮而
X36n0659_p0383a20║不捨置。
X36n0659_p0383a21║如來世尊不如是也。於毀法者，與驅遣羯磨、訶責羯
X36n0659_p0383a22║磨、置羯磨、舉罪羯磨、不可見羯磨、滅羯磨、未捨惡見
X36n0659_p0383a23║羯磨。
X36n0659_p0383a24║初、國之嚴刑，以酷為本；二、佛之法網，以慈為宗。舉
X36n0659_p0383b01║非顯是，佛法有三：苦擯永出眾外；四、羯磨不出眾
X36n0659_p0383b02║外，唯不得為羯磨之主；十四、知事人。今通名羯磨，
X36n0659_p0383b03║而實有輕重。初言驅遣羯磨，即是律中驅出羯磨。
X36n0659_p0383b04║馬師、滿宿二比丘，於聚落汙他家，行惡行，佛令與
X36n0659_p0383b05║驅出羯磨。出此聚落呵責者，即律中苦切羯磨。般
X36n0659_p0383b06║荼盧伽比丘，喜鬬諍，鬬構兩頭，與人鬬競，至城中
X36n0659_p0383b07║訴，乃以辭牒結著衣帶，數數如是，佛令作苦切羯
X36n0659_p0383b08║磨。苦惱切勒置者，即依止羯磨。施越比丘，為人輕
X36n0659_p0383b09║薄，數犯可悔罪，數悔惱僧，佛令與作依止羯磨。令
X36n0659_p0383b10║依剛正有德之人，住持教示，不令數犯舉罪者，即
X36n0659_p0383b11║律中下意羯磨。鬱多羅比丘，為質多居士菴羅寺
X36n0659_p0383b12║主，恒得好食。居士後時，遇優婆斯那於舍供養，不
X36n0659_p0383b13║與寺主相知。鬱多羅生嗔，語居士言：飲食雖美，但
X36n0659_p0383b14║無胡麻歡喜丸耳。此居士少秊貧時，曾為此業，故
X36n0659_p0383b15║以刺之。居士因之即說：譬如雞與鳥共生一子，或
X36n0659_p0383b16║作雞鳴，或作鳥聲，汝或善語，或作惡語。而此比丘
X36n0659_p0383b17║父母異國，故以譏之。佛知，令與作下意羯磨。僧中
X36n0659_p0383b18║遣一人，將此比丘往居士所，下意懺悔。不可見即
X36n0659_p0383b19║是三擯。八法之中以明三擯：一、不見擯，二、不懺擯，
X36n0659_p0383b20║三、惡邪不除擯。此中無不懺之名，是滅𢷤一事，教
X36n0659_p0383b21║門不同。不可見即是不見𢷤。車匿比丘數數犯罪，
X36n0659_p0383b22║諸比丘勸懺悔，答言：我不見罪。佛令與不見𢷤。不
X36n0659_p0383b23║懺者，還是車匿數犯人勸，答云：我雖見罪，不能懺
X36n0659_p0383b24║悔。佛令作不懺擯。滅即滅𢷤。未捨惡見，即惡邪不
X36n0659_p0383c01║除𢷤。事起利𣅒，言欲不障道，三諫不從，與作惡邪
X36n0659_p0383c02║不除𢷤。
X36n0659_p0383c03║三、從善男子！如來所以去，是結治罪之意。
X36n0659_p0383c04║善男子！如來所以與謗法者作如是等降伏羯磨，為
X36n0659_p0383c05║欲示諸行惡之人有果報故。
X36n0659_p0383c06║使其無復惡因，則無惡果，即是大慈施無恐畏。
X36n0659_p0383c07║三、從善男子！汝今下，即是身行慈也。
X36n0659_p0383c08║善男子！汝今當知，如來即是施惡眾生無恐畏者。若
X36n0659_p0383c09║放一光，若二、若三、若有遇者，悉令遠離一切諸惡。如
X36n0659_p0383c10║來今者具有如是無量勢力。
X36n0659_p0383c11║舊云：照人為一，天為二，五道為五。又云：常光為一，
X36n0659_p0383c12║非常光為二，面門三，眉間四，通身為五（云云）。
X36n0659_p0383c13║三、從善男子！未可見法去，明未來世行慈。而言比
X36n0659_p0383c14║丘糾治者，比丘護法。文為四：一、標來世，二、明持毀，
X36n0659_p0383c15║三、譬，四、結。
X36n0659_p0383c16║善男子！未可見法汝欲見者，今當為汝說其相貌，我
X36n0659_p0383c17║涅槃後隨其方面。
X36n0659_p0383c18║有持戒比丘，威儀具足，護持正法，見壞法者，即能驅
X36n0659_p0383c19║遣、訶責、糾治，當知是人得福無量，不可稱計。
X36n0659_p0383c20║初二可見。
X36n0659_p0383c21║善男子，譬如有王，專行暴惡，會遇重病。有鄰國王聞
X36n0659_p0383c22║其名聲，興兵而來，將欲滅之。是時病王無力勢故，方
X36n0659_p0383c23║乃恐怖，改心修善，而是鄰王得福無量。持法比丘亦
X36n0659_p0383c24║復如是，驅遣訶責壞法之人，令行善法，得福無量。善
X36n0659_p0384a01║男子，譬如長者所居之處，田宅屋舍生諸毒樹，長者
X36n0659_p0384a02║知已，即便斫伐，悉令永盡。又如少壯，首生白髮，愧而
X36n0659_p0384a03║翦拔，不令生長。持法比丘亦復如是，見有破戒壞正
X36n0659_p0384a04║法者，即應驅遣訶責舉處。
X36n0659_p0384a05║第三譬中，言暴惡者，譬破戒人會遇；重病者，譬所
X36n0659_p0384a06║犯彰露；鄰王興兵者，譬持戒糾治；病王無力者，毀
X36n0659_p0384a07║禁惡止；恐怖修善者，明其得益。譬中有三，三種何
X36n0659_p0384a08║異？初為各住各學行非法者，故以鄰王為喻；次為
X36n0659_p0384a09║同住各學行非法者，故以宅樹為喻；後為同住同
X36n0659_p0384a10║學行非法者，故以白髮為喻。又解：斷四住惑，解惑
X36n0659_p0384a11║相治，如除鄰王；斷塵沙惑，除體上垢，如除毒樹；斷
X36n0659_p0384a12║無明惡同體之惑，如除白髮（云云）。
X36n0659_p0384a13║四、若善下，結。
X36n0659_p0384a14║若善比丘見壞法者，置不驅遣、訶責、舉處，當知是人
X36n0659_p0384a15║佛法中怨。若能驅遣、呵責、舉處，是我弟子，真聲聞也。
X36n0659_p0384a16║即判真偽，不治毀禁，壞亂佛法，佛法中怨。無慈詐
X36n0659_p0384a17║親，是彼人怨。能糾治者，是護法聲聞，真我弟子。為
X36n0659_p0384a18║彼除惡，即是彼親。
X36n0659_p0384a19║從迦葉白佛去，第三番、問答。先問，次答。問又為二：
X36n0659_p0384a20║初、非佛旨；次、舉事難。初文者。
X36n0659_p0384a21║迦葉菩薩復白佛言：世尊！如佛所言，則不等視一切
X36n0659_p0384a22║眾生同於子想如羅睺羅。
X36n0659_p0384a23║領前能呵責者，是我弟子；不驅遣者，佛法中怨。此
X36n0659_p0384a24║則一是一非，愛憎去取，則無等視。一子之心，昇沈
X36n0659_p0384b01║碩異，故仰非也。
X36n0659_p0384b02║次舉事者。
X36n0659_p0384b03║世尊！若有一人以刀害佛，復有一人栴檀塗佛，佛於
X36n0659_p0384b04║二人若生等心，云何復言當治毀禁？若治毀禁，是言
X36n0659_p0384b05║則失。
X36n0659_p0384b06║若一塗一割，等無憎愛，亦應一持一犯，咸不賞黜。
X36n0659_p0384b07║既賞持黜犯，亦應治割賞塗。塗割既等，持犯應均。
X36n0659_p0384b08║若治毀禁，此言則失。若不治刀割，彼言則虗。進退
X36n0659_p0384b09║結難。
X36n0659_p0384b10║次佛答，為三：開譬、合譬、況顯。開譬為四：一生諸子，
X36n0659_p0384b11║二付嚴師，三囑苦教，四得福無罪。
X36n0659_p0384b12║佛告迦葉：善男子！譬如國王、大臣、宰相產育諸子，顏
X36n0659_p0384b13║貌端正，聰明黠慧，若二、三、四。
X36n0659_p0384b14║初王大臣者，譬佛菩薩。生育諸子譬生信者，生信
X36n0659_p0384b15║不同，故言諸子。形貌端正譬戒能防色，聰明黠慧
X36n0659_p0384b16║譬定慧防心。二三四者，有人云：一二是出家二眾，
X36n0659_p0384b17║三四是在家二眾。此義不然。舊云：若二是小大，若
X36n0659_p0384b18║三是三根，四是四部。此亦不然。一是一乘，二是小
X36n0659_p0384b19║大，大是一乘，三是三根，上根是一乘，四是四部，四
X36n0659_p0384b20║部中有一乘。若爾，一子諸子皆處處著，亦處處有，
X36n0659_p0384b21║是則太亂。今以信心為子，生信不同，略為四種，謂
X36n0659_p0384b22║藏、通、別、圓，各有三學，通皆得論端正黠慧。準下合
X36n0659_p0384b23║文，以壞法者為子，此不相乖。三種者，信偏則破壞
X36n0659_p0384b24║法性，即是可悲為子。就正信者，可慈為子。
X36n0659_p0384c01║次付嚴師者。
X36n0659_p0384c02║將付嚴師。
X36n0659_p0384c03║舊云四依為師，依下合文以國王四部為師，此是
X36n0659_p0384c04║秉法之人，而秉法者以法為師。下文云：諸佛所師，
X36n0659_p0384c05║所謂法也。法有嚴與不嚴，不嚴有三，嚴即圓法。
X36n0659_p0384c06║三、而作下，囑苦教。
X36n0659_p0384c07║而作是言：君可為我教詔諸子，威儀、禮節、伎藝、書數，
X36n0659_p0384c08║悉令成就。我今四子就君受學，假便三子由杖而死，
X36n0659_p0384c09║餘有一子，必當苦治，要令成就。雖喪三子，我終不恨。
X36n0659_p0384c10║可教詔者，教偏入圓。威儀禮節者譬圓戒，技藝譬
X36n0659_p0384c11║圓定，書數譬圓慧。學圓速成不須苦切，若不速成
X36n0659_p0384c12║要當苦治。杖譬於智，藉杖故子死，如由智故偏破，
X36n0659_p0384c13║偏破故如三子死，圓立故如一子成。言破偏者，非
X36n0659_p0384c14║但治毀三藏，通別持毀悉皆苦治。何以故？於藏是
X36n0659_p0384c15║持、於圓是犯，通別亦爾，故言雖喪三子我終不恨。
X36n0659_p0384c16║圓子信常是故不死，未階究竟故言苦治。舊以四
X36n0659_p0384c17║部為四子，杖殺何部？何部不死？合義不成，不會經
X36n0659_p0384c18║文，今所不用。
X36n0659_p0384c19║迦葉！是父及師得殺罪不？不也。世尊！何以故？以愛念
X36n0659_p0384c20║故。為欲成就無有惡心，如是教誨得福無量。
X36n0659_p0384c21║善男子！如來亦爾，視壞法者等如一子。如來今以無
X36n0659_p0384c22║上正法付囑諸王、大臣、宰相、比丘、比丘尼、優婆塞、優
X36n0659_p0384c23║婆夷，是諸國王及四部眾應當勸勵諸學人等，令得
X36n0659_p0384c24║增上戒、定、智慧。若有不學是三品法，懈怠、破戒、毀正
X36n0659_p0385a01║法者，國王、大臣、四部之眾應當苦治。善男子！是諸國
X36n0659_p0385a02║王及四部眾當有罪不？不也。世尊！
X36n0659_p0385a03║次合譬中，如來合王臣，視壞法者合諸子國王，四
X36n0659_p0385a04║部合師，三品法合禮節等，應當苦治合杖死，不也
X36n0659_p0385a05║者合唯福無罪（云云）。
X36n0659_p0385a06║三、從善男子即是況顯。
X36n0659_p0385a07║善男子！是諸國王及四部眾尚無有罪，何況如來？善
X36n0659_p0385a08║男子！如來善修如是平等，於諸眾生同一子想。如是
X36n0659_p0385a09║修者，是名菩薩修平等心於諸眾生同一子想。善男
X36n0659_p0385a10║子！菩薩如是修習此業便得長壽，亦能善知宿世之
X36n0659_p0385a11║事。
X36n0659_p0385a12║王之與師，是子則念，非子不念，成就其子，不成就
X36n0659_p0385a13║他，偏念偏治，尚無有罪，況佛平等慈念，平等成就，
X36n0659_p0385a14║平等治之，而當有罪？故云如來善修平等心故。王
X36n0659_p0385a15║之與師，偏念偏教，尚得福無量，況復如來等念等
X36n0659_p0385a16║教，寧不獲福？故舉三世功德，善修是現世，長壽是
X36n0659_p0385a17║來世，宿世是過世（云云）。
X36n0659_p0385a18║迦葉復白去，是第四番問答。先問次答。初問又三：
X36n0659_p0385a19║初、非佛旨；次、譬釋非；三、合譬結過。初非佛旨者。
X36n0659_p0385a20║迦葉菩薩復白佛言：世尊！如佛所說：菩薩若有修平
X36n0659_p0385a21║等心，視諸眾生同於子想，便得長壽。如來不應作如
X36n0659_p0385a22║是言：
X36n0659_p0385a23║領上修平等心，得三世福，謂此旨為非。
X36n0659_p0385a24║次何以故下，舉譬為三：一、如知法人但有其言。
X36n0659_p0385b01║何以故？如知法人能說種種孝順之法。
X36n0659_p0385b02║二、還至家中，都無其行。
X36n0659_p0385b03║還至家中，以諸瓦石，打擲父母。而是父母，是良福田，
X36n0659_p0385b04║多所利益，難遭難遇，應好供養，反生惱害。
X36n0659_p0385b05║三、是知法人結言行相違（云云）。
X36n0659_p0385b06║是知法人言行相違。
X36n0659_p0385b07║三、合譬結過，亦為三：修習等心，合上知法。
X36n0659_p0385b08║如來所言亦復如是，菩薩修習等心眾生同子想者，
X36n0659_p0385b09║應得長壽，善知宿命，常住於世，無有變易。
X36n0659_p0385b10║今者世尊去，合上無行。
X36n0659_p0385b11║今者世尊以何因緣，壽命極短同人間耶？
X36n0659_p0385b12║如來將無去，合上相違。
X36n0659_p0385b13║如來將無於諸眾生生怨憎想？世尊昔日作何惡業？
X36n0659_p0385b14║所害幾如？得是短壽不滿百秊？
X36n0659_p0385b15║若言慈心應得長壽，而今短壽，必有怨心，此結言
X36n0659_p0385b16║行相違。不殺命長，而今短壽，凡殺幾生，此結身行
X36n0659_p0385b17║相違。口行相違，已如上說。
X36n0659_p0385b18║興皇述他釋云：迦葉恒執迹為難，佛恒用本為答。
X36n0659_p0385b19║此則問答永不相關。不問本迹何以為答，而云執
X36n0659_p0385b20║此生疑難耶？只約丈六一身，疑者不達，恒言無常。
X36n0659_p0385b21║達者了此，即是於常。常若異此，則非常也。此釋未
X36n0659_p0385b22║明常義甚多，佛以何常而為答問？無常亦多，迦葉
X36n0659_p0385b23║為執何無常耶（云云）？次佛答為兩：初彈其麤言，次
X36n0659_p0385b24║明常壽第一。
X36n0659_p0385c01║佛告迦葉：善男子！汝今何緣於如來前發是麤言？
X36n0659_p0385c02║今明麤言者，汝以果討因，乃謂如來怨心殺害，汝
X36n0659_p0385c03║何不以因討果？明如來命長，必無惡因，而謂有者，
X36n0659_p0385c04║即是麤言。
X36n0659_p0385c05║如來長壽，於諸壽中最上最勝；所得常法，於諸常中
X36n0659_p0385c06║最為第一。
X36n0659_p0385c07║次於諸常中最為第一者，於何等常而言第一？自
X36n0659_p0385c08║有世間相續不斷名常。復有三無為常：斷煩惱得
X36n0659_p0385c09║者名數緣常，事緣差者名非數緣常，無此二者名
X36n0659_p0385c10║虗空常。此之四種皆悉不及如來之常。如來常者
X36n0659_p0385c11║即是妙有，故言第一。此三藏義。又真諦之常對生
X36n0659_p0385c12║死虗偽，謂此真常既無生死，亦無此真，亦無應照。
X36n0659_p0385c13║如來常者，本自有之，無所待對，其常實照，故云第
X36n0659_p0385c14║一。此約通義。又言常者，出常無常，即是非常非無
X36n0659_p0385c15║常真常而已。此約別義。又如來常者，即邊而中具
X36n0659_p0385c16║足三點，不縱不橫，是故此常最為第一。約圓教義。
X36n0659_p0385c17║從白佛去，第二、佛答長壽果。文為二：初明佛寶常，
X36n0659_p0385c18║次明三寶常。就初有二：先略問答，次論義。初問如
X36n0659_p0386a01║文（云云）。
X36n0659_p0386a02║迦葉菩薩復白佛言：世尊！云何如來得壽無量？
X36n0659_p0386a03║次佛答，舉四譬：初譬諸壽入常壽，常壽第一；次常
X36n0659_p0386a04║壽出諸壽，常壽第一；三譬常壽非常非無常，故常
X36n0659_p0386a05║壽第一；四常壽能出能入，故常壽第一。亦是生死
X36n0659_p0386a06║壽命之河入涅槃河，涅槃河出生死河，非生死非
X36n0659_p0386a07║涅槃，而生死而涅槃（云云）。初文者。
X36n0659_p0386a08║佛告迦葉：善男子！如八大河：一名恒河，二名閻摩羅，
X36n0659_p0386a09║三名薩羅，四名阿夷羅䟦提，五名摩訶，六名辛頭，七
X36n0659_p0386a10║名愽叉，八名悉陀，是八大河及諸小河悉入大海。迦
X36n0659_p0386a11║葉！如是一切人中、天上、地及虗空壽命大河，悉入如
X36n0659_p0386a12║來壽命海中，是故如來壽命無量。
X36n0659_p0386a13║舊解：八河譬四生，各有因果。又四生為四，人、天、地
X36n0659_p0386a14║及虗空為八。今謂人中、天上、地及虗空，各有生陰、
X36n0659_p0386a15║中陰、壽命，是為八河。若為論其出入，凡是一切生
X36n0659_p0386a16║陰、中陰所有壽命，若長若短，皆當作佛果地壽命。
X36n0659_p0386a17║如八河流必歸於海，一切諸命悉入常命，是為人
X36n0659_p0386a18║義。
X36n0659_p0386a19║次言出者。
X36n0659_p0386a20║復次，迦葉！譬如阿耨達池出四大河；如來亦爾，出一
X36n0659_p0386a21║切命。
X36n0659_p0386a22║大涅槃河常命為本，能出人天地及虗空長短之
X36n0659_p0386a23║壽，如阿耨池流出四河。大品云：由般若故出生剎
X36n0659_p0386a24║利婆羅門等。淨名云：從無住本立一切法。是為出
X36n0659_p0386b01║義。
X36n0659_p0386b02║三、非出入者。
X36n0659_p0386b03║迦葉！譬如一切諸常法中虗空第一；如來亦爾，於諸
X36n0659_p0386b04║常中最為第一。
X36n0659_p0386b05║若定出入，何能出入？故非出入，舉虗空歎。
X36n0659_p0386b06║四、能出能入，舉醍醐歎（云云）。
X36n0659_p0386b07║迦葉！譬如諸藥，醍醐第一；如來亦爾，於眾生中壽命
X36n0659_p0386b08║第一。
X36n0659_p0386b09║次就論義，文為三：一、躡宗作請，二、問世性，三、問法
X36n0659_p0386b10║性。初躡宗中問，如文。
X36n0659_p0386b11║迦葉菩薩復白佛言：世尊！如來壽命若如是者，應住
X36n0659_p0386b12║一劫若減一劫，常宣妙法如澍大雨。
X36n0659_p0386b13║次答，為四：一、非，二、況，三、結，四、勸，可解。
X36n0659_p0386b14║迦葉！汝今不應於如來所生滅盡想。
X36n0659_p0386b15║迦葉，若有比丘、比丘尼、優婆塞、優婆夷，乃至外道五
X36n0659_p0386b16║通神仙得自在者，若住一劫，若減一劫，經行空中，坐
X36n0659_p0386b17║臥自在，左脅出火，右脅出水，身出煙𦦨猶如火聚，若
X36n0659_p0386b18║欲住壽能得如意，於壽命中脩短自任。如是五通尚
X36n0659_p0386b19║得如是隨意神力，豈況如來於一切法得自在力，而
X36n0659_p0386b20║當不能住壽半劫、若一劫、若百劫、若百千劫、若無量
X36n0659_p0386b21║劫？
X36n0659_p0386b22║以是義故，當知如來是常住法、不變易法。如來此身
X36n0659_p0386b23║是變化身，非雜食身，為度眾生示同毒樹，是故現捨
X36n0659_p0386b24║入於涅槃。
X36n0659_p0386c01║迦葉當知，佛是常法、不變易法。汝等於是第一義中，
X36n0659_p0386c02║應勤精進，一心修習；既修習已，廣為人說。
X36n0659_p0386c03║就世性問為二：初、唱世出世兩章門。
X36n0659_p0386c04║爾時，迦葉菩薩白佛言：世尊！出世之法與世間法有
X36n0659_p0386c05║何差別？
X36n0659_p0386c06║次、難。難又二：初、難兩教無異。
X36n0659_p0386c07║如佛所言，佛是常法、不變易法，世間亦說梵天是常、
X36n0659_p0386c08║自在天常，無有變易，我常、性常、微塵亦常。
X36n0659_p0386c09║次、難兩理無異。
X36n0659_p0386c10║若言如來是常法故者，如來何不常現耶？若不常現，
X36n0659_p0386c11║有何差別？何以故？梵天！乃至微塵世性亦不現故。
X36n0659_p0386c12║次佛答中皆作異答。初答教者，先佛說常教外道
X36n0659_p0386c13║盜，常教盜不盜異。云何不異？次理異者，佛理微妙
X36n0659_p0386c14║是故不現，外道理偽是故不現。微妙與偽云何不
X36n0659_p0386c15║異？答：此為四：一、先佛被盜；次、後佛認歸；三、結正；四、
X36n0659_p0386c16║勸修。初先佛章有開有合。
X36n0659_p0386c17║佛告迦葉：譬如長者多有諸牛，色雖種種同共一群，
X36n0659_p0386c18║付放牧人令逐水草，唯為醍醐不求乳酪，彼牧牛者
X36n0659_p0387a01║𤚼已自食。長者命終，所有諸牛悉為羣賊之所鈔掠，
X36n0659_p0387a02║賊得牛已無有婦女，即自𤚼𪭺得已而食。爾時羣賊
X36n0659_p0387a03║各相謂言：彼大長者畜養此牛，不求乳酪唯為醍醐，
X36n0659_p0387a04║我等今者當設何方而得之耶？夫醍醐者，名為世間
X36n0659_p0387a05║第一上味，我等無器，設使得乳無安置處。復共相謂：
X36n0659_p0387a06║唯有皮囊可以盛之，雖有盛處不知鑽搖，漿猶難得
X36n0659_p0387a07║況復生酥？爾時諸賊以醍醐故加之以水，以水多故，
X36n0659_p0387a08║乳酪醍醐一切俱失。
X36n0659_p0387a09║初開譬中，言長者者，先佛也。羣牛，說教也。色種種，
X36n0659_p0387a10║逗機異也。同共一羣，詮理等也。付放牧人，弘經者
X36n0659_p0387a11║也。令逐水草，隨機化益也。唯為醍醍，期常住也。不
X36n0659_p0387a12║求乳酪，不期人天二乘無常。𤚼以自食，弘經人自
X36n0659_p0387a13║益也。長者命終，先佛去世也。賊掠羣牛，佛教被盜
X36n0659_p0387a14║也。無有婦女，無慈心也。𤚼以自食，有得之利也。相
X36n0659_p0387a15║謂言去，欣慕深理也。我等無器，非根性也。設使得
X36n0659_p0387a16║乳，無安置處。設能持戒，非常住基。唯有皮囊，天人
X36n0659_p0387a17║感報。設能持戒，成諸有業。不知鑽搖，無定慧方便。
X36n0659_p0387a18║漿譬人天善，初酪譬似道，後醍醐譬真道，加之以
X36n0659_p0387a19║水，譬起我人知見等也。一切皆失，起見墮惡，人天
X36n0659_p0387a20║善失。
X36n0659_p0387a21║凡夫亦爾去，合，又二：先略，次廣。
X36n0659_p0387a22║凡失亦爾，雖有善法，皆是如來正法之餘。
X36n0659_p0387a23║凡夫善者，盜佛餘法。餘是像末之世，盜竊得起，正
X36n0659_p0387a24║法時不得起也。
X36n0659_p0387b01║何以故？如來世尊入涅槃後，盜竊如來遺餘善法若
X36n0659_p0387b02║戒、定、慧，如彼諸賊劫掠群牛。諸凡夫人雖復得是戒、
X36n0659_p0387b03║定、智慧，無有方便不能解說，以是義故，不能獲得常
X36n0659_p0387b04║戒、常定、常慧、解脫，如彼群賊不知方便亡失醍醐。又
X36n0659_p0387b05║如羣賊為醍醐故加之以水，凡夫亦爾，為解脫故，說
X36n0659_p0387b06║我、眾生、壽命、士夫、梵天、自在天、微塵、世性、戒、定、智慧
X36n0659_p0387b07║及以解脫、非想非非想天即是涅槃，實亦不得解脫、
X36n0659_p0387b08║涅槃，如彼羣賊不得醍醐。是諸凡夫有少梵行供養
X36n0659_p0387b09║父母，以是因緣得生天上受少安樂，如彼羣賊加水
X36n0659_p0387b10║之乳。而是凡夫實不知因修少梵行供養父母得生
X36n0659_p0387b11║天上，又不能知戒、定、智慧、歸依三寶，以不知故說常、
X36n0659_p0387b12║樂、我、淨，雖復說之而實不知。
X36n0659_p0387b13║入涅槃後，合長者命終。雖復得是，合不知鑽搖。為
X36n0659_p0387b14║解脫者，合加之以水。有少梵行，合𤚼已自食。實不
X36n0659_p0387b15║知因修少梵行。生梵天者，合無婦女。雖修行生天，
X36n0659_p0387b16║實不知因於佛法。
X36n0659_p0387b17║從是故如來出世之後去，二、明今佛認歸，又三：法、
X36n0659_p0387b18║譬、合。初法如文。
X36n0659_p0387b19║是故如來出世之後，乃為演說常樂我淨。
X36n0659_p0387b20║如轉輪王出現於世，福德力故，群賊退散，牛無損命。
X36n0659_p0387b21║時轉輪王即以諸牛付一牧人多巧便者，是人方便
X36n0659_p0387b22║即得醍醐；以醍醐故，一切眾生無有患苦。
X36n0659_p0387b23║次譬中云：輪王，今佛也。羣賊退散者，驅逐外道，徧
X36n0659_p0387b24║六大城，牛無損命，認常樂等，具足還歸。付放牧者，
X36n0659_p0387c01║付弘經人。即得醍醐者，自他俱契，法性常住。
X36n0659_p0387c02║三、從法輪王去，合今佛出世。凡夫不能，合驅外道。
X36n0659_p0387c03║令諸菩薩去，合放牧人。
X36n0659_p0387c04║法輪聖王出現世時。諸凡夫人不能演說戒定慧者。
X36n0659_p0387c05║即便棄捨如賊退散。爾時如來善說世法及出世法。
X36n0659_p0387c06║為眾生故令諸菩薩隨宜演說。菩薩摩訶薩既得醍
X36n0659_p0387c07║醐。復令無量無邊眾生。普得無上甘露法味。所謂如
X36n0659_p0387c08║來常樂我淨。以是義故。
X36n0659_p0387c09║三、如來是常不變去結正。
X36n0659_p0387c10║善男子！如來是常不變易法，非如世間凡夫愚人謂
X36n0659_p0387c11║梵天等是常法也。此常法稱要是如來，非是餘法。
X36n0659_p0387c12║是非可解。
X36n0659_p0387c13║四、從迦葉當知下，勸修，又二：初勸修，次簡修。初又
X36n0659_p0387c14║二：先勸迦葉，次通勸（云云）。
X36n0659_p0387c15║迦葉！應當如是知如來身。
X36n0659_p0387c16║迦葉！諸善男子、善女人，常當繫心修此二字，佛是常
X36n0659_p0387c17║住。迦葉！若有善男子、善女人修此二字，當知是人隨
X36n0659_p0387c18║我所行至我至處。
X36n0659_p0387c19║次簡修者，簡昔顯今。
X36n0659_p0387c20║善男子！若有修習如是二字為滅相者，當知如來則
X36n0659_p0387c21║於其人為般涅槃。善男子！涅槃義者，即是諸佛之法
X36n0659_p0387c22║性也。
X36n0659_p0387c23║若修二字作滅相者，昔教灰斷法性也。若修二字
X36n0659_p0387c24║常住者，是今教法性。
X36n0659_p0388a01║三、問答法性中，問為四：初、標問作請；次、舉昔難今；
X36n0659_p0388a02║三、以今難昔；四、結也。初可見。
X36n0659_p0388a03║迦葉菩薩白佛言：世尊！佛法性者，其義云何？世尊！我
X36n0659_p0388a04║今欲知法性之義，唯願如來哀憫廣說。
X36n0659_p0388a05║次文者。
X36n0659_p0388a06║夫法性者即是捨身，捨身者名無所有，若無所有，身
X36n0659_p0388a07║云何存？
X36n0659_p0388a08║然昔教身智兩捨，今問法性即是捨身，不言捨智
X36n0659_p0388a09║者，數師言：智有二種：有漏智滅即是涅槃，無漏智
X36n0659_p0388a10║滅是非數緣不取為涅槃。既有是非，故不言捨智。
X36n0659_p0388a11║論師云：兩智滅皆是涅槃，而有二義：若言道能致
X36n0659_p0388a12║滅，此邊則非；若言果盡，此邊即是涅槃。既有是非，
X36n0659_p0388a13║故不言捨智。觀師云：不應爾，特是略耳。若無所有
X36n0659_p0388a14║者，難也。故以法性難身。
X36n0659_p0388a15║三、身若存者下，以今難昔。
X36n0659_p0388a16║身若存者，云何而言身有法性？
X36n0659_p0388a17║身若存者，是身難法性。法性是無，身即是有，有無
X36n0659_p0388a18║相害，更互相難。
X36n0659_p0388a19║四、身有法性下，結其不解。
X36n0659_p0388a20║身有法性，云何得存？我今云何當知是義？
X36n0659_p0388a21║佛答為兩：先非、次譬。初非者。
X36n0659_p0388a22║佛告迦葉：善男子！汝今不應作如是說：滅是法性。夫
X36n0659_p0388a23║法性者，無有滅也。
X36n0659_p0388a24║我不曾言滅身滅智名為法性，此乃昔說，今則不
X36n0659_p0388b01║爾，是故非之。
X36n0659_p0388b02║次譬，又二：先譬，次合。譬又二：先正譬，次譬斥非。
X36n0659_p0388b03║善男子！譬如無想天，成就色陰而無色想。
X36n0659_p0388b04║初云無想天者，數師云：無想初念，猶有心起，從生
X36n0659_p0388b05║愛結，無想樂成，即便滅心，則有非色非心。補處論
X36n0659_p0388b06║師云：心不可滅，而言無想者，爾時心細，如蟄蟲冰
X36n0659_p0388b07║魚，似無細心。而言無色想者，不復緣於麤色。
X36n0659_p0388b08║次不應下，譬非。
X36n0659_p0388b09║不應問言：是諸天等云何而住歡娛受樂？云何行想？
X36n0659_p0388b10║云何見聞？
X36n0659_p0388b11║此中具論五陰云何？住即色陰，受樂即受陰，想行
X36n0659_p0388b12║即兩陰，見聞即識陰。一解云：但是四陰，後言若為
X36n0659_p0388b13║行於想心，不別言行陰。
X36n0659_p0388b14║次善男子下，合譬，又二：初合正譬，次合斥非。
X36n0659_p0388b15║善男子，如來境界非諸聲聞、緣覺所知。善男子，不應
X36n0659_p0388b16║說言如來身者是滅法也。善男子，如來滅法是佛境
X36n0659_p0388b17║界，非諸聲聞、緣覺所及。
X36n0659_p0388b18║初合無想天成就色陰而無有色想，如來法性成
X36n0659_p0388b19║就寂滅而無有滅，不應作滅不滅問也。
X36n0659_p0388b20║次汝今不應下，合彈呵（云云）。
X36n0659_p0388b21║善男子！汝今不應思量如來何處住、何處行、何處見、
X36n0659_p0388b22║何處樂。善男子！如是之義亦非汝等之所知，及諸佛
X36n0659_p0388b23║法身種種方便不可思議。
X36n0659_p0388b24║從復次，善男子下，第二、通明三寶一體是常歸依。
X36n0659_p0388c01║文為二：初、明三寶常，次、論義。初又三：一、勸修常，二、
X36n0659_p0388c02║明得失，三、正辨歸依。
X36n0659_p0388c03║復次，善男子！應當修習佛、法及僧而作常想。是三法
X36n0659_p0388c04║者，無有異相、無無常相、無變異相。
X36n0659_p0388c05║先勸作常想，後明無無常想。
X36n0659_p0388c06║次若於三法下，明得失。
X36n0659_p0388c07║若於三法修異相者，當知是輩清淨三歸則無依處，
X36n0659_p0388c08║所有禁戒皆不具足，終不能證聲聞、緣覺菩提之果。
X36n0659_p0388c09║若能於是不可思議修常想者，則有歸處。
X36n0659_p0388c10║舉失為誡，舉得為勸。若昔四時都不得言三法異
X36n0659_p0388c11║想而不得戒。何以故？以作別體歸依故也。開善云：
X36n0659_p0388c12║前已得道得戒，若不得者，今教起時，何不更受？既
X36n0659_p0388c13║不更受，當知已得。若見今時一體教起，猶執昔別，
X36n0659_p0388c14║不依今圓，即是不信，故言無戒。若能於是者，更重
X36n0659_p0388c15║勸也。
X36n0659_p0388c16║三、譬如因樹去，是正辨歸依。又三：開譬、合譬、舉非、
X36n0659_p0388c17║顯是。
X36n0659_p0388c18║善男子！譬如因樹則有樹影。
X36n0659_p0389a01║如來亦爾，有常法故則有歸依，非是無常。
X36n0659_p0389a02║若言如來是無常者，如來則非諸天、世人所歸依處。
X36n0659_p0389a03║迦葉下，是論義，有兩：初番問答，次番領讚。
X36n0659_p0389a04║迦葉菩薩白佛言：世尊！譬如闇中有樹無影。
X36n0659_p0389a05║迦葉！汝不應言有樹無影，但非肉眼之所見耳。善男
X36n0659_p0389a06║子！如來亦爾，其性常住，是不變異，無智慧眼不能得
X36n0659_p0389a07║見，如彼闇中不見樹影。凡夫之人於佛滅後說言如
X36n0659_p0389a08║來是無常法，亦復如是。若言如來異法、僧者，則不能
X36n0659_p0389a09║成三歸依處。如汝父母各各異故，故使無常。
X36n0659_p0389a10║迦葉菩薩復白佛言：世尊！我從今始，當以佛、法、眾僧
X36n0659_p0389a11║三事常住，啟悟父母，乃至七世皆令奉持。甚奇，世尊！
X36n0659_p0389a12║我今當學如來、法、僧不可思議。既自學已，亦當為人
X36n0659_p0389a13║廣說是義。若有諸人不能信受，當知是輩久修無常。
X36n0659_p0389a14║如是等人，我當為之而作霜雹。
X36n0659_p0389a15║爾時，佛讚迦葉菩薩：善哉，善哉！汝今善能護持正法，
X36n0659_p0389a16║如是護法不欺於人，以不欺人善業緣故，而得長壽
X36n0659_p0389a17║善知宿命。
X36n0659_p0389a18║皆可見（云云）。興皇云：樹譬常住，影譬如來，而為眾
X36n0659_p0389a19║生作歸依處。迦葉難：闇中有樹無影，譬如來滅後，
X36n0659_p0389a20║則不為他作歸依處。佛答：闇中有影，肉眼不見，如
X36n0659_p0389a21║來常為作依，薄福不見，而言非依。
X36n0659_p0389a22║大般涅槃經金剛身品第五。
X36n0659_p0389a23║金剛身品。
X36n0659_p0389a24║金剛能譬，身是所譬。金剛四義：一、紫磨金精，世界
X36n0659_p0389b01║基本；二、其體堅牢，無能侵毀；三、其用勁利，所擬無
X36n0659_p0389b02║前；四、其色不定，焴爚難視。金精譬法身至極，攝一
X36n0659_p0389b03║切法；體堅牢固譬常住不動，離百絕四；勁利譬寂
X36n0659_p0389b04║而常照，大覺大明；不定譬無礙自在，徧一切處。然
X36n0659_p0389b05║法身具足無量功德，此中正明離百絕四，堅牢常
X36n0659_p0389b06║住，答上金剛之問。若從能譬，言金剛品；若從所譬，
X36n0659_p0389b07║應言法身品。此則法、譬雙題，故言金剛身品。復次，
X36n0659_p0389b08║上雖三十四問，通用一意，只長壽故，金剛之身即
X36n0659_p0389b09║堅固力而不可壞。法身、常身，非雜食身，圓通無隔。
X36n0659_p0389b10║若解長壽，即解金剛之身，乃至諸問皆悉通達。若
X36n0659_p0389b11║不解長壽，亦不解金剛之身，乃至諸句為不解者
X36n0659_p0389b12║更分別說。若以通當名，非無別義；若以別當名，非
X36n0659_p0389b13║無通義。通不當名，則通非通；別不當名，則別非別。
X36n0659_p0389b14║非通非別，而通而別。今從別意明金剛身，答第二
X36n0659_p0389b15║問。有人解：長壽是法，此法附人；金剛是人，此人有
X36n0659_p0389b16║壽；堅固力是用，此是人、法。體、用之異，以判通、別。今
X36n0659_p0389b17║明等欲分別，何不附文？上文云：施汝常、命、色、力，安
X36n0659_p0389b18║無礙辯？初已略說，今則廣說。言長壽者，即是常命；
X36n0659_p0389b19║金剛身者，即是常色；堅固者，即是常力；名字功德，
X36n0659_p0389b20║即是常安。言四相者，常無礙辯，後廣答問，亦不離
X36n0659_p0389b21║此常住五果。五果故別，常住故通，若別若通，若束
X36n0659_p0389b22║若散，皆非總非別，非束非散，自在無礙。直明通別
X36n0659_p0389b23║一意，統攬理義，推之自明，故不多說。又他明長命
X36n0659_p0389b24║短命、可壞不可壞、常無常等，各自兩邊，不相關涉，
X36n0659_p0389c01║非長非短，非壞不壞，非常無常，在兩邊外，此則縱
X36n0659_p0389c02║橫竝別，乃是一途，非經正意。今則不然，即長而短，
X36n0659_p0389c03║故枯林人滅；即短而長，故榮林入滅。東方雙者，為
X36n0659_p0389c04║破無常而說於常，即非短非長，雙樹中間，非榮非
X36n0659_p0389c05║枯，中道法性，第一義諦，一中一切中，榮即是真，一
X36n0659_p0389c06║真一切真，枯即是俗，一俗一切俗，三諦即一諦，一
X36n0659_p0389c07║諦即三諦，差別無差別，無差別差別，非差別非不
X36n0659_p0389c08║差別，而差別而不差別，諸佛境界具足如此不可
X36n0659_p0389c09║思議，不可破壞，故名金剛身品。就文為二：初明法
X36n0659_p0389c10║身果，次明法身因。上問中含兩，今答為兩章。初明
X36n0659_p0389c11║身果，又兩：一明法身，二論義。
X36n0659_p0389c12║爾時，世尊復告迦葉：善男子！如來身者，是常住身、不
X36n0659_p0389c13║可壞身、金剛之身，非雜食身，即是法身。
X36n0659_p0389c14║略舉五身明法身義。舊解：法身、常身是當體得名，
X36n0659_p0389c15║不可壞身、非雜食身從離過得名，金剛身從譬得
X36n0659_p0389c16║名。又言：四身更互相成，常身故不壞，不壞故常身，
X36n0659_p0389c17║非雜食故成法身，法身故不雜食，故金剛譬之。今
X36n0659_p0389c18║明四句皆當體、皆離過、皆法、皆譬，亦得相成。何者？
X36n0659_p0389c19║金剛有四能成顯法身，法身有四德成於譬意。金
X36n0659_p0389c20║剛立世喻法身，體堅喻常身，勁利喻不壞身，不定
X36n0659_p0389c21║喻非雜食身。正用此意標品，豈可作餘釋耶？
X36n0659_p0389c22║從迦葉白佛去，第二、論義。文為三：謂問、答、領解。初
X36n0659_p0389c23║問中二：先問、次釋。初問者。
X36n0659_p0389c24║迦葉白佛言：世尊！如佛所說，如是等身我悉不見，唯
X36n0659_p0390a01║見無常、破壞塵土、雜食等身。
X36n0659_p0390a02║舉所見，難所不見。既應入滅，是無常身；病苦所侵，
X36n0659_p0390a03║是破壞身；碎為舍利，是塵土身；受純陀供，是雜食
X36n0659_p0390a04║身。既不見四身，亦不見能譬金剛之身。
X36n0659_p0390a05║次何以故去，是釋初無常身，餘例可解。
X36n0659_p0390a06║何以故？如來今當入涅槃故。
X36n0659_p0390a07║次從佛告去答，又為三：初非其所問，次正答，三結
X36n0659_p0390a08║勸。初如文。
X36n0659_p0390a09║佛告迦葉：汝今莫謂如來之身不堅可壞如凡人身。
X36n0659_p0390a10║次正答中具百非者。然此百非，若單數則一百六
X36n0659_p0390a11║十句，若複數則一百句。既言百非，理應複數。然百
X36n0659_p0390a12║非之中，或有雙非兩捨，或一存一亡，雖不常住，非
X36n0659_p0390a13║念念滅。即雙非之意，非身是身，即一存一亡。然古
X36n0659_p0390a14║舊相承，不解百非，唯釋非身是身一句。今出七家。
X36n0659_p0390a15║一云：非身者非是食身，是身者是法身。又云：非身
X36n0659_p0390a16║者非生身，是身是法身。又云：非身非金剛前身，是
X36n0659_p0390a17║身是金剛後身。此三家悉用俗為非，以真為是。又
X36n0659_p0390a18║非身者法身冥如，是身者應現十方。又云：非身者
X36n0659_p0390a19║真諦，是身者俗諦。此二家以真為非，以俗為是。又
X36n0659_p0390a20║云：非身者非真身，是身者是好身。此一家漫漫，不
X36n0659_p0390a21║知何者為非，何者為是。雖復漫漫，終有是非。興皇
X36n0659_p0390a22║云：法身不為是之與非，是所不能是，非所不能非。
X36n0659_p0390a23║絕百非，非百是，無是無非，能是能非，故言是身非
X36n0659_p0390a24║身。觀師云：是身非身，因緣相成。法身非身，不妨是
X36n0659_p0390b01║身。終日是身，而復非身。終日非身，而復是身。文云：
X36n0659_p0390b02║是空離空，雖不常住，非念念滅。此兩家是一意。今
X36n0659_p0390b03║未能精識眾家旨趣，且為書之。天台大師明三種
X36n0659_p0390b04║四句：一單，二複，三具足。單四句者，謂是非，亦是亦
X36n0659_p0390b05║非，非是非非。複四句者，是是是非非是非非亦是
X36n0659_p0390b06║是非亦非是非非是是非非非是非是是不是是
X36n0659_p0390b07║亦是亦不是是非是非不是是。前句約非，次句約
X36n0659_p0390b08║是，亦應前單後複。具足者，是是是是是是不是是
X36n0659_p0390b09║是是亦是是亦不是是是是非是是非不是是是，
X36n0659_p0390b10║名具足有句。非是非不是非亦是亦不是非非是
X36n0659_p0390b11║非不是非是是非不是是非亦是是亦不是是非
X36n0659_p0390b12║非是是非不是是是，名具足無句。餘兩具足句，類
X36n0659_p0390b13║之可解，不復能作。但依天台大師止觀文中三四
X36n0659_p0390b14║句相，則易可見。私云：既云但依止觀，文則易見。今
X36n0659_p0390b15║比望彼文，是非各作三種四句。先約是者，是不是
X36n0659_p0390b16║亦是亦不是非是非不是，單也。是是是不是不是
X36n0659_p0390b17║是不是不是亦是亦不是是亦是亦不是不是非
X36n0659_p0390b18║是非不是是非是非不是不是，複也。是是是不是
X36n0659_p0390b19║是亦是亦不是是非是非不是不是是不是不是
X36n0659_p0390b20║不是亦是亦不是不是非是非不是亦是亦不是
X36n0659_p0390b21║是亦是亦不是不是亦是亦不是亦是亦不是亦
X36n0659_p0390b22║是亦不是非是非不是非是非不是是非是非不
X36n0659_p0390b23║是不是非是非不是亦是亦不是非是非不是非
X36n0659_p0390b24║是非不是。次約非中亦三四者，非不非亦非亦不
X36n0659_p0390c01║非非非非不非，單也。非非非不非不非非不非不
X36n0659_p0390c02║非亦非亦不非非亦非亦不非不非非非非不非
X36n0659_p0390c03║非非非非不非不非，複也。非非非不非非亦非亦
X36n0659_p0390c04║不非非非非非不非不非非不非不非不非亦非
X36n0659_p0390c05║亦不非不非非非非不非亦非亦不非非亦非亦
X36n0659_p0390c06║不非不非亦非亦不非亦非亦不非亦非亦不非
X36n0659_p0390c07║非非非不非非非非不非非非非非不非不非非
X36n0659_p0390c08║非非不非亦非亦不非非非非不非非非非不非，
X36n0659_p0390c09║仍存章安先釋，不敢擅易。然雖是非各別成句，不
X36n0659_p0390c10║非即是，不是即非，為成三四，故須互對。將此三種
X36n0659_p0390c11║四句，望前諸師所非為非，何四句未非？何四句非？
X36n0659_p0390c12║此等諸四句，彼但出四句之見，未出絕言之見，那
X36n0659_p0390c13║即結為法身耶？今言非身者，非如此等諸見所得
X36n0659_p0390c14║雜食之身、無常塵土之身，故言非身。即非而是，是
X36n0659_p0390c15║於法身、常身、金剛之身。然佛身非是非非，能為物
X36n0659_p0390c16║現，非身是身。又解：除一法相者，不二也。如來身者，
X36n0659_p0390c17║實是雙非，而言法身者，蓋為緣耳，故云除一法相。
X36n0659_p0390c18║大品云：除為薩婆若心。古來非唯不釋百非，亦不
X36n0659_p0390c19║出其意，何故唱百為非？何所屬當？今試言之。夫如
X36n0659_p0390c20║來身離於百非，佛身既權實不同，百非亦淺深有
X36n0659_p0390c21║異。百非者，下文云：具足百福，成於一相。如是展轉，
X36n0659_p0390c22║具足成就三十二相。言百福者，持不殺戒，有五種
X36n0659_p0390c23║心，謂下、中、上上、上上、中上，乃至正見，亦復如是。是
X36n0659_p0390c24║五十心，名初發意。決定成就是五十心，名百福德。
X36n0659_p0391a01║如是百福，成於一相。又云：一善具十，是為百福。釋
X36n0659_p0391a02║論云：大千人應失眼失命，有能救得其眼命者，是
X36n0659_p0391a03║為一福。如是百度，名百福德。對百福論百惡，百惡
X36n0659_p0391a04║為非。從百惡感得四趣雜食無常塵土之身，名為
X36n0659_p0391a05║非身。從百福感得如來相好之身、法身、常身、金剛
X36n0659_p0391a06║之身。五分清淨，名法身。得三無為，名曰常身。八十
X36n0659_p0391a07║億魔不能壞，名金剛身。故名是身。此乃三藏佛身
X36n0659_p0391a08║離百非也。又百福所感三十二相清淨之身，悉是
X36n0659_p0391a09║有為。有為果報，賢聖所呵。釋論云：毒器不任貯食，
X36n0659_p0391a10║食則殺人。有心行行，不任得道。故知迦葉正難於
X36n0659_p0391a11║此。我今唯見雜食無常塵土之身，當知百福為非
X36n0659_p0391a12║福，性空故為是。故曰：凡有相者，悉是虗妄。若見諸
X36n0659_p0391a13║相非相，即見如來。此以空法為法身，空無生空為
X36n0659_p0391a14║常身，空不得空便是金剛身。是為通教佛身離百
X36n0659_p0391a15║非。又空中無法，無是無非，亦復無身，豈可以空為
X36n0659_p0391a16║是？若不是者，即為非也。二乘得空，何故不是？佛身
X36n0659_p0391a17║如空，不可窮盡，無相無礙，普能顯現，乃可稱是。二
X36n0659_p0391a18║乘不能現者，但是偏空，非時取證，名雜食身。此空
X36n0659_p0391a19║可破，即無常身；此空須棄，是塵土身，故空為非身。
X36n0659_p0391a20║諸佛得空，能現身者，是中道空，中道即是法身、常
X36n0659_p0391a21║身、金剛之身，是名別教佛身，離百非也。又非百惡
X36n0659_p0391a22║入百福，非百福入百空，非百空入百中，次第淺深，
X36n0659_p0391a23║縱橫竝別，皆為非也。次第取證，即雜食身；前後勝
X36n0659_p0391a24║劣，是無常身；差別隔礙，是塵土身，故別非也。佛身
X36n0659_p0391b01║圓妙，無復若干，一中無量，無量中一，非一非無量，
X36n0659_p0391b02║不一不異，具足無缺，名大涅槃。惡即中道，無二無
X36n0659_p0391b03║別，一切諸法，悉安樂性，百惡尚中，況百福空，而不
X36n0659_p0391b04║即中？即中之法，法身、常身、金剛之身，乃可稱是，是
X36n0659_p0391b05║名圓佛，離百非也。離前三非名佛身者，他經中意。
X36n0659_p0391b06║第四即非名佛身者，今經正意。古來諸師，全不料
X36n0659_p0391b07║簡，雖唱百非，不知何非？徒言法身，未知是何？此釋
X36n0659_p0391b08║大意可見。此既諸佛境界，玄妙難測，鑽仰彌難。更
X36n0659_p0391b09║又一解，初人天身一句，即具九十九句功德，後涅
X36n0659_p0391b10║槃句，亦具九十九句功德，中間亦然。何者？一句既
X36n0659_p0391b11║是法身，故備諸功德。依經又三番，前三句為一番，
X36n0659_p0391b12║明非人天身，似如非俗入真，
X36n0659_p0391b13║善男子！汝今當知，如來之身無量億劫堅牢難壞，非
X36n0659_p0391b14║人天身、非恐怖身、非雜食身。
X36n0659_p0391b15║入真之意，即俗即真，雙非兩捨，如放金剛，到金剛
X36n0659_p0391b16║際乃止。
X36n0659_p0391b17║次八十句為一番，明非身是身，似如非真出俗。
X36n0659_p0391b18║如來之身非身是身，不生不滅，不習不修，無量無邊，
X36n0659_p0391b19║無有足迹，無知無形，畢竟清淨無有動搖，無受無行，
X36n0659_p0391b20║不住不作，無味無雜，非是有為，非業非果，非行非滅，
X36n0659_p0391b21║非心非數，不可思議常不可議，無識離心亦不離心，
X36n0659_p0391b22║其心平等無有亦有，無有去來而亦去來，不破不壞，
X36n0659_p0391b23║不斷不絕，不出不滅，非主亦主，非有非無，非覺非觀，
X36n0659_p0391b24║非字非不字，非定非不定，不可見了了見，無處亦處，
X36n0659_p0391c01║無宅亦宅，無闇無明，無有寂靜而亦寂靜，是無所有
X36n0659_p0391c02║不受不施，清淨無垢，無爭斷爭，住無住處，不取不墮，
X36n0659_p0391c03║非法非非法，非福田非非福田，無盡不盡離一切盡，
X36n0659_p0391c04║是空離空雖不常住，非念念滅無有垢濁，無字離字，
X36n0659_p0391c05║非聲非說亦非修習，非稱非量，非一非異，非像非相
X36n0659_p0391c06║諸相莊嚴，非勇非畏，無寂不寂，無熱不熱，不可覩見
X36n0659_p0391c07║無有相貌。如來度脫一切眾生，無度脫故能解眾生，
X36n0659_p0391c08║無有解故覺了眾生，無覺了故如實說法，無有二故
X36n0659_p0391c09║不可量無等等，平如虗空無有形貌，同眾生性不斷
X36n0659_p0391c10║不常，常行一乘眾生見三，不退不轉斷一切結，不戰
X36n0659_p0391c11║不觸，非性住性，非合非散，非長非短，非圓非方，非陰
X36n0659_p0391c12║入界亦陰入界，非增非損，非勝非負，如來之身成就
X36n0659_p0391c13║如是無量功德。
X36n0659_p0391c14║出俗之意，即空即中，一出一切出，隨應度者，皆得
X36n0659_p0391c15║見聞。
X36n0659_p0391c16║後十七句為一番，明無有知者，無不知者，似如雙
X36n0659_p0391c17║非二邊。
X36n0659_p0391c18║無有知者、無不知者，無有見者、無不見者，非有為、非
X36n0659_p0391c19║無為，非世、非不世，非作、非不作，非依、非不依，非四大、
X36n0659_p0391c20║非不四大，非因、非不因，非眾生、非不眾生，非沙門、非
X36n0659_p0391c21║婆羅門，是師子、大師子，非身、非不身不可宣說，除一
X36n0659_p0391c22║法相不可算數，般涅槃時不般涅槃。
X36n0659_p0391c23║即邊入中，一色一香，無非中道。雖此分別，亦不一
X36n0659_p0391c24║向。若一向者，不成微妙。微妙者，即入即出，即中又
X36n0659_p0392a01║即出，即入即中又即中，即出即入，不一二三而一
X36n0659_p0392a02║二三。
X36n0659_p0392a03║三、如來下，結勸，又二：初、結。
X36n0659_p0392a04║如來法身皆悉成就如是無量微妙功德。迦葉！唯有
X36n0659_p0392a05║如來乃知是相，非諸聲聞、緣覺所知。迦葉！如是功德
X36n0659_p0392a06║成如來身，非是雜食所長養身。迦葉！如來真身功德
X36n0659_p0392a07║如是，云何復得諸疾患苦、危脆不堅、如坏器乎？迦葉！
X36n0659_p0392a08║如來所以示病苦者，為欲調伏諸眾生故。善男子！汝
X36n0659_p0392a09║今當知，如來之身即金剛身。
X36n0659_p0392a10║如是乃名微妙法身具足功德。餘四身亦如是結。
X36n0659_p0392a11║非聲聞、緣覺所知，結成常身；二乘無常，不能知常，
X36n0659_p0392a12║非長養，結成非雜食身；真身不同坏器，結成不壞
X36n0659_p0392a13║身。結金剛身如文。又結不壞身云示病苦，為調眾
X36n0659_p0392a14║生者，即是示破壞身。若例此文，亦應示非法身，鹿、
X36n0659_p0392a15║馬等；亦應示無常身，朝生暮殞等；亦應示雜食身，
X36n0659_p0392a16║為獵師食肉等；亦應示非金剛身，芭蕉、泡沫等。明
X36n0659_p0392a17║五句法身，即、入、非身、意也；示五非法之身，即、出、是
X36n0659_p0392a18║身、意也。即入即出，即出即入，即是微妙功德之意；
X36n0659_p0392a19║非入非出，是不可宣說之意也。依入五身，身具百
X36n0659_p0392a20║句，即五百句；依出五身，身具百句，即五百句，是為
X36n0659_p0392a21║一千。又即入即出，即出即入，又是二千；非即入，非
X36n0659_p0392a22║即出，非即出，非即入，又是二千，總為五千句。文云
X36n0659_p0392a23║如是無量微妙功德，豈止五千？約此經文，聊作五
X36n0659_p0392a24║千。
X36n0659_p0392b01║次從汝今日去勸也。
X36n0659_p0392b02║汝從今日常當專心思惟此義，莫念食身，亦當為人
X36n0659_p0392b03║說如來身即是法身。
X36n0659_p0392b04║勸自行化他如文。
X36n0659_p0392b05║三、從白佛去，是領解。
X36n0659_p0392b06║迦葉菩薩白佛言：世尊！如來成就如是功德，其身云
X36n0659_p0392b07║何當有病、苦、無常、破壞？我從今日常當思惟如來之
X36n0659_p0392b08║身是常法身、安樂之身，亦當為人如是廣說。
X36n0659_p0392b09║領上兩勸（云云）。
X36n0659_p0392b10║從唯然世尊去，是第二，答法身因。因有得果之能，
X36n0659_p0392b11║能名為力，即是答得大堅固力之問也。
X36n0659_p0392b12║唯然，世尊！如來法身金剛不壞，而未能知所因云何？
X36n0659_p0392b13║迦葉前疑無常速朽，聞佛百非非於雜食塵土等
X36n0659_p0392b14║身，然後方顯常身不壞，悟解歡喜，而猶未知法身
X36n0659_p0392b15║所因，云何更騰疑牒？問：金剛身是騰前所因？云何
X36n0659_p0392b16║是起後？
X36n0659_p0392b17║佛答為三：一、正答；二、領解；三、勸修。初有略、廣。略為
X36n0659_p0392b18║二：初、明護法；次、引證。初文者。
X36n0659_p0392b19║佛告迦葉：以能護持正法因緣故，得成就是金剛身。
X36n0659_p0392b20║護法不壞，今得常住不壞之身，取相似因而為答
X36n0659_p0392b21║問。
X36n0659_p0392b22║次我於往昔是略引證。
X36n0659_p0392b23║迦葉！我於往昔護法因緣，今得成就是金剛身常住
X36n0659_p0392b24║不壞。
X36n0659_p0392c01║從善男子！護持正法去，廣答，又二：初廣明護法，次
X36n0659_p0392c02║廣引證。初又二：一、在家，二、出家。
X36n0659_p0392c03║善男子！護持正法者，不受五戒，不修威儀，應持刀劒、
X36n0659_p0392c04║弓箭、矛槊，守護持戒清淨比丘。
X36n0659_p0392c05║在家護法，取其元心所為，棄事存理，匡弘大教，故
X36n0659_p0392c06║言護持正法。不拘小節，故言不修威儀。護法有四
X36n0659_p0392c07║句：出家在家共不能護者，無名行比丘，無勢力俗
X36n0659_p0392c08║人是也。在家出家獨不能護者，還是兩種各各不
X36n0659_p0392c09║能。出家在家獨能護者，佛及仙豫是也。出家在家
X36n0659_p0392c10║共能護者，今文是也。昔是為今，非今非為昔，是今
X36n0659_p0392c11║昔俱非，今昔俱是。昔時平而法弘，應持戒勿持仗。
X36n0659_p0392c12║今時嶮而法翳，應持仗勿持戒。今昔俱嶮，應俱持
X36n0659_p0392c13║仗。今昔俱平，應俱持戒。取捨得宜，不可一向。
X36n0659_p0392c14║次從迦葉白佛去，是出家人護法，有問有答。
X36n0659_p0392c15║迦葉菩薩白佛言：世尊！若有比丘離於守護，獨處空
X36n0659_p0392c16║閑塚間樹下，當說是人為真比丘。若有隨逐守護行
X36n0659_p0392c17║者，當知是輩是禿居士。
X36n0659_p0392c18║問中棄理存事為難。
X36n0659_p0392c19║佛告迦葉：莫作是語言禿居士。若有比丘隨所至處
X36n0659_p0392c20║供身取足，讀誦經典，思惟坐禪，有來問法即為宣說，所
X36n0659_p0392c21║謂布施、持戒、福德、少欲、知足。雖能如是種種說法，然
X36n0659_p0392c22║故不能作師子吼，不為師子之所圍繞，不能降伏非
X36n0659_p0392c23║法惡人。如是比丘不能自利及利眾生，當知是輩懈
X36n0659_p0392c24║怠嬾惰。雖能持戒守護淨行，當知是人無所能為。若
X36n0659_p0393a01║有比丘供身之具亦當豐足，復能護持所受禁戒，能
X36n0659_p0393a02║師子吼廣說妙法，謂修多羅、祇夜、受記、伽陀、優陀那、
X36n0659_p0393a03║伊帝目多伽、闍陀伽、毗佛略、阿浮陀達磨，以如是等
X36n0659_p0393a04║九部經典為他廣說，利益安樂諸眾生故，唱如是言：
X36n0659_p0393a05║涅槃經中制諸比丘不應畜養奴婢、牛、羊非法之物。
X36n0659_p0393a06║若有比丘畜如是等不淨之物，應當治之。如來先於
X36n0659_p0393a07║異部經中說：有比丘畜如是等非法之物，某甲國王
X36n0659_p0393a08║如法治之，驅令還俗。若有比丘能作如是師子吼時，
X36n0659_p0393a09║有破戒者聞是語已，咸共瞋怒害是法師。是說法者
X36n0659_p0393a10║設復命終，故名持戒自利利人。以是緣故，我聽國主、
X36n0659_p0393a11║羣臣、宰相、優婆塞等護說法人。若有欲得護正法者，
X36n0659_p0393a12║當如是學。迦葉！如是破戒不護法者名禿居士，非持
X36n0659_p0393a13║戒者得如是名。
X36n0659_p0393a14║答中，棄事存理為答，如文。
X36n0659_p0393a15║二、從善男子！過去久遠去，是廣引證。文為四：一、護
X36n0659_p0393a16║法本緣；次從爾時，有一去，明護法行；三、從尋即命
X36n0659_p0393a17║終去，是護法果報；四、從爾時，王者去，是結會。前二
X36n0659_p0393a18║如文。
X36n0659_p0393a19║善男子！過去久遠無量無邊阿僧祇劫，於此拘尸城
X36n0659_p0393a20║有佛出世，號歡喜增益如來、應供、正徧知、明行足、善
X36n0659_p0393a21║逝、世間解、無上士、調御丈夫、天人師、佛、世尊。爾時，世
X36n0659_p0393a22║界廣博嚴淨，豐樂安隱，人民熾盛，無有饑渴，如安樂
X36n0659_p0393a23║國諸菩薩等。彼佛世尊住世無量，化眾生已，然後乃
X36n0659_p0393a24║於娑羅雙樹入般涅槃。佛涅槃後，遺法住世無量億
X36n0659_p0393b01║歲，餘四十秊佛法未滅。
X36n0659_p0393b02║爾時，有一持戒比丘，名曰覺德，多有徒眾眷屬圍繞，
X36n0659_p0393b03║能師子吼，班宣廣說九部經典，制諸比丘，不得畜養
X36n0659_p0393b04║奴婢牛羊非法之物。爾時，多有破戒比丘，聞作是說，
X36n0659_p0393b05║皆生惡心，執持刀仗，逼是法師。是時，國王名曰有德，
X36n0659_p0393b06║聞是事已，為護法故，即便往至說法者所，與是破戒
X36n0659_p0393b07║諸惡比丘，極共戰𩰖，令說法者，得免危害。王時被創，
X36n0659_p0393b08║舉身周徧。爾時，覺德尋讚王言：善哉！善哉！王今真是
X36n0659_p0393b09║護正法者，當來之世，此身當為無量法器。王於是時，
X36n0659_p0393b10║得聞法已，心大歡喜。
X36n0659_p0393b11║尋即命終生阿閦佛國，而為彼佛作第一弟子。其王
X36n0659_p0393b12║將從人民眷屬，有戰𩰖者、有隨喜者，一切不退菩提
X36n0659_p0393b13║之心，命終悉生阿閦佛國。覺德比丘却後壽終，亦得
X36n0659_p0393b14║往生阿閦佛國，而為彼佛作聲聞眾中第二弟子。若
X36n0659_p0393b15║有正法欲滅盡時，應當如是受持擁護。
X36n0659_p0393b16║第三中云阿閦者，道行云無怒，放光云妙樂，無怒、
X36n0659_p0393b17║妙樂二名相成。淨名云：無動王前生是第一，比丘
X36n0659_p0393b18║後生是第二。又約四依，王是初依，第一比丘是第
X36n0659_p0393b19║二依。為聲聞者，非小乘也，乃是大乘聲聞。舉此二
X36n0659_p0393b20║人定以何人為證？舊取王能護為證，或雙取為證。
X36n0659_p0393b21║第四，如文。
X36n0659_p0393b22║迦葉！爾時王者，則我身是；說法比丘，迦葉佛是。迦葉！
X36n0659_p0393b23║護正法者，得如是等無量果報。以是因緣，我於今日
X36n0659_p0393b24║得種種相以自莊嚴，成就法身、不可壞身。
X36n0659_p0393c01║次迦葉白佛：如來常身猶如畫石，是領解。
X36n0659_p0393c02║迦葉菩薩復白佛言：世尊！如來常身猶如畫石。
X36n0659_p0393c03║我以常解，解佛常身，耿耿不沒，喻如畫石。
X36n0659_p0393c04║三、以是因緣下，勸修，又二：初、通舉因果以勸四眾；
X36n0659_p0393c05║佛告迦葉：善男子！以是因緣故，比丘、比丘尼、優婆塞、
X36n0659_p0393c06║優婆夷應當勤加護持正法，護法果報廣大無量。
X36n0659_p0393c07║次別勸在家開執刀仗，文即為二：先勸。
X36n0659_p0393c08║善男子！是故，護法優婆塞等應執刀杖擁護如是持
X36n0659_p0393c09║法比丘。若有受持五戒具者，不得名為大乘人也；不
X36n0659_p0393c10║受五戒為護正法，乃名大乘。護正法者，應當執持刀
X36n0659_p0393c11║劒、器仗侍衛法師。
X36n0659_p0393c12║次簡又四：一問，二答，三領，四述。就問為二：初問師
X36n0659_p0393c13║之有無，二問戒之持犯。問者：
X36n0659_p0393c14║迦葉白佛言：世尊！若諸比丘與如是等諸優婆塞持
X36n0659_p0393c15║刀仗者共為伴侶，為有師耶？為無師乎？
X36n0659_p0393c16║問：其與持刀仗者隨，猶有師德，為無師德？
X36n0659_p0393c17║為是持戒？為是破戒？
X36n0659_p0393c18║就佛答又兩：初正答，後結歎。正答中二：初答戒之
X36n0659_p0393c19║有無，次答師之有無。初文二。初正答者。
X36n0659_p0393c20║佛告迦葉：莫謂是等為破戒人。善男子！我涅槃後，濁
X36n0659_p0393c21║惡之世國土荒亂，互相鈔掠，人民饑餓。爾時，多有為
X36n0659_p0393c22║饑餓故發心出家，如是之人名為禿人。是禿人輩見
X36n0659_p0393c23║有持戒、威儀具足、清淨比丘護持正法，驅逐令出，若
X36n0659_p0393c24║殺、若害。
X36n0659_p0394a01║是無戒人與護法相隨，而護法者非無戒人，如文。
X36n0659_p0394a02║次既自持戒，云何化他？更問此事。
X36n0659_p0394a03║迦葉菩薩復白佛言：世尊！是持戒人護正法者，云何
X36n0659_p0394a04║當得遊行村落城邑教化？
X36n0659_p0394a05║佛答：與護法者俱。如文。
X36n0659_p0394a06║善男子！是故，我今聽持戒人依諸白衣持刀仗者以
X36n0659_p0394a07║為伴侶。若諸國主、大臣、長者、優婆塞等，為護法故，雖
X36n0659_p0394a08║持刀仗，我說是等名為持戒。雖持刀仗，不應斷命。若
X36n0659_p0394a09║能如是，即得名為第一持戒。
X36n0659_p0394a10║從迦葉！夫護法者去，二、答有師無師之問。先略後
X36n0659_p0394a11║廣。
X36n0659_p0394a12║迦葉言：夫護法者，謂具正見，能廣宣說大乘經典，終
X36n0659_p0394a13║不捉持王者寶蓋、油缾、穀米、種種果蓏，不為利養親
X36n0659_p0394a14║近國王、大臣、長者，於諸檀越心無諂曲，具足威儀，摧
X36n0659_p0394a15║伏破戒諸惡人等，是名持戒護法之師，能為眾生真
X36n0659_p0394a16║知識，其心弘廣，譬如大海。
X36n0659_p0394a17║略中三意：一、持經，二、持律，三、摧伏破戒。具此三德，
X36n0659_p0394a18║故可為師。正見是內解，解經律、遇強緣、摧伏惡人
X36n0659_p0394a19║是外用。
X36n0659_p0394a20║迦葉！若有比丘下，是廣答，還廣前三而不次第。初
X36n0659_p0394a21║廣摧伏，為三：先出壞眾師弟；
X36n0659_p0394a22║迦葉！若有比丘以利養故為他說法，是人所有徒眾
X36n0659_p0394a23║眷屬，亦效是師貪求利養，是人如是便自壞眾。
X36n0659_p0394a24║次通舉三眾。
X36n0659_p0394b01║迦葉！眾有三種：一者、犯戒雜僧；二者、愚癡僧；三者、清
X36n0659_p0394b02║淨僧。破戒雜僧則易可壞，持戒淨僧利養因緣所不
X36n0659_p0394b03║能壞。云何破戒雜僧？若有比丘雖持禁戒，為利養故，
X36n0659_p0394b04║與破戒者坐起行來，共相親附同其事業，是名破戒，
X36n0659_p0394b05║亦名雜僧。云何愚癡僧？若有比丘在阿蘭若處，諸根
X36n0659_p0394b06║不利、闇鈍𧄼瞢、少欲乞食，於說戒日及自恣日，教諸
X36n0659_p0394b07║弟子清淨懺悔。見非弟子多犯禁戒，不能教令清淨
X36n0659_p0394b08║懺悔，而便與共說戒自恣，是名愚癡僧。云何名清淨
X36n0659_p0394b09║僧？有比丘僧，百千億魔所不能壞。
X36n0659_p0394b10║三、明淨眾能壞前二眾。
X36n0659_p0394b11║是菩薩眾本性清淨，能調如上二部之眾，悉令安住
X36n0659_p0394b12║清淨眾中，是名護法無上大師。
X36n0659_p0394b13║從善持律去，廣明持律能壞前二。
X36n0659_p0394b14║善持律者，為欲調伏利眾生故，知諸戒相若輕若重，
X36n0659_p0394b15║非是律者則不證知，若是律者則便證知。云何調眾
X36n0659_p0394b16║生故？若諸菩薩為化眾生，常入聚落不擇時節，或至
X36n0659_p0394b17║寡婦及淫女舍，與同住止經歷多秊，若是聲聞所不
X36n0659_p0394b18║應為，是名調伏利益眾生。云何知重？若見如來因事
X36n0659_p0394b19║制戒，汝從今日慎莫更犯。如四重禁，出家之人所不
X36n0659_p0394b20║應作而故作者，非是沙門、非釋種子，是名為重。云何
X36n0659_p0394b21║為輕？若犯輕事如是三諫，若能捨者是名為輕。非律
X36n0659_p0394b22║不證者，若有讚說不清淨物應受用者，不共同止。是
X36n0659_p0394b23║律應證者，善學戒律不近破戒，見有所行隨順戒律
X36n0659_p0394b24║心生歡喜，如是能知佛法所作善能解說，是名律師
X36n0659_p0394c01║善解一字。
X36n0659_p0394c02║律中明六種五法：一、學人，二、無學人，三、神解，四、畜
X36n0659_p0394c03║弟子，五、訓誨，六、事用。此中正是神解五法，得離依
X36n0659_p0394c04║止，堪為師位。四事與律問答小異，一事則異。律謂
X36n0659_p0394c05║為誦木叉，此中名隨時教化。神解五法者：一、是調
X36n0659_p0394c06║伏眾生，二、知輕，三、知重，四、是律應證，五、非律不證。
X36n0659_p0394c07║云何調伏？調眾生時，不得選擇時節處所，又不得
X36n0659_p0394c08║一向漫調（云云）。知重可見。知輕者，即十三，前九無
X36n0659_p0394c09║諫，後四有諫。兩諫不從，未結具方便罪；三諫不從，
X36n0659_p0394c10║方結正罪。非律不證者，知他犯律，不應證之。如有
X36n0659_p0394c11║人云：佛入凡夫中作五欲，便自忘是聖人。後遇善
X36n0659_p0394c12║知識語云：汝是聖人，那作此事？只覺自是聖人。又
X36n0659_p0394c13║佛入地獄，代眾生受苦，實受割㓟之痛。如此等言
X36n0659_p0394c14║，餘皆不證，聖人豈然？又云：彌勒！應為五百，我是一
X36n0659_p0394c15║人。斯言皆不可證。善解一字者，即律一字，應約律
X36n0659_p0394c16║字解五名也。如止觀（云云）。
X36n0659_p0394c17║善持契經，明去廣持經。
X36n0659_p0394c18║善持契經亦復如是。如是！
X36n0659_p0394c19║亦復如是。例律應有五事：一、隨時教化，二、知有餘，
X36n0659_p0394c20║三、知無餘，四、非經不證，五、是經應證。
X36n0659_p0394c21║二，佛法無量，是結歎。
X36n0659_p0394c22║善男子！佛法無量不可思議，如來亦爾不可思議。
X36n0659_p0394c23║迦葉下，第三、領解。
X36n0659_p0394c24║迦葉菩薩白佛言：世尊！如是，如是！誠如聖言。佛法無
X36n0659_p0395a01║量，不可思議；如來亦爾，不可思議。故知如來常住不
X36n0659_p0395a02║壞，無有變異。我今善學，亦當為人廣宣是義。
X36n0659_p0395a03║佛讚下，第四、述成（云云）。
X36n0659_p0395a04║爾時，佛讚迦葉菩薩：善哉，善哉！如來身者，即是金剛
X36n0659_p0395a05║不可壞身。菩薩應當如是善學正見正知。若能如是
X36n0659_p0395a06║了了知見，即是見佛金剛之身、不可壞身，如於鏡中
X36n0659_p0395a07║見諸色像。
X36n0659_p0395a08║學人五法者，謂信、戒、定、慧、多聞，從五停心至那含
X36n0659_p0395a09║也。無學人五法，謂五分法身，齊第四果。神解五法
X36n0659_p0395a10║如前。畜弟子五法者，一謂十夏，十夏是長宿，堪畜
X36n0659_p0395a11║弟子。二持戒纖毫不犯，今時不犯，初篇即名不犯，
X36n0659_p0395a12║後可悔故。三多聞大小內外精通者，若不能具，會
X36n0659_p0395a13║須一藏，無者不可。四能除弟子憂悔，若退戒還俗，
X36n0659_p0395a14║應說苦切之事。五能除弟子惡邪，弟子既無衣食
X36n0659_p0395a15║勢力，即欲越濟，應為除其惡邪。餘兩五法不論（云
X36n0659_p0395a16║云）。
X36n0659_p0395a17║大般涅槃經名字功德品第六。
X36n0659_p0395a18║名字功德品
X36n0659_p0395a19║夫世間名字有同有異，同者俱是體上之稱，異者
X36n0659_p0395a20║名召於體、字歎其德。佛法亦爾，隨順世間強分同
X36n0659_p0395a21║異，以大般涅槃為名，其餘稱歎不可思議諸佛境
X36n0659_p0395a22║界正法門等悉皆是字，而此名字通有功德。今先
X36n0659_p0395a23║分別名之功德，文中舉七善七譬釋此經名，謂語
X36n0659_p0395a24║善、義善、文善，純備具足是獨一善，清淨是行善，梵
X36n0659_p0395b01║行是慈善，金剛寶藏是備具善，冶城取上中下足
X36n0659_p0395b02║為十善，開善合為八善。今依七譬釋七善文，又餘
X36n0659_p0395b03║經及下文皆言七善，不勞足之。初譬明大是廣義，
X36n0659_p0395b04║所謂八河入海；又是深義，所謂一方深奧祕密；又
X36n0659_p0395b05║大是極義，所謂悕望永斷；又是第一義，所謂象迹
X36n0659_p0395b06║為最；又是勝義，所謂秋耕為勝；又大是寂義，所謂
X36n0659_p0395b07║善治亂心；又大是具足義，所謂八味具足。皆一一
X36n0659_p0395b08║敘之，名大般涅槃。此即名功德。次稱歎字功德。功
X36n0659_p0395b09║德有三：一、是諸佛之師。文云：無量無邊諸佛世尊
X36n0659_p0395b10║之所修習。二、是菩薩之門。文云：菩薩修是大般涅
X36n0659_p0395b11║槃，得正法門，能為良醫。三、杜眾生四惡之趣。文云：
X36n0659_p0395b12║眾生聞此經名，墮四趣者，無有是處。然涅槃功德，
X36n0659_p0395b13║無量無邊，不可思議。略舉三條，釋字功德。六卷，名
X36n0659_p0395b14║受持品。此從能持人得名，此文從所持法得名，互
X36n0659_p0395b15║舉一邊。此品答上云何於此經究竟到彼岸之問。
X36n0659_p0395b16║文中明諸佛修習已到彼岸，菩薩得聞，則是中流。
X36n0659_p0395b17║眾生聞名，發足此岸。然涅槃之河，非彼此中。而彼
X36n0659_p0395b18║此中，一問，三答。答過所問。就文為四：一、勸持，二、問，
X36n0659_p0395b19║三、答，四、領解。初為二：一、勸持，
X36n0659_p0395b20║爾時，如來復告迦葉：善男子！汝今應當善持是經文
X36n0659_p0395b21║字章句所有功德。
X36n0659_p0395b22║二，受持。
X36n0659_p0395b23║若有善男子、善女人，聞是經名生四趣者，無有是處。
X36n0659_p0395b24║何以故？如是經典，乃至無量無邊諸佛之所修習，所
X36n0659_p0395c01║得功德我今當說。
X36n0659_p0395c02║受持功德，不墮四趣者，舊云：聞經修行，登於性地，
X36n0659_p0395c03║是則不墮。二云：為作遠緣，起惡則墮。但藉此緣，後
X36n0659_p0395c04║能反本。又云：聞經理解，與聞慧相應，理數不墮。興
X36n0659_p0395c05║皇云：聞經名者，下文自云：名無名故，聞不聞故。如
X36n0659_p0395c06║此聞名，無生正解，尚超人天，寧墮四趣？當知所得
X36n0659_p0395c07║功德，超度有流，是佛境界。二乘不知，今皆不然。聞
X36n0659_p0395c08║經得解，自是生解功德，何關歎於聞經功德？此不
X36n0659_p0395c09║相應，但持五戒。五戒小善，尚不墮惡，況復修行？夫
X36n0659_p0395c10║大涅槃，是深廣極勝第一寂靜具足之名。信此為
X36n0659_p0395c11║受，不忘為持。如此聞名，自不墮惡，不俟深解。
X36n0659_p0395c12║二、白佛去。是問為二：一、問名功德；
X36n0659_p0395c13║迦葉菩薩白佛言：世尊！當何名此經？
X36n0659_p0395c14║二、問持功德。
X36n0659_p0395c15║菩薩摩訶薩云何奉持？
X36n0659_p0395c16║向聞勸持及以聞名，既猶未了，是故更問。
X36n0659_p0395c17║三、佛答其二問，即為兩章答名，為三：初、判名；次、明
X36n0659_p0395c18║七善；三、明七譬。初文可見。
X36n0659_p0395c19║佛告迦葉：是經名為大般涅槃。
X36n0659_p0395c20║次七善者：
X36n0659_p0395c21║上語亦善，中語亦善，下語亦善，義味深邃，其文亦善，
X36n0659_p0395c22║純備具足清淨梵行，金剛寶藏滿足無缺。汝善諦聽，
X36n0659_p0395c23║我今當說。
X36n0659_p0395c24║舊釋序、正、流通為初、中、後善。招提云：萬德是初善，
X36n0659_p0396a01║萬善是中善，萬果為後善。果與善殊，此不可用。經
X36n0659_p0396a02║約行施是初善，持戒為中善，得報為後善（云云）。
X36n0659_p0396a03║三、七譬者。
X36n0659_p0396a04║善男子！所言大者，名之為常。如八大河悉歸大海；此
X36n0659_p0396a05║經如是，降伏一切諸煩惱結及諸魔性，然後要於大
X36n0659_p0396a06║般涅槃放捨身命，是故名曰大般涅槃。善男子！又如
X36n0659_p0396a07║醫師有一祕方，悉攝一切所有醫術。善男子！如來亦
X36n0659_p0396a08║爾，所說種種妙法祕密深奧藏門，悉皆入此大般涅
X36n0659_p0396a09║槃，是故名為大般涅槃。善男子！譬如農夫，春月下種
X36n0659_p0396a10║常有希望，既收果實，眾望都息。善男子！一切眾生亦
X36n0659_p0396a11║復如是，修學餘經常希滋味，若得聞是大般涅槃，希
X36n0659_p0396a12║望餘經所有滋味悉皆永斷，是大涅槃能令眾生度
X36n0659_p0396a13║諸有流。善男子！如諸迹中，象迹為最；此經如是，於諸
X36n0659_p0396a14║經三昧最為第一。善男子！譬如耕田，秋耕為勝；此經
X36n0659_p0396a15║如是，諸經中勝。善男子！如諸藥中，醍醐第一，善治眾
X36n0659_p0396a16║生熱惱亂心，是大涅槃為最第一。善男子！譬如甜酥，
X36n0659_p0396a17║八味具足；大般涅槃亦復如是，八味具足。云何為八？
X36n0659_p0396a18║一者、常，二者、恒，三者、安，四者、清涼，五者、不老，六者、不
X36n0659_p0396a19║死，七者、無垢，八者、快樂，是為八味。具是八味，是故名
X36n0659_p0396a20║為大般涅槃。若諸菩薩摩訶薩安住是中，復能處處
X36n0659_p0396a21║示現涅槃，是故名為大般涅槃。
X36n0659_p0396a22║他解：六譬釋大，後一譬釋般涅槃。今觀文，初譬釋
X36n0659_p0396a23║大，後六譬釋般涅槃。然通釋名，不分別也。問：此中
X36n0659_p0396a24║以常釋大，應以大釋常，便為不異？答：一往名異，其
X36n0659_p0396b01║意則同。以非常非無常故常，非小非大故大，故互
X36n0659_p0396b02║相釋。降伏諸結者，即煩惱魔。魔性者，天魔。放捨身
X36n0659_p0396b03║命者，即陰、死兩魔。餘五譬可見。最後譬中云八味
X36n0659_p0396b04║者，以譬四德：開常出恒，不為緣生故常，不為緣滅
X36n0659_p0396b05║故恒；開樂出安，外無能壞為安，內無所受為樂；無
X36n0659_p0396b06║垢與清涼，同皆是淨；不老不死，同皆是我。問：云何
X36n0659_p0396b07║是酥之八味？有人用八功德水為？答：此不爾。水、乳
X36n0659_p0396b08║體別，本不相關（云云）。輭、輕屬觸，不臭是香，飲時無
X36n0659_p0396b09║苦，調適是功德，云何併之而作味釋？有人以六味
X36n0659_p0396b10║為？答：此亦不然。苦、辛、鹹、酢，酥中永無，對義不便，數
X36n0659_p0396b11║又不足。今謂乳、酪時淡，其味不足；醍醐時濃，味已
X36n0659_p0396b12║純一。酥居季、孟之間，兼備眾味，可得為譬。酥有生、
X36n0659_p0396b13║熟，去酪近，即酪、漿二味；乳是其本，即五味也。就甜、
X36n0659_p0396b14║淡、膩，即為八味。
X36n0659_p0396b15║二、善男子下，答奉持問。
X36n0659_p0396b16║迦葉！善男子、善女人若欲於此大般涅槃而涅槃者，
X36n0659_p0396b17║當如是學：如來常住，法、僧亦然。
X36n0659_p0396b18║上答名則廣，今答持何略？既廣達名字，受持功德
X36n0659_p0396b19║亦復不少，故不多說。
X36n0659_p0396b20║四、白佛下，領解也。初、領名。
X36n0659_p0396b21║迦葉菩薩復白佛言：甚奇，世尊！如來功德不可思議，
X36n0659_p0396b22║法、僧亦爾不可思議，是大涅槃亦不可思議。
X36n0659_p0396b23║後領功德。
X36n0659_p0396b24║若有修學是經典者，得正法眼，能為良醫。若未學者，
X36n0659_p0396c01║當知是人盲無慧眼，無明所覆。
X36n0659_p0396c02║大般涅槃經卷第三
X36n0659_p0396c03║涅槃經疏卷第四
X36n0659_p0396c04║日東　天台沙門本純　分會
X36n0659_p0396c05║
X36n0659_p0396c06║南本大般涅槃經會疏卷第三