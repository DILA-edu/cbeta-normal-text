X36n0659_p0419b01║南本大般涅槃經會疏卷第六
X36n0659_p0419b02║
X36n0659_p0419b03║大般涅槃經四依品第八（卷第六）
X36n0659_p0419b04║北涼　天竺三藏　曇無讖　譯
X36n0659_p0419b05║晉　沙門　慧嚴　慧觀
X36n0659_p0419b06║　謝靈運　重治
X36n0659_p0419b07║四依品
X36n0659_p0419b08║四者，數也。依者，憑也。一切世間憑之得益，故言四
X36n0659_p0419b09║依。憑有二種：一、憑自法取益，二、憑他取益。若唯憑
X36n0659_p0419b10║法，不兼憑人，不名為依。若依人者，兼得於法。文云：
X36n0659_p0419b11║四人出世，護持建立，利益義強，故立四依。答：上云
X36n0659_p0419b12║何得廣大，為眾作依止？問：廣大，法也。得者，人也。直
X36n0659_p0419b13║論廣大，亦可依止，未必有人。若得法者，人必有法。
X36n0659_p0419b14║上問得法人，今答得法人，故知從人立四依名。又
X36n0659_p0419b15║昔人雜真偽，依法簡人。今法混大小，依人簡法。令
X36n0659_p0419b16║依正人取正法故，依於四人立四依品。又昔依法
X36n0659_p0419b17║簡人，則其人無法，法亦不徧，如捨此就彼以求虗
X36n0659_p0419b18║空。今明人即秉法，不捨此就彼，故從四人立四依
X36n0659_p0419b19║品。是用四悉檀意以釋品也。問：如來是正人，何不
X36n0659_p0419b20║作如來像？四果非正人，那作四果像？答：佛雖正人，
X36n0659_p0419b21║其出佛後，故不得作如來之像。四果非正人，謂四
X36n0659_p0419b22║果是真福田，化道易行，宜作此像。問：餘像難者，楞
X36n0659_p0419b23║嚴何故種種示現？答：通論悉作，別存四果。自有如
X36n0659_p0419b24║來為如來，如來為四依，四依為如來，四依為四依，
X36n0659_p0419c01║四依為四果，四果為四果，四果不能為四依。雖有
X36n0659_p0419c02║諸義，今取一途，即是四依為四果像。問：如來為四
X36n0659_p0419c03║依，可得四依為一依不？答：上開一相為四相，合四
X36n0659_p0419c04║相為一相。開則百解脫，合則但是如來涅槃。今從
X36n0659_p0419c05║涅槃開出四依，合則還是佛為四依。問：何故初令
X36n0659_p0419c06║依法，後令依人？答：佛初出世，邪人甚多，使依正法
X36n0659_p0419c07║簡邪人。後無邪人，唯有小法，令依正人簡小法。亦
X36n0659_p0419c08║是初人利故依法，今人鈍故依人。究竟而論，人法
X36n0659_p0419c09║雙依。文云：依法者是法性，法性即如來。舊明四依，
X36n0659_p0419c10║位行不同。地論人三十心前是弟子位，三十心是
X36n0659_p0419c11║師位，初地已上是第二依，皆師位。成論人十住六
X36n0659_p0419c12║心已前是弟子位，七住已上是初依師位。又云：十
X36n0659_p0419c13║二心已前是弟子位，十三心是初依師位。彼見華
X36n0659_p0419c14║嚴十三心為主為導，為尊為勝。又十七心已前弟
X36n0659_p0419c15║子位，十八心已上是初依師位。又十九心已前是
X36n0659_p0419c16║弟子位，二十心道種終心是初依師位。中論師十
X36n0659_p0419c17║信皆非師位。十住初心去至六住是初依師位，從
X36n0659_p0419c18║七住至七地是第二依位，八地九地是第三依位，
X36n0659_p0419c19║第十地是第四依位。差別為論初有煩惱無涅槃，
X36n0659_p0419c20║後有涅槃無煩惱。無差別論初後俱有煩惱俱有
X36n0659_p0419c21║涅槃。然地人是別義，中論是圓義。成論三十心不
X36n0659_p0419c22║斷別惑，而於中立依，別圓俱不成。今約地前未斷
X36n0659_p0419c23║別惑是初依，地上斷別惑作三依者是別義。約十
X36n0659_p0419c24║信是初依，三十心十地斷別惑作三依者是圓義。
X36n0659_p0420a01║就圓義更作通別。通者四十心共作四依。別者十
X36n0659_p0420a02║信是初依，初住至六住是第二依，七住至九住是
X36n0659_p0420a03║第三依，十住是第四依。餘皆例爾。他明初依有師
X36n0659_p0420a04║弟位，今則不爾。四依通是師位，能為世間作依止
X36n0659_p0420a05║故。通是弟子位，弘宣佛法故。別論初依唯弟子，後
X36n0659_p0420a06║依唯師，中間亦師亦弟子（云云）。分此品為八：一標
X36n0659_p0420a07║名相，二辨利益，三明出時，四論植因，五判罪福，六
X36n0659_p0420a08║勸供養，七簡真偽，八會今昔。初文為三：一標章歎，
X36n0659_p0420a09║二列數歎，三示相歎。標章者，
X36n0659_p0420a10║佛復告迦葉：善男子！是大般涅槃微妙經中，有四種
X36n0659_p0420a11║人能護正法、建立正法、憶念正法、能多利益憐憫世
X36n0659_p0420a12║間、為世間依、安樂人天。
X36n0659_p0420a13║大涅槃中有四種人，此四皆得涅槃法，故名涅槃
X36n0659_p0420a14║中人。若俱得法，云何初依具煩惱性？今明得法多
X36n0659_p0420a15║種：初依相似得法，後三分真得法。真、似合論，皆在
X36n0659_p0420a16║涅槃。此中通歎四人自行化他之德。於有佛法處
X36n0659_p0420a17║不令他緣擾亂，故言能護；於無佛法處能令興顯，
X36n0659_p0420a18║故言建立；有、無兩處皆能住持，故言憶念。此三句
X36n0659_p0420a19║自行德也。有佛法處能令增上，故言能多利益；無
X36n0659_p0420a20║佛法處能使見聞，故言憐憫；有、無兩處雙作依止。
X36n0659_p0420a21║今按此句歎益他德。
X36n0659_p0420a22║二、從何等為四者？列數歎也。
X36n0659_p0420a23║何等為四？有人出世具煩惱性，是名第一；須陀洹人、
X36n0659_p0420a24║斯陀含人，是名第二；阿那含人，是名第三；阿羅漢人，
X36n0659_p0420b01║是名第四。是四種人出現於世，能多利益憐憫世間，
X36n0659_p0420b02║為世間依安樂人天。
X36n0659_p0420b03║具煩惱性名第一者，依別教判，即三十心；依圓教
X36n0659_p0420b04║判，即十信位。此之兩位皆斷通惑，則不得言具煩
X36n0659_p0420b05║惱事；皆伏別惑，其事不起、其性猶存，故言具煩惱
X36n0659_p0420b06║性。次初二果名第二者，依別教判，初地至六地；若
X36n0659_p0420b07║依圓教，一途別判，初住至六住。準通共乘，見地至
X36n0659_p0420b08║薄地俱未離欲；若準大乘，七地亦有未離肉身（云
X36n0659_p0420b09║云）。三果為第三依者，依則教判，是八、九地；若依圓
X36n0659_p0420b10║教，一途別判，在八住位。準小乘判，不還欲界；準大
X36n0659_p0420b11║乘判，七地之位不還三界（云云）。第四果可解。若細
X36n0659_p0420b12║就圓教判者（云云）。
X36n0659_p0420b13║三從云何名為去是示相歎，為二：先示四人相，後
X36n0659_p0420b14║總歎德。初文自為四。初人時為三：一伏道相，二修
X36n0659_p0420b15║行相，三位相。初伏道者。
X36n0659_p0420b16║云何名為具煩惱性？
X36n0659_p0420b17║煩惱未除，故名為具；事已被伏，但惑體在，故名為
X36n0659_p0420b18║性，故是伏道。
X36n0659_p0420b19║次修行相者。
X36n0659_p0420b20║若有人能奉持禁戒，威儀具足建立正法，從佛所聞
X36n0659_p0420b21║解其文義，轉為他人分別宣說，所謂少欲、多欲、非道，
X36n0659_p0420b22║廣說如是八大人覺，有犯罪者教令發露懺悔滅除，
X36n0659_p0420b23║善知菩薩方便所行祕密之法。
X36n0659_p0420b24║伏惑行行，不出自他。自行不出戒慧二學，化他不
X36n0659_p0420c01║出生善。破惡罪而言之，不出權實二智。善知方便，
X36n0659_p0420c02║權智也。祕密之法，實智也。尋文可見。八大人覺者，
X36n0659_p0420c03║出遺教經。少欲、知足、遠離、精進、正念、正定、正慧、不
X36n0659_p0420c04║戲論。少欲是道，多欲非道。乃至不戲論是道，戲論
X36n0659_p0420c05║非道（云云）。
X36n0659_p0420c06║三位相為三：初以凡簡聖，次以聖簡凡，後以因簡
X36n0659_p0420c07║果而定其位。
X36n0659_p0420c08║是名凡夫，非第八人。第八人者，不名凡夫，名為菩薩，
X36n0659_p0420c09║不名為佛。
X36n0659_p0420c10║初是凡非聖者，菩薩非佛非第八人者，用共地釋
X36n0659_p0420c11║之，八人是斷道，初依伏道故非第八。又後後向前，
X36n0659_p0420c12║八人地是第八，故言非第八人。
X36n0659_p0420c13║第二、依相，亦三：一、證相；二、行相；三、位相。
X36n0659_p0420c14║第二人者，名須陀洹、斯陀含，若得正法。
X36n0659_p0420c15║初證相中，若得正法者，是斷道證。別惑既除，佛性
X36n0659_p0420c16║乃顯，與法相應，修道故得，故云得法。
X36n0659_p0420c17║受持正法，從佛聞法，如其所聞，聞已書寫，受持讀誦，
X36n0659_p0420c18║轉為他說。若聞法已，不寫不受，不持不說，而言奴婢
X36n0659_p0420c19║不淨之物，佛聽畜者，無有是處。
X36n0659_p0420c20║次行相中，受持正法者，即從真起行。例如小乘修
X36n0659_p0420c21║道之行，亦不出自行化他。然證道行行，心純是法，
X36n0659_p0420c22║無有非法。故言不淨之物，佛聽畜者，無有是處（云
X36n0659_p0420c23║云）。
X36n0659_p0420c24║三、是名下位相小難。
X36n0659_p0421a01║是名第二人。如是之人未得第二、第三住處，名為菩
X36n0659_p0421a02║薩已得受記。
X36n0659_p0421a03║舊云未得色、無色定。又四忍為論，但得伏順，未得
X36n0659_p0421a04║無生寂滅。今明若準前人，亦應可然。以前簡後，是
X36n0659_p0421a05║名第二人；以後簡前，未得第二、第三住處。準小乘
X36n0659_p0421a06║中，佛為第一，身子第二，阿難第三。此中以後同前
X36n0659_p0421a07║簡之，故佛是第一，第四依是第二，第三依是第三。
X36n0659_p0421a08║此人未得如是第二、第三住處，名為菩薩，定是因
X36n0659_p0421a09║位，已得受記，定當得果。此人斷無明，見佛性，緣熟
X36n0659_p0421a10║即能八相成道，故言已得受記。古來三釋，皆不可
X36n0659_p0421a11║解。河西云：後人從初人受名，第四從第三，第三從
X36n0659_p0421a12║第二，第二從第一，即名第一人，所以未得第二、第
X36n0659_p0421a13║三住處。觀師云：合凡聖兩人共作一依，但是初依
X36n0659_p0421a14║未得第二、第三住處。依增一集初、二二果為第二
X36n0659_p0421a15║依人，初果未得第二，第二果未得第三，彰此二果
X36n0659_p0421a16║竝有未得，同是功用，故為一依。此解易見，不同諸
X36n0659_p0421a17║師。今明若依圓教，初依之人既斷通惑，永別三界，
X36n0659_p0421a18║豈有第二依未得色、無色界住處？若依別教，地前
X36n0659_p0421a19║初依亦斷通惑，早過三界，不應以色、無色為第二、
X36n0659_p0421a20║三，亦不應以初果為一住處，斯陀含為第二住處。
X36n0659_p0421a21║第三人相亦三：一、證相，二、行相，三、位相。
X36n0659_p0421a22║第三人者，名阿那含。阿那含者，誹謗正法。若言聽畜
X36n0659_p0421a23║奴婢僕使不淨之物，受持外道典籍書論，及為客塵
X36n0659_p0421a24║煩惱所障，諸舊煩惱之所覆葢，若藏如來真實舍利，
X36n0659_p0421b01║及為外病之所惱害，或為四大毒蛇所侵，論說我者，
X36n0659_p0421b02║悉無是處。若說無我，斯有是處。說著世法，無有是處。
X36n0659_p0421b03║若說大乘相續不絕，斯有是處。若所受身有八萬戶
X36n0659_p0421b04║蟲，亦無是處。永離淫欲，乃至夢中不失不淨，斯有是
X36n0659_p0421b05║處。臨終之日生怖畏者，亦無是處。
X36n0659_p0421b06║初證相，乃多略示三業清淨。不誹謗正法去，是口
X36n0659_p0421b07║淨。及為客塵去，是意淨。不藏舍利去，是身淨。骨肉
X36n0659_p0421b08║所覆，法身隱沒，名如來藏。今法身顯，舍利不藏，即
X36n0659_p0421b09║是身淨。不論說我者，重明口淨。受身無蟲，重明身
X36n0659_p0421b10║淨。臨終不怖，即是意淨。
X36n0659_p0421b11║次阿那含者為何？謂去明行相。
X36n0659_p0421b12║阿那含者，為何謂也？是人不還，如上所說，所有過患，
X36n0659_p0421b13║永不能汙，往反周旋。
X36n0659_p0421b14║名為不還，如上說者，指第四卷後。不還欲界，乃至
X36n0659_p0421b15║不還三界，即是往行。能入欲界，不為二十五有過
X36n0659_p0421b16║患所汙，即是返行。往返利物，即是周旋。
X36n0659_p0421b17║三、名為菩薩去即判位相。
X36n0659_p0421b18║名為菩薩已得受記，不久得成阿耨多羅三藐三菩
X36n0659_p0421b19║提，是則名為第三人也。
X36n0659_p0421b20║第四、依相，亦三：一、證相；二、位相；三、行相。雖不如前，
X36n0659_p0421b21║次第三義是同。
X36n0659_p0421b22║第四人者，名阿羅漢。阿羅漢者，斷諸煩惱，捨於重擔，
X36n0659_p0421b23║逮得己利，所作已辦。
X36n0659_p0421b24║初文云斷諸煩惱者，殺通、別兩賊，明其因亡。捨於
X36n0659_p0421c01║重擔者，不受分段、變易兩生，明其果喪。逮得己利
X36n0659_p0421c02║者，得佛所得。所作已辦者，至第十地學行窮滿，是
X36n0659_p0421c03║名應供。
X36n0659_p0421c04║住第十地，即是判位，出其處所，
X36n0659_p0421c05║住第十地。
X36n0659_p0421c06║三、得自在智下，即行相。
X36n0659_p0421c07║得自在智，隨人所樂，種種色像悉能示現；如所莊嚴，
X36n0659_p0421c08║欲成佛道即能得成。能成如是無量功德，名阿羅漢。
X36n0659_p0421c09║得自在智，即自行相；隨人所樂，即化他行相；欲成
X36n0659_p0421c10║佛，即成結自在之智。
X36n0659_p0421c11║是名四人去，二、總歎四人自行化他功德。
X36n0659_p0421c12║是名四人出現於世，能多利益憐憫世間，為世間依
X36n0659_p0421c13║安樂人天，於人天中最尊最勝猶如如來，名人中勝
X36n0659_p0421c14║為歸依處。
X36n0659_p0421c15║迦葉白佛去，第二、明依利益。外遣魔邪，內淨結業，
X36n0659_p0421c16║至功妙用，利益世間。就文為二：初、教聲聞降；二、不
X36n0659_p0421c17║教菩薩降。初番有問、答。問為三：初、唱不依；二、釋不
X36n0659_p0421c18║依；三、結。唱不依如文。
X36n0659_p0421c19║迦葉菩薩白佛言：世尊！我今不依是四種人。
X36n0659_p0421c20║何以故？如瞿師羅經中，佛為瞿師羅說：若天魔梵為
X36n0659_p0421c21║欲破壞變為佛形，具足莊嚴三十二相、八十種好，圓
X36n0659_p0421c22║光一尋，面部圓滿猶月盛明，眉間毫相白逾珂雪。如
X36n0659_p0421c23║是莊嚴來向汝者，汝當檢校定其虗實，既覺知已應
X36n0659_p0421c24║當降伏。世尊，魔等尚能變作佛形，況不能變作羅漢
X36n0659_p0422a01║等四種之身，坐臥空中，左脅出水，右脅出火，身出煙
X36n0659_p0422a02║炎猶如火聚？
X36n0659_p0422a03║釋中瞿師羅翻為美音。
X36n0659_p0422a04║以是因緣，我於是中心不生信，或有所說不能稟受，
X36n0659_p0422a05║亦無敬念而作依止。
X36n0659_p0422a06║佛答為兩：一、然問觀察，二、正降魔。
X36n0659_p0422a07║佛言：善男子！於我所說若生疑者，尚不應受，況如是
X36n0659_p0422a08║等？是故應當善分別知，是善、不善，可作、不可作。如是
X36n0659_p0422a09║作已，長夜受樂。
X36n0659_p0422a10║佛是外緣，內須信智，智照邪非，信受正法。於佛尚
X36n0659_p0422a11║須信智，况復餘耶？
X36n0659_p0422a12║正降魔為二：初譬，次合。譬為三：初譬魔來，次譬魔
X36n0659_p0422a13║降，三譬魔退。
X36n0659_p0422a14║善男子，譬如偷狗，夜入人舍。
X36n0659_p0422a15║偷狗譬魔，舍譬佛法，夜入譬正法，衰羸弟子起無
X36n0659_p0422a16║明為夜。六卷云：賊狗。
X36n0659_p0422a17║次其家婢使下，正譬降魔。
X36n0659_p0422a18║其家婢使若覺知者，即應驅詈：汝疾出去！若不出者，
X36n0659_p0422a19║當斷汝命。
X36n0659_p0422a20║三乘之中，聲聞最劣，譬之婢使。斷命者，五繫繫之，
X36n0659_p0422a21║魔偽不行，義如斷命。
X36n0659_p0422a22║三、偷狗聞下，魔退。
X36n0659_p0422a23║偷狗聞之，即去不還。
X36n0659_p0422a24║汝等下。合譬。合上三譬可尋。
X36n0659_p0422b01║汝等從今亦應如是降伏波旬。
X36n0659_p0422b02║應作是言：波旬！汝今不應作如是像。若故作者，當以
X36n0659_p0422b03║五繫繫縛於汝。
X36n0659_p0422b04║五繫二釋：一、五屍繫，二、繫五處。五屍表五種不淨
X36n0659_p0422b05║觀，伏愛魔；五繫表五門觀，伏見魔。見魔是偷，愛魔
X36n0659_p0422b06║是狗。
X36n0659_p0422b07║魔聞是已，便當還去，如彼偷狗，更不復還。
X36n0659_p0422b08║迦葉白佛去，是第二、不教菩薩降魔。此章有問有
X36n0659_p0422b09║答。問為兩：初、明依法自足；
X36n0659_p0422b10║迦葉白佛言：世尊！如佛為瞿師羅長者說：若能如是
X36n0659_p0422b11║降伏魔者，亦可得近大般涅槃。
X36n0659_p0422b12║二、明何用依人。
X36n0659_p0422b13║如來何必說是四人為依止處？如是四人所可言說
X36n0659_p0422b14║未必可信。
X36n0659_p0422b15║佛答為三：初然問，次正答，三讚歎。然問如文。
X36n0659_p0422b16║佛告迦葉：善男子！如我所說亦復如是，非為不爾。
X36n0659_p0422b17║次正答，為三：一法，二譬，三結成。法說又二：初唱兩
X36n0659_p0422b18║章門。
X36n0659_p0422b19║善男子！我為聲聞有肉眼者說言降魔，不為修學大
X36n0659_p0422b20║乘人說。
X36n0659_p0422b21║次雙釋小大。
X36n0659_p0422b22║聲聞之人雖有天眼故名肉眼，學大乘者雖有肉眼
X36n0659_p0422b23║乃名佛眼。何以故？是大乘經名為佛乘，如此佛乘最
X36n0659_p0422b24║上最勝。
X36n0659_p0422c01║聲聞雖天，而肉不能徹理，為魔所罥，所以須教。菩
X36n0659_p0422c02║薩雖肉，而佛徧無不照，魔界即佛，所以不教（云云）。
X36n0659_p0422c03║二譬為三：初譬佛教聲聞，二譬佛不教菩薩，三譬
X36n0659_p0422c04║菩薩教聲聞。初譬有開有合。開譬有三，謂教方便、
X36n0659_p0422c05║教起念、教破敵。
X36n0659_p0422c06║善男子，譬如有人勇健威猛，有怯弱者常來依附。其
X36n0659_p0422c07║勇健人常教怯者：汝當如是持弓執箭，修學矟道、長
X36n0659_p0422c08║鉤、罥索。
X36n0659_p0422c09║初方便中云：勇健譬佛性，怯弱譬聲聞，聲聞之人
X36n0659_p0422c10║常依附佛。四念處如弓，五善根如箭，神通如槊，五
X36n0659_p0422c11║繫如羂索。
X36n0659_p0422c12║次又復告言：去！是教三勝念。
X36n0659_p0422c13║又復告言：夫鬬戰者，雖如履刀，不應自生怖畏之念，
X36n0659_p0422c14║當視人天生輕弱想，應自生心作勇健意。
X36n0659_p0422c15║不怖是教戒，視他是教定，勇健是教慧，
X36n0659_p0422c16║或時有人去，是破敵。又為三，謂魔來、魔降、魔退。
X36n0659_p0422c17║或時有人無有膽勇，詐作健相，執持弓刀種種器仗
X36n0659_p0422c18║以自莊嚴，來至陣中厲聲大呼：
X36n0659_p0423a01║魔無智慧，故言無膽。變為相好，詐作健相，邪定為
X36n0659_p0423a02║弓，邪慧為刀，世技為器。伎陣中大呼者，說五諦、六
X36n0659_p0423a03║陰、十九界、十三入等。
X36n0659_p0423a04║汝於是等正降。
X36n0659_p0423a05║汝於是人亦復不應生於憂怖。
X36n0659_p0423a06║如是輩下，是魔退。
X36n0659_p0423a07║如是輩人，若見汝等不怖畏者，當知是人不久散壞，
X36n0659_p0423a08║如彼偷狗。
X36n0659_p0423a09║善男子去，合譬。
X36n0659_p0423a10║善男子，如來亦爾，告諸聲聞：汝等不應畏魔波旬。若
X36n0659_p0423a11║魔波旬化作佛身至汝所者，汝當精勤堅固其心令
X36n0659_p0423a12║彼降伏。時，魔即當愁憂不樂，復道而去。
X36n0659_p0423a13║但合後兩，不合初一。精進堅固，合上教三勝念。
X36n0659_p0423a14║善男子下，是第二、不教菩薩降魔。文為三：初、不教
X36n0659_p0423a15║降，次、釋不降，三、譬顯。
X36n0659_p0423a16║善男子，如彼健人，不從他習；學大乘者亦復如是，得
X36n0659_p0423a17║聞種種深密經典，其心欣樂，不生驚怖。
X36n0659_p0423a18║初聞深經者，聞魔界如即佛界，為此義故不教降
X36n0659_p0423a19║也。
X36n0659_p0423a20║何以故？如是修學大乘之人，已曾供養、恭敬、禮拜過
X36n0659_p0423a21║去無量萬億佛故。雖有無量億千魔眾欲來侵嬈，於
X36n0659_p0423a22║是事中終不驚畏。
X36n0659_p0423a23║內乘大乘，外憑佛力，眾魔羣盜，如螢見日，則失威
X36n0659_p0423a24║光。此乃釋其不降之意。
X36n0659_p0423b01║譬顯可尋。
X36n0659_p0423b02║善男子！譬如有人得阿竭陀藥，不畏一切毒蛇等畏，
X36n0659_p0423b03║是藥力故，亦能消除一切諸毒。是大乘經亦復如是，
X36n0659_p0423b04║如彼藥力，不畏一切諸魔惡毒，亦能降伏令不復起。
X36n0659_p0423b05║復次，善男子！下三譬菩薩教聲聞，有譬、有合。譬為
X36n0659_p0423b06║四：一、魔化聲聞，二、聲聞受化，三、四依降魔，四、聲聞
X36n0659_p0423b07║還本復能發心。
X36n0659_p0423b08║復次，善男子！譬如有龍，性甚弊惡，欲害人時，或以眼
X36n0659_p0423b09║視、或以氣噓。
X36n0659_p0423b10║魔用通力轉變，猶如大龍無慈善心，此弊惡魔攝
X36n0659_p0423b11║化聲聞如欲害人。眼視譬神通，氣噓譬邪說。
X36n0659_p0423b12║次是故下，聲聞受化。
X36n0659_p0423b13║是故一切師子、虎、豹、豺、狼、狗、犬皆生怖畏，是等惡獸
X36n0659_p0423b14║聞聲見形，或觸其身無不喪命。
X36n0659_p0423b15║見形者覩其變，聞聲者聞其辯，觸身者惑其術，喪
X36n0659_p0423b16║命者失善根。
X36n0659_p0423b17║三、有善呪下。四、依降魔也。
X36n0659_p0423b18║有善呪者，以呪力故，能令如是諸惡毒龍、金翅鳥等，
X36n0659_p0423b19║惡象、師子、虎、豹、豺、狼，柔善調順，悉任乘御。
X36n0659_p0423b20║善呪者，即是大乘涅槃中道之法力。
X36n0659_p0423b21║四、如是等下，聲聞還本乃至發心。
X36n0659_p0423b22║如是等獸，見彼善呪，即便調伏，
X36n0659_p0423b23║聲聞緣覺下。合譬。備合四譬。先合聲聞受化。
X36n0659_p0423b24║聲聞、緣覺亦復如是，見魔波旬皆生恐怖。
X36n0659_p0423c01║次合魔化聲聞。
X36n0659_p0423c02║而魔波旬亦復不生畏懼之心，猶行魔業。
X36n0659_p0423c03║三、學大乘者下，合四依降魔。
X36n0659_p0423c04║學大乘者亦復如是，見諸聲聞怖畏魔事，於此大乘
X36n0659_p0423c05║不生信樂，先以方便降伏諸魔，悉令調善堪任為乘，
X36n0659_p0423c06║因為廣說種種妙法。
X36n0659_p0423c07║四、聲聞去，合還本進發。
X36n0659_p0423c08║聲聞、緣覺見調魔已乃生怖畏，於此大乘無上正法
X36n0659_p0423c09║方生信樂，作如是言：我等從今不應於此正法之中
X36n0659_p0423c10║而作障閡。
X36n0659_p0423c11║復次去，即是第三、結成，為三：初、結為聲聞；
X36n0659_p0423c12║復次，善男子！聲聞、緣覺於諸煩惱而生怖畏。
X36n0659_p0423c13║次結不教菩薩。
X36n0659_p0423c14║學大乘者都無恐懼，修學大乘有如是力。
X36n0659_p0423c15║三，雙結兩意。
X36n0659_p0423c16║以是因緣，上所說者，為欲令彼聲聞、緣覺調伏諸魔，
X36n0659_p0423c17║非為大乘。
X36n0659_p0423c18║三、是大涅槃去，讚歎。文還讚美菩薩人法。初、讚現
X36n0659_p0424a01║在人法。
X36n0659_p0424a02║是大涅槃微妙經典不可消伏，甚奇甚特。若有聞者
X36n0659_p0424a03║聞已信受，能信如來是常住法，如是之人甚為希有
X36n0659_p0424a04║如優曇華。
X36n0659_p0424a05║次讚未來人法。
X36n0659_p0424a06║我涅槃後，若有得聞如是大乘微妙經典，生信敬心，
X36n0659_p0424a07║當知是等於未來世百千億劫不墮惡道。
X36n0659_p0424a08║爾時，佛告去，是第三、明四依出時。是時為用，非時
X36n0659_p0424a09║無益。若佛在世，正法猶興，飽德豐道，何勞助弘？若
X36n0659_p0424a10║佛滅後，正法衰羸，無醫無藥，應須治救，方假四依。
X36n0659_p0424a11║文為三：初、佛通說時；二、迦葉別問；三、迦葉料簡。通
X36n0659_p0424a12║說時者。
X36n0659_p0424a13║爾時，佛告迦葉菩薩：善男子！我涅槃後，當有百千無
X36n0659_p0424a14║量眾生誹謗、不信是大涅槃微妙經典。
X36n0659_p0424a15║佛涅槃後時，通正像末，是通說時。
X36n0659_p0424a16║次從迦葉白佛下，是別問時，有問有答。問為兩：一、
X36n0659_p0424a17║滅後久近不如法時。
X36n0659_p0424a18║迦葉菩薩復白佛言：世尊！是諸眾生於佛滅後，久近
X36n0659_p0424a19║便當誹謗是經？
X36n0659_p0424a20║二、滅後久近如法救時。
X36n0659_p0424a21║世尊！復有何等純善眾生，當能拔濟是謗法者？
X36n0659_p0424a22║次從佛告去，佛答二問：
X36n0659_p0424a23║佛告迦葉：善男子！我般涅槃後四十秊中，於閻浮提
X36n0659_p0424a24║廣行流布，然後乃當隱沒於地。
X36n0659_p0424b01║後四十秊者，正法八十秊分為前後，即是後四十
X36n0659_p0424b02║秊，經說不同。一云：正像各千秊。一云：各五百秊。一
X36n0659_p0424b03║云：正法五百，像法一千。或云：正法一百。或云：八十。
X36n0659_p0424b04║葢由緣有濃淡，致說有奢促。若前四十秊去佛猶
X36n0659_p0424b05║近，如法人多；後四十秊去佛小遠，猶有見佛者。如
X36n0659_p0424b06║釋論：優波毱多見秊百二十，尼問佛相好、比丘威
X36n0659_p0424b07║儀。當知後四十秊猶有見佛人也。恐是後非法起
X36n0659_p0424b08║時，多誹謗故。一解云：正法五百，除四百二十秊，取
X36n0659_p0424b09║八十秊分為前後。前四十秊廣行流布，後四十秊
X36n0659_p0424b10║隱沒於地。一云：不然。佛滅後百一十六秊，王作大
X36n0659_p0424b11║會，異部起計，優波毱多不能融會。爾時佛法稍就
X36n0659_p0424b12║澆漓，豈唯四百六十方沒於地？當知迦葉、阿難持
X36n0659_p0424b13║法四十秊，與佛在不異。後四十秊去聖日遠，已就
X36n0659_p0424b14║澆薄。而後文迦葉問：佛去後四十秊沒地，何時還
X36n0659_p0424b15║出？佛答：正法欲滅餘八十秊，前四十秊還出，過此
X36n0659_p0424b16║復沒。正當此言正道四百二十秊後之興沒。又一
X36n0659_p0424b17║解：佛三十成道，若秊十歲人悟道者，至佛滅時，其
X36n0659_p0424b18║秊六十見佛，始終融會大小，於佛滅後四十秊秉
X36n0659_p0424b19║教如佛在不殊。過此已後不見佛始者，不能整理，
X36n0659_p0424b20║生斷常計，故言隱沒於地。而不導百三十歲者，秊
X36n0659_p0424b21║耆根熟，不能匡正，故不言之。問：十歲者見佛始，迦
X36n0659_p0424b22║葉、阿難佛得道日生，此不見始，何能持法如佛在
X36n0659_p0424b23║耶？答：此二人者，迦葉是長子，阿難得佛覺三昧，不
X36n0659_p0424b24║比餘人（云云）。
X36n0659_p0424c01║次從善男子去答如法人能拔濟者，文為兩：先正
X36n0659_p0424c02║答，後歎勸。正答又二：初褒貶小大，二正明救濟。初
X36n0659_p0424c03║褒貶開譬合譬。開譬為四：一譬大。
X36n0659_p0424c04║善男子，譬如甘蔗、稻米、石蜜、酥、酪、醍醐，隨有之處，其
X36n0659_p0424c05║土人民皆言：是味，味中第一。
X36n0659_p0424c06║二、譬小。
X36n0659_p0424c07║或復有人純食粟米及稊稗子，是人亦言：我所食者
X36n0659_p0424c08║最為第一。
X36n0659_p0424c09║三，結貶。
X36n0659_p0424c10║是薄福人受業報故。
X36n0659_p0424c11║四、結褒。
X36n0659_p0424c12║若是福人，耳初不聞粟稗之名，所食唯是糠粮、甘蔗、
X36n0659_p0424c13║石蜜、醍醐。
X36n0659_p0424c14║即此褒中云糠粮譬常，甘蔗譬樂，石蜜譬我，醍醐
X36n0659_p0424c15║譬淨，粟稗譬無常等也。
X36n0659_p0424c16║合譬如文。
X36n0659_p0424c17║是大涅槃微妙經典亦復如是，鈍根薄福不樂聽聞。
X36n0659_p0424c18║如彼薄福，憎惡糠粮及石蜜等；二乘之人亦復如是，
X36n0659_p0425a01║憎惡無上大涅槃經。
X36n0659_p0425a02║或有眾生其心欣樂聽受是經，聞已歡喜不生誹謗，
X36n0659_p0425a03║如彼福人食於糠粮。
X36n0659_p0425a04║二、善男子下，正明四依救濟。先譬、後合。譬有三：一、
X36n0659_p0425a05║敘小乘化；二、大乘化；三、小受大化。初文者。
X36n0659_p0425a06║善男子，譬如有王，居在深山險難惡處，雖有甘蔗、糠
X36n0659_p0425a07║粮、石蜜，以難得故，貪惜積聚不敢啖食，懼其有盡唯
X36n0659_p0425a08║食粟稗。
X36n0659_p0425a09║小乘之人各有眷屬有所王領，故言如王。小化者，
X36n0659_p0425a10║小行偏曲，譬如深山入無為坑，故言惡處。雖有甘
X36n0659_p0425a11║蔗慳惜不噉懼其有盡者，小化也。專行小行妨於
X36n0659_p0425a12║大道，雖有大教以求有心，受持讀誦譬之慳惜，有
X36n0659_p0425a13║所得故譬懼其有盡。
X36n0659_p0425a14║二有異國王，是四依救濟，
X36n0659_p0425a15║有異國王聞而憫之，即以車載糠粮、甘蔗而送與之。
X36n0659_p0425a16║以大法統王，故稱為王。車載者，事解車載，經論與
X36n0659_p0425a17║之。又云：以神通化之，令大乘弘宣，譬如車載。又云：
X36n0659_p0425a18║方便智曉，令其得解。興皇云：以身弘道，譬如車載。
X36n0659_p0425a19║今明大行訓之，故言車載。
X36n0659_p0425a20║三、其王得已，即受大化。
X36n0659_p0425a21║其王得已，即便分布，舉國共食。民既食已，皆生歡喜，
X36n0659_p0425a22║咸作是言：因彼王故，令我得是希有之味。
X36n0659_p0425a23║次是四種人去，合譬。
X36n0659_p0425a24║善男子！是四種人亦復如是，為此無上大法之將。是
X36n0659_p0425b01║四種中或有一人，見於他方無量菩薩，雖學如是大
X36n0659_p0425b02║乘經典，若自書寫、若令他書，為利養故、為稱譽故、為
X36n0659_p0425b03║解法故、為依止故、為用貿易其餘經故，不能廣為他
X36n0659_p0425b04║人宣說，是故持是微妙經典，送至彼方與彼菩薩，令
X36n0659_p0425b05║發無上菩提心之安住菩提。是菩薩得是經已，即便
X36n0659_p0425b06║廣為他人演說，令無量眾得受如是大乘法味，皆悉
X36n0659_p0425b07║是此一菩薩力，所未聞經悉令得聞，如彼人民因王
X36n0659_p0425b08║力故得希有食。
X36n0659_p0425b09║但合後兩意，以五種過，合上貪惜積聚為利，是為
X36n0659_p0425b10║地獄有；為名譽，是鬼有；以解法增長我心，是脩羅
X36n0659_p0425b11║有；為依止故，是畜生有；為貿易故，是世智辯聰外
X36n0659_p0425b12║道業也。
X36n0659_p0425b13║次又善男子下，歎勸：初歎經，後勸人。
X36n0659_p0425b14║又，善男子！是大涅槃微妙經典所流布處，當知其地
X36n0659_p0425b15║即是金剛。
X36n0659_p0425b16║王至深山，能令深山平坦，譬經至曲見，能令曲見
X36n0659_p0425b17║大直。地即金剛，譬開小乘理即大乘理。
X36n0659_p0425b18║是中諸人亦如金剛，若有能聽如是經者，即不退轉
X36n0659_p0425b19║於阿耨多羅三藐三菩提，隨其所願悉得成就。如我
X36n0659_p0425b20║今日所可宣說，汝等比丘應善受持。若有眾生不能
X36n0659_p0425b21║聽聞如是經典，當知是人甚可哀憫。何以故？是人不
X36n0659_p0425b22║能受持如是大乘經典甚深義故。
X36n0659_p0425b23║人即金剛開，小乘人即大菩薩。
X36n0659_p0425b24║迦葉白佛去，第三、料簡時，有問有答。
X36n0659_p0425c01║迦葉白佛言：世尊！如來滅後四十秊中，是大乘典大
X36n0659_p0425c02║涅槃經於閻浮提廣行流布，過是已後沒於地者，却
X36n0659_p0425c03║後久如復當還出？
X36n0659_p0425c04║問意云：佛滅後四十秊隱沒於地，為當永沒復更
X36n0659_p0425c05║興耶？
X36n0659_p0425c06║佛言：善男子！若我正法餘八十秊，前四十秊是經復
X36n0659_p0425c07║當於閻浮提雨大法雨。
X36n0659_p0425c08║次佛答中云餘八十秊者，一云：但正法餘八十秊
X36n0659_p0425c09║在時，前四十秊興，後四十秊已即滅。一解云：正法
X36n0659_p0425c10║一千五百秊未滅八十，前四十興，後四十滅也。
X36n0659_p0425c11║迦葉復白佛下，是第四、植種深淺以顯四依。夫深
X36n0659_p0425c12║經妙義不易可聞，況復當徒開演分擘玄毫，指南
X36n0659_p0425c13║宣揚卷舒宇宙，非輕[怡-台+藂]者所能為之。就文為兩：一、
X36n0659_p0425c14║問，二、答。初問為三：初、舉惡時，次、索好人，三、請答。
X36n0659_p0425c15║迦葉復白佛言：世尊！如是經典，正法滅時、正戒毀時、
X36n0659_p0425c16║非法增長時、無如法眾生時。
X36n0659_p0425c17║惡時有四句：正戒、正教雙滅，惡人、惡法俱興。此四
X36n0659_p0425c18║句應是五濁亂時。何者？正法滅是見濁，正戒毀是
X36n0659_p0425c19║命濁，非法增是煩惱濁，無如法眾生是眾生濁，時
X36n0659_p0425c20║是劫濁。
X36n0659_p0425c21║誰能聽受、奉持、讀誦、令其通利、供養、恭敬、書寫、解說？
X36n0659_p0425c22║索好人有六句：信曰受，不忘曰持，臨文曰讀，背文
X36n0659_p0425c23║曰誦，傳文曰寫，傳義曰說。即五種法師，又是三業：
X36n0659_p0425c24║受持是意，讀誦說是口，供養書寫是身。
X36n0659_p0426a01║於五濁亂時，能三業如法者，請答此事。
X36n0659_p0426a02║唯願如來哀憫眾生，分別廣說，令諸菩薩聞已受持，
X36n0659_p0426a03║持已即得不退阿耨多羅三藐三菩提心。
X36n0659_p0426a04║今答為三：初歎問，次正答，三勸。初如文。
X36n0659_p0426a05║爾時，佛讚迦葉：善哉，善哉！善男子！汝今善能問如是
X36n0659_p0426a06║義。
X36n0659_p0426a07║善男子！若有眾生於熈連河沙諸如來所發菩提心，
X36n0659_p0426a08║乃能於是惡世受持如是經典，不生誹謗。善男子！若
X36n0659_p0426a09║有眾生於一恒河沙諸如來所發菩提心，然後乃能
X36n0659_p0426a10║於惡世中不謗是法、愛樂是典，不能為人分別廣說。
X36n0659_p0426a11║善男子！若有眾生於二恒河沙諸如來所發菩提心，
X36n0659_p0426a12║然後乃能於惡世中不謗是法，正解、信樂、受持、讀誦，
X36n0659_p0426a13║亦復不能為人廣說；若有眾生於三恒河沙諸如來
X36n0659_p0426a14║所發菩提心，然後乃能於惡世中不謗是法，受持、讀
X36n0659_p0426a15║誦、書寫經卷，雖為他說，未解深義；若有眾生於四恒
X36n0659_p0426a16║河沙諸如來所發菩提心，然後乃能於惡世中不謗
X36n0659_p0426a17║是法，受持、讀誦、書寫經卷，為他廣說十六分中一分
X36n0659_p0426a18║之義，雖復演說，亦不具足；若有眾生於五恒河沙諸
X36n0659_p0426a19║如來所發菩提心，然後乃能於惡世中不謗是法，受
X36n0659_p0426a20║持、讀誦、書寫經卷，廣為人說十六分中八分之義；若
X36n0659_p0426a21║有眾生於六恒河沙諸如來所發菩提心，然後乃能
X36n0659_p0426a22║於惡世中不謗是法，受持、讀誦、書寫經卷，為他廣說
X36n0659_p0426a23║十六分中十二分義；若有眾生於七恒河沙諸如來
X36n0659_p0426a24║所發菩提心，然後乃能於惡世中不謗是法，受持、讀
X36n0659_p0426b01║誦、書寫經卷，為他廣說十六分中十四分義；若有眾
X36n0659_p0426b02║生於八恒河沙諸如來所發菩提心，然後乃能於惡
X36n0659_p0426b03║世中不謗是法，受持、讀誦、書寫經卷，亦勸他人令得
X36n0659_p0426b04║書寫，自能聽受，復勸他人令得聽受，讀誦、通利、擁護、
X36n0659_p0426b05║堅持，憐憫世間諸眾生故，供養是經，亦勸他人令其
X36n0659_p0426b06║供養，恭敬、尊重、讀誦、禮拜，亦復如是，具足能解，盡其
X36n0659_p0426b07║義味，所謂如來常住不變，畢竟安樂，廣說眾生悉有
X36n0659_p0426b08║佛性，善知如來所有法藏，供養如是諸佛等已，建立
X36n0659_p0426b09║如是無上正法，受持、擁護。
X36n0659_p0426b10║次正答中舉九河者，舊解云：值一佛發一願下一
X36n0659_p0426b11║沙，雖值多佛不發願不下沙，雖發心不見佛亦不
X36n0659_p0426b12║下沙，雖見一佛多發心只下一沙，雖一發心見多
X36n0659_p0426b13║佛亦只下一沙，以如此數令滿一恒，是為一恒。熈
X36n0659_p0426b14║連與恒河異者，熙連在拘尸城北尚小，䟦提恒河
X36n0659_p0426b15║入東海四河中大，故異熙連。若就行者，熈連但聞
X36n0659_p0426b16║而不謗，一恒加有信樂，二恒加讀誦，三恒說淺義，
X36n0659_p0426b17║四恒加一分，五恒加八分，六恒加十二分，七恒加
X36n0659_p0426b18║十四分，八恒具足一十六分，四恒從惑取解則難，
X36n0659_p0426b19║五恒從解取解易，六恒去更深細為難。如任至大
X36n0659_p0426b20║尉則易，至丞相則難，此猶難解。十六分者，譬如世
X36n0659_p0426b21║間十六兩以為一斤。仙慧師云：熈連是弟子位，八
X36n0659_p0426b22║恒是師位，兩兩配四依（云云）。開善治城云：九恒皆
X36n0659_p0426b23║初依位，熙連至二恒是初心習種性，三恒至五恒
X36n0659_p0426b24║是中心性種性，六恒至八恒是後心道種性，亦極
X36n0659_p0426c01║難解。若全稱佛法以為一斤，則初依人窮佛法盡，
X36n0659_p0426c02║至三四依復何所為？若稱初依以為一斤，此乃自
X36n0659_p0426c03║是初依之法，何關佛法？今明熙連至三恒為初依，
X36n0659_p0426c04║一分八分為二依，十二十四為三依，十六為四依，
X36n0659_p0426c05║文云具足解盡其味（云云）。
X36n0659_p0426c06║三、從若有始發心去，是勸也。
X36n0659_p0426c07║若有始發阿耨多羅三藐三菩提心，當知是人未來
X36n0659_p0426c08║之世，必能建立如是正法受持擁護。是故汝今不應
X36n0659_p0426c09║不知未來世中護法之人。何以故？是發心者，於未來
X36n0659_p0426c10║世必能護持無上正法。
X36n0659_p0426c11║上說九恒值佛，杳杳至深，恐時情抑絕，更接引勸
X36n0659_p0426c12║之，但令發心，未來必能護持建立。
X36n0659_p0426c13║善男子！有惡比丘去，是第五、明信謗罪福。前熙連
X36n0659_p0426c14║已上唯信而已，今熙連已前有信謗罪福，勸福以
X36n0659_p0426c15║遮罪。就文為二：初、明罪福因果，次、勸福結依。初文
X36n0659_p0426c16║為四：初、明謗相。
X36n0659_p0426c17║善男子！有惡比丘聞我涅槃不生憂愁：今日如來入
X36n0659_p0426c18║般涅槃何其快哉！如來在世遮我等利，今入涅槃誰
X36n0659_p0426c19║復當有遮奪我者？若無遮奪，我則還得如本利養。如
X36n0659_p0426c20║來在世禁戒嚴峻，今入涅槃悉當放捨。所受袈裟本
X36n0659_p0426c21║為法式，今當廢壞如木頭旛。如是等人誹謗、拒逆是
X36n0659_p0426c22║大乘經。
X36n0659_p0426c23║佛是一切眾生師父，入涅槃時，人天悲苦，乃至毒
X36n0659_p0426c24║蠆懷仁，無不戀仰惡人，獨言滅快，是一惡也。少欲
X36n0659_p0427a01║知足，受持禁戒，威儀具足，名之為僧，其皆放捨，二
X36n0659_p0427a02║惡也。大乘之法，賢聖之師，其獨拒逆，不信三寶，即
X36n0659_p0427a03║謗相也。
X36n0659_p0427a04║從善男子！汝今應當去，次明信相。
X36n0659_p0427a05║善男子！汝今應當如是憶持，若有眾生成就具足無
X36n0659_p0427a06║量功德，乃能信是大乘經典，信已受持。其餘眾生有
X36n0659_p0427a07║樂法者，若能廣為解說此經，其人聞已，過去無量阿
X36n0659_p0427a08║僧祇劫所作惡業皆悉除滅。
X36n0659_p0427a09║自行生於三世之善，化他滅於二世之惡，互舉一
X36n0659_p0427a10║邊，即信相也。
X36n0659_p0427a11║從若有不信去，三、明謗人之報。
X36n0659_p0427a12║若有不信是經典者，現身當為無量病苦之所惱害，
X36n0659_p0427a13║多為眾人所見罵辱，命終之後，人所輕賤，顏貌醜陋，
X36n0659_p0427a14║資生艱難，常不供足，雖復少得麤澀弊惡，生生常處
X36n0659_p0427a15║貧窮下賤、誹謗正法、邪見之家。若臨終時，或值荒亂，
X36n0659_p0427a16║刀兵競起，帝王暴虐，怨家讎隙之所侵逼，雖有善友
X36n0659_p0427a17║而不遭遇，資生所須，求不能得，雖少得利，常患饑渴，
X36n0659_p0427a18║唯為凡下之所顧識，國王大臣悉不齒錄，設復聞其
X36n0659_p0427a19║有所宣說，正使是理，終不信受，如是之人不至善處。
X36n0659_p0427a20║如折翼鳥不能飛行，是人亦爾，於未來世不能得至
X36n0659_p0427a21║人天善處。
X36n0659_p0427a22║現身去是現報，命終後去是生報，生生常處去是
X36n0659_p0427a23║後報。
X36n0659_p0427a24║從若復有人去，四、明信人之報。
X36n0659_p0427b01║若復有人能信如是大乘經典，本所受形雖復麤陋，
X36n0659_p0427b02║以經功德即便端正，威顏色力日更增多，常為人、天
X36n0659_p0427b03║之所樂見，恭敬、愛念，情無捨離。國王、大臣及家親屬
X36n0659_p0427b04║聞其所說，悉皆敬信。若我聲聞弟子之中欲行第一
X36n0659_p0427b05║希有事者，當為世間廣宣如是大乘經典。善男子！譬
X36n0659_p0427b06║如霧露，勢雖欲住，不過日出；日既出已，消滅無餘。善
X36n0659_p0427b07║男子！是諸眾生所有惡業亦復如是，住世勢力不過
X36n0659_p0427b08║得見大涅槃日；是日既出，悉能除滅一切惡業。復次，
X36n0659_p0427b09║善男子！譬如有人出家剃髮，雖服袈裟，故未得受沙
X36n0659_p0427b10║彌十戒。或有長者來請眾僧，未受戒者即與大眾俱
X36n0659_p0427b11║共受請，雖未受戒已墮僧數。善男子！若有眾生發心
X36n0659_p0427b12║始學是大乘典大涅槃經，書、持、讀、誦亦復如是，雖未
X36n0659_p0427b13║具足位階十住，則已墮於十住數中。
X36n0659_p0427b14║本所受形去，是轉報障；譬如霧露去，是轉業障；如
X36n0659_p0427b15║人出家去，是轉煩惱障。立譬多種：若作大戒譬，譬
X36n0659_p0427b16║十地真解；若作十戒譬，譬地前似解，如純陀中意。
X36n0659_p0427b17║此中作無戒譬，始自凡夫發心，即階十住，雖未斷
X36n0659_p0427b18║惑，因中說果，即是轉煩惱障。上惡人約三報橫論，
X36n0659_p0427b19║今善人約三障豎論，綺文互說耳。
X36n0659_p0427b20║二、從或有眾生去，是勸福結依。
X36n0659_p0427b21║或有眾生是佛弟子、或非弟子，若因貪怖、或因利養，
X36n0659_p0427b22║聽受是經乃至一偈，聞已不謗，當知是人則為已近
X36n0659_p0427b23║阿耨多羅三藐三菩提。善男子！以是因緣，我說四人
X36n0659_p0427b24║為世間依。善男子！如是四人，若以佛說、言非佛說，無
X36n0659_p0427c01║有是處。是故，我說如是四人為世間依。
X36n0659_p0427c02║此文甚寬，不問弟子非弟子，因善因惡，但能發心
X36n0659_p0427c03║聞一偈者，則近菩提。因貪怖利養，是因三毒發心，
X36n0659_p0427c04║況九恒植善，四依功德耶？即是能信始終，鑒誡謗
X36n0659_p0427c05║者因果。
X36n0659_p0427c06║善男子！汝應供養去，是第六、勸供養。文為二：初、勸
X36n0659_p0427c07║供養，次、論義。初又二：初、勸供養，次、問答。初文者。
X36n0659_p0427c08║善男子！汝應供養如是四人。
X36n0659_p0427c09║夫四依大益，九恒因厚，難可遭遇，故勸供養。
X36n0659_p0427c10║次問含二意：云何福田？云何供養？
X36n0659_p0427c11║世尊！我當云何識知是人而為供養？
X36n0659_p0427c12║佛答亦二：初正答，次引偈。初文者。
X36n0659_p0427c13║佛告迦葉：若有建立護持正法，如是之人應從啟請，
X36n0659_p0427c14║當捨身命而供養之。
X36n0659_p0427c15║建立正法，是福田相。河西云：發心持戒，受持大乘，
X36n0659_p0427c16║為人解說，及護法等，是福田相。今文但明護法，即
X36n0659_p0427c17║兼眾事。當捨身命，是供養相。以重奪輕。
X36n0659_p0427c18║次偈者，初引事師偈。
X36n0659_p0427c19║如我於是大乘經說：
X36n0659_p0427c20║有知法者，若老若少，故應供養，恭敬禮拜。
X36n0659_p0427c21║猶如事火婆羅門等。
X36n0659_p0427c22║二、引事主偈。
X36n0659_p0427c23║有知法者，若老若少，故應供養，恭敬禮拜。
X36n0659_p0427c24║亦如諸天，奉事帝釋。
X36n0659_p0428a01║二、迦葉白下，是論義。先問，次答。問有領旨、陳疑、請
X36n0659_p0428a02║答。領旨如文。
X36n0659_p0428a03║迦葉菩薩白佛言：世尊！如佛所說，供養師長正應如
X36n0659_p0428a04║是。
X36n0659_p0428a05║次陳疑，為三：初三定，次三難，後三結。
X36n0659_p0428a06║今有所疑，唯願廣說。若有長宿護持禁戒，從諸秊少
X36n0659_p0428a07║咨受未聞，云何是人當禮敬不？若當禮敬，是則不名
X36n0659_p0428a08║為持戒也。若是秊少護持禁戒，從諸宿舊破戒之人
X36n0659_p0428a09║咨受未聞，復當禮不？若出家人從在家人咨受未聞，
X36n0659_p0428a10║復當禮不？
X36n0659_p0428a11║從然出家人去，是三難。
X36n0659_p0428a12║然出家人不應禮敬在家之人，然佛法中秊少幼小
X36n0659_p0428a13║應當恭敬耆舊長宿，以是長宿先受具戒成就威儀，
X36n0659_p0428a14║是故應當供養恭敬。如佛言曰：其破戒者是佛法中
X36n0659_p0428a15║所不容受，猶如良田多有稊稗。又如佛說：有知法者
X36n0659_p0428a16║若老若少，故應供養如事帝釋。如是二句其義云何？
X36n0659_p0428a17║將非如來虗妄說耶？
X36n0659_p0428a18║若從昔法，皆不應禮；若從今義，皆應供養。二旨相
X36n0659_p0428a19║違，是故作難。
X36n0659_p0428a20║從如佛言曰去，是二、結，如文。
X36n0659_p0428a21║如佛言曰：持戒比丘亦有所犯。何故如來而作是說？
X36n0659_p0428a22║世尊亦於餘經中說聽治破戒。
X36n0659_p0428a23║或言三結取持戒比丘，亦名有犯，是結出家不禮
X36n0659_p0428a24║在家。
X36n0659_p0428b01║如是所說，其義未了。
X36n0659_p0428b02║二、從佛告去，答，為二：先略答，次廣答。
X36n0659_p0428b03║佛告迦葉：善男子！我為未來諸菩薩等學大乘者說
X36n0659_p0428b04║如是偈，不為聲聞弟子說也。
X36n0659_p0428b05║略，文少而意廣。何者？我為菩薩說如此偈，不為聲
X36n0659_p0428b06║聞三三之疑皆遣故也。廣答文多，而但專明持禮
X36n0659_p0428b07║於破，不言有罪，是為意狹。然答此一條，餘二例遣。
X36n0659_p0428b08║二、廣答，文為三：一、舉時；二、設譬；三、結。時中又四：一、
X36n0659_p0428b09║舉時濁；二、明救濁；三、和濁；四、明無罪。
X36n0659_p0428b10║善男子！如我上說，正法滅已毀正戒時，增長破戒非
X36n0659_p0428b11║法盛時，一切聖人隱不現時，受畜奴婢不淨物時。
X36n0659_p0428b12║初文云如我上說者，近指前文。前文是迦葉問辭，
X36n0659_p0428b13║被佛印竟即成佛說。正法滅是見濁，毀正戒是命
X36n0659_p0428b14║濁，增長非法是煩惱濁，一切賢聖隱是眾生濁，受
X36n0659_p0428b15║畜不淨是劫濁。
X36n0659_p0428b16║次從是四人中去，是救濁即能救濁者。
X36n0659_p0428b17║是四人中，當有一人出現於世，剃除鬚髮，出家修道。
X36n0659_p0428b18║此人出世，撥亂反正，使人之濁不濁。
X36n0659_p0428b19║見諸比丘各各受畜奴婢僕使不淨之物，淨與不淨
X36n0659_p0428b20║一切不知，是律非律亦復不識，是人為欲調伏如是
X36n0659_p0428b21║諸比丘故，與共和光不同其惡，自所行處及佛行處
X36n0659_p0428b22║善能別知。雖見諸人犯波羅夷，默然不舉。何以故？我
X36n0659_p0428b23║出於世，為欲建立護持正法，是故默然而不糾治。
X36n0659_p0428b24║三、見諸比丘者，是惡濁之徒，不糾治者，且和濁光，
X36n0659_p0428c01║未得機便。
X36n0659_p0428c02║四、善男子去，結無罪。
X36n0659_p0428c03║善男子！如是之人為護法故，雖有所犯，不名破戒。
X36n0659_p0428c04║如此破戒，若秊少、若在家，應須禮敬供養。
X36n0659_p0428c05║次善男子去，設譬，又二：初譬，次合。初譬文為三：一、
X36n0659_p0428c06║為時作譬，二、為同作譬，三、為糾作譬。此中既釋持
X36n0659_p0428c07║毀，又開大小乘，故須此事以消其文。
X36n0659_p0428c08║善男子，譬如國王遇病崩亡，儲君穉小未任紹繼。有
X36n0659_p0428c09║旃陀羅，豐饒財寶，巨富無量，多有眷屬，遂以彊力，乘
X36n0659_p0428c10║國虗弱，篡居王位。治化未久，國人、居士、婆羅門等，亡
X36n0659_p0428c11║叛逃走，遠投他國。雖有在者，乃至不欲眼見是王。或
X36n0659_p0428c12║有長者、婆羅門等，不離本土。譬如諸樹，隨其生處，即
X36n0659_p0428c13║是中死。旃陀羅王知其國人逃叛者眾，尋即還遣諸
X36n0659_p0428c14║旃陀羅守邏諸道。復於七日，擊鼓唱令諸婆羅門：有
X36n0659_p0428c15║能為我作灌頂師者，當分半國以為封賞。諸婆羅門
X36n0659_p0428c16║雖聞是語，悉無來者，各作是言：云何當有婆羅門種
X36n0659_p0428c17║作如是事？旃陀羅王復作是言：婆羅門中若無一人
X36n0659_p0428c18║為我師者，我要當令諸婆羅門與旃陀羅共住食宿，
X36n0659_p0428c19║同其事業。若有能來灌我頂者，半國之封。此言不虗
X36n0659_p0428c20║呪術所致，三十三天上妙甘露不死之藥，亦當共分
X36n0659_p0428c21║而服食之。
X36n0659_p0428c22║秉法主如國王，緣盡謝世如崩亡。儲君，譬傳化弟
X36n0659_p0428c23║子凞連一恒，植善淺薄故言穉小，此譬正法毀滅
X36n0659_p0428c24║之時。旃陀羅者，破法身慧命之種。多饒財寶者，惡
X36n0659_p0429a01║業增長。多有眷屬者，破戒徒黨。纂居王位者，破戒
X36n0659_p0429a02║統位。此譬破戒增長非法盛時。國人、居士、婆羅門
X36n0659_p0429a03║者，譬三種持戒之人，上品遠離故投他國，中品不
X36n0659_p0429a04║遠不同故言不欲眼視，下品不能自移故言如樹。
X36n0659_p0429a05║又樹譬上品，如童子不遠而能匡正，此譬一切聖
X36n0659_p0429a06║人隱不現時。守邏諸道去，明其作威作福。守邏諸
X36n0659_p0429a07║道，譬惡比丘置立制網塞持戒路。七日擊鼓，譬立
X36n0659_p0429a08║制網開放逸門。灌頂師者，外國登位，使七世素貴
X36n0659_p0429a09║缾盛四海水灌於王頂，是曰國師。如此間授璽稱
X36n0659_p0429a10║尊號時，譬惡眾中求羯磨師和僧三唱是事。如是
X36n0659_p0429a11║持分半國者，烏回準此僧，臣撻利吒準此僧，都互
X36n0659_p0429a12║相羯磨秉捉門徒。皆無來者，譬持戒人恥入惡眾
X36n0659_p0429a13║不共同事。復作是言去，再作威福非法轉盛。若不
X36n0659_p0429a14║肎作羯磨師者，當舉破戒者為主。甘露不死藥者，
X36n0659_p0429a15║名聞利養安身之具，是同此等皆譬非法盛時。
X36n0659_p0429a16║二、爾時，有一婆羅門子去，是和同譬。文為四：一、童
X36n0659_p0429a17║子受募；二、王大歡喜；三、諸人瞋怪；四、同事日久。
X36n0659_p0429a18║爾時，有一婆羅門子，秊在弱冠，修治淨行，長髮為相，
X36n0659_p0429a19║善知呪術，往至王所，白言：大王！王所敕使，我悉能為。
X36n0659_p0429a20║婆羅門者，淨行也。童子者，因位也。弱冠二十盛時，
X36n0659_p0429a21║二智英勇：淨行，戒也；長髮，慈也；善呪巧慧，我悉為
X36n0659_p0429a22║之同事也。
X36n0659_p0429a23║爾時，大王心生歡喜，受此童子作灌頂師。
X36n0659_p0429a24║次王大歡喜，喜惡化無壅，
X36n0659_p0429b01║諸婆羅門聞是事已，皆生瞋恚責此童子：汝婆羅門！
X36n0659_p0429b02║云何乃作旃陀羅師？
X36n0659_p0429b03║諸人瞋者，是不見機持戒者嫌也。
X36n0659_p0429b04║爾時，其王即分半國與是童子，因共治國，經歷多時。
X36n0659_p0429b05║三、從爾時，童子下，為糾作譬。文為二：先治惡，次立
X36n0659_p0429b06║善。治惡文為四：一、相研定，二、求取大法，三、弘宣大
X36n0659_p0429b07║乘，四、正作擯。初、研定者。
X36n0659_p0429b08║爾時，童子語彼王言：我捨家法來作王師，悉教大王
X36n0659_p0429b09║微密呪術，而今大王猶不見親。時王答言：我今云何
X36n0659_p0429b10║不親汝耶？
X36n0659_p0429b11║我捨家法，息心大乘。持戒來作王師者，作破戒眾
X36n0659_p0429b12║主。教王微密者，元令入大，此意不彰，故云微密。
X36n0659_p0429b13║次童子答言下，是求大法。
X36n0659_p0429b14║童子答言：先王所有不死之藥猶未共食。王言：善哉！
X36n0659_p0429b15║大師！我實不知。師若須者，願便持去。
X36n0659_p0429b16║不死藥者，佛性常住之理，隱在破戒之下。言不知
X36n0659_p0429b17║者，惡障妙理，則是不知。言持去者，不惜破戒之眾，
X36n0659_p0429b18║任汝開化。
X36n0659_p0429b19║三、是時，童子去攝來大化也。
X36n0659_p0429b20║是時，童子聞王語已，即持歸家，請諸大臣而共食之。
X36n0659_p0429b21║諸臣食已，即共白王：快哉！大師！有是甘露不死之藥。
X36n0659_p0429b22║王既知已，語其師言：云何大師獨與諸臣服食甘露
X36n0659_p0429b23║而不見分？
X36n0659_p0429b24║請諸大臣者，譬其來學者也。諸臣白王者：迷徒得
X36n0659_p0429c01║悟傳化者也。王語師言者：生信求解。
X36n0659_p0429c02║爾時，童子即更以餘雜毒之藥與王令服。王既服已，
X36n0659_p0429c03║須臾藥發，悶亂躃地，無所覺知，猶如死人。
X36n0659_p0429c04║四、爾時，童子更與餘藥者，依律苦切，對治呵責。王
X36n0659_p0429c05║既服已，受治屈折，藥發悶亂者，推尋事理，生重憂
X36n0659_p0429c06║悔，方乃自知佛海死屍前。大臣白王者，上根悟也；
X36n0659_p0429c07║王求藥者，中根悟也；悶絕者，下根悟也。
X36n0659_p0429c08║次從爾時童子立儲君去，是立善人中又為四：一、
X36n0659_p0429c09║立善，二、驅惡，三、無犯，四、傍歎。
X36n0659_p0429c10║爾時，童子立本儲君還以為王，作如是言：師子御座，
X36n0659_p0429c11║法不應令旃陀羅昇。我從昔來未曾聞見旃陀羅種
X36n0659_p0429c12║而為王者，若旃陀羅治國理民，無有是處。大王！今應
X36n0659_p0429c13║還紹先王正法治國。
X36n0659_p0429c14║初文云立本儲君者，大乘本體還得統立也。師子
X36n0659_p0429c15║御座不應昇者，第一義空與破戒者不相應也。治
X36n0659_p0429c16║國民者，破戒亂常，擾善機民。
X36n0659_p0429c17║爾時，童子經理是已，復以解藥與旃陀羅令其醒寤，
X36n0659_p0429c18║既醒寤已驅令出國。
X36n0659_p0429c19║次爾時童子復以解藥去，更說實相懺悔之方。驅
X36n0659_p0429c20║出國者，廢小乘中分別決定若持若犯之限域也。
X36n0659_p0429c21║是時，童子雖為是事，猶故不失婆羅門法。
X36n0659_p0429c22║其餘居士、婆羅門等，聞其所作，歎未曾有，讚言：善哉！
X36n0659_p0429c23║善哉！仁者！善能驅遣旃陀羅王。
X36n0659_p0429c24║三四如文。
X36n0659_p0430a01║次從善男子！我涅槃後去，合譬也。但合二，不合時。
X36n0659_p0430a02║此初，合和同。
X36n0659_p0430a03║善男子！我涅槃後，護持正法諸菩薩等亦復如是，以
X36n0659_p0430a04║方便力，與彼破戒假名受畜一切不淨物僧同其事
X36n0659_p0430a05║業。
X36n0659_p0430a06║以方便力，合上我捨家法也。與破戒等同其事業
X36n0659_p0430a07║者，合上來作王師。釋論明四種僧：破戒僧，名同雜
X36n0659_p0430a08║僧，應是畜不淨僧；有羞僧，應是假名僧；
X36n0659_p0430a09║從爾時，菩薩下，二、合糾治破戒也。
X36n0659_p0430a10║爾時，菩薩若見有人雖多犯戒，能治毀禁諸惡比丘，
X36n0659_p0430a11║即往其所恭敬禮拜四事供養，經書什物悉以奉上。
X36n0659_p0430a12║如其自無，要當方便從諸檀越求乞與之。為是事故，
X36n0659_p0430a13║應畜八種不淨之物。何以故？是人為治諸惡比丘，如
X36n0659_p0430a14║彼童子驅旃陀羅故。
X36n0659_p0430a15║八、不淨者，謂畜金銀、奴婢、牛羊、倉庫、販賣、耕種，手
X36n0659_p0430a16║自作食，不受而噉，汙道、汙威儀，損妨處多，故名不
X36n0659_p0430a17║淨。
X36n0659_p0430a18║從爾時菩薩雖復恭敬去，是第三、結成，又二：初、結
X36n0659_p0430a19║有罪無罪；二、結但為菩薩不為聲聞。
X36n0659_p0430a20║爾時，菩薩雖復恭敬禮拜是人，受畜八種不淨之物，
X36n0659_p0430a21║悉無有罪。何以故？以是菩薩為欲擯治諸惡比丘，令
X36n0659_p0430a22║清淨僧得安隱住，流布方等大乘經典，利益一切諸
X36n0659_p0430a23║天人故。
X36n0659_p0430a24║初中云雖恭敬去，明持禮毀無罪。雖受不淨，是亦
X36n0659_p0430b01║無罪。何以故去，釋無罪意。
X36n0659_p0430b02║從以是因緣去，明持受毀供養亦無罪，如文。
X36n0659_p0430b03║善男子！以是因緣，我於經中說是二偈，令諸菩薩皆
X36n0659_p0430b04║共讚歎護法之人，如彼居士、婆羅門等稱讚童子：善
X36n0659_p0430b05║哉，善哉！護法菩薩正應如是。
X36n0659_p0430b06║次明若乖此說則有罪，若乖此心則有罪。
X36n0659_p0430b07║若有人見護法之人與破戒者同其事業，說有罪者，
X36n0659_p0430b08║當知是人自受其殃，是護法者實有無罪。
X36n0659_p0430b09║善男子！若有比丘犯禁戒已，憍慢心故，覆藏不悔，當
X36n0659_p0430b10║知是人名真破戒。菩薩為護法故，雖有所犯，不名破
X36n0659_p0430b11║戒。何以故？以無憍慢發露悔故。
X36n0659_p0430b12║次從善男子我於經中者，結為菩薩，又二：先引偈，
X36n0659_p0430b13║次判（云云）。
X36n0659_p0430b14║善男子！是故，我於經中覆相說如是偈：
X36n0659_p0430b15║有知法者，若老若少，故應供養，恭敬禮拜。
X36n0659_p0430b16║猶如事火婆羅門等，如第二天奉事帝釋。
X36n0659_p0430b17║以是因緣，我亦不為學聲聞人，但為菩薩而說是偈。
X36n0659_p0430b18║迦葉白佛去，第七、料簡，為三：先問答；次約法簡；三、
X36n0659_p0430b19║領解。初中有問有答。
X36n0659_p0430b20║迦葉菩薩白佛言：世尊！如是等菩薩摩訶薩於戒縱
X36n0659_p0430b21║緩，本所受戒為具在不？
X36n0659_p0430b22║問為兩意：一問緩，二問失。只應是一問，佛有兩答，
X36n0659_p0430b23║故為二問。
X36n0659_p0430b24║佛言去，答也。先答失、不失，後答緩、不緩。初答不失
X36n0659_p0430c01║中，先法、次譬。初法者。
X36n0659_p0430c02║佛言：善男子！汝今不應作如是說。何以故？本所受戒
X36n0659_p0430c03║如本不失，設有所犯即應懺悔，悔已清淨。
X36n0659_p0430c04║律中解云：若破戒者，體、戒俱失。數師云：戒體常在，
X36n0659_p0430c05║但是汙戒。下文云失與不失，悉是戲論，不解佛意。
X36n0659_p0430c06║今經明四依，示同破戒，故無所失。
X36n0659_p0430c07║次善男子，如堤塘下，譬也，又二：先譬，次合。
X36n0659_p0430c08║善男子！如故隄塘穿決有孔，水則淋漏。何以故？無人
X36n0659_p0430c09║治故。若有人治，水則不出。
X36n0659_p0430c10║譬中又二意：無治則漏，治則不漏；犯已懺悔則不
X36n0659_p0430c11║失，不懺則失。
X36n0659_p0430c12║次合二譬，可解。
X36n0659_p0430c13║菩薩亦爾，雖與破戒共作布薩、受戒、自恣，同其僧事，
X36n0659_p0430c14║所有戒律不如隄塘穿決淋漏。何以故？若無清淨持
X36n0659_p0430c15║戒之人，僧則損減，縱緩懈怠，日有增上；若有清淨持
X36n0659_p0430c16║戒之人，即能具足，不失本戒。
X36n0659_p0430c17║當知菩薩不同堤塘。
X36n0659_p0430c18║次於乘緩者，答第一問。
X36n0659_p0431a01║善男子！於乘緩者，乃名為緩；於戒緩者，不名為緩。菩
X36n0659_p0431a02║薩摩訶薩於此大乘心不懈慢，是名奉戒；為護正法，
X36n0659_p0431a03║以大乘水而自澡浴。是故，菩薩雖現破戒，不名為緩。
X36n0659_p0431a04║舊云：聲聞急戒緩乘，菩薩急乘緩戒。或人云：乘如
X36n0659_p0431a05║綱，戒如目，提綱則目正，得中道本，戒則自圓。今明
X36n0659_p0431a06║不爾，經偏舉菩薩急乘緩戒。若具論者，聲聞、菩薩
X36n0659_p0431a07║各有四句，如別記。
X36n0659_p0431a08║次約法簡，又三：初約福田簡，次約智簡，三天眼簡。
X36n0659_p0431a09║初福田中三：法、譬、合（云云）。
X36n0659_p0431a10║迦葉菩薩白佛言：眾僧之中有四種人，如菴羅果生
X36n0659_p0431a11║熟難知，破戒、持戒云何可識？佛言：善男子！因大涅槃
X36n0659_p0431a12║微妙經典則易可知。云何因是大涅槃經可得知耶？
X36n0659_p0431a13║譬如田夫種植稻穀耘除莠稗，以肉眼觀名為淨田，
X36n0659_p0431a14║至其成實草穀各異。如是八事能汙染僧，若能除却
X36n0659_p0431a15║以肉眼觀則知清淨。若持戒破戒不作惡時，以肉眼
X36n0659_p0431a16║觀難可分別，若惡彰露則易可知，如彼莠稗易可分
X36n0659_p0431a17║別。
X36n0659_p0431a18║僧中亦爾，若能遠離八種不淨毒蛇之法，是名清淨
X36n0659_p0431a19║聖眾福田，應為人天之所供養，清淨果報非是肉眼
X36n0659_p0431a20║所能分別。
X36n0659_p0431a21║問：下梵行使平等施，與此相違？答：各有其意。此中
X36n0659_p0431a22║明四依，故簡真偽；梵行明慈心平等，故不分別。又
X36n0659_p0431a23║此中誡福田，梵行誡施主（云云）。
X36n0659_p0431a24║二、復次，善男子！如迦羅下，用智簡。先譬，次合。
X36n0659_p0431b01║復次，善男子！如迦羅迦林，其樹眾多。於是林中，唯有
X36n0659_p0431b02║一樹，名鎮頭迦。是迦羅迦、鎮頭迦樹，二果相似，不可
X36n0659_p0431b03║分別。其果熟時，有一女人，悉皆拾取。鎮頭迦果，纔有
X36n0659_p0431b04║一分，迦羅迦果，乃有十分。是女不識，持來詣市，而衒
X36n0659_p0431b05║賣之。凡愚小兒，復不別故，買迦羅迦，啖已命終。有智
X36n0659_p0431b06║人輩，聞是事已，即問女人：姉於何處，得是果來？是時
X36n0659_p0431b07║女人，即示方所。諸人即言：如是方所，多有無量迦羅
X36n0659_p0431b08║迦樹，唯有一根鎮頭迦樹。諸人知已，笑而捨去。
X36n0659_p0431b09║六卷云：迦留、治牟皆不見翻，但知是甘毒。二果譬
X36n0659_p0431b10║於持犯，女人譬凡愚，執事小兒譬無智。施主問何
X36n0659_p0431b11║處得果者，推其根本，笑而捨去，譬知偽棄之。
X36n0659_p0431b12║善男子！大眾下，合譬。
X36n0659_p0431b13║善男子！大眾之中八不淨法亦復如是，於是眾中多
X36n0659_p0431b14║有受用如是八法。唯有一人清淨持戒，不受如是八
X36n0659_p0431b15║不淨法，善知諸人受畜非法，而與同事不相捨離，如
X36n0659_p0431b16║彼林中一鎮頭迦。有優婆塞見是諸人多有非法，併
X36n0659_p0431b17║不恭敬供養是人。若欲供養，應先問言：大德！如是八
X36n0659_p0431b18║事應受畜不？佛所聽不？若言佛聽，如是之人得共布
X36n0659_p0431b19║薩、羯磨、自恣不？是優婆塞如是問已，眾皆答言：如是
X36n0659_p0431b20║八事，如來憐憫，皆悉聽畜。優婆塞言：祇洹精舍有諸
X36n0659_p0431b21║比丘，或言金銀佛所聽畜，或言不聽，有言聽者。是不
X36n0659_p0431b22║聽者，不與共住說戒、自恣，乃至不共一河飲水，利養
X36n0659_p0431b23║之物悉不共之。汝等云何言佛聽許？佛天中天雖復
X36n0659_p0431b24║受之，汝等眾僧亦不應畜。若有受者，乃至不應與共
X36n0659_p0431c01║說戒、自恣、羯磨、同其僧事。若共說戒、自恣、羯磨、同僧
X36n0659_p0431c02║事者，命終即當墮於地獄，如彼諸人食迦羅迦果已
X36n0659_p0431c03║而便命終。
X36n0659_p0431c04║受八不淨，合迦羅迦。不受不淨，合鎮頭迦。持毀共
X36n0659_p0431c05║住，合二果同林。有優婆塞據教問，次引祇洹為證。
X36n0659_p0431c06║次不許同住等，合智者問。從若有受者自毀誤人，
X36n0659_p0431c07║合上笑而捨去。
X36n0659_p0431c08║三、從譬如城去，約天眼簡。於中二：先譬、後合。
X36n0659_p0431c09║復次，善男子！譬如城市有賣藥人，有妙甘藥出於雪
X36n0659_p0431c10║山，亦復多賣其餘雜藥，味甘相似。時有諸人咸皆欲
X36n0659_p0431c11║買而不識別，至賣藥所問言：汝有雪山藥不？其賣藥
X36n0659_p0431c12║人即答言：有。是人欺詐，以餘雜藥語買者言：此是雪
X36n0659_p0431c13║山甘好妙藥。時買藥者以肉眼故，不能善別，即買持
X36n0659_p0431c14║歸，便作是念：我今已得雪山甘藥。
X36n0659_p0431c15║雪山譬涅槃常住妙理，藥譬依涅槃立清淨行，賣
X36n0659_p0431c16║藥人譬姦狡執事，雜藥譬毀者不別，不別者買譬
X36n0659_p0431c17║無智施主。
X36n0659_p0431c18║迦葉去，合。
X36n0659_p0431c19║迦葉！若聲聞僧中，有假名僧、有真實僧、有和合僧，若
X36n0659_p0431c20║持戒、若破戒，於是眾中等應供養恭敬禮拜。是優婆
X36n0659_p0431c21║塞以肉眼故不能分別，譬如彼人不能分別雪山甘
X36n0659_p0431c22║藥。誰是持戒？誰是破戒？誰是真僧？誰是假僧？有天眼
X36n0659_p0431c23║者乃能分別。迦葉！若優婆塞知是比丘是破戒人，不
X36n0659_p0431c24║應給施禮拜供養。若知是人受畜八法，亦復不應給
X36n0659_p0432a01║施所須禮拜供養。若於僧中有破戒者，不應以披袈
X36n0659_p0432a02║裟因緣恭敬禮拜。
X36n0659_p0432a03║假名合雜藥，真僧合妙藥，肉眼合不別者，天眼乃
X36n0659_p0432a04║能別。天眼非但別偽因不應禮施，復能見果不應
X36n0659_p0432a05║禮施。
X36n0659_p0432a06║三、迦葉白佛：是領解，初稱歎，次頂受（云云）。
X36n0659_p0432a07║迦葉菩薩復白佛言：世尊！善哉，善哉！如來所說真實
X36n0659_p0432a08║不虗。
X36n0659_p0432a09║我當頂受。譬如金剛，珍寶異物，
X36n0659_p0432a10║從如佛所說去，是第八、會通。昔依四法，今依四人，
X36n0659_p0432a11║文有問、答。問又二：先舉昔依，次請會。
X36n0659_p0432a12║如佛所說，是諸比丘當依四法。何等為四？依法不依
X36n0659_p0432a13║人，依義不依語，依智不依識，依了義經不依不了義
X36n0659_p0432a14║經。
X36n0659_p0432a15║初昔依者，然阿含中出次第依，依法不依人，依了
X36n0659_p0432a16║義不依不了義，依義不依語，依智不依識，與今迦
X36n0659_p0432a17║葉所列次第有異。梁武云：此文為定。諸法師云：今
X36n0659_p0432a18║經出昔依，以阿含為定。或言出經者，誤。或言於昔
X36n0659_p0432a19║雖了，望今不了，故了義在後。今且釋阿含次第者，
X36n0659_p0432a20║昔人無常，故不可依；以法常故，故法可依。法有小
X36n0659_p0432a21║大，大法了義，是故可依。語若生著，故不須依。了語
X36n0659_p0432a22║下義，義體無著，是故須依。識著智解，是故依智。
X36n0659_p0432a23║從如是四法，非四種人正請會通。
X36n0659_p0432a24║如是四法應當證知，非四種人。
X36n0659_p0432b01║次佛言下，答，又為二：先別會，後總會。所以別會者，
X36n0659_p0432b02║正言今依人與昔依法二言相反，故偏須別會。文
X36n0659_p0432b03║為四：初、會人、法，依法即是依人；二、明昔不依人者，
X36n0659_p0432b04║不依無法之人；三、明今依人者，還是有法之人；四、
X36n0659_p0432b05║舉下，況上。
X36n0659_p0432b06║佛言：善男子！依法者即是如來大般涅槃。一切佛法
X36n0659_p0432b07║即是法性，是法性者即是如來，是故如來常住不變。
X36n0659_p0432b08║初、依法即依人者，人法不異。興皇言：昔以法簡人，
X36n0659_p0432b09║結還依智；今以人簡法，結還依人。昔人既破，昔法
X36n0659_p0432b10║亦除；今人既存，今法須取。但今人法不二，昔人即
X36n0659_p0432b11║聲聞、緣覺，豈依此人？昔法即方便半字，若不悟者，
X36n0659_p0432b12║亦須破法；若了悟者，不除此法。
X36n0659_p0432b13║次若復有下，明昔不依無法之人。
X36n0659_p0432b14║若復有言：如來無常。是人不知不見法性。若不知見
X36n0659_p0432b15║是法性者，不應依止。
X36n0659_p0432b16║三、如上所說下，明今依有法之人，又為四：一、唱應
X36n0659_p0432b17║依。
X36n0659_p0432b18║如上所說，四人出世護持法者，應當證知而為依止。
X36n0659_p0432b19║二、釋應依。
X36n0659_p0432b20║何以故？是人善解如來微密深奧藏故，能知如來常
X36n0659_p0432b21║住不變。若言如來無常變易，無有是處。
X36n0659_p0432b22║三，歎德。
X36n0659_p0432b23║如是四人即名如來。
X36n0659_p0432b24║四，釋歎。
X36n0659_p0432c01║何以故？是人能解如來密語及能說故。
X36n0659_p0432c02║四、若有人能下，舉下況上。
X36n0659_p0432c03║若有人能了知如來甚深密藏，及知如來常住不變，
X36n0659_p0432c04║如是之人若為利養，說言如來是無常者，無有是處。
X36n0659_p0432c05║如是之人尚可依止，何況不依是四種人？
X36n0659_p0432c06║明外凡能知佛常不為利養所轉，尚復可依，況於
X36n0659_p0432c07║四人而不依耶？
X36n0659_p0432c08║次從依法者，即是法性去，總會四依，又三：初、就今
X36n0659_p0432c09║教會；二、舉今昔相對會；三、結會。初文又二：先會，次
X36n0659_p0432c10║結。初還依問次第會之，文自為四：初依法，為三雙：
X36n0659_p0432c11║一、雙標；二、雙釋；三、雙結。
X36n0659_p0432c12║依法者即是法性，不依人者即是聲聞。
X36n0659_p0432c13║初依法者，即妙有之法，不依聲聞之人，即雙標也。
X36n0659_p0432c14║法性者即是如來，聲聞者即是有為。如來者即是常
X36n0659_p0432c15║住，有為者即是無常。
X36n0659_p0432c16║法性者即如來，聲聞者即有為，是雙釋也。
X36n0659_p0432c17║善男子！若人破戒，為利養故，說言：如來無常、變易。如
X36n0659_p0432c18║是之人所不應依。善男子！是名定義。
X36n0659_p0433a01║雙結可尋。
X36n0659_p0433a02║次文二：初、會依義者。
X36n0659_p0433a03║依義不依語者，義者名曰覺了，覺了義者名不羸劣，
X36n0659_p0433a04║不羸劣者名曰滿足，滿足義者名曰如來常住不變，
X36n0659_p0433a05║如來常住不變義者即是法常，法常義者即是僧常，
X36n0659_p0433a06║是名依義。
X36n0659_p0433a07║覺了即般若，不羸劣即法身，滿足即解脫。昔教解
X36n0659_p0433a08║脫具則無身智，身智在則解脫不滿，又不得是三
X36n0659_p0433a09║寶。
X36n0659_p0433a10║次不依語下，又二：先明無理之語，後明亂正之語。
X36n0659_p0433a11║初文者。
X36n0659_p0433a12║不依語也。何等語言所不應依？所謂諸論綺飾文辭，
X36n0659_p0433a13║如佛所說無量諸經，貪求無厭，姦巧諛諂，詐現親附，
X36n0659_p0433a14║現相求利，經理白衣為其執伇。
X36n0659_p0433a15║如佛所說貪求無厭去，有二解：一云此是佛說外
X36n0659_p0433a16║道經中之言，二解是佛自說經生凡夫之過，不得
X36n0659_p0433a17║依此為行。
X36n0659_p0433a18║次又復唱言下，是亂正之語。
X36n0659_p0433a19║又復唱言：佛聽比丘畜諸奴婢、不淨之物、金銀珍寶、
X36n0659_p0433a20║穀米倉庫、牛羊象馬，販賣求利。於饑饉世，憐憫子故，
X36n0659_p0433a21║復聽諸比丘儲貯陳宿，手自作食，不受而啖。如是等
X36n0659_p0433a22║語，所不應依。
X36n0659_p0433a23║三，釋依智不依識。
X36n0659_p0433a24║依智不依識者，所言智者即是如來。若有聲聞不能
X36n0659_p0433b01║善知如來功德，如是之識不應依止。若知如來即是
X36n0659_p0433b02║法身，如是真智所應依止。若見如來方便之身，言是
X36n0659_p0433b03║陰、界、諸入所攝，食所長養，亦不應依。是故知識不可
X36n0659_p0433b04║依止。若復有人作是說者，及其經書亦不應依。
X36n0659_p0433b05║若知法身是常，即是真智；若言無常，即是識著。
X36n0659_p0433b06║四、釋了義。為三：一、標宗。二、歷法。三、辨宗。
X36n0659_p0433b07║依了義經、不依不了義經者，不了義經者，謂聲聞乘
X36n0659_p0433b08║聞佛如來深密藏處悉生疑怪，不知是藏出大智海，
X36n0659_p0433b09║猶如嬰兒無所別知，是則名為不了義也。了義者，名
X36n0659_p0433b10║為菩薩真實智慧，隨其自心無閡大智，猶如大人無
X36n0659_p0433b11║所不知，是名了義。
X36n0659_p0433b12║初約一大乘兩緣來望，為了不了。
X36n0659_p0433b13║次又聲聞下，是歷法，有五雙相對：大小、常無常、大
X36n0659_p0433b14║小所說、食不食、滅不滅可尋。
X36n0659_p0433b15║又聲聞乘名不了義，無上大乘乃名了義。
X36n0659_p0433b16║若言如來無常變易，名不了義；若言如來常住不變，
X36n0659_p0433b17║是名了義；
X36n0659_p0433b18║聲聞所說應證知者，名不了義；菩薩所說應證知者，
X36n0659_p0433b19║名為了義。
X36n0659_p0433b20║若言如來食所長養，是不了義；若言常住不變易者，
X36n0659_p0433b21║是名了義。
X36n0659_p0433b22║若言如來入於涅槃，如薪盡火滅，名不了義；若言如
X36n0659_p0433b23║來入法性者，是名了義。
X36n0659_p0433b24║三、聲聞乘下，辨宗。初辨小，後辨大，各有標、釋、結。
X36n0659_p0433c01║聲聞乘法則不應依。
X36n0659_p0433c02║何以故？如來為欲度眾生故，以方便力說聲聞乘，猶
X36n0659_p0433c03║如長者教子半字。善男子！聲聞乘者，猶如初耕未得
X36n0659_p0433c04║果實，如是名為不了義也。
X36n0659_p0433c05║是故不應依聲聞乘。
X36n0659_p0433c06║大乘之法，則應依止。
X36n0659_p0433c07║何以故？如來為欲度眾生故，以方便力說於大乘是。
X36n0659_p0433c08║故應依是名了義。
X36n0659_p0433c09║次如是下，總結。
X36n0659_p0433c10║如是四依，應當證知。
X36n0659_p0433c11║復次依義下，第二、今昔相對會通，釋前兩依文句
X36n0659_p0433c12║相涉人法但三。文為三：初、兩依共釋；次、釋第三；三、
X36n0659_p0433c13║釋第四。初共釋為三：一、釋依義兼明依法；次、釋不
X36n0659_p0433c14║依人；三、釋不依語。
X36n0659_p0433c15║復次，依義者，義名質直，質直者名曰光明，光明者名
X36n0659_p0433c16║不羸劣，不羸劣者名曰如來。又，光明者名為智慧，質
X36n0659_p0433c17║直者名為常住。如來常者名為依法，法者名常，亦名
X36n0659_p0433c18║無邊、不可思議、不可執持、不可繫縛而亦可見。
X36n0659_p0434a01║此初第一偏明依義，次此後即不明依語，但語勢
X36n0659_p0434a02║相仍，仍明不依人。又明依義即是依法，是故無別
X36n0659_p0434a03║依法之文，但有不依人，此即第一偏明依義。法者
X36n0659_p0434a04║名常下，釋法也。後具結二種。
X36n0659_p0434a05║若有說言不可見下，釋不依人。
X36n0659_p0434a06║若有說言不可見者，如是之人所不應依，是故依法
X36n0659_p0434a07║不依於人。
X36n0659_p0434a08║若復有人下，釋不依語。
X36n0659_p0434a09║若復有人以微妙語宣說無常，如是之言所不應依，
X36n0659_p0434a10║是故依義不依於語。
X36n0659_p0434a11║依智者下，二、別釋第三依依智不依識。
X36n0659_p0434a12║依智者，眾僧是常無為不變，不畜八種不淨之物，是
X36n0659_p0434a13║故依智不依於識。若有說言：識作識受無和合僧。何
X36n0659_p0434a14║以故？夫和合者名無所有，無所有者云何言常？是故
X36n0659_p0434a15║此識不可依止。
X36n0659_p0434a16║所言識作識受無和合僧者，但有識著作因，受識
X36n0659_p0434a17║著之果，皆是生死，則無常住一體之僧。
X36n0659_p0434a18║三、依了義者，別釋第四依，明了不了。
X36n0659_p0434a19║依了義者。了義者，名為知足，終不詐現威儀清白、憍
X36n0659_p0434a20║慢目高、貪求利養，亦於如來隨宜方便所說法中不
X36n0659_p0434a21║生執著，是名了義。若有能住如是等中，當知是人則
X36n0659_p0434a22║為已得住第一義。是故名為依了義經。不依不了義。
X36n0659_p0434a23║不了義者，如經中說：一切燒然，一切無常，一切皆苦，
X36n0659_p0434a24║一切皆空，一切無我。是名不了義。何以故？以不能了
X36n0659_p0434b01║如是義故，令諸眾生墮阿鼻獄。所以者何？以取著故，
X36n0659_p0434b02║於義不了。一切燒者，謂如來說涅槃亦燒。一切無常
X36n0659_p0434b03║者，涅槃亦無常。苦、空、無我亦復如是。是故名為不了
X36n0659_p0434b04║義經。不可依止。善男子，若有人言：如來憐憫一切眾
X36n0659_p0434b05║生，善知時宜。以知時故，說輕為重，說重為輕。如來觀
X36n0659_p0434b06║知所有弟子有諸檀越供給所須，令無所乏，如是之
X36n0659_p0434b07║人，佛則不聽受畜奴婢、金銀、財寶、販賣、市易不淨物
X36n0659_p0434b08║等。若諸弟子無有檀越供給所須，時世饑饉，飲食難
X36n0659_p0434b09║得，為欲建立護持正法，我聽弟子受畜奴婢、金銀、車
X36n0659_p0434b10║乘、田宅、穀米、賈易所須。雖聽受畜如是等物，要當淨
X36n0659_p0434b11║施篤信檀越。如是四法所應依止。若有戒、律、阿毗曇、
X36n0659_p0434b12║修多羅，不違是四，亦應依止。若有說言有時、非時，有
X36n0659_p0434b13║能護法、不能護法，如來悉聽一切比丘受畜如是不
X36n0659_p0434b14║淨物者，如是之言不應依止。若有戒、律、阿毗曇、修多
X36n0659_p0434b15║羅中有同是說，如是三分亦不應依。
X36n0659_p0434b16║若言有四緣得畜八不淨，即是了義：一、無檀越，二、
X36n0659_p0434b17║時饑，三、建立，四、淨施。解者不同：一云具此四緣方
X36n0659_p0434b18║乃得畜，二云隨一皆得，三云前三一一皆得畜之。
X36n0659_p0434b19║但須淨施，淨施一事即不可無，是則皆須二緣得
X36n0659_p0434b20║畜。若說有時、非時皆聽畜者，為不了義。三分即是
X36n0659_p0434b21║三藏。
X36n0659_p0434b22║我為肉眼下，第三、結會也。
X36n0659_p0434b23║我為肉眼諸眾生等說是四依，終不為於有慧眼者，
X36n0659_p0434b24║是故我今說是四依。法者，即是法性；義者，即是如來
X36n0659_p0434c01║常住不變；智者，知一切眾生悉有佛性；了義者，了達
X36n0659_p0434c02║一切大乘經典。
X36n0659_p0434c03║或時肉天兩眼相對，則是障內外。或法慧相對，此
X36n0659_p0434c04║論照真俗異。今以肉慧相對者，此論凡聖之殊。
X36n0659_p0434c05║大般涅槃經卷第六
X36n0659_p0434c06║日東　天台沙門本純　分會
X36n0659_p0434c07║
X36n0659_p0434c08║南本大般涅槃經會疏卷第六