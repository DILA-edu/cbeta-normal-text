X36n0659_p0434c09║
X36n0659_p0434c10║
X36n0659_p0434c11║
X36n0659_p0434c12║南本大般涅槃經會疏卷第七
X36n0659_p0434c13║
X36n0659_p0434c14║大般涅槃經邪正品第九（卷第七）
X36n0659_p0434c15║北凉　天竺三藏　曇無讖　譯
X36n0659_p0434c16║晉　沙門　慧嚴　慧觀
X36n0659_p0434c17║　謝靈運　重治
X36n0659_p0434c18║邪正品（六卷云分別邪正品）
X36n0659_p0434c19║邪者，魔也。正者，聖也。邪魔多種，謂邪惡、邪俗、邪偏、
X36n0659_p0434c20║邪漸。邪惡者，闡提、謗法、四重、五逆、十惡、四趣等果
X36n0659_p0434c21║是也。文云：聽畜八種不淨，即謗佛。執九部經，謂無
X36n0659_p0434c22║方等，即謗法。若欲行婬，應脫法服，即犯四重。此等
X36n0659_p0434c23║名為邪惡。邪俗者，通謂二十五有、因、果、煩惱、業、陰、
X36n0659_p0434c24║天魔等是。文云：依因父母，愛欲和合，生育是身。愛
X36n0659_p0435a01║即煩惱，是身即陰。以有漏形，作無漏身，即是天魔。
X36n0659_p0435a02║往昔苦行，即是業等。即其義也。邪偏者，謂聲聞、緣
X36n0659_p0435a03║覺無常、苦、空、邪曲、涅槃等是。文云：如來無常變異，
X36n0659_p0435a04║宣說無我。即其義也。邪漸者，謂分別、歷別、棄捨二
X36n0659_p0435a05║邊，別求中道，亦三昧魔、菩提心魔等是。文云：如來
X36n0659_p0435a06║於諸外道邪論無所知，於世間湯藥無所知。無所
X36n0659_p0435a07║知故，故名如來。於刀割香塗，不生憎愛，唯能處中，
X36n0659_p0435a08║故名如來。即是其義。正者，名聖。聖正多種，謂執正、
X36n0659_p0435a09║善正、真正、方正。對於四邪，以論四正。四邪既出於
X36n0659_p0435a10║文，翻邪即正，不俟更論。此四邪、四正，即四悉意。邪
X36n0659_p0435a11║惡尤重，眾邪之根，即世界也。邪俗之邪，為清昇者，
X36n0659_p0435a12║立此名字，即為人也。邪偏偏破生死，入涅槃，即對
X36n0659_p0435a13║治也。邪漸所到之處，即是常住，從歷別門，立此邪
X36n0659_p0435a14║名，即第一義。正亦如是，執正是魔，是欲界主，執正
X36n0659_p0435a15║欲界，即世界也。善正是世間之善，為成眾善，即為
X36n0659_p0435a16║人也。真正是出世之法，對破世間，方乃名正，是次
X36n0659_p0435a17║第大乘，能到實相，實相是第一義。通途邪正，其相
X36n0659_p0435a18║如是。今經所指兩法兩人，謂魔經、魔律、持魔經律，
X36n0659_p0435a19║是為四魔，此意則寬，該前諸邪。正亦四種，佛經、佛
X36n0659_p0435a20║律、持佛經律，是為四正，則冠前四正。從此立名，故
X36n0659_p0435a21║言邪正品。此品答前迦葉問：云何知天魔，為眾作
X36n0659_p0435a22║留難？如來波旬說：云何分別知？然四依有廣大之
X36n0659_p0435a23║德，邪正有分別之能，雖二義相成，而四依答廣大，
X36n0659_p0435a24║邪正答分別。兩品備有形聲兩偽，而前品多明形
X36n0659_p0435b01║亂，後品多明聲亂（云云）。文為五：一、略明邪正，二、廣
X36n0659_p0435b02║明邪正，三、論義，四、領解，五、述成。初略中，有問有答。
X36n0659_p0435b03║爾時，迦葉白佛言：世尊！如上所說四種人等，應當依
X36n0659_p0435b04║耶？
X36n0659_p0435b05║佛言：如是，如是。善男子！如我所說應當依止。何以故？
X36n0659_p0435b06║有四魔故。何等為四？如魔所說諸餘經律能受持者。
X36n0659_p0435b07║問則牒上四依，答則出邪三寶。魔即邪佛，所說即
X36n0659_p0435b08║邪法，受持者即邪僧。如百論迦毗羅自謂為佛所
X36n0659_p0435b09║說，弟子等為此惑亂，須上四依。
X36n0659_p0435b10║迦葉白佛去。二、廣說邪正，有問有答。
X36n0659_p0435b11║迦葉菩薩白佛言：世尊！如佛所說有四種魔，若魔所
X36n0659_p0435b12║說及佛所說，我當云何而得分別？有諸眾生隨逐魔
X36n0659_p0435b13║行，復有隨順佛所教者，如是等輩復云何知？
X36n0659_p0435b14║問中雙問邪正三寶云何分別，如文。上問云何知
X36n0659_p0435b15║天魔為眾作留難，是問形亂。如來波旬說云何分
X36n0659_p0435b16║別知，此問聲亂。今問魔及所說，即上兩問。而言隨
X36n0659_p0435b17║魔行者，即是徒黨還隨魔作形聲兩亂。
X36n0659_p0435b18║廣答為二：先答形亂，次答聲亂。
X36n0659_p0435b19║佛告迦葉：我般涅槃七百歲後，是魔波旬漸當壞亂
X36n0659_p0435b20║我之正法。譬如獵師身服法衣，魔王波旬亦復如是，
X36n0659_p0435b21║作比丘像、比丘尼像、優婆塞像、優婆夷像，亦復化作
X36n0659_p0435b22║須陀洹身，乃至化作阿羅漢身及佛色身。魔王以此
X36n0659_p0435b23║有漏之形作無漏身，壞我正法。
X36n0659_p0435b24║初云七百秊者，正法千秊，由度女人，減五百秊。六
X36n0659_p0435c01║百、七百入像法時，摩耶經云：六百秊馬鳴出，七百
X36n0659_p0435c02║秊龍樹出。是時魔盛，即有四依。魔有有漏，通能變
X36n0659_p0435c03║為四部、四果及佛色像。猶如獵師，外被袈裟，內懷
X36n0659_p0435c04║殺害。魔亦如是，外為聖像，內挾邪謀。夫無漏在心，
X36n0659_p0435c05║不在於色，云何言作無漏之形？聖人有無漏威儀，
X36n0659_p0435c06║亦是無漏五陰，故魔學之。
X36n0659_p0435c07║從是波旬當作是說下，二、是明聲亂。文為五：一、亂
X36n0659_p0435c08║佛身；二、亂結戒；三、亂佛德；四、亂經律；五、亂罪福。初
X36n0659_p0435c09║亂佛身者，又四：一、亂生；二、亂行；三、亂入廟；四、亂納
X36n0659_p0435c10║妃。初文者。
X36n0659_p0435c11║是魔波旬壞正法時，當作是言：菩薩昔於兜術天上
X36n0659_p0435c12║沒，來在此迦毗羅城白淨王宮，依因父母愛欲和合
X36n0659_p0435c13║生育是身。若有人生於人中，為諸世間天人大眾所
X36n0659_p0435c14║恭敬者，無有是處。又復說言：往昔苦行，種種布施頭
X36n0659_p0435c15║目髓腦、國城妻子，是故今者得成佛道。以是因緣，為
X36n0659_p0435c16║諸人、天、乾闥婆、阿脩羅、迦樓羅、緊那羅、摩睺羅伽之
X36n0659_p0435c17║所恭敬。若有經律作是說者，當知悉是魔之所說。善
X36n0659_p0435c18║男子，若有經律作如是言：如來正覺久已成佛，今方
X36n0659_p0435c19║示現成佛道者，為欲度脫諸眾生故，示有父母依因
X36n0659_p0435c20║愛欲和合而生，隨順世間作是示現。如是經律當知
X36n0659_p0435c21║真是如來所說。若有隨順魔所說者，是魔眷屬；若能
X36n0659_p0435c22║隨順佛所說者，即是菩薩。
X36n0659_p0435c23║若言實生，是魔說；言不生生，是佛說。
X36n0659_p0435c24║若有說言：如來生時，於十方面各行七步。不可信。者，
X36n0659_p0436a01║是魔所說。若復有說：如來出世，於十方面各行七步。
X36n0659_p0436a02║此是如來方便示現，是名如來所說經律。若有隨順
X36n0659_p0436a03║魔所說者，是魔眷屬；若能隨順佛所說者，即是菩薩。
X36n0659_p0436a04║次就行中亦應例爾。今不爾者，明不行是魔說、行
X36n0659_p0436a05║是佛說。何者？魔邪常欲隱佛之德、顯佛之過，名亂
X36n0659_p0436a06║佛行。
X36n0659_p0436a07║若有說言：菩薩生已，父王使人將詣天祠，諸天見已
X36n0659_p0436a08║悉下禮敬，是故名佛。復有難言：天者先出，佛在其後，
X36n0659_p0436a09║云何諸天禮敬於佛？作是難者，當知即是波旬所說。
X36n0659_p0436a10║若有經言：佛到天祠，是諸天等，摩醯首羅、大梵天王、
X36n0659_p0436a11║釋提桓因，皆悉合掌敬禮其足。如是經律是佛所說。
X36n0659_p0436a12║若有隨順魔所說者，是魔眷屬；若能隨順佛所說者，
X36n0659_p0436a13║即是菩薩。
X36n0659_p0436a14║若有經律說言：菩薩為太子時，以欲心故，四方聘妻，
X36n0659_p0436a15║處在深宮，五欲自娛，歡悅受樂。如是經律，波旬所說。
X36n0659_p0436a16║若有說言：菩薩久已捨離欲心、妻息之屬，乃至不受
X36n0659_p0436a17║三十三天上妙五欲，如棄涕唾，何況人欲？剃除鬚髮，
X36n0659_p0436a18║出家修道。如是經律，是佛所說。若有隨順魔經律者，
X36n0659_p0436a19║是魔眷屬；若有隨順佛經律者，即是菩薩。
X36n0659_p0436a20║入廟、納妃，皆如文。
X36n0659_p0436a21║從佛在舍衛去，是亂結戒，如文。
X36n0659_p0436a22║若有說言：佛在舍衛祇洹精舍，聽諸比丘受畜奴婢、
X36n0659_p0436a23║僕使、牛羊、象馬、驢騾、雞豬、貓狗、金銀、瑠璃、真珠、頗棃、
X36n0659_p0436a24║硨磲、碼碯、珊瑚、琥珀、珂貝、璧玉、銅鐵、釜鍑、大小銅盤
X36n0659_p0436b01║所須之物，耕田種植，販賣市易，儲積穀米。如是眾事，
X36n0659_p0436b02║佛大慈故，憐憫眾生，皆聽畜之。如是經律，悉是魔說。
X36n0659_p0436b03║若有說言：佛在舍衛祇陀精舍，那黎樓鬼所住之處。
X36n0659_p0436b04║爾時，如來因婆羅門字羖羝德及波斯匿王說言：比
X36n0659_p0436b05║丘！不應受畜金、銀、瑠璃、頗棃、真珠、硨磲、碼碯、珊瑚、琥
X36n0659_p0436b06║珀、珂貝、璧玉，奴婢、僕使、童男、童女，牛、羊、象、馬、驢、騾、雞、
X36n0659_p0436b07║豬、貓、狗等獸，銅、鐵、釜鍑、大小銅盤，種種雜色牀敷臥
X36n0659_p0436b08║具，資生所須所謂屋宅，耕田種植，販賣市易，自手作
X36n0659_p0436b09║食，自磨自舂，治身呪術，調鷹方法，仰觀星宿，推步盈
X36n0659_p0436b10║虗，占相男女，解夢吉凶，是男是女，非男非女，六十四
X36n0659_p0436b11║能。復有十八惑人呪術，種種工巧，或說世間無量俗
X36n0659_p0436b12║事，散香、粖香、塗香、熏香，種種華鬘，治髮方術，姦偽諂
X36n0659_p0436b13║曲，貪利無厭，愛樂憒閙，戲笑談說，貪嗜魚肉，和合毒
X36n0659_p0436b14║藥，治壓香油，捉持寶葢及以革屣，造扇箱篋種種畫
X36n0659_p0436b15║像，積聚穀米、大小麥豆及諸果蓏，親近國王、王子、大
X36n0659_p0436b16║臣及諸女人，高聲大笑或復默然，於諸法中多生疑
X36n0659_p0436b17║惑，多語妄說長短、好醜或善不善，好著好衣，如是種
X36n0659_p0436b18║種不淨之物，於施主前躳目讚歎，出入遊行不淨之
X36n0659_p0436b19║處，所謂沽酒、淫女、博奕。如是之人，我今不聽在比丘
X36n0659_p0436b20║中，應當休道還俗伇使，譬如莠稗悉滅無餘。當如是
X36n0659_p0436b21║等經律所制，悉是如來之所說也。若有隨順魔所說
X36n0659_p0436b22║者，是魔眷屬；若有隨順佛所說者，即是菩薩。
X36n0659_p0436b23║六十四能者，佛有三十二相，外道夸毗，謂陪勝佛，
X36n0659_p0436b24║故云有六十四能。又佛有三十二相并業，外道攀
X36n0659_p0436c01║對求等，故立六十四能。
X36n0659_p0436c02║三、從若有說言去，是亂佛德。
X36n0659_p0436c03║若有說言：菩薩為欲供養天神故入天祠，所謂梵天、
X36n0659_p0436c04║大自在天、韋陀天、迦旃延天。所以入者，為欲調伏諸
X36n0659_p0436c05║天人故。若言不爾，無有是處。若言：菩薩不能入於外
X36n0659_p0436c06║道邪論，知其威儀、文章、技藝，僕使鬬爭不能和合，不
X36n0659_p0436c07║為男女、國王、大臣之所恭敬，又亦不知和合諸藥。以
X36n0659_p0436c08║不知故，乃名如來；如其知者，是邪見輩。又復如來於
X36n0659_p0436c09║怨親中其心平等，如以刀割及香塗身，於此二人不
X36n0659_p0436c10║生增益損減之心，唯能處中，故名如來。如是經律，當
X36n0659_p0436c11║知是魔之所說也。若有說言：菩薩如是示入天祠外
X36n0659_p0436c12║學法中出家修道，示現知其威儀禮節，能解一切文
X36n0659_p0436c13║章技藝；示入書堂技巧之處，能善和合僕使鬬爭；於
X36n0659_p0436c14║諸大眾、童男、童女、後宮、妃后、人民、長者、婆羅門等，王
X36n0659_p0436c15║及大臣、貧窮等中最尊最上，復為是等之所恭敬，亦
X36n0659_p0436c16║能示現如是等事。雖處諸見，不生愛心，猶如蓮華不
X36n0659_p0436c17║受塵垢。為度一切諸眾生故，善行如是種種方便，隨
X36n0659_p0436c18║順世法。如是經律，當知即是如來所說。若有隨順魔
X36n0659_p0436c19║所說者，是魔眷屬；若能隨順佛所說者，是大菩薩。
X36n0659_p0436c20║此中明佛不知好惡、不別怨親，刀割香塗悉不忻
X36n0659_p0436c21║惡，如即人云刺眼不瞬，此以癡意亂德。
X36n0659_p0436c22║四、從若有說言如來為我者，是亂經律。初通就經
X36n0659_p0436c23║律作亂，後就常無常作亂，如文。
X36n0659_p0436c24║若有說言：如來為我解說經律。若惡法中輕重之罪
X36n0659_p0437a01║及偷蘭遮，其性皆重，我等律中終不為之。我久忍受
X36n0659_p0437a02║如是之法，汝等不信，我當云何自捨己律就汝律耶？
X36n0659_p0437a03║汝所有律是魔所說，我等經律是佛所制。如來先說
X36n0659_p0437a04║九部法印，如是九印印我經律。初不聞有方等經典
X36n0659_p0437a05║一句一字，如來所說無量經律，何處有說方等經耶？
X36n0659_p0437a06║如是等中，未曾聞有十部經名。如其有者，當知必定
X36n0659_p0437a07║調達所作。調達惡人以滅善法造方等經，我等不信。
X36n0659_p0437a08║如是等經是魔所說。何以故？破壞佛法相是非故。如
X36n0659_p0437a09║是之言，汝經中有，我經中無。我經律中，如來說言：我
X36n0659_p0437a10║涅槃後，惡世當有不正經律，所謂大乘方等經典。未
X36n0659_p0437a11║來之世當有如是諸惡比丘。我又說言：過九部經有
X36n0659_p0437a12║方等典。若有人能了知其義，當知是人正了經律，遠
X36n0659_p0437a13║離一切不淨之物，微妙清淨猶如滿月。若有說言：如
X36n0659_p0437a14║來雖為一一經律演說義味如恒沙等，我律中無，將
X36n0659_p0437a15║知為無。如其有者，如來何故於我律中而不解說？是
X36n0659_p0437a16║故我今不能信受。當知是人則為得罪。是人復言：如
X36n0659_p0437a17║是經律我當受持。何以故？當為我作知足、少欲、斷除
X36n0659_p0437a18║煩惱、智慧、涅槃、善法因故。如是說者非我弟子。若有
X36n0659_p0437a19║說言：如來為欲度眾生故說方等經。當知是人真我
X36n0659_p0437a20║弟子。若有不受方等經者，當知是人非我弟子，不為
X36n0659_p0437a21║佛法而出家也，即是邪見外道弟子。如是經律是佛
X36n0659_p0437a22║所說，若不如是是魔所說。若有隨順魔所說者是魔
X36n0659_p0437a23║眷屬，若有隨順佛所說者即是菩薩。
X36n0659_p0437a24║復次，善男子！若有說言：如來不為無量功德之所成
X36n0659_p0437b01║就，無常、變異，以得空法宣說無我，不順世間。如是經、
X36n0659_p0437b02║律名魔所說。若有人言：如來、正覺不可思議，亦為無
X36n0659_p0437b03║量阿僧祇等功德所成，是故常住，無有變異。如是經、
X36n0659_p0437b04║律是佛所說。若有隨順魔所說者，是魔眷屬；若有隨
X36n0659_p0437b05║順佛所說者，即是菩薩。
X36n0659_p0437b06║五、從復有人言去，是亂罪福。文為三番：初明正，次
X36n0659_p0437b07║明邪，三更明正。
X36n0659_p0437b08║復有人言：或有比丘實不毀犯波羅夷罪，眾人皆謂
X36n0659_p0437b09║犯波羅夷，如斷多羅樹。而是比丘實無所犯。何以故？
X36n0659_p0437b10║我常說言：四波羅夷若犯一者，猶如析石不可還合。
X36n0659_p0437b11║若有自說得過人法，是則名為犯波羅夷。何以故？實
X36n0659_p0437b12║無所得，詐現得相故。如是之人退失人法，是名波羅
X36n0659_p0437b13║夷。所謂若有比丘少欲知足，持戒清淨住空閑處，若
X36n0659_p0437b14║王大臣見是比丘，生心念言：謂得羅漢。即前讚歎恭
X36n0659_p0437b15║敬禮拜，復作是言：如是大師捨是身已，當得阿耨多
X36n0659_p0437b16║羅三藐三菩提。比丘聞已即白王言：我實未得沙門
X36n0659_p0437b17║道果，王莫稱我已得道果，唯願大王勿為我說不知
X36n0659_p0437b18║足法。不知足者，乃至謂得阿耨多羅三藐三菩提，皆
X36n0659_p0437b19║默然受。我今若當默然受者，當為諸佛之所訶責。知
X36n0659_p0437b20║足之行諸佛所讚，是故我欲終身歡樂奉修知足。又
X36n0659_p0437b21║知足者，我定自知未得道果，王稱我得，我今不受，故
X36n0659_p0437b22║名知足。時王答言：大師實得阿羅漢果，如佛無異。爾
X36n0659_p0437b23║時其王普皆宣告內外人民中宮妃后，悉令皆知得
X36n0659_p0437b24║沙門果，是故咸令一切聞者心生敬信供養尊重。如
X36n0659_p0437c01║是比丘真是梵行清淨之人，以是因緣普令諸人得
X36n0659_p0437c02║大福德。而是比丘實不毀犯波羅夷罪。何以故？前人
X36n0659_p0437c03║自生歡喜之心讚歎供養故。如是比丘當有何罪？若
X36n0659_p0437c04║有說言是人得罪，當知是經是魔所說。復有比丘說：
X36n0659_p0437c05║佛祕藏甚深經典，一切眾生皆有佛性。以是性故，斷
X36n0659_p0437c06║無量億諸煩惱結，即得成阿耨多羅三藐三菩提，除
X36n0659_p0437c07║一闡提。若王大臣作如是言：比丘！汝當作佛、不作佛
X36n0659_p0437c08║耶？有佛性不？比丘答言：我今身中定有佛性，成與不
X36n0659_p0437c09║成未能審之。王言：大德！如其不作一闡提者，必成無
X36n0659_p0437c10║疑。比丘言：爾，實如王言。是人雖言定有佛性，亦復不
X36n0659_p0437c11║犯波羅夷罪。復有比丘即出家時作是思惟：我今必
X36n0659_p0437c12║定成阿耨多羅三藐三菩提。如是之人雖未得成無
X36n0659_p0437c13║上道果，已為得福無量無邊不可稱計。假使有人當
X36n0659_p0437c14║言是人犯波羅夷，一切比丘無不犯者。何以故？我於
X36n0659_p0437c15║往昔八十億劫，常離一切不淨之物，少欲知足威儀
X36n0659_p0437c16║成就，善修如來無上法藏，亦自定知身有佛性。是故
X36n0659_p0437c17║我今得成阿耨多羅三藐三菩提，得名為佛，有大慈
X36n0659_p0437c18║悲。如是經律是佛所說。若有不能隨順是者，是魔眷
X36n0659_p0437c19║屬；若能隨順，是大菩薩。
X36n0659_p0437c20║初比丘自知非聖，答云：非聖。是則無犯。
X36n0659_p0437c21║次從復有說言：無波羅夷去是邪。
X36n0659_p0437c22║復有說言：無四波羅夷、十三僧殘、二不定法、三十捨
X36n0659_p0437c23║墮、九十一墮法、四懺悔法、眾多學法、七滅爭等，無偷
X36n0659_p0437c24║蘭遮、五逆等罪及一闡提。若有比丘犯如是等墮地
X36n0659_p0438a01║獄者，外道之人悉應生天。何以故？諸外道等無戒可
X36n0659_p0438a02║犯，此是如來示現怖人，故說斯戒。若言佛說：我諸比
X36n0659_p0438a03║丘若欲行淫，應捨法服，著俗衣裳，然後行淫。復應生
X36n0659_p0438a04║念：淫欲因緣非我過咎。如來在世，亦有比丘習行淫
X36n0659_p0438a05║欲得正解脫，或命終後生於天上，古今有之，非獨我
X36n0659_p0438a06║作。或犯四重，或犯五戒，或行一切不淨律儀，猶故得
X36n0659_p0438a07║具真正解脫。如來雖說犯突吉羅，如忉利天日月歲
X36n0659_p0438a08║數八百萬歲墮在地獄，是亦如來示現怖人。言波羅
X36n0659_p0438a09║夷至突吉羅輕重無差，是諸律師妄作此言，言是佛
X36n0659_p0438a10║制，必定當知非佛所說，如是言說是魔經律。
X36n0659_p0438a11║三、從若復說言：於諸戒中去，更明正。
X36n0659_p0438a12║若復說言：於諸戒中，若犯小戒乃至細微，當受苦報
X36n0659_p0438a13║無有齊限。如是知已，防護自身如龜藏六。若有律師
X36n0659_p0438a14║復作是言：凡所犯戒都無罪報。如是之人不應親近。
X36n0659_p0438a15║如佛所說：
X36n0659_p0438a16║若過一法，是名妄語，不見後世，無惡不造。
X36n0659_p0438a17║是故不應親近是人。我佛法中清淨如是，況復有犯
X36n0659_p0438a18║偷蘭遮罪、或犯僧殘及波羅夷而非罪耶？是故應當
X36n0659_p0438a19║深自防護如是等法。若不守護，更以何法名為禁戒？
X36n0659_p0438a20║我於經中亦說：有犯四波羅夷乃至微細突吉羅等，
X36n0659_p0438a21║應當苦治。眾生若不護持禁戒，云何當得見於佛性？
X36n0659_p0438a22║一切眾生雖有佛性，要因持戒然後乃見，因見佛性
X36n0659_p0438a23║得成阿耨多羅三藐三菩提。九部經中無方等經，是
X36n0659_p0438a24║故不說有佛性耳。經雖不說，當知實有。若作是說，當
X36n0659_p0438b01║知是人真我弟子。
X36n0659_p0438b02║若過一法者，說戒時最初問清淨不？三唱不答，即
X36n0659_p0438b03║成妄語（云云）。一切眾生雖有佛性，要因持戒者，佛
X36n0659_p0438b04║性是正因，持戒是緣因（云云）。
X36n0659_p0438b05║迦葉白佛去，是第三論義。文有三番：一、論佛性，二、
X36n0659_p0438b06║論過人，三、論夢覺。初番先問（云云）。
X36n0659_p0438b07║迦葉菩薩白佛言：世尊！如上所說，一切眾生有佛性
X36n0659_p0438b08║者，九部經中所未曾聞。如其說有，云何不犯波羅夷
X36n0659_p0438b09║耶？
X36n0659_p0438b10║佛言：善男子！如汝所說，實不毀犯波羅夷罪。善男子！
X36n0659_p0438b11║譬如有人說言：大海唯有七寶，無八種。者，是人無罪。
X36n0659_p0438b12║若有說言：九部經中無佛性。者，亦復無罪。何以故？我
X36n0659_p0438b13║於大乘大智海中說有佛性，二乘之人所不知見。佛
X36n0659_p0438b14║故說無，無有罪也。如是境界，諸佛所知，非是聲聞、緣
X36n0659_p0438b15║覺所及。善男子！若人不聞如來甚深祕密藏者，云何
X36n0659_p0438b16║當知有佛性耶？何等名為祕密之藏？所謂方等大乘
X36n0659_p0438b17║經典。善男子！有諸外道或說我常、或說我斷；如來不
X36n0659_p0438b18║爾，亦說有我、亦說無我，是名中道。若有說言：佛說中
X36n0659_p0438b19║道，一切眾生悉有佛性，煩惱覆故，不知、不見。是故，應
X36n0659_p0438b20║當勤修方便，斷壞煩惱。若有能作如是說者，當知是
X36n0659_p0438b21║人不犯四重；若有不作如是說者，是則名為犯波羅
X36n0659_p0438b22║夷。若有說言：我已成就阿耨多羅三藐三菩提。何以
X36n0659_p0438b23║故？以有佛性故。有佛性者，必定當成阿耨多羅三藐
X36n0659_p0438b24║三菩提。以是因緣，我今已得成就菩提。當知是人則
X36n0659_p0438c01║名為犯波羅夷罪。何以故？雖有佛性，以未修習諸善
X36n0659_p0438c02║方便，是故未見；以未見故，不能得成阿耨多羅三藐
X36n0659_p0438c03║三菩提。善男子！以是義故，佛法甚深不可思議。
X36n0659_p0438c04║次答中，如來或說我說無我，是名中道者，中論云：
X36n0659_p0438c05║諸法實相中，無我非無我，我無我皆是假名。言我
X36n0659_p0438c06║是假，言無我是實，非我非無我即是中道。
X36n0659_p0438c07║次第二番問答，先問次答。
X36n0659_p0438c08║迦葉菩薩白佛言：世尊！有王問言：云何比丘墮過人
X36n0659_p0438c09║法？
X36n0659_p0438c10║答中，先明犯，次明不犯，後重明犯，如文（云云）。
X36n0659_p0438c11║佛告迦葉：若有比丘為利養故、為飲食故，作諸諛諂
X36n0659_p0438c12║邪偽欺詐：云何當令諸世間人定實知我是真乞士？
X36n0659_p0438c13║以是因緣，令我大得利養名譽。如是比丘多愚癡故，
X36n0659_p0438c14║長夜常念：我實未得四沙門果，云何當令諸世間人
X36n0659_p0438c15║謂我已得？復當云何令諸優婆塞、優婆夷等咸共指
X36n0659_p0438c16║我作如是言：是人福德真是聖人。如是思惟，專為求
X36n0659_p0438c17║利非為求法，行來出入進止安庠，執持衣鉢不失威
X36n0659_p0438c18║儀，獨坐空處如阿羅漢，令世間人咸作是言：如是比
X36n0659_p0438c19║丘善好第一，精勤苦行修寂滅法。以是因緣，我當大
X36n0659_p0438c20║得門徒弟子，諸人亦當大致供養衣服、飲食、臥具、醫
X36n0659_p0438c21║藥，令多女人敬念愛重。若有比丘及比丘尼作如是
X36n0659_p0438c22║事，墮過人法。
X36n0659_p0438c23║復有比丘為欲建立無上正法，住空閑處非阿羅漢，
X36n0659_p0438c24║而欲令人謂是羅漢、是好比丘、是善比丘、寂靜比丘，
X36n0659_p0439a01║令無量人生於信心。以此因緣，我得無量諸比丘等
X36n0659_p0439a02║以為眷屬，因是得教破戒比丘及優婆塞悉令持戒。
X36n0659_p0439a03║以是因緣建立正法，光揚如來無上大義，開顯方等
X36n0659_p0439a04║大乘法化，度脫一切無量眾生，善解如來所說經律
X36n0659_p0439a05║輕重之義。復言：我今亦有佛性，有經名曰如來祕藏，
X36n0659_p0439a06║於是經中我當必定得成佛道，能盡無量億煩惱結。
X36n0659_p0439a07║廣為無量諸優婆塞說言：汝等盡有佛性，我與汝等
X36n0659_p0439a08║俱當安住如來道地，成阿耨多羅三藐三菩提，盡無
X36n0659_p0439a09║量億諸煩惱結。作是說者，是人不名墮過人法，名為
X36n0659_p0439a10║菩薩。
X36n0659_p0439a11║若言有犯突吉羅者，忉利天上日月歲數八百萬歲，
X36n0659_p0439a12║墮地獄中受諸罪報，何況故犯偷蘭遮罪？此大乘中
X36n0659_p0439a13║若有比丘犯偷蘭遮，不應親近。何等名為大乘經中
X36n0659_p0439a14║偷蘭遮罪？若有長者造立佛寺，以諸華鬘用供養佛，
X36n0659_p0439a15║有比丘見華貫中縷，不問輒取，名偷蘭遮；若知不知
X36n0659_p0439a16║亦如是犯。若以貪心破壞佛塔，犯偷蘭遮，如是之人
X36n0659_p0439a17║不應親近。若王大臣見塔朽故，為欲修補供養舍利，
X36n0659_p0439a18║於是塔中或得珍寶即寄比丘，比丘得已自在而用，
X36n0659_p0439a19║如是比丘名為不淨，多起鬪爭。善優婆塞不應親近
X36n0659_p0439a20║供養恭敬，如是比丘名為無根、名為二根、名不定根。
X36n0659_p0439a21║不定根者，欲貪女時身即為女，欲貪男時身即為男，
X36n0659_p0439a22║如是比丘名為惡根，不名為男、不名為女，不名出家、
X36n0659_p0439a23║不名在家，如是比丘不應親近供養恭敬。於佛法中
X36n0659_p0439a24║沙門法者，應生悲心覆育眾生，乃至螘子應施無畏，
X36n0659_p0439b01║是沙門法；遠離飲酒乃至嗅香，是沙門法；不得妄語，
X36n0659_p0439b02║乃至夢中不念妄語，是沙門法；不生欲心，乃至夢中
X36n0659_p0439b03║亦復如是，是沙門法。
X36n0659_p0439b04║第三番問答中二：先問，次答。
X36n0659_p0439b05║迦葉菩薩白佛言：世尊，若有比丘夢行淫欲，是犯戒
X36n0659_p0439b06║不？
X36n0659_p0439b07║佛言：不也。應於淫欲生臭穢想，乃至不生一念淨想，
X36n0659_p0439b08║遠離女人煩惱愛想。若夢行淫，寤應生悔。比丘乞食
X36n0659_p0439b09║受供養時，應如饑世食子肉想。若生淫欲，應疾捨離。
X36n0659_p0439b10║如是法門，當知是佛所說經律。若有隨順魔所說者，
X36n0659_p0439b11║是魔眷屬；若能隨順佛所說者，是名菩薩。若有說言：
X36n0659_p0439b12║常翹一脚、寂默不言、投淵赴火、自墜高巖、不避險難、
X36n0659_p0439b13║服毒斷食、臥灰土上、自縛手足、殺害眾生、方道呪術、
X36n0659_p0439b14║旃陀羅子、無根二根及不定根、身根不具，如是等事，
X36n0659_p0439b15║如來悉聽出家為道。是名魔說。佛先聽食五種牛味
X36n0659_p0439b16║及以油蜜、憍奢耶衣、革屣等物。除是之外，若有說言：
X36n0659_p0439b17║聽著摩訶棱伽，一切種子悉聽貯畜，草木之屬皆有
X36n0659_p0439b18║壽命。佛說是已，便入涅槃。若有經律作是說者，當知
X36n0659_p0439b19║即是魔之所說。我亦不聽常翹一脚，若為法故，聽行
X36n0659_p0439b20║住坐臥。又亦不聽服毒斷食、五熱炙身、繫縛手足、殺
X36n0659_p0439b21║害眾生、方道呪術、珂貝象牙以為革屣、儲畜種子、草
X36n0659_p0439b22║木有命、著摩訶棱伽。若言：世尊作如是說。當知是為
X36n0659_p0439b23║外道眷屬，非我弟子。我唯聽食五種牛味及油蜜等，
X36n0659_p0439b24║聽著革屣、憍奢耶衣，我說四大無有壽命。若有經律
X36n0659_p0439c01║作是說者，是名佛說。若有隨順佛所說者，當知是等
X36n0659_p0439c02║真我弟子；若有不隨佛所說者，是魔眷屬；若有隨順
X36n0659_p0439c03║佛經律者，當知是人是大菩薩。善男子！魔說、佛說差
X36n0659_p0439c04║別之相，今已為汝廣宣分別。
X36n0659_p0439c05║夢婬無罪，悟已應悔。若悟已，讚歎得罪。大品中意
X36n0659_p0439c06║亦爾（云云）。摩訶楞伽，此云赤色，與下文被服赤色
X36n0659_p0439c07║相違。云何通？解云：下文說未制戒時，此中說制戒
X36n0659_p0439c08║後。又一解：赤亦多種，大赤則遮。如乾陀輕赤，此則
X36n0659_p0439c09║不遮（云云）。
X36n0659_p0439c10║迦葉白佛去，第四、是領解。
X36n0659_p0439c11║迦葉白佛言：世尊！我今始知魔說、佛說差別之相，因
X36n0659_p0439c12║是得入佛法深義。
X36n0659_p0439c13║第五，述成。
X36n0659_p0439c14║佛讚迦葉：善哉，善哉！善男子！汝能如是曉了分別，是
X36n0659_p0439c15║名黠慧。
X36n0659_p0439c16║大般涅槃經四諦品第十。
X36n0659_p0439c17║四諦品。
X36n0659_p0439c18║此品答上：云何諸調御心喜說真諦？舊云：佛昔隨
X36n0659_p0439c19║情，但說有量四諦，止在界內，聖心不暢。今緣常住，
X36n0659_p0439c20║說無量四諦，出三界外，故佛心喜。亦名有為、無為
X36n0659_p0439c21║四諦，亦名有作、無作四諦。今問：有量出分段，不出
X36n0659_p0439c22║變易，無量亦不出變易。不出既同，俱是有量。量與
X36n0659_p0439c23║無量，是對小大兩緣，何足為喜？又有量是有為者，
X36n0659_p0439c24║那言三是有為，一是無為？若爾，有為義不成。若無
X36n0659_p0440a01║量是無為者，那得猶有變易生死？解言：不為分段
X36n0659_p0440a02║身命所為，故言無為不無三相。若爾，實非無為，無
X36n0659_p0440a03║為不成，無作亦壞。勝鬘雖有此之名教，別為一緣，
X36n0659_p0440a04║不得用彼無量四諦釋此經文，義不相會。舊又明
X36n0659_p0440a05║五時四諦。初時約事，如苦是逼迫相（云云）。第二時
X36n0659_p0440a06║至第四時約理，如五受陰洞達空無所有是苦義，
X36n0659_p0440a07║義即是理。解言：入觀之時，亡名絕相，無此四事，藉
X36n0659_p0440a08║四方便，故言四諦。如見諦入真，無八忍、八智，但緣
X36n0659_p0440a09║一滅。言忍、智者，從方便為名。為此義故，四時不明
X36n0659_p0440a10║佛性，佛心不喜。第五時以智為諦，文云：無苦而有
X36n0659_p0440a11║真實，故說佛性，佛心則喜。今問：若還是前有量、無
X36n0659_p0440a12║量，已如前難。若非有量、無量，復是何諦？則無別名。
X36n0659_p0440a13║既無別名，則無別理，復何用此以釋今經？今明此
X36n0659_p0440a14║品與聖行品有同有異，聖行具明四種四諦，今文
X36n0659_p0440a15║但明一實四諦。其相云何？佛性實相徧一切處，能
X36n0659_p0440a16║於四事明了實相，乃可稱諦。若不了者，倒而非諦。
X36n0659_p0440a17║經有明文，何須致惑？謂知如來甚深境界常住不
X36n0659_p0440a18║變微密法身，名之為諦。此乃亦舉佛果為端，實通
X36n0659_p0440a19║一切畜生、地獄、陰、界、諸入，悉了常住，法身不變，名
X36n0659_p0440a20║苦聖諦。於不淨中而生真智，不壞正法，名集聖諦。
X36n0659_p0440a21║於斷滅中識如來藏，名滅聖諦。明識三寶及正解
X36n0659_p0440a22║脫，名道聖諦。諦非四數，約四了諦，故名四諦。如來
X36n0659_p0440a23║出世，元為說此覆相，今開塗乳毒洗，故言心喜說
X36n0659_p0440a24║真諦。從此立名，故言四諦。品文為二：初、明四諦，二、
X36n0659_p0440b01║領解。初四諦即為四章，四章各六，但有次第、不次
X36n0659_p0440b02║第之殊。苦諦六者：一、明惑，二、明惑果，三、明解，四、明
X36n0659_p0440b03║解果，五、結解，六、結惑。一即是四，四即是一，名不思
X36n0659_p0440b04║議，此文明矣。初明惑又兩：先直明苦，後不解故。苦
X36n0659_p0440b05║佛復告迦葉：所言苦者，不名苦聖諦。何以故？若言苦
X36n0659_p0440b06║是苦聖諦者，一切畜生及地獄眾生應有聖諦。
X36n0659_p0440b07║善男子！若復有人不知如來甚深境界常住不變微
X36n0659_p0440b08║密法身，謂是食身，非是法身；不知如來道德威力，是
X36n0659_p0440b09║名為苦。何以故？以不知故，法見非法，非法見法。
X36n0659_p0440b10║下文明苦有三種：一、是苦非諦非實，二、是苦是諦
X36n0659_p0440b11║非實，三、非苦非諦是實（云云）。
X36n0659_p0440b12║當知是人必墮下，是明惑果。
X36n0659_p0440b13║當知是人必墮惡趣，輪轉生死，增長諸結，多受苦惱。
X36n0659_p0440b14║若有能知下，是明解。
X36n0659_p0440b15║若有能知如來常住無有變異，或聞常住二字音聲。
X36n0659_p0440b16║若一經耳下，是明解果。
X36n0659_p0440b17║若一經耳，即生天上。後解脫時，乃能證知如來常住，
X36n0659_p0440b18║無有變易。既證知已，而作是言：我於往昔曾聞是義，
X36n0659_p0440b19║今得解脫方乃證知。我於本際以不知故，輪轉生死，
X36n0659_p0440b20║周回無窮，始於今日乃得真智。
X36n0659_p0440b21║若如是知下，結解。
X36n0659_p0440b22║若如是知，真是修苦，多所利益。
X36n0659_p0440b23║若不知下，結惑。
X36n0659_p0440b24║若不知者，雖復勤修無所利益，是名知苦，名苦聖諦。
X36n0659_p0440c01║若人不能如是修習，是名為苦，非苦聖諦。
X36n0659_p0440c02║次集章亦六，次第如前。此初，明惑。
X36n0659_p0440c03║苦集諦者，於真法中不生真知，受不淨物所謂奴婢，
X36n0659_p0440c04║能以非法言是正法，斷滅正法不令久住。
X36n0659_p0440c05║以是不知下，明惑果。
X36n0659_p0440c06║以是因緣，不知法性；以不知故，輪轉生死，多受苦惱，
X36n0659_p0440c07║不得生天及正解脫。
X36n0659_p0440c08║若有深智下，明解。
X36n0659_p0440c09║若有深智，不壞正法，
X36n0659_p0440c10║以是因緣下，明解果。
X36n0659_p0440c11║以是因緣，得生天上及正解脫。若有不知苦集諦處，
X36n0659_p0440c12║而言正法無有常住，悉是滅法。以是因緣，於無量劫
X36n0659_p0440c13║流轉生死，受諸苦惱。
X36n0659_p0440c14║又牒昔迷，舉非顯是。
X36n0659_p0440c15║若能知下，結解。
X36n0659_p0440c16║若能知法常住不異，是名知集，名集聖諦。
X36n0659_p0440c17║若人不能下，結惑。
X36n0659_p0440c18║若人不能如是修習，是名為集，非集聖諦。
X36n0659_p0441a01║次滅諦章亦六，次第小異，初明惑。
X36n0659_p0441a02║苦滅諦者，若有多修習學空法，是為不善。何以故？滅
X36n0659_p0441a03║一切法故，壞於如來真法藏故。作是修學，是名修空。
X36n0659_p0441a04║言多修空者，一是二乘沈空，二是外道撥無，即是
X36n0659_p0441a05║多修空。
X36n0659_p0441a06║次修苦滅者，是明解。
X36n0659_p0441a07║修苦滅者，逆於一切諸外道等。若言修空是滅諦者，
X36n0659_p0441a08║一切外道亦修空法，應有滅諦。若有說言：有如來藏
X36n0659_p0441a09║雖不可見，若能滅除一切煩惱，爾乃得入。若發此心
X36n0659_p0441a10║一念因緣，於諸法中而得自在。
X36n0659_p0441a11║亦應言逆聲聞而偏語。外道有二義：一、前來以訶
X36n0659_p0441a12║聲聞，二、聲聞乖理即是外道。
X36n0659_p0441a13║若有修習下，明惑果。
X36n0659_p0441a14║若有修習如來密藏無我空寂，如是之人於無量世
X36n0659_p0441a15║在生死中流轉受苦。
X36n0659_p0441a16║若有不作下，明解果。
X36n0659_p0441a17║若有不作如是修者，雖有煩惱疾能滅除。何以故？因
X36n0659_p0441a18║知如來祕密藏故。是名苦滅聖諦。
X36n0659_p0441a19║若能如是下，結解。
X36n0659_p0441a20║若能如是修習滅者，是我弟子。
X36n0659_p0441a21║若有不能下，結惑。
X36n0659_p0441a22║若有不能作如是修，是名修空，非滅聖諦。
X36n0659_p0441a23║道諦章亦六，還如前次第，但後結小異。初即明惑。
X36n0659_p0441a24║道聖諦者，所謂佛、法、僧寶及正解脫。有諸眾生顛倒
X36n0659_p0441b01║心言：無佛、法、僧及正解脫，生死流轉猶如幻化。修習
X36n0659_p0441b02║是見。
X36n0659_p0441b03║先出所惑，次正明惑。
X36n0659_p0441b04║以是因緣下，明惑果。
X36n0659_p0441b05║以此因緣，輪轉三有，久受大苦。
X36n0659_p0441b06║若能發心下，明解。
X36n0659_p0441b07║若能發心見於如來常住無變，法、僧解脫亦復如是。
X36n0659_p0441b08║乘此一念下，明解果。
X36n0659_p0441b09║乘此一念，於無量世自在果報隨意而得。何以故？我
X36n0659_p0441b10║於往昔以四倒故，非法計法，受於無量惡業果報。我
X36n0659_p0441b11║今以滅如是見故，成佛正覺，是名道聖諦。
X36n0659_p0441b12║若有人言三寶無常下，結惑。
X36n0659_p0441b13║若有人言：三寶無常，修習是見，是虗妄修，非道聖諦。
X36n0659_p0441b14║若修是法下，結解。
X36n0659_p0441b15║若修是法為常住者，是我弟子，真見修習四聖諦法，
X36n0659_p0441b16║是名四聖諦。
X36n0659_p0441b17║實結道滅。言四諦者，道滅是四諦之後，當於第四。
X36n0659_p0441b18║迦葉白佛去。二、是領解。
X36n0659_p0441b19║迦葉菩薩白佛言：世尊！我今始知修習甚深四聖諦
X36n0659_p0441b20║法。
X36n0659_p0441b21║大般涅槃經四倒品第十一。
X36n0659_p0441b22║四，倒品。
X36n0659_p0441b23║倒者，惑也。上云醉人眩亂，日月回轉，況顯惑業？但
X36n0659_p0441b24║倒數不定，或一二三四八，乃至眾多。一者只是無
X36n0659_p0441c01║明虗妄，羅籠自繞；二者見想取著，而致毀傷；三者
X36n0659_p0441c02║癡心心倒，狂狷想倒，分別見倒；四者常樂我淨，偽
X36n0659_p0441c03║藝無實；八者無常樂我淨，瓦礫非真。眾多者，但涅
X36n0659_p0441c04║槃佛性，畢竟清淨，非倒非諦。從解惑因緣，而說倒
X36n0659_p0441c05║諦。先佛出世，破倒之教，遺法在世。時去聖遠，執字
X36n0659_p0441c06║亡旨，不知方便，藥變成毒，即起常樂我淨四倒。佛
X36n0659_p0441c07║初出世，投無常藥，而倒瀉之。病去藥存，執之為是，
X36n0659_p0441c08║迷佛方便，起無常等。佛觀是病，應用常等，以治其
X36n0659_p0441c09║病。若後末世，常等為病，傳付後佛，乃能治之。通互
X36n0659_p0441c10║前後，皆名四倒。若治常等，則如昔教；治無常等，如
X36n0659_p0441c11║哀歎品。此品但明迷惑之病，若其解病，即能解藥。
X36n0659_p0441c12║離倒無諦，緣宜別說，故明四倒。文明八倒，以四題
X36n0659_p0441c13║品，經家從略，就合為四。今從合題者，欲對四諦，便
X36n0659_p0441c14║相成故。近論三品相成，魔說佛說，總論邪正。四諦
X36n0659_p0441c15║別明正解，四倒別明邪惑。若但解諦倒者，如偏識
X36n0659_p0441c16║人，入單知杌。人非具足知，不名正善具成就，不能
X36n0659_p0441c17║作善業。雙解邪正，倒諦俱通，即是正善具成就，能
X36n0659_p0441c18║作善業。業者，即如來性。次第相成，合為四倒，其義
X36n0659_p0442a01║則便，故言四倒。品文為二：先明四倒，後領解。初就
X36n0659_p0442a02║四倒，即為四章。初章為三：一出苦境，二出苦體，三
X36n0659_p0442a03║結
X36n0659_p0442a04║佛復告迦葉：謂四倒者，於非苦中生於苦想，名曰顛
X36n0659_p0442a05║倒。
X36n0659_p0442a06║非苦者名為如來生苦想者，謂諸如來無常變異。若
X36n0659_p0442a07║說如來是無常者，名大罪苦。若言如來捨此苦身入
X36n0659_p0442a08║於涅槃，如薪盡火滅，是名非苦而生苦想，是名顛倒。
X36n0659_p0442a09║我若說言如來常者，即是我見，以我見故有無量罪，
X36n0659_p0442a10║是故應說如來無常。如是說者，我則受樂。如來無常
X36n0659_p0442a11║即為是苦，若是苦者，云何生樂？以於苦中生樂想故，
X36n0659_p0442a12║名為顛倒。樂生苦想，名為顛倒。樂者即是如來，苦者
X36n0659_p0442a13║如來無常。若說如來是無常者，是名樂中生於苦想。
X36n0659_p0442a14║如來常住，是名為樂。若我說言如來是常，云何復得
X36n0659_p0442a15║入於涅槃？若言如來非是苦者，云何捨身而取滅度？
X36n0659_p0442a16║以於樂中生苦想故，名為顛倒。
X36n0659_p0442a17║於佛果非苦為苦，此即是惑，應招苦報，遂言是解，
X36n0659_p0442a18║即是苦中生於樂想。無常變異者，謂佛行苦；捨身
X36n0659_p0442a19║入滅，謂佛壞苦。彼言：如來是常謂為倒，無常謂為
X36n0659_p0442a20║諦。我若說言下，正是倒心樂生苦想（云云）。
X36n0659_p0442a21║是名初倒。
X36n0659_p0442a22║無常常想，即第二倒境中雙舉二想，體中偏釋一
X36n0659_p0442a23║想。上已雙舉，不欲煩文亦出倒境，後明倒體，并結
X36n0659_p0442a24║可見。
X36n0659_p0442b01║無常常想、常無常想，是名顛倒。
X36n0659_p0442b02║無常者名不修空，不修空故壽命短促。若有說言不
X36n0659_p0442b03║修空寂得常壽者，是名顛倒。
X36n0659_p0442b04║所言不修者，即是不修般若空慧。
X36n0659_p0442b05║是名第二顛倒。
X36n0659_p0442b06║後二倒可尋。
X36n0659_p0442b07║無我我想、我無我想，是名顛倒。
X36n0659_p0442b08║世間之人亦說有我，佛法之中亦說有我。世間之人
X36n0659_p0442b09║雖說有我，無有佛性，是則名為於無我中而生我想，
X36n0659_p0442b10║是名顛倒。佛法有我即是佛性，世間之人說佛法無
X36n0659_p0442b11║我，是名我中生無我想。若言佛法必定無我，是故如
X36n0659_p0442b12║來敕諸弟子修習無我，名為顛倒。
X36n0659_p0442b13║是名第三顛倒。
X36n0659_p0442b14║淨不淨想、不淨淨想，是名顛倒。
X36n0659_p0442b15║淨者即是如來常住，非雜食身、非煩惱身、非是肉身、
X36n0659_p0442b16║非是筋骨繫縛之身。若有說言如來無常，是雜食身
X36n0659_p0442b17║乃至筋骨繫縛之身，法、僧、解脫是滅盡者，是名顛倒。
X36n0659_p0442b18║不淨淨想名顛倒者，若有說言我此身中無有一法
X36n0659_p0442b19║是不淨者，以無不淨定當得入清淨之處。如來所說
X36n0659_p0442b20║修不淨觀，如是之言是虗妄說，是名顛倒。
X36n0659_p0442b21║是則名為第四顛倒。
X36n0659_p0442b22║第二領解，又二：先領解，後述迷。
X36n0659_p0442b23║迦葉菩薩白佛言：世尊！我從今日始得正見。
X36n0659_p0442b24║世尊！自是之前，我等悉名邪見之人。
X36n0659_p0442c01║別論取撥無因果名邪見，迦葉久無；通取一切倒
X36n0659_p0442c02║心為邪，迦葉猶有（云云）。
X36n0659_p0442c03║大般涅槃經卷第七
X36n0659_p0442c04║涅槃經疏卷第五
X36n0659_p0442c05║日東　天台沙門本純　分會
X36n0659_p0442c06║
X36n0659_p0442c07║南本大般涅槃經會疏卷第七