X36n0659_p0467c01║
X36n0659_p0467c02║
X36n0659_p0467c03║
X36n0659_p0467c04║南本大般涅槃經會疏卷第九
X36n0659_p0467c05║
X36n0659_p0467c06║大般涅槃經月喻品第十五（卷第九）
X36n0659_p0467c07║北涼　天竺三藏　曇無讖　譯
X36n0659_p0467c08║晉　沙門　慧嚴　慧觀
X36n0659_p0467c09║　謝靈運　重治
X36n0659_p0467c10║月喻品
X36n0659_p0467c11║前鳥喻俱遊，橫論一時；今月喻隱顯，豎論前後。先
X36n0659_p0467c12║橫次豎，自成次第。又俱遊是自行，隱顯適宜，自行
X36n0659_p0467c13║化他，復成次第。河西云：三品皆是一真應意，此乃
X36n0659_p0467c14║一途。問答既三，意寧一耶？自有兩問一答，一問兩
X36n0659_p0467c15║答，一問一答。河西云：只是一句，餘之二句，推文可
X36n0659_p0467c16║解。今云：其問既異，答亦不同。前問共行，以鳥喻答
X36n0659_p0467c17║之；今對三光以立三問，以月喻答之。然其問中非
X36n0659_p0467c18║獨問月，備問三光。月取虧盈，日用長短，星以吉凶，
X36n0659_p0468a01║雖有少殊，同況隱顯？在先答月，故以標品。私謂月
X36n0659_p0468a02║攝日星，故月題品。又名異義同，故月義便。梁武勅
X36n0659_p0468a03║學士撰天地義有三：一宣夜，二周髀，三靈憲。宣夜
X36n0659_p0468a04║久廢不傳，諸學士推理不得。周䉈者，是周公問殷
X36n0659_p0468a05║齊論天地義云：天如圓䉈，邊下中高，為蓋天義。日
X36n0659_p0468a06║月橫行，同於佛法。靈憲者，即是渾天義也。張衡作
X36n0659_p0468a07║渾天圖云：日如鷄子黃，天如鷄子白。日從東出，漸
X36n0659_p0468a08║漸西沒，復從土下，入地東出，繞天地轉。故言日出
X36n0659_p0468a09║扶桑，日入減池，日月豎行。長阿含及樓炭云：日月
X36n0659_p0468a10║天子果報與四天王同，壽五百歲。舊云二百五十。
X36n0659_p0468a11║日形縱廣五十由旬，月形四十九由旬，星小者不
X36n0659_p0468a12║減三由旬，方百二十里。日城為兩寶所成，二分火
X36n0659_p0468a13║精，二分金精。月為二寶所成，二分瑠璃精，二分白
X36n0659_p0468a14║銀精。星唯一寶所成，謂水精繞須彌山照四天下。
X36n0659_p0468a15║樓炭第五云：劫初未有三光，眾生福力感亂風吹
X36n0659_p0468a16║火精、黃金二寶作日，日天子所居城郭七重，東西
X36n0659_p0468a17║二千里，南北高下亦然，周圍八千。又亂風吹二寶
X36n0659_p0468a18║瑠璃、白銀作月，月天子所居其城七重，東西一千
X36n0659_p0468a19║九百六十里，南北高下亦然，周圍七千八百四十
X36n0659_p0468a20║里。又亂風吹水精作星，星天子所居皆大風持，猶
X36n0659_p0468a21║如浮雲右轉而行，大者周圍七百二十里，中者四
X36n0659_p0468a22║百八十里，小者一百二十里。月以三事缺減：一者
X36n0659_p0468a23║角行；二侍臣形服如瑠璃色在於月前；三以日有
X36n0659_p0468a24║六十光照之故減。又三事故增：一月正行故增；二
X36n0659_p0468b01║十五日處正殿，侍臣不當前故增；三日所放六十
X36n0659_p0468b02║光照月皆不受，是故增滿。此品正答云何？如日月
X36n0659_p0468b03║太白與歲星既具答三光，而以月喻當名者，如向
X36n0659_p0468b04║分別：一者月在中，從中題品。又月有虧盈，譬隱顯
X36n0659_p0468b05║易見。又月譬文多，從易從多以用題品。古來云：品
X36n0659_p0468b06║後明日出時眾露悉除。十行六字屬菩薩品，出經
X36n0659_p0468b07║者誤。招提云：非誤，只是歎經力用之文。興皇不定，
X36n0659_p0468b08║或屬前品或屬後品。觀師云：屬前。今分為二：先答
X36n0659_p0468b09║問，後結歎經。初約三光分為三段，用答三問。就月
X36n0659_p0468b10║為六：一出沒，二虧盈，三大小，四善惡，五長短，六樂
X36n0659_p0468b11║厭。初明出沒中，先譬後合，如文。
X36n0659_p0468b12║佛告迦葉：譬如有人見月不現，皆言月沒，而作沒想，
X36n0659_p0468b13║而此月性實無沒也。轉現他方，彼處眾生復謂月出，
X36n0659_p0468b14║而此月性實無出也。何以故？以須彌山障故不現，其
X36n0659_p0468b15║月常生，性無出沒。
X36n0659_p0468b16║如來、應供、正徧知亦復如是，出現三千大千世界，或
X36n0659_p0468b17║閻浮提示有父母，眾生皆謂生閻浮提；或閻浮提示
X36n0659_p0468b18║現涅槃，如來之性實無涅槃，而諸眾生皆謂如來實
X36n0659_p0468b19║般涅槃，譬如月沒。善男子！如來之性實無生滅，為化
X36n0659_p0468b20║眾生示有生滅。
X36n0659_p0468b21║從善男子！如此滿月下，次明虧盈，亦先譬、後合。
X36n0659_p0468b22║善男子！如此滿月，餘方見半；此方半月，餘方見滿。閻
X36n0659_p0468b23║浮提人若見月初，皆謂一日起初月想；見月盛滿，謂
X36n0659_p0468b24║十五日生盛滿想。而此月性實無虧盈，因須彌山而
X36n0659_p0468c01║有增減。
X36n0659_p0468c02║長阿含云：從十六日去黑衣侍，臣初一日一兩上
X36n0659_p0468c03║侍，至三十日諸臣併上，故稍稍虧。從月一日諸臣
X36n0659_p0468c04║漸下，至十五日諸臣都下，故稍稍滿。二云、日天子
X36n0659_p0468c05║放六十種光奪月故虧。若月天子處正殿後，光對
X36n0659_p0468c06║日天，是故盛滿。三云、從月初一出白銀面，至十五
X36n0659_p0468c07║日銀面全現，瑠璃全隱。從十六日出瑠璃面，至三
X36n0659_p0468c08║十日瑠璃全現，白銀全隱。因須彌者，為五風所吹，
X36n0659_p0468c09║自然運轉：一、持風，二、住風，三、動風，四、轉風，五、行風。
X36n0659_p0468c10║善男子！如來亦爾，於閻浮提或現初生、或示涅槃。現
X36n0659_p0468c11║始生時猶如初月，一切皆謂童子初生；行於七步，如
X36n0659_p0468c12║二日月；或復示現入於書堂，如三日月；示現出家，如
X36n0659_p0468c13║八日月；放大智慧微妙光明，能破無量眾生魔眾，如
X36n0659_p0468c14║十五日盛滿之月；或復示現三十二相、八十種好以
X36n0659_p0468c15║自莊嚴而現涅槃，譬如月蝕。如是，眾生所見不同，或
X36n0659_p0468c16║見半月、或見滿月、或見月蝕，而此月性實無增減、侵
X36n0659_p0468c17║蝕之者，常是滿月。如來之身亦復如是，是故名為常
X36n0659_p0468c18║住不變。
X36n0659_p0468c19║世云六月一蝕者，書云：由運行相遇，六月一周，陰
X36n0659_p0468c20║陽相御，故有此蝕。經云：脩羅所為。
X36n0659_p0468c21║三、復次，譬如滿月者，明大小，先譬、次合。
X36n0659_p0468c22║復次，善男子！譬如滿月，一切悉現，在在處處，城邑、聚
X36n0659_p0468c23║落、山澤、水中，若井、若池及諸水器，一切皆現。有諸眾
X36n0659_p0468c24║生行百由旬、百千由旬，見月常隨，凡夫愚人妄生憶
X36n0659_p0469a01║想，言：我本於城邑、屋宅見如是月，今復於此空澤見
X36n0659_p0469a02║之，為是本月？為異於本？各作是念：月形大小，或言如
X36n0659_p0469a03║鍑口，或言如車輪，或言如四十九由旬，一切皆見月
X36n0659_p0469a04║之光明，或見團圓，猶如金槃。是月性一，種種眾生各
X36n0659_p0469a05║見異相。
X36n0659_p0469a06║初譬中云鍑口者，關西謂釜為鍑，關東謂鍑為釜。
X36n0659_p0469a07║善男子！如來亦爾，出現於世。或有人、天而作是念：如
X36n0659_p0469a08║來今者在我前住。復有畜生亦生是念：如來今者在
X36n0659_p0469a09║我前住。或有聾瘂亦見如來有聾瘂相。眾生雜類言
X36n0659_p0469a10║音各異，皆謂如來悉同己語，亦各生念：在我舍宅，受
X36n0659_p0469a11║我供養。或有眾生見如來身廣大無量、或見微少、或
X36n0659_p0469a12║有見佛是聲聞像、或復有見為緣覺像。有諸外道復
X36n0659_p0469a13║各念言：如來今者在我法中出家學道。或有眾生復
X36n0659_p0469a14║作是念：如來今者獨為我故出現於世。如來實性譬
X36n0659_p0469a15║如彼月，即是法身、是無生身、方便之身，隨順於世示
X36n0659_p0469a16║現無量本業因緣，在在處處示現有生，猶如彼月。以
X36n0659_p0469a17║是義故，如來常住，無有變異。
X36n0659_p0469a18║四、復次，羅睺去，是明善惡、明制戒。文為三：一、制止；
X36n0659_p0469a19║二、輕重；三、如來教戒皆有譬、合。
X36n0659_p0469a20║復次，善男子！如羅睺羅阿脩羅王以手遮月，世間之
X36n0659_p0469a21║人咸謂月蝕，阿脩羅王實不能蝕，以阿脩羅障其明
X36n0659_p0469a22║故。是月團圓無有虧損，但以手障故使不現。若攝手
X36n0659_p0469a23║時，世間咸謂月復還生，皆言是月多受苦惱，假使百
X36n0659_p0469a24║千阿脩羅王不能惱之。
X36n0659_p0469b01║如來亦爾，示有眾生於如來所生麤惡心，出佛身血，
X36n0659_p0469b02║起五逆罪至一闡提，為未來世諸眾生故，如是示現
X36n0659_p0469b03║壞僧斷法而作留難。假使無量百千億魔不能侵出
X36n0659_p0469b04║如來身血。所以者何？如來之身無有血肉、筋脈、骨髓，
X36n0659_p0469b05║如來真實，實無惱壞。眾生皆謂法、僧毀壞，如來滅盡，
X36n0659_p0469b06║而如來性真實無變，無有破壞，隨順世間如是示現。
X36n0659_p0469b07║復次，善男子！如二人鬪，若以刀杖傷身出血，雖至於
X36n0659_p0469b08║死，不起殺想。如是，業相輕而不重。
X36n0659_p0469b09║於如來所本無殺心，雖出身血，是業亦爾，輕而不重。
X36n0659_p0469b10║如來如是於未來世，為化眾生示現業報。
X36n0659_p0469b11║復次，善男子！猶如良醫勤教其子醫方根本：此是根
X36n0659_p0469b12║藥、此是味藥、此是色藥，種種相貌汝當善知。其子敬
X36n0659_p0469b13║奉父之所勅，精勤習學，善解諸藥。是醫後時壽盡命
X36n0659_p0469b14║終，其子號慕而作是言：父本教我根藥如是、莖藥如
X36n0659_p0469b15║是、華藥如是、色相如是。
X36n0659_p0469b16║如來亦爾，為化眾生示現制戒：應當如是受持，莫犯
X36n0659_p0469b17║作五逆罪、誹謗正法及一闡提。為未來世起是事者，
X36n0659_p0469b18║是故示現，欲令比丘於佛滅後作如是知：此是契經
X36n0659_p0469b19║甚深之義，此是戒律輕重之相，此是阿毗曇分別法
X36n0659_p0469b20║句，如彼醫子。
X36n0659_p0469b21║五、復次，如人見月去，是明長短，亦有譬、合。
X36n0659_p0469b22║復次，善男子！如人見月，六月一食而上諸天，須臾之
X36n0659_p0469b23║間已見月蝕。何以故？彼天日長，人間短故。
X36n0659_p0469b24║譬中諸天須臾見蝕者，此據四天王同見此月，忉
X36n0659_p0469c01║利身光不須日月。
X36n0659_p0469c02║善男子！如來亦爾，天人咸謂如來短壽，如彼天人須
X36n0659_p0469c03║臾之間頻見月蝕。如來又於須臾之間示現百千萬
X36n0659_p0469c04║億涅槃，斷煩惱魔、陰魔、死魔，是故百千萬億天魔悉
X36n0659_p0469c05║知如來入般涅槃。又復示現無量百千先業因緣，隨
X36n0659_p0469c06║順世間種種性故，示現如是無量無邊不可思議，是
X36n0659_p0469c07║故如來常住無變。
X36n0659_p0469c08║六、譬如明月下，是明樂厭。先譬，次合。
X36n0659_p0469c09║復次，善男子！譬如明月，眾生樂見，是故稱月號為樂
X36n0659_p0469c10║見。眾生若有貪、恚、愚癡，則不得稱為樂見也。
X36n0659_p0469c11║文云眾生若有貪、恚、愚癡，則不得稱為樂見者，為
X36n0659_p0469c12║是眾生不樂見月？為是其月不樂見耶？解言兩意：
X36n0659_p0469c13║一云直由三毒眾生不樂見月；二云月名不樂見，
X36n0659_p0469c14║如作盜人自名其月為不樂見。
X36n0659_p0469c15║如來如是，其性純善清淨無垢，是最可稱為樂見也。
X36n0659_p0469c16║樂法眾生視之無厭，惡心之人不喜瞻覩，以是義故，
X36n0659_p0469c17║故言如來譬如明月。
X36n0659_p0469c18║復次，譬如日出去，是第二、舉日，亦先譬、次合。
X36n0659_p0469c19║復次，善男子！譬如日出有三時異，謂春、夏、冬。冬日則
X36n0659_p0469c20║短，春日處中，夏日極長。
X36n0659_p0469c21║三時異者，佛法無秋，故言三時。二云佛法有秋，經
X36n0659_p0469c22║云：秋耕為上。又云：過夏名秋，秋雨連霔。金光明云：
X36n0659_p0469c23║三三本攝，足滿四時。律明三時為簡賊住，今言三
X36n0659_p0469c24║時非簡賊住，為春秋同，不分為二。
X36n0659_p0470a01║合譬有兩：初以如來壽命合，次以經教合，可尋。
X36n0659_p0470a02║如來亦爾，於此三千大千世界，為短壽者及諸聲聞
X36n0659_p0470a03║示現短壽，斯等見已，咸謂如來壽命短促，譬如冬日；
X36n0659_p0470a04║為諸菩薩示現中壽，若至一劫若減一劫，譬如春日；
X36n0659_p0470a05║唯佛覩佛其壽無量，譬如夏日。
X36n0659_p0470a06║善男子！如來所說方等大乘微密之教，示現世間雨
X36n0659_p0470a07║大法雨，於未來世若有人能護持是典，開示分別利
X36n0659_p0470a08║益眾生，當知是輩是真菩薩，譬如盛夏天降甘雨。若
X36n0659_p0470a09║有聲聞、緣覺之人，聞佛如來微密之教，譬如冬日多
X36n0659_p0470a10║遇冷患。菩薩之人若聞如是微密教誨，如來常住性
X36n0659_p0470a11║無變易，譬如春日萌芽開敷。而如來性實無長短，為
X36n0659_p0470a12║世間故示現如是，即是諸佛真實法性。
X36n0659_p0470a13║譬如眾星者，第三、舉星喻。文為三：一、舉眾星；二、舉
X36n0659_p0470a14║陰暗；三、舉慧星。皆先譬後合，前二可見。
X36n0659_p0470a15║復次，善男子！譬如眾星晝則不現，而人皆謂晝星滅
X36n0659_p0470a16║沒，其實不沒，所以不現，日光映故。
X36n0659_p0470a17║如來亦爾，聲聞、緣覺不能得見，猶如世人不見晝星。
X36n0659_p0470a18║復次，善男子！譬如陰闇，日月不現，愚人謂言日月失
X36n0659_p0470a19║沒，而是日月實無失沒。
X36n0659_p0470a20║如來正法滅盡之時，三寶現沒亦復如是，非為永滅。
X36n0659_p0470a21║是故當知，如來常住，無有變易。何以故？三寶真性不
X36n0659_p0470a22║為諸垢之所染故。
X36n0659_p0470a23║復次，善男子！譬如黑月彗星夜現，其明炎熾漸出還
X36n0659_p0470a24║沒，眾生見已生不祥想。
X36n0659_p0470b01║第三譬中言黑月者，優婆塞戒經云：十六日至三
X36n0659_p0470b02║十日名為黑月。六卷云：支斗星，梁武翻為惡相星，
X36n0659_p0470b03║或作歲音，或作戍音，形如掃箒，世人或呼為刁，或
X36n0659_p0470b04║呼為麻，謂其作除故布新之怪，即如辟支佛出無
X36n0659_p0470b05║佛世。
X36n0659_p0470b06║諸辟支佛亦復如是，出無佛世，眾生見已，皆謂如來
X36n0659_p0470b07║真實滅度，生憂悲想，而如來身實不滅沒，如彼日月
X36n0659_p0470b08║無有滅沒。
X36n0659_p0470b09║復次，善男子！譬如日出下，第二、結歎前喻。文為三：
X36n0659_p0470b10║一、歎，二、勸信，三、結歎。又二：先勸滅惡。
X36n0659_p0470b11║復次，善男子！譬如日出，眾霧悉除。此大涅槃微妙經
X36n0659_p0470b12║典亦復如是，出興於世，若有眾生一經耳者，悉能除
X36n0659_p0470b13║滅一切諸惡無間罪業。
X36n0659_p0470b14║次歎義深。
X36n0659_p0470b15║是大涅槃甚深境界不可思議，善說如來微密之性。
X36n0659_p0470b16║以是義下，勸信，又二：初勸信，次勸學。
X36n0659_p0470b17║以是義故，諸善男子、善女人等，應於如來生常住心
X36n0659_p0470b18║無有變易，正法不斷，僧寶不滅。
X36n0659_p0470b19║是故應當多修方便勤學是典，是人不久當得阿耨
X36n0659_p0470b20║多羅三藐三菩提。
X36n0659_p0470b21║結歎如文。
X36n0659_p0470b22║是故此經名為無量功德所成，亦名菩提不可窮盡。
X36n0659_p0470b23║以不盡故，故得稱為大般涅槃。有善光故，猶如夏日。
X36n0659_p0470b24║身無邊故，名大涅槃。
X36n0659_p0470c01║今用此三文，結三光喻歎教行理，結日喻歎常住
X36n0659_p0470c02║教，結月喻歎常住理，結星喻歎常住行。
X36n0659_p0470c03║大般涅槃經菩薩品第十六。
X36n0659_p0470c04║菩薩品。
X36n0659_p0470c05║此品次第者，上有十三或十五問，是問佛事，佛答
X36n0659_p0470c06║已竟。從此品去，有十九問，問菩薩事，佛皆答之。諸
X36n0659_p0470c07║師或言：此品答十二至十七問，今明答十二問。諸
X36n0659_p0470c08║問不可備題，從初為名，故言菩薩。釋菩薩義，略有
X36n0659_p0470c09║四重：一、三藏菩薩，從見釋迦佛，三事供養，名初發
X36n0659_p0470c10║心；三阿僧祇百劫修相，名為中心；坐菩提樹，名為
X36n0659_p0470c11║後心。二、通菩薩，從初虗信，諸法幻化，未沾理水，名
X36n0659_p0470c12║乾慧地；理水沾神，伏斷見思，名為中心；遊戲神通，
X36n0659_p0470c13║淨佛國土，餘有殘習，微烟薄障，是名後心。三、別菩
X36n0659_p0470c14║薩，從十信三，十心是初心，十地是中心，等覺是後
X36n0659_p0470c15║心。此三菩薩，攝法不盡，退不攝一切眾生，進不攝
X36n0659_p0470c16║佛根性人。四、圓菩薩，初謂理性菩薩，名字觀行，相
X36n0659_p0470c17║似分真；究竟菩薩，始自理性，通諸眾生，終于妙覺，
X36n0659_p0470c18║皆名菩薩。所以迦葉問云：云何未發心而名為菩
X36n0659_p0471a01║薩者，故知不問。前三菩薩，正問於圓；就圓菩薩，不
X36n0659_p0471a02║問五位，正問理性。故從所問得名，正是理性菩薩。
X36n0659_p0471a03║標品就如來答中，正答理性是未發心，稱為菩薩。
X36n0659_p0471a04║而此理性為因，涅槃教光為緣，從謗而信，轉成名
X36n0659_p0471a05║字。名字即是發心菩薩，理性即是未發心者，問答
X36n0659_p0471a06║之義，炳然在文，安作餘解，豈會經宗？從此題名，故
X36n0659_p0471a07║言菩薩品。然河西明此品答四問，同為一意，謂未
X36n0659_p0471a08║發心者，因經發心，得見佛性；見佛性故，處眾無畏；
X36n0659_p0471a09║乃至見佛性故，如醫療病，不為病汗。今明經之圓
X36n0659_p0471a10║意，靡所不通，何但答於四問而已？乃至見性能為
X36n0659_p0471a11║船師，能脫故皮，如天意樹等。佛性之力，無所不能，
X36n0659_p0471a12║舉體皆通，而少於眉目。今就答十二問，為兩：先自
X36n0659_p0471a13║行，次利他。初自行，又二：先答生善，次答滅惡。初答
X36n0659_p0471a14║生善中，先牒譬歎經，傍答上問；次正答問。初歎經
X36n0659_p0471a15║傍答，文兩：一、傍答，二、料簡。
X36n0659_p0471a16║復次，善男子！如日月光，諸明中最，一切諸明所不能
X36n0659_p0471a17║及。大涅槃光亦復如是，於諸契經三昧光明最為殊
X36n0659_p0471a18║勝，諸經三昧所有光明所不能及。何以故？大涅槃光
X36n0659_p0471a19║能入眾生諸毛孔故。眾生雖無菩提之心，而能為作
X36n0659_p0471a20║菩提因緣，是故復名大般涅槃。
X36n0659_p0471a21║興皇云：以涅槃經力令未發心者發心，又逼令發
X36n0659_p0471a22║心如夢羅剎，即是其義。若爾，乃是內因外緣令得
X36n0659_p0471a23║發心，發心方乃名為菩薩，非未發心得菩薩名。又
X36n0659_p0471a24║救云：先已聞經中忘斯意，今蒙聲光冥入其體方
X36n0659_p0471b01║能發心，發心之前已是菩薩。今不用此解。何者？中
X36n0659_p0471b02║忘之前已曾發心，若未曾發何名中忘？若已曾發
X36n0659_p0471b03║已是發心，何謂未發名為菩薩？涅槃光者，二解：一
X36n0659_p0471b04║云佛放身光入彼毛孔，佛即涅槃名涅槃光。二云
X36n0659_p0471b05║以涅槃教詮理分明喻之若光，闡提無善光不入
X36n0659_p0471b06║心，四重五逆善根微少，故言毛孔。光譬於教，毛孔
X36n0659_p0471b07║譬信。契經者，修多羅藏故，舉三藏以彰劣，顯涅槃
X36n0659_p0471b08║以為勝。又今經當機勝餘契經。
X36n0659_p0471b09║二、料簡中，先問，次答。問中，先領歎旨，次仰非，後作
X36n0659_p0471b10║難。初領旨者。
X36n0659_p0471b11║迦葉菩薩白佛言：世尊！如佛所說，大涅槃光入於一
X36n0659_p0471b12║切眾生毛孔，眾生雖無菩提之心，而能為作菩提因
X36n0659_p0471b13║者。
X36n0659_p0471b14║先領生善之歎，即此品之前。次領滅惡之歎，即前
X36n0659_p0471b15║品之末。
X36n0659_p0471b16║次仰非，如文。
X36n0659_p0471b17║是義不然。
X36n0659_p0471b18║後作難有三：一、作持犯等難；二、作賞善罰惡不等
X36n0659_p0471b19║難；三、作難易難。初何以故去，即持犯等難。
X36n0659_p0471b20║何以故？世尊！犯四重禁作五逆人，及一闡提光明入
X36n0659_p0471b21║身作菩提因者，如是等輩與持淨戒修習諸善有何
X36n0659_p0471b22║差別？
X36n0659_p0471b23║若光入毛孔，皆能發心。持戒毀戒，修善作惡，有何
X36n0659_p0471b24║等異？（云云）。
X36n0659_p0471c01║次，如來何故說四依義是不等難？
X36n0659_p0471c02║若無差別，如來何故說四依義？
X36n0659_p0471c03║四、依出世正欲賞罰。若因光發心，何用賞罰？
X36n0659_p0471c04║三、如佛言下，即難易難。
X36n0659_p0471c05║世尊！又如佛言：若有眾生聞大涅槃一經於耳，則得
X36n0659_p0471c06║斷除諸煩惱。者，如來云何上說有人恒沙佛所發菩
X36n0659_p0471c07║提心，聞大涅槃不解其義？若不解義，云何能斷一切
X36n0659_p0471c08║煩惱？
X36n0659_p0471c09║上說祁連三恒猶未解義，此即是難；今云經耳，能
X36n0659_p0471c10║除煩惱，此即是易。既不解義，焉能除惑？以此難難
X36n0659_p0471c11║易。今明迦葉以別難圓，就別明義，則持犯、昇沈、賞
X36n0659_p0471c12║罰自異，云何得等？就圓為論，皆即佛性，何故不等？
X36n0659_p0471c13║就別為言，積善方解；就圓為語，即理為解。故佛答
X36n0659_p0471c14║云大事大德，即是圓意。
X36n0659_p0471c15║二、佛言去，答。又為兩：一、正答；二、釋答。初正答中二：
X36n0659_p0471c16║初明去，取；次正答。初中二：初簡闡提。
X36n0659_p0471c17║佛言：善男子！除一闡提。
X36n0659_p0471c18║次明其餘皆能發心。
X36n0659_p0472a01║其餘眾生聞是經已，悉皆能作菩提因緣。法聲光明
X36n0659_p0472a02║入毛孔者，心定當得阿耨多羅三藐三菩提。
X36n0659_p0472a03║何以故？若有人能供養恭敬無量諸佛，方乃得聞大
X36n0659_p0472a04║涅槃經，薄福之人則不得聞。所以者何？大德之人乃
X36n0659_p0472a05║能得聞如是大事，凡夫下劣則不得聞。
X36n0659_p0472a06║然發心者，非是隨宜，乃是大福大事。
X36n0659_p0472a07║二、釋答者。
X36n0659_p0472a08║何等為大？所謂諸佛甚深祕藏如來性是。以是義故，
X36n0659_p0472a09║名為大事。
X36n0659_p0472a10║大福大事，乃是祕藏如來佛性。此即不簡闡提，闡
X36n0659_p0472a11║提寧非祕藏佛性。欲明名字等菩薩，故簡闡提，通
X36n0659_p0472a12║取其餘。欲明理性菩薩，故言祕藏如來性也。若無
X36n0659_p0472a13║一家圓別之義，如何消經（云云）。
X36n0659_p0472a14║從迦葉白佛下，第二、正答問。又兩：一、問；二、答。
X36n0659_p0472a15║迦葉菩薩白佛言：世尊！云何未發菩提心者得菩提
X36n0659_p0472a16║因？
X36n0659_p0472a17║初問正是騰上作請，此有遠近，遠則騰初偈十二
X36n0659_p0472a18║問近騰品初之說。
X36n0659_p0472a19║從佛告下，答，又二：初、正答；後、簡闡提。初、正答，又二：
X36n0659_p0472a20║初、因經致夢；次、歎經。
X36n0659_p0472a21║佛告迦葉：若有聞是大涅槃經，言：我不用發菩提心
X36n0659_p0472a22║誹謗正法。是人即於夢中見羅剎像，心中怖懼。羅剎
X36n0659_p0472a23║語言：咄！善男子！汝今若不發菩提心，當斷汝命。是人
X36n0659_p0472a24║惶怖，寤已即發菩提之心。是人命終，若在三趣及在
X36n0659_p0472b01║人天，續復憶念菩提之心，當知是人是大菩薩摩訶
X36n0659_p0472b02║薩也。
X36n0659_p0472b03║初因經致夢者，即是答四位菩薩。除前置後，但答
X36n0659_p0472b04║中四。何者？其問菩提因，正答其問，略舉四耳。得聞
X36n0659_p0472b05║涅槃，是名字菩薩；夢見羅剎，悟已發心，即觀行菩
X36n0659_p0472b06║薩；不墮三惡，人天續發，即相似菩薩；是大菩薩，即
X36n0659_p0472b07║是分真。明文在此（云云）。
X36n0659_p0472b08║次歎經，可解。
X36n0659_p0472b09║以是義故，是大涅槃威神之力，能令未發菩提心者
X36n0659_p0472b10║作菩提因。善男子，是名菩薩發心因緣，非無因緣。以
X36n0659_p0472b11║是義故，大乘妙典真佛所說。
X36n0659_p0472b12║二、從善男子去，舉十譬簡闡提。文為四：初、一譬雙
X36n0659_p0472b13║簡，次、一譬別簡，三、四譬重雙簡，四、四譬重別簡。初
X36n0659_p0472b14║譬除闡提取善根，故言雙簡。
X36n0659_p0472b15║復次，善男子！如虗空中興大雲雨注於大地，枯木、石
X36n0659_p0472b16║山、高原、堆阜，水所不住，流注下田，陂池悉滿，利益無
X36n0659_p0472b17║量一切眾生。是大涅槃微妙經典亦復如是，雨大法
X36n0659_p0472b18║雨普潤眾生，唯一闡提發菩提心無有是處。
X36n0659_p0472b19║虗空，譬法身。雲，譬應身。雷雨，譬應身說法。大地、下
X36n0659_p0472b20║田、陂池，譬四位菩薩。枯木、石山、高原、堆阜，喻於闡
X36n0659_p0472b21║提不受佛教。
X36n0659_p0472b22║次一譬唯簡闡提，是故云別。
X36n0659_p0472b23║復次，善男子！譬如焦種，雖遇甘雨，百千萬劫終不生
X36n0659_p0472b24║芽；芽若生者，無有是處。一闡提輩亦復如是，雖聞如
X36n0659_p0472c01║是大般涅槃微妙經典，終不能發菩提心芽；若能發
X36n0659_p0472c02║者，無有是處。何以故？是人斷滅一切善根，如彼焦種
X36n0659_p0472c03║不能復生菩提根芽。
X36n0659_p0472c04║三、四譬中，初譬可見。
X36n0659_p0472c05║復次，善男子！譬如明珠置濁水中，以珠威德，水即為
X36n0659_p0472c06║清；投之淤泥，不能令清。是大涅槃微妙經典亦復如
X36n0659_p0472c07║是，置餘眾生五無間罪、四重禁法濁水之中，猶可澄
X36n0659_p0472c08║清發菩提心；投一闡提淤泥之中，百千萬歲不能令
X36n0659_p0472c09║清起菩提心。何以故？是一闡提滅諸善根，非其器故。
X36n0659_p0472c10║假使是人百千萬歲聽受如是大涅槃經，終不能發
X36n0659_p0472c11║菩提之心。所以者何？無善心故。
X36n0659_p0472c12║復次，善男子！譬如藥樹名曰藥王，於諸藥中最為殊
X36n0659_p0472c13║勝，若和乳酪、若蜜、若酥、若水、若漿、若末、若丸，若以塗創、
X36n0659_p0472c14║熏身、塗目，若見、若嗅，能滅眾生一切諸病。如是，藥樹
X36n0659_p0472c15║不作是念：一切眾生若取我根，不應取葉；若取葉者，
X36n0659_p0472c16║不應取根；若取身者，不應取皮；若取皮者，不應取身。
X36n0659_p0472c17║是樹雖復不生是念，而能除滅一切病苦。善男子！是
X36n0659_p0472c18║大涅槃微妙經典亦復如是，能除一切眾生惡業、四
X36n0659_p0472c19║波羅夷、五無間罪，若內、若外所有諸惡。諸有未發菩
X36n0659_p0472c20║提心者，因是則得發菩提心。何以故？是妙經典，諸經
X36n0659_p0472c21║中王；如彼藥樹，諸藥中王。若有修習是大涅槃及不
X36n0659_p0472c22║修者，若聞有是經典名字，聞已敬信，所有一切煩惱
X36n0659_p0472c23║重病皆悉除滅，唯不能令一闡提輩安住阿耨多羅
X36n0659_p0472c24║三藐三菩提；如彼妙藥雖能療愈種種重病，而不能
X36n0659_p0473a01║治必死之人。
X36n0659_p0473a02║第二譬中言藥樹王和乳酪六物者，舊云：依經作
X36n0659_p0473a03║六行觀，若末譬長行，散說丸譬偈頌，塗瘡譬聞慧，
X36n0659_p0473a04║熏譬思慧，塗目譬修慧，見譬讀，嗅譬誦，根譬法說，
X36n0659_p0473a05║葉譬譬說，取身譬理味，取皮譬文言（云云）。
X36n0659_p0473a06║復次，善男子！如人手瘡，捉持毒藥，毒則隨入；若無瘡
X36n0659_p0473a07║者，毒則不入。一闡提輩亦復如是，無菩提因，如無瘡
X36n0659_p0473a08║者，毒不得入。所謂瘡者即是無上菩提因緣、毒者即
X36n0659_p0473a09║是第一妙藥、全無瘡者謂一闡提。
X36n0659_p0473a10║復次，善男子！譬如金剛無能壞者，悉能破壞一切之
X36n0659_p0473a11║物，唯除龜甲及白羊角。是大涅槃微妙經典亦復如
X36n0659_p0473a12║是，悉能安止無量眾生於菩提道，唯不能令一闡提
X36n0659_p0473a13║輩立菩提因。
X36n0659_p0473a14║復次，善男子！如馬齒草、娑羅翅樹、尼迦羅樹，雖斷枝
X36n0659_p0473a15║莖，續生如故；不如多羅，斷已不生。是諸眾生亦復如
X36n0659_p0473a16║是，若得聞是大涅槃經，雖犯四禁及五無間，猶故能
X36n0659_p0473a17║生菩提因緣。一闡提輩則不如是，雖得聽受是妙經
X36n0659_p0473a18║典，而不能生菩提道因。
X36n0659_p0473a19║復次，善男子！如佉陀羅樹、鎮頭迦樹，斷已不生。一闡
X36n0659_p0473a20║提輩亦復如是，雖得聞是大涅槃經，而不能發菩提
X36n0659_p0473a21║因緣。
X36n0659_p0473a22║復次，善男子！譬如大雨，終不住空。是大涅槃微妙經
X36n0659_p0473a23║典亦復如是，普雨法雨，於一闡提則不能住。
X36n0659_p0473a24║是一闡提，周體密緻，猶如金剛，不容外物。
X36n0659_p0473b01║開善但九譬，不取最後金剛譬。前第六金剛譬中
X36n0659_p0473b02║云白羊角，釋論云山羊角（云云）。
X36n0659_p0473b03║迦葉白佛下，是品中第二。但前答未發心，是生善
X36n0659_p0473b04║之義；次答三問，是滅惡之義。生善滅惡是菩提要
X36n0659_p0473b05║路，得佛近因，迦葉為後世開眼，故有斯問。就滅惡
X36n0659_p0473b06║三問，即滅三障。初答云何於大眾，而得無所畏，是
X36n0659_p0473b07║滅業障；次答云何處濁世，不汙如蓮華，是滅報障；
X36n0659_p0473b08║三答云何處煩惱，煩惱不能染，是滅煩惱障。今舉
X36n0659_p0473b09║三偈以答初問。前二偈明懺悔滅業障，後一偈明
X36n0659_p0473b10║護法滅業障，即是改惡修功補過。通論懺悔凡有
X36n0659_p0473b11║十意，謂逆順各十，如別記懺護，是其二也。懺中二：
X36n0659_p0473b12║初偈舉非，次偈顯是。初約惡以明懺悔。先舉偈問，
X36n0659_p0473b13║次釋偈為答，可見。
X36n0659_p0473b14║迦葉菩薩白佛言：世尊！如佛說偈：
X36n0659_p0473b15║不見善不作，唯見惡可作，是處可怖畏。
X36n0659_p0473b16║猶如險惡道。世尊！如是所說有何等義？
X36n0659_p0473b17║佛言：善男子！不見者，謂不見佛性。善者，即是阿耨多
X36n0659_p0473b18║羅三藐三菩提。不作者，所謂不能親近善友。唯見者，
X36n0659_p0473b19║見無因果。惡者，謂謗方等大乘經典。可作者，謂一闡
X36n0659_p0473b20║提說無方等。以是義故，一闡提輩無心趣向清淨善
X36n0659_p0473b21║法。何等善法？謂涅槃也。趣涅槃者，謂能修習賢善之
X36n0659_p0473b22║行。而一闡提無賢善行，是故不能趣向涅槃。是處可
X36n0659_p0473b23║畏者，謂謗正法。誰應怖畏？所謂智者。何以故？以謗法
X36n0659_p0473b24║者無有善心及方便故。險惡道者，謂諸行也。
X36n0659_p0473c01║二、迦葉復言下，是約善以明懺悔。亦先舉偈問：
X36n0659_p0473c02║迦葉復言：如佛所說：
X36n0659_p0473c03║云何見所作？云何得善法？何處不怖畏？
X36n0659_p0473c04║如王夷坦道，是義何謂？
X36n0659_p0473c05║次釋偈為答，凡三番釋偈。
X36n0659_p0473c06║佛言：善男子！見所作者發露諸惡，從生死際所作諸
X36n0659_p0473c07║惡，悉皆發露至無至處。以是義故，是處無畏。譬如人
X36n0659_p0473c08║王所遊正路，其中盜賊悉皆逃走；如是發露，一切諸
X36n0659_p0473c09║惡悉滅無餘。
X36n0659_p0473c10║初番見所作即現在，生死際即過去，至無至處即
X36n0659_p0473c11║未來，通懺三世業障。
X36n0659_p0473c12║次番舉非，不見所作，謂一闡提，
X36n0659_p0473c13║復次，不見所作者，謂一闡提所作眾惡而不自見。是
X36n0659_p0473c14║一闡提憍慢心故，雖多作惡，於是事中初無怖畏。以
X36n0659_p0473c15║是義故，不得涅槃，譬如獼猴捉水中月。善男子！假使
X36n0659_p0473c16║一切無量眾生一時成就阿耨多羅三藐三菩提已，
X36n0659_p0473c17║此諸如來亦復不見彼一闡提得成菩提。以是義故，
X36n0659_p0473c18║名不見所作。又復不見誰之所作？所謂不見如來所
X36n0659_p0474a01║作。佛為眾生說有佛性，一闡提輩流轉生死不能知
X36n0659_p0474a02║見。以是義故，名為不見如來所作。又一闡提見於如
X36n0659_p0474a03║來畢竟涅槃，謂真無常，猶如燈滅，膏油俱盡。何以故？
X36n0659_p0474a04║是人惡業不損滅故。
X36n0659_p0474a05║後從若有菩薩所作善業，即是舉是。
X36n0659_p0474a06║若有菩薩所作善業，迴向阿耨多羅三藐三菩提時，
X36n0659_p0474a07║一闡提輩雖復毀訾破壞不信，然諸菩薩猶故施與，
X36n0659_p0474a08║欲共成就無上之道。何以故？諸佛法爾。
X36n0659_p0474a09║二、作惡不即受下，第三偈，是護法滅業。護法力大
X36n0659_p0474a10║能滅業障，復感長壽不壞眷屬等。亦先舉偈，次釋。
X36n0659_p0474a11║作惡不即受，如乳即成酪，猶灰覆火上。
X36n0659_p0474a12║愚者輕蹈之。
X36n0659_p0474a13║釋此偈有四意：初舉非，次明是，三重舉非，四歎經。
X36n0659_p0474a14║一闡提者名為無目，是故不見阿羅漢道。如阿羅漢
X36n0659_p0474a15║不行生死險惡之道，以無目故，誹謗方等，不欲修習。
X36n0659_p0474a16║如阿羅漢勤修慈心，一闡提輩不修方等亦復如是。
X36n0659_p0474a17║若人說言：我今不信聲聞經典，信受大乘、讀誦、解說，
X36n0659_p0474a18║是故我今即是菩薩。一切眾生悉有佛性，以佛性故，
X36n0659_p0474a19║眾生身中即有十力、三十二相、八十種好。我之所說
X36n0659_p0474a20║不異佛說，汝今與我俱破無量諸惡煩惱，如破水缾，
X36n0659_p0474a21║以破結故，即能得見阿耨多羅三藐三菩提。是人雖
X36n0659_p0474a22║作如是演說，心實不信有如來性，為利養故隨文而
X36n0659_p0474a23║說。如是說者名為惡人，如是惡人不速受果，如乳成
X36n0659_p0474a24║酪。
X36n0659_p0474b01║初舉非中，河西云：天竺熱，停乳少時，自然成酪。文
X36n0659_p0474b02║明惡不即受報，不如乳即成酪。而文不更安不字
X36n0659_p0474b03║者，不須加之以上不字而冠於下。
X36n0659_p0474b04║次譬如王使下，明是正以護法滅業障。先譬，後合。
X36n0659_p0474b05║譬如王使善能談論巧於方便，奉命他國寧喪身命，
X36n0659_p0474b06║終不匿王所說言教。
X36n0659_p0474b07║王譬佛，使譬四，依善談論譬內智慧，巧於方便譬
X36n0659_p0474b08║外能說法，實智居懷功說外化，如是之人能護法
X36n0659_p0474b09║利他。奉命即傳佛旨，他國是入生死，寧喪身命不
X36n0659_p0474b10║匿教者，身輕法重死身弘法。
X36n0659_p0474b11║合譬可見。
X36n0659_p0474b12║智者亦爾，於凡夫中不惜身命，要必宣說大乘方等
X36n0659_p0474b13║如來祕藏，一切眾生皆有佛性。
X36n0659_p0474b14║三、善男子！有一闡提下，重舉非，更出前偈。
X36n0659_p0474b15║善男子！有一闡提作羅漢像，住於空處，誹謗方等大
X36n0659_p0474b16║乘經典。諸凡夫人見已，皆謂真阿羅漢，是大菩薩摩
X36n0659_p0474b17║訶薩。是一闡提惡比丘輩，住阿蘭若處，壞阿蘭若法，
X36n0659_p0474b18║見他得利，心生嫉妬，作如是言：所有方等大乘經典，
X36n0659_p0474b19║悉是天魔波旬所說，亦說如來是無常法，毀滅正法，
X36n0659_p0474b20║破壞眾僧。復作是言：波旬所說，非善順說。作是宣說
X36n0659_p0474b21║邪惡之法，是人作惡，不即受報，如乳成酪，灰覆火上，
X36n0659_p0474b22║愚輕蹈之。如是人者，謂一闡提。
X36n0659_p0474b23║四、是故當知下，歎經先歎滅惡；如蓮華下，歎生善，
X36n0659_p0474b24║皆可見。
X36n0659_p0474c01║是故當知，大乘方等微妙經典必定清淨。如摩尼珠
X36n0659_p0474c02║投之濁水，水即為清，大乘經典亦復如是。
X36n0659_p0474c03║復次，善男子！譬如蓮華為日所照，無不開敷。一切眾
X36n0659_p0474c04║生亦復如是，若得見聞大涅槃日，未發心者皆悉發
X36n0659_p0474c05║心為菩提因。是故，我說大涅槃光所入毛孔必為妙
X36n0659_p0474c06║因。彼一闡提雖有佛性，而為無量罪垢所纏不能得
X36n0659_p0474c07║出，如蠶處繭。以是業緣，不能得生菩提妙因，流轉生
X36n0659_p0474c08║死無有窮已。
X36n0659_p0474c09║復次，善男子！如優鉢羅下，是品第三，答上云何處
X36n0659_p0474c10║濁世不汙，如蓮華滅報障之問。文為兩：初舉華喻
X36n0659_p0474c11║正答，次舉風喻助答。
X36n0659_p0474c12║復次，善男子！如優鉢羅華、鉢頭摩華、拘物頭華、芬陀
X36n0659_p0474c13║利華生淤泥中，而不為彼淤泥所汙。若有眾生修大
X36n0659_p0474c14║涅槃微妙經典亦復如是，雖有煩惱，終不為彼煩惱
X36n0659_p0474c15║所汙。何以故？以知如來性、相、力故。
X36n0659_p0474c16║此釋報障。云何說華生淤泥耶？蓋由煩惱能成於
X36n0659_p0474c17║報，如華生泥相緣由故，明於煩惱正意在報可尋。
X36n0659_p0474c18║善男子！譬如有國，多清凉風，若觸眾生身諸毛孔，能
X36n0659_p0474c19║除一切鬱蒸之惱。此大乘典大涅槃經亦復如是，徧
X36n0659_p0474c20║入一切眾生毛孔，為作菩提微妙因緣，除一闡提。何
X36n0659_p0474c21║以故？非法器故。
X36n0659_p0474c22║復次，譬如良醫下品第四，答上云何處煩惱，煩惱
X36n0659_p0474c23║不能染，是答滅煩惱障問。凡十四譬：初十二譬譬
X36n0659_p0474c24║所說教，次兩譬譬能說人。初譬教中，初一譬譬昔
X36n0659_p0475a01║小教：先譬，次合。
X36n0659_p0475a02║復次，善男子！譬如良醫解八種藥滅一切疾，唯不能
X36n0659_p0475a03║除阿薩闍病。
X36n0659_p0475a04║初、譬昔教。八種，譬八正。又云：無常、不淨等五門因
X36n0659_p0475a05║緣，慈悲不淨觀為八種。阿薩闍，無的飜義，言無可
X36n0659_p0475a06║治。
X36n0659_p0475a07║一切契經、禪定、三昧亦復如是，能治一切貪、恚、愚癡
X36n0659_p0475a08║諸煩惱病，能拔煩惱毒刺等箭，而不能治犯四重禁、
X36n0659_p0475a09║五無間罪。
X36n0659_p0475a10║次良醫譬，今教可解。
X36n0659_p0475a11║善男子！復有良醫過八種術，能除眾生所有疾苦，唯
X36n0659_p0475a12║不能治必死之病。是大涅槃大乘經典亦復如是，能
X36n0659_p0475a13║除眾生一切煩惱，安住如來清淨妙因，未發心者令
X36n0659_p0475a14║得發心，唯除必死一闡提輩。
X36n0659_p0475a15║第三如文。
X36n0659_p0475a16║復次，善男子！譬如良醫，能以妙藥治諸盲人，令見日、
X36n0659_p0475a17║月、星宿、諸明、一切色像，唯不能治生盲之人。是大乘
X36n0659_p0475a18║典大涅槃經亦復如是，能為聲聞、緣覺之人開發慧
X36n0659_p0475a19║眼，令其安住無量無邊大乘經典。未發心者，謂犯四
X36n0659_p0475a20║禁、五無間罪，悉能令發菩提之心，唯除生盲一闡提
X36n0659_p0475a21║輩。
X36n0659_p0475a22║次第四譬，雙明生善滅惡。為三：一正舉譬，二更問
X36n0659_p0475a23║答料簡，三重舉譬。初譬，次合。
X36n0659_p0475a24║復次，善男子！譬如良醫善解八術，為治眾生一切病
X36n0659_p0475b01║苦，種種方藥隨病與之，所謂吐下、塗身、灌鼻、若熏、若
X36n0659_p0475b02║洗、若丸、若散一切諸藥。而貧愚人不欲服之，良醫憫
X36n0659_p0475b03║念，即將是人還其舍宅，彊與令服，以藥力故，所患得
X36n0659_p0475b04║除。女人產者，闍樓不出，若服此藥，闍樓即出，亦令嬰
X36n0659_p0475b05║兒安樂無患。
X36n0659_p0475b06║舊解：吐懺現在，下懺過去。通生善滅惡為塗身，別
X36n0659_p0475b07║持滅惡為灌鼻，求理為薰，受持文言為洗，持偈頌
X36n0659_p0475b08║為丸，持長行為散。興皇分此八句：初四譬昔無常，
X36n0659_p0475b09║吐譬苦，下譬無常，塗身譬無我，不淨譬灌鼻。後四
X36n0659_p0475b10║句譬今教，常德譬薰，淨德譬洗，樂德譬丸，我德譬
X36n0659_p0475b11║散。貧愚不服，醫將還家。舊解云：眾生顛倒，憚教不
X36n0659_p0475b12║受，故言不肎服。將還家者，示三途苦報，是罪栖處
X36n0659_p0475b13║所。興皇云：一說不受，再更為說。今明慈悲是聖人
X36n0659_p0475b14║之家，慈心為說，故言將還。女人產者，舊云：女人譬
X36n0659_p0475b15║生善闍樓，此言兒衣。兒譬常解，衣譬煩惱，煩惱難
X36n0659_p0475b16║除，譬衣不出。興皇云：女譬菩薩，產譬正觀，衣譬常
X36n0659_p0475b17║無常兩教。夫兒衣裹兒，兒若出者，衣亦須去，若不
X36n0659_p0475b18║出者，反為大患。常無常教本生中觀，觀解若成，此
X36n0659_p0475b19║教須去，教若不去，反復成病。
X36n0659_p0475b20║下雙合二譬，可見。
X36n0659_p0475b21║是大乘典大涅槃經亦復如是，所至之處，若至舍宅，
X36n0659_p0475b22║能除眾生無量煩惱，犯四重禁、五無閒罪，未發心者
X36n0659_p0475b23║悉令發心，除一闡提。
X36n0659_p0475b24║次料簡中，先問，次佛答，亦可見。
X36n0659_p0475c01║迦葉菩薩白佛言：世尊！犯四重禁及五無間名極重
X36n0659_p0475c02║惡，譬如斷截多羅樹頭更不復生。是等未發菩提之
X36n0659_p0475c03║心，云何能與作菩提因？
X36n0659_p0475c04║佛言：善男子！是諸眾生若於夢中夢墮地獄受諸苦
X36n0659_p0475c05║惱，即生悔心：哀哉！我等自招此罪。若我今得脫是罪
X36n0659_p0475c06║者，必定當發菩提之心。我今所見最是極惡。從是寤
X36n0659_p0475c07║已，即知正法有大果報。
X36n0659_p0475c08║三、如彼嬰兒，即重舉譬，還明前意。
X36n0659_p0475c09║如彼嬰兒漸漸長大，常作是念：是醫最良善解方藥，
X36n0659_p0475c10║我本處胎與我母藥，母以藥故身得安隱，以是因緣
X36n0659_p0475c11║我命得全。奇哉！我母受大苦惱，滿足十月懷抱我身，
X36n0659_p0475c12║既生之後推乾去溼，除去不淨大小便利，乳哺長養
X36n0659_p0475c13║將護我身，以是義故我當報恩，色養侍衛隨順供養。
X36n0659_p0475c14║正觀漸增，如嬰兒長大。先藉教生解，故言是醫最
X36n0659_p0475c15║良。藥病不同，故言善解。一切眾生未聞經時，常處
X36n0659_p0475c16║無明，故言我本處胎。與母藥者，母譬經教，藥譬常
X36n0659_p0475c17║與無常相治。病去解生，故言安隱。惑心既解，還歎
X36n0659_p0475c18║於教，故言奇哉。十月者，二解：一云十使所覆，二云
X36n0659_p0476a01║十地行滿。推乾去溼者，舊云慢為乾，愛為溼。興皇
X36n0659_p0476a02║云：二乘如乾，凡夫如溼。除不淨者，舊云除無明。興
X36n0659_p0476a03║皇云：除斷常諸倒，容受中道，故言長養其身。
X36n0659_p0476a04║犯四重下，句譬可尋。
X36n0659_p0476a05║犯四重禁及無間罪，臨命終時，念是大乘大涅槃經，
X36n0659_p0476a06║雖墮地獄、畜生、餓鬼、天上、人中，如是經典亦為是人
X36n0659_p0476a07║作菩提因，除一闡提。
X36n0659_p0476a08║復次譬如良醫下，第五譬。
X36n0659_p0476a09║復次，善男子，譬如良醫及良醫子，所知深奧出過諸
X36n0659_p0476a10║醫，善知除毒無上呪術。若惡毒蛇、若龍、若蝮，以諸呪
X36n0659_p0476a11║術呪藥使良，以此良藥用塗革屣，以此革屣觸諸毒
X36n0659_p0476a12║蟲，毒為之消，唯除一毒，名曰大龍。是大乘典大涅槃
X36n0659_p0476a13║經亦復如是，若有眾生犯四重禁、五無閒罪，悉能消
X36n0659_p0476a14║滅令住菩提，如藥革屣能消眾毒，未發心者能令發
X36n0659_p0476a15║心，安住無上菩提之道。是彼大乘大涅槃經威神藥
X36n0659_p0476a16║故，令諸眾生生於安樂，唯除大龍、一闡提輩。
X36n0659_p0476a17║解者不同。一云：醫譬佛，子譬菩薩，藥譬經教。二云：
X36n0659_p0476a18║醫通譬此教，子譬持戒滅罪，蛇譬謗法，蛇似於龍，
X36n0659_p0476a19║謗似闡提，龍譬五逆，蝮譬四重，良藥譬理，塗屣譬
X36n0659_p0476a20║教，觸毒譬破謗法之心。又云：屣是下物，譬不善心，
X36n0659_p0476a21║不善被調，能破惡毒。
X36n0659_p0476a22║譬如有人以毒塗鼓下，第六譬。
X36n0659_p0476a23║復次，善男子，譬如有人，以新毒藥用塗大鼓，於眾人
X36n0659_p0476a24║中擊令發聲，雖無心欲聞，聞之皆死，唯除一人不橫
X36n0659_p0476b01║死者。是大乘典大涅槃經亦復如是，在在處處諸行
X36n0659_p0476b02║眾生有聞聲者，所有貪欲、瞋恚、愚癡悉皆滅盡，其中
X36n0659_p0476b03║雖有無心思念，是大涅槃因緣力故，能滅煩惱而結
X36n0659_p0476b04║自滅。犯四重禁及五無閒聞是經已，亦作無上菩提
X36n0659_p0476b05║因緣，漸斷煩惱，除不橫死一闡提輩。
X36n0659_p0476b06║人譬佛，毒藥譬今教，塗鼓譬昔教。又云：人譬此經，
X36n0659_p0476b07║雖無心欲聞，遇時聞者，必能斷惑。
X36n0659_p0476b08║譬如闇夜，是第七譬。
X36n0659_p0476b09║復次，善男子！譬如闇夜，諸所營作一切皆息，若未訖
X36n0659_p0476b10║者要待日明。學大乘者雖修契經一切諸定，要待大
X36n0659_p0476b11║乘大涅槃日，聞是如來微密之教，然後乃當造菩提
X36n0659_p0476b12║業安住正法。
X36n0659_p0476b13║昔教如夜，今教如明。
X36n0659_p0476b14║猶如天雨，是第八譬。
X36n0659_p0476b15║猶如天雨，潤益增長一切諸種成就果實，悉除饑饉，
X36n0659_p0476b16║多受豐樂。如來祕藏無量法雨亦復如是，悉能除滅
X36n0659_p0476b17║八種熱病。是經出世，如彼果實，多所利益，安樂一切，
X36n0659_p0476b18║能令眾生見如來性。如法華中，八千聲聞得受記莂，
X36n0659_p0476b19║成大果實。
X36n0659_p0476b20║八十者，三解：一云應言八千，如持品中八千得記
X36n0659_p0476b21║是也。出經者誤為八十。二云外國本有八十人受
X36n0659_p0476b22║記，此文不來故無。三云此非人數，乃是指於諸老
X36n0659_p0476b23║聲聞秊已朽邁，於法華中方得信解。後之兩解不
X36n0659_p0476b24║可承用。若定以八十為數，數狹不該諸得記人；若
X36n0659_p0476c01║定是秊，何必併同？有過有少故不可用。
X36n0659_p0476c02║秋收冬藏，是第九譬。
X36n0659_p0476c03║如秋收冬藏，更無所作；一闡提輩亦復如是，於諸善
X36n0659_p0476c04║法無所營作。
X36n0659_p0476c05║雖非正譬教，要因於教得收藏故。
X36n0659_p0476c06║聞他人子，是第十譬。
X36n0659_p0476c07║復次，善男子！譬如良醫聞他人子非人所持，尋以妙
X36n0659_p0476c08║藥并遣一使，敕語使言：卿持此藥速與彼人。彼人若
X36n0659_p0476c09║遇諸惡鬼神，以藥力故，悉當遠去。卿若遲晚，吾當自
X36n0659_p0476c10║往，終不令彼枉橫死也。若彼病人得見使者及吾威
X36n0659_p0476c11║德，眾苦當除，得安隱樂。是大乘典大涅槃經亦復如
X36n0659_p0476c12║是，若比丘、比丘尼、優婆塞、優婆夷及諸外道有能受
X36n0659_p0476c13║持如是經典，讀誦、通利，復為他人分別廣說，若自書
X36n0659_p0476c14║寫、令他書寫，斯等皆為菩提因緣。若犯四禁及五逆
X36n0659_p0476c15║罪、若為邪鬼毒惡所持，聞是經典，所有諸惡悉皆消
X36n0659_p0476c16║滅，如見良醫，惡鬼遠去，當知是人是真菩薩摩訶薩
X36n0659_p0476c17║也。何以故？暫得聞是大涅槃故，亦以生念如來常故。
X36n0659_p0476c18║暫得聞者尚得如是，何況書寫、受持、讀誦！除一闡提，
X36n0659_p0476c19║其餘皆是菩薩摩訶薩。
X36n0659_p0476c20║醫譬此經，使譬弘者。又言是滅罪生福章句。他人
X36n0659_p0476c21║子者，往是佛子，起逆起重即成他子。非人所持，譬
X36n0659_p0476c22║被外誘。卿若遲晚我當自去者，譬弘經人不稱化
X36n0659_p0476c23║緣佛當自化。又遲晚者即是差機，若能詣理即是
X36n0659_p0476c24║自往。
X36n0659_p0477a01║聾人，是第十一譬。
X36n0659_p0477a02║復次，善男子！譬如聾人，不聞音聲。一闡提輩亦復如
X36n0659_p0477a03║是，雖復欲聽是妙經典而不得聞。所以者何？無因緣
X36n0659_p0477a04║故。
X36n0659_p0477a05║譬如良醫，是第十二譬。
X36n0659_p0477a06║復次，善男子！譬如良醫，一切醫方無不通達，兼復廣
X36n0659_p0477a07║知無量呪術。是醫見王，作如是言：大王！今者必有死
X36n0659_p0477a08║病。其王答言：卿不見我腹內之事，云何而言有必死
X36n0659_p0477a09║病？醫復白言：若不見信，應服下藥。既下之後，王自驗
X36n0659_p0477a10║之。王不肎服。爾時，良醫以呪術力令王隱處徧生瘡
X36n0659_p0477a11║皰，兼復㿃下，蟲血雜出。王見是已，生大怖懼，讚彼良
X36n0659_p0477a12║醫：善哉，善哉！汝先所白，吾不用之，今乃知汝於吾此
X36n0659_p0477a13║身作大利益。恭敬是醫，猶如父母。是大乘典大涅槃
X36n0659_p0477a14║經亦復如是，於諸眾生有欲、無欲，悉能令彼煩惱崩
X36n0659_p0477a15║落。是諸眾生乃至夢中夢見是經，恭敬、供養，譬如大
X36n0659_p0477a16║王恭敬良醫。是大良醫知必死者，終不治之。是大乘
X36n0659_p0477a17║典大涅槃經亦復如是，終不能治一闡提輩。
X36n0659_p0477a18║王，譬犯罪眾生。必死病者，譬必入惡道。王不信者，
X36n0659_p0477a19║譬不受此教。不見腹內者，不見未來。下藥，譬懺悔
X36n0659_p0477a20║昔罪。王不肎服，譬諸眾生不肎懺悔。以呪力故，令
X36n0659_p0477a21║隱處生瘡者，譬經之力，令於夢中見墮地獄（云云）。
X36n0659_p0477a22║復次善男子下有兩譬，是第二說教之人。文為兩：
X36n0659_p0477a23║先譬昔教主，後譬今教主。
X36n0659_p0477a24║復次，善男子！譬如良醫善知八種，悉能療治一切諸
X36n0659_p0477b01║病，唯不能治必死之人。諸佛、菩薩亦復如是，悉能救
X36n0659_p0477b02║療一切有罪，唯不能治必死之人、一闡提輩。復次，善
X36n0659_p0477b03║男子！譬如良醫善知八種微妙經術，復能博達過於
X36n0659_p0477b04║八種，以己所知先教其子，若水、若陸、山谷、藥草，悉令
X36n0659_p0477b05║識知。如是漸漸教八事已，次復教餘最上妙術。如來、
X36n0659_p0477b06║應供、正徧知亦復如是，先教其子諸比丘等，方便除
X36n0659_p0477b07║滅一切煩惱，修學淨身不堅固想，謂水、陸、山谷。水者，
X36n0659_p0477b08║譬身受苦如水上泡；陸者，譬身不堅如芭蕉樹；山谷
X36n0659_p0477b09║者，譬煩惱中修無我想。以是義故，身名無我。如來如
X36n0659_p0477b10║是於諸弟子漸漸教學九部經法，令善通利，然後教
X36n0659_p0477b11║學如來祕藏，為其子故，說如來常。如來如是說大乘
X36n0659_p0477b12║典大涅槃經，為諸眾生已發心者及未發心作菩提
X36n0659_p0477b13║因，除一闡提。如是，善男子！是大乘典大涅槃經無量、
X36n0659_p0477b14║無邊、不可思議、未曾有也，當知即是無上良醫，最尊、
X36n0659_p0477b15║最勝、眾經中王。
X36n0659_p0477b16║上十二譬亦爾，前一譬譬昔教，後十一譬譬今教。
X36n0659_p0477b17║初中昔教云八術，今云過八。又下文中合譬，皆以
X36n0659_p0477b18║佛菩薩合之，以是得知譬今昔教主。
X36n0659_p0477b19║從譬如大船去品中，第五、答上生死大海中云何
X36n0659_p0477b20║作船師之問。前答除障但自解縛，今答船師能解
X36n0659_p0477b21║他縛。前因時藉經獲自行力，今是果時藉經有化
X36n0659_p0477b22║他力。前是法身善逝力，今是應身應來力。文舉四
X36n0659_p0477b23║譬，前二譬是正答，後兩譬歎經助答。
X36n0659_p0477b24║復次，善男子！譬如大船，從海此岸至於彼岸，復從彼
X36n0659_p0477c01║岸還至此岸。如來正覺亦復如是，乘大涅槃大乘寶
X36n0659_p0477c02║船，周旋往反濟度眾生，在在處處有應度者，悉令得
X36n0659_p0477c03║見如來之身。以是義故，如來名曰無上船師。
X36n0659_p0477c04║譬如有船則有船師，有船師則有眾生度於大海，如
X36n0659_p0477c05║來常住化度眾生亦復如是。
X36n0659_p0477c06║就初明船，未明船師；後譬具明船師及所度人。船
X36n0659_p0477c07║譬涅槃，師即化主，所度之人即受化者。
X36n0659_p0477c08║風及風王，兩譬竝歎，經教如文，
X36n0659_p0477c09║復次，善男子！譬如有人在大海中乘船欲度，若得順
X36n0659_p0477c10║風，須臾之閒則能得過無量由旬；若不得者，雖復久
X36n0659_p0477c11║住，經無量歲不離本處，有時船壞，沒水而死。眾生如
X36n0659_p0477c12║是，在彼愚癡生死大海，若諸行船若得值遇大般涅
X36n0659_p0477c13║槃猛利之風，則能疾至無上道岸；若不值遇，當久流
X36n0659_p0477c14║轉無量生死，或時破壞，墮於地獄、畜生、餓鬼。
X36n0659_p0477c15║復次，善男子！譬如有人不遇風王，久住大海，作是思
X36n0659_p0477c16║惟：我等今者必在此死。如是念時，忽遇利風隨順度
X36n0659_p0477c17║海，復作是言：快哉！是風未曾有也，令我等輩安隱得
X36n0659_p0477c18║過大海之難。眾生如是久處愚癡生死大海，困苦窮
X36n0659_p0478a01║悴，未遇如是大涅槃風，則應生念：我等必定墮於地
X36n0659_p0478a02║獄、畜生、餓鬼。是諸眾生思惟是時，忽遇大乘大涅槃
X36n0659_p0478a03║風，隨順吹向入於阿耨多羅三藐三菩提，方知真實，
X36n0659_p0478a04║生奇特想，歎言：快哉！我從昔來未曾見聞如是如來
X36n0659_p0478a05║微密之藏。爾乃於是大涅槃經生清淨信。
X36n0659_p0478a06║復次如蛇脫故皮，即答第六應去之問。問：云何捨
X36n0659_p0478a07║生死，如蛇脫故皮？此中還舉蛇喻為答。文有兩譬：
X36n0659_p0478a08║前蛇喻是正答，次金師譬助答。
X36n0659_p0478a09║復次，善男子！如蛇脫皮為死滅不？不也。世尊！善男子！
X36n0659_p0478a10║如來亦爾，方便示現棄捨毒身，可言如來無常滅耶？
X36n0659_p0478a11║不也。世尊！如來於此閻浮提中方便捨身，如彼毒蛇
X36n0659_p0478a12║捨於故皮，是故如來名為常住。
X36n0659_p0478a13║復次，善男子！譬如金師得好真金，隨意造作種種諸
X36n0659_p0478a14║器。如來亦爾，於二十五有悉能示現種種色身，為化
X36n0659_p0478a15║眾生拔生死故。是故，如來名無邊身。雖復示現種種
X36n0659_p0478a16║諸身，亦名常住，無有變易。
X36n0659_p0478a17║蛇譬，譬一方應去；金師譬，處處應來，處處應去（云
X36n0659_p0478a18║云）。
X36n0659_p0478a19║復次，如菴羅樹下，是品中第七答：云何觀三寶，猶
X36n0659_p0478a20║如天意樹？今還舉人閒樹為答。天樹隨天欲見，華
X36n0659_p0478a21║果長短，悉隨天意。譬佛適緣，宜見生王宮，宜見滅
X36n0659_p0478a22║雙樹（云云）。人樹三時，榮枯不同，取其譬便，亦應無
X36n0659_p0478a23║在。文為五：一、明佛身有三異；二、明如來密語；三、明
X36n0659_p0478a24║興衰；四、勸立文夫志；五、論起沒。前三是三寶：佛身
X36n0659_p0478b01║是佛寶，密語是法寶，興衰是僧寶。然三寶有兩：一
X36n0659_p0478b02║體多約果人，別體竝約因果。佛是果人，僧是因人。
X36n0659_p0478b03║此中既云僧有興衰，即是別體。初、佛身譬，又三：初、
X36n0659_p0478b04║譬；次、合；三、領解，可尋。
X36n0659_p0478b05║復次，善男子！如菴羅樹及閻浮樹一秊三變，有時生
X36n0659_p0478b06║華，光色敷榮；有時生葉，滋茂蓊鬱；有時凋落，狀似枯
X36n0659_p0478b07║死。善男子！於意云何？是樹實為枯死不耶？不也。世尊！
X36n0659_p0478b08║善男子，如來亦爾，於三界中示三種身：有時初生，有
X36n0659_p0478b09║時長大，有時涅槃。而如來身實非無常。
X36n0659_p0478b10║迦葉菩薩讚言：善哉！誠如聖言，如來常住無有變易。
X36n0659_p0478b11║次善男子！如來密語下，明法寶。文有四法：譬、合、結。
X36n0659_p0478b12║善男子！如來密語甚深難解。
X36n0659_p0478b13║譬如大王告諸羣臣：先陀婆來！先陀婆者，一名四實：
X36n0659_p0478b14║一者、鹽，二者、器，三者、水，四者、馬。如是四物共同一名，
X36n0659_p0478b15║有智之臣善知此名。若王洗時，索先陀婆，即便奉水；
X36n0659_p0478b16║若王食時，索先陀婆，即便奉鹽；若王食已，欲飲漿時，
X36n0659_p0478b17║索先陀婆，即便奉器；若王欲遊，索先陀婆，即便奉馬。
X36n0659_p0478b18║如是智臣善解大王四種密語。
X36n0659_p0478b19║莊嚴云：密語是涅槃總名，不可別翻。如四非常從
X36n0659_p0478b20║大乘出，於一無常即備四義，各有其意。苦為破樂，
X36n0659_p0478b21║乃至空為破有，智者應解如此密語。大乘亦爾，雖
X36n0659_p0478b22║說一常，各有其意（云云）。今寄一事論密語者，佛但
X36n0659_p0478b23║說一，具四種意。如說有句，即具於無、亦有亦無、非
X36n0659_p0478b24║有非無，但作有解，不名智臣。此與四教義合，佛說
X36n0659_p0478c01║生滅即不生滅，即亦生滅亦不生滅，即非生滅非
X36n0659_p0478c02║不生滅，但作三藏生滅之解，即非智臣。此義又與
X36n0659_p0478c03║四門義合，有門乃至非有非無門（云云）。六卷譬與
X36n0659_p0478c04║此異，三者劒，四者澡槃（云云）。
X36n0659_p0478c05║三、合譬中，先合無常，後合於常。
X36n0659_p0478c06║是大乘經亦復如是，有四無常，大乘智臣應當善知。
X36n0659_p0478c07║若佛出世為眾生說如來涅槃，智臣當知，此是如來
X36n0659_p0478c08║為計常者說無常相，欲令比丘修無常想。或復說言：
X36n0659_p0478c09║正法當滅。智臣應知，此是如來為計樂者說於苦相，
X36n0659_p0478c10║欲令比丘多修苦想。或復說言：我今病苦，眾僧破壞。
X36n0659_p0478c11║智臣當知，此是如來為計我者說無我相，欲令比丘
X36n0659_p0478c12║修無我想。或復說言：所謂空者是正解脫。智臣當知，
X36n0659_p0478c13║此是如來說正解脫無二十五有，欲令比丘修學空
X36n0659_p0478c14║相。
X36n0659_p0478c15║初文具以四無常合四種語。
X36n0659_p0478c16║以是義故，是正解脫去，是舉常教為合。
X36n0659_p0478c17║以是義故，是正解脫則名為空，亦名不動。謂不動者，
X36n0659_p0478c18║是解脫中無有苦故，是故不動。是正解脫為無有相，
X36n0659_p0478c19║謂無相者，無有色聲香味觸等，故名無相。是正解脫
X36n0659_p0478c20║常不變易，是解脫中無有無常熱惱變易，是故解脫
X36n0659_p0478c21║名曰常住不變清涼。或復說言：一切眾生有如來性。
X36n0659_p0478c22║智臣當知，此是如來說於常法，欲令比丘修正常法。
X36n0659_p0478c23║亦四，而不與前相對。初明不動，次明無相，三明常
X36n0659_p0478c24║不變，四佛性。雖有四種，只一涅槃。亦如四句，只先
X36n0659_p0479a01║陀婆。
X36n0659_p0479a02║四、是諸比丘下，總結，可尋。
X36n0659_p0479a03║是，諸比丘！若能如是隨修學者，當知是人真我弟子，
X36n0659_p0479a04║善知如來微密之藏，如彼大王智慧之臣，善知王意。
X36n0659_p0479a05║善男子！如是，大王！亦有如是密語之法，何況如來而
X36n0659_p0479a06║當無耶？善男子！是故，如來微密之教難可得知，唯有
X36n0659_p0479a07║智者乃能解我甚深佛法，非是世間凡夫品類所能
X36n0659_p0479a08║信也。
X36n0659_p0479a09║三、復次，如波羅奢樹下，雙明二寶衰相，為三：初、明
X36n0659_p0479a10║經無威德，即法衰；次、比丘起過，即僧衰；三、深誡弘
X36n0659_p0479a11║經，即是雙明二寶。初文先譬、後合。
X36n0659_p0479a12║復次，善男子！如波羅奢樹、迦尼迦樹、阿叔迦樹，值天
X36n0659_p0479a13║亢旱不生華實，及餘水陸所生之物皆悉枯悴，無有
X36n0659_p0479a14║潤澤不能增長，一切諸藥無復勢力。
X36n0659_p0479a15║善男子！是大乘典大涅槃經亦復如是，於我滅後，有
X36n0659_p0479a16║諸眾生不能恭敬、無有威德。何以故？是諸眾生不知
X36n0659_p0479a17║如來微密藏故。所以者何？以是眾生薄福德故。
X36n0659_p0479a18║夫藥樹值雨，盡堪愈病；若值亢旱，樹死無力。正法
X36n0659_p0479a19║亦爾，得好弟子弘宣此法，能破顛倒；值惡比丘，法
X36n0659_p0479a20║即衰滅。
X36n0659_p0479a21║二、復次，如來正法去，是比丘起過，即是僧衰。
X36n0659_p0479a22║復次，善男子！如來正法將欲滅盡，爾時多有行惡比
X36n0659_p0479a23║丘，不知如來微密之藏，懶墮懈怠，不能讀誦、宣揚、分
X36n0659_p0479a24║別如來正法。譬如癡賊，棄捨真寶，擔負草木，不解如
X36n0659_p0479b01║來微密藏故，於是經中懈怠不勤。哀哉，大險！當來之
X36n0659_p0479b02║世甚可怖畏。苦哉，眾生！不勤聽受是大乘典大涅槃
X36n0659_p0479b03║經。唯諸菩薩摩訶薩，能於是經取真實義，不著文字，
X36n0659_p0479b04║隨順不逆，為眾生說。
X36n0659_p0479b05║由末世惡人懈怠造惡，令僧衰訛。
X36n0659_p0479b06║三、如放牧下，是深誡弘經令好護持，由人起過致
X36n0659_p0479b07║毀法僧。先譬，次合。
X36n0659_p0479b08║復次，善男子！如牧牛女為欲賣乳，貪多利故，加二分
X36n0659_p0479b09║水，轉賣與餘牧牛女人。彼女得已，復加二分，轉復賣
X36n0659_p0479b10║與近城女人。彼女得已，復加二分，轉復賣與城中女
X36n0659_p0479b11║人。彼女得已，復加二分，詣市賣之。時有一人為子納
X36n0659_p0479b12║婦，急須好乳以供賓客，至市欲買。是賣乳者多索價
X36n0659_p0479b13║直，是人語言：此乳多水，實不直是。值我今日瞻待賓
X36n0659_p0479b14║客，是故當取。取已還家，用煑作糜，無復乳味。雖無乳
X36n0659_p0479b15║味，於苦味中猶勝千倍。何以故？乳之為味，諸味中最。
X36n0659_p0479b16║譬者，舊云：本一斗乳，初加二分者，加二斗水，成三
X36n0659_p0479b17║斗；又加六斗，成九斗；又加二九，成二十七斗；又加
X36n0659_p0479b18║二分，成八斛一斗。又有解言：此不應爾。初本一斗，
X36n0659_p0479b19║加二分成三，又加二成五，又如二成七，又加二成
X36n0659_p0479b20║九。合譬有七句：前四度加水，譬於添譯；後正譬於
X36n0659_p0479b21║弘法之人。牧女譬弘經者，女性諂曲，譬弘經人不
X36n0659_p0479b22║能亡懷為法，而多諂求利，故以牧女譬之。初、加二
X36n0659_p0479b23║分者：一、鈔略此經二分為多分。第二、加二分者：一、
X36n0659_p0479b24║除深妙語；二、安世言辭。第三、加二分者：一、鈔前著
X36n0659_p0479c01║後；二、鈔後著前。第四、加二分者：前後著中，中著前
X36n0659_p0479c02║後。有人解：第四、加二分云：一、所遮則開；二、所開則
X36n0659_p0479c03║遮。是時當有諸惡下，合第三、加二分也。是諸惡人
X36n0659_p0479c04║雖復讀誦下，合第四、加二分。第五、譬受學者求法。
X36n0659_p0479c05║為子納婦，供賓客者，舊云：子譬常解，婦譬常境，餘
X36n0659_p0479c06║知見譬賓客。又子譬中觀實智，婦譬師資相繼。世
X36n0659_p0479c07║人為後不絕納婦，譬欲使其化不絕，師授於資。急
X36n0659_p0479c08║須此乳者，譬求法人速請知解。賓客，譬以方便巧
X36n0659_p0479c09║用。至市欲買，譬至講堂。求法賣乳者，是第六、弘經
X36n0659_p0479c10║之人多求利養。七、是人語言者，即聽法人善別深
X36n0659_p0479c11║淺。值我客急者，譬聽人云為無聽處而來於此。取
X36n0659_p0479c12║以還家者，譬聽已作觀，都無所以。猶勝千倍者，雖
X36n0659_p0479c13║無深旨，猶是大乘，比於小典，則勝數倍。
X36n0659_p0479c14║二、善男子下，備合上七意也。
X36n0659_p0479c15║善男子！我涅槃後，正法未滅餘八十秊，爾時是經於
X36n0659_p0479c16║閻浮提當廣流布。是時當有諸惡比丘鈔略是經，分
X36n0659_p0479c17║作多分，能滅正法色、香、美味。是諸惡人雖復誦讀如
X36n0659_p0479c18║是經典，滅除如來深密要義，安置世間莊嚴文飾無
X36n0659_p0479c19║義之語，鈔前著後，鈔後著前，前後著中，中著前後。當
X36n0659_p0479c20║知如是諸惡比丘是魔伴侶，受畜一切不淨之物，而
X36n0659_p0479c21║言：如來悉聽我畜。如牧牛女，多加水乳。諸惡比丘亦
X36n0659_p0479c22║復如是，雜以世語，錯定是經，令多眾生不得正說、正
X36n0659_p0479c23║寫、正取、尊重、讚歎、供養、恭敬。是惡比丘為利養故，不
X36n0659_p0479c24║能廣宣流布是經，所可分流，少不足言。如彼牧牛貧
X36n0659_p0480a01║窮女人，展轉賣乳，乃至作糜，而無乳味。是大乘典大
X36n0659_p0480a02║涅槃經亦復如是，展轉薄淡，無有氣味。雖無氣味，猶
X36n0659_p0480a03║勝餘經，超逾千倍。如彼乳味，於諸苦味，其勝千倍。何
X36n0659_p0480a04║以故？是大乘典大涅槃經於聲聞經最為上首。譬如
X36n0659_p0480a05║牛乳，味中最勝。以是義故，名大涅槃。
X36n0659_p0480a06║天台大師釋云：牧女譬佛，真乳譬於涅槃之法。佛
X36n0659_p0480a07║欲說此法，法不可說，說必依諦，所謂二諦，故言加
X36n0659_p0480a08║二分水。餘牧女譬作論通經菩薩，為經難解，更作
X36n0659_p0480a09║優波提舍，申二諦教，即是第二加水。近城女人譬
X36n0659_p0480a10║弘論之師，為論難解，更作義疏，以申此論，是第三
X36n0659_p0480a11║加二分水。城中女人譬受學者，為疏難解，更作記
X36n0659_p0480a12║申釋，即第四加二分水。經文以惡世比丘，鈔：略作
X36n0659_p0480a13║多分，合初加水。不以如來為緣，說法緣樂，鈔：略為
X36n0659_p0480a14║依二諦而分別之。佛以所被緣合，智者以能被緣
X36n0659_p0480a15║合，亦不違經合第二加水。云隱深密語，此似作論
X36n0659_p0480a16║申經。
X36n0659_p0480a17║復次善男子去，第四、勸立丈夫志。為二：先勸，次領
X36n0659_p0480a18║解。初又二：先毀呰女身，次定判男子。初呵毀，如文。
X36n0659_p0480a19║復次，善男子！若善男子、善女人等無有不求男子身
X36n0659_p0480a20║者。何以故？一切女人皆是眾惡之所住處。復次，善男
X36n0659_p0480a21║子！如蟁蚋水不能令此大地潤洽，其女人者[泳-永+(瑤-王)]欲難
X36n0659_p0480a22║滿亦復如是。譬如大地，一切作丸令如芥子，如是等
X36n0659_p0480a23║男與一女人共為欲事猶不能足，假使男子數如恒
X36n0659_p0480a24║沙，與一女人共為欲事亦復不足。善男子！譬如大海，
X36n0659_p0480b01║一切天雨、百川、眾流皆悉歸注，而彼大海未曾滿足。
X36n0659_p0480b02║女人之法亦復如是，假使一切悉為男子，與一女人
X36n0659_p0480b03║共為欲事而亦不足。復次，善男子！如阿叔迦樹、波吒
X36n0659_p0480b04║羅樹、迦尼迦樹，春華開敷，羣蠭啑取色、香、細味，不知
X36n0659_p0480b05║厭足。女人欲男亦復如是，不知厭足。善男子！以是義
X36n0659_p0480b06║故，諸善男子、善女人等聽是大乘大涅槃經，常應訶
X36n0659_p0480b07║責女人之相，求於男子。
X36n0659_p0480b08║何以故下。定判也。
X36n0659_p0480b09║何以故？是大乘典有丈夫相，所謂佛性。若人不知是
X36n0659_p0480b10║佛性者，則無男相。所以者何？不能自知有佛性故。若
X36n0659_p0480b11║有不能知佛性者，我說是等名為女人。若能自知有
X36n0659_p0480b12║佛性者，我說是人為大丈夫。若有女人能知自身定
X36n0659_p0480b13║有佛性，當知是等即為男子。善男子！是大乘典大涅
X36n0659_p0480b14║槃經無量無邊不可思議功德之聚。何以故？以說如
X36n0659_p0480b15║來祕密藏故。是故，善男子、善女人若若欲速知如來
X36n0659_p0480b16║密藏，應當方便勤修此經。
X36n0659_p0480b17║經判出兩句，若廣明應有四句（云云）。
X36n0659_p0480b18║迦葉白佛言：世尊，如是，如是，如佛所說。我今已有丈
X36n0659_p0480b19║夫之相，得入如來微密藏故。如來今日始覺悟我，因
X36n0659_p0480b20║是即得決定通達。佛言：善哉！善哉！善男子，汝今隨順
X36n0659_p0480b21║世間之法而作是說。迦葉復言：我不隨順世間法也。
X36n0659_p0480b22║佛讚迦葉：善哉！善哉！汝今所知無上法味，甚深難知
X36n0659_p0480b23║而能得知。如蠭采味，汝亦如是。
X36n0659_p0480b24║復次如蟁子澤下，第五、明大法起沒。又二：先沒相，
X36n0659_p0480c01║次雙辨起沒。初文先譬、次合。
X36n0659_p0480c02║復次，善男子！如蟁子澤不能令此大地沾洽。
X36n0659_p0480c03║當來之世，是經流布亦復如是，如彼蟁澤。正法欲滅，
X36n0659_p0480c04║是經先當沒於此地，當知即是正法衰相。
X36n0659_p0480c05║惡世惡人多，弘、宣人少，如蟁子澤不能救旱。
X36n0659_p0480c06║次過夏名秋，去雙辨起沒。
X36n0659_p0480c07║復次，善男子！譬如過夏，初月名秋，秋雨連霔。此大乘
X36n0659_p0480c08║典大涅槃經亦復如是，為彼南方諸菩薩故，當廣流
X36n0659_p0480c09║布，降霔法雨，彌滿其處。正法欲滅，當至罽賓，具足無
X36n0659_p0480c10║缺，潛沒地中，或有信者、或不信者，如是大乘方等經
X36n0659_p0480c11║典甘露法味悉沒於地。是經沒已，一切諸餘大乘經
X36n0659_p0480c12║典皆悉滅沒。若得是經具足無缺，人中象王諸菩薩
X36n0659_p0480c13║等，當知如來無上正法將滅不久。
X36n0659_p0480c14║沒如沒地，盛如秋雨（云云）。
X36n0659_p0480c15║從爾時，文殊下，是品中第八，答上三乘若無性問。
X36n0659_p0480c16║文為兩：初、釋偈疑，兼遣上問；二、迦葉論義，正答上
X36n0659_p0480c17║問。初文為五：一、文殊騰純陀疑；二、如來許說；三、文
X36n0659_p0480c18║殊出疑；四、如來為釋；五、文殊領解。
X36n0659_p0480c19║爾時文殊師利白佛言：世尊！今此純陀猶有疑心，唯
X36n0659_p0480c20║願如來重為分別令得除斷。
X36n0659_p0480c21║然此是答問，那忽騰疑？疑尚不決，復使他騰。河西
X36n0659_p0480c22║解云：文殊是遊方大士，影響釋迦，即眾中上座，恒
X36n0659_p0480c23║為啟發之主，所以為其騰疑。二云：聖無彼我，唯益
X36n0659_p0480c24║是存，況復二人為友，為騰何妨？純陀於何處生疑？
X36n0659_p0481a01║前設五難，佛答中未見性是無常，見性是常。如來
X36n0659_p0481a02║受飲食已，入金剛三昧，是食消已，則見佛性，得三
X36n0659_p0481a03║菩提。如此之常，即本無今有，已有還無，便是無常。
X36n0659_p0481a04║當知如來不得是常，何故復言兼答？迦葉！三乘若
X36n0659_p0481a05║無性，云何得有三乘差別之問？今舉此偈，明差別
X36n0659_p0481a06║無差別，所以得為兼答問也。迦葉所問，懸與理同。
X36n0659_p0481a07║若三乘人同一乘性，何得三異？若三乘人全未有
X36n0659_p0481a08║於一乘之性，云何說有？若舉偈答，差無差疑，一切
X36n0659_p0481a09║皆遣，即兼答意也。然純陀與佛論未見性是無常，
X36n0659_p0481a10║見性是常時，凡三根解悟。上根於哀歎品中已悟，
X36n0659_p0481a11║中根於迦葉問中悟，下根既未解悟，今文殊更為
X36n0659_p0481a12║騰疑。
X36n0659_p0481a13║佛言：善男子！云何疑心？汝當說之，當為除斷。
X36n0659_p0481a14║文殊師利言：純陀心疑如來常住，以得知見佛性力
X36n0659_p0481a15║故。若見佛性而為常者，本未見時應是無常；若本無
X36n0659_p0481a16║常，後亦應爾。何以故？如世間物，本無今有、已有還無，
X36n0659_p0481a17║如是等物悉是無常。以是義故，諸佛、菩薩、聲聞、緣覺
X36n0659_p0481a18║無有差別。
X36n0659_p0481a19║爾時，世尊即說偈言：
X36n0659_p0481a20║本有今無，本無今有，三世有法，無有是處。
X36n0659_p0481a21║善男子！以是義故，諸佛、菩薩、聲聞、緣覺亦有差別、亦
X36n0659_p0481a22║無差別。
X36n0659_p0481a23║此一偈凡四出：一出此中，二出梵行，三出二十五，
X36n0659_p0481a24║四出二十六。大意是同，而為緣則異。此中釋差無
X36n0659_p0481b01║差別義，梵行中釋得無所得義，二十五釋有不定
X36n0659_p0481b02║有、無不定無、非有非無中道之義，二十六為釋破
X36n0659_p0481b03║定性明無性義。此之四出，亦為下品三根。成論師
X36n0659_p0481b04║云：金剛心未是常，後心是常。無常則本有而今無，
X36n0659_p0481b05║常則本無而今有。此釋正是純陀所疑，非關偈意。
X36n0659_p0481b06║又解：本有者，本有煩惱，此昔日之本；今無者，今無
X36n0659_p0481b07║般若，即昔日之今。皆是金剛心前本有今無耳。三
X36n0659_p0481b08║世有法無有是處者，據金剛已後常住佛果，非三
X36n0659_p0481b09║世攝，故言無有是處。復云：上半不異前，而言三乘
X36n0659_p0481b10║人同入無餘涅槃，故言三世有法無有是處。復一
X36n0659_p0481b11║解：本有煩惱，今無煩惱，非三世攝；本無涅槃，今有
X36n0659_p0481b12║涅槃，亦非世攝。諸師雖作眾解，都不遣純陀疑。只
X36n0659_p0481b13║為汝本既無常，今亦無常；本未得常，今始得常；本
X36n0659_p0481b14║無今有，三世所攝。疑難宛然，何關偈意？地人云：常
X36n0659_p0481b15║法非是始得，本來體用具足，但為妄惑所覆，後時
X36n0659_p0481b16║方顯。若爾，先隱後顯，亦應顯已還隱；既顯已不隱，
X36n0659_p0481b17║亦應隱而不顯（云云）。三藏師云：生死無始而有終，
X36n0659_p0481b18║涅槃有始而無終。今時始得，故言有始；一得永已，
X36n0659_p0481b19║故言無終。作此釋者，還同地人。小乘亦得作如此
X36n0659_p0481b20║說：惑滅道存，本無今有，悉是無常。作此說者，準舊
X36n0659_p0481b21║不免純陀之難。興皇云：迦葉難意，三乘各得涅槃，
X36n0659_p0481b22║云何同一佛性？同一佛性，亦應同一佛乘。佛答：三
X36n0659_p0481b23║乘只一佛性，昔於一為三，今只三為一，豈可三乘
X36n0659_p0481b24║前來無性，而今方有？但隨緣異辨，前來未悟，則本
X36n0659_p0481c01║有而今無；今時始悟，則本無而今有。例如過去燈
X36n0659_p0481c02║王、多寶，此是本有今無；未來彌勒，即是本無今有，
X36n0659_p0481c03║亦是現在、過去、現在、未來。斯乃上半意也。至論佛
X36n0659_p0481c04║性，何關有無及以今本，即下半意。又彈他解云：有
X36n0659_p0481c05║三可三，便成差別；有一可一，便成無差。若差則失
X36n0659_p0481c06║無差，若無差則失差。開一為三則失一，合三為一
X36n0659_p0481c07║則失三。今明不爾，昔三猶是今一，今一猶是昔三。
X36n0659_p0481c08║開三不失一，合一不失三，即是差即無差，無差即
X36n0659_p0481c09║差。若得此意，本有今無，三世有法，無有是處。亦應
X36n0659_p0481c10║例言，本無今有，三世有法，斯有是處。無常之境智
X36n0659_p0481c11║非境智，因果非因果，例皆如是。又云：本有只是有，
X36n0659_p0481c12║今無只是無。又本不有今不無，只是非有非無。又
X36n0659_p0481c13║云：上半是有，下半是無，無有是處，是非有非無。例
X36n0659_p0481c14║本無今有，亦復如是（云云）。然興皇以同一佛性為
X36n0659_p0481c15║本有，始悟為今無，釋上半佛性非今非本，釋下半
X36n0659_p0481c16║指此為差別無差別義。斯乃分文兩派，義不相關。
X36n0659_p0481c17║今則不爾，只約一句，差即無差，無差即差。一諦即
X36n0659_p0481c18║三諦，故言本有；三諦即一諦，故言今無；即三一而
X36n0659_p0481c19║非三一，故言三世有法，無有是處。如是展轉，不得
X36n0659_p0481c20║相離，乃是差即無差，無差即差，非差非無差。是則
X36n0659_p0481c21║遣迦葉之難，豁無遺餘。亦是無常即常，常即無常，
X36n0659_p0481c22║非常非無常。釋純陀之疑，雲消冰冶。智悟亦然。悟
X36n0659_p0481c23║一即三名本有，悟三即一名今無，悟三一非三一
X36n0659_p0481c24║名無有是處。此則何難不遣？何疑不除？如是則本
X36n0659_p0482a01║有者，一有一切有，即是世界。今無者，一無一切無，
X36n0659_p0482a02║即是對治。合此有無一切亦有亦無，即為人。三世
X36n0659_p0482a03║有法無有是處，即第一義。今此一悉即具四悉，乃
X36n0659_p0482a04║遣難釋疑。私謂：若二人疑難皆遣皆釋，是則物機
X36n0659_p0482a05║咸融悉會。本有即有句有門，今無即無句無門。聲
X36n0659_p0482a06║聞緣覺亦有差別亦無差別，即亦有亦無句亦有
X36n0659_p0482a07║亦無門。三世有法無有是處，即非有非無句非有
X36n0659_p0482a08║非無門。一四相即，乃遣難釋疑。觀師三釋：一云：上
X36n0659_p0482a09║三句出所非，非除性有性無。後一句結無有是處。
X36n0659_p0482a10║二云：本有即不有，此有可令無。本無即不無，此無
X36n0659_p0482a11║可令有。此有不有故非有，此無不無故非無。非有
X36n0659_p0482a12║非無，故言三世不攝。三云：上半無差別而差別，下
X36n0659_p0482a13║半差別而無差別。釋此為二：一者當體，二者為緣。
X36n0659_p0482a14║當體即法身本地，故無差別。約緣故有三乘之異，
X36n0659_p0482a15║差別不同。又釋：本有今無，即是無今之本。此本非
X36n0659_p0482a16║今，即是非今之本。本無今有，即是無本之今。此今
X36n0659_p0482a17║非本，即是非本之今。故非世攝。此解大意可見，不
X36n0659_p0482a18║復具之（云云）。
X36n0659_p0482a19║文殊師利讚言：善哉！誠如聖言。我今始解諸佛、菩薩、
X36n0659_p0482a20║聲聞、緣覺，亦有差別亦無差別。
X36n0659_p0482a21║迦葉白下，第二、正答上問。又為四：一、論無差別；二、
X36n0659_p0482a22║論有差別；三、雙領二義；四、重論有差別。初有問答，
X36n0659_p0482a23║問如文。
X36n0659_p0482a24║迦葉菩薩白佛言：世尊！如佛所說，諸佛、菩薩、聲聞、緣
X36n0659_p0482b01║覺性無差別，唯願如來分別廣說，利益安樂一切眾
X36n0659_p0482b02║生。
X36n0659_p0482b03║答：有兩譬：前譬聞經信見，後譬分明證見。初譬中
X36n0659_p0482b04║二：先譬，次合。譬中為三：初譬眾生同有佛性，次譬
X36n0659_p0482b05║致疑，三譬解悟。
X36n0659_p0482b06║佛言：善男子！諦聽諦聽，當為汝說。善男子！譬如長者
X36n0659_p0482b07║多畜乳牛有種種色，常令一人守護將養。是人有時
X36n0659_p0482b08║為祠祀故，盡𤚼諸牛著一器中，見諸牛乳同一白色。
X36n0659_p0482b09║長者有二解：一云譬佛；二云譬眾生。諸牛譬六道
X36n0659_p0482b10║不同。種種色者，譬於六道差別萬品。一人守護，譬
X36n0659_p0482b11║有信心。又云譬弘經菩薩令教化之。為祠祀者，譬
X36n0659_p0482b12║弘經者能報佛恩，盡𤚼一器觀諸眾生同中道性。
X36n0659_p0482b13║白色者，譬理性淨。
X36n0659_p0482b14║二、尋便驚怪下致疑。
X36n0659_p0482b15║尋便驚怪：牛色各異，其乳云何皆同一色？
X36n0659_p0482b16║一往生疑，譏迦葉之問。眾生既殊，佛性豈一？
X36n0659_p0482b17║三、是人思惟下，譬解悟。
X36n0659_p0482b18║是人思惟：知此一切皆是眾生業報因緣，令乳色一。
X36n0659_p0482b19║眾生業報令乳色一，知是眾生正因之性，即一中
X36n0659_p0482b20║道。
X36n0659_p0482b21║次合譬中還合上三：初合同一佛性。
X36n0659_p0482b22║善男子！聲聞、緣覺、菩薩亦爾，同一佛性猶如彼乳。所
X36n0659_p0482b23║以者何？同盡漏故。
X36n0659_p0482b24║次而諸眾生下，合致疑。
X36n0659_p0482c01║而諸眾生言：佛、菩薩、聲聞、緣覺而有差別。有諸聲聞、
X36n0659_p0482c02║凡夫之人，疑於三乘云何無別？
X36n0659_p0482c03║是諸眾生久後下，合解悟。
X36n0659_p0482c04║是諸眾生久後自解一切三乘同一佛性，猶如彼人
X36n0659_p0482c05║解悟乳相，由業因緣。
X36n0659_p0482c06║次如金廾下，譬於證見。先譬，後合，可見。
X36n0659_p0482c07║復次，善男子！譬如金礦，陶鍊滓穢然後銷融，成金之
X36n0659_p0482c08║後價直無量。
X36n0659_p0482c09║善男子！聲聞、緣覺、菩薩亦爾，皆得成就同一佛性。何
X36n0659_p0482c10║以故？除煩惱故，如彼金礦除諸滓穢。以是義故，一切
X36n0659_p0482c11║眾生同一佛性，無有差別。以其先聞如來密藏，後成
X36n0659_p0482c12║佛時自然得知，如彼長者知乳一相。何以故？以斷無
X36n0659_p0482c13║量億煩惱故。
X36n0659_p0482c14║迦葉白下，第二、明有差別兩番問答。
X36n0659_p0482c15║迦葉菩薩白佛言：世尊！若一切眾生有佛性者，佛與
X36n0659_p0482c16║眾生有何差別？如是說者多有過咎。若諸眾生皆有
X36n0659_p0482c17║佛性，何因緣故，舍利弗等以小涅槃而般涅槃？緣覺
X36n0659_p0482c18║之人於中涅槃而般涅槃？菩薩之人於大涅槃而槃
X36n0659_p0483a01║涅槃？如是等人若同佛性，何故不同如來涅槃而般
X36n0659_p0483a02║涅槃？
X36n0659_p0483a03║初問：三乘同一佛性者，應同如來常住涅槃，不應
X36n0659_p0483a04║灰斷令三別異。文云：不同如來涅槃而般涅槃。有
X36n0659_p0483a05║文云：不同如來涅槃不般涅槃。此二竝得同般者
X36n0659_p0483a06║同證常住，不般者常住不變，何曾證入？
X36n0659_p0483a07║善男子！諸佛世尊所得涅槃，非諸聲聞、緣覺所得。以
X36n0659_p0483a08║是義故，大般涅槃名為善有。世若無佛，非無二乘得
X36n0659_p0483a09║二涅槃。
X36n0659_p0483a10║次佛答意：為懈怠者說有三乘，實同如來一般涅
X36n0659_p0483a11║槃。世若無佛者，假設之言而實不爾，是故實無二
X36n0659_p0483a12║乘涅槃。佛不出世，即有二乘得二涅槃；佛若出世，
X36n0659_p0483a13║竝同如來得一涅槃。
X36n0659_p0483a14║第二番問答如文。
X36n0659_p0483a15║迦葉復言：是義云何？
X36n0659_p0483a16║佛言：無量無邊阿僧祇劫，乃有一佛出現於世開示
X36n0659_p0483a17║三乘。善男子！如汝所言，菩薩、二乘無差別者，我先於
X36n0659_p0483a18║此如來密藏大涅槃中以說其義，諸阿羅漢無有善
X36n0659_p0483a19║有。何以故？諸阿羅漢悉當得是大涅槃故。以是義故，
X36n0659_p0483a20║大般涅槃有畢竟樂，是故名為大般涅槃。
X36n0659_p0483a21║迦葉言下，第三、雙領兩義。
X36n0659_p0483a22║迦葉言：如佛說者，我今始知差別之義、無差別義。何
X36n0659_p0483a23║以故？一切菩薩、聲聞、緣覺，未來之世皆當歸於大般
X36n0659_p0483a24║涅槃，譬如眾流歸於大海。是故，聲聞、緣覺之人悉名
X36n0659_p0483b01║為常，非是無常。以是義故，亦有差別、亦無差別。
X36n0659_p0483b02║迦葉言：云何性差別？即第四重論。差別有三：
X36n0659_p0483b03║迦葉言：云何性差別？
X36n0659_p0483b04║佛言：善男子！聲聞如乳，緣覺如酪，菩薩之人如生熟
X36n0659_p0483b05║酥，諸佛世尊猶如醍醐。以是義故，大涅槃中說四種
X36n0659_p0483b06║性而有差別。
X36n0659_p0483b07║迦葉復言：一切眾生性相云何？
X36n0659_p0483b08║佛言：善男子！如牛新生，乳、血未別；凡夫之性雜諸煩
X36n0659_p0483b09║惱亦復如是。
X36n0659_p0483b10║初二問答，佛仍無差別中作差別答。
X36n0659_p0483b11║第三迦葉復言下問意者。
X36n0659_p0483b12║迦葉復言：拘尸那城有旃陀羅，名曰歡喜，佛記是人，
X36n0659_p0483b13║由一發心，當於此界千佛數中，速成無上正真之道。
X36n0659_p0483b14║以何等故，如來不記尊者舍利弗、目楗連等速成佛
X36n0659_p0483b15║道？
X36n0659_p0483b16║既言聲聞佛性勝者，那忽凡夫前得記作佛？
X36n0659_p0483b17║佛答意者：
X36n0659_p0483b18║佛言：善男子！或有聲聞、緣覺、菩薩作誓願言：我當久
X36n0659_p0483b19║久護持正法，然後乃成無上佛道。以發速願故與速
X36n0659_p0483b20║記。復次，善男子！譬如商人有無價寶詣市賣之，愚人
X36n0659_p0483b21║見已不識輕笑。寶主唱言：我此寶珠價直無數。聞已
X36n0659_p0483b22║復笑，各各相謂：此非真寶，是頗棃珠。善男子！聲聞、緣
X36n0659_p0483b23║覺亦復如是，若聞速記則便懈怠、輕笑、薄賤，如彼愚
X36n0659_p0483b24║人不識真寶。於未來世有諸比丘，不能精勤修習善
X36n0659_p0483c01║法，貧窮、困苦、饑渴所逼，因是出家長養其身，心志輕
X36n0659_p0483c02║躁、邪命、諂曲。若聞如來授諸聲聞速疾記者，便當大
X36n0659_p0483c03║笑、輕慢、毀訾，當知是等即是破戒，自言已得過人之
X36n0659_p0483c04║法。以是義故，隨發速願故與速記。護正法者為授遠
X36n0659_p0483c05║記。
X36n0659_p0483c06║不以佛性故前作佛，有速願者即速與記。
X36n0659_p0483c07║從迦葉復白下，是品中第九，答上云何諸菩薩而
X36n0659_p0483c08║得不壞眾。迦葉更牒問為請。
X36n0659_p0483c09║迦葉菩薩復白佛言：世尊！菩薩云何當得不壞眷屬？
X36n0659_p0483c10║次佛答中，還以護法為答。
X36n0659_p0483c11║佛告迦葉：若諸菩薩勤加精進欲護正法，以是因緣，
X36n0659_p0483c12║所得眷屬不可沮壞。
X36n0659_p0483c13║迦葉白佛：何緣下是品中第十？答：上云何為生盲，
X36n0659_p0483c14║而作眼目導？
X36n0659_p0483c15║迦葉菩薩復白佛言：世尊！何因緣故，眾生得此脣口
X36n0659_p0483c16║乾焦？
X36n0659_p0483c17║先騰脣口乾焦，即生盲義。
X36n0659_p0483c18║佛答中，先答口爽，次答生盲。
X36n0659_p0484a01║佛告迦葉：若有不識三寶常存，以是因緣脣口乾焦。
X36n0659_p0484a02║如人口爽，不知甜、苦、辛、酢、鹹、淡六味差別；一切眾生
X36n0659_p0484a03║愚癡無智，不識三寶是長存法，是故名為脣口乾焦。
X36n0659_p0484a04║初云口爽者，不知三寶常住之味，名為口爽。口爽
X36n0659_p0484a05║即是生盲，若計定有，撿覓則無。
X36n0659_p0484a06║從復次，善男子下，答生盲。
X36n0659_p0484a07║復次，善男子！若有眾生不知如來是常住者，當知是
X36n0659_p0484a08║人則為生盲。若知如來是常住者，如是之人雖有肉
X36n0659_p0484a09║眼，我說是等名為天眼。復次，善男子！者有能知如來
X36n0659_p0484a10║是常，當知是人久已修習如是經典，我說是等亦名
X36n0659_p0484a11║天眼。雖有天眼而不能知如來是常，我說斯等名為
X36n0659_p0484a12║肉眼。是人乃至不識自身、手、足、支節，亦復不能令他
X36n0659_p0484a13║識知，以是義故，名為肉眼。
X36n0659_p0484a14║盲故即是不識。不識手足者，不識身內之佛性也。
X36n0659_p0484a15║復次如來常為下是品中第十一，答上云何示多
X36n0659_p0484a16║頭之問。
X36n0659_p0484a17║復次，善男子！如來常為一切眾生而作父母。所以者
X36n0659_p0484a18║何？一切眾生種種形類，二足、四足、多足、無足，佛以一
X36n0659_p0484a19║音而為說法，彼彼異類各各得解，悉皆歎言：如來今
X36n0659_p0484a20║日為我說法。以是義故，名為父母。
X36n0659_p0484a21║佛答：如來示種種身，即是多頭；說種種法，即是多
X36n0659_p0484a22║舌（云云）。
X36n0659_p0484a23║復次如人生子下是品中第十二，答上云何說法
X36n0659_p0484a24║者增長如月初之問。
X36n0659_p0484b01║復次，善男子！如人生子始十六月，雖復語言未可解
X36n0659_p0484b02║了，而彼父母欲教其語，先同其音漸漸教之。是父母
X36n0659_p0484b03║語可不正邪？不也。世尊！善男子！諸佛如來亦復如是，
X36n0659_p0484b04║隨諸眾生種種音聲而為說法，為令安住佛正法故，
X36n0659_p0484b05║隨所應見而為示現種種形像。如來如是同彼語言，
X36n0659_p0484b06║可不正耶？不也。世尊！何以故？如來所說如師子吼，隨
X36n0659_p0484b07║順世間種種音聲而為眾生歎說妙法。
X36n0659_p0484b08║前舉月問佛，今約生子悉有增長答之。十六月者，
X36n0659_p0484b09║二解：一云、十箇六月，即是五歲；二解、始經十六月，
X36n0659_p0484b10║即是過周四月。在文可見。
X36n0659_p0484b11║大般涅槃經卷第九
X36n0659_p0484b12║日東　天台沙門本純　分會
X36n0659_p0484b13║
X36n0659_p0484b14║南本大般涅槃經會疏卷第九