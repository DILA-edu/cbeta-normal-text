X36n0659_p0516b01║南本大般涅槃經會疏卷第十二
X36n0659_p0516b02║
X36n0659_p0516b03║大般涅槃經聖行品中（卷第十二）
X36n0659_p0516b04║北凉　天竺三藏　曇無讖　譯
X36n0659_p0516b05║晉　沙門　慧嚴　慧觀
X36n0659_p0516b06║　謝靈運　重治
X36n0659_p0516b07║聖行品中
X36n0659_p0516b08║起卷廣明集諦。文為三：初、明集諦；二、會通；三、料簡。
X36n0659_p0516b09║初又三：一、標名；二、釋體；三、明是非。初標名二：先牒
X36n0659_p0516b10║章門。
X36n0659_p0516b11║善男子！云何菩薩摩訶薩住於大乘大般涅槃觀察
X36n0659_p0516b12║集諦？
X36n0659_p0516b13║善男子！菩薩摩訶薩觀此集諦是陰因緣。
X36n0659_p0516b14║次釋云：集因能得陰果，故言是陰因緣。
X36n0659_p0516b15║所謂集者下。二、釋體。昔教以業煩惱為集，煩惱之
X36n0659_p0516b16║中具足十使。今但言煩惱不明於業，本是煩惱煩
X36n0659_p0516b17║惱潤業，於煩惱中偏說貪愛，愛是繫地之惑，潤業
X36n0659_p0516b18║故生死。華嚴云：無業無煩惱，苦諦無所住，無明無
X36n0659_p0516b19║所行，平等行世間。又十二因緣不生不滅是為平
X36n0659_p0516b20║等，乃名集諦。若十二因緣生滅，是集非諦。此中有
X36n0659_p0516b21║七番：一、明集因。於果已起即是五陰，成辦於愛還
X36n0659_p0516b22║愛此有，是愛陰身。
X36n0659_p0516b23║所謂集者，還愛於有。
X36n0659_p0516b24║次愛有二種下，是明二種愛。
X36n0659_p0516c01║愛有二種：一、愛己身，二、愛所須。
X36n0659_p0516c02║己身是我，所須是所。
X36n0659_p0516c03║三，二種愛欲得已得。
X36n0659_p0516c04║復有二種：未得五欲，繫心專求；既求得已，堪忍專著。
X36n0659_p0516c05║四即三界愛。
X36n0659_p0516c06║復有三種：欲愛、色愛、無色愛。
X36n0659_p0516c07║五，三種。
X36n0659_p0516c08║復有三種：業因緣愛、煩惱因緣愛、苦因緣愛。
X36n0659_p0516c09║謂業因緣愛，以報因故感此苦果，如鴿雀多欲皆
X36n0659_p0516c10║先舉果。次言煩惱因緣愛者，以習因故生愛可見。
X36n0659_p0516c11║次苦因緣愛，為脫重苦於輕苦生愛，如畏死苦而
X36n0659_p0516c12║苦治令差，然針灸實苦因此得差，即便生愛。
X36n0659_p0516c13║六、復有四愛，即是四事。
X36n0659_p0516c14║出家之人有四種愛。何等為四？衣服、飲食、臥具、湯藥。
X36n0659_p0516c15║七復有五種，愛即是五陰，
X36n0659_p0516c16║復有五種貪著五陰，隨諸所須一切愛著，分別校計
X36n0659_p0516c17║無量無邊。
X36n0659_p0516c18║善男子！愛有二種下，第三、明是非。
X36n0659_p0517a01║善男子！愛有二種：一者、善愛，二、不善愛。
X36n0659_p0517a02║若不善愛則是集，若善愛則非集。
X36n0659_p0517a03║其中復三番料簡，初將聖對凡簡。
X36n0659_p0517a04║不善愛者，凡愚之求；善法愛者，諸菩薩求。
X36n0659_p0517a05║次舉菩薩對二乘簡。
X36n0659_p0517a06║善法愛者，復有二種：不善與善。求二乘者，名為不善；
X36n0659_p0517a07║求大乘者，是名為善。
X36n0659_p0517a08║三，諦非諦簡。
X36n0659_p0517a09║善男子！凡夫愛者，名之為集，不名為諦；菩薩愛者，名
X36n0659_p0517a10║之實諦，不名為集。何以故？為度眾生所以受生，不以
X36n0659_p0517a11║愛故而受生也。
X36n0659_p0517a12║故云凡夫愛名為集不名為諦，菩薩愛者名為實
X36n0659_p0517a13║諦不名為集。菩薩愛者名為實諦不名集者，取其
X36n0659_p0517a14║解智故名為諦，凡夫不爾故但名集。若例此義俗
X36n0659_p0517a15║亦非諦，若望解了則得名諦，若復隨情則稱於俗。
X36n0659_p0517a16║迦葉白佛下，第二、會通。昔說業惑為集，今云何獨
X36n0659_p0517a17║說愛為苦因？先問次答。問中先引四經，次正結難。
X36n0659_p0517a18║迦葉菩薩白佛言：世尊！如佛世尊於餘經中，為諸眾
X36n0659_p0517a19║生說業為因緣，或說憍慢、或說六觸、或說無明，為五
X36n0659_p0517a20║盛陰而作因緣。
X36n0659_p0517a21║初引經中言六觸者，即是六識取塵而有觸對，此
X36n0659_p0517a22║亦是集，緣此識心得來世果，如四識住處為五盛陰。
X36n0659_p0517a23║今以何義下，正結難。
X36n0659_p0517a24║今以何義說四聖諦，獨以愛性為五陰因？
X36n0659_p0517b01║次佛答中又二：先歎其問，次正答。初如文。
X36n0659_p0517b02║佛讚迦葉：善哉，善哉！
X36n0659_p0517b03║次正答中意云：昔教今教兩不相違，是故今日說
X36n0659_p0517b04║愛是陰界本。就今教又二：初明愛是根本，二明愛
X36n0659_p0517b05║之過患。根本又二：謂法說，次譬說。
X36n0659_p0517b06║善男子！如汝所說，諸因緣者非為非因，但是五陰要
X36n0659_p0517b07║因於愛。
X36n0659_p0517b08║善男子！譬如大王若出遊巡，大臣、眷屬悉皆隨從；愛
X36n0659_p0517b09║亦如是，隨愛行處，是諸結等亦復隨行。譬如膩衣，隨
X36n0659_p0517b10║有塵著，著則隨住；愛亦如是，隨所愛處，業、結亦住。復
X36n0659_p0517b11║次，善男子！譬如溼地則能生牙；愛亦如是，能生一切
X36n0659_p0517b12║業煩惱牙。
X36n0659_p0517b13║凡三譬，謂大王膩衣溼地，皆如文。
X36n0659_p0517b14║善男子！菩薩下，第二、明愛過患，又二：先標列九章
X36n0659_p0517b15║門，後一一廣釋。
X36n0659_p0517b16║善男子！菩薩摩訶薩住是大乘大般涅槃，深觀此愛
X36n0659_p0517b17║凡有九種：一、如責有餘；二、如羅剎女婦；三、如妙華，莖
X36n0659_p0517b18║有毒蛇；四、如惡食，性所不便而強食之；五、如婬女；六、
X36n0659_p0517b19║如摩樓迦子；七、如瘡中瘜肉；八、如暴風；九、如彗星。
X36n0659_p0517b20║釋中自為九章，一一章中仍當分合譬，前一為二
X36n0659_p0517b21║乘作譬，後八為凡夫作譬。初文者。
X36n0659_p0517b22║云何名為如責有餘？善男子！譬如窮人負他錢財，雖
X36n0659_p0517b23║償欲畢，餘未畢故，猶繫在獄而不得脫。
X36n0659_p0517b24║聲聞、緣覺亦復如是，以有愛習之餘氣故，不能得成
X36n0659_p0517c01║阿耨多羅三藐三菩提。善男子，是名如責有餘。
X36n0659_p0517c02║二乘未斷習，如還財未盡，
X36n0659_p0517c03║下八為凡夫，尋文可見。
X36n0659_p0517c04║善男子！云何如羅剎女婦？善男子！譬如有人得羅剎
X36n0659_p0517c05║女，納以為婦。是羅剎女隨所生子，生已便食；食子既
X36n0659_p0517c06║盡，復食其夫。
X36n0659_p0517c07║善男子！愛羅剎女亦復如是，隨諸眾生生善根子，隨
X36n0659_p0517c08║生隨食。善子既盡，復食眾生，令墮地獄、畜生、餓鬼，唯
X36n0659_p0517c09║除菩薩。是名如羅剎女婦。
X36n0659_p0517c10║善男子，云何如妙華莖毒蛇纏之？譬如有人性愛好
X36n0659_p0517c11║華，不見華莖毒蛇過患，即便前捉，捉已蛇螫，螫已命
X36n0659_p0517c12║終。
X36n0659_p0517c13║一切凡夫亦復如是，貪五欲華，不見是愛毒蛇過患
X36n0659_p0517c14║而便受取，即為愛蛇之所毒螫，命終即墮三惡道中，
X36n0659_p0517c15║唯除菩薩。是名如妙華莖毒蛇纏之。
X36n0659_p0517c16║善男子，云何所不便食而強食之？譬如有人所不便
X36n0659_p0517c17║食而強食之，食已腹痛，患下而死。
X36n0659_p0517c18║愛食如是，五道眾生強食貪著，以是因緣墮三惡道，
X36n0659_p0518a01║唯除菩薩。是名所不便食而強食之。
X36n0659_p0518a02║善男子！云何如婬女？譬如愚人與婬女通，而彼婬女
X36n0659_p0518a03║巧作種種諂媚現親，悉奪是人所有錢財，錢財既盡
X36n0659_p0518a04║便復驅逐。
X36n0659_p0518a05║愛之婬女亦復如是，愚人無智與之交通，而是愛女
X36n0659_p0518a06║奪其所有一切善法，善法既盡，驅逐令墮三惡道中，
X36n0659_p0518a07║唯除菩薩，是名如婬女。
X36n0659_p0518a08║善男子！云何如摩樓迦子？譬如摩樓迦子，若鳥食已
X36n0659_p0518a09║隨糞墮地，或因風吹來在樹下，即便生長纏繞縛束
X36n0659_p0518a10║尼拘羅樹，令不增長遂至枯死。
X36n0659_p0518a11║愛摩樓迦子亦復如是，纏縛凡夫所有善法，不令增
X36n0659_p0518a12║長遂至枯滅，既枯滅已，命終之後墮三惡道，唯除菩
X36n0659_p0518a13║薩，是名如摩樓迦子。
X36n0659_p0518a14║善男子！云何如瘡中瘜肉？如人久瘡中生瘜肉，其人
X36n0659_p0518a15║要當勤心療治，莫生捨心。若生捨心，瘜肉增長，蟲疽
X36n0659_p0518a16║復生。以是因緣，即便命終。
X36n0659_p0518a17║凡夫愚人五陰瘡痍亦復如是，愛於其中而為瘜肉，
X36n0659_p0518a18║應當勤心治愛瘜肉。若不治者，命終即墮三惡道中，
X36n0659_p0518a19║唯除菩薩。是名如瘡中瘜肉。
X36n0659_p0518a20║善男子，云何如暴風？譬如暴風，能偃山夷嶽，拔於深
X36n0659_p0518a21║根。
X36n0659_p0518a22║愛欲暴風亦復如是，於父母所而生惡心，能拔大智
X36n0659_p0518a23║舍利弗等無上深固菩提根本，唯除菩薩，是名如暴
X36n0659_p0518a24║風。
X36n0659_p0518b01║善男子！云何如慧星？譬如彗星出現天下，一切人民
X36n0659_p0518b02║饑饉、病瘦、嬰諸苦惱。
X36n0659_p0518b03║愛之彗星亦復如是，能斷一切善根種子，令凡夫人
X36n0659_p0518b04║孤窮饑饉、生煩惱病、流轉生死、受種種苦，唯除菩薩。
X36n0659_p0518b05║是名如彗星。善男子，菩薩摩訶薩住於大乘大般涅
X36n0659_p0518b06║槃，觀察愛結如是九種。
X36n0659_p0518b07║次善男子！以是義故下，第三、料簡苦集。世間因果
X36n0659_p0518b08║已畢，於四諦中間結前有作苦集，起後無生四諦。
X36n0659_p0518b09║忘前是忘生死，忘後是忘涅槃。約此生滅文中料
X36n0659_p0518b10║簡，即令第二、三、四三番皆顯。所以者何？若見有苦，
X36n0659_p0518b11║則有苦生；若有苦生，則有苦滅。既解苦無苦，苦則
X36n0659_p0518b12║不生；苦既不生，苦則不滅。大品云：即色是空，非色
X36n0659_p0518b13║滅空。色性自空，空中無生，亦復無滅。淨名云：五受
X36n0659_p0518b14║陰洞達空無所起，是苦義。若能如是解苦無苦，而
X36n0659_p0518b15║有真諦。夫集從苦生，既解苦無苦，寧復有集？解集
X36n0659_p0518b16║無集，即是真諦。苦集滅故，名為滅諦。既無苦集，寧
X36n0659_p0518b17║得滅諦？滅本不然，今則無滅。是為解滅無滅，而有
X36n0659_p0518b18║真諦。道治苦集，既無所治，亦無能治，故道不二。解
X36n0659_p0518b19║道無道，而有真諦。又寄此中間簡無生者，明二邊
X36n0659_p0518b20║無生。世間因果既其不生，出世因果亦復不生，則
X36n0659_p0518b21║無四諦。只解世間苦集無苦集，亦解出世道滅無
X36n0659_p0518b22║道滅，即是無生四諦。其意無量，且略言之。若欲簡
X36n0659_p0518b23║出第三番者，解苦無苦而有實者，是就實中又有
X36n0659_p0518b24║二意：次第實、不次第實。次第實者，即是無量四諦；
X36n0659_p0518c01║不次第實，是無作四諦。還就簡四諦為四章：初、簡
X36n0659_p0518c02║苦諦。
X36n0659_p0518c03║善男子！以是義故，諸凡夫人有苦、無諦；聲聞、緣覺有
X36n0659_p0518c04║苦、有苦諦而無真實；諸菩薩等解苦、無苦，是故無苦
X36n0659_p0518c05║而有真諦。
X36n0659_p0518c06║自有兩本：若舊本，則言凡夫之人合聲聞、緣覺皆
X36n0659_p0518c07║言有苦諦；若新定本，於集諦中則開凡夫、二乘有
X36n0659_p0518c08║異，凡夫但有苦無諦，二乘則有苦有諦，此於二乘
X36n0659_p0518c09║而與奪之。舊云：苦是境，諦是智。凡夫無智，但有於
X36n0659_p0518c10║境，所以唯苦無諦；二乘之人有少分智，故有苦有
X36n0659_p0518c11║諦。無真實者，不能觀苦、解苦、無苦，故非真實。集諦
X36n0659_p0518c12║例爾。
X36n0659_p0518c13║諸凡夫人有集無諦，聲聞、緣覺有集有集諦，諸菩薩
X36n0659_p0518c14║等解集無集，是故無集而有真諦。
X36n0659_p0518c15║聲聞、緣覺有滅非真，菩薩摩訶薩有滅有真諦。
X36n0659_p0518c16║聲聞、緣覺有道非真，菩薩摩訶薩有道有真諦。
X36n0659_p0518c17║道滅二諦不論凡夫者，唯二乘與菩薩。道滅二諦
X36n0659_p0518c18║有真偽之異，以二乘人不能觀滅諦非諦故非真，
X36n0659_p0519a01║菩薩能知故是真實。
X36n0659_p0519a02║從善男子下，第三、廣明滅諦。雖復滅道寄彼生滅
X36n0659_p0519a03║中間而料簡之，以生滅滅道猶未釋故，故更釋之。
X36n0659_p0519a04║無生等三，後自廣釋。次釋滅諦，文為三：先、唱兩章
X36n0659_p0519a05║門；次、釋；三、結。
X36n0659_p0519a06║善男子！云何菩薩摩訶薩住於大乘大般涅槃見滅、
X36n0659_p0519a07║見滅諦？
X36n0659_p0519a08║唱見滅、見滅諦兩門，若見滅即是斷章門，見滅諦
X36n0659_p0519a09║是離章門。二乘灰身滅智，但有斷離兩事，菩薩具
X36n0659_p0519a10║智德等事（云云）。
X36n0659_p0519a11║二、所謂斷一切煩惱下，是解釋。初八字釋見滅門。
X36n0659_p0519a12║所謂：斷除一切煩惱。
X36n0659_p0519a13║是斷惑之無，以之為斷。
X36n0659_p0519a14║若煩惱下，是釋見滅諦章門，為二：初用、次體。
X36n0659_p0519a15║若煩惱斷則名為常，滅煩惱火則名寂滅，煩惱滅故
X36n0659_p0519a16║則得受樂。諸佛菩薩求因緣故，故名為淨；更不復受
X36n0659_p0519a17║二十五有，故名出世；以出世故，故名為我。
X36n0659_p0519a18║初用中凡五句，初四句是四德，或謂五德，今且作
X36n0659_p0519a19║四德，是就用為言。
X36n0659_p0519a20║二、常於色聲下，就畢竟寂滅，是約體論。
X36n0659_p0519a21║常於色、聲、香、味、觸等，若男、若女、若生、住、滅、若苦、若樂、
X36n0659_p0519a22║不苦不樂，不取相貌故，名畢竟寂滅真諦。
X36n0659_p0519a23║三、善男子！菩薩下，結，如文。
X36n0659_p0519a24║善男子！菩薩如是住於大乘大般涅槃觀滅聖諦。
X36n0659_p0519b01║善男子！云何下，第四、廣明道諦。文為二：初、明道諦；
X36n0659_p0519b02║次、會通。初為三：一、章門；二、解釋；三、結。
X36n0659_p0519b03║善男子！云何菩薩摩訶薩住於大乘大般涅槃觀道
X36n0659_p0519b04║聖諦？
X36n0659_p0519b05║釋中，先譬，次合。
X36n0659_p0519b06║善男子！譬如闇中因燈得見麤細之物。
X36n0659_p0519b07║初譬中言因燈者，即譬八道然燈照物，物即常、無
X36n0659_p0519b08║常等，雖異終是一道，隨緣異說。
X36n0659_p0519b09║菩薩摩訶薩亦復如是，住於大乘大般涅槃，因八聖
X36n0659_p0519b10║道見一切法，所謂常、無常，有為、無為，有眾生、非眾生，
X36n0659_p0519b11║物、非物，苦、樂，我、無我，淨、不淨，煩惱、非煩惱，業、非業，實、
X36n0659_p0519b12║不實，乘、非乘，知、無知，陀羅驃、非陀羅驃，求那、非求那，
X36n0659_p0519b13║見、非見，色、非色，道、非道，解、非解。
X36n0659_p0519b14║次合譬中云陀羅驃者，河西云：是真實諦，求那是
X36n0659_p0519b15║莊嚴瓔珞功德等。舊云主諦依諦，非陀羅即非真，
X36n0659_p0519b16║非求那即非俗。
X36n0659_p0519b17║善男子！菩薩如是住於大乘大般涅槃觀道聖諦。
X36n0659_p0519b18║迦葉白佛下，第二、會通。佛昔種種異說，今但言八
X36n0659_p0519b19║道，是故會通。文為二：先問、次答。問中二：先問、次難。
X36n0659_p0519b20║初問為三：一、唱不相應；二、釋不相應；三、結不相應。
X36n0659_p0519b21║初如文。
X36n0659_p0519b22║迦葉菩薩白佛言：世尊！若八聖道是道聖諦，義不相
X36n0659_p0519b23║應。
X36n0659_p0519b24║次何以故下，釋者。
X36n0659_p0519c01║何以故？如來或說信心為道，能度諸漏。或時說道，不
X36n0659_p0519c02║放逸是。諸佛世尊不放逸故，得阿耨多羅三藐三菩
X36n0659_p0519c03║提，亦是菩薩助道之法。或時說言，精進是道。如告阿
X36n0659_p0519c04║難：若有人能勤修精進，則得成就阿耨多羅三藐三
X36n0659_p0519c05║菩提。或時說言，觀身念處。若有繫心精勤修習是身
X36n0659_p0519c06║念處，則得成就阿耨多羅三藐三菩提。或時說言，正
X36n0659_p0519c07║定為道。如告大德摩訶迦葉：夫正定者，真實是道，非
X36n0659_p0519c08║不正定而是道也。若入禪定，乃能思惟五陰生滅，非
X36n0659_p0519c09║不入定能思惟也。或說一法，若人修習能淨眾生，滅
X36n0659_p0519c10║除一切憂愁苦惱，逮得正法，所謂念佛三昧。或復說
X36n0659_p0519c11║言，修無常想是名為道。如告比丘：有能多修無常想
X36n0659_p0519c12║者，能得阿耨多羅三藐三菩提。或說空寂阿蘭若處
X36n0659_p0519c13║獨坐思惟，能得速成阿耨多羅三藐三菩提。或時說
X36n0659_p0519c14║言：為人演法是名為道，若聞法已疑網即斷，疑網斷
X36n0659_p0519c15║已則得阿耨多羅三藐三菩提。或時說言：持戒是道，
X36n0659_p0519c16║如告阿難：若有精勤修持禁戒，是人則度生死大苦。
X36n0659_p0519c17║或時說言：親近善友是名為道，如告阿難：若有親近
X36n0659_p0519c18║善知識者則具淨戒，若有眾生能親近我，則得發於
X36n0659_p0520a01║阿耨多羅三藐三菩提心。或時說言：修慈是道，修學
X36n0659_p0520a02║慈者斷諸煩惱得不動處。或時說言：智慧是道，如佛
X36n0659_p0520a03║昔為波闍波提比丘尼說：姉妹！如諸聲聞以知慧刀，
X36n0659_p0520a04║能斷諸流諸漏煩惱。或時如來說施是道，如佛往昔
X36n0659_p0520a05║告波斯匿王：大王當知，我於往昔多行慧施，以是因
X36n0659_p0520a06║緣今日得成阿耨多羅三藐三菩提。
X36n0659_p0520a07║十四經多是阿含等教信心，乃至布施說道不同。
X36n0659_p0520a08║次世尊若八聖道下難，又三：一以今難昔，二以昔
X36n0659_p0520a09║難今，三結過。
X36n0659_p0520a10║世尊，若八聖道是道諦者，如是等經豈非虗妄？
X36n0659_p0520a11║初文者，若昔是則今非。
X36n0659_p0520a12║若彼諸經非虗妄者，彼中何緣不說八道為道聖諦？
X36n0659_p0520a13║二、若今是者，昔何不說（云云）。
X36n0659_p0520a14║三、結，如文。
X36n0659_p0520a15║若彼不說，如來往昔何故錯謬？然我定知諸佛如來
X36n0659_p0520a16║久離錯謬。
X36n0659_p0520a17║佛答為二：第一、歎問。
X36n0659_p0520a18║爾時，世尊讚迦葉菩薩：善哉！善哉！善男子，汝今欲知
X36n0659_p0520a19║菩薩大乘微妙經典所有秘密，故作是問。
X36n0659_p0520a20║善男子去，正答，又二，謂法、譬。
X36n0659_p0520a21║善男子！如是諸經悉入道諦。善男子！如我先說：若有
X36n0659_p0520a22║信道，如是信道是信根本、是能佐助菩提之道。是故，
X36n0659_p0520a23║我說無有錯謬。善男子！如來善知無量方便，欲化眾
X36n0659_p0520a24║生故，作如是種種說法。
X36n0659_p0520b01║法說中意者，以機別故說異，會齊故理同。
X36n0659_p0520b02║譬如良醫下。譬說也。凡舉六譬：一、良醫，二、飲水，三、
X36n0659_p0520b03║金師，四、然火，五、一識，六、一色。皆先譬，次合。初良醫
X36n0659_p0520b04║譬，可見。
X36n0659_p0520b05║善男子！譬如良醫識諸眾生種種病源，隨其所患而
X36n0659_p0520b06║為合藥，并藥所禁，唯水一種不在禁例，或服薑水、或
X36n0659_p0520b07║甘草水、或細辛水、或黑石蜜水、或阿摩勒水、或尼婆
X36n0659_p0520b08║羅水、或鉢晝羅水、或服冷水、或服熱水、或蒲萄水、或
X36n0659_p0520b09║安石榴水。善男子！如是，良醫善知眾生所患種種，藥
X36n0659_p0520b10║雖多禁，水不在例。
X36n0659_p0520b11║河西解水名尼婆羅者，煑呵棃水名鉢晝羅，煑樹
X36n0659_p0520b12║葉為湯，以樹為名。
X36n0659_p0520b13║如來亦爾，善知方便，於一法相隨諸眾生分別廣說
X36n0659_p0520b14║種種名相，彼諸眾生隨所說受，受已修習除斷煩惱，
X36n0659_p0520b15║如彼病人隨良醫教所患得除。
X36n0659_p0520b16║復次，善男子！如有一人善解眾語，在大眾中，是諸大
X36n0659_p0520b17║眾熱渴所逼，咸發聲言：我欲飲水！我欲飲水！是人即
X36n0659_p0520b18║時以清冷水隨其種類說言是水，或言波尼、或言鬱
X36n0659_p0520b19║持、或言𦀟利藍、或言婆利、或言波耶、或言甘露、或言
X36n0659_p0520b20║牛乳，以如是等無量水名為大眾說。
X36n0659_p0520b21║次飲水中。波尼，罽賓水名。鬱特者，東天竺水名。經
X36n0659_p0520b22║本或言鬱持，今未定，相承為鬱特。𦀟梨藍，中天竺
X36n0659_p0520b23║水名。波利，聲論水名。波耶，藥和水名。
X36n0659_p0520b24║善男子！如來亦爾，以一聖道為諸聲聞種種演說，從
X36n0659_p0520c01║信根等至八聖道。
X36n0659_p0520c02║三，金師譬。
X36n0659_p0520c03║復次，善男子！譬如金師，以一種金隨意造作種種瓔
X36n0659_p0520c04║珞，所謂鉗、鎖、環、釧、釵、鐺、天冠、臂、印，雖有如是差別不
X36n0659_p0520c05║同，然不離金。
X36n0659_p0520c06║善男子！如來亦爾，以一佛道，隨諸眾生種種分別而
X36n0659_p0520c07║為說之。或說一種，所謂諸佛一道無二。復說二種，所
X36n0659_p0520c08║謂定、慧。復說三種，謂見、慧、智。復說四種，所謂見道、修
X36n0659_p0520c09║道、無學道、佛道。復說五種，所謂信行道、法行道、信解
X36n0659_p0520c10║脫道、見到道、身證道。復說六種，所謂須陀洹道、斯陀
X36n0659_p0520c11║含道、阿那含道、阿羅漢道、辟支佛道、佛道。復說七種，
X36n0659_p0520c12║所謂念覺分、擇法覺分、精進覺分、喜覺分、除覺分、定
X36n0659_p0520c13║覺分、捨覺分。復說八種，所謂正見、正思惟、正語、正業、
X36n0659_p0520c14║正命、正精進、正念、正定。復說九種，所謂八道及信。復
X36n0659_p0520c15║說十種，所謂十力。復說十一種，所謂十力、大慈。復說
X36n0659_p0520c16║十二種，所謂十力、大慈、大悲。復說十三種，所謂十力、
X36n0659_p0520c17║大慈、大悲、念佛三昧。復說十六種，所謂十力、大慈、大
X36n0659_p0520c18║悲、念佛三昧，及佛所得三正念處。復說二十道，所謂
X36n0659_p0521a01║十力、四無所畏、大慈、大悲、念佛三昧、三正念處。善男
X36n0659_p0521a02║子！是道一體，如來昔日為眾生故，種種分別
X36n0659_p0521a03║合文云：或說五種，所謂信行等。見到道者，即信、法
X36n0659_p0521a04║兩行是見諦道中人，信解與見到亦名見得，此二
X36n0659_p0521a05║是思惟道中人。四人在兩道各分利鈍，信行在見
X36n0659_p0521a06║諦時鈍，入思惟還成信解鈍。法行可知。一往如此，
X36n0659_p0521a07║數習則利，不習則鈍，翻覆不定。數人云：十五心是
X36n0659_p0521a08║見諦道，十六心去是思惟道。論家不爾，十六皆是
X36n0659_p0521a09║見諦道。論家分別利鈍，在五停心中入見道，無利
X36n0659_p0521a10║鈍。譬如平水乘船，有遲有疾，得風隨流，無復利鈍。
X36n0659_p0521a11║餘三文可見。
X36n0659_p0521a12║復次，善男子！譬如一火，因所然故，得種種名，所謂木
X36n0659_p0521a13║火、草火、糠火、䴬火、牛馬糞火。
X36n0659_p0521a14║善男子！佛道亦爾，一而無二，為眾生故種種分別。復
X36n0659_p0521a15║次，善男子！譬如一識分別說六，若至於眼則名眼識，
X36n0659_p0521a16║乃至意識亦復如是。
X36n0659_p0521a17║善男子！道亦如是，一而無二，如來為化諸眾生故，種
X36n0659_p0521a18║種分別。
X36n0659_p0521a19║復次，善男子！譬如一色，眼所見者則名為色，耳所聞
X36n0659_p0521a20║者則名為聲，鼻所嗅者則名為香，舌所嘗者則名為
X36n0659_p0521a21║味，身所覺者則名為觸。
X36n0659_p0521a22║善男子！道亦如是，一而無二，如來為欲化眾生故種
X36n0659_p0521a23║種分別。善男子！以是義故，以入聖道分名道聖諦。
X36n0659_p0521a24║善男子！是四諦下，第三、總結。
X36n0659_p0521b01║善男子！是四聖諦，諸佛世尊次第說之。以是因緣，無
X36n0659_p0521b02║量眾生得度生死。
X36n0659_p0521b03║迦葉白佛下，第三、明無量四諦慧。文為三：初、明無
X36n0659_p0521b04║量無量；二、結為四無量慧；三、結為二無量。他謂此
X36n0659_p0521b05║文會通四諦，開善謂是攝法盡不盡，今謂正是無
X36n0659_p0521b06║量無量慧章初文問答。
X36n0659_p0521b07║迦葉白佛言：世尊！昔佛一時在恒河岸尸首林中。爾
X36n0659_p0521b08║時如來取少樹葉，告諸比丘：我今手中所捉葉多？一
X36n0659_p0521b09║切因地草木葉多？諸比丘言：世尊！一切因地草木葉
X36n0659_p0521b10║多不可稱計，如來所捉少不足言。諸比丘！我所覺了
X36n0659_p0521b11║一切諸法，如因大地生草木等，為諸眾生所宣說者
X36n0659_p0521b12║如手中葉。世尊爾時說如是言：如來所了無量諸法，
X36n0659_p0521b13║若入四諦則為已說，若不入者應有五諦。
X36n0659_p0521b14║問中，先舉昔事。昔舉大地草木喻於無量，無量手
X36n0659_p0521b15║中少許喻有作無生。當知先說者少，不說者多。如
X36n0659_p0521b16║此之多，四諦攝盡，四攝不盡。若盡，不應言多；不盡，
X36n0659_p0521b17║應有第五諦。
X36n0659_p0521b18║佛讚迦葉：善哉，善哉！善男子！汝今所問，則能利益、安
X36n0659_p0521b19║隱、快樂無量眾生。善男子！如是諸法，悉已攝在四聖
X36n0659_p0521b20║諦中。
X36n0659_p0521b21║佛答：亦攝盡，亦攝不盡。同名四諦，名攝則盡；分別
X36n0659_p0521b22║相貌，彼竟不說，攝則不盡。名同義異，故有盡有不
X36n0659_p0521b23║盡。今佛答之，以名往收，則皆攝盡。
X36n0659_p0521b24║迦葉復白去，第二、結無量。無量為四無量慧，文有
X36n0659_p0521c01║問答。
X36n0659_p0521c02║迦葉菩薩復白佛言：如是等法若在四諦，如來何故
X36n0659_p0521c03║唱言不說？
X36n0659_p0521c04║答中二：先示根辨智，次正釋諦相。初文者。
X36n0659_p0521c05║佛言：善男子！雖復入中猶不名說。何以故？善男子！知
X36n0659_p0521c06║聖諦有二種智：一者、中，二者、上。中者，聲聞、緣覺；上者，
X36n0659_p0521c07║諸佛、菩薩。
X36n0659_p0521c08║具論諦智應有三品，下是凡夫不足可論，故不說
X36n0659_p0521c09║之。但舉中上者，就四人中判於中上。若就法者，應
X36n0659_p0521c10║指四種四諦以判中上。有作無生如前說，無量今
X36n0659_p0521c11║當辨。夫無量者，非是條然出四諦外，還是四諦種
X36n0659_p0521c12║別不同，故文云分別挍計有無量種。若委論者，應
X36n0659_p0521c13║從地獄乃至於佛，凡聖五陰種別不同，於一一陰
X36n0659_p0521c14║復更分別無量界入，豈是聲聞緣覺所知？是無量
X36n0659_p0521c15║苦諦。又從地獄乃至於佛行業不同，一一行業分
X36n0659_p0521c16║別挍計有無量種，亦非聲聞緣覺所知，是為無量
X36n0659_p0521c17║集諦。又從地獄乃至於佛，應以何身、應說何法令
X36n0659_p0521c18║其修學？一一身法分別挍計無量法門以為眷屬，
X36n0659_p0522a01║亦非聲聞緣覺所知，是為無量道諦。又從地獄乃
X36n0659_p0522a02║至於佛，得解脫時因緣不同，一一解脫復有無量
X36n0659_p0522a03║解脫，分別挍計有無量種，亦非聲聞緣覺所知，如
X36n0659_p0522a04║是為無量滅諦。如此四境既異有作無生，亦非二
X36n0659_p0522a05║乘中智所及，名稱同異為四諦相。如大地一名為
X36n0659_p0522a06║無量，其相浩然，今當略說。
X36n0659_p0522a07║就正釋中，四諦為四：初苦諦中，經文但約陰、入、界
X36n0659_p0522a08║三及重明陰，略示苦相。初陰者：
X36n0659_p0522a09║善男子！知諸陰苦，名為中智；分別諸陰有無量相悉
X36n0659_p0522a10║是諸苦，非是聲聞、緣覺所知，是名上智。善男子！如是
X36n0659_p0522a11║等義，我於彼經竟不說之。
X36n0659_p0522a12║文云：知諸陰苦，是名中智。分別諸陰有無量相，是
X36n0659_p0522a13║名上智。云何分別六道陰者？是葢人天善。
X36n0659_p0522a14║及無漏善，葢人天善則沈沒三途，葢無漏善則輪
X36n0659_p0522a15║回諸有。二乘陰者葢覆等德，葢四等則不能化度
X36n0659_p0522a16║眾生，葢四德則不能至於寶所。菩薩陰則葢覆生
X36n0659_p0522a17║死涅槃，葢生死則大悲拔苦，葢涅槃則大慈與樂。
X36n0659_p0522a18║佛陰則葢覆法界事理，葢事則以應身徧應一切
X36n0659_p0522a19║機根，葢理則以法身徧一切處。又六道陰苦，二乘
X36n0659_p0522a20║陰樂，菩薩陰雙是，佛陰雙非。如此分別，豈是二乘
X36n0659_p0522a21║所知？
X36n0659_p0522a22║善男子！知諸入者，名之為門，亦名為苦，是名中智。分
X36n0659_p0522a23║別諸入有無量相，悉是諸苦，非諸聲聞、緣覺所知，是
X36n0659_p0522a24║名上智。如是等義，我於彼經亦不說之。
X36n0659_p0522b01║次知入為門，名為中智。分別諸入有無量相，是名
X36n0659_p0522b02║上智。云何分別六道六入？名為入門，亦名會入。眼
X36n0659_p0522b03║根色塵會入有為，乃至意根法塵會入有為。二乘
X36n0659_p0522b04║入者，入無常無我，會入無為。菩薩入者，眼根入施，
X36n0659_p0522b05║會入檀波羅蜜，乃至意亦如是。眼根入戒忍進禪
X36n0659_p0522b06║慧之門，會入諸波羅蜜，乃至意亦如是。諸佛入者，
X36n0659_p0522b07║佛眼入普門，門入一切法界，慈悲喜捨法界感應，
X36n0659_p0522b08║會入薩婆若海，乃至意亦如是。諸經中明六根為
X36n0659_p0522b09║寂靜門、平等門，此義甚多（云云）。又六道之是入
X36n0659_p0522b10║苦門，二乘之入是入不苦門，菩薩之入入亦樂亦
X36n0659_p0522b11║苦門，諸佛之入入非苦非樂門。
X36n0659_p0522b12║善男子！知諸界者，名之為分、亦名為性、亦名為苦，是
X36n0659_p0522b13║名中智；分別諸界有無量相悉是諸苦，非諸聲聞、緣
X36n0659_p0522b14║覺所知，是名上智。善男子！如是等義，我於彼經亦不
X36n0659_p0522b15║說之。
X36n0659_p0522b16║三、又知界分性者，是名中智；分別諸界有無量相，
X36n0659_p0522b17║是名上智。云何分別六道？眼界性分唯見於色，不
X36n0659_p0522b18║能聞聲；色界性分但對於眼，不對於耳。乃至意界
X36n0659_p0522b19║性分但能知法，不能見聞；法界性分但對於意，不
X36n0659_p0522b20║對耳眼。二乘界者，眼界性分但是無常、苦、空、無我，
X36n0659_p0522b21║不得常樂；乃至意界性分亦復如是。菩薩界者，菩
X36n0659_p0522b22║薩眼界性分但見色空，不能即空、即假、即中；乃至
X36n0659_p0522b23║意界性分但能即空，不能即假、即中，亦復如是。諸
X36n0659_p0522b24║佛界者，眼是法界，法性性分即能見色、聞聲、嗅香、
X36n0659_p0522c01║別味、覺觸，知法即空、即假、即中，不可思議，具足一
X36n0659_p0522c02║切無量佛法；乃至意亦如是。又六道以苦為界，二
X36n0659_p0522c03║乘不苦為界，菩薩亦樂亦苦為界，佛以非樂非苦
X36n0659_p0522c04║為界。
X36n0659_p0522c05║又知色壞相，是名中智。下重廣約陰。
X36n0659_p0522c06║善男子！知色壞相，是名中智；分別諸色有無量壞相，
X36n0659_p0522c07║悉是諸苦，非諸聲聞、緣覺所知，是名上智。如是等義，
X36n0659_p0522c08║我於彼經亦不說之。
X36n0659_p0522c09║文云：分別諸色無量壞相，是名上智。六道之色，壞
X36n0659_p0522c10║善壞定；二乘之色，壞因壞果；菩薩之色，壞有壞無；
X36n0659_p0522c11║佛色者，壞上諸壞。壞為法界，非壞非不壞，悉是法
X36n0659_p0522c12║界。又六道色壞樂，二乘色壞苦，菩薩色壞雙是，佛
X36n0659_p0522c13║色壞雙非（云云）。
X36n0659_p0522c14║善男子！知受覺相，是名中智；分別諸受有無量覺相，
X36n0659_p0522c15║非諸聲聞、緣覺所知，是名上智。善男子！如是等義，我
X36n0659_p0522c16║於彼經亦不說之。
X36n0659_p0522c17║又知受是覺相，是名中智。分別是受有無量相，是
X36n0659_p0522c18║名上智。六道之受，受違、受順、受不違順。於違起瞋
X36n0659_p0522c19║覺，於順起食覺，於不違順起癡覺。二乘之受，於三
X36n0659_p0522c20║覺中，一一皆起五分法身。須陀洹人，初覺無漏（云
X36n0659_p0522c21║云）。菩薩受者，受佛法、受眾生。受佛法時，覺於十力、
X36n0659_p0522c22║四無所畏、諸波羅蜜；受眾生於，覺於慈、悲、喜、捨、四
X36n0659_p0522c23║無量心。諸佛受者，自覺、覺他，即覺、不覺，非覺、非不
X36n0659_p0522c24║覺，悉是法界。
X36n0659_p0523a01║善男子！知想取相，是名中智；分別是想有無量取相，
X36n0659_p0523a02║非諸聲聞、緣覺所知，是名上智。如是等義，我於彼經
X36n0659_p0523a03║亦不說之。
X36n0659_p0523a04║又知想取相，名為中智；分別是取有無量相，是名
X36n0659_p0523a05║上智。六道之取，但取人、我、眾生、壽命、色、香、味、觸；二
X36n0659_p0523a06║乘之取，取於無常、苦、空、無我，取於涅槃；菩薩之取，
X36n0659_p0523a07║不取二邊，但取中道；如來取者，取即不取，即非取
X36n0659_p0523a08║非不取，悉是法界。
X36n0659_p0523a09║善男子！知行作相，是名中智；分別是行無量作相，非
X36n0659_p0523a10║諸聲聞、緣覺所知，是名上智。善男子！如是等義，我於
X36n0659_p0523a11║彼經亦不說之。
X36n0659_p0523a12║又知行作相，是名中智；分別是行無量作相，是名
X36n0659_p0523a13║上智。六道之行能作二十五有，二乘之行能作涅
X36n0659_p0523a14║槃，菩薩之行作諸波羅蜜，諸佛之行即作不作、即
X36n0659_p0523a15║非作非不作作等法界。
X36n0659_p0523a16║善男子！知識分別相，是名中智；分別是識無量知相，
X36n0659_p0523a17║非諸聲聞、緣覺所知，是名上智。善男子！如是等義，我
X36n0659_p0523a18║於彼經亦不說之。
X36n0659_p0523a19║又知識是分別，是名中智；分別是識無量知相，是
X36n0659_p0523a20║名上智。六道分別取此取彼、飲苦食毒，二乘分別
X36n0659_p0523a21║厭生死、沈涅槃，菩薩分別離邊會中，諸佛分別非
X36n0659_p0523a22║邊非中。經文約苦諦竟。
X36n0659_p0523a23║善男子！知愛因緣能生五陰，是名中智；一人起愛無
X36n0659_p0523a24║量無邊，聲聞、緣覺所不能知，能知一切眾生所起如
X36n0659_p0523b01║是等愛，是名上智。如是等義，我於彼經亦不說之。
X36n0659_p0523b02║二、知愛因緣能生諸陰是名中智，知一切愛是名
X36n0659_p0523b03║上智，六道之愛是後陰因緣，二乘之愛五分因緣，
X36n0659_p0523b04║菩薩之愛是無等等色乃至無等等識因緣，諸佛
X36n0659_p0523b05║之愛是色解脫乃至識解脫因緣。
X36n0659_p0523b06║善男子！知滅煩惱，是名中智；分別煩惱不可稱計，滅
X36n0659_p0523b07║亦如是不可稱計，非諸聲聞、緣覺所知，是名上智。如
X36n0659_p0523b08║是等義，我於彼經亦不說之。
X36n0659_p0523b09║三、知滅煩惱，是名中智。知滅煩惱不可稱計，滅亦
X36n0659_p0523b10║如是不可稱計，是名上智。凡夫六道亦得有滅，差
X36n0659_p0523b11║已還生。二乘之滅灰斷不起，菩薩自滅復令他滅，
X36n0659_p0523b12║諸佛之滅滅一切滅，即是法界。
X36n0659_p0523b13║善男子！知是道相能離煩惱，是名中智；分別道相無
X36n0659_p0523b14║量無邊，所離煩惱亦無量無邊，非諸聲聞、緣覺所知，
X36n0659_p0523b15║是名上智。如是等義，我於彼經亦不說之。
X36n0659_p0523b16║四道離煩惱，是名中智。分別能離之道無量無邊，
X36n0659_p0523b17║是名上智。六道之道離善之惡、離惡之善，二乘之
X36n0659_p0523b18║道離漏之無漏，菩薩之道離邊之中，諸佛之道無
X36n0659_p0523b19║離無至。何以故？一切諸法即是佛道故。動見修道
X36n0659_p0523b20║品、不動見修道品、亦動亦不動見修道品、非動見
X36n0659_p0523b21║非不動見修道品（云云），是為分別無量四聖諦竟。
X36n0659_p0523b22║從知世諦者是名中智去，是第三、結四無量為二。
X36n0659_p0523b23║無量又二：先明二諦，次明二諦慧。初文即是二諦。
X36n0659_p0523b24║善男子！知世諦者，是名中智；分別世諦無量無邊、不
X36n0659_p0523c01║可稱計，非諸聲聞、緣覺所知，是名上智。如是等義，我
X36n0659_p0523c02║於彼經亦不說之。善男子！知一切行無常、諸法無我、
X36n0659_p0523c03║涅槃寂滅是第一義，是名中智；知第一義無量無邊、
X36n0659_p0523c04║不可稱計，非諸聲聞、緣覺所知，是名上智。如是等義，
X36n0659_p0523c05║我於彼經亦不說之。
X36n0659_p0523c06║文中直知世諦是中智，分別世諦無量無邊是上
X36n0659_p0523c07║智，直知三法印即是中智，知第一義無量無邊不
X36n0659_p0523c08║可稱計是上智。世間人但言第一義諦、真諦、涅槃
X36n0659_p0523c09║只得是一，不得有二，況復無邊？今文明第一義諦
X36n0659_p0523c10║不可稱計，豈唯一種？此中言無常、涅槃等真諦者，
X36n0659_p0523c11║與數論不同。數云：四諦、十六諦竝皆見真得聖，悉
X36n0659_p0523c12║是第一義。論家唯無我一種通於真俗，餘皆世諦
X36n0659_p0523c13║而皆相從。言是真者，以無常盡於常等倒，苦集隨
X36n0659_p0523c14║真，相從名真。依淨名云：不生不滅是無常義，盡是
X36n0659_p0523c15║實相，皆第一義。又是三法印。
X36n0659_p0523c16║爾時文殊下，第二、明二諦慧者。先出舊解。六種二
X36n0659_p0523c17║諦：一、有空；二、虗實；三、世流布，亦言隨事；四、相續；五、
X36n0659_p0523c18║相待；六、因生。空有指大品，虗實、流布指阿毗曇，相
X36n0659_p0523c19║續、相待、因生指成論。又解：意同名異：一、凡聖；二、虗
X36n0659_p0523c20║實；三、空有；四、假實；五、事理；六、親疎。舊釋名云：俗是
X36n0659_p0523c21║浮虗，真名真實，世是代謝，第一義是無過。俗待不
X36n0659_p0523c22║俗，不俗名真；真待不真，不真名俗；虗實相待，真俗
X36n0659_p0523c23║名生。他問：真是真實，可稱為諦；俗是浮虗，何以稱
X36n0659_p0523c24║諦？彼解云：審實、浮虗。若爾，諦義兩釋，俗以浮虗釋
X36n0659_p0524a01║諦，真以審實釋諦。興皇云：諦未曾二，約緣故二。俗
X36n0659_p0524a02║於凡為實，真於聖為實，俱用實以釋諦，不用浮虗。
X36n0659_p0524a03║今問：真於聖為實，聖有照真智，可得稱為諦？凡於
X36n0659_p0524a04║俗為實，凡無照俗智，安得稱為諦？若凡無照俗智，
X36n0659_p0524a05║而於俗為實，得稱俗諦者，凡無照真智，於真亦為
X36n0659_p0524a06║實，亦應稱真諦。凡於真無智，不稱真諦者，凡於俗
X36n0659_p0524a07║無智，安得稱俗諦？又聖於真為實，而稱為諦者，聖
X36n0659_p0524a08║何以於俗不實，不得稱為諦？是則聖人無權智。今
X36n0659_p0524a09║言諦者，還是審實。淨名云：四諦是菩提，不虗誑故，
X36n0659_p0524a10║即是審實。有隨情審實、隨智審實，隨情智審實故，
X36n0659_p0524a11║隨凡、隨聖，約真、約俗，俱得稱諦。喻如一色，凡夫謂
X36n0659_p0524a12║有，賢聖為無。亦如一日，醉醒不同，有轉不轉。一諦
X36n0659_p0524a13║二諦，其義亦爾。舊解：二諦一體不異。龍光云：既稱
X36n0659_p0524a14║二諦，寧當一體？二諦有二，體亦俱通。緣假法為世
X36n0659_p0524a15║體，無相理為真體。雖有二體，而實相即。俗雖名相，
X36n0659_p0524a16║即無名相。真無名相，不妨名相。又言：二諦一體，空
X36n0659_p0524a17║為理本。故以真為體，俗是其用。或言：從俗取真，俗
X36n0659_p0524a18║為其體，真是其用。開善云：二諦共以中道為體。義
X36n0659_p0524a19║皆不然。若二諦二體，則世無第一，第一無世。但是
X36n0659_p0524a20║不相即，不得有相即。若其一體但是一諦，則無二
X36n0659_p0524a21║諦。若其二諦以中為體，取相障真，無知障俗，誰復
X36n0659_p0524a22║障中？二諦之智不能見中，焉得為體？若二諦二體，
X36n0659_p0524a23║二體各異，不論相即。若二諦一體，只是一諦，與誰
X36n0659_p0524a24║相即？仁王般若云：二諦不相即，猶如牛二角。大品
X36n0659_p0524b01║即色是空，淨名五受陰洞達空無所起是苦義，及
X36n0659_p0524b02║此經中皆云二諦相即（云云）。舊云：合四諦為二諦。
X36n0659_p0524b03║或言：苦集世間是世諦，道滅出世是真諦。或言：三
X36n0659_p0524b04║諦是世諦，唯滅是真諦。或言：四諦皆是世諦，明因
X36n0659_p0524b05║果故。無相因果，乃是真諦。或言：只四諦是世諦，即
X36n0659_p0524b06║世諦是真諦。文云：解苦無苦，而有真諦。餘三亦爾。
X36n0659_p0524b07║今明非但四諦開合不同，亦就二諦開合非一，在
X36n0659_p0524b08║後當說。就文兩番問答。初問為三：一、直審
X36n0659_p0524b09║爾時文殊師利菩薩白佛言：世尊！所說世諦、第一義
X36n0659_p0524b10║諦，其義云何？
X36n0659_p0524b11║次世尊下，雙定。定相有不？
X36n0659_p0524b12║世尊！第一義中有世諦不？世諦之中有第一義不？
X36n0659_p0524b13║三、如其有者下，雙難。
X36n0659_p0524b14║如其有者，即是一諦；如其無者，將非如來虗妄說耶？
X36n0659_p0524b15║難中意者，若言有者，即是一諦，真俗相即，故真中
X36n0659_p0524b16║有俗，俗中有真，二諦不異，故言是一。如其無者，即
X36n0659_p0524b17║是虗妄。實而言之，定有定無，定一定異，皆是虗妄，
X36n0659_p0524b18║皆出經者互現其文。若定有無，便成斷常虗妄之
X36n0659_p0524b19║說。
X36n0659_p0524b20║善男子下，如來直答。
X36n0659_p0524b21║善男子！世諦者，即第一義諦。
X36n0659_p0524b22║二諦相即，不斷不常，定非虗妄。
X36n0659_p0524b23║世尊下，第二番問答。
X36n0659_p0524b24║世尊！若爾者，則無二諦。
X36n0659_p0524c01║初問意者，還成一諦，故云則無二諦。如長在短中
X36n0659_p0524c02║則失長，真在俗中則失真，只成一諦。
X36n0659_p0524c03║佛答有二：初、略明大意。
X36n0659_p0524c04║佛言：善男子！有善方便隨順眾生說有二諦。
X36n0659_p0524c05║理實中道，唯有一體，善巧方便，為緣說二。
X36n0659_p0524c06║若隨言說下，第二、廣說。凡有八種：一、世、出世，二、名、
X36n0659_p0524c07║無名，三、實、不實，四、定、不定，五、法、不法，六、燒、不燒，七、
X36n0659_p0524c08║苦、不苦，八、和合他。亦作六種二諦。若言空、有、虗、實
X36n0659_p0524c09║等諦，皆言有虗、有實，兩理鏗然，故非經意。今文云：
X36n0659_p0524c10║隨順眾生說有二諦，如隨醉人說則有轉日。當用
X36n0659_p0524c11║此意以釋經文。一師云：七種一統，隨緣說異。一師
X36n0659_p0524c12║言：七種各異。今明智者大師有七二諦，名雖不同，
X36n0659_p0524c13║其義可會：一、生滅，二、無生，三、單俗複真，四、單俗單
X36n0659_p0524c14║中，五、複俗單中，六、複俗複中，七、圓二諦。若依法華
X36n0659_p0524c15║玄文，名相稍別，義意必同，讀者應知。就一種中復
X36n0659_p0524c16║各三種，謂隨情、隨智、隨情智。今欲以彼七種二諦
X36n0659_p0524c17║來釋此文，佛旨難知，且出一師之見。八種不同，即
X36n0659_p0524c18║為八文。初約世、出世兩人判二諦者，通冠下七。
X36n0659_p0524c19║善男子！若隨言說則有二種：一者、世法，二者、出世法。
X36n0659_p0524c20║善男子！如出世人之所知者，名為第一義諦；世人知
X36n0659_p0524c21║者，名為世諦。
X36n0659_p0524c22║一一二諦，各有此意。世情多想，束為世諦。聖智多
X36n0659_p0524c23║知，束為真諦。此即隨情智判二諦。
X36n0659_p0524c24║次，善男子！五陰和合者，約名、無名判；
X36n0659_p0525a01║善男子！五陰和合稱言某甲，凡夫眾生隨其所稱，是
X36n0659_p0525a02║名世諦。解陰無有某甲名字，離陰亦無某甲名字，出
X36n0659_p0525a03║世之人如其性相而能知之，名第一義諦。
X36n0659_p0525a04║攬陰名生，即世諦。即陰離陰，如性知之性，即真諦。
X36n0659_p0525a05║此約有作四諦立之。
X36n0659_p0525a06║三、復次，善男子！或有法有名、有實者；
X36n0659_p0525a07║復次，善男子！或有法有名、有實，或復有法有名、無實。
X36n0659_p0525a08║善男子！有名無實者即是世諦，有名有實者是第一
X36n0659_p0525a09║義諦。
X36n0659_p0525a10║他云：世諦有名，名召於體，物應於名，真諦但有名
X36n0659_p0525a11║而無實。今文反此。世但虗名而無真實，不生不滅，
X36n0659_p0525a12║與法相稱，即是真諦。不能即色而空，故有名無實；
X36n0659_p0525a13║能即色是空，故有實有名。此依無生四諦立之。
X36n0659_p0525a14║四、善男子，眾生壽命如旋火輪，此約單俗複真以
X36n0659_p0525a15║論二諦。
X36n0659_p0525a16║善男子！如我、眾生、壽命、知見、養育、文夫、作者、受者、熱
X36n0659_p0525a17║時之燄、乾闥婆城、龜毛、兔角、旋火之輪、諸陰、界、入，是
X36n0659_p0525a18║名世諦；苦、集、滅、道，名第一義諦。
X36n0659_p0525a19║假名幻化，熱炎火輪。但有其名，而無其實。稱世流
X36n0659_p0525a20║布，即是世諦。真與中合，共為真諦。若單以真為第
X36n0659_p0525a21║一義，不得言苦集滅道是第一義。俱指四諦，即真
X36n0659_p0525a22║中合。此明無量四聖諦中，若真若中，同為第一義
X36n0659_p0525a23║諦。前文云：第一義無量無邊，不可稱說。
X36n0659_p0525a24║五、善男子！世法五種去，此約單俗單中以明二諦。
X36n0659_p0525b01║善男子！世法有五種：一者、名世，二者、句世，三者、縛世，
X36n0659_p0525b02║四者、法世，五者、執著世。善男子！云何名世？男女、缾衣、
X36n0659_p0525b03║車乘、屋舍，如是等物，是名名世。云何句世？四句一偈，
X36n0659_p0525b04║如是等偈，是名句世。云何縛世？捲合、繫結、束縛、合掌，
X36n0659_p0525b05║是名縛世。云何法世？如鳴椎、集僧、嚴鼓、戒兵、吹貝、知
X36n0659_p0525b06║時，是名法世。云何執著世？如望遠人有染衣者，生想
X36n0659_p0525b07║執著云：是沙門，非婆羅門。見有結繩橫佩身上，便生
X36n0659_p0525b08║念言：是婆羅門，非沙門也。是名執著世。善男子！如是
X36n0659_p0525b09║名為五種世法。善男子！若有眾生於如是等五種世
X36n0659_p0525b10║法，心無顛倒，如實而知，是名第一義諦。
X36n0659_p0525b11║上以熱、炎、火、輪五譬以譬人、我而為世諦，今以五
X36n0659_p0525b12║法而為世諦。五法如炎輪，炎輪譬法，法、譬互舉，同
X36n0659_p0525b13║是單、俗。心無顛倒，如實知之，即單指中道以為如
X36n0659_p0525b14║實。此明有作、無生等苦、集為俗，指下一實諦為真。
X36n0659_p0525b15║六、善男子，若燒、若割去，此約複俗單中以明二諦。
X36n0659_p0525b16║復次，善男子！若燒、若割、若死、若壞，是名世諦；無燒、無
X36n0659_p0525b17║割、無死、無壞，是名第一義諦。
X36n0659_p0525b18║若燒若死，此明體法始終。若割若壞，此明析法始
X36n0659_p0525b19║終。即以兩始為有，兩終皆無。此之有無，合之為俗，
X36n0659_p0525b20║即是複俗。單指中道，非有非無，故無燒割，即第一
X36n0659_p0525b21║義。明上有作無生之真俗，同名為俗。指下一實諦，
X36n0659_p0525b22║而以為真。
X36n0659_p0525b23║七、善男子，八、苦有無去，此約複俗複中以明二諦。
X36n0659_p0525b24║復次，善男子！有八苦相名為世諦：無生、無老、無病、無
X36n0659_p0525c01║死、無愛別離、無怨憎會、無求不得、無五盛陰，是名第
X36n0659_p0525c02║一義諦。
X36n0659_p0525c03║複俗如向。言複中者，非單指理，即事而理，法界圓
X36n0659_p0525c04║備，名為複中。此合上來有作無生，真之與俗，皆名
X36n0659_p0525c05║為俗；指下一實不可思議，而為真諦。文雖不顯，義
X36n0659_p0525c06║推自成。然此一番，猶是單俗複中二諦。八、復次，善
X36n0659_p0525c07║男子下，先譬，次合，明圓二諦。
X36n0659_p0525c08║復次，善男子！譬如一人多有所能，若其走時則名走
X36n0659_p0525c09║者、若收刈時復名刈者、若作飲食名作食者、若治材
X36n0659_p0525c10║木則名工匠、鍛金銀時言金銀師，如是一人有多名
X36n0659_p0525c11║字。
X36n0659_p0525c12║法亦如是，其實是一而有多名，依因父母和合而生
X36n0659_p0525c13║名為世諦，十二因緣和合生者名第一義諦。
X36n0659_p0525c14║真俗相即，皆不可思議。譬如父母，和合生子，一人
X36n0659_p0525c15║多能，以譬圓俗。十二緣和合三道，即是三德，即第
X36n0659_p0525c16║一義，以顯圓真，是名不可思議二諦。一切二諦，悉
X36n0659_p0525c17║入此中，方便隨俗，說諸二諦，無量無邊，止論七種，
X36n0659_p0525c18║何足驚怪？能如是知，名慧聖行。古來皆迷此二諦
X36n0659_p0525c19║文，今用天台大師七種二諦義，來釋八番，義則相
X36n0659_p0525c20║應，真順聖慧。
X36n0659_p0525c21║文殊師利下，第三、明一實諦慧聖行。若前文中舉
X36n0659_p0525c22║四舉二共顯一實，何不從四至三而超至二？非無
X36n0659_p0525c23║三諦。但此中文束四為二其義則便，束四為三義
X36n0659_p0525c24║少不便，故不言三。解者不同此問，以常住佛果是
X36n0659_p0526a01║一依一實諦，引勝鬘云：一苦滅諦即是真實。地人
X36n0659_p0526a02║云：除妄顯棃耶即是實諦。中假師云：除斷常顯中
X36n0659_p0526a03║道為一實諦。興皇悉不用佛果所依能依，焉是一
X36n0659_p0526a04║實？妄惑與黎耶為一為異？若一，既除妄惑亦除黎
X36n0659_p0526a05║耶；若異，待妄說實豈是一實？對邊說中中還是邊，
X36n0659_p0526a06║亦非一實。然一切法本無所有畢竟清淨，實無所
X36n0659_p0526a07║有何曾有實及以不實？諦與不諦為緣方便假設
X36n0659_p0526a08║言教，依文正以一道清淨為一實諦，此正真法。故
X36n0659_p0526a09║華嚴云：法性遠離。是故今明若非彼是此非一實
X36n0659_p0526a10║諦，若隨緣異說得意無咎。文顯一實甚自分明。就
X36n0659_p0526a11║文為二：一、標宗，二、論義。初標有問有答。
X36n0659_p0526a12║文殊師利菩薩白佛言：世尊！所言實諦，其義云何？
X36n0659_p0526a13║答中有八。善男子！初二共成初義，則有七不同：一、
X36n0659_p0526a14║約境。
X36n0659_p0526a15║佛言：善男子！言實諦者，名曰真法。善男子！若法非真，
X36n0659_p0526a16║不名實諦。
X36n0659_p0526a17║二、約心。
X36n0659_p0526a18║善男子！實諦者無顛倒，無顛倒者乃名實諦。
X36n0659_p0526a19║三、約言說。私謂亦可約言行。
X36n0659_p0526a20║善男子，實諦者無有虗妄，若有虗妄不名實諦。
X36n0659_p0526a21║四、據人
X36n0659_p0526a22║善男子，實諦者名曰大乘，非大乘者不名實諦。
X36n0659_p0526a23║五、約教。
X36n0659_p0526a24║善男子！實諦者，是佛所說，非魔所說。若是魔說、非佛
X36n0659_p0526b01║說者，不名實諦。
X36n0659_p0526b02║六、約因體。
X36n0659_p0526b03║善男子！實諦者，一道清淨無有二也。
X36n0659_p0526b04║七、約果體。
X36n0659_p0526b05║善男子！有常、有樂、有我、有淨，是則名為實諦之義。
X36n0659_p0526b06║文殊白佛下，第二、論義。還論七章。初、約境論義，有
X36n0659_p0526b07║問有答。問中，先領問。
X36n0659_p0526b08║文殊師利白佛言：世尊！若以真實為實諦者，真實之
X36n0659_p0526b09║法即是如來、虗空、佛性。若如是者，如來、虗空及與佛
X36n0659_p0526b10║性無有差別。
X36n0659_p0526b11║一往似問如來、虗空、佛性三種有何差別，尋下答
X36n0659_p0526b12║意，正是問此三種與一實諦有何差別。
X36n0659_p0526b13║佛答有三：一唱兩章門，二釋，三結。初唱章門又二：
X36n0659_p0526b14║初唱昔四諦，次唱今一實。興皇名初為實滅章門，
X36n0659_p0526b15║次為滅實章門。取教為實滅，取理為滅實，亦以四
X36n0659_p0526b16║諦教中之實即是實諦。若虗空佛性皆是理實，即
X36n0659_p0526b17║為諦實，故名為諦。今此初唱昔四諦者。
X36n0659_p0526b18║佛告文殊師利：有苦有諦有實，有集有諦有實，有滅
X36n0659_p0526b19║有諦有實，有道有諦有實。
X36n0659_p0526b20║各有三句：苦是苦境；諦是苦教，亦是苦智；實是苦
X36n0659_p0526b21║諦之理，不二為實。又云：除苦一句，餘二亦得判實。
X36n0659_p0526b22║又但取實除兩句，只用實為諦。
X36n0659_p0526b23║次如來非苦下，第二、唱一實章門。
X36n0659_p0526b24║善男子，如來非苦非諦是實，虗空非苦非諦是實，佛
X36n0659_p0526c01║性非苦非諦是實。
X36n0659_p0526c02║三種皆是實，非苦者非境，非諦者非教，是實者是
X36n0659_p0526c03║理，後三諦亦爾。如來、虗空、佛性亦爾，顯時名如來，
X36n0659_p0526c04║隱名佛性，虗空取隱顯不二。
X36n0659_p0526c05║所言苦者下，第二、釋兩章門。只約四諦即為四別，
X36n0659_p0526c06║一一諦中皆先釋實諦，實諦即是昔四諦中之實；
X36n0659_p0526c07║次釋諦實，皆如文。
X36n0659_p0526c08║文殊師利！所言苦者，為無常相、是可斷相、是為實諦。
X36n0659_p0526c09║如來之性非苦、非無常、非可斷相，是故為實；虗空佛
X36n0659_p0526c10║性亦復如是。
X36n0659_p0526c11║復次，善男子！所言集者，能令五陰和合而生，亦名為
X36n0659_p0526c12║苦、亦名無常，是可斷相、是名實諦。
X36n0659_p0526c13║善男子！如來非是集性、非是陰因、非可斷相，是故為
X36n0659_p0526c14║實；虗空、佛性亦復如是。
X36n0659_p0526c15║善男子！所言滅者，名煩惱滅，亦常、無常。二乘所得名
X36n0659_p0526c16║曰無常，諸佛所得是則名常，亦名證法，是為實諦。
X36n0659_p0526c17║善男子！如來之性不名為滅，能滅煩惱非常、無常，不
X36n0659_p0526c18║名證法常住無變，是故為實；虗空佛性亦復如是。
X36n0659_p0527a01║善男子！道者能斷煩惱，亦常、無常，是可修法，是為實
X36n0659_p0527a02║諦。
X36n0659_p0527a03║如來非道，能斷煩惱，非常無常，非可修法，常住不變，
X36n0659_p0527a04║是故為實。虗空佛性，亦復如是。
X36n0659_p0527a05║復次言真實者即是如來下，第三、結章門，又二：先
X36n0659_p0527a06║結三法與真實相即更無異體。
X36n0659_p0527a07║復次，善男子！言真實者即是如來，如來者即是真實；
X36n0659_p0527a08║真實者即是虗空，虗空者即是真實；真實者即是佛
X36n0659_p0527a09║性，佛性者即是真實。
X36n0659_p0527a10║次從有苦有苦因下，更結是非。又兩：初結三法異
X36n0659_p0527a11║於四諦，故是諦實；次結三法異於有為有漏，是故
X36n0659_p0527a12║是實。
X36n0659_p0527a13║文殊師利！有苦、有苦因、有苦盡、有苦對，如來非苦乃
X36n0659_p0527a14║至非對，是故為實，不名為諦。虗空、佛性亦復如是。
X36n0659_p0527a15║苦者，有為、有漏、無樂。如來非有為、非有漏，湛然安樂，
X36n0659_p0527a16║是實非諦。
X36n0659_p0527a17║所言有苦即苦諦，苦因即集諦，苦盡即滅諦，苦對
X36n0659_p0527a18║即道諦。問：非虗非實稱為實者，非虗非實亦應稱
X36n0659_p0527a19║諦？答：如所問。問：二諦若齊，何故二乘稱諦，如來稱
X36n0659_p0527a20║實？答：與奪之殊。二乘審知是苦，又解苦無苦與其
X36n0659_p0527a21║諦名，未窮理實，故奪其實。
X36n0659_p0527a22║文殊白佛言：如佛下，釋第二、據心章門。先問，次答。
X36n0659_p0527a23║文殊師利白佛言：世尊！如佛所說，不顛倒者名為實
X36n0659_p0527a24║諦。若爾者，四諦之中有四倒不？如其有者，云何說言
X36n0659_p0527b01║無有顛倒名為實諦，一切顛倒不名為實？
X36n0659_p0527b02║初問意云：諦攝倒不？如其攝者，云何得言不倒為
X36n0659_p0527b03║實？若不攝者，復違前言，攝法皆盡。進退兩望，悉皆
X36n0659_p0527b04║有過。
X36n0659_p0527b05║佛告文殊師利：一切顛倒皆入苦諦，如諸眾生有顛
X36n0659_p0527b06║倒心名為顛倒。善男子！譬如有人不受父母尊長教
X36n0659_p0527b07║敕，雖受不能隨順修行，如是人等名為顛倒。如是顛
X36n0659_p0527b08║倒非不是苦，即是苦也。
X36n0659_p0527b09║然下文具明是苦集攝，此中但明是苦諦者，偏據
X36n0659_p0527b10║果報酬因之義。
X36n0659_p0527b11║第三、問答釋約言說章門。
X36n0659_p0527b12║文殊師利言：如佛所說，不虗妄者即是實諦。若爾者，
X36n0659_p0527b13║當知虗妄則非實諦。
X36n0659_p0527b14║佛言：善男子，一切虗妄皆入苦諦。如有眾生欺誑於
X36n0659_p0527b15║他，以是因緣墮於地獄、畜生、餓鬼，如是等法名為虗
X36n0659_p0527b16║妄。如是虗妄非不是苦，即是苦也。聲聞、緣覺、諸佛世
X36n0659_p0527b17║尊遠離不行，故名虗妄。如是虗妄，諸佛二乘所斷除
X36n0659_p0527b18║故，故名實諦。
X36n0659_p0527b19║其中二事可見。私謂：準佛答文，既約斷惑，知是約
X36n0659_p0527b20║行。
X36n0659_p0527b21║文殊言：如佛所說下，第四、就人為問。
X36n0659_p0527b22║文殊師利言：如佛所說，大乘是實諦者，當知聲聞、辟
X36n0659_p0527b23║支佛乘則為不實。
X36n0659_p0527b24║云：二乘所說為實不實？
X36n0659_p0527c01║佛言：文殊師利！彼二乘者亦實、不實。聲聞、緣覺斷諸
X36n0659_p0527c02║煩惱則名為實，無常、不住是變易法名為不實。
X36n0659_p0527c03║佛不定判實與不實，約斷惑邊是實而非常住，義
X36n0659_p0527c04║當不實。
X36n0659_p0527c05║文殊魔說下，五、就教為難。
X36n0659_p0527c06║文殊師利言：如佛所說，若佛所說名為實者，當知魔
X36n0659_p0527c07║說則為不實。世尊！如魔所說，聖諦攝不？
X36n0659_p0527c08║魔所說者，聖諦攝不？
X36n0659_p0527c09║佛言：文殊師利！魔所說者，二諦所攝，所謂苦、集。凡是
X36n0659_p0527c10║一切非法非律，不能令人而得利益。終日宣說，亦無
X36n0659_p0527c11║有人見苦、斷集、證滅、修道，是名虗妄。如是虗妄，名為
X36n0659_p0527c12║魔說。
X36n0659_p0527c13║佛答意云：四諦之中苦、集諦攝。問：外道二十五、六
X36n0659_p0527c14║等諦為屬何諦？又外道所說四諦之中為壞幾諦？
X36n0659_p0527c15║今明但壞苦、集，不壞道、滅。何者？彼云：冥初生覺，後
X36n0659_p0527c16║生五大、五微等。生覺是因，壞佛集諦；大、微是果，壞
X36n0659_p0527c17║佛苦諦；二十五、六為佛苦、集二諦所攝。
X36n0659_p0527c18║文殊師利言：如佛下，第六、釋約因體章門。
X36n0659_p0528a01║文殊師利言：如佛所說，一道清淨無有二者，諸外道
X36n0659_p0528a02║等亦復說言：我有一道清淨無二。若言一道是實諦
X36n0659_p0528a03║者，與彼外道有何差別？若無差別，不應說言一道清
X36n0659_p0528a04║淨。
X36n0659_p0528a05║文殊牒佛一道清淨是實諦者，外道亦云一道清
X36n0659_p0528a06║淨應是實諦。
X36n0659_p0528a07║佛言：善男子！諸外道等有苦、集諦，無滅、道諦，於非滅
X36n0659_p0528a08║中而生滅想、於非道中而生道想、於非果中而生果
X36n0659_p0528a09║想、於非因中而生因想。以是義故，彼無一道，清淨無
X36n0659_p0528a10║二。
X36n0659_p0528a11║佛答：意明外道但有苦集無道滅。於非滅中而生
X36n0659_p0528a12║滅想者，即橫計非想以為涅槃。非道道想者，計雞
X36n0659_p0528a13║狗戒而以為道。非果果想者，計於萬物微塵世性
X36n0659_p0528a14║之果。非因因想者，計微塵世性是萬物因。問：前云
X36n0659_p0528a15║不壞滅道，今計非想雞狗等戒，豈非壞耶？答：此起
X36n0659_p0528a16║橫計，橫壞道滅。前則不爾，彼明二十五諦，直言冥
X36n0659_p0528a17║初生覺等。六諦之中但言主諦、依諦，何處云計非
X36n0659_p0528a18║想之與狗戒？故知不壞道滅二諦。又問：外道有苦
X36n0659_p0528a19║諦者，前何故云凡夫有苦無諦？答：直言有苦境以
X36n0659_p0528a20║為苦諦，非謂苦智。
X36n0659_p0528a21║文殊言：如佛所說下，釋第七、據果體章門。先問，次
X36n0659_p0528a22║答。問為三：一、唱外道有四德，二、釋，三、結。此初。唱有
X36n0659_p0528a23║如文。
X36n0659_p0528a24║文殊師利言：如佛所說，有常、有我、有樂、有淨是實義
X36n0659_p0528b01║者，諸外道等應有實諦，佛法中無。
X36n0659_p0528b02║何以故下，釋。凡有二十四復次，計有常、樂、我、淨，即
X36n0659_p0528b03║為四別：初、八復次，計有常；二、五復次，計有樂；三、三
X36n0659_p0528b04║復次，計有淨；四、八復次，計有我。此初，八復次，計常。
X36n0659_p0528b05║文在初者，通以因果，故知有常。
X36n0659_p0528b06║何以故？諸外道輩亦復說言諸行是常。云何是常？可
X36n0659_p0528b07║意、不可意諸業報等受不失故。可意者名十善報，不
X36n0659_p0528b08║可意者十不善報。若言諸行皆悉無常，而作業者於
X36n0659_p0528b09║此已滅，誰復於彼受果報乎？以是義故，諸行是常。
X36n0659_p0528b10║二、列殺生因必得惡果故常。
X36n0659_p0528b11║殺生因緣故名為常。世尊！若言諸行悉無常者，能殺、
X36n0659_p0528b12║可殺二俱無常。若無常者，誰於地獄而受罪報？若言
X36n0659_p0528b13║定有地獄受報，當知諸行實非無常。
X36n0659_p0528b14║三、據能專念故常。
X36n0659_p0528b15║世尊！繫心專念亦名為常，所謂十秊所念乃至百秊
X36n0659_p0528b16║亦不忘失，是故為常。若無常者，本所見事誰憶誰念？
X36n0659_p0528b17║以是因緣，一切諸行非無常也。
X36n0659_p0528b18║四、舉憶想，據所念。
X36n0659_p0528b19║世尊！一切憶想亦名為常。有人先見他人手、足、頭、項
X36n0659_p0528b20║等相，後時若見便還識之；若無常者，本相應滅。
X36n0659_p0528b21║五，舉修習。
X36n0659_p0528b22║世尊！諸所作業以久修習，若從初學，或經三秊，或經
X36n0659_p0528b23║五秊，然後善知，故名為常。
X36n0659_p0528b24║六、舉笇數。
X36n0659_p0528c01║世尊！算數之法，從一至二，從二至三，乃至百千。若無
X36n0659_p0528c02║常者，初一應滅，初一若滅，誰復至二？如是常一，終無
X36n0659_p0528c03║有二，以一不滅，故得至二，乃至百千，是故為常。
X36n0659_p0528c04║七、據讀誦。
X36n0659_p0528c05║世尊！如讀誦法，誦一阿含至二阿含乃至三、四阿含，
X36n0659_p0528c06║如其無常，所可讀誦終不至四，以是讀誦增長因緣
X36n0659_p0528c07║故名為常。
X36n0659_p0528c08║八、據形相皆如文。
X36n0659_p0528c09║世尊！缾衣、車乘如人負責，大地形相、山河、樹林、藥木、
X36n0659_p0528c10║草葉、眾生治病皆悉是常，亦復如是。世尊！一切外道
X36n0659_p0528c11║皆作是說：諸行是常。若是常者，即是實諦。
X36n0659_p0528c12║次計樂有五：復次，一、據因果。
X36n0659_p0528c13║世尊，有諸外道復言有樂。云何知耶？受者定得可意
X36n0659_p0528c14║報故。世尊，凡受樂者必定得之，所謂大梵天王、大自
X36n0659_p0528c15║在天、釋提桓因、毗紐天及諸人天，以是義故必定有
X36n0659_p0528c16║樂。
X36n0659_p0528c17║二、據有求
X36n0659_p0528c18║世尊！有諸外道復言有樂，能令眾生生求望故，飢者
X36n0659_p0529a01║求食、渴者求飲、寒者求溫、熱者求涼、極者求息、病者
X36n0659_p0529a02║求差、欲者求色。若無樂者，彼何緣求？以有求故，故知
X36n0659_p0529a03║有樂。
X36n0659_p0529a04║三、據樂因。
X36n0659_p0529a05║世尊！有諸外道復作是言：施能得樂。世間之人好施
X36n0659_p0529a06║沙門、諸婆羅門、貧窮困苦、衣服飲食、臥具醫藥、象馬
X36n0659_p0529a07║車乘、粖香塗香、眾華屋宅、依止燈明，作如是等種種
X36n0659_p0529a08║惠施，為我後世受可意報，是故當知決定有樂。
X36n0659_p0529a09║四、據樂緣。
X36n0659_p0529a10║世尊！有諸外道復作是言：以因緣故，當知有樂。所謂
X36n0659_p0529a11║受樂者，有因緣故，名為樂觸。若無樂者，何得因緣？如
X36n0659_p0529a12║無兔角則無因緣，有樂因緣則知有樂。
X36n0659_p0529a13║五、據三品。
X36n0659_p0529a14║世尊！有諸外道復作是言：上、中、下故，當知有樂。下受
X36n0659_p0529a15║樂者，釋提桓因；中受樂者，大梵天王；上受樂者，大自
X36n0659_p0529a16║在天。以有如是上、中、下故，當知有樂。
X36n0659_p0529a17║三三，復次，計有淨。一，據淨因。
X36n0659_p0529a18║世尊！有諸外道復言有淨。何以故？若無淨者不應起
X36n0659_p0529a19║欲，若起欲者當知有淨。
X36n0659_p0529a20║二、據淨緣。
X36n0659_p0529a21║又復說言：金、銀、珍寶、瑠璃、頗棃、硨磲、碼碯、珊瑚、真珠、
X36n0659_p0529a22║璧玉、珂貝、流泉、浴池、飲食、衣服、華香、粖香、塗香、燈燭
X36n0659_p0529a23║之明，如是等物悉是淨法。
X36n0659_p0529a24║三、據淨器。
X36n0659_p0529b01║復次，有淨，謂五陰者，即是淨器，盛諸淨物，所謂人、天、
X36n0659_p0529b02║諸仙、阿羅漢、辟支佛、菩薩、諸佛。以是義故，名之為淨。
X36n0659_p0529b03║四八，復次，計有我。一，據造作。
X36n0659_p0529b04║世尊！有諸外道復言有我，有所覩見能造作故。譬如
X36n0659_p0529b05║有人入陶師家，雖復不見陶師之身，以見輪繩定知
X36n0659_p0529b06║其家必是陶師。我亦如是，眼見色已必知有我，若無
X36n0659_p0529b07║我者誰能見色？聞聲乃至觸法亦復如是。
X36n0659_p0529b08║二、據相貌。
X36n0659_p0529b09║復次，有我。云何得知？因相故知。何等為相？喘息、視眴、
X36n0659_p0529b10║壽命、役心、受諸苦樂、貪求、瞋恚，如是等法悉是我相，
X36n0659_p0529b11║是故當知必定有我。
X36n0659_p0529b12║三、據別味。
X36n0659_p0529b13║復次，有我能別味故。有人食果，見已知味，是故當知
X36n0659_p0529b14║必定有我。
X36n0659_p0529b15║四、據作業。
X36n0659_p0529b16║復次，有我。云何知耶？執作業故。執鐮能刈、執斧能斫、
X36n0659_p0529b17║執缾盛水、執車能御，如是等事我執能作，是故當知
X36n0659_p0529b18║必定有我。
X36n0659_p0529b19║五、據求乳。
X36n0659_p0529b20║復次，有我。云何知耶？即於生時欲得乳哺，乘宿習故，
X36n0659_p0529b21║以是當知必定有我。
X36n0659_p0529b22║六、據名字
X36n0659_p0529b23║復次，有我。云何知耶？和合利益他眾生故。譬如缾衣、
X36n0659_p0529b24║車乘、田宅、山林、樹木、象、馬、牛、羊，如是等物若和合者，
X36n0659_p0529c01║則有利益。此內五陰亦復如是，眼等諸根有和合故，
X36n0659_p0529c02║則利益我。是故當知必定有我。
X36n0659_p0529c03║七、據有遮。
X36n0659_p0529c04║復次，有我。云何知耶？有遮法故。如有物故則有遮閡，
X36n0659_p0529c05║物若無者則無有遮，若有遮者則知有我，是故當知
X36n0659_p0529c06║必定有我。
X36n0659_p0529c07║八、據伴類。
X36n0659_p0529c08║復次，有我。云何知耶？伴、非伴故。親與非親非是伴侶、
X36n0659_p0529c09║正法邪法亦非伴侶、智與非智亦非伴侶、沙門非沙
X36n0659_p0529c10║門、婆羅門非婆羅門、子非子、晝非晝、夜非夜、我非我，
X36n0659_p0529c11║如是等法為伴、非伴，是故當知必定有我。
X36n0659_p0529c12║世尊！諸外道等下，第三、總結外道應有實諦。
X36n0659_p0529c13║世尊，諸外道等種種說有常樂我淨，當知定有常樂
X36n0659_p0529c14║我淨。世尊，以是義故，諸外道等亦得說言我有真諦。
X36n0659_p0529c15║佛言下。二、如來答。文為三：初略，次廣，三結。初文二：
X36n0659_p0529c16║初非，後釋。初如文。
X36n0659_p0529c17║佛言：善男子！若有沙門、婆羅門，有常、有樂、有淨、有我
X36n0659_p0529c18║者，是非沙門、非婆羅門。
X36n0659_p0530a01║次何以故下，釋非。
X36n0659_p0530a02║何以故？迷於生死，離一切智大導師故。如是沙門、婆
X36n0659_p0530a03║羅門等沈沒諸欲，善法羸損故。是諸外道繫在貪欲、
X36n0659_p0530a04║瞋恚、癡獄，堪忍愛樂故。是諸外道雖知業果自作自
X36n0659_p0530a05║受，而猶不能遠離惡法。是諸外道非是正法、正命自
X36n0659_p0530a06║活。何以故？無智慧火不能消故。是諸外道雖欲貪著
X36n0659_p0530a07║上妙五欲，貧於善法不勤修故。是諸外道雖欲往至
X36n0659_p0530a08║正解脫中，而持戒足不成就故。是諸外道雖欲求樂，
X36n0659_p0530a09║而不能求樂因緣故。是諸外道雖復憎惡一切諸苦，
X36n0659_p0530a10║然其所行未能遠離諸苦因緣。是諸外道雖為四大
X36n0659_p0530a11║毒蛇所纏，猶行放逸不能謹慎。是諸外道無明所覆，
X36n0659_p0530a12║遠離善友，樂在三界無常熾然大火之中而不能出。
X36n0659_p0530a13║是諸外道遇諸煩惱難愈之病，而復不求大智良醫。
X36n0659_p0530a14║是諸外道方於未來當涉無邊險遠之路，而不知以
X36n0659_p0530a15║善法資糧而自莊嚴。是諸外道常為淫欲災毒所害，
X36n0659_p0530a16║而反抱持五欲霜毒。是諸外道瞋恚熾盛，而復反更
X36n0659_p0530a17║親近惡友。是諸外道常為無明之所覆蔽，而反推求
X36n0659_p0530a18║邪惡之法。是諸外道常為邪見之所誑惑，而反於中
X36n0659_p0530a19║生親善想。是諸外道希食甘果而種苦子。是諸外道
X36n0659_p0530a20║已處煩惱闇室之中，而反遠離大智炬明。是諸外道
X36n0659_p0530a21║患煩惱渴，而復又飲諸欲醎水。是諸外道漂沒生死
X36n0659_p0530a22║無邊大河，而復遠離無上船師。是諸外道迷惑諸倒，
X36n0659_p0530a23║言諸行常；諸行若常，無有是處。
X36n0659_p0530a24║大般涅槃經卷第十二
X36n0659_p0530b01║日東　天台沙門本純　分會
X36n0659_p0530b02║
X36n0659_p0530b03║南本大般涅槃經會疏卷第十二