X36n0659_p0530b04║
X36n0659_p0530b05║
X36n0659_p0530b06║
X36n0659_p0530b07║南本大般涅槃經會疏卷第十三
X36n0659_p0530b08║
X36n0659_p0530b09║大般涅槃經聖行品下（卷第十三）
X36n0659_p0530b10║北凉　天竺三藏　曇無讖　譯
X36n0659_p0530b11║晉　沙門　慧嚴　慧觀
X36n0659_p0530b12║　謝靈運　重治
X36n0659_p0530b13║聖行品下
X36n0659_p0530b14║起卷是如來。次廣答所問，破前四執。文為三：一、廣
X36n0659_p0530b15║破計常；二、略破樂淨；三、廣破計我。常我是執之端
X36n0659_p0530b16║首，故廣破之。初破常，文為三：一、明外道理非；二、明
X36n0659_p0530b17║其言謬；三、正答所問。初又三：一、明非；二、舉過；三、結
X36n0659_p0530b18║非。初文者。
X36n0659_p0530b19║善男子！我觀諸行悉皆無常。云何知耶？以因緣故。若
X36n0659_p0530b20║有諸法從緣生者則知無常，是諸外道無有一法不
X36n0659_p0530b21║從緣生。
X36n0659_p0530b22║何故名非橫計有常？常非緣生，緣生無常。然諸外
X36n0659_p0530b23║道有計自然，應不從緣。若自然者，法塵對意而起
X36n0659_p0530b24║此計，豈非緣生？是故外道悉是無常。
X36n0659_p0530c01║善男子！佛性無生下，二、舉過，即舉是對非。
X36n0659_p0530c02║善男子！佛性無生、無滅，無去、無來。
X36n0659_p0530c03║舊云：當果佛性故不生滅，若是緣生即是生滅。此
X36n0659_p0530c04║不應然，今是舉正以對邪計。
X36n0659_p0530c05║三、結非者。
X36n0659_p0530c06║非過去、非未來、非現在，非因所作、非無因作，非作、非
X36n0659_p0530c07║作者，非相、非無相，非有名、非無名，非名、非色，非長、非
X36n0659_p0530c08║短，非陰、界、入之所攝持，是故名常。善男子！佛性即是
X36n0659_p0530c09║如來，如來即是法，法即是常。善男子！常者即是如來，
X36n0659_p0530c10║如來即是僧，僧即是常。以是義故，從因生法不名為
X36n0659_p0530c11║常。是諸外道無有一法不從因生。
X36n0659_p0530c12║正是一道清淨之理，佛性之性不生不滅，豈得唯
X36n0659_p0530c13║作當果釋耶？以是義故，故須結非。
X36n0659_p0530c14║善男子！是諸外道下，第二、明外道言謬。又為三：一、
X36n0659_p0530c15║論其言謬；二、破其所執；三、舉是顯非。
X36n0659_p0530c16║善男子！是諸外道不見佛性、如來及法，是故外道所
X36n0659_p0530c17║可言說悉是妄語，無有真諦。
X36n0659_p0530c18║初言謬者，以不見佛性三寶真理，故有所說，謬而
X36n0659_p0530c19║非真。若見此理，言即真實。
X36n0659_p0530c20║諸凡夫人下，第二、破執。
X36n0659_p0530c21║諸凡夫人先見缾衣、車乘、舍宅、城郭、河水、山林、男女、
X36n0659_p0530c22║象馬、牛羊，後見相似，便言是常，當知其實非是常也。
X36n0659_p0530c23║前文殊舉邪計中，第八復次執於大地形相衣服
X36n0659_p0530c24║及車乘等皆計有常，今破此執。
X36n0659_p0531a01║一切有為下，第三、顯非。
X36n0659_p0531a02║善男子！一切有為皆是無常。虗空無為，是故為常；佛
X36n0659_p0531a03║性無為，是故為常。虗空者即是佛性，佛性者即是如
X36n0659_p0531a04║來，如來者即是無為，無為者即是常，常者即是法，法
X36n0659_p0531a05║者即是僧，僧即是無為，無為者即是常。
X36n0659_p0531a06║善男子有為之法下，第三、正答所問。又為三：一、雙
X36n0659_p0531a07║辨色心兩章門；二、偏明心無常；三、偏明色無常。
X36n0659_p0531a08║善男子！有為之法凡有二種：色法、非色法。非色法者，
X36n0659_p0531a09║心、心數法；色法者，地、水、火、風。
X36n0659_p0531a10║舊云：總有三聚。引梵行云：色法、非色法、非色非非
X36n0659_p0531a11║色法，以非色非非色為無作聚。又引聖行云：白四
X36n0659_p0531a12║羯磨然後得者，得於無作。是義不然。非色非無色
X36n0659_p0531a13║乃是中道雙忘兩捨，豈是無作？無作有為，此過非
X36n0659_p0531a14║小。白四羯磨然後乃得，此受得戒不足證於中道
X36n0659_p0531a15║無作。何者？作與無作皆有漏善，闡提信作、不信無
X36n0659_p0531a16║作。若依小乘，無作有漏；若依今意，無作無漏。如向
X36n0659_p0531a17║引戒，聖行受戒，無作為證。何等無作耶？彼救云：若
X36n0659_p0531a18║不許有無作義者，下文那云言無無作是爭論耶？
X36n0659_p0531a19║答：數人云無作是色，論人云無作無色，各執不同，
X36n0659_p0531a20║致成爭論。我今設云有無作者，終不計於色與無
X36n0659_p0531a21║色，況各計耶？又我設云有無作者，終不定執小有
X36n0659_p0531a22║大無，則無爭論。又準文只云色之與心，何以強說
X36n0659_p0531a23║作與無作？若數人心是心王，數隨王起；又識是心
X36n0659_p0531a24║王，數是想等。色有十一，謂五根、五塵，并無教色。論
X36n0659_p0531b01║人明五根、五塵、四大為十四色，然此但明四大五
X36n0659_p0531b02║色，下文明十一色。所以然者，互現一邊，不專一處。
X36n0659_p0531b03║善男子！心名無常下，第二、偏明心是無常。又為四：
X36n0659_p0531b04║一、無常；二、破常執；三、重明無常；四、重破常執。初、明
X36n0659_p0531b05║無常為四：復次，一、攀緣異；
X36n0659_p0531b06║善男子！心名無常。何以故？性是攀緣相應分別故。
X36n0659_p0531b07║二六，識異。
X36n0659_p0531b08║善男子！眼識性異乃至意識性異，是故無常。
X36n0659_p0531b09║三六，塵異。
X36n0659_p0531b10║善男子！色境界異乃至法境界異，是故無常。
X36n0659_p0531b11║四，相應異。
X36n0659_p0531b12║善男子！眼識相應異乃至意識相應異，是故無常。
X36n0659_p0531b13║善男子！心若常者下，第二、破執常。四：復次，一、明識
X36n0659_p0531b14║不應獨緣。
X36n0659_p0531b15║善男子！心若常者，眼識應獨緣一切法。
X36n0659_p0531b16║第二，六識不應異。
X36n0659_p0531b17║善男子！若眼識異乃至意識異則知無常，以法相似
X36n0659_p0531b18║念念生滅，凡夫見已計之為常。
X36n0659_p0531b19║第三，所因不應異。
X36n0659_p0531b20║善男子！諸因緣相可破壞故亦名無常，所謂因眼、因
X36n0659_p0531b21║色、因明、因思惟生於眼識。耳識生時，所因各異，非眼
X36n0659_p0531b22║識因緣，乃至意識異亦如是。
X36n0659_p0531b23║第四，諸名不應異。
X36n0659_p0531b24║復次，善男子！壞諸行因緣故，心名無常。所謂修無常
X36n0659_p0531c01║心異，修苦、空、無我心異。心若常者，應常修無常，尚不
X36n0659_p0531c02║得觀苦、空、無我，況復得觀常、樂、淨、我？以是義故，外道
X36n0659_p0531c03║法中不能攝取常、樂、淨、我。善男子！當知心法必定無
X36n0659_p0531c04║常。
X36n0659_p0531c05║復次善男子下，第三、重明無常。五復次：一、明三聖
X36n0659_p0531c06║心異，二、三凡夫心異，三、三受心異，四、三毒心異，五、
X36n0659_p0531c07║三外道心異。初如文。
X36n0659_p0531c08║復次，善男子！心性異故，名為無常，所謂聲聞心性異、
X36n0659_p0531c09║緣覺心性異、諸佛心性異。
X36n0659_p0531c10║次三，凡心中。
X36n0659_p0531c11║一切外道心有三種：一者、出家心，二者、在家心，三者、
X36n0659_p0531c12║在家違離心。
X36n0659_p0531c13║云在家遠離者，身在居家而心遠離。
X36n0659_p0531c14║樂相應心異，苦相應心異，不苦不樂相應心異。
X36n0659_p0531c15║貪欲相應心異，瞋恚相應心異，愚癡相應心異。
X36n0659_p0531c16║一切外道心相亦異，所謂愚癡相應心異，疑惑相應
X36n0659_p0531c17║心異，邪見相應心異，進止威儀其心亦異。
X36n0659_p0531c18║善男子！心若常者下，第四、重破常執，正是破於前
X36n0659_p0532a01║八。復次，文還有八，雖不相對，或破前，或生後不破。
X36n0659_p0532a02║私謂：前七破前，後一生後。又出沒不同，沒四謂不
X36n0659_p0532a03║破因果、殺生、算數、形相，而剩生後、已作、今作、非怨、
X36n0659_p0532a04║非親及我物、他物。最後第八復次，總結無常。私謂：
X36n0659_p0532a05║是則但有第一破第三專念，第二破第四憶念，第
X36n0659_p0532a06║三破第七讀誦，剩有四、五、六，第七破第五修習，第
X36n0659_p0532a07║八生後亦是剩文。名有出沒者，皆是隨宜，非凡所
X36n0659_p0532a08║測。
X36n0659_p0532a09║善男子，心若常者，亦復不能分別諸色，所謂青、黃、赤、
X36n0659_p0532a10║白、紫色。
X36n0659_p0532a11║善男子，心若常者，諸憶念法不應忘失。
X36n0659_p0532a12║善男子！心若常者，凡諸讀誦不應增長。
X36n0659_p0532a13║復次，善男子！心若常者，不應說言已作、今作、當作。若
X36n0659_p0532a14║有已作、今作、當作，當知是心必定無常。
X36n0659_p0532a15║善男子，心若常者，則無怨親、非怨非親。
X36n0659_p0532a16║心若常者，則不應言我物他物若死若生。
X36n0659_p0532a17║心若常者，雖有所作不應增長。
X36n0659_p0532a18║善男子！以是義故，當知心性各各別異；有別異故，當
X36n0659_p0532a19║知無常。
X36n0659_p0532a20║我今於此非色法中下，第三、偏明色是無常。又二：
X36n0659_p0532a21║先結前生後。
X36n0659_p0532a22║善男子！我今於此非色法中演說無常，其義已顯，復
X36n0659_p0532a23║當為汝說色無常。
X36n0659_p0532a24║次是色無常下，正辨無常，自有十句：一、初生異；二、
X36n0659_p0532b01║時異；三、味異；四、力異；五、形狀異；六、果報異；七、名字
X36n0659_p0532b02║異；八、壞合異；九、次第生異；十、次第滅異。皆舉外對
X36n0659_p0532b03║辨，中間或略，前後皆對。
X36n0659_p0532b04║是色無常本無有生，生已滅故；內身處胎歌羅邏時
X36n0659_p0532b05║本無有生，生已變故；外之牙莖本亦無生，生已變故。
X36n0659_p0532b06║是故當知，一切色法悉皆無常。
X36n0659_p0532b07║善男子！所有內色隨時而變，歌羅邏時異、阿浮陀時
X36n0659_p0532b08║異、伽那時異、閉手時異、諸皰時異、初生時異、嬰孩時
X36n0659_p0532b09║異、童子時異，乃至老時各各變異。所謂外色亦復如
X36n0659_p0532b10║是，牙異、莖異、枝異、葉異、華異、果異。
X36n0659_p0532b11║復次，善男子！內味亦異，歌羅邏時乃至老時各各變
X36n0659_p0532b12║異；外味亦爾，牙、莖、枝、葉、華、果味異。
X36n0659_p0532b13║歌羅邏時力異，乃至老時力異。
X36n0659_p0532b14║歌羅邏時狀貌異，乃至老時狀貌亦異。
X36n0659_p0532b15║歌羅邏時果報異，乃至老時果報亦異。
X36n0659_p0532b16║歌羅邏時名字異，乃至老時名字亦異。
X36n0659_p0532b17║所謂內色壞已還合，故知無常；外之樹木亦壞已還
X36n0659_p0532b18║合，故知無常。
X36n0659_p0532b19║次第漸生，故知無常。次第生歌羅邏時乃至老時，次
X36n0659_p0532b20║第生牙乃至果子，故知無常。
X36n0659_p0532b21║諸色可滅，故知無常。歌羅邏滅時異，乃至老滅時異，
X36n0659_p0532b22║牙滅時異，乃至果滅時異，故知無常。凡夫無知，見相
X36n0659_p0532b23║似生，計以為常，以是義故，名曰無常。
X36n0659_p0532b24║若無常即是苦下，第二、總破。前五復次計樂，三復
X36n0659_p0532c01║次計淨，又二：先正破，後指上已答。
X36n0659_p0532c02║若無常即是苦，若苦即是不淨。
X36n0659_p0532c03║若無常即是苦，破其計樂。若苦即是不淨，破其計
X36n0659_p0532c04║淨。
X36n0659_p0532c05║善男子！我因迦葉上問是事，於彼已答。
X36n0659_p0532c06║因迦葉上問已答者，有三解：一、開善云：前四諦慧
X36n0659_p0532c07║聖行，初說苦諦明五陰皆苦，迦葉以設諸難明有
X36n0659_p0532c08║樂緣樂因，理應有樂不應皆苦，佛答於下苦中橫
X36n0659_p0532c09║生樂相，是已答竟。二、冶城云：前性品中佛有真我
X36n0659_p0532c10║之性，迦葉即十二難責覓現用，佛舉力士額珠等
X36n0659_p0532c11║譬答竟。三、諸師多用長壽品末迦葉問：世間亦說
X36n0659_p0532c12║梵天是常，與佛說何殊？佛答：外道皆是竊得此言
X36n0659_p0532c13║如偷牛之譬，故言已答。河西記中云：即是第七卷
X36n0659_p0532c14║中已答。觀師云：是四倒品中具說淨樂等倒，此中
X36n0659_p0532c15║不復委悉，但略破樂淨，故指上也。
X36n0659_p0532c16║復次善男子下，第三、明無我，以答前八復次計我。
X36n0659_p0532c17║文為二：初、總明無我，二、正破彼執。初總唱色非色
X36n0659_p0532c18║二章，次釋二章。前破常中亦先標、次釋，釋之則廣，
X36n0659_p0533a01║此中釋章門即略。前亦就色心破常，今破我亦就
X36n0659_p0533a02║色心
X36n0659_p0533a03║復次，善男子！諸行無我。善男子！總一切法，謂色、非色。
X36n0659_p0533a04║色非我下，釋初章門中，先明色非我。
X36n0659_p0533a05║色非我也。何以故？可被可壞、可打可裂、生增長故。我
X36n0659_p0533a06║者，不可破壞、打裂、生長。以是義故，知色非我。
X36n0659_p0533a07║色何故非我？可壞可破故也。
X36n0659_p0533a08║非色之法下。釋非色章。
X36n0659_p0533a09║非色之法亦復非我。何以故？因緣生故。
X36n0659_p0533a10║非色是心，心則無定，從境生故。樂緣觸心，心即便
X36n0659_p0533a11║樂，苦及不苦不樂亦爾。既其從緣，故無常、無我。
X36n0659_p0533a12║若諸外道下，二、正破所執。上有八復次，今有九復
X36n0659_p0533a13║次，亦不正相對。今是隨機不同，不破第一造作、第
X36n0659_p0533a14║四作業，剩第一專念、第二憶想、第七三法。是則第
X36n0659_p0533a15║三破第七，第四破第八，第五破第六，第六破第五，
X36n0659_p0533a16║第八破第二，第九破第三。不次第者，但隨舉而破，
X36n0659_p0533a17║應無別意。
X36n0659_p0533a18║善男子！若諸外道以專念故知有我者，專念之性實
X36n0659_p0533a19║非我也。若以專念為我性者，過去之事則有忘失，有
X36n0659_p0533a20║忘失故定知無我。
X36n0659_p0533a21║善男子！若諸外道以憶想故知有我者，無憶想故定
X36n0659_p0533a22║知無我。如說：見人手有六指，即復問言：我先何處共
X36n0659_p0533a23║相見耶？若有我者，不應復問；以相問故，定知無我。
X36n0659_p0533a24║善男子！若諸外道以遮故知有我者，善男子！以有遮
X36n0659_p0533b01║故定知無我。如言調達終不發言非調達也，我亦如
X36n0659_p0533b02║是。若定是我，終不遮我；以遮我故，定知無我。若以遮
X36n0659_p0533b03║故知有我者，汝今不遮，定應無我。
X36n0659_p0533b04║善男子，若諸外道以伴非伴知有我者，以無伴故應
X36n0659_p0533b05║無有我。有法無伴，所謂如來、虗空、佛性；我亦如是，實
X36n0659_p0533b06║無有伴。以是義故，定知無我。
X36n0659_p0533b07║復次，善男子！若諸外道以名字故知有我者，無我法
X36n0659_p0533b08║中亦有我名。如貧賤人，名字富貴。如言我死，若我死
X36n0659_p0533b09║者，我則殺我；而我實不可殺，假名殺我。亦如矬人，名
X36n0659_p0533b10║為長者。以是義故，定知無我。
X36n0659_p0533b11║復次，善男子！若諸外道以生已求乳知有我者。善男
X36n0659_p0533b12║子！若有我者，一切嬰兒不應執持不淨火、蛇、毒藥。以
X36n0659_p0533b13║是義故，定知無我。
X36n0659_p0533b14║復次，善男子！一切眾生於三法中悉有等智，所謂淫
X36n0659_p0533b15║欲、飲食、恐怖，是故無我。
X36n0659_p0533b16║復次，善男子！若諸外道以相貌故知有我者，善男子！
X36n0659_p0533b17║相故無我，無相故亦無我。若人睡時不能進止、俯仰、
X36n0659_p0533b18║視眴，不覺苦、樂，不應有我。若以進止、俯仰、視眴知有
X36n0659_p0533b19║我者，機關木人亦應有我。善男子！如來亦爾，不進、不
X36n0659_p0533b20║止，不俯、不仰，不視、不眴，不苦、不樂，不貪、不恚，不癡、不
X36n0659_p0533b21║行，如來如是真實有我。
X36n0659_p0533b22║復次，善男子！若諸外道以見他食果口中生涎知有
X36n0659_p0533b23║我者，善男子！以憶念故，見則生涎。涎非我也，我亦非
X36n0659_p0533b24║涎。非喜、非悲，非哭、非笑，非墮、非起，非飢、非飽。以是義
X36n0659_p0533c01║故，定知無我。
X36n0659_p0533c02║善男子！是諸外道下，三、結過呵責。凡舉兩譬：初小
X36n0659_p0533c03║兒，後生盲。初小兒譬行非，生盲譬教非。
X36n0659_p0533c04║善男子！是諸外道癡如小兒，無慧方便，不能了達常
X36n0659_p0533c05║與無常、苦樂、淨不淨、我無我、壽命非壽命、眾生非眾
X36n0659_p0533c06║生、實非實、有非有，於佛法中取少許分，虗妄計有常
X36n0659_p0533c07║樂淨我，而實不知常樂淨我。
X36n0659_p0533c08║如嬰孩唐戲，終日不營家業；外道亦爾，無益苦身，
X36n0659_p0533c09║不成淨行。故文云：無慧方便。
X36n0659_p0533c10║如生盲人不識乳色，便問他言：乳色何似？他人答言：
X36n0659_p0533c11║色白如貝。盲人復問：是乳色者如貝聲耶？答言：不也。
X36n0659_p0533c12║復問：貝色為何似耶？答云：如稻米粖。盲人復問：乳色
X36n0659_p0533c13║柔耎如稻米粖耶？稻米粖者復何所似？答言：如雪。盲
X36n0659_p0533c14║人復言：彼稻米粖冷如雪耶？雪復何似？答言：猶如白
X36n0659_p0533c15║鶴。是生盲人雖聞如是四種譬喻，終不能得識乳真
X36n0659_p0533c16║色。是諸外道亦復如是，終不能識常、樂、淨、我。善男子！
X36n0659_p0533c17║以是義故，我佛法中有真實諦，非於外道。
X36n0659_p0533c18║次如生盲人，徒聞四譬，不識真乳。外道亦爾，闇信
X36n0659_p0534a01║韋陀，寧知常樂？故文云：而問他言（云云）。
X36n0659_p0534a02║文殊白佛下，第二、明圓慧行。舊云：破迷四諦、二諦、
X36n0659_p0534a03║一諦之著。又云：破前分別心，明畢竟盡淨，無所住
X36n0659_p0534a04║著。是義不然。前標章說次第五行，戒、定兩行尚無
X36n0659_p0534a05║破著，何獨慧耶？慧行被破，戒、定自破，三行破者即
X36n0659_p0534a06║破聖行，聖行破五行亦破，五行若破即無所修，無
X36n0659_p0534a07║修即無證，無證則破十功德。此義不然。當知此文
X36n0659_p0534a08║明圓慧行。文為四：一、發起；二、正說；三、領解；四、結章。
X36n0659_p0534a09║文殊師利白佛言：希有，世尊！如來於今臨般涅槃，方
X36n0659_p0534a10║復更轉無上法輪，乃作如是分別真諦。
X36n0659_p0534a11║初發起中不稱四二但稱一實。何以知之？昔初教
X36n0659_p0534a12║中析法四諦，摩訶衍中相即二諦，先已曾說非為
X36n0659_p0534a13║希有又非無上，今臨涅槃方復更轉一實真諦，是
X36n0659_p0534a14║為希有名為無上，故次第後發起圓慧。
X36n0659_p0534a15║正說為二：一、明不般示圓慧；二、約不更示圓慧。不
X36n0659_p0534a16║般又為三：一、直示；二、約不轉橫歷事示；三、約如來
X36n0659_p0534a17║虗空豎示。就直示又二：初、止其云何；二、示其真理。
X36n0659_p0534a18║佛告文殊師利：汝今云何故於如來生涅槃想？
X36n0659_p0534a19║云何有二意？一、寄文殊嗟於未達，故言云何；二、難
X36n0659_p0534a20║文殊為是未達、為發起故，故言云何。
X36n0659_p0534a21║次示真理，如文。
X36n0659_p0534a22║善男子！如來實是常住、不變、不般涅槃。
X36n0659_p0534a23║二、從善男子！若計有我去，明不轉，橫歷諸事，以示
X36n0659_p0534a24║圓慧。明不轉者，凡歷七事，謂非果、非因、非轉、非生、
X36n0659_p0534b01║非出、非作、非造，皆即事而理，悉是常住。
X36n0659_p0534b02║善男子，若有計我是佛、我成阿耨多羅三藐三菩提、
X36n0659_p0534b03║我即是法、法是我所、我即是道、道是我所、我即世尊、
X36n0659_p0534b04║世尊即是我所、我即聲聞、聲聞即是我所、我能說法
X36n0659_p0534b05║令他聽受、我轉法輪餘人不能，如來終不作如是計，
X36n0659_p0534b06║是故如來不轉法輪。善男子，若有人作如是妄計，我
X36n0659_p0534b07║即是眼，眼即是我所，耳、鼻、舌、身、意亦復如是；我即是
X36n0659_p0534b08║色，色是我所，乃至法亦如是；我即是地，地即我所，水、
X36n0659_p0534b09║火、風亦如是；
X36n0659_p0534b10║善男子，若人計言：我即是信，信是我所；我是多聞，多
X36n0659_p0534b11║聞即是我所；我是檀波羅蜜，檀波羅蜜即是我所；我
X36n0659_p0534b12║是尸波羅蜜，尸波羅蜜即是我所；我是羼提波羅蜜，
X36n0659_p0534b13║羼提波羅蜜即是我所；我是毗棃耶波羅蜜，毗棃耶
X36n0659_p0534b14║波羅蜜即是我所；我是禪波羅蜜，禪波羅蜜即是我
X36n0659_p0534b15║所；我是般若波羅蜜，般若波羅蜜即是我所；我是四
X36n0659_p0534b16║念處，四念處即是我所；四正勤、四如意足、五根、五力、
X36n0659_p0534b17║七覺分、八聖道分亦復如是。善男子，如來終不作如
X36n0659_p0534b18║是計，是故如來不轉法輪。
X36n0659_p0534b19║善男子！若言常住無有變易，云何說言佛轉法輪？是
X36n0659_p0534b20║故，汝今不應說言如來方更轉上法輪。
X36n0659_p0534b21║善男子！譬如因眼、緣色、緣明、緣思惟，因緣和合得生
X36n0659_p0534b22║眼識。善男子！眼不念言：我能生識。色乃至思惟終不
X36n0659_p0534b23║念言：我生眼識。眼識亦復不作念言：我能自生。善男
X36n0659_p0534b24║子！如是等法因緣和合得名為見。善男子！如來亦爾
X36n0659_p0534c01║，因六波羅蜜和合得名為見。善男子！如來亦爾，因六
X36n0659_p0534c02║波羅蜜、三十七助菩提法覺了諸法，復因咽、喉、舌、齒、
X36n0659_p0534c03║脣、口、言語、音聲，為憍陳如初始說法，名轉法輪。以是
X36n0659_p0534c04║義故，如來不名轉法輪也。善男子！若不轉者即名為
X36n0659_p0534c05║法，法即如來。善男子！譬如因燧、因鑽、因手、因乾秌草
X36n0659_p0534c06║而得生火，燧亦不言：我能生火。鑽、手、乾草各不念言：
X36n0659_p0534c07║我能生火。火亦不言：我能自生。如來亦爾，因六波羅
X36n0659_p0534c08║蜜乃至憍陳如名轉法輪，如來亦復不生念言：我轉
X36n0659_p0534c09║法輪。善男子！若不生者，是則名為轉正法輪，是轉法
X36n0659_p0534c10║輪即名如來。
X36n0659_p0534c11║善男子！譬如因酪、因水、因鑽、因缾、因繩、因人手捉而
X36n0659_p0534c12║得出酥。酪不念言：我能出酥。乃至人手亦不念言：我
X36n0659_p0534c13║能出酥。酥亦不言：我能自出。眾緣和合故得出酥。如
X36n0659_p0534c14║來亦爾，終不念言：我轉法輪。善男子！若不出者，是則
X36n0659_p0534c15║名為轉正法輪，是轉法輪即是如來。
X36n0659_p0534c16║善男子！譬如因子及地、水、火、風、沃壤時節，因人作業
X36n0659_p0534c17║而芽得生。善男子！子亦不言：我能生芽。乃至作業亦
X36n0659_p0534c18║不念言：我能生芽。芽亦不言：我能自生。如來亦爾，終
X36n0659_p0535a01║不念言：我轉法輪。善男子！若不作者，是則名為轉正
X36n0659_p0535a02║法輪，是轉法輪即是如來。
X36n0659_p0535a03║善男子！譬如因鼓、因空、因皮、因人、因桴和合出聲，鼓
X36n0659_p0535a04║不念言：我能出聲。乃至桴亦如是，聲亦不言：我能自
X36n0659_p0535a05║生。善男子！如來亦爾，終不念言：我轉法輪。善男子！轉
X36n0659_p0535a06║法輪者名為不作，不作者即轉法輪，轉法輪者即是
X36n0659_p0535a07║如來。
X36n0659_p0535a08║三、從善男子！轉法輪佛境界去，是豎結圓慧無非
X36n0659_p0535a09║常住。
X36n0659_p0535a10║善男子！轉法輪者，乃是諸佛世尊境界，非諸聲聞、緣
X36n0659_p0535a11║覺所知。善男子！虗空非生、非出、非作、非造、非有為法；
X36n0659_p0535a12║如來亦爾，非生、非出、非作、非造、非有為法。如如來性，
X36n0659_p0535a13║佛性亦爾，非生、非出、非作、非造、非有為法。
X36n0659_p0535a14║或云：如來約果理，佛性約因理，虗空通因果（云云）。
X36n0659_p0535a15║從善男子！語有二種下，第二、明不更，為二：先明異
X36n0659_p0535a16║故不更，次明同故不更。初異故不更者，既其兩異，
X36n0659_p0535a17║何得言更？異有八：一、語異；二、眾異；三、根異；四、德異；
X36n0659_p0535a18║五、利益異；六、請主異；七、所說異；八、聲徧異。
X36n0659_p0535a19║善男子！諸佛世尊語有二種：一者、世語，二者、出世語。
X36n0659_p0535a20║善男子！如來為諸聲聞、緣覺說於世語，為諸菩薩說
X36n0659_p0535a21║出世語。
X36n0659_p0535a22║善男子！是諸大眾復有二種：一者、求小乘，二者、求大
X36n0659_p0535a23║乘。我於昔日波羅柰城，為諸聲聞轉于法輪；今始於
X36n0659_p0535a24║此拘尸那城，為諸菩薩轉大法輪。
X36n0659_p0535b01║復次，善男子，復有二人：中根、上根。為中根人，於波羅
X36n0659_p0535b02║柰轉於法輪；為上根人，人中象王迦葉菩薩等，今於
X36n0659_p0535b03║此閒拘尸那城轉大法輪。善男子，極下根者，如來終
X36n0659_p0535b04║不為轉法輪；極下根者，即一闡提。
X36n0659_p0535b05║復次，善男子！求佛道者復有二種：一、中精進，二、上精
X36n0659_p0535b06║進。於波羅柰為中精進轉於法輪，今於此城為上精
X36n0659_p0535b07║進轉大法輪。
X36n0659_p0535b08║復次，善男子！我昔於彼波羅柰城初轉法輪，八萬天
X36n0659_p0535b09║人得須陀洹果；今於此城，八十萬億人不退轉於阿
X36n0659_p0535b10║耨多羅三藐三菩提。
X36n0659_p0535b11║初轉法輪為五比丘：一、陳如；二、十力迦葉；三、䟦提；
X36n0659_p0535b12║四、頞鞞；五、摩男拘利。今總言之。
X36n0659_p0535b13║復次，善男子！波羅柰城大梵天王稽首請我轉於法
X36n0659_p0535b14║轉，今於此城迦葉菩薩稽首請我轉大法輪。
X36n0659_p0535b15║復次，善男子！我昔於彼波羅柰城轉法輪時，演說無
X36n0659_p0535b16║常、苦、空、無我；今於此城轉法輪時，如實演暢常、樂、我、
X36n0659_p0535b17║淨。
X36n0659_p0535b18║復次，善男子！我昔於彼波羅柰城轉法輪時，所出音
X36n0659_p0535b19║聲聞于梵天；如來今於拘尸那城轉法輪時，所出音
X36n0659_p0535b20║聲徧於東方二十恒河沙等諸佛世界，南、西、北方、四
X36n0659_p0535b21║維、上、下亦復如是。
X36n0659_p0535b22║復次凡有所說下，二、明同故不更。又三：法、譬、結。初
X36n0659_p0535b23║法中明同故無更。
X36n0659_p0535b24║復次，善男子！諸佛世尊凡有所說，皆悉名為轉法輪
X36n0659_p0535c01║也。
X36n0659_p0535c02║譬如下，譬釋無更，凡三譬：初譬生善滅惡：一、偏滅
X36n0659_p0535c03║惡，三、偏生善。此等義同，是故無更。
X36n0659_p0535c04║善男子，譬如聖王所有輪寶，未降伏者能令降伏，已
X36n0659_p0535c05║降伏者能令安隱。善男子，諸佛世尊凡所說法亦復
X36n0659_p0535c06║如是，無量煩惱未調伏者能令調伏，已調伏者令生
X36n0659_p0535c07║善根。
X36n0659_p0535c08║善男子！譬如聖王所有輪寶，則能消滅一切怨賊。如
X36n0659_p0535c09║來演法亦復如是，能令一切諸煩惱賊皆悉寂靜。
X36n0659_p0535c10║復次，善男子！譬如聖王所有輪寶下上回轉；如來說
X36n0659_p0535c11║法亦復如是，能令下趣諸惡眾生上生人、天乃至佛
X36n0659_p0535c12║道。
X36n0659_p0535c13║是故汝今下，是第三、結無更。
X36n0659_p0535c14║善男子！是故，汝今不應讚言：如來於此更轉法輪。
X36n0659_p0535c15║爾時文殊下，第三、領解發迹。
X36n0659_p0535c16║爾時，文殊師利白佛言：世尊！我於此義非為不知。所
X36n0659_p0535c17║以問者，為欲利益諸眾生故。世尊！我已久知轉法輪
X36n0659_p0535c18║者實是諸佛如來境界，非是聲聞、緣覺所及。
X36n0659_p0536a01║爾時世尊下，第四、結。
X36n0659_p0536a02║爾時，世尊告迦葉菩薩：善男子！是名菩薩住於大乘
X36n0659_p0536a03║大涅槃經所行聖行。
X36n0659_p0536a04║初先對迦葉，中間對文殊，今慧行竟，還對迦葉，善
X36n0659_p0536a05║始令終。
X36n0659_p0536a06║迦葉白佛下，是第二、釋行名。問：何故戒、慧之後俱
X36n0659_p0536a07║釋行名，定行無耶？答：初後既釋，中閒略無。今文為
X36n0659_p0536a08║四：前佛復宗通結竟。今初。迦葉問：
X36n0659_p0536a09║迦葉菩薩白佛言：世尊！復以何義名為聖行？
X36n0659_p0536a10║次則如來別結。
X36n0659_p0536a11║善男子！聖名，諸佛世尊以是義故，名為聖行。
X36n0659_p0536a12║三，迦葉更問。
X36n0659_p0536a13║世尊！若是諸佛之所行者，則非聲聞、緣覺、菩薩所能
X36n0659_p0536a14║修行。
X36n0659_p0536a15║四，如來開結次第五行。
X36n0659_p0536a16║善男子，是諸世尊安住於此大般涅槃，而作如是開
X36n0659_p0536a17║示分別演說其義，以是義故名曰聖行。聲聞、緣覺及
X36n0659_p0536a18║諸菩薩，如是聞已則能奉行，故名聖行。
X36n0659_p0536a19║此之五行，本為五人有病行處說此法門，二乘之
X36n0659_p0536a20║人得有修義，即聲聞、緣覺。如是聞已，則能奉行，故
X36n0659_p0536a21║名聖行。又有別根性拙度菩薩，約次第修，亦名聖
X36n0659_p0536a22║行。若是諸佛世尊之所行者，名為聖行。此結圓行。
X36n0659_p0536a23║如來行之，故作不治，遇與不遇，悉皆得差，正結此
X36n0659_p0536a24║人及此法門。古來不見此結束意，是故不作別、圓
X36n0659_p0536b01║兩釋。若二乘人及別根性有病行處，聞佛說者，修
X36n0659_p0536b02║之則差，不修不差。此結次第。
X36n0659_p0536b03║善男子！是菩薩下，第二、明慧行果。文為五：一、唱地
X36n0659_p0536b04║名；二、釋地義；三、明地體；四、明地用；五、結下地況上
X36n0659_p0536b05║地。初文者。
X36n0659_p0536b06║善男子！是菩薩摩訶薩得是行已，則得住於無所畏
X36n0659_p0536b07║地。
X36n0659_p0536b08║舊明慧果得二地，謂無畏地，從初至六地，從七地
X36n0659_p0536b09║至法雲，名自在王地。所以得二地果者，慧行斷煩
X36n0659_p0536b10║惱，通道疾利。今謂不然，且戒、定兩行不斷惑，通道
X36n0659_p0536b11║鈍者云何？舊解：不動、堪忍皆是初地一體異名，若
X36n0659_p0536b12║其同是戒、定之果，何不二地通至法雲？今明只是
X36n0659_p0536b13║一地自在往生，乃是無畏用，不應更開。
X36n0659_p0536b14║善男子！若有菩薩去，是第二，釋地義。
X36n0659_p0536b15║善男子！若有菩薩得住如是無所畏地，則不復畏貪、
X36n0659_p0536b16║恚、愚癡、生、老、病、死，亦復不畏惡道地獄、畜生、餓鬼。善
X36n0659_p0536b17║男子！惡有二種：一者、阿脩羅，二者、人中。人中有三種
X36n0659_p0536b18║惡：一者、一闡提，二者、誹謗方等經典，三者、犯四重禁。
X36n0659_p0536b19║善男子！住是地中諸菩薩等，終不畏墮如是惡中，亦
X36n0659_p0536b20║復不畏沙門、婆羅門、外道邪見、天魔波旬。
X36n0659_p0536b21║此文與地經合。彼解初地離五怖畏，今文亦然，在
X36n0659_p0536b22║名小異，意義則同。不畏貪恚下，無不活畏、無死畏；
X36n0659_p0536b23║不畏惡道下，無惡道畏。惡有二種，下無惡名畏；亦
X36n0659_p0536b24║復不畏沙門下，無大眾威德畏。無死畏即常，無不
X36n0659_p0536c01║活、惡道畏即樂，無惡名畏即淨，無大眾畏即我。具
X36n0659_p0536c02║四德、無五怖，是故此地名無畏地。
X36n0659_p0536c03║亦復不畏受二十五有去，第三、明地體。文為三：初、
X36n0659_p0536c04║出體所入位；次、善男子！住無畏下，出體所證；三、是
X36n0659_p0536c05║名下，結。初如文。
X36n0659_p0536c06║亦復不畏受二十五有，是故此地名無所畏。
X36n0659_p0536c07║善男子，菩薩摩訶薩住無畏地，得二十五三昧，壞二
X36n0659_p0536c08║十五有。善男子，得無垢三昧能壞地獄有，得無退三
X36n0659_p0536c09║昧能壞畜生有，得心樂三昧能壞餓鬼有，得歡喜三
X36n0659_p0536c10║昧能壞阿脩羅有，得日光三昧能斷弗婆提有，得月
X36n0659_p0536c11║光三昧能斷瞿耶尼有，得熱𦦨三昧能斷鬱單越有，
X36n0659_p0536c12║得如幻三昧能斷閻浮提有，得一切法不動三昧能
X36n0659_p0536c13║斷四天處有，得難伏三昧能斷三十三天處有，得悅
X36n0659_p0536c14║意三昧能斷燄摩天有，得青色三昧能斷兜術天有，
X36n0659_p0536c15║得黃色三昧能斷化樂天有，得赤色三昧能斷他化
X36n0659_p0536c16║自在天有，得白色三昧能斷初禪有，得種種三昧能
X36n0659_p0536c17║斷大梵王有，得雙三昧能斷二禪有，得雷音三昧能
X36n0659_p0536c18║斷三禪有，得注雨三昧能斷四禪有，得如虗空三昧
X36n0659_p0536c19║能斷無想有，得照鏡三昧能斷淨居阿那含有，得無
X36n0659_p0536c20║閡三昧能斷空處有，得常三昧能斷識處有，得樂三
X36n0659_p0536c21║昧能斷不用處有，得我三昧能斷非想非非想處有。
X36n0659_p0536c22║次所證者，此地得二十五三昧，名諸三昧王，一切
X36n0659_p0536c23║三昧悉入其中，即是中道。第一義三昧總攝諸三
X36n0659_p0536c24║昧，所謂俗諦三昧、真諦三昧，皆來攝屬，故得稱王，
X36n0659_p0537a01║一諦三諦即是其體。舊云：二十五三昧斷三界惑，
X36n0659_p0537a02║故六地菩薩名無畏地，與羅漢齊。今不用之。若二
X36n0659_p0537a03║乘斷二十五有，得稱王者，可言其齊。既不是王，何
X36n0659_p0537a04║得云齊？文云：聖行者，諸佛所行，非諸聲聞、緣覺境
X36n0659_p0537a05║界。何得云齊？又六地菩薩斷三界惑，是通菩薩，非
X36n0659_p0537a06║此文意。諸師謬用，全不相關。釋二十五三昧，具如
X36n0659_p0537a07║法華玄文第四卷中。彼釋二十五名，具四悉意。雖
X36n0659_p0537a08║二十五無非是王，為辨異故，立名不同，即世界意。
X36n0659_p0537a09║於二十五中，如日光、月光等，即為人意；如不退心
X36n0659_p0537a10║樂等，即對治意；如常樂等，即第一義意。一一三昧
X36n0659_p0537a11║通皆四意：一、明諸有過患，所謂三惑；二、本法功德，
X36n0659_p0537a12║即修三諦三昧；三、結行成，即三昧成，入於初地；四、
X36n0659_p0537a13║慈悲破有，謂得入初地，即能現於十法界身，徧入
X36n0659_p0537a14║諸有，令他破有。古人釋此，全無片意（云云）。
X36n0659_p0537a15║善男子！是名菩薩得二十五三昧斷二十五有。善男
X36n0659_p0537a16║子！如是二十五三昧名諸三昧王。
X36n0659_p0537a17║善男子！菩薩入如是等諸三昧王下，第四、明地用，
X36n0659_p0537a18║又二：初、明力用自在；次、明生用自在。初力用中三
X36n0659_p0537a19║雙：一、依正為一雙。
X36n0659_p0537a20║善男子！菩薩摩訶薩入如是等諸三昧王，若欲吹壞
X36n0659_p0537a21║須彌山王，隨意即能；欲知三千大千世界所有眾生
X36n0659_p0537a22║心之所念，亦悉能知。
X36n0659_p0537a23║須彌是依，眾生心是正。
X36n0659_p0537a24║二，自他為一雙。
X36n0659_p0537b01║欲以三千大千世界所有眾生，內於己身一毛孔中，
X36n0659_p0537b02║隨意即能，亦令眾生無迫迮想。若欲化作無量眾生，
X36n0659_p0537b03║悉令充滿三千大千世界中者，亦能隨意。
X36n0659_p0537b04║內他入己，化己為他。
X36n0659_p0537b05║三少多為一雙可見。
X36n0659_p0537b06║能分一身以為多身，復合多身以為一身，雖作如是，
X36n0659_p0537b07║心無所著猶如蓮華。
X36n0659_p0537b08║次生用者，初總生諸處，即十界處。
X36n0659_p0537b09║善男子！菩薩摩訶薩得入如是三昧王已，即得住於
X36n0659_p0537b10║自在之地。菩薩住是自在地者，得自在力，隨欲生處
X36n0659_p0537b11║即得往生。善男子！譬如聖王領四天下，隨意所行無
X36n0659_p0537b12║能障閡。菩薩摩訶薩亦復如是，一切生處若欲生者，
X36n0659_p0537b13║隨意往生。
X36n0659_p0537b14║次別生處，即是十界。
X36n0659_p0537b15║善男子！菩薩摩訶薩若見地獄一切眾生有可化令
X36n0659_p0537b16║住善根者，菩薩即時往生其中。菩薩雖生，非本業果，
X36n0659_p0537b17║菩薩摩訶薩住自在地力因緣故而生其中。善男子！
X36n0659_p0537b18║菩薩摩訶薩雖在地獄，不受熾然、碎身等苦。
X36n0659_p0537b19║壞須彌，包世界，散合十方而不染，遊處地獄而不
X36n0659_p0537b20║苦，即地之用。
X36n0659_p0537b21║善男子！菩薩成就去，是第五，結下況高，如文。
X36n0659_p0537b22║善男子！菩薩摩訶薩所可成就如是功德，無量無邊
X36n0659_p0537b23║百千萬億尚不可說，何況諸佛所有功德而當可說！
X36n0659_p0537b24║問：是諸菩薩功德悉等，云何復有高下不同？舊云：
X36n0659_p0537c01║等中等悉同無別，等中不等故復淺深。興皇釋云：
X36n0659_p0537c02║橫論一地具諸功德，豎論則有高下橫豎，亦復何
X36n0659_p0537c03║定？亦如一物，推倒即橫，捧起即豎（云云）。
X36n0659_p0537c04║爾時眾中下，是第二章，歎經。經詮聖行依教奉行，
X36n0659_p0537c05║革凡成聖故可稱歎。文為四：一、無垢歎教，二、如來
X36n0659_p0537c06║述歎，三、迦葉自誓，四、如來述誓。歎教為二：先經家
X36n0659_p0537c07║敘，次正歎教。
X36n0659_p0537c08║爾時，眾中有一菩薩，名住無垢藏王，有大威德，成就
X36n0659_p0537c09║神通，得大總持，三昧具足，得無所畏。即從座起，偏袒
X36n0659_p0537c10║右肩，右膝著地，長跪合掌，白佛言：
X36n0659_p0537c11║初經家敘內德外儀。初內中有大威德者，總論無
X36n0659_p0537c12║畏地之體用，威是外用、德是內證，備內外德故言
X36n0659_p0537c13║具大威德。大神通者，即歎外用，如自在地有吹山
X36n0659_p0537c14║覆海之用。得大總持者，得二十五三昧王持諸三
X36n0659_p0537c15║昧。得無所畏者，備如佛說。上諸功德皆悉具足，即
X36n0659_p0537c16║從座起，是敘外儀。
X36n0659_p0537c17║世尊下是正歎教，又二：先領佛旨，結下況高百千
X36n0659_p0537c18║功德。
X36n0659_p0538a01║世尊，如佛所說，諸佛菩薩所可成就功德智慧，無量
X36n0659_p0538a02║無邊百千萬億實不可說。
X36n0659_p0538a03║次歎上說次第不次第別圓之教。
X36n0659_p0538a04║我意猶謂故不如是大乘經典。何以故？因是大乘方
X36n0659_p0538a05║等經力故，能出生諸佛世尊阿耨多羅三藐三菩提。
X36n0659_p0538a06║何故謂佛、菩薩不如大乘？大乘是佛母，母能生子，
X36n0659_p0538a07║則教可尊崇。文云：方等力故，能生諸佛。若就道不
X36n0659_p0538a08║自弘，佛能說教，則佛勝於教。佛能弘教，此就化他；
X36n0659_p0538a09║教能生佛，此就自行。藏王所歎，舉自行邊。
X36n0659_p0538a10║時佛讚言下。二、如來述歎，為三：謂述、釋、結。述如文。
X36n0659_p0538a11║時，佛讚言：善哉，善哉！善男子！如是，如是，如汝所說。
X36n0659_p0538a12║釋中法說開譬合譬。
X36n0659_p0538a13║是諸大乘方等經典，雖復成就無量功德，欲比是經
X36n0659_p0538a14║不得為喻，百倍、千倍、百千萬倍，乃至算數譬喻所不
X36n0659_p0538a15║能及。
X36n0659_p0538a16║善男子！譬如從牛出乳，從乳出酪，從酪出生酥，從生
X36n0659_p0538a17║酥出熟酥，從熟酥出醍醐。醍醐最上，若有服者，眾病
X36n0659_p0538a18║皆除，所有諸藥悉入其中。
X36n0659_p0538a19║善男子，佛亦如是，從佛出十二部經，從十二部經出
X36n0659_p0538a20║修多羅，從修多羅出方等經，從方等經出般若波羅
X36n0659_p0538a21║蜜，從般若波羅蜜出大涅槃，猶如醍醐。言醍醐者喻
X36n0659_p0538a22║於佛性，佛性者即是如來。
X36n0659_p0538a23║開善，謂譬五時教，佛合牛出。十二部經指初教，修
X36n0659_p0538a24║多羅指般若，言修多羅是法本，般若是行本故。方
X36n0659_p0538b01║等指淨名，思益稱歎菩薩故。般若是法華，法華明
X36n0659_p0538b02║平等大慧，大慧只是般若。涅槃可解。又云：般若始
X36n0659_p0538b03║在十二秊中，終則鄰於涅槃，乃在法華之後。引釋
X36n0659_p0538b04║論畢竟品為證。若爾，修多羅是淨名，方等即法華，
X36n0659_p0538b05║般若即般若。招提云：前三明教，後二明理。前三教
X36n0659_p0538b06║者，十二部即小乘藏，修多羅即雜藏，方等即菩薩
X36n0659_p0538b07║藏，佛教不出此三故。後二理者，般若是因，涅槃是
X36n0659_p0538b08║果，行般若因，得涅槃果。興皇云：佛說法即是十二
X36n0659_p0538b09║部經，學此十二即了修多羅，知諸法本即達方等，
X36n0659_p0538b10║達方等故生於般若，般若生故能了涅槃。觀師云：
X36n0659_p0538b11║此竝從多之少，從廣至略。初歎十二部，十二部通
X36n0659_p0538b12║於大小，此則是總，更別歎修多羅。修多羅又通，更
X36n0659_p0538b13║別歎方等。方等未為希有，復別歎般若。於般若中
X36n0659_p0538b14║更別歎涅槃一句佛性，如從牛出乳乃至醍醐，則
X36n0659_p0538b15║涅槃為最。義皆不然。何者？十二部經通於大小，豈
X36n0659_p0538b16║獨是小乘？又十二部謂是初者，小非初說，故不可
X36n0659_p0538b17║用。復何故以修多羅為般若，餘經豈無長行耶？復
X36n0659_p0538b18║何故以般若為法華，名不相應，義云何會？假使以
X36n0659_p0538b19║般若鄰於涅槃，般若則是第四時教，復違爾五時
X36n0659_p0538b20║次第。招提云三教兩理者，此文是述其歎教。何故
X36n0659_p0538b21║喻理？縱如招提所說，乃歎他經，非歎今教。興皇所
X36n0659_p0538b22║說，乃生解次第，復非歎教。藏王云：諸佛雖有無量
X36n0659_p0538b23║功德，故不如是大般涅槃。從教生解，非文所歎。若
X36n0659_p0538b24║觀師所說，從廣至略而為最勝。文云：醍醐最上，一
X36n0659_p0538c01║切諸藥悉入其中。廣豈過此？既其是廣，可不被歎。
X36n0659_p0538c02║諸師皆欲包括收攝，不覺咫尺漏失正宗，邯鄲學
X36n0659_p0538c03║步兩無所獲（云云）。今但依經，即如藏王聞佛說於
X36n0659_p0538c04║次第之別，不次第圓。次第之教能生漸行菩薩功
X36n0659_p0538c05║德，不次第教能生一切諸佛功德，歡喜踊躍，雙歎
X36n0659_p0538c06║兩教。佛助其喜，還述歎之。若次第相生，窮玄極妙，
X36n0659_p0538c07║更加稱美。牛者即涅槃教主，乳者戒聖行，酪者定
X36n0659_p0538c08║聖行，生酥者四諦慧聖行，熟酥者二諦慧聖行，醍
X36n0659_p0538c09║醐者一實諦慧聖行。如五味次第宗於醍醐，五行
X36n0659_p0538c10║轉深，極於一實，故言最勝最上。此即述其歎次第
X36n0659_p0538c11║教。若單說實慧，一慧一切慧，慧為法界，攝一切慧，
X36n0659_p0538c12║不由次第。佛即醍醐最上最妙，一切諸藥悉入其
X36n0659_p0538c13║中。如來即是人醍醐也。一實諦者，是法醍醐。醍醐
X36n0659_p0538c14║之人說醍醐法，醍醐之法成醍醐人，人之與法一
X36n0659_p0538c15║而無二，中閒諸法無不醍醐。次第一實一而無二，
X36n0659_p0538c16║歎五行之一實，即是歎一實之五行。作此釋者，次
X36n0659_p0538c17║第歎教二義皆成。若望一期教次第者，從佛出十
X36n0659_p0538c18║二部者即指華嚴，華嚴最初是十二部。修多羅者
X36n0659_p0538c19║即三藏中之一藏，物不堪大即為說小。方等之教
X36n0659_p0538c20║折小彈偏歎大褒圓，般若之教三人同聞專歸一
X36n0659_p0538c21║實，引小歸大接偏成圓，及住方便未證小果，許其
X36n0659_p0538c22║通學摩訶衍道大般涅槃。尊極之教已住小果，斥
X36n0659_p0538c23║廢三修說勝常樂。若爾，何以不說法華？法華破小
X36n0659_p0538c24║果滅化城，引入寶所與涅槃同。又迦葉如來二萬
X36n0659_p0539a01║燈明，皆說法華以為極唱，不說涅槃。今此釋迦惡
X36n0659_p0539a02║世垂迹，宜以異名顯於常樂，兩教同極不言法華，
X36n0659_p0539a03║意在於此。又前番小熟者以法華熟之，後番未熟
X36n0659_p0539a04║更以般若洮汰，今涅槃熟之。釋論云般若至法華
X36n0659_p0539a05║後，即此義也。又歎此教與一期教亦不相乖。戒是
X36n0659_p0539a06║聖行為首，又戒廣攝如文所說，與華嚴中所照義
X36n0659_p0539a07║同。定聖行正與修多羅中定藏義合。四諦慧行以
X36n0659_p0539a08║大涅槃三修斥小無漏之非，與方等彈呵義合。二
X36n0659_p0539a09║諦慧行真俗相即，正與摩訶衍即色即空義合。一
X36n0659_p0539a10║實諦慧行即涅槃教，可知一期一經次第皆成，義
X36n0659_p0539a11║不相違。
X36n0659_p0539a12║以是義故下，第三、結歎。
X36n0659_p0539a13║善男子！以是義故，說言如來所有功德無量、無邊、不
X36n0659_p0539a14║可稱計。
X36n0659_p0539a15║迦葉白佛下，第三、迦葉自誓。文為三：一、領旨；二、愍
X36n0659_p0539a16║他；三、自誓。
X36n0659_p0539a17║迦葉菩薩白佛言：世尊！如佛所讚大涅槃經，猶如醍
X36n0659_p0539a18║醐最上最妙，若有能服眾病悉除，一切諸藥悉入其
X36n0659_p0539a19║中。
X36n0659_p0539a20║我聞是已，竊亦思念：若有不能聽受是經，當知是人
X36n0659_p0539a21║為大愚癡，無有善心。
X36n0659_p0539a22║自誓為四：一誓以正報皮骨，以為紙筆，傳持五行。
X36n0659_p0539a23║世尊！我於今者實能堪忍剝皮為紙、刺血為墨、以髓
X36n0659_p0539a24║為水、析骨為筆，書寫如是大涅槃經，書已讀誦令其
X36n0659_p0539b01║通利，然後為人廣說其義。
X36n0659_p0539b02║二、誓以依報財力充足飽滿，令得宣行。
X36n0659_p0539b03║世尊！若有眾生貪著財物，我當施財，然後以是大涅
X36n0659_p0539b04║槃經勸之令讀。
X36n0659_p0539b05║三、誓以智力折伏攝受。
X36n0659_p0539b06║若尊貴者，先以愛語隨順其意，然後漸當以是大乘
X36n0659_p0539b07║大涅槃經勸之令讀。若凡庶者，當以威勢逼之令讀。
X36n0659_p0539b08║若憍慢者，為作僕使，隨順其意令其歡喜，然後復以
X36n0659_p0539b09║大涅槃經而教導之。若有誹謗方等經者，當以勢力
X36n0659_p0539b10║摧之令伏，既摧伏已，然後勸令讀大涅槃。
X36n0659_p0539b11║四誓於同好，傾盡三業而宗事之。
X36n0659_p0539b12║若有愛樂大乘經者，我當躳往恭敬、供養、尊重、讚歎。
X36n0659_p0539b13║爾時佛讚下，第四、佛述其誓。又為三：一、讚，二、記，三、
X36n0659_p0539b14║證。此初讚也。
X36n0659_p0539b15║爾時，佛讚迦葉菩薩：善哉，善哉！汝甚愛樂大乘經典，
X36n0659_p0539b16║貪大乘經，愛大乘經，味大乘經，信敬、尊重、供養大乘。
X36n0659_p0539b17║汝今下，是記。記文有二：一、記超越行成道果。
X36n0659_p0539b18║善男子！汝今以此善心因緣，當得超越無量無邊恒
X36n0659_p0539b19║河沙等大菩薩前，成阿耨多羅三藐三菩提。
X36n0659_p0539b20║二，記轉法輪。
X36n0659_p0539b21║汝亦不久復當如我廣為大眾演說如是大般涅槃、
X36n0659_p0539b22║如來佛性、諸佛所說祕密之藏。
X36n0659_p0539b23║三乃往下引證，為二：初引昔，次證今。初舉昔中有
X36n0659_p0539b24║三：一陳菩薩昔行，二者諸天謀議，三者逼試陳解。
X36n0659_p0539c01║初昔行如文。
X36n0659_p0539c02║善男子，乃昔過去佛日未出，我於爾時作婆羅門，修
X36n0659_p0539c03║菩薩行，悉能通達一切外道所有經論，修寂滅行，具
X36n0659_p0539c04║足威儀，其心清淨，不為外來能生欲想之所破壞，滅
X36n0659_p0539c05║瞋恚火，受持常樂我淨之法，周徧求索大乘經典，乃
X36n0659_p0539c06║至不聞方等名字。我於爾時住於雪山，其山清淨，流
X36n0659_p0539c07║泉、浴池、樹林、藥木充滿其地，處處石閒有清流水，多
X36n0659_p0539c08║諸香華周徧嚴飾，眾鳥羣獸不可稱計，甘果滋繁種
X36n0659_p0539c09║別難計，復有無量藕根、甘根、青木香根。我於爾時獨
X36n0659_p0539c10║處其中，唯食諸果，食已繫心思惟坐禪，經無量歲，亦
X36n0659_p0539c11║不聞有如來出世大乘經名。
X36n0659_p0539c12║我修如是下諸天謀議。
X36n0659_p0539c13║善男子，我修如是難行苦行。時彼帝釋諸天人等，心
X36n0659_p0539c14║大驚怪即共集會，各各相謂而說偈言：
X36n0659_p0539c15║各各相指示。清淨雪山中，寂靜離欲主，
X36n0659_p0539c16║功德莊嚴王，已離貪瞋慢，永斷諂愚癡，
X36n0659_p0539c17║口初未曾說，麤惡等語言。
X36n0659_p0539c18║爾時，眾中有一天子，名曰歡喜，復說偈言：
X36n0659_p0540a01║如是離欲人，清淨勤精進，將不求帝釋。
X36n0659_p0540a02║及以諸天耶？若是求道者，修行諸苦行，
X36n0659_p0540a03║是人多欲求，帝釋所坐處。
X36n0659_p0540a04║爾時，復有一仙天子，即為帝釋而說偈言：
X36n0659_p0540a05║天主憍尸迦！不應生是慮，外道修苦行。
X36n0659_p0540a06║何必求帝處？
X36n0659_p0540a07║說是偈已，復作是言：憍尸迦！世有大士，為眾生故不
X36n0659_p0540a08║貪己身，為欲利益諸眾生故，而修種種無量苦行。如
X36n0659_p0540a09║是之人見生死中諸過咎故，設見珍寶滿此大地、諸
X36n0659_p0540a10║山、大海，不生貪著如視涕唾。如是大士棄捨財寶、所
X36n0659_p0540a11║愛妻子、頭目髓腦、手足支節、所居舍宅、象馬車乘、奴
X36n0659_p0540a12║婢童僕，亦不願求生於天上，唯願一切得受快樂。如
X36n0659_p0540a13║我所解，如是大士清淨無染眾結永盡，唯欲志求阿
X36n0659_p0540a14║耨多羅三藐三菩提。
X36n0659_p0540a15║釋提桓因復作是言：如汝言者，是人則為攝取一切
X36n0659_p0540a16║世間眾生。大仙！若此世間有佛樹者，能除一切梵天、
X36n0659_p0540a17║世人及阿脩羅煩惱毒蛇。若諸眾生住是佛樹陰凉
X36n0659_p0540a18║中者，煩惱諸毒悉得消滅。大仙！是人若當未來世中
X36n0659_p0540a19║作善逝者，我等悉當得滅無量熾然煩惱。如是之事
X36n0659_p0540a20║實為難信。何以故？無量眾生發阿耨多羅三藐三菩
X36n0659_p0540a21║提心，見少微緣，於阿耨多羅三藐三菩提即便動轉。
X36n0659_p0540a22║如水中月，水動則動；猶如畫像，難成、易壞；菩提之心
X36n0659_p0540a23║亦復如是，難發、易壞。大仙！如有多人以諸鎧仗牢自
X36n0659_p0540a24║莊嚴欲前討賊，臨陣恐怖則便退散；無量眾生亦復
X36n0659_p0540b01║如是，發菩提心牢自莊嚴，見生死過，心生恐怖即便
X36n0659_p0540b02║退散。大仙！我見如是無量眾生發心之後皆生動轉。
X36n0659_p0540b03║是故，我今雖見是人專修苦行、無惱、無熱，住於道檢、
X36n0659_p0540b04║其行清淨，未能信也。我今要當自往試之，知其實能
X36n0659_p0540b05║堪任荷負阿耨多羅三藐三菩提大重擔不？大仙！猶
X36n0659_p0540b06║如車有二輪則有載用、鳥有二翼堪任飛行；是苦行
X36n0659_p0540b07║者亦復如是，我雖見其堅持禁戒，未知其人有深智
X36n0659_p0540b08║不？若有深智，當知則能堪任荷負阿耨多羅三藐三
X36n0659_p0540b09║菩提之重擔也。大仙！譬如魚母多有胎子，成就者鮮；
X36n0659_p0540b10║如菴羅樹，華多、果少。眾生發心乃有無量，及其成就
X36n0659_p0540b11║少不足言。
X36n0659_p0540b12║二輪者，福慧也。
X36n0659_p0540b13║大仙！我當與汝俱往下，是第三、逼試。先譬燒、打、磨
X36n0659_p0540b14║三試。
X36n0659_p0540b15║大仙，我當與汝俱往試之。大仙，譬如真金，三種試已
X36n0659_p0540b16║乃知其真，謂燒、打、磨。
X36n0659_p0540b17║次、合三試者：一、說半偈試有智、無智。若知文義未
X36n0659_p0540b18║盡，即是有智；若不知者，即是無智。二、示可畏身試
X36n0659_p0540b19║有畏、無畏。若心堅固，不生怖畏；若其浮弱，即生怖
X36n0659_p0540b20║畏。三、從索身試，試其能捨、不捨（云云）。
X36n0659_p0540b21║試彼苦行，亦當如是。爾時，釋提桓因自變其身作羅
X36n0659_p0540b22║剎像，形甚可畏，下至雪山，去其不遠而便立住。是時，
X36n0659_p0540b23║羅剎心無所畏，勇健難當，辯才次第，其聲清雅，宣過
X36n0659_p0540b24║去佛所說半偈：
X36n0659_p0540c01║諸行無常，是生滅法。
X36n0659_p0540c02║半偈者，但說無常一邊，不說常邊，故言半偈。有為
X36n0659_p0540c03║三相，何故但明生滅而不言住？一解：四句偈迮，是
X36n0659_p0540c04║故略之。問：若略，何不略餘字？答：此復有義，住法不
X36n0659_p0540c05║顯生滅，遷謝但明始終，中間宜略。問：三相遷流，那
X36n0659_p0540c06║得有住？住即是常，常即不遷，又與無常異。答：言是
X36n0659_p0540c07║無常之住，竝三相自是無常，而有無常之住，亦應
X36n0659_p0540c08║有無住之常（云云）。
X36n0659_p0540c09║說是半偈已，便住其前，所現形貌，甚可怖畏，顧眄徧
X36n0659_p0540c10║視，觀於四方。是苦行者，聞是半偈，心生歡喜。譬如賈
X36n0659_p0540c11║客，於險難處，夜行失伴，恐怖推索，還遇同侶，心生歡
X36n0659_p0540c12║喜，踊躍無量。亦如久病，未遇良醫，瞻病好藥，後卒得
X36n0659_p0540c13║之。如人沒海，卒遇船舫。如渴乏人，遇清冷水。如為怨
X36n0659_p0540c14║逐，忽然得脫。如久繫獄，卒聞得出。亦如農夫，炎旱得
X36n0659_p0540c15║雨。亦如行人，還得歸家，家人見已，生大歡喜。善男子！
X36n0659_p0540c16║我於爾時，聞是半偈，心中歡喜，亦復如是。即從座起，
X36n0659_p0540c17║以手舉髮，四方顧視，而作是語：向所聞偈，誰之所說？
X36n0659_p0540c18║爾時，四顧不見餘人，唯見羅剎，即說是言：誰開如是
X36n0659_p0541a01║解脫之門？誰能雷震諸佛音聲？誰於生死睡眠之中
X36n0659_p0541a02║而獨覺寤，唱如是言？誰能於此示導生死饑饉眾生
X36n0659_p0541a03║無上道味？無量眾生沈生死海，誰能於中作大船師？
X36n0659_p0541a04║是諸眾生常為煩惱重病所纏，誰能於中為作良醫？
X36n0659_p0541a05║說是半偈啟悟我心，猶如半月漸開蓮華。善男子！我
X36n0659_p0541a06║於爾時更無所見，唯見羅剎，復作是念：將是羅剎說
X36n0659_p0541a07║是偈耶？覆復生疑：或非其說。何以故？是人形容甚可
X36n0659_p0541a08║怖畏，若有得聞是偈句者，一切恐怖醜陋即除，何有
X36n0659_p0541a09║此人形貌如是能說此偈？不應火中出生蓮華，非日
X36n0659_p0541a10║光中出生冷水。善男子！我於爾時復作是念：我今無
X36n0659_p0541a11║智，而此羅剎或能得見過去諸佛，從諸佛所聞是半
X36n0659_p0541a12║偈，我今當問。即便前至是羅剎所，作如是言：善哉，大
X36n0659_p0541a13║士！汝於何處得是過去離怖畏者所說半偈？大士！汝
X36n0659_p0541a14║於何處而得如是半如意珠？大士！是半偈義乃是過
X36n0659_p0541a15║去、未來、現在諸佛世尊之正道也。一切世間無量眾
X36n0659_p0541a16║生常為諸見羅網所覆，終身於此外道法中初不得
X36n0659_p0541a17║聞如是出世十力世雄所說空義。
X36n0659_p0541a18║文云：所說空義。此偈明無常，那得是空？舊解：無常
X36n0659_p0541a19║未是空，但是空方便後方得空。一解不然，只無常
X36n0659_p0541a20║即是空之異名。大品云：無常即動相，動相即空相。
X36n0659_p0541a21║淨名云：不生不滅是無常義。今亦無常是不生不
X36n0659_p0541a22║滅義。
X36n0659_p0541a23║善男子，我問是已，即答我言：大婆羅門，汝今不應問
X36n0659_p0541a24║我是義。何以故？我不食來已經多日，處處求索了不
X36n0659_p0541b01║能得，飢渴苦惱，心亂謬語，非我本心之所知也。我今
X36n0659_p0541b02║力能飛行虗空，至鬱單越乃至天上，處處求食而不
X36n0659_p0541b03║能得，以是之故，我說是語。善男子，我時即復語羅剎
X36n0659_p0541b04║言：大士，若能為我說是偈竟，我當終身為汝弟子。大
X36n0659_p0541b05║士，汝所說者，名字不終，義亦不盡，以何因緣不欲說
X36n0659_p0541b06║耶？夫財施者則有竭盡，法施因緣不可盡也。法施無
X36n0659_p0541b07║盡，多所利益。我今聞此半偈法已，心生驚疑，汝今幸
X36n0659_p0541b08║可為我除斷，說此偈竟，我當終身為汝弟子。羅剎答
X36n0659_p0541b09║言：汝智太過，但自憂身，都不見念。今我定為飢苦所
X36n0659_p0541b10║逼，實不能說。我即問言：汝所食者，為是何物？羅剎答
X36n0659_p0541b11║言：汝不足問，我若說者，令人多怖。我復語言：此中獨
X36n0659_p0541b12║處，更無有人，我不畏汝，何故不說？羅剎答言：我所食
X36n0659_p0541b13║者，唯人煗肉；其所飲者，唯人熱血。自我薄祐，唯食此
X36n0659_p0541b14║食，周徧求索，困不能得。世雖多人，皆有福德，兼為諸
X36n0659_p0541b15║天之所守護，而我無力不能得殺。善男子！我復語言：
X36n0659_p0541b16║汝但具足說是半偈，我聞偈已，當以此身奉施供養。
X36n0659_p0541b17║大士！我設命終，如此之身無所復用，當為虎狼、鴟梟、
X36n0659_p0541b18║鵰鷲之所啖食，而復不得一毫之福。我今為求阿耨
X36n0659_p0541b19║多羅三藐三菩提，捨不堅身以易堅身。羅剎答言：誰
X36n0659_p0541b20║當信汝如是之言，為八字故棄所愛身？善男子！我即
X36n0659_p0541b21║答言：汝真無智。譬如有人施他瓦器得七寶器，我亦
X36n0659_p0541b22║如是，捨不堅身得金剛身。汝言誰當信者，我今有證，
X36n0659_p0541b23║大梵天王、釋提桓因及四天王能證是事。復有天眼
X36n0659_p0541b24║諸菩薩等，為欲利益無量眾生，修行大乘具六度者，
X36n0659_p0541c01║亦能證知。復有十方諸佛世尊利眾生者，亦能證我
X36n0659_p0541c02║為八字成捨是身命。羅剎復言：汝若如是能捨身者，
X36n0659_p0541c03║諦聽諦聽，當為汝說其餘半偈。善男子！我於爾時聞
X36n0659_p0541c04║是語已，心中歡喜，即解己身所著鹿皮，為此羅剎敷
X36n0659_p0541c05║置法座，白言：和上！願坐此座。我即於前叉手長跪而
X36n0659_p0541c06║作是言：唯願和上善為我說其餘半偈，令得具足。羅
X36n0659_p0541c07║剎即說
X36n0659_p0541c08║生滅滅已，寂滅為樂。
X36n0659_p0541c09║爾時，羅剎說是偈已，復作是言：菩薩摩訶薩！汝今已
X36n0659_p0541c10║聞具足偈義，汝之所願為悉滿足，若必欲利諸眾生
X36n0659_p0541c11║者，時施我身。善男子！我於爾時深思此義，然後處處
X36n0659_p0541c12║若石、若壁、若樹、若道書寫此偈，即便更繫所著衣裳，
X36n0659_p0541c13║恐於死後身體露現，即上高樹。爾時，樹神復問我言：
X36n0659_p0541c14║善哉仁者！欲作何事？善男子！我時答言：我欲捨身以
X36n0659_p0541c15║報偈價。樹神又言：如是偈者何所利益？我時答言：如
X36n0659_p0541c16║是偈句乃是過去、未來、現在諸佛所說開空法道，我
X36n0659_p0541c17║為此法棄捨身命，不為利養、名聞、財寶、轉輪聖王、四
X36n0659_p0541c18║大天王、釋提桓因、大梵天王、人天中樂，為欲利益一
X36n0659_p0541c19║切眾生故捨此身。善男子！我捨身時復作是願：願令
X36n0659_p0541c20║一切慳惜之人悉來見我捨離此身，若有少施起貢
X36n0659_p0541c21║高者，亦令得見我為一偈捨此身命如棄草木。我於
X36n0659_p0541c22║爾時，說是語已，尋即放身自投樹下。下未至地，時虗
X36n0659_p0541c23║空中出種種聲，其聲乃至阿迦尼吒。爾時，羅剎還復
X36n0659_p0541c24║釋形，即於空中接取我身安置平地。爾時，釋提桓因
X36n0659_p0542a01║及諸天人、大梵天王，稽首頂禮於我足下，讚言：善哉，
X36n0659_p0542a02║善哉！真是菩薩，能大利益無量眾生，欲於無明黑闇
X36n0659_p0542a03║之中然大法炬。由我愛惜如來大法故相嬈惱，唯願
X36n0659_p0542a04║聽我懺悔罪咎。汝於未來必定成就阿耨多羅三藐
X36n0659_p0542a05║三菩提，願見濟度。爾時，釋提桓因及諸天眾頂禮我
X36n0659_p0542a06║足，於是辭去，忽然不見。善男子！如我往昔為半偈故
X36n0659_p0542a07║捨棄此身，以是因緣便得超越足十二劫，在彌勒前
X36n0659_p0542a08║成阿耨多羅三藐三菩提。善男子！我得如是無量功
X36n0659_p0542a09║德，皆由供養如來正法。
X36n0659_p0542a10║文云寂滅為樂者，涅槃之體非生非滅，今此既云
X36n0659_p0542a11║寂滅為樂，亦得生滅生已寂滅生為樂不？答：任道
X36n0659_p0542a12║者是例，不任則不例。生起相、滅除相，正取除生除
X36n0659_p0542a13║滅是寂滅樂。生是起相，涅槃無生，是故不例。超越
X36n0659_p0542a14║十二劫者，出曜、佛藏等經皆云超九劫，或云根緣
X36n0659_p0542a15║不同，佛為增減說之。
X36n0659_p0542a16║次善男子！汝今亦爾下，證今（云云）。
X36n0659_p0542a17║善男子！汝今亦爾，發阿耨多羅三藐三菩提心，則已
X36n0659_p0542a18║超過無量無邊恒河沙等諸菩薩上。善男子！是名菩
X36n0659_p0542a19║薩住於大乘大般涅槃修於聖行。
X36n0659_p0542a20║大般涅槃經卷第十三
X36n0659_p0542a21║涅槃經疏卷第七
X36n0659_p0542a22║日東　天台沙門本純　分會
X36n0659_p0542a23║
X36n0659_p0542a24║南本大般涅槃經會疏卷第十三