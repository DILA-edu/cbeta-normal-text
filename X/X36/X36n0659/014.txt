X36n0659_p0542b01║
X36n0659_p0542b02║
X36n0659_p0542b03║
X36n0659_p0542b04║南本大般涅槃經會疏卷第十四
X36n0659_p0542b05║
X36n0659_p0542b06║涅槃經疏卷第八
X36n0659_p0542b07║頂法師　撰
X36n0659_p0542b08║天台沙門湛然再治
X36n0659_p0542b09║大般涅槃經梵行品初第二十（卷第十四）
X36n0659_p0542b10║北涼　天竺三藏　曇無讖　譯
X36n0659_p0542b11║晉　沙門　慧嚴　慧觀
X36n0659_p0542b12║　謝靈運　重治
X36n0659_p0542b13║梵行品
X36n0659_p0542b14║諸師謂：梵行四心為體，聖行三品為體。引經云：說
X36n0659_p0542b15║四無量是梵天道，名轉梵輪；說四諦是第一義天
X36n0659_p0542b16║道，名轉法輪。又師言：慧、定、戒為梵行體。七善悉知，
X36n0659_p0542b17║知即慧也；四心是十二門，禪即定也；後明持戒得
X36n0659_p0542b18║失，即是戒也。若然，與聖行何異？異者，梵是化他，聖
X36n0659_p0542b19║是自行。聖以慧為正，戒定相成；梵以戒為正，慧定
X36n0659_p0542b20║相成。聖是聖人所行，梵是淨道。道通凡聖，聖先戒
X36n0659_p0542b21║後慧，梵先慧後戒，是為梵聖異也。又師言：因果是
X36n0659_p0542b22║梵行體。梵者，言淨是涅槃因，能得涅槃，故以因果
X36n0659_p0542b23║為梵行體。義皆不然。若四心為體，斯梵天道，非大
X36n0659_p0542b24║涅槃；若三品為體，雖異聖行，不出二乘，非大涅槃。
X36n0659_p0542c01║因果為體者，尚存因果，云何名淨，非大涅槃？若非
X36n0659_p0542c02║大涅槃，是誰梵行？名義無取，故皆不用。今言梵者
X36n0659_p0542c03║名淨，淨義有三：謂淨淨、不淨淨、非淨淨、非不淨淨。
X36n0659_p0542c04║云何淨淨？所謂七善、四無量心、三品、六念，如是等
X36n0659_p0542c05║法悉是出世涅槃淨道。今以梵行徧淨諸淨，文云：
X36n0659_p0542c06║誰是一切諸善根本？當言慈是。是名淨淨。云何不
X36n0659_p0542c07║淨淨？我說是慈有無量門，所謂神通、調象、調狂、治
X36n0659_p0542c08║眼、治瘡，慈遊世間，悲入湯鑊，慈善根力無所不現，
X36n0659_p0542c09║使諸不淨悉皆得淨。是名不淨淨。云何非淨淨非
X36n0659_p0542c10║不淨淨？所謂大乘大般涅槃，非因非果，非自非他，
X36n0659_p0542c11║非染非淨，畢竟清淨，即是如來常樂我淨。文云：慈
X36n0659_p0542c12║若有無，是有是無，是聲聞慈。慈若有無，非有非無，
X36n0659_p0542c13║如是之慈是如來慈。如來慈者，乃是非淨淨非不
X36n0659_p0542c14║淨淨。若此三慈縱橫竝別，非妙非淨，即一而三，即
X36n0659_p0542c15║三而一，不可思議，乃得名為清淨梵行。從三得名，
X36n0659_p0542c16║名梵行品。文為二：初明梵行，次歎經。初梵行為三：
X36n0659_p0542c17║先七善，次四心，三持戒。初七善中二：初徵，次釋。
X36n0659_p0542c18║善男子！云何菩薩摩訶薩梵行？
X36n0659_p0542c19║釋中三：標、釋、結。
X36n0659_p0542c20║善男子！菩薩摩訶薩住於大乘大般涅槃，住七善法
X36n0659_p0542c21║得具梵行。何等為七？一者、知法，二者、知義，三者、知時，
X36n0659_p0542c22║四者、知足，五者、自知，六者、知眾，七者、知尊卑。
X36n0659_p0542c23║標則標章、唱數、列名。此七善者，前三通自他，次兩
X36n0659_p0542c24║專自行，後兩是化他。若傍正言之，正是化他，傍是
X36n0659_p0543a01║自行。
X36n0659_p0543a02║釋中二：初明別七善，次明圓七善。別七善中即為
X36n0659_p0543a03║七章。初釋知法者，法通自他，以知法故能自行化
X36n0659_p0543a04║他。此章亦有標、釋、結。初標如文。
X36n0659_p0543a05║善男子！云何菩薩摩訶薩知法？
X36n0659_p0543a06║次釋中二：先列，次釋。
X36n0659_p0543a07║善男子，是菩薩摩訶薩知十二部經，所謂修多羅、祇
X36n0659_p0543a08║夜、受記、伽陀、優陀那、尼陀那、阿波陀那、伊帝目多伽、
X36n0659_p0543a09║闍陀伽、毗佛略、阿浮陀達磨、優波提舍。
X36n0659_p0543a10║釋中十二部經為十二段。初云修多羅者。
X36n0659_p0543a11║善男子！何等名為修多羅經？從如是我聞已至歡喜
X36n0659_p0543a12║奉行。如是，一切名修多羅。
X36n0659_p0543a13║舊云：無翻五義訓釋。或云：契經是用此代彼。或云：
X36n0659_p0543a14║契經是正翻。開善云：但通無別。莊嚴云：有別即是
X36n0659_p0543a15║偈頌。長行引成論云：祇夜頌修多羅。
X36n0659_p0543a16║何等名為祇夜經？佛告諸比丘：昔我與汝愚無智慧，
X36n0659_p0543a17║不能如實見四真諦，是故流轉久處生死沒大苦海。
X36n0659_p0543a18║何等為四？苦、集、滅、道。如佛昔日為諸比丘說契經竟。
X36n0659_p0543a19║爾時復有利根眾生，為聽法故後至佛所，即便問人：
X36n0659_p0543a20║如來向者為說何事？佛時知已，即因本經以偈頌曰：
X36n0659_p0543a21║我昔與汝等，不見四真諦，是故久流轉。
X36n0659_p0543a22║生死大苦海，若能見四諦，則得斷生死。
X36n0659_p0543a23║生死既已盡，更不受諸有，是名祇夜。
X36n0659_p0543a24║祇夜者，具足應云路伽祇夜。祇夜翻為句，亦云頌。
X36n0659_p0543b01║開善云等句，莊嚴云等頌，光宅云重頌，是頌長行
X36n0659_p0543b02║之偈。
X36n0659_p0543b03║何等名為受記經？如有經律，如來說時，為諸天人受
X36n0659_p0543b04║佛記莂：汝阿逸多！未來有王，名曰儴佉，當於是世而
X36n0659_p0543b05║成佛道，號曰彌勒，是名受記。
X36n0659_p0543b06║受記者，梵云和伽羅那，論云解義經，此翻受記，即
X36n0659_p0543b07║授六道三乘等記。
X36n0659_p0543b08║何等名為伽陀經？除修多羅及諸戒律，其餘有說四
X36n0659_p0543b09║句之偈，所謂：
X36n0659_p0543b10║諸惡莫作，眾善奉行，自淨其意，是諸佛教。
X36n0659_p0543b11║是名伽陀。
X36n0659_p0543b12║伽陀經一云不等句，二云不等頌，三云直偈，即孤
X36n0659_p0543b13║起偈。所言除修多羅者，除別相被頌長行。又言及
X36n0659_p0543b14║諸戒律者，又除戒律中有此偈，知前有長行無長
X36n0659_p0543b15║行者，即是孤起。
X36n0659_p0543b16║何等名為優陀那經？如佛晡時入於禪定，為諸天眾
X36n0659_p0543b17║廣說法要。時諸比丘各作是念：如來今者為何所作？
X36n0659_p0543b18║如來明且從禪定起，無有人問以他心智。即自說言：
X36n0659_p0543b19║比丘當知，一切諸天壽命極長。汝諸比丘！善哉為他
X36n0659_p0543b20║不求己利、善哉少欲、善哉知足、善哉寂靜。如是諸經
X36n0659_p0543b21║無問自說，是名優陀那
X36n0659_p0543b22║優陀那論云：無頌之。長行經云：無問自說因緣。此
X36n0659_p0543b23║偈出法句。
X36n0659_p0543b24║何等名為尼陀那經？如諸經偈，所因根本為他演說。
X36n0659_p0543c01║如舍衛國有一丈夫，羅網捕鳥得已籠繫，隨與水穀
X36n0659_p0543c02║而復還放。世尊知其本末因緣，而說偈言：
X36n0659_p0543c03║莫輕小惡，以為無殃。水渧雖微，漸盈大器。
X36n0659_p0543c04║是名尼陀那。
X36n0659_p0543c05║尼陀那論云：本末次第，即因緣經。
X36n0659_p0543c06║何等名為阿波陀那經？如戒律中所說譬喻，是名阿
X36n0659_p0543c07║波陀那。
X36n0659_p0543c08║阿波陀那論云：即譬喻經。
X36n0659_p0543c09║何等名為伊帝目多伽經？如佛所說：比丘當知，我出
X36n0659_p0543c10║世時所可說者，名曰界經；鳩留秦佛出世之時，名甘
X36n0659_p0543c11║露皷；拘那含牟尼佛時，名曰法鏡；迦葉佛時，名分別
X36n0659_p0543c12║空。是名伊帝目多伽。
X36n0659_p0543c13║伊帝曰多伽。論云：一竹伊帝曰多伽，開善翻如是
X36n0659_p0543c14║語，莊嚴翻為本事。言我所說名界經者，各有界別，
X36n0659_p0543c15║欲明各有封印，名如是語。
X36n0659_p0543c16║何等名為闍陀伽經？如佛世尊本為菩薩修諸苦行，
X36n0659_p0543c17║所謂：比丘當知，我於過去作鹿、作羆、作麞、作兔，作粟
X36n0659_p0543c18║散王、轉輪聖王、龍、金翅鳥。諸如是等行菩薩道時所
X36n0659_p0544a01║可受身，是名闍陀伽。
X36n0659_p0544a02║闍陀伽論云：本生。然本生、本事不異，即合第九為
X36n0659_p0544a03║本生。第八為如是語開異者，第八名本事，第九名
X36n0659_p0544a04║本生。
X36n0659_p0544a05║何等名為毗佛略經？所謂大乘方等經典，其義廣大
X36n0659_p0544a06║猶如虗空，是名毗佛略。
X36n0659_p0544a07║毗佛略者，論云廣，今經方廣亦云鞞佛略，直廣是
X36n0659_p0544a08║小乘中名，方廣是大乘中名。
X36n0659_p0544a09║何等名為未曾有經？如彼菩薩初出生時，無人扶持
X36n0659_p0544a10║即行七步，放大光明徧照十方；亦如獼猴手捧蜜器
X36n0659_p0544a11║以獻如來；如白頂狗佛邊聽法；如魔波旬變為青牛
X36n0659_p0544a12║行瓦鉢間，令諸瓦鉢互相掁觸無所傷損；如佛初生
X36n0659_p0544a13║入天廟時，令彼天像起下禮敬。如是等經名未曾有。
X36n0659_p0544a14║阿浮陀達磨即未曾有。
X36n0659_p0544a15║何等名為優波提舍經？如佛世尊所說諸經，若作
X36n0659_p0544a16║義論分別廣說辨其相貌，是名優波提舍。
X36n0659_p0544a17║優波提舍即論義，亦云大教，亦云解義。大乘中沒
X36n0659_p0544a18║解義名，光宅以前和伽羅那名解義，謂解受記義
X36n0659_p0544a19║（云云）。
X36n0659_p0544a20║菩薩若能下，是第三、總結。
X36n0659_p0544a21║菩薩若能如是了知十二部經，名為知法。
X36n0659_p0544a22║次釋知義者。
X36n0659_p0544a23║云何菩薩摩訶薩知義？菩薩摩訶薩若於一切文字
X36n0659_p0544a24║語言廣知其義，是名知義。
X36n0659_p0544b01║即知十二部經所詮之理。今明此解極略，應言解
X36n0659_p0544b02║十二部經空平等義，又於一句解無量義，又解畢
X36n0659_p0544b03║竟清淨義。若解三義，義勢則周。
X36n0659_p0544b04║第三，知時。
X36n0659_p0544b05║云何菩薩摩訶薩知時？善男子！菩薩善知如是時中
X36n0659_p0544b06║任修寂靜、如是時中任修精進、如是時中任修捨定、
X36n0659_p0544b07║如是時中任供養佛、如是時中任供養師、如是時中
X36n0659_p0544b08║任修布施、持戒、忍辱、精進、禪定，具足般若波羅蜜，是
X36n0659_p0544b09║名知時。
X36n0659_p0544b10║如是時中，任布施者即是化他，餘句多是自行。
X36n0659_p0544b11║四、釋知足下，兩善是自行。
X36n0659_p0544b12║云何菩薩摩訶薩知足？善男子！菩薩知足，所謂飲、食、
X36n0659_p0544b13║衣、藥，行、住、坐、臥，睡、寤、語、默，是名知足。
X36n0659_p0544b14║五、自知者。
X36n0659_p0544b15║善男子！云何菩薩摩訶薩自知？是菩薩自知我有如
X36n0659_p0544b16║是信、如是戒、如是多聞、如是捨、如是慧、如是去來、如
X36n0659_p0544b17║是正念、如是善行、如是問、如是答，是名自知。
X36n0659_p0544b18║諦視善不善，如曾子曰：吾日三省吾身。
X36n0659_p0544b19║六、云何知眾下，兩善皆屬化他。知眾者：
X36n0659_p0544b20║云何菩薩摩訶薩知眾？善男子！是菩薩知如是等是
X36n0659_p0544b21║剎利眾、婆羅門眾、居士眾、沙門眾，應於是眾如是行
X36n0659_p0544b22║來、如是坐起、如是說法、如是問答，是名知眾。
X36n0659_p0544b23║應備知十法界眾，文中略舉人及二乘，於一一眾
X36n0659_p0544b24║施三業化，但略舉身口。又化他多用身口少用意，
X36n0659_p0544c01║是故略之。
X36n0659_p0544c02║七，知尊卑者。
X36n0659_p0544c03║善男子！云何菩薩摩訶薩知人尊卑？善男子！人有二
X36n0659_p0544c04║種：一者、信，二者、不信。菩薩當知，信者是善，不信者不
X36n0659_p0544c05║名為善。復次，信有二種：一者、常往僧坊，二者、不往。菩
X36n0659_p0544c06║薩當知，其往者善，其不往者不名為善。往僧坊者復
X36n0659_p0544c07║有二種：一者、禮拜，二、不禮拜。菩薩當知，禮拜者善，不
X36n0659_p0544c08║禮拜者不名為善。其禮拜者復有二種：一者、聽法，二
X36n0659_p0544c09║者、不聽。菩薩當知，聽法者善，不聽法者不名為善。其
X36n0659_p0544c10║聽法者復有二種：一、至心聽，二、不至心。菩薩當知，至
X36n0659_p0544c11║心聽者是則名善，不至心者不名為善。至心聽法復
X36n0659_p0544c12║有二種：一者、思義，二、不思義。菩薩當知，思義者善，不
X36n0659_p0544c13║思義者不名為善。其思義者復有二種：一、如說行，二、
X36n0659_p0544c14║不如說行。如說行者是則為善，不如說行不名為善。
X36n0659_p0544c15║如說行者復有二種：一、求聲聞，不能利安饒益一切
X36n0659_p0544c16║苦惱眾生；二者、迴向無上大乘，利益多人令得安樂。
X36n0659_p0544c17║菩薩應知，能利多人得安樂者，最上、最善。
X36n0659_p0544c18║應備知十界尊卑，文亦簡略。不信是闡提，即地獄
X36n0659_p0544c19║界，此則極卑。不往僧坊無事中福德，即餓鬼界。不
X36n0659_p0544c20║禮拜是憍慢，即畜生界。不聽法不受法訓，諂曲佷
X36n0659_p0544c21║㑦，即脩羅界。不至心聽散善不專，即人界。不思義
X36n0659_p0544c22║者，雖至心聽不能思義，即是天法界。不能修行，但
X36n0659_p0544c23║有聞思無有修慧，是二乘方便道，淺劣皆卑。但求
X36n0659_p0544c24║小乘無大志願，雖復發真此亦為卑，若求大乘此
X36n0659_p0545a01║乃為尊。次第相望乃至圓別，是佛菩薩界。如是節
X36n0659_p0545a02║節迭為尊卑。
X36n0659_p0545a03║善男子去，即第二、明圓七善。舉兩譬者，如意珠譬
X36n0659_p0545a04║圓生善，甘露譬圓滅惡，一善一切善無善不備，一
X36n0659_p0545a05║滅一切滅無惡不除，故舉兩譬。先譬，次合譬，可見。
X36n0659_p0545a06║善男子！如諸寶中，如意寶珠最為勝妙；如諸味中，甘
X36n0659_p0545a07║露最上；
X36n0659_p0545a08║次如是下，合譬。
X36n0659_p0545a09║如是，菩薩於人、天中最勝、最上、不可譬喻。
X36n0659_p0545a10║云於人天中最尊最勝，若直以世人天解者，未為
X36n0659_p0545a11║允當。於賢聖人天中尊勝，乃應今文。
X36n0659_p0545a12║善男子！是名下，第三、總結。
X36n0659_p0545a13║善男子！是名菩薩摩訶薩住於大乘大涅槃經住七
X36n0659_p0545a14║善法。菩薩住是七善法已，得具梵行。
X36n0659_p0545a15║能具七善，即梵行中之一品。
X36n0659_p0545a16║第二、明四無量心者，亦名四等。無量從境，四等從
X36n0659_p0545a17║心。何者？前境非一，故名無量；在境雖多，我心一相，
X36n0659_p0545a18║故名為等。通而為言，境亦名等，心亦無量（云云）。文
X36n0659_p0545a19║為二：初、明四心，後、明心果。初、辨四心，又二：先、明次
X36n0659_p0545a20║第四，後、明圓四。次第又三：一、略標，二、論義，三、領解。
X36n0659_p0545a21║初、標，如文。
X36n0659_p0545a22║復次，善男子！復有梵行，謂：慈、悲、喜、捨。
X36n0659_p0545a23║次迦葉下論義。先問次答。問開五難：一難四心應
X36n0659_p0545a24║三，二難四心應一，三重難四心應三，四難四心應
X36n0659_p0545b01║二，五重難四心應一。合而言之亦成三難：第一與
X36n0659_p0545b02║第三難四令三，第二與第五難四令一，第四一難
X36n0659_p0545b03║難四令二。且依經文而分五難。
X36n0659_p0545b04║迦葉菩薩白佛言：世尊！若多修慈能斷瞋恚，修悲心
X36n0659_p0545b05║者亦斷瞋恚，云何而言四無量心？推義而言則應有
X36n0659_p0545b06║三。
X36n0659_p0545b07║第一、以兩心無異，同能治瞋，應同是一；喜能與樂，
X36n0659_p0545b08║捨能除癡，是故但三，不應有四。
X36n0659_p0545b09║慈有三緣下，第二、皆同，有二難令唯一。
X36n0659_p0545b10║世尊！慈有三緣：一、緣眾生，二、緣於法，三、則無緣。悲、喜、
X36n0659_p0545b11║捨心亦復如是。若從是義，唯應有一，不應有四。眾生
X36n0659_p0545b12║緣者，緣於五陰願與其樂，是名眾生緣。法緣者，緣諸
X36n0659_p0545b13║眾生所須之物而施與之，是名法緣。無緣者，緣於如
X36n0659_p0545b14║來，是名無緣。慈者多緣貧窮眾生，如來大師永離貧
X36n0659_p0545b15║窮受第一樂，若緣眾生則不緣佛；法亦如是。以是義
X36n0659_p0545b16║故，緣如來者名曰無緣。
X36n0659_p0545b17║先唱三緣，次釋三心。三緣深淺，但為一義。然約境
X36n0659_p0545b18║雖異，緣心無別。如緣貧窮，即眾生緣。知此貧人應
X36n0659_p0545b19║須衣食，即是法緣。若知眾生須知如來受第一樂，
X36n0659_p0545b20║則無所須，即是無緣。能緣既一，不應有四，故只是
X36n0659_p0545b21║一。緣五陰名眾生緣者，五陰從何而生？緣所須物
X36n0659_p0545b22║而施與之，是名法緣。若緣如來不須此物，即是無
X36n0659_p0545b23║緣。欲明緣境心徧，乃至上緣於佛，況復餘境。
X36n0659_p0545b24║慈之所緣下，第三、舉三緣難。
X36n0659_p0545c01║世尊！慈之所緣一切眾生，如緣父母、妻子、親屬，以是
X36n0659_p0545c02║義故名眾生緣。法緣者，不見父母、妻子、親屬，見一切
X36n0659_p0545c03║法皆從緣生，是名法緣。無緣者，不住法相及眾生相，
X36n0659_p0545c04║是名無緣。悲、喜、捨心亦復如是。是故應三，不應有四。
X36n0659_p0545c05║眾生境淺，法空則深，無緣兩無，是故極深。既有三
X36n0659_p0545c06║緣，寧得有四？只應有三。成論人云：緣生是生空，緣
X36n0659_p0545c07║法是法空，緣如來是平等空。此失文意。文云：緣眾
X36n0659_p0545c08║生者，緣於父母妻子，願與其樂，何時云空？
X36n0659_p0545c09║人有二種下，第四難。
X36n0659_p0545c10║世尊！人有二種：一者、見行，二者、愛行。見行之人多修
X36n0659_p0545c11║慈、悲，愛行之人多修喜、捨，是故應二，不應有四。
X36n0659_p0545c12║人有二種：見行利根、愛行鈍根。利人好瞋，為教鈍
X36n0659_p0545c13║者十徧不解，是故生瞋。為此義故，須修慈悲以捨
X36n0659_p0545c14║瞋心。鈍見利者恒生嫉妬，所以令其修於喜捨，即
X36n0659_p0545c15║除嫉妬。若爾，只見有二，不應有四。
X36n0659_p0545c16║夫無量者下，第五、以名字離合作難。
X36n0659_p0545c17║世尊！夫無量者名曰無邊，邊不可得故名無量。若無
X36n0659_p0545c18║量者，則應是一，不應言四。若言四者，何得無量？是故
X36n0659_p0546a01║應一，不應四也。
X36n0659_p0546a02║既言無量，豈得唯四？既其但四，不應無量。若無量
X36n0659_p0546a03║者，唯應是一。
X36n0659_p0546a04║次如來答，為二：先破定四之執，次答無四之難。初
X36n0659_p0546a05║有三：一明教門廣略不定，二明反常不定，三明治
X36n0659_p0546a06║惑不定。既其不定，何必須四？初約十二因緣不定
X36n0659_p0546a07║為答。
X36n0659_p0546a08║佛告迦葉：善男子！諸佛如來為諸眾生所宣法要，其
X36n0659_p0546a09║言祕密，難可了知。或為眾生說一因緣，如說何等為
X36n0659_p0546a10║一因緣？所謂一切有為之法。善男子！或說二種：因緣
X36n0659_p0546a11║及果。或說三種：煩惱、業、苦。或說四種：無明、諸行、生與
X36n0659_p0546a12║老死。或說五種：所謂受、愛、取、有及生。或說六種：三世
X36n0659_p0546a13║因果。或說七種：謂識、名色、六入、觸、受及以愛、取。或說
X36n0659_p0546a14║八種：除無明、行及生、老死，其餘八事。或說九種：如城
X36n0659_p0546a15║經中，除無明、行、識，其餘九事。或說十一：如為薩遮尼
X36n0659_p0546a16║犍子說，除生一法，其餘十一。或時具說十二因緣：如
X36n0659_p0546a17║王舍城為迦葉等具說十二無明及至生、老、病、死。善
X36n0659_p0546a18║男子！如一因緣，為眾生故種種分別，無量心法亦復
X36n0659_p0546a19║如是。善男子！以是義故，於諸如來深祕行處不應生
X36n0659_p0546a20║疑。
X36n0659_p0546a21║或十一乃至二一因緣，隨機利益，不可為定。除生
X36n0659_p0546a22║一法者，河西云：薩遮尼犍聰明鍱腹，頭戴火冠，來
X36n0659_p0546a23║至佛所，其心高逸，不聽佛法，密迹杵擬，怖方聽法。
X36n0659_p0546a24║其父是梵志，母是尼犍，俱共出家，以從非法父母
X36n0659_p0546b01║生故，唯此為恥，餘無所憚。佛將護之，故除生一法，
X36n0659_p0546b02║唯說十一。為迦葉說，以辟支根利，復無忌諱，具說
X36n0659_p0546b03║十二。
X36n0659_p0546b04║善男子！如來方便下，第二、反常不定，或謂口密不
X36n0659_p0546b05║定。
X36n0659_p0546b06║善男子！如來世尊有大方便，無常說常、常說無常，說
X36n0659_p0546b07║樂為苦、說苦為樂，不淨說淨、淨說不淨，我說無我、無
X36n0659_p0546b08║我說我，於非眾生說為眾生、於實眾生說非眾生，非
X36n0659_p0546b09║物說物、物說非物，非實說實、實說非實，非境說境、境
X36n0659_p0546b10║說非境，非生說生、生說非生，乃至無明說明、明說無
X36n0659_p0546b11║明，色說非色、非色說色，非道說道、道說非道。善男子！
X36n0659_p0546b12║如來以是無量方便為調眾生，豈虗妄耶？
X36n0659_p0546b13║佛實具足常樂我淨，亦說無常不淨；生死實是無
X36n0659_p0546b14║常不淨，亦說常樂我淨。
X36n0659_p0546b15║善男子！或有眾生下，第三、治惑不定，謂身密不定。
X36n0659_p0546b16║善男子！或有眾生貪於財貨，我於其人自化其身作
X36n0659_p0546b17║轉輪王，於無量歲隨其所須種種供給，然後教化令
X36n0659_p0546b18║其安住阿耨多羅三藐三菩提。若有眾生貪著五欲，
X36n0659_p0546b19║於無量歲以妙五欲充滿其願，然後勸化令其安住
X36n0659_p0546b20║阿耨多羅三藐三菩提。若有眾生榮豪自貴，我於其
X36n0659_p0546b21║人無量歲中為作僕使，趨走給侍得其心已，即復勸
X36n0659_p0546b22║化令其安住阿耨多羅三藐三菩提。若有眾生性戾
X36n0659_p0546b23║自是，須人訶諫，我於無量百千歲中教訶諫喻令心
X36n0659_p0546b24║調順，然後復勸令其安住阿耨多羅三藐三菩提。善
X36n0659_p0546c01║男子！如來如是於無量歲以種種方便，令諸眾生安
X36n0659_p0546c02║住阿耨多羅三藐三菩提，豈虗妄耶？諸佛如來雖處
X36n0659_p0546c03║眾惡，無所染汙猶如蓮華。善男子！應如是知四無量
X36n0659_p0546c04║義。
X36n0659_p0546c05║作轉輪王施財是捨，與五欲樂是喜，作僕使趍走
X36n0659_p0546c06║是慈，訶諫是悲。
X36n0659_p0546c07║善男子！是無量下，第二、答無四之問。又二：前總、後
X36n0659_p0546c08║別。總又二：初舉二事，次總非前問。舉二事者，前舉
X36n0659_p0546c09║體異，次明用異。初體異者。
X36n0659_p0546c10║善男子！是無量心體性有四，若有修行生大梵處。
X36n0659_p0546c11║得報不同，慈得徧淨，悲得空處，喜得識處，捨得不
X36n0659_p0546c12║用，處處異故。治惑不同。
X36n0659_p0546c13║如是無量伴類下，第二、明用異者。
X36n0659_p0546c14║善男子！如是，無量伴類有四，是故名四。夫修慈者，能
X36n0659_p0546c15║斷貪欲；修悲心者，能斷瞋恚；修喜心者，能斷不樂；修
X36n0659_p0546c16║捨心者，能斷貪欲、瞋恚眾生。
X36n0659_p0546c17║貪取人物，慈與人物，瞋與人苦，悲拔人苦，嫉忌人
X36n0659_p0546c18║樂，喜與人樂，癡長憎愛，捨亡愛憎。
X36n0659_p0547a01║以是義故下，二、總結前非。
X36n0659_p0547a02║善男子！以是義故，得名為四，非一、二、三。
X36n0659_p0547a03║非一者，非第二、第五；非二者，非第四；非三者，非第
X36n0659_p0547a04║一、第三。
X36n0659_p0547a05║如汝所言下，第二、別答五問，即為五章。此初，答第
X36n0659_p0547a06║一、治惑難，唯三無四。
X36n0659_p0547a07║善男子！如汝所言慈能斷瞋，悲亦如是應說三者，汝
X36n0659_p0547a08║今不應作如是難。何以故？善男子！恚有二種：一、能奪
X36n0659_p0547a09║命，二、能鞭撻。修慈則能斷彼奪命，修悲則能除彼鞭
X36n0659_p0547a10║撻。善男子！以是義故，豈非四耶？復次，瞋有二種：一、瞋
X36n0659_p0547a11║眾生，二、瞋非眾生。修慈心者斷瞋眾生，修悲心者斷
X36n0659_p0547a12║非眾生。復次，瞋有二種：一、有因緣，一、無因緣。修慈心
X36n0659_p0547a13║者斷有因緣，修悲心者斷無因緣。復次，瞋有二種：一、
X36n0659_p0547a14║於過去久已積習，二、於現在今始積習。修慈心者能
X36n0659_p0547a15║斷過去，修悲心者斷於現在。復次，瞋有二種：一、瞋聖
X36n0659_p0547a16║人，二、瞋凡夫。修慈心者斷瞋聖人，修悲心者斷瞋凡
X36n0659_p0547a17║夫。復次，瞋有二種：一、上，二、中。修慈斷上，修悲斷中。善
X36n0659_p0547a18║男子！以是義故，則名為四。何得難言應三非四？
X36n0659_p0547a19║今明雖同治瞋，瞋有輕重，是故成四有六。復次，如
X36n0659_p0547a20║文。
X36n0659_p0547a21║是故迦葉是無量下，答第二、同緣難。
X36n0659_p0547a22║是故，迦葉！是無量心伴類相對分別為四。
X36n0659_p0547a23║治惑不同伴類有四，何得令同有三緣但共為一？
X36n0659_p0547a24║復以器下，答第三、淺深難，難令有三。
X36n0659_p0547b01║復以器故，應名為四。器若有慈，則不得有悲、喜、捨心。
X36n0659_p0547b02║以是義故，應四無減。
X36n0659_p0547b03║今明隨用有四，豈逐行為三？或言器是境。
X36n0659_p0547b04║以行分別下，答第四、據人利鈍難。
X36n0659_p0547b05║善男子！以行分別故應有四。若行慈時無悲、喜、捨，是
X36n0659_p0547b06║故有四。
X36n0659_p0547b07║欲明雖有兩人而有四行，不得為二。
X36n0659_p0547b08║以無量故下，答第五、名字難，為二：初、列四章門；次、
X36n0659_p0547b09║廣解釋。
X36n0659_p0547b10║善男子！以無量故亦得名四。夫無量者則有四種：有
X36n0659_p0547b11║無量心有緣非自在、有無量心自在非緣、有無量心
X36n0659_p0547b12║亦緣亦自在、有無量心非緣非自在。
X36n0659_p0547b13║何等無量有緣非自在？緣於無量無邊眾生而不能
X36n0659_p0547b14║得自在三昧，雖得不定，或得、或失。何等無量自在非
X36n0659_p0547b15║緣？如緣父母、兄弟、姉妹欲令安樂，非無量緣。何等無
X36n0659_p0547b16║量亦緣亦自在？謂諸佛、菩薩。何等無量非緣非自在？
X36n0659_p0547b17║聲聞、緣覺不能廣緣無量眾生，亦非自在。善男子！以
X36n0659_p0547b18║是義故，名四無量，非諸聲聞、緣覺所知，乃是諸佛、如
X36n0659_p0547b19║來境界。善男子！如是四事，聲聞、緣覺雖名無量，少不
X36n0659_p0547b20║足言；諸佛、菩薩乃得名為無量、無量。
X36n0659_p0547b21║欲明無量尚有四句，何妨得有四種無量？
X36n0659_p0547b22║迦葉白佛下，第三、領解，如文。
X36n0659_p0547b23║迦葉菩薩白佛言：世尊！如是，如是！實如聖言。諸佛如
X36n0659_p0547b24║來所有境界，非諸聲聞、緣覺所及。
X36n0659_p0547c01║世尊！頗有菩薩下，第二、明不次第，即圓四心。又二：
X36n0659_p0547c02║初、料簡小慈；次、顯大慈。此之大小小亦不小，不可
X36n0659_p0547c03║以凡夫為小、二乘為大，二乘為小、菩薩為大。何以
X36n0659_p0547c04║故？凡夫、二乘俱不住於大涅槃故。今以次第慈為
X36n0659_p0547c05║小、不次第慈為大，此兩俱住大涅槃故。有人以似
X36n0659_p0547c06║為小、真為大，此亦不然，次第似真俱小、不次第似
X36n0659_p0547c07║真俱大，故簡小大有兩問答。
X36n0659_p0547c08║世尊！頗有菩薩住於大乘大般涅槃得慈悲心，非是
X36n0659_p0547c09║大慈大悲心不？
X36n0659_p0547c10║初問：有菩薩住大涅槃，有慈悲心，非是大慈心不？
X36n0659_p0547c11║此正問次第梵行。
X36n0659_p0547c12║次佛答，為三：一、唱有，二、釋有，三、結有。初唱如文。
X36n0659_p0547c13║佛言：有。
X36n0659_p0547c14║次釋有中二：先出境，次明觀。
X36n0659_p0547c15║善男子！菩薩若於諸眾生中三品分別：一者、所親，二
X36n0659_p0547c16║者、怨憎，三者、中人。於親人中復作三品，謂上、中、下；怨
X36n0659_p0547c17║憎亦爾。
X36n0659_p0547c18║初境有九品，怨、親、中人各有三品。或謂中人唯一
X36n0659_p0547c19║但七，中人於我無怨無親，不須開三，一往如此。然
X36n0659_p0547c20║此中人不無愚智貴賤之殊，故可分三，便成九境，
X36n0659_p0547c21║即有九慈。
X36n0659_p0547c22║次是菩薩下，正明修觀。
X36n0659_p0547c23║是菩薩摩訶薩於上親所與增上樂，於中、下親亦復
X36n0659_p0547c24║平等與增上樂；於上怨所與少分樂，於中怨所與中
X36n0659_p0548a01║品樂，於下怨所與增上樂。菩薩如是轉增修習，於上
X36n0659_p0548a02║怨所與中品樂，於中、下怨等與上樂；轉復修習，於上、
X36n0659_p0548a03║中、下等與上樂。若上怨所與上樂者，爾時得名慈心
X36n0659_p0548a04║成就。菩薩爾時於其父母及上怨所，得平等心無有
X36n0659_p0548a05║差別。
X36n0659_p0548a06║若全未修，但欲與其三親、三樂、三怨、三苦，三種中
X36n0659_p0548a07║人不與苦樂。若初修慈，於三親中與三品樂，於三
X36n0659_p0548a08║中人與三品樂。於三怨人，上怨與下樂，中怨與中
X36n0659_p0548a09║樂，下怨與上樂。第二修時，上怨與中樂，中下兩怨
X36n0659_p0548a10║與其上樂。第三修時，三怨併與上樂，未是親中三
X36n0659_p0548a11║種之樂。第四修時，即以中人、下樂併與三怨。第五
X36n0659_p0548a12║修時，以中人、中樂併與三怨。第六修時，以中人、上
X36n0659_p0548a13║樂併與三怨。第七修時，以三親、下樂併與三怨。第
X36n0659_p0548a14║八修時，以三親、中樂併與三怨。第九修時，以三親、
X36n0659_p0548a15║上樂併與三怨。是名上怨與增上樂，爾時得名慈
X36n0659_p0548a16║心成就。又直取二品樂與九種境：初入觀時，三親
X36n0659_p0548a17║與三樂；第二時，中親與上樂，下親與中樂；第三時，
X36n0659_p0548a18║下親與上樂；第四時，下中人與下樂；第五時，下中
X36n0659_p0548a19║人與中樂；第六時，下中人與上樂；第七時，上怨與
X36n0659_p0548a20║下樂；第八時，上怨與中樂；第九時，上怨與上樂。是
X36n0659_p0548a21║名慈心。或就今文中，但略有四番入觀：初番，三親
X36n0659_p0548a22║等與上樂，此總三親以為一番，別開三怨以為三
X36n0659_p0548a23║番。是菩薩若明修觀，實有九品修習不同，而今文
X36n0659_p0548a24║中但明三品。
X36n0659_p0548b01║善男子！是名得慈下，第三、結有。
X36n0659_p0548b02║善男子，是名得慈，非大慈也。
X36n0659_p0548b03║世尊何緣下，是第二番，亦先問、次答。
X36n0659_p0548b04║世尊！何緣菩薩得如是慈，猶故不得名為大慈？
X36n0659_p0548b05║答：為三：一、唱難成，二、釋，三、結。初文唱。
X36n0659_p0548b06║善男子，以成難故，不名大慈。
X36n0659_p0548b07║次何以故下，釋先法。
X36n0659_p0548b08║何以故？久於過去無量劫中，多集煩惱，未修善法，是
X36n0659_p0548b09║故不能於一日中調伏其心。
X36n0659_p0548b10║次譬。
X36n0659_p0548b11║善男子！譬如豌豆，乾時錐刺終不可著。諸煩惱堅亦
X36n0659_p0548b12║復如是，雖一日夜繫心不散，難可調伏。又如家犬不
X36n0659_p0548b13║畏於人，山林、野鹿見人怖走。瞋恚難去，如守家狗；慈
X36n0659_p0548b14║心易失，如彼野鹿。是故，此心離可調伏。以是義故，不
X36n0659_p0548b15║名大慈。復次，善男子！譬如畫石，其文常在；畫水速滅，
X36n0659_p0548b16║勢不久住。瞋恚難除，譬如畫石；善根易滅，猶如畫水。
X36n0659_p0548b17║是故，此心難得調伏。如大火聚，其明久住，電光之明
X36n0659_p0548b18║不得暫停。瞋如火聚、慈如電明，是故，此心難得調伏。
X36n0659_p0548b19║凡舉四譬，如文。惑強慈弱，不得名大；達惑慈成，方
X36n0659_p0548b20║名大慈。
X36n0659_p0548b21║以是義下，第三、結。
X36n0659_p0548b22║以是義故，不名大慈。
X36n0659_p0548b23║善男子！菩薩住初地下，是第二、顯大明圓。四心方
X36n0659_p0548b24║是大慈。文為二：一、明大慈，二、明虗實。初大慈又三：
X36n0659_p0548c01║一、正明大慈，二、明兼用，三、明善本。初正明大慈又
X36n0659_p0548c02║三，謂唱、釋、結。初唱如文。
X36n0659_p0548c03║善男子！菩薩摩訶薩住於初地，名曰：大慈。
X36n0659_p0548c04║何以故？善男子！最極惡者名一闡提。初住菩薩修大
X36n0659_p0548c05║慈時，於一闡提心無差別，不見其過故不生瞋。
X36n0659_p0548c06║次釋中意者，上來於上怨與上樂，未於闡提與其
X36n0659_p0548c07║上樂。今此圓慈緣於闡提，但見實相不見其過，故
X36n0659_p0548c08║不生瞋方是大慈。
X36n0659_p0548c09║三、結，如文。
X36n0659_p0548c10║以是義故，得名大慈。
X36n0659_p0548c11║善男子！為諸眾生下，是第二、明慈兼用者。
X36n0659_p0548c12║善男子！為諸眾生除無利益，是名大慈；欲與眾生無
X36n0659_p0548c13║量利樂，是名大悲。於諸眾生心生歡喜，是名大喜；無
X36n0659_p0548c14║所擁護，名為大捨。若不見我法相已身，見一切法平
X36n0659_p0548c15║等無二，是名大捨；自捨己樂施與他人，是名大捨。
X36n0659_p0548c16║若慈但與樂，悲唯拔苦，則非兼用。今明慈亦拔苦，
X36n0659_p0548c17║悲亦與樂。捨中亦二，如文。
X36n0659_p0548c18║唯四無量心下，第三、明善本，為三：初、為六度本；
X36n0659_p0549a01║善男子！唯四無量能令菩薩增長具足六波羅蜜，其
X36n0659_p0549a02║餘諸行不必能爾。
X36n0659_p0549a03║次為發心本。
X36n0659_p0549a04║善男子！菩薩摩訶薩先得世間四無量心，然後乃發
X36n0659_p0549a05║阿耨多羅三藐三菩提心，次第方得出世間者。
X36n0659_p0549a06║三、自相本。
X36n0659_p0549a07║善男子！因世無量得出世無量，以是義故，名大無量。
X36n0659_p0549a08║迦葉白佛下，第二、明虗實開善謂為實觀。亦先問、
X36n0659_p0549a09║次答。問為三：一、奪難；二、縱難；三、遮難。初奪難者又
X36n0659_p0549a10║二：先法、次譬。初法者。
X36n0659_p0549a11║迦葉菩薩白佛言：世尊！除無利益與利樂者，實無所
X36n0659_p0549a12║為。如是思惟即是虗觀，無有實利。
X36n0659_p0549a13║明雖欲拔苦，實未拔苦，皆是虗言；雖欲與樂，實不
X36n0659_p0549a14║得樂，此是假說。
X36n0659_p0549a15║次舉譬顯。
X36n0659_p0549a16║世尊！譬如比丘觀不淨時，見所著衣悉是皮想而實
X36n0659_p0549a17║非皮，所可食啖皆作蟲想而實非蟲，觀好美羮作穢
X36n0659_p0549a18║汁想而實非穢，觀所食酪猶如髓腦而實非腦，觀骨
X36n0659_p0549a19║粹粖猶如𪍑想而實非𪍑。四無量心亦復如是，不能
X36n0659_p0549a20║真實利益眾生令其得樂，雖口發言與眾生樂而實
X36n0659_p0549a21║不得。如是之觀非虗妄耶？
X36n0659_p0549a22║亦如比丘，作假想觀。觀羮為穢，而實非穢。雖言與
X36n0659_p0549a23║樂，實不得樂。
X36n0659_p0549a24║世尊！若非虗妄下，第二、縱難。
X36n0659_p0549b01║世尊！若非虗妄實與樂者，彼諸眾生何故不以諸佛
X36n0659_p0549b02║菩薩威德力故一切受樂？
X36n0659_p0549b03║縱有實益，何以不見得安樂者？若實與樂，今佛菩
X36n0659_p0549b04║薩無量無邊，何以不見與眾生樂？
X36n0659_p0549b05║若當真實下，第三、遮難。
X36n0659_p0549b06║若當真實不得樂者，如佛所說：我念往昔唯修慈心，
X36n0659_p0549b07║經此劫世七反成壞不來此生。世界成時生梵天中，
X36n0659_p0549b08║世界壞時生光音天。若生梵天，力勢自在無能摧伏，
X36n0659_p0549b09║於千梵中最勝最上名大梵王。有諸眾生皆於我所
X36n0659_p0549b10║生最上想，三十六反作忉利王、釋提桓因，無量百千
X36n0659_p0549b11║作轉輪王。唯修慈心乃得如是人天果報。若不實者，
X36n0659_p0549b12║云何得與此義相應？
X36n0659_p0549b13║佛若答言：是虗無實。如來亦由往昔行慈得為梵
X36n0659_p0549b14║主，最勝最上，何得無益？是故遮云不得無益，故名
X36n0659_p0549b15║遮難。
X36n0659_p0549b16║次佛言：善男子下，答前三難：初答遮難，次答奪難，
X36n0659_p0549b17║三答縱難。初答遮難，為二：先歎其遮；
X36n0659_p0549b18║佛言：善哉，善哉！善男子！汝真勇猛無所畏懼。
X36n0659_p0549b19║次正答，答中四偈，為三：初一行明大慈。
X36n0659_p0549b20║即為迦葉而說偈言：
X36n0659_p0549b21║若於一眾生，不生瞋恚心，而願與彼樂，
X36n0659_p0549b22║是名為慈善。
X36n0659_p0549b23║次一，行大悲。
X36n0659_p0549b24║一切眾生中，若起於悲心，是名聖種性。
X36n0659_p0549c01║得福報無量。
X36n0659_p0549c02║三，兩行格量。
X36n0659_p0549c03║設使五通仙，悉滿此大地，有大自在主，
X36n0659_p0549c04║奉施其所安，象馬種種物，所得福報果，
X36n0659_p0549c05║不及修一慈，十六分中一。
X36n0659_p0549c06║實能與樂，功德無量。
X36n0659_p0549c07║善男子！夫修慈心下，二、答奪難，又二：初、唱真實。
X36n0659_p0549c08║善男子，夫修慈者，實非妄想，諦是真實。若是聲聞、緣
X36n0659_p0549c09║覺之慈，是名虗妄，諸佛菩薩真實不虗。
X36n0659_p0549c10║故舉聲聞假想之悲，顯菩薩是實。
X36n0659_p0549c11║云何知耶？第二、廣明是實，又五：一、實能轉境，二、實
X36n0659_p0549c12║能治惑，三、實能善本，四、實能徧諸法，五、實不可思
X36n0659_p0549c13║議。初為三：一、唱，二、釋，三、結。初如文。
X36n0659_p0549c14║云何知耶？
X36n0659_p0549c15║善男子！菩薩摩訶薩修行如是大涅槃者，觀土為金、
X36n0659_p0549c16║觀金為土，地作水相、水作地相，水作火相、火作水相，
X36n0659_p0549c17║地作風相、風作地相，隨意成就，無有虗妄；觀實眾生
X36n0659_p0549c18║為非眾生、觀非眾生為實眾生，悉隨意成，無有虗妄。
X36n0659_p0550a01║釋中意者，解此有二：一、實能轉境，二、但能令見。若
X36n0659_p0550a02║轉金為土，則可實轉；若令眾生為非眾生，但能令
X36n0659_p0550a03║見。一師云：經云能成，云何二解？菩薩非但能轉金
X36n0659_p0550a04║成土，亦轉眾生成非眾生。非眾生者即是草木，轉
X36n0659_p0550a05║非眾生成於眾生。若言眾生本來虗妄無所有者，
X36n0659_p0550a06║當知眾生有非眾生；若言諸法有安樂性，即非眾
X36n0659_p0550a07║生亦是眾生。情與無情、有性無性，准此可知。私問：
X36n0659_p0550a08║若眾生與非眾生實更互轉，情作無情、無情作情，
X36n0659_p0550a09║是義難信。若不實轉，聖力徒施。總而言之，只是諸
X36n0659_p0550a10║佛菩薩自既依正，不二而二、二而不二，能令眾生
X36n0659_p0550a11║亦復如是，此則永轉。若暫轉者不無斯義，亦令轉
X36n0659_p0550a12║者不自覺知，況復慈即如來、如來即慈，慈即佛性、
X36n0659_p0550a13║佛性即諸法？敬請後德，思之思之。
X36n0659_p0550a14║善男子！當知菩薩四無量心是實思惟，非不真實。
X36n0659_p0550a15║復次善男子下，第二、明實能治惑。又三：謂唱、釋、結。
X36n0659_p0550a16║復次，善男子！云何名為真實思惟？謂能斷除諸煩惱
X36n0659_p0550a17║故。
X36n0659_p0550a18║善男子！夫修慈者，能斷貪欲；修悲心者，能斷瞋恚；修
X36n0659_p0550a19║喜心者，能斷不樂；修捨心者，能斷貪、恚及眾生相。
X36n0659_p0550a20║以是義故，名真實思惟。
X36n0659_p0550a21║舊云：四等但是功德猗樂相伏，非究竟斷。此中四
X36n0659_p0550a22║等即是般若，即是能斷。
X36n0659_p0550a23║復次，善男子！四無量下，第三、明實為善本。又二：先、
X36n0659_p0550a24║明能為大乘善本；次、明能為三乘善本。初又二：初、
X36n0659_p0550b01║明通為一切善本；次、明能為布施之本。初文可見。
X36n0659_p0550b02║復次，善男子！菩薩摩訶薩四無量心，能為一切諸善
X36n0659_p0550b03║根本。
X36n0659_p0550b04║善男子！菩薩下，二、偏明為布施之本。又五：一、正施
X36n0659_p0550b05║本；二、無相為得；三、有相為失；四、明一心即四心；五、
X36n0659_p0550b06║廣發誓願。
X36n0659_p0550b07║善男子！菩薩摩訶薩若不得見貧窮眾生，無緣生慈；
X36n0659_p0550b08║若不生慈，則不能起慧施之心。以施因緣，令諸眾生
X36n0659_p0550b09║得安隱樂，所謂飲食、車乘、衣服、華香、牀臥、舍宅、燈明。
X36n0659_p0550b10║初明施本；舉八事為下，八事作本。
X36n0659_p0550b11║如是施時下，第二、明無相為得。又三：初、總；次、別；三、
X36n0659_p0550b12║結。初總如文。
X36n0659_p0550b13║如是施時，心無繫縛，不生貪著，必定迴向阿耨多羅
X36n0659_p0550b14║三藐三菩提。
X36n0659_p0550b15║其心爾時無所依止，妄想永斷，不為怖畏名稱利養，
X36n0659_p0550b16║不求人天所受快樂，不生憍慢，不望反報，不為誑他
X36n0659_p0550b17║故行布施，不求富貴。凡行施時，不見受者、持戒破戒、
X36n0659_p0550b18║是田非田、此是知識此非知識，施時不見是器非器，
X36n0659_p0550b19║不擇日時、是處非處，亦復不計饑饉豐樂，不見因果、
X36n0659_p0550b20║此是眾生此非眾生、是福非福。
X36n0659_p0550b21║次別中云不見因果者，施時是因、得報是果，得果
X36n0659_p0550b22║是常、不得是斷，菩薩皆不作如此施。
X36n0659_p0550b23║三、雖復下，結，如文。
X36n0659_p0550b24║雖復不見施者、受者及以財物，乃至不見斷及果報，
X36n0659_p0550c01║而常行施無有斷絕。
X36n0659_p0550c02║善男子！菩薩若見下，第三、明有相為失。為三：法、譬、
X36n0659_p0550c03║合。法如文。
X36n0659_p0550c04║善男子！菩薩若見持戒、破戒乃至果報，終不能施；若
X36n0659_p0550c05║不布施，則不具足檀波羅蜜；若不具足檀波羅蜜，則
X36n0659_p0550c06║不能成阿耨多羅三藐三菩提。
X36n0659_p0550c07║善男子，譬如有人身被毒箭，其人眷屬欲令安隱，為
X36n0659_p0550c08║除毒故，即命良醫而為拔箭。彼人方言：且待莫觸，我
X36n0659_p0550c09║今當觀如是毒箭從何方來？誰之所射？為是剎利、婆
X36n0659_p0550c10║羅門、毗舍、首陀？復更作念：是何木耶？竹耶？柳耶？其鏃
X36n0659_p0550c11║鐵者何冶所出？剛耶？柔耶？其毛羽者是何鳥翼？烏鴟
X36n0659_p0550c12║鷲耶？所有毒者為從作生自然而有？為是人毒、惡蛇
X36n0659_p0550c13║毒耶？如是癡人竟未能知，尋便命終。
X36n0659_p0550c14║譬中人，譬淺行菩薩。箭，譬慳起。眷屬請醫，譬知識
X36n0659_p0550c15║勸施。言且待者，譬不肎時施。我當觀者，取相分別。
X36n0659_p0550c16║毒箭誰射，譬分別福田若持若犯。何箭竹柳，譬分
X36n0659_p0550c17║別施物，何物可捨、何物不可。所有毒者，譬執施之
X36n0659_p0550c18║人。竟不知施而命終者，既不得施，為慳所蔽，斷善
X36n0659_p0551a01║根命。
X36n0659_p0551a02║合譬如文。
X36n0659_p0551a03║善男子！菩薩亦爾，若行施時，分別受者、持戒、破戒乃
X36n0659_p0551a04║至果報，終不能施；若不能施，則不具足檀波羅蜜；若
X36n0659_p0551a05║不具足檀波羅蜜，則不能成阿耨多羅三藐三菩提。
X36n0659_p0551a06║復次，善男子下，第四、一心，即四顯圓慈相。
X36n0659_p0551a07║復次，善男子！菩薩摩訶薩行布施時，於諸眾生慈心
X36n0659_p0551a08║平等猶如子想。又，行施時於諸眾生起悲憫心，譬如
X36n0659_p0551a09║父母瞻視病子；行施之時其心歡喜，猶如父母見子
X36n0659_p0551a10║病愈；既施之後其心放捨，猶如父母見子長大能自
X36n0659_p0551a11║存活。
X36n0659_p0551a12║明行施時具有四等：施時生慈及以起悲，施時心
X36n0659_p0551a13║喜，施已是捨。
X36n0659_p0551a14║菩薩於慈心中下，第五、廣發誓願。凡有八重：初、明
X36n0659_p0551a15║施食乃至燈明。初三如文。
X36n0659_p0551a16║是菩薩摩訶薩於慈心中布施食時，常作是願：我今
X36n0659_p0551a17║所施，悉與一切眾生共之。以是因緣，令諸眾生得大
X36n0659_p0551a18║智食，勤進迴向無上大乘。願諸眾生得善智食，不求
X36n0659_p0551a19║聲聞、緣覺之食。願諸眾生得法喜食，不求愛食。願諸
X36n0659_p0551a20║眾生悉得般若波羅蜜食，皆令充滿，攝取無閡增上
X36n0659_p0551a21║善根。願諸眾生解達空相，得無閡身，猶如虗空。願諸
X36n0659_p0551a22║眾生常為受者，憐憫一切，為眾福田。善男子！菩薩摩
X36n0659_p0551a23║訶薩修慈心時，凡所施食，應當堅發如是等願。
X36n0659_p0551a24║復次，善男子！菩薩摩訶薩於慈心中布施漿時，常作
X36n0659_p0551b01║是願：我今所施，悉與一切眾生共之。以是因緣，令諸
X36n0659_p0551b02║眾生趣大乘河，飲八味水，速履無上菩提之道，離於
X36n0659_p0551b03║聲聞、緣覺枯竭，渴仰志求無上佛乘，斷煩惱渴，渴仰
X36n0659_p0551b04║法味，離生死愛，愛樂大乘大般涅槃，具足法身，得諸
X36n0659_p0551b05║三昧，入於甚深智慧大海。願諸眾生得甘露味，菩提
X36n0659_p0551b06║出世，離欲寂靜，如是諸味。願諸眾生具足無量百千
X36n0659_p0551b07║法味，具法味已，得見佛性，見佛性已，能雨法雨，雨法
X36n0659_p0551b08║雨已，佛性徧覆，猶如虗空。復令其餘無量眾生得一
X36n0659_p0551b09║法味，所謂大乘，非諸聲聞、辟支佛味。願諸眾生得一
X36n0659_p0551b10║甜味，無有六種差別之味。願諸眾生唯求法味，無閡
X36n0659_p0551b11║佛法所行之味，不求餘味。善男子！菩薩摩訶薩於慈
X36n0659_p0551b12║心中布施漿時，應當堅發如是等願。
X36n0659_p0551b13║復次，善男子！菩薩摩訶薩於慈心中施車乘時，常作
X36n0659_p0551b14║是願：我今所施，悉與一切眾生共之。以是因緣，普令
X36n0659_p0551b15║眾生成於大乘、得住大乘、不退於乘、不動轉乘、金剛
X36n0659_p0551b16║座乘、不求聲聞辟支佛乘、向於佛乘、無能伏乘、無羸
X36n0659_p0551b17║乏乘、不退沒乘、無上乘、十力乘、大功德乘、未曾有乘、
X36n0659_p0551b18║希有乘、難得乘、無邊乘、知一切乘。善男子！菩薩摩訶
X36n0659_p0551b19║薩於慈心中施車乘時，常應如是堅發誓願。
X36n0659_p0551b20║復次，善男子！菩薩摩訶薩於慈心中布施衣時，常作
X36n0659_p0551b21║是願：我今所施悉與一切眾生共之。以是因緣，令諸
X36n0659_p0551b22║眾生得慚愧衣、法界覆身、裂諸見衣、衣服離身一尺
X36n0659_p0551b23║六寸、得金色身、所受諸觸柔耎無閡、光色潤澤、皮膚
X36n0659_p0551b24║細耎、常光無量、無色離色。願諸眾生皆悉普得無色
X36n0659_p0551c01║之身、過一切色、得入無色大般涅槃。善男子！菩薩摩
X36n0659_p0551c02║訶薩布施衣時，應當如是堅發誓願：
X36n0659_p0551c03║第四、施衣，云離身一尺六寸者，一、依理云：裂諸見
X36n0659_p0551c04║衣，除十六知見。二、依事云：面各四寸，即一尺六寸。
X36n0659_p0551c05║復次，善男子！菩薩摩訶薩於修慈中，布施華香、塗香、
X36n0659_p0551c06║粖香、諸雜香時，常作是願：我今所施，悉與一切眾生
X36n0659_p0551c07║共之。以是因緣，令諸眾生一切皆得佛華三昧，七覺
X36n0659_p0551c08║妙鬘繫其首頂。願諸眾生形如滿月，所見諸色微妙
X36n0659_p0551c09║第一。願諸眾生皆成一相，百福莊嚴。願諸眾生隨意
X36n0659_p0551c10║得見可意之色。願諸眾生常遇善友，得無閡香，離諸
X36n0659_p0551c11║臭穢。願諸眾生具諸善根無上珍寶。願諸眾生相視
X36n0659_p0551c12║和悅，無有憂苦，咸備眾善，不相憂念。願諸眾生戒香
X36n0659_p0551c13║具足。願諸眾生持無閡戒，香氣芬馥，充滿十方。願諸
X36n0659_p0551c14║眾生得堅牢戒、無悔之戒、一切智戒，離諸破戒，悉得
X36n0659_p0551c15║無戒、未曾有戒、無師戒、無作戒、無穢戒、無汙染戒、竟
X36n0659_p0551c16║已戒、究竟戒、平等戒，塗割善惡，等無憎愛。願諸眾生
X36n0659_p0551c17║得無上戒、大乘之戒、非小乘戒。願諸眾生悉得具足
X36n0659_p0551c18║尸波羅蜜，猶如諸佛所成就戒。願諸眾生悉為布施、
X36n0659_p0551c19║持戒、忍辱、精進、禪、智之所熏修。願諸眾生悉得成就
X36n0659_p0551c20║大般涅槃微妙蓮華，其華香氣充滿十方。願令眾生
X36n0659_p0551c21║純食大乘大般涅槃無上香膳，如蠭采華，但取香味。
X36n0659_p0551c22║願諸眾生悉得成就無量功德所熏之身。善男子！菩
X36n0659_p0551c23║薩摩訶薩於慈心中施華香時，常當堅發如是誓願。
X36n0659_p0551c24║第五施華香中云無戒者，是無戒之戒，非是不受
X36n0659_p0552a01║及受不得之無。華嚴云：如虗空戒，無所依戒。大集
X36n0659_p0552a02║云：無所住戒，見住戒非故。言無作戒者，非是非色
X36n0659_p0552a03║非心之無作，乃是此戒不作生死涅槃之戒。餘三
X36n0659_p0552a04║如文。
X36n0659_p0552a05║復次，善男子！菩薩摩訶薩於慈心中施牀敷時，常作
X36n0659_p0552a06║是願：我今所施悉與一切眾生共之。以是因緣，令諸
X36n0659_p0552a07║眾生得天中天所臥之牀，得大智慧坐四禪處，臥於
X36n0659_p0552a08║菩薩所臥之牀，不臥聲聞、辟支佛牀；願諸眾生得安
X36n0659_p0552a09║樂臥、離生死牀、成大涅槃師子臥牀；願諸眾生坐此
X36n0659_p0552a10║牀已，復為其餘無量眾生示現神通師子遊戲；願諸
X36n0659_p0552a11║眾生住此大乘大宮殿中，為諸眾生演說佛性；願諸
X36n0659_p0552a12║眾生坐無上牀，不為世法之所降伏；願諸眾生得忍
X36n0659_p0552a13║辱牀，離於生死、饑饉、凍餓；願諸眾生得無畏牀，永離
X36n0659_p0552a14║一切煩惱、怨賊；願諸眾生得清淨牀，專求無上正真
X36n0659_p0552a15║之道；願諸眾生得善法牀，常為善友之所擁護；願諸
X36n0659_p0552a16║眾生得右脅臥牀，依因諸佛所行之法。善男子！菩薩
X36n0659_p0552a17║摩訶薩於慈心中施牀敷時，應當堅發如是誓願：
X36n0659_p0552a18║復次，善男子！菩薩摩訶薩於慈心中施舍宅時，常作
X36n0659_p0552a19║是願：我今所施，悉與一切眾生共之。以是因緣，令諸
X36n0659_p0552a20║眾生處大乘舍，修行善友所行之行，修大悲行、六波
X36n0659_p0552a21║羅蜜行、大正覺行、一切菩薩所行、道行、無邊廣大如
X36n0659_p0552a22║虗空行；願諸眾生皆得正念，遠離惡念；願諸眾生悉
X36n0659_p0552a23║得安住常、樂、我、淨，永離四倒；願諸眾生悉皆受持出
X36n0659_p0552a24║世文字；願諸眾生必為無上一切智器；願諸眾生悉
X36n0659_p0552b01║皆得入甘露法舍；願諸眾生初、中、後心常入大乘涅
X36n0659_p0552b02║槃之宅；願諸眾生於未來世常處菩薩所居宮殿。善
X36n0659_p0552b03║男子！菩薩摩訶薩於慈心中施舍宅時，常當堅發如
X36n0659_p0552b04║是誓願。
X36n0659_p0552b05║復次，善男子！菩薩摩訶薩於慈心中施燈明時，常作
X36n0659_p0552b06║是願：我今所施，悉與一切眾生共之。以是因緣，令諸
X36n0659_p0552b07║眾生光明無量，安住佛法。願諸眾生常得照明；願諸
X36n0659_p0552b08║眾生得色微妙光澤第一；願諸眾生其目清淨，無諸
X36n0659_p0552b09║翳網；願諸眾生得大智炬，善解無我、無眾生相、無人、
X36n0659_p0552b10║無命；願諸眾生皆得覩見清淨佛性，猶如虗空；願諸
X36n0659_p0552b11║眾生肉眼清淨，徹見十方恒沙世界；願諸眾生得佛
X36n0659_p0552b12║光明，普照十方；願諸眾生得無閡明，皆悉得見清淨
X36n0659_p0552b13║佛性；願諸眾生得大智明，破一切闇及一闡提；願諸
X36n0659_p0552b14║眾生得無量光，普照無量諸佛世界；願諸眾生然大
X36n0659_p0552b15║乘燈，離二乘錠；願諸眾生所得光明，滅無明闇，過逾
X36n0659_p0552b16║千日；願諸眾生得火珠明，悉滅三千大千世界所有
X36n0659_p0552b17║黑闇；願諸眾生具足五眼，悟諸法相，成無師覺；願諸
X36n0659_p0552b18║眾生無見無明；願諸眾生悉得大乘大般涅槃微妙
X36n0659_p0552b19║光明，示悟眾生真實佛性。善男子！菩薩摩訶薩於慈
X36n0659_p0552b20║心中施燈明時，常應堅發如是誓願。
X36n0659_p0552b21║善男子！一切聲聞下，第二、為三乘本。又三：初、明三
X36n0659_p0552b22║乘；次、一切法；三、總結。以此章用慈攝一切法，無法
X36n0659_p0552b23║不徧，圓慈之義轉更明顯。然善本者即是利他，利
X36n0659_p0552b24║他之中慈悲最勝。初文即是三乘。
X36n0659_p0552c01║善男子！一切聲聞、緣覺、菩薩、諸佛如來所有善根，慈
X36n0659_p0552c02║為根本。
X36n0659_p0552c03║菩薩摩訶薩下，第二、別列一切法。
X36n0659_p0552c04║善男子！菩薩摩訶薩修習慈心，能生如是無量善根，
X36n0659_p0552c05║所謂不淨、出息、入息、無常、生滅、四念處、七方便、三觀
X36n0659_p0552c06║處、十二因緣、無常等觀、煗法、頂法、忍法、世第一法、見
X36n0659_p0552c07║道、修道、正勤、如意、諸根、諸力、七菩提分、八道、四禪、四
X36n0659_p0552c08║無量心、八解脫、八勝處、十一切入、空、無相、願、無爭三
X36n0659_p0552c09║昧、知他心智及諸神通、知本際智、聲聞智、緣覺智、菩
X36n0659_p0552c10║薩智、佛智。善男子！如是等法，慈為根本。
X36n0659_p0552c11║不淨與出入息，即是二甘露門。七方便者，數師云：
X36n0659_p0552c12║一、不淨，二、別相，三、總相，四、煗，五、頂，六、忍，七、世第一。
X36n0659_p0552c13║論師云：一、色苦，二、色集，三、色滅，四、色道，五、色過，六、
X36n0659_p0552c14║色味，七、色出。三觀處者，謂苦、無常、無我，此小乘名。
X36n0659_p0552c15║若大乘者，觀十二因緣、苦、業、煩惱，以為三觀。又瓔
X36n0659_p0552c16║珞經明三觀者，二諦觀、平等觀、中道第一義觀（云
X36n0659_p0552c17║云）。無諍有三解：一云慈心成故無諍，二云空解明
X36n0659_p0552c18║故無諍，三云隨心覺照與物不諍。本際智者，二解：
X36n0659_p0552c19║一、空解為本際故，阿若憍陳如名了本際；二、以邊
X36n0659_p0552c20║際智緣延促自在為本際智。
X36n0659_p0552c21║以是義下，第三、總結。
X36n0659_p0552c22║善男子，以是義故，慈是真實，非虗妄也。若有人問：誰
X36n0659_p0552c23║是一切諸善根本？當言慈是。以是義故，實非虗妄。
X36n0659_p0552c24║善男子！能為善者下，是第四、實徧，即是諸善，亦是
X36n0659_p0553a01║徧於一切善法。明圓慈轉顯又二：先明即大乘諸
X36n0659_p0553a02║善一十五句，次明即小乘諸善有十六句。
X36n0659_p0553a03║善男子！能為善者名實思惟，實思惟者即名為慈，慈
X36n0659_p0553a04║即如來，慈即大乘，大乘即慈，慈即如來。善男子！慈即
X36n0659_p0553a05║菩提道，菩提道即如來，如來即慈。善男子！慈即大梵，
X36n0659_p0553a06║大梵即慈，慈即如來。善男子！慈者能為一切眾生而
X36n0659_p0553a07║作父母，父母即慈，慈即如來。善男子！慈者乃是不可
X36n0659_p0553a08║思議諸佛境界，不可思議諸佛境界即是慈也，當知
X36n0659_p0553a09║慈者即是如來。善男子！慈者即是眾生佛性，如是佛
X36n0659_p0553a10║性久為煩惱之所覆蔽，故令眾生不得覩見，佛性即
X36n0659_p0553a11║慈，慈即如來。善男子！慈即大空，大空即慈，慈即如來。
X36n0659_p0553a12║善男子，慈即虗空，虗空即慈，慈即如來。善男子，慈即
X36n0659_p0553a13║是常，常即是法，法即是僧，僧即是慈，慈即如來。善男
X36n0659_p0553a14║子，慈即是樂，樂即是法，法即是僧，僧即是慈，慈即如
X36n0659_p0553a15║來。善男子，慈即是淨，淨即是法，法即是僧，僧即是慈，
X36n0659_p0553a16║慈即如來。善男子，慈即是我，我即是法，法即是僧，僧
X36n0659_p0553a17║即是慈，慈即如來。善男子，慈即甘露，甘露即慈，慈即
X36n0659_p0553a18║佛性，佛性即法，法即是僧，僧即是慈，慈即如來。善男
X36n0659_p0553a19║子，慈者即是一切菩薩無上之道，道即是慈，慈即如
X36n0659_p0553a20║來。善男子，慈者即是諸佛世尊無量境界，無量境界
X36n0659_p0553a21║即是慈也，當知是慈即是如來。
X36n0659_p0553a22║初十五句，句句中皆結是如來慈。
X36n0659_p0553a23║慈若無常下，是第二、徧小乘善法。
X36n0659_p0553a24║善男子！慈若無常，無常即慈，當知是慈是聲聞慈。善
X36n0659_p0553b01║男子！慈若是苦，苦即是慈，當知是慈是聲聞慈。善男
X36n0659_p0553b02║子！慈若不淨，不淨即慈，當知是慈是聲聞慈。善男子！
X36n0659_p0553b03║慈若無我，無我即慈，當知是慈是聲聞慈。善男子！慈
X36n0659_p0553b04║若妄想，妄想即慈，當知是慈是聲聞慈。善男子！慈若
X36n0659_p0553b05║不名檀波羅蜜、非檀之慈，當知是慈是聲聞慈，乃至
X36n0659_p0553b06║般若波羅蜜亦復如是。善男子！慈若不能利益眾生，
X36n0659_p0553b07║如是之慈是聲聞慈。善男子！慈若不入一相之道，當
X36n0659_p0553b08║知是慈是聲聞慈。善男子！慈若不能覺了諸法，當知
X36n0659_p0553b09║是慈是聲聞慈。善男子！慈若不能見如來性，當知是
X36n0659_p0553b10║慈是聲聞慈。善男子！慈若見法悉是有相，當知是慈
X36n0659_p0553b11║是聲聞慈。善男子！慈若有漏，有漏慈者是聲聞慈。善
X36n0659_p0553b12║男子！慈若有為，有為之慈是聲聞慈。善男子！慈若不
X36n0659_p0553b13║能住於初住、非初住慈，當知即是聲聞之慈。善男子！
X36n0659_p0553b14║慈若不能得佛十力、四無所畏，當知是慈是聲聞慈。
X36n0659_p0553b15║善男子！慈若能得四沙門果，當知是慈是聲聞慈。
X36n0659_p0553b16║亦十六句，句句後皆結，是聲聞慈。
X36n0659_p0553b17║善男子！慈若有無下，第五、明實不可思議。又四：一、
X36n0659_p0553b18║歎大慈體；二、歎行慈人；三、歎詮慈教，即大涅槃；四、
X36n0659_p0553b19║歎說慈主。初、歎慈體。
X36n0659_p0553b20║善男子，慈若有、無、非有非無，如是之慈非諸聲聞、辟
X36n0659_p0553b21║支佛等所能思議。善男子，慈若不可思議，法不可思
X36n0659_p0553b22║議，佛性不可思議，如來亦不可思議。
X36n0659_p0553b23║舊有三解：一云：眾生慈緣有，法緣緣無，無緣緣非
X36n0659_p0553b24║有非無。二云：初地至三地，空心多故是無；四地至
X36n0659_p0553c01║七地，有心多故是有；八地至十地，有無竝觀，故云
X36n0659_p0553c02║非有非無。三云：同據佛果，妙有故是有，無生死界
X36n0659_p0553c03║故是無，冥真故非有非無。今言不然，緣五陰法，如
X36n0659_p0553c04║何是無？若是無者，即應入真；既不入真，何得是無？
X36n0659_p0553c05║又若是無，無緣何異？又初地至三地，豈一向空？又
X36n0659_p0553c06║非有無，豈皆佛地？今文歎於行慈之人，但行慈者
X36n0659_p0553c07║皆有雙非，不必唯佛，此乃正明梵行中意。若緣淨，
X36n0659_p0553c08║淨是無；若緣不淨，淨是有；若緣非淨非不淨，是非
X36n0659_p0553c09║有非無，不竝不別。又緣於三諦，緣真故無，緣俗故
X36n0659_p0553c10║有，緣中故非有非無。中論云：因緣所生法，即空、即
X36n0659_p0553c11║假、即中道義。問：四句是戲論，何以釋經？答：定性四
X36n0659_p0553c12║句即是戲論，假名四句非是戲論。
X36n0659_p0553c13║菩薩住於下，第二、歎行慈人。
X36n0659_p0553c14║善男子！菩薩摩訶薩住於大乘大般涅槃修如是慈，
X36n0659_p0553c15║雖復安於睡眠之中而不睡眠，勤精進故；雖常覺寤
X36n0659_p0553c16║亦無覺寤，以無眠故；於睡眠中，諸天雖護亦無護者，
X36n0659_p0553c17║不行惡故；眠不惡夢，無有不善，離睡眠故；命終之後，
X36n0659_p0553c18║雖生梵天亦無所生，得自在故。善男子！夫修慈者，能
X36n0659_p0553c19║得成就如是無量無邊功德。
X36n0659_p0553c20║是大涅槃下，第三、歎詮慈之教。
X36n0659_p0553c21║善男子，是大涅槃微妙經典，亦能成就如是無量無
X36n0659_p0553c22║邊功德。
X36n0659_p0553c23║諸佛如來下，第四、歎說慈之主。
X36n0659_p0553c24║諸佛如來亦得成就如是無量無邊功德。
X36n0659_p0554a01║迦葉白佛下，第三、追答第二、縱難。前難云：慈悲若
X36n0659_p0554a02║實，應有利益。故更牒問請答。
X36n0659_p0554a03║迦葉菩薩白佛言：世尊！菩薩摩訶薩所有思惟悉是
X36n0659_p0554a04║真實，聲聞、緣覺非真實者，一切眾生何故不以菩薩
X36n0659_p0554a05║威力等受快樂？若諸眾生實不得樂，當知菩薩所修
X36n0659_p0554a06║慈心為無利益。
X36n0659_p0554a07║還復進退兩難：一、就實修慈為難。若佛實修，應與
X36n0659_p0554a08║眾生，何以眾生不得慈益？若慈不能與眾生益，慈
X36n0659_p0554a09║即無用。
X36n0659_p0554a10║答又三：初明實有益，二引事證，三結歎不思議。初
X36n0659_p0554a11║又三：前唱有益，次善男子下釋益，三以是義故下
X36n0659_p0554a12║結益。初如文。
X36n0659_p0554a13║佛言：善男子！菩薩之慈非不利益。
X36n0659_p0554a14║次釋益。
X36n0659_p0554a15║善男子！有諸眾生或必受苦、或有不受。若有眾生必
X36n0659_p0554a16║受苦者，菩薩之慈為無利益，謂一闡提。若有受苦不
X36n0659_p0554a17║必定者，菩薩之慈則為利益，令彼眾生悉受快樂。善
X36n0659_p0554a18║男子！譬如有人遙見師子、虎、豹、豺狼、羅剎鬼等自然
X36n0659_p0554a19║生怖，夜行見杌亦生恐畏。善男子！如是，諸人自然怖
X36n0659_p0554a20║畏。眾生如是，見修慈者自然受樂。
X36n0659_p0554a21║若定業不轉則不得益，若不定業則得益也。雖是
X36n0659_p0554a22║定業，若修善者還成不定。如定壽八十，此不可轉，
X36n0659_p0554a23║中間非橫，慈即益之。云何定業？如初興殺起重毒
X36n0659_p0554a24║害，殺時決定，殺後暢快，竝起恚心，此業即定，則不
X36n0659_p0554b01║能與樂。若不定者，慈能與樂。問：業自不定，自應得
X36n0659_p0554b02║樂，何須慈與？答：業雖不定，或轉成定，若得慈益，轉
X36n0659_p0554b03║重為輕。見虎豹等自然生怖者，喻行慈者人見生
X36n0659_p0554b04║喜。
X36n0659_p0554b05║善男子！以是義故，菩薩修慈是實思惟，非無利益。
X36n0659_p0554b06║善男子！我說是慈有無量門下，第二、引事為證。
X36n0659_p0554b07║善男子！我說是慈有無量門，所謂神通。善男子！如提
X36n0659_p0554b08║婆達教阿闍世欲害如來，是時我入王舍大城次第
X36n0659_p0554b09║乞食，阿闍世王即放護財狂醉之象，欲令害我及諸
X36n0659_p0554b10║弟子。其象爾時蹹殺無量百千眾生，眾生死已多有
X36n0659_p0554b11║血氣，是象嗅已狂醉倍常，見我翼從被服赤色，謂呼
X36n0659_p0554b12║是血而復見趣。我弟子中未離欲者四散馳走，唯除
X36n0659_p0554b13║阿難！爾時，王舍城中一切人民同時舉聲號哭流淚，
X36n0659_p0554b14║作如是言：怪哉！如來今日終沒，如何正覺一旦散壞？
X36n0659_p0554b15║是時，調達心生歡喜：瞿曇沙門滅沒甚善，從今已往
X36n0659_p0554b16║真是不現。快哉！此計我願得遂。善男子！我於爾時為
X36n0659_p0554b17║欲降伏護財象故，即入慈定舒手示之，即於五指出
X36n0659_p0554b18║五師子。是象見已，其心怖畏失大小便，舉身投地敬
X36n0659_p0554b19║禮我足。善男子！我時手指實無師子，乃是修慈善根
X36n0659_p0554b20║力故令彼調伏。
X36n0659_p0554b21║凡舉八事，慈運神通以教眾生。初事中文云謂呼
X36n0659_p0554b22║是血者，有三解：此是十二秊前未制壞色，故專著
X36n0659_p0554b23║赤。二云、五部不同，十誦一衣三種雜點，五分、四分
X36n0659_p0554b24║三隨著一，謂青泥、木蘭，木蘭赤色。三云、三色衣中，
X36n0659_p0554c01║一衣即用三色點之，如大豆許。但諸弟子併著點
X36n0659_p0554c02║衣，但其點雖小，遙望猶赤。
X36n0659_p0554c03║次五事可見。
X36n0659_p0554c04║復次，善男子！我欲涅槃，始初發足向拘尸那城，有五
X36n0659_p0554c05║百力士於其中路平治埽灑。中有一石，眾欲舉移盡
X36n0659_p0554c06║力不能，我時憐憫即起慈心。彼諸力士尋即見我以
X36n0659_p0554c07║足拇指舉此大石擲置虗空，還以手接安置右掌，吹
X36n0659_p0554c08║令碎粖復還合之，令彼力士貢高心息，即為略說種
X36n0659_p0554c09║種法要，令其俱發阿耨多羅三藐三菩提心。善男子！
X36n0659_p0554c10║如來爾時實不以指舉此大石在虗空中，還置右掌
X36n0659_p0554c11║吹令碎粖復合如本。善男子！當知即是慈善根力，令
X36n0659_p0554c12║諸力士見如是事。
X36n0659_p0554c13║復次，善男子！此南天竺有一大城，名首波羅。於是城
X36n0659_p0554c14║中有一長者，名曰盧至，為眾導主，已於過去無量佛
X36n0659_p0554c15║所植諸善本。善男子！彼大城中一切人民，信伏邪道，
X36n0659_p0554c16║奉事尼犍。我時欲度彼長者故，從王舍城至彼城邑，
X36n0659_p0554c17║其間相去六十五由旬。佛與大眾步行而往，為欲化
X36n0659_p0554c18║度彼諸人故。尼犍聞我欲至彼城，即作是念：沙門瞿
X36n0659_p0554c19║曇若至此者，此諸人民便當捨我，不復供給。我等窮
X36n0659_p0554c20║悴，如何存活？諸尼犍輩各各分散，告彼城人：沙門瞿
X36n0659_p0554c21║曇今欲來此。然諸沙門委棄父母，東西馳騁，所至之
X36n0659_p0554c22║處，能令土地五穀不登，人民饑饉，死亡者眾，病瘦相
X36n0659_p0554c23║尋，無可救解。瞿曇無賴，純將諸惡羅剎、鬼神以為侍
X36n0659_p0554c24║從，無父、無母、孤窮之人，而就咨啟，為作門徒。所可教
X36n0659_p0555a01║詔，純說虗空，隨其至處，初無安樂。彼人聞已，即懷怖
X36n0659_p0555a02║畏，頭面敬禮尼犍子足，白言：大師！我等今者當設何
X36n0659_p0555a03║計？尼犍答言：沙門瞿曇性好叢林、流泉、清水，外設有
X36n0659_p0555a04║者，宜應毀壞。汝等便可相與出城，斬伐林木，勿令有
X36n0659_p0555a05║遺，流泉、井池填以臭穢，堅閉城門，各嚴器仗，當壁防
X36n0659_p0555a06║護，勤自固守。彼設來者，莫令得前；若不前者，汝當安
X36n0659_p0555a07║隱。我等亦當作種種術，令彼瞿曇復道還去。彼諸人
X36n0659_p0555a08║民聞是語已，敬奉施行，斬伐樹木，汙辱諸水，莊嚴器
X36n0659_p0555a09║仗，牢自防護。善男子！我於爾時至彼城已，不見一切
X36n0659_p0555a10║樹木、叢林，唯見諸人莊嚴器仗，當壁自守。見是事已，
X36n0659_p0555a11║尋生憐憫，慈心向之，所有樹木還生如本，復更生長
X36n0659_p0555a12║其餘諸樹不可稱計。河池、井泉，其水清淨，盈滿其中
X36n0659_p0555a13║如青瑠璃，生眾雜華彌覆其上，變其城壁為紺瑠璃。
X36n0659_p0555a14║城內人民悉得徹見我及大眾，門自開闢，無能制者，
X36n0659_p0555a15║所嚴器仗變成雜華。盧至長者而為上首，與其人民
X36n0659_p0555a16║俱共相隨來至我所，我即為說種種法要，令彼諸人
X36n0659_p0555a17║一切皆發阿耨多羅三藐三菩提心。善男子！我於爾
X36n0659_p0555a18║時實不化作種種樹木、清淨流水、盈滿河池，變其本
X36n0659_p0555a19║城為紺瑠璃，令彼人民徹見我身，開其城門，器仗為
X36n0659_p0555a20║華。善男子！當知皆是慈善根力，能令彼人見如是事。
X36n0659_p0555a21║復次，善男子！舍衛城有婆羅門女，名婆私吒，唯有一
X36n0659_p0555a22║子，愛之甚重，遇病命終。爾時，女人愁毒入心，狂亂失
X36n0659_p0555a23║性，裸身無恥，遊行四衢，啼哭失聲，唱言：子！子！汝何處
X36n0659_p0555a24║去？周徧城邑，無有休已。而是女人已於先佛植眾德
X36n0659_p0555b01║本。善男子！我於是女起慈憫心。是時，女人即得見我，
X36n0659_p0555b02║便生子想，還得本心，前抱我身，如愛子法。我時即告
X36n0659_p0555b03║侍者阿難：汝可持衣與是女人。既與衣已，便為種種
X36n0659_p0555b04║說諸法要。是女聞法，歡喜踊躍，發阿耨多羅三藐三
X36n0659_p0555b05║菩提心。善男子！我於爾時實非彼子，彼非我母，亦無
X36n0659_p0555b06║抱持。善男子！當知皆是慈善根力令彼女人見如是
X36n0659_p0555b07║事。
X36n0659_p0555b08║復次，善男子！波羅柰城有優婆夷名摩訶斯那達多，
X36n0659_p0555b09║已於過去無量先佛種諸善根。是優婆夷夏九十日
X36n0659_p0555b10║屈請眾僧奉施醫藥。是時眾中有一比丘身嬰重病，
X36n0659_p0555b11║良醫診之，當須肉藥。若得肉者，病則可除；若不得肉，
X36n0659_p0555b12║命將不全。時優婆夷聞醫此言，尋持黃金徧至市里，
X36n0659_p0555b13║唱如是言：誰有肉賣？吾欲買之。若有肉者，當等與金。
X36n0659_p0555b14║周徧城市悉不能得。是優婆夷尋自取刀割其股肉，
X36n0659_p0555b15║切以為羮，下種種香施病比丘。比丘服已，病即得差。
X36n0659_p0555b16║是優婆夷患瘡苦惱，不能堪忍，即發聲言：南無佛陀！
X36n0659_p0555b17║南無佛陀！我於爾時在舍衛城聞其音聲，於是女人
X36n0659_p0555b18║起大慈心。是女尋見我持良藥塗其瘡上，還復如本。
X36n0659_p0555b19║我即為說種種妙法，聞法歡喜，發阿耨多羅三藐三
X36n0659_p0555b20║菩提心。善男子！我於爾時實不往至波羅奈城持藥
X36n0659_p0555b21║塗彼優婆夷身。善男子！當知皆是慈善根力令彼女
X36n0659_p0555b22║人見如是事。
X36n0659_p0555b23║復次，善男子！調達惡人貪不知足，多服酥故，頭痛腹
X36n0659_p0555b24║滿，受大苦惱，不能堪忍，發如是言：南無佛陀！南無佛
X36n0659_p0555c01║陀！我時住在優禪尼城，聞其音聲即生慈心。爾時，調
X36n0659_p0555c02║達尋便見我往至其所，手摩頭腹，授與鹽湯而令服
X36n0659_p0555c03║之，服已平復。善男子！我實不往提婆達所，摩其頭腹，
X36n0659_p0555c04║授湯令服。善男子！當知皆是慈善根力，令提婆達見
X36n0659_p0555c05║如是事。
X36n0659_p0555c06║復次，善男子！憍薩羅國有諸群賊，其數五百，群黨鈔
X36n0659_p0555c07║劫，為害滋甚。波斯匿王患其縱暴，遣兵伺捕，得已挑
X36n0659_p0555c08║眼，逐著黑闇叢林之下。是諸群賊已於先佛植眾德
X36n0659_p0555c09║本，既失目已，受大苦惱，各作是言：南無佛陀！南無佛
X36n0659_p0555c10║陀！我等今者無有救護。啼哭號咷。我時住在祇洹精
X36n0659_p0555c11║舍，聞其音聲即生慈心。時有涼風吹香山中種種香
X36n0659_p0555c12║藥滿其眼匡，尋還得眼，如本不異。諸賊開眼，即見如
X36n0659_p0555c13║來住立其前而為說法。賊聞法已，發阿耨多羅三藐
X36n0659_p0555c14║三菩提心。善男子！我於爾時實不作風吹香山中種
X36n0659_p0555c15║種香藥住其人前而為說法。善男子！當知皆是慈善
X36n0659_p0555c16║根力令彼群賊見如是事。
X36n0659_p0555c17║第七事，初云憍薩羅舍衛者，或有言是一國異名，
X36n0659_p0555c18║或云憍薩是附庸國，其國有賊，故波斯遣兵。
X36n0659_p0555c19║復次，善男子！瑠璃太子以愚癡故，廢其父王，自立為
X36n0659_p0555c20║主。復念宿嫌，多害釋種，取萬二千釋種諸女，刑劓耳、
X36n0659_p0555c21║鼻，斷截手、足，推之阬塹。時諸女人身受苦惱，作如是
X36n0659_p0555c22║言：南無佛陀！南無佛陀！我等今者無有救護。復大號
X36n0659_p0555c23║咷。是諸女人已於先佛種諸善根。我於爾時在竹林
X36n0659_p0555c24║中，聞其音聲，即起慈心。諸女爾時見我來至迦毗羅
X36n0659_p0556a01║城，以水洗創，以藥塗之，苦病尋除，耳、鼻、手、足還復如
X36n0659_p0556a02║本。我時即為略說法要，悉令俱發阿耨多羅三藐三
X36n0659_p0556a03║菩提心，即於大愛道比丘尼所，如法出家，受具足戒。
X36n0659_p0556a04║善男子，如來爾時實不往至迦毗羅城，以水洗創，藥
X36n0659_p0556a05║塗止苦。善男子，當知皆是慈善根力，令彼女人見如
X36n0659_p0556a06║是事，悲喜之心亦復如是。善男子，以是義故，菩薩摩
X36n0659_p0556a07║訶薩修慈思惟，即是真實，非虗妄也。
X36n0659_p0556a08║善男子下，第三、結歎。
X36n0659_p0556a09║善男子！夫無量者不可思議，菩薩所行不可思議，諸
X36n0659_p0556a10║佛所行亦不可思議，是大乘典大涅槃經亦不可思
X36n0659_p0556a11║議。
X36n0659_p0556a12║夫無量者不可思議，乃是通歎菩薩所行。不可思
X36n0659_p0556a13║議歎次第慈，諸佛所行即歎圓慈，是大乘典即是
X36n0659_p0556a14║歎教，皆不思議俱會一圓，言語道斷心行處滅，不
X36n0659_p0556a15║可說不可量。
X36n0659_p0556a16║大般涅槃經卷第十四
X36n0659_p0556a17║日東　天台沙門本純　分會
X36n0659_p0556a18║
X36n0659_p0556a19║南本大般涅槃經會疏卷第十四