X36n0659_p0569c01║
X36n0659_p0569c02║
X36n0659_p0569c03║
X36n0659_p0569c04║南本大般涅槃經會疏卷第十六
X36n0659_p0569c05║
X36n0659_p0569c06║大般涅槃經梵行品之三（卷第十六）
X36n0659_p0569c07║北凉　天竺三藏　曇無讖　譯
X36n0659_p0569c08║晉　沙門　慧嚴　慧觀
X36n0659_p0569c09║　謝靈運　重治
X36n0659_p0569c10║梵行品之三
X36n0659_p0569c11║起卷是第二論義，有問、有答。問為二：一、問同世間，
X36n0659_p0569c12║二、問異世不知。
X36n0659_p0569c13║迦葉菩薩言：如佛世尊為舍利弗說：世間知者，我亦
X36n0659_p0569c14║得如。
X36n0659_p0569c15║世間不知，我亦悉知，其義云何？
X36n0659_p0569c16║答為二：先正答，次結。初答為三：初明異世間，二明
X36n0659_p0569c17║同世間，三非世非出世。
X36n0659_p0569c18║善男子！一切世間不知、不見、不覺佛性。若有知、見、覺
X36n0659_p0570a01║佛性者，不名世間，名為菩薩。世間之人亦復不知、不
X36n0659_p0570a02║見、不覺十二部經、十二因緣、四倒、四諦、三十七品、阿
X36n0659_p0570a03║耨多羅三藐三菩提、大般涅槃。若知、見、覺者，不名世
X36n0659_p0570a04║間，當名菩薩。善男子！是名世間不知、見、覺。
X36n0659_p0570a05║異故，即世間不知不知十二部經。
X36n0659_p0570a06║云何世間所知見覺？所謂梵天、自在天、八臂天、性、時、
X36n0659_p0570a07║微塵、法及非法、是造化主、世界終始、斷常二見，說言
X36n0659_p0570a08║初禪至非非想名為涅槃。善男子！是名世間所知見
X36n0659_p0570a09║覺。
X36n0659_p0570a10║或同者，世間橫計微塵等生，計世界有邊為終，無
X36n0659_p0570a11║邊為無終，皆墮斷常。舊云無始無終有兩解：一云
X36n0659_p0570a12║無始無明全無始終，二云無始無明有始有終，無
X36n0659_p0570a13║有一始在此無始之初者，故知有始而復終於佛
X36n0659_p0570a14║果。此之兩解同於此中橫計斷常，十一空中明無
X36n0659_p0570a15║始空，為破此始亦破此終。
X36n0659_p0570a16║於如是事下，第三、明非世出世。
X36n0659_p0570a17║菩薩摩訶薩於如是事亦知、見、覺。菩薩如是知、見、覺
X36n0659_p0570a18║已，若言不知、不見、不覺是為虗妄，虗妄之法則為是
X36n0659_p0570a19║罪，以是罪故墮於地獄。善男子，若男、若女、若沙門、若
X36n0659_p0570a20║婆羅門，說言無道、菩提、涅槃，當知是輩名一闡提、魔
X36n0659_p0570a21║之眷屬，名為謗法，如是謗法名謗諸佛。
X36n0659_p0570a22║若菩薩知謗言不知，即是謗人；言無菩提，即是謗
X36n0659_p0570a23║法。
X36n0659_p0570a24║次結如文。
X36n0659_p0570b01║如是之人，不名世間，不名非世間。
X36n0659_p0570b02║爾時迦葉下，第四、說偈結歎。他云：初半行歎大慈，
X36n0659_p0570b03║次一行半歎大悲，後兩偈結歎。今謂初半行如前，
X36n0659_p0570b04║次半行歎大悲，次世醫者一行半歎大喜。喜之所
X36n0659_p0570b05║離故言不發，喜之所得故言甘露。眾生既服下半
X36n0659_p0570b06║行是歎大捨，次一行結歎，如文。
X36n0659_p0570b07║爾時，迦葉聞是事已，即以偈頌而讚歎佛：
X36n0659_p0570b08║大慈憫眾生，故令我歸依。
X36n0659_p0570b09║善拔眾毒箭，故稱大醫王。
X36n0659_p0570b10║世醫所療治，雖差還復生。如來所治者，
X36n0659_p0570b11║畢竟不復發。世尊甘露藥，以施諸眾生，
X36n0659_p0570b12║眾生既服已，不死亦不生，
X36n0659_p0570b13║如來今為我，演說大涅槃，眾生聞祕藏，
X36n0659_p0570b14║即得不生滅。
X36n0659_p0570b15║說是偈下，是第三、明戒為梵行。開善云：前明深梵
X36n0659_p0570b16║行，此明淺梵行。是義不然，以戒為本故能化他。就
X36n0659_p0570b17║文為三：一、持戒；二、護法；三、六念。以持戒故能護法，
X36n0659_p0570b18║以護法故能修念，次第相成法爾故也。持戒為二：
X36n0659_p0570b19║初、略明持戒；次、廣明得失。初文有問、答。問為二：初、
X36n0659_p0570b20║領旨；後、正難。
X36n0659_p0570b21║迦葉菩薩說是偈已，即白佛言：世尊！如佛所說，一切
X36n0659_p0570b22║世間不知見覺，菩薩悉能知見覺者。
X36n0659_p0570b23║難中為兩，先難同世。
X36n0659_p0570b24║若使菩薩是世間者，不得說言世間不知、不見、不覺，
X36n0659_p0570c01║而是菩薩能知、見、覺。
X36n0659_p0570c02║若世間不知、見、覺，菩薩亦應不知、見、覺。
X36n0659_p0570c03║次難異世。
X36n0659_p0570c04║若非世間，有何異相？
X36n0659_p0570c05║佛答有二：先開兩章，次釋兩章。
X36n0659_p0570c06║佛言：善男子！言菩薩者，亦是世間、亦非世間。不知、見、
X36n0659_p0570c07║覺者名為世間，知、見、覺者不名世間。
X36n0659_p0570c08║汝言有何異下，釋兩章門。先明不異，即釋同章。
X36n0659_p0570c09║汝言有何異者，我今當說。善男子！若男、若女，若有初
X36n0659_p0570c10║聞是涅槃經，即生敬信，發阿耨多羅三藐三菩提心，
X36n0659_p0570c11║是則名為世間菩薩。一切世間不知、見、覺，如是菩薩
X36n0659_p0570c12║亦同世間不知、見、覺。
X36n0659_p0570c13║有同有異，不一向同，如文。
X36n0659_p0570c14║菩薩聞是下，第二、釋異章門，又二：先明聞經故得
X36n0659_p0570c15║三法，次明三法相資。
X36n0659_p0570c16║菩薩聞是涅槃經已，知有世間不知、見、覺，應是菩薩
X36n0659_p0570c17║所知、見、覺。知是事已，即自思惟：我當云何方便修習
X36n0659_p0570c18║得知、見、覺？覆復念言：唯當深心修持淨戒。善男子！菩
X36n0659_p0571a01║薩爾時以是因緣，於未來世在在生處戒常清淨。善
X36n0659_p0571a02║男子！菩薩摩訶薩以戒淨故，在在生處常無憍慢、邪
X36n0659_p0571a03║見、疑網，終不說言如來畢竟入於涅槃，是名菩薩修
X36n0659_p0571a04║持淨戒。戒既清淨，次修禪定。以修定故，在在生處正
X36n0659_p0571a05║念不忘，所謂一切眾生悉有佛性、十二部經、諸佛世
X36n0659_p0571a06║尊常樂我淨、一切菩薩安住方等大涅槃經悉見佛
X36n0659_p0571a07║性，如是等事憶而不忘。因修定故，得十一空，是名菩
X36n0659_p0571a08║薩修清淨定。戒、定已備，次修淨慧。以修慧故，初不繫
X36n0659_p0571a09║著身中有我、我中有身、是身是我、非身非我，是名菩
X36n0659_p0571a10║薩修習淨慧。
X36n0659_p0571a11║初文具明三法，皆戒為本。
X36n0659_p0571a12║以修慧下，第二、明三法相資。文略故但言二：初、明
X36n0659_p0571a13║慧資戒；
X36n0659_p0571a14║以修慧故，所受持戒牢固不動。善男子！譬如須彌不
X36n0659_p0571a15║為四風之所傾動；菩薩摩訶薩亦復如是，不為四倒
X36n0659_p0571a16║之所傾動。善男子！菩薩爾時自知、見、覺所受持戒無
X36n0659_p0571a17║有傾動，是名菩薩所知、見、覺非世間也。
X36n0659_p0571a18║二、明戒資慧。
X36n0659_p0571a19║善男子！菩薩見所持戒牢固不動，心無悔恨；無悔恨
X36n0659_p0571a20║故，心得歡喜；得歡喜故，心得悅樂；得悅樂故，心則安
X36n0659_p0571a21║隱；心安隱故，得無動定；得無動定故，得實知見；得實
X36n0659_p0571a22║知見故，厭離生死；厭離生死故，便得解脫；得解脫故，
X36n0659_p0571a23║明見佛性。是名菩薩所知見覺，非世間也。善男子！是
X36n0659_p0571a24║名世間不知見覺，而是菩薩所知見覺。
X36n0659_p0571b01║迦葉復言語下，第二、廣辨得失，有問有答。
X36n0659_p0571b02║迦葉復言：云何菩薩修持淨戒心無悔恨，乃至明了
X36n0659_p0571b03║見於佛性？
X36n0659_p0571b04║答又二：先舉不淨持戒不能相資，次明淨戒正答
X36n0659_p0571b05║問。初文又二：初明不淨，次無相資。
X36n0659_p0571b06║佛言：善男子！世間戒者不名清淨。何以故？世間戒者，
X36n0659_p0571b07║為於有故、性不定故、非畢竟故，不能廣為一切眾生。
X36n0659_p0571b08║以是義故，名為不淨。
X36n0659_p0571b09║有四不淨：一、為有，如難陀（云云）；二、性不定，或時能
X36n0659_p0571b10║持或不能持；三、非畢竟不能，從始至終永永長持；
X36n0659_p0571b11║四、不為眾生無廣大意，自局在己不兼利他。
X36n0659_p0571b12║以不淨故有悔恨心，以悔恨故心無歡喜，無歡喜故
X36n0659_p0571b13║則無悅樂，無悅樂故則無安隱，無安隱故無不動定，
X36n0659_p0571b14║無不動定故無實知見，無實知見故則無厭離，無厭
X36n0659_p0571b15║離故則無解脫，無解脫故不見佛性，不見佛性故終
X36n0659_p0571b16║不能得大般涅槃，是名世間戒不清淨。菩薩摩訶薩
X36n0659_p0571b17║下，第二、明於淨戒，正答其問。亦二：先明淨戒，次明相
X36n0659_p0571b18║資。
X36n0659_p0571b19║善男子！菩薩摩訶薩清淨戒者，戒非戒故、非為有故、
X36n0659_p0571b20║定畢竟故、為眾生故，是名菩薩戒清淨也。
X36n0659_p0571b21║初淨中，四淨對前四不淨戒，非戒即對前無始終
X36n0659_p0571b22║戒，非戒非是五戒律儀等，乃以無戒無持為戒，此
X36n0659_p0571b23║是畢竟淨戒。
X36n0659_p0571b24║於戒淨中下，第二、明相資之力，又二：初三、法相資，
X36n0659_p0571c01║次五、法佐助。相資中次第傳傳釋前諸句，於中二：
X36n0659_p0571c02║初、因戒故釋不悔，又有法、譬、合。
X36n0659_p0571c03║善男子！菩薩摩訶薩於淨戒中，雖不欲生無悔恨心，
X36n0659_p0571c04║無悔恨心自然而生。
X36n0659_p0571c05║善男子，譬如有人執持明鏡，不期見面，面像自現；亦
X36n0659_p0571c06║如農夫散種良田，不期生芽，而芽自生；亦如然燈，不
X36n0659_p0571c07║期滅闇，而闇自滅。
X36n0659_p0571c08║譬有三譬：
X36n0659_p0571c09║善男子！菩薩摩訶薩堅持淨戒，無悔恨心自然而生，
X36n0659_p0571c10║亦復如是。
X36n0659_p0571c11║次以淨戒故下，次釋歡喜，又二：先明三相，次明悅
X36n0659_p0571c12║樂。初文為三：初明持喜，二明毀憂，三雙明二義。前
X36n0659_p0571c13║二各有法、譬、合。
X36n0659_p0571c14║以淨戒故，心得歡喜。
X36n0659_p0571c15║善男子！如端正人自見面貌，心生歡喜。
X36n0659_p0571c16║持淨戒者，亦復如是。
X36n0659_p0571c17║善男子！破戒之人見戒不淨，心不歡喜。
X36n0659_p0571c18║如形殘者，自見面貌，不生喜悅，
X36n0659_p0572a01║破戒之人亦復如是。
X36n0659_p0572a02║於第三雙明持犯中二：先譬，次合。
X36n0659_p0572a03║善男子！譬如牧牛，有二女人，一持酪缾、一持漿缾，俱
X36n0659_p0572a04║共至城而欲賣之。於路脚跌，二缾俱破，一則歡喜、一
X36n0659_p0572a05║則愁惱。
X36n0659_p0572a06║初中，牛譬經教，女譬稟者，酪缾譬破戒，漿缾譬持
X36n0659_p0572a07║戒，至城欲賣譬俱求當果，以因貿果（云云）。脚跌譬
X36n0659_p0572a08║命終，二缾俱破譬身壞，憂喜譬持毀。漿缾者，已𤚼
X36n0659_p0572a09║得酥，止餘漿汁，所直不多，不得亦閑，譬持戒人已
X36n0659_p0572a10║修得道，只餘殘命，命存亦善，不存亦閑。若也酪缾
X36n0659_p0572a11║全未𤚼酥，失酪酥亡，譬破戒人未得修道，此命若
X36n0659_p0572a12║終，其道亦失，是故憂畏。
X36n0659_p0572a13║次持戒下，合，如文。
X36n0659_p0572a14║持戒、破戒亦復如是。持淨戒者，心則歡喜；
X36n0659_p0572a15║次心歡喜故則便思惟下釋悅樂，又二：初正釋。
X36n0659_p0572a16║心歡喜故，則便思惟：諸佛如來於涅槃中說：有能持
X36n0659_p0572a17║清淨戒者，則得涅槃。我今修習如是淨戒，亦應得之。
X36n0659_p0572a18║以是因緣，心則悅樂。
X36n0659_p0572a19║後論義，論義中先問後答。
X36n0659_p0572a20║迦葉復言：喜之與樂有何差別？
X36n0659_p0572a21║善男子！菩薩摩訶薩不作惡時名為歡喜，心淨持戒
X36n0659_p0572a22║名之為樂。善男子！菩薩摩訶薩觀於生死則名為喜，
X36n0659_p0572a23║見大涅槃名之為樂；下名為喜，上名為樂；離世共法
X36n0659_p0572a24║名之為喜，得不共法名之為樂。以戒淨故，身體輕柔，
X36n0659_p0572b01║口無麤過。菩薩爾時，若見、若聞、若嗅、若甞、若觸、若知，
X36n0659_p0572b02║悉無諸惡；以無惡故，心得安隱；以安隱故，則得靜定；
X36n0659_p0572b03║得靜定故，得實知見；實知見故，厭離生死；厭生死故，
X36n0659_p0572b04║則得解脫；得解脫故，得見佛性；見佛性故，得大涅槃。
X36n0659_p0572b05║是名菩薩清淨持戒，非世間戒。
X36n0659_p0572b06║答：中有四重解釋，後展轉深入成大涅槃，皆由於
X36n0659_p0572b07║戒。然五受根中則樂淺喜深，禪定之中則喜淺樂
X36n0659_p0572b08║深，各有所據，今同禪支。
X36n0659_p0572b09║次明五法佐助中。
X36n0659_p0572b10║何以故？善男子！菩薩摩訶薩所受淨戒，五法佐助。云
X36n0659_p0572b11║何為五？一、信，二、慚，三、愧，四、善知識，五、增敬戒。離五蓋
X36n0659_p0572b12║故，所見清淨；離五見故，心無疑網；離五疑故，一者、疑
X36n0659_p0572b13║佛，二者、疑法，三者、疑僧，四者、疑戒，五者、疑不放逸。菩
X36n0659_p0572b14║薩爾時即得五根，所謂信、念、精進、定、慧；得五根故，得
X36n0659_p0572b15║五種涅槃，謂色解脫乃至識解脫。是名菩薩清淨持
X36n0659_p0572b16║戒，非世間也。善男子！是名世間之所不知、不見、不覺，
X36n0659_p0572b17║而是菩薩所知、見、覺。
X36n0659_p0572b18║言得五涅槃者，即脫五陰，涅槃非五，脫五陰縛，名
X36n0659_p0572b19║五涅槃。
X36n0659_p0572b20║善男子！若我弟子下，第二、明護法。護法即是護戒，
X36n0659_p0572b21║護戒既牢即是持戒，持戒不牢由無護心。又二：先
X36n0659_p0572b22║呵毀法，次勸護法。初呵毀，又三：一、正呵破戒；二、呵
X36n0659_p0572b23║求有作業；三、呵是處非處。然極猥人無過破戒，一
X36n0659_p0572b24║無所用。文云寧當不受不持，不用毀戒而受讀之。
X36n0659_p0572c01║問：上文為僕趨令讀誦，今文寧使不受不持，兩言
X36n0659_p0572c02║相反者，何耶？答：此各有意，前明汲引百方令入，今
X36n0659_p0572c03║誡人師令無瑕犯。
X36n0659_p0572c04║善男子！若我弟子受持、讀誦、書寫、演說大涅槃經有
X36n0659_p0572c05║破戒者，有人呵責、輕賤、毀辱，而作是言：若佛祕藏大
X36n0659_p0572c06║涅槃經有威力者，云何令汝毀所受戒？若人受持是
X36n0659_p0572c07║涅槃經毀禁戒者，當知是經為無威力；若無威力，雖
X36n0659_p0572c08║復讀誦，為無利益。緣是輕毀涅槃經故，復令無量無
X36n0659_p0572c09║邊眾生墮於地獄。受持是經而毀戒者，則是眾生大
X36n0659_p0572c10║惡知識，非我弟子，是魔眷屬。如是之人，我亦不聽受
X36n0659_p0572c11║持是典，寧使不受、不持、不修，不以毀戒受持、修習。
X36n0659_p0572c12║初呵毀中不出三業：初是呵身，次是呵心，三是呵
X36n0659_p0572c13║口。初文者，若能持戒，所有弟子亦斆是師，自既不
X36n0659_p0572c14║正號令不嚴。
X36n0659_p0572c15║次當正身心下，第二、呵求有。
X36n0659_p0572c16║善男子！若我弟子受持、讀誦、書寫、演說涅槃經者，當
X36n0659_p0572c17║正身心，慎莫掉戲、輕躁、舉動。身為掉戲，心為輕動。求
X36n0659_p0572c18║有之心名為輕動，身造諸業名為掉戲。若我弟子求
X36n0659_p0573a01║有造業，不應受持是大乘典大涅槃經。若有如是受
X36n0659_p0573a02║持經者，人當輕訶而作是言：若佛祕藏大涅槃經有
X36n0659_p0573a03║威力者，云何令汝求有造業？若持經者求有造業，當
X36n0659_p0573a04║知是經為無威力。若無威力，雖復受持，為無利益。緣
X36n0659_p0573a05║是輕毀涅槃經故，復令無量無邊眾生墮於地獄。受
X36n0659_p0573a06║持是經求有造業，則是眾生大惡知識，非我弟子，是
X36n0659_p0573a07║魔眷屬。
X36n0659_p0573a08║若求三有，名為輕躁；不求果報，名為沈審；望有修
X36n0659_p0573a09║因，是則名為為有造業。
X36n0659_p0573a10║三、莫非時說下，第三呵。
X36n0659_p0573a11║復次，善男子！若我弟子受持、讀誦、書寫、演說是涅槃
X36n0659_p0573a12║經，莫非時說、莫非國說、莫不請說、莫輕心說、莫處處
X36n0659_p0573a13║說、莫自歎說、莫輕他說、莫滅佛法說、莫熾然世法說。
X36n0659_p0573a14║善男子！若我弟子受持是經，非時而說，乃至熾然世
X36n0659_p0573a15║法說者，人當輕訶而作是言：若佛祕藏大涅槃經有
X36n0659_p0573a16║威力者，云何令汝非時而說，乃至熾然世法而說？若
X36n0659_p0573a17║持經者作如是說，當知是經為無威力；若無威力，雖
X36n0659_p0573a18║復受持，為無利益。緣是輕毀涅槃經故，令無量眾生
X36n0659_p0573a19║墮於地獄。受持是經，非時而說，乃至熾然世法而說，
X36n0659_p0573a20║則是眾生大惡知識，非我弟子，是魔眷屬。
X36n0659_p0573a21║離是處非處，審能弘宣，須離此等諸非法處。莫不
X36n0659_p0573a22║請者，然與不請之友相乖。釋云：事須適時，今正須
X36n0659_p0573a23║請。莫滅法說，不持戒說，不護法說，是滅法說。熾然
X36n0659_p0573a24║世法說者，即是求有造業而說。他解多以世典詩
X36n0659_p0573b01║書添足，令他不信，名熾然世法。今亦不爾，於所說
X36n0659_p0573b02║中增長苦集，是熾世法。
X36n0659_p0573b03║善男子！若欲受持下，第二、勸讚護法。
X36n0659_p0573b04║善男子！若欲受持者、說大涅槃者、說佛性者、說如來
X36n0659_p0573b05║祕藏者、說大乘者、說方等經者、說聲聞乘者、說辟支
X36n0659_p0573b06║佛乘者、說解脫者、見佛性者，先當清淨其身；以身淨
X36n0659_p0573b07║故，則無訶責；無訶責故，令無量人於大涅槃生清淨
X36n0659_p0573b08║信；信心生故，恭敬是經；若聞一偈、一句、一字及說法
X36n0659_p0573b09║者，則便得發阿耨多羅三藐三菩提心。當知是人則
X36n0659_p0573b10║是眾生真善知識、非惡知識，是我弟子、非魔眷屬，是
X36n0659_p0573b11║名菩薩、非世間也。善男子！是名世間之所不知、不見、
X36n0659_p0573b12║不覺，而是菩薩所知、見、覺。
X36n0659_p0573b13║他云：先列十智，次勸淨心。今初，言自他欲受持者，
X36n0659_p0573b14║信故名受，不忘為持，即是自行。口所說者，謂化他
X36n0659_p0573b15║也。涅槃宗體，行教用果。前說佛性為宗，後說見性
X36n0659_p0573b16║為果，兩途竝使三業清淨。
X36n0659_p0573b17║復次，善男子下，第三、明六念。大品中明十念、八念，
X36n0659_p0573b18║小乘亦有六念，即是晨朝唱者：一、念何秊月日；二、
X36n0659_p0573b19║念戒臘秊月；三、念施食法；四、念三衣長應說淨；五、
X36n0659_p0573b20║念不別眾食；六、念有病應治。皆各有意。今此六念，
X36n0659_p0573b21║為梵行者居於林野，有懷恐怖，令修六念。前三念
X36n0659_p0573b22║他，後三念自戒。施是自因，生天是自果。戒是止善，
X36n0659_p0573b23║施是行善。天有近果、遠果（云云）。就文為二：先、唱數
X36n0659_p0573b24║列章。
X36n0659_p0573c01║復次，善男子！云何復名一切世間所不知、見、覺，而是
X36n0659_p0573c02║菩薩所知、見、覺？所謂六念處。何等為六？念佛、念法、念
X36n0659_p0573c03║僧、念戒、念施、念天。
X36n0659_p0573c04║云何下，解釋六念，即為六章。念佛章為二：先念佛
X36n0659_p0573c05║果，後念佛因。念因是念往因，念果是念現果。因何
X36n0659_p0573c06║因得今果？念果為四，謂兩章兩釋：初立十號、眾德
X36n0659_p0573c07║兩章門，次釋十號、眾德兩章。釋十號是釋名下義，
X36n0659_p0573c08║釋眾德是釋體下義。先列十號章門。
X36n0659_p0573c09║善男子！云何念佛、如來、應、正徧知、明行足、善逝、世間
X36n0659_p0573c10║解、無上士、調御丈夫、天人師、佛、世尊？
X36n0659_p0573c11║成論與阿含，皆合無上士與調御丈夫為一號，至
X36n0659_p0573c12║世尊十數方滿。今經及釋論，開無上士與調御為
X36n0659_p0573c13║兩，至佛則十名已足。總結上德，十號具足，為世所
X36n0659_p0573c14║尊。就別釋中，不稱世尊，但言婆伽婆，此是佛之總
X36n0659_p0573c15║名，將代世尊。
X36n0659_p0573c16║常不變易下。二、列眾德章門。
X36n0659_p0573c17║常不變易，具足十力、四無所畏、大師子吼，名大沙門、
X36n0659_p0573c18║大婆羅門、大淨，畢竟到於彼岸，無能勝者，無見頂者，
X36n0659_p0573c19║無有怖畏，不驚不動，獨一無侶，無師自悟，疾智、大智、
X36n0659_p0573c20║利智、深智、解脫智、不共智、廣普智、畢竟智，智寶成就，
X36n0659_p0573c21║人中象王，人中牛王，人中龍王，人中丈夫，人中蓮華、
X36n0659_p0573c22║分陀利華，調御人師，為大施主，為大法師。
X36n0659_p0573c23║三、以知法下，釋眾德章。
X36n0659_p0573c24║以知法故名大法師，以知義故名大法師，以知時故
X36n0659_p0574a01║名大法師，以知足故名大法師，以知我故名大法師，
X36n0659_p0574a02║知大眾故名大法師，以知眾生種種性故名大法師，
X36n0659_p0574a03║以知諸根利鈍中故名大法師，說中道故名大法師。
X36n0659_p0574a04║前文皆略，直釋最後大法師一事，還以前七善為
X36n0659_p0574a05║釋。知我能持戒，能說大乘，復知中道，名大法師。知
X36n0659_p0574a06║小乘偏道，皆非法師。
X36n0659_p0574a07║云何名如來下，第四、釋十號。
X36n0659_p0574a08║云何名如來？如過去諸佛所說不變。云何不變？過去
X36n0659_p0574a09║諸佛為度眾生說十二部經，如來亦爾，故名如來。諸
X36n0659_p0574a10║佛世尊從六波羅蜜、三十七品、十一空來至大涅槃，
X36n0659_p0574a11║如來亦爾，是故號佛為如來也。諸佛世尊為眾生故，
X36n0659_p0574a12║隨宜方便開示三乘，壽命無量不可稱計，如來亦爾，
X36n0659_p0574a13║是故號佛為如來也。
X36n0659_p0574a14║梵云多陀阿伽度。舊但以乘如實道來成正覺一
X36n0659_p0574a15║義以釋如來。釋論四義釋如來，謂如來如去、如解、
X36n0659_p0574a16║如說。依三世佛學十二部經，修十一空而得成佛，
X36n0659_p0574a17║故名如來。去離生死，永免諸惡，即是如去。如如而
X36n0659_p0574a18║解，如如而說，亦是說我所解，解我所說。此中三復
X36n0659_p0574a19║次，前後二復次，是如說義中，一是如來義。如去在
X36n0659_p0574a20║善逝中，如解在世間解中。
X36n0659_p0574a21║云何為應？世間之法悉名為怨，佛應害故，故名為應。
X36n0659_p0574a22║夫四魔者是菩薩怨，諸佛如來為菩薩時，能以智慧
X36n0659_p0574a23║破壞四魔，是故名應。復次，應者名為遠離，為菩薩時
X36n0659_p0574a24║應當遠離無量煩惱，故名為應。復次，應者名樂，過去
X36n0659_p0574b01║諸佛為菩薩時，雖於無量阿僧祇劫為眾生故受諸
X36n0659_p0574b02║苦惱，終無不樂而常樂之，如來亦爾，是故名應。又復，
X36n0659_p0574b03║應者，一切人天應以種種香華、瓔珞、幢旛、伎樂而供
X36n0659_p0574b04║養之，故名為應。
X36n0659_p0574b05║云何為應？梵云阿羅呵，有三義，謂殺賊、不生、應供。
X36n0659_p0574b06║此中但云應，不言供，有五。復次，為兩：前四以殺賊
X36n0659_p0574b07║為釋，後一以應供為解。前殺賊兼不生，以破陰魔
X36n0659_p0574b08║故，即是不生。
X36n0659_p0574b09║云何正徧知下，是第三號，又二：初正釋；次云何不
X36n0659_p0574b10║徧下，反釋。初文者。
X36n0659_p0574b11║云何正徧知？正者，名不顛倒；徧知者，於四顛倒無不
X36n0659_p0574b12║通達。又復，正者，名為苦行；徧知者，知因苦行定有苦
X36n0659_p0574b13║果。又復，正者，名世間中；徧知者，畢竟定知修習中道，
X36n0659_p0574b14║得阿耨多羅三藐三菩提。又復，正者，名為可數、可量、
X36n0659_p0574b15║可稱；徧知者，不可數、不可量、不可稱。是故，號佛為正
X36n0659_p0574b16║徧知。善男子！聲聞、緣覺亦有徧知，亦不徧知。何以故？
X36n0659_p0574b17║徧者，名五陰、十二入、十八界。聲聞、緣覺亦得徧知，是
X36n0659_p0574b18║名徧知。
X36n0659_p0574b19║梵云三藐三佛陀有五：復次，前四是佛，能知四法
X36n0659_p0574b20║皆悉言徧，故因苦行定得苦果者，外道苦行；後一
X36n0659_p0574b21║斥小。
X36n0659_p0574b22║云何不徧知？善男子！假使二乘於無量劫觀一色陰
X36n0659_p0574b23║不能盡知，以是義故，聲聞、緣覺無有徧知。
X36n0659_p0574b24║云何明行足？是第四號。
X36n0659_p0574c01║云何明行足？明者，名得無量善果；行者，名為脚、足；善
X36n0659_p0574c02║果者，名阿耨多羅三藐三菩提；脚、足者，名為戒、慧。乘
X36n0659_p0574c03║戒、慧足，得阿耨多羅三藐三菩提。是故，名為明行足。
X36n0659_p0574c04║又復，明者，名呪；行者，名吉；足者，名果。善男子！是名世
X36n0659_p0574c05║間義。呪者，名為解脫；吉者，名為阿耨多羅三藐三菩
X36n0659_p0574c06║提；果者，名為大般涅槃。是故，名為明行足。又復，明者，
X36n0659_p0574c07║名光；行者，名業；足者，名果。善男子！是名世間義。光者，
X36n0659_p0574c08║名不放逸；業者，名六波羅蜜；果者，名為阿耨多羅三
X36n0659_p0574c09║藐三菩提。又復，明者，名為三明：一、菩薩明，二、諸佛明，
X36n0659_p0574c10║三、無明明。菩薩明者，即是般若波羅蜜；諸佛明者，即
X36n0659_p0574c11║是佛眼；無明明者，即是畢竟空。行者，於無量劫為眾
X36n0659_p0574c12║生故，修諸善業；足者，明見佛性。以是義故，名明行足。
X36n0659_p0574c13║梵云毗侈遮羅那有四：復次前一就脚足釋，後三
X36n0659_p0574c14║就滿足釋。皆先舉世譬，次用佛合。明者名呪，般若
X36n0659_p0574c15║是大明呪，因呪得解即解脫也。吉者菩提，果名涅
X36n0659_p0574c16║槃，因於菩提得涅槃故。三明者，菩薩明是因，佛明
X36n0659_p0574c17║是果。無明明三解：一云無明是惑、明是解，用明解
X36n0659_p0574c18║斷無明，故云無明明。二云畢竟空境不當明與無
X36n0659_p0574c19║明，而能生明及以無明，故言無明明。又一解，前分
X36n0659_p0574c20║菩薩佛者作異解，後舉無明明作不異解。佛與菩
X36n0659_p0574c21║薩俱是無明明，無明即明（云云）。
X36n0659_p0574c22║云何善逝第五號？
X36n0659_p0574c23║云何善逝？善者，名高；逝，名不高。善男子！是名世間義。
X36n0659_p0574c24║高者，名為阿耨多羅三藐三菩提；不高者，即如來心
X36n0659_p0575a01║也。善男子！心若高者，不名如來。是故，如來名為善逝。
X36n0659_p0575a02║又復，善者，名為善知識；逝者，善知識果。善男子！是名
X36n0659_p0575a03║世間義。善知識者，即初發心；果者，名為大般涅槃。如
X36n0659_p0575a04║來不捨最初發心得大涅槃，是故，如來名為善逝。又
X36n0659_p0575a05║復，善者，名好；逝者，名有。善男子！是名世間義。好者，名
X36n0659_p0575a06║見佛性；有者，名大涅槃。善男子！涅槃之性實非有也，
X36n0659_p0575a07║諸佛、世尊因世間故，說言是有。善男子！譬如世人實
X36n0659_p0575a08║無有子，說言有子；實無有道，說言有道。涅槃亦爾，因
X36n0659_p0575a09║世間故，說言是有。諸佛、世尊成大涅槃，故名善逝。
X36n0659_p0575a10║梵名阿耨多羅，亦言修伽陀，亦言修伽度，有三復
X36n0659_p0575a11║次，最後復次有法、譬、合。初中云善名高者，辨於高
X36n0659_p0575a12║勝；逝名不高者，雖出生死而亦不捨。就佛心為言，
X36n0659_p0575a13║善知識者即是道品。
X36n0659_p0575a14║云何世間解第六號？
X36n0659_p0575a15║云何世間解？世間者，名為五陰；解者，名知。諸佛世尊
X36n0659_p0575a16║善知五陰，故名世間解。又，世間者，名為五欲；解，名不
X36n0659_p0575a17║著。不著五欲，故名世間解。又，世間者，東方無量阿僧
X36n0659_p0575a18║祇世界一切聲聞、緣覺不知、不見、不解，諸佛悉知、悉
X36n0659_p0575a19║見、悉解；南、西、北方、四維、上、下亦復如是。是故，號佛為
X36n0659_p0575a20║世間解。又，世間者，一切凡夫；解者，知諸凡夫善惡因
X36n0659_p0575a21║果，非是聲聞、緣覺所知，唯佛能知。是故，號佛為世間
X36n0659_p0575a22║解。又，世間者，名曰蓮華；解，名不汙。善男子！是名世間
X36n0659_p0575a23║義。蓮華者，即是如來；不汙者，如來不為世間八法之
X36n0659_p0575a24║所汙染。是故，號佛為世間解。又，世間解者，諸佛、菩薩
X36n0659_p0575b01║名世間解。何以故？諸佛、菩薩見世間故，故名世間解。
X36n0659_p0575b02║善男子！如因食得命，名食為命。諸佛、菩薩亦復如是，
X36n0659_p0575b03║見世間故，故名世間解。
X36n0659_p0575b04║梵云路伽憊。世間有三，謂五陰、眾生、國土，此中有
X36n0659_p0575b05║六。復次即六世間：一、五陰；二、五欲；三、國土；四、眾生；
X36n0659_p0575b06║五、詺佛為世間；六、照世名世間。
X36n0659_p0575b07║云何無上士第七號？
X36n0659_p0575b08║云何無上士？上士者名之為斷，無所斷者名無上士，
X36n0659_p0575b09║諸佛世尊無有煩惱故無所斷，是故號佛為無上士。
X36n0659_p0575b10║又上士者名為諍訟，無上士者無有諍訟，如來無諍，
X36n0659_p0575b11║是故號佛為無上土。又上士者名語可壞，無上土者
X36n0659_p0575b12║語不可壞，如來所言一切眾生所不能壞，是故號佛
X36n0659_p0575b13║為無上士。又上士者名為上座，無上士者名無上座，
X36n0659_p0575b14║三世諸佛更無過者，是故號佛為無上士。上者名新，
X36n0659_p0575b15║士者名故，諸佛世尊體大涅槃無新無故，是故號佛
X36n0659_p0575b16║為無上士。
X36n0659_p0575b17║梵云富樓娑有五：復次，開斷惑、不斷惑義。文云體
X36n0659_p0575b18║大涅槃無新無故者，過去諸佛已成名故，眾生是
X36n0659_p0575b19║當成名新，無新無故即無已當，此任理之體達也。
X36n0659_p0575b20║若為緣，云有新故已當也。
X36n0659_p0575b21║云何調御下，第八號，梵云曇藐波羅提。先明丈夫，
X36n0659_p0575b22║次明調御。丈夫又二：先明能調，開二章門；
X36n0659_p0575b23║云何調御丈夫？自既丈夫，復調丈夫。
X36n0659_p0575b24║能調即如來，所調即眾生，
X36n0659_p0575c01║後釋兩章。如來實非下，釋能調。
X36n0659_p0575c02║善男子！如來者，實非丈夫、非不丈夫，因調丈夫故，故
X36n0659_p0575c03║名如來為丈夫也。
X36n0659_p0575c04║實非丈夫方便，示為能調丈夫。
X36n0659_p0575c05║一切男女下，釋所調丈夫。
X36n0659_p0575c06║善男子！一切男、女若具四法則名丈夫。何等為四？一、
X36n0659_p0575c07║善知識，二、能聽法，三、思惟義，四、如說修行。善男子！若
X36n0659_p0575c08║男、若女具是四法則名丈夫。善男子！若有男子無此
X36n0659_p0575c09║四法，則不得名為丈夫也。何以故？身雖丈夫，行同畜
X36n0659_p0575c10║生。如來調伏若男、若女，是故號佛為調御丈夫。
X36n0659_p0575c11║具足四法，乃名丈夫；若無四法，行同畜生。大論亦
X36n0659_p0575c12║云：人頭鹿，鹿頭人（云云）。
X36n0659_p0575c13║復次，善男子！如御馬者凡有四種：一者、觸毛，二者、觸
X36n0659_p0575c14║皮，三者、觸肉，四者、觸骨。隨其所觸稱御者意。如來亦
X36n0659_p0575c15║爾，以四種法調伏眾生：一、為說生便受佛語，如觸其
X36n0659_p0575c16║毛隨御者意；二、說生、老便受佛語，如觸毛、皮隨御者
X36n0659_p0575c17║意；三者、說生及以老、病便受佛語，如觸毛、皮、肉隨御
X36n0659_p0575c18║者意；四者、說生及老、病、死便受佛語，如觸毛、皮、肉、骨
X36n0659_p0575c19║隨御者意。善男子！御者調馬無有決定，如來世尊調
X36n0659_p0575c20║伏眾生必定不虗，是故號佛調御丈夫。
X36n0659_p0575c21║如御馬者，以此四種釋法，能調利鈍不同。如快馬
X36n0659_p0575c22║見鞭，鈍馬痛手；利人說生，鈍說老死。如大論野干
X36n0659_p0575c23║（云云）。
X36n0659_p0575c24║云何天人師第九號？
X36n0659_p0576a01║云何天人師？師有二種：一者、善教，二者、惡教。諸佛、菩
X36n0659_p0576a02║薩常以善法教諸眾生。何等善法？謂身、口、意善。諸佛、
X36n0659_p0576a03║菩薩教諸眾生作如是言：善男子！汝當遠離身不善
X36n0659_p0576a04║業。何以故？以身惡業是可遠離、得解脫故，是故我以
X36n0659_p0576a05║此法教汝。若此惡業不可遠離、得解脫者，終不教汝
X36n0659_p0576a06║令遠離也。若諸眾生離惡業已墮三惡者，無有是處。
X36n0659_p0576a07║以遠離故，成阿耨多羅三藐三菩提、得大涅槃。是故，
X36n0659_p0576a08║諸佛、菩薩常以此法教化眾生；口、意亦爾。是故，號佛
X36n0659_p0576a09║為無上師。復次，昔未得道，今已得之，以所得道為眾
X36n0659_p0576a10║生說；從本已來未修梵行，今已修竟，以己所修為眾
X36n0659_p0576a11║生說；自破無明，復為眾生破壞無明；自得淨目，復為
X36n0659_p0576a12║眾生破除盲瞑，令得淨眼；自知二諦，復為眾生演說
X36n0659_p0576a13║二諦；既自解脫，復為眾生說解脫法；自度無邊生死
X36n0659_p0576a14║大海，復令眾生皆悉得度；自得無畏，復教眾生令無
X36n0659_p0576a15║怖畏；自既涅槃，復為眾生演大涅槃。是故，號佛為無
X36n0659_p0576a16║上師。天者，名晝，天上晝長、夜短，是故名天。又復，天者，
X36n0659_p0576a17║名無愁惱，常受快樂，是故名天。又復，天者，名為燈明，
X36n0659_p0576a18║能破黑闇而為大明，是故名天；亦以能破惡業、黑闇，
X36n0659_p0576a19║得於善業而生天上，是故名天。又復，天者，名吉，以吉
X36n0659_p0576a20║祥故，得名為天。又復，天者，名日，日有光明故，名日為
X36n0659_p0576a21║天。以是義故，名為天也。人者，名為能多恩義。又復，人
X36n0659_p0576a22║者，身、口柔耎。又復，人者，名有憍慢。又復，人者，能破憍
X36n0659_p0576a23║慢。善男子！諸佛雖為一切眾生無上大師，而經中說
X36n0659_p0576a24║為天人師。何以故？善男子！諸眾生中，唯天與人能發
X36n0659_p0576b01║阿耨多羅三藐三菩提心，能修十善業道，能得須陀
X36n0659_p0576b02║洹果、斯陀含果、阿那含果、阿羅漢果、辟支佛道，得阿
X36n0659_p0576b03║耨多羅三藐三菩提。是故，號佛為天人師。
X36n0659_p0576b04║梵云舍多提婆魔㝹舍喃，有十二復次：初兩復次
X36n0659_p0576b05║釋師；次五復次釋天，竝用勝義釋天；次四復次釋
X36n0659_p0576b06║人，言憍慢者非惡憍慢，欲立丈夫弘護三寶復能
X36n0659_p0576b07║破慢；次一復次總釋天人師，如文。
X36n0659_p0576b08║云何名佛釋第十號，前釋名後歎德？
X36n0659_p0576b09║云何為佛？佛者名覺，既自覺悟，復能覺他。善男子！譬
X36n0659_p0576b10║如有人覺知有賊，賊無能為。菩薩摩訶薩能覺一切
X36n0659_p0576b11║無量煩惱，既覺了已，令諸煩惱無所能為，是故名佛。
X36n0659_p0576b12║梵云佛陀耶，亦云佛陀呬耶。此翻覺者，亦言覺悟。
X36n0659_p0576b13║前緣覺者，亦同此義。故覺應是正，如支佛翻為獨
X36n0659_p0576b14║覺，不言獨教。他人云自覺，覺他復言他覺，此太繁
X36n0659_p0576b15║矣。
X36n0659_p0576b16║以是覺故，不生、不老、不病、不死，是故名佛。
X36n0659_p0576b17║婆伽婆下，釋第十一。或謂是世尊，彼此之異。何者？
X36n0659_p0576b18║前列章云世尊，釋章釋婆伽婆，故知是也。此恐不
X36n0659_p0576b19║爾。世尊，梵云路迦那他，此稱世尊。龍樹釋婆伽婆
X36n0659_p0576b20║為四：一、能破煩惱；二、有功德；三、巧分別；四、好名聲。
X36n0659_p0576b21║今具四義：初一復次，釋破煩惱；次一復次，釋有功
X36n0659_p0576b22║德；三、一復次，釋巧分別；四、一復次，釋好名聲。初是
X36n0659_p0576b23║釋破煩惱，可見；次又能成就下，釋有功德，成就善
X36n0659_p0576b24║法正是功德；三、又能善解下，釋巧分別；四、有大名
X36n0659_p0576c01║聞下，釋有聲名；餘三復次，屬釋功德。當知婆伽婆
X36n0659_p0576c02║有無量功德，功德據內；世尊者，為世所尊，此即據
X36n0659_p0576c03║外。今將婆伽婆代世尊，非即名世尊。文有二義：前
X36n0659_p0576c04║七釋四義，後一復次勸修
X36n0659_p0576c05║婆伽婆者，婆伽名破，婆名煩惱，能破煩惱故名婆伽
X36n0659_p0576c06║婆。又能成就諸善法故，又能善解諸法義故，有大功
X36n0659_p0576c07║德無能勝故，有大名聞徧十方故，又能種種大惠施
X36n0659_p0576c08║故，又於無量阿僧祇劫吐女根故。
X36n0659_p0576c09║善男子！若男、若女能如是念佛者，若行、若住、若坐、若
X36n0659_p0576c10║臥、若晝、若夜、若明、若闇，常得不離見佛、世尊。
X36n0659_p0576c11║善男子！何故下，是二、念佛因。欲明得果，謂久修因。
X36n0659_p0576c12║文為二：前徵起，次正釋。
X36n0659_p0576c13║善男子！何故名為如來、應、正徧知乃至婆伽婆，而有
X36n0659_p0576c14║如是無量功德大名稱耶？
X36n0659_p0576c15║釋中二：先明六度四等為因。
X36n0659_p0576c16║善男子！菩薩於昔無量阿僧祇劫，恭敬父母、和上、諸
X36n0659_p0576c17║師、上座、長老，於無量劫常為眾生而行布施，堅持禁
X36n0659_p0576c18║戒，修習忍辱，勤行精進、禪定、智慧，大慈、大悲、大喜、大
X36n0659_p0576c19║捨，是故今得三十二相、八十種好金剛之身。
X36n0659_p0576c20║後明五十四心為因。
X36n0659_p0576c21║又復，菩薩於昔無量阿僧祇劫，修習進、信、念、定、慧根，
X36n0659_p0576c22║於諸師長恭敬供養，常為法利不為食利。菩薩若持
X36n0659_p0576c23║十二部經若讀若誦，常為眾生令得解脫安隱快樂，
X36n0659_p0576c24║終不自為。何以故？菩薩常修出世間心及出家心、無
X36n0659_p0577a01║為之心、無諍訟心、無垢穢心、無繫縛心、無取著心、無
X36n0659_p0577a02║覆蓋心、無無記心、無生死心、無疑網心、無貪欲心、無
X36n0659_p0577a03║瞋恚心、無愚癡心、無憍慢心、無穢濁心、無煩惱心、無
X36n0659_p0577a04║苦心、無量心、廣大心、虗空心、無心、無無心、不調心、不
X36n0659_p0577a05║護心、無覆藏心、無世間心、常定心、常修心、常解脫心、
X36n0659_p0577a06║無報心、無願心、善願心、無語心、柔耎心、不住心、自在
X36n0659_p0577a07║心、無漏心、第一義心、不退心、無常心、正直心、無諂曲
X36n0659_p0577a08║心、淳善心、無多少心、無堅心、無凡夫心、無聲聞心、無
X36n0659_p0577a09║緣覺心、善知心、界知心、生界知心、住界知心、自在界
X36n0659_p0577a10║心，是故今得十力、四無所畏、大悲、三念處、常樂我淨，
X36n0659_p0577a11║是故得稱如來乃至婆伽婆。是名菩薩摩訶薩念佛。
X36n0659_p0577a12║於中云無為心者，非謂常住，謂無所為。作無心、無
X36n0659_p0577a13║無心，雙捨此二，非但無心，亦無無心。無無記心，光
X36n0659_p0577a14║宅云：常住佛果有二無記：一、知解無記，二、果報無
X36n0659_p0577a15║記。即違今經修因之時尚無無記，云何佛果猶有
X36n0659_p0577a16║無記？無報心者，不求果報。不住心者，無所住著。無
X36n0659_p0577a17║常心者，無所定執。無多少心者，不厚此薄彼。界知
X36n0659_p0577a18║心者，分別諸法各有界分。生界知心者，即生滅界。
X36n0659_p0577a19║住界知心者，知常住不滅界。自在界心者，於常無
X36n0659_p0577a20║常皆悉不生，通達自在。生界者知俗，住界是知真，
X36n0659_p0577a21║自在是知中。
X36n0659_p0577a22║云何念法下，第二念。
X36n0659_p0577a23║云何菩薩摩訶薩念法？善男子！菩薩摩訶薩思惟諸
X36n0659_p0577a24║佛所可說法最妙最上，因是法故能令眾生得現在
X36n0659_p0577b01║果。唯此正法無有時節，法眼所見非肉眼見，然不可
X36n0659_p0577b02║以譬喻為比，不生不出、不住不滅、不始不終、無為無
X36n0659_p0577b03║數，無舍者為作舍、無歸作歸、無明作明，未至彼岸令
X36n0659_p0577b04║至彼岸，為無香處作無礙香不可覩見，不動不轉、不
X36n0659_p0577b05║長不短，永斷諸樂而安隱樂畢竟微妙，非色斷色而
X36n0659_p0577b06║亦是色，乃至非識斷識而亦是識，非業斷業、非結斷
X36n0659_p0577b07║結，非物斷物而亦是物，非界斷界而亦是界，非有斷
X36n0659_p0577b08║有而亦是有，非入斷入而亦是入，非因斷因而亦是
X36n0659_p0577b09║因，非果斷果而亦是果，非虗非實斷一切實而亦是
X36n0659_p0577b10║實，非生非滅永斷生滅而亦是滅，非相非非相斷一
X36n0659_p0577b11║切相而亦是相，非教非不教而亦是師，非怖非安斷
X36n0659_p0577b12║一切怖而亦是安，非忍非不忍永斷不忍而亦是忍，
X36n0659_p0577b13║非止非不止斷一切止而亦是止，一切法頂悉能永
X36n0659_p0577b14║斷一切煩惱，清淨無相永脫諸相，無量眾生畢竟住
X36n0659_p0577b15║處，能滅一切生死熾火，乃是諸佛所遊居處常不變
X36n0659_p0577b16║易，是名菩薩念法。
X36n0659_p0577b17║舊云：二、先念別體法；唯此正法下，念一體法。今不
X36n0659_p0577b18║爾。文云：最上最妙，能令眾生得現在果。若準藏、通，
X36n0659_p0577b19║能得現果而非上妙，別是上妙而非現果。動經無
X36n0659_p0577b20║量阿僧祗劫，唯圓上妙能得現果，當知是圓一體
X36n0659_p0577b21║之法。
X36n0659_p0577b22║云何念僧下，即第三念。
X36n0659_p0577b23║云何念僧？諸佛聖僧如法而住，受正直法，隨順修行，
X36n0659_p0577b24║不可覩見、不可捉持、不可破壞、無能嬈害、不可思議
X36n0659_p0577c01║一切眾生良祐福田。雖為福田，無所受取，清淨無穢，
X36n0659_p0577c02║無漏無為，廣普無邊，其心調柔，平等無二，無有擾濁，
X36n0659_p0577c03║常不變易，是名念僧。
X36n0659_p0577c04║舊亦為二：先明別體事和僧；不可覩見下，次明一
X36n0659_p0577c05║體理和僧。今明不爾，文云受正直法，三教非直，唯
X36n0659_p0577c06║有圓僧是正直法。
X36n0659_p0577c07║云何念戒？是第四念。
X36n0659_p0577c08║云何念戒？菩薩思惟：有戒不破、不漏、不壞、不雜，雖無
X36n0659_p0577c09║形色而可護持、雖無觸對善修方便可得具足，無有
X36n0659_p0577c10║過咎，諸佛、菩薩之所讚歎，是大方等、大涅槃因。善男
X36n0659_p0577c11║子！譬如大地、船舫、瓔珞、大姓、大海、灰汁、舍宅、刀劍、橋
X36n0659_p0577c12║梁、良醫、妙藥、阿伽陀藥、如意寶珠、脚、足、眼、目、父母、陰
X36n0659_p0577c13║涼，無能劫盜、不可嬈害、火不能焚、水不能漂、大山、梯
X36n0659_p0577c14║隥、諸佛、菩薩妙寶勝幢。若住是戒得須陀洹果，我亦
X36n0659_p0577c15║有分，然我不須。何以故？若我得是須陀洹果，不能廣
X36n0659_p0577c16║度一切眾生。若住是戒得阿耨多羅三藐三菩提，我
X36n0659_p0577c17║亦有分，是我所欲。何以故？若得阿耨多羅三藐三菩
X36n0659_p0577c18║提，當為眾生廣說妙法而作救護。是名菩薩摩訶薩
X36n0659_p0577c19║念戒。
X36n0659_p0577c20║雖無形色而護持者，或謂以為無作之戒，自有三
X36n0659_p0577c21║釋：一云僧祇部，謂無無作色，故自無無作，無作亦
X36n0659_p0577c22║無色，但有其心，故言而可護持。二薩婆多，謂無作
X36n0659_p0577c23║是色，即數人所用，故自有無作而復有色，色非質
X36n0659_p0577c24║礙而有無教假色，故須護持。三曇無德部成論，所
X36n0659_p0578a01║用無作是非色非心。如此等說竝是諍論，乃是小
X36n0659_p0578a02║乘自論有無，大乘之中都不明此。故上文云：有漏
X36n0659_p0578a03║之法凡有二種，謂色、非色。非色法者，心、心數法；色
X36n0659_p0578a04║法者，地、水、火、風。何時云有無作色耶？
X36n0659_p0578a05║云何念施下，第五念。
X36n0659_p0578a06║云何念施？菩薩摩訶薩深觀此施，乃是阿耨多羅三
X36n0659_p0578a07║藐三菩提因。諸佛菩薩親近修習如是布施，我亦如
X36n0659_p0578a08║是親近修習。若不惠施，不能莊嚴四部之眾。施雖不
X36n0659_p0578a09║能畢竟斷結，而能除破現在煩惱。以施因緣，常為十
X36n0659_p0578a10║方無量無邊恒河沙等世界眾生之所稱歎。菩薩摩
X36n0659_p0578a11║訶薩施眾生食則施其命，以是果報，得佛之時常不
X36n0659_p0578a12║變易。以施樂故，成佛之時則得安樂。菩薩施時，如法
X36n0659_p0578a13║求財不侵彼施此，是故成佛得清淨涅槃。菩薩施時，
X36n0659_p0578a14║令諸眾生不求而得，是故成佛得自在。我以施因緣
X36n0659_p0578a15║令他得力，是故成佛獲得十力。以施因緣令他得語，
X36n0659_p0578a16║是故成佛得四無閡。諸佛菩薩修習是施為涅槃因，
X36n0659_p0578a17║我亦如是修習布施為涅槃因。廣說如雜華中。
X36n0659_p0578a18║謂修善因。言雜華者，觀佛三昧海經云：我於雜華
X36n0659_p0578a19║已，為普賢、賢首等說。此土無雜華經，唯有華嚴。或
X36n0659_p0578a20║謂別有雜華，不來此土。一云觀佛三昧。云雜華者，
X36n0659_p0578a21║是華嚴。
X36n0659_p0578a22║云何念天下？即第六念。
X36n0659_p0578a23║云何念天？有四天王處乃至非想非非想處。若有信
X36n0659_p0578a24║心得四天王處，我亦有分；若我多聞、布施、智慧得四
X36n0659_p0578b01║天王處，乃至得非想非非想處，我亦有分，然非我欲。
X36n0659_p0578b02║何以故？四天王處乃至非想非非想處皆是無常，以
X36n0659_p0578b03║無常故，生、老、病、死。以是義故，非我所欲。譬如幻化誑
X36n0659_p0578b04║於愚夫，智慧之人所不惑著。如幻化者即是四天王
X36n0659_p0578b05║處乃至非想非非想處，愚者即是一切凡夫，我則不
X36n0659_p0578b06║同凡夫、愚人。我曾聞有第一義天，謂諸佛、菩薩常、不
X36n0659_p0578b07║變易，以常住故，不生、不老、不病、不死。我為眾生精勤
X36n0659_p0578b08║志求第一義天。何以故？第一義天能令眾生除斷煩
X36n0659_p0578b09║惱，猶如意樹。若我有信乃至有慧，則能得是第一義
X36n0659_p0578b10║天，當為眾生廣分別說第一義天。是名菩薩摩訶薩
X36n0659_p0578b11║念天。善男子！是名菩薩非世間也，是為世間不知、見、
X36n0659_p0578b12║覺，而是菩薩所知、見、覺。
X36n0659_p0578b13║或謂當果第一義天。今謂不爾，通念諸天，直是念
X36n0659_p0578b14║天，不云當果。當果天與前佛果無異，正是通念此
X36n0659_p0578b15║世天境，隨義別立，故名為天。
X36n0659_p0578b16║善男子下，即大段第二歎經。文為二：初盡此卷歎
X36n0659_p0578b17║經生善，後兩卷歎能滅惡。初生善文為三：一正歎
X36n0659_p0578b18║經，二歎弘經人，三歎興衰。此三次第者，良由五行
X36n0659_p0578b19║能顯於道，復有亡身弘道之人，人弘故興、不弘故
X36n0659_p0578b20║衰。初正歎經又二：初如來歎，次迦葉領。
X36n0659_p0578b21║善男子！若我弟子謂受持、讀誦、書寫、演說十二部經，
X36n0659_p0578b22║及以受持、讀誦、書寫、敷演、解說大涅槃經等無差別
X36n0659_p0578b23║者，是義不然。何以故？善男子！大涅槃者即是一切諸
X36n0659_p0578b24║佛世尊甚深祕藏，以是諸佛甚深祕藏是則為勝。善
X36n0659_p0578c01║男子！以是義故，大涅槃經甚奇、甚特、不可思議。
X36n0659_p0578c02║初佛歎中云十二部經所不及者，二解：一云小乘
X36n0659_p0578c03║十二部；二云大乘十二部亦不及涅槃，大乘方等
X36n0659_p0578c04║當機故勝。又涅槃之中有十二部，十二部中未必
X36n0659_p0578c05║有涅槃，是故勝也。今明圓經勝，歷別十二。
X36n0659_p0578c06║迦葉白佛下，第二、領解。
X36n0659_p0578c07║迦葉菩薩白佛言：世尊！我亦知是大涅槃經甚奇甚
X36n0659_p0578c08║特不可思議，佛、法、眾僧不可思議，菩薩、菩提、大般涅
X36n0659_p0578c09║槃亦不可思議。
X36n0659_p0578c10║從世尊！以何義故下，第二、歎弘教人。文為三：一、問，
X36n0659_p0578c11║二、答，三、領。問如文。
X36n0659_p0578c12║世尊！以何義故復言菩薩不可思議？
X36n0659_p0578c13║次佛答歎菩薩有十三不可思議：一能發心，二受
X36n0659_p0578c14║生死苦，三受地獄苦，四旋還赴救，五終不退轉，六
X36n0659_p0578c15║度生死海，七能稱量生死，八能說常住，九生死不
X36n0659_p0578c16║惱，十在胎不亂，十一於法不恡，十二遠離十惡，十
X36n0659_p0578c17║三忘於功用。不思議者，舊云人所不測，是義不然。
X36n0659_p0578c18║如人間事，咸所不測，豈可以此亂於聖賢？今明三
X36n0659_p0578c19║諦相即，不可以一二三思心行處滅，亦不可作三
X36n0659_p0578c20║二一說言語道斷，雖列十三，實非是數，名不可思
X36n0659_p0578c21║議。
X36n0659_p0578c22║善男子！菩薩摩訶薩無有教者，而能自發菩提之心。
X36n0659_p0578c23║既發心已，勤修精進，正使大火焚燒身首，終不求救
X36n0659_p0578c24║捨念法心。何以故？菩薩摩訶薩常自思惟：我於無量
X36n0659_p0579a01║阿僧祇劫，或在地獄、餓鬼、畜生、人中、天上，為諸結火
X36n0659_p0579a02║之所燒然，初未曾得一決定法。決定法者，即是阿耨
X36n0659_p0579a03║多羅三藐三菩提。我為阿耨多羅三藐三菩提，終不
X36n0659_p0579a04║護惜身心與命。我為阿耨多羅三藐三菩提，正使碎
X36n0659_p0579a05║身猶如微塵，終不放捨勤精進也。何以故？勤精進心
X36n0659_p0579a06║即是阿耨多羅三藐三菩提因。善男子！如是，菩薩未
X36n0659_p0579a07║見阿耨多羅三藐三菩提，乃能如是不惜身命，況復
X36n0659_p0579a08║見已？是故，菩薩不可思議。
X36n0659_p0579a09║初不思議中云無有人教自能發心者，緣真發心
X36n0659_p0579a10║則墮聲聞，理須人教；緣俗發心則墮分別，須境教
X36n0659_p0579a11║之，皆不得稱不可思議。若緣中道，三諦相即，則非
X36n0659_p0579a12║真俗，不從人境，故言無人。教者，明了佛性，故言自
X36n0659_p0579a13║發。不雜名精，入流名進。地獄是舉生死果，諸結是
X36n0659_p0579a14║舉生死因。累劫為此因果所燒，今了生死即是涅
X36n0659_p0579a15║槃，又了諸結即是菩提，非復二邊，故名為一。動寂
X36n0659_p0579a16║不壞，故名決定。燒身碎首，無非正道，內不捨道，外
X36n0659_p0579a17║不求救。此約三諦發心明不思議，與止觀中發心
X36n0659_p0579a18║意同。
X36n0659_p0579a19║次第二不可思議。
X36n0659_p0579a20║又復，不可思議！菩薩摩訶薩所見生死無量過患，非
X36n0659_p0579a21║是聲聞、緣覺所及，雖知生死無量過患，為眾生故於
X36n0659_p0579a22║中受苦不生厭離，是故復名不可思議。
X36n0659_p0579a23║文云所見生死無量過患，非諸聲聞、緣覺所及，不
X36n0659_p0579a24║生厭離者，二乘但知分段、少分，而不知於變易過
X36n0659_p0579b01║患；菩薩過之，故言不及。即俗、真、中，故言不厭；即中、
X36n0659_p0579b02║真、俗，故言不離。約照三諦智，明不思議，此與止觀
X36n0659_p0579b03║安心意同。
X36n0659_p0579b04║菩薩摩訶薩為眾生故，雖在地獄受諸苦惱如三禪
X36n0659_p0579b05║樂，是故復名不可思議。
X36n0659_p0579b06║第三不思議文云受地獄苦如三禪樂者，其文甚
X36n0659_p0579b07║略，亦應更言受三界苦如涅槃樂。此約三諦上障
X36n0659_p0579b08║明不思議，此與止觀通塞意同，亦似大慈。
X36n0659_p0579b09║善男子！譬如長者，其家失火，長者見已，從舍而出，諸
X36n0659_p0579b10║子在後，未脫火難。長者爾時定知火害，為諸子故，旋
X36n0659_p0579b11║還赴救，不顧其難。菩薩摩訶薩亦復如是，雖知生死
X36n0659_p0579b12║多諸過惡，為眾生故，處之不厭，是故復名不可思議。
X36n0659_p0579b13║第四、不可思議。文云：如長者救子，宅譬中道，故言
X36n0659_p0579b14║旋還；燒譬於俗，故言火起；出譬於真，故言出舍。此
X36n0659_p0579b15║約三諦行明不思議，此與止觀真正悲心意同。
X36n0659_p0579b16║善男子！無量眾生發菩提心，見生死中多諸過惡，心
X36n0659_p0579b17║即退沒，或為聲聞、或為緣覺。若有菩薩聞是經者，終
X36n0659_p0579b18║不退失菩提之心而為聲聞、辟支佛也。如是，菩薩雖
X36n0659_p0579b19║復未階初不動地，而心堅固無有退沒，是故復名不
X36n0659_p0579b20║可思議。
X36n0659_p0579b21║第五、不可思議。文云：見諸眾生厭生死過，退為二
X36n0659_p0579b22║乘。菩薩不爾，知生死常，不見其過；知涅槃近，不退
X36n0659_p0579b23║取小。此約三諦證明不可思議。此與止觀道品意
X36n0659_p0579b24║同。
X36n0659_p0579c01║善男子，若有唱言：我能浮度大海之水。如是之言可
X36n0659_p0579c02║思議不？世尊，如是之言，或可思議，或不可思議。何以
X36n0659_p0579c03║故？若人度者則不可思議，阿脩羅度則可思議。善男
X36n0659_p0579c04║子，我亦不說阿脩羅也，正說人耳。世尊，人中亦有可
X36n0659_p0579c05║思議者、不可思議者。世尊，人有二種：一者、聖人，二者、
X36n0659_p0579c06║凡夫。凡夫之人則不可思議，賢聖之人則可思議。善
X36n0659_p0579c07║男子，我說凡夫，不說聖人。世尊，若凡夫人實不可思
X36n0659_p0579c08║議，善男子，凡夫之人實不能度大海水也，而是菩薩
X36n0659_p0579c09║實能度彼生死大海，是故復名不可思議。
X36n0659_p0579c10║第六、不可思議。文云：聖人神通譬體法智，脩羅長
X36n0659_p0579c11║大譬次第智，人無兩種而能得度譬圓教智，非通
X36n0659_p0579c12║非次即圓智度。此約三諦位明不可思議，此與止
X36n0659_p0579c13║觀次位意同。
X36n0659_p0579c14║善男子！若有人能以藕根絲懸須彌山，可思議不？不
X36n0659_p0579c15║也，世尊！善男子！菩薩摩訶薩於一念頃悉能稱量一
X36n0659_p0579c16║切生死，是故復名不可思議。
X36n0659_p0579c17║第七、不可思議。文云藕絲懸山，一念稱量生死者，
X36n0659_p0579c18║即是稱量一中無量，無量中一，非一非無量，是約
X36n0659_p0579c19║三諦法明不可思議。此與止觀妙境意同。
X36n0659_p0579c20║善男子！菩薩摩訶薩已於無量阿僧祇劫，常觀生死
X36n0659_p0579c21║無常、無我、無樂、無淨，而為眾生分別演說常、樂、我、淨。
X36n0659_p0579c22║雖如是說，然非邪見，是故復名不可思議。
X36n0659_p0579c23║第八、不可思議。文云：無常樂我說常樂我者，隨病
X36n0659_p0579c24║設藥，逗會得所。此約三諦教明不可思議，此與止
X36n0659_p0580a01║觀中對治意同。
X36n0659_p0580a02║善男子！如人入水，水不能溺；入大猛火，火不能燒。如
X36n0659_p0580a03║是之事不可思議。菩薩摩訶薩亦復如是，雖處生死，
X36n0659_p0580a04║不為生死之所惱害，是故復名不可思議。
X36n0659_p0580a05║第九不可思議文云：不溺不燒者，雖在生死，不為
X36n0659_p0580a06║所害。
X36n0659_p0580a07║善男子！人有三品，謂上、中、下。下品之人初入胎時作
X36n0659_p0580a08║是念言：我今處廁眾穢歸處、諸死屍間、棘刺、叢林、大
X36n0659_p0580a09║黑闇中。初出胎時復作是念：我今出廁諸穢惡處，乃
X36n0659_p0580a10║至出於大黑闇中。中品之人作是念言：我今入於眾
X36n0659_p0580a11║樹林果、清淨河中、房室、舍宅。出時亦爾。上品之人作
X36n0659_p0580a12║是念言：我昇殿堂、在華林間、乘馬、乘象、登上高山。出
X36n0659_p0580a13║時亦爾。菩薩摩訶薩初入胎時自知入胎、住時知住、
X36n0659_p0580a14║出時知出，不起貪欲、瞋恚之心，而亦未得初住之地，
X36n0659_p0580a15║是故復名不可思議。
X36n0659_p0580a16║第十、不可思議。文云：在胎不亂者，前是死不能滅，
X36n0659_p0580a17║此是胎不能生。此約三諦報，明不可思議。此與止
X36n0659_p0580a18║觀中安忍意同。
X36n0659_p0580a19║善男子！阿耨多羅三藐三菩提實不可以譬喻為比。
X36n0659_p0580a20║善男子！心亦不可以方喻為比而皆可說，菩薩摩訶
X36n0659_p0580a21║薩無有師咨受學之處，而能得是阿耨多羅三藐三
X36n0659_p0580a22║菩提。得是法已，心無慳吝，常為眾生而演說之，是故
X36n0659_p0580a23║得名不可思議。
X36n0659_p0580a24║第十一不可思議。文云：菩提與心皆不可說，說之
X36n0659_p0580b01║無恡。此約三諦說，默明不可思議。此與止觀中通
X36n0659_p0580b02║塞意同。
X36n0659_p0580b03║善男子，菩薩摩訶薩有身遠離非口，有口遠離非身，
X36n0659_p0580b04║有非身口而亦遠離。身遠離者，謂離殺、盜、淫，是名身
X36n0659_p0580b05║遠離非口。口遠離者，謂離妄語、兩舌、惡口、無義語，是
X36n0659_p0580b06║名口遠離非身。非身非口亦遠離者，所謂遠離貪、嫉、
X36n0659_p0580b07║瞋恚、邪見。善男子，是名非身非口而是遠離。善男子，
X36n0659_p0580b08║菩薩摩訶薩不見一法是身、是業及與離主而亦有
X36n0659_p0580b09║離，是故復名不可思議；口亦如是。善男子，從身離身，
X36n0659_p0580b10║從口離口，從慧遠離非身非口。
X36n0659_p0580b11║第十二不可思議，文云從身離身等（云云），此約三
X36n0659_p0580b12║諦業明不可思議，此與止觀中破法徧意同。
X36n0659_p0580b13║善男子！實有此慧，然不能令菩薩遠離。何以故？善男
X36n0659_p0580b14║子！無有一法能壞、能作。有為法性異生、異滅，是故此
X36n0659_p0580b15║慧不能遠離。善男子！慧不能破、火不能燒、水不能爛、
X36n0659_p0580b16║風不能動、地不能持、生不能生、老不能老、住不能住、
X36n0659_p0580b17║壞不能壞、貪不能貪、瞋不能瞋、癡不能癡，以有為性
X36n0659_p0580b18║異生、異滅故。菩薩摩訶薩終不生念：我以此慧破諸
X36n0659_p0580b19║煩惱。而自說言：我破煩惱。雖作是說，非是虗妄。是故，
X36n0659_p0580b20║復名不可思議。
X36n0659_p0580b21║第十三不可思議，文云：終不說言我破煩惱。此約
X36n0659_p0580b22║三諦無能無所明不可思議，此與止觀中離愛意
X36n0659_p0580b23║同。此經明初心菩薩未入位時不可思議，意與止
X36n0659_p0580b24║觀圓教菩薩十觀相應，故用釋此。文云：慧不能破，
X36n0659_p0580c01║火不能燒。他云：如是實法元用實慧，是一心故，故
X36n0659_p0580c02║不能破。相續之法即是兩心，前滅後起，故能破惑，
X36n0659_p0580c03║復伐於慧。若斷惑已，無所攻伐，故於實法而不能
X36n0659_p0580c04║斷。然此中歎菩薩弘經何須假實？但是推求慧不
X36n0659_p0580c05║可得，故言慧不能破。例如求貪癡不可得故，故無
X36n0659_p0580c06║貪癡。又生來生滅，滅不能滅；滅來滅生，生不能生。
X36n0659_p0580c07║又生若是常，生不應滅；滅若是滅，滅不應滅。諸法
X36n0659_p0580c08║例爾。此中直歎一切諸法皆無所有，智慧亦然，不
X36n0659_p0580c09║存其相。
X36n0659_p0580c10║三、迦葉下，領，如文。
X36n0659_p0580c11║迦葉菩薩白佛言：世尊！我今始知菩薩摩訶薩不可
X36n0659_p0580c12║思議，佛、法、眾僧、大涅槃經及受持者、菩提、涅槃不可
X36n0659_p0580c13║思議。
X36n0659_p0580c14║世尊無上佛法下，第三、歎興衰。有四問答：一、釋尊
X36n0659_p0580c15║佛法；二、迦葉佛法；三、一切佛法；四、重結釋迦佛法。
X36n0659_p0580c16║初問答，問如文。
X36n0659_p0580c17║世尊！無上佛法住當久近？幾時而滅？
X36n0659_p0580c18║答中二：先明修五行則興，多犯戒則滅。
X36n0659_p0580c19║善男子！若大涅槃經乃至有是五行，所謂聖行、梵行、
X36n0659_p0580c20║天行、病行、嬰兒行。若我弟子有能受持、讀誦、書寫、演
X36n0659_p0580c21║說其義，為諸眾生之所恭敬、尊重、讚歎、種種供養，當
X36n0659_p0580c22║知爾時佛法未滅。
X36n0659_p0580c23║善男子！若大涅槃經具足流布，當爾之時，我諸弟子
X36n0659_p0580c24║多犯禁戒、造作眾惡，不能敬信如是經典。以不信故，
X36n0659_p0581a01║不能受持、讀誦、書寫、解說其義，不為眾人之所恭敬
X36n0659_p0581a02║乃至供養。見受持者，輕毀、誹謗：汝是六師，非佛弟子。
X36n0659_p0581a03║當知佛法將滅不久。
X36n0659_p0581a04║次迦葉復白下，明迦葉佛法，亦有問答。初問又二：
X36n0659_p0581a05║先領旨，次問。初文者。
X36n0659_p0581a06║迦葉菩薩復白佛言：世尊！我親從佛受如是義。迦葉！
X36n0659_p0581a07║佛法住世七日然後滅盡。
X36n0659_p0581a08║賢劫經云：迦葉！佛法住世二十秊。今言七日？答：七
X36n0659_p0581a09║日之時，與佛在無異。七日之後，佛法訛替，不如在
X36n0659_p0581a10║時。二十秊者，明住久近。
X36n0659_p0581a11║迦葉如來下，第二、問，又二：先、難定有不。
X36n0659_p0581a12║世尊！迦葉如來有是經不？
X36n0659_p0581a13║次雙難。
X36n0659_p0581a14║若其有者，云何言滅？若其無者，云何說言大涅槃經
X36n0659_p0581a15║是諸如來祕密之藏？
X36n0659_p0581a16║佛答為二：先泛明有滅不滅，次正答所問。初泛答
X36n0659_p0581a17║中又二：先許，次正泛答。
X36n0659_p0581a18║佛言：善男子！我上說言，唯有文殊乃解是義。今當重
X36n0659_p0581a19║說，至心諦聽。
X36n0659_p0581a20║初中云文殊乃解者，指本有今無偈，欲明滅是不
X36n0659_p0581a21║滅，不滅而滅。
X36n0659_p0581a22║次泛答中，文相可見。
X36n0659_p0581a23║善男子！諸佛世尊有二種法：一者、世法，二者、第一義
X36n0659_p0581a24║法。世法可滅，第一義法則不壞滅。復有二種：一者、無
X36n0659_p0581b01║常、無我、無樂、無淨，二者、常、樂、我、淨。無常、無我、無樂、無
X36n0659_p0581b02║淨則有壞滅，常、樂、我、淨則無壞滅。復有二種：一者、二
X36n0659_p0581b03║乘所持，二者、菩薩所持。二乘所持則有壞滅，菩薩所
X36n0659_p0581b04║持則無壞滅。復有二種：一者、外，二者、內。外法則有壞
X36n0659_p0581b05║滅，內法者則無壞滅。復有二種：一者、有為，二者、無為。
X36n0659_p0581b06║有為之法則有壞滅，無為之法無有壞滅。復有二種：
X36n0659_p0581b07║一者、可得，二、不可得。可得之法則有壞滅，不可得法
X36n0659_p0581b08║無有壞滅。復有二種：一者、共法，二者、不共。共法壞滅，
X36n0659_p0581b09║不共之法無有壞滅。復有二種：一者、人中，二者、天中。
X36n0659_p0581b10║人中壞滅，天無壞滅。復有二種：一者、十一部經，二者、
X36n0659_p0581b11║方等經。十一部經則有壞滅，方等經典無有壞滅。善
X36n0659_p0581b12║男子！若我弟子受持、讀誦、書寫、解說方等經典，恭敬、
X36n0659_p0581b13║供養、尊重、讚歎，當知爾時佛法不滅。
X36n0659_p0581b14║次善男子！汝向所問下，第二、正答所問。於中又四：
X36n0659_p0581b15║一、明先佛有經；二、明不須演說；三、今佛對辨；四、法
X36n0659_p0581b16║實不滅。此初，明先佛有經。
X36n0659_p0581b17║善男子！汝向所問迦葉如來有是經不？者，善男子！大
X36n0659_p0581b18║涅槃經悉是一切諸佛祕藏。何以故？諸佛雖有十一
X36n0659_p0581b19║部經，不說佛性、不說如來常樂我淨、諸佛世尊不畢
X36n0659_p0581b20║竟涅槃，是故此經名為如來祕密之藏。十一部經所
X36n0659_p0581b21║不說故，故名為藏。如人七寶不出外用，名之為藏。善
X36n0659_p0581b22║男子！是人所以藏積此物，為未來事故。何等未來事？
X36n0659_p0581b23║所謂穀貴、賊來侵國、值遇惡王、為用贖命、道路澁難、
X36n0659_p0581b24║財難得時乃當出用。善男子！諸佛如來祕密之藏亦
X36n0659_p0581c01║復如是，為未來世諸惡比丘畜不淨物、為四眾說如
X36n0659_p0581c02║來畢竟入於涅槃、讀誦世典、不敬佛經，如是等惡現
X36n0659_p0581c03║於世時，如來為欲滅是諸惡，令得遠離邪命利養，如
X36n0659_p0581c04║來則為演說是經。若是經典祕密之藏滅不現時，當
X36n0659_p0581c05║知爾時佛法則滅。善男子！大涅槃經常不變易，云何
X36n0659_p0581c06║難言迦葉佛時有是經不？
X36n0659_p0581c07║次善男子！迦葉佛時下，二、明不須演說。
X36n0659_p0581c08║善男子！迦葉佛時，所有眾生貪欲微薄，智慧滋多。諸
X36n0659_p0581c09║菩薩摩訶薩等調柔易化，有大威德，總持不忘，如大
X36n0659_p0581c10║象王，世界清淨。一切眾生悉知如來終不畢竟入於
X36n0659_p0581c11║涅槃，常住不變。雖有是典，不須演說。
X36n0659_p0581c12║今世眾生下，三、今佛對辨。
X36n0659_p0581c13║善男子！今世眾生多諸煩惱、愚癡喜忘、無有智慧、多
X36n0659_p0581c14║諸疑網、信根不立、世界不淨，一切眾生咸謂如來無
X36n0659_p0581c15║常遷變，畢竟入於大般涅槃。是故，如來演說是典。善
X36n0659_p0581c16║男子！迦葉佛法實亦不滅。何以故？常不變故。善男子！
X36n0659_p0581c17║若有眾生我見無我、無我見我，常見無常、無常見常，
X36n0659_p0581c18║樂見無樂、無樂見樂，淨見不淨、不淨見淨，不滅見滅、
X36n0659_p0581c19║滅見不滅，罪見非罪、非罪見罪，輕罪見重、重罪見輕，
X36n0659_p0581c20║乘見非乘、非乘見乘，道見非道、非道見道，實是菩提
X36n0659_p0581c21║見非菩提、實非菩提見是菩提，苦見非苦、集見非集、
X36n0659_p0581c22║滅見非滅、實見非實，實是世諦見第一義諦、第一義
X36n0659_p0581c23║諦見是世諦，歸見非歸、非歸見歸，以真佛語名為魔
X36n0659_p0581c24║語、實是魔語以為佛語。如是之時，諸佛乃說大涅槃
X36n0659_p0582a01║經。
X36n0659_p0582a02║寧說蟁𠿘下。四、明法實不滅。
X36n0659_p0582a03║善男子！寧說蟁𠿘盡大海底，不可說言如來法滅；寧
X36n0659_p0582a04║言以索繫縛猛風，不可說言如來法滅；寧說口吹須
X36n0659_p0582a05║彌散壞，不可說言如來法滅；寧言佉陀羅火中生蓮
X36n0659_p0582a06║華，不可說言如來法滅；寧說阿伽陀藥而為毒樂，不
X36n0659_p0582a07║可說言如來法滅；寧說月可令熱、日可令冷，不可說
X36n0659_p0582a08║言如來法滅；寧說四大各捨己性，不可說言如來法
X36n0659_p0582a09║滅。
X36n0659_p0582a10║善男子！若佛初出下，第三、通明一切佛法。有六雙
X36n0659_p0582a11║對辨：初、解義、不解義。
X36n0659_p0582a12║善男子！若佛初出得阿耨多羅三藐三菩提已，未有
X36n0659_p0582a13║弟子解甚深義，而佛世尊便涅槃者，當知是法不久
X36n0659_p0582a14║住世。復次，善男子！若佛初出得阿耨多羅三藐三菩
X36n0659_p0582a15║提已，有諸弟子解甚深義，佛雖涅槃，當知是法久住
X36n0659_p0582a16║於世。
X36n0659_p0582a17║二，有檀越、無檀越。
X36n0659_p0582a18║復次，善男子！若佛初出得阿耨多羅三藐三菩提，雖
X36n0659_p0582a19║有弟子解甚深義，無有篤信白衣檀越敬重佛法，佛
X36n0659_p0582a20║便涅槃，當知是法不久住世。復次，善男子！若佛初出
X36n0659_p0582a21║得阿耨多羅三藐三菩提已，有諸弟子解甚深義，多
X36n0659_p0582a22║有篤信白衣檀越敬重佛法，佛雖涅槃，當知佛法久
X36n0659_p0582a23║住於世。
X36n0659_p0582a24║三，為利不為利。
X36n0659_p0582b01║復次，善男子！若佛初出得阿耨多羅三藐三菩提已，
X36n0659_p0582b02║有諸弟子解甚深義，雖有篤信白衣檀越敬重佛法，
X36n0659_p0582b03║而諸弟子演說經法，貪為利養，不為涅槃。佛復滅度，
X36n0659_p0582b04║當知是法不久住世。復次，善男子！若佛初出得阿耨
X36n0659_p0582b05║多羅三藐三菩提已，有諸弟子解甚深義，復有篤信
X36n0659_p0582b06║白衣檀越敬重佛法，彼諸弟子凡所演說，不貪利養，
X36n0659_p0582b07║為求涅槃。佛雖滅度，當知是法久住於世。
X36n0659_p0582b08║四，起諍不起諍。
X36n0659_p0582b09║復次，善男子！若佛初出得阿耨多羅三藐三菩提已，
X36n0659_p0582b10║雖有弟子解甚深義，復有篤信白衣檀越敬重佛法，
X36n0659_p0582b11║而諸弟子多起諍訟，互相是非，佛復涅槃，當知是法
X36n0659_p0582b12║不久住世。復次，善男子！若佛初出得阿耨多羅三藐
X36n0659_p0582b13║三菩提已，有諸弟子解甚深義，復有篤信白衣檀越
X36n0659_p0582b14║敬重佛法，彼諸弟子修和敬法，不相是非，互相尊重，
X36n0659_p0582b15║佛雖涅槃，當知是法久住不滅。
X36n0659_p0582b16║五，說過不說過。
X36n0659_p0582b17║復次，善男子！若佛初出得阿耨多羅三藐三菩提已，
X36n0659_p0582b18║雖有弟子解甚深義，復有篤信白衣檀越敬重佛法，
X36n0659_p0582b19║彼諸弟子為大涅槃而演說法，互相恭敬，不起諍訟，
X36n0659_p0582b20║然畜一切不淨之物，復自讚言：我得須陀洹果乃至
X36n0659_p0582b21║阿羅漢果。佛復涅槃，當知是法不久住世。復次，善男
X36n0659_p0582b22║子！若佛初出得阿耨多羅三藐三菩提已，有諸弟子
X36n0659_p0582b23║解甚深義，復有篤信白衣檀越敬重佛法，彼諸弟子
X36n0659_p0582b24║為大涅槃演說經法，善修和敬，互相尊重，不畜一切
X36n0659_p0582c01║不淨之物，亦不自言：得須陀洹乃至得阿羅漢。彼佛
X36n0659_p0582c02║世尊雖復滅度，當知是法久住於世。
X36n0659_p0582c03║六，種種說、不種種說。
X36n0659_p0582c04║復次，善男子！若佛初出得阿耨多羅三藐三菩提已，
X36n0659_p0582c05║有諸弟子乃至不畜不淨之物，又不自言得須陀洹
X36n0659_p0582c06║乃至阿羅漢，各執所見種種異說而作是言：長老！諸
X36n0659_p0582c07║佛所制四重之法乃至七滅諍法，為眾生故或遮或
X36n0659_p0582c08║開，十二部經亦復如是。何以故？佛知國土時節各異、
X36n0659_p0582c09║眾生不同、利鈍差別，是故如來或遮或開有輕重說。
X36n0659_p0582c10║善男子！譬如良醫為病服乳、為病遮乳，熱病聽服、冷
X36n0659_p0582c11║病則遮。如來亦爾，觀諸眾生煩惱病根亦開、亦遮。長
X36n0659_p0582c12║老！我親從佛聞如是義：唯我知義，汝不能知；唯我解
X36n0659_p0582c13║律，汝不能解；我知諸經，汝不能知。彼佛復滅，當知是
X36n0659_p0582c14║法不久住世。善男子！若佛初出得阿耨多羅三藐三
X36n0659_p0582c15║菩提，有諸弟子乃至不言我得須陀洹果至阿羅漢
X36n0659_p0582c16║果，亦不說言諸佛、世尊為眾生故或遮、或開。長老！我
X36n0659_p0582c17║親從佛聞如是義、如是法、如是律。長老！當依如來十
X36n0659_p0582c18║二部經。此義若是，我當受持；若其非者，我當棄捨。彼
X36n0659_p0583a01║佛、世尊雖復涅槃，當知是法久住於世。
X36n0659_p0583a02║善男子！我法滅時下，第四、重結釋迦佛法。又三：一、
X36n0659_p0583a03║明將滅起諍；二、明拘睒彌國佛法遂滅；三、大眾悲
X36n0659_p0583a04║歎。
X36n0659_p0583a05║善男子！我法滅時，有聲聞弟子或說有神、或說神空，
X36n0659_p0583a06║或說有中陰、或說無中陰，或說有三世、或說無三世，
X36n0659_p0583a07║或說有三乘、或說無三乘，或言一切有、或言一切無，
X36n0659_p0583a08║或言眾生有始有終、或言眾生無始無終，或言十二
X36n0659_p0583a09║因緣是有為法、或言因緣是無為法，或言如來有病
X36n0659_p0583a10║苦行、或言如來無病苦行。或言如來不聽比丘食十
X36n0659_p0583a11║種肉。何等為十？人、蛇、象、馬、驢、狗、師子、豬、狐、獼猴，其餘
X36n0659_p0583a12║悉聽；或言一切不聽。或言比丘不作五事。何等為五？
X36n0659_p0583a13║不賣生口、刀、酒、洛沙、胡麻油，其餘悉聽。或言不聽入
X36n0659_p0583a14║五種家。何等為五？屠兒、淫女、酒家、王宮、旃陀羅舍，餘
X36n0659_p0583a15║家悉聽。或言不聽憍舍耶衣，餘一切聽。或言如來聽
X36n0659_p0583a16║諸比丘畜衣、食、臥具，其價各直十萬兩金，或言不聽。
X36n0659_p0583a17║或言涅槃常、樂、我、淨，或言涅槃直是結盡，更無別法
X36n0659_p0583a18║名為涅槃。譬如織縷名之為衣，衣既壞已名為無衣，
X36n0659_p0583a19║實無別法名為無衣也。涅槃之體亦復如是。善男子！
X36n0659_p0583a20║當爾之時，我諸弟子正說者少、邪說者多，受正法少、
X36n0659_p0583a21║受邪法多，受佛語少、受魔語多。
X36n0659_p0583a22║初文如迦葉品明。洛沙者，河西云：從波羅奢樹出，
X36n0659_p0583a23║樹出時純蟲，外國以染毛。
X36n0659_p0583a24║爾時拘睒彌下，第二、明佛法遂滅。
X36n0659_p0583b01║善男子！爾時，拘睒彌國有二弟子：一、阿羅漢，二者、破
X36n0659_p0583b02║戒。破戒徒眾凡有五百，羅漢徒眾其數一百。破戒者
X36n0659_p0583b03║說：如來畢竟入於涅槃，我親從佛聞如是義。如來所
X36n0659_p0583b04║制四重之法，若持亦可，犯亦無罪。我今亦得阿羅漢
X36n0659_p0583b05║果、四無閡智，而阿羅漢亦犯如是四重之法。四重之
X36n0659_p0583b06║法若是實罪，阿羅漢者終不應犯。如來在世制言堅
X36n0659_p0583b07║持，臨涅槃時皆悉放捨。阿羅漢比丘言：長老！汝不應
X36n0659_p0583b08║說如來畢竟入於涅槃，我知如來常、不變易。如來在
X36n0659_p0583b09║世及涅槃後，犯四重禁罪無差別。若言羅漢犯四重
X36n0659_p0583b10║禁，是義不然。何以故？須陀洹人尚不犯禁，況阿羅漢？
X36n0659_p0583b11║若長老言：我是羅漢。阿羅漢者終不生想：我得羅漢。
X36n0659_p0583b12║阿羅漢者唯說善法，不說不善。長老所說皆是非法。
X36n0659_p0583b13║若有得見十二部經，定知長老非阿羅漢。善男子！爾
X36n0659_p0583b14║時，破戒比丘徒眾即共斷是阿羅漢命。善男子！是時，
X36n0659_p0583b15║魔王因是二眾忿恚之心，悉共害是六百比丘。爾時，
X36n0659_p0583b16║凡夫各共說言：哀哉！佛法於是滅盡，而我正法實不
X36n0659_p0583b17║滅也。爾時，其國有十二萬諸大菩薩善持我法，云何
X36n0659_p0583b18║當言我法滅耶？當於爾時，閻浮提內無一比丘為我
X36n0659_p0583b19║弟子。爾時，波旬悉以大火焚燒一切所有經典，其中
X36n0659_p0583b20║或有遺餘在者，諸婆羅門即共偷取，處處采拾，安置
X36n0659_p0583b21║已典。以是義故，諸小菩薩佛未出時，率共信受婆羅
X36n0659_p0583b22║門語。諸婆羅門雖作是說我有齋戒，而諸外道真實
X36n0659_p0583b23║無也。諸外道等雖復說言有樂、我、淨，而實不解我、樂、
X36n0659_p0583b24║淨義，直以佛法一字、二字、一句、二句，說言我典有如
X36n0659_p0583c01║是義。
X36n0659_p0583c02║因六百起諍，相害致滅。
X36n0659_p0583c03║爾時拘尸下，第三、大眾悲歎。又三：初、大眾悲歎；次、
X36n0659_p0583c04║迦葉慰撫；三、大眾悲止發心。
X36n0659_p0583c05║爾時，拘尸城娑羅雙樹間，無量無邊阿僧祇眾聞是
X36n0659_p0583c06║語已，悉共唱言：世間虗空！世間虗空！
X36n0659_p0583c07║迦葉菩薩告諸大眾：汝等且莫憂悲啼哭，世間不空，
X36n0659_p0583c08║如來常住，無有變易，法、僧亦爾。
X36n0659_p0583c09║爾時，大眾聞是語已，啼哭即止，悉發阿耨多羅三藐
X36n0659_p0583c10║三菩提心。
X36n0659_p0583c11║言聞滅即悲，聞不滅即悲，止達非滅非不滅即發
X36n0659_p0583c12║心，故知非滅非不滅，而滅而非滅，大作利益。
X36n0659_p0583c13║大般涅槃經卷第十六
X36n0659_p0583c14║日東　天台沙門本純　分會
X36n0659_p0583c15║
X36n0659_p0583c16║南本大般涅槃經會疏卷第十六