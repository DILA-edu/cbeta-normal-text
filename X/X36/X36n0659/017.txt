X36n0659_p0584a01║南本大般涅槃經會疏卷第十七
X36n0659_p0584a02║
X36n0659_p0584a03║大般涅槃經梵行品之四（卷第十七）
X36n0659_p0584a04║北凉　天竺三藏　曇無讖　譯
X36n0659_p0584a05║晉　沙門　慧嚴　慧觀
X36n0659_p0584a06║　謝靈運　重治
X36n0659_p0584a07║梵行品之四
X36n0659_p0584a08║起卷是第二，歎經滅惡之能。惡即闡提，四重五逆
X36n0659_p0584a09║皆能滅之。舊解闍王是實逆，經力能滅，非無此義。
X36n0659_p0584a10║而密迹經云：闍王是方便，示現滅逆之方。例知調
X36n0659_p0584a11║達破僧，定非實破。亦如善星示為闡提，實非闡提。
X36n0659_p0584a12║那提犯重，亦非實犯。此經威力能除重惡，令實犯
X36n0659_p0584a13║者決定歸依，即顯梵行令不淨淨。梁武不見，謂此
X36n0659_p0584a14║段文非經次第，名為客品。若得不淨淨意，正是梵
X36n0659_p0584a15║行，不名客品。就文為二：前明起惡，次明滅惡。初起
X36n0659_p0584a16║惡，文為三：一、惡因。
X36n0659_p0584a17║爾時，王舍大城阿闍世王，其性憋惡，喜行殺戮，具口
X36n0659_p0584a18║四過：貪、恚、癡，其心熾盛，唯見現在，不見未來。
X36n0659_p0584a19║即：喜行殺戮，具口四惡，其心熾盛，具十惡因。
X36n0659_p0584a20║二、惡緣純以惡人而為眷屬。
X36n0659_p0584a21║純以惡人而為眷屬。
X36n0659_p0584a22║貪著現世去，是三正明造惡。
X36n0659_p0584a23║貪著現世五欲樂故，父王無辜橫加逆害。
X36n0659_p0584a24║因害父已去，是第二、明滅惡，又三：一、滅惡因；二、滅
X36n0659_p0584b01║惡緣；三、正滅惡。初、滅惡因，又四：一、深生悔熱；
X36n0659_p0584b02║因害父已心生悔熱，身諸瓔珞妓樂不御，心悔熱故
X36n0659_p0584b03║徧體生瘡，其瘡臭穢不可附近。
X36n0659_p0584b04║二、深信因果
X36n0659_p0584b05║尋自念言：我今此身已受華報，地獄果報將近不遠。
X36n0659_p0584b06║三母以藥塗。
X36n0659_p0584b07║爾時，其母韋提希后以種種藥而為塗之，其瘡遂增，
X36n0659_p0584b08║無有降損。
X36n0659_p0584b09║四、深自鄙悼。
X36n0659_p0584b10║王即白母：如是瘡者，從心而生，非四大起。若言眾生
X36n0659_p0584b11║有能治者，無有是處。
X36n0659_p0584b12║時有大臣下，是第二、滅惡緣。又二：先明惡人為緣，
X36n0659_p0584b13║後明善人為緣。問：為惡可以惡人為緣，今論滅惡，
X36n0659_p0584b14║何用惡人？答：惡人勸惡，不從惡教，亦滅罪緣。若爾，
X36n0659_p0584b15║善人勸善，不從善勸而作惡者，善人亦是作惡緣
X36n0659_p0584b16║耶？一往亦例，如大涅槃，亦名甘露，亦名毒藥。二往
X36n0659_p0584b17║不例，原佛本心不為眾生作煩惱緣，汝不受勸，自
X36n0659_p0584b18║是惡緣。惡勸不受於汝，成善亦由於汝，當知一切
X36n0659_p0584b19║皆由自心。惡人緣，約六臣為六章，各為四別：一、臣
X36n0659_p0584b20║來朝白；二、王報答；三、奏王明滅罪處；四、唱歸依舊。
X36n0659_p0584b21║或云世王是實，此即不可；或言是應，或法界用。然
X36n0659_p0584b22║此皆是聖人權謀，世王開逆方便，顯經威力，能滅
X36n0659_p0584b23║諸惡。
X36n0659_p0584b24║時，有大臣名曰月稱，往至王所，在一面立，白言：大王！
X36n0659_p0584c01║何故愁悴，顏容不悅？為身痛耶？為心痛乎？
X36n0659_p0584c02║王答臣言：我今身心豈得不痛？我父無辜，橫加逆害。
X36n0659_p0584c03║我從智者曾聞是義：世有五人不脫地獄，謂五逆罪。
X36n0659_p0584c04║我今已有無量無邊阿僧祇罪，云何身心而得不痛？
X36n0659_p0584c05║又無良醫治我身心。
X36n0659_p0584c06║臣言：大王！莫大愁苦。即說偈言：
X36n0659_p0584c07║若常愁苦，愁遂增長。如人喜眠，眠則滋多。
X36n0659_p0584c08║貪淫嗜酒，亦復如是。
X36n0659_p0584c09║如王所言，世有五人不脫地獄，誰往見之來語王耶？
X36n0659_p0584c10║言地獄者，即是世間多智者說。如王所言，世無良醫
X36n0659_p0584c11║治身心者，今有大醫名富蘭那，一切知見得自在定，
X36n0659_p0584c12║畢竟修習清淨梵行，常為無量無邊眾生演說無上
X36n0659_p0584c13║涅槃之道，為諸弟子說如是法：無有黑業、無黑業報，
X36n0659_p0584c14║無有白業、無白業報，無黑白業、無黑白業報，無有上
X36n0659_p0584c15║業及以下業。是師今在王舍城中，唯願大王屈駕往
X36n0659_p0584c16║彼，可令是師療治身心。
X36n0659_p0584c17║時王答言：審能如是滅除我罪，我當歸依。
X36n0659_p0584c18║復有一臣各曰藏德，復往王所而作是言：大王！何故
X36n0659_p0585a01║面貌憔悴、脣口乾燥、音聲微細，猶如怯人見大怨敵，
X36n0659_p0585a02║顏色慘變將何所苦？為身痛耶？為心痛乎？
X36n0659_p0585a03║王即答言：我今身心云何不痛？我之癡盲無有慧眼，
X36n0659_p0585a04║近諸惡友而為親善，隨提婆達惡人之言，正法之王
X36n0659_p0585a05║橫加逆害。我昔曾聞智人說偈：
X36n0659_p0585a06║若於父母，佛及弟子，生不善心，起於惡業。
X36n0659_p0585a07║如是果報在阿鼻獄。
X36n0659_p0585a08║以是事故，令我心怖生大苦惱，無有良醫而見救療。
X36n0659_p0585a09║大臣復言：唯願大王！且莫愁怖。法有二種：一者、出家，
X36n0659_p0585a10║二者、王法。王法者，謂害其父則王國土，雖云是逆實
X36n0659_p0585a11║無有罪。如迦羅羅蟲要壞母腹然後乃生，生法如是，
X36n0659_p0585a12║雖破母身實亦無罪，騾等懷妊亦復如是。治國之法
X36n0659_p0585a13║法應如是，雖害父兄亦無有罪。出家法者，乃至蟁螘
X36n0659_p0585a14║殺亦有罪。唯願大王！寬意莫愁。何以故？若常愁苦，愁
X36n0659_p0585a15║遂增長。如人喜眠，眠則滋多，貪淫嗜酒亦復如是。如
X36n0659_p0585a16║王所言，世無良醫治身心者，今有大師名末伽棃拘
X36n0659_p0585a17║舍離子，一切知見憐憫眾生，猶如赤子已離煩惱，能
X36n0659_p0585a18║拔眾生三毒利箭。一切眾生於一切法無知見覺，唯
X36n0659_p0585a19║是一人獨知見覺。如是大師常為弟子說如是法：一
X36n0659_p0585a20║切眾生身有七分。何等為七？地、水、火、風、苦、樂、壽命。如
X36n0659_p0585a21║是七法非化非作，不可毀害如伊師迦草，安住不動
X36n0659_p0585a22║如須彌山，不捨不作猶如乳酪，各不諍訟若苦若樂、
X36n0659_p0585a23║若善不善，投之利刀無所傷害。何以故？七分空中無
X36n0659_p0585a24║妨閡故。命亦無害。何以故？無有害者及死者故。無作
X36n0659_p0585b01║無受、無說無聽、無有念者及以教者，常說是法能令
X36n0659_p0585b02║眾生滅除一切無量重罪。是師今在王舍大城，唯願
X36n0659_p0585b03║大王！往至其所。王若見者，眾罪消滅。
X36n0659_p0585b04║時王答言：審能如是除滅我罪，我當歸依。
X36n0659_p0585b05║復有一臣，名曰實得，復到王所，即說偈言：
X36n0659_p0585b06║大王何故，身脫瓔珞，首髮蓬亂，乃至如是？
X36n0659_p0585b07║王身何故，戰慄不安，猶如猛風，吹動華樹？
X36n0659_p0585b08║王今何故容色愁悴？猶如農夫下種之後，天不降雨，
X36n0659_p0585b09║愁苦如是，為是心痛？為身痛耶？
X36n0659_p0585b10║王即答言：我今身心豈得不痛？我父先王慈慈仁惻，
X36n0659_p0585b11║特見矜念，實無過咎，往問相師。相師答言：是兒生已，
X36n0659_p0585b12║定當害父。雖聞是語，猶見瞻養。曾聞智者作如是言：
X36n0659_p0585b13║若人通母汙比丘尼、偷僧祇物、害發無上菩提心人
X36n0659_p0585b14║及殺其父，如是之人必定當墮阿鼻地獄。我今身心
X36n0659_p0585b15║豈得不痛？
X36n0659_p0585b16║大臣復言：唯願大王旦莫愁苦。如其父王修解脫者，
X36n0659_p0585b17║害則有罪；若治國法，殺則無罪。大王！非法者名為無
X36n0659_p0585b18║法，無法者名為無法。譬如無子名為無子，又如惡子
X36n0659_p0585b19║亦名無子，雖言無子實非無子。如食無鹽名為無鹽，
X36n0659_p0585b20║食若少鹽亦名無鹽。如河無水名為無水，若有少水
X36n0659_p0585b21║亦名無水。如念念滅名曰無常，雖住一劫亦名無常。
X36n0659_p0585b22║如人受苦名為無樂，雖受少樂亦名無樂。如不自在
X36n0659_p0585b23║名為無我，雖少自在亦名無我。如闇夜時名為無日，
X36n0659_p0585b24║雲霧之時亦言無日。大王！雖言少法名為無法，實非
X36n0659_p0585c01║無法。願王留神聽臣所說，一切眾生皆有餘業，以業
X36n0659_p0585c02║緣故數受生死。若使先王有餘業者，王今害之，竟有
X36n0659_p0585c03║何罪？唯願大王寬意莫愁。何以故？
X36n0659_p0585c04║若常愁苦，愁遂增長。如人喜眠，眠則滋多。
X36n0659_p0585c05║貪淫嗜酒，亦復如是。
X36n0659_p0585c06║如王所言，世無良醫治身心者，今有大師名珊闍耶
X36n0659_p0585c07║毗羅坻子，一切知見，其智深廣猶如大海，有大威德
X36n0659_p0585c08║具大神通，能令眾生離諸疑網。一切眾生不知見覺，
X36n0659_p0585c09║唯是一人獨知見覺。今者近在王舍城住，為諸弟子
X36n0659_p0585c10║說如是法：一切眾中若是王者，自在隨意造作善惡，
X36n0659_p0585c11║雖為眾惡悉無有罪。如火燒物無淨不淨，王亦如是
X36n0659_p0585c12║與火同性。譬如大地淨穢普載，雖為是事初無瞋喜，
X36n0659_p0585c13║王亦如是與地同性。譬如水性淨穢俱洗，雖為是事
X36n0659_p0585c14║亦無憂喜，王亦如是與水同性。譬如風性淨穢等吹，
X36n0659_p0585c15║雖為是事亦無憂喜，王亦如是與風同性。如秋杌樹
X36n0659_p0585c16║春則還生，雖復杌斫實無有罪，一切眾生亦復如是，
X36n0659_p0585c17║此間命終還生此間，以還生故當有何罪？一切眾生
X36n0659_p0585c18║苦樂果報，悉皆不由現在世業，因在過去現在受果，
X36n0659_p0585c19║現在無因未來無果，以現果故眾生持戒，勤修精進
X36n0659_p0585c20║遮現惡果，以持戒故則得無漏，得無漏故盡有漏業，
X36n0659_p0585c21║以盡業故眾苦得盡，眾苦盡故便得解脫。唯願大王
X36n0659_p0585c22║速往其所，令其療治身心苦痛，王若見者眾罪得除。
X36n0659_p0585c23║刪闍耶者，淨名云：夜輕重音耳。此是刪詩定禮之
X36n0659_p0585c24║字。借音胝者，陟遲反。
X36n0659_p0586a01║王即等言：審有是師能除我罪，我當歸依。
X36n0659_p0586a02║復有一臣名悉知義，復至王所作如是言：王今何故
X36n0659_p0586a03║形不端嚴？如失國者，如泉枯涸，池無蓮華，樹無枝葉，
X36n0659_p0586a04║破戒比丘身無威德，為身痛耶？為心痛乎？
X36n0659_p0586a05║王即答言：今我身心豈得無痛？我父先王慈惻流念，
X36n0659_p0586a06║而我不孝不知報恩，常以安樂安樂於我，而我背恩
X36n0659_p0586a07║反斷其樂，先王無過橫興逆害。我亦曾聞智者說言：
X36n0659_p0586a08║若有害父，當於無量阿僧祇劫受大苦惱。我今不久
X36n0659_p0586a09║必墮地獄，又無良醫救療我罪。
X36n0659_p0586a10║大臣即言：唯願大王，放捨愁苦。王不聞耶？昔者有王
X36n0659_p0586a11║名曰羅摩，害其父已得紹王位。䟦提大王、毗樓真王、
X36n0659_p0586a12║那睺沙王、迦帝迦王、毗舍佉王、月光明王、日光明王、
X36n0659_p0586a13║愛王、持多人王，如是等王皆害其父得紹王位，然無
X36n0659_p0586a14║一王入地獄者。於今現在毗瑠璃王、優陀耶王、惡性
X36n0659_p0586a15║王、鼠王、蓮華王，如是等王皆害其父，悉無一王生愁
X36n0659_p0586a16║惱者。雖言地獄、餓鬼、天中，誰有見者？大王，唯有二有：
X36n0659_p0586a17║一者、人道，二者、畜生。雖有是二，非因緣生，非因緣死。
X36n0659_p0586a18║若非因緣，何有善惡？唯願大王，勿懷愁怖。何以故？
X36n0659_p0586a19║若常愁苦，愁遂增長。如人喜眠，眠則滋多。
X36n0659_p0586a20║貪淫嗜酒，亦復如是。
X36n0659_p0586a21║如王所言，世無良醫治身心者，今有大師名阿耆多
X36n0659_p0586a22║翅舍欽婆羅，一切知見，觀金與土平等無二，刀斫右
X36n0659_p0586a23║脅，栴檀塗左，於此二人心無差別，等視怨親，心無異
X36n0659_p0586a24║相。此師真是世之良醫，若行、若立、若坐、若臥，常在三
X36n0659_p0586b01║昧，心無分散。告諸弟子作如是言：若自作、若教他作，
X36n0659_p0586b02║若自斫、若教他斫，若自炙、若教他炙，若自害、若教他
X36n0659_p0586b03║害，若自偷、若教他偷，若自淫、若教他淫，若自妄語、若
X36n0659_p0586b04║教他妄語，若自飲酒、若教他飲酒，若殺一村、一城、一
X36n0659_p0586b05║國，若以刀輪殺一切眾生，若恒河以南布施眾生、恒
X36n0659_p0586b06║河以北殺害眾生，悉無罪福，無施、戒、定。今者近在王
X36n0659_p0586b07║舍城住，願王速往。王若見者，眾罪除滅。
X36n0659_p0586b08║阿耆多！是名翅舍是弊壞衣，欽婆羅是古貝衣。
X36n0659_p0586b09║王語大臣：審能如是除滅我罪，我當歸依。
X36n0659_p0586b10║復有大臣名曰吉德，復往王所作如是言：王今何故
X36n0659_p0586b11║面無光澤，如日中燈、如晝時月、如失國君、如荒敗土？
X36n0659_p0586b12║大王！今者四方清夷無諸怨敵，而今何故如是愁苦？
X36n0659_p0586b13║為身苦耶？為心苦乎？有諸王子常生此念：我今何時
X36n0659_p0586b14║當得自在？大王！今者已果所願，自在王領摩伽陀國，
X36n0659_p0586b15║先王寶藏具足而得，唯當快意縱情受樂，如是愁苦
X36n0659_p0586b16║何用經懷？
X36n0659_p0586b17║王即答言：我今云何得不愁惱？譬如愚人，但貪其味，
X36n0659_p0586b18║不見利刀；如食雜毒，不見其過；我亦如是。如鹿見草，
X36n0659_p0586b19║不見深穽；如鼠貪食，不見貓狸；我亦如是，見現在樂，
X36n0659_p0586b20║不見未來不善苦果。曾從智者聞如是言：寧於一日
X36n0659_p0586b21║受三百矛，不於父母生一念惡。我今已近地獄熾火，
X36n0659_p0586b22║云何當得不愁惱耶？
X36n0659_p0586b23║穽有二音，一賤二淨，多用淨音。字有二體，一阜邊，
X36n0659_p0586b24║二穴下，多用穴下。
X36n0659_p0586c01║大臣復言：誰來誑王言有地獄？如刺頭尖，誰之所造？
X36n0659_p0586c02║飛鳥異色，復誰所作？水性潤澤，石性堅硬，如風動性，
X36n0659_p0586c03║如火熱性，一切萬物自死自生，誰之所作？言地獄者，
X36n0659_p0586c04║直是智者文詞造作。言地獄者，為有何義？臣當說之。
X36n0659_p0586c05║地者名地，獄者名破，破於地獄無有罪報，是名地獄。
X36n0659_p0586c06║又復地者名人，獄者名天，以其害父故到人天。以是
X36n0659_p0586c07║義故，婆藪仙人唱言：殺羊得人天樂。是名地獄。又復
X36n0659_p0586c08║地者名命，獄者名長，以殺生故得壽命長，故名地獄。
X36n0659_p0586c09║大王，是故當知實無地獄。大王，如種麥得麥，種稻得
X36n0659_p0586c10║稻，殺地獄者還得地獄，殺害於人應還得人。大王，今
X36n0659_p0586c11║當聽臣所說，實無殺害。若有我者，實亦無害；若無我
X36n0659_p0586c12║者，復無所害。何以故？若有我者，常不變易，以常住故
X36n0659_p0586c13║不可殺害，不破不壞，不繫不縛，不瞋不喜，猶如虗空，
X36n0659_p0586c14║云何當有殺害之罪？若無我者，諸法無常，以無常故
X36n0659_p0586c15║念念壞滅，念念滅故殺者死者皆念念滅。若念念滅，
X36n0659_p0586c16║誰當有罪？大王，如火燒木，火則無罪；如斧斫樹，斧亦
X36n0659_p0586c17║無罪；如鎌刈草，鎌實無罪；如刀殺人，刀實非人，刀既
X36n0659_p0586c18║無罪，人云何罪？如毒殺人，毒實非人，毒藥無罪，人云
X36n0659_p0586c19║何罪？一切萬物皆亦如是，實無殺害，云何有罪？唯願
X36n0659_p0586c20║大王，莫生愁苦。何以故？
X36n0659_p0586c21║若常愁苦，愁遂增長。如人喜眠，眠則滋多。
X36n0659_p0586c22║貪淫嗜酒，亦復如是。
X36n0659_p0586c23║如王所言，世無良醫治惡業者，今有大師名迦羅鳩
X36n0659_p0586c24║駄迦旃延，一切知見明了三世，於一念頃能見無量
X36n0659_p0587a01║無邊世界，聞聲亦爾，能令眾生遠離過惡。猶如恒河，
X36n0659_p0587a02║若內若外所有諸罪皆悉清淨；是大良師亦復如是，
X36n0659_p0587a03║能除眾生內外眾罪。為諸弟子說如是法：若人殺害
X36n0659_p0587a04║一切眾生，心無慚愧終不墮惡，猶如虗空不受塵水；
X36n0659_p0587a05║有慚愧者即入地獄，猶如大水潤溼於地。一切眾生
X36n0659_p0587a06║悉是自在天之所作，自在天喜，眾生安樂；自在天瞋，
X36n0659_p0587a07║眾生苦惱。一切眾生若罪若福，乃是自在之所為作，
X36n0659_p0587a08║云何當言人有罪福？譬如工匠作機關木人行住坐
X36n0659_p0587a09║臥，唯不能言眾生亦爾。自在天者譬如工匠，木人者
X36n0659_p0587a10║譬眾生身，如是造化誰當有罪？如是大師今者近在
X36n0659_p0587a11║王舍城住，唯願速往，若得見者眾罪消滅。
X36n0659_p0587a12║王即答言：審有是人能滅我罪，我當歸依。
X36n0659_p0587a13║復有一臣名無所畏，往至王所說如是言：大王！世有
X36n0659_p0587a14║愚人，一日之中百喜、百愁、百眠、百寤、百驚、百哭，有智
X36n0659_p0587a15║之人悉無是事。大王！何故憂愁如是？如失侶客、如墮
X36n0659_p0587a16║深泥無救拔者、如人渴乏不得漿水、猶如迷人無有
X36n0659_p0587a17║導者、如困病人無醫救療、如海船破無救接者。大王！
X36n0659_p0587a18║今者為身痛耶？為心痛乎？
X36n0659_p0587a19║王即答言：我今身心豈得不痛？我近惡友不觀口過，
X36n0659_p0587a20║先王無罪橫興逆害，我今定知當入地獄，復無良醫
X36n0659_p0587a21║而見救濟。
X36n0659_p0587a22║臣即白言：唯願大王，莫生愁毒。夫剎利者名為王種，
X36n0659_p0587a23║若為國土，若為沙門及婆羅門，為安人民，雖復殺害，
X36n0659_p0587a24║無有罪也。先王雖復恭敬沙門，不能承事諸婆羅門，
X36n0659_p0587b01║心無平等，無平等故則非剎利。大王，今者為欲供養
X36n0659_p0587b02║諸婆羅門，殺害先王，當有何罪？大王，實無殺害。夫殺
X36n0659_p0587b03║害者，殺害壽命，命名風氣，風氣之性不可斬害，云何
X36n0659_p0587b04║害命而當有罪？唯願大王，莫復愁苦。何以故？
X36n0659_p0587b05║若常愁苦，愁遂增長。如人喜眠，眠則滋多。
X36n0659_p0587b06║貪淫嗜酒，亦復如是。
X36n0659_p0587b07║如王所言，世無良醫能療治者，今有大師名尼犍若
X36n0659_p0587b08║提子，一切知見，憐憫眾生，善知眾生諸根利鈍，達解
X36n0659_p0587b09║一切，隨宜方便，世間八法所不能汙，寂靜修習清淨
X36n0659_p0587b10║梵行，為諸弟子說如是言：無施、無善，無父、無母，無今
X36n0659_p0587b11║世、後世，無阿羅漢，無修、無道。一切眾生經八萬劫，於
X36n0659_p0587b12║生死輪自然得脫，有罪、無罪悉亦如是。如四大河，所
X36n0659_p0587b13║謂辛頭、恒河、博叉、私陀，悉入大海，無有差別；一切眾
X36n0659_p0587b14║生亦復如是，得解脫時，悉無差別。是師今在王舍城
X36n0659_p0587b15║住，唯願大王速往其所，若得見者，眾罪消除。
X36n0659_p0587b16║王即答言：審有是師能除我罪，我當歸依。
X36n0659_p0587b17║爾時大醫下，第二、明善人緣。又二：一、兄；二、父。初為
X36n0659_p0587b18║四：一、耆婆問；二、王答；三、勸往佛所；四、羞恥未從。初
X36n0659_p0587b19║文者。
X36n0659_p0587b20║爾時，大醫名曰耆婆，往至王所，白言：大王！得安眠不？
X36n0659_p0587b21║耆婆！此翻固活。童子生時，一手把藥囊，一手把針
X36n0659_p0587b22║筒，昔誓為醫，善能治他，從德立號，翻為固活菴羅
X36n0659_p0587b23║女之子。
X36n0659_p0587b24║第二、王以偈答。偈有十七行半少長行，分為三：初、
X36n0659_p0587c01║十一行半偈泛明安眠者；次、六行泛明不安眠者；
X36n0659_p0587c02║第三、少長行正明王不得安眠。初文又四：初、四行
X36n0659_p0587c03║明佛得安眠；次、五行半明菩薩得安眠；三、一偈結
X36n0659_p0587c04║佛；四、一偈結菩薩。初就佛中二：初、兩偈明離生死
X36n0659_p0587c05║得涅槃；次、兩偈明離惡過得常住。
X36n0659_p0587c06║王以偈答：若有能永斷，一切諸煩惱，
X36n0659_p0587c07║不貪染三界，乃得安隱眠。若得大涅槃，
X36n0659_p0587c08║演說甚深義，名真婆羅門，乃得安隱眠。
X36n0659_p0587c09║身無諸惡業，口離於四過，心無有疑網，
X36n0659_p0587c10║乃得安隱眠，身心無熱惱，安住寂靜處。
X36n0659_p0587c11║獲致無上樂，乃得安隱眠。
X36n0659_p0587c12║但佛實無眠，以無煩惱住安樂性義說安眠。
X36n0659_p0587c13║心無有取著下五行半，明菩薩得安眠。
X36n0659_p0587c14║心無有取著，遠離諸怨讎，常和無諍訟，
X36n0659_p0587c15║乃得安隱眠。若不造惡業，心常懷慚愧，
X36n0659_p0587c16║信惡有果報，乃得安隱眠。敬養於父母，
X36n0659_p0587c17║不害一生命，不盜他財物，乃得安隱眠。
X36n0659_p0587c18║調伏於諸根，親近善知識，破壞四魔眾，
X36n0659_p0588a01║乃得安隱眠。不見吉不吉，及以苦樂等，
X36n0659_p0588a02║為諸眾生故，輪轉於生死。若能如是者，
X36n0659_p0588a03║乃得安隱眠。
X36n0659_p0588a04║三四如文。
X36n0659_p0588a05║誰得安隱眠？所謂諸佛是。深觀空三昧，
X36n0659_p0588a06║身心安不動。
X36n0659_p0588a07║誰得安隱眠？所謂慈悲者，常修不放逸，
X36n0659_p0588a08║視眾如一子。
X36n0659_p0588a09║眾生無明冥下，第二、辨不得安眠。又二：初、三行法
X36n0659_p0588a10║說；次、三行譬說。
X36n0659_p0588a11║眾生無明冥，不見煩惱果，常造諸惡業，
X36n0659_p0588a12║不得安隱眠。若為於自己，及以他人身，
X36n0659_p0588a13║造作十惡業，不得安隱眠。若言為樂故，
X36n0659_p0588a14║害父無過咎，隨順惡知識，不得安隱眠。
X36n0659_p0588a15║若食過節度，冷飲而過差，如是則病苦。
X36n0659_p0588a16║不得安隱眠。若於王有過，邪念他婦女，
X36n0659_p0588a17║及行曠路者，不得安隱眠。持戒果未熟，
X36n0659_p0588a18║太子未紹位，盜者未獲財，不得安隱眠。
X36n0659_p0588a19║太子未紹位者，即是先帝已崩，嗣主未立，四方未
X36n0659_p0588a20║寧，不得安眠，非謂東宮不得安眠。
X36n0659_p0588a21║耆婆我今下，第三、少長行，正自明不得眠。又二：初
X36n0659_p0588a22║標，次釋。初標又二：初、標病重。
X36n0659_p0588a23║耆婆！我今病重，於正法王興惡逆害。
X36n0659_p0588a24║次言無醫。
X36n0659_p0588b01║一切良醫、妙藥、呪術、善巧、瞻病所不能治。
X36n0659_p0588b02║何以故下，釋此兩事，又二：先釋病重；
X36n0659_p0588b03║何以故？我父法王如法治國，實無過咎橫加逆害，如
X36n0659_p0588b04║魚處陸當有何藥？如鹿在弶初無歡心，如人自知命
X36n0659_p0588b05║不終日，如王失國逃迸他土，如人聞病不可療治，如
X36n0659_p0588b06║破戒者聞說罪過。我昔曾聞智者說言：身口意業若
X36n0659_p0588b07║不清淨，當知是人必墮地獄。我今如是，云何當得安
X36n0659_p0588b08║隱眠耶？
X36n0659_p0588b09║次釋無醫。
X36n0659_p0588b10║今我又無無上大醫演說法藥，除我病苦。
X36n0659_p0588b11║耆婆答言下，第三、耆婆慰喻勸往佛所。文為二：初、
X36n0659_p0588b12║酬前兩意；次、勸往佛所。初酬王意者，又二：初、明王
X36n0659_p0588b13║罪輕；次、示王醫藥。初文又四：一、王有五德故輕；二、
X36n0659_p0588b14║他無五德故重；三、結無五德是一闡提；四、結王有
X36n0659_p0588b15║五德非一闡提。
X36n0659_p0588b16║耆婆答言：善哉，善哉！王雖作罪，心生重悔而懷慙愧。
X36n0659_p0588b17║大王！諸佛世尊常說是言：有二白法能救眾生：一、慚，
X36n0659_p0588b18║二、愧。慚者，自不作罪；愧者，不教他作。慚者，內自羞耻；
X36n0659_p0588b19║愧者，發露向人。慚者，羞人；愧者，羞天。是名慚愧。無慚
X36n0659_p0588b20║愧者，不名為人，名為畜生。有慚愧故，則能恭敬父母、
X36n0659_p0588b21║師長；有慚愧故，說有父母、兄弟、姉妹。善哉，大王！具有
X36n0659_p0588b22║慚愧。大王且聽！臣聞佛說：智者有二：一者、不造諸惡，
X36n0659_p0588b23║二者、作已懺悔。愚者亦二：一者、作罪，二者、覆藏。雖先
X36n0659_p0588b24║作惡後能發露，悔已慚愧更不敢作。猶如濁水置之
X36n0659_p0588c01║明珠，以珠威力水即為清；亦如雲除，月則清明。作惡
X36n0659_p0588c02║能悔亦復如是。王若懺悔懷慚愧者，罪則除滅，清淨
X36n0659_p0588c03║如本。大王！富有二種：一者、象、馬種種畜生，二者、金、銀
X36n0659_p0588c04║種種珍寶。象、馬雖多，不敵一珠。大王！眾生亦爾：一者、
X36n0659_p0588c05║惡富，二者、善富。多作諸惡，不如一善。臣聞佛說：修一
X36n0659_p0588c06║善心破百種惡。大王！如少金剛能壞須彌，亦如少火
X36n0659_p0588c07║能燒一切，如少毒藥能害眾生。少善亦爾，能破大惡。
X36n0659_p0588c08║雖名少善，其實是大。何以故？破大惡故。大王！如佛所
X36n0659_p0588c09║說：覆藏者，漏；不覆藏者，則無有漏。發露、悔過，是故不
X36n0659_p0588c10║漏。若作眾罪，不覆、不藏。以不覆故，罪則微薄；若悔、慚、
X36n0659_p0588c11║愧，罪則消滅。大王！如水渧雖微，漸盈大器。善心亦爾，
X36n0659_p0588c12║一一善心能破大惡。若覆罪者，罪則增長；發露、慚、愧，
X36n0659_p0588c13║罪則消滅。是故，諸佛說有智者不覆藏罪。善哉，大王！
X36n0659_p0588c14║能信因果、信業、信報。唯願大王莫懷愁怖。
X36n0659_p0588c15║初有五德，中但四略，無近善友一事者，以下望上，
X36n0659_p0588c16║上理應有。然耆婆正當善友之事，故讓不言。言四
X36n0659_p0588c17║德者：一、王有慚愧，二、王能懺悔，三、王能發露。發露
X36n0659_p0588c18║與懺悔，大勢相似，不無小異。懺是懺謝，悔是悔諐。
X36n0659_p0589a01║言發露者，向人說過。四、明王有信心。然四事已定，
X36n0659_p0589a02║而未信耆婆之言。若定信者，即是善友。為未定故，
X36n0659_p0589a03║但言其四。
X36n0659_p0589a04║若有眾生下，第二、明他無五德故罪重。
X36n0659_p0589a05║若有眾生造作諸罪，覆藏不悔，心無慙愧，不見因果
X36n0659_p0589a06║及以業報，不能咨啟有智之人，不近善友，如是之人，
X36n0659_p0589a07║一切良醫乃至瞻病所不能治。如迦摩羅病，世醫拱
X36n0659_p0589a08║手，覆罪之人亦復如是。
X36n0659_p0589a09║造罪，即無發露德。覆藏不悔，無懺悔德。魯扈底突，
X36n0659_p0589a10║無慙愧德。不見因果，無信心德。不能咨啟，無知識
X36n0659_p0589a11║德。
X36n0659_p0589a12║云何罪人下，第三、就無五德結一闡提。
X36n0659_p0589a13║云何罪人？謂一闡提。一闡提者，不信因果、無有慙愧、
X36n0659_p0589a14║不信業報、不見現在及未來世、不親善友、不隨諸佛
X36n0659_p0589a15║所說教戒，如是之人名一闡提，諸佛世尊所不能治。
X36n0659_p0589a16║何以故？如世死屍，醫不能治；一闡提者亦復如是，諸
X36n0659_p0589a17║佛世尊所不能治。
X36n0659_p0589a18║大王今者下，第四、就王有五德結非一闡提。
X36n0659_p0589a19║大王！今者非一闡提，云何而言不可救療？
X36n0659_p0589a20║如王所言下，第二、示王醫藥。文為二：初、示良醫；次、
X36n0659_p0589a21║示妙藥。
X36n0659_p0589a22║如王所言，無能治者。大王當知，迦毗羅城淨飯王子，
X36n0659_p0589a23║姓瞿曇氏，字悉達多，無師覺悟，自然而得阿耨多羅
X36n0659_p0589a24║三藐三菩提，三十二相、八十種好莊嚴其身，具足十
X36n0659_p0589b01║力、四無所畏、一切知見、大慈大悲，憐憫一切如羅睺
X36n0659_p0589b02║羅，隨善眾生如犢逐母，知時而說，非時不語，實語、淨
X36n0659_p0589b03║語、妙語、義語、法語、一語，能令眾生永離煩惱。
X36n0659_p0589b04║初示良醫中，言字悉達多者，此翻成利。
X36n0659_p0589b05║善知眾生諸根下，第二、示於妙藥。藥即勝法，妙藥
X36n0659_p0589b06║良醫灼然在近，云何言無藥？文為二：一、明知根。
X36n0659_p0589b07║善知眾生諸根心性，隨宜方便無不通達。其智高大
X36n0659_p0589b08║如須彌山，深䆳廣遠猶如大海。是佛世尊有金剛智，
X36n0659_p0589b09║能破眾生一切惡罪。若言不能，無有是處。
X36n0659_p0589b10║次從去此十二由旬是明說法，又二：初總，次別。
X36n0659_p0589b11║今者去此十二由旬，在拘尸城娑羅雙樹間，廣為無
X36n0659_p0589b12║量阿僧祇等諸菩薩僧演種種法。
X36n0659_p0589b13║初文是總說法。
X36n0659_p0589b14║次若有若無是別說法。別說又二：初約二法，次約
X36n0659_p0589b15║三法。
X36n0659_p0589b16║若有、若無，若有為、若無為，若有漏、若無漏，若煩惱果、
X36n0659_p0589b17║若善法果。
X36n0659_p0589b18║初二法者，有、無即二諦。有為、無為是煩惱、涅槃，有
X36n0659_p0589b19║漏、無漏即四諦。煩惱果亦是苦、集，善法果亦是道、
X36n0659_p0589b20║滅。
X36n0659_p0589b21║若色法、非色法下，次說三種法。
X36n0659_p0589b22║若色法、若非色法、若非色非非色法，若我、若非我、若
X36n0659_p0589b23║非我非非我，若常、若非常、若非常非非常，若樂、若非
X36n0659_p0589b24║樂、若非樂非非樂，若相、若非相、若非相非非相，若斷、
X36n0659_p0589c01║若非斷、若非斷非非斷，若世、若出世、若非世非出世，
X36n0659_p0589c02║若乘、若非乘、若非乘非非乘，若自作自受、若自作他
X36n0659_p0589c03║受、若無作無受。大王，若當於佛所聞無作無受，所有
X36n0659_p0589c04║重罪即當消滅。
X36n0659_p0589c05║色、非色、非色非非色。數人云：色是十一種色，非色
X36n0659_p0589c06║即是心心數法，非色非非色即是十四不相應行。
X36n0659_p0589c07║論人云：色是十四種色，非色只是心法，非色非非
X36n0659_p0589c08║色即是無作。觀師云：色是色法，非色是心，非色非
X36n0659_p0589c09║非色即是兩捨第一義諦中道之法。此之兩捨只
X36n0659_p0589c10║是俗諦，豈成中道？今明不爾。前明二諦，此明三諦。
X36n0659_p0589c11║色即俗諦，非色即真諦，非色非非色即是中道第
X36n0659_p0589c12║一義諦。自作自受可解。自作他受。下文云：無有我
X36n0659_p0589c13║作他人受果。兩文相害，各各有據。今且明自作他
X36n0659_p0589c14║受。他云：如因諸人發心，令王罪除。又諸菩薩所作
X36n0659_p0589c15║功德悉施眾生，眾生得樂，亦是他受。今明不爾。自
X36n0659_p0589c16║作自受是從假入空，自作他受是從空出假，無作
X36n0659_p0589c17║無受即是中道。諸文例然。下文云：若於佛所聞無
X36n0659_p0589c18║作無受，罪即除滅。故是中道。
X36n0659_p0590a01║王今且聽下，第二、勸往佛所。又三：一、廣引昔十三
X36n0659_p0590a02║事勸；二、明佛心平等勸；三、格量福德勸。次第者，昔
X36n0659_p0590a03║為惡者眾皆見佛得除，佛心平等不厚昔薄。今初，
X36n0659_p0590a04║列十三事，又二：先正列事；
X36n0659_p0590a05║王今且聽！釋提桓因命將欲終，有五相現：一者、衣裳
X36n0659_p0590a06║垢膩；二者、頭上華萎；三者、身體臭穢；四者、腋下汗出；
X36n0659_p0590a07║五者、不樂本座。時天帝釋或於靜處，若見沙門、若婆
X36n0659_p0590a08║羅門，即至其所而生佛想。爾時，沙門及婆羅門見帝
X36n0659_p0590a09║釋來，深自慶幸，即說是語：天主！我今歸依於汝。釋聞
X36n0659_p0590a10║是已，乃知非佛，復自念言：彼若非佛，不能治我五退
X36n0659_p0590a11║沒相。是時，御臣名般遮尸，語帝釋言：憍尸迦！乾闥婆
X36n0659_p0590a12║王名敦浮樓，其王有女，字須䟦陀。王若能以此女見
X36n0659_p0590a13║與，臣當示王除衰相處。釋即答言：善男子！毗摩質多
X36n0659_p0590a14║阿脩羅王有女舍脂，是我所敬。卿若必能示吾消滅
X36n0659_p0590a15║惡相處者，猶當相與，況須䟦陀？憍尸迦！有佛世尊，字
X36n0659_p0590a16║釋迦牟尼，今者在於王舍大城。若能往彼咨稟未聞，
X36n0659_p0590a17║衰沒之相必得除滅。善男子！若佛世尊審能滅者，便
X36n0659_p0590a18║可回駕至其住處。御臣奉命，即回車乘，到王舍城耆
X36n0659_p0590a19║闍崛山，至於佛所，頭面禮足，却住一面。釋提桓因白
X36n0659_p0590a20║佛言：世尊！天人之中誰為繫縛？答言：憍尸迦！慳貪、嫉
X36n0659_p0590a21║妒。又言：慳貪、嫉妒因何而生？答言：因無明生。又言：無
X36n0659_p0590a22║明復因何生？答言：因放逸生。又言：放逸復因何生？答
X36n0659_p0590a23║言：因顛倒生。又言：顛倒復因何生？答言：因疑心生。世
X36n0659_p0590a24║尊！顛倒之法因疑心生者，實如佛教。何以故？我有疑
X36n0659_p0590b01║心，以疑心故，則生顛倒，於非世尊生世尊想。我今見
X36n0659_p0590b02║佛，疑網即除；疑網除故，顛倒亦盡；顛倒盡故，無有慳
X36n0659_p0590b03║心乃至妒心。佛言：汝言無有慳妒心者，汝今已得阿
X36n0659_p0590b04║那含耶？阿那含者，無有貪心。若無貪心，云何為命來
X36n0659_p0590b05║至我所？如阿那含，實不求命。世尊！有顛倒者，則有求
X36n0659_p0590b06║命；無顛倒者，則不求命。然我今者實不求命，所欲求
X36n0659_p0590b07║者，唯佛法身及佛智慧。憍尸迦！求佛法身及佛慧者，
X36n0659_p0590b08║將來之世必當得之。爾時，帝釋聞佛說已，五衰沒相
X36n0659_p0590b09║即時消滅，便起作禮，繞佛三帀，恭敬合掌而白佛言：
X36n0659_p0590b10║世尊！我今即死即生，失命得命，從佛聞記，當得阿耨
X36n0659_p0590b11║多羅三藐三菩提，是為更生，為更得命？世尊！一切人
X36n0659_p0590b12║天云何增益？復以何緣而致損減？憍尸迦！鬪諍因緣，
X36n0659_p0590b13║人天損減；善修和敬，則得增益。世尊！若以鬬諍而損
X36n0659_p0590b14║減者，我從今日更不復與阿脩羅戰。佛言：善哉！善哉！
X36n0659_p0590b15║憍尸迦！諸佛世尊說忍辱法是阿耨多羅三藐三菩
X36n0659_p0590b16║提因。爾時，釋提桓因即前禮佛，於是還去。大王！如來
X36n0659_p0590b17║以能除諸惡相，是故稱佛不可思議。王若往者，所有
X36n0659_p0590b18║重罪必當得除。大王且聽！有婆羅門子，字曰不害，以
X36n0659_p0590b19║殺無量諸眾生故，名鴦崛魔。復欲害母，惡心起時，身
X36n0659_p0590b20║亦隨動。身心動者即五逆因，五逆因故，必墮地獄。後
X36n0659_p0590b21║見佛時，身心俱動，復欲生害。身心動者即五逆因，五
X36n0659_p0590b22║逆因故，當入地獄。是人得遇如來大師，即時得滅地
X36n0659_p0590b23║獄因緣，發阿耨多羅三藐三菩提心。是故稱佛為無
X36n0659_p0590b24║上醫，非六師也。大王！復有須毗羅王子，其父瞋之，截
X36n0659_p0590c01║其手足，推之深井。其母矜憫，使人牽出，將至佛所。即
X36n0659_p0590c02║見佛時，手足還具，便發阿耨多羅三藐三菩提心。大
X36n0659_p0590c03║王！以見佛故，得現果報。是故稱佛為無上醫，非六師
X36n0659_p0590c04║也。大王！如恒河邊有諸餓鬼，其數五百，於無量歲初
X36n0659_p0590c05║不見水。雖至河上，純見流火，饑渴所逼，發聲號哭。爾
X36n0659_p0590c06║時，如來在於河側鬱曇鉢林，坐一樹下。時諸餓鬼來
X36n0659_p0590c07║至佛所，白言：世尊！我等饑渴，命將不久。佛言：恒河流
X36n0659_p0590c08║水何故不飲？諸鬼答言：如來見水，我則見火。佛言：恒
X36n0659_p0590c09║河清流實非火也。汝惡業故，心自顛倒，謂為是火。我
X36n0659_p0590c10║當為汝除滅顛倒，令汝見水。爾時，世尊廣為諸鬼說
X36n0659_p0590c11║慳貪過。諸鬼復言：我今渴乏，雖聞法言，都不入心。佛
X36n0659_p0590c12║言：汝若渴乏，先可入河，恣意飲之。是諸鬼等以佛力
X36n0659_p0590c13║故，即得飲水。既飲水已，如來復為種種說法。既聞法
X36n0659_p0590c14║已，悉發阿耨多羅三藐三菩提心，捨餓鬼形而得天
X36n0659_p0590c15║身。大王！是故稱佛為無上醫，非六師也。大王！舍婆提
X36n0659_p0590c16║國羣賊五百，波斯匿王挑出其目，無有前導，不能得
X36n0659_p0590c17║往至於佛所。佛憐憫故，即到其前，慰喻之言：善男子！
X36n0659_p0590c18║善護身、口，勿更造惡。諸賊爾時聞如來音微妙清徹，
X36n0659_p0590c19║尋還得眼，即於佛前合掌禮佛，而白佛言：世尊！我今
X36n0659_p0590c20║知佛慈心普覆一切眾生，非獨人、天。爾時，如來即為
X36n0659_p0590c21║說法。既聞法已，悉發阿耨多羅三藐三菩提心。是故，
X36n0659_p0590c22║如來真是世間無上良醫，非六師也。大王！舍婆提國
X36n0659_p0590c23║有旃陀羅，名曰氣噓，殺無量人，見佛弟子大目楗連，
X36n0659_p0590c24║即時得破地獄因緣，而得上生三十三天。以有如是
X36n0659_p0591a01║聖弟子故，稱佛、如來為無上醫，非六師也。大王！波羅
X36n0659_p0591a02║奈城有長者子，名阿逸多，通其母故而殺其父，母更
X36n0659_p0591a03║外通，尋復害之。有阿羅漢是其知識，於此知識生於
X36n0659_p0591a04║愧恥，即便殺之。殺已，即到祇洹精舍，求欲出家。時諸
X36n0659_p0591a05║比丘具知此人有三逆罪，無敢聽者。以不聽故，倍生
X36n0659_p0591a06║瞋恚，即於其夜大放猛火，焚燒僧坊，多殺無辜。然後
X36n0659_p0591a07║復往王舍城中，至如來所，求哀出家。如來即聽，與說
X36n0659_p0591a08║法要，令其重罪漸漸輕微，發阿耨多羅三藐三菩提
X36n0659_p0591a09║心。是故稱佛為世良醫，非六師也。大王！本性暴惡，信
X36n0659_p0591a10║受惡人提婆達多，放大醉象，欲令踐佛。象既見佛，即
X36n0659_p0591a11║時醒悟，佛便伸手摩其頂上，復為說法，悉令得發阿
X36n0659_p0591a12║耨多羅三藐三菩提心。大王，畜生見佛猶得破壞畜
X36n0659_p0591a13║生業果，況復人耶？大王當知，若見佛者，所有重罪必
X36n0659_p0591a14║當得滅。大王，世尊未得阿耨多羅三藐三菩提時，魔
X36n0659_p0591a15║與無量無邊眷屬至菩薩所，菩薩爾時以忍辱力壞
X36n0659_p0591a16║魔惡心，令魔受法，尋發阿耨多羅三藐三菩提心。佛
X36n0659_p0591a17║有如是大功德力。大王，有曠野鬼多害眾生，如來爾
X36n0659_p0591a18║時為善賢長者，至曠野村為其說法，時曠野鬼聞法
X36n0659_p0591a19║歡喜，即以長者授於如來，然後便發阿耨多羅三藐
X36n0659_p0591a20║三菩提心。大王，波羅奈國有屠兒名曰廣額，於日日
X36n0659_p0591a21║中殺無量羊，見舍利弗即受八戒經一日夜，以是因
X36n0659_p0591a22║緣，命終得為北方天王毗沙門子。如來弟子尚有如
X36n0659_p0591a23║是大功德果，況復佛耶？大王，北天竺有城名曰細石，
X36n0659_p0591a24║其城有王名曰龍印，貪國重位而殺其父，殺其父已
X36n0659_p0591b01║心生悔恨，即捨國政來至佛所求哀出家，佛言善來，
X36n0659_p0591b02║即成比丘，重罪消滅，發阿耨多羅三藐三菩提心。大
X36n0659_p0591b03║王當知，佛有如是無量大功德果。大王，如來有弟提
X36n0659_p0591b04║婆達多，破壞眾僧，出佛身血，害蓮華比丘尼，作三逆
X36n0659_p0591b05║罪，如來為說種種法要，令其重罪尋得微薄。是故如
X36n0659_p0591b06║來為大良醫，非六師也。
X36n0659_p0591b07║次大王！若能下，總結證意。
X36n0659_p0591b08║大王！若能信臣語者，唯願速往至如來所；若不見信，
X36n0659_p0591b09║願善思之。
X36n0659_p0591b10║次大王諸佛世尊下，第二、明佛心平等不隔也。
X36n0659_p0591b11║大王！諸佛世尊大悲普覆不限一人，正法弘廣無所
X36n0659_p0591b12║不包，怨親平等心無憎愛，終不偏為一人令得阿耨
X36n0659_p0591b13║多羅三藐三菩提，餘人不得。如來非獨四部之師，普
X36n0659_p0591b14║是一切天、人、龍、鬼、地獄、畜生、餓鬼等師，一切眾生亦
X36n0659_p0591b15║當視佛如父母想。大王當知！如來不但獨為豪貴䟦
X36n0659_p0591b16║提迦王而演說法，亦為下賤優波離等；不獨偏受須
X36n0659_p0591b17║達多、阿那邠坁所奉供養，亦受貧人須達多食；不但
X36n0659_p0591b18║獨為舍利弗等利根說法，亦為鈍根周利槃特；不但
X36n0659_p0591b19║獨聽大迦葉等無貪之性出家求道，亦聽大貪難陀
X36n0659_p0591b20║出家；不但獨聽煩惱薄者優樓頻螺迦葉等出家求
X36n0659_p0591b21║道，亦聽煩惱深厚造重罪者波斯匿王弟修陀耶出
X36n0659_p0591b22║家求道；不以莎草恭敬供養拔其瞋根，鴦崛魔羅惡
X36n0659_p0591b23║心欲害捨而不救；不但獨為有智男子而演說法，亦
X36n0659_p0591b24║為極愚判合婚者女人說法；不但獨令出家之人得
X36n0659_p0591c01║四道果，亦令在家得三道果；不但獨為富多羅等捨
X36n0659_p0591c02║諸怱務閑寂思惟而說法要，亦為頻婆娑羅王等統
X36n0659_p0591c03║領國事理王務者而說法要；不但獨為斷酒之人，亦
X36n0659_p0591c04║為耽酒郁伽長者荒醉者說；不但獨為入禪定者離
X36n0659_p0591c05║婆多等，亦為喪子亂心婆羅門女婆斯吒說；不但獨
X36n0659_p0591c06║為己之弟子，亦為外道尼犍子說；不但獨為盛壯之
X36n0659_p0591c07║秊二十五者，亦為衰老八十者說；不但獨為根熟之
X36n0659_p0591c08║人，亦為善根未熟者說；不但獨為末利夫人，亦為淫
X36n0659_p0591c09║女蓮華女說；不但獨受波斯匿王上饌甘味，亦受長
X36n0659_p0591c10║者尸利毱多雜毒之食。大王當知！尸利毱多往昔亦
X36n0659_p0591c11║作逆罪之因，以遇佛聞法即發阿耨多羅三藐三菩
X36n0659_p0591c12║提心。
X36n0659_p0591c13║三、大王！假使下，第三、格量福勝。
X36n0659_p0591c14║大王！假使一月常以衣食供養恭敬一切眾生，不如
X36n0659_p0591c15║有人一念念佛所得功德十六分一。大王！假使鍛金
X36n0659_p0591c16║為人車馬載寶，其數各百以用布施，不如有人發心
X36n0659_p0591c17║向佛舉足一步。大王！假使復以象車百乘，載大秦國
X36n0659_p0591c18║種種珍寶，及其女人身佩瓔珞，數亦滿百持用布施，
X36n0659_p0591c19║猶故不如發心向佛舉足一步。復置是事，若以四事
X36n0659_p0591c20║供養三千大千世界所有眾生，猶亦不知發心向佛
X36n0659_p0591c21║舉足一步。復置是事，若使大王供養恭敬恒河沙等
X36n0659_p0591c22║無量眾生，不如一往娑羅雙樹，到如來所誠心聽法。
X36n0659_p0591c23║爾時大王答下，是第四鄙恥，未肯信從。
X36n0659_p0591c24║爾時，大王答耆婆言：如來世尊性已調柔，故得調柔
X36n0659_p0592a01║以為眷屬，如栴檀林純以栴檀而為圍繞；如來清淨，
X36n0659_p0592a02║所有眷屬亦復清淨，猶如大龍純以諸龍而為眷屬；
X36n0659_p0592a03║如來寂靜，所有眷屬亦復寂靜；如來無貪，所有眷屬
X36n0659_p0592a04║亦復無貪；佛無煩惱，所有眷屬亦無煩惱。吾今既是
X36n0659_p0592a05║極惡之人，惡業纏裹，其身臭穢，繫屬地獄，云何當得
X36n0659_p0592a06║至如來所？吾設往者，必不顧念接緒言說。卿雖勸吾
X36n0659_p0592a07║令往佛所，然吾今日深自鄙悼，都無去心。
X36n0659_p0592a08║爾時空中下，第二、父王為緣。文為四：一、空中出聲，
X36n0659_p0592a09║二、王反問，三、父王說實，四、世王悲毀。初文為三：一、
X36n0659_p0592a10║佛法將滅故勸。
X36n0659_p0592a11║爾時，空中尋出聲言：無上佛法將欲衰殄，甚深法河
X36n0659_p0592a12║於今欲涸，大法明燈將滅不久，法山欲頺，法船欲沒，
X36n0659_p0592a13║法橋欲壞，法殿欲崩，法幢欲倒，法樹欲折，善友欲去，
X36n0659_p0592a14║大怖將至，法餓眾生將至不久，煩惱疫病將欲流行，
X36n0659_p0592a15║大闇時至，渴法時到，魔王欣慶解釋甲冑，佛日將沒
X36n0659_p0592a16║大涅槃山。大王！佛若去世，王之重惡更無治者。
X36n0659_p0592a17║大王！汝今下。二、明罪重必招地獄故勸。
X36n0659_p0592a18║大王！汝今已造阿鼻地獄極重之惡，以是業緣，必受
X36n0659_p0592a19║不疑。大王！阿者言無，鼻者名間，間無暫樂，故名無間。
X36n0659_p0592a20║大王！假使一人獨墮是獄，其身長大八萬由旬，徧滿
X36n0659_p0592a21║其中，間無空處，其身周帀，受種種苦。設有多人，身亦
X36n0659_p0592a22║徧滿，不相妨閡。大王！寒地獄中暫遇熱風，以之為樂；
X36n0659_p0592a23║熱地獄中暫遇寒風，亦以為樂；有地獄中設命終已，
X36n0659_p0592a24║若聞活聲，即便還活。阿鼻地獄都無此事。大王！阿鼻
X36n0659_p0592b01║地獄四面有門，一一門外各有猛火，東西南北交過
X36n0659_p0592b02║通徹八萬由旬，周帀鐵牆，鐵網彌覆，其地亦鐵，上火
X36n0659_p0592b03║徹下，下火徹上。大王！若魚在鏊，脂膏焦然，是中罪人
X36n0659_p0592b04║亦復如是。大王！作一逆者，則便具受如是一罪；若造
X36n0659_p0592b05║二逆，罪則二倍；五逆具者，罪亦五倍。
X36n0659_p0592b06║大王！我定知下。三、雙結兩事，勸令急往。
X36n0659_p0592b07║大王，我今定知王之惡業必不得免。唯願大王速往
X36n0659_p0592b08║佛所，除佛世尊，餘無能救。我今憫汝，故相勸導。
X36n0659_p0592b09║二王反問：
X36n0659_p0592b10║爾時，大王聞是語已，心懷怖懼舉身戰慄，五體掉動
X36n0659_p0592b11║如芭蕉樹，仰而問曰：天為是誰？不現色像而但有聲？
X36n0659_p0592b12║三父王實答。
X36n0659_p0592b13║大王！吾是汝父頻婆娑羅，汝今當隨耆婆所說，莫隨
X36n0659_p0592b14║邪見六臣之言。
X36n0659_p0592b15║四、世王悲毀。
X36n0659_p0592b16║時王聞已，悶絕躃地，身瘡增劇，臭穢倍前。雖以冷藥
X36n0659_p0592b17║塗治，將療瘡烝毒熱，但增無損。
X36n0659_p0592b18║皆如文。問：父王已死，何由出聲？答：為二：一云：父王
X36n0659_p0592b19║得道，雖殺不死，是故能勸。二云：非是本父，乃是諸
X36n0659_p0592b20║聖託為父言。
X36n0659_p0592b21║大般涅槃經卷第十七
X36n0659_p0592b22║日東　天台沙門本純　分會
X36n0659_p0592b23║
X36n0659_p0592b24║南本大般涅槃經會疏卷第十七