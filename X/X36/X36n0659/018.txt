X36n0659_p0592c01║
X36n0659_p0592c02║
X36n0659_p0592c03║
X36n0659_p0592c04║南本大般涅槃經會疏卷第十八
X36n0659_p0592c05║
X36n0659_p0592c06║大般涅槃經梵行品之五（卷第十八）
X36n0659_p0592c07║北凉　天竺三藏　曇無讖　譯
X36n0659_p0592c08║晉　沙門　慧嚴　慧觀
X36n0659_p0592c09║　謝靈運　重治
X36n0659_p0592c10║梵行品之五
X36n0659_p0592c11║起卷是第三正明滅罪，又二：前為住世，後為滅罪。
X36n0659_p0592c12║前文又二：一為住世，二論義。
X36n0659_p0592c13║爾時，世尊在雙樹間，見阿闍世悶絕躃地，即告大眾：
X36n0659_p0592c14║我今當為是王住世，至無量劫不入涅槃。
X36n0659_p0592c15║論義中二：先問、次答。
X36n0659_p0592c16║迦葉菩薩白佛言：世尊！如來當為無量眾生不入涅
X36n0659_p0592c17║槃，何故獨為阿闍世王？
X36n0659_p0592c18║答為二：一、正答；二、密語。
X36n0659_p0592c19║佛言：善男子！是大眾中無有一人謂我必定入於涅
X36n0659_p0592c20║槃、阿闍世王定謂我當畢竟永滅，是故悶絕，自投於
X36n0659_p0592c21║地。
X36n0659_p0592c22║初答意者，同在雙林之眾咸知不滅，唯世王謂滅，
X36n0659_p0592c23║故須云為。
X36n0659_p0592c24║善男子！如我下，第二、明如來密語。又三：一、唱密語；
X36n0659_p0593a01║二、解釋；三、結歎。唱密語如文。
X36n0659_p0593a02║善男子！如我所言，為阿闍世不入涅槃，如是密義汝
X36n0659_p0593a03║未能解。
X36n0659_p0593a04║何以故？我言為者，一切凡夫；阿闍世者，普及一切造
X36n0659_p0593a05║五逆者。又復，為者，即是一切有為眾生。我終不為無
X36n0659_p0593a06║為眾生而住於世。何以故？夫無為者，非眾生也。阿闍
X36n0659_p0593a07║世者，即是具足煩惱等者。又復，為者，即是不見佛性
X36n0659_p0593a08║眾生。若見佛性，我終不為久住於世。何以故？見佛性
X36n0659_p0593a09║者，非眾生也。阿闍世者，即是一切未發阿耨多羅三
X36n0659_p0593a10║藐三菩提心者。又復，為者，即是阿難、迦葉二眾；阿闍
X36n0659_p0593a11║世者，即是阿闍世王後宮妃后及王舍城一切婦女。
X36n0659_p0593a12║又復，為者，名為佛性；阿闍者，名為不生。世者，名怨。以
X36n0659_p0593a13║不生佛性故，則煩惱怨生；煩惱怨生故，不見佛性。以
X36n0659_p0593a14║不生煩惱故，則見佛性；以見佛性，則得安住大般涅
X36n0659_p0593a15║槃，是名不生。是故，名為為阿闍世。善男子！阿闍者，名
X36n0659_p0593a16║不生；不生者，名涅槃。世，名世法；為者，名不汙。以世八
X36n0659_p0593a17║法所不汙故，無量無邊阿僧祇劫不入涅槃。是故，我
X36n0659_p0593a18║言為阿闍世無量億劫不入涅槃。
X36n0659_p0593a19║解有六番：初明此語多含，即是通為一切；二云不
X36n0659_p0593a20║為無為。無為三解：一云八地已上是無為眾生；二
X36n0659_p0593a21║云登地已上真證乃是無為；三云此文自說無為
X36n0659_p0593a22║者非眾生也，當知佛果方乃稱為無為眾生。又說
X36n0659_p0593a23║理內眾生皆是無為，然非但眾師不同，經亦不定。
X36n0659_p0593a24║文云為者為一切，又云為五逆，五逆與一切不同。
X36n0659_p0593b01║又云為未發心者，下文又云汝於毗婆尸佛已曾
X36n0659_p0593b02║發心，發心與未發心不同。又云闍王者不見佛性
X36n0659_p0593b03║具煩惱人，又云闍王者名不生，不生者名涅槃，涅
X36n0659_p0593b04║槃者寧不見性？他云夫密語者所解不同，今謂如
X36n0659_p0593b05║來密語豈可定作深淺遠近？
X36n0659_p0593b06║如來密語下，第三、結歎不可思議。
X36n0659_p0593b07║善男子！如來密語不可思議，佛、法、眾僧亦不可思議，
X36n0659_p0593b08║菩薩摩訶薩亦不可思議，大涅槃經亦不可思議。
X36n0659_p0593b09║爾時世尊下，第二、正為滅罪。文為二：先身、次心，故
X36n0659_p0593b10║云先治王身然後及心。以其前言無有良醫治身
X36n0659_p0593b11║心者，是故放光治身、說法治心。初治身文為二：初
X36n0659_p0593b12║放光，次論光。初放光如文。
X36n0659_p0593b13║爾時，世尊大悲導師為阿闍世王入月愛三昧，入三
X36n0659_p0593b14║昧已放大光明，其光清涼往照王身，身瘡即愈鬱烝
X36n0659_p0593b15║除滅。
X36n0659_p0593b16║次王覺瘡愈下，是第二問答論光，有五文，於中又
X36n0659_p0593b17║二：初四番論光，後一番解月愛。初四番中各有問
X36n0659_p0593b18║答，前三如文。
X36n0659_p0593b19║王覺瘡愈身體清凉，語耆婆言：曾聞人說，劫將欲盡
X36n0659_p0593b20║三月竝現，當爾之時一切眾生患苦悉除。時既未至，
X36n0659_p0593b21║此光何來照觸吾身，瘡苦除愈身得安樂？耆婆答言：
X36n0659_p0593b22║此非劫盡三月竝照，亦非火日星宿藥草寶珠天光。
X36n0659_p0593b23║王又問言：此光若非三月竝照寶珠明者，為是誰光？
X36n0659_p0593b24║大王當知，是天中天所放光明，是光無根無有邊際、
X36n0659_p0593c01║非熱非冷、非常非滅、非色非無色、非相非無相、非青
X36n0659_p0593c02║非黃非赤非白，欲度眾生故使可見有相、可說有根
X36n0659_p0593c03║有邊、有熱有冷、青黃赤白。大王！是光雖爾，實不可說
X36n0659_p0593c04║不可覩見，乃至無有青黃赤白。
X36n0659_p0593c05║王言：耆婆！彼天中天以何因緣放斯光明？耆婆答言：
X36n0659_p0593c06║今是瑞相將為大王，以王先言世無良醫療治身心，
X36n0659_p0593c07║故放此光先治王身然後及心。
X36n0659_p0593c08║最後番亦先問次答。
X36n0659_p0593c09║王言：耆婆！如來世尊亦見念耶？耆婆答言：譬如一人
X36n0659_p0593c10║而有七子，是七子中一人遇病，父母之心非不平等，
X36n0659_p0593c11║然於病子心則偏重。大王！如來亦爾，於諸眾生非不
X36n0659_p0593c12║平等，然於罪者心則偏重，於放逸者則生慈念，不放
X36n0659_p0593c13║逸者心則放捨。何等名為不放逸者？謂六住菩薩。大
X36n0659_p0593c14║王！諸佛世尊於諸眾生不觀種性、老少中秊、貧富時
X36n0659_p0593c15║節、日月星宿、工巧下賤、僮僕婢使，唯觀眾生有善心
X36n0659_p0593c16║者，若有善心則便慈念。
X36n0659_p0593c17║答中，七子中一子遇病者，三解：一云、通譬六道眾
X36n0659_p0593c18║生，以有罪者譬於一子；二云、六住菩薩并外凡為
X36n0659_p0593c19║七，外凡是病者；三云、四果支佛菩薩為六，合取外
X36n0659_p0593c20║凡為七。一子遇病，即譬外凡起惡者是。今明不爾，
X36n0659_p0593c21║文云七子之中一子遇病，何曾的云是外凡病？又
X36n0659_p0593c22║一切眾生皆是吾子，如前諸解，或進或退，收義不
X36n0659_p0593c23║盡。今取圓家七方便根性為七，七子之中起逆遇
X36n0659_p0593c24║者，心則偏重（云云）。六住二解：一云、即真解六地；二
X36n0659_p0594a01║云、似解六心。
X36n0659_p0594a02║後番解月愛，先指如來所入三昧。
X36n0659_p0594a03║大王當知，如是瑞相即是如來入月愛三昧所放光
X36n0659_p0594a04║明。
X36n0659_p0594a05║次問：
X36n0659_p0594a06║王即問言：何等名為月愛三昧？
X36n0659_p0594a07║次釋出。
X36n0659_p0594a08║耆婆答言：譬如月光，能令一切優鉢羅華開敷鮮明；
X36n0659_p0594a09║月愛三昧亦復如是，能令眾生善心開敷，是故名為
X36n0659_p0594a10║月愛三昧。大王！譬如月光，能令一切行路之人心生
X36n0659_p0594a11║歡喜；月愛三昧亦復如是，能令修習涅槃道者心生
X36n0659_p0594a12║歡喜，是故復名月愛三昧。大王！譬如月光，從初一日
X36n0659_p0594a13║至十五日，形色光明漸漸增長；月愛三昧亦復如是，
X36n0659_p0594a14║令初發心諸善根本漸漸增長，乃至具足大般涅槃，
X36n0659_p0594a15║是故復名月愛三昧。大王！譬如月光，從十六日至三
X36n0659_p0594a16║十日，形色光明漸漸損減；月愛三昧亦復如是，光所
X36n0659_p0594a17║照處，所有煩惱能令漸滅，是故復名月愛三昧。大王！
X36n0659_p0594a18║如盛熱時，一切眾生常思月光，月光既照，鬱熱即除；
X36n0659_p0594a19║月愛三昧亦復如是，能令眾生除貪惱熱。大王！譬如
X36n0659_p0594a20║滿月，眾星中王，為甘露味，一切眾生之所愛樂；月愛
X36n0659_p0594a21║三昧亦復如是，諸善中王，為甘露味，一切眾生之所
X36n0659_p0594a22║愛樂，是故復名月愛三昧。
X36n0659_p0594a23║於中皆先舉月為喻，凡六番，如文。
X36n0659_p0594a24║王語耆婆：第二、滅其心罪。又二：先、明滅罪緣；次、正
X36n0659_p0594b01║滅罪。初文為四：一、自未發；二、受勸而往；三、如來稱
X36n0659_p0594b02║歎；四、至佛所。初明未發，有二番問答：一、王不能發；
X36n0659_p0594b03║次、耆婆勸往。
X36n0659_p0594b04║王語耆婆：我聞如來不與惡人同止、坐起、語言、談論，
X36n0659_p0594b05║猶如大海不宿死屍、如鴛鴦鳥不住圊廁、釋提桓因
X36n0659_p0594b06║不與鬼住、鳩翅羅鳥不棲枯樹。如來亦爾，我當云何
X36n0659_p0594b07║而得往見？設令見者，我身將無陷入地耶？我觀如來
X36n0659_p0594b08║寧近醉象、師子、虎、狼、猛火、絕燄，終不接近重惡之人。
X36n0659_p0594b09║是故，我今思惟如是，當有何心往見如來？
X36n0659_p0594b10║耆婆答言：大王！譬如渴人速赴清泉、饑者求食、怖者
X36n0659_p0594b11║求救、病者求醫、熱者求涼、寒者求衣，王今求佛亦應
X36n0659_p0594b12║如是。大王！如來尚為一闡提等演說法要，何況大王
X36n0659_p0594b13║非一闡提而當不蒙慈悲救濟？
X36n0659_p0594b14║第二番，論一闡提，先問次答。
X36n0659_p0594b15║王言：耆婆！我昔曾聞，一闡提者不信、不聞、不能觀察、
X36n0659_p0594b16║不得義理，何故如來而為說法？
X36n0659_p0594b17║答中，先譬，次合。初譬中為四：一、闡提斷善，二、根緣
X36n0659_p0594b18║感佛，三、善不可生，四、而為說法。就初文又二：先明
X36n0659_p0594b19║起五鈍，後明起五利。初又二：初起惡，次失善。初又
X36n0659_p0594b20║二：初總起惡，後別明五鈍。
X36n0659_p0594b21║耆婆答言：大王！譬如有人身遇重病，是人夜夢昇一
X36n0659_p0594b22║柱殿。
X36n0659_p0594b23║初總中兩句：初是病，譬闡提有重惡；次句云夜夢
X36n0659_p0594b24║者，譬無明心；昇一柱殿，譬闡提斷現未善盡，唯有
X36n0659_p0594c01║過去少善所感報身，譬如大殿唯有一柱，將頹不
X36n0659_p0594c02║久。
X36n0659_p0594c03║次服酥油脂下，別起五鈍。
X36n0659_p0594c04║服酥油脂及以塗身，臥灰食灰攀上枯樹，或與獼猴
X36n0659_p0594c05║遊行坐臥沈水沒泥。
X36n0659_p0594c06║夫愛使黏膩，譬若酥油。貪欲浸潤，譬之於脂。在口
X36n0659_p0594c07║為服，在身為塗，意通身口。臥灰食灰，譬起瞋使。瞋
X36n0659_p0594c08║體碎裂躁急，譬之如灰。發瞋運身，如臥灰。縱毒在
X36n0659_p0594c09║口，如食灰，意通身口。攀上枯樹，譬於起慢。自舉陵
X36n0659_p0594c10║人，如上枯樹。何不攀上茂華之樹？若賢聖自高，可
X36n0659_p0594c11║譬茂華。以惡自高，故言枯樹。或與獼猴下，譬起疑
X36n0659_p0594c12║使。疑使不定，如獼猴騰擲。從枝至枝，捨一取一，譬
X36n0659_p0594c13║疑心求理，計有計無，或我無我。又獼猴似人，而實
X36n0659_p0594c14║非人，譬疑謂得理，實不得理。沈水沒泥下，譬於無
X36n0659_p0594c15║明。輕者如沈水，重者如沒泥。
X36n0659_p0594c16║墮墜樓殿下，第二、明失善，又二：先、失三品；次、失三
X36n0659_p0594c17║乘。
X36n0659_p0594c18║墮墜樓殿，高山樹木。
X36n0659_p0595a01║初文者，墜樓譬失慧。樓是高觀，譬於智慧昇出照
X36n0659_p0595a02║達，而今墜者是失慧品。高山譬失戒品。樹木譬失
X36n0659_p0595a03║定品。
X36n0659_p0595a04║次象馬牛羊，譬失三乘。
X36n0659_p0595a05║象馬牛羊。
X36n0659_p0595a06║案此文意，應有四乘相承，但云失三乘耳。四乘皆
X36n0659_p0595a07║有墜落之言，但是文略。
X36n0659_p0595a08║身著青黃下，第二、起利使，又二：初、起利使；二、雜起
X36n0659_p0595a09║惡緣。
X36n0659_p0595a10║身著青黃赤黑色衣，喜笑歌舞，或見鳥鷲狐貍之屬，
X36n0659_p0595a11║齒髮墮落，裸形枕狗，臥糞穢中。
X36n0659_p0595a12║初身著衣，譬起我見。如人計我四種不同：婆羅門
X36n0659_p0595a13║計黃，剎利計赤，毗舍計青，首陀計黑。喜笑歌舞，譬
X36n0659_p0595a14║起見取。於無樂中而生樂心，於無勝中而起勝想，
X36n0659_p0595a15║譬之喜笑。鳥、鷲、狐、狸，譬起邪見。此之四類皆悉食
X36n0659_p0595a16║肉，故譬邪見。吞噉善根，齒髮墮落，譬邊見，即斷、常
X36n0659_p0595a17║兩邊，今偏言斷見。裸形枕狗，譬戒取，即持狗戒，狗
X36n0659_p0595a18║為信首，故言枕狗。私謂全計五陰，故云臥糞穢中。
X36n0659_p0595a19║復與亡者下，第二、雜起惡緣，值惡知識。
X36n0659_p0595a20║復與亡者行住坐起攜手食啖，毒蛇滿路而從中過。
X36n0659_p0595a21║或復夢與被髮女人共相抱持，多羅樹葉以為衣服，
X36n0659_p0595a22║乘壞驢車正南而遊。是人夢已心生愁惱，以愁惱故
X36n0659_p0595a23║身病轉增。
X36n0659_p0595a24║亡即死人，譬斷善盡私。謂四儀動運，無生善處，故
X36n0659_p0595b01║云行住坐起。善纔欲生，邪念尋起，故云攜手。以邪
X36n0659_p0595b02║自資，故云食噉。蛇，譬多瞋私。謂心所行處，常與瞋
X36n0659_p0595b03║俱，故云滿路而從中過。被髮女人，譬多愛人。樹葉
X36n0659_p0595b04║為衣，譬無慙愧人。乘壞驢車，譬惡法自運。正南者，
X36n0659_p0595b05║三解：一云、南是離地，北是坎地，去坎就離，譬失善
X36n0659_p0595b06║起惡。二云、就諸方為語，北是上方，譬斷善人從上
X36n0659_p0595b07║墜下。三云、天子南面，殺活自在，此人邪見，判無因
X36n0659_p0595b08║果，此心自在，身病轉增，譬諸惡向重。
X36n0659_p0595b09║以病增故下，第二、明根緣感佛。
X36n0659_p0595b10║以病增故，諸家親屬遣使請醫。所可遣使，形體缺短，
X36n0659_p0595b11║根不具足，頭蒙塵土，著敝壞衣，載故壞車，語彼醫言：
X36n0659_p0595b12║速疾上車。
X36n0659_p0595b13║病增，譬斷善心重。諸家親屬者，三解：一云、過去戒
X36n0659_p0595b14║善感此人身，唯此善在，譬之親屬；二云、闡提斷過
X36n0659_p0595b15║現善盡，而當善方生，皆應作佛，名未生善以為親
X36n0659_p0595b16║屬；三云、不然，自有善感佛，自有惡感佛，闡提無善，
X36n0659_p0595b17║但以惡感惡為親屬，即是遣使請醫。形體缺短者，
X36n0659_p0595b18║若以善為使，此善為惡所瘵，故云缺短；若將惡為
X36n0659_p0595b19║使，此惡道理自是痤陋，善根微弱，故言缺；信不具
X36n0659_p0595b20║故，故言短。私云：信等不具，故云根不具足。頭蒙塵
X36n0659_p0595b21║土者，五住所覆。著弊壞衣者，被無慙愧。載故壞車
X36n0659_p0595b22║者，藉先世善感此人身殘缺善根。私云：冥機冥扣，
X36n0659_p0595b23║故云語醫。速疾上車者，立望感應。
X36n0659_p0595b24║爾時良醫下，第三、觀善不可生。又二：初、觀察；二、許
X36n0659_p0595c01║應。初又二：一、一往觀機；二、重觀察。
X36n0659_p0595c02║爾時，良醫即自思惟：今見是使相貌不吉，當知病者
X36n0659_p0595c03║難可療治。
X36n0659_p0595c04║初觀機不得善根，佛未欲捨，故重更觀。
X36n0659_p0595c05║二、復作是念下，即是重觀，又二：先、觀現在；二、觀過
X36n0659_p0595c06║去。現在為三：一、觀日，譬上根；次、觀星，譬中根；三、觀
X36n0659_p0595c07║時，譬下根。時言夜者，最下闡提星劣於日，中品闡
X36n0659_p0595c08║提雖復三品，俱斷善根。
X36n0659_p0595c09║復作是念：使雖不吉，當復占日為可治不？若四日、六
X36n0659_p0595c10║日、八日、十二日、十四日，如是日者，病亦難治。
X36n0659_p0595c11║初觀日中，四日譬四倒，六日六蔽，八日八邪，十二
X36n0659_p0595c12║日撥無十二因緣，亦十二我見，十四日撥無十四
X36n0659_p0595c13║諦，十四諦出華嚴十四相差別，示成事生起盡無
X36n0659_p0595c14║生，說入道如來智等。
X36n0659_p0595c15║復作是念：日雖不吉，當復占星為可治不？若是火星、
X36n0659_p0595c16║奎星、昴星、閻羅王星、溼星、滿星，如是星時病亦難治。
X36n0659_p0595c17║二、觀星之中，凡占六星，譬受六師教。
X36n0659_p0595c18║復作是念：星雖不吉，復當觀時。若是秋時、冬時，及日
X36n0659_p0596a01║入時、夜半時、月入時，當知是病亦難可治。
X36n0659_p0596a02║三、觀時中，凡占五時，或云斷於五乘善根。
X36n0659_p0596a03║復作是念下，第二、觀過去善根。
X36n0659_p0596a04║復作是念：如是眾相，雖復不吉，或定不定。病觀病人，
X36n0659_p0596a05║若有福德，皆可療治；若無福德，雖吉何益？
X36n0659_p0596a06║觀二世善，皆無善根。
X36n0659_p0596a07║從思惟是已下，第二、許應，又二：一、許應，二、正應。初、
X36n0659_p0596a08║許應，又二：初、正許應，二、更觀察。
X36n0659_p0596a09║思惟是已，尋與使俱。
X36n0659_p0596a10║初文云與使俱者，一往許應感應道交，故言與俱。
X36n0659_p0596a11║在路復念下，第二、更觀察，又二：初、觀現在；次、觀未
X36n0659_p0596a12║來。
X36n0659_p0596a13║在路復念：若彼病者，有長壽相，則可療治；短壽相者，
X36n0659_p0596a14║則不可治。即於前路，見二小兒，相牽鬬諍，捉頭拔髮，
X36n0659_p0596a15║瓦石刀杖，共相打擲；見人持火，自然盡滅；或見有人，
X36n0659_p0596a16║斫伐樹木；或復見人，手曳皮革，隨路而行；或見道路，
X36n0659_p0596a17║有遺落物；或見有人，執持空器；或見沙門，獨行無侶；
X36n0659_p0596a18║復見虎狼烏鷲野狐。見是事已，復作是念：所遣使人，
X36n0659_p0596a19║乃至道路，所見諸相，悉皆不祥，當知病者，定難療治。
X36n0659_p0596a20║復作是念：我若不往，則非良醫；如其往者，不可救療。
X36n0659_p0596a21║復更念言：如是眾相，雖復不祥，且當捨置，往至病所。
X36n0659_p0596a22║思惟是已，
X36n0659_p0596a23║初現在中云二小兒者，即是斷常有無等見。持火
X36n0659_p0596a24║滅者，火無光用譬失慧品，斫樹木譬定盡，曳皮革
X36n0659_p0596b01║譬失戒品。闡提雖受既不遵承，猶如枯皮遺落物
X36n0659_p0596b02║者，出世善盡唯有憐愛，妻子之善聖人所棄。空器
X36n0659_p0596b03║者，雖有身器無道可愛。沙門獨行，譬出世法獨一
X36n0659_p0596b04║無侶。復見虎狼是噉肉獸，譬現在惡食善都盡。
X36n0659_p0596b05║復於前路下，第二、觀未來。又二：一、觀未來因；次、觀
X36n0659_p0596b06║未來果。
X36n0659_p0596b07║復於前路聞如是聲，所謂亡失、死喪、崩破、壞析、剝脫、
X36n0659_p0596b08║墮墜、焚燒、不來、不可療治、不能拔濟。
X36n0659_p0596b09║前路者次，此身後盡，亦未生善，
X36n0659_p0596b10║復聞南方下，觀未來果。
X36n0659_p0596b11║復聞南方有鳥獸聲，所謂烏鷲、舍利鳥聲，若狗、若鼠、
X36n0659_p0596b12║野狐、猪、兔。聞是聲已，復作是念：當知病者難可療治。
X36n0659_p0596b13║即三途報鳥獸聲，譬聞受苦之聲。
X36n0659_p0596b14║爾時即入下，第二、正應，又二：先正應譬，次更觀察。
X36n0659_p0596b15║爾時，即入病人舍宅。
X36n0659_p0596b16║初譬即入宅，捨本地入生死，故言入病人舍。
X36n0659_p0596b17║見彼病人下，第二、更觀察，又二：先觀現在，後觀過
X36n0659_p0596b18║去。現在為四：一、三毒；二、五根；三、十使；四、三業。初三
X36n0659_p0596b19║毒者：
X36n0659_p0596b20║見彼病人，數寒數熱。
X36n0659_p0596b21║寒凝結譬癡，熱躁變譬貪，略無瞋。
X36n0659_p0596b22║次骨節疼痛，譬五根。
X36n0659_p0596b23║骨節疼痛。目赤流淚。耳聲聞外。咽喉結痛。舌上裂破。
X36n0659_p0596b24║骨節是身根，目赤是眼根，耳聲是耳根，咽喉是舌
X36n0659_p0596c01║根，略無鼻根。
X36n0659_p0596c02║三，其色正黑，下是十使。
X36n0659_p0596c03║其色正黑，頭不自勝，體枯無汗，大小便利，閉塞不通，
X36n0659_p0596c04║身卒肥大，紅赤異常。
X36n0659_p0596c05║黑色，譬無明使。頭不自勝，譬慢使。欲將慢自舉而
X36n0659_p0596c06║不得高，體枯無汗，譬瞋使。無有潤澤，便利不通，譬
X36n0659_p0596c07║斷、常二見。身卒肥大，譬我見。
X36n0659_p0596c08║四、語聲不調下，譬三業。
X36n0659_p0596c09║語聲不調，或麤或細，舉體斑駮，異色青黃，其腹脹滿，
X36n0659_p0596c10║言語不了。
X36n0659_p0596c11║語聲是口業。舉體斑駮即身業。其腹脹滿即意業。
X36n0659_p0596c12║醫見是已，第二更觀過去，又二：先撿根緣。
X36n0659_p0596c13║醫見是已，問瞻病人：病者昨來意志如何？
X36n0659_p0596c14║既云昨來，豈非過去？
X36n0659_p0596c15║次根緣對。
X36n0659_p0596c16║答言：大師！其人本來敬信三寶及以諸天，今者變異
X36n0659_p0596c17║敬信情息；本喜惠施，今者慳吝；本性少食，今則過多；
X36n0659_p0596c18║本性弊惡，今則和善；本性慈孝恭敬父母，今於父母
X36n0659_p0597a01║無恭敬心；
X36n0659_p0597a02║凡五句：初一失出世善，後四失世間善。一失信三
X36n0659_p0597a03║寶之善，二失慧施之善，三失少食無廉讓之善，四
X36n0659_p0597a04║失弊惡之善，五失慈孝之善。既云三寶，知是出世，
X36n0659_p0597a05║餘是世間。四善如文。本性弊惡，今和善者，但有憐
X36n0659_p0597a06║妻愛子和純之善，弊惡是剛烈護法之善。
X36n0659_p0597a07║醫聞是已下，第四、為說法，又三：第一、說法；第二、息
X36n0659_p0597a08║化；第三、絕應。說法為二：初、一往為說；二、窮源重說。
X36n0659_p0597a09║醫聞是已，即前嗅之，優鉢羅香、沈水雜香、畢迦香、多
X36n0659_p0597a10║伽羅香、多摩羅䟦香、鬱金香、栴檀香、炙肉臭、蒲桃酒
X36n0659_p0597a11║臭、燒筋骨臭、魚臭、糞臭，知香臭已。
X36n0659_p0597a12║初文者，嗅之譬一往為說，和七香、五臭。七香譬七
X36n0659_p0597a13║漏，五臭譬五欲。
X36n0659_p0597a14║觸身下，第二、譬窮源之說。
X36n0659_p0597a15║即前觸身，覺身細耎，猶如繒緜、劫貝、娑華，或堅如石，
X36n0659_p0597a16║或冷如冰，或熱如火，或澀如沙。爾時，良醫見如是等
X36n0659_p0597a17║種種相已，定知病者必死不疑，然不定言是人當死。
X36n0659_p0597a18║轉復相近，如觸身唯見三毒。
X36n0659_p0597a19║語瞻病者下，第二、息化。
X36n0659_p0597a20║語瞻病者：吾今遽務，明當更來，隨其所須，恣意勿禁。
X36n0659_p0597a21║即便還家。
X36n0659_p0597a22║遽務者，更餘方化。明當更來者，現在無善，化緣已
X36n0659_p0597a23║息，且遙指將來，恣意勿禁，非佛教所制。
X36n0659_p0597a24║明日使到下，第二、絕應。
X36n0659_p0597b01║明日使到，復語使言：我事未訖，兼未合藥。智者當知，
X36n0659_p0597b02║如是病者必死不疑。
X36n0659_p0597b03║使到譬復更感佛，善既不生，故言我事未訖。
X36n0659_p0597b04║大王世尊下，第二，合譬。文為三：一、正合，二、簡闡提，
X36n0659_p0597b05║三、往三途救拔。此初，正合，略合大意。若望前譬，唯
X36n0659_p0597b06║合後兩，不合前二：初合第四而為說法，次合第三
X36n0659_p0597b07║觀善不可生。
X36n0659_p0597b08║大王！世尊亦爾，於一闡提輩善知根性而為說法。何
X36n0659_p0597b09║以故？若不為說，一切凡夫當言：如來無大慈悲。有慈
X36n0659_p0597b10║悲者名一切智，若無慈悲，云何說言一切智人？是故
X36n0659_p0597b11║如來為一闡提而演說法。
X36n0659_p0597b12║大王！如來世尊見諸病者常施法藥，病者不服，非如
X36n0659_p0597b13║來咎。
X36n0659_p0597b14║一、闡提輩下，第二、料簡闡提。
X36n0659_p0597b15║大王！一闡提輩分別有二：一者、得現在善根，二者、得
X36n0659_p0597b16║後世善根。如來善知一闡提輩能於現在得善根者
X36n0659_p0597b17║則為說法，後世得者亦為說法，今雖無益作後世因，
X36n0659_p0597b18║是故如來為一闡提演說法要。一闡提者復有二種：
X36n0659_p0597b19║一者、利根，二者、中根。利根之人於現在世能得善根，
X36n0659_p0597b20║中根之人後世則得諸佛世尊不空說法。
X36n0659_p0597b21║而此中言現在生或後世生，若即事為言，三世皆
X36n0659_p0597b22║無；若方將遠望，有生善義。又二：初因時教化，次果
X36n0659_p0597b23║時濟拔。
X36n0659_p0597b24║譬如淨人下，第三、往三途拔救也。
X36n0659_p0597c01║大王！譬如淨人墜墮圊廁，有善知識見而憫之，尋前
X36n0659_p0597c02║捉髮拔之令出。諸佛如來亦復如是，見諸眾生墮三
X36n0659_p0597c03║惡道，方便救濟令得出離。是故，如來為一闡提而演
X36n0659_p0597c04║說法。
X36n0659_p0597c05║王語耆婆下，第二、受勸而往，如文。
X36n0659_p0597c06║王語耆婆：若使如來審如是者，明當選擇良日吉星，
X36n0659_p0597c07║然後乃往。耆婆白王：如來法中無有選擇良日吉星。
X36n0659_p0597c08║大王，如重病人不擇良日時節吉凶，唯求良醫；王今
X36n0659_p0597c09║病重，求佛良醫，不應選擇良時好日。大王，如栴檀火
X36n0659_p0597c10║及伊蘭火，二俱燒相無有異也；吉日、凶日亦復如是，
X36n0659_p0597c11║若至佛所俱得滅罪。唯願大王，今日速往。爾時，大王
X36n0659_p0597c12║即命一臣，名曰吉祥，而告之言：大臣當知，吾今欲往
X36n0659_p0597c13║佛世尊所，速辨供養所須之具。臣言：大王，善哉！善哉！
X36n0659_p0597c14║所須供具一切悉有。阿闍世王與其夫人，嚴駕輦乘
X36n0659_p0597c15║一萬二千巨力大象，其數五萬，一一象上各有三人，
X36n0659_p0597c16║齎持旛葢、華香、伎樂，種種供具無不具足，導從馬騎
X36n0659_p0597c17║有十八萬，摩伽陀國所有人民尋從王者五十八萬。
X36n0659_p0597c18║爾時，拘尸城所有大眾滿十二由旬，悉皆遙見阿闍
X36n0659_p0598a01║世王與其眷屬尋路而來。
X36n0659_p0598a02║爾時佛告下，第三、如來稱歎。又為四：一、王疑；二、佛
X36n0659_p0598a03║為決定；三、持一切問；四、佛答。
X36n0659_p0598a04║爾時，佛告諸大眾言：一切眾生為阿耨多羅三藐三
X36n0659_p0598a05║菩提近因緣者，無先善友。何以故？阿闍世王若不隨
X36n0659_p0598a06║順耆婆語者，來月七日必定命終墮阿鼻獄，是故近
X36n0659_p0598a07║因莫若善友。阿闍世王復於前路聞舍婆提毗流離
X36n0659_p0598a08║王乘船入海，遇火而死；瞿伽離比丘生身入地，至阿
X36n0659_p0598a09║鼻獄；須那剎多作種種惡，至於佛所，眾罪得滅。聞是
X36n0659_p0598a10║語已，語耆婆言：吾今雖聞如是二語，猶未審定。汝來
X36n0659_p0598a11║耆婆，吾欲與汝同載一象。設我當入阿鼻地獄，冀汝
X36n0659_p0598a12║捉持，不令我墮。何以故？吾昔曾聞，得道之人不入地
X36n0659_p0598a13║獄。爾時，佛告諸大眾言：阿闍世王猶有疑意。
X36n0659_p0598a14║初言疑者，疑於佛智能除不能除，疑己罪可除不
X36n0659_p0598a15║可除。
X36n0659_p0598a16║次我今下，佛作決定。
X36n0659_p0598a17║我今當為作決定心。
X36n0659_p0598a18║以能除智，除可除罪。
X36n0659_p0598a19║三、爾時下，持一切問。
X36n0659_p0598a20║爾時，會中有一菩薩名持一切，白佛言：世尊！如佛先
X36n0659_p0598a21║說：一切諸法皆無定相，所謂色無定相，乃至涅槃亦
X36n0659_p0598a22║無定相。如來今者云何而言為阿闍世作決定心？
X36n0659_p0598a23║佛說一切無定，云何為王而作定說？
X36n0659_p0598a24║四、佛言下，答。
X36n0659_p0598b01║佛言：善哉，善哉！善男子！我今定為阿闍世王作決定
X36n0659_p0598b02║心。何以故？若王疑心可破壞者，當知諸法無有定相。
X36n0659_p0598b03║是故，我為阿闍世王作決定心，當知是心為無定定。
X36n0659_p0598b04║善男子！若彼王心是決定者，王之逆罪云何可壞？以
X36n0659_p0598b05║無定相，其罪可壞。是故，我為阿闍世王作決定心。
X36n0659_p0598b06║王自謂可除不可除，我為其除，除其不定為定。
X36n0659_p0598b07║爾時大王下，第四、到佛所。又四，一王來至。
X36n0659_p0598b08║爾時，大王即往娑羅雙樹間，至於佛所，仰瞻如來三
X36n0659_p0598b09║十二相、八十種好，猶如微妙真金之山。
X36n0659_p0598b10║二，佛慰問。
X36n0659_p0598b11║爾時世尊出八種聲告言：大王！時阿闍世左右顧視：
X36n0659_p0598b12║此大眾中誰是大王？我既罪逆又無福德，如來不應
X36n0659_p0598b13║稱為大王。爾時如來即復喚言：阿闍世！大王！時王聞
X36n0659_p0598b14║已心大歡喜，即作是語：如來今日顧以愛言，真知如
X36n0659_p0598b15║來於諸眾生大悲憐憫等無差別。即白佛言：世尊！我
X36n0659_p0598b16║今疑心永無遺餘，定知如來真是眾生無上大師。
X36n0659_p0598b17║總喚猶惑，別喚歡喜。
X36n0659_p0598b18║三，迦葉騰述。
X36n0659_p0598b19║爾時，迦葉菩薩語持一切菩薩言：如來已為阿闍世
X36n0659_p0598b20║王作決定心。
X36n0659_p0598b21║四王獻供如文。
X36n0659_p0598b22║阿闍世王復白佛言：世尊！假使我今得與梵王、釋提
X36n0659_p0598b23║桓因坐起飲食，猶不欣悅，得遇如來一言顧命，深以
X36n0659_p0598b24║欣慶。即以所持旛葢、香華、伎樂供養，前禮佛足，右繞
X36n0659_p0598c01║三帀，禮敬畢已，却坐一面。
X36n0659_p0598c02║爾時佛告下，第二、正是滅罪。為二：前略說法，次廣
X36n0659_p0598c03║說法。初略文又二：初略說，次領解。略說又三：初許
X36n0659_p0598c04║誡，次正說，三結。
X36n0659_p0598c05║爾時，佛告阿闍世王言：大王！今當為汝說正法要，汝
X36n0659_p0598c06║當一心諦聽諦聽。
X36n0659_p0598c07║正說中，先標二十事，次釋。
X36n0659_p0598c08║凡夫常當，繫心觀身，有二十事，
X36n0659_p0598c09║釋中為十雙：初明無無漏真法，次明無有漏似解，
X36n0659_p0598c10║此真似為一雙。
X36n0659_p0598c11║一、我此身中空無無漏；二、無諸善根；
X36n0659_p0598c12║次初通明有生死惡因，後明墮三途惡果，為一雙。
X36n0659_p0598c13║三、我此生死，未得調順。四、墮墜深坑，無處不畏。
X36n0659_p0598c14║三：初明無道前智慧方便，次明無道前修定之力，
X36n0659_p0598c15║為一雙。
X36n0659_p0598c16║五、以何方便得見佛性？六、云何修定得見佛性？
X36n0659_p0598c17║四：初明四倒生死唯苦無常，後明不脫八難倒難
X36n0659_p0598c18║為一雙。
X36n0659_p0599a01║七，生死常、苦、無常、樂、我、淨。八，八難之難，難得遠離。
X36n0659_p0599a02║五，怨讎為一雙。
X36n0659_p0599a03║九、恒為怨家之所追逐。十、無有一法能遮諸有。
X36n0659_p0599a04║六、初不免三途苦果，後不免苦因子果兩縛為一
X36n0659_p0599a05║雙。
X36n0659_p0599a06║十一、於三惡趣未得解脫；十二、具足種種諸惡邪見；
X36n0659_p0599a07║七，無始無終為一雙。
X36n0659_p0599a08║十三、亦未造立，度五逆津。十四、生死無際，未得其邊。
X36n0659_p0599a09║八，空有為一雙。
X36n0659_p0599a10║十五、不作諸業不得果報；十六、無有我作他人受果；
X36n0659_p0599a11║九，因果為一雙。
X36n0659_p0599a12║十七、不作樂因，終無樂果；十八、若有造業，果終不失；
X36n0659_p0599a13║十，癡逸為一雙。
X36n0659_p0599a14║十九、因無明生亦因而死；二十、去來現在常行放逸；
X36n0659_p0599a15║今約三諦釋二十觀：一、無無漏無善根者，此無真
X36n0659_p0599a16║諦中真似之法。生死未調深坑怖畏者，此俗諦中
X36n0659_p0599a17║因果有畏。兩句佛性者，此無中道。道前慧定方便
X36n0659_p0599a18║四倒是煩惱道，八難是苦道，怨家諸有是業道（云
X36n0659_p0599a19║云）。
X36n0659_p0599a20║凡夫之人下，第三、結得失。
X36n0659_p0599a21║大王！凡夫之人當於此身常作如是二十種觀，作是
X36n0659_p0599a22║觀已不樂生死，不樂生死則得止觀。爾時，次第觀心
X36n0659_p0599a23║生相、住相、滅相，定、慧、進、戒亦復如是。觀生、住、滅已，知
X36n0659_p0599a24║心相乃至戒相終不作惡，無有死畏、三惡道畏。若不
X36n0659_p0599b01║繫心觀察如是二十事者，心則放逸，無惡不造。
X36n0659_p0599b02║作二十種觀者為得，不觀為失，如文。
X36n0659_p0599b03║阿闍世言下，第二、領解。
X36n0659_p0599b04║阿闍世言：如我解佛所說義者，我從昔來未曾觀是
X36n0659_p0599b05║二十事故多造眾惡，造眾惡故則有死畏、三惡道畏。
X36n0659_p0599b06║世尊自我招殃下，第二、廣說，又三：一、世王起執，次、
X36n0659_p0599b07║佛廣破，三、王奉教行。初起執有四：一、執重罪，二、執
X36n0659_p0599b08║父王，三、執無辜，四、執定墮。
X36n0659_p0599b09║世尊，自我招殃，造茲重惡。
X36n0659_p0599b10║父王
X36n0659_p0599b11║無辜，橫加逆害。
X36n0659_p0599b12║是二十事，設觀不觀，必定當墮阿鼻地獄。
X36n0659_p0599b13║堅執此四，妨於入道，故須破之。
X36n0659_p0599b14║佛告下，第二、佛破，又三：初、別破；次、總破；三、結勸。初
X36n0659_p0599b15║別破，即破上四執，但不次第。初破第四定墮，又三：
X36n0659_p0599b16║初、正破者。
X36n0659_p0599b17║佛告大王：一切諸法性相無常、無有決定，王云何言
X36n0659_p0599b18║必定當墮阿鼻地獄？
X36n0659_p0599b19║殺無定相，如普賢觀云：一切諸罪業，皆從妄想生，
X36n0659_p0599b20║端坐念實相，眾罪如霜露，慧日能消除。若達妄想，
X36n0659_p0599b21║則罪業釋然，無業故無墮。
X36n0659_p0599b22║次世王領。
X36n0659_p0599b23║阿闍世王白佛言：世尊！若一切法無定相者，我之殺
X36n0659_p0599b24║罪亦應不定。若殺定者，一切諸法則非不定。
X36n0659_p0599c01║三，如來述成。
X36n0659_p0599c02║佛言：大王！善哉，善哉！諸佛世尊說一切法悉無定相，
X36n0659_p0599c03║王復能知殺亦不定，是故當知殺無定相。
X36n0659_p0599c04║大王！如汝所言下，第二、破第二父王之執。雖雙牒
X36n0659_p0599c05║父王無辜，而先破父王。先明因緣假有故無父，次
X36n0659_p0599c06║明念念生滅故無父。
X36n0659_p0599c07║大王！如汝所言，父王無辜橫加逆害者，何者是父？但
X36n0659_p0599c08║於假名眾生五陰妄生父想。於十二入、十八界中，何
X36n0659_p0599c09║者是父？若色是父，四陰應非；若四是父，色亦應非。若
X36n0659_p0599c10║色、非色合為父者，無有此處。何以故？色與非色性無
X36n0659_p0599c11║合故。大王！凡夫眾生於是色陰妄生父想，如是色陰
X36n0659_p0599c12║亦不可害。何以故？色有十種，是十種中唯色一種可
X36n0659_p0599c13║見、可持、可稱、可量、可牽、可縛。
X36n0659_p0599c14║初中於於諸法，推求撿覓，父不可得。若就世諦，天
X36n0659_p0599c15║性尊重，父子昺然。若就真空，諸法平等，無有差別。
X36n0659_p0599c16║既無父子之殊，寧有能殺所殺之色？色有十種者，
X36n0659_p0599c17║即五根、五塵，乃至應有四大，文略亦是相攝。五塵
X36n0659_p0599c18║成四大，四大成五根，四大成五根，即是四大攝十
X36n0659_p0599c19║色，五塵成四大，即十色攝四大，故不廣說。
X36n0659_p0599c20║雖可見縛下，第二、明念念生滅故無罪。
X36n0659_p0599c21║雖可見縛，其性不住；以不住故，不可得見、不可捉持、
X36n0659_p0599c22║不可稱量、不可牽縛。色相如是，云何可殺？若色是父，
X36n0659_p0599c23║可殺、可害獲罪報者，餘九應非；若九非者，則應無罪。
X36n0659_p0599c24║大王！色有三種：過去、未來、現在。過去、現在則不可害。
X36n0659_p0600a01║何以故？過去、過去故，現在、念念滅故。遮未來故，名之
X36n0659_p0600a02║為殺。如是一色，或有可殺、或不可殺。有殺、不殺，色則
X36n0659_p0600a03║不定；若色不定，殺亦不定；殺不定故，報亦不定。云何
X36n0659_p0600a04║說言定入地獄？
X36n0659_p0600a05║大王！一切眾生下，第三、破其第一定重之執。
X36n0659_p0600a06║大王！一切眾生所作罪業凡有二種：一者、輕，二者、重。
X36n0659_p0600a07║若心、口作則名為輕，身、口、心作則名為重。大王！心念、
X36n0659_p0600a08║口說、身不作者，所得報輕。大王！昔日口不教殺，唯言
X36n0659_p0600a09║別足。大王！若敕侍臣立斷王首，坐時乃斷猶不得罪，
X36n0659_p0600a10║況王不敕，云何得罪？王若得罪，諸佛、世尊亦應得罪。
X36n0659_p0600a11║何以故？汝父先王頻婆娑羅曾於諸佛種諸善根，是
X36n0659_p0600a12║故今日得居王位。若佛、世尊不受其供則不為王；若
X36n0659_p0600a13║不為王，汝則不得為國興害。汝若殺父當有罪者，我
X36n0659_p0600a14║等諸佛亦應有罪；若諸佛、世尊無有罪者，汝獨云何
X36n0659_p0600a15║而得罪耶？
X36n0659_p0600a16║混高下之心，泯分別之見。
X36n0659_p0600a17║大王頻婆下，第四、破其第三無辜之執，又二：先、引
X36n0659_p0600a18║昔事。
X36n0659_p0600a19║大王，頻婆娑羅往有惡心，於毗富羅山遊行射獵，周
X36n0659_p0600a20║徧曠野悉無所得，唯見一仙五通具足，見已即生瞋
X36n0659_p0600a21║恚惡心：我今遊獵所以不得，正坐此人驅逐令去。即
X36n0659_p0600a22║敕左右而令殺之。其人臨終生瞋惡心，退失神通而
X36n0659_p0600a23║作誓言：我實無辜，汝以心口橫加屠戮。我於來世亦
X36n0659_p0600a24║當如是，還以心口而害汝命。時王聞已，即生悔心供
X36n0659_p0600b01║養死尸。先王如是尚得輕受不墮地獄，況王不爾而
X36n0659_p0600b02║當地獄受果報耶？先王自作還自受之，云何令王而
X36n0659_p0600b03║得殺罪？
X36n0659_p0600b04║次牒執破之。
X36n0659_p0600b05║如王所言，父王無辜者，云何言無？夫有罪者則有罪
X36n0659_p0600b06║報，無惡業者則無罪報。汝父先王受無有罪，云何有
X36n0659_p0600b07║報？頻婆娑羅於現世中亦得善果及以惡果，是故先
X36n0659_p0600b08║王亦復不定；以不定故，殺亦不定；殺不定故，云何而
X36n0659_p0600b09║言定入地獄？
X36n0659_p0600b10║大王眾生狂惑下，第二、總破，又三：初、舉四狂等袪
X36n0659_p0600b11║其定執實有；次、如王宮中下，破其無慈不等；三、譬
X36n0659_p0600b12║如涅槃下，破其滯邊失理。初四狂中二：先法，次譬。
X36n0659_p0600b13║大王！眾生狂惑凡有四種：一者、貪狂，二者、藥狂，三者、
X36n0659_p0600b14║呪狂，四者、本業緣狂。大王！我弟子中有是四狂，雖多
X36n0659_p0600b15║作惡，我終不記是人犯戒。是人所作不至三趣，若還
X36n0659_p0600b16║得心亦不言犯。王本貪國興此逆害，貪狂心作云何
X36n0659_p0600b17║得罪？
X36n0659_p0600b18║法中貪狂猛盛，倒亂尤甚；藥狂迷悶，衝突水火；呪
X36n0659_p0600b19║狂所咀，縱橫非法；業狂業持，令其失心。王無三狂，
X36n0659_p0600b20║但有貪狂，貪狂所作，貪之過耳。
X36n0659_p0600b21║次譬中二：先醉、次幻。初醉又二：先譬、次合。
X36n0659_p0600b22║大王，如人醉酒而害其母，既醒悟已心生悔恨，當知
X36n0659_p0600b23║是業亦不得報。
X36n0659_p0600b24║初舉醉人。譬若本時相瞋，寄酒後罵者，不名為醉。
X36n0659_p0600c01║若從此義，作罪得罪。若其醉後，全無所知，都無避
X36n0659_p0600c02║就，如此作罪，是則無罪。
X36n0659_p0600c03║王今下，合。
X36n0659_p0600c04║王今貪醉非本心作，若非本心，云何得罪？
X36n0659_p0600c05║王亦如是，猶如醉人。
X36n0659_p0600c06║次大王譬如幻師下，次舉幻化等九譬破其實有，
X36n0659_p0600c07║皆先譬次合。初譬正舉幻化以破實有。
X36n0659_p0600c08║大王！譬如幻師，於四衢道幻作種種男女、象馬、瓔珞、
X36n0659_p0600c09║衣服，愚癡之人謂為真實，有智之人知非真有。殺亦
X36n0659_p0600c10║如是，凡夫謂實，諸佛世尊知其非真。
X36n0659_p0600c11║大王！譬如山谷響聲，愚癡之人謂之實聲，有智之人
X36n0659_p0600c12║知其非真。
X36n0659_p0600c13║殺亦如是，凡夫謂實，諸佛世尊知其非真。
X36n0659_p0600c14║大王！如人有怨詐來親附，愚癡之人謂為真實，智者
X36n0659_p0600c15║了達乃知虗詐。
X36n0659_p0600c16║殺亦如是，凡夫謂實，諸佛世尊知其非真。
X36n0659_p0600c17║大王！如人執鏡自見面像，愚癡之人謂為真面，智者
X36n0659_p0600c18║了達知其非真。
X36n0659_p0601a01║殺亦如是，凡夫謂實，諸佛世尊知其非真。
X36n0659_p0601a02║大王！如熱時𦦨，愚癡之人謂之是水，智者了達知其
X36n0659_p0601a03║非水。
X36n0659_p0601a04║殺亦如是，凡夫謂實，諸佛世尊知其非真。
X36n0659_p0601a05║大王！如乾闥婆城，愚癡之人謂為真實，智者了達，知
X36n0659_p0601a06║其非真。
X36n0659_p0601a07║殺亦如是，凡夫謂實，諸佛世尊知其非真。
X36n0659_p0601a08║大王！人如夢中受五欲樂，愚癡之人謂之為實，智者
X36n0659_p0601a09║了達知其非真。
X36n0659_p0601a10║殺亦如是，凡夫謂實，諸佛世尊知其非真。大王，殺法、
X36n0659_p0601a11║殺業、殺者、殺果及以解脫，我皆了之，則無有罪。王雖
X36n0659_p0601a12║知殺，云何有罪？
X36n0659_p0601a13║大王，譬如有人主知典酒，如其不飲則亦不醉，雖復
X36n0659_p0601a14║知火亦不燒然。
X36n0659_p0601a15║王亦如是，雖復知殺，云何有罪？
X36n0659_p0601a16║大王！有諸眾生於日出時作種種罪，於月出時復行
X36n0659_p0601a17║劫盜，日月不出則不作罪，雖因日月令其作罪，而此
X36n0659_p0601a18║日月實不得罪。
X36n0659_p0601a19║殺亦如是，雖復因王，王實無罪。
X36n0659_p0601a20║如王宮中下，第二、破其無慈不等。
X36n0659_p0601a21║大王！如王宮中常敕屠羊，心初無懼，云何於父獨生
X36n0659_p0601a22║懼心？雖復人獸尊卑差別，保命、畏死二俱無異，何故
X36n0659_p0601a23║於羊心輕無懼，於父先王生重憂苦？大王！世間之人
X36n0659_p0601a24║是愛僮僕，不得自在，為愛所使而行殺害。設有果報
X36n0659_p0601b01║乃是愛罪，王不自在，當有何咎？
X36n0659_p0601b02║重死者何？人重死而輕生，今不言故重於死，莫問
X36n0659_p0601b03║人獸，皆以死苦為重，故言保命重死，人獸無異。若
X36n0659_p0601b04║就結戒者，人犯重，獸犯輕，此就往業，善惡別論，不
X36n0659_p0601b05║可相類。若就施食，此就施心，同緣實相故等，此復
X36n0659_p0601b06║別論。
X36n0659_p0601b07║大王！譬如涅槃下，第三、破其滯邊失理。又二：先、舉
X36n0659_p0601b08║涅槃為譬；
X36n0659_p0601b09║大王，譬如涅槃非有非無而亦是有。
X36n0659_p0601b10║次將殺來合譬，凡三番，合如文。
X36n0659_p0601b11║殺亦如是，雖非有非無而亦是有。慚愧之人則是非
X36n0659_p0601b12║有，無慚愧者則為非無，受果報者名之為有。空見之
X36n0659_p0601b13║人則為非有，有見之人則為非無，有有見者亦名為
X36n0659_p0601b14║有。何以故？有有見者得果報故，無有見者則無果報。
X36n0659_p0601b15║常見之人則為非有，無常見者則為非無，常常見者
X36n0659_p0601b16║不得為無。何以故？常常見者有惡業果故，是故常常
X36n0659_p0601b17║見者不得為無。以是義故，雖非有非無而亦是有。大
X36n0659_p0601b18║王！夫眾生者名出入息，斷出入息故名為殺，諸佛隨
X36n0659_p0601b19║俗亦說為殺。
X36n0659_p0601b20║三番破竟，結勸其觀（云云）。
X36n0659_p0601b21║大王！色是無常下，第三、結勸觀行。又二：先、勸作無
X36n0659_p0601b22║常等觀；
X36n0659_p0601b23║大王！色是無常，色之因緣亦是無常，從無常因生色
X36n0659_p0601b24║云何常？乃至識無常，識之因緣亦是無常，從無常因
X36n0659_p0601c01║生識云何常？以無常故苦，以苦故空，以空故無我。若
X36n0659_p0601c02║是無常、苦、空、無我，為何所殺？殺無常者得常涅槃，殺
X36n0659_p0601c03║苦得樂，殺空得實，殺於無我而得真我。
X36n0659_p0601c04║次若殺無常下，勸作常樂等觀。
X36n0659_p0601c05║大王！若殺無常、苦、空、無我者，則與我同，我亦殺是無
X36n0659_p0601c06║常、苦、空、無我，不入地獄，汝云何入？
X36n0659_p0601c07║爾時阿闍世下，第三、奉行。又二：前明觀行，次辨發
X36n0659_p0601c08║心。初觀行為三：一、正作觀；二、諮佛；三、自慶。
X36n0659_p0601c09║爾時，阿闍世王如佛所說，觀色乃至觀識。
X36n0659_p0601c10║初文中明作無常，又作常。何者？若不作常，不解無
X36n0659_p0601c11║常，觀常無常，達非常非無常。
X36n0659_p0601c12║二、作是觀已，即是諮佛。
X36n0659_p0601c13║作是觀已，即白佛言：世尊！我今始知色是無常，乃至
X36n0659_p0601c14║識是無常。我本若能如是觀者，則不作罪。
X36n0659_p0601c15║三、世尊！我昔曾聞下，歡喜自慶，又三：初、明蒙佛覆
X36n0659_p0601c16║蔭；
X36n0659_p0601c17║世尊！我昔曾聞，諸佛世尊常為眾生而作父母，雖聞
X36n0659_p0601c18║是語猶未能審，今乃定知。
X36n0659_p0602a01║次須彌山王下，明仰同佛解。
X36n0659_p0602a02║世尊！我亦曾聞須彌山王四寶所成，所謂金、銀、瑠璃、
X36n0659_p0602a03║頗棃，若有眾鳥隨所集處則同其色，雖聞是說亦不
X36n0659_p0602a04║審定。我今來至佛須彌山則與同色，與同色者則知
X36n0659_p0602a05║諸法無常、苦、空、無我。
X36n0659_p0602a06║三、我見世間下，正是自慶。
X36n0659_p0602a07║世尊，我見世間從伊蘭子生伊蘭樹，不見伊蘭生栴
X36n0659_p0602a08║檀者，我今始見從伊蘭子生栴檀樹。伊蘭子者，我身
X36n0659_p0602a09║是也；栴檀樹者，即是我心無根信也。無根者，我初不
X36n0659_p0602a10║知恭敬如來，不信法、僧，是名無根。
X36n0659_p0602a11║無根信者，本時五根未立，今遂得信故曰無根。世
X36n0659_p0602a12║尊我若不遇下，第二、辨其發心。又三：一、偏明王發
X36n0659_p0602a13║心；二、夫人眷屬發心；三、辭退王發心。又三：一、王發
X36n0659_p0602a14║心；
X36n0659_p0602a15║世尊！我若不遇如來世尊，當於無量阿僧祇劫，在大
X36n0659_p0602a16║地獄受無量苦。我今有幸得見如來，以是見佛所得
X36n0659_p0602a17║功德，悉壞眾生煩惱惡心。
X36n0659_p0602a18║二，如來印。
X36n0659_p0602a19║佛言：大王！善哉，善哉！我今知汝必能破壞眾生惡心。
X36n0659_p0602a20║三王重發心。
X36n0659_p0602a21║世尊！若我審能破壞眾生諸惡心者，使我常在阿鼻
X36n0659_p0602a22║地獄，無量劫中為諸眾生受大苦惱，不以為苦。
X36n0659_p0602a23║二、爾時，摩訶陀國下，通明王及眷屬。發心又三：一、
X36n0659_p0602a24║發心，二、供養讚歎，三、如來述成。正發心又三：一、國
X36n0659_p0602b01║人，二、王夫人，三、王慶喜。
X36n0659_p0602b02║爾時，摩訶陀國無量人民，悉發阿耨多羅三藐三菩
X36n0659_p0602b03║提心。以如是等無量人民發大心故，阿闍世王所有
X36n0659_p0602b04║重罪即得微薄。
X36n0659_p0602b05║國人發心令王罪輕者，以是滅罪之疎緣故。何以
X36n0659_p0602b06║故？由眾生病故菩薩病，眾生病愈菩薩亦愈。若依
X36n0659_p0602b07║此文，從毗婆尸佛所發心不墮。若依世王經，以於
X36n0659_p0602b08║七十二億佛所發菩提心。
X36n0659_p0602b09║王及夫人、後宮采女，悉皆同發阿耨多羅三藐三菩
X36n0659_p0602b10║提心。
X36n0659_p0602b11║爾時，阿闍世王語耆婆言：耆婆！我今未死已得天身，
X36n0659_p0602b12║捨於短命而得長命，捨無常身而得常身，令諸眾生
X36n0659_p0602b13║發阿耨多羅三藐三菩提心，即是天身、長命、常身，即
X36n0659_p0602b14║是一切諸佛弟子。
X36n0659_p0602b15║說是語已下，第二、供養讚歎，又二：初、少長行身業
X36n0659_p0602b16║供養；
X36n0659_p0602b17║說是語已，即以種種寶幢、旛葢、香華、瓔珞、微妙伎樂
X36n0659_p0602b18║而供養佛。
X36n0659_p0602b19║次偈口業供養。偈有十五行半，為二：初九行半稱
X36n0659_p0602b20║歎，次六行發願。就九行半又三：前七行半歎口密，
X36n0659_p0602b21║次一行歎意密，三、一行歎身密。初口密又三：初三
X36n0659_p0602b22║行歎實語，次一行半歎輭語，三、三行歎義語。
X36n0659_p0602b23║復以偈頌而讚歎言：
X36n0659_p0602b24║實語甚微妙，善巧於句義，甚深祕密藏，
X36n0659_p0602c01║為眾故顯示，所有廣博言，為眾故略說。
X36n0659_p0602c02║具足如是語，善能療眾生。若有諸眾生，
X36n0659_p0602c03║得聞是語者，若信及不信，定知是佛說。
X36n0659_p0602c04║諸佛常耎語，為眾故說麤，麤說及耎言，
X36n0659_p0602c05║皆歸第一義，是故我今者，歸依於世尊。
X36n0659_p0602c06║如來語一味，猶如大海水，是名第一義。
X36n0659_p0602c07║故無無義言。如來今所說，種種無量法，
X36n0659_p0602c08║男女大小聞，同獲第一義。無因亦無果，
X36n0659_p0602c09║無生亦無滅，是名大涅槃，聞者破諸果。
X36n0659_p0602c10║實語對虗語，輭語對麤語，義語對綺語，應有和合
X36n0659_p0602c11║語對兩舌語，無者文略。又實語兼和合語。
X36n0659_p0602c12║二、如來為一切下，歎意業大慈之德。
X36n0659_p0602c13║如來為一切，常作慈父母，當知諸眾生，
X36n0659_p0602c14║皆是如來子。
X36n0659_p0602c15║世尊大慈悲下一行，歎身為物示現。
X36n0659_p0602c16║世尊大慈悲，為眾修苦行，如人著鬼魅，
X36n0659_p0602c17║狂亂多所為。
X36n0659_p0602c18║我今得見佛下，第二、六偈，發願懺悔。即五悔意：初
X36n0659_p0603a01║一行，明迴向；
X36n0659_p0603a02║我今得見佛，所得三業善，願以此功德，
X36n0659_p0603a03║回向無上道。
X36n0659_p0603a04║次一行，明勸請。
X36n0659_p0603a05║我今所供養，佛法及眾僧，願以此功德，
X36n0659_p0603a06║三寶常存世。
X36n0659_p0603a07║次一行，明隨喜。
X36n0659_p0603a08║我今所應獲，種種諸功德，願以破一切，
X36n0659_p0603a09║眾生四種魔。
X36n0659_p0603a10║次一行，明懺悔。
X36n0659_p0603a11║我遇惡知識，造作三世罪，今於佛前悔。
X36n0659_p0603a12║願後更不作。
X36n0659_p0603a13║後兩行發願，初行願悉發始心。
X36n0659_p0603a14║願諸眾生等，悉發菩提心，繫心常思念，
X36n0659_p0603a15║十方一切佛。
X36n0659_p0603a16║次行終見佛性。
X36n0659_p0603a17║復願諸眾生，永破諸煩惱，了了見佛性。
X36n0659_p0603a18║猶如文殊等。
X36n0659_p0603a19║爾時世尊下，第三、述成。又三：一、述其現世。
X36n0659_p0603a20║爾時，世尊讚阿闍世王：善哉，善哉！若有人能發菩提
X36n0659_p0603a21║心，當知是人則為莊嚴諸佛大眾。
X36n0659_p0603a22║二、汝昔已於下，述其過去。
X36n0659_p0603a23║大王，汝昔已於毗婆尸佛初發阿耨多羅三藐三菩
X36n0659_p0603a24║提心，從是以來至我出世，於其中間未曾復墮地獄
X36n0659_p0603b01║受苦。大王當知，菩提之心乃有如是無量果報。
X36n0659_p0603b02║三、從今已往，述其未來，亦是勸修。
X36n0659_p0603b03║大王！從今已往常當勸修菩提之心。何以故？從是因
X36n0659_p0603b04║緣當得消滅無量惡故。
X36n0659_p0603b05║世王經中，明佛為說，文殊為說，王之重罪，如須彌
X36n0659_p0603b06║山，一切皆滅，所不滅者，如芥子許，猶入賓吒地獄，
X36n0659_p0603b07║雖復在中，而無苦痛，又為受記成佛，名惟首陀惟
X36n0659_p0603b08║沙耶，此言淨其所朗。
X36n0659_p0603b09║三辭，退如文。
X36n0659_p0603b10║爾時，阿闍世王及摩伽陀國一切人民，從座而起，繞
X36n0659_p0603b11║佛三帀，辭退還宮。
X36n0659_p0603b12║天行品者，如雜華說：
X36n0659_p0603b13║天行懸指雜華。
X36n0659_p0603b14║大般涅槃經嬰兒行品第二十一。
X36n0659_p0603b15║嬰兒行品。
X36n0659_p0603b16║此是第三明嬰兒行。有師言：借譬得名，權智為體，
X36n0659_p0603b17║化物為用。今明涅槃非大小，亦得論大小，小即嬰
X36n0659_p0603b18║兒行，大即如來行。權智為體，可施黃葉，此不得在
X36n0659_p0603b19║如來之行。文為三：初明嬰兒，次釋嬰兒意，三結嬰
X36n0659_p0603b20║兒果。上聖梵兩行皆爾，此不應無。就初為二：一明
X36n0659_p0603b21║圓行嬰兒，二明偏行嬰兒。他解不起不語是本地
X36n0659_p0603b22║嬰兒，此義不然。汝云嬰兒是化他行，本地化誰？今
X36n0659_p0603b23║明本地非大非小，能起大小兩化，作大小嬰兒。就
X36n0659_p0603b24║圓嬰兒為二：一譬，二合。譬為四：一不能起，二不能
X36n0659_p0603c01║住，三不能來，四不能語。
X36n0659_p0603c02║善男子！云何名為嬰兒行？善男子！不能起、住、來、去、語
X36n0659_p0603c03║言，是名嬰兒。
X36n0659_p0603c04║不起，譬常不起邊中諸法之相。不住者，譬淨不著
X36n0659_p0603c05║生死涅槃。不來，譬我不從淺至深動搖彼此。不語，
X36n0659_p0603c06║譬樂寂滅涅槃不可言說。此圓嬰兒從初發心，常
X36n0659_p0603c07║觀涅槃四德行道，故言不能起住來去語言，呼此
X36n0659_p0603c08║嬰兒為如來行。佛作此行引上根者，能化所化皆
X36n0659_p0603c09║行四德，悉如來行，故名如來嬰兒行。上聖梵兩行，
X36n0659_p0603c10║皆先釋次第行，後釋圓行。今品先明圓行，後明次
X36n0659_p0603c11║第，當是前後赴緣自在。
X36n0659_p0603c12║從如來亦爾去，是合向四譬，合前三為三，如文。
X36n0659_p0603c13║如來亦爾，不能起者，如來終不起諸法相。
X36n0659_p0603c14║不能住者，如來不著，一切諸法，
X36n0659_p0603c15║不能來者，如來身行無有動搖；不能去者，如來已至
X36n0659_p0603c16║大般涅槃。
X36n0659_p0603c17║次合不語中為四：一、究竟故不能語，已至大涅槃
X36n0659_p0603c18║故。
X36n0659_p0604a01║二、明說即無說，故不能語。
X36n0659_p0604a02║不能語者，如來雖為一切眾生演說諸法，實無所說。
X36n0659_p0604a03║何以故？有所說者名有為法，如來世尊非是有為，是
X36n0659_p0604a04║故無說。
X36n0659_p0604a05║三祕密之言，眾生不解，故不能語。
X36n0659_p0604a06║又無語者，猶如嬰兒語言未了，雖復有語實亦無語。
X36n0659_p0604a07║如來亦爾，語未了者即是諸佛祕密之言，雖有所說
X36n0659_p0604a08║眾生不解，故名無語。
X36n0659_p0604a09║四、明隨類不同，隨他言音於我非語，非語故不能
X36n0659_p0604a10║語。
X36n0659_p0604a11║又嬰兒者，名物不一，未知正語。雖名物不一，未知正
X36n0659_p0604a12║語，非不因此而得識物。如來亦爾，一切眾生方類各
X36n0659_p0604a13║異，所言不同，如來方便隨而說之，亦令一切因而得
X36n0659_p0604a14║解。
X36n0659_p0604a15║是究竟樂，說即無說，是常祕密，不解是淨，隨類是
X36n0659_p0604a16║我。不能語中還具四德，餘三譬亦應如是。
X36n0659_p0604a17║從又嬰兒者能說大字去，是第二明偏行嬰兒。文
X36n0659_p0604a18║為五：一大字嬰兒，二無知嬰兒，三不作嬰兒，四黃
X36n0659_p0604a19║葉嬰兒，五欣厭嬰兒。初大字中二：有譬，有合。
X36n0659_p0604a20║又嬰兒者，能說大字。
X36n0659_p0604a21║初譬中言大字者，婆和是也。正取和字而為大字，
X36n0659_p0604a22║即是六度菩薩嬰兒。此菩薩三僧祇劫百劫種相
X36n0659_p0604a23║志求作佛，此佛是有為半字無常之佛，故知是和
X36n0659_p0604a24║字嬰兒。合文自釋，文甚分明。
X36n0659_p0604b01║如來亦爾，說於大字，所謂婆啝。啝者有為，婆者無為，
X36n0659_p0604b02║是名嬰兒。啝者名為無常，婆者名為有常。如來說常，
X36n0659_p0604b03║眾生聞已，為常法故斷於無常，是名嬰兒行。
X36n0659_p0604b04║二、從又嬰兒者，不知苦樂下，是無知嬰兒，有譬有
X36n0659_p0604b05║合。
X36n0659_p0604b06║又嬰兒者，不知苦樂，晝夜父母，
X36n0659_p0604b07║菩薩摩訶薩亦復如是，為眾生故，不見苦樂、無晝夜
X36n0659_p0604b08║相，於諸眾生其心平等，故無父母、親疎等相。
X36n0659_p0604b09║譬中舉六字，無苦樂是不取捨，無晝夜是無憎愛。
X36n0659_p0604b10║尋譬文似自行，合文中合菩薩化他，當是互現。前
X36n0659_p0604b11║後皆以如來合譬，中間兩種以菩薩合譬，亦是互
X36n0659_p0604b12║出。佛與菩薩皆能具行諸嬰兒行，下文云迦葉及
X36n0659_p0604b13║九十三萬人悉皆得此五行（云云），無知是通教。菩
X36n0659_p0604b14║薩嬰兒達幻化相，苦樂平等，怨親不二，合文分明。
X36n0659_p0604b15║三、從又嬰兒者不能造作去，是不作嬰兒，有譬有
X36n0659_p0604b16║合。
X36n0659_p0604b17║又嬰兒者，不能造作大小諸事。
X36n0659_p0604b18║菩薩摩訶薩亦復如是，不復造作生死作業，是名不
X36n0659_p0604b19║作。大事者即五逆也，菩薩摩訶薩終不造作五逆重
X36n0659_p0604b20║罪。小事者即二乘心，菩薩終不退菩提心而作聲聞。
X36n0659_p0604b21║辟支佛乘。
X36n0659_p0604b22║初譬中云不作大逆不作小乘，此是別教菩薩嬰
X36n0659_p0604b23║兒。次合文云無五逆二乘等心，即是非生死非涅
X36n0659_p0604b24║槃，行於中道菩薩之行。
X36n0659_p0604c01║四、從又嬰兒者，啼哭之時，下是黃葉。嬰兒有譬有
X36n0659_p0604c02║合。
X36n0659_p0604c03║又嬰兒行者，如彼嬰兒啼哭之時，父母即以楊樹黃
X36n0659_p0604c04║葉而語之言：莫啼！莫啼！我與汝金。嬰兒見已，生真金
X36n0659_p0604c05║想，便止不啼，然此黃葉實非金也。木牛、木馬、木男、木
X36n0659_p0604c06║女，嬰兒見已，亦復生於男女等想，即止不啼，實非男
X36n0659_p0604c07║女。以作如是男女想故，名曰嬰兒。
X36n0659_p0604c08║如來亦爾，若有眾生欲造眾惡，如來為說三十三天
X36n0659_p0604c09║常、樂、我、淨，端正自恣，於妙宮殿受於五欲，六根所對
X36n0659_p0604c10║無非是樂。眾生聞有如是樂故，心生貪樂，止不為惡，
X36n0659_p0604c11║勤作三十三天善業，實是生死無常、無樂、無我、無淨，
X36n0659_p0604c12║為度眾生方便說言語常、樂、我、淨。
X36n0659_p0604c13║初譬中云楊樹譬妄常，黃葉譬妄淨，木牛馬譬妄
X36n0659_p0604c14║樂，木男女譬妄我。次合文中合於天上常樂我淨，
X36n0659_p0604c15║此中義推應有人中四倒常樂我淨，文略不出。
X36n0659_p0604c16║五、又嬰兒者下，欣厭嬰兒直法說無譬。文為二：初、
X36n0659_p0604c17║略標；二、釋。
X36n0659_p0604c18║又嬰兒者，若有眾生厭生死時，如來則為說於二乘。
X36n0659_p0605a01║厭生死時說於二乘，即是標。
X36n0659_p0605a02║然實無有者，是釋又二：初、略釋，二、廣釋。
X36n0659_p0605a03║然實無有二乘之實，以二乘故，知生死過，見涅槃樂。
X36n0659_p0605a04║初略者，知生死過，是識苦集；見涅槃樂，是識道滅。
X36n0659_p0605a05║以是見故，則能自知有斷、不斷，有真、不真，有修、不修，
X36n0659_p0605a06║有得、不得。
X36n0659_p0605a07║次廣者，有斷、不斷，此約集諦。正使有斷，習氣不斷。
X36n0659_p0605a08║有真、不真，此約苦諦。生死中無涅槃則不真，離生
X36n0659_p0605a09║死有涅槃此則有真。有修、不修，此約道諦。四倒惑
X36n0659_p0605a10║等是不修，四念處等是修。有得、不得，此約滅諦。利
X36n0659_p0605a11║使、鈍使名不得，見道、修道名為得。然此中先明道、
X36n0659_p0605a12║次明滅者，若鈍根小乘望果修因滅前道後，中乘
X36n0659_p0605a13║利根道前滅後，此亦無在。問：此中偏明五種嬰兒，
X36n0659_p0605a14║上何不明五梵行、五聖行？答：彼之兩行依文則無，
X36n0659_p0605a15║義推則有。所言義者，以大涅槃心修於三品，即別
X36n0659_p0605a16║菩薩聖行。諸佛說已，聲聞、緣覺則能奉行，則是二
X36n0659_p0605a17║乘聖行。二乘既能奉行，例知六度通別人天等亦
X36n0659_p0605a18║能隨分隨說奉行，故則有也。梵行中九品增修，即
X36n0659_p0605a19║是別菩薩梵行。慈為一切善法根本，自然攝得聲
X36n0659_p0605a20║聞六度通教人天等四無量心一切梵行。何以知
X36n0659_p0605a21║然？此嬰兒行同他小善，小善不一故具列五。偏嬰
X36n0659_p0605a22║兒行、聖行正是自行，但明次第不次第，故不列餘
X36n0659_p0605a23║行。梵行是淨行化他，但列佛菩薩次第不次第梵
X36n0659_p0605a24║行。六度通教雖有化他，一是具惑、二是半惑，非淨
X36n0659_p0605b01║梵行故不列。二乘及以人天皆無化他，故不列之。
X36n0659_p0605b02║有無之意大旨如是。
X36n0659_p0605b03║從善男子！如彼嬰兒下，第二、釋嬰兒譬意。文為三：
X36n0659_p0605b04║一、牒譬，二、合，三、釋。
X36n0659_p0605b05║善男子！如彼嬰兒於非金中而生金想；如來亦爾，於
X36n0659_p0605b06║不淨中而說為淨。如來以得第一義故則無虗妄，如
X36n0659_p0605b07║彼嬰兒於非牛馬作牛馬想。若有眾生於非道中作
X36n0659_p0605b08║真道想，如來亦說非道為道。非道之中實無有道，以
X36n0659_p0605b09║能生道微因緣故，說非道為道，如彼嬰兒於木男女
X36n0659_p0605b10║生男女想。
X36n0659_p0605b11║初牒金譬妄淨，木牛馬譬妄樂，非道譬妄常，木男
X36n0659_p0605b12║女譬妄我。
X36n0659_p0605b13║二合
X36n0659_p0605b14║如來亦爾，知非眾生說眾生想，而實無有眾生想也。
X36n0659_p0605b15║如來亦爾，但合木男女一意，餘三可解。
X36n0659_p0605b16║三、若佛如來下，釋。
X36n0659_p0605b17║若佛如來說無眾生，一切眾生則墮邪見，是故如來
X36n0659_p0605b18║說有眾生。於眾生中作眾生想者，則不能破眾生想
X36n0659_p0605b19║也。
X36n0659_p0605b20║既知是妄，何以誑彼眾生？若不以妄引，墮邪因果
X36n0659_p0605b21║無由得出。今以妄引破彼邪因，則因縛眾生想破；
X36n0659_p0605b22║破彼邪果，則果縛眾生想破，是名破眾生相。眾生
X36n0659_p0605b23║相破，由此妄引人天嬰兒。其意既爾，顯餘可解。
X36n0659_p0605b24║若於眾生中下，第三、明嬰兒行果。
X36n0659_p0605c01║若於眾生破眾生想者，是則能得大般涅槃。以得如
X36n0659_p0605c02║是大涅槃故，止不啼哭，是名嬰兒行。
X36n0659_p0605c03║若於眾生作眾生想者，但是嬰兒，非嬰兒行。以於
X36n0659_p0605c04║眾生不作眾生想故，能破眾生相，即嬰兒行成。以
X36n0659_p0605c05║行成故，止不啼哭；以果成故，得大涅槃。果之文分
X36n0659_p0605c06║明若此，古來不見如何如何。前聖行、梵行立果，近
X36n0659_p0605c07║在初地；今嬰兒行立果，遠到涅槃。近遠互現，勿起
X36n0659_p0605c08║偏執。又初地亦具常、樂、我、淨，亦呼為大涅槃（云云）。
X36n0659_p0605c09║善男子下，是大段第三，單結次第五行。文為三：一、
X36n0659_p0605c10║總結，二、迦葉領，三、佛述。如文。
X36n0659_p0605c11║善男子！若有男女受持、讀誦、書寫、解說是五行者，當
X36n0659_p0605c12║知是人必定當得如是五行。
X36n0659_p0605c13║迦葉菩薩白佛言：世尊！如我解佛所說義者，我亦定
X36n0659_p0605c14║當得是五行。
X36n0659_p0605c15║佛言：善男子！不獨汝得如是五行，今此會中九十三
X36n0659_p0605c16║萬人，亦皆同汝得是五行。
X36n0659_p0605c17║大般涅槃經卷第十八
X36n0659_p0605c18║涅槃經疏卷第八
X36n0659_p0605c19║日東　天台沙門本純　分會
X36n0659_p0605c20║
X36n0659_p0605c21║南本大般涅槃經會疏卷第十八