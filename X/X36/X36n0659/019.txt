X36n0659_p0606a01║南本大般涅槃經會疏卷第十九
X36n0659_p0606a02║
X36n0659_p0606a03║涅槃經疏卷第九
X36n0659_p0606a04║頂法師　撰
X36n0659_p0606a05║天台沙門湛然再治
X36n0659_p0606a06║大般涅槃經高貴德王菩薩品第二十二（卷第十九）
X36n0659_p0606a07║北凉　天竺三藏　曇無讖　譯
X36n0659_p0606a08║晉　沙門　慧嚴　慧觀
X36n0659_p0606a09║　謝靈運　重治
X36n0659_p0606a10║高貴德王品
X36n0659_p0606a11║瑤亮云：五行是略，十功德廣。一、二功德廣聖行，乃
X36n0659_p0606a12║至九、十功德廣病行。太昌宗云：從初至六，廣前三
X36n0659_p0606a13║行，主對相應；後四廣後，兩全不相應。光宅云：五行、
X36n0659_p0606a14║十德，體一義異。同是因善，起自外凡，終於窮學。感
X36n0659_p0606a15║後習果，謂之為行；酬前習因，謂之功德。是則行因
X36n0659_p0606a16║德果。開善云：五行據淺，十德據深。五行始於聞經，
X36n0659_p0606a17║終於初地；十德始於初地，終金剛心。故品初則歎
X36n0659_p0606a18║不與聲聞、辟支佛共，聞者驚怪。第六功德以金心
X36n0659_p0606a19║為體。河西云：五行是涅槃因，其趣深遠，恐憚不修，
X36n0659_p0606a20║故舉十德莊嚴，獎勸令學。今皆不然。前兩家以廣、
X36n0659_p0606a21║略主對，義不相應，如其所說。光宅云：習因、習果，乃
X36n0659_p0606a22║菩薩之位，不關佛乘。開善云：行淺德深。文云：第九
X36n0659_p0606a23║功德，初發五事，悉得成就。此不應深。聖行以大涅
X36n0659_p0606a24║槃心，修嬰兒行，云得大涅槃。此那忽淺？河西云：是
X36n0659_p0606b01║獎勸之語。獎勸則通，何處不勸？研其遺文，不與經
X36n0659_p0606b02║會，皆不用之。今依經文，菩薩當修五種之行，行即
X36n0659_p0606b03║是修。文云：菩薩修大涅槃經，得十事功德。豈非是
X36n0659_p0606b04║證？前三聖行，各說行果，亦是於證，其文則少。後十
X36n0659_p0606b05║功德，非不明修，而證文多，其事顯。故判行為修，以
X36n0659_p0606b06║德為證。就文為三：一、佛明十功德；二、高貴領解；三、
X36n0659_p0606b07║總結。初又二：一、總唱十數；二、別釋。初唱數為三：有
X36n0659_p0606b08║對告、唱數、稱歎、
X36n0659_p0606b09║爾時，世尊告光明徧照高貴德王菩薩摩訶薩言：
X36n0659_p0606b10║初對告者，光明徧照，論外化廣；高貴德王，辨內行
X36n0659_p0606b11║深。又光明是般若，高貴是法身，德王是解脫。解脫
X36n0659_p0606b12║攝法，故如王；般若理周，故徧照；法性尊極，故高貴。
X36n0659_p0606b13║三德具足，以目一人，從德名人，從人題品。
X36n0659_p0606b14║次唱數者：
X36n0659_p0606b15║善男子！若有菩薩摩訶薩修行如是大涅槃經，得十
X36n0659_p0606b16║事功德。
X36n0659_p0606b17║直唱十數，不別列名，下別釋中一一出名。
X36n0659_p0606b18║三、稱歎者。
X36n0659_p0606b19║不與聲聞、辟支佛共，不可思議，聞者驚怪。非內、非外，
X36n0659_p0606b20║非難、非易，非相、非非相，非是世法，無有相貌，世間所
X36n0659_p0606b21║無。
X36n0659_p0606b22║河西云：梵本云：希有奇特，鈍根小智聞則驚怪。翻
X36n0659_p0606b23║者略希奇，但存九句，獨佛境界不與小共，言語道
X36n0659_p0606b24║斷，心行處滅，故不可思議。深無底故驚，廣無邊故
X36n0659_p0606c01║怪，不真故非內，不假故非外，分別智所不知故非
X36n0659_p0606c02║難，泥洹智所不洎故非易，無色故非相，無心故非
X36n0659_p0606c03║非相，無去來今故非世法，無邊無中故無相貌，絕
X36n0659_p0606c04║四離百故世間所無。
X36n0659_p0606c05║何等為十下，第二、是歷別解釋。先徵起。
X36n0659_p0606c06║何等為十？
X36n0659_p0606c07║次正釋，即為十章。舊分此不同，冶城為兩周，初功
X36n0659_p0606c08║德不聞而聞從淺至深，至第六功德金剛三昧為
X36n0659_p0606c09║一周，第七功德又始發心，至第十功德修三十七
X36n0659_p0606c10║品見佛性為一周。開善作三周，初周如前，第七第
X36n0659_p0606c11║八為二周，謂從善友生即是外緣，第九第十為一
X36n0659_p0606c12║周，由信心得即是內因。今謂若望法華明三周義，
X36n0659_p0606c13║初法、次譬、後因緣，皆重說前義，故言三周。今之功
X36n0659_p0606c14║德名義永異，豈同三周？今但為十。初文為三：先明
X36n0659_p0606c15║五事，次論義，三結。初文又三：先標五章，次列，三別
X36n0659_p0606c16║解。
X36n0659_p0606c17║一者為五。
X36n0659_p0606c18║何等為五？一者、所不聞者而能得聞，二者、聞已能為
X36n0659_p0607a01║利益，三者、能斷疑惑之心，四者、慧心正直無曲，五者、
X36n0659_p0607a02║能知如來密藏；是為五事。
X36n0659_p0607a03║舊明五事為三慧：初一聞慧，次一思慧，後三修慧。
X36n0659_p0607a04║有云：初兩是聞思二慧，中間二是聞思功用，後一
X36n0659_p0607a05║是修慧。興皇以初一是本，後四相成，由聞得益，益
X36n0659_p0607a06║故斷疑，疑除故直，直故知祕。今明不然，三慧似道，
X36n0659_p0607a07║此文明證。修大涅槃，得十功德，真證昺然，尚不得
X36n0659_p0607a08║以別真道釋，何用小共？似道釋之，去文逾遠。興皇
X36n0659_p0607a09║以五法相由，是亦不然。夫入證在懷，非復前後說
X36n0659_p0607a10║非行時，何況證時猶在次第？文明證得，而作修解；
X36n0659_p0607a11║文明不共，而作共解；文明不聞聞，而作從他聞解；
X36n0659_p0607a12║文明不思議，作思議解；文明祕密，作顯露解；文明
X36n0659_p0607a13║圓備，作偏缺解；文明驚怪，作尋常解；文明無差，作
X36n0659_p0607a14║差別解；文明中道，作邊窮解。若依文者，無十過失，
X36n0659_p0607a15║不知何故拒抗佛經（云云）？私諮後學，請觀初德五
X36n0659_p0607a16║法之文，不聞而聞，猶參因相，聞已利益等四，全是
X36n0659_p0607a17║果上之名。初既多立果名，餘九縱似修因，亦是證
X36n0659_p0607a18║中之行。章安置多少之言，意亦如是。乃至細尋九
X36n0659_p0607a19║句之文，皆悉順於若修若證。故知凡諸釋經，若
X36n0659_p0607a20║尋文取義，若依義判文，不然則罔像消文，必招眾
X36n0659_p0607a21║失。
X36n0659_p0607a22║三、解五法，文自為五：初、釋不聞。聞為三：標、釋、結。
X36n0659_p0607a23║何等不聞而能得聞？
X36n0659_p0607a24║標不聞聞者，乃是圓證妙悟，發解稱聞，非他邊領。
X36n0659_p0607b01║若從他聞，即是聞聞，何得是不聞聞？
X36n0659_p0607b02║次所謂甚深下，此即是釋。釋此圓聞，一聞一切聞
X36n0659_p0607b03║不可具說，略舉三種：初、不聞聞第一義諦；二、不聞
X36n0659_p0607b04║聞俗諦；三、不聞聞真諦。此之三諦三法一心，非前
X36n0659_p0607b05║非後、不淺不深，故言不與聲聞、辟支佛共。二乘之
X36n0659_p0607b06║人永不證中，故不與共；亦不證俗，復不與共；其雖
X36n0659_p0607b07║證真，不知真之祕密，亦不與共。如此不與共，是故
X36n0659_p0607b08║驚怪，乃至非是世法。上所稱美，正歎於此。今初，就
X36n0659_p0607b09║不聞聞第一義中為二：初、通列；次、通釋。
X36n0659_p0607b10║所謂甚深微密之義。一切眾生悉有佛性。佛法眾僧
X36n0659_p0607b11║無有差別。三寶性相常樂我淨。一切諸佛無有畢竟
X36n0659_p0607b12║入涅槃者。常住不變如來涅槃。
X36n0659_p0607b13║初列中五：一、佛性，二、一體，三、寶，三、四德，四、涅槃常
X36n0659_p0607b14║住，五、如來涅槃。
X36n0659_p0607b15║次通釋。
X36n0659_p0607b16║非有、非無，非有為、非無為，非有漏、非無漏，非色、非不
X36n0659_p0607b17║色，非名、非不名，非相、非不相，非有、非不有，非物、非不
X36n0659_p0607b18║物，非因、非果，非待、非不待，非明、非闇，非出、非不出，非
X36n0659_p0607b19║常、非不常，非斷、非不斷，非始、非終，非過去、非未來、非
X36n0659_p0607b20║現在，非陰、非不陰，非入、非不入，非界、非不界，非十二
X36n0659_p0607b21║因緣、非不十二因緣。如是等法甚深微密，昔所不聞
X36n0659_p0607b22║而能得聞。
X36n0659_p0607b23║一一事中，無非中道甚深。凡二十句，餘亦如是。
X36n0659_p0607b24║次從復有不聞聞一切外道經書下，是第二、不聞
X36n0659_p0607c01║聞俗諦，又二：初、列俗諦法；二、明祕密。
X36n0659_p0607c02║復有不聞，所謂一切外道經書，四毗陀論、毗伽羅論、
X36n0659_p0607c03║衛世師論、迦毗羅論，一切呪術、醫方技藝、日月博食、
X36n0659_p0607c04║星宿運變、圖書讖記。如是等經，初未曾聞祕密之義。
X36n0659_p0607c05║初俗法者，然根本有三，外道各有經書，此但列迦
X36n0659_p0607c06║毗羅、優婁佉，不明勒沙婆者，略。又迦毗羅計一即
X36n0659_p0607c07║陰是我，優婁佉計二異陰是我，勒沙婆計亦一亦
X36n0659_p0607c08║二，亦即陰亦異陰，與二人略同，故不說。
X36n0659_p0607c09║今於此經而得知之。
X36n0659_p0607c10║復有十一部經去，是第三不聞。聞真諦法亦二：一、
X36n0659_p0607c11║聞真諦法；二、聞祕密。
X36n0659_p0607c12║復有十一部經，除毗佛略，亦無如是深密之義。
X36n0659_p0607c13║今因此經而得知之。
X36n0659_p0607c14║皆言因此經而得聞之，即是圓證之義。毗佛略中
X36n0659_p0607c15║明三寶一體，佛性常住涅槃，小乘所無，是故除之。
X36n0659_p0607c16║三、結，如文。
X36n0659_p0607c17║善男子，是名不聞而能得聞。
X36n0659_p0607c18║次釋聞已利益者，為三：標、釋、結。
X36n0659_p0608a01║聞已利益者。
X36n0659_p0608a02║標證得之益，非是思慧之益。文云得近三菩提，思
X36n0659_p0608a03║慧猶未發真，豈近義耶？
X36n0659_p0608a04║次釋為二：一略，二廣。略中又二：先提緣由，故言聽
X36n0659_p0608a05║受。
X36n0659_p0608a06║若能聽受是大涅槃經，悉能具知一切方等大乘經
X36n0659_p0608a07║典甚深義味。
X36n0659_p0608a08║次顯真證。
X36n0659_p0608a09║譬如男女於明淨鏡，見其色像了了分明；大涅槃鏡
X36n0659_p0608a10║亦復如是，菩薩執之，悉得明見大乘經典甚深之義。
X36n0659_p0608a11║亦如有人在闇室中，執大炬火悉見諸物；大涅槃炬
X36n0659_p0608a12║亦復如是，菩薩執之，得見大乘深奧之義。亦如日出
X36n0659_p0608a13║有千光明，悉能照了諸山幽闇，令一切人遠見諸物；
X36n0659_p0608a14║是大涅槃清淨慧日亦復如是，照了大乘深邃之處，
X36n0659_p0608a15║令二乘人遠見佛道。所以者何？以能聽受是大涅槃
X36n0659_p0608a16║微妙經故。
X36n0659_p0608a17║是一心三智，舉三譬譬之。真智照理，如鏡內淨；假
X36n0659_p0608a18║智照事，如炬了外物；中智圓照，如日徧朗。而三番
X36n0659_p0608a19║說者，令人易解，證時一心俱得三智。
X36n0659_p0608a20║二、若有菩薩去，是廣明利益，又二：初、敘緣由。
X36n0659_p0608a21║善男子！若有菩薩摩訶薩聽受如是大涅槃經，得知
X36n0659_p0608a22║一切諸法名字。
X36n0659_p0608a23║次歷四法，明益。
X36n0659_p0608a24║若能書寫、讀誦、通利、為他廣說、思惟其義，則知一切
X36n0659_p0608b01║諸法義理。善男子！其聽受者，唯知名字，不知其義；若
X36n0659_p0608b02║能書寫、受持、讀誦、為他廣說、思惟其義，則能知義。復
X36n0659_p0608b03║次，善男子！聽是經者，聞有佛性，未能得見；書寫、讀誦、
X36n0659_p0608b04║為他廣說、思惟其義，則得見之。聽是經者，聞有檀名，
X36n0659_p0608b05║未能得見檀波羅蜜；書寫、讀誦、為他廣說、思惟其義，
X36n0659_p0608b06║則能得見檀波羅蜜；乃至般若波羅蜜亦復如是。善
X36n0659_p0608b07║男子！菩薩摩訶薩若能聽是大涅槃經，則知法、知義，
X36n0659_p0608b08║具二無閡，於諸沙門、婆羅門等，若天、魔、梵，一切世中
X36n0659_p0608b09║得無所畏，開示分別十二部經，演說其義無有差違，
X36n0659_p0608b10║不從他聞而能自知近於阿耨多羅三藐三菩提。
X36n0659_p0608b11║如文不從他聞，是真證之益，而能得於近三菩提，
X36n0659_p0608b12║故知非思慧明矣。
X36n0659_p0608b13║三、結，如文。
X36n0659_p0608b14║善男子！是名聞已能為利益。
X36n0659_p0608b15║三、從斷疑心者，為三：標、釋、結。標如文。
X36n0659_p0608b16║斷疑心者。
X36n0659_p0608b17║前利益是內證，斷疑是外論，亦名為離，亦稱智斷。
X36n0659_p0608b18║明生闇滅，雖前後互明，同顯圓證功德，故舊云是
X36n0659_p0608b19║聞思功能。若小乘聞思，何曾聞思佛性之義？若大
X36n0659_p0608b20║乘聞思，未見佛性。今作離斷之義，於證義便
X36n0659_p0608b21║次釋文為二：初略釋離，二廣釋離。略有三番：初離
X36n0659_p0608b22║名義兩疑，次離八倒之疑，三離權實之疑。初名義
X36n0659_p0608b23║可見。
X36n0659_p0608b24║疑有二種：一者、疑名，二者、疑義。聽是經者，斷疑名心；
X36n0659_p0608c01║思惟義者，斷疑義心。
X36n0659_p0608c02║次疑八倒。
X36n0659_p0608c03║復次，善男子！疑有五種：一者、疑佛定涅槃不？二者、疑
X36n0659_p0608c04║佛是常住不？三者、疑佛是真樂不？四者、疑佛是真淨
X36n0659_p0608c05║不？五者、疑佛是真我不？聽是經者，疑佛涅槃則得永
X36n0659_p0608c06║斷；書寫、讀誦、為他廣說、思惟其義，四疑永斷。
X36n0659_p0608c07║云：疑佛涅槃是無常倒。次明常倒，理須具八，而文
X36n0659_p0608c08║略將三單對一，雙是五種（云云）。私云：涅槃四倒，總
X36n0659_p0608c09║別之殊。
X36n0659_p0608c10║三疑有三：下離權實，上疑。
X36n0659_p0608c11║復次，善男子！疑有三種：一、疑聲聞為有、為無？二、疑緣
X36n0659_p0608c12║覺為有、為無？三、疑佛乘為有、為無？聽是經者，如是三
X36n0659_p0608c13║疑永滅無餘。書寫、讀誦、為他廣說、思惟其義，則能了
X36n0659_p0608c14║知一切眾生悉有佛性。
X36n0659_p0608c15║疑三乘是疑權，了眾生佛性是實理，須具列佛性，
X36n0659_p0608c16║今但互現。
X36n0659_p0608c17║復次下。二、是廣離。又三：一、離眾多疑。以無常為首
X36n0659_p0608c18║者，即離實法上疑。次復次，色是我去，即是離假名
X36n0659_p0609a01║上疑。三、四重、五逆下，是離依、正兩報上疑。五逆、四
X36n0659_p0609a02║重，就正報論，重惡有佛性、無佛性；就正報論，極善
X36n0659_p0609a03║世界有邊、無邊，是依報。
X36n0659_p0609a04║復次，善男子！若有眾生不聞如是大涅槃經，疑心甚
X36n0659_p0609a05║多，所謂若常、無常，若樂、不樂，若淨、不淨，若我、無我，若
X36n0659_p0609a06║命、非命，若眾生、非眾生，若畢竟、不畢竟，若他世、若過
X36n0659_p0609a07║世，若有、若無，若苦、若非苦，若集、若非集，若道、若非道，
X36n0659_p0609a08║若滅、若非滅，若法、若非法，若善、若非善，若空、若非空。
X36n0659_p0609a09║聽是經者，如是諸疑悉得永斷。
X36n0659_p0609a10║初如文。
X36n0659_p0609a11║復次，善男子！若有不聞如是經者，復有種種眾多疑
X36n0659_p0609a12║心，所謂色是我耶？受、想、行、識是我耶？眼能見耶？我能
X36n0659_p0609a13║見耶？乃至識能知耶？我能知耶？色受報耶？我受報耶？
X36n0659_p0609a14║乃至識受報耶？我受報耶？色至他世耶？我至他世耶？
X36n0659_p0609a15║乃至識亦如是？生死之法有始有終耶？無始無終耶？
X36n0659_p0609a16║聽是經者，如是等疑亦得永斷。
X36n0659_p0609a17║次假名中云生死之法有始有終者，有始有終是
X36n0659_p0609a18║邪外所計，內亦有之。一云生死都無終始，十二因
X36n0659_p0609a19║緣輪轉無際。二云無明一念即是其始，金剛後心
X36n0659_p0609a20║即是其終。三云無始而有終，經云無始，無明即是
X36n0659_p0609a21║無始，佛果即是有終。若定作三執，即是諍論，真證
X36n0659_p0609a22║之時，即便得離。
X36n0659_p0609a23║復有人疑：一闡提、犯四重禁、作五逆罪、謗方等經，如
X36n0659_p0609a24║是等輩有佛性耶？無佛性耶？聽是經者，如是等疑悉
X36n0659_p0609b01║得永斷。復有人疑：世間有邊耶？世間無邊耶？有十方
X36n0659_p0609b02║世界耶？無十方世界耶？
X36n0659_p0609b03║聽是經下。三、結，如文。
X36n0659_p0609b04║聽是經者，如是等疑亦得永斷，是名能斷疑惑之心。
X36n0659_p0609b05║四、釋慧心正直無曲，亦三：標、釋、結。初、標。
X36n0659_p0609b06║慧心正直，無邪曲者。
X36n0659_p0609b07║前明內證三智，外離諸疑，未知何智。今標正直之
X36n0659_p0609b08║智，非是二邊，所以雙舉正直邪曲兩章。
X36n0659_p0609b09║次釋出。
X36n0659_p0609b10║心若有疑，則所見不正。一切凡夫若不得聞是大涅
X36n0659_p0609b11║槃微妙經典所見邪曲，乃至聲聞、辟支佛人所見亦
X36n0659_p0609b12║曲。云何名為一切凡夫所見邪曲？於有漏中見常、樂、
X36n0659_p0609b13║我、淨，於如來所見無常、苦、不淨、無我，見有眾生、壽命、
X36n0659_p0609b14║知見，計非有想非無想處以為涅槃，見自在天有八
X36n0659_p0609b15║聖道，有見、斷見，如是等見名為邪曲。菩薩摩訶薩若
X36n0659_p0609b16║得聞是大涅槃經修行聖行，則得斷除如是邪曲。云
X36n0659_p0609b17║何名為聲聞、緣覺邪曲見邪？見於菩薩從兜率下，化
X36n0659_p0609b18║乘白象降神母胎，父名淨飯，母名摩耶，迦毗羅城處
X36n0659_p0609b19║胎滿足十月而生。生未至地，帝釋捧接，難陀龍王及
X36n0659_p0609b20║婆難陀吐水浴之，摩尼䟦陀大鬼神王執持寶蓋隨
X36n0659_p0609b21║後侍立，地神化華以承其足，四方各行滿足七步至
X36n0659_p0609b22║於天廟，令諸天像悉起承迎。阿私陀仙抱持占相，既
X36n0659_p0609b23║占相已生大悲苦，自傷當終不覩佛興，詣師學書、算
X36n0659_p0609b24║計、射御、圖讖、技藝。處在深宮，六萬采女娛樂受樂。出
X36n0659_p0609c01║城遊觀至迦毗羅園，道見老人乃至沙門法服而行。
X36n0659_p0609c02║還至宮中，見諸采女形體狀貌猶如枯骨，所有宮殿
X36n0659_p0609c03║塚墓無異，厭惡出家。夜半踰城，至鬱陀伽、阿羅羅等
X36n0659_p0609c04║大仙人所，聞說識處及非有想非無想處。既聞是已，
X36n0659_p0609c05║諦觀是處是非常、苦、不淨、無我，捨至樹下具修苦行
X36n0659_p0609c06║滿足六秊，知是苦行不能得成阿耨多羅三藐三菩
X36n0659_p0609c07║提。爾時，復至阿夷羅䟦提河中洗浴，受牧牛女所奉
X36n0659_p0609c08║乳麋。受已，轉至菩提樹下破魔波旬，得成阿耨多羅
X36n0659_p0609c09║三藐三菩提。於波羅奈為五比丘初轉法輪，乃至於
X36n0659_p0609c10║此拘尸城入般涅槃。如是等見，是名聲聞、緣覺曲見。
X36n0659_p0609c11║善男子！菩薩摩訶薩聽受如是大涅槃經，悉得斷除
X36n0659_p0609c12║如是等見。若能書寫、讀誦、通利、為他演說、思惟其義，
X36n0659_p0609c13║則得正直，無邪曲見。
X36n0659_p0609c14║既識二邊，正直自顯。菩薩修聖行時，已能除凡夫
X36n0659_p0609c15║二乘邪曲，當知五行是修。曲見既除，所見則正，當
X36n0659_p0609c16║知十德是證明矣。釋聲聞曲見，如文。
X36n0659_p0609c17║三、修行如是下，結，可解。
X36n0659_p0609c18║善男子！菩薩摩訶薩修行如是大涅槃經，諦知菩薩
X36n0659_p0609c19║無量劫來不從兜率降神母胎乃至拘尸城入般涅
X36n0659_p0609c20║槃，是名菩薩摩訶薩正直之見。
X36n0659_p0609c21║五釋祕密義，亦三：標、釋、結。初能知者，標也。
X36n0659_p0609c22║能知如來深密義者。
X36n0659_p0609c23║前無二邊邪曲，而有正直中道之慧，此慧能知深
X36n0659_p0609c24║密之義。
X36n0659_p0610a01║次釋出，為三：一、果深密；二、因深密；三、不思議深密。
X36n0659_p0610a02║初所謂下，即是如來大般涅槃，即果深密。
X36n0659_p0610a03║所謂即是大般涅槃。
X36n0659_p0610a04║次一切下，是約因。
X36n0659_p0610a05║一切眾生悉有佛性，懺四重禁，除謗法心，盡五逆罪，
X36n0659_p0610a06║滅一闡提，然後得成阿耨多羅三藐三菩提，是名甚
X36n0659_p0610a07║深祕密之義。
X36n0659_p0610a08║三、復次下，約不思議。
X36n0659_p0610a09║復次，善男子！云何復名甚深之義？雖知眾生實無有
X36n0659_p0610a10║我，而於未來不失業果；雖知五陰於此滅盡，善、惡之
X36n0659_p0610a11║業終不敗亡；雖有諸業，不得作者；雖有至處，無有去
X36n0659_p0610a12║者；雖有繫縛，無受縛者；雖有涅槃，亦無滅者。
X36n0659_p0610a13║實無有我而於未來不失業果下二句，此寄無而
X36n0659_p0610a14║言有。次諸業下四句，寄有而言無，寄有無而言非
X36n0659_p0610a15║有非無，寄非有非無而言有無不可思議，不可思
X36n0659_p0610a16║議復不可思議，玄而復玄，約不思議而論深密。
X36n0659_p0610a17║是名甚深祕密之義。
X36n0659_p0610a18║爾時光明下，第二、論義。為四：一、德王論；二、瑠光論；
X36n0659_p0610a19║三、無畏論；四、德王重論。初論為兩：先問、次歎。問為
X36n0659_p0610a20║兩：初、領旨仰非。
X36n0659_p0610a21║爾時，光明徧照高貴德王菩薩摩訶薩白佛言：世尊！
X36n0659_p0610a22║如我解佛所說聞不聞義，是義不然。
X36n0659_p0610a23║二、正難。上雖說五事，今正難。初事凡作三雙：初一
X36n0659_p0610a24║雙作奪門，次作縱門，三作況門。初奪門為兩：先法，
X36n0659_p0610b01║次譬。法說為三：初通約有無奪，次正就不聞聞奪，
X36n0659_p0610b02║三結。初有無奪又二：初奪，次遮。初文奪分使成兩。
X36n0659_p0610b03║何以故？法若有者便應定有，法若無者便應定無。
X36n0659_p0610b04║次無不應下，遮生滅不得作一。
X36n0659_p0610b05║無不應生，有不應滅。
X36n0659_p0610b06║次如其下，就不聞聞奪。
X36n0659_p0610b07║如其聞者是則為聞，若不聞者則為不聞，云何而言
X36n0659_p0610b08║聞所不聞？
X36n0659_p0610b09║三、世尊！若不下，正結。先結定成兩。
X36n0659_p0610b10║世尊！若不可聞是為不聞，若已聞者則便不聞。何以
X36n0659_p0610b11║故？已得聞故。
X36n0659_p0610b12║次云何下，結定不應一。
X36n0659_p0610b13║云何而言聞所不聞？
X36n0659_p0610b14║譬如下，是第二、譬說。先譬，次合。
X36n0659_p0610b15║譬如去者，至則不去，去則不至；亦如生已不生，不生
X36n0659_p0610b16║不生，得已不得，不得不得。
X36n0659_p0610b17║譬中奪，凡累三譬，至是住相，何因有去？去既未至，
X36n0659_p0610b18║所以須去；生已生故，故不更生。若其不生即不生，
X36n0659_p0610b19║不生不得，不得例爾，皆定奪為兩。
X36n0659_p0610b20║次聞已下，合譬不得為一。
X36n0659_p0610b21║聞已不聞，不聞不聞，亦復如是。
X36n0659_p0610b22║譬中無不一譬，但是開合互現耳。
X36n0659_p0610b23║從世尊若不聞聞下，第二、一雙是縱難。難有三：初、
X36n0659_p0610b24║縱眾生，有三縱：一、徵；
X36n0659_p0610c01║世尊！若不聞、聞者，一切眾生未有菩提即應有之，未
X36n0659_p0610c02║得涅槃亦應得之，未見佛性應見佛性。
X36n0659_p0610c03║云何復言十住菩薩雖見佛性，未得明了？
X36n0659_p0610c04║次縱佛果，有一縱一徵。
X36n0659_p0610c05║世尊！若不聞聞者，如來往昔從誰得聞？
X36n0659_p0610c06║若言得聞，何故如來於阿含中復言語無師？
X36n0659_p0610c07║三更結兩縱，如文。
X36n0659_p0610c08║若不聞不聞如來得成阿耨多羅三藐三菩提者，一
X36n0659_p0610c09║切眾生不聞不聞亦應得成阿耨多羅三藐三菩提。
X36n0659_p0610c10║如來若當不聞如是大涅槃經見佛性者，一切眾生
X36n0659_p0610c11║不聞是經亦應得見。
X36n0659_p0610c12║從世尊凡是色者下，第三、一雙是況難。前就色聲
X36n0659_p0610c13║況，次就三世況。初文者。
X36n0659_p0610c14║世尊，凡是色者，或可見，或不可見；聲亦如是，或是可
X36n0659_p0610c15║聞，或不可聞。是大涅槃非色非聲，云何而言可得見
X36n0659_p0610c16║聞？
X36n0659_p0610c17║障內色可見，障外不可見；麤可見，細不可見；質柱
X36n0659_p0610c18║一邊可見，餘邊不見。世間之色尚有可見、不可見，
X36n0659_p0611a01║況涅槃微妙，云何可見？聲亦類爾。
X36n0659_p0611a02║次三世者：
X36n0659_p0611a03║世尊！過去已滅則不可聞，未來未至亦不可聞，現在
X36n0659_p0611a04║聽時則不名聞，聞已聲滅更不可聞。是大涅槃亦非
X36n0659_p0611a05║過去、未來、現在，若非三世則不可說，若不可說則不
X36n0659_p0611a06║可聞，云何而言菩薩修是大涅槃經聞所不聞？
X36n0659_p0611a07║三世有為尚不可見，涅槃無為何可見聞？
X36n0659_p0611a08║爾時世尊下，第二、歎答。
X36n0659_p0611a09║爾時，世尊讚光明徧照高貴德王菩薩摩訶薩言：善
X36n0659_p0611a10║哉，善哉！善男子！汝今善知一切諸法如幻、如𦦨，如乾
X36n0659_p0611a11║闥婆城、畫水之迹，亦如泡沫、芭蕉之樹，空無有實，非
X36n0659_p0611a12║命、非我，無有苦樂，如十住菩薩之所知見。
X36n0659_p0611a13║舊云稱歎，此非是答，今明亦是答。其以定相難佛，
X36n0659_p0611a14║明幻等豈可得定？眾疑皆息，是為歎答。瑠璃光光
X36n0659_p0611a15║來，非青見青，非黃見黃，豈非不聞而聞？此即是瑞
X36n0659_p0611a16║答。後瑠璃光答問，即兼答德王無疑，為眾興問。凡
X36n0659_p0611a17║此三答，三根釋然。河西亦言：歎是總答，下別答。
X36n0659_p0611a18║時大眾中下，第二、瑠璃光論義。為二：一、從遠來；二、
X36n0659_p0611a19║至已論義。初又二：先現來相，次正明來。初現相中，
X36n0659_p0611a20║先放光，次問答。初放光者。
X36n0659_p0611a21║時，大眾中忽然之頃有大光明，非青見青，非黃見黃，
X36n0659_p0611a22║非赤見赤，非白見白，非色見色，非明見明，非見而見。
X36n0659_p0611a23║爾時，大眾遇斯光已，身心快樂，譬如比丘入師子王
X36n0659_p0611a24║定。
X36n0659_p0611b01║乃是奇異。仍釋前問，名為瑞答，以示來相。放光是
X36n0659_p0611b02║光體，大眾遇光是光用，師子王定即自在定。迹既
X36n0659_p0611b03║自在，乃顯光體不可思議（云云）。
X36n0659_p0611b04║爾時文殊下，二、問答，又二：先明其本，次明其迹。初
X36n0659_p0611b05║本又二：先無言辨本，次寄言辨本。
X36n0659_p0611b06║爾時文殊師利菩薩白佛言：世尊！今此光明誰之所
X36n0659_p0611b07║放？爾時如來默然不說。迦葉菩薩復問文殊師利：何
X36n0659_p0611b08║因緣故，有此光明照於大眾？文殊師利默然不答。爾
X36n0659_p0611b09║時無邊身菩薩復問迦葉菩薩：今此光明誰之所有？
X36n0659_p0611b10║迦葉菩薩默然不說。淨住王子菩薩復問無邊身菩
X36n0659_p0611b11║薩：何因緣故，是大眾中有此光明？無邊身菩薩默然
X36n0659_p0611b12║不說。如是五百菩薩皆亦如是，雖相咨問然無答者。
X36n0659_p0611b13║初四菩薩相問皆默者，一顯諸法無言，二顯此疑
X36n0659_p0611b14║應從文殊得解，故餘人不答。文殊問佛，佛默然。眾
X36n0659_p0611b15║見佛默答，咸謂文殊玄解所以。迦葉復問文殊，文
X36n0659_p0611b16║殊又默，眾謂迦葉已解。如是傳傳，乃至五百。
X36n0659_p0611b17║爾時，世尊下，第二、寄言明本。先問。
X36n0659_p0611b18║爾時世尊問文殊師利：何因緣故，是大眾中有此光
X36n0659_p0611b19║明？
X36n0659_p0611b20║次答：凡有七番，前六皆破定相。
X36n0659_p0611b21║文殊師利言：世尊！如是光明名為智慧，智慧者即是
X36n0659_p0611b22║常住，常住之法無有因緣。云何佛問：何因緣故有是
X36n0659_p0611b23║光明？
X36n0659_p0611b24║是光明者名大涅槃，大涅槃者則名常住，常住之法
X36n0659_p0611c01║不從因緣。云何佛問：何因緣故有是光明？
X36n0659_p0611c02║是光明者即是如來，如來者即是常住，常住之法不
X36n0659_p0611c03║從因緣，云何如來問於因緣？
X36n0659_p0611c04║光明者名大慈大悲，大慈大悲者名為常住，常住之
X36n0659_p0611c05║法不從因緣。云何如來問於因緣？
X36n0659_p0611c06║光明者即是念佛，念佛者是名常住，常住之法不從
X36n0659_p0611c07║因緣。云何如來問於因緣？
X36n0659_p0611c08║光明者，即是一切聲聞、緣覺不共之道。聲聞、緣覺不
X36n0659_p0611c09║共之道即名常住，常住之法不從因緣，云何如來問
X36n0659_p0611c10║於因緣？
X36n0659_p0611c11║次一，明因緣。
X36n0659_p0611c12║世尊！亦有因緣，因滅無明則得熾然阿耨多羅三藐
X36n0659_p0611c13║三菩提燈。
X36n0659_p0611c14║私謂：此因緣？答：是破是立。因滅無明，即是破也，如
X36n0659_p0611c15║前皆默；熾然菩提，即是立也，如後世俗。又前是自
X36n0659_p0611c16║行破立，故眾皆默；後是為他破立，故答光緣。故知
X36n0659_p0611c17║光之本者，莫逾菩提之燈，是故此光非色現。色從
X36n0659_p0611c18║真起，應自彼而來，放光召機，故非現而現。問：菩薩
X36n0659_p0612a01║放光，豈是常住？一云：藉彼佛力，故有常光。二云：彼
X36n0659_p0612a02║菩薩是佛，自有此光。
X36n0659_p0612a03║佛言：文殊下，第二、辨光迹，亦有問答。
X36n0659_p0612a04║佛言：文殊師利！汝今莫入諸法甚深第一義諦，應以
X36n0659_p0612a05║世諦而解說之。
X36n0659_p0612a06║佛言：莫入即止其本，應以世諦宜明其迹。
X36n0659_p0612a07║迹文為三：初、此述彼土。
X36n0659_p0612a08║文殊師利言：世尊！於此東方過二十恒河沙等世界，
X36n0659_p0612a09║有佛世界名曰不動。其佛住處縱廣正等足滿一萬
X36n0659_p0612a10║二千由延，其地七寶無有土石，平正柔耎無諸溝坑，
X36n0659_p0612a11║其諸樹木四寶所成，金銀瑠璃及以頗棃，華果茂盛
X36n0659_p0612a12║無時不有。若有眾生聞其華香身心安樂，譬如比丘
X36n0659_p0612a13║入第三禪。周帀復有三千大河，其水微妙八味具足，
X36n0659_p0612a14║若有眾生在中浴者所得喜樂，譬如比丘入第二禪。
X36n0659_p0612a15║其河多有種種諸華，優鉢羅華、波頭摩華、拘物頭華、
X36n0659_p0612a16║芬陀利華、香華、大香華、微妙香華、常華、一切眾生無
X36n0659_p0612a17║遮護華。其河兩岸亦有眾華，所謂阿提目多伽華、占
X36n0659_p0612a18║婆華、波吒羅華、婆師羅華、摩利迦華、大摩利迦華、新
X36n0659_p0612a19║摩利迦華、須摩那華、由提迦華、檀㝹迦利華、常華、一
X36n0659_p0612a20║切眾生不遮護華。底布金沙有四梯陛，金銀瑠璃雜
X36n0659_p0612a21║色頗棃。多有眾鳥遊集其上，復有無量虎狼師子諸
X36n0659_p0612a22║惡鳥獸，其心相視猶如赤子。彼世界中一切無有犯
X36n0659_p0612a23║重禁者、誹謗正法及一闡提、五逆等罪。其土調適，無
X36n0659_p0612a24║有寒熱、饑渴、苦惱，無貪欲、恚、放逸、嫉妒，無有日月、晝
X36n0659_p0612b01║夜、時節，猶如第二忉利天上。其土人民等有光明，各
X36n0659_p0612b02║各無有憍慢之心，一切悉是菩薩大士，皆得神通，具
X36n0659_p0612b03║大功德，其心悉皆尊重正法，乘於大乘，愛念大乘，貪
X36n0659_p0612b04║樂大乘，護惜大乘，大慧成就，得大總持，心常憐憫一
X36n0659_p0612b05║切眾生。其佛號曰滿月光明如來、應供、正徧知、明行
X36n0659_p0612b06║足、善逝、世間解、無上士、調御丈夫、天人師、佛、世尊，隨
X36n0659_p0612b07║所住處有所講宣，其土眾生無不得聞。為瑠璃光菩
X36n0659_p0612b08║薩講宣如是大涅槃經言：善男子！菩薩摩訶薩若能
X36n0659_p0612b09║修行大涅槃經，所不聞者悉皆得聞。彼瑠璃光菩薩
X36n0659_p0612b10║摩訶薩問滿月光明佛，亦如此閒光明徧照高貴德
X36n0659_p0612b11║王菩薩所問，等無有異。
X36n0659_p0612b12║次彼述此土。
X36n0659_p0612b13║彼滿月光明佛即告瑠璃光菩薩言：善男子！西方去
X36n0659_p0612b14║此二十恒河沙佛土，彼有世界名曰娑婆，其土多有
X36n0659_p0612b15║山陵、堆阜、土沙、礫石、荊棘、惡刺周徧充滿，常有饑渴、
X36n0659_p0612b16║寒暑、苦惱。其土人民不能恭敬沙門、婆羅門、父母、師
X36n0659_p0612b17║長，貪著非法，欲於非法，習行邪法，不信正法，壽命短
X36n0659_p0612b18║促，有行姦詐，王者治之。王雖有國，不知滿足，於他所
X36n0659_p0612b19║有生貪利心，興師相伐，枉死者眾。王者習行如是非
X36n0659_p0612b20║法，四天善神心無歡喜，故降災旱，五穀不登，人民多
X36n0659_p0612b21║病，苦惱無量。彼中有佛，號釋迦牟尼如來、應供、正徧
X36n0659_p0612b22║知、明行足、善逝、世間解、無上士、調御丈夫、天人師、佛、
X36n0659_p0612b23║世尊，大悲淳厚，憫眾生故，於拘尸城娑羅雙樹間，為
X36n0659_p0612b24║諸大眾敷演如是大涅槃經。彼有菩薩，名光明徧照
X36n0659_p0612c01║高貴德王，已問斯事，如汝無異。佛今答之，汝可速往，
X36n0659_p0612c02║自當得聞。
X36n0659_p0612c03║三，述彼菩薩欲來。
X36n0659_p0612c04║世尊！彼瑠璃光菩薩聞是事已，與八萬四千菩薩摩
X36n0659_p0612c05║訶薩欲來至此，故先現瑞。以是因緣有此光明，是名
X36n0659_p0612c06║因緣亦非因緣。
X36n0659_p0612c07║爾時瑠光下，第二、彼菩薩正來。
X36n0659_p0612c08║爾時，瑠璃光菩薩與八萬四千諸菩薩俱，持諸旛蓋、
X36n0659_p0612c09║香華、瓔珞、種種伎樂倍勝於前，俱來至此拘尸城娑
X36n0659_p0612c10║羅雙樹間，以己所持供養之具供養於佛，頭面禮足，
X36n0659_p0612c11║合掌恭敬，右繞三帀，修敬已畢，却坐一面。
X36n0659_p0612c12║非彼佛不能。答：示佛道同，欲生此土善、滅此土惡，
X36n0659_p0612c13║令見性得道，是故遣來。問：若諸佛同道，彼土遣來，
X36n0659_p0612c14║此應遣往？答：亦應遣往，但略不說。又隨化主所舉，
X36n0659_p0612c15║此佛舉彼菩薩，故菩薩來，彼亦應舉此，但略不舉。
X36n0659_p0612c16║問：迦葉好世不說此經，今佛惡世對治無常，故說
X36n0659_p0612c17║常經。滿月如來亦出好世，何以說之？問難：皆與德
X36n0659_p0612c18║王同耶？答：常治無常，其土應無。若逗常機，任理而
X36n0659_p0612c19║說，是故云同。竝云昔所不聞而今得聞，可非對治。
X36n0659_p0612c20║又迦葉如來亦有常機，何故不說？今解不爾，彼土
X36n0659_p0612c21║雖無對治之說，亦三悉說，迦葉亦爾。
X36n0659_p0612c22║爾時世尊問下，第二、至已論義，為二：初、傍論去來；
X36n0659_p0612c23║二、正問上義。初文者，然問答前後隨緣不定，此中
X36n0659_p0612c24║佛先問、次菩薩問，此中傍論與純陀異。上文對佛
X36n0659_p0613a01║而文殊傍難，即是人傍而法不傍；此中正應問不
X36n0659_p0613a02║聞、聞而問去來，即是法傍而人不傍。
X36n0659_p0613a03║爾時，世尊問彼菩薩：善男子！汝為至來？為不至來？
X36n0659_p0613a04║佛問意者：汝見諸法有去來故來、無去來故來？
X36n0659_p0613a05║瑠光答十番，初兩就前境明無來。
X36n0659_p0613a06║瑠璃光菩薩言：世尊！至亦不來，不至亦不來，我觀是
X36n0659_p0613a07║義都無有來。世尊！諸行若常亦復不來，若是無常亦
X36n0659_p0613a08║無有來。
X36n0659_p0613a09║後八番約迷悟，悟無去來，迷有去來。
X36n0659_p0613a10║若人見有眾生性者有來不來，我今不見眾生定性，
X36n0659_p0613a11║云何當言有來不來？有憍慢者見有去來，無憍慢者
X36n0659_p0613a12║則無去來；有取行者見有去來，無取行者則無去來；
X36n0659_p0613a13║若見如來畢竟涅槃則有去來，不見如來畢竟涅槃
X36n0659_p0613a14║則無去來；不聞佛性則有去來，聞佛性者則無去來；
X36n0659_p0613a15║若見聲聞、辟支佛人有涅槃者則有去來，不見聲聞、
X36n0659_p0613a16║辟支佛人有涅槃者則無去來；若見聲聞、辟支佛人
X36n0659_p0613a17║常樂我淨則有去來，若不見者則無去來；若見如來
X36n0659_p0613a18║無常樂我淨則有去來，若見如來常樂我淨則無去
X36n0659_p0613a19║來；
X36n0659_p0613a20║瑠光明理不去來，而迹有去來，迷悟亦爾。兼答高
X36n0659_p0613a21║貴不聞而聞。
X36n0659_p0613a22║世尊且置下，正論義，為四：一、請許；二、問答；三、重研；
X36n0659_p0613a23║四、結難。請許如文。
X36n0659_p0613a24║世尊，且置斯事，欲有所問，唯垂哀憫，少見聽許。佛言：
X36n0659_p0613b01║善男子！隨意所問，今正是時，我當為汝分別解說。所
X36n0659_p0613b02║以者何？諸佛難值如優曇華，法亦如是難可得聞，十
X36n0659_p0613b03║二部中方等復難，是故應當專心聽受。
X36n0659_p0613b04║次瑠光下，問：
X36n0659_p0613b05║時瑠璃光菩薩摩訶薩既蒙聽許兼被誡敕，即白佛
X36n0659_p0613b06║言：世尊！云何菩薩摩訶薩有能修行大涅槃經聞所
X36n0659_p0613b07║不聞？
X36n0659_p0613b08║若具足問，應如德王三雙六隻。此中直問聞所不
X36n0659_p0613b09║聞，凡有三異：一、德王問廣，瑠光問略；二、德王問證，
X36n0659_p0613b10║瑠光問修；三、德王問不聞，聞瑠光問。聞所不聞，云
X36n0659_p0613b11║何會通？解云：瑠光在本土，亦作三雙之問，眾已聞
X36n0659_p0613b12║廣，是故但略。德王通問五行之證，證是內悟，不由
X36n0659_p0613b13║外聞，故言不聞。聞瑠光問證中之修，即是天行，天
X36n0659_p0613b14║行任運，念念增明，故言聞所不聞。辭異理同（云云）。
X36n0659_p0613b15║佛答為二：初緣起，二正答。初緣起中二：有讚許、誡
X36n0659_p0613b16║聽。
X36n0659_p0613b17║爾時，如來讚言：善哉，善哉！善男子！汝今欲盡如是大
X36n0659_p0613b18║乘大涅槃海，正復值我能善解說；汝今所有疑網毒
X36n0659_p0613b19║箭，我為大醫能善拔出；汝於佛性猶未明了，我有慧
X36n0659_p0613b20║炬能為照明；汝今欲度生死大河，我能為汝作大船
X36n0659_p0613b21║師；汝於我所生父母想，我亦於汝生赤子心；汝心今
X36n0659_p0613b22║者貪正法寶，值我多有能相慧施。
X36n0659_p0613b23║許有六句，似如六度而不次第。汝欲盡海，我能善
X36n0659_p0613b24║說，此約精進許。拔毒箭，此約戒度許。慧炬照明，此
X36n0659_p0613c01║約般若許。其問不聞聞，佛許汝於佛性未得明了，
X36n0659_p0613c02║我有慧炬能為照明。當知廣說不聞聞，即廣佛性。
X36n0659_p0613c03║上文云：云何不聞聞？得聞常樂我淨，復是其義。若
X36n0659_p0613c04║瑠光問，與德王同。瑠光得了因，高貴亦然。下文云：
X36n0659_p0613c05║我因是事，即得悟解一句半句，得見佛性，入大涅
X36n0659_p0613c06║槃。若不聞聞是佛性者，三句云何？不聞聞是了因，
X36n0659_p0613c07║聞不聞是緣因，不聞不聞是正因，聞聞是境界又
X36n0659_p0613c08║是因性，聞不聞是因因性（云云）。例來不來、生不生、
X36n0659_p0613c09║至不至等，亦復如是。作船師，此約忍度許。生赤子
X36n0659_p0613c10║心，此約禪度許。慧施，此約檀度許。
X36n0659_p0613c11║次諦聽去，是誡聽，又二：初誡未聞，次誡聞已。
X36n0659_p0613c12║諦聽，諦聽，善思念之，吾當為汝分別宣釋。善男子！欲
X36n0659_p0613c13║聽法者，今正是時。
X36n0659_p0613c14║誡未聞有三：諦聽令不覆器，善思令不漏器，念之
X36n0659_p0613c15║令不汙器。不覆故能受，不漏故不失，不汙故堪飲。
X36n0659_p0613c16║誡聞已亦三：初三事誡覆，次二事誡漏，次五事誡
X36n0659_p0613c17║汙。初標覆，次釋覆。
X36n0659_p0613c18║若聞法已，當生敬信，至心聽受，恭敬尊重。
X36n0659_p0614a01║當生敬心，標法。至心聽受，標已。恭敬尊重，標師。
X36n0659_p0614a02║於正法所莫求其過，莫念貪欲、瞋恚、愚癡，莫觀法師
X36n0659_p0614a03║種姓好惡。
X36n0659_p0614a04║莫求其過，釋覆法。莫起三毒，釋覆已。不觀種姓，釋
X36n0659_p0614a05║覆師。若無三事，即器不覆。
X36n0659_p0614a06║從既聞法已下，二、是誡漏。
X36n0659_p0614a07║既聞法已，莫生憍慢，莫為恭敬、名譽、利養，當為度世
X36n0659_p0614a08║甘露法利。亦莫生念：我聽法已，先自度身，然後度人；
X36n0659_p0614a09║先自解身，然後解人；先自安身，然後安人；先自涅槃，
X36n0659_p0614a10║然後令人而得涅槃。
X36n0659_p0614a11║莫生憍慢去，是勿漏生死；亦莫生念去，勿漏涅槃；
X36n0659_p0614a12║無此二邊，即是不漏。
X36n0659_p0614a13║從於佛、法、僧去，誡勿汙。
X36n0659_p0614a14║於佛、法、僧應生等想；於生死中生大苦想；於大涅槃
X36n0659_p0614a15║應生常、樂、我、淨之想；先為他人，然後為身；當為大乘，
X36n0659_p0614a16║莫為二乘；於一切法當無所住，亦莫專執一切法相；
X36n0659_p0614a17║於諸法中莫生貪想，常生知法、見法之想。善男子！汝
X36n0659_p0614a18║能如是至心聽法，是則名為聞所不聞。
X36n0659_p0614a19║一、勿汙一體，二、勿汙四德，三、勿汙大乘，四、勿汙無
X36n0659_p0614a20║住，五、勿汙法相。若作別體汙，即不能尊師。若起四
X36n0659_p0614a21║倒汙，即不能尊法。若起小乘，住著生貪汙，即不能
X36n0659_p0614a22║尊自。無此五失，即是不汙。凡行十法，結是至心（云
X36n0659_p0614a23║云）。問：瑠光放光，光即常住，安被斯誡？答：槌砧扣物，
X36n0659_p0614a24║寄聖誡凡。
X36n0659_p0614b01║善男子！有不聞聞下，第二、正答。即為二：初、約不聞
X36n0659_p0614b02║聞四句，次、廣開不生生兩番四句。南方舊解：初四
X36n0659_p0614b03║句是法說，後兩四句譬說。地論人初四句是教相，
X36n0659_p0614b04║次二是證相。觀師云：諸四句無異，為逗三根，三番
X36n0659_p0614b05║說之。舊解：初番四句，諸師不同。一師約二諦，云不
X36n0659_p0614b06║聞聞，即真為俗，故真得有聞、不聞、不聞。此但真諦，
X36n0659_p0614b07║絕無見聞。聞不聞，即俗為真，無所聞也。聞聞，但是
X36n0659_p0614b08║俗中有於見聞。一師約真，應不聞聞者，法身起應；
X36n0659_p0614b09║不聞不聞，法身嶷然。聞不聞者，攝應還真；聞聞，應
X36n0659_p0614b10║迹聞見。一師約生死、涅槃，涅槃真寂，不聞不聞，有
X36n0659_p0614b11║感即應；不聞而聞，生死紛糾。若能修道，則聞不聞；
X36n0659_p0614b12║若不修道，常是聞聞。一師云：聞聞四句，非是正意。
X36n0659_p0614b13║後重研不生四句，方是正意，宜就不生等解。不聞
X36n0659_p0614b14║不聞是涅槃無始無終，不生生是涅槃無始而始，
X36n0659_p0614b15║生不生是涅槃無終而終。生死亦然，生生是生死
X36n0659_p0614b16║無始無終，不生生是無始而始，生不生是無終而
X36n0659_p0614b17║終（云云）。謂義皆不然。何者？此三番四句，圓冠諸法
X36n0659_p0614b18║靡不該通，用圓釋經猶懼不會，安得偏作若教行
X36n0659_p0614b19║證法譬解耶？非但方不會圓，兼復屠割傷體。又一
X36n0659_p0614b20║師依於一體以釋四句，雖言親密彌益疎遠，況作
X36n0659_p0614b21║二諦疣累轉多，真應生死涅槃等二亦復如是。況
X36n0659_p0614b22║作生生等三句解者，損失事深，況作互無，只是小
X36n0659_p0614b23║乘少分意耳，不關大道，今皆不用。又此十事皆是
X36n0659_p0614b24║內證，德王難不聞聞，璃光難聞不聞，二辭雖異而
X36n0659_p0614c01║同問證。答中廣明四句，若欲釋之，千途萬轍同顯
X36n0659_p0614c02║斯證猶懼不當，而諸師蓬飛野外萍流海表，偏據
X36n0659_p0614c03║事相執一害諸，非但乖圓永不關證。
X36n0659_p0614c04║善男子！有不聞聞，有不聞不聞，有聞不聞，有聞聞。
X36n0659_p0614c05║若以四句通釋諸義，觸處皆通。欲解初四句，應扶
X36n0659_p0614c06║佛語。佛雖答證，意在通修。初入證道，修道忽謝，無
X36n0659_p0614c07║所可有，名為不聞。真明豁開，無所不照，即是於聞，
X36n0659_p0614c08║故名不聞聞。證得如是大般涅槃，大般涅槃無有
X36n0659_p0614c09║聞相，故名不聞不聞。證起惑滅，名聞不聞。寂而常
X36n0659_p0614c10║照，隨扣則應，名曰聞聞。今取佛解不生生中四句
X36n0659_p0614c11║釋此，既是佛解，非徒穿鑿。初句明證智，次句明證
X36n0659_p0614c12║理，第三句明證斷，第四句明證應。若事若理，智斷
X36n0659_p0614c13║自他，於初證中，具足無缺。如此之證，不與小共，不
X36n0659_p0614c14║可思議，聞則驚怪，盡涅槃海。此一妙證，釋二人疑。
X36n0659_p0614c15║復次，不聞聞是證聖行，聞不聞是證梵行，不聞不
X36n0659_p0614c16║聞是證天行，聞聞是證嬰兒行、病行，一證一切證，
X36n0659_p0614c17║圓證具足。故上文佛告迦葉：不獨汝得如是五行，
X36n0659_p0614c18║今此眾中五十三萬人，悉皆同得如是五行。即其
X36n0659_p0614c19║義也。復次，不聞聞是證了因，聞不聞是證緣因，不
X36n0659_p0614c20║聞不聞是證正因，聞聞是證境界。故佛答璃光云：
X36n0659_p0614c21║汝於佛性猶未明了，我有慧炬能為照明。即其義
X36n0659_p0614c22║也。復次，不聞聞是證圓淨，不聞不聞是證性淨，聞
X36n0659_p0614c23║不聞聞聞是證方便淨。故佛答璃光云：汝今欲盡
X36n0659_p0614c24║大涅槃海，我能為汝具足解釋。即其義也。若得此
X36n0659_p0615a01║意，於一證中自在廣說（云云）。
X36n0659_p0615a02║第二、廣明四句。從如不生生去，明兩種四句。
X36n0659_p0615a03║善男子，如不生生、不生不生、生不生、生生，如不至至、
X36n0659_p0615a04║不至不至、至不至、至至。
X36n0659_p0615a05║云何名如是不異義？彼此四句不可異故，於彼四
X36n0659_p0615a06║句更立名義，互相顯釋，類例可通。略舉兩種顯廣
X36n0659_p0615a07║義端，徧冠一切內外諸法，那言此四是譬說耶？興
X36n0659_p0615a08║皇例以此四句通本有今無。雪山割肉等偈：不生
X36n0659_p0615a09║生是本無今有，生不生是本有今無，生生即是三
X36n0659_p0615a10║世有法，不生不生即是無有是處，生不生諸行無
X36n0659_p0615a11║常，不生生是是生滅法，生生即是生滅滅已，不生
X36n0659_p0615a12║不生是寂滅為樂，不生生是如來證涅槃，生不生
X36n0659_p0615a13║是永斷於生死，生死即生生，若能至心聽，常得無
X36n0659_p0615a14║量樂，即是不生不生。今明初約圓證根本。其義既
X36n0659_p0615a15║立徧通一切內外之法，何但通諸大經，亦通小律？
X36n0659_p0615a16║生生是諸惡，生不生即是莫作，不生生是諸善奉
X36n0659_p0615a17║行，不生不生是自淨其意（云云）。非但通於大小經
X36n0659_p0615a18║律，亦得通於菩薩之論。生生是因緣所生法，生不
X36n0659_p0615a19║生我說即是空，不生生是亦名為假名，不生不生
X36n0659_p0615a20║是亦名中道義（云云）。
X36n0659_p0615a21║世尊！云何不生生下，第三、重研。何故重研？良由不
X36n0659_p0615a22║聞聞等義猶難解，更研不生生等重助釋之。若了
X36n0659_p0615a23║不聞聞等，則不重研不生生等。今欲類例通之使
X36n0659_p0615a24║徧一切，故重研也。又為二：一、約內四句；二、約外四
X36n0659_p0615b01║句。
X36n0659_p0615b02║世尊，云何不生生？善男子，安住世諦初出胎時，是名
X36n0659_p0615b03║不生生。云何不生不生？善男子，是大涅槃無有生相，
X36n0659_p0615b04║是名不生不生。云何生不生？善男子，世諦死時，是名
X36n0659_p0615b05║生不生。云何生生？善男子，一切凡夫是名生生。何以
X36n0659_p0615b06║故？生生不斷故，一切有漏念念生故，是名生生。四住
X36n0659_p0615b07║菩薩名生不生。何以故？生自在故，是名生不生。善男
X36n0659_p0615b08║子，是名內法。
X36n0659_p0615b09║內四句中，句句皆先問、次答。安住世諦者，有二義：
X36n0659_p0615b10║若就生死外法，即是初念託胎來，名安住世諦；若
X36n0659_p0615b11║就涅槃內法，修習方便位，名安住世諦。從修發證，
X36n0659_p0615b12║無明豁破，即初出胎時，亦是涅槃無始而言。於始
X36n0659_p0615b13║將此類通不聞聞等，即是圓證，其義轉明。世諦死
X36n0659_p0615b14║時，亦有二義：若就生死外法，福命俱盡，名世諦死；
X36n0659_p0615b15║若就涅槃內法，即是無明盡時，名世諦死，亦是生
X36n0659_p0615b16║死無終而終。四住菩薩，舊云：十住中第四生，貴住
X36n0659_p0615b17║於生自在。又云：十地中第四地，斷見諦盡，不生三
X36n0659_p0615b18║途，能以神力示自在生。今觀二解，一似別義，一似
X36n0659_p0615b19║通義，未會此文。尋此義意，但令菩薩四住惑盡，非
X36n0659_p0615b20║是結業牽生三界而能示現，名生自在。他經有六
X36n0659_p0615b21║住義，第四住與此義相應，具如止觀第五卷引。彼
X36n0659_p0615b22║亦引證不生生等。
X36n0659_p0615b23║第二、約外法，四句。
X36n0659_p0615b24║云何外法未生生、未生未生、生未生、生生？善男子！譬
X36n0659_p0615c01║如種子未生芽時，得四大和合人功作業然後乃生，
X36n0659_p0615c02║是名未生生。云何未生未生？譬如敗種及未遇緣，如
X36n0659_p0615c03║是等輩名未生未生。云何生未生？如芽生已而未增
X36n0659_p0615c04║長，是名生未生。云何生生？如芽增長，若生不生則無
X36n0659_p0615c05║增長。如是一切有漏，是名外法生生。
X36n0659_p0615c06║而言未生生者，未之與不，各隨義便。
X36n0659_p0615c07║瑠璃光下，第四、結難。於三四中但難不生生等，於
X36n0659_p0615c08║不生生等四句中但難生生，欲因生生廣解諸句。
X36n0659_p0615c09║就文為三：一、難；二、解；三、領。就難為六隻三雙：初、就
X36n0659_p0615c10║常無常難；次、就自生生他難；三、就本有本無難。皆
X36n0659_p0615c11║難生生為常故生、無常故生？為自生、為他生？為本
X36n0659_p0615c12║有生、為本無生？
X36n0659_p0615c13║瑠璃光菩薩摩訶薩白佛言：世尊！有漏之法若有生
X36n0659_p0615c14║者，為是常耶？是無常乎？生若是常，有漏之法則無有
X36n0659_p0615c15║生；生若無常，則有漏是常。
X36n0659_p0615c16║初文者，常無常者，生若是常，有漏之法應無此生。
X36n0659_p0615c17║生若無常，則有漏是常。生自無常，無常則滅，不能
X36n0659_p0615c18║自固，豈生有漏？有漏既其不為生之所生，故應是
X36n0659_p0615c19║常。
X36n0659_p0615c20║次世尊若生自生下，第二、結自生生他難。
X36n0659_p0615c21║世尊！若生能自生，生無自性；若能生他，以何因緣不
X36n0659_p0615c22║生無漏？
X36n0659_p0615c23║生若自生，生無自性者，言生既是自所生，非復能
X36n0659_p0615c24║生無能生性，故言生無自性。二云：生本假緣，未有
X36n0659_p0616a01║自性，何能自生？若無自性，何能生他？能生他者，等
X36n0659_p0616a02║是生他，何故但能生於有漏之他，而不能生無漏
X36n0659_p0616a03║之他？有漏、無漏，望自俱他。
X36n0659_p0616a04║世尊！若未生時第三難。
X36n0659_p0616a05║世尊，若未生時有生者，云何於今乃名為生？若未生
X36n0659_p0616a06║時無生者，何故不說虗空為生？
X36n0659_p0616a07║若本有者，未生之時已是於生，何故於今方名為
X36n0659_p0616a08║生？於今乃是緣合之時。若本無生而可生者，虗空
X36n0659_p0616a09║是無，那不復云虗空生耶？
X36n0659_p0616a10║佛言下，第二、解釋，為三：先非六問；次釋六非；三、答
X36n0659_p0616a11║六問。合有六非一，是為七章門。初非六問者。
X36n0659_p0616a12║佛言：善哉，善哉！善男子！不生生不可說，生生亦不可
X36n0659_p0616a13║說，生不生亦不可說，不生不生亦不可說，生亦不可
X36n0659_p0616a14║說，不生亦不可說。
X36n0659_p0616a15║若定如汝問，則皆不可說。初言不生，生不可說，即
X36n0659_p0616a16║非初難。生定是常，生生不可說，非第二難。生定無
X36n0659_p0616a17║常，生不生不可說，非其第三。自生則失自性，故是
X36n0659_p0616a18║生不生不可說。不生不生不可說，非其第四生他
X36n0659_p0616a19║之難。前云：若能生他，何不生無漏？故言不生不生
X36n0659_p0616a20║不可說。生亦不可說，非其第五本有之難。不生不
X36n0659_p0616a21║可說，非其第六本無之難。
X36n0659_p0616a22║有因緣故亦可得說。
X36n0659_p0616a23║後一結有因緣亦可得說，即是顯四悉檀因緣而
X36n0659_p0616a24║可得說。
X36n0659_p0616b01║云何不生生不可說下，第二、釋上六非章門。
X36n0659_p0616b02║云何不生？生不可說。不生名為生。云何可說？何以故？
X36n0659_p0616b03║以其生故。
X36n0659_p0616b04║釋第一云：自云是生，復云不生，不生即常，兩事相
X36n0659_p0616b05║乖，故不可說。
X36n0659_p0616b06║云何生生不可說？生生故生、生生故不生亦不可說。
X36n0659_p0616b07║釋第二章。生若無常，則生復生。生為生所生，舉體
X36n0659_p0616b08║皆生；復為滅所滅，舉體皆滅。生生故生，即舉體皆
X36n0659_p0616b09║生；生生故不生，即舉體皆滅，故不可說。
X36n0659_p0616b10║云何生不生不可說？生即名為生，生不自生故不可
X36n0659_p0616b11║說。
X36n0659_p0616b12║釋第三章門。生不自生，本取生死。
X36n0659_p0616b13║云何不生？不生不可說。不生者名為涅槃，涅槃不生
X36n0659_p0616b14║故不可說。何以故？以修道得故。
X36n0659_p0616b15║釋第四章門。涅槃亦有生義，不可定言涅槃不生。
X36n0659_p0616b16║前難云：等是生他，何不生於無漏？無漏只是涅槃。
X36n0659_p0616b17║涅槃亦有生義，而是修道得故，故復是生。是生不
X36n0659_p0616b18║為滅之所滅，此生即常，故不可說。
X36n0659_p0616b19║云何生亦不可說？以生無故。
X36n0659_p0616b20║釋第五章。門本無有生，豈可言未生已是有？
X36n0659_p0616b21║云何不生不可說？以有得故。
X36n0659_p0616b22║釋第六章門，不可定言有於不生，而復有於可得
X36n0659_p0616b23║之事，所以復生，不同虗空一向無生。
X36n0659_p0616b24║云何有因緣故亦可得說？十因緣法為生作因，以是
X36n0659_p0616c01║義故亦可得說。善男子！汝今莫入甚深空定。何以故？
X36n0659_p0616c02║大眾鈍故。
X36n0659_p0616c03║第七、可說章門。十因緣者，除後兩支，前十為生而
X36n0659_p0616c04║作因緣，故可得說。此止消文，止觀中釋四句稍廣。
X36n0659_p0616c05║私謂：準彼釋意，與今大經文理雅合。深會彼文，無
X36n0659_p0616c06║生之觀咸契涅槃，無生之門莫入空定。大眾鈍故，
X36n0659_p0616c07║有二解：一云：眾實是鈍，不解空定，故言莫入。二云：
X36n0659_p0616c08║若作空定之說，眾解則遲。空義深隱，取解為難，以
X36n0659_p0616c09║遲難為鈍。然經文唱六句皆不可說，有因緣故亦
X36n0659_p0616c10║可得說。佛以六番釋不可說竟，又指因緣亦可說
X36n0659_p0616c11║竟，此義猶略。今更兩番說，有因緣皆可得說，具於
X36n0659_p0616c12║一句作四句說，所謂不生、生生、生不生、不生生不
X36n0659_p0616c13║生。四句皆如此說，是為因緣亦可得說，亦應言有
X36n0659_p0616c14║因緣故皆不可說。何以故？一句具四，何可偏作一、
X36n0659_p0616c15║二、三說？為此因緣則不可說。乃至四句悉具四句，
X36n0659_p0616c16║那可偏作一、二、三說？為是因緣皆不可說。又四句
X36n0659_p0616c17║即事而理，理皆不可說。又四句即理而事，事皆可
X36n0659_p0616c18║說。何以故？下文云：若知如來常不說法，是名多聞。
X36n0659_p0617a01║今例此義，若知四句即事而理，即是不說。地師名
X36n0659_p0617a02║前三種四句，約教、行、證一往而言，非無此義。今欲
X36n0659_p0617a03║分別此之六句，似如單、複、通、別惑解。初兩句明通、
X36n0659_p0617a04║別惑，次兩句明通、別解。不生生是別惑，單生生是
X36n0659_p0617a05║通惑；複生不生是通解，單不生不生是別解。複次，
X36n0659_p0617a06║生句，結前單生、複生同是惑生；次不生句，結前單
X36n0659_p0617a07║不生、複不生同是解故。如此單、複惑解皆不可說。
X36n0659_p0617a08║因緣可說，具如前辨（云云）。
X36n0659_p0617a09║善男子！有為之法下，第三、答，即正答六問。答前六
X36n0659_p0617a10║句為兩：初、答前兩問；次、答後四問。答前又二：先、別
X36n0659_p0617a11║就四相；次、合就四相。初、別就四相，即為四。
X36n0659_p0617a12║善男子！有為之法，生亦是常；以住無常，生亦無常。
X36n0659_p0617a13║初言生是常者，當其分部，守其自性，故得是常。言
X36n0659_p0617a14║無常者，住來住生，生即改變，復是無常。
X36n0659_p0617a15║住亦是常；以生生故，住亦無常。
X36n0659_p0617a16║住亦如是，為生所生，不得是常。
X36n0659_p0617a17║異亦是常；以法無常，異亦無常。
X36n0659_p0617a18║異亦如是。而言諸法無常者，前生中云：住若無常，
X36n0659_p0617a19║生亦無常。今舉法對異，還是前生住無常法。異亦
X36n0659_p0617a20║有常、無常義，具如生、住。
X36n0659_p0617a21║壞亦是常，以本無今有故，壞亦無常。
X36n0659_p0617a22║壞亦如是。文云本無今有，壞亦無常者，本無今有，
X36n0659_p0617a23║只是生義。已生來生壞，壞不得是常。本有今無，復
X36n0659_p0617a24║是無常。
X36n0659_p0617b01║善男子！以生故下，合明四相。
X36n0659_p0617b02║善男子！以性故，生、住、異、壞皆悉是常；念念滅故，不可
X36n0659_p0617b03║說常；是大涅槃能斷滅故，故名無常。
X36n0659_p0617b04║各守性分，皆得是常。以二義故，不得是常。近論念
X36n0659_p0617b05║念遷變，遠望涅槃，即復非常。為涅槃所斷，是故非
X36n0659_p0617b06║常。
X36n0659_p0617b07║善男子！有漏之法下，二、答後四難。又為二：一、正答
X36n0659_p0617b08║第五，兼答第六；二、正答第四，兼答第三。此初，答第
X36n0659_p0617b09║五問者。
X36n0659_p0617b10║善男子，有漏之法未生之時，已有生性，故生能生。
X36n0659_p0617b11║上問：若本有者，云何於今乃名為生？今答云：本有
X36n0659_p0617b12║生理，非是已有，今方是生。即兼答：第六等是無生，
X36n0659_p0617b13║何故不說虗空為生？今答亦云：有可生之理方得
X36n0659_p0617b14║有生，虗空無可生之理，何得說空以之為生？
X36n0659_p0617b15║無漏之法下，答第四難，有法、譬、合。初文者。
X36n0659_p0617b16║無漏之法本無生性，是故生不能生。
X36n0659_p0617b17║初難云：若能生他，應生無漏。今答：無有生無漏之
X36n0659_p0617b18║理，故不能生有漏之法。有生性故，故可得生。兼答
X36n0659_p0617b19║第三生無自性難。若有自性，生能生之；既無自性，
X36n0659_p0617b20║豈可得生？兼答兩意，自然懸去。
X36n0659_p0617b21║如火有本性，遇緣則發；眼有見性，因色、因明、因心故
X36n0659_p0617b22║見。
X36n0659_p0617b23║次譬中舉火眼者，各有其性，火性能生，眼性能見。
X36n0659_p0617b24║此中言有生性故生能生者，即是破性義竟，然後
X36n0659_p0617c01║說性，是則無爽。如前非性執竟，後方云有因緣時
X36n0659_p0617c02║則可得說。
X36n0659_p0617c03║合如文。
X36n0659_p0617c04║眾生生法亦復如是，由本有性遇業因緣，父母和合
X36n0659_p0617c05║則便有生。
X36n0659_p0617c06║爾時瑠光下，第三、領解，又二：初、經家敘相，次、正陳
X36n0659_p0617c07║解。
X36n0659_p0617c08║爾時，瑠璃光菩薩及八萬四千菩薩摩訶薩聞是法
X36n0659_p0617c09║已，踊在虗空高七多羅樹，恭敬合掌而白佛言：
X36n0659_p0617c10║陳解又二：自陳、陳眾。
X36n0659_p0617c11║世尊，我蒙如來殷勤教誨，因大涅槃始得悟解聞所
X36n0659_p0617c12║不聞。
X36n0659_p0617c13║亦令八萬四千菩薩，深解諸法不生生等。
X36n0659_p0617c14║初陳自云聞不聞，陳眾云不生生，此即陳其得解
X36n0659_p0617c15║之門。只為不至至四句有未解者，無畏更問生不
X36n0659_p0617c16║動國，德王更論不至至等。
X36n0659_p0617c17║世尊！我今已解下，第三、無畏論義，為三：一、請許；二、
X36n0659_p0617c18║論義；三、請答德王之問。請許如文。
X36n0659_p0618a01║世尊！我今已解斷諸疑網，然此會中有一菩薩名曰
X36n0659_p0618a02║無畏，復欲咨稟，唯垂聽許。爾時，世尊告無畏菩薩：善
X36n0659_p0618a03║男子！隨意問難，吾當為汝分別解說。
X36n0659_p0618a04║二、無畏論義，有三：問、答、領解。問中又二：初、問此生
X36n0659_p0618a05║彼；次、問彼利根。
X36n0659_p0618a06║爾時，無畏菩薩與六萬四千諸菩薩等，俱從座起更
X36n0659_p0618a07║整衣服，長跪合掌而白佛言：世尊！此土眾生當造何
X36n0659_p0618a08║業，而得生彼不動世界？
X36n0659_p0618a09║其土菩薩云何而得智慧成就，人中象王有大威德，
X36n0659_p0618a10║具修諸行，利智捷疾，聞則能解？
X36n0659_p0618a11║此兩相成，轉側為異。問：經說淨穢二土菩薩互有
X36n0659_p0618a12║勝負，今云何通？答：若敵對相望，淨土則勝。若權實
X36n0659_p0618a13║相望，若入實，淨土勝；若入權，穢土勝。
X36n0659_p0618a14║次佛答，正答初問，兼遣後問。偈有二十一行，為兩：
X36n0659_p0618a15║初十行是止善；
X36n0659_p0618a16║爾時，世尊即說偈言：
X36n0659_p0618a17║不害眾生命，堅持諸禁戒，受佛微妙教。
X36n0659_p0618a18║則生不動國，不奪他人財，常施惠一切。
X36n0659_p0618a19║造招提僧坊，則生不動國，不犯他婦女。
X36n0659_p0618a20║自妻不非時，施持戒臥具，則生不動國。
X36n0659_p0618a21║不為自他故，求利及恐怖，慎口不妄語，
X36n0659_p0618a22║則生不動國。莫壞善知識，遠離惡眷屬，
X36n0659_p0618a23║口常和合語，則生不動國，如諸菩薩等。
X36n0659_p0618a24║常離於惡口，所說人樂聞，則生不動國。
X36n0659_p0618b01║乃至於戲笑，不說非時語，謹慎常時語，
X36n0659_p0618b02║則生不動國。見他得利養，常生歡喜心，
X36n0659_p0618b03║不起嫉妒結，則生不動國，不惱於眾生。
X36n0659_p0618b04║常生於慈心，不生方便惡，則生不動國。
X36n0659_p0618b05║邪見言：為施父母及去來不？起如是見。
X36n0659_p0618b06║則生不動國。
X36n0659_p0618b07║後十一行明行善。
X36n0659_p0618b08║曠路作好井，種植果樹林，常施乞者食。
X36n0659_p0618b09║則生不動國。若於佛法僧，供養一香燈，
X36n0659_p0618b10║乃至獻一華，則生不動國。若為恐怖故，
X36n0659_p0618b11║利養及福德，書是經一偈，則生不動國。
X36n0659_p0618b12║若為希利福，能於一日中，讀誦是經典，
X36n0659_p0618b13║則生不動國。若為無上道，一日一夜中，
X36n0659_p0618b14║受持八戒齋，則生不動國，不與犯重禁。
X36n0659_p0618b15║同共一處住，訶謗方等者，則生不動國。
X36n0659_p0618b16║若能施病者，乃至於一果，歡喜而瞻視，
X36n0659_p0618b17║則生不動國。不犯僧鬘物，善守佛財供，
X36n0659_p0618b18║塗掃佛僧地，則生不動國，造像及佛塔。
X36n0659_p0618b19║猶如大拇指，常生歡喜心，則生不動國。
X36n0659_p0618b20║若為是經典，自身及財寶，施於說法者，
X36n0659_p0618b21║則生不動國。若能聽書寫，受持及讀誦，
X36n0659_p0618b22║諸佛祕密藏，則生不動國。
X36n0659_p0618b23║然淨土之業即菩提心，今論別行，乃是總別不異。
X36n0659_p0618b24║三、領解，如文。
X36n0659_p0618c01║爾時，無畏菩薩摩訶薩白佛言：世尊！我今已知所造
X36n0659_p0618c02║業緣得生彼國。
X36n0659_p0618c03║是光明徧照下，第三、請答德王之問。上中已解，為
X36n0659_p0618c04║未悟者更請。先問，次佛答。問如文。
X36n0659_p0618c05║是光明徧照高貴德王菩薩摩訶薩，普為憐憫一切
X36n0659_p0618c06║眾生上所咨問。如來若說，則能利益安樂人、天、阿脩
X36n0659_p0618c07║羅、乾闥婆、迦樓羅、緊那羅、摩睺羅伽等。
X36n0659_p0618c08║佛答為二：先讚誡聽，次正答。
X36n0659_p0618c09║爾時，世尊即告光明徧照高貴德王菩薩：善哉，善哉！
X36n0659_p0618c10║善男子！汝今於此當至心聽，吾當為汝分別解說。
X36n0659_p0618c11║答中，先舉未至不至，次牒聞不聞。初又二：初標至
X36n0659_p0618c12║不至章，次解釋。
X36n0659_p0618c13║有因緣故未至不至，有因緣故不至至，有因緣故至
X36n0659_p0618c14║不至，有因緣故至至。
X36n0659_p0618c15║釋中意者，然德王初問有三種六種，佛說六喻及
X36n0659_p0618c16║光瑞答不聞聞竟，次璃光論義已答不生生竟，今
X36n0659_p0618c17║更重牒不至至耳。初聞不聞四句上根已了，次不
X36n0659_p0618c18║生生四句中根又悟，今為下根釋不至至，緣之所
X36n0659_p0619a01║宜故前後間出耳。就此四句，前兩句明涅槃有至
X36n0659_p0619a02║不至，修道除惑則至，不爾不至；下兩句明生死有
X36n0659_p0619a03║至不至，若修道背厭則不至，不爾則至，還重反覆
X36n0659_p0619a04║成上諸句。
X36n0659_p0619a05║何因緣故未至不至？善男子！夫不至者，是大涅槃。凡
X36n0659_p0619a06║夫未至，以有貪欲、瞋恚、愚癡故，身業、口業不清淨故，
X36n0659_p0619a07║及受一切不淨物故，犯四重故，謗方等故，一闡提故，
X36n0659_p0619a08║五逆罪故。以是義故，未至不至。
X36n0659_p0619a09║然此中解釋，還須望前。前云不生，不生即大涅槃，
X36n0659_p0619a10║此言不至，還是不生，更無別異。若爾，何以不同前
X36n0659_p0619a11║明不至不至？答：為緣單複不至者，即是凡夫不能
X36n0659_p0619a12║修習，所以不至。
X36n0659_p0619a13║善男子！何因緣故不至至？不至者名大涅槃。何義故
X36n0659_p0619a14║至？永斷貪欲、瞋恚、愚癡、身口惡故，不受一切不淨物
X36n0659_p0619a15║故，不犯四重故，不謗方等經故，不作一闡提故，不作
X36n0659_p0619a16║五逆罪故，以是義故名不至至。須陀洹者八萬劫至，
X36n0659_p0619a17║斯陀含者六萬劫至，阿那含者四萬劫至，阿羅漢者
X36n0659_p0619a18║二萬劫至，辟支佛者十千劫至，以是義故名不至至。
X36n0659_p0619a19║不至至者，亦望前初出胎時，名不生生。此中言不
X36n0659_p0619a20║至，至於生死，互舉一邊。
X36n0659_p0619a21║善男子！何因緣故名至、不至？至者，名為二十五有。一
X36n0659_p0619a22║切眾生常為無量煩惱、諸結之所覆蔽，往來不離猶
X36n0659_p0619a23║如輪轉，是名為至；聲聞、緣覺及諸菩薩已得永離，故
X36n0659_p0619a24║名不至；為欲化度諸眾生故示現在中，亦名為至。
X36n0659_p0619b01║至不至者，亦須望前世諦。死時名生不生，亦是互
X36n0659_p0619b02║舉。
X36n0659_p0619b03║善男子！何因緣故名為至至？至者，即名二十五有。一
X36n0659_p0619b04║切凡夫、須陀洹乃至阿那含煩惱因緣，故名至至。
X36n0659_p0619b05║至至亦須望前，前云生生不斷，此中還論生死，故
X36n0659_p0619b06║與前同。
X36n0659_p0619b07║次牒聞所不聞，又二。前列四章。
X36n0659_p0619b08║善男子，聞所不聞亦復如是，有不聞聞，有不聞不聞，
X36n0659_p0619b09║有聞不聞，有聞聞。
X36n0659_p0619b10║次釋中但釋一句。
X36n0659_p0619b11║云何不聞聞？善男子！不聞者，名大涅槃。何故不聞？非
X36n0659_p0619b12║有為故、非音聲故、不可說故。云何亦聞？得聞名故，所
X36n0659_p0619b13║謂常、樂、我、淨。以是義故，名不聞聞。
X36n0659_p0619b14║前已釋竟，不欲繁文地人別分教證淺深之異。然
X36n0659_p0619b15║今文意只是緣宜，宜作三說，但是悟有前後，非關
X36n0659_p0619b16║法有淺深。何以故？語異義同故。
X36n0659_p0619b17║爾時光明下，第四、德王重論。為二：初單問果，次雙
X36n0659_p0619b18║問因果。初文中問為三：一問涅槃始有即是無常，
X36n0659_p0619b19║二問因莊嚴故復是無常，三問涅槃若有亦是無
X36n0659_p0619b20║常。於第三問中復有四章，不爾者直作七問：一問
X36n0659_p0619b21║本無今有故無常，二問因莊嚴故無常，三問若是
X36n0659_p0619b22║有故無常，四問可見故無常，五問不平等故無常，
X36n0659_p0619b23║六問有須待故無常，七問有名字故無常。初問又
X36n0659_p0619b24║三，謂領旨、略、廣問。
X36n0659_p0619c01║爾時，光明徧照高貴德王菩薩摩訶薩白佛言：世尊！
X36n0659_p0619c02║如佛所說，大涅槃者不可得聞。
X36n0659_p0619c03║云何復言常樂我淨而可得聞？
X36n0659_p0619c04║廣問，有法譬答。
X36n0659_p0619c05║何以故？世尊！斷煩惱者名得涅槃，若未斷者名為不
X36n0659_p0619c06║得。以是義故，涅槃之性本無今有。若世間法本無今
X36n0659_p0619c07║有，則名無常。
X36n0659_p0619c08║譬如缾等，本無今有，已有還無，故名無常。
X36n0659_p0619c09║涅槃若爾，云何說言語常樂我淨？
X36n0659_p0619c10║第二、第三、第四如文。
X36n0659_p0619c11║復次，世尊！凡因莊嚴而得成者，悉名無常。涅槃若爾，
X36n0659_p0619c12║應是無常。何等因緣？所謂三十七品、六波羅蜜、四無
X36n0659_p0619c13║量心、觀於骨相、阿那波那、六念處、破析六大，如是等
X36n0659_p0619c14║法皆是成就涅槃因緣，故名無常。
X36n0659_p0619c15║復次，世尊！有名無常。若涅槃是有，亦應無常。如佛昔
X36n0659_p0619c16║於阿含中說：聲聞、緣覺、諸佛世尊皆有涅槃。以是義
X36n0659_p0619c17║故，名為無常。
X36n0659_p0619c18║復次，世尊！可見之法名為無常。如佛先說：見涅槃者，
X36n0659_p0620a01║則得斷除一切煩惱。
X36n0659_p0620a02║第五、有兩重譬合：
X36n0659_p0620a03║復次，世尊！譬如虗空，於諸眾生等無障閡，故名為常。
X36n0659_p0620a04║若使涅槃是常等者，何故眾生有得、不得？涅槃若爾，
X36n0659_p0620a05║於諸眾生不平等者，則不名常。
X36n0659_p0620a06║世尊！譬如百人共有一怨，若害此怨則多人受樂。若
X36n0659_p0620a07║使涅槃是平等法，一人得時應多人得，一人斷結應
X36n0659_p0620a08║多人亦斷。若不如是，云何名常？
X36n0659_p0620a09║第六、有譬有合，引昔。
X36n0659_p0620a10║譬如有人恭敬、供養、尊重、讚歎國王、王子、父母、師長，
X36n0659_p0620a11║則得利養，是不名常。
X36n0659_p0620a12║涅槃亦爾，不名為常。何以故？如佛昔於阿含經中告：
X36n0659_p0620a13║阿難言：若有人能恭敬涅槃，則得斷結，受無量樂。以
X36n0659_p0620a14║是義故，不名為常。
X36n0659_p0620a15║第七，如文。
X36n0659_p0620a16║世尊！若涅槃中有常、樂、我、淨名者，不名為常；如其無
X36n0659_p0620a17║者，云何可說？
X36n0659_p0620a18║爾時，世尊下，第二、佛答三問。初、答本無今有，有法、
X36n0659_p0620a19║有譬、有合。
X36n0659_p0620a20║爾時，世尊告光明徧照高貴德王菩薩：涅槃之體非
X36n0659_p0620a21║本無今有，若涅槃體本無今有者，則非無漏常住之
X36n0659_p0620a22║法。有佛無佛，性相常住，以諸眾生煩惱覆故，不見涅
X36n0659_p0620a23║槃便謂為無。菩薩以戒、定、慧勤修其心，斷煩惱已便
X36n0659_p0620a24║得見之。當知涅槃是常住法，非本無今有，是故為常。
X36n0659_p0620b01║善男子！如闇室中井種種七寶，人亦知有，闇故不見。
X36n0659_p0620b02║有智之人善知方便，然大明燈持往照燎悉得見之，
X36n0659_p0620b03║是人於此終不生念：水及七寶本無今有。
X36n0659_p0620b04║涅槃亦爾，本自有之，非適今也。煩惱闇故，眾生不見。
X36n0659_p0620b05║大智如來以善方便然智慧燈，令諸菩薩得見涅槃
X36n0659_p0620b06║常樂我淨。是故智者於此涅槃，不應說言本無今有。
X36n0659_p0620b07║地人作真、緣兩修釋言：真修是本有，緣修是始有。
X36n0659_p0620b08║三論師用正因、緣因釋：正因是本有，緣因是始有。
X36n0659_p0620b09║從汝言因莊嚴故下，答第二、有法有譬。
X36n0659_p0620b10║善男子！汝言因莊嚴故得成涅槃應無常者，是亦不
X36n0659_p0620b11║然。何以故？善男子！涅槃之體，非生、非出，非實、非虗，非
X36n0659_p0620b12║作業生，非是有漏、有為之法，非聞、非見，非墮、非死，非
X36n0659_p0620b13║別異相、亦非同相，非往、非還，非去、來、今，非一、非多，非
X36n0659_p0620b14║長、非短，非圓、非方，非尖、非邪，非相、非想，非名、非色，非
X36n0659_p0620b15║因、非果，非我、我所。以是義故，涅槃是常、恒、不變易。是
X36n0659_p0620b16║以無量阿僧祇劫修習善法以自莊嚴，然後乃見。
X36n0659_p0620b17║譬中三重：譬、合，如文。
X36n0659_p0620b18║善男子！譬如地下有八味水，一切眾生而不能得，有
X36n0659_p0620b19║智之人施功穿掘則便得之。
X36n0659_p0620b20║涅槃亦爾。
X36n0659_p0620b21║譬如盲人不見日月，良醫療之則便得見，而是日月
X36n0659_p0620b22║非是今有。
X36n0659_p0620b23║涅槃亦爾，先自有之，非適今也。
X36n0659_p0620b24║善男子，如人有罪，繫之囹圄，久乃得出，還家得見父
X36n0659_p0620c01║母、兄弟、妻子、眷屬。
X36n0659_p0620c02║涅槃亦爾。
X36n0659_p0620c03║從汝言因緣故下，答第三涅槃是有，一往問答似
X36n0659_p0620c04║不相應。問直云涅槃是有即應無常，今舉五因者，
X36n0659_p0620c05║明涅槃不同五因之有，後舉生了而復簡生但同
X36n0659_p0620c06║於了，只答此問即兼餘四。
X36n0659_p0620c07║善男子！汝言因緣故，涅槃之法應無常者，是亦不然。
X36n0659_p0620c08║何以故？善男子！因有五種。何等為五？一者、生因，二者、
X36n0659_p0620c09║和合因，三者、住因，四者、增長因，五者、遠因。云何生因？
X36n0659_p0620c10║生因者，即是業、煩惱等及外諸草木子，是名生因。云
X36n0659_p0620c11║何和合因？如善與善心和合、不善與不善心和合、無
X36n0659_p0620c12║記與無記心和合，是名和合因。云何住因？如下有柱，
X36n0659_p0620c13║屋則不墮；山河、樹木，因大地故而得住立；內有四大，
X36n0659_p0620c14║無量煩惱眾生得住。是名住因。云何增長因？因緣衣
X36n0659_p0620c15║服、飲食等故，令眾生增長；如外種子，火所不燒、鳥所
X36n0659_p0620c16║不食，則得增長；如諸沙門、婆羅門等，依因和上、善知
X36n0659_p0620c17║識等而得增長；如因父母，子得增長。是名增長因。云
X36n0659_p0620c18║何遠因？譬如因呪，鬼不能害、毒不能中；依憑國王，無
X36n0659_p0621a01║有盜賊；如芽依因地、水、火、風等，如水鑽及人為酥遠
X36n0659_p0621a02║因，如明、色等為識遠因，父母遺體為眾生遠因，如時
X36n0659_p0621a03║節等悉名遠因。善男子！涅槃之體非如是等五因所
X36n0659_p0621a04║成，云何當言是無常因？
X36n0659_p0621a05║前舉五因似四緣、三因：生因即報因，但長有草木；
X36n0659_p0621a06║和合因即是習因，善惡自然相似；住因即依因；增
X36n0659_p0621a07║長因即增上緣；遠因即緣緣，但無次第緣。
X36n0659_p0621a08║復次，善男子！復有二因：一者、作因，二者、了因。如陶師
X36n0659_p0621a09║輪繩，是名作因；如燈、燭等照闇中物，是名了因。善男
X36n0659_p0621a10║子！大涅槃者不從作因而有，唯從了因。了因者，所謂
X36n0659_p0621a11║三十七助道法、六波羅蜜，是名了因。善男子！布施者
X36n0659_p0621a12║是涅槃因，非大涅槃因；檀波羅蜜乃得名為大涅槃
X36n0659_p0621a13║因。三十七品是涅槃因，非大涅槃因；無量阿僧祇助
X36n0659_p0621a14║菩提法乃得名為大涅槃因。
X36n0659_p0621a15║後二因者，不同作因，同於了因，如文。私云：以後二
X36n0659_p0621a16║因簡前五因，皆作因故。
X36n0659_p0621a17║爾時光明下，第二、雙問因果。問中二：先六度即是
X36n0659_p0621a18║問因，次問涅槃即是問果。
X36n0659_p0621a19║爾時，光明徧照高貴德王菩薩摩訶薩白佛言：世尊！
X36n0659_p0621a20║云何布施不得名為檀波羅蜜？云何布施而得名為
X36n0659_p0621a21║檀波羅蜜？乃至般若云何不得名般若波羅蜜？云何
X36n0659_p0621a22║得名般若波羅蜜？
X36n0659_p0621a23║云何名涅槃？云何名大涅槃？
X36n0659_p0621a24║佛答又二：一、雙答因果，二、別答因果。初雙答，如文。
X36n0659_p0621b01║佛言：善男子，菩薩摩訶薩修行方等大般涅槃，不聞
X36n0659_p0621b02║布施，不見布施；不聞檀波羅蜜，不見檀波羅蜜；乃至
X36n0659_p0621b03║不聞般若，不見般若；不聞般若波羅蜜，不見般若波
X36n0659_p0621b04║羅蜜；不聞涅槃，不見涅槃；不聞大涅槃，不見大涅槃。
X36n0659_p0621b05║菩薩摩訶薩修大涅槃，知見法界，解了實相空無所
X36n0659_p0621b06║有，無有和合覺知之相，得無漏相、無所作相、如幻化
X36n0659_p0621b07║相、熱時𦦨相、乾闥婆城空處之相。菩薩爾時得如是
X36n0659_p0621b08║相，無貪恚癡，不聞不見，是名菩薩摩訶薩真實之相、
X36n0659_p0621b09║安住實相。菩薩摩訶薩自知此是檀、此是檀波羅蜜，
X36n0659_p0621b10║乃至此是般若、此是般若波羅蜜，此是涅槃、此是大
X36n0659_p0621b11║涅槃。
X36n0659_p0621b12║善男子！云何是施下，二、別答因果，又二：先因，次果。
X36n0659_p0621b13║初因中又二：初明順因，次明違因。初文又二：初正
X36n0659_p0621b14║答，次歎經。初正答為六，辨度、非度。前五是少分涅
X36n0659_p0621b15║槃，後一正是判度。
X36n0659_p0621b16║善男子！云何是施非波羅蜜？見有乞者，然後乃與，是
X36n0659_p0621b17║名為施非波羅蜜。若無乞者，開心自施，是則名為檀
X36n0659_p0621b18║波羅蜜。
X36n0659_p0621b19║若時時施，是名為施，非波羅蜜；若修常施，是則名為
X36n0659_p0621b20║檀波羅蜜。
X36n0659_p0621b21║若施他已，還生悔心，是名為施，非波羅蜜；施已不悔，
X36n0659_p0621b22║是則名為檀波羅蜜。
X36n0659_p0621b23║菩薩摩訶薩於財物中生四怖心：王、賊、水、火，歡喜施
X36n0659_p0621b24║與，是則名為檀波羅蜜。
X36n0659_p0621c01║若望報施，是名為施，非波羅蜜；施不望報，是則名為
X36n0659_p0621c02║檀波羅蜜。
X36n0659_p0621c03║若為恐怖、名聞、利養、家法相續、天上五欲，為憍慢故、
X36n0659_p0621c04║為勝慢故、為知識故、為來報故，如市易法。善男子！如
X36n0659_p0621c05║人種樹，為得蔭涼、為得華果及以材木。若人修行如
X36n0659_p0621c06║是等施，是名為施，非波羅蜜。菩薩摩訶薩修行如是
X36n0659_p0621c07║大涅槃者，不見施者、受者、財物，不見時節、不見福田
X36n0659_p0621c08║及非福田，不見因、不見緣、不見果報，不見作者、不見
X36n0659_p0621c09║受者，不見多、不見少，不見淨、不見不淨，不輕受者、已
X36n0659_p0621c10║身、財物，不見見者、不見不見者，不計己他，唯為方等
X36n0659_p0621c11║大般涅槃常住法故修行布施、為利一切諸眾生故
X36n0659_p0621c12║而行布施、為斷一切眾生煩惱故行於布施、為諸眾
X36n0659_p0621c13║生不見受者、施者、財物故行於布施。善男子！譬如有
X36n0659_p0621c14║人墮大海水，抱持死屍則得度脫；菩薩摩訶薩修大
X36n0659_p0621c15║涅槃行布施時亦復如是，如彼死屍。善男子！譬如有
X36n0659_p0621c16║人閉在深獄，門戶堅牢唯有廁孔，便從中出至無閡
X36n0659_p0621c17║處；菩薩摩訶薩修大涅槃行布施時亦復如是。善男
X36n0659_p0621c18║子！譬如貴人恐怖急厄，更無恃怙依旃陀羅；菩薩摩
X36n0659_p0622a01║訶薩修大涅槃行於布施亦復如是。善男子！譬如病
X36n0659_p0622a02║人為除病苦得安樂故服食不淨；菩薩摩訶薩修大
X36n0659_p0622a03║涅槃行於布施亦復如是。善男子！如婆羅門值穀踊
X36n0659_p0622a04║貴，為壽命故食啖狗肉；菩薩摩訶薩修大涅槃行於
X36n0659_p0622a05║布施亦復如是。善男子！大涅槃中如是之事，從無量
X36n0659_p0622a06║劫來不聞而聞，尸羅、尸羅波羅蜜乃至般若、般若波
X36n0659_p0622a07║羅蜜，如雜華經中廣說。
X36n0659_p0622a08║有相有得，則非度義；無相無得，乃名為度。其中廣
X36n0659_p0622a09║舉一檀為首，餘五悉指雜華。
X36n0659_p0622a10║云何菩薩不聞下。二、歎。經：先結菩薩為歎，次結三
X36n0659_p0622a11║乘為歎。
X36n0659_p0622a12║善男子！云何菩薩摩訶薩修大涅槃，不聞而聞十二
X36n0659_p0622a13║部經？其義深䆳，昔來不聞，今因是經得具足聞。先雖
X36n0659_p0622a14║得聞，唯聞名字，而今於此大涅槃經乃得聞義。
X36n0659_p0622a15║初文中云十二經其義深邃者，昔十二部但明於
X36n0659_p0622a16║空，比生死為深而非邃。此經明生生即不生生，即
X36n0659_p0622a17║生不生，即不生不生，故為深邃。亦是即有不有，即
X36n0659_p0622a18║空不空，即非空非不空，是故深䆳（云云）。
X36n0659_p0622a19║聲聞、緣覺唯聞十二部經名字，不聞其義，今於此經
X36n0659_p0622a20║具足得聞，是名不聞而聞。善男子，一切聲聞、緣覺經
X36n0659_p0622a21║中，不曾聞佛有常樂我淨、不畢竟滅、三寶佛性無差
X36n0659_p0622a22║別相、犯四重禁、謗方等經、作五逆罪及一闡提悉有
X36n0659_p0622a23║佛性，今於此經而得聞之，是名不聞而聞。
X36n0659_p0622a24║大般涅槃經卷第十九
X36n0659_p0622b01║日東　天台沙門本純　分會
X36n0659_p0622b02║
X36n0659_p0622b03║南本大般涅槃經會疏卷第十九