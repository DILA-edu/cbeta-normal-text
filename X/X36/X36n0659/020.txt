X36n0659_p0622b04║
X36n0659_p0622b05║
X36n0659_p0622b06║
X36n0659_p0622b07║南本大般涅槃經會疏卷第二十
X36n0659_p0622b08║
X36n0659_p0622b09║大般涅槃經高貴德王菩薩品之二（卷第二十）
X36n0659_p0622b10║北涼　天竺三藏　曇無讖　譯
X36n0659_p0622b11║晉　沙門　慧嚴　慧觀
X36n0659_p0622b12║　謝靈運　重治
X36n0659_p0622b13║德王品之二
X36n0659_p0622b14║起卷德王問若犯重下，第二、明違因。於中為三：謂
X36n0659_p0622b15║問、答、領解。冶城為六問，開善為五問，只是三意：初、
X36n0659_p0622b16║兩問四罪；次、兩問一闡提；三、一問不定。初問四罪
X36n0659_p0622b17║者：
X36n0659_p0622b18║光明徧照高貴德王菩薩白佛言：世尊！若犯重禁、謗
X36n0659_p0622b19║方等經、作五逆罪、一闡提等有佛性者，是等云何復
X36n0659_p0622b20║墮地獄？世尊！若使是等有佛性者，云何復言無常、樂、
X36n0659_p0622b21║我、淨？
X36n0659_p0622b22║若有佛性，不應墮地獄，如其退落，佛性不持。第二
X36n0659_p0622b23║問：若有佛性，云何復言無常樂我淨？若無四德，豈
X36n0659_p0622b24║有佛性？
X36n0659_p0622c01║世尊！若斷善根名一闡提者，斷善根時所有佛性云
X36n0659_p0622c02║何不斷？佛性若斷，云何復言常、樂、我、淨？如其不斷，何
X36n0659_p0622c03║故名為一闡提耶？
X36n0659_p0622c04║第三問：闡提斷善，應斷佛性。第四問：不斷佛性，何
X36n0659_p0622c05║名闡提？
X36n0659_p0622c06║世尊！犯四重禁名為不定，謗方等經、作五逆罪及一
X36n0659_p0622c07║闡提悉名不定。如是等輩若決定者，云何得成阿耨
X36n0659_p0622c08║多羅三藐三菩提？得須陀洹乃至辟支佛亦名不定，
X36n0659_p0622c09║若須陀洹至辟支佛是決定者，亦不應成阿耨多羅
X36n0659_p0622c10║三藐三菩提。世尊！若犯四重不決定者，須陀洹乃至
X36n0659_p0622c11║辟支佛亦不決定。如是不定，諸佛如來亦復不定。若
X36n0659_p0622c12║佛不定，涅槃體性亦復不定，至一切法亦復不定。云
X36n0659_p0622c13║何不定？若一闡提除一闡提則成佛道，諸佛如來亦
X36n0659_p0622c14║應如是，入涅槃已亦應還出不入涅槃。若如是者，涅
X36n0659_p0622c15║槃之性則為不定。不決定故，當知無有常樂我淨，云
X36n0659_p0622c16║何說言一闡提等當得涅槃？
X36n0659_p0622c17║第五、問：四罪與闡提等不定，還生菩提；涅槃不定，
X36n0659_p0622c18║還成凡夫。難文小廣。入涅槃已，若還出者，聖還成
X36n0659_p0622c19║凡。若爾，佛無四德；若不爾者，闡提亦無成佛之義。
X36n0659_p0622c20║前難令涅槃無常，佛答非無常，此中作不定難。一
X36n0659_p0622c21║切不定，則一切無常，則涅槃亦是一切之限，亦應
X36n0659_p0622c22║無常。此難難一切人，悉令皆轉（云云）。
X36n0659_p0622c23║佛答為兩：先歎問，次答問。初歎問為四：一、歎現德。
X36n0659_p0622c24║爾時，世尊告光明徧照高貴德王菩薩言：善哉，善哉！
X36n0659_p0623a01║善男子！為欲利益無量眾生令得安樂，憐憫慈念諸
X36n0659_p0623a02║世間故，為欲增長發菩提心諸菩薩故，作如是問。
X36n0659_p0623a03║二、歎往因。
X36n0659_p0623a04║善男子！汝已親近過去無量諸佛世尊，於諸佛所種
X36n0659_p0623a05║諸善根；久已成就菩提功德，降伏眾魔令其退散；已
X36n0659_p0623a06║教無量無邊眾生，悉令得至阿耨多羅三藐三菩提；
X36n0659_p0623a07║久已通達諸佛如來所有甚深祕密之藏；已問過去
X36n0659_p0623a08║無量無邊恒河沙等諸佛世尊如是甚深微密之義。
X36n0659_p0623a09║三、歎所問超逾人天。
X36n0659_p0623a10║我都不見一切世間，若人、若天、沙門、婆羅門、若魔、若
X36n0659_p0623a11║梵，有能咨問如來是義。
X36n0659_p0623a12║四、誡聽。許說如文。
X36n0659_p0623a13║今當誠心，諦聽！諦聽！吾當為汝分別演說。
X36n0659_p0623a14║善男子！一闡提下，正答，為三：一、答第五不定問；第
X36n0659_p0623a15║二、答第三斷善問，即兼答第一、第二罪人問；第三、
X36n0659_p0623a16║重答第五不定問，兼答第四問。初答第五中三：先
X36n0659_p0623a17║標。
X36n0659_p0623a18║善男子！一闡提者亦不決定。
X36n0659_p0623a19║次答：
X36n0659_p0623a20║若決定者，是一闡提終不能得阿耨多羅三藐三菩
X36n0659_p0623a21║提。
X36n0659_p0623a22║三，結。
X36n0659_p0623a23║以不決定，是故能得。
X36n0659_p0623a24║從如汝所言下，第二、正答。第三有三番：一、約內外，
X36n0659_p0623b01║二、約漏無漏，三、約常無常。
X36n0659_p0623b02║如汝所言，佛性不斷，云何一闡提斷善根？者，善男子，
X36n0659_p0623b03║善根有二種：一者、內，二者、外。佛性非內非外，以是義
X36n0659_p0623b04║故，佛性不斷。
X36n0659_p0623b05║復有二種：一者、有漏，二者、無漏。佛性非有漏、非無漏，
X36n0659_p0623b06║是故不斷。
X36n0659_p0623b07║復有二種：一者、常，二者、無常。佛性非常非無常，是故
X36n0659_p0623b08║不斷。
X36n0659_p0623b09║佛性中道非此二邊，故不可斷。人、天是善，三途是
X36n0659_p0623b10║惡；凡法為外，聖法為內；世間是漏，出世無漏；有為
X36n0659_p0623b11║無常，無為是常。佛性悉非此之兩邊，故不可斷。
X36n0659_p0623b12║若是斷者下，兼答第一、第二罪人問。
X36n0659_p0623b13║若是斷者則應還得，若不還得則名不斷，若斷已得
X36n0659_p0623b14║名一闡提。
X36n0659_p0623b15║彼雖作罪，終不斷性，明罪不定。以不定故，得三菩
X36n0659_p0623b16║提。本取斷已，名一闡提。性非已得，云何可斷？既非
X36n0659_p0623b17║定有，豈能遮墮？答第一問。若非定有，遣第二問。又
X36n0659_p0623b18║斷已得，方名闡提。今性非已得，亦遣第四問。
X36n0659_p0623b19║犯四重下，第三、重答第五問。為三：初、泛明不定；二、
X36n0659_p0623b20║廣明不定；三、結不定。初文又四：一、明惡人不定；二、
X36n0659_p0623b21║明諸法不定；三、明善人不定；四、明如來不定。此即
X36n0659_p0623b22║惡人不定也。
X36n0659_p0623b23║犯四重者亦是不定，若決定者，犯四重禁終不能得
X36n0659_p0623b24║阿耨多羅三藐三菩提。謗方等經亦復不定，若決定
X36n0659_p0623c01║者，謗正法人終不能得阿耨多羅三藐三菩提。作五
X36n0659_p0623c02║逆罪亦復不定，若決定者，五逆之人終不能得阿耨
X36n0659_p0623c03║多羅三藐三菩提。
X36n0659_p0623c04║色與色相下，第二、明諸法不定有法譬。初法如文。
X36n0659_p0623c05║色與色相二俱不定，香味觸相、生相至無明相、陰入
X36n0659_p0623c06║界相、二十五有相、四生乃至一切諸法皆亦不定。
X36n0659_p0623c07║次譬中凡三譬、三合，如文。
X36n0659_p0623c08║善男子！譬如幻師在大眾中化作四兵：車、步、象、馬，作
X36n0659_p0623c09║諸瓔珞嚴身之具，城邑、聚落、山林、樹木、泉池、河井。於
X36n0659_p0623c10║彼眾中有諸小兒無有智慧，覩見之時悉以為實。其
X36n0659_p0623c11║中智人知其虗誑，以幻力故惑人眼目。
X36n0659_p0623c12║善男子！一切凡夫乃至聲聞、辟支佛等，於一切法見
X36n0659_p0623c13║有定相亦復如是，諸佛、菩薩於一切法不見定相。
X36n0659_p0623c14║善男子，譬如小兒，於盛夏月，見熱時燄，謂之為水。有
X36n0659_p0623c15║智之人，於此熱𦦨，終不生於實水之想，但是虗燄，誑
X36n0659_p0623c16║人眼目，非實是水。
X36n0659_p0623c17║一切凡夫、聲聞、緣覺見一切法亦復如是，悉謂是實。
X36n0659_p0623c18║諸佛菩薩於一切法不見定相。
X36n0659_p0624a01║善男子，譬如山磵，因聲有響，小兒聞之謂是實聲。有
X36n0659_p0624a02║智之人解無定實，但有聲相誑於耳識。
X36n0659_p0624a03║善男子！一切凡夫、聲聞、緣覺於一切法亦復如是，見
X36n0659_p0624a04║有定相。諸菩薩等解了諸法悉無定相，是無常相、空
X36n0659_p0624a05║寂等相、無生滅相。以是義故，菩薩見一切法是無常
X36n0659_p0624a06║相。善男子！亦有定相。云何為定？常、樂、我、淨。在何處耶？
X36n0659_p0624a07║所謂涅槃。
X36n0659_p0624a08║而言亦有定相，謂常樂我淨者，為其前難不定，云
X36n0659_p0624a09║如來入已亦應出聖成凡，即無常樂。今答不爾，無
X36n0659_p0624a10║定之中亦有定相，謂如來常樂我淨，故言亦有定
X36n0659_p0624a11║相。
X36n0659_p0624a12║須陀洹下，第三、明善人不定。
X36n0659_p0624a13║善男子！須陀洹果亦復不定，不決定故，經八萬劫得
X36n0659_p0624a14║阿耨多羅三藐三菩提心；斯陀含果亦復不定，不決
X36n0659_p0624a15║定故，經六萬劫得阿耨多羅三藐三菩提心；阿那含
X36n0659_p0624a16║果亦復不定，不決定故，經四萬劫得阿耨多羅三藐
X36n0659_p0624a17║三菩提心；阿羅漢果亦復不定，不決定故，經二萬劫
X36n0659_p0624a18║得阿耨多羅三藐三菩提心；辟支佛道亦復不定，不
X36n0659_p0624a19║決定故，經十千劫得阿耨多羅三藐三菩提心。
X36n0659_p0624a20║如來今於下，第四、明如來不定。
X36n0659_p0624a21║善男子！如來今於拘尸城娑羅雙樹間，示現倚臥師
X36n0659_p0624a22║子之牀欲入涅槃，令諸未得阿羅漢果眾弟子等及
X36n0659_p0624a23║諸力士生大憂苦，亦令天、人、阿修羅、乾闥婆、迦樓羅、
X36n0659_p0624a24║緊那羅、摩睺羅伽等大設供養。欲使諸人以千端氎
X36n0659_p0624b01║纏裹其身，七寶為棺，盛滿香油，積諸香木，以火焚之。
X36n0659_p0624b02║唯除二端不可得燒：一者、襯身，二、最在外。為諸眾生
X36n0659_p0624b03║分散舍利以為八分。一切所有聲聞弟子咸言：如來
X36n0659_p0624b04║入於涅槃。當知如來亦不必定入於涅槃。何以故？如
X36n0659_p0624b05║來常住不變易故。以是義故，如來涅槃亦復不定。
X36n0659_p0624b06║方便道中如來不定，法身、本地定不為凡，是名為
X36n0659_p0624b07║定。二端不可得燒者，兩解：一云、襯身譬本地，在外
X36n0659_p0624b08║譬迹應，此二不滅；二云、襯身譬佛智觀機，在外譬
X36n0659_p0624b09║神通應物，物機無窮故神通不盡，是故不燒。襯衣
X36n0659_p0624b10║者，非應言親衣，此衣在裏名為親衣。善男子！當知
X36n0659_p0624b11║如來下，第二、廣明不定。舊解諸句作一存一亡，非
X36n0659_p0624b12║鬼至亡法身，非非鬼至存應身。今謂法、應兩分，還
X36n0659_p0624b13║是定義，豈是不定？興皇云：非鬼、法身不定，法身則
X36n0659_p0624b14║亡；非亡、非非鬼是應身不定，應身則存。非存、存非
X36n0659_p0624b15║存，能鬼、能非鬼，亡、非亡，能非鬼、能鬼。今謂皆未免
X36n0659_p0624b16║定。何者？鬼定能非鬼，非鬼定能鬼，雖言不定，亦名
X36n0659_p0624b17║為定。今明鬼即非鬼，亦即非鬼、非非鬼；非鬼即鬼，
X36n0659_p0624b18║亦即非鬼、非非鬼；非鬼、非非鬼，亦即鬼、非鬼。是一
X36n0659_p0624b19║即三，是三即一，無一無三，一三不定，斯則真不定
X36n0659_p0624b20║義。餘句例然。今先唱章門，
X36n0659_p0624b21║善男子！當知如來亦復不定。如來非天。何以故？有四
X36n0659_p0624b22║種天：一者、世間天，二者、生天，三者、淨天，四者、義天。世
X36n0659_p0624b23║間天者，如諸國王；生天者，從四天王乃至非有想非
X36n0659_p0624b24║無想天；淨天者，從須陀洹至辟支佛；義天者，十住菩
X36n0659_p0624c01║薩摩訶薩等。以何義故，十住菩薩名為義天？以能善
X36n0659_p0624c02║解諸法義故。云何為義？見一切法是空義故。善男子！
X36n0659_p0624c03║如來非王，亦非四天乃至非有想非無想天、從須陀
X36n0659_p0624c04║洹至辟支佛、十住菩薩。以是義故，如來非天。然諸眾
X36n0659_p0624c05║生亦復稱佛為天中天，是故如來非天、非非天，非人、
X36n0659_p0624c06║非非人，非鬼、非非鬼，非地獄、畜生、餓鬼、非非地獄、畜
X36n0659_p0624c07║生、餓鬼，非眾生、非非眾生，非法、非非法，非色、非非色，
X36n0659_p0624c08║非長、非非長，非短、非非短，非相、非非相，非心、非非心，
X36n0659_p0624c09║非有漏、非無漏，非有為、非無為，非常、非無常，非幻、非
X36n0659_p0624c10║非幻，非名、非非名，非定、非非定，非有、非無，非說、非非
X36n0659_p0624c11║說，非如來、非不如來。以是義故，如來不定。
X36n0659_p0624c12║次解釋，凡二十章門，但解十六，不釋四門。
X36n0659_p0624c13║善男子！何故如來不名世天？世天即是諸王，如來久
X36n0659_p0624c14║於無量劫中已捨王位，是故非王。非非王者，如來生
X36n0659_p0624c15║於迦毗羅城淨飯王家，是故非非王。非生天者，如來
X36n0659_p0624c16║久已離諸有故，是故非生天。非非生天。何以故？昇兜
X36n0659_p0624c17║率天下閻浮提故，是故如來非非生天。亦非淨天。何
X36n0659_p0624c18║以故？如來非是須陀洹乃至非辟支佛，是故如來非
X36n0659_p0624c19║是淨天。非非淨天。何以故？世間八法所不能染，猶如
X36n0659_p0624c20║蓮華不受塵水，是故如來非非淨天。亦非義天。何以
X36n0659_p0624c21║故？如來非是十住菩薩故，是故如來非是義天。非非
X36n0659_p0624c22║義天。何以故？如來常修十八空義故，是故如來非非
X36n0659_p0624c23║義天。
X36n0659_p0624c24║如來非人。何以故？如來久於無量劫中離人有故，是
X36n0659_p0625a01║故非人。亦非非人。何以故？生於迦毗羅城故，是故非
X36n0659_p0625a02║非人。
X36n0659_p0625a03║如來非鬼。何以故？不害一切眾生故，是故非鬼。亦非
X36n0659_p0625a04║非鬼。何以故？亦以鬼像化眾生故，是故非非鬼。
X36n0659_p0625a05║如來亦非地獄、畜生、餓鬼。何以故？如來久離諸惡業
X36n0659_p0625a06║故，是故非地獄、畜生、餓鬼。亦非非地獄、畜生、餓鬼。何
X36n0659_p0625a07║以故？如來亦復現受三惡諸趣之身化眾生故，是故
X36n0659_p0625a08║非非地獄、畜生、餓鬼。
X36n0659_p0625a09║亦非眾生。何以故？久已捨離眾生性故，是故如來非
X36n0659_p0625a10║眾生。亦非非眾生。何以故？或時演說眾生相故，是故
X36n0659_p0625a11║如來非非眾生。
X36n0659_p0625a12║如來非法。何以故？諸法各各有別異相，如來不爾，唯
X36n0659_p0625a13║有一相，是故非法。亦非非法。何以故？如來法界故，是
X36n0659_p0625a14║故非非法。
X36n0659_p0625a15║如來非色。何以故？十色入所不攝故，是故非色。亦非
X36n0659_p0625a16║非色。何以故？身有三十二相、八十種好故，是故非非
X36n0659_p0625a17║色。
X36n0659_p0625a18║如來非長。何以故？斷諸色故，是故非長。亦非非長。何
X36n0659_p0625a19║以故？一切世間無有能見頂髻相故，是故非非長。
X36n0659_p0625a20║如來非短。何以故？久已遠離憍慢結故，是故非短。亦
X36n0659_p0625a21║非非短。何以故？為瞿師長者示三尺身故，是故非非
X36n0659_p0625a22║短。
X36n0659_p0625a23║於第九短非短門中，云現三尺身者，河西云：其家
X36n0659_p0625a24║無兒，產一子，長三尺而死。父母悲苦失性，佛現兒
X36n0659_p0625b01║像，父母見子，還得本心，謂兒言：我言汝死，汝何處
X36n0659_p0625b02║來？答言：從死處來。因緣暫會，身屬眾緣，四大假合，
X36n0659_p0625b03║徧觀眾緣，何者是身？種種說法，惑心即斷，便現三
X36n0659_p0625b04║尺佛身，光明色相，長者得阿那含。
X36n0659_p0625b05║如來非相。何以故？久已遠離諸相相故，是故非相。亦
X36n0659_p0625b06║非非相。何以故？善知諸相故，是故非非相。
X36n0659_p0625b07║如來非心。何以故？虗空相故，是故非心。亦非非心。何
X36n0659_p0625b08║以故？有十力心法故，亦能知他眾生心故，是故非非
X36n0659_p0625b09║心。
X36n0659_p0625b10║如來非有為。何以故？常樂我淨故，是故非有為。亦非
X36n0659_p0625b11║無為。何以故？有來去坐臥示現涅槃故，是故非無為。
X36n0659_p0625b12║如來非常。何以故？身有分故，是故非常。云何非常？以
X36n0659_p0625b13║有知故。常法無知猶如虗空，如來有知，是故非常。云
X36n0659_p0625b14║何非常？有言說故。常法無言亦如虗空，如來有言，是
X36n0659_p0625b15║故無常。有姓氏故名曰無常，無姓之法乃名為常；虗
X36n0659_p0625b16║空常故無有姓氏，如來有姓，姓瞿曇氏，是故無常。有
X36n0659_p0625b17║父母故名曰無常，無父母者乃名曰常；虗空常故無
X36n0659_p0625b18║有父母，佛有父母，是故無常。有四威儀名曰無常，無
X36n0659_p0625b19║四威儀乃名曰常；虗空常故無四威儀，佛有四儀，是
X36n0659_p0625b20║故無常。常住之法無有方所，虗空常故無有方所；如
X36n0659_p0625b21║來出在東天竺地，住舍婆提或王舍城，是故無常。以
X36n0659_p0625b22║是義故，如來非常。亦非非常。何以故？生永斷故。有生
X36n0659_p0625b23║之法名曰無常，無生之法乃名為常；如來無生，是故
X36n0659_p0625b24║為常。常法無姓，有姓之法名曰無常；如來無生無姓，
X36n0659_p0625c01║無生無姓故常。有常之法徧一切處，猶如虗空無處
X36n0659_p0625c02║不有；如來亦爾，徧一切處，是故為常。無常之法，或言
X36n0659_p0625c03║此有，或言彼無；如來不爾，不可說言是處有、彼處無，
X36n0659_p0625c04║是故為常。無常之法，有時是有，有時是無；如來不爾，
X36n0659_p0625c05║有時是有，有時是無，是故為常。常住之法無名無色，
X36n0659_p0625c06║虗空常故無名無色；如來亦爾，無名無色，是故為常。
X36n0659_p0625c07║常住之法無因無果，虗空常故無因無果；如來亦爾，
X36n0659_p0625c08║無因無果，是故為常。常住之法三世不攝；如來亦爾，
X36n0659_p0625c09║三世不攝，是故為常。
X36n0659_p0625c10║如來非幻。何以故？永斷一切虗誑心故，是故非幻。亦
X36n0659_p0625c11║非非幻。何以故？如來或時分此一身為無量身，無量
X36n0659_p0625c12║之身復為一身，山壁直過無有障閡，履水如地，入地
X36n0659_p0625c13║如水，行空如地，身出煙𦦨如大火聚，雲雷震動其聲
X36n0659_p0625c14║可畏，或為城邑、聚落、舍宅、山川、樹木，或作大身，或作
X36n0659_p0625c15║小身、男身、女身、童男女身，是故如來亦非非幻。
X36n0659_p0625c16║如來非定。何以故？如來於此拘尸城娑羅雙樹間，示
X36n0659_p0625c17║現入於般涅槃故，是故非定。亦非非定。何以故？常樂
X36n0659_p0625c18║我淨故，是故如來亦非非定。
X36n0659_p0626a01║非漏非無漏是第十二章，而最在後釋。何故爾？佛
X36n0659_p0626a02║欲廣釋此章，故留在後。又私謂：諸門之中，若漏、無
X36n0659_p0626a03║漏，凡夫聞之，多易解故。又二：初明非有漏，其文極
X36n0659_p0626a04║廣；後明非無漏，其文甚少。廣略相望，亦應可見。初
X36n0659_p0626a05║非有漏，文為二：先明三漏，後明七漏。
X36n0659_p0626a06║如來非有漏。何以故？斷三漏故，故非有漏。三漏者，欲
X36n0659_p0626a07║界一切煩惱，除無明，是名欲漏；色、無色界一切煩惱，
X36n0659_p0626a08║除無明，是名有漏；三界無明，名無明漏。如來永斷，是
X36n0659_p0626a09║故非漏。
X36n0659_p0626a10║問：何不取三界煩惱為三漏，而取色、無色為有漏，
X36n0659_p0626a11║通取無明為無明漏？答：佛說無定，或轉三漏以為
X36n0659_p0626a12║四流。然作三漏者，欲重故獨為一，色、無色小輕故
X36n0659_p0626a13║合為一，無明是根本通共為一。但數家稱為漏落
X36n0659_p0626a14║生死，論家稱為漏失道理。今經意者，只是煩惱則
X36n0659_p0626a15║名為漏。
X36n0659_p0626a16║復次一切凡夫下，第二、明七漏：一、見，二、思惟，三、根，
X36n0659_p0626a17║四、惡，五、親近，六、受，七、念。前兩是漏體，後五是漏緣。
X36n0659_p0626a18║見是利使，思是鈍使，根是內五根，惡是外惡法，近
X36n0659_p0626a19║是惡人，受是受取色欲等法，念是晝夜念念不斷。
X36n0659_p0626a20║今文無思漏。又惡漏作離漏，名能離是道、所離是
X36n0659_p0626a21║惡。初解見漏中應具十使，但舉疑見者，欲明貪瞋
X36n0659_p0626a22║癡慢四使通於見思，五見及疑但在見諦，思惟門
X36n0659_p0626a23║中則為慢攝。文又二：先廣明疑心，後別明見使。
X36n0659_p0626a24║復次，一切凡夫不見有漏。云何凡夫不見有漏？一切
X36n0659_p0626b01║凡夫於未來世悉有疑心：未來世中，當得身耶？不得
X36n0659_p0626b02║身耶？過去世中，身本有耶？為本無耶？現在世中，是身
X36n0659_p0626b03║有耶？是身無耶？若有我者，是色耶？非色耶？色非色耶？
X36n0659_p0626b04║非色非非色耶？想耶？非想耶？想非想耶？非想非非想
X36n0659_p0626b05║耶？是身屬他耶？不屬他耶？屬不屬耶？非屬非不屬耶？
X36n0659_p0626b06║有命無身耶？有身無命耶？有身有命耶？無身無命耶？
X36n0659_p0626b07║身之與命，有常耶？無常耶？常無常耶？非常非無常耶？
X36n0659_p0626b08║身之與命，自在作耶？時節作耶？無因作耶？世性作耶？
X36n0659_p0626b09║微塵作耶？法非法作耶？士夫作耶？煩惱作耶？父母作
X36n0659_p0626b10║耶？我住心耶？住眼中耶？徧滿身中耶？從何來耶？去何
X36n0659_p0626b11║至耶？誰生耶？誰死耶？我於過去，是婆羅門姓耶？是剎
X36n0659_p0626b12║利姓耶？是毗舍姓耶？是首陀姓耶？當於未來，得何姓
X36n0659_p0626b13║耶？我此身者，過去之時，是男身耶？是女身耶？畜生身
X36n0659_p0626b14║耶？若我殺生，當有罪耶？當無罪耶？乃至飲酒，當有罪
X36n0659_p0626b15║耶？當無罪耶？我自作耶？為他作耶？我受報耶？身受報
X36n0659_p0626b16║耶？如是疑見，無量煩惱覆眾生心。
X36n0659_p0626b17║疑乃非見，但疑、見相關，故言疑、見。
X36n0659_p0626b18║生六種心者，具列諸見。
X36n0659_p0626b19║因是疑見生六種心：決定有我、決定無我、我見我、我
X36n0659_p0626b20║見無我、無我見我、我作、我受、我知。是名邪見。如來永
X36n0659_p0626b21║拔如是無量見漏根本，是故非漏。善男子，菩薩摩訶
X36n0659_p0626b22║薩於大涅槃修聖行者，亦得永斷如是諸漏。諸佛如
X36n0659_p0626b23║來常修聖行，是故無漏。
X36n0659_p0626b24║莊嚴云：只是五見開邊為斷常，故言六。開善云：決
X36n0659_p0626c01║定有我，決定無我，未是六數，但總唱決定。從我見
X36n0659_p0626c02║我下，即是六數：一、我見我；二、我見無我；三、無我見
X36n0659_p0626c03║我；四、我作；五、我受；六、我知。所言六者：一、於假我計
X36n0659_p0626c04║有真我，故言我見我；二、於假我上計無此我，故言
X36n0659_p0626c05║我見無我；三、於陰身上計有真我，故言無我見我。
X36n0659_p0626c06║我作下三種，即十六知見中三。河西以決定有無
X36n0659_p0626c07║為二。我見我者，本計有我，入定之時，見妙光明猶
X36n0659_p0626c08║如日月，即以所見證定有我，故言我見我。我見無
X36n0659_p0626c09║我者，計現有我，過未無我，即斷見外道無我見我，
X36n0659_p0626c10║謂諸有情悉無有我，離五陰外，別見有我，如麻麥
X36n0659_p0626c11║等。我作我受者，謂始終常有，即是常見，謂我能作
X36n0659_p0626c12║因，我能受果，及以能知
X36n0659_p0626c13║從凡夫不能善攝下，三、釋根漏，又三：一、明凡夫因
X36n0659_p0626c14║根起漏；二、明菩薩不爾；三、結如來無漏。
X36n0659_p0626c15║善男子！凡夫不能善攝五根，則有三漏，為惡所牽，至
X36n0659_p0626c16║不善處。善男子！譬如惡馬，其性狠戾，能今乘者，至險
X36n0659_p0626c17║惡處。不能善攝此五根者亦復如是，令人遠離涅槃
X36n0659_p0626c18║善道，至諸惡處。譬如惡象，心未調順，有人乘之，不隨
X36n0659_p0626c19║意去，遠離城邑，至空曠處。不能善攝此五根者亦復
X36n0659_p0626c20║如是，將人遠離涅槃城邑，至於生死曠野之處。善男
X36n0659_p0626c21║子！譬如佞臣，教王作惡。五根佞臣亦復如是，常教眾
X36n0659_p0626c22║生造無量惡。善男子！譬如惡子，不受師長、父母教敕，
X36n0659_p0626c23║則無惡不造。不調五根亦復如是，不受師長善言教
X36n0659_p0626c24║敕，無惡不造。善男子！凡夫之人不攝五根，常為地獄、
X36n0659_p0627a01║畜生、餓鬼之所賊害，亦如怨盜害及善人。善男子！凡
X36n0659_p0627a02║夫之人不攝五根，馳騁五塵。譬如牧牛，不善守護，犯
X36n0659_p0627a03║人苗稼。凡夫之人不攝五根，常在諸有，多受苦惱。
X36n0659_p0627a04║凡夫如文。
X36n0659_p0627a05║菩薩下。二、明雖復因根不起諸漏。
X36n0659_p0627a06║善男子！菩薩摩訶薩修大涅槃行聖行時，常能善調
X36n0659_p0627a07║守攝五根，怖畏貪欲、瞋恚、愚癡、憍慢、嫉妒，為得一切
X36n0659_p0627a08║諸善法故。善男子！若能善守此五根者，則能攝心；若
X36n0659_p0627a09║能攝心，則攝五根。譬如有人擁護於王，則護國土；護
X36n0659_p0627a10║國土者，則護於王。菩薩摩訶薩亦復如是，若得聞是
X36n0659_p0627a11║大涅槃經，則得智慧；得智慧故，則得專念。五根若散，
X36n0659_p0627a12║念則能止。何以故？是念慧故。善男子！如善牧者，設牛
X36n0659_p0627a13║東西啖他苗稼，則便遮止，不令犯暴。菩薩摩訶薩亦
X36n0659_p0627a14║復如是，念慧因緣故，守攝五根，不令馳散。菩薩摩訶
X36n0659_p0627a15║薩有念慧者，不見我相、不見我所相、不見眾生及所
X36n0659_p0627a16║受用，見一切法同法性相，生於土、石、瓦、礫之相。譬如
X36n0659_p0627a17║屋舍，從眾緣生，無有定性。見諸眾生四大、五陰之所
X36n0659_p0627a18║成立，推無定性；無定性故，菩薩於中不生貪著。一切
X36n0659_p0627a19║凡夫見有眾生，故起煩惱。菩薩摩訶薩修大涅槃，有
X36n0659_p0627a20║念慧故，於諸眾生不生貪著。復次，菩薩摩訶薩修大
X36n0659_p0627a21║涅槃經者，不著眾生相，作種種法相。善男子！譬如畫
X36n0659_p0627a22║師，以眾雜彩畫作眾像，若男、若女、若牛、若馬。凡夫無
X36n0659_p0627a23║知，見之則生男女等相，畫師了知無有男女。菩薩摩
X36n0659_p0627a24║訶薩亦復如是，於法異相觀於一相，終不生於眾生
X36n0659_p0627b01║之相。何以故？有念慧故。菩薩摩訶薩修大涅槃，或時
X36n0659_p0627b02║覩見端正女人，終不生於貪著之心。何以故？善觀相
X36n0659_p0627b03║故。善男子！菩薩摩訶薩知五欲法無有歡樂，不得暫
X36n0659_p0627b04║停，如犬齧枯骨，如人持火逆風而行，如炭毒蛇夢中
X36n0659_p0627b05║所得，路邊果樹多人所擲，亦如段肉眾鳥競逐，如水
X36n0659_p0627b06║上泡畫水之迹，如織經盡，如囚趣市，猶如假借勢不
X36n0659_p0627b07║得久。觀欲如是，多諸過惡。復次，菩薩觀諸眾生為色、
X36n0659_p0627b08║香、味、觸因緣故，從昔無數無量劫來常受苦惱。一一
X36n0659_p0627b09║眾生一劫之中，所積身骨如王舍城毗富羅山，所飲
X36n0659_p0627b10║乳汁如四海水，身所出血復多於是，父母、兄弟、妻子、
X36n0659_p0627b11║眷屬命終哭泣，所出目淚多四大海，盡地草木斬為
X36n0659_p0627b12║寸籌以數父母亦不能盡。無量劫來或在地獄、畜生、
X36n0659_p0627b13║餓鬼，所受行苦不可稱計，丸此大地猶如棗等易可
X36n0659_p0627b14║窮極，生死無量不可得盡。菩薩摩訶薩如是深觀一
X36n0659_p0627b15║切眾生欲因緣故受苦無量，菩薩以是生死行苦故
X36n0659_p0627b16║不失念慧。善男子，譬如世間有諸大眾滿二十五里，
X36n0659_p0627b17║王勅一臣持一油鉢，經由中過莫令傾覆，若棄一渧
X36n0659_p0627b18║當斷汝命，復遣一人拔刀在後隨而怖之。臣受王教
X36n0659_p0627b19║盡心堅持，經歷爾所大眾之中，雖見可意五邪欲等，
X36n0659_p0627b20║心常念言：我若放逸著彼邪欲，當棄所持命不全濟。
X36n0659_p0627b21║是人以是怖因緣故，乃至不棄一渧之油。菩薩摩訶
X36n0659_p0627b22║薩亦復如是，於生死中不失念慧，以不矢故，雖見五
X36n0659_p0627b23║欲心不貪著。若見淨色不生色相，唯觀苦相，乃至識
X36n0659_p0627b24║相亦復如是，不作生相，不作滅相，不作因相，觀和合
X36n0659_p0627c01║相。菩薩爾時五根清淨故，護根戒具，一切凡
X36n0659_p0627c02║夫五根不淨，不能善持，名曰根漏。菩薩永斷，是故無
X36n0659_p0627c03║漏。
X36n0659_p0627c04║行苦者，二解：一云即三苦中之行苦，此苦最通；二
X36n0659_p0627c05║云行是無常，苦但是報，不得為一。言二十五里者，
X36n0659_p0627c06║譬二十五有。鉢譬色心，油譬於戒，不棄一渧譬不
X36n0659_p0627c07║犯一戒，王譬佛，臣譬行人，拔刀在後譬於無常。
X36n0659_p0627c08║如來拔出下，第三、結如來無漏也。
X36n0659_p0627c09║如來拔出，永斷根本，是故非漏。
X36n0659_p0627c10║復有離漏下，第四、釋惡。漏當體名惡，從治道名離，
X36n0659_p0627c11║又二：先明能離之道，後明所離之惡。初又二：先明
X36n0659_p0627c12║菩薩修行，後引昔證今。
X36n0659_p0627c13║復次，善男子！復有離漏。菩薩欲為無上甘露佛界故，
X36n0659_p0627c14║離於惡漏。云何為離？若能修行大涅槃經，書寫、受持、
X36n0659_p0627c15║讀誦、解說、思惟其義，是名為離。何以故？善男子！我都
X36n0659_p0627c16║不見十二部經能離惡漏如此方等大涅槃經。善男
X36n0659_p0627c17║子！譬如明師教諸弟子，諸弟子中有受教者，心不造
X36n0659_p0627c18║惡。菩薩修大涅槃微妙經典亦復如是，心不造惡。善
X36n0659_p0627c19║男子！譬如世間有善呪術，若有一聞，後二十秊不為
X36n0659_p0627c20║一切毒藥所中，蛇不能螫；若有誦者，乃至命盡，無有
X36n0659_p0627c21║眾惡。善男子！是大涅槃亦復如是，若有眾生一經耳
X36n0659_p0627c22║者，却後七劫不墮惡道；若有書寫、讀誦、解說、思惟其
X36n0659_p0627c23║義，必得阿耨多羅三藐三菩提，淨見佛性，如彼聖王
X36n0659_p0627c24║得甘露味。善男子！是大涅槃有如是等無量功德。善
X36n0659_p0628a01║男子！若有人能書寫是經，讀誦、解說、為他敷演、思惟
X36n0659_p0628a02║其義，當知是人真我弟子，善受我教，是我所見、我之
X36n0659_p0628a03║所念。是人諦知我不涅槃，隨如是人所住之處，若城
X36n0659_p0628a04║邑、聚落、山林、曠野、房舍、田宅、樓閣、殿堂，我亦在中常
X36n0659_p0628a05║住不移。我於是人常作受施，或作比丘、比丘尼、優婆
X36n0659_p0628a06║塞、優婆夷、婆羅門、梵志、貧窮乞人。云何當令是人得
X36n0659_p0628a07║知如來受其所施？善男子！是人或於夜臥夢中夢見
X36n0659_p0628a08║佛像，或見諸天、沙門之像、國主聖王、師子王像、蓮華
X36n0659_p0628a09║形像、優曇華像，或見大山、或大海水、或見日月、或見
X36n0659_p0628a10║白象及白馬像、或見父母，得華、得果、金、銀、瑠璃、頗棃
X36n0659_p0628a11║等寶、五種牛味，爾時當知即是如來受其所施。寤已
X36n0659_p0628a12║喜樂，尋得種種所須之物，心不念惡，樂修善法。善男
X36n0659_p0628a13║子！是大涅槃悉能成就如是無量阿僧祇等不可思
X36n0659_p0628a14║議無邊功德。善男子！汝今應當信受我語。若有善男
X36n0659_p0628a15║子、善女人欲見我者、欲恭敬我、欲同法性而見於我、
X36n0659_p0628a16║欲得空定、欲見實相、欲得修習首棱嚴定、師子王定、
X36n0659_p0628a17║欲破八魔。八魔者，所謂四魔：無常、無樂、無我、無淨。欲
X36n0659_p0628a18║得人中、天上樂者，見有受持大涅槃經、書寫、讀誦、為
X36n0659_p0628a19║他解說、思惟義者，當往親近、依附、咨受、供養、恭敬、尊
X36n0659_p0628a20║重、讚歎，為洗手足、布置牀席，四事供給令無所乏。若
X36n0659_p0628a21║從遠來，應十由旬路次奉迎。為是經故，所重之物應
X36n0659_p0628a22║以奉獻；若其無者，應自賣身。何以故？是經難遇，過優
X36n0659_p0628a23║曇華。
X36n0659_p0628a24║初文有五種法師，而言一經於耳七劫不墮者，前
X36n0659_p0628b01║名字功德品云：若聞常住二字生生不墮者，聞有
X36n0659_p0628b02║多種，若深能思惟如說行者即生生不墮，若不能
X36n0659_p0628b03║深思惟行者止得少益。八魔者，舊云：無常等四各
X36n0659_p0628b04║有其因，是為八魔。又一解：煩惱等四及無常等四
X36n0659_p0628b05║為八。
X36n0659_p0628b06║善男子！我念過去下，第二、引昔證今。
X36n0659_p0628b07║善男子！我念過去無量無邊那由他劫，爾時世界名
X36n0659_p0628b08║曰娑婆，有佛、世尊號釋迦牟尼如來、應供、正徧知、明
X36n0659_p0628b09║行足、善逝、世間解、無上士、調御丈夫、天人師、佛、世尊，
X36n0659_p0628b10║為諸大眾宣說如是大涅槃經。我於爾時從善友所
X36n0659_p0628b11║轉聞彼佛當為大眾說大涅槃。我聞是已，心中歡喜，
X36n0659_p0628b12║欲設供養。居貧無物，周行賣身，薄福不售，即欲還家。
X36n0659_p0628b13║路見一人而復語言：吾欲賣身，君能買不？其人答言：
X36n0659_p0628b14║我家作業，人無堪者，汝設能為，我當買汝。我即問言：
X36n0659_p0628b15║有何作業，人無堪者？其人答言：吾有惡病，良醫處藥，
X36n0659_p0628b16║應當日服人肉三兩。卿若能以身肉三兩日日見給，
X36n0659_p0628b17║便當與汝金錢五枚。我時聞已，心大歡喜，即復語言：
X36n0659_p0628b18║汝與我錢，慧我七日，須我事訖，便還相就。其人答言：
X36n0659_p0628b19║七日不可，審能爾者，聽汝一日。善男子！我於爾時即
X36n0659_p0628b20║取其錢，還至佛所，頭面禮足，盡其所有而以奉獻，然
X36n0659_p0628b21║後誠心聽受是經。我時闇鈍，雖得聞經，唯能受持一
X36n0659_p0628b22║偈文句。
X36n0659_p0628b23║如來證涅槃，永斷於生死。若有至心聽，
X36n0659_p0628b24║常得無量樂。
X36n0659_p0628c01║受是偈已，即便還至彼病人家。善男子！我時雖復日
X36n0659_p0628c02║日與三、兩肉，以念偈因緣故，不以為痛，日日不癈，足
X36n0659_p0628c03║滿一月。善男子！以是因緣，其病得差，我身平復，亦無
X36n0659_p0628c04║瘡痍。我時見身具足完具，即發阿耨多羅三藐三菩
X36n0659_p0628c05║提心。一偈之力尚能如是，何況具足受持、讀誦！我見
X36n0659_p0628c06║此經有如是利，復倍發心：願於未來成得佛道，字釋
X36n0659_p0628c07║迦牟尼。善男子！以是一偈因緣力故，令我今日於大
X36n0659_p0628c08║眾中為諸天、人具足宣說。善男子！以是因緣，是大涅
X36n0659_p0628c09║槃不可思議，成就無量無邊功德，乃是諸佛、如來甚
X36n0659_p0628c10║深祕密之藏。以是義故，能受持者，斷離惡漏。
X36n0659_p0628c11║於中有偈。舊解：上半明果，下半辨因。證涅槃是果，
X36n0659_p0628c12║至心聽是因。果中有得、離二事：證涅槃是得，永斷
X36n0659_p0628c13║是離。因亦有二：至心是修行，無量樂是得果。言得
X36n0659_p0628c14║樂果者，非常樂果，乃是行因、得因中之樂果。有人
X36n0659_p0628c15║評之：此太近局，全無所以。若止有此事，何能賣身？
X36n0659_p0628c16║復云何聞此而得成佛？觀師云：偈意無量，不可得
X36n0659_p0628c17║盡。所該甚廣，義味無竭。且出十義：一、三寶，二、四諦，
X36n0659_p0628c18║三、三德，四、四德，五、生、不生等四句，六、本有今無偈，
X36n0659_p0628c19║七、雪山偈，八、四悉檀意，九、中論偈，十、四種佛性。所
X36n0659_p0628c20║言偈含三寶者，只如來證涅槃此一句，即是佛、法
X36n0659_p0628c21║二寶。能證之人是如來，即是佛寶；所證之法是涅
X36n0659_p0628c22║槃，即名法寶。永斷一句，只是助語。若能至心，即是
X36n0659_p0628c23║僧寶；能至心聽，即是秉行之眾，豈非僧寶？但此一
X36n0659_p0628c24║句，又得兩望：至心亦得是法寶，至期何處即是聽
X36n0659_p0629a01║法？今且屬僧。得無量樂，亦是助句。明三寶者，只是
X36n0659_p0629a02║兩句，且置兩句。言四諦者，不取諦義，但取行、證。證
X36n0659_p0629a03║此法者，佛證涅槃，即是證滅。何故知爾？涅槃翻滅，
X36n0659_p0629a04║豈非滅諦？永斷於生死，即是除集。集是煩惱及以
X36n0659_p0629a05║結業，今生死亦是煩惱及以結業。若能至心聽，即
X36n0659_p0629a06║是道諦；由至心聽故，即證道。常得無量樂，即是苦
X36n0659_p0629a07║諦。何以故？苦果既遣，便獲樂報。三、三德者，即是摩
X36n0659_p0629a08║醯首羅三目，亦是伊字三點。如來證涅槃，法身德；
X36n0659_p0629a09║永斷於生死，即解脫德；至心聽，即般若德。更須一
X36n0659_p0629a10║一釋之。四依品中明三德者，一法身、二解脫、三般
X36n0659_p0629a11║若。四相品中不爾，一者涅槃、二者解脫、三者般若，
X36n0659_p0629a12║即取涅槃代法身。今此中既云涅槃者，豈非法身？
X36n0659_p0629a13║永斷生死是解脫者，有生死即有累不脫，今既斷
X36n0659_p0629a14║除即是無累，寧非解脫？至心聽即是般若者，由聽
X36n0659_p0629a15║法故能生智慧，智慧既生寧非般若？不至心者容
X36n0659_p0629a16║可不生，今既至心聽即能生智，復得法樂自娛，非
X36n0659_p0629a17║復世間之樂。言四德者，即常、樂、我、淨。如來證涅槃
X36n0659_p0629a18║即常德。問：為將如來為常、涅槃為常？今明人法皆
X36n0659_p0629a19║常，故前文云以法常故人亦是常。永斷即淨德，生
X36n0659_p0629a20║死是可惡不淨充盈，既除不淨便得清淨，豈非淨
X36n0659_p0629a21║德？至心聽即我德，由我能聽、無我誰聽？常得無量
X36n0659_p0629a22║樂自是樂德，亦云復是重明常德。生不生等四句
X36n0659_p0629a23║者，前已委悉解竟，今不復釋（云云）。應本有今無偈
X36n0659_p0629a24║者，如來證涅槃即本無今有，未證涅槃即是本無，
X36n0659_p0629b01║今既證竟即是今有。永斷生死即是本有今無，如
X36n0659_p0629b02║來未斷生死之時，由有煩惱即本有義，既證法身
X36n0659_p0629b03║無復煩惱，豈非今無？下之兩句不可分張，只此三
X36n0659_p0629b04║世是無有是處，故直合是三世有法無有是處。何
X36n0659_p0629b05║者是三世法耶？只證此法涅槃常果，即是三世無
X36n0659_p0629b06║有是處。雪山偈者，文小交加須善分別，上半不應
X36n0659_p0629b07║此中文義，但取下半而復不全，應今四句但應今
X36n0659_p0629b08║兩句。生滅滅已即是永斷於生死，寂滅為樂即是
X36n0659_p0629b09║常得無量樂，此兩偈相望互有所無，此偈望彼即
X36n0659_p0629b10║無。諸行無常是生滅法，彼偈望此即無。如來證涅
X36n0659_p0629b11║槃，若能至心聽，亦應四悉。如來證涅槃即第一義，
X36n0659_p0629b12║有時說涅槃為第一義。永斷於生死即對治，論中
X36n0659_p0629b13║云：以三觀治三漏。今正斷生死，豈非對治？若能至
X36n0659_p0629b14║心聽即是世界，世界之中或言有我、或言無我，皆
X36n0659_p0629b15║當至心領受此我無我。常得無量樂即各各為人，
X36n0659_p0629b16║論中云：一法分為兩種說之，為計我者即說無我，
X36n0659_p0629b17║計無我者即說有我，著苦說樂、執樂說苦。今此為
X36n0659_p0629b18║除計無常苦者，故明常樂等法。中論偈者，因緣所
X36n0659_p0629b19║生法即如來證涅槃，涅槃只是因緣之法，若非因
X36n0659_p0629b20║緣即成性義。我說即是空，是永斷生死，既斷生死
X36n0659_p0629b21║故得是空。亦名為假名者，即是至心聽，若有假我
X36n0659_p0629b22║方能聽受。亦是中道義，即是常得無量樂。中道即
X36n0659_p0629b23║是非有非無，亦是非常非無常結之為常，無苦無
X36n0659_p0629b24║樂結為大樂，今此常樂即是中道之常樂也。四種
X36n0659_p0629c01║佛性者，除正因性，但取果果、因因四緣佛性。如來
X36n0659_p0629c02║證涅槃即是果果性，故下文云：果果者，謂大涅槃。
X36n0659_p0629c03║生死即因因性，下文云：因因者，十二因緣所生之
X36n0659_p0629c04║法。亦斷十二因緣煩惱盡者，生觀智解，豈非因因？
X36n0659_p0629c05║至心聽者即了因性，三十七品、六度、四等竝是了
X36n0659_p0629c06║因。常得無量樂是菩提果，以常樂故，豈非果性？觀
X36n0659_p0629c07║師云：聊爾思惟，即便得此十科大義。是故當知其
X36n0659_p0629c08║理無量，非可述盡。前梵行中言痛，此中云不痛，舊
X36n0659_p0629c09║解云：只是淺深（云云）。
X36n0659_p0629c10║次明所離之惡。
X36n0659_p0629c11║所謂惡者，惡象、惡馬、惡牛、惡狗、毒蛇住處、惡刺土地、
X36n0659_p0629c12║懸崖險岸、暴水洄澓、惡人、惡國、惡城、惡舍、惡知識等。
X36n0659_p0629c13║如是等輩，若作漏因，菩薩即離；若不能作，則不遠離。
X36n0659_p0629c14║若增有漏，則便離之；若不增者，則不遠離。若作惡法，
X36n0659_p0629c15║則便離之；若能作善，則不遠離。云何為離？不持刀仗，
X36n0659_p0629c16║常以正慧方便而遠離之，是故名為正慧遠離。為生
X36n0659_p0629c17║善法，則離惡法。菩薩摩訶薩自觀其身，如病、如瘡、如
X36n0659_p0629c18║癰、如怨、如箭入體，是大苦聚，悉是一切善惡根本。是
X36n0659_p0629c19║身雖復不淨如是，菩薩猶故瞻視將養。何以故？非為
X36n0659_p0629c20║貪身，為善法故；為於涅槃，不為生死；為常、樂、我、淨，不
X36n0659_p0629c21║為無常、無我、樂、淨；為菩提道，不為有道；為於一乘，不
X36n0659_p0629c22║為三乘；為三十二相、八十種好微妙之身，不為乃至
X36n0659_p0629c23║非有想非無想身；為法輪王，不為轉輪王。善男子！菩
X36n0659_p0629c24║薩摩訶薩常當護身。何以故？若不護身，命則不全；命
X36n0659_p0630a01║若不全，則不能得書寫是經、受持、讀誦、為他廣說、思
X36n0659_p0630a02║惟其義。是故，菩薩應善護身。以是義故，菩薩得離一
X36n0659_p0630a03║切惡漏。善男子！如欲度水善護船筏、臨路之人善護
X36n0659_p0630a04║良馬、田夫種植善護糞穢、如為蠆毒善護毒蛇、如人
X36n0659_p0630a05║為財護旃陀羅、為壞賊故養護健將、亦如寒人愛護
X36n0659_p0630a06║於火、如癩病者求於毒藥。菩薩摩訶薩亦復如是，雖
X36n0659_p0630a07║見是身無量不淨具足充滿，為欲受持大涅槃經故，
X36n0659_p0630a08║猶好將護不令乏少。菩薩摩訶薩觀於惡象及惡知
X36n0659_p0630a09║識等無有二。何以故？俱壞身故。菩薩於惡象等心無
X36n0659_p0630a10║恐怖，於惡知識生畏懼心。何以故？是惡象等唯能壞
X36n0659_p0630a11║身、不能壞心，惡知識者二俱壞故。是惡象等唯壞一
X36n0659_p0630a12║身，惡知識者壞無量善身、無量善心。是惡象等唯能
X36n0659_p0630a13║破壞不淨臭身，惡知識者能壞淨身及以淨心。是惡
X36n0659_p0630a14║象等能壞肉身，惡知識者壞於法身。為惡象殺不至
X36n0659_p0630a15║三趣，為惡友殺必至三趣。是惡象等但為身怨，惡知
X36n0659_p0630a16║識者為善法怨。是故，菩薩常當遠離諸惡知識。如是
X36n0659_p0630a17║等漏，凡夫不離，是故生漏；菩薩離之，則不生漏。菩薩
X36n0659_p0630a18║如是尚無有漏，況於如來？是故非漏。
X36n0659_p0630a19║謂惡象、惡馬、諸惡獸等能害人者，能生惡念，動身
X36n0659_p0630a20║口惡。惡城、惡舍，無情之物，何能為惡？如在邊城，持
X36n0659_p0630a21║弓執箭，警拆遏道，豈不生人殺害心耶？惡舍亦爾，
X36n0659_p0630a22║此是惡緣。惡知識者，甘談詐媚，巧言令色，牽人作
X36n0659_p0630a23║惡，是故須離。
X36n0659_p0630a24║次釋第五親近漏，如文。
X36n0659_p0630b01║云何親近漏？一切凡夫受取衣食、臥具、醫藥，為身心
X36n0659_p0630b02║樂，求如是物，造種種惡，不知過患，輪回三趣，是故名
X36n0659_p0630b03║漏。菩薩見如是過，則便遠離，若須衣時，即便受取。不
X36n0659_p0630b04║為身故，但為於法，不長憍慢，心常卑下；不為嚴飾，但
X36n0659_p0630b05║為羞恥，障諸寒暑、惡風、惡雨、惡蟲、蟁蝱、繩𧎮、蝮螫。雖
X36n0659_p0630b06║受飲食，心無貪著，不為身故，常為正法；不為膚體，但
X36n0659_p0630b07║為眾生，不為憍慢，為身力故；不為怨害，為治饑瘡，雖得
X36n0659_p0630b08║上味，心無貪著。受取房舍亦復如是，貪慢之結，不令居
X36n0659_p0630b09║心，為菩提舍，遮止結賊，障惡風雨，故受屋舍。求醫藥
X36n0659_p0630b10║者，心無貪慢，但為正法，不為壽命，為常命故。善男子！
X36n0659_p0630b11║如人病瘡，為酥麨塗，以衣裹之；為出膿血，酥麨塗傳；
X36n0659_p0630b12║為愈瘡故，以藥坌之；為惡風故，在深屋中。菩薩摩訶
X36n0659_p0630b13║薩亦復如是，觀身是瘡，故以衣覆。為九孔漏，求索飲
X36n0659_p0630b14║食；為惡風雨，受取房舍；為四毒發，求覓醫藥。菩薩摩
X36n0659_p0630b15║訶薩受四種供養，為菩提道，非為壽命。何以故？菩薩
X36n0659_p0630b16║摩訶薩作是思惟：我若不受是四供養，身則磨滅，不
X36n0659_p0630b17║得堅牢；若不堅牢，則不忍苦；若不忍苦，則不能得修
X36n0659_p0630b18║習善法；若能忍苦，則得修習無量善法。我若不能堪
X36n0659_p0630b19║忍眾苦，則於苦受生瞋恚心，於樂受中生貪著心；若
X36n0659_p0630b20║求樂不得，則生無明。是故，凡夫於四供養生於有漏。
X36n0659_p0630b21║菩薩摩訶薩能深觀察，不生於漏，是故菩薩名為無
X36n0659_p0630b22║漏。云何如來當名有漏？是故如來不名有漏。
X36n0659_p0630b23║復次一切凡夫下，第六、釋受漏。
X36n0659_p0630b24║復次，善男子！一切凡夫雖善護身心，猶故生於三種
X36n0659_p0630c01║惡覺。以是因緣，雖斷煩惱得生非想非非想處，猶故
X36n0659_p0630c02║還墮三惡道中。善男子！譬如有人度於大海，垂至彼
X36n0659_p0630c03║岸沒水而死。凡夫之人亦復如是，垂盡三有還墮三
X36n0659_p0630c04║塗。何以故？無善覺故。何等善覺？所謂六念處。凡夫之
X36n0659_p0630c05║人善心羸劣、不善熾盛，善心羸故慧心薄少，慧心薄
X36n0659_p0630c06║故增長諸漏。菩薩摩訶薩眼根清淨見三覺過，知是
X36n0659_p0630c07║三覺有種種患，常與眾生作三乘怨。三覺因緣乃令
X36n0659_p0630c08║無量凡夫眾生不見佛性，無量劫中生顛倒心，謂佛
X36n0659_p0630c09║世尊無常樂我唯有一淨，如來畢竟入於涅槃。一切
X36n0659_p0630c10║眾生無常無樂無我無淨，顛倒心故言有常樂我淨。
X36n0659_p0630c11║實無三乘，顛倒心故言有三乘。一實之道真實不虗，
X36n0659_p0630c12║顛倒心故言無一實。是三惡覺常為諸佛及諸菩薩
X36n0659_p0630c13║之所訶責，是三惡覺常害於我或亦害他。有是三覺，
X36n0659_p0630c14║一切諸惡常來隨從。是三覺者即為三縛，連綴眾生
X36n0659_p0630c15║無邊生死。菩薩摩訶薩常作如是觀察三覺，菩薩或
X36n0659_p0630c16║時有因緣故應生欲覺，默然不受。譬如端正淨潔之
X36n0659_p0630c17║人不受一切穢污不淨，如熱鐵丸人無受者，如婆羅
X36n0659_p0630c18║門性不受牛肉，如飽滿人不受惡食，如轉輪王不與
X36n0659_p0630c19║一切旃陀羅等同坐一牀。菩薩摩訶薩惡賤三覺，不
X36n0659_p0630c20║受不味亦復如是。何以故？菩薩思惟：眾生知我是良
X36n0659_p0630c21║福田，我當云何受是惡法？若受惡覺則不任為眾生
X36n0659_p0630c22║福田。我自不言是良福田，眾生見相便言我是。我今
X36n0659_p0630c23║若起如是惡覺，則為欺誑一切眾生。我於往昔以欺
X36n0659_p0630c24║誑故，無量劫中流轉生死墮三惡道。我若惡心受人
X36n0659_p0631a01║信施，一切天人及五通仙悉當證知而見訶責。我若
X36n0659_p0631a02║惡覺受人信施，或令施主果報減少、或空無報。我若
X36n0659_p0631a03║惡心受檀越施，則與施主而為讎怨。一切施主恒於
X36n0659_p0631a04║我所起赤子想，我當云何欺誑於彼而生怨想？何以
X36n0659_p0631a05║故？或令施主不得果報、或少果報。我常自稱為出家
X36n0659_p0631a06║人，夫出家者不應起惡，若起惡者則非出家。出家之
X36n0659_p0631a07║人身口相應，若不相應則非出家。我棄父母、兄弟、妻
X36n0659_p0631a08║子、眷屬、知識出家修道，正是修習諸善覺時，非是修
X36n0659_p0631a09║習不善覺時。譬如有人入海求寶，不取真珠而取水
X36n0659_p0631a10║精；亦如有人棄妙音樂遊戲糞穢；如捨寶女愛念婢
X36n0659_p0631a11║使；如棄金器而用瓦盂；如棄甘露服食毒藥；如捨親
X36n0659_p0631a12║舊賢善良醫，反從怨憎求藥自療。我亦如是，捨離大
X36n0659_p0631a13║師如來世尊甘露法味，而服魔怨種種惡覺。人身難
X36n0659_p0631a14║得如優曇華，我今已得；如來難值過優曇華，我今已
X36n0659_p0631a15║值；清淨法寶難得見聞，我今已聞。猶如盲龜值浮木
X36n0659_p0631a16║孔，人命不停過於山水，今日雖存明亦難保，云何縱
X36n0659_p0631a17║心令住惡法？壯色不停猶如奔馬，如何恃怙而生憍
X36n0659_p0631a18║慢？猶如惡鬼伺求人過，四大惡鬼亦復如是，常來伺
X36n0659_p0631a19║求我之過失，云何當令惡覺發起？譬如朽宅垂崩之
X36n0659_p0631a20║屋，我命亦爾，云何起惡？我名沙門，沙門之人名覺善
X36n0659_p0631a21║覺，我今乃起不善之覺，云何當得名為沙門？我名出
X36n0659_p0631a22║家，出家之人名修善道，我今行惡，云何當得名為出
X36n0659_p0631a23║家？我今名為真婆羅門，婆羅門者名修淨行，我今乃
X36n0659_p0631a24║行不淨惡覺，云何當得名婆羅門？我今亦名剎利大
X36n0659_p0631b01║姓，剎利姓者能除怨敵，我今不能除惡怨敵，云何當
X36n0659_p0631b02║得名剎利姓？我名比丘，比丘之人名破煩惱，我今不
X36n0659_p0631b03║破惡覺煩惱，云何當得名為比丘？世有六處難可值
X36n0659_p0631b04║遇，我今已得，云何當令惡覺居心？何等為六？一、佛世
X36n0659_p0631b05║難值，二、正法難聞，三、怖心難起，四、中國難生，五、人身
X36n0659_p0631b06║難得，六、諸根難具。如是六事難得已得，是故不應起
X36n0659_p0631b07║於惡覺。菩薩爾時修行如是大涅槃經，常勤觀察是
X36n0659_p0631b08║諸惡心，一切凡夫不見如是惡心過患，故受三覺名
X36n0659_p0631b09║為受漏。菩薩見已，不受不著、放捨不護，依八聖道推
X36n0659_p0631b10║之令去、斬之令斷，是故菩薩無有受漏，云何當言如
X36n0659_p0631b11║來有漏？以是義故，如來世尊非是有漏。
X36n0659_p0631b12║文云覺，覺即受也。聖行品云：受為覺相，因三受後
X36n0659_p0631b13║起三煩惱，故名受漏。其中復釋沙門等名，皆有多
X36n0659_p0631b14║義，不可定執。此中六難與上純陀有異，上以檀為
X36n0659_p0631b15║難，哀歎品以羅漢果為難，此中以怖心為難。何故
X36n0659_p0631b16║三處辨難而五同一異？純陀品對俗，故云最後檀
X36n0659_p0631b17║難；衰歎對道，故羅漢難；此中通對著有凡夫，故怖
X36n0659_p0631b18║心難。
X36n0659_p0631b19║大般涅槃經卷第二十
X36n0659_p0631b20║日東　天台沙門本純　分會
X36n0659_p0631b21║
X36n0659_p0631b22║南本大般涅槃經會疏卷第二十