X36n0659_p0631c01║南本大般涅槃經會疏卷第二十一
X36n0659_p0631c02║
X36n0659_p0631c03║大般涅槃經高貴德王菩薩品之三（卷第二十一）
X36n0659_p0631c04║北涼　天竺三藏　曇無讖　譯
X36n0659_p0631c05║晉　沙門　慧嚴　慧觀
X36n0659_p0631c06║　謝靈運　重治
X36n0659_p0631c07║德王品之三
X36n0659_p0631c08║起卷釋第七。念漏又二：先明漏相，次明菩薩無漏
X36n0659_p0631c09║能斷念漏。
X36n0659_p0631c10║復次，善男子！凡夫若遇身心苦惱，起種種惡，若得身
X36n0659_p0631c11║病，若得心病，令身、口、意作種種惡。以作惡故，輪回三
X36n0659_p0631c12║趣，具受諸苦。何以故？凡夫之人無念慧故，是故生於
X36n0659_p0631c13║種種諸漏，是名念漏。
X36n0659_p0631c14║行心邪念為漏，理應具三受中生念漏，今偏據苦
X36n0659_p0631c15║中生念漏，起貪、瞋等過。
X36n0659_p0631c16║菩薩下，第二、明菩薩無漏。又三：法、譬、結。
X36n0659_p0631c17║菩薩摩訶薩常自思惟：我從往昔無數劫來，為是身
X36n0659_p0631c18║心造種種惡，以是因緣流轉生死，在三惡道具受眾
X36n0659_p0631c19║苦，遂令我遠三乘正路。菩薩以是惡因緣故，於己身
X36n0659_p0631c20║心生大怖畏，捨離眾惡趣向善道。
X36n0659_p0631c21║初少許法說明菩薩思惟能斷念漏，凡夫愚人不
X36n0659_p0631c22║能思惟令其漏滅。
X36n0659_p0631c23║從譬如有王下，第二、譬說，為二：先譬、次合。初譬者，
X36n0659_p0631c24║說之不同或七、八、九，望下合文應是八譬：一、四蛇；
X36n0659_p0632a01║二、五旃陀羅；三、詐親；四、聚落；五、六賊；六、大河；七、草
X36n0659_p0632a02║筏；八、到岸。束八為三：初六譬道緣，次一譬修道，後
X36n0659_p0632a03║一譬得果。
X36n0659_p0632a04║善男子！譬如有王，以四毒蛇盛之一篋，令人養食，瞻
X36n0659_p0632a05║視臥起，摩洗其身。若令一蛇生瞋恚者，我當準法戮
X36n0659_p0632a06║之都市。爾時，其人聞王切令，心生惶怖，捨篋逃走。
X36n0659_p0632a07║初言王者，三解：一云佛說眾生身中四大，二云無
X36n0659_p0632a08║明能構眾生四大之身，三云此經詮眾生四大各
X36n0659_p0632a09║相違害。譬之如蛇，篋譬一身，養食譬摩洗。準法者，
X36n0659_p0632a10║依所作惡，品有輕重。戮之都市者，斷善根，絕慧命，
X36n0659_p0632a11║其事顯然，故云都市。切令者，敦惡莫作，誡善奉行。
X36n0659_p0632a12║逃走者，若得真解，彰顯而去。今初伏惑，故言逃走。
X36n0659_p0632a13║次王時復遣下，五、旃陀羅。
X36n0659_p0632a14║王時復遣五旃陀羅拔刀隨之，其人回顧，見後五人，
X36n0659_p0632a15║遂疾捨去。
X36n0659_p0632a16║用譬五陰，刀譬無常、苦。回顧者，欣涅槃為逃走，厭
X36n0659_p0632a17║生死為回顧。
X36n0659_p0632a18║三、是時五人下，詐親譬。
X36n0659_p0632a19║是時，五人以惡方便藏所持刀，密遣一人詐為親善
X36n0659_p0632a20║而語之言：汝可來還。
X36n0659_p0632a21║藏刀者，以虗妄我覆於無我，妄樂覆苦，密遣一人。
X36n0659_p0632a22║一人譬愛，五陰行心有此貪愛，能惑眾生，故言詐
X36n0659_p0632a23║親。
X36n0659_p0632a24║四、其一人信下聚落譬。
X36n0659_p0632b01║其人不信，投一聚落，欲自隱匿。既入聚中，闚視諸舍，
X36n0659_p0632b02║都不見人，執諸瓦器，悉空無物。既不見人，求物不得，
X36n0659_p0632b03║即便坐地。
X36n0659_p0632b04║譬於五根，五根即是識所栖詫，如人居聚落。瓶器
X36n0659_p0632b05║者，舊云是重口甖器，譬五根重沓，字書為洪音。既
X36n0659_p0632b06║不見人即人空，求物不得即法空。坐地者，安心空
X36n0659_p0632b07║境。
X36n0659_p0632b08║五、聞空聲下，六、賊譬。
X36n0659_p0632b09║聞空中聲：咄哉！男子，此聚空曠無有居民，今夜當有
X36n0659_p0632b10║六大賊來，汝設遇者命將不全，汝當云何而得免之？
X36n0659_p0632b11║爾時，其人恐怖遂增，復捨而去。
X36n0659_p0632b12║譬於六塵能劫善財空聲，譬於聞佛教中說有六
X36n0659_p0632b13║塵，夜來者無明闇心蔽此六塵。
X36n0659_p0632b14║六路值一河，下譬遇惑流。
X36n0659_p0632b15║路值一河，河水漂急，無有船筏，以怖畏故。
X36n0659_p0632b16║但諸眾生恒在煩惱，那忽云值一？然都未修道則
X36n0659_p0632b17║不知惑過，今始硑心知其為礙，故名為值。斷常衝
X36n0659_p0632b18║擊譬之漂急，乏戒定慧故無船筏。
X36n0659_p0632b19║七、即取種種下筏譬修道。
X36n0659_p0632b20║即取種種草木為筏，復更思惟：我設住此，當為毒蛇、
X36n0659_p0632b21║五旃陀羅、一詐親善及六大賊之所危害。若度此河，
X36n0659_p0632b22║筏不可依，當沒水死。寧沒水死，終不為彼蛇賊所害。
X36n0659_p0632b23║即推草筏置之水中，身倚其上，運手動足，截流而去。
X36n0659_p0632b24║運手動足，譬道用筏不可依，慮善微弱不能勝濟。
X36n0659_p0632c01║身倚者，心依此善截流而去。草木，譬眾善法。兩手，
X36n0659_p0632c02║譬權實二智。兩足，譬戒定二善。
X36n0659_p0632c03║八、即達彼岸下，譬得涅槃果。
X36n0659_p0632c04║即達彼岸，安隱無患，心意泰然，恐怖消除。
X36n0659_p0632c05║在此在流，多有所畏，既度到果，必無所怖。
X36n0659_p0632c06║次合八譬，初合四蛇，即是四大。
X36n0659_p0632c07║菩薩摩訶薩得聞受持大涅槃經，觀身如篋，地、水、火、
X36n0659_p0632c08║風。如四毒蛇，見毒、觸毒、氣毒、齧毒。一切眾生遇是四
X36n0659_p0632c09║毒，故喪其命。眾生四大亦復如是，或見為惡、或觸為
X36n0659_p0632c10║惡、或氣為惡、或齧為惡。以是因緣，遠離眾善。復次，善
X36n0659_p0632c11║男子！菩薩摩訶薩觀四毒蛇有四種性，所謂剎利、婆
X36n0659_p0632c12║羅門、毗舍、首陀。是四大蛇亦復如是，有四種性：堅性、
X36n0659_p0632c13║溼性、熱性、動性。是故，菩薩觀是四大與四毒蛇同其
X36n0659_p0632c14║種性。復次，善男子！菩薩摩訶薩觀是四大如四毒蛇。
X36n0659_p0632c15║云何為觀？是四毒蛇常伺人便，何時當視、何時當觸、
X36n0659_p0632c16║何時當噓、何時當齧。四大毒蛇亦復如是，常伺眾生
X36n0659_p0632c17║求其短缺。若為四蛇之所殺者，終不至於三惡道中；
X36n0659_p0632c18║若為四大之所殺害，必至三惡，定無有疑。是四毒蛇
X36n0659_p0632c19║雖復瞻養，亦欲殺人；四大亦爾，雖常供給，亦常牽人
X36n0659_p0632c20║造作眾惡。是四毒蛇若一瞋者，則能殺人；四大之性
X36n0659_p0632c21║亦復如是，若一大發，亦能害人。是四毒蛇雖同一處，
X36n0659_p0632c22║四心各異；四大毒蛇亦復如是，雖同一處，性各別異。
X36n0659_p0632c23║是四毒蛇雖復恭敬，難可親近；四大毒蛇亦復如是，
X36n0659_p0632c24║雖復恭敬，亦難親近。是四毒蛇若害人時，或有沙門、
X36n0659_p0633a01║婆羅門等，若以呪藥則可療治；四大殺人，雖有沙門、
X36n0659_p0633a02║婆羅門等，神呪良藥皆不能治。如自喜人聞四毒蛇
X36n0659_p0633a03║氣臭可惡，則便遠離；諸佛、菩薩亦復如是，聞四大臭，
X36n0659_p0633a04║即便遠離。爾時，菩薩復更思惟四大毒蛇，生大怖畏，
X36n0659_p0633a05║背之馳趣，修八聖道。
X36n0659_p0633a06║大有內外，內身四大正合，四蛇四大。共造眼根合
X36n0659_p0633a07║見毒，共造身根合觸毒，共造鼻根合氣毒，共造舌
X36n0659_p0633a08║根合齧毒。
X36n0659_p0633a09║次合五旃陀，如文。
X36n0659_p0633a10║五旃陀羅者即是五陰。云何菩薩觀於五陰如旃陀
X36n0659_p0633a11║羅？旃陀羅者，常能令人恩愛別離、怨憎集會；五陰亦
X36n0659_p0633a12║爾，令人貪近不善之法，遠離一切淳善之法。復次，善
X36n0659_p0633a13║男子！如旃陀羅，種種器仗以自莊嚴，若刀、若盾、若弓、
X36n0659_p0633a14║若箭、若鎧、若矟能害於人；五陰亦爾，以諸煩惱牢自
X36n0659_p0633a15║莊嚴，害諸癡人令墮諸有。善男子！如旃陀羅，有過之
X36n0659_p0633a16║人得便害之；五陰亦爾，有諸結過常能害人。是故，菩
X36n0659_p0633a17║薩深觀五陰如旃陀羅。復次，菩薩觀察五陰如旃陀
X36n0659_p0633a18║羅。旃陀羅人無慈憫心，怨親俱害；五陰亦爾，無慈憫
X36n0659_p0633a19║心，善惡俱害。如旃陀羅惱一切人；五陰亦爾，以諸煩
X36n0659_p0633a20║惱常惱一切生死眾生。是故，菩薩觀於五陰如旃陀
X36n0659_p0633a21║羅。復次，菩薩觀察五陰如旃陀羅。旃陀羅人常懷害
X36n0659_p0633a22║心；五陰亦爾，常懷諸結惱害之心。如人無足、刀仗、侍
X36n0659_p0633a23║從，當知必為旃陀羅人之所殺害；眾生亦爾，無足、無
X36n0659_p0633a24║刀、無有侍從，則為五陰之所賊害。足名為戒，刀名為
X36n0659_p0633b01║慧，侍從名為諸善知識。無此三事，故為五陰之所賊
X36n0659_p0633b02║害。是故，菩薩觀於五陰如旃陀羅。復次，男子！菩薩摩
X36n0659_p0633b03║訶薩觀察五陰過旃陀羅。何以故？眾生若為五旃陀
X36n0659_p0633b04║羅之所殺者，不墮地獄；為陰殺者，則墮地獄。是故，菩
X36n0659_p0633b05║薩觀察五陰過旃陀羅。作是觀已，而作願言：我寧終
X36n0659_p0633b06║身近旃陀羅，不能暫時親近五陰。旃陀羅者唯能害
X36n0659_p0633b07║於欲界癡人，是五陰賊徧害三界凡夫眾生。旃陀羅
X36n0659_p0633b08║人唯能殺戮有罪之人，是五陰賊不問眾生有罪、無
X36n0659_p0633b09║罪悉能害之。旃陀羅人不害衰老、婦女、穉小，是五陰
X36n0659_p0633b10║賊不問眾生、老小、婦女一切悉害。是故，菩薩深觀五
X36n0659_p0633b11║陰過旃陀羅，是故發願：寧當終身近旃陀羅，不能暫
X36n0659_p0633b12║時親近五陰。復次，善男子！旃陀羅者唯害他人，終不
X36n0659_p0633b13║自害；五陰之賊自害、害他。旃陀羅人可以善言、錢財、
X36n0659_p0633b14║寶貨求而得脫；五陰不爾，不可強以善言誘喻、錢財、
X36n0659_p0633b15║寶貨求而得脫。旃陀羅人於四時中不必常殺；五陰
X36n0659_p0633b16║不爾，常於念念害諸眾生。旃陀羅人唯在一處可有
X36n0659_p0633b17║逃避；五陰不爾，徧一切處無可逃避。旃陀羅人雖復
X36n0659_p0633b18║害人，害已不隨；五陰不爾，殺眾生已隨逐不離。是故，
X36n0659_p0633b19║菩薩寧以終身近旃陀羅，不能暫時親近五陰。有智
X36n0659_p0633b20║之人以善方便得脫五陰。善方便者，即八聖道、六波
X36n0659_p0633b21║羅蜜、四無量心。以是方便而得解脫，身心不為五陰
X36n0659_p0633b22║所害。何以故？身如金剛、心如虗空，是故身心難可沮
X36n0659_p0633b23║壞。以是義故，菩薩觀陰成就種種諸不善法，生大怖
X36n0659_p0633b24║畏，修八聖道；亦如彼人畏四毒蛇、五旃陀羅，涉路而
X36n0659_p0633c01║去，無所顧留。
X36n0659_p0633c02║三合詐親。
X36n0659_p0633c03║詐親善者，名為貪愛。菩薩摩訶薩深觀愛結如怨詐
X36n0659_p0633c04║親。若知實者，則無能為；若不知者，必為所害。貪愛亦
X36n0659_p0633c05║爾，若知其性，則不能令眾生輪轉生死苦中；若不知
X36n0659_p0633c06║者，輪回六趣，具受眾苦。何以故？愛之為病，難捨離故。
X36n0659_p0633c07║如怨詐親，難可遠離。怨詐親者，常伺人便，令愛別離，
X36n0659_p0633c08║怨憎合會。愛亦如是，令人遠離一切善法，近於一切
X36n0659_p0633c09║不善之法。以是義故，菩薩摩訶薩深觀貪愛如怨詐
X36n0659_p0633c10║親，見不見故，聞不聞故。如凡夫人見生死過，雖有智
X36n0659_p0633c11║慧，以癡覆故，後還不見。聲聞、緣覺亦復如是，雖見不
X36n0659_p0633c12║見，雖聞不聞。何以故？以愛心故。所以者何？見生死過，
X36n0659_p0633c13║不能疾至阿耨多羅三藐三菩提。以是義故，菩薩摩
X36n0659_p0633c14║訶薩觀此愛結如怨詐親。云何名為怨詐親相？如怨
X36n0659_p0633c15║不實，詐現實相；不可親近，詐現近相；實是不善，詐現
X36n0659_p0633c16║善相；實是不愛，詐為愛相。何以故？常伺人便，欲為害
X36n0659_p0633c17║故。愛亦如是，常為眾生非實詐實、非近詐近、非善詐
X36n0659_p0633c18║善、非愛詐愛，常誑一切輪回生死。以是義故，菩薩觀
X36n0659_p0633c19║愛如怨詐親。怨詐親者，但見身口不覩其心，是故能
X36n0659_p0633c20║誑；愛亦如是，唯為虗誑實不可得，是故能惑一切眾
X36n0659_p0633c21║生。怨詐親者，有始有終易可遠離；愛不如是，無始無
X36n0659_p0633c22║終難可遠離。怨詐親者，遠則難知近則易覺；愛不如
X36n0659_p0633c23║是，近尚難識況復遠知？以是義故，菩薩觀愛過於詐
X36n0659_p0633c24║親。一切眾生以愛結故，遠大涅槃、近於生死，遠常樂
X36n0659_p0634a01║我淨、近無常苦無我不淨，是故我於處處經中說為
X36n0659_p0634a02║三垢。於現在事以無明故，不見過患不能捨離，愛怨
X36n0659_p0634a03║詐親終不能害有智之人。是故菩薩深觀此愛，生大
X36n0659_p0634a04║怖畏修八聖道，猶如彼人畏四毒蛇、五旃陀羅及一
X36n0659_p0634a05║詐親涉路不回。
X36n0659_p0634a06║親只是愛，愛能諛諂誘害眾生，但前三心不能生
X36n0659_p0634a07║愛，唯行心中能生親愛。然此五陰盡能為惡，但起
X36n0659_p0634a08║愛取，要在行心，故云一怨。文云怨詐親者，有始有
X36n0659_p0634a09║終，愛心不爾。無始無終復有二義：一者、如十二緣，
X36n0659_p0634a10║猶如車輪，無有始終；愛心亦爾，無有始終。然十二
X36n0659_p0634a11║因緣復有始終，即無明為始，老死為終。言無始終
X36n0659_p0634a12║義者，求愛來處永不可得，即無始義；去處無從，復
X36n0659_p0634a13║是無終。
X36n0659_p0634a14║次合第四
X36n0659_p0634a15║空聚落者，即內六入。菩薩摩訶薩觀此六入空無所
X36n0659_p0634a16║有，猶如空聚。如彼怖人既入聚已，乃至不見有一居
X36n0659_p0634a17║人，徧捉缻器不得一物；菩薩亦爾，諦觀六入空無所
X36n0659_p0634a18║有，不見眾生一物之實。是故，菩薩觀內六入空無所
X36n0659_p0634a19║有，如彼空聚。善男子！彼空聚落，羣賊遠望終不生於
X36n0659_p0634a20║空虗之想；凡夫之人亦復如是，於六入聚不生空想，
X36n0659_p0634a21║以其不能生空想故，輪回生死受無量苦。善男子！羣
X36n0659_p0634a22║賊既至乃生空想；菩薩亦爾，觀此六入常生空想，生
X36n0659_p0634a23║空想故則不輪回生死受苦。菩薩摩訶薩於此六入
X36n0659_p0634a24║常無顛倒，無顛倒故，是故不復輪回生死。復次，善男
X36n0659_p0634b01║子！如有羣賊入此空聚則得安樂；煩惱諸賊亦復如
X36n0659_p0634b02║是，入此六入則得安樂。如賊住空聚心無所畏；煩惱
X36n0659_p0634b03║羣賊亦復如是，住是六入亦無所畏。如彼空聚，乃是
X36n0659_p0634b04║師子、虎、狼、種種惡獸之所住處；是內六入亦復如是，
X36n0659_p0634b05║一切眾惡、煩惱惡獸之所住處。是故，菩薩深觀六入
X36n0659_p0634b06║空無所有，純是一切不善住處。復次，善男子！菩薩觀
X36n0659_p0634b07║內六入空無所有，如彼空聚。何以故？虗誑不實故。空
X36n0659_p0634b08║無所有，作有想故；實無有樂，作樂想故；實無有人，作
X36n0659_p0634b09║人想故。內六入者亦復如是，空無所有而作有想、實
X36n0659_p0634b10║無有樂而作樂想、實無有人而作人想，唯有智人乃
X36n0659_p0634b11║能知之，得其真實。復次，善男子！如空聚落，或時有人、
X36n0659_p0634b12║或時無人；六入不爾，一向無人。何以故？性常空故。智
X36n0659_p0634b13║者所知，非是眼見。是故，菩薩觀內六入多諸怨害，修
X36n0659_p0634b14║八聖道不休、不息，猶如彼人畏四毒蛇、五旃陀羅、一
X36n0659_p0634b15║詐親善及六大賊，怖著正路。
X36n0659_p0634b16║空聚落者，即內六入，外世間聚，人所住處，無人故
X36n0659_p0634b17║空。六根即是我之栖託，求不可得故空。如人望舍，
X36n0659_p0634b18║謂內有人，比至進覓，都不見有。菩薩亦爾，觀於六
X36n0659_p0634b19║根皆空無我，但此六入即為六根，并外六塵。內外
X36n0659_p0634b20║十二六根，亦名六情，亦云六識。根以能生為義，情
X36n0659_p0634b21║從生識得名。然六根無情，識即有情，從能受名，故
X36n0659_p0634b22║云六情。識取和會，根塵和會，故能生識。
X36n0659_p0634b23║次合第五
X36n0659_p0634b24║六大賊者，即外六塵。菩薩摩訶薩觀此六塵如六大
X36n0659_p0634c01║賊。何以故？能劫一切諸善法故。如六大賊能劫一切
X36n0659_p0634c02║人民財寶；是六塵賊亦復如是，能劫一切眾生善財。
X36n0659_p0634c03║如六大賊若入人舍，則能劫奪現家所有，不擇好惡，
X36n0659_p0634c04║令巨富者忽然貧窮；是六塵賊亦復如是，若入人根，
X36n0659_p0634c05║則能劫奪一切善法，善法既盡，貧窮孤露，作一闡提。
X36n0659_p0634c06║是故，菩薩諦觀六塵如六大賊。復次，善男子！如六大
X36n0659_p0634c07║賊欲劫人時，要因內人，若無內人，則便中還；是六塵
X36n0659_p0634c08║賊亦復如是，欲劫善法，要因內有眾生知見、常、樂、我、
X36n0659_p0634c09║淨、不空等相，若內無有如是等相，六塵惡賊則不能
X36n0659_p0634c10║劫一切善法。有智之人內無是相，凡夫則有。是故，六
X36n0659_p0634c11║塵常來侵奪善法之財，不善護故，為其所劫。護者名
X36n0659_p0634c12║慧，有智之人能善防護，故不被劫。是故，菩薩觀是六
X36n0659_p0634c13║塵如六大賊，等無差別。復次，善男子！如六大賊能為
X36n0659_p0634c14║人民身心苦惱；是六塵賊亦復如是，常為眾生身心
X36n0659_p0634c15║苦惱。六大賊者，唯能劫人現在財物；是六塵賊常劫
X36n0659_p0634c16║眾生三世善財。六大賊者，夜則歡樂；六塵惡賊亦復
X36n0659_p0634c17║如是，處無明闇則得歡樂。是六大賊，唯有諸王乃能
X36n0659_p0634c18║遮止；六塵惡賊復如是，唯佛、菩薩乃能遮止。是六大
X36n0659_p0634c19║賊，凡欲劫奪，不擇端正、種姓、聰哲、多聞、博學、豪貴、貧
X36n0659_p0634c20║賤；六塵惡賊亦復如是，欲劫善法，不擇端正乃至貧
X36n0659_p0634c21║賤。是六大賊，雖有諸王截其手足，猶故不能令其心
X36n0659_p0634c22║息；六塵惡賊亦復如是，雖須陀洹、斯陀含、阿那含截
X36n0659_p0634c23║其手足，亦不能令不劫善法。如勇健人，乃能摧伏是
X36n0659_p0634c24║六大賊；諸佛、菩薩亦復如是，乃能摧伏六塵惡賊。譬
X36n0659_p0635a01║如有人，多諸種族，宗黨熾盛，則不為彼六賊所劫；眾
X36n0659_p0635a02║生亦爾，有善知識，不為六塵惡賊所劫。是六大賊，若
X36n0659_p0635a03║見人物則能偷劫；六塵不爾，若見、若知、若聞、若嗅、若
X36n0659_p0635a04║觸、若覺，皆悉能劫。六大賊者，唯能劫奪欲界人財，不
X36n0659_p0635a05║能劫奪色、無色界；六塵惡賊則不如是，能劫三界一
X36n0659_p0635a06║切善寶。是故，菩薩諦觀六塵過彼六賊。作是觀已，修
X36n0659_p0635a07║八聖道，直往不回。如彼怖人，畏四毒蛇、五旃陀羅、一
X36n0659_p0635a08║詐親善及六大賊，捨空聚落，涉路而去。
X36n0659_p0635a09║六賊即是六塵。賊從外來，劫人資財；六塵之賊，劫
X36n0659_p0635a10║人善法。但此六塵生三種法：四事能生細煩惱者，
X36n0659_p0635a11║名為四微；所生者麤，故名四大。言四事者，色、香、味、
X36n0659_p0635a12║觸，四大各四，亦不具四。五事生者，名為五欲。言五
X36n0659_p0635a13║事者，足一聲塵。六事生者，即名六塵，塵是滓累之
X36n0659_p0635a14║名。
X36n0659_p0635a15║次合第六一河。
X36n0659_p0635a16║路值一河者，即是煩惱。云何菩薩觀此煩惱猶如大
X36n0659_p0635a17║河？如彼駛河能漂香象；煩惱駛河亦復如是，能漂緣
X36n0659_p0635a18║覺。是故菩薩深觀煩惱猶如駛河。深難得底，故名為
X36n0659_p0635a19║河；邊不可得，故名為大，其中多有種種惡魚。煩惱大
X36n0659_p0635a20║河亦復如是，唯佛菩薩能得底故，故名極深；唯佛菩
X36n0659_p0635a21║薩得其邊故，故名廣大；常害一切癡眾生故，故名惡
X36n0659_p0635a22║魚。是故菩薩觀此煩惱猶如大河。如大河水能長一
X36n0659_p0635a23║切草木叢林；煩惱大河亦復如是，能長眾生二十五
X36n0659_p0635a24║有。是故菩薩觀此煩惱猶如大河。譬如有人墮大河
X36n0659_p0635b01║水，無有慙愧；眾生亦爾，墮煩惱河，無有慙愧。如墮河
X36n0659_p0635b02║者，未得其底，即便命終；墮煩惱河亦復如是，未盡其
X36n0659_p0635b03║底，周回輪轉二十五有。所言底者，名為空相。若有不修
X36n0659_p0635b04║如是空相，當知是人不得出離二十五有。一切眾生
X36n0659_p0635b05║不能善修空、無相故，常為煩惱駛河所漂。如彼大河
X36n0659_p0635b06║唯能壞身，不能漂沒一切善法；煩惱大河則不如是，
X36n0659_p0635b07║能壞一切身心善法。彼大暴河唯能漂沒欲界中人，
X36n0659_p0635b08║煩惱大河乃能漂沒三界人天。世間大河運動手足
X36n0659_p0635b09║則到彼岸，煩惱大河唯有菩薩因六波羅蜜乃能得
X36n0659_p0635b10║度。如大河水難可得度，煩惱大河亦復如是難可得
X36n0659_p0635b11║度。云何名為難可得度？乃至十住諸大菩薩猶故未
X36n0659_p0635b12║能畢竟得度，唯有諸佛乃畢竟度，是故名為難可得
X36n0659_p0635b13║度。譬如有人為河所漂，不能修習毫𨤲善法；眾生亦
X36n0659_p0635b14║爾，為煩惱河所漂沒者，亦復不能修習善法。如人墮
X36n0659_p0635b15║河為水所漂，餘有力者則能拔濟；墮煩惱河為一闡
X36n0659_p0635b16║提，聲聞、緣覺乃至諸佛不能救濟。世間大河劫盡之
X36n0659_p0635b17║時，七日竝照能令枯涸；煩惱大河則不如是，聲聞、緣
X36n0659_p0635b18║覺雖修七覺猶不能乾。是故菩薩觀諸煩惱猶如暴
X36n0659_p0635b19║河。譬如彼人畏四毒蛇、五旃陀羅、一詐親善及六大
X36n0659_p0635b20║賊，捨空聚落隨路而去。
X36n0659_p0635b21║河是煩惱。但此開二河，六河不暇併述，有生死河、
X36n0659_p0635b22║涅槃河、善法河、佛性河（云云）。但此經中三河不同，
X36n0659_p0635b23║師子中明生死河，迦葉中明涅槃河，此中明煩惱
X36n0659_p0635b24║河。
X36n0659_p0635c01║既至河上取草為筏下，合第七譬。
X36n0659_p0635c02║既至河上取草為筏者，菩薩亦爾，畏四大蛇、五陰旃
X36n0659_p0635c03║陀羅、愛詐親善、六入空聚、六塵惡賊，至煩惱河，修戒、
X36n0659_p0635c04║定、慧、解脫、解脫知見、六波羅蜜、三十七品以為船筏，
X36n0659_p0635c05║依乘此筏度煩惱河。
X36n0659_p0635c06║戒、定、智慧，以為三品。
X36n0659_p0635c07║到於彼岸下，合第八、到彼岸，譬常樂涅槃。
X36n0659_p0635c08║到於彼岸，常樂涅槃。菩薩修行大涅槃者，作是思惟：
X36n0659_p0635c09║我若不能忍受如是身苦、心苦，則不能令一切眾生
X36n0659_p0635c10║度煩惱河。以是思惟，雖有如是身、心苦惱，默然忍受；
X36n0659_p0635c11║以忍受故，則不生漏。
X36n0659_p0635c12║如是菩薩尚無諸漏，況佛如來而當有漏？是故諸佛
X36n0659_p0635c13║不名有漏。
X36n0659_p0635c14║云何如來非無漏下，第二、釋非無漏半句。
X36n0659_p0635c15║云何如來非無漏耶？如來常行有漏中故。有漏即是
X36n0659_p0635c16║二十五有，是故聲聞、凡夫之人言佛有漏，諸佛如來
X36n0659_p0635c17║真實無漏。
X36n0659_p0635c18║文云如來常行有漏者，數人云：有漏、無漏，逐境為
X36n0659_p0635c19║判。若緣漏境，名為有漏；緣無漏境，即名無漏。此中
X36n0659_p0635c20║明如來有漏，似數人解。何故爾？文云如來常行有
X36n0659_p0635c21║漏，有漏即二十五有，故知是從二十五有境為名。
X36n0659_p0635c22║論人從心，何時逐境？我體清淨無煩惱時，雖緣漏
X36n0659_p0635c23║境，心不成漏。此之兩解，為鬬諍本。此中具明如來
X36n0659_p0635c24║非有漏、非無漏。非有漏者，乃明如來無復諸漏；非
X36n0659_p0636a01║無漏者，明佛猶有漏。此漏、無漏，欲明佛是非有漏、
X36n0659_p0636a02║非無漏。漏、無漏雙非，何曾云是有漏、無漏？
X36n0659_p0636a03║善男子！以是因緣下，第三、結不定。
X36n0659_p0636a04║善男子！以是因緣，諸佛如來無有定相。善男子！是故，
X36n0659_p0636a05║犯四重禁、謗方等經及一闡提悉皆不定。
X36n0659_p0636a06║爾時德王下，第三、領解（云云）。
X36n0659_p0636a07║爾時，光明徧照高貴德王菩薩摩訶薩言：如是，如是，
X36n0659_p0636a08║誠如聖言，一切諸法悉皆不定。以不定故，當知如來
X36n0659_p0636a09║亦不畢竟入於涅槃。
X36n0659_p0636a10║如佛上說下，第二、德王更請答上果問者，前問既
X36n0659_p0636a11║遠，故重牒之。就上第二、雙問因果中，先雙答因果，
X36n0659_p0636a12║次別答因果。別答中如來既廣答因竟，今德王更
X36n0659_p0636a13║騰果問。文為二：先、騰果問；
X36n0659_p0636a14║如佛上說：菩薩摩訶薩修大涅槃，聞不聞中有涅槃、
X36n0659_p0636a15║有大涅槃。云何涅槃？云何大涅槃？
X36n0659_p0636a16║爾時佛讚下，第二、如來答。又二：一、歎問；二、正答。
X36n0659_p0636a17║爾時，佛讚光明徧照高貴德王菩薩摩訶薩言：善哉，
X36n0659_p0636a18║善哉！善男子！若有菩薩得念總持，乃能如汝之所咨
X36n0659_p0636a19║問。
X36n0659_p0636a20║初但歎問，即有二意：一歎其有憶持不忘，既經長
X36n0659_p0636a21║時猶憶前問能請佛答，故是得念總持之力。二者
X36n0659_p0636a22║此涅槃中多有所含，汝今併欲而總持之，是故復
X36n0659_p0636a23║云得念總持。
X36n0659_p0636a24║如世人言下，第二、正答。又二：一者、舉大小相對是
X36n0659_p0636b01║就相待義答；二者、就絕待義答其大涅槃問。初明
X36n0659_p0636b02║相待即有十對。絕待義者，如下文中譬如虗空不
X36n0659_p0636b03║因小空名為大空，涅槃亦爾不因小相名為大相。
X36n0659_p0636b04║就相待中二：先舉十對以為十譬，次合。
X36n0659_p0636b05║善男子，如世人言，有海大海，有河大河，有山大山，有
X36n0659_p0636b06║地大地，有城大城，有眾生大眾生，有王大王，有人大
X36n0659_p0636b07║人，有天天中天，有道大道。
X36n0659_p0636b08║合中為二：先總合，次別舉譬帖合。總合又兩：先列
X36n0659_p0636b09║大小兩章門。
X36n0659_p0636b10║涅槃亦爾，有涅槃，有大涅槃。
X36n0659_p0636b11║次云何涅槃下釋兩章，先釋小，次釋大。初釋小又
X36n0659_p0636b12║二：先舉五事少分有滅苦之義名為涅槃，非大涅
X36n0659_p0636b13║槃。
X36n0659_p0636b14║云何涅槃？善男子！如人饑餓得少飯食名為安樂，如
X36n0659_p0636b15║是安樂亦名涅槃；如病得差則得安樂，如是安樂亦
X36n0659_p0636b16║名涅槃；如人怖畏得歸依處則得安樂，如是安樂亦
X36n0659_p0636b17║名涅槃；如貧窮人獲七寶物則得安樂，如是安樂亦
X36n0659_p0636b18║名涅槃；如人觀骨不起貪欲則得安樂，如是安樂亦
X36n0659_p0636b19║名涅槃。如是涅槃不得名為大涅槃也。何以故？以饑
X36n0659_p0636b20║渴故、病故、怖故、貧故、生貪著故，是名涅槃，非大涅槃。
X36n0659_p0636b21║若凡夫人下，第二、舉斷伏之滅名為涅槃。先出凡
X36n0659_p0636b22║聖兩章門。
X36n0659_p0636b23║善男子！若凡夫人，及以聲聞，
X36n0659_p0636b24║次釋中二：先釋，次釋成。
X36n0659_p0636c01║或因世俗，或因聖道，斷欲界結則得安樂，如是安樂
X36n0659_p0636c02║亦名涅槃，不得名為大涅槃也。能斷初禪，乃至能斷
X36n0659_p0636c03║非想非非想處結則得安樂，如是安樂亦名涅槃，不
X36n0659_p0636c04║得名為大涅槃也。
X36n0659_p0636c05║初從或因世俗下，釋上凡夫；或因聖道下，釋上聲
X36n0659_p0636c06║聞。世俗即是外道得禪伏惑之人，聖道即是小乘
X36n0659_p0636c07║斷惑之人。
X36n0659_p0636c08║何以故下。二、釋成上兩。
X36n0659_p0636c09║何以故？還生煩惱有習氣故。云何名為煩惱習氣？聲
X36n0659_p0636c10║聞、緣覺有煩惱氣，所謂我身、我衣、我去、我來、我說、我
X36n0659_p0636c11║聽，諸佛如來入於涅槃，涅槃之性無我、無樂，唯有常、
X36n0659_p0636c12║淨，是則名為煩惱習氣。佛、法、眾僧有差別相，如來畢
X36n0659_p0636c13║竟入於涅槃，聲聞、緣覺、諸佛如來所得涅槃等無差
X36n0659_p0636c14║別。以是義故，二乘所得非大涅槃。何以故？無常、樂、我、
X36n0659_p0636c15║淨故。
X36n0659_p0636c16║還生煩惱，即釋凡夫。有習氣者，即釋小乘。次文中
X36n0659_p0636c17║具出習氣之義，通論十使皆有習氣，如舍利弗、難
X36n0659_p0636c18║陀、畢陵伽等（云云）。今偏就我見，明習無我無樂，唯
X36n0659_p0637a01║有常淨。無我樂者，此是與其常淨，奪則皆無常樂
X36n0659_p0637a02║我淨。
X36n0659_p0637a03║常樂我淨下，此三句合十二字，釋上大涅槃章門。
X36n0659_p0637a04║常樂我淨，乃得名為大涅槃也。
X36n0659_p0637a05║善男子！譬如下，第二、舉譬帖合。上有十譬合，但別
X36n0659_p0637a06║合七，餘三則兼合。王、城、地三事共一合，此三事相
X36n0659_p0637a07║兼，王即有城、城即有地，義勢相隨，人天又共合。於
X36n0659_p0637a08║別合中，先合海。
X36n0659_p0637a09║善男子！譬如有處能受眾流，名為大海；隨有聲聞、緣
X36n0659_p0637a10║覺、菩薩、諸佛如來所入之處，名大涅槃；四禪、三三昧、
X36n0659_p0637a11║八背捨、八勝處、十一切處，隨能攝取如是無量諸善
X36n0659_p0637a12║法者，名大涅槃。
X36n0659_p0637a13║次合河
X36n0659_p0637a14║善男子！譬如有河，第一香象不能得底，則名為大。聲
X36n0659_p0637a15║聞、緣覺至十住菩薩不見佛性，名為涅槃，非大涅槃。
X36n0659_p0637a16║若能了了見於佛性，則得名為大涅槃也。是大涅槃，
X36n0659_p0637a17║唯大象王能盡其底。大象王者，謂諸佛也。
X36n0659_p0637a18║三合山
X36n0659_p0637a19║善男子！若摩訶那伽及鉢建陀大力士等，經歷多時
X36n0659_p0637a20║所不能上，乃名大山；聲聞、緣覺及諸菩薩摩訶那伽
X36n0659_p0637a21║大力士等所不能見，如是乃名大涅槃也。
X36n0659_p0637a22║摩訶那伽鉢建提者，大論云：大龍、大象、天中力士。
X36n0659_p0637a23║梁武翻為極牡。
X36n0659_p0637a24║隨小王下，第四、併合三譬，大王大城等也。
X36n0659_p0637b01║復次，善男子！隨有小王之所住處名為小城，轉輪聖
X36n0659_p0637b02║王所住之處乃名大城，聲聞、緣覺、八萬、六萬、四萬、二
X36n0659_p0637b03║萬、一萬住處名為涅槃，無上法主聖王住處乃得名
X36n0659_p0637b04║為大般涅槃，以是故名大般涅槃。
X36n0659_p0637b05║四種兵下，第五、合前第七眾生大眾生譬。
X36n0659_p0637b06║善男子！譬如有人見四種兵不生怖畏，當知是人名
X36n0659_p0637b07║大眾生。若有眾生於三惡道、煩惱、惡業不生怖畏，而
X36n0659_p0637b08║能於中廣度眾生，當知是人得大涅槃。
X36n0659_p0637b09║若有人能下。六、併合前人大人、天大天兩譬。
X36n0659_p0637b10║若有人能供養父母，恭敬沙門及婆羅門，修治善法，
X36n0659_p0637b11║所言誠實，無有欺誑，能忍諸惡，惠施貧乏，名大丈夫。
X36n0659_p0637b12║菩薩亦爾，有大慈悲憐憫一切，於諸眾生猶如父母，
X36n0659_p0637b13║能度眾生於生死河。
X36n0659_p0637b14║普示眾生一實下，七、合前有道大道。
X36n0659_p0637b15║普示眾生一實之道，是則名為大般涅槃。
X36n0659_p0637b16║大名不可思議下，第二、釋大涅槃，即絕待釋。又二：
X36n0659_p0637b17║先總、次別。初、總釋，又二：初、明不可說。
X36n0659_p0637b18║善男子！大名不可思議。若不可思議，一切眾生所不
X36n0659_p0637b19║能信，是則名為大般涅槃；唯佛、菩薩之所見故，名大
X36n0659_p0637b20║涅槃。
X36n0659_p0637b21║次可說：
X36n0659_p0637b22║以何因緣復名為大？以無量因緣然後乃得，故名為
X36n0659_p0637b23║大。善男子！如世間人以多因緣之所得者則名為大；
X36n0659_p0637b24║涅槃亦爾，以多因緣之所得故，故名為大。
X36n0659_p0637c01║次別釋中但約三德不言常者，二義：一云前開宗
X36n0659_p0637c02║廣明常竟故略不言，二云名字品云所言大者名
X36n0659_p0637c03║之為常，此更明大不復言常。就三德中亦各有二：
X36n0659_p0637c04║初大我中二者，先不可思議釋大，次多因緣釋大，
X36n0659_p0637c05║即可說不可說也。
X36n0659_p0637c06║云何復名為大涅槃？有大我故名大涅槃。涅槃無我，
X36n0659_p0637c07║大自在故名為大我。云何名為大自在耶？有八自在
X36n0659_p0637c08║則名為我。何等為八？一者能示一身以為多身，身數
X36n0659_p0637c09║大小猶如微塵，充滿十方無量世界。如來之身實非
X36n0659_p0637c10║微塵，以自在故現微塵身。如是自在則為大我。二者
X36n0659_p0637c11║示一塵身滿於三千大千世界。如來之身實不滿於
X36n0659_p0637c12║大千世界。何以故？以無閡故，直以自在故滿三千大
X36n0659_p0637c13║千世界。如是自在名為大我。三者能以滿此三千大
X36n0659_p0637c14║千世界之身，輕舉飛空過於二十恒河沙等諸佛世
X36n0659_p0637c15║界而無障閡。如來之身實無輕重，以自在故能為輕
X36n0659_p0637c16║重。如是自在名為大我。四者以自在故而得自在。云
X36n0659_p0637c17║何自在？如來一心安住不動，所可示化無量形類各
X36n0659_p0637c18║令有心。如來有時或造一事，而令眾生各各成辨。如
X36n0659_p0638a01║來之身常住一土，而令他土一切悉見。如是自在名
X36n0659_p0638a02║為大我。五者根自在故。云何名為根自在耶？如來一
X36n0659_p0638a03║根亦能見色、聞聲、嗅香、別味、覺觸、知法，如來六根亦
X36n0659_p0638a04║不見色、聞聲、嗅香、別味、覺觸、知法。以自在故令根自
X36n0659_p0638a05║在，如是自在名為大我。六者、以自在故得一切法。如
X36n0659_p0638a06║來之心亦無得想。何以故？無所得故。若是有者可名
X36n0659_p0638a07║為得，實無所有云何名得？若使如來計有得想，是則
X36n0659_p0638a08║諸佛不得涅槃，以無得故名得涅槃。以自在故得一
X36n0659_p0638a09║切法，得諸法故名為大我。七者、說自在故。如來演說
X36n0659_p0638a10║一切之義，經無量劫義亦不盡，所謂若戒、若定、若施、
X36n0659_p0638a11║若慧。如來爾時都不生念我說彼聽，亦復不生一偈
X36n0659_p0638a12║之想。世間之人若四句為偈，隨世俗故說名為偈。一
X36n0659_p0638a13║切法性亦無有說，以自在故如來演說，以演說故名
X36n0659_p0638a14║為大我。八者、如來徧滿一切諸處猶如虗空，虗空之
X36n0659_p0638a15║性不可得見，如來亦爾實不可見，以自在故令一切
X36n0659_p0638a16║見。如是自在名為大我，如是大我名大涅槃，以是義
X36n0659_p0638a17║故名大涅槃。
X36n0659_p0638a18║今文中云：有大我故名大涅槃。又云：涅槃無我，舊
X36n0659_p0638a19║有二解：一云無我者，絕名冥真故涅槃無我，俗諦
X36n0659_p0638a20║寄名故涅槃有我。二云無我者，涅槃中無我者無
X36n0659_p0638a21║生死妄我，有我者有常樂之我。觀師難此二解，若
X36n0659_p0638a22║絕名冥真名無我者，亦應絕名冥真名為無常。彼
X36n0659_p0638a23║解云：不得無常，涅槃是常，故以冥真四絕名為無
X36n0659_p0638a24║我，更竝冥真四絕故無常（云云）。難次家云：既言無
X36n0659_p0638b01║生死中我，亦應無生死中常。彼即反難：生死中何
X36n0659_p0638b02║處有常？即應反問：生死中何得有我？彼若解云：生
X36n0659_p0638b03║死無真我而有假我者，又竝無凝然常、有相續常。
X36n0659_p0638b04║若爾，非但無生死之我，亦無生死之常，竝之無窮。
X36n0659_p0638b05║八自在者，一一多、二小大、三輕重、四色心、五根、六
X36n0659_p0638b06║得、七說、八見，如文。
X36n0659_p0638b07║復次譬如寶藏下，第二、釋多因緣故名大我。
X36n0659_p0638b08║復次，善男子！譬如寶藏，多諸珍異，種種具足，故名大
X36n0659_p0638b09║藏。諸佛、如來甚深奧藏亦復如是，多諸奇異，具足無
X36n0659_p0638b10║缺，名大涅槃。復次，善男子！無邊之物乃名為大；涅槃
X36n0659_p0638b11║無邊，是故名大。
X36n0659_p0638b12║次大樂又二：一明不可說大樂，次世間下明多因
X36n0659_p0638b13║緣大樂。初文釋四樂，於中初樂之中有三：復次明
X36n0659_p0638b14║無苦無樂之樂。
X36n0659_p0638b15║復次，善男子！有大樂故，名大涅槃。涅槃無樂，以四樂
X36n0659_p0638b16║故，名大涅槃。何等為四？一者、斷諸樂故。不斷樂者則
X36n0659_p0638b17║名為苦，若有苦者不名大樂。以斷樂故則無有苦，無
X36n0659_p0638b18║苦、無樂乃名大樂。涅槃之性無苦、無樂，是故涅槃名
X36n0659_p0638b19║為大樂。以是義故，名大涅槃。復次，善男子！樂有二種：
X36n0659_p0638b20║一者、凡夫，二者、諸佛。凡夫之樂無常、敗壞，是故無樂；
X36n0659_p0638b21║諸佛常、樂，無有變異，故名大樂。復次，善男子！有三種
X36n0659_p0638b22║受：一者、苦受，二者、樂受，三者、不苦不樂受。不苦不樂
X36n0659_p0638b23║是亦為苦，涅槃雖同不苦不樂，然名大樂。以大樂故，
X36n0659_p0638b24║名大涅槃。
X36n0659_p0638c01║二、大寂靜下，即是明無喧無靜，名大寂靜，名之為
X36n0659_p0638c02║樂。
X36n0659_p0638c03║二者、大寂靜故名為大樂。涅槃之性是大寂靜。何以
X36n0659_p0638c04║故？遠離一切憒閙法故，以大寂靜名大涅槃。
X36n0659_p0638c05║三、一切下，釋非知非無知。乃名大知，名之為樂。
X36n0659_p0638c06║三者、一切知故名為大樂，非一切知不名大樂。諸佛
X36n0659_p0638c07║如來一切知故名為大樂，以大樂故名大涅槃。
X36n0659_p0638c08║四、釋身不壞者。
X36n0659_p0638c09║四者、身不壞故名為大樂，身若可壞則不名樂。如來
X36n0659_p0638c10║之身金剛無壞，非煩惱身、無常之身，故名大樂。以大
X36n0659_p0638c11║樂故，名大涅槃。
X36n0659_p0638c12║即是非生死、非涅槃之身，是故不壞，名為大樂。
X36n0659_p0638c13║次世間名字下，第二、釋有因緣。還對無緣以之為
X36n0659_p0638c14║釋，故分有因、無因二文釋之。先明有因緣，次辨無
X36n0659_p0638c15║因緣。涅槃即同無有因緣，還是前絕待之意。
X36n0659_p0638c16║善男子！世間名字或有因緣、或無因緣。有因緣者，如
X36n0659_p0638c17║舍利弗母名舍利，因母立字，故名舍利弗；如摩鍮羅
X36n0659_p0638c18║道人生摩鍮羅國，因國立名，故名摩鍮羅；如目楗連，
X36n0659_p0638c19║目楗連者即是姓也，因姓立名，故名目楗連；如我生
X36n0659_p0638c20║於瞿曇種姓，因姓立名，稱為瞿曇；如毗舍佉道人，毗
X36n0659_p0638c21║舍佉者即是星名，因星為名，名毗舍佉；如有六指，因
X36n0659_p0638c22║六指故，名六指人；如佛奴、天奴，因佛、因天，故名佛奴、
X36n0659_p0638c23║天奴；因溼主故，故名溼生；如因聲故，名為迦迦羅，名
X36n0659_p0638c24║究究羅、呾呾羅。如是等名，是因緣名。
X36n0659_p0639a01║初有因緣中云：迦迦者，烏聲。究究者，鷄聲。怛怛者，
X36n0659_p0639a02║雉聲。
X36n0659_p0639a03║無因緣者，如蓮華、地、水、火、風、虗空；如曼陀婆，一名二
X36n0659_p0639a04║實，一名殿堂，二名飲漿，堂不飲漿亦復得名為曼陀
X36n0659_p0639a05║婆；如薩婆車多，名為蛇蓋，實非蛇蓋，是名無因強立
X36n0659_p0639a06║名字；如坁羅婆夷，名為食油，實不食油，強為立名，名
X36n0659_p0639a07║為食油，是名無因強立名字。善男子，是大涅槃亦復
X36n0659_p0639a08║如是，無有因緣強為立名。善男子，譬如虗空，不因小
X36n0659_p0639a09║空名為大也；涅槃亦爾，不因小相名大涅槃。
X36n0659_p0639a10║次無因緣中云曼陀等者，河西云：曼陀婆者，梵本
X36n0659_p0639a11║一音二物：一者高座敝堂，二者藥湯。而出經者言：
X36n0659_p0639a12║殿堂飲漿。薩婆車多云：似馬芹，一音二名。坁羅婆
X36n0659_p0639a13║夷是鸚雀，亦一音二名。
X36n0659_p0639a14║次有法不可稱量下，第三、就不可量釋淨。
X36n0659_p0639a15║善男子！譬如有法不可稱量、不可思議，故名為大。涅
X36n0659_p0639a16║槃亦爾，不可稱量、不可思議，故得名為大般涅槃。
X36n0659_p0639a17║初釋中，文多因緣，但是文略。
X36n0659_p0639a18║次以純淨，故名為大。
X36n0659_p0639a19║以純淨故，名大涅槃。
X36n0659_p0639a20║後釋淨義。
X36n0659_p0639a21║云何純淨？淨有四種。何等為四？一者二十五有名為
X36n0659_p0639a22║不淨，能永斷故得名為淨。淨即涅槃，如是涅槃亦得
X36n0659_p0639a23║名有，而是涅槃實非是有，諸佛如來隨世俗故說涅
X36n0659_p0639a24║槃有。譬如世人非父言父、非母言母，實非父母而言
X36n0659_p0639b01║父母。涅槃亦爾，隨世俗故說言諸佛有大涅槃。二者
X36n0659_p0639b02║業清淨故，一切凡夫業不清淨故無涅槃。諸佛如來
X36n0659_p0639b03║業清淨故故名大淨，以大淨故名大涅槃。三者身清
X36n0659_p0639b04║淨故，身若無常則名不淨。如來身常故名大淨，以大
X36n0659_p0639b05║淨故名大涅槃。四者心清淨故，心若有漏名曰不淨。
X36n0659_p0639b06║佛心無漏故名大淨，以大淨故名大涅槃。
X36n0659_p0639b07║凡舉四淨義，如文。
X36n0659_p0639b08║善男子是名下大章，第三、總結也。
X36n0659_p0639b09║善男子！是名善男子、善女人修行如是大涅槃經具
X36n0659_p0639b10║足成就初分功德。
X36n0659_p0639b11║大般涅槃經卷第二十一
X36n0659_p0639b12║涅槃經疏卷第九
X36n0659_p0639b13║日東　天台沙門本純　分會
X36n0659_p0639b14║
X36n0659_p0639b15║南本大般涅槃經會疏卷第二十一