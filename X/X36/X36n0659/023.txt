X36n0659_p0652a07║
X36n0659_p0652a08║
X36n0659_p0652a09║
X36n0659_p0652a10║南本大般涅槃經會疏卷第二十三
X36n0659_p0652a11║
X36n0659_p0652a12║大般涅槃經高貴德王菩薩品之五（卷第二十三）
X36n0659_p0652a13║北涼　天竺三藏　曇無讖　譯
X36n0659_p0652a14║晉　沙門　慧嚴　慧觀
X36n0659_p0652a15║　謝靈運　重治
X36n0659_p0652a16║德王品之五
X36n0659_p0652a17║起卷明第七功德開善用，此下兩功德為第二周。
X36n0659_p0652a18║由近善友初聞正法於位則淺下，第八功德九事
X36n0659_p0652a19║為體，辨心慧解脫明義深極。今謂不爾，悉是初證
X36n0659_p0652a20║不聞聞時所獲功德，佛作第七第八番說，明其洞
X36n0659_p0652a21║識涅槃近因之法，堪為眾生作善知識，那忽棄其
X36n0659_p0652a22║內德化他之功，而作外求師範自行之解？縱令自
X36n0659_p0652a23║求善知識者，亦是寄事而表於理。例如淨名念佛
X36n0659_p0652a24║之時，師子響等皆來說法，說已而去。如此知識聞
X36n0659_p0652b01║法思修，何得是淺？就文為三：初標章，次釋，三結。
X36n0659_p0652b02║復次，善男子！云何菩薩摩訶薩修大涅槃微妙經典
X36n0659_p0652b03║具足成就第七功德？
X36n0659_p0652b04║標如文。
X36n0659_p0652b05║次釋又二：初明四事，二論義。初又二：一標章，二解
X36n0659_p0652b06║釋。標章又三：一明是，二舉非，三正列名。
X36n0659_p0652b07║善男子！菩薩摩訶薩修大涅槃微妙經典，作是思惟：
X36n0659_p0652b08║何法能為大般涅槃而作近因？菩薩即知有四種法
X36n0659_p0652b09║為大涅槃而作近因。
X36n0659_p0652b10║明是如文。
X36n0659_p0652b11║若言勤修一切苦行是大般涅槃近因緣者，是義不
X36n0659_p0652b12║然。所以者何？若離四法得涅槃者，無有是處。
X36n0659_p0652b13║次舉苦行非中兩解：一云、外道無益苦行；二云、只
X36n0659_p0652b14║佛法中直修苦行，不能得道。要須慧品為正，餘行
X36n0659_p0652b15║相資。
X36n0659_p0652b16║三、列名如文。
X36n0659_p0652b17║何等為四？一者、親近善友，二者、專心聽法，三者、繫念
X36n0659_p0652b18║思惟，四者、如法修行。
X36n0659_p0652b19║譬如有人下，第二、解釋。又二：先總釋，後別釋。初總
X36n0659_p0652b20║中舉三譬：初兩譬菩薩，後一譬凡夫。初菩薩譬中，
X36n0659_p0652b21║初譬自行亦具四事，菩薩居因聖法未滿，亦須善
X36n0659_p0652b22║友聽法修行（云云）；次一譬譬菩薩化他，化他亦具
X36n0659_p0652b23║四事，諸佛起發如教奉行（云云）；後譬譬凡夫，凡夫
X36n0659_p0652b24║罪重故言如癩（云云）。如是三譬一一有合。
X36n0659_p0652c01║善男子，譬如有人身遇眾病，若熱若冷，虗勞下瘧，眾
X36n0659_p0652c02║邪鬼毒，至良醫所，良醫即為隨病說藥。是人至心善
X36n0659_p0652c03║受醫教，隨教合藥，如法服之，服已病愈，身得安樂。
X36n0659_p0652c04║初譬中，熱譬愛，冷譬癡，勞譬慢，下譬瞋，瘧譬疑，眾
X36n0659_p0652c05║邪通譬五利（云云）。問：菩薩利鈍俱盡，寧有此病？答：
X36n0659_p0652c06║寄通指別耳。菩薩別惑，至佛方盡，寧得無病？私云：
X36n0659_p0652c07║通別之惑，名同體異。
X36n0659_p0652c08║有病之人，譬諸菩薩。大良醫者，譬善知識。良醫所說，
X36n0659_p0652c09║譬方等經。善受醫教，譬善思惟方等經義。隨教合藥，
X36n0659_p0652c10║譬如法修行三十七助道之法。病除愈者，譬滅煩惱。
X36n0659_p0652c11║得安樂者，譬得涅槃常樂我淨。
X36n0659_p0652c12║善男子！譬如有王，欲如法治，令民安樂，咨諸智臣：其
X36n0659_p0652c13║法云何？諸臣即以先王舊法而為說之。王既聞已，至
X36n0659_p0652c14║心信行，如法治國，無諸怨敵，是故令民安樂無患。
X36n0659_p0652c15║善男子！王者，譬諸菩薩；諸智臣者，譬善知識；智臣為
X36n0659_p0652c16║王所說治法，譬十二部經；王既聞已，至心信行，譬諸
X36n0659_p0652c17║菩薩繫心思惟十二部經所有深義；如法治國，譬諸
X36n0659_p0652c18║菩薩如法修行，所謂六波羅蜜；以能修習六波羅蜜
X36n0659_p0653a01║故，無諸怨敵，譬諸菩薩已離諸結、煩惱、惡賊；得安樂
X36n0659_p0653a02║者，譬諸菩薩得大涅槃常、樂、我、淨。
X36n0659_p0653a03║善男子，譬如有人遇惡癩病，有善知識而語之言：汝
X36n0659_p0653a04║若能至須彌山邊，病可得差。所以者何？彼有良藥，味
X36n0659_p0653a05║如甘露，若能服者，病無不差。其人至心信是事已，即
X36n0659_p0653a06║往彼山采服甘露，其病除愈，身得安樂。
X36n0659_p0653a07║惡癩病者，譬諸凡夫。善知識者，譬諸菩薩摩訶薩等。
X36n0659_p0653a08║至心信受，譬四無量心。須彌山者，譬八聖道。甘露味
X36n0659_p0653a09║者，譬於佛性。癩病除愈，譬滅煩惱。得安樂者，譬得涅
X36n0659_p0653a10║槃常樂我淨。
X36n0659_p0653a11║譬如畜弟子下，第二、別釋四事，又二：先略、後廣。初
X36n0659_p0653a12║略釋知識，又四：先稱歎，有譬有合，如文。
X36n0659_p0653a13║善男子，譬如有人畜諸弟子聰明大智，是人晝夜常
X36n0659_p0653a14║教不倦。
X36n0659_p0653a15║諸菩薩等亦復如是，一切眾生有信不信，而常教化
X36n0659_p0653a16║無有疲厭。
X36n0659_p0653a17║善知識者下，第二、出其人。
X36n0659_p0653a18║善男子！善知識者，所謂佛、菩薩、辟支佛、聲聞人中信
X36n0659_p0653a19║方等者。
X36n0659_p0653a20║人有五別：一、菩薩，二、佛，三、緣覺，四、聲聞，五、人中信
X36n0659_p0653a21║者。
X36n0659_p0653a22║何故名為下，第三、辨其位。初、明五位：一、教離惡行
X36n0659_p0653a23║善；二、如說如行；三、修菩提；四、行戒施；五、不自為為
X36n0659_p0653a24║他。或以配前五人，未必須爾。
X36n0659_p0653b01║何故名為善知識耶？善知識者，能教眾生遠離十惡、
X36n0659_p0653b02║修行十善，以是義故名善知識。
X36n0659_p0653b03║復次，善知識者，如法而說，如說而行。云何名為如法
X36n0659_p0653b04║而說，如說而行？自不殺生，教人不殺，乃至自行正見，
X36n0659_p0653b05║教人正見，若能如是，則得名為真善知識。
X36n0659_p0653b06║自修菩提，亦能教人修行菩提，以是義故，名善知識。
X36n0659_p0653b07║自能修行信、戒、布施、多聞、智慧，亦能教人信、戒、布施、
X36n0659_p0653b08║多聞、智慧，復以是義名善知識。
X36n0659_p0653b09║善知識者，有善法故。何等善法？所作之事不求自樂，
X36n0659_p0653b10║常為眾生而求安樂，見他有過不訟其短，口常宣說
X36n0659_p0653b11║淳善之事，以是義故名善知識。
X36n0659_p0653b12║如空中下，第四、得善知識益。
X36n0659_p0653b13║善男子！如空中月，從初一日至十五日漸漸增長。善
X36n0659_p0653b14║知識者亦復如是，令諸學人漸遠惡法、增長善法。善
X36n0659_p0653b15║男子！若有親近善知識者，本未有戒、定、慧、解脫、解脫
X36n0659_p0653b16║知見即便有之，未具足者則得增廣。何以故？以其親
X36n0659_p0653b17║近善知識故。因是親近，復得了達十二部經甚深之
X36n0659_p0653b18║義。
X36n0659_p0653b19║夫初月雖不可見，不得言無。初近知識，謂未有益，
X36n0659_p0653b20║而實已潤。
X36n0659_p0653b21║若能聽下，是第二、釋聽法人，又二：先聽三經，後得
X36n0659_p0653b22║三解。
X36n0659_p0653b23║若能聽是十二部經甚深義者，名為聽法。聽法者則
X36n0659_p0653b24║是大乘方等經典，聽方等經名真聽法，真聽法者即
X36n0659_p0653c01║是聽受大涅槃經。大涅槃中聞有佛性，如來畢竟不
X36n0659_p0653c02║般涅槃，是故名為專心聽法。
X36n0659_p0653c03║三經者，謂十二部方等大乘。此經尋此文意，似如
X36n0659_p0653c04║一化初中後教（云云）。
X36n0659_p0653c05║次專心聽法下，明三解。
X36n0659_p0653c06║專心聽法名八聖道，以八聖道能斷貪欲、瞋恚、愚癡
X36n0659_p0653c07║故名聽法。夫聽法者名十一空，以此諸空於一切法
X36n0659_p0653c08║不作相貌。夫聽法者名初發心乃至究竟阿耨多羅
X36n0659_p0653c09║三藐三菩提心，以因初心得大涅槃，不以聞故得大
X36n0659_p0653c10║涅槃，以修習故得大涅槃。
X36n0659_p0653c11║謂八聖道、十一空、大涅槃。有人以三解對前三教，
X36n0659_p0653c12║今明未必全爾，於一一教中具生三解，文以修習
X36n0659_p0653c13║故得大涅槃，若有能修八聖道者，即見佛性得大
X36n0659_p0653c14║涅槃，徒聞涅槃不修習者，豈有能得三菩提耶？
X36n0659_p0653c15║譬如病人下，釋第三思惟。
X36n0659_p0653c16║善男子！譬如病人，雖聞醫教及藥名字不能愈病，要
X36n0659_p0653c17║以服故乃得除差；雖聽十二深因緣法，不能斷滅一
X36n0659_p0653c18║切煩惱，要以繫念善思惟故能得除斷。是名第三繫
X36n0659_p0654a01║念思惟。復以何義名繫念思惟？所謂三三昧：空三昧、
X36n0659_p0654a02║無相三昧、無作三昧。空者，於二十五有不見一實；無
X36n0659_p0654a03║作者，於二十五有不作願求；無相者，無有十相，所謂
X36n0659_p0654a04║色相、聲相、香相、味相、觸相、生相、住相、滅相、男相、女相。
X36n0659_p0654a05║修習如是三三昧者，是名菩薩繫念思惟。
X36n0659_p0654a06║下文以五塵四相無常為十相，今以五塵三相男
X36n0659_p0654a07║女為十，只是教門不同。
X36n0659_p0654a08║云何名如法下，釋第四如文。
X36n0659_p0654a09║云何名為如法修行？如法修行即是修行檀波羅蜜
X36n0659_p0654a10║乃至般若波羅蜜，知陰、入、界真實之相，亦知聲聞、緣
X36n0659_p0654a11║覺、諸佛同於一道而般涅槃。法者即是常、樂、我、淨，不
X36n0659_p0654a12║生、不老，不病、不死，不饑、不渴，不苦、不惱，不退、不沒。善
X36n0659_p0654a13║男子！解大涅槃甚深義者，則知諸佛終不畢竟入於
X36n0659_p0654a14║涅槃。
X36n0659_p0654a15║善男子！第一、真實下，第二、廣釋四法。亦為四：此是
X36n0659_p0654a16║初、明善知識人略而文廣。先法說，次舉七譬。
X36n0659_p0654a17║善男子！第一真實善知識者，所謂菩薩、諸佛、世尊。何
X36n0659_p0654a18║以故？常以三種善調御故。何等為三？一者、畢竟耎語；
X36n0659_p0654a19║二者、畢竟訶責；三者、耎語訶責。以是義故，菩薩、諸佛
X36n0659_p0654a20║即是真實善知識也。
X36n0659_p0654a21║初法說中有三種語，悉是如來善達根機，應以輭
X36n0659_p0654a22║語為說善言，應須呵責為說苦切，應須兩說即便
X36n0659_p0654a23║雙用。
X36n0659_p0654a24║復次，善男子！佛及菩薩為大醫故，名善知識。何以故？
X36n0659_p0654b01║知病、知藥、應病授藥故。譬如良醫善八種術，先觀病
X36n0659_p0654b02║相。相有三種。何等為三？謂風、熱、水。風病之人授之酥
X36n0659_p0654b03║油、熱病之人授之石蜜、水病之人授之薑湯。以知病
X36n0659_p0654b04║根，授藥得差，故名良醫。佛及菩薩亦復如是，知諸凡
X36n0659_p0654b05║夫病有三種：一者、貪欲，二者、瞋恚，三者、愚癡。貪欲病
X36n0659_p0654b06║者，教觀骨相；瞋恚病者，觀慈悲相；愚癡病者，觀十二
X36n0659_p0654b07║因緣相。以是義故，諸佛、菩薩名善知識。善男子！譬如
X36n0659_p0654b08║船師善度人故，名大船師。諸佛、菩薩亦復如是，度諸
X36n0659_p0654b09║眾生生死大海。以是義故，名善知識。復次，善男子！因
X36n0659_p0654b10║佛、菩薩令諸眾生具足修得善法根本故。善男子！譬
X36n0659_p0654b11║如雪山乃是種種微妙上藥根本之處。佛及菩薩亦
X36n0659_p0654b12║復如是，悉是一切善根本處。以是義故，名善知識。善
X36n0659_p0654b13║男子！雪山之中有上香藥，名曰娑訶。有人見之，得壽
X36n0659_p0654b14║無量，無有病苦，雖有四毒不能中傷；若有觸者，增長
X36n0659_p0654b15║壽命滿百二十；若有念者，得宿命智。何以故？藥勢力
X36n0659_p0654b16║故。諸佛、菩薩亦復如是，若有見者，即得斷除一切煩
X36n0659_p0654b17║惱，雖有四魔不能干亂；若有觸者，命不可夭，不生、不
X36n0659_p0654b18║死，不退、不沒。所謂觸者，若在佛邊聽受妙法，若有念
X36n0659_p0654b19║者，得阿耨多羅三藐三菩提。以是義故，諸佛、菩薩名
X36n0659_p0654b20║善知識。善男子！如香山中有阿耨達池，由是池故有
X36n0659_p0654b21║四大河，所謂恒河、辛頭、私陀、博叉。世間眾生常作是
X36n0659_p0654b22║言：若有罪者，浴此四河，眾罪得滅。當知此言虗妄不
X36n0659_p0654b23║實。除此已往，何等為實？諸佛、菩薩是乃為實。所以者
X36n0659_p0654b24║何？若人親近，則得滅除一切眾罪。以是義故，名善知
X36n0659_p0654c01║識。復次，善男子！譬如大地所有藥木、一切叢林、百穀、
X36n0659_p0654c02║甘蔗、華果之屬，值天炎旱將欲枯死，難陀龍王及婆
X36n0659_p0654c03║難陀憐憫眾生，從大海出降注甘雨，一切叢林、百穀、
X36n0659_p0654c04║草木滋潤還生。一切眾生亦復如是，所有善根將欲
X36n0659_p0654c05║消滅，諸佛、菩薩生大慈悲，從智慧海降甘露雨，令諸
X36n0659_p0654c06║眾生具足還得十善之法。以是義故，諸佛、菩薩名善
X36n0659_p0654c07║知識。善男子！譬如良醫善八種術，見諸病人，不觀種
X36n0659_p0654c08║姓、端正、醜陋、錢財、寶貨，悉為治之，是故世稱為大良
X36n0659_p0654c09║醫。諸佛、菩薩亦復如是，見諸眾生有煩惱病，不觀種
X36n0659_p0654c10║姓、端正、醜陋、錢財、寶貨，生慈憫心，悉為說法，眾生聞
X36n0659_p0654c11║已，煩惱病除。以是義故，諸佛、菩薩名善知識。以是親
X36n0659_p0654c12║近善友因緣，則得近於大般涅槃。
X36n0659_p0654c13║七譬之中，或前喻，或後喻（云云）。
X36n0659_p0654c14║云何聽法下，第二、廣釋聽法。又二：先釋，後引證。釋
X36n0659_p0654c15║中有法有譬。
X36n0659_p0654c16║云何菩薩聽法因緣而得近於大般涅槃？一切眾生
X36n0659_p0654c17║以聽法故則具信根，得信根故樂行布施、戒、忍、精進、
X36n0659_p0654c18║禪定、智慧，得須陀洹果乃至佛果。是故當知，得諸善
X36n0659_p0654c19║法皆是聽法因緣勢力。
X36n0659_p0654c20║善男子！譬如長者唯有一子，遣至他國市易所須，示
X36n0659_p0654c21║其道路通塞之處，而復戒之：若遇婬女，慎莫親愛。若
X36n0659_p0654c22║親愛者，喪身、殞命及以財寶。弊惡之人亦莫交遊。其
X36n0659_p0654c23║子敬順父之教敕，身心安隱，多獲寶貨。菩薩摩訶薩
X36n0659_p0654c24║為諸眾生敷演法要亦復如是，示諸眾生及四部眾
X36n0659_p0655a01║諸道通塞。是諸眾等以聞法故，遠離諸惡，具足善法。
X36n0659_p0655a02║以是義故，聽法因緣則得近於大般涅槃。善男子！譬
X36n0659_p0655a03║如明鏡照人面像，無不明了。聽法明鏡亦復如是，有
X36n0659_p0655a04║人照之，則見善、惡，明了無翳。以是義故，聽法因緣則
X36n0659_p0655a05║得近於大般涅槃。善男子！譬如商人欲至寶渚，不知
X36n0659_p0655a06║道路。有人示之，其人隨語即至寶渚，多獲諸珍不可
X36n0659_p0655a07║稱計。一切眾生亦復如是，欲至善處采求法寶，不知
X36n0659_p0655a08║其路通塞之相。菩薩示之，眾生隨已得至善處，獲得
X36n0659_p0655a09║無上大涅槃寶。以是義故，聽法因緣則得近於大般
X36n0659_p0655a10║涅槃。善男子！譬如醉象狂逸、暴惡，多欲殺害。有調象
X36n0659_p0655a11║師以大鐵鉤鉤獨其頂，即時調順，惡心都盡。一切眾
X36n0659_p0655a12║生亦復如是，貪欲、瞋恚、愚癡醉故，欲多造惡。諸菩薩
X36n0659_p0655a13║等以聞法鉤獨之令住，更不得起造諸惡心。以是義
X36n0659_p0655a14║故，聽法因緣則得近於大般涅槃。
X36n0659_p0655a15║譬中有四譬：
X36n0659_p0655a16║是故我於下，第二、引證，又二：先引諸經，後引兩事。
X36n0659_p0655a17║是故我於處處經中說：我弟子專心聽受十二部經，
X36n0659_p0655a18║則離五葢，修七覺分。以是修習七覺分故，則得近於
X36n0659_p0655a19║大般涅槃。
X36n0659_p0655a20║初泛引諸經。
X36n0659_p0655a21║二、從以聽法故，須陀洹下，引二事證。先明初果事。
X36n0659_p0655a22║以聽法故，須陀洹人離諸恐怖。所以者何？須達長者
X36n0659_p0655a23║身遭重病，心大愁怖，聞舍利弗說須陀洹有四功德、
X36n0659_p0655a24║十種慰喻，聞是事已，恐怖即除。以是義故，聽法因緣
X36n0659_p0655b01║則得近於大般涅槃。何以故？開法眼故。世有三人：一
X36n0659_p0655b02║者、無目，二者、一目，三者、二目。無目之人常不聞法；一
X36n0659_p0655b03║目之人雖暫聞法，其心不住；二目之人專心聽受，如
X36n0659_p0655b04║聞而行。以聽法故，得知世間如是三人。以是義故，聽
X36n0659_p0655b05║法因緣則得近於大般涅槃。
X36n0659_p0655b06║即是須達得病，聞身子四說十慰喻，便得病愈。四
X36n0659_p0655b07║種即是此中四法。十慰喻者，舊云八正道：盡、無生
X36n0659_p0655b08║智。然初果無兩智，彼救云：見諦盡為盡智，見諦不
X36n0659_p0655b09║生即無生智。此言無據。河西云：八正：正智、正解脫。
X36n0659_p0655b10║此出阿含，不得作餘解。無目謂凡夫，一目謂法眼，
X36n0659_p0655b11║二目謂法慧。又無目謂散心凡夫，又一目謂天眼，
X36n0659_p0655b12║二目謂天慧（云云）。
X36n0659_p0655b13║如我昔下，二、引身子事。
X36n0659_p0655b14║善男子！如我昔在拘尸那城，時舍利弗身遇病苦，我
X36n0659_p0655b15║時顧命阿難廣為說法。時舍利弗聞是事已，告四弟
X36n0659_p0655b16║子：汝輿我牀往至佛所，我欲聽法。時四弟子奉命輿
X36n0659_p0655b17║往，即得聞法。聞法力故，所苦除差，身得安隱。以是義
X36n0659_p0655b18║故，聽法因緣則得近於大般涅槃。
X36n0659_p0655b19║佛遣阿難為其說法，阿難是初果，上果不伏，聽下
X36n0659_p0655b20║果法，令人舉牀往佛所聽法便愈。
X36n0659_p0655b21║云何思惟下，第三、廣釋。思惟為五：一、離五欲；二、離
X36n0659_p0655b22║四倒；三、離四苦；四、知往因；五、解常法。
X36n0659_p0655b23║云何菩薩思惟因緣而得近於大般涅槃？因是思惟
X36n0659_p0655b24║心得解脫。何以一切眾生常為五欲之所繫縛？以思
X36n0659_p0655c01║惟故悉得解脫。以是義故，思惟因緣則得近於大般
X36n0659_p0655c02║涅槃。
X36n0659_p0655c03║初文者，心思於法，寧復有心緣於五欲？
X36n0659_p0655c04║復次，善男子！一切眾生常為常、樂、我、淨四法之所顛
X36n0659_p0655c05║倒。以思惟故，得見諸法無常、無樂、無我、無淨。如是見
X36n0659_p0655c06║已，四倒即斷。以是義故，思惟因緣則得近於大般涅
X36n0659_p0655c07║槃。
X36n0659_p0655c08║若未聞法，橫計我常；既已思惟，我常倒遣。
X36n0659_p0655c09║復次，善男子！一切諸法有四種相。何等為四？一者、生
X36n0659_p0655c10║相，二者、老相，三者、病相，四者、滅相。以是四相，能令一
X36n0659_p0655c11║切凡夫眾生至須陀洹生大苦惱。若能繫念善思惟
X36n0659_p0655c12║者，雖遇此四，不生眾苦。以是義故，思惟因緣則得近
X36n0659_p0655c13║於大般涅槃。
X36n0659_p0655c14║此中明滅，滅只是死。
X36n0659_p0655c15║復次，善男子！一切善法無不因是思惟而得。何以故？
X36n0659_p0655c16║有人雖於無量無邊阿僧祇劫專心聽法，若不思惟，
X36n0659_p0655c17║終不能得阿耨多羅三藐三菩提。以是義故，思惟因
X36n0659_p0655c18║緣則得近於大般涅槃。
X36n0659_p0655c19║復次，善男子！若有眾生信佛、法、僧無有變易而生恭
X36n0659_p0655c20║敬，當知皆是繫念思惟因緣力故，因得斷除一切煩
X36n0659_p0655c21║惱。以是義故，思惟因緣則得近於大般涅槃。
X36n0659_p0655c22║云何如法下，第四、廣釋修行。又三：一、明止行；二、善。
X36n0659_p0655c23║云何菩薩如法修行？善男子！斷諸惡法、修習善法，是
X36n0659_p0655c24║名菩薩如法修行。
X36n0659_p0656a01║二、明空無常解。
X36n0659_p0656a02║復次，云何如法修行？見一切法空無所有，無常、無樂、
X36n0659_p0656a03║無我、無淨。以是見故，寧捨身命不犯禁戒，是名菩薩
X36n0659_p0656a04║如法修行。
X36n0659_p0656a05║三明七種知見。知見又三：先標章門，次釋，三料簡。
X36n0659_p0656a06║復次，云何如法修行？修有二種：一者、真實，二者、不實。
X36n0659_p0656a07║不實者，不知涅槃、佛性、如來、法、僧、實相、虗空等相，是
X36n0659_p0656a08║名不實。云何真實？能知涅槃、佛性、如來、法、僧、實相、虗
X36n0659_p0656a09║空等相，是名真實。
X36n0659_p0656a10║初標章門，次略列中舉實不實兩章。實即有七知
X36n0659_p0656a11║見，不實中無。
X36n0659_p0656a12║云何名為知下，第二、釋也。第一、知涅槃，又二：先、略
X36n0659_p0656a13║出三涅槃；後、解釋。一、佛涅槃；二、凡夫；三、聲聞。後二
X36n0659_p0656a14║皆少分滅耳。初、明佛涅槃者。
X36n0659_p0656a15║云何名為知涅槃相？涅槃之相凡有八事。何等為八？
X36n0659_p0656a16║一者、盡，二、善性，三、實，四、真，五、常，六、樂，七、我，八、淨。是名
X36n0659_p0656a17║涅槃。
X36n0659_p0656a18║然佛具萬德，略言八耳。盡謂一切煩惱盡善，性謂
X36n0659_p0656a19║如來所作一切皆善。實是不虗，真是不偽。餘四如
X36n0659_p0656a20║文。
X36n0659_p0656a21║復有八事。何等為八？一者、解脫，二者、善性，三者、不實，
X36n0659_p0656a22║四者、不真，五者、無常，六者、無樂，七者、無我，八者、無常。
X36n0659_p0656a23║外道涅槃八事者，若散心外道不涉此文，今取得
X36n0659_p0656a24║非想定能脫下地惑，故名解脫，即有善性，但非究
X36n0659_p0656b01║竟真實常樂我淨，是故言無。
X36n0659_p0656b02║復有六相：一者、解脫；二者、善性；三者、不實；四者、不真；
X36n0659_p0656b03║五者、安樂；六者、清淨。
X36n0659_p0656b04║聲聞六事者，互有與奪，不及佛故奪其常我，只有
X36n0659_p0656b05║六事勝外道故與其樂淨。此據有餘涅槃故云無
X36n0659_p0656b06║漏，八正道有身智在故云安樂，斷於子縛故云清
X36n0659_p0656b07║淨。
X36n0659_p0656b08║若有眾生下，二、釋上章門。不釋前一唯釋後二，以
X36n0659_p0656b09║佛涅槃此經盛談無俟更廣，後二須解。此初、釋凡
X36n0659_p0656b10║夫涅槃。
X36n0659_p0656b11║若有眾生依世俗道斷煩惱者，如是涅槃則有八事
X36n0659_p0656b12║解脫不實。何以故？不常故。以無常故則無有實，無有
X36n0659_p0656b13║實故則無有真，雖斷煩惱以還起故，無常、無我、無樂、
X36n0659_p0656b14║無淨，是名涅槃解脫八事。
X36n0659_p0656b15║云何六相下。釋二乘。
X36n0659_p0656b16║云何六相？聲聞、緣覺斷煩惱故，名為解脫；而未能得
X36n0659_p0656b17║阿耨多羅三藐三菩提，故名不實；以不實故，名為不
X36n0659_p0656b18║真；未來之世當得阿耨多羅三藐三菩提，故名無常；
X36n0659_p0656b19║以得無漏八聖道故，名為淨樂。善男子！若如是知，是
X36n0659_p0656b20║知涅槃，不名佛性、如來、法、僧、實相、虗空。
X36n0659_p0656b21║文中明不真不實，以得無漏八聖道故，故言淨樂；
X36n0659_p0656b22║未來當得大涅槃故，所以無常。後仍結異。
X36n0659_p0656b23║次釋第二知佛性章門。
X36n0659_p0656b24║云何菩薩知於佛性？佛性有六。何等為六？一、常，二、淨，
X36n0659_p0656c01║三、實，四、善，五、當見，六、真。復有七事：一者、可證，餘六如
X36n0659_p0656c02║上。是名菩薩知於佛性。
X36n0659_p0656c03║下迦葉品中明五種性異：一者佛佛性有七事：一
X36n0659_p0656c04║常、二我、三樂、四淨、五真、六實、七善。二者後身佛性
X36n0659_p0656c05║有六：一常、二淨、三真、四實、五善、六少見。三者九住
X36n0659_p0656c06║佛性亦六五不異。前第六可見。今此所明皆非佛
X36n0659_p0656c07║佛性心義異，故開善云：此二皆是九地佛性。若迦
X36n0659_p0656c08║葉品則是約位分別，初地至五地有五性，六地至
X36n0659_p0656c09║七地有五性，八九二地有六性，十地亦六性，後心
X36n0659_p0656c10║佛性有七性，即分別之。今此文不約位明六七，通
X36n0659_p0656c11║據十地，因位不可分別以配諸地，然須直知通辨
X36n0659_p0656c12║十地，當見與可證竝未具得，降佛已還通作此說。
X36n0659_p0656c13║四者八住下至六住有五事，與常名不異。五者五
X36n0659_p0656c14║住至初住有五事，善與不善異耳。
X36n0659_p0656c15║次釋第三知如來相具有一體別體。先明常樂之
X36n0659_p0656c16║體。
X36n0659_p0656c17║云何菩薩知如來相？如來即是覺相、善相、常、樂、我、淨、
X36n0659_p0656c18║解脫、真實。
X36n0659_p0657a01║次言示道，可見，即別體。
X36n0659_p0657a02║示道可見，是名菩薩，知如來相。
X36n0659_p0657a03║次釋第四知法章。
X36n0659_p0657a04║云何菩薩知於法相？法者，若善不善、若常不常、若樂
X36n0659_p0657a05║不樂、若我無我、若淨不淨、若知不知、若解不解、若真
X36n0659_p0657a06║不真、若修不修、若師非師、若實不實，是名菩薩知於
X36n0659_p0657a07║法相。
X36n0659_p0657a08║亦具二義：一云：常樂我淨一體法，後無常等即別
X36n0659_p0657a09║體。
X36n0659_p0657a10║次釋第五知僧章。
X36n0659_p0657a11║云何菩薩知於僧相？僧者常樂我淨，是弟子相、可見
X36n0659_p0657a12║之相，善真不實。何以故？一切聲聞得佛道故。何故名
X36n0659_p0657a13║真？悟法性故。是名菩薩知於僧相。
X36n0659_p0657a14║常樂即一體僧，是弟子相即別體僧。
X36n0659_p0657a15║次釋第六知實相。
X36n0659_p0657a16║云何菩薩知於實相？實相者，若常無常、若樂無樂、若
X36n0659_p0657a17║我無我、若淨不淨、若善不善、若有若無、若涅槃非涅
X36n0659_p0657a18║槃、若解脫非解脫、若知不知、若斷不斷、若證不證、若
X36n0659_p0657a19║修不修、若見不見，是名實相，非是涅槃、佛性、如來、法、
X36n0659_p0657a20║僧、虗空。是名菩薩因修如是大涅槃故，知於涅槃、佛
X36n0659_p0657a21║性、如來、法、僧、實相、虗空等法差別之相。
X36n0659_p0657a22║實相之體，則非因非果，非有非無。若據用者，徧通
X36n0659_p0657a23║諸果，皆有異義。
X36n0659_p0657a24║次釋第七知虗空。此前未說，而有行結之言。又三：
X36n0659_p0657b01║一明真空，二辨事空，三明涅槃空。空乃無異，約法
X36n0659_p0657b02║為三。又唯有二空，涅槃自屬第一故也。
X36n0659_p0657b03║善男子！菩薩摩訶薩修大涅槃微妙經典，不見虗空。
X36n0659_p0657b04║何以故？佛及菩薩雖有五眼，所不見故，唯有慧眼乃
X36n0659_p0657b05║能見之。慧眼所見，無法可見，故名為見。若是無物名
X36n0659_p0657b06║虗空者，如是虗空乃名為實；以是實故，則名常無；以
X36n0659_p0657b07║常無故，無樂、我、淨。
X36n0659_p0657b08║初明真空，故言慧眼見。此見無見。
X36n0659_p0657b09║善男子！空名無法下，第二、明事斷之空。
X36n0659_p0657b10║善男子，空名無法，無法名空。譬如世間無物名空，虗
X36n0659_p0657b11║空之性亦復如是，無所有故名為虗空。
X36n0659_p0657b12║舉此為譬。
X36n0659_p0657b13║善男子！眾生之性下，三、明涅槃空。
X36n0659_p0657b14║善男子，眾生之性與虗空性俱無實性。何以故？如人
X36n0659_p0657b15║說言：除滅有物，然後作空。而是虗空實不可作。何以
X36n0659_p0657b16║故？無所有故。以無有故，當知無空。是虗空性若可作
X36n0659_p0657b17║者則名無常，若無常者不名虗空。善男子，如世間人
X36n0659_p0657b18║說言：虗空無色無閡，常不變易。是故世稱虗空之性
X36n0659_p0657b19║為第五大。善男子，而是虗空實無有性，以光明故，故
X36n0659_p0657b20║名虗空，實無虗空。猶如世諦實無其性，為眾生故說
X36n0659_p0657b21║有世諦。善男子，涅槃之體亦復如是，無有住處，直是
X36n0659_p0657b22║諸佛斷煩惱處，故名涅槃。涅槃即是常樂我淨。
X36n0659_p0657b23║文云光明故名虗空者，二解：一云：虗空不可見，但
X36n0659_p0657b24║有通光明之用。若但空者，無光明色。色若因空，故
X36n0659_p0657c01║得見色。若有障者，即不見色。因空無障，即見光色。
X36n0659_p0657c02║二云：虗空非識心所見。識心見光，導生行心，方得
X36n0659_p0657c03║見空。
X36n0659_p0657c04║涅槃雖樂下，第三、料簡。簡前四種即為四文：初、簡
X36n0659_p0657c05║涅槃。
X36n0659_p0657c06║涅槃雖樂，非是受樂，乃是上妙寂滅之樂。
X36n0659_p0657c07║是別德故，唯寂滅樂。
X36n0659_p0657c08║次簡佛是人。
X36n0659_p0657c09║諸佛如來有二種樂：一、寂滅樂，二、覺知樂。
X36n0659_p0657c10║人總於法，故有二樂：證於涅槃，有寂滅樂；有智照
X36n0659_p0657c11║境，有覺知樂。
X36n0659_p0657c12║三，簡實相。
X36n0659_p0657c13║實相之體有三種樂：一者、受樂，二、寂滅樂，三、覺知樂。
X36n0659_p0657c14║既通，故有三樂。
X36n0659_p0657c15║四，簡佛性中道。
X36n0659_p0657c16║佛性一樂，以當見故，得阿耨多羅三藐三菩提時，名
X36n0659_p0657c17║菩提樂。
X36n0659_p0657c18║當來可見，故有菩提之樂。此據正性為言。
X36n0659_p0658a01║爾時光明下，第二、論義。問為二：一、正問；二、結難。初
X36n0659_p0658a02║正問為三：一、問斷煩惱處是涅槃；二、問斷煩惱處
X36n0659_p0658a03║非涅槃；三、重問斷煩惱處是涅槃。初文又二：初、領
X36n0659_p0658a04║旨仰非；次、正難。
X36n0659_p0658a05║爾時，高貴德王菩薩摩訶薩白佛言：世尊！若煩惱斷
X36n0659_p0658a06║處是涅槃者，是事不然。
X36n0659_p0658a07║難又二：初、據答魔，二、據菩薩亦斷此惑。此難從前
X36n0659_p0658a08║云直是諸佛斷煩惱處，故名涅槃，準理只應難斷
X36n0659_p0658a09║煩惱，而言處非涅槃者，恐佛轉宗，逆遮佛意，以處
X36n0659_p0658a10║作難。初、據答魔者。
X36n0659_p0658a11║何以故？如來往昔初成佛道，至尼連禪河邊。爾時，魔
X36n0659_p0658a12║王與其眷屬到於佛所，而作是言：世尊！涅槃時至，何
X36n0659_p0658a13║故不入？佛告魔王：我今未有多聞弟子，善持禁戒，聰
X36n0659_p0658a14║明利智，能化眾生，是故不入。
X36n0659_p0658a15║若斷煩惱為涅槃者，初成道時已斷煩惱便是涅
X36n0659_p0658a16║槃，何故待有多聞弟子方乃涅槃？及云却後三月
X36n0659_p0658a17║是涅槃者，當知初斷煩惱未是涅槃。答：魔之詞，出
X36n0659_p0658a18║長阿含。
X36n0659_p0658a19║二、復引菩薩為難者。
X36n0659_p0658a20║若言煩惱斷處是涅槃者，諸菩薩等於無量劫已斷
X36n0659_p0658a21║煩惱，何故不得稱為涅槃？俱是斷處，何緣獨稱諸佛
X36n0659_p0658a22║有之、菩薩無耶？
X36n0659_p0658a23║若必斷煩惱是涅槃者，菩薩亦斷應是涅槃。
X36n0659_p0658a24║若斷煩惱非涅槃下，第二難。
X36n0659_p0658b01║若斷煩惱非涅槃者，何故如來昔告生名婆羅門言：
X36n0659_p0658b02║我今此身即是涅槃。
X36n0659_p0658b03║此遮佛意，非是正難，故文不多。若斷惑非涅槃者，
X36n0659_p0658b04║何故昔告婆羅門云：我今此身即是涅槃。身若是
X36n0659_p0658b05║者，斷非涅槃；斷若是者，身處即非。
X36n0659_p0658b06║如來又時下，第三、重難斷處是涅槃。又三：一、還據
X36n0659_p0658b07║答魔。
X36n0659_p0658b08║如來又時在毗舍離國，魔復啟請：如來昔以未有弟
X36n0659_p0658b09║子，多聞持戒，聰明利智，能化眾生，不入涅槃。今以具
X36n0659_p0658b10║足，何故不入？如來爾時即告魔言：汝今莫生悒遲之
X36n0659_p0658b11║想，却後三月，吾當涅槃。世尊，若使滅度非涅槃者，何
X36n0659_p0658b12║故如來自期三月當般涅槃？
X36n0659_p0658b13║云三月者，月令不同，亦得言却後二月、三月、四月。
X36n0659_p0658b14║四月者是周家時，三月是殷家時，二月是夏家時，
X36n0659_p0658b15║此云三月用殷家時。二云不爾，如今秊十一月中
X36n0659_p0658b16║魔催佛去，佛答：却後三月我應涅槃。
X36n0659_p0658b17║二、據在道場時。
X36n0659_p0658b18║世尊！若斷煩惱是涅槃者，如來往昔初在道場菩提
X36n0659_p0658b19║樹下，斷煩惱時便是涅槃，何故復言却後三月當般
X36n0659_p0658b20║涅槃？
X36n0659_p0658b21║三，據語力士等為難。
X36n0659_p0658b22║世尊！若使爾時是涅槃者，云何方為拘尸那城諸力
X36n0659_p0658b23║士等，說言後夜當般涅槃？
X36n0659_p0658b24║爾時者，二解：一云爾於道場時，爾時既是涅槃，何
X36n0659_p0658c01║須今日後夜涅槃？二云爾者，爾於二月十五日朝
X36n0659_p0658c02║已是涅槃，何故方云中夜涅槃？
X36n0659_p0658c03║如來誠實，云何發是虗妄之言？
X36n0659_p0658c04║佛答為二：先直答結其過。
X36n0659_p0658c05║爾時，世尊告光明徧照高貴德王菩薩摩訶薩言：善
X36n0659_p0658c06║男子！若言如來得廣長舌，當知如來於無量劫已離
X36n0659_p0658c07║妄語。一切諸佛及諸菩薩，凡所發言誠諦無虗。
X36n0659_p0658c08║直是誠諦之言，已是不虗，況乃出廣長舌，寧當虗
X36n0659_p0658c09║妄？又復如來善識機緣，適時逗益，或說斷為涅槃，
X36n0659_p0658c10║或說斷非涅槃，皆是佛教，無非實者。
X36n0659_p0658c11║後正答三難，但不次第。前答初難，第一答後難，第
X36n0659_p0658c12║三答中間難答。初為二：先答魔答；
X36n0659_p0658c13║善男子！如汝所言，波旬往昔啟請於我入涅槃者，善
X36n0659_p0658c14║男子！而是魔王真實不知涅槃定相。何以故？波旬意
X36n0659_p0658c15║謂不化眾生默然而住便是涅槃。善男子！譬如世人
X36n0659_p0658c16║見人不言、無所造作，便謂是人如死無異。魔王波旬
X36n0659_p0658c17║亦復如是，意謂如來不化眾生、默無所說，便謂如來
X36n0659_p0658c18║入般涅槃。
X36n0659_p0659a01║魔不識涅槃，謂默為滅，佛隨其情，豈是涅槃之體？
X36n0659_p0659a02║善男子下。二、答菩薩之難。
X36n0659_p0659a03║善男子！如來不說佛、法、眾僧無差別相，唯說常住、清
X36n0659_p0659a04║淨二法無差別耳。善男子！佛亦不說佛及佛性、涅槃
X36n0659_p0659a05║無差別相，唯說常、恒、不變無差別耳。善男子！佛亦不
X36n0659_p0659a06║說涅槃、實相無差別相，唯說常、有、實、不變易無差別
X36n0659_p0659a07║耳。
X36n0659_p0659a08║明佛菩薩同而有異者，佛有涅槃菩薩即無，是僧
X36n0659_p0659a09║寶故，故云三寶各有別相，但言常住清淨二事無
X36n0659_p0659a10║異，後兩釋亦爾。
X36n0659_p0659a11║善男子！爾時我下，第二、答第三重難斷處問。先明
X36n0659_p0659a12║滅惡，故唱涅槃；後明生善，故唱涅槃。初滅惡中，先
X36n0659_p0659a13║法說。
X36n0659_p0659a14║善男子！爾時，我諸聲聞弟子生於諍訟，如拘睒彌諸
X36n0659_p0659a15║惡比丘違反我教、多犯禁戒、受不淨物、貪求利養，向
X36n0659_p0659a16║諸白衣而自讚歎我得無漏，謂須陀洹果乃至我得
X36n0659_p0659a17║阿羅漢果，毀辱他人，於佛、法、僧、戒律、和上不生恭敬。
X36n0659_p0659a18║公於我前言：如是物，佛所聽畜；如是等物，佛不聽畜。
X36n0659_p0659a19║我即語言：如是等物，我實不聽。復反我言：如是等物，
X36n0659_p0659a20║實是佛聽。如是惡人不信我言，為是等故，我告波旬：
X36n0659_p0659a21║汝莫悒遲，却後三月當般涅槃。善男子！因如是等惡
X36n0659_p0659a22║比丘故，令諸聲聞受學弟子不見我身、不聞我法，便
X36n0659_p0659a23║言如來入於涅槃。唯諸菩薩能見我身、常聞我法，是
X36n0659_p0659a24║故不言我入涅槃。聲聞弟子雖復發言如來涅槃，而
X36n0659_p0659b01║我實不入於涅槃。善男子！若我所有聲聞弟子說言
X36n0659_p0659b02║如來入涅槃者，當知是人非我弟子，是魔伴黨、邪見
X36n0659_p0659b03║惡人，非正見也。若言如來不入涅槃，當知是人真我
X36n0659_p0659b04║弟子，非魔伴黨、正見之人，非惡邪也。善男子！我初不
X36n0659_p0659b05║見弟子之中有言如來不化眾生、默然而住，名般涅
X36n0659_p0659b06║槃也。
X36n0659_p0659b07║次廣舉五譬。
X36n0659_p0659b08║善男子！譬如長者多有子息，捨至他方，未得還頃，諸
X36n0659_p0659b09║子咸謂父已長逝，而是長者實不終沒，諸子顛倒，皆
X36n0659_p0659b10║生沒想。聲聞弟子亦復如是，不見我故，便謂如來已
X36n0659_p0659b11║於拘尸城娑羅雙樹間而般涅槃，而我實不般涅槃
X36n0659_p0659b12║也，聲聞弟子生涅槃想。善男子！譬如明燈，有人覆之，
X36n0659_p0659b13║餘不知者，謂燈已滅，而是明炎實亦不滅，以不知故，
X36n0659_p0659b14║生於滅想。聲聞弟子亦復如是，雖有慧眼，以煩惱覆，
X36n0659_p0659b15║令心顛倒，不見真身，而便妄生滅度之想，而我實不
X36n0659_p0659b16║畢竟滅度。善男子！如生盲人不見日、月，以不見故，不
X36n0659_p0659b17║知晝、夜、明、闇之相，以不知故，便說無有日、月之實。實
X36n0659_p0659b18║有日、月，盲者不見，以不見故，而生倒想，言無日、月。聲
X36n0659_p0659b19║聞弟子亦復如是，如彼生盲，不見如來，便謂如來入
X36n0659_p0659b20║於涅槃，如來實不入於涅槃，以倒想故，生如是心。善
X36n0659_p0659b21║男子！譬如雲霧覆蔽日、月，癡人便言無有日、月，日、月
X36n0659_p0659b22║實有，直以覆故，眾生不見。聲聞弟子亦復如是，以諸
X36n0659_p0659b23║煩惱覆智慧眼，不見如來，便言如來入於滅度。善男
X36n0659_p0659b24║子！直是如來現嬰兒行，非滅度也。善男子！如閻浮提，
X36n0659_p0659c01║日入之時，眾生不見，以黑山障故，而是日性實無沒、
X36n0659_p0659c02║入，眾生不見，生沒、入想。聲聞弟子亦復如是，為諸煩
X36n0659_p0659c03║惱山所障故，不見我身，以不見故，便於如來生滅度
X36n0659_p0659c04║想，而我實不畢竟永滅。是故，我於毗舍離國告波旬
X36n0659_p0659c05║言：却後三月，我當涅槃。
X36n0659_p0659c06║次，善男子！如來懸見下，是生善之時，故唱言涅槃。
X36n0659_p0659c07║善男子！如來懸見迦葉菩薩却後三月善根當熟，亦
X36n0659_p0659c08║見香山須䟦陀羅竟安居已當至我所。是故，我告魔
X36n0659_p0659c09║王波旬：却後三月當般涅槃。善男子！有諸力士其數
X36n0659_p0659c10║五百，終竟三月亦當得發阿耨多羅三藐三菩提心。
X36n0659_p0659c11║我為是故，告波旬言：却後三月當般涅槃。善男子！如
X36n0659_p0659c12║純陀等及五百離車菴羅果女，却後三月無上道心
X36n0659_p0659c13║善根成熟。為是等故，我告波旬：却後三月當般涅槃。
X36n0659_p0659c14║善男子！須那剎多親近外道尼犍子等，我為說法滿
X36n0659_p0659c15║十二秊，彼人邪見不信不受。我如是人邪見根栽，却
X36n0659_p0659c16║後三月定可拔斷。我為是故，告波旬言：却後三月當
X36n0659_p0659c17║般涅槃。善男子！何因緣故，我於往昔尼連河邊告魔
X36n0659_p0659c18║波旬：我今未有多聞弟子，是故不得入於涅槃？我時
X36n0659_p0659c19║欲為五比丘等於波羅柰轉法輪故，次復欲為五比
X36n0659_p0659c20║丘等，所謂耶奢、富那、毗摩羅闍、憍梵波提、須婆睺，次
X36n0659_p0659c21║復欲為郁伽長者等五十人，次復欲為摩伽陀國頻
X36n0659_p0659c22║婆娑羅王等無量人天，次復欲為優樓頻螺迦葉門
X36n0659_p0659c23║徒五百比丘，次復欲為那提迦葉、伽耶迦葉兄弟二
X36n0659_p0659c24║人及五百弟子，次復欲為舍利弗、目楗連等二百五
X36n0659_p0660a01║十比丘轉妙法輪，是故我告魔王波旬不般涅槃。
X36n0659_p0660a02║善男子！有名涅槃下，第三、答中間難。斷處非涅槃，
X36n0659_p0660a03║明有是、有非。若不見佛性、唯斷煩惱，得名涅槃，非
X36n0659_p0660a04║大涅槃；若見佛性、斷煩惱者，是大涅槃。是非既爾，
X36n0659_p0660a05║何得一向？又為二：初、分別是非。
X36n0659_p0660a06║善男子！有名涅槃非大涅槃。云何涅槃非大涅槃？不
X36n0659_p0660a07║見佛性而斷煩惱，是名涅槃非大涅槃。以不見佛性
X36n0659_p0660a08║故，無常、無我，唯有樂、淨。以是義故，雖斷煩惱不得名
X36n0659_p0660a09║為大般涅槃。若見佛性能斷煩惱，是則名為大般涅
X36n0659_p0660a10║槃。以見佛性故，得名為常、樂、我、淨。以是義故，斷除煩
X36n0659_p0660a11║惱亦得稱為大般涅槃。
X36n0659_p0660a12║二、廣解大涅槃，凡十一。復次：
X36n0659_p0660a13║善男子！涅者言不，槃者言織，不織之義名為涅槃。又，
X36n0659_p0660a14║槃言覆，不覆之義乃名涅槃；槃言去來，不去不來乃
X36n0659_p0660a15║名涅槃；槃者言取，不取之義乃名涅槃；槃言不定，定
X36n0659_p0660a16║無不定乃名涅槃；槃言新故，無新故義乃名涅槃；槃
X36n0659_p0660a17║言障閡，無障閡義乃名涅槃。善男子！有優樓迦迦毗
X36n0659_p0660a18║羅弟子等言：槃者名相，無相之義乃名涅槃。善男子！
X36n0659_p0660a19║槃者言有，無有之義乃名涅槃；槃名和合，無和合義
X36n0659_p0660a20║乃名涅槃；槃者言苦，無苦之義乃名涅槃。善男子！斷
X36n0659_p0660a21║煩惱者不名涅槃，不生煩惱乃名涅槃。善男子！諸佛
X36n0659_p0660a22║如來煩惱不起，是名涅槃。所有智慧於法無閡，是為
X36n0659_p0660a23║如來。如來非是凡夫、聲聞、緣覺、菩薩，是名佛性。如來
X36n0659_p0660a24║身心智慧徧滿無量無邊阿僧祇土，無所障閡，是名
X36n0659_p0660b01║虗空。如來常住無有變易，名曰實相。以是義故，如來
X36n0659_p0660b02║實不畢竟涅槃。
X36n0659_p0660b03║由來人引此中初文云：般涅言不，槃那言織。將此
X36n0659_p0660b04║為翻，文中了無般那之語。又是識織二字，經本不
X36n0659_p0660b05║同。餘之十文，文相可見。
X36n0659_p0660b06║第三、結，如文（云云）。
X36n0659_p0660b07║是名菩薩修大涅槃微妙經典具足成就第七功德。
X36n0659_p0660b08║釋第八功德，有三：標、釋、結。初如文。
X36n0659_p0660b09║善男子！云何菩薩摩訶薩修大涅槃微妙經典具足
X36n0659_p0660b10║成就第八功德？
X36n0659_p0660b11║次釋中有九事，文為二：先明功德，後論義。初為二：
X36n0659_p0660b12║先列九事章門，後次第釋。列章門如文。
X36n0659_p0660b13║善男子！菩薩摩訶薩修大涅槃，除斷五事，遠離五事，
X36n0659_p0660b14║成就六事，修習五事，守護一事，親近四事，信順一實，
X36n0659_p0660b15║心善解脫，慧善解脫。
X36n0659_p0660b16║釋初除五斷事即是五陰，而菩薩實未全除五陰，
X36n0659_p0660b17║而復不為陰之所葢。初釋陰中二：先總釋，次別釋。
X36n0659_p0660b18║善男子！云何菩薩除斷五事？所謂五陰：色、受、想、行、識。
X36n0659_p0660b19║所言陰者，其義何謂？能令眾生生死相續、不離重擔、
X36n0659_p0660b20║分散聚合、三世所攝，求其實義了不可得，以是諸義
X36n0659_p0660b21║故名為陰。
X36n0659_p0660b22║初總言陰葢及重擔等。
X36n0659_p0660b23║雖見陰下，第二、別釋。
X36n0659_p0660b24║菩薩摩訶薩雖見色陰，不見其相。何以故？於十色中
X36n0659_p0660c01║推求其性悉不可得，為世界故說言為陰。受有百八，
X36n0659_p0660c02║雖見受陰，初無受相。何以故？受雖百八，理無定實，是
X36n0659_p0660c03║故菩薩不見受陰。想、行、識等亦復如是。菩薩摩訶薩
X36n0659_p0660c04║深見五陰是生煩惱諸惡根本，以是義故方便令斷。
X36n0659_p0660c05║色陰、五根、五塵以為十色，皆是因緣，故言無性。受
X36n0659_p0660c06║有百八，有二解：一云：受陰之中無百八語，但行陰
X36n0659_p0660c07║中有諸煩惱、九十八使及以十纏，足為百八。二、依
X36n0659_p0660c08║釋論，只受陰中自有百八，通約六根，一根有三，即
X36n0659_p0660c09║成十八；就一根中復有善、不善，即成三十六；復約
X36n0659_p0660c10║三世，合成百八。
X36n0659_p0660c11║云何遠離下，釋第二章門。
X36n0659_p0660c12║云何菩薩遠離五事？所謂五見。何等為五？一者、身見，
X36n0659_p0660c13║二者、邊見，三者、邪見，四者、戒取，五者、見取。因是五見
X36n0659_p0660c14║生六十二見，因是諸見生死不絕，是故菩薩防護不
X36n0659_p0660c15║近。
X36n0659_p0660c16║謂離五見。又云：因是五見，生六十二兩解。一云：合
X36n0659_p0660c17║我、邊二種為六十二，我見有五十六，邊見有六。我
X36n0659_p0660c18║見五十六者，欲界陰各有，即離四見為二十；色界
X36n0659_p0661a01║亦爾，為四十；無色但有四心，各四見為十六，足前
X36n0659_p0661a02║為五十六。邊見有六者，三界各有斷、常為六。二云：
X36n0659_p0661a03║但約邊見為六十二，不論身見。約三世辨現在有
X36n0659_p0661a04║我、無我四見，約五陰為二十，未來邊、無邊為二十，
X36n0659_p0661a05║過去如去、不如去為二十，即有六十，俱不離斷、常，
X36n0659_p0661a06║以斷、常足為六十二。中論觀涅槃品明佛滅度後，
X36n0659_p0661a07║依佛起於斷、常二見，約過去、未來，不明現在，計如
X36n0659_p0661a08║來如去、不如去，約五陰為二十，常、無常為二十，未
X36n0659_p0661a09║來邊、無邊為二十，斷、常足之為六十二。
X36n0659_p0661a10║云何成就下，釋第三章。
X36n0659_p0661a11║云何菩薩成就六事？謂六念處。何等為六？一者、念佛；
X36n0659_p0661a12║二者、念法；三者、念僧；四者、念天；五者、念施；六者、念戒。
X36n0659_p0661a13║是名菩薩成就六事。
X36n0659_p0661a14║成就六念，與梵行品同，但小不次第。
X36n0659_p0661a15║云何修習下，釋第四章。
X36n0659_p0661a16║云何菩薩修習五事？所謂五定：一者、知定；二者、寂定；
X36n0659_p0661a17║三者、身心受快樂定；四者、無樂定；五者、首楞嚴定。修
X36n0659_p0661a18║習如是五種定心，則得近於大般涅槃，是故菩薩勤
X36n0659_p0661a19║心修習。
X36n0659_p0661a20║即修習五定，前是四禪、後是般若。知定即初禪，以
X36n0659_p0661a21║有覺觀故。寂定即二禪，無覺觀故，亦聖默然故名
X36n0659_p0661a22║為寂受。快樂定即三禪，樂受極故。無樂定即四禪，
X36n0659_p0661a23║已斷苦樂是捨受故。首楞嚴者自有通別，通則互
X36n0659_p0661a24║於十地乃至地前，別則於十地中更修百八三昧
X36n0659_p0661b01║方得此定。
X36n0659_p0661b02║云何守護下，釋第五章門。
X36n0659_p0661b03║云何菩薩守護一事？謂菩提心。菩薩摩訶薩常勤守
X36n0659_p0661b04║護是菩提心，猶如世人守護一子、亦如瞎者護餘一
X36n0659_p0661b05║目、如行曠野守護導者，菩薩守護菩提之心亦復如
X36n0659_p0661b06║是。因護如是菩提心故，得阿耨多羅三藐三菩提；因
X36n0659_p0661b07║得阿耨多羅三藐三菩提故，常、樂、我、淨具足而有，即
X36n0659_p0661b08║是無上大般涅槃。是故，菩薩守護一法。
X36n0659_p0661b09║謂護菩提之心，隨所修善皆菩提行，有法、譬、合。
X36n0659_p0661b10║云何親近下。釋第六章，即四無量心。
X36n0659_p0661b11║云何菩薩親近四事？謂四無量心。何等為四？一者、大
X36n0659_p0661b12║慈，二者、大悲，三者、大喜，四者、大捨。因是四心能令無
X36n0659_p0661b13║量無邊眾生發菩提心，是故菩薩繫心親近。
X36n0659_p0661b14║云何信順下，釋第七章門。
X36n0659_p0661b15║云何菩薩信順一實？菩薩了知一切眾生皆歸一道，
X36n0659_p0661b16║一道者謂大乘也。諸佛菩薩為眾生故分之為三，是
X36n0659_p0661b17║故菩薩信順不逆。
X36n0659_p0661b18║即是一乘，一乘為實。法華云：唯此一事實，餘二則
X36n0659_p0661b19║非真。
X36n0659_p0661b20║云何心善下，釋第八章門。
X36n0659_p0661b21║云何菩薩心善解脫？貪、恚、癡心永斷滅故，是名菩薩
X36n0659_p0661b22║心善解脫。
X36n0659_p0661b23║心慧異者，二解：一、冶城云：緣俗諦心，無復貪恚，是
X36n0659_p0661b24║心解脫；緣真諦心，無復無知，是慧解脫。二云：斷貪
X36n0659_p0661c01║恚等，故心解脫；斷除無明，故慧解脫。引論云：煩惱
X36n0659_p0661c02║趣心，無明趣慧。
X36n0659_p0661c03║云何慧善解脫下，釋第九章門。
X36n0659_p0661c04║云何菩薩慧善解脫？菩薩摩訶薩於一切法知無障
X36n0659_p0661c05║閡，是名菩薩慧善解脫。因慧解脫，昔所不聞而今得
X36n0659_p0661c06║聞、昔所不見而今得見、昔所不至而今得至。
X36n0659_p0661c07║如上釋。所言因慧解脫，昔所不聞等三句者，二解：
X36n0659_p0661c08║一云、聞即天耳，見即天眼，至即身通；二云、九地為
X36n0659_p0661c09║聞見佛性，十地為眼見佛性，具足明了。今因慧解
X36n0659_p0661c10║脫至第九地，是不聞而聞；因九地至十地，即不見
X36n0659_p0661c11║而見；因十地至佛地，為不至而至。
X36n0659_p0661c12║爾時光明下，第二、論義。論前第八章心解脫。先問、
X36n0659_p0661c13║次答。初問有三：先就本無奪難；次就本有縱難；三、
X36n0659_p0661c14║就不定難，皆令縛解。初文者又二：先領旨仰非；次
X36n0659_p0661c15║正問。
X36n0659_p0661c16║爾時，光明徧照高貴德王菩薩摩訶薩言：世尊！如佛
X36n0659_p0661c17║所說心解脫者，是義不然。
X36n0659_p0661c18║問中意者，若心本有煩惱此亦不可，本無煩惱此
X36n0659_p0662a01║亦不可，定有煩惱此亦不可，定無亦不可。就初立
X36n0659_p0662a02║本無難中有九世尊，為三意：初一雙明心無縛無
X36n0659_p0662a03║脫，次有五偏明無縛，後三偏明無脫。此即初文正
X36n0659_p0662a04║難無縛無脫。
X36n0659_p0662a05║何以故？心本無繫。所以者何？是心本性不為貪欲、瞋
X36n0659_p0662a06║恚、愚癡諸結所縛。若本無繫，云何而言心善解脫？
X36n0659_p0662a07║若心本性下，第二、五中偏明無縛，又二：前四、明無
X36n0659_p0662a08║所縛；
X36n0659_p0662a09║世尊！若心本性不為貪結之所繫者，何等因緣而能
X36n0659_p0662a10║得繫？如人𤚼角，本無乳相，雖加功力，乳無由出。𤚼於
X36n0659_p0662a11║乳者則不如是，加功雖少，乳則多出。心亦如是，本無
X36n0659_p0662a12║貪者，今云何有？若本無貪後方有者，諸佛菩薩本無
X36n0659_p0662a13║貪相，今悉應有。世尊！譬如石女，本無子相，雖加功力，
X36n0659_p0662a14║無量因緣，子不可得。心亦如是，本無貪相，雖造眾緣，
X36n0659_p0662a15║貪無由生。世尊！如鑽溼木，火不可得。心亦如是，雖復
X36n0659_p0662a16║鑽求，貪不可得。云何貪結能繫於心？世尊！譬如壓沙，
X36n0659_p0662a17║油不可得。心亦如是，雖復壓之，貪不可得。當知貪、心
X36n0659_p0662a18║二理各異，設復有之，何能汙心？
X36n0659_p0662a19║後一明無能縛。
X36n0659_p0662a20║世尊！譬如有人，安橛於空，終不得住。安貪於心亦復
X36n0659_p0662a21║如是，種種因緣不能令貪繫縛於心。
X36n0659_p0662a22║舉：安橛譬，木卓空中，無因猗住（云云）。
X36n0659_p0662a23║若心無貪下，第三、三者、偏明無解。為三：初、明無解；
X36n0659_p0662a24║世尊，若心無貪名解脫者，諸佛菩薩何故不拔虗空
X36n0659_p0662b01║中刺？
X36n0659_p0662b02║二、明無得解者。
X36n0659_p0662b03║世尊！過去世心不名解脫，未來世心亦無解脫，現在
X36n0659_p0662b04║世心不與道共，何等世心名得解脫？
X36n0659_p0662b05║三、明無得解道。
X36n0659_p0662b06║世尊！如過去燈不能滅闇，未來世燈亦不滅闇，現在
X36n0659_p0662b07║世燈復不滅闇。何以故？明之與闇二不竝故。心亦如
X36n0659_p0662b08║是，云何而言心得解脫？
X36n0659_p0662b09║世尊！貪亦是有下，第二、據本有作縱問。又二意：一、
X36n0659_p0662b10║明若本有者應善心中有貪；二、譬如鑽火下，明應
X36n0659_p0662b11║前境中有貪。初中又二：先法說，次舉二譬。
X36n0659_p0662b12║世尊！貪亦是有。若貪無者，見女相時不應生貪。若因
X36n0659_p0662b13║女相而得生者，當知是貪真實而有，以有貪故墮三
X36n0659_p0662b14║惡道。
X36n0659_p0662b15║初法說中意者，若言心本有貪，是亦不可。本有則
X36n0659_p0662b16║不從因緣，既借他色而生貪者，當知非有。又心本
X36n0659_p0662b17║有貪，不可令無，應不得脫，心應常貪。
X36n0659_p0662b18║世尊！譬如有人見畫女像亦復生貪，以生貪故得種
X36n0659_p0662b19║種罪。若本無貪，云何見畫而生於貪？若心無貪，云何
X36n0659_p0662b20║如來說言菩薩心得解脫？若心有貧，云何見相然後
X36n0659_p0662b21║方生，不見相者則不生耶？我今現見有惡果報，當知
X36n0659_p0662b22║有貪。瞋恚、愚癡亦復如是。世尊！譬如眾生有身無我，
X36n0659_p0662b23║而諸凡夫橫計我想，雖有我想不墮三趣。云何貪者
X36n0659_p0662b24║於無女相而起女想墮三惡道？
X36n0659_p0662c01║世尊！譬如鑽火而生於火，然是火性眾緣中無，以何
X36n0659_p0662c02║因緣而得生耶？世尊！貪亦如是，色中無貪，香、味、觸、法
X36n0659_p0662c03║亦復無貪，云何於色、香、味、觸、法而生貪耶？若眾緣中
X36n0659_p0662c04║悉無貪者，云何眾生獨生於貪，諸佛、菩薩而不生耶？
X36n0659_p0662c05║次以境對心，亦如是難。
X36n0659_p0662c06║世尊！心亦不定下，第三、據不定為難。又三：初、明心
X36n0659_p0662c07║不定。
X36n0659_p0662c08║世尊！心亦不定。若心定者，無有貪欲、瞋恚、愚癡；若不
X36n0659_p0662c09║定者，云何而言心得解脫？
X36n0659_p0662c10║次明貪不定。
X36n0659_p0662c11║貪亦不定。若不定者，云何因之生三惡趣？
X36n0659_p0662c12║三、明貪及境亦俱不定。
X36n0659_p0662c13║貪者、境界二俱不定。何以故？俱緣一色，或生於貪、或
X36n0659_p0662c14║生於瞋、或生愚癡，是故貪者及與境界二俱不定。若
X36n0659_p0662c15║俱不定，何故如來說言菩薩修大涅槃心得解脫？
X36n0659_p0662c16║爾時，世尊下，第二、佛答。有云：即次第答。答前三問，
X36n0659_p0662c17║即為三別：初、答本無之問；有諸外道下，答第二、本
X36n0659_p0662c18║有之問；善男子！諸佛終不定下，答前第三、不定之
X36n0659_p0663a01║問。又謂不然，次第安處，似相主對，亦觀文意，全不
X36n0659_p0663a02║相關。但隨義為三：先、據正義；第二、破執；第三、廣辨
X36n0659_p0663a03║因緣中道。
X36n0659_p0663a04║爾時，世尊告光明徧照高貴德王菩薩摩訶薩言：善
X36n0659_p0663a05║哉，善哉！善男子！心亦不為貪結所繫、亦非不繫，非是
X36n0659_p0663a06║解脫、非不解脫，非有、非無，非現在、非過去、非未來。何
X36n0659_p0663a07║以故？善男子！一切諸法無自性故。
X36n0659_p0663a08║此即第一明心體非有非無，非心非不心，非貪非
X36n0659_p0663a09║不貪，事事雙非兩捨，寧非中道正義。
X36n0659_p0663a10║次有諸外道下，第二、破於定執。又二：先破計有，次
X36n0659_p0663a11║破執無。汝若謂心定有貪、定無貪，則同尼乾。初文
X36n0659_p0663a12║又二：先廣出所計；
X36n0659_p0663a13║善男子，有諸外道作如是言：因緣和合則有果生。若
X36n0659_p0663a14║眾緣中本無生性而能生者，虗空不生亦應生果。虗空
X36n0659_p0663a15║不生非是因故，以眾緣中本有果性，是故合集而得
X36n0659_p0663a16║生果。所以者何？如提婆達欲造牆壁，則取泥土，不取
X36n0659_p0663a17║采色；欲造畫像，則集采色，不取草木；作衣取縷，不取
X36n0659_p0663a18║泥木；作舍取泥，不取縷綖。以人取故，當知是中各能
X36n0659_p0663a19║生果。以能生果故，當知因中必先有性。若無性者，一
X36n0659_p0663a20║物之中應當出生一切諸物。若是可取、可作、可出，當
X36n0659_p0663a21║知是中必先有果。若無果者，人則不取、不作、不出。唯
X36n0659_p0663a22║有虗空無取無作故，能出生一切萬物。以有因故，如
X36n0659_p0663a23║尼拘陀子住尼拘陀樹，乳有醍醐，縷中有布，泥中有
X36n0659_p0663a24║缾。
X36n0659_p0663b01║一切凡夫無明所盲下，二、結過呵之。
X36n0659_p0663b02║善男子！一切凡夫無明所盲，作是定說：色有著義，心
X36n0659_p0663b03║有貪性。復言：凡夫心有貪性，亦解脫性。遇貪因緣，心
X36n0659_p0663b04║則生貪；若遇解脫，心則解脫。雖作此說，是義不然。
X36n0659_p0663b05║有諸凡夫下，第二、破其執無，亦二：先出所執；
X36n0659_p0663b06║有諸凡夫復作是言：一切因中悉無有果。因有二種：
X36n0659_p0663b07║一者、微細；二者、麤大。細則是常，麤則無常。從微細因
X36n0659_p0663b08║轉成麤因，從此麤因轉後成果，麤無常故，果復無常。
X36n0659_p0663b09║善男子，有諸凡夫復作是言：心亦無因，貪亦無因，以
X36n0659_p0663b10║時節故則生貪心。
X36n0659_p0663b11║如是等輩下，正是呵責結過，有法說、譬說。
X36n0659_p0663b12║如是等輩，以不能知心因緣故，輪回六趣，具受生死。
X36n0659_p0663b13║善男子！譬如枷犬繫之於柱，終日繞柱不能得離。一
X36n0659_p0663b14║切凡夫亦復如是，被無明枷繫生死柱，繞二十五有
X36n0659_p0663b15║不能得離。善男子！譬如有人墮於圊廁，既得出已而
X36n0659_p0663b16║復還入；如人病差，還為病因；如人涉路值空曠處，既
X36n0659_p0663b17║得過已而復還來；又如淨洗，還塗泥土。一切凡夫亦
X36n0659_p0663b18║復如是，已得解脫無所有處，唯未得脫非非想處，而
X36n0659_p0663b19║復還來至三惡趣。何以故？一切凡夫唯觀於果，不觀
X36n0659_p0663b20║因緣。如犬逐塊，不逐於人。凡夫之人亦復如是，唯觀
X36n0659_p0663b21║於果，不觀於因緣。以不觀故，從非想退還三惡趣。
X36n0659_p0663b22║善男子！諸佛菩薩下，第三、廣說中道因緣之義無
X36n0659_p0663b23║所定執。又二：一、明因果諸法非有非無因緣故有；
X36n0659_p0663b24║第二、明心之有貪亦非有非無因緣故有。初文為
X36n0659_p0663c01║三：一、明離於四句。
X36n0659_p0663c02║善男子！諸佛、菩薩終不定說因中有果、因中無果及
X36n0659_p0663c03║有無果、非有非無果。
X36n0659_p0663c04║若言因中先定有果，下第二、定執為非。
X36n0659_p0663c05║若言因中先定有果及定無果、定有無果、定非有非
X36n0659_p0663c06║無果，當知是等皆魔伴黨，繫屬於魔，即是愛人。如是
X36n0659_p0663c07║愛人，不能永斷生死繫縛，不知心相及以貪相。
X36n0659_p0663c08║諸佛菩薩下，第三、正顯中道之法。
X36n0659_p0663c09║善男子！諸佛、菩薩顯示中道。何以故？雖說諸法非有、
X36n0659_p0663c10║非無而不決定。所以者何？因眼、因色、因明、因心、因念，
X36n0659_p0663c11║識則得生。是識決定不在眼中、色中、明中、心中、念中，
X36n0659_p0663c12║亦非中間、非有、非無。從緣生故，名之為有；無自性故，
X36n0659_p0663c13║名之為無。是故，如來說言諸法非有、非無。
X36n0659_p0663c14║善男子！諸佛菩薩終不定說下，第二章，正明心之
X36n0659_p0663c15║有貪，非有非無因緣故有。又二：第一、明心性本淨
X36n0659_p0663c16║不定，非有非無；第二、明心性本淨，無有和合。初文
X36n0659_p0663c17║有三：一、標，二、釋，三、結。
X36n0659_p0663c18║善男子！諸佛、菩薩終不定說心有淨性及不淨性。淨、
X36n0659_p0664a01║不淨心無住處故，從緣生貪故說非無，本無貪性故
X36n0659_p0664a02║說非有。
X36n0659_p0664a03║釋中又三：先唱章門。
X36n0659_p0664a04║善男子！從因緣故，心則生貪；從因緣故，心則解脫。
X36n0659_p0664a05║從緣生貪、從緣解脫二章門。
X36n0659_p0664a06║因緣有二下，第二、釋兩章門。
X36n0659_p0664a07║善男子！因緣有二：一者、隨於生死，二者、隨大涅槃。
X36n0659_p0664a08║有因緣故下，第三、四句料簡也。
X36n0659_p0664a09║善男子！有因緣故，心共貪生，共貪俱滅；有共貪生，不
X36n0659_p0664a10║共貪滅；有不共貪生，共貪俱滅；有不共貪生，不共貪
X36n0659_p0664a11║滅。云何心共貪生，共貪俱滅？善男子！若有凡夫未斷
X36n0659_p0664a12║貪心，修習貪心，如是之人，心共貪生，心共貪滅。一切
X36n0659_p0664a13║眾生不斷貪心，心共貪生，心共貪滅。如欲界眾生，一
X36n0659_p0664a14║切皆有初地味禪，若修、不修，常得成就，遇因緣故，即
X36n0659_p0664a15║便得之。言因緣者，謂火災也。一切凡夫亦復如是，若
X36n0659_p0664a16║修、不修，心共貪生，心共貪滅。何以故？不斷貪故。云何
X36n0659_p0664a17║心共貪生，不共貪滅？聲聞弟子有因緣故，生於貪心，
X36n0659_p0664a18║畏貪心故，修白骨觀，是名心共貪生，不共貪滅。復有
X36n0659_p0664a19║心共貪生，不共貪滅。如聲聞人未證四果，有因緣故，
X36n0659_p0664a20║生於貪心，證四果時，貪心得滅，是名心共貪生，不共
X36n0659_p0664a21║貪滅。菩薩摩訶薩得不動地時，心共貪生，不共貪滅。
X36n0659_p0664a22║云何不共貪生，共貪俱滅？若菩薩摩訶薩斷貪心已，
X36n0659_p0664a23║為眾生故，示現有貪，以示現故，能令無量無邊眾生
X36n0659_p0664a24║咨受善法，具足成就，是名不共貪生，共貪俱滅。云何
X36n0659_p0664b01║不共貪生，不共貪滅？謂阿羅漢、緣覺、諸佛，除不動地，
X36n0659_p0664b02║其餘菩薩，是名不共貪生，不共貪滅。
X36n0659_p0664b03║三、以是義故下，因緣結。
X36n0659_p0664b04║以是義故，諸佛菩薩不決定說心性本淨、性本不淨。
X36n0659_p0664b05║善男子！是心不與下，第二、明心性本淨故無和合。
X36n0659_p0664b06║又二：先明無和合，次明因緣和合故有縛脫。
X36n0659_p0664b07║善男子！是心不與貪結和合，亦復不與瞋、癡和合。善
X36n0659_p0664b08║男子！譬如日、月雖為煙、塵、雲、霧及羅睺羅之所覆蔽，
X36n0659_p0664b09║以是因緣令諸眾生不能得見；雖不可見，日、月之性
X36n0659_p0664b10║終不與彼五翳和合。心亦如是，以因緣故生於貪結。
X36n0659_p0664b11║眾生雖說心與貪合，而是心性實不與合。若是貪心，
X36n0659_p0664b12║即是貪性；若是不貪，即不貪性。不貪之心不能為貪，
X36n0659_p0664b13║貪結之心不能不貪。善男子！以是義故，貪欲之結不
X36n0659_p0664b14║能污心。
X36n0659_p0664b15║此即初文，明畢竟清淨，故無和合。
X36n0659_p0664b16║諸佛菩薩下，第二、明因緣和合得有縛脫。又二：先
X36n0659_p0664b17║明縛脫之境，次明縛脫之人。就境中又二：先標，次
X36n0659_p0664b18║釋。
X36n0659_p0664b19║諸佛菩薩永破貪結，是故說言心得解脫。一切眾生
X36n0659_p0664b20║從因緣故生於貪結，從因緣故心得解脫。
X36n0659_p0664b21║標出境章。除貪欲是解境，有貪欲是縛境。
X36n0659_p0664b22║次譬如雪山下釋二章門，又二：初釋縛境，先譬、次
X36n0659_p0664b23║合。
X36n0659_p0664b24║善男子！譬如雪山懸峻之處，人與獼猴俱不能行；或
X36n0659_p0664c01║復有處，獼猴能行，人不能行；或復有處，人與獼猴二
X36n0659_p0664c02║俱能行。善男子！人與獼猴能行處者，如諸獵師純以
X36n0659_p0664c03║[黍*刀]膠置之案上，用捕獼猴。獼猴癡故，往手觸之，觸已
X36n0659_p0664c04║黏手；欲脫手故，以脚蹹之，脚復隨著；欲脫脚故，以口
X36n0659_p0664c05║齧之，口復黏著。如是五處，悉無得脫。於是，獵師以杖
X36n0659_p0664c06║貫之，負還歸家。
X36n0659_p0664c07║初譬中，山譬八正道，懸嶮譬難行，苦行人譬魔，獼
X36n0659_p0664c08║猴譬外道，俱不能行，悉不修聖道。獼猴能行，即是
X36n0659_p0664c09║得上界定；外道人不能行，即魔住欲界；二俱能行，
X36n0659_p0664c10║即五塵、六欲俱能行之。獵師者，還譬魔邪也。[黍*刀]膠，
X36n0659_p0664c11║譬愛欲之境。置案上，譬五欲置果報上以誑眾生。
X36n0659_p0664c12║手觸，譬眼耳等觸、色聲等黏。手者，於行心中以起
X36n0659_p0664c13║繫著。五處皆著者，五根起。染杖貫之者，魔邪化行。
X36n0659_p0664c14║負還歸者，將入三塗。
X36n0659_p0664c15║雪山險處，譬佛菩薩所得正道。獼猴者，譬諸凡夫。獵
X36n0659_p0664c16║師者，譬魔波旬。[黍*刀]膠者，譬貪欲結。人與獼猴俱不能
X36n0659_p0664c17║行者，譬諸凡夫、魔王波旬俱不能行。獼猴能行，人不
X36n0659_p0664c18║能者，譬諸外道有智慧者，諸惡魔等雖以五欲不能
X36n0659_p0665a01║繫縛。人與獼猴俱能行者，一切凡夫及魔波旬常處
X36n0659_p0665a02║生死，不能修行。凡夫之人五欲所縛，令魔波旬自在
X36n0659_p0665a03║將去，如彼獵師[黍*刀]捕獼猴，負之歸家。
X36n0659_p0665a04║合譬如文。
X36n0659_p0665a05║譬如國王下，第二、釋得解境，即四念處。
X36n0659_p0665a06║善男子！譬如國王，安住己界，身心安樂；若至他界，則
X36n0659_p0665a07║得眾苦。一切眾生亦復如是，若能自住於己境界，則
X36n0659_p0665a08║得安樂；若至他界，則遇惡魔，受諸苦惱。自境界者，謂
X36n0659_p0665a09║四念處；他境界者，謂五欲也。
X36n0659_p0665a10║云何繫屬下，第二、明縛脫之人。為二：先明縛人，次
X36n0659_p0665a11║明脫人。縛人為四：一、起倒故縛；二、取相故縛；三、我
X36n0659_p0665a12║見故縛；四、非法故縛。如文。
X36n0659_p0665a13║云何名為繫屬於魔？有諸眾生，無常見常、常見無常，
X36n0659_p0665a14║苦見於樂、樂見於苦，不淨見淨、淨見不淨，無我見我、
X36n0659_p0665a15║我見無我，非實解脫妄見解脫、真實解脫見非解脫，
X36n0659_p0665a16║非乘見乘、乘見非乘，如是之人名繫屬魔。繫屬魔者，
X36n0659_p0665a17║心不清淨。
X36n0659_p0665a18║復次，善男子！若見諸法真實是有總別定相者，當知
X36n0659_p0665a19║是人若見色時便作色相，乃至見識亦作識相，見男
X36n0659_p0665a20║男相、見女女相、見日日相、見月月相、見歲歲相、見陰
X36n0659_p0665a21║陰相、見入入相、見界界相，如是見者名繫屬魔，繫屬
X36n0659_p0665a22║魔者心不清淨。
X36n0659_p0665a23║復次，善男子！若見我是色、色中有我、我中有色、色屬
X36n0659_p0665a24║於我，乃至見我是識、識中有我、我中有識、識屬於我，
X36n0659_p0665b01║如是見者，繫屬於魔，非我弟子。
X36n0659_p0665b02║善男子，我聲聞弟子遠離如來十二部經，修習外道
X36n0659_p0665b03║種種典籍，不修出家寂滅之業，純營世俗在家之事。
X36n0659_p0665b04║何等名為在家之事？受畜一切不淨之物，奴婢、田宅、
X36n0659_p0665b05║象、馬、車乘、驢、騾、雞、犬、獼猴、豬、羊、種種穀麥，遠離師僧，
X36n0659_p0665b06║親附白衣，違反聖教，向諸白衣作如是言：佛聽比丘
X36n0659_p0665b07║受畜種種不淨之物。是名修習在家之事。有諸弟子
X36n0659_p0665b08║不為涅槃，但為利養親近聽受十二部經，招提僧物
X36n0659_p0665b09║及僧鬘物，衣著貪啖如自己有，慳惜他家，及以稱譽
X36n0659_p0665b10║親近國王及諸王子，卜筮吉凶，推步盈虗，圍棋六博，
X36n0659_p0665b11║樗蒲投壺，親比丘尼及諸處女，畜二沙彌，常遊屠獵
X36n0659_p0665b12║沽酒之家及旃陀羅所住之處，種種販賣手自作食，
X36n0659_p0665b13║受使隣國通致信命，如是之人當知即是魔之眷屬，
X36n0659_p0665b14║非我弟子。以是因緣，心共貪生，心共貪滅，乃至癡心
X36n0659_p0665b15║共生共滅亦復如是。善男子，以是因緣，心性非淨亦
X36n0659_p0665b16║非不淨，是故我說心得解脫。
X36n0659_p0665b17║最後文中云慳惜他家者，此家與我最為親厚。不
X36n0659_p0665b18║許他往稱譽者，唯應稱我，不許稱他。
X36n0659_p0665b19║若有不受下，第二、明得解之人。
X36n0659_p0665b20║若有不受、不畜一切不淨之物，為大涅槃受持、讀誦
X36n0659_p0665b21║十二部經，書寫、解說，當知是等真我弟子，不行惡魔
X36n0659_p0665b22║波旬境界，即是修習三十七品。以修習故，不共貪生、
X36n0659_p0665b23║不共貪滅。
X36n0659_p0665b24║文略但一。
X36n0659_p0665c01║後結如文。
X36n0659_p0665c02║是名菩薩修大涅槃微妙經典具足成就第八功德。
X36n0659_p0665c03║大般涅槃經卷第二十三
X36n0659_p0665c04║日東　天台沙門本純　分會
X36n0659_p0665c05║
X36n0659_p0665c06║南本大般涅槃經會疏卷第二十三