X36n0659_p0665c07║
X36n0659_p0665c08║
X36n0659_p0665c09║
X36n0659_p0665c10║南本大般涅槃經會疏卷第二十四
X36n0659_p0665c11║
X36n0659_p0665c12║大般涅槃經高貴德王菩薩品之六（卷第二十四）
X36n0659_p0665c13║北涼　天竺三藏　曇無讖　譯
X36n0659_p0665c14║晉　沙門　慧嚴　慧觀
X36n0659_p0665c15║　謝靈運　重治
X36n0659_p0665c16║德王品之六
X36n0659_p0665c17║起卷第九功德。開善云：第一至第六始不聞，聞至
X36n0659_p0665c18║金心；第七、第八始於善友，至慧解脫；第九、第十始
X36n0659_p0665c19║於信心，至三十七品。此卷即是第三周。又有師言：
X36n0659_p0665c20║不爾。而此十德兩兩莊嚴，前之五行乍淺乍深，今
X36n0659_p0665c21║皆不然。前五行是修，今十德是證，證中功德淺深
X36n0659_p0665c22║非一。若爾，何以前深後淺？答：亦有此義。如初功德
X36n0659_p0665c23║已言不與聲聞、辟支佛共，最後而言三十七品，聞
X36n0659_p0665c24║道品名謂其初淺，論其義理超絕二乘（云云）。於中，
X36n0659_p0666a01║先標，次釋，三結。初標，如文。
X36n0659_p0666a02║復次，善男子！云何菩薩摩訶薩修大涅槃微妙經典
X36n0659_p0666a03║具足成就第九功德？
X36n0659_p0666a04║次釋中為二：初明五事，次論義。初又三：一列，二釋，
X36n0659_p0666a05║三歎。初文二：先徵。
X36n0659_p0666a06║善男子！菩薩摩訶薩修大涅槃微妙經典，初發五事
X36n0659_p0666a07║悉得成就。何等為五？
X36n0659_p0666a08║次列名者。
X36n0659_p0666a09║一者信，二者直心，三者戒，四者親近善友，五者多聞。
X36n0659_p0666a10║信由內發，得見聖性，直起中懷，不為緣由。戒是性
X36n0659_p0666a11║戒，全具菩提，聞於不說。如此五事，多就理明，豈可
X36n0659_p0666a12║言淺？在文可見。
X36n0659_p0666a13║云何為信下，第二、解釋，即為五章。初信又三：前出
X36n0659_p0666a14║信體；次釋信德；三、結。初信體者。
X36n0659_p0666a15║云何為信？菩薩摩訶薩信於三寶施有果報，信於二
X36n0659_p0666a16║諦一乘之道更無異趣，為諸眾生速得解脫。諸佛菩
X36n0659_p0666a17║薩分別為三，信第一義諦、信善方便，是名為信。
X36n0659_p0666a18║信何等法？凡舉五種：一、信三寶，二、信因果，三、信二
X36n0659_p0666a19║諦，四、信一乘，五、信三諦。一師云：信第一義是信真，
X36n0659_p0666a20║信善方便是信俗。一師云：前已二諦竟，何容重說？
X36n0659_p0666a21║依華嚴經云：若歎菩薩，作二智名；若歎佛者，作二
X36n0659_p0666a22║身名。只是一體，隱顯為異。有言第一義諦、善方便
X36n0659_p0666a23║者，即是二身，亦是二智。今明此文，自稱第一義諦，
X36n0659_p0666a24║何容改諦為智，復改為身？今作三諦，自異二諦，不
X36n0659_p0666b01║成重說。而文約一乘，顯其信意。為眾生故，分別說
X36n0659_p0666b02║三，知無異趣，是故說一。準此一條，例通四法。三寶
X36n0659_p0666b03║亦爾，為眾生故，分別二體，知歸至極，故說一體。因
X36n0659_p0666b04║果亦爾，為眾生故，說因致果，至於彼岸，無施無受。
X36n0659_p0666b05║二諦、三諦，亦復如是。
X36n0659_p0666b06║次如是信者下，釋信德。
X36n0659_p0666b07║如是信者，若諸沙門、若婆羅門、若天、魔、梵，一切眾生
X36n0659_p0666b08║所不能壞，因是信故得聖人性。修行布施若多若少，
X36n0659_p0666b09║悉得近於大般涅槃不墮生死，戒、聞、智慧亦復如是，
X36n0659_p0666b10║是名為信。雖有是信而亦不見。
X36n0659_p0666b11║釋有四意相次而來，此信堅固無能壞者，何故不
X36n0659_p0666b12║壞？得聖人性以為根本，即是見性之信深固難拔，
X36n0659_p0666b13║以根深故即能增長近大涅槃成就戒等。初一切
X36n0659_p0666b14║諸法從於聖性近大涅槃即是豎高，戒聞智慧等
X36n0659_p0666b15║即是橫廣，雖有橫豎深廣之異，而亦不見橫豎之
X36n0659_p0666b16║相彌著彌亡，如此明信那忽云淺？
X36n0659_p0666b17║三、結，如文。
X36n0659_p0666b18║是為菩薩修大涅槃成就初事。
X36n0659_p0666b19║云何直心釋第二事？又三：標、釋、結。初標如文。
X36n0659_p0666b20║云何直心？
X36n0659_p0666b21║次釋中文為兩：初以不諂為直，後以懺悔為直。初
X36n0659_p0666b22║明不諂中二：先釋，次論義。初中二：初正釋，次釋疑。
X36n0659_p0666b23║初文者。
X36n0659_p0666b24║菩薩摩訶薩於諸眾生作質直心。一切眾生若遇因
X36n0659_p0666c01║緣則生諂曲，菩薩不爾。何以故？善解諸法悉因緣故。
X36n0659_p0666c02║以解因緣故不諂。
X36n0659_p0666c03║次雖見惡下，釋疑。
X36n0659_p0666c04║菩薩摩訶薩雖見眾生諸惡過咎，終不說之。何以故？
X36n0659_p0666c05║恐生煩惱，若生煩惱則墮惡趣。如是，菩薩若見眾生
X36n0659_p0666c06║有少善事，則讚歎之。云何為善？所謂佛性。讚佛性故，
X36n0659_p0666c07║令諸眾生發阿耨多羅三藐三菩提心。
X36n0659_p0666c08║左右解之，初見惡不說，後見善則歎。疑者云：見惡
X36n0659_p0666c09║應說而不說者，乃是不直，何名直心？即釋云：恐生
X36n0659_p0666c10║煩惱。即復疑云：既見惡不說，見善亦應不說，乃是
X36n0659_p0666c11║直心。次明不爾，即釋云：讚佛性故令得菩提。
X36n0659_p0666c12║次論義中有問答。初問有六，而為三雙：初兩從現
X36n0659_p0666c13║病生，彼明三種、五種病人；次兩從初功德生；後兩
X36n0659_p0666c14║從此文生。就初兩中，初一又為三：先非佛旨；
X36n0659_p0666c15║爾時，光明徧照高貴德王菩薩摩訶薩白佛言：世尊！
X36n0659_p0666c16║如佛所說，菩薩摩訶薩讚歎佛性，令無量眾生發阿
X36n0659_p0666c17║耨多羅三藐三菩提心，是義不然。
X36n0659_p0666c18║次領初開經時說。
X36n0659_p0667a01║何以故？如來初開涅槃經時，說有三種：一者、若有病
X36n0659_p0667a02║人得良醫藥及瞻病者，病則易差；如其不得，則不可
X36n0659_p0667a03║愈。二者、若得、不得，悉不可差。三者、若得、不得，悉皆自
X36n0659_p0667a04║差。一切眾生亦復如是，若遇善友、諸佛、菩薩聞說妙
X36n0659_p0667a05║法，能發阿耨多羅三藐三菩提心；如其不遇，則不能
X36n0659_p0667a06║發，所謂須陀洹、斯陀含、阿那含、阿羅漢、辟支佛。二者、
X36n0659_p0667a07║雖遇善友、諸佛、菩薩聞說妙法，亦不能發；若其不遇，
X36n0659_p0667a08║亦不能發，謂一闡提。三者、若遇、不遇，一切悉能發阿
X36n0659_p0667a09║耨多羅三藐三菩提心，所謂菩薩。
X36n0659_p0667a10║若言遇不遇下，第三、正難。
X36n0659_p0667a11║若言遇與不遇悉發阿耨多羅三藐三菩提心者，如
X36n0659_p0667a12║來今者云何說言因讚佛性，令諸眾生發阿耨多羅
X36n0659_p0667a13║三藐三菩提心？
X36n0659_p0667a14║既能自發菩提之心，何須歎於佛性令得菩提？是
X36n0659_p0667a15║取第三病人為難。
X36n0659_p0667a16║初中第二又兩：先領旨仰非，次正難。
X36n0659_p0667a17║世尊！若遇善友諸佛菩薩，聞說妙法及以不遇，悉不
X36n0659_p0667a18║能發阿耨多羅三藐三菩提心，當知是義亦復不然。
X36n0659_p0667a19║何以故？如是之人當得阿耨多羅三藐三菩提故。一
X36n0659_p0667a20║闡提輩以佛性故，若聞不聞，悉亦當得阿耨多羅三
X36n0659_p0667a21║藐三菩提故。
X36n0659_p0667a22║明闡提人亦應發心。何故爾？其既有性，應自發心，
X36n0659_p0667a23║何俟須歎？此是取第二病人為難。
X36n0659_p0667a24║如佛所說下，是第二、兩難，從初功德生。第二十卷
X36n0659_p0667b01║中明五難：初兩難據四種罪人，中兩難據闡提，後
X36n0659_p0667b02║一難據不定。佛答中明佛性非內非外、非常非無
X36n0659_p0667b03║常，所以不斷，今還因此生。問：先領旨，仰非
X36n0659_p0667b04║世尊！如佛所說：何等名為一闡提？謂斷善根。如是之
X36n0659_p0667b05║義亦復不然。
X36n0659_p0667b06║次正難。
X36n0659_p0667b07║何以故？不斷佛性故。如是佛性理不可斷，云何佛說
X36n0659_p0667b08║斷諸善根？
X36n0659_p0667b09║正言不斷佛性，云何言斷善根？只此佛性即是善
X36n0659_p0667b10║根，既其斷善根即斷佛性，云何復言佛性非內非外？
X36n0659_p0667b11║如佛往昔下，後難。
X36n0659_p0667b12║如佛往昔說十二部經，善有二種：一者、常，二者、無常。
X36n0659_p0667b13║常者、不斷，無常者、斷。無常可斷，故墮地獄；常不可斷，
X36n0659_p0667b14║何故不遮？佛性不斷，非一闡提，如來何故作如是說，
X36n0659_p0667b15║言一闡提？
X36n0659_p0667b16║若佛性不斷，何故不遮令不墮地獄？既不斷佛性，
X36n0659_p0667b17║但斷善根，由有佛性應能遮惡。答：未了，故更論義。
X36n0659_p0667b18║若因佛性下，第三、復有兩難，近從此生。
X36n0659_p0667b19║世尊！若因佛性發阿耨多羅三藐三菩提，何故如來
X36n0659_p0667b20║廣為眾生說十二部經？世尊！譬如四河出阿耨達池，
X36n0659_p0667b21║若有天、人、諸佛、世尊說言：是河不入大海，當還本源。
X36n0659_p0667b22║無有是處。菩提之心亦復如是，有佛性者，若聞、不聞，
X36n0659_p0667b23║若戒、非戒，若施、非施，若修、不修，若智、非智，悉皆應得
X36n0659_p0667b24║阿耨多羅三藐三菩提。世尊！如優陀延山，日從中出，
X36n0659_p0667c01║至于正南。日若念言：我不至西，還東方。者，無有是處。
X36n0659_p0667c02║佛性亦爾，若不聞、不戒、不施、不修、不智，不得阿耨多
X36n0659_p0667c03║羅三藐三菩提者，無有是處。
X36n0659_p0667c04║若歎佛性令發心者，何須復說十二部經？直歎佛
X36n0659_p0667c05║性，其義自足，有法、有譬、有合。
X36n0659_p0667c06║諸佛如來下，即是後難。
X36n0659_p0667c07║世尊！諸佛如來說因果性非有非無，如是之義是亦
X36n0659_p0667c08║不然。何以故？如其乳中無酪性者則無有酪。尼拘陀
X36n0659_p0667c09║子！無五丈性者則不能生五丈之質。若佛性中無阿
X36n0659_p0667c10║耨多羅三藐三菩提樹者，云何能生阿耨多羅三藐
X36n0659_p0667c11║三菩提樹？以是義故，所說因果非有非無，如是之義
X36n0659_p0667c12║云何相應？
X36n0659_p0667c13║從第八功德？佛答：貪心非有非無，非因非果，或即
X36n0659_p0667c14║因中有果，或因中無果。今還取此為難。若爾，乳應
X36n0659_p0667c15║無酪，樹無五丈。若乳有酪，樹有五丈者，當知因中
X36n0659_p0667c16║有果，不得泛言或無。
X36n0659_p0667c17║爾時世尊下，佛答，為二：初讚，次答。初又二：初讚問，
X36n0659_p0667c18║次舉五句歎其功用。
X36n0659_p0668a01║爾時，世尊讚言：善哉，善哉！善男子！世有二人甚為希
X36n0659_p0668a02║有，如優曇華：一者、不行惡法，二者、有罪能悔。如是之
X36n0659_p0668a03║人甚為希有。復有二人：一者、作恩，二者、念恩。復有二
X36n0659_p0668a04║人：一者、咨受新法，二者、溫故不忘。復有二人：一者、造
X36n0659_p0668a05║新，二者、修故。復有二人：一、樂聞法，二、樂說法。復有二
X36n0659_p0668a06║人：一、善問難，二、善能答。善問難者，汝身是也；善能答
X36n0659_p0668a07║者，謂如來也。
X36n0659_p0668a08║初六種二人，歎其能開發大眾能令得解，非但能
X36n0659_p0668a09║除現世者疑，亦使未來無有滯礙，實為希有，是故
X36n0659_p0668a10║歎之。初兩人：一者本不造惡，二者作已能悔，即是
X36n0659_p0668a11║前二健兒。第二知恩報恩，他與我恩我復須報。第
X36n0659_p0668a12║三聽受新法，二者直溫故不忘。書云：溫故而知新，
X36n0659_p0668a13║可以為師。第四造創新好，二者治葺故壞。第五樂
X36n0659_p0668a14║說樂聽，若無說者聽何所聽？若無聽者說為誰說？
X36n0659_p0668a15║第六能難能答，正意在此二人。前之五雙乃為弄
X36n0659_p0668a16║胤，善問是汝身，善答即我是。若無汝精問，何得我
X36n0659_p0668a17║善解？無我巧答，何得汝能問？自有人身左能右能，
X36n0659_p0668a18║口辯通敏能主能客，自有人專一無二。昔莊嚴門
X36n0659_p0668a19║下有淨藏法師，唯能竝難答無。所以有善解釋不
X36n0659_p0668a20║便論義者，即彭城正公（云云）。今推前六雙成後五
X36n0659_p0668a21║句，能問能答能聽能說，成後轉于法輪句。造新修
X36n0659_p0668a22║故成枯十二因緣，大樹取有是新，無明是故；不生
X36n0659_p0668a23║生是新，世諦死時是故。以新破新名造新，以故破
X36n0659_p0668a24║故名修故。作恩念恩成度海句，作恩為他舟航，念
X36n0659_p0668b01║恩自運舟航，故成度海句。不作惡悔惡成摧魔幢
X36n0659_p0668b02║句，魔以惡為幢，今能倒之復自能建，故前後相成。
X36n0659_p0668b03║歎生善，即初一句。歎滅惡，即後四句。
X36n0659_p0668b04║善男子，因是善問，即得轉于無上法輪。
X36n0659_p0668b05║既言因此善問，即能轉於無上法輪，寧非生善？
X36n0659_p0668b06║後四句復為二：初兩句歎能滅惡，次兩句歎摧惡。
X36n0659_p0668b07║能枯十二因緣大樹，能度無邊生死大海。
X36n0659_p0668b08║於初二句又二：上句即歎枯十二因緣大樹者，十
X36n0659_p0668b09║二因緣枝條森聳喻之大樹，今枯此樹使華葉不
X36n0659_p0668b10║生。能度無邊生死大海者，即此生死海中勇浪可
X36n0659_p0668b11║畏，今得度此永免驚懼無復可畏。
X36n0659_p0668b12║能與魔王波旬共戰，能摧波旬所立勝幢。
X36n0659_p0668b13║能與魔王共戰者，此明其始。能摧波旬所立勝幢
X36n0659_p0668b14║者，此明其終，舉終攝始。外國亦戰，得勝豎幢麾，不
X36n0659_p0668b15║勝者即倒此麾。今魔戰敗，即摧其幢。
X36n0659_p0668b16║次就答中，次第答三雙六問：初答前舉三病二問，
X36n0659_p0668b17║次答舉初功德兩問，後答此中兩問。
X36n0659_p0668b18║善男子！如我上說：三種病人值遇良醫、瞻病、好藥及
X36n0659_p0668b19║以不遇，病悉得差。是義云何？若得、不得，謂定壽命。所
X36n0659_p0668b20║以者何？是人已於無量世中修三種善，謂上、中、下。以
X36n0659_p0668b21║修如是三種善故，得定壽命。如鬱單越人壽命千秊，
X36n0659_p0668b22║有遇病者，若得良醫、好藥、瞻病及以不得，悉皆得差。
X36n0659_p0668b23║何以故？得定命故。善男子！如我所說：若有病人得遇
X36n0659_p0668b24║良醫、好藥、瞻病，病得除差；若不遇者，則不得差。是義
X36n0659_p0668c01║云何？善男子！如是之人壽命不定。命雖不盡，有九因
X36n0659_p0668c02║緣能夭其壽。何等為九？一者、知食不安而反食之；二
X36n0659_p0668c03║者、多食；三者、宿食未消而復更食；四者、大小便利不
X36n0659_p0668c04║隨時節；五者、病時不隨醫教；六者、不隨瞻病教敕；七
X36n0659_p0668c05║者、強耐不吐；八者、夜行，以夜行故，惡鬼打之；九者、房
X36n0659_p0668c06║室過差。以是緣故，我說病者若遇醫藥，病則可差；若
X36n0659_p0668c07║不遇者，則不可愈。善男子！如我上說：若遇、不遇，俱不
X36n0659_p0668c08║差。者，是義云何？有人命盡，若遇、不遇，悉不可差。何以
X36n0659_p0668c09║故？以命盡故。以是義故，我說病人若遇醫藥及以不
X36n0659_p0668c10║遇，悉不得差。眾生亦爾，發菩提心者，若遇善友、諸佛、
X36n0659_p0668c11║菩薩咨受深法，若不遇之，皆悉當成。何以故？以其能
X36n0659_p0668c12║發菩提心故，如鬱單越人得定壽命。如我所說：從須
X36n0659_p0668c13║陀洹至辟支佛，若聞善友、諸佛、菩薩所說深法，則發
X36n0659_p0668c14║阿耨多羅三藐三菩提心；若不值遇諸佛、菩薩聞說
X36n0659_p0668c15║深法，則不能發阿耨多羅三藐三菩提。如不定命，以
X36n0659_p0668c16║九因緣，命則中夭。如彼病人值遇醫藥，病則得差；若
X36n0659_p0668c17║不遇者，病則不差。是故，我說遇佛、菩薩聞說深法，則
X36n0659_p0668c18║能發心；若不值遇，則不能發。如我上說：若遇善友、諸
X36n0659_p0668c19║佛、菩薩聞說深法，若不值遇，俱不能發。是義云何？善
X36n0659_p0668c20║男子！一闡提輩若遇善友、諸佛、菩薩聞說深法及以
X36n0659_p0668c21║不遇，俱不得離一闡提心。何以故？斷善法故。一闡提
X36n0659_p0668c22║輩亦得阿耨多羅三藐三菩提。所以者何？若能發於
X36n0659_p0668c23║菩提之心，則不復名一闡提也。善男子！以何因緣故，
X36n0659_p0668c24║說一闡提得阿耨多羅三藐三菩提？一闡提輩實不
X36n0659_p0669a01║得阿耨多羅三藐三菩提。如命盡者，雖遇良醫、好藥、
X36n0659_p0669a02║瞻病，不能得差。何以故？以命盡故。
X36n0659_p0669a03║但答前兩問，不次第答，直解三種病人竟，即是答
X36n0659_p0669a04║第一兩問了。依理只應解於初後二種病人，而今
X36n0659_p0669a05║復解中間者，不用此為答，只為中間舉來，今還次
X36n0659_p0669a06║第為釋，彼不舉來，今亦不解。
X36n0659_p0669a07║一、闡名信下。二、答第三難。
X36n0659_p0669a08║善男子！一闡名信，提名不具；信不具故，名一闡提。佛
X36n0659_p0669a09║性非信，眾生非具；以不具故，云何可斷？一闡名善方
X36n0659_p0669a10║便，提名不具；修善方便不具足故，名一闡提。佛性非
X36n0659_p0669a11║是修善方便，眾生非具；以不具故，云何可斷？一闡名
X36n0659_p0669a12║進，提名不具；進不具故，名一闡提。佛性非進，眾生非
X36n0659_p0669a13║具；以不具故，云何可斷？一闡名念，提名不具；念不具
X36n0659_p0669a14║故，名一闡提。佛性非念，眾生非具；以不具故，云何可
X36n0659_p0669a15║斷？一闡名定，提名不具；定不具故，名一闡提。佛性非
X36n0659_p0669a16║定，眾生非具；以不具故，云何可斷？一闡名慧，提名不
X36n0659_p0669a17║具；慧不具故，名一闡提。佛性非慧，眾生非具；以不具
X36n0659_p0669a18║故，云何可斷？一闡名無常善，提名不具；以無常善不
X36n0659_p0669a19║具足故，名一闡提。佛性是常、非善、非不善。何以故？善
X36n0659_p0669a20║法要從方便而得，而是佛性非方便得，是故非善。何
X36n0659_p0669a21║故復名非不善耶？能得善果故，善果即是阿耨多羅
X36n0659_p0669a22║三藐三菩提。又，善法者，生已得故；而是佛性非生已
X36n0659_p0669a23║得，是故非善。以斷生得諸善法故，名一闡提。
X36n0659_p0669a24║前言：若不斷佛性，亦應不斷善根。只善根即是佛
X36n0659_p0669b01║性，佛性即是善根。今答：佛性中道，不同善根。何者？
X36n0659_p0669b02║一闡名信，提名不具。佛性非信，亦復非具，云何可
X36n0659_p0669b03║斷？佛性非善非惡，闡提但能斷善，云何斷性？其中
X36n0659_p0669b04║諸句例爾。古來云：闡提具含眾惡。不知的翻。唯河
X36n0659_p0669b05║西翻為極欲，言極惡欲之邊。此乃於總惡之內，取
X36n0659_p0669b06║一事為翻。例如涅槃，名含眾德，亦無的翻。而翻為
X36n0659_p0669b07║滅度者，亦是總中取此一事為翻。又善法者，名生
X36n0659_p0669b08║已得。依數人義，善有二種：一、生得善，二、方便善。世
X36n0659_p0669b09║間慈孝，名生得善。闡提亦無，故言已斷。
X36n0659_p0669b10║如汝所言下，答第四難。
X36n0659_p0669b11║善男子，如汝所言，若一闡提有佛性者，云何不遮地
X36n0659_p0669b12║獄之罪？善男子，一闡提中無有佛性。
X36n0659_p0669b13║前難云何不遮墮？今牒問作答，明闡提佛性非有
X36n0659_p0669b14║非無，即事求而叵得故非有，而有是理故非無。又
X36n0659_p0669b15║善巧方便則非無，無巧方便則非有。
X36n0659_p0669b16║故舉箜篌喻此有無，先譬次合。
X36n0659_p0669b17║善男子！譬如有王聞箜篌音，其聲清妙，心即耽著，喜
X36n0659_p0669b18║樂愛念，情無捨離，即告大臣：如是妙音從何處出？大
X36n0659_p0669b19║臣答王：如是妙音從箜篌出。王復語言：持是聲來。爾
X36n0659_p0669b20║時，大臣即持箜篌置於王前，而作是言：大王當知，此
X36n0659_p0669b21║即是聲。王語箜篌：出聲，出聲。而是箜篌聲亦不出。爾
X36n0659_p0669b22║時，大王即斷其絃，聲亦不出，取其皮木，悉皆析裂，推
X36n0659_p0669b23║求其聲，了不能得。爾時，大王即瞋大臣：云何乃作如
X36n0659_p0669b24║是妄語？大臣白王：夫取聲者，法不如是，應以眾緣善
X36n0659_p0669c01║巧方便，聲乃出耳。
X36n0659_p0669c02║初譬中所言王者譬眾生，篌篌譬眾生身，音聲譬
X36n0659_p0669c03║佛性，大臣譬佛菩薩能善說之，斷絃譬就此身盡
X36n0659_p0669c04║命終，皮木析裂譬五根四大，求之叵得即無方便，
X36n0659_p0669c05║故非有也。
X36n0659_p0669c06║眾生佛性亦復如是，無有住處，以善方便故得可見，
X36n0659_p0669c07║以可見故得阿耨多羅三藐三菩提。一闡提輩不見
X36n0659_p0669c08║佛性，云何能遮三惡道罪？善男子！若一闡提信有佛
X36n0659_p0669c09║性，當知是人不至三趣，是亦不名一闡提也。以不自
X36n0659_p0669c10║信有佛性故即墮三趣，墮三趣故名一闡提。
X36n0659_p0669c11║合譬者，佛性無有住處，即非有；以善方便故可得
X36n0659_p0669c12║見，即是非無。
X36n0659_p0669c13║如汝所說若乳無酪下，第三、答第五、第六兩難，明
X36n0659_p0669c14║應有定性。
X36n0659_p0669c15║善男子！如汝所說：若乳無酪性，不應出酪；尼拘陀子
X36n0659_p0669c16║無五丈性，則不應有五丈之質。愚癡之人作如是說，
X36n0659_p0669c17║智者終不發如是言。何以故？以無性故。善男子！如其
X36n0659_p0669c18║乳中有酪性者，不應復假眾緣力也。善男子！如水、乳
X36n0659_p0669c19║雜，臥至一月終不成酪。若以一渧頗求樹汁投之於
X36n0659_p0669c20║中，即便成酪。若本有酪，何故待緣？眾生佛性亦復如
X36n0659_p0669c21║是，假眾緣故，則便可見；假眾緣故，得成阿耨多羅三
X36n0659_p0669c22║藐三菩提。若待眾緣然後成者，即是無性；以無性故，
X36n0659_p0669c23║能得阿耨多羅三藐三菩提。善男子！以是義故，菩薩
X36n0659_p0669c24║摩訶薩常讚人善，不訟彼缺，名質直心。
X36n0659_p0670a01║答：意非定有，性因緣故有。若乳定有，酪即應自生，
X36n0659_p0670a02║不假頗求樹汁。既其假緣，當知因中無果。然前作
X36n0659_p0670a03║六難，今但舉一呵者，何也？答：與奪適時，皆為利益。
X36n0659_p0670a04║正言此難，是計性性義，與外道同。寄正呵邪，云是
X36n0659_p0670a05║癡人實不呵。德王此答，即兼答第五歎善即足，何
X36n0659_p0670a06║須說十二部經？今明既無定性因緣而有，是故須
X36n0659_p0670a07║說十二為緣。
X36n0659_p0670a08║次以懺悔明直心者，若有失不悔則非直心，犯諐
X36n0659_p0670a09║發露乃名直心。文為三：初設有過下正懺悔。
X36n0659_p0670a10║復次，善男子！云何菩薩質直心耶？菩薩摩訶薩常不
X36n0659_p0670a11║犯惡，設有過失即時懺悔。
X36n0659_p0670a12║次於師同學下，即是發露。
X36n0659_p0670a13║於師同學，終不覆藏。
X36n0659_p0670a14║三、慚愧自責下，即斷相續心。
X36n0659_p0670a15║慚愧自責不敢復作，於輕罪中生極重想。若人詰問，
X36n0659_p0670a16║答言：實犯。復問：是罪為好不好？答言：不好。復問：是罪
X36n0659_p0670a17║為善不善？答言：不善。復問：是罪是善果耶？不善果乎？
X36n0659_p0670a18║答言：是罪實非善果。又問：是罪誰之所造？將非諸佛
X36n0659_p0670a19║法僧所作？答言：非佛法僧我所作也，乃是煩惱之所
X36n0659_p0670a20║構集。以直心故信有佛性，信佛性故則不得名一闡
X36n0659_p0670a21║提也，以直心故名佛弟子。若受眾生衣服、飲食、臥具、
X36n0659_p0670a22║醫藥，種各十萬不足為多。
X36n0659_p0670a23║結如文。
X36n0659_p0670a24║是名菩薩質直心也。
X36n0659_p0670b01║云何修戒下，第三、釋戒。文為二：一、離惡戒；
X36n0659_p0670b02║云何菩薩修治於戒？菩薩摩訶薩受持禁戒，不為生
X36n0659_p0670b03║天、不為恐怖，乃至不受狗戒、雞戒、牛戒、雉戒，不作破
X36n0659_p0670b04║戒、不作缺戒、不作瑕戒、不作雜戒、不作聲聞戒。
X36n0659_p0670b05║即牛狗等竝取其相而為護持。外道得通者，見牛
X36n0659_p0670b06║狗等死後生天，便學彼行望得生天。餘皆例爾。
X36n0659_p0670b07║次得善戒，如文。
X36n0659_p0670b08║受持菩薩摩訶薩戒、尸羅波羅蜜戒，得具足戒不生
X36n0659_p0670b09║憍慢，是名菩薩修大涅槃具第三戒。
X36n0659_p0670b10║云何菩薩親近下，第四、釋善友。為四：一、明是；二、辨
X36n0659_p0670b11║非；三、證非；四、證是。初、明是。為二：一、菩薩是。
X36n0659_p0670b12║云何菩薩親近善友？菩薩摩訶薩常為眾生歎說善
X36n0659_p0670b13║道不說惡道，說於惡道非善果報。
X36n0659_p0670b14║二，如來是。
X36n0659_p0670b15║善男子！我身即是一切眾生真善知識，是故能斷富
X36n0659_p0670b16║伽羅婆羅門所有邪見。善男子！若有眾生親近我者，
X36n0659_p0670b17║雖有應生地獄因緣，即得生天。如須那剎多等應墮
X36n0659_p0670b18║地獄，以見我故，即得斷除地獄因緣，生於色天。
X36n0659_p0670b19║剎多見佛得生天者，二、解數義。必得上定乃得生
X36n0659_p0670b20║天，今見佛力發昔修定故得生天。二、云但令伏下
X36n0659_p0670b21║界惡，隨有散善皆得生天。
X36n0659_p0670b22║雖有舍利下，第二、明非。
X36n0659_p0670b23║雖有舍利弗、目楗連等，不名眾生真善知識。何以故？
X36n0659_p0670b24║生一闡提心因緣故。
X36n0659_p0670c01║既未識機，不能稱緣，是故云非。如來稱緣，知病識
X36n0659_p0670c02║藥，是故名是。
X36n0659_p0670c03║我昔住於下，第三、證非。
X36n0659_p0670c04║善男子！我昔住於波羅柰國，時舍利弗教二弟子：一、
X36n0659_p0670c05║觀白骨，一、令數息。經歷多秊，皆不得定。以是因緣，即
X36n0659_p0670c06║生邪見，言：無涅槃無漏之法。若其有者，我應得之。何
X36n0659_p0670c07║以故？我能善持所受戒故。我於爾時見是比丘生此
X36n0659_p0670c08║邪心，喚舍利弗而訶責之：汝不善教，云何乃為是二
X36n0659_p0670c09║弟子顛倒說法？汝二弟子其性各異：一主澣衣，一是
X36n0659_p0670c10║金師。金師之子應教數息，澣衣之人應教骨觀。以汝
X36n0659_p0670c11║錯教，令是二人生於惡邪。我於爾時為是二人如應
X36n0659_p0670c12║說法，二人聞已，得阿羅漢果。是故，我為一切眾生真
X36n0659_p0670c13║善知識，非舍利弗、目楗連等。
X36n0659_p0670c14║觀白骨者，即背捨禪。數息，即根本禪。舊云：金師子
X36n0659_p0670c15║善取火色，故應教數息。今明不爾，金師之子善解
X36n0659_p0670c16║調槌，宜扶其習，故教數息。私云：準莊嚴論云：善解
X36n0659_p0670c17║鞴囊，善知息相。浣衣之人善取淨相，故教骨觀。今
X36n0659_p0670c18║明不爾，浣人厭穢，作背捨易。
X36n0659_p0670c19║若使眾生下，第四、證是，如文。
X36n0659_p0670c20║若使眾生有極重結得遇我者，我以方便即為斷之。
X36n0659_p0670c21║如我弟難陀有極重欲，我以種種善巧方便而為除
X36n0659_p0670c22║之。鴦掘魔羅有重瞋恚，以見我故瞋恚即斷。阿闍世
X36n0659_p0670c23║王有重愚癡，以見我故癡心即滅。如婆熈伽長者於
X36n0659_p0670c24║無量劫積集成就極重煩惱，以見我故即便斷滅。設
X36n0659_p0671a01║有弊惡斯下之人，親近於我作弟子者，以是因緣一
X36n0659_p0671a02║切人天恭敬愛念。尸利毱多邪見熾盛，因見我故邪
X36n0659_p0671a03║見即滅，因見我故斷地獄因作生天緣。如氣噓旃陀
X36n0659_p0671a04║羅命垂終時，因見我故還得壽命。如憍尸迦狂心錯
X36n0659_p0671a05║亂，因見我故還得本心。如瘦瞿曇彌屠家之子常作
X36n0659_p0671a06║惡業，以見我故即便捨離。如闡提比丘因見我故，寧
X36n0659_p0671a07║捨身命不毀禁戒。如草繫比丘以是義故，阿難比丘
X36n0659_p0671a08║說半梵行名善知識。我言：不爾，具足梵行乃名善知
X36n0659_p0671a09║識。是名菩薩修大涅槃具足第四親善知識。
X36n0659_p0671a10║云何具足多聞下，釋第五章，文為五。
X36n0659_p0671a11║云何菩薩摩訶薩具足多聞？菩薩為大涅槃十二部
X36n0659_p0671a12║經，書寫、讀誦、分別解說，是名菩薩具足多聞。
X36n0659_p0671a13║除十一部經，唯毗佛略，受持讀誦，書寫解說，亦名菩
X36n0659_p0671a14║薩具足多聞。
X36n0659_p0671a15║除十二部經。若能受持是大涅槃微妙經典。書寫讀
X36n0659_p0671a16║誦分別解說。是名菩薩具足多聞。除是經典具足全
X36n0659_p0671a17║體。若能受持一四句偈。
X36n0659_p0671a18║復除是偈，若能受持如來常住性無變易，是名菩薩
X36n0659_p0671a19║具足多聞。
X36n0659_p0671a20║復除是事，若知如來常不說法，亦名菩薩具足多聞。
X36n0659_p0671a21║何以故？法無性故。如來雖說一切諸法常無所說，是
X36n0659_p0671a22║名菩薩修大涅槃成就第五具足多聞。
X36n0659_p0671a23║前一就文言，後四就義理，十二文多而義奢，佛略
X36n0659_p0671a24║文少而義要，義要故是多聞。又除十二唯此涅槃
X36n0659_p0671b01║者，不言涅槃之理出十二外，正言十二文言浩博，
X36n0659_p0671b02║除廣就略其理存焉，即是多聞何必在言？故復除
X36n0659_p0671b03║全體但取四偈，又除四偈但取常住，復除常住取
X36n0659_p0671b04║寂默，故知損之又損之遂至於無為，但貴其理以
X36n0659_p0671b05║為多聞，不取博言而為多聞。
X36n0659_p0671b06║次善男子若有下，第三、稱歎，又二：一、法說歎；二、譬
X36n0659_p0671b07║說歎。法說為二：一、唱三章門；二、解釋。
X36n0659_p0671b08║善男子！若有善男子、善女人為大涅槃具足成就如
X36n0659_p0671b09║是五事，難作能作、難忍能忍、難施能施。
X36n0659_p0671b10║解釋為兩：一、釋三事；二、不存著。如文。
X36n0659_p0671b11║云何菩薩難作能作？若聞有人食一胡麻得阿耨多
X36n0659_p0671b12║羅三藐三菩提者，信是語故，乃至無量阿僧祇劫常
X36n0659_p0671b13║食一麻；若聞入火得阿耨多羅三藐三菩提者，於無
X36n0659_p0671b14║量劫在阿鼻獄入熾火聚，是名菩薩難作能作。云何
X36n0659_p0671b15║菩薩難忍能忍？若聞受苦手杖刀石斫打因緣得大
X36n0659_p0671b16║涅槃，即於無量阿僧祇劫身具受之不以為苦，是名
X36n0659_p0671b17║菩薩難忍能忍。云何菩薩難施能施？若聞能以國城、
X36n0659_p0671b18║妻子、頭目、髓腦慧施於人得阿耨多羅三藐三菩提
X36n0659_p0671b19║者，即於無量阿僧祇劫，以其所有國城、妻子、頭目、髓
X36n0659_p0671b20║腦慧施於人，是名菩薩難施能施。
X36n0659_p0671b21║菩薩雖復難作能作，終不念言：是我所作。難忍、難施
X36n0659_p0671b22║亦復如是。
X36n0659_p0671b23║譬為三：初、為難施作譬，亦有合。
X36n0659_p0671b24║善男子！譬如父母唯有一子，愛之甚重，以好衣裳、上
X36n0659_p0671c01║妙甘膳隨時將養，令無所乏。設令其子於父母所起
X36n0659_p0671c02║輕慢心，惡口罵辱，父母愛故，不生瞋恨，亦不念言：我
X36n0659_p0671c03║與是兒衣服、飲食。
X36n0659_p0671c04║菩薩摩訶薩亦復如是，視諸眾生猶如一子。
X36n0659_p0671c05║次為難忍難作作譬，亦有法合。
X36n0659_p0671c06║若子遇病，父母亦病，為求醫藥，勤加救療。病既差已，
X36n0659_p0671c07║終不生念：我為是兒療治病苦。
X36n0659_p0671c08║菩薩亦爾，見諸眾生遇煩惱病，生愛念心而為說法，
X36n0659_p0671c09║以聞法故諸煩惱斷，煩惱斷已終不念言：我為眾生
X36n0659_p0671c10║斷諸煩惱。若生此念，終不得成阿耨多羅三藐三菩
X36n0659_p0671c11║提，唯作是念：無一眾生我為說法令斷煩惱。
X36n0659_p0671c12║三為無著作譬，有法譬合。
X36n0659_p0671c13║菩薩摩訶薩於諸眾生不瞋不喜。何以故？善能修習
X36n0659_p0671c14║空三昧故。菩薩若修空三昧者，當於誰所生瞋生喜？
X36n0659_p0671c15║善男子！譬如山林猛火所焚，若人斫伐、或為水漂，而
X36n0659_p0671c16║是林木當於誰所生瞋、生喜？
X36n0659_p0671c17║菩薩摩訶薩亦復如是，於諸眾生無瞋無喜。何以故？
X36n0659_p0671c18║修空三昧故。
X36n0659_p0672a01║爾時光明下，第二、論義兩番問答。初問又二：先兩
X36n0659_p0672a02║定，次兩難。
X36n0659_p0672a03║爾時，光明徧照高貴德王菩薩白佛言：世尊！一切諸
X36n0659_p0672a04║法性自空耶？空空故空。
X36n0659_p0672a05║先兩定者，一定自空，二定空空。
X36n0659_p0672a06║若性自空者，不應修空然後見空，云何如來言以修
X36n0659_p0672a07║空而見空耶？若性自不空，雖復修空不能令空。
X36n0659_p0672a08║若性自是空，此結初定為一難。若性自不空，此結
X36n0659_p0672a09║後定為一難。
X36n0659_p0672a10║善男子下，答，為二：先答初定者，性本自空。何以故？
X36n0659_p0672a11║一、明一切法不可得故。既不可得，豈不是空？次答
X36n0659_p0672a12║後定。二、須修空，然後見空。而其本性，理本是空，但
X36n0659_p0672a13║不能見，要修於空，方乃見空。既答兩定，二難自遣。
X36n0659_p0672a14║答初定中為三：一、略標。
X36n0659_p0672a15║善男子，一切諸法性本自空。
X36n0659_p0672a16║次何以故下，廣釋。
X36n0659_p0672a17║何以故？一切諸法性不可得故。善男子！色性不可得。
X36n0659_p0672a18║云何色性？色者，非地、水、火、風，不離地、水、火、風；非青、黃、
X36n0659_p0672a19║赤、白，不離青、黃、赤、白；非有、非無。云何當言色有自性？
X36n0659_p0672a20║以性不可得故，說為空。一切諸法亦復如是。
X36n0659_p0672a21║三、相似相續下，舉得失致結。於中又三：初、舉凡夫
X36n0659_p0672a22║失；
X36n0659_p0672a23║以相似相續故，凡夫見已，說言諸法性不空寂。
X36n0659_p0672a24║次菩薩得。
X36n0659_p0672b01║菩薩摩訶薩具足五事，是故見法性本空寂。
X36n0659_p0672b02║更呵凡夫失。
X36n0659_p0672b03║善男子！若有沙門及婆羅門，見一切法性不空者，當
X36n0659_p0672b04║知是人非是沙門、非婆羅門，不得修習般若波羅蜜，
X36n0659_p0672b05║不得入於大般涅槃，不得現見諸佛菩薩，是魔眷屬。
X36n0659_p0672b06║善男子！一切諸法下，答第二定意。明雖復本空，復
X36n0659_p0672b07║須修習，然後乃見。有無常性故，滅能滅之；有空性
X36n0659_p0672b08║故，修空得空。當知本空具有法、譬、合。
X36n0659_p0672b09║善男子！一切諸法性本自空，亦因菩薩修習空故見
X36n0659_p0672b10║諸法空。
X36n0659_p0672b11║譬有二：初、如一切下，舉內法為譬。
X36n0659_p0672b12║善男子！如一切法性無常故，滅能滅之；若非無常，滅
X36n0659_p0672b13║不能滅。有為之法有生相故，生能生之；有滅相故，滅
X36n0659_p0672b14║能滅之。一切諸法有苦相故，苦能令苦；
X36n0659_p0672b15║如鹽下，舉外法為譬。
X36n0659_p0672b16║善男子，如鹽性鹹，能鹹異物；石蜜性甘，能甘異物；苦
X36n0659_p0672b17║酒性酢，能酢異物；薑木性辛，能辛異物；訶棃勒苦，能
X36n0659_p0672b18║苦異物；菴羅果淡，能淡異物；毒性能害，令異物害；甘
X36n0659_p0672b19║露之性令人不死，若合異物亦能不死；
X36n0659_p0672b20║菩薩修空下。合也。
X36n0659_p0672b21║菩薩修空亦復如是，以修空故，見一切法性皆空寂。
X36n0659_p0672b22║光明下，第二番、論義還從鹽譬生。問為二：一、問觀
X36n0659_p0672b23║空是倒。
X36n0659_p0672b24║光明徧照高貴德王菩薩復作是言：世尊！若鹽能令
X36n0659_p0672c01║非鹹作鹹修空三昧，若如是者，當知是定非善非妙，
X36n0659_p0672c02║其性顛倒。
X36n0659_p0672c03║何者？本來不空而修空見空，是於不空見空寧非
X36n0659_p0672c04║顛倒？例如實常而見無常，無常見常皆是顛倒。亦
X36n0659_p0672c05║有譬合，還轉鹽譬來此為譬。
X36n0659_p0672c06║二、問：空既是無，為何所見？
X36n0659_p0672c07║若空三昧唯見空者，空是無法，為何所見？
X36n0659_p0672c08║若有可見即非是空，若無可見不應言見。
X36n0659_p0672c09║佛答兩問，為二章答。初為三：一、總標；二、廣釋；三、重
X36n0659_p0672c10║結。初總標中有法、譬、合。
X36n0659_p0672c11║善男子，是空三昧見不空法，能令空寂然非顛倒。如
X36n0659_p0672c12║鹽非鹹作鹹，是空三昧亦復如是不空作空。
X36n0659_p0672c13║佛答竟云：見不空法能令其空，而非顛倒。但就理
X36n0659_p0672c14║論，無非空者，而於眾生乃是不空，只滅其謂情，故
X36n0659_p0672c15║云能令不空作空，是故非倒。
X36n0659_p0672c16║善男子！貪是有性下，第二、廣釋。又二：先廣釋非空
X36n0659_p0672c17║作空，後廣釋非是顛倒。初文云非空者於緣是有，
X36n0659_p0672c18║又二：一、明貪欲於其是有，次、明色性於其是有。
X36n0659_p0673a01║善男子！貪是有性，非是空性。貪若是空，眾生不應以
X36n0659_p0673a02║是因緣墮於地獄。若墮地獄，云何貪性當是空耶？
X36n0659_p0673a03║善男子！色性是有。何等是性？所謂顛倒。以顛倒故，眾
X36n0659_p0673a04║生生貪。若是色性非顛倒者，云何能令眾生生貪？以
X36n0659_p0673a05║生貪故，當知色性非不是有。
X36n0659_p0673a06║若不是有，云何貪著？今言非空使空者，是法皆空。
X36n0659_p0673a07║以是義故下，第二、廣釋非倒，又二：初、標非倒。
X36n0659_p0673a08║以是義故，修空三昧非顛倒也。
X36n0659_p0673a09║一切凡夫下，正是廣釋，又二：一、不生貪相故非倒。
X36n0659_p0673a10║善男子！一切凡夫若見女人即生女相；菩薩不爾，雖
X36n0659_p0673a11║見女人不生女相。以不生相，貪則不生；貪不生故，非
X36n0659_p0673a12║顛倒也。以世間人見有女故，菩薩隨說言有女人；若
X36n0659_p0673a13║見男時說言是女，則是顛倒。是故，我為闍提說言：汝
X36n0659_p0673a14║婆羅門！若以晝為夜，是即顛倒；以夜為晝，是亦顛倒。
X36n0659_p0673a15║晝為晝相、夜為夜相，云何顛倒？
X36n0659_p0673a16║次見佛性故非倒。
X36n0659_p0673a17║善男子！一切菩薩住九地者見法有性，以是見故不
X36n0659_p0673a18║見佛性，若見佛性則不復見一切法性。以修如是空
X36n0659_p0673a19║三昧故不見法性，以不見故則見佛性。
X36n0659_p0673a20║問：入初地時已能見空，此文云住九地者見法有
X36n0659_p0673a21║性，其義云何？解云：約二忍明義，初地至十地是無
X36n0659_p0673a22║生忍，唯佛地是寂滅忍。今約二忍，九地望佛寂滅，
X36n0659_p0673a23║則見法有性，雖比於佛，非究竟空，亦分有空。故華
X36n0659_p0673a24║嚴云：七地菩薩能入寂滅。寂滅即空，赴緣異說，不
X36n0659_p0673b01║應迷執。
X36n0659_p0673b02║諸佛菩薩下，第三、重結。
X36n0659_p0673b03║諸佛菩薩有二種說：一者、有性，二者、無性。為眾生故
X36n0659_p0673b04║說有法性，為諸賢聖說無法性。為不空者見法空故，
X36n0659_p0673b05║修空三昧令得見空；無法性者亦修空故空。以是義
X36n0659_p0673b06║故，修空見空。
X36n0659_p0673b07║佛亦有時說有說無，當知為緣，故今皆說以為空
X36n0659_p0673b08║也。
X36n0659_p0673b09║善男子！汝言見空下，第二、答後難，又二：先牒問。
X36n0659_p0673b10║善男子！汝言見空，空是無法，為何所見？者。
X36n0659_p0673b11║善男子下，正答。正答又二：初正答，次引昔證。
X36n0659_p0673b12║善男子，如是，如是，菩薩摩訶薩實無所見，無所見者
X36n0659_p0673b13║即無所有，無所有者即一切法。菩薩摩訶薩修大涅
X36n0659_p0673b14║槃，於一切法悉無所見。若有見者，不見佛性，不能修
X36n0659_p0673b15║習般若波羅蜜，不得入於大般涅槃，是故菩薩見一
X36n0659_p0673b16║切法性無所有。善男子，菩薩不但因見三昧而見空
X36n0659_p0673b17║也，般若波羅蜜亦空，禪波羅蜜亦空，毗黎耶波羅蜜
X36n0659_p0673b18║亦空，羼提波羅蜜亦空，尸波羅蜜亦空，檀波羅蜜亦
X36n0659_p0673b19║空，色亦空，眼亦空，識亦空，如來亦空，大般涅槃亦空，
X36n0659_p0673b20║是故菩薩見一切法皆悉是空。
X36n0659_p0673b21║初文者，以無見為見，例如般若無知無所不知。
X36n0659_p0673b22║是故我下。廣引昔證，如文。
X36n0659_p0673b23║是故我在迦毗羅城告阿難言：汝莫愁惱悲號啼哭。
X36n0659_p0673b24║阿難即言：如來世尊，我今親屬悉皆殄滅，云何當得
X36n0659_p0673c01║不悲泣耶？如來與我俱生此城，俱同釋種親戚眷屬，
X36n0659_p0673c02║云何如來獨不愁惱，光顏更顯？善男子，我復告言：阿
X36n0659_p0673c03║難，汝見迦毗真實是有，我見空寂悉無所有；汝見釋
X36n0659_p0673c04║種悉是親戚，我修空故悉無所見。以是因緣，汝生愁
X36n0659_p0673c05║苦，我身容顏益更光顯。諸佛菩薩修習如是空三昧
X36n0659_p0673c06║故，不生愁惱。
X36n0659_p0673c07║是名菩薩修大涅槃微妙經典成就具足第九功德。
X36n0659_p0673c08║次明第十功德，亦先標，次釋。
X36n0659_p0673c09║復次，善男子！云何菩薩修大涅槃微妙經典具足最
X36n0659_p0673c10║後第十功德？
X36n0659_p0673c11║釋中舊用三十七品為體。興皇云：涅槃佛性為體。
X36n0659_p0673c12║舊以菩薩行因，道品是因，故以前文為體。興皇云：
X36n0659_p0673c13║前諸功德未以涅槃為體，最後義深，故最後文為
X36n0659_p0673c14║體。問：此中何不用六度而用道品？一解云：但是略
X36n0659_p0673c15║耳。一解云：釋論云：六度是遠因，道品是近因。今明
X36n0659_p0673c16║不爾，道品攝度，捨覺攝檀，餘皆可見。婆沙文中以
X36n0659_p0673c17║十一法攝於道品，十一與六名體相當，但餘二念
X36n0659_p0673c18║通於諸度。就文為二：初明功德，次論義。初又二：先
X36n0659_p0674a01║明道品入涅槃。
X36n0659_p0674a02║善男子！菩薩修習三十七品，入大涅槃常、樂、我、淨，為
X36n0659_p0674a03║諸眾生分別解說大涅槃，顯示佛性。
X36n0659_p0674a04║次簡得失。
X36n0659_p0674a05║若須陀洹、斯陀含、阿那含、阿羅漢、辟支佛、菩薩信是
X36n0659_p0674a06║語者，悉得入於大般涅槃；若不信者，輪回生死。
X36n0659_p0674a07║信者為得，不信者失。初功德云：不聞聞者，常住祕
X36n0659_p0674a08║藏，即是中道；不聞聞者，外道經書毗伽羅論，即俗
X36n0659_p0674a09║諦；不聞聞十一部經，即真諦。三諦一心中，不聞而
X36n0659_p0674a10║聞。今第十功德亦如是，三十七品即真諦，入大涅
X36n0659_p0674a11║槃即中道，為諸眾生分別演說即俗諦。此亦一心
X36n0659_p0674a12║三諦，始終不異。若能信者，入大涅槃。意謂此解，方
X36n0659_p0674a13║近於理（云云）。興皇以最後功德，涅槃為體。第九已
X36n0659_p0674a14║上，皆不如此。此解大失，已如前難。
X36n0659_p0674a15║論義為二：一、問，二、答。
X36n0659_p0674a16║爾時，光明徧照高貴德王菩薩白佛言：世尊！何等眾
X36n0659_p0674a17║生於是經中不生恭敬？
X36n0659_p0674a18║答：為二：先舉惡人為誡，次舉善人為勸。惡人為三：
X36n0659_p0674a19║先法說。
X36n0659_p0674a20║善男子！我涅槃後，有聲聞弟子愚癡破戒，喜生鬬諍，
X36n0659_p0674a21║捨十二部經，讀誦種種外道典籍、文頌、手筆，受畜一
X36n0659_p0674a22║切不淨之物，言是佛聽。
X36n0659_p0674a23║次舉五譬。
X36n0659_p0674a24║如是之人，以好栴檀賈易凡木，以金易鍮石，銀易白
X36n0659_p0674b01║鑞，絹易氀毼，以甘露味易於惡毒。
X36n0659_p0674b02║三、還合五譬：先別合，後總合。
X36n0659_p0674b03║云何栴檀賈易凡木？如我弟子為供養故，向諸白衣
X36n0659_p0674b04║演說經法，白衣情逸不喜聽聞，白衣處高比丘在下，
X36n0659_p0674b05║兼以種種肴膳飲食而供給之猶不肎聽，是名栴檀
X36n0659_p0674b06║賈易凡木。云何以金賈易鍮石？鍮石譬色聲香味觸，
X36n0659_p0674b07║金以譬戒，我諸弟子以色因緣破所受戒，是名以金
X36n0659_p0674b08║貿易鍮石。云何以銀易於白鑞？銀譬十善，鑞譬十惡，
X36n0659_p0674b09║我諸弟子放捨十善行十惡法，是名以銀賈易白鑞。
X36n0659_p0674b10║云何以絹貿易氀毼？氀毼以譬無慚無愧，絹譬慚愧，
X36n0659_p0674b11║我諸弟子放捨慚愧習無慚愧，是名以絹賈易氀毼。
X36n0659_p0674b12║云何甘露賈易毒藥？毒藥以譬種種供養，甘露以譬
X36n0659_p0674b13║諸無漏法，我諸弟子為利養故，向諸白衣苦自譽讚
X36n0659_p0674b14║言得無漏，是名甘露賈易毒藥。
X36n0659_p0674b15║初譬栴檀貿凡木者，二車竝載一炭一檀，值冬炭
X36n0659_p0674b16║售，檀者遂乃燒香為炭，雖得易售而無所直。持戒
X36n0659_p0674b17║者貧寒饑渴，見破戒者富煗飲噉，即毀戒甘嗜飲
X36n0659_p0674b18║食，所利無幾所失者大。次譬中云金易鍮石者，昔
X36n0659_p0674b19║人乘馬腰著金帶，見乘驢者著驢𦃓帶，即便問之：
X36n0659_p0674b20║市中何物貴？彼即答云：驢𦃓甚貴。其即易之。人為
X36n0659_p0674b21║色聲而棄正法，其猶如是。餘三譬如文。
X36n0659_p0674b22║別合如文。
X36n0659_p0674b23║以如是等惡比丘故，是大涅槃微妙經典廣行流布
X36n0659_p0674b24║於閻浮提。當是之時，有諸弟子受持、讀誦、書寫是經，
X36n0659_p0674c01║演說流布，當為如是諸惡比丘之所殺害。時惡比丘
X36n0659_p0674c02║相與聚會，共立嚴制：若有受持大涅槃經，書寫、讀誦、
X36n0659_p0674c03║分別說者，一切不得共住、共坐、談論、語言。何以故？涅
X36n0659_p0674c04║槃經者，非佛所說，邪見所造。邪見之人即是六師，六
X36n0659_p0674c05║師所說非佛經典。所以者何？一切諸佛悉說諸法無
X36n0659_p0674c06║常、無我、無樂、無淨。若言諸法常、樂、我、淨，云何當是佛
X36n0659_p0674c07║所說經？諸佛、菩薩聽諸比丘畜種種物，六師所說不
X36n0659_p0674c08║聽弟子畜一切物。如是之義，云何當是佛之所說？諸
X36n0659_p0674c09║佛、菩薩不制弟子斷牛五味及以食肉，六師不聽食
X36n0659_p0674c10║五種鹽、五種牛味及以脂、血。若斷是者，云何當是佛
X36n0659_p0674c11║之正典？諸佛、菩薩演說三乘，而是經中純說一乘，謂
X36n0659_p0674c12║大涅槃。如此之言，云何當是佛之正典？諸佛畢竟入
X36n0659_p0674c13║於涅槃，是經言佛常、樂、我、淨，不入涅槃。是經不在十
X36n0659_p0674c14║二部數，即是魔說，非是佛說。善男子！如是之人雖我
X36n0659_p0674c15║弟子，不能信順是涅槃經。
X36n0659_p0674c16║善男子！當爾之時下，二、舉善人。
X36n0659_p0674c17║善男子！當爾之時，若有眾生信此經典乃至半句，當
X36n0659_p0674c18║知是人真我弟子。因如是信，即見佛性，入於涅槃。
X36n0659_p0675a01║次光明下領解者。
X36n0659_p0675a02║爾時，光明徧照高貴德王菩薩白佛言：世尊！善哉，善
X36n0659_p0675a03║哉！如來今日善能開示大涅槃經。世尊！我因是事即
X36n0659_p0675a04║得悟解大涅槃經一句半句，以解一句至半句故少
X36n0659_p0675a05║見佛性。如佛所說，我亦當得入大涅槃。
X36n0659_p0675a06║是品中第二領解段，如文。
X36n0659_p0675a07║三、是名下，總結。
X36n0659_p0675a08║是名菩薩修大涅槃微妙經典具足成就第十功德。
X36n0659_p0675a09║大般涅槃經卷第二十四
X36n0659_p0675a10║大般涅槃經疏卷第十
X36n0659_p0675a11║日東　天台沙門本純　分會
X36n0659_p0675a12║
X36n0659_p0675a13║南本大般涅槃經會疏卷第二十四