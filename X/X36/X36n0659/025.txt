X36n0659_p0675b01║南本大般涅槃經會疏卷第二十五
X36n0659_p0675b02║
X36n0659_p0675b03║涅槃經疏卷第十一
X36n0659_p0675b04║頂法師　撰
X36n0659_p0675b05║天台沙門湛然再治
X36n0659_p0675b06║大般涅槃經師子吼菩薩品初第二十三（卷第二十五）
X36n0659_p0675b07║北涼　天竺三藏　曇無讖　譯
X36n0659_p0675b08║晉　沙門　慧嚴　慧觀
X36n0659_p0675b09║　謝靈運　重治
X36n0659_p0675b10║師子吼品
X36n0659_p0675b11║諸師咸言：此品譬能問者得名，非為不爾，不一向
X36n0659_p0675b12║然。此俱譬能問能答，雙題品目。何者？菩薩與佛皆
X36n0659_p0675b13║二莊嚴，下文中有師子王及師子子，若師子子足
X36n0659_p0675b14║滿三秊，則能哮吼。又若能師子吼讚於大悲，能吼
X36n0659_p0675b15║無量師子吼。徵文據義，二種雙明，講者因何只作
X36n0659_p0675b16║一解？或者云：題中只稱師子吼菩薩品，云何強作
X36n0659_p0675b17║兩種釋之？答：依題則失文，依文不失題。廣能兼略，
X36n0659_p0675b18║師子擬王，菩薩擬子，吼通兩處，二義昺然，更何所
X36n0659_p0675b19║惑？又師字自邊安帀，言師居極位，事理皆帀，則自
X36n0659_p0675b20║行圓滿。又師字訓帥，帥，師也，師有化他之能，故知
X36n0659_p0675b21║師者擬佛明矣。子者訓資，弟子之禮，受稟於師，若
X36n0659_p0675b22║從師者，日新月益，故知子字者擬菩薩明矣。吼通
X36n0659_p0675b23║兩處者，吼是口密，通有六位（云云）。今明究竟與分，
X36n0659_p0675b24║吼通兩處，身、口、意密皆有六位。口密通六，此是世
X36n0659_p0675c01║界；單約子者，此從為人；單約吼者，此從對治；單約
X36n0659_p0675c02║師者，從第一義，故題具多。意地人呼此品是入證
X36n0659_p0675c03║分。開善云：答安樂性問，河西、興皇同為佛性門，今
X36n0659_p0675c04║悉不用。若是入證，入證則無說；若說入證，非菩薩
X36n0659_p0675c05║說。若答安樂性問，安樂性問為是誰問？而今以此
X36n0659_p0675c06║品答之。若明佛性，佛性誰說？而以此品用目說人。
X36n0659_p0675c07║諸說乖各，故皆不用。今明此品是第四問答涅槃
X36n0659_p0675c08║義，是師子子問，是師子王答。若從其文，應言問答
X36n0659_p0675c09║佛性義。前章皆稱涅槃，相從稱為涅槃義。涅槃只
X36n0659_p0675c10║是佛性，佛性只是涅槃。涅槃名總，佛性名別，總攝
X36n0659_p0675c11║於別。就品又為二：初明佛性，後歎經。初文又四：一
X36n0659_p0675c12║明佛性，二明中道，三明縛解，四明修道。佛性是基
X36n0659_p0675c13║本，由佛性故，中當通達。不識故縛，識之則解；欲得
X36n0659_p0675c14║解縛，應須修習。初又有問有答。問為四：一勸問，二
X36n0659_p0675c15║求問，三許問，四正問。勸問中，先舉諸法門，後正勸。
X36n0659_p0675c16║爾時，佛告一切大眾：諸善男子！汝等若疑有佛、無佛，
X36n0659_p0675c17║有法、無法，有僧、無僧，有苦、無苦，有集、無集，有滅、無滅，
X36n0659_p0675c18║有道、無道，有實、無實，有我、無我，有苦、無苦，有淨、無淨，
X36n0659_p0676a01║有常、無常，有乘、無乘，有性、無性，有眾生、無眾生，有有、
X36n0659_p0676a02║無有，有真、無真，有因、無因，有果、無果，有作、無作，有業、
X36n0659_p0676a03║無業，有報、無報者。
X36n0659_p0676a04║初舉諸法中有六門：一、舉三寶；次、舉四諦；三、舉實
X36n0659_p0676a05║諦；四、舉四德；五、舉五佛性；六、舉因果等。有乘、無乘
X36n0659_p0676a06║是舉了因性。何者？萬善一乘皆屬了因。有性、無性
X36n0659_p0676a07║是舉果性、果果性。有眾生、無眾生是舉正因性。有
X36n0659_p0676a08║有、無有，有真、無真，舉境界性。何者？夫二諦是智所
X36n0659_p0676a09║緣境，境又生智，故是境界性。有因、無因者，單舉因
X36n0659_p0676a10║果。一解云：先兩句明習因因果，又三句明報因因
X36n0659_p0676a11║果。有作、無作是煩惱因，業、非煩惱是善惡業，報是
X36n0659_p0676a12║煩惱業果。二解云：上兩句明出世因果，下三句明
X36n0659_p0676a13║世間因果。復次，舉法門勸者，總論是舉二諦法門，
X36n0659_p0676a14║有佛即世諦，無佛即真諦，乃至有報是世諦，無報
X36n0659_p0676a15║是真諦，文但二諦。若準恣汝所問，寧只二諦？二門、
X36n0659_p0676a16║四門等一切諸法豈止二諦？且通三諦乃至四門。
X36n0659_p0676a17║通三諦者，有佛俗，無佛真，非有佛非無佛中道，乃
X36n0659_p0676a18║至報亦如是。通二門者，有佛是有門，無佛是空門，
X36n0659_p0676a19║乃至有報、無報亦如是。若準恣汝所問，應有四門、
X36n0659_p0676a20║兩門，如上亦有佛亦無佛是兩亦門，非有佛非無
X36n0659_p0676a21║佛是雙非門，乃至亦有報亦無報、非有報非無報
X36n0659_p0676a22║亦如是。問：佛勸。問：諸法門何不依佛所勸而別問
X36n0659_p0676a23║佛性？答：諸法門雖別，通入佛性。若問佛性，總能攝
X36n0659_p0676a24║別。何者？依有乘、無乘五句之勸，是問五種佛性。又
X36n0659_p0676b01║依三寶，是問云何為佛性果。依苦、集二諦，即問境
X36n0659_p0676b02║界佛性。依道、滅，即問緣、了。依實、無實，即問正性。依
X36n0659_p0676b03║因、果，即問因性、因因性，果性、果果性。依作、無作，即
X36n0659_p0676b04║是問因性。依業、無業，即問緣性。復次，依乘、無乘，是
X36n0659_p0676b05║問云何為佛性體。依報、依三寶、四諦等，即是問何
X36n0659_p0676b06║義故名佛性。依四德，即是問何故名佛性。依有因、
X36n0659_p0676b07║無因，即問菩薩何眼不了了見。依有果、無果，即問
X36n0659_p0676b08║佛以何能能了了見。依有作、無作等二句，即問眾
X36n0659_p0676b09║生何故不見。依報、無報，即問正性。佛有十八條勸，
X36n0659_p0676b10║菩薩依此勸門起六種問，同異若此，而人不見。私
X36n0659_p0676b11║謂勸別問別，實稱佛言。但未為得意總勸別問，收
X36n0659_p0676b12║法不徧；未為得意總勸總問，亦稱佛意。但恐時眾
X36n0659_p0676b13║不曉總中之別，故佛別勸而設總問；深得佛旨，時
X36n0659_p0676b14║會易曉，故佛別勸而師子吼。總問良由此也。
X36n0659_p0676b15║此從今恣汝問下，即是正勸。
X36n0659_p0676b16║今恣汝問，吾當為汝分別解說。
X36n0659_p0676b17║善男子，我實不見若天、若人、若魔、若梵、若沙門、若婆
X36n0659_p0676b18║羅門有來問我不能答者。
X36n0659_p0676b19║正勸中有正勸、敦勸，佛慇懃令眾得益。
X36n0659_p0676b20║爾時會中下，即是第二、求問。先經家敘，次正發言。
X36n0659_p0676b21║爾時，會中有一菩薩，名師子吼，即從座起，斂容整服，
X36n0659_p0676b22║前禮佛足，長跪叉手。
X36n0659_p0676b23║斂字亦為撿字，皆是恭敬之貌。
X36n0659_p0676b24║次正發言。
X36n0659_p0676c01║白佛言：世尊！我適欲問，如來大慈復垂聽許。
X36n0659_p0676c02║爾時佛告下，即是第三許問。先勸供養，次正許。初
X36n0659_p0676c03║勸中三：先正勸，次釋，三結。
X36n0659_p0676c04║爾時，佛告諸大眾言：諸善男子！汝等今當於是菩薩
X36n0659_p0676c05║深生恭敬、尊重、讚歎，應以種種香華、伎樂、瓔珞、旛葢、
X36n0659_p0676c06║衣服、飲食、臥具、醫藥、房舍、殿堂而供養之，迎來送去。
X36n0659_p0676c07║初勸供中，備勸三業：尊重是意，讚歎是口，迎送是
X36n0659_p0676c08║身。
X36n0659_p0676c09║所以者何下。二、釋勸。文有法、譬、合。法中先明過去
X36n0659_p0676c10║德，次明現在德。
X36n0659_p0676c11║所以者何？是菩薩已於過去諸佛深種善根，福德成
X36n0659_p0676c12║就。
X36n0659_p0676c13║是故今於我，前欲師子吼。
X36n0659_p0676c14║善男子！如師子下，譬說，又二：先為佛作譬，次為菩
X36n0659_p0676c15║薩作譬。佛譬中，先譬法身，次譬應迹。法身又為三：
X36n0659_p0676c16║先總，次別，後結。初一句總譬。
X36n0659_p0676c17║善男子！如師子王。
X36n0659_p0676c18║自知身力下五句，別譬諸德。
X36n0659_p0677a01║自知身力，牙齒鋒𦬆，四足據地，安住巖穴，震尾出聲。
X36n0659_p0677a02║身即六度。力即十力。牙齒即智慧，斷截煩惱。四足
X36n0659_p0677a03║即四如意。地即尸羅。巖穴即禪定境。尾即大悲，大
X36n0659_p0677a04║悲俯救，如尾下垂。聲即八音說法。
X36n0659_p0677a05║三、若有能具下，緣結。
X36n0659_p0677a06║若有能具如是諸相，當知是則能師子吼、真師子王。
X36n0659_p0677a07║晨朝出穴下，二、明應身方便。又三：一、正應。
X36n0659_p0677a08║晨朝
X36n0659_p0677a09║晨朝是闇終明始，譬惡滅善生之機而能應之。
X36n0659_p0677a10║次出穴，即是從法身起。
X36n0659_p0677a11║出穴，頻伸欠呿，四向顧望，發聲震吼，為十一事。何等
X36n0659_p0677a12║十一？一、為欲壞實非師子詐作師子故；二、為欲試自
X36n0659_p0677a13║身力故；三、為欲令住處淨故；四、為諸子知處所故；五、
X36n0659_p0677a14║為羣輩無怖心故；六、為眠者得覺寤故；七、為一切放
X36n0659_p0677a15║逸諸獸不放逸故；八、為諸獸來依附故；九、為欲調大
X36n0659_p0677a16║香象故；十、為教告諸子息故；十一、為欲莊嚴自眷屬
X36n0659_p0677a17║故；
X36n0659_p0677a18║嚬呻為滅惡，吹呿為生善，四望即四無礙，發聲即
X36n0659_p0677a19║說法。有十一事：
X36n0659_p0677a20║三、一切禽獸下，即是眾生得道。
X36n0659_p0677a21║一切禽獸聞師子吼。水性之屬潛沒深淵。陸行之類
X36n0659_p0677a22║藏伏窟穴。飛者墮落。諸大香象怖走失糞。
X36n0659_p0677a23║水性，譬凡夫愛染。陛行，譬二乘。高原飛，譬降眾魔。
X36n0659_p0677a24║香象，譬制外道。
X36n0659_p0677b01║如彼野干下，第二、為菩薩作譬。野干者，先舉非。
X36n0659_p0677b02║諸善男子，如彼野干，雖逐師子至于百秊，終不能作
X36n0659_p0677b03║師子吼也。
X36n0659_p0677b04║次明是。
X36n0659_p0677b05║若師子子始滿三秊，則能哮吼如師子王。
X36n0659_p0677b06║三秊譬三行，然下合文於五行中略說此三。又梵
X36n0659_p0677b07║行是化他，化他中同其斷惑是病行，同其生善是
X36n0659_p0677b08║嬰兒行，梵行兼之故不具說。
X36n0659_p0677b09║如來正覺下，合譬。初合佛譬，次合菩薩譬。初文二：
X36n0659_p0677b10║先合妙本為眾生，次合應迹。
X36n0659_p0677b11║善男子！如來正覺智慧牙爪、四如意足、六波羅蜜滿
X36n0659_p0677b12║足之身、十力雄猛大悲為尾、安住四禪清淨窟宅、為
X36n0659_p0677b13║諸眾生而師子吼、摧破魔軍、示眾十力、開佛行處、為
X36n0659_p0677b14║諸邪見作歸依所、安撫生死怖畏之眾、覺寤無明睡
X36n0659_p0677b15║眠眾生、行惡法者為作悔心、開示邪見一切眾生、令
X36n0659_p0677b16║知六師非師子吼故、破富蘭那等憍慢心故、為令二
X36n0659_p0677b17║乘生悔心故、為教五住諸菩薩等生大力心故、為令
X36n0659_p0677b18║正見四部之眾於彼邪見四部徒黨不生怖畏故。
X36n0659_p0677b19║合初小不次第，備合十一事，合前欲壞實非師子
X36n0659_p0677b20║詐作師子，合云為諸眾生而師子吼，前文云欲試
X36n0659_p0677b21║身力，合云示眾十力（云云）。
X36n0659_p0677b22║從聖行下，第二、合正應，但不合晨朝。
X36n0659_p0677b23║從聖行、梵行、天行窟宅頻伸而出，為欲令彼諸眾生
X36n0659_p0677b24║等破憍慢故欠呿，為令諸眾生等生善法故四向顧
X36n0659_p0677c01║望，為令眾生得四無閡故四足據地，為令眾生具足
X36n0659_p0677c02║安住尸波羅蜜故故師子吼。
X36n0659_p0677c03║師子吼者下，第二、合前眾生得益。
X36n0659_p0677c04║師子吼者，名決定說。一切眾生悉有佛性，如來常住
X36n0659_p0677c05║無有變易。
X36n0659_p0677c06║前有四句，今合直言，決定說所以降魔制外，兼釋
X36n0659_p0677c07║師子吼義。
X36n0659_p0677c08║次聲聞緣覺下合菩薩譬，亦前合舉非，次合明是，
X36n0659_p0677c09║如文。
X36n0659_p0677c10║善男子，聲聞、緣覺雖復隨逐如來世尊無量百千阿
X36n0659_p0677c11║僧祇劫，而亦不能作師子吼。
X36n0659_p0677c12║十住菩薩若能修行是三行處，當知是則能師子吼。
X36n0659_p0677c13║開譬合譬，明佛菩薩二義宛然，豈可單釋品耶？
X36n0659_p0677c14║諸善男子下，第三、結勸供養。
X36n0659_p0677c15║諸善男子！是師子吼菩薩今欲如是大師子吼，是故
X36n0659_p0677c16║汝等應當深心供養、恭敬、尊重、讚歎。
X36n0659_p0677c17║爾時，世尊下，二、正許問。
X36n0659_p0677c18║爾時，世尊告師子吼菩薩摩訶薩言：善男子！汝若欲
X36n0659_p0678a01║問，今可隨意。
X36n0659_p0678a02║師子吼白佛下，第四、正問。凡發六問但為兩意：前
X36n0659_p0678a03║三問問法，後三問問人。
X36n0659_p0678a04║師子吼菩薩摩訶薩白佛言：世尊！云何為佛性？
X36n0659_p0678a05║以何義故名為佛性？
X36n0659_p0678a06║何故復名常樂我淨？
X36n0659_p0678a07║初三問者，舊解初一問果性，次問因性，後雙問因
X36n0659_p0678a08║果性。觀師云：此與文不相應。直依文者，初問佛性
X36n0659_p0678a09║體，次問佛性義，後問佛性名。河西意亦爾，今將後
X36n0659_p0678a10║人來問前法，初問理佛性體，次問分佛性義，後問
X36n0659_p0678a11║究竟佛性名。
X36n0659_p0678a12║若一切眾生下，問見不見人。初一問，問不見性人。
X36n0659_p0678a13║若一切眾生有佛性者，何故不見一切眾生所有佛
X36n0659_p0678a14║性？
X36n0659_p0678a15║後兩問問見性人，於中又二：初問何法有了不了，
X36n0659_p0678a16║次問何眼有了不了。
X36n0659_p0678a17║十住菩薩住何等法不了一見？佛住何法而了了見？
X36n0659_p0678a18║十住菩薩以何等眼不了了見？佛以何眼而了了見？
X36n0659_p0678a19║法據性體，眼約性用。
X36n0659_p0678a20║佛答為兩：初歎問，次正答。歎問亦兩：初歎，次論義。
X36n0659_p0678a21║初歎又二：初歎，二莊嚴。
X36n0659_p0678a22║佛言：善哉，善哉！善男子！若有人能為法咨啟，則為具
X36n0659_p0678a23║足二種莊嚴：一者、智慧，二者、福德。
X36n0659_p0678a24║次歎解六義，汝自解六，為他故問。
X36n0659_p0678b01║若有菩薩具足如是二莊嚴者則知佛性，亦復解知
X36n0659_p0678b02║名為佛性，乃至能知十住菩薩以何眼見？諸佛世尊
X36n0659_p0678b03║以何眼見？
X36n0659_p0678b04║歎六義中，歎初後各二，中兩則略。
X36n0659_p0678b05║師子吼下，第二、論義，兩番問答。初問如文。
X36n0659_p0678b06║師子吼菩薩言：世尊！云何名為智慧莊嚴？云何名為
X36n0659_p0678b07║福德莊嚴？
X36n0659_p0678b08║答中為四：前三就勝劣義，解智莊嚴勝於福德；後
X36n0659_p0678b09║一就平等解。
X36n0659_p0678b10║善男子！慧莊嚴者，謂從一地乃至十地；福德莊嚴者，
X36n0659_p0678b11║謂檀波羅蜜乃至般若、非般若波羅蜜。復次，善男子！
X36n0659_p0678b12║慧莊嚴者，所謂諸佛、菩薩；福德莊嚴者，謂聲聞、緣覺、
X36n0659_p0678b13║九住菩薩。復次，善男子！福德莊嚴，有為、有漏、有有、有
X36n0659_p0678b14║果報、有閡、非常，是凡夫法；慧莊嚴者，無為、無漏、無有、
X36n0659_p0678b15║無果報、無常、閡住。
X36n0659_p0678b16║有云：初番以空解為智慧，有解為福德；十地為智，
X36n0659_p0678b17║五度為福。直言般若，即是有中智慧，故屬福德；若
X36n0659_p0678b18║識波羅蜜，即是空解，屬智慧。次番又取九住已還
X36n0659_p0678b19║為福德，十住及佛屬智慧；後以果地為智慧，因中
X36n0659_p0678b20║為福德。此就法體相望，如此勝劣。若此土，則福勝
X36n0659_p0678b21║慧；若淨土，慧勝福。令樹出衣食，但企尚智慧，故言
X36n0659_p0678b22║慧勝耳。究論具足者，善也。今明三番，應約三教而
X36n0659_p0678b23║分別之。十地發真破三無，故是智慧者，此別教意；
X36n0659_p0678b24║十住菩薩與佛同為智慧者，通教意。因中為福，果
X36n0659_p0678c01║上為智者，六度因中都不斷惑，故是福德；佛斷惑，
X36n0659_p0678c02║故是智慧。而文云常住者，此非全是六度菩薩。若
X36n0659_p0678c03║消此文，應云利根人於三藏中宜聞常住，聞即得
X36n0659_p0678c04║解。如初轉法輪時，八萬天子得無生忍。最下既然，
X36n0659_p0678c05║例餘亦爾，乃是密教意。但差別不定，不可執一。
X36n0659_p0678c06║汝今具足下，就平等答。
X36n0659_p0678c07║善男子！汝今具足是二莊嚴，是故能問甚深妙義。我
X36n0659_p0678c08║亦具足是二莊嚴，能答是義。
X36n0659_p0678c09║故云汝之與我各具二莊嚴，故能問能答，寧非平
X36n0659_p0678c10║等無差別義？今謂此釋似約圓教。
X36n0659_p0678c11║師子吼言下，第二番、問答。問為三：正難、釋難、結過。
X36n0659_p0678c12║初、正難者。
X36n0659_p0678c13║師子吼菩薩摩訶薩言：世尊！若有菩薩具足如是二
X36n0659_p0678c14║莊嚴者，則不應問一種、二種，云何世尊說言能答一
X36n0659_p0678c15║種、二種？
X36n0659_p0678c16║我若二嚴則不應問，佛若二嚴則不應答，以問答
X36n0659_p0678c17║非二嚴故。
X36n0659_p0678c18║所以者何下，釋難。
X36n0659_p0679a01║所以者何？一切諸法無一二種。
X36n0659_p0679a02║明諸法無有一種、二種。
X36n0659_p0679a03║一種、二種下，結過，是凡夫相。
X36n0659_p0679a04║一種、二種者，是凡夫相。
X36n0659_p0679a05║佛答：還酬其三：一、酬初難。
X36n0659_p0679a06║佛言：善男子！若有菩薩無二種莊嚴，則不能知一種、
X36n0659_p0679a07║二種；若有菩薩具二莊嚴，則能解知一種、二種。
X36n0659_p0679a08║只由具二莊嚴：一、能問，二、能答。
X36n0659_p0679a09║二、若言下，酬其釋難。
X36n0659_p0679a10║若言諸法無一二者，是義不然。何以故？若無一二，云
X36n0659_p0679a11║何得說一切諸法無一無二？
X36n0659_p0679a12║只由解一二無一二，故能問一二，能答一二。眾生
X36n0659_p0679a13║不解一二無一二，今示其一二，令知無一二。非是
X36n0659_p0679a14║一二於一二，乃是無一二之一二，亦是言於無言，
X36n0659_p0679a15║非是言於言。
X36n0659_p0679a16║善男子！若言下，詶其結過，翻其前難（云云）。前云是
X36n0659_p0679a17║凡夫相，今云是十住相，先唱生死、涅槃兩章門。
X36n0659_p0679a18║善男子！若言一、二是凡夫相，是乃名為十住菩薩，非
X36n0659_p0679a19║凡夫也。何以故？一者、名為涅槃，二者、名為生死。何故？
X36n0659_p0679a20║一者名為涅槃，以其常故。何故二者名為生死？愛無
X36n0659_p0679a21║明故。常涅槃者非凡夫相，生死二者亦非凡夫相。以
X36n0659_p0679a22║是義故，具二莊嚴者能問能答。
X36n0659_p0679a23║次釋一名，涅槃是常，常即無二。次釋二名，生死、愛、
X36n0659_p0679a24║無明、過、現故為二，二則非一，此之一二非凡夫相。
X36n0659_p0679b01║解為兩，一云正須此語，其云一二是凡夫相，佛言
X36n0659_p0679b02║一二非凡夫相。二解云，凡夫不知一亦不知二，雖
X36n0659_p0679b03║在生死不識生死，若知一二者非凡夫相。今解不
X36n0659_p0679b04║爾，一者是常，此大涅槃常，故非凡夫相。二者生死、
X36n0659_p0679b05║無明與愛，此即二乘涅槃，未除無明沈空之愛，即
X36n0659_p0679b06║是生死之二，此二非凡夫。菩薩能知此二此不二，
X36n0659_p0679b07║無一二過則非凡夫，福慧平等是圓教義。今師子
X36n0659_p0679b08║難此圓義，圓教雙亡無一無二，那忽能問一二、能
X36n0659_p0679b09║答一二？佛還以圓教雙照答之，良以雙亡一二則
X36n0659_p0679b10║能雙照一二，雙照一二即能雙答一二。還以雙照
X36n0659_p0679b11║答其釋難，良以一二故能無一二，若無一二何能
X36n0659_p0679b12║無一二？又以雙亡答其結過，汝言一二是凡夫相，
X36n0659_p0679b13║我言一二非凡夫相，雙照一二豈是凡夫相？不作
X36n0659_p0679b14║圓教問答，此義難解。
X36n0659_p0679b15║善男子下，第二、正答五問，兼答一問。答初問，又二：
X36n0659_p0679b16║先牒問誡聽，如文。
X36n0659_p0679b17║善男子！汝問：云何為佛性？者，諦聽，諦聽！吾當為汝分
X36n0659_p0679b18║別解說。
X36n0659_p0679b19║次佛性者下，正答初問，又二：一、明佛性體；二、簡不
X36n0659_p0679b20║見者。初明體，又三：一、標名；二、釋相；三、結體。標者。
X36n0659_p0679b21║善男子！佛性者名為第一義空，第一義空名為智慧。
X36n0659_p0679b22║佛性名第一義空，第一義空名為智慧。智慧是有，
X36n0659_p0679b23║即空而有，即有而空。空則三諦皆空，一空一切空，
X36n0659_p0679b24║乃是第一義空。名智慧者，三諦皆照，一照一切照，
X36n0659_p0679c01║乃是智慧。當知空、有、非空、非有，即三而一，即一而
X36n0659_p0679c02║三，即非三非一。即空故，盡一切相；即智故，照一切
X36n0659_p0679c03║境。即非空非智，故云一切中，是故名為第一義空。
X36n0659_p0679c04║第一義空名為智慧，名為佛性。如此標名，貴在得
X36n0659_p0679c05║意，不可言盡。
X36n0659_p0679c06║次所言空者下釋相者，為二：先釋空，次釋智。
X36n0659_p0679c07║所言空者，不見空與不空。
X36n0659_p0679c08║初、釋空則三諦皆空。文云：空者，不見空與不空；不
X36n0659_p0679c09║見空者，不見空邊；不見不空，是不見中；無邊無中，
X36n0659_p0679c10║是第一義空。
X36n0659_p0679c11║次釋智。
X36n0659_p0679c12║智者見空及與不空、常與無常、苦之與樂、我與無我。
X36n0659_p0679c13║空者一切生死，不空者謂大涅槃；乃至無我者即是
X36n0659_p0679c14║生死，我者謂大涅槃。見一切空、不見不空，不名中道；
X36n0659_p0679c15║乃至見一切無我、不見我者，不名中道。
X36n0659_p0679c16║智，則三諦皆照。文云：智者，見空及與不空。見空是
X36n0659_p0679c17║見邊，見不空是見中，見邊、見中是第一義智慧。若
X36n0659_p0679c18║此空智，非前非後，不淺不深，即空即智，即智即空，
X36n0659_p0680a01║又即非空非智，而空而智，是為佛性之相。文又釋：
X36n0659_p0680a02║不空者即是四德，空者即是二邊，無有四德。對非
X36n0659_p0680a03║顯是，解釋分明。
X36n0659_p0680a04║三、結體者。
X36n0659_p0680a05║中道者，名為佛性。以是義故，佛性常恒，無有變易。
X36n0659_p0680a06║佛性名中道，中道之法常恒無變，如文。
X36n0659_p0680a07║從無明覆故下，第二、簡不見者，又二：先簡二邊異
X36n0659_p0680a08║故不見，次簡起中道見故不見。初文者。
X36n0659_p0680a09║無明覆故，令諸眾生不能得見。聲聞、緣覺見一切空、
X36n0659_p0680a10║不見不空，乃至見一切無我、不見於我，以是義故不
X36n0659_p0680a11║得第一義空，不得第一義空故不行中道，無中道故
X36n0659_p0680a12║不見佛性。
X36n0659_p0680a13║無明所覆，是簡生死有邊異故，不見第一義空。次
X36n0659_p0680a14║簡二乘偏證空邊異故，不見第一義空，如文。
X36n0659_p0680a15║次從善男子去，是簡起中道見故不見。
X36n0659_p0680a16║善男子！見中道者凡有三種：一、定樂行，二、定苦行，三、
X36n0659_p0680a17║苦樂行。定樂行者，所謂菩薩摩訶薩憐憫一切諸眾
X36n0659_p0680a18║生故，雖復處在阿鼻地獄，如三禪樂。定苦行者，謂諸
X36n0659_p0680a19║凡夫；苦樂行者，謂聲聞、緣覺。聲聞、緣覺行於苦樂作
X36n0659_p0680a20║中道想，以是義故，雖有佛性而不能見。
X36n0659_p0680a21║有人解云：兩種不見一種見，而皆言不見者，以隨
X36n0659_p0680a22║情故。是義不然。前唱中道見，凡有三種全未見，而
X36n0659_p0680a23║言見中道者，此乃名同，而於名起見後結。以是義
X36n0659_p0680a24║故，不見佛性。當知三種竝不見性。將後驗前，前是
X36n0659_p0680b01║唱中道見。凡夫惑心，雖作中道想，而因苦果苦，是
X36n0659_p0680b02║定苦行，是故不見第一義空。二乘自行勝於凡夫，
X36n0659_p0680b03║化他邊劣於菩薩，雖作中道之想，名定苦樂行。二
X36n0659_p0680b04║乘偏空，故不見第一義空。菩薩慈悲，甘苦如樂，是
X36n0659_p0680b05║定樂行，即是偏假，故不見第一義空。如此三種，雖
X36n0659_p0680b06║同名中道，與上名相違。相違故，無圓徧之義，是故
X36n0659_p0680b07║不見。
X36n0659_p0680b08║如汝所言下，正答第二問。舊云：此答因性。觀師云：
X36n0659_p0680b09║此具明五性，豈獨因耶？就文為兩：初答第二問，後
X36n0659_p0680b10║論義。初答問為二：先牒問，次正答。
X36n0659_p0680b11║善男子，如汝所言，以何義故名佛性者？
X36n0659_p0680b12║初具提其問。其問何義？義者，名之所以。有何所以
X36n0659_p0680b13║稱為佛性？
X36n0659_p0680b14║佛答為三：初、總舉圓義，二、別舉徧義，三、結歎。
X36n0659_p0680b15║善男子！佛性者，即是一切諸佛阿耨多羅三藐三菩
X36n0659_p0680b16║提中道種子。
X36n0659_p0680b17║初總答意者，善得圓旨，是其所以。佛是圓人，性是
X36n0659_p0680b18║圓法，人法合稱，故言佛性。又一切諸佛是圓人，菩
X36n0659_p0680b19║提是圓果，兼得涅槃果果也。既言果與果果，即知
X36n0659_p0680b20║此果從因因生，此果果從因生。中道者，非因非因
X36n0659_p0680b21║因，非果非果果，皆顯現者，悉由佛性為種子故。如
X36n0659_p0680b22║此中道，即是佛性。佛性既為種子，種子能生兩因
X36n0659_p0680b23║兩果，此兩因果又是種子，能顯中道，即是更互以
X36n0659_p0680b24║為種子。不作此釋，無奈此文何。通途雖爾，別說即
X36n0659_p0680c01║是佛性以為種子。問：佛性既為四性種子，何獨是
X36n0659_p0680c02║於菩提種子？答：特是略出，又是傍正。如十二因緣，
X36n0659_p0680c03║非無傍義，正發觀智，生於菩提，種子義彰。餘之三
X36n0659_p0680c04║性，其義則傍。譬如胡瓜，正能發熱，是熱病緣。
X36n0659_p0680c05║復次，善男子下，二、別舉徧義。應通一切，別舉四種，
X36n0659_p0680c06║徧有中道：一、顛倒上下；二、生死；三、斷常；四、因果。他
X36n0659_p0680c07║解：此四是中論八不，不上不下是不來不出，不因
X36n0659_p0680c08║不果是不一不異。餘兩可知。一師云：法門無量，何
X36n0659_p0680c09║必如此？今明初以上下屬當。凡夫顛倒，橫計上下，
X36n0659_p0680c10║不見中道；諸佛體之，不上不下，得見中道。次生死，
X36n0659_p0680c11║約六度偏行，既不斷於無明、愛、惑，惑心求佛，是二
X36n0659_p0680c12║中間則有生、老、病、死，不見中道；諸佛體之，不生不
X36n0659_p0680c13║死，得見中道。三、斷常，約二乘，厭生死是背常，入涅
X36n0659_p0680c14║槃是向斷，不見中道；諸佛體之，非常非斷，於二乘
X36n0659_p0680c15║法得見中道。四者、十二因緣，觀智是因，得菩提是
X36n0659_p0680c16║果，修因剋果，次第淺深。此約別教，地前不見中道；
X36n0659_p0680c17║諸佛體之，知非因果，於菩薩法能見中道。上文云：
X36n0659_p0680c18║一切諸法中，悉有安樂性。普賢觀云：毗盧遮那徧
X36n0659_p0681a01║一切處，譬如耆婆執草成藥。佛亦如是，徧一切法，
X36n0659_p0681a02║無非中道，中道即是佛性。汝問何義？其義如是，略
X36n0659_p0681a03║屬當竟，今更帖文。初云道有三種者，先唱三章門：
X36n0659_p0681a04║復次，善男子！道有三種，謂下、上、中。
X36n0659_p0681a05║次下者下。解釋。
X36n0659_p0681a06║下者，梵天無常謬見是常；上者，生死無常謬見是常，
X36n0659_p0681a07║三寶是常橫計無常。何故名上？能得最上阿耨多羅
X36n0659_p0681a08║三藐三菩提故。中者，名第一義空，無常見無常、常見
X36n0659_p0681a09║於常。第一義空不名為下。何以故？一切凡夫所不得
X36n0659_p0681a10║故。不名為上。何以故？即是上故。諸佛菩薩所修之道
X36n0659_p0681a11║不上不下，以是義故名為中道。
X36n0659_p0681a12║下者，外道邪見，謬謂梵天以為涅槃，實非涅槃，還
X36n0659_p0681a13║是生死，故名為下。所言上者，即是凡夫，未免八倒，
X36n0659_p0681a14║無常計常，常是上法，當得上果，故名為上。所言中
X36n0659_p0681a15║者，第一義空，智慧無常，見無常，如理而見，不同外
X36n0659_p0681a16║道，故不名下；不同凡夫，故不名上。而是兩邊之上，
X36n0659_p0681a17║故言是上。又言：與佛不異，故言是上。
X36n0659_p0681a18║復次，生死本際下，第二、明不生不死中道之義。文
X36n0659_p0681a19║為二：初、明中道；次、舉解惑。初為三：一、唱中道；二、明
X36n0659_p0681a20║能破生死；三、結是佛性。
X36n0659_p0681a21║復次，善男子！生死本際凡有二種：一者、無明，二者、有
X36n0659_p0681a22║愛。是二中間則有生、老、病、死之苦，是名中道。
X36n0659_p0681a23║如是中道能破生死，故名為中。
X36n0659_p0681a24║無明有愛下。問：只是行、識、名色、六入等，何以云有
X36n0659_p0681b01║生老死耶？解云：後文云現在世識名未來生，現在
X36n0659_p0681b02║六入等名未來老死，中間是生死義。言中道者，兩
X36n0659_p0681b03║因夾一果，一果居中，如此論中，方是妙中破生死
X36n0659_p0681b04║義。云何只以因緣因果不生不滅名為中道？今作
X36n0659_p0681b05║易解，無明與愛即是過現煩惱道也，點煩惱道即
X36n0659_p0681b06║是般若，中間苦道即是法身，法身即中道。若是中
X36n0659_p0681b07║道，則無生死；無生死故，名破生死。
X36n0659_p0681b08║以是義故下，第三、結為佛性。
X36n0659_p0681b09║以是義故，中道之法名為佛性，是故佛性常樂我淨。
X36n0659_p0681b10║既是中道，寧非佛性？
X36n0659_p0681b11║以諸眾生下，第二、舉解惑，有法、譬、合。
X36n0659_p0681b12║以諸眾生不能見故無常、無樂、無我、無淨，佛性實非
X36n0659_p0681b13║無常、無樂、無我、無淨。
X36n0659_p0681b14║法中，初明惑者不見則是無常，後明解者能見則
X36n0659_p0681b15║非無常，正用此語兼答第三難。難云：以何義故名
X36n0659_p0681b16║常樂我淨？以見佛性故常樂我淨。
X36n0659_p0681b17║譬如下，為惑解者作譬，與上貧女譬同。
X36n0659_p0681b18║善男子，譬如貧人家有寶藏，是人不見，以不見故，無
X36n0659_p0681b19║常、無樂、無我、無淨。有善知識而語之言：汝舍宅中有
X36n0659_p0681b20║金寶藏，何故如是貧窮困苦，無常、無樂、無我、無淨？即
X36n0659_p0681b21║以方便令彼得見，以得見故，是人即得常、樂、我、淨。
X36n0659_p0681b22║合如文。
X36n0659_p0681b23║佛性亦爾，眾生不見；以不見故，無常、無樂、無我、無淨。
X36n0659_p0681b24║有善知識，諸佛菩薩以諸方便種種教誥令彼得見；
X36n0659_p0681c01║以得見故，眾生即得常、樂、我、淨。
X36n0659_p0681c02║復次，眾生起見下，是第三、不斷不常明中道。又三：
X36n0659_p0681c03║一、唱章門；二、釋；三、結。
X36n0659_p0681c04║復次，善男子！眾生起見凡有二種：一者、常見，二者、斷
X36n0659_p0681c05║見。如是二見不名中道無常、無斷，乃名中道無常、無
X36n0659_p0681c06║斷，即是觀照十二緣智，如是觀智是名佛性。二乘之
X36n0659_p0681c07║人雖觀因緣，猶亦不得名為佛性。
X36n0659_p0681c08║初章門中明凡夫、菩薩、二乘，前後舉非，中間明是。
X36n0659_p0681c09║次佛性雖常下，即釋也，又三：先釋凡夫；
X36n0659_p0681c10║佛性雖常，以諸眾生無明覆故，不能得見。
X36n0659_p0681c11║為無明所覆，故起斷常。
X36n0659_p0681c12║次又未能度下，釋二乘。
X36n0659_p0681c13║又未能度十二緣河猶如兔馬。何以故？不見佛性故。
X36n0659_p0681c14║只為兔馬，不盡河底。二乘智偏，沈空取證。不見佛
X36n0659_p0681c15║性，無常無斷。
X36n0659_p0681c16║是觀十二因緣下，第三、釋菩薩章。
X36n0659_p0681c17║善男子！是觀十二因緣智慧，即是阿耨多羅三藐三
X36n0659_p0681c18║菩提種子。
X36n0659_p0682a01║十二因緣即是觀境。菩薩觀境生智，合取境智，皆
X36n0659_p0682a02║名中道。
X36n0659_p0682a03║以是義故，十二因緣名為佛性。善男子！譬如胡瓜名
X36n0659_p0682a04║為熱病。何以故？能為熱病作因緣故。十二因緣亦復
X36n0659_p0682a05║如是。
X36n0659_p0682a06║善男子！佛性者下，第四、約因果明中道，為三：一、明
X36n0659_p0682a07║有因有果；二、明非因非果；三、明亦是因果，亦非因
X36n0659_p0682a08║果。只應明非因非果，何得云因果？若不明因果，何
X36n0659_p0682a09║所辨非？初文有法譬。
X36n0659_p0682a10║善男子！佛性者，有因、有因因，有果、有果果。有因者即
X36n0659_p0682a11║十二因緣，因因者即是智慧，有果者即是阿耨多羅
X36n0659_p0682a12║三藐三菩提，果果者即是無上大般涅槃。
X36n0659_p0682a13║法說中論：兩因兩果。兩因者，謂因因因；兩果者，謂
X36n0659_p0682a14║果果果。尋此文意，不得以因家之因為因因，不得
X36n0659_p0682a15║以果家之果為果果；得以因家之果為因因，得以
X36n0659_p0682a16║果家之果為果果。何故爾？單因是境，重因是觀；單
X36n0659_p0682a17║果是菩提，重果是涅槃。境但是因，不從因至於因，
X36n0659_p0682a18║但因非因因；觀智從因至於因，故得是因因。菩提
X36n0659_p0682a19║但是果，不從果至於果，但果非果果；涅槃從果至
X36n0659_p0682a20║於果，故得是果果。
X36n0659_p0682a21║善男子！譬如無明為因、諸行為果，行因、識果。以是義
X36n0659_p0682a22║故，彼無明體亦因、亦因因，識亦果、亦果果。佛性亦爾。
X36n0659_p0682a23║譬說中意，是則不然。譬中以無明為因因，無明當
X36n0659_p0682a24║體是因，而復為行作因，故是因因；識當體是果，復
X36n0659_p0682b01║為行作果，故是果果。以譬例法，境是因因，菩提應
X36n0659_p0682b02║是果果。而不例者，境體非因，不從因至於因，但是
X36n0659_p0682b03║因非因因；觀智體非果，不從果至於果。若然，譬與
X36n0659_p0682b04║法乖。答：取少分譬。私謂：亦非全取無明、行、識以為
X36n0659_p0682b05║境、智、菩提、涅槃之譬，但是先舉無明、行、識等，亦有
X36n0659_p0682b06║因果、因因、果果之名。故下文中具舉四句：佛性、涅
X36n0659_p0682b07║槃為初二句，十二因緣為第三句。言少分者，名同
X36n0659_p0682b08║義異，故云少分。若欲將境、智為二因，菩提、涅槃為
X36n0659_p0682b09║二果，是則境體是因，復為智作因，故名因因；智體
X36n0659_p0682b10║是因，復為二果作因。例二果亦爾。準因作之，亦應
X36n0659_p0682b11║可見。
X36n0659_p0682b12║以是義故下，第二、明非因非果，即中道正性。
X36n0659_p0682b13║善男子！以是義故，十二因緣不出、不滅，不常、不斷，非
X36n0659_p0682b14║一、非二，不來、不去，非因、非果。
X36n0659_p0682b15║此中十不剩中，論中有不因不果。
X36n0659_p0682b16║從是因非果下，第三、明亦是因果亦非因果。
X36n0659_p0682b17║善男子！是因、非果如佛性，是果、非因如大涅槃，是因、
X36n0659_p0682b18║是果如十二緣所生之法。非因、非果名為佛性，非因、
X36n0659_p0682b19║果故，常、恒、無變。
X36n0659_p0682b20║開善作五性：是因非果即境界性，是果非因即果
X36n0659_p0682b21║果性，是因即了因，是果即菩提果，非因非果即正
X36n0659_p0682b22║性。而彼家用眾生為正性，與非因非果義不相應。
X36n0659_p0682b23║莊嚴作四性：是因即了因，是果即涅槃，是因即正
X36n0659_p0682b24║因，是果即菩提，非因非果非復是性，但非前義。觀
X36n0659_p0682c01║師亦作五性：是因非果即境界性，是果非因即果
X36n0659_p0682c02║果性，是因是果即了因性及菩提性。言了因者，以
X36n0659_p0682c03║望境界為果，望菩提是因。若爾，菩提性亦應兩望：
X36n0659_p0682c04║望了因是果，望果果是因，非因非果即正性。興皇
X36n0659_p0682c05║但名正法、正性，不許稱為正因。今經中有正因之
X36n0659_p0682c06║名，何以不許？然此五性乃是開合之異，正性不二，
X36n0659_p0682c07║緣性則二。二是因果：開因出因因，開果出果果。合
X36n0659_p0682c08║四為二，所謂因果；合二為一，合緣為正，正無復數。
X36n0659_p0682c09║以是義故下，第三、結歎甚深。又為三：一、略歎，二、廣
X36n0659_p0682c10║歎，三、總結。初略歎者，
X36n0659_p0682c11║以是義故，我經中說十二因緣其義甚深，無知、無見、
X36n0659_p0682c12║不可思惟，乃是諸佛、菩薩境界，非諸聲聞、緣覺所及。
X36n0659_p0682c13║簡凡小不見，唯佛能見。
X36n0659_p0682c14║以何義故下，二、廣釋。甚深有六：一、明因緣甚深；二、
X36n0659_p0682c15║明凡夫不見故甚深；三、唯佛能見；四、重明甚深難
X36n0659_p0682c16║見；五、重明能見；六、雙明見與不見。
X36n0659_p0682c17║以何義故甚深甚深？眾生業行不常不斷而得果報，
X36n0659_p0682c18║雖念念滅而無所失，雖無作者而有作業，雖無受者
X36n0659_p0682c19║而有果報，受者雖滅果不敗亡，無有慮知和合而有。
X36n0659_p0682c20║初中云不常不斷者，諸句例作中道以明甚深。雖
X36n0659_p0682c21║念念滅即是不常，而無所失即是不斷，不斷不常
X36n0659_p0682c22║即中道甚深。雖無作者即不有，而有作業即不無，
X36n0659_p0682c23║即不可思議中道甚深。
X36n0659_p0682c24║一切眾生下，二、明凡夫不見。
X36n0659_p0683a01║一切眾生雖與十二因緣共行而不見知，不見知故
X36n0659_p0683a02║無有終始。
X36n0659_p0683a03║十住下，三、唯佛能見。
X36n0659_p0683a04║十住菩薩唯見其終，不見其始；諸佛世尊見始、見終。
X36n0659_p0683a05║以是義故，諸佛了了得見佛性。
X36n0659_p0683a06║菩薩少見，如來具見。然十住既少見於終，亦應少
X36n0659_p0683a07║見其始。今互顯沒者，正言十地一轉，即便作佛，去
X36n0659_p0683a08║終處近，故言能見其終。始則杳然，故言不見。舊云
X36n0659_p0683a09║十住破元品無明，當果不起，故云知終。生死久遠，
X36n0659_p0683a10║其始難知。興皇云：自性無所有為易，因緣所起不
X36n0659_p0683a11║有而有則難。今言十住有治道，能分斷，則分見其
X36n0659_p0683a12║終，而不能分見其始。譬如健人破賊，而不知賊起
X36n0659_p0683a13║根原。私謂：亦可云初住所斷，斷其始故，故云見始；
X36n0659_p0683a14║竝始斷故，亦云見始。故知賢位非但不見中道，亦
X36n0659_p0683a15║不見於無明，故從初斷始邊，名為見始。等覺菩薩
X36n0659_p0683a16║餘一品在，在者名終，由未斷終，故不見終，斷之終
X36n0659_p0683a17║故，亦名見終。故知等覺非但不見最後真如，亦不
X36n0659_p0683a18║見於終品無明，故唯佛斷，唯佛方見。諸佛見始見
X36n0659_p0683a19║終者，究竟知無始終，究竟鑒其始終。文中從我起
X36n0659_p0683a20║邊，是故反此。始謂元品，終謂終末，最麤著故。見謂
X36n0659_p0683a21║知見，有智能治，故名為見。初住智淺，但見終末，故
X36n0659_p0683a22║云見終。未有治於元品之智，故云不見。
X36n0659_p0683a23║一切眾生下，四、重明不見。
X36n0659_p0683a24║善男子！一切眾生不能見於十二因緣，是故輪轉。善
X36n0659_p0683b01║男子！如蠶作繭，自生自死。一切眾生亦復如是，不見
X36n0659_p0683b02║佛性故，自造結業，流轉生死，猶如拍毱。
X36n0659_p0683b03║是故我下，五、重明能見。
X36n0659_p0683b04║善男子！是故，我於諸經中說：若有人見十二因緣即
X36n0659_p0683b05║是見法，見法者即是見佛，佛者即是佛性。何以故？一
X36n0659_p0683b06║切諸佛以此為性。
X36n0659_p0683b07║觀十二緣智下，六、雙明見不見，又二：先唱四章門。
X36n0659_p0683b08║善男子！觀十二緣智凡有四種：一者、下，二者、中，三者、
X36n0659_p0683b09║上，四者、上上。
X36n0659_p0683b10║次釋四章。
X36n0659_p0683b11║下智觀者不見佛性，以不見故得聲聞道；中智觀者
X36n0659_p0683b12║不見佛性，以不見故得緣覺道；上智觀者見不了了，
X36n0659_p0683b13║不了了故住住十地；上上智者見了了故，得阿耨多
X36n0659_p0683b14║羅三藐三菩提道。
X36n0659_p0683b15║三種不見，唯上上能見。可將此義類前定、樂、行等
X36n0659_p0683b16║三皆不見，於義明矣。問：十住少見者，為唯第十住
X36n0659_p0683b17║少見，九住至初住亦少見耶？舊解為二：一云：唯第
X36n0659_p0683b18║十住分見，九住至初住皆不分見。二云：初住至十
X36n0659_p0683b19║住皆少分見。而須兩望：初至九住，望二乘為少見？
X36n0659_p0683b20║望十住為不見？有人難前解云：二乘不見，各得菩
X36n0659_p0683b21║提。九住既不見，得何等菩提？進不同佛，退非二乘，
X36n0659_p0683b22║應當別得一箇菩提（云云）。今明若指住是地，而言
X36n0659_p0683b23║十住皆分見者，此是別義。若住非地，十地則見，十
X36n0659_p0683b24║住不見，此亦別義。若言十住即十地，地住皆少見
X36n0659_p0683c01║者，此即圓義。若言十住非十地，十住亦少見者，此
X36n0659_p0683c02║亦圓義。若言十住非十地，而言九住不見，十住少
X36n0659_p0683c03║見者，此是別接通義。人不識此，於文於義往往不
X36n0659_p0683c04║通（云云）。
X36n0659_p0683c05║以是義故下，第三、總結甚深。
X36n0659_p0683c06║以是義故，十二因緣名為佛性，佛性者即第一義空，
X36n0659_p0683c07║第一義空名為中道，中道者即名為佛，佛者名為涅
X36n0659_p0683c08║槃。
X36n0659_p0683c09║即五佛性。十二因緣名為佛性者，結因性。第一義
X36n0659_p0683c10║空，結因因性。中道者，結正因性。即名為佛，結果性。
X36n0659_p0683c11║涅槃，結果果性。文義具足，此結甚妙。
X36n0659_p0683c12║爾時師子下，第二、論義。
X36n0659_p0683c13║師子吼菩薩摩訶薩白佛言：世尊！若佛與佛性無差
X36n0659_p0683c14║別者，一切眾生何用修道？
X36n0659_p0683c15║此義起上結眾生行業甚深甚深。若眾生與佛平
X36n0659_p0683c16║等不二，何用修道？初似是一問，佛為兩答，則成二
X36n0659_p0683c17║問。下佛答中，一、答佛與佛性平等，二、答修道，故知
X36n0659_p0683c18║兩問。地人云：眾生是佛，具足在妄，便不用修道。正
X36n0659_p0683c19║當此難。若成論人云：佛果在當。則不當此難，而不
X36n0659_p0683c20║得言即是佛，此應作無差別差別答。無差別故，即
X36n0659_p0683c21║是佛；差別故，未具足。如父生子，姓無差別。用未具
X36n0659_p0683c22║足故，須莊嚴；莊嚴故，後則具足。然但明佛性，何關
X36n0659_p0683c23║具足、不具足？具足既藉緣而具，佛性亦應藉緣而
X36n0659_p0683c24║具。若言佛性在當，此據果性、果果性；若言佛性在
X36n0659_p0684a01║現，此取因性、因因性；若言佛性非當非現，此取正
X36n0659_p0684a02║因性。若各以為是，如盲觸象。若見此意，無當、現之
X36n0659_p0684a03║諍。
X36n0659_p0684a04║佛答為三：一、非問，二、正答，三、引證。非問如文。
X36n0659_p0684a05║佛言：善男子！如汝所問，是義不然。
X36n0659_p0684a06║正答為兩：一、答無差別亦有差別；二、答何用修道。
X36n0659_p0684a07║初答為三：一、正答；二、引偈；三、舉乳酪而譬。此意者，
X36n0659_p0684a08║據體不殊，所緣成異。初文有法有譬。
X36n0659_p0684a09║佛與佛性雖無差別，然諸眾生悉未具足。
X36n0659_p0684a10║法說中云未具足者，但有其理，事用未足，故言不
X36n0659_p0684a11║具，非謂悉無名為不具。
X36n0659_p0684a12║譬如下二譬，為二：先譬、次合。初譬又二：先舉惡譬，
X36n0659_p0684a13║次引善惡例。初文者。
X36n0659_p0684a14║善男子！譬如有人惡心害母，害已生悔。三業雖善，是
X36n0659_p0684a15║人故名地獄人也。何以故？是人定當墮地獄故。是人
X36n0659_p0684a16║雖無地獄陰、界、諸入，猶故得名為地獄人。
X36n0659_p0684a17║必定當墮。如害母者悔，身雖未墮，必去不疑。眾生
X36n0659_p0684a18║亦爾，有佛性理，未來必得。
X36n0659_p0684a19║善男子，是故我於諸經中說，若見有人修行善者，名
X36n0659_p0684a20║見天人；修行惡者，名見地獄。何以故？定受報故。
X36n0659_p0684a21║次佛復引云：行十善者名見天人，行十惡者名見
X36n0659_p0684a22║地獄，亦是當報。
X36n0659_p0684a23║一切眾生下。二、合譬。
X36n0659_p0684a24║善男子！一切眾生定得阿耨多羅三藐三菩提故，是
X36n0659_p0684b01║故我說一切眾生悉有佛性，一切眾生真實未有三
X36n0659_p0684b02║十二相、八十種好。
X36n0659_p0684b03║一切眾生未有相好，以當得故。一解云：當得相好
X36n0659_p0684b04║之果。一解云：當得果佛性。佛性云何是當？若是當
X36n0659_p0684b05║者，為三世攝，即是無常，則不應言當果佛性。
X36n0659_p0684b06║二、引偈答者。
X36n0659_p0684b07║以是義故，我於此經而說是偈：
X36n0659_p0684b08║本有今無，本無今有，三世有法，無有是處。
X36n0659_p0684b09║善男子！有者，凡有三種：一、未來有，二、現在有，三、過去
X36n0659_p0684b10║有。一切眾生未來之世當得阿耨多羅三藐三菩提，
X36n0659_p0684b11║是名佛性。一切眾生現在悉有煩惱諸結，是故現在
X36n0659_p0684b12║無有三十二相、八十種好。一切眾生過去之世有斷
X36n0659_p0684b13║煩惱，是故現在得見佛性。以是義故，我常宣說一切
X36n0659_p0684b14║眾生悉有佛性，乃至一闡提等亦有佛性。一闡提等
X36n0659_p0684b15║無有善法，佛性亦善。以未來有故，一闡提等悉有佛
X36n0659_p0684b16║性。何以故？一闡提等定當得成阿耨多羅三藐三菩
X36n0659_p0684b17║提故。
X36n0659_p0684b18║略釋偈意，已如前文。此偈四出：初、答常無常，二、答
X36n0659_p0684b19║得無得，下二十六、答破定性。今答有無不定，以明
X36n0659_p0684b20║中道。若但以有無別解，俱不會偈旨。常無常等，亦
X36n0659_p0684b21║應如是。此中準經，應作差無差、亦差亦無差、非差
X36n0659_p0684b22║非無差、不一不異、不思議釋，乃會偈旨。餘常無常
X36n0659_p0684b23║等，亦復如是。今長行釋本有云：三世皆本有。如文。
X36n0659_p0684b24║準之而言，生死與涅槃，各應本有，各應今無。若生
X36n0659_p0684c01║死本有者，具足無量煩惱。生死本無者，本無涅槃。
X36n0659_p0684c02║涅槃本有者，涅槃本有，非適今也。涅槃本無者，久
X36n0659_p0684c03║已成佛，無諸煩惱。生死雖復本有今無，本無今有，
X36n0659_p0684c04║悉束為有。以涅槃望生死，生死有所得故。涅槃雖
X36n0659_p0684c05║復本有今無，本無今有，悉束為無。以生死望涅槃，
X36n0659_p0684c06║無所得故。又即本有是今無，不離有而論無。即本
X36n0659_p0684c07║無是今有，不離無而論有。此前三句，即是差別，三
X36n0659_p0684c08║世所攝。本有之有非有，今無之無不無，不有不無，
X36n0659_p0684c09║三世有法，無有是處。此一句是無差別，不為三世
X36n0659_p0684c10║所攝。更約本末，重明四句。自有兩本兩末，一本一
X36n0659_p0684c11║末，末而不本，本而不末，非本非末。上文云：寄生一
X36n0659_p0684c12║子，舍主驅逐。舍主是境，豈非生死為本？一子正觀，
X36n0659_p0684c13║豈非涅槃為末？文云：大般涅槃，本自有之。又如來
X36n0659_p0684c14║藏依持建立，豈非涅槃為本？迷理起惑，豈非生死
X36n0659_p0684c15║為末？若各有其本，則各有其末。為是義故，兩本兩
X36n0659_p0684c16║末。又生死無終，將涅槃之始為生死之終；涅槃無
X36n0659_p0684c17║始，將生死之終為涅槃之始。二河相望，互作終始，
X36n0659_p0684c18║是為一末一本。又生死若本若末，皆束名為末。以
X36n0659_p0684c19║其虗妄無根本，故末而不本。涅槃若本若末，皆名
X36n0659_p0684c20║為本。以其真實無偽，故本而不末。末本非本，本末
X36n0659_p0684c21║非末，非本非末，三世不攝。分別本末，四句既成，例
X36n0659_p0684c22║具不俱。得無得，常無常，皆悉不定，不可思議，亦復
X36n0659_p0684c23║如是。四句不定，不可思議，即是三諦，不竝不別，如
X36n0659_p0684c24║前說。
X36n0659_p0685a01║譬如有人下，第三、舉乳酪譬以證當有。
X36n0659_p0685a02║善男子！譬如有人家有乳酪，有人問言：汝有酥耶？答
X36n0659_p0685a03║言：我有。酪實非酥，以巧方便定當得故，故言有酥。眾
X36n0659_p0685a04║生亦爾，悉皆有心，凡有心者定當得成阿耨多羅三
X36n0659_p0685a05║藐三菩提。以是義故，我常宣說一切眾生悉有佛性。
X36n0659_p0685a06║此謂約有心論有佛性，不即心為佛性，何異眾生
X36n0659_p0685a07║有佛性之理？後得佛時，不取眾生為佛心。佛心亦
X36n0659_p0685a08║爾，只云有心為佛性，心不即為佛性。
X36n0659_p0685a09║畢竟有二種下，第二、應須修道，正答前何用修道
X36n0659_p0685a10║之問。眾生等有一乘正性，應須修於六度莊嚴，若
X36n0659_p0685a11║不修不得正性。他云一乘是萬善，今此文中則以
X36n0659_p0685a12║一乘為中道正性，此一道清淨能運眾生作佛，故
X36n0659_p0685a13║名一乘，豈同萬善？文中為二：先、唱章門；次、解釋。
X36n0659_p0685a14║善男子，畢竟有二種：一者、莊嚴畢竟，二者、究竟畢竟；
X36n0659_p0685a15║一者、世間畢竟，二者、出世畢竟。
X36n0659_p0685a16║初章門有兩雙四隻。
X36n0659_p0685a17║次釋中，先釋以六度為莊嚴，一乘為究竟；次釋世
X36n0659_p0685a18║間、出世間。
X36n0659_p0685a19║莊嚴；畢竟者，六波羅蜜究竟；畢竟者，一切眾生所得
X36n0659_p0685a20║一乘；一乘者，名為佛性。以是義故，我說一切眾生悉
X36n0659_p0685a21║有佛性。一切眾生悉有一乘，以無明覆故，不能得見。
X36n0659_p0685a22║善男子！如鬱單越三十三天果報覆故，此間眾生不
X36n0659_p0685a23║能得見。
X36n0659_p0685a24║佛性亦爾，諸結覆故，眾生不見。
X36n0659_p0685b01║初六度與一乘更無別體，但隨義異釋，其間有譬
X36n0659_p0685b02║有合。初譬云：忉利、鬱越果報雖勝，人不得見佛性；
X36n0659_p0685b03║既為無明所覆，不能得見，故須修道。
X36n0659_p0685b04║復次，佛性下，釋後兩隻，又二：先偏釋出世畢竟，後
X36n0659_p0685b05║雙釋世、出世兩畢竟。初又三：一、出體，二、釋名，三、舉
X36n0659_p0685b06║類。初如文。
X36n0659_p0685b07║復次，善男子！佛性者即首棱嚴三昧，性如醍醐，即是
X36n0659_p0685b08║一切諸佛之母。以首棱嚴三昧力故，而令諸佛常、樂、
X36n0659_p0685b09║我、淨。一切眾生悉有首棱嚴三昧，以不修行故不能
X36n0659_p0685b10║得見，是故不得成阿耨多羅三藐三菩提。善男子！首
X36n0659_p0685b11║棱嚴三昧者有五種名：一者、首棱嚴三昧；二者、般若
X36n0659_p0685b12║波羅蜜；三者、金剛三昧；四者、師子吼三昧；五者、佛性，
X36n0659_p0685b13║隨其所作處處得名。
X36n0659_p0685b14║次釋名中云：首楞嚴翻為堅固，和闍棃翻修治心，
X36n0659_p0685b15║而此三昧有通有別，別在終心，通通諸地。
X36n0659_p0685b16║如一三昧下。三、舉類。
X36n0659_p0685b17║善男子！如一三昧得種種名，如禪名四禪、根名定根、
X36n0659_p0685b18║力名定力、覺名定覺、正名正定、八大人覺名為定覺，
X36n0659_p0685b19║首棱嚴定亦復如是。
X36n0659_p0685b20║覺名定覺，即七覺中定覺分；正名正定，即八正中
X36n0659_p0685b21║正定。又云：覺名定覺，即八大人中定覺。楞嚴亦爾，
X36n0659_p0685b22║有五種名（云云）。
X36n0659_p0685b23║善男子！一切眾生下，第二、雙釋世、出世兩畢竟。下
X36n0659_p0685b24║中即世間畢竟，上定即出世畢竟。於中二：先具釋
X36n0659_p0685c01║三定，後重釋上定。
X36n0659_p0685c02║善男子！一切眾生具足三定，謂上、中、下。上者，謂佛性
X36n0659_p0685c03║也。以是故言：一切眾生悉有佛性。中者，一切眾生具
X36n0659_p0685c04║足初禪，有因緣時則能修習，若無因緣則不能修。因
X36n0659_p0685c05║緣二種：一、謂火災，二、謂破欲界結。以是故言：一切眾
X36n0659_p0685c06║生悉具中定。下定者，十大地中心數定也。以是故言：
X36n0659_p0685c07║一切眾生悉具下定。
X36n0659_p0685c08║初釋三定中，先釋上定，即是佛性，或云了因，或云
X36n0659_p0685c09║正因。中定即色界定，下定即心數。定數人云：十數
X36n0659_p0685c10║竝起，呼為大地，通五品，謂善、惡、無記、不共、穢汙等。
X36n0659_p0685c11║成論云：法起十數，義說為十。或云：欲界十居，止是
X36n0659_p0685c12║十數。三塗人、六天、
X36n0659_p0685c13║一切眾生悉有下，重釋出世，即首楞嚴。
X36n0659_p0685c14║一切眾生悉有佛性，煩惱覆故，不能得見。十住菩薩
X36n0659_p0685c15║雖見一乘，不知如來是常住法。以是故言：十地菩薩
X36n0659_p0685c16║雖見佛性而不明了。善男子！首棱者，名一切事畢竟；
X36n0659_p0685c17║嚴者，名堅。一切畢竟而得堅固，名首棱嚴。以是故言：
X36n0659_p0685c18║首棱嚴定名為佛性。
X36n0659_p0686a01║釋論名為健相三昧。
X36n0659_p0686a02║善男子！我於一時下，第三、引證。答：此明如來觀機
X36n0659_p0686a03║可不？或說佛與佛性無差，或時說異，或說修道，或
X36n0659_p0686a04║說不修。例如知外道機，應須說我，應說無我（云云）。
X36n0659_p0686a05║文為二：先正引昔證今，次更會通。初引昔證今，又
X36n0659_p0686a06║二：先引昔，次證今。引昔又三：一、明洗浴，二、外道論
X36n0659_p0686a07║義，三、時眾得益。
X36n0659_p0686a08║善男子，我於一時住尼連禪河，告阿難言：我今欲洗，
X36n0659_p0686a09║汝可取衣及以澡豆。我既入水，一切飛鳥水陸之屬
X36n0659_p0686a10║悉來觀我。
X36n0659_p0686a11║爾時，復有五百梵志來在河邊，因到我所，各相謂言：
X36n0659_p0686a12║云何而得金剛之身？若使瞿曇不說斷見，我當從其
X36n0659_p0686a13║啟受齋法。善男子！我於爾時以他心智知是梵志心
X36n0659_p0686a14║之所念，告梵志言：云何謂我說於斷見？諸梵志言：瞿
X36n0659_p0686a15║曇先於處處經中說諸眾生悉無有我。既言無我，云
X36n0659_p0686a16║何而言非斷見耶？若無我者，持戒者誰？破戒者誰？佛
X36n0659_p0686a17║言：我亦不說一切眾生悉無有我，我常宣說一切眾
X36n0659_p0686a18║生悉有佛性。佛性者，豈非我耶？以是義故，我不說斷。
X36n0659_p0686a19║一切眾生不見佛性故，無常、無我、無樂、無淨，如是則
X36n0659_p0686a20║名說斷見也。
X36n0659_p0686a21║時諸梵志聞說佛性即是我故，即發阿耨多羅三藐
X36n0659_p0686a22║三菩提心，尋時出家修菩提道。一切飛鳥水陛之屬，
X36n0659_p0686a23║亦發無上菩提之心，既發心已尋得捨身。
X36n0659_p0686a24║是佛性下，二、證今。
X36n0659_p0686b01║善男子！是佛性者實非我也，為眾生故說名為我。
X36n0659_p0686b02║正言佛性非我而說為我，不應定執酬修道之問。
X36n0659_p0686b03║如來有因緣下，二、是會通。
X36n0659_p0686b04║善男子！如來有因緣故，說無我為我，真實無我。雖作
X36n0659_p0686b05║是說，無有虗妄。善男子！有因緣故，說我為無我，而實
X36n0659_p0686b06║有我。為世界故，雖說無我，而無虗妄。佛性無我，如來
X36n0659_p0686b07║說我，以是常故。如來是我，而說無我，得自在故。
X36n0659_p0686b08║如來自在，或以我為無我，無我為我。又一解：在因
X36n0659_p0686b09║佛性，故言無我；在果佛性，故言有我（云云）。
X36n0659_p0686b10║爾時師子下，第三、答上第四問，為二：先申問，次正
X36n0659_p0686b11║答。初申問。
X36n0659_p0686b12║爾時，師子吼菩薩言：世尊！若一切眾生悉有佛性如
X36n0659_p0686b13║金剛力士者，以何義故，一切眾生不能得見？
X36n0659_p0686b14║長有金剛力士語：
X36n0659_p0686b15║正答為兩：初正答，後結歎。初正答中凡舉七譬，大
X36n0659_p0686b16║為三意：初三譬譬有而不見，中間一譬譬平等皆
X36n0659_p0686b17║有，第三三譬譬待緣故見。三意次第而來，雖復云
X36n0659_p0686b18║有而復不見，未知定有故不見、定無故不見。次一
X36n0659_p0686b19║譬譬其定有，既其定有何故不見？次答須待因緣
X36n0659_p0686b20║然後乃見。初三譬一一皆先譬、次合。初是盲人譬。
X36n0659_p0686b21║佛言：善男子！譬如色法，雖有青、黃、赤、白、長、短、質、像，盲
X36n0659_p0686b22║者不見。雖復不見，亦不得言無青、黃、赤、白、長、短、質、像。
X36n0659_p0686b23║何以故？盲雖不見，有目見故。
X36n0659_p0686b24║佛性亦爾，一切眾生雖不能見十住菩薩，見少分故，
X36n0659_p0686c01║如來全見。十住菩薩所見佛性如夜見色，如來所見
X36n0659_p0686c02║如晝見色。
X36n0659_p0686c03║譬底下，凡夫如盲故不見。色譬佛性，數人解色有
X36n0659_p0686c04║二十種：青、黃、赤、白，高、下、邪、正，方、圓、長、短，光、影、明、闇，
X36n0659_p0686c05║煙、雲、塵、霧。或加虗空，為空一顯色。
X36n0659_p0686c06║如眼膚翳。第二、眼病譬，譬諸菩薩。
X36n0659_p0686c07║善男子！如眼膚翳見色不了，有善良醫而為治之，以
X36n0659_p0686c08║藥力故得了了見。
X36n0659_p0686c09║眼有少翳不得見色，譬諸菩薩有煩惱故不見佛
X36n0659_p0686c10║性，不同前盲。
X36n0659_p0686c11║十住菩薩亦復如是，雖見佛性不能明了，以首楞嚴
X36n0659_p0686c12║三昧力故能得明了。善男子！若有人見一切諸法無
X36n0659_p0686c13║常、無我、無樂、無淨，見非一切法無常、無樂、無我、無淨，
X36n0659_p0686c14║如是之人不見佛性。一切者名為生死，非一切者名
X36n0659_p0686c15║為三寶。聲聞、緣覺見一切法無常、無我、無樂、無淨，非
X36n0659_p0686c16║一切法亦見無常、無我、無樂、無淨，以是義故，不見佛
X36n0659_p0686c17║性。十住菩薩見一切法無常、無我、無樂、無淨，非一切
X36n0659_p0686c18║法分見常、樂、我、淨，以是義故，十分之中得見一分。諸
X36n0659_p0687a01║佛世尊見一切法無常、無我、無樂、無淨，非一切法見
X36n0659_p0687a02║常、樂、我、淨，以是義故，見於佛性如觀掌中阿摩勒果。
X36n0659_p0687a03║以是義故，首楞嚴定名為畢竟。
X36n0659_p0687a04║合譬中，先舉十地菩薩，後更舉四人：凡夫、二乘、十
X36n0659_p0687a05║住如來。如來全見，菩薩少見，兩全不見。
X36n0659_p0687a06║譬如初月下，第三、譬。
X36n0659_p0687a07║善男子，譬如初月，雖不可見，不得言無。
X36n0659_p0687a08║亦譬眾生未斷惑者不見、斷惑者見，如初日月則
X36n0659_p0687a09║不可見，漸漸可見；佛性亦爾，本有此理，眾生煩惱
X36n0659_p0687a10║不能得見，惑稍稍盡、稍稍得見。
X36n0659_p0687a11║佛性亦爾，一切凡夫雖不得見，亦不得言無佛性也。
X36n0659_p0687a12║善男子！佛性者，所謂十力、四無所畏、大悲、三念處。一
X36n0659_p0687a13║切眾生悉有三種：破煩惱故，然後得見一闡提等；破
X36n0659_p0687a14║一闡提，然後能得十力、四無所畏、大悲、三念處。以是
X36n0659_p0687a15║義故，我常宣說一切眾生悉有佛性。
X36n0659_p0687a16║文云大悲、十力等一切眾生悉有性者，舊云當有，
X36n0659_p0687a17║即事未有。引下文云：破一闡提，然後乃得。地人解
X36n0659_p0687a18║云：真神佛性，如弊帛裹金。大慈、大悲、十力、相好，此
X36n0659_p0687a19║事具有，為惑所覆。若除煩惱，即得見之；除弊帛已，
X36n0659_p0687a20║即得黃金。觀師云：此二解相害。若言當有，此經文
X36n0659_p0687a21║云：大悲、十力、四無所畏，眾生有之。既言悉有，寧得
X36n0659_p0687a22║言當？若言現有，如金為惑所覆者，夫佛性雄猛，何
X36n0659_p0687a23║不排惑？若執當現，便是諍論。只具此理，不可推當；
X36n0659_p0687a24║修道乃得，不可言現。彼三解偏據，未會圓旨。何者？
X36n0659_p0687b01║佛性非一、二、三，而為眾生作四門分別。或言第一
X36n0659_p0687b02║義空，迦毗羅城空；或言不空者，即是智慧貧藏額
X36n0659_p0687b03║珠；或言亦空亦有，如水、酒缾；或言非有非無，名為
X36n0659_p0687b04║中道。欲使因四悟於不四，捨執四以求通。論人指
X36n0659_p0687b05║當，此執則無；地人惑覆，此執即有。觀師所說，此執
X36n0659_p0687b06║亦有亦無門。今明佛性如王見象，眾師所覩，全同
X36n0659_p0687b07║盲觸（云云）。合最後譬中，言三種破煩惱者，舊有二
X36n0659_p0687b08║解：一云三國煩惱，見、思；二或是界內穢土煩惱，習
X36n0659_p0687b09║氣是兩國中間淨土煩惱，無明是界外煩惱，七地
X36n0659_p0687b10║菩薩斷二國中間煩惱。莊嚴所用二解云：見諦為
X36n0659_p0687b11║一煩惱，思惟為二煩惱，習氣是三煩惱。無明元品
X36n0659_p0687b12║品數與習氣是同，故不別說。初地至三地斷見諦，
X36n0659_p0687b13║四地至六地斷思惟，七、八地者竝斷習氣、無明。此
X36n0659_p0687b14║是開善解。又一師難此二解，文云三種破煩惱竟，
X36n0659_p0687b15║不出破煩惱意，但出三種名，與經乖較。若論破意，
X36n0659_p0687b16║應如釋論三觀治三種病，亦如瓔珞本業從假入
X36n0659_p0687b17║空為二諦觀，從空入假名平等觀，二觀為方便得
X36n0659_p0687b18║入中道第一義諦觀，用是三觀能破煩惱。又世諦
X36n0659_p0687b19║破性病，真諦破假病，此二諦但說伏為斷，若非真
X36n0659_p0687b20║非有即是中道觀，雙除性、假二病名斷煩惱。今明
X36n0659_p0687b21║是義不然，前二解乖經，觀師破其違經，今難其義
X36n0659_p0687b22║僻。若三種破煩惱已，見佛性破見、思穢土煩惱，及
X36n0659_p0687b23║破中間淨土煩惱，為見性、不見性？若見性者，二乘
X36n0659_p0687b24║之人亦破見、思，何故不見？若不見性，與經相違。開
X36n0659_p0687c01║善破見為一，破思為二，須陀洹人乃至四果悉破
X36n0659_p0687c02║見、思，為見性不？若見性者，無有此義；若不見者，與
X36n0659_p0687c03║經相違。又二諦觀、平等觀皆是方便，不入中道，亦
X36n0659_p0687c04║不見性，復與經違。世諦破性，真諦破假，是伏非斷，
X36n0659_p0687c05║又不見性，此亦違經。唯非真俗斷煩惱者，乃得見
X36n0659_p0687c06║性。雖唱三種破煩惱，名二種破者，則不見性，唯一
X36n0659_p0687c07║種破得見。經稱三種破於煩惱，皆見佛性。若一種
X36n0659_p0687c08║破見，二種破不見者，寧得相應？今明七地修方便，
X36n0659_p0687c09║八地道觀雙流，破無明見佛性者，此以別接通，是
X36n0659_p0687c10║一種破煩惱得見佛性。若入理般若，名為住，破四
X36n0659_p0687c11║住惑；出生功德，名十行，破塵沙惑，未見佛性；十回
X36n0659_p0687c12║向伏無明，登地破無明見佛性，此是別教次第破
X36n0659_p0687c13║惑。又是一種破煩惱見佛性，若圓觀法界，煩惱即
X36n0659_p0687c14║菩提，初發心時，便成正覺，入銅輪位，登初住時，破
X36n0659_p0687c15║無明見佛性。三種破惑，其義昺然，而皆見佛性，與
X36n0659_p0687c16║經文會，諸德寧知？又一空一切空，三諦皆空，此觀
X36n0659_p0687c17║破五住惑能見佛性。又一假一切假，三諦皆假，此
X36n0659_p0687c18║觀亦破五住惑能見佛性。又一中一切中，三諦皆
X36n0659_p0687c19║中，此觀亦破五住惑能見佛性。如此三種，數之與
X36n0659_p0687c20║義，正與經合，諸德亦未能知。前三種破惑是就別
X36n0659_p0687c21║意，後三種觀是約圓意。
X36n0659_p0687c22║善男子！十二因緣下，二、有一譬，譬平等皆有。先譬、
X36n0659_p0687c23║後合。前譬就外，今譬就內，即為四：一、唱等有，二、出
X36n0659_p0687c24║因緣體，三、明有具、不具，四、結等有。
X36n0659_p0688a01║善男子！十二因緣，一切眾生等共有之，亦內、亦外。
X36n0659_p0688a02║初明平等皆有，而言亦內亦外者，此唯在人，非謂
X36n0659_p0688a03║外物。心則為內，色則為外，具有色心，故云內外。又
X36n0659_p0688a04║云：在胎為內，出胎為外。私謂：文中自云內外貪求
X36n0659_p0688a05║及為內外事。然此文中非謂以二十因緣而為
X36n0659_p0688a06║觀境，但取十二以為佛性。例如十二因緣，支支別
X36n0659_p0688a07║辨，為令眾生識於三世輪回之相，豈可無明之時
X36n0659_p0688a08║唯有無明？故知乃至老死常具十二。故下合云：佛
X36n0659_p0688a09║性亦爾，豈可在眾生時唯是眾生？況一切眾生一
X36n0659_p0688a10║一無不念念具足十界、百界依正因緣，故界界中
X36n0659_p0688a11║無非佛性。故內外之言，意兼多義。
X36n0659_p0688a12║何等十二？下出十二體，具解十二支。
X36n0659_p0688a13║何等十二？過去煩惱名為無明，過去業者是名為行，
X36n0659_p0688a14║現在世中初始受胎是名為識，入胎五分四根未具
X36n0659_p0688a15║名為名色，具足四根未名觸時是名六入，未別苦樂
X36n0659_p0688a16║是名為觸，染習一愛是名為受，習近五欲是名為愛，
X36n0659_p0688a17║內外貪求是名為取，為內外事起身口意業是名為
X36n0659_p0688a18║有，現在世識名未來生，現在名色、六入、觸、受名未來
X36n0659_p0688a19║世老病死也。是名十二因緣。
X36n0659_p0688a20║過去具有因果，何以取二因而不取果？然過去之
X36n0659_p0688a21║果自酬前因，是故不取。是則二因生今五果，取今
X36n0659_p0688a22║三因生後二果。識支二解：一云：初受胎七日為識。
X36n0659_p0688a23║爾時有色，色未顯現，識義已顯，故受識名。二云但
X36n0659_p0688a24║取託胎初念，雖即有色，色乃未足，而名識者，識是
X36n0659_p0688b01║報主，是故言識。亦至第二念即是色支，此解稍勝。
X36n0659_p0688b02║入胎五分釋第四名色支，亦云五疱、二手、二脚及
X36n0659_p0688b03║頭。四根未具者，但有身意，未有眼耳鼻舌。言名色
X36n0659_p0688b04║者，二解：一云色陰是色，四陰名名；二云只此色與
X36n0659_p0688b05║眾生之名，故言名色。次具足四根，即第五支。既具
X36n0659_p0688b06║四根，六根都具，故言六入。從此已去，有麤細相生。
X36n0659_p0688b07║若細相生，即胎內識心未有想受；若麤相生，即是
X36n0659_p0688b08║初出胎時未能捉火觸毒，如一兩月小兒未別苦
X36n0659_p0688b09║樂。下第六觸支，若細生相，是胎內想心未知苦樂；
X36n0659_p0688b10║若麤相生，即一兩歲已能捉火觸毒，而未有所知，
X36n0659_p0688b11║手內有物，未辨貴賤，染習一愛。第七受支，五果之
X36n0659_p0688b12║後，若細相生，即胎內受心。言一愛者，於一樂緣而
X36n0659_p0688b13║生想著。若麤相生，即三、四歲，但知食愛，未知五欲，
X36n0659_p0688b14║習近五欲。第八愛支，即三因之初，若細相生，即胎
X36n0659_p0688b15║內行心之初。就行心為三：初名愛，中名取，後名有。
X36n0659_p0688b16║若麤相生，即八、九歲，稍知欲愛，內外貪求。第九支，
X36n0659_p0688b17║即十餘歲，稍復長大，轉能貪求。行中稍增，為內外
X36n0659_p0688b18║事下，第十支起，即十餘歲，身成長大，盡屬百秊。現
X36n0659_p0688b19║在世識下，第十一支，即未來二果之初，還同現在
X36n0659_p0688b20║識支時節，即初託胎一念。現在名色下，第十二支，
X36n0659_p0688b21║還同現在名色等時，即未來老死支。識、名色、六入
X36n0659_p0688b22║等，竝是未來二果，未來二果還是現在識、名色、六
X36n0659_p0688b23║入等，但轉名名之。
X36n0659_p0688b24║三、具不具中。
X36n0659_p0688c01║善男子！一切眾生雖有如是十二因緣，或有未具，如
X36n0659_p0688c02║歌羅羅時死則無十二，從生乃至老死得具十二。色
X36n0659_p0688c03║界眾生無三種受、三種觸、三種愛，無有老病，亦得名
X36n0659_p0688c04║為具足十二。無色眾生無色乃至無有老死，亦得名
X36n0659_p0688c05║為具足十二。
X36n0659_p0688c06║約色界言無三受者，二解：一云：於三受中不具苦
X36n0659_p0688c07║受，故言無三；亦無苦受家想，故言無三種觸；亦無
X36n0659_p0688c08║苦受家行，故言無三種愛。若色、無色不具十二，云
X36n0659_p0688c09║何文云亦得名為具足十二？然歌羅邏死及色、無
X36n0659_p0688c10║色界生，雖復不具十二，而苦輪未息，往還三界，終
X36n0659_p0688c11║具十二。二解：據第四禪至無色界，無復苦樂，亦無
X36n0659_p0688c12║中容之捨，故言無三受。無色既無色，不具十二。
X36n0659_p0688c13║以定得故下，第四、總結，皆具十二。
X36n0659_p0688c14║以定得故，故名眾生。平等具有十二因緣。
X36n0659_p0688c15║既未息苦輪，始終長望，故云皆具。
X36n0659_p0688c16║佛性亦爾。第二、合譬。
X36n0659_p0688c17║善男子！佛性亦爾，一切眾生定當得成阿耨多羅三
X36n0659_p0688c18║藐三菩提故。是故，我說一切眾生悉有佛性。
X36n0659_p0688c19║六道四生皆有十二，譬諸眾生等有佛性。
X36n0659_p0688c20║雪山有草下，第三、三譬明待緣方見。即為三：初文
X36n0659_p0688c21║譬合。
X36n0659_p0688c22║善男子！雪山有草名為忍辱，牛若食者則出醍醐。更
X36n0659_p0688c23║有異草，牛若食者則無醍醐。雖無醍醐，不可說言雪
X36n0659_p0688c24║山之中無忍辱草。
X36n0659_p0689a01║合中二：先正合，次明理。
X36n0659_p0689a02║佛性亦爾，雪山者，名為如來；忍辱草者，名大涅槃；異
X36n0659_p0689a03║草者，十二部經。眾生若能聽受咨啟大般涅槃，則見
X36n0659_p0689a04║佛性；十二部中雖不聞有，不可說言無佛性也。
X36n0659_p0689a05║明理又三：初、唱九章門。
X36n0659_p0689a06║善男子，佛性者，亦色非色，非色非非色；亦相非相，非
X36n0659_p0689a07║相非非相；亦一非一，非一非非一；非常非斷，非非常
X36n0659_p0689a08║非非斷；亦有亦無，非有非無；亦盡非盡，非盡非非盡；
X36n0659_p0689a09║亦因亦果，非因非果；亦義非義，非義非非義；亦字非
X36n0659_p0689a10║字，非字非非字。
X36n0659_p0689a11║門，門有三句，合二十七句。
X36n0659_p0689a12║第二，解釋。
X36n0659_p0689a13║云何為色？金剛身故。云何非色？十八不具非色法故。
X36n0659_p0689a14║云何非色非非色？色非色無定相故。云何為相？三十
X36n0659_p0689a15║二相故。云何非相？一切眾生相不現故。云何非相非
X36n0659_p0689a16║非相？相非相不決定故。云何為一？一切眾生悉一乘
X36n0659_p0689a17║故。云何非一？說三乘故。云何非一非非一？無數法故。
X36n0659_p0689a18║云何非常？從緣見故。云何非斷？離斷見故。云何非非
X36n0659_p0689a19║常非非斷？無終始故。云何為有？一切眾生悉皆有故。
X36n0659_p0689a20║云何為無？從善方便而得見故。云何非有非無？虗空
X36n0659_p0689a21║性故。云何名盡？得首楞嚴三昧故。云何非盡？以其常
X36n0659_p0689a22║故。云何非盡非非盡？一切盡相斷故。云何為因？以了
X36n0659_p0689a23║因故。云何為果？果決定故。云何非因非果？以其常故。
X36n0659_p0689a24║云何名義？悉能攝取義無閡故。云何非義？不可說故。
X36n0659_p0689b01║云何非義非非義？畢竟空故。云何為字？有名稱故。云
X36n0659_p0689b02║何非字？名無名故。云何非字非非字？斷一初字故。云
X36n0659_p0689b03║何非苦非樂？斷一切受故。云何非我？未能具得八自
X36n0659_p0689b04║在故。云何非非我？以其常故。云何非我非非我？不作
X36n0659_p0689b05║不受故。云何為空？第一義空故。云何非空？以其常故。
X36n0659_p0689b06║云何非空非非空？能為善法作種子故。
X36n0659_p0689b07║釋中長出三事，非章所列，合三十六句。
X36n0659_p0689b08║後兩善男子，是第三，總結（云云）。
X36n0659_p0689b09║善男子！若有人能思惟、解了大涅槃經如是之義，當
X36n0659_p0689b10║知是人則見佛性。佛性者，不可思議，乃是諸佛如來
X36n0659_p0689b11║境界，非諸聲聞、緣覺所知。善男子！佛性者，非陰、界、入，
X36n0659_p0689b12║非本無今有、非已有還無，從善因緣眾生得見。
X36n0659_p0689b13║第二，舉黑鐵譬。
X36n0659_p0689b14║譬如黑鐵，入火則赤，出冷還黑；而是黑色，非內、非外
X36n0659_p0689b15║因緣故有。
X36n0659_p0689b16║佛性亦爾，一切眾生煩惱火滅，則得聞見。
X36n0659_p0689b17║第三，舉種子譬。
X36n0659_p0689b18║善男子！如種滅已，芽則得生，而是芽性非內、非外；乃
X36n0659_p0689b19║至華果亦復如是，從緣故有。
X36n0659_p0689b20║前二譬皆先譬後合，後譬無合，如文。
X36n0659_p0689b21║是大涅槃下，第二、結歎，如文。
X36n0659_p0689b22║善男子，是大涅槃微妙經典，成就具足無量功德；佛
X36n0659_p0689b23║性亦爾，悉是無量無邊功德之所成就。
X36n0659_p0689b24║爾時師子下，答第五問。先騰上兩問，後作兩答以
X36n0659_p0689c01║答前問。
X36n0659_p0689c02║爾時，師子吼菩薩摩訶薩言：世尊！菩薩具足成就幾
X36n0659_p0689c03║法，得見佛性而不明了？諸佛世尊成就幾法，得了了
X36n0659_p0689c04║見？
X36n0659_p0689c05║答：文為二：初唱十章，後解釋。
X36n0659_p0689c06║善男子！菩薩具足成就十法，雖見佛性而不明了。云
X36n0659_p0689c07║何為十？一者、少欲，二者、知足，三者、寂靜，四者、精進，五
X36n0659_p0689c08║者、正念，六者、正定，七者、正慧，八者、解脫，九者、讚歎解
X36n0659_p0689c09║脫，十者、以大涅槃教化眾生。
X36n0659_p0689c10║其八是八大人覺，屬自行；後兩章是化他。八覺是
X36n0659_p0689c11║小乘名教，云何是菩薩行？一解云：法門無定，在大
X36n0659_p0689c12║即大。二解云：只八大人自行為小，復有化他，故得
X36n0659_p0689c13║是大。今明以大涅槃心修，即異小乘。
X36n0659_p0689c14║師子吼下，第二、解釋十法，有五番：初番有問答；
X36n0659_p0689c15║師子吼菩薩言：世尊！少欲、知足有何差別？
X36n0659_p0689c16║答：但以少欲知足共為一解，以義相帶故，餘者各
X36n0659_p0689c17║解。就初釋少欲知足復數番，初約善惡共解。
X36n0659_p0689c18║善男子！少欲者，不求、不取；知足者，得少之時心不悔
X36n0659_p0690a01║恨。少欲者，少有所欲；知足者，但為法事心不愁惱。善
X36n0659_p0690a02║男子！欲有三種：一者、惡欲，二者、大欲，三者、欲欲。惡欲
X36n0659_p0690a03║者，若有比丘心生貪欲，欲為一切大眾上首，令一切
X36n0659_p0690a04║僧隨逐我後，令諸四部悉皆供養、恭敬、讚歎、尊重於
X36n0659_p0690a05║我，令我先為四眾說法，皆令一切信受我語，亦令國
X36n0659_p0690a06║王、大臣、長者皆恭敬我，令我大得衣服、飲食、臥具、醫
X36n0659_p0690a07║藥、上妙屋宅。為生死欲，是名惡欲。云何大欲？若有比
X36n0659_p0690a08║丘生於欲心：云何當令四部之眾悉皆知我得初住
X36n0659_p0690a09║地乃至十住、得阿耨多羅三藐三菩提、得阿羅漢果
X36n0659_p0690a10║乃至須陀洹果、我得四禪乃至四無閡智？為於利養，
X36n0659_p0690a11║是名大欲。欲欲者，若有比丘欲生梵天、魔天、自在天、
X36n0659_p0690a12║轉輪聖王，若剎利、若婆羅門皆得自在。為利養故，是
X36n0659_p0690a13║名欲欲。若不為是三種惡欲之所害者，是名少欲。欲
X36n0659_p0690a14║者，名為二十五愛；無有如是二十五愛，是名少欲。不
X36n0659_p0690a15║求未來所欲之事，是名少欲；得而不著，是名知足。不
X36n0659_p0690a16║求恭敬，是名少欲；得不積聚，是名知足。
X36n0659_p0690a17║後有少欲下，約小大共解。
X36n0659_p0690a18║善男子！有少欲不名知足、有知足不名少欲、有亦少
X36n0659_p0690a19║欲亦知足、有不少欲不知足。少欲者，謂須陀洹；知足
X36n0659_p0690a20║者，謂辟支佛；少欲知足者，謂阿羅漢；不少欲不知足
X36n0659_p0690a21║者，所謂菩薩。善男子！少欲知足復有二種：一者、善，二
X36n0659_p0690a22║者、不善。不善者，所謂凡夫；善者，聖人、菩薩。一切聖人
X36n0659_p0690a23║雖得道果，不自稱說；不稱說故，心不惱恨，是名知足。
X36n0659_p0690a24║善男子！菩薩摩訶薩修習大乘大涅槃經，欲見佛性，
X36n0659_p0690b01║是故修習少欲知足。
X36n0659_p0690b02║文為四句，初句少欲是須陀洹。前云少欲知足為
X36n0659_p0690b03║善，今釋不少欲不知足為善。法華云得少便為足，
X36n0659_p0690b04║自保守小謂是為足，今釋少欲是須陀洹，知足是
X36n0659_p0690b05║中乘，皆是保，非為極。少欲知足即知四果最極，對
X36n0659_p0690b06║菩薩不少欲不知足菩薩上求佛果。
X36n0659_p0690b07║無窮，故不知足。下化無窮，故不知足。餘如文。
X36n0659_p0690b08║云何寂靜？寂靜有二：一者、心靜，二者、身靜。身寂靜者，
X36n0659_p0690b09║終不造作身三種惡；心寂靜者，亦不造作意三種惡，
X36n0659_p0690b10║是則名為身、心寂靜。身寂靜者，不親近四眾、不預四
X36n0659_p0690b11║眾所有事業；心寂靜者，終不修習貪欲、恚、癡，是則名
X36n0659_p0690b12║為身、心寂靜。或有比丘，身雖寂靜、心不寂靜，有心寂
X36n0659_p0690b13║靜、身不寂靜，有身、心寂靜，又有身、心俱不寂靜。身寂
X36n0659_p0690b14║靜、心不寂靜者，或有比丘，坐禪靜處，遠離四眾，心常
X36n0659_p0690b15║積習貪欲、恚、癡，是名身寂靜、心不寂靜。心寂靜、身不
X36n0659_p0690b16║寂靜者，或有比丘，親近四眾、國王、大臣，斷貪、恚、癡，是
X36n0659_p0690b17║名心寂靜、身不寂靜。身、心寂靜者，謂佛、菩薩。身、心不
X36n0659_p0690b18║寂靜者，謂諸凡夫。何以故？凡夫之人身、心雖靜，不能
X36n0659_p0690b19║深觀無常、無樂、無我、無淨。以是義故，凡夫之人不能
X36n0659_p0690b20║寂靜身、口、意業。一闡提輩、犯四重禁、作五逆罪，如是
X36n0659_p0690b21║之人亦不得名身、心寂靜。
X36n0659_p0690b22║云何精進？若有比丘欲令身、口、意業清淨，遠離一切
X36n0659_p0690b23║諸不善業，修習一切諸善業者，是名精進。
X36n0659_p0690b24║是勤進者繫念六處，所謂佛、法、僧、戒、施、天，是名正念。
X36n0659_p0690c01║具正念者，所得三昧，是名正定。
X36n0659_p0690c02║具正定者，觀見諸法猶如虗空，是名正慧。
X36n0659_p0690c03║具正慧者，遠離一切煩惱諸結，是名解脫。
X36n0659_p0690c04║得解脫者，為諸眾生稱美解脫，言是解脫常恒不變，
X36n0659_p0690c05║是名讚歎解脫，即是無上大般涅槃。
X36n0659_p0690c06║第八、釋解脫即是無上涅槃者，二解靈味令正，翻
X36n0659_p0690c07║涅槃為解脫，此明涅槃與解脫異。開善云：涅槃翻
X36n0659_p0690c08║滅度，解脫翻無累。觀師云：涅槃與解脫同是斷德，
X36n0659_p0690c09║因滅煩惱故得解脫，得解脫故得大涅槃，即是不
X36n0659_p0690c10║異。
X36n0659_p0690c11║涅槃者，即是煩惱諸結火滅。又涅槃者，名為屋宅。何
X36n0659_p0690c12║以故？能遮煩惱惡風雨故。又涅槃者，名為歸依。何以
X36n0659_p0690c13║故？能過一切諸怖畏故。又涅槃者，名為洲渚。何以故？
X36n0659_p0690c14║四大暴河不能漂故。何等為四？一者、欲暴，二者、有暴，
X36n0659_p0690c15║三者、見暴，四、無明暴。是故涅槃名為洲渚。又涅槃者，
X36n0659_p0690c16║名畢竟歸。何以故？能得一切畢竟樂故。若有菩薩摩
X36n0659_p0690c17║訶薩成就具足如是十法，雖見佛性而不明了。
X36n0659_p0690c18║又云：四暴河者，即前三漏長有見暴河，即通覽三
X36n0659_p0691a01║界見為見暴河。
X36n0659_p0691a02║復次出家之人下，第二番、約出家人釋十法，但有
X36n0659_p0691a03║八文，前合少欲知足，後但釋解脫不明涅槃，是故
X36n0659_p0691a04║略耳。
X36n0659_p0691a05║復次，善男子！出家之人有四種病，是故不得四沙門
X36n0659_p0691a06║果。何等四病？謂四惡欲：一、為衣欲，二、為食欲，三、為臥
X36n0659_p0691a07║具欲，四、為有欲，是名四惡欲。是出家病有四良藥能
X36n0659_p0691a08║療是病，謂糞掃衣能治比丘為衣惡欲、乞食能破為
X36n0659_p0691a09║食惡欲、樹下能破臥具惡欲、身心寂靜能破比丘為
X36n0659_p0691a10║有惡欲。以是四藥除是四病，是名聖行。如是聖行，則
X36n0659_p0691a11║得名為少欲知足。
X36n0659_p0691a12║寂靜者，有四種樂。何等為四？一、出家樂，二、寂靜樂，三、
X36n0659_p0691a13║永滅樂，四、畢竟樂。得是四樂，名為寂靜。
X36n0659_p0691a14║四樂者，大樂即出家人樂，應是戒樂；寂靜即禪定
X36n0659_p0691a15║樂；永滅即智慧斷惑樂；畢竟即菩提樂。
X36n0659_p0691a16║具四精進，故名精進。
X36n0659_p0691a17║四精進，即四正勤。
X36n0659_p0691a18║具四念處，故名正念。
X36n0659_p0691a19║具四禪故，故名正定。
X36n0659_p0691a20║見四聖實故，故名正慧。
X36n0659_p0691a21║永斷一切煩惱結故，故名解脫。
X36n0659_p0691a22║訶責一切煩惱過故。是名讚歎解脫。善男子！菩薩摩
X36n0659_p0691a23║訶薩安住具足如是十法，雖見佛性而不明了。
X36n0659_p0691a24║復次菩薩下，第三番、據菩薩釋十法。但有九者，菩
X36n0659_p0691b01║薩以涅槃心修故不說之。
X36n0659_p0691b02║復次，善男子！菩薩摩訶薩聞是經已，親近、修習、遠離
X36n0659_p0691b03║一切世間之事，是名少欲。
X36n0659_p0691b04║即出家已，不生悔心，是名知足。
X36n0659_p0691b05║既知足已，近空閑處，遠離憒閙，是名寂靜。
X36n0659_p0691b06║不知足者不樂空閑，夫知足者常樂空寂，於空寂處
X36n0659_p0691b07║常作是念：一切世間悉謂我得沙門道果，然我今者
X36n0659_p0691b08║實未能得，我今云何誑惑於人？作是念已，精勤修習
X36n0659_p0691b09║沙門道果，是名精進。
X36n0659_p0691b10║親近修習大涅槃者，是名正念。
X36n0659_p0691b11║隨順天行，是名正定。
X36n0659_p0691b12║隨順天行為正定者，此明天行以定為體。今寄一
X36n0659_p0691b13║竝，若正定隨順天行，天行遂以定為體；應身隨順
X36n0659_p0691b14║眾生，眾生應以應身為體。今明天行是理，以理為
X36n0659_p0691b15║本，故云正定。
X36n0659_p0691b16║安住是定，正見正知，是名正慧。
X36n0659_p0691b17║正見知者，能得遠離煩惱結縛，是名解脫。
X36n0659_p0691b18║十住菩薩為眾生故稱美涅槃，是則名為讚歎解脫。
X36n0659_p0691b19║善男子！菩薩摩訶薩安住具足如是十法，雖見佛性
X36n0659_p0691b20║而不明了。
X36n0659_p0691b21║復次，夫少欲者下，第四番解十法，文亦可解。
X36n0659_p0691b22║復次，善男子！夫少欲者，若有比丘住空寂處端坐不
X36n0659_p0691b23║臥，或住樹下、或在塚間、或在露處，隨有草地而坐其
X36n0659_p0691b24║上，乞食而食隨得為足，或一坐食不過一食，唯畜三
X36n0659_p0691c01║衣：糞衣、毳衣，是名少欲。
X36n0659_p0691c02║既行是事，心不生悔，是名知足。
X36n0659_p0691c03║修空三昧，是名寂靜。
X36n0659_p0691c04║得四果已，於阿耨多羅三藐三菩提心不休息，是名
X36n0659_p0691c05║精進。
X36n0659_p0691c06║繫心思惟如來常恒無有變易，是名正念。
X36n0659_p0691c07║修八解脫，是名正定。
X36n0659_p0691c08║八解脫為正定者，數人云：八解脫以定為體。論人：
X36n0659_p0691c09║八解脫以慧為體。私云：皆不爾（云云）。
X36n0659_p0691c10║得四無閡，是名正慧。
X36n0659_p0691c11║遠離七漏，是名解脫。
X36n0659_p0691c12║稱美涅槃，無有十相，名歎解脫，
X36n0659_p0691c13║十相者，謂生、老、病、死、色、聲、香、味、觸、無常。遠離十相，名
X36n0659_p0691c14║大涅槃。善男子，是名菩薩摩訶薩安住具足如是十
X36n0659_p0691c15║法，雖見佛性而不明了。
X36n0659_p0691c16║復次，善男子下，第五番，但解九。
X36n0659_p0691c17║復次，善男子！為多欲故，親近國王、大臣、長者、剎利、婆
X36n0659_p0691c18║羅門、毗舍、首陀，自稱我得須陀洹果至阿羅漢果；為
X36n0659_p0692a01║利養故，行、住、坐、臥乃至大小便利；若見檀越，猶行恭
X36n0659_p0692a02║敬、接引、語言。破惡欲者，名為少欲。
X36n0659_p0692a03║雖未能壞諸結煩惱，而能同於如來行處，是名知足。
X36n0659_p0692a04║善男子！如是二法乃是念、定、近因緣也，常為師宗、同
X36n0659_p0692a05║學所讚，我亦常於處處經中稱美、讚歎如是二法。若
X36n0659_p0692a06║能具足是二法者，則得近於大涅槃門及五種樂，是
X36n0659_p0692a07║名寂靜。
X36n0659_p0692a08║五種樂者，河西云：一、因樂、受樂、斷樂、遠離樂、菩提
X36n0659_p0692a09║樂。因樂者，因內外緣得樂。受樂者，從內外緣身得
X36n0659_p0692a10║增長，心得安穩，名為受樂。修習聖道，斷除諸受，令
X36n0659_p0692a11║道增長，名斷受樂。永離煩惱，身心無患，名遠離樂。
X36n0659_p0692a12║以常樂故，名菩提樂。五樂皆有，從淺至深，出菩薩
X36n0659_p0692a13║地經。
X36n0659_p0692a14║堅持戒者，名為精進。
X36n0659_p0692a15║有慚愧者，名為正念。
X36n0659_p0692a16║不見心相，名為正定。
X36n0659_p0692a17║不求諸法性相因緣，是名正慧。
X36n0659_p0692a18║無有相故，煩惱則斷，是名解脫。
X36n0659_p0692a19║稱美如是大涅槃經，名讚解脫。善男子，是名菩薩摩
X36n0659_p0692a20║訶薩安住十法，雖見佛性而不明了。
X36n0659_p0692a21║善男子！如汝所言下，答第六問。先牒問，後正答。
X36n0659_p0692a22║善男子，如汝所言，十住菩薩以何眼故，雖見佛性而
X36n0659_p0692a23║不了了？諸佛世尊以何眼故，見於佛性而得明了？
X36n0659_p0692a24║答為二：先答、後勸。初答又為兩：先明了與不了，次
X36n0659_p0692b01║明眼見聞見。
X36n0659_p0692b02║善男子！慧眼見故，不得明了；佛眼見故，故得明了。為
X36n0659_p0692b03║菩提行故，則不了了；若無行故，則得了了。住十住故，
X36n0659_p0692b04║雖見不了；不住、不去故，則得了了。菩薩摩訶薩智慧
X36n0659_p0692b05║因故，見不了了；諸佛世尊斷因果故，見則了了。一切
X36n0659_p0692b06║覺者名為佛性，十住菩薩不得名為一切覺故，是故
X36n0659_p0692b07║雖見而不明了。
X36n0659_p0692b08║初了不了中有五番，最後釋一切覺者，一心三智
X36n0659_p0692b09║照一諦，三諦名一切覺，十住亦得。此覺比佛猶昧，
X36n0659_p0692b10║故不了了。地前十住全不見性，是故不論了與不
X36n0659_p0692b11║了。
X36n0659_p0692b12║善男子！見有二種：一者、眼見，二者、聞見。諸佛、世尊眼
X36n0659_p0692b13║見佛性，如於掌中觀阿摩勒；十住菩薩聞見佛性，故
X36n0659_p0692b14║不了了。十住菩薩唯能自知定得阿耨多羅三藐三
X36n0659_p0692b15║菩提，而不能知一切眾生悉有佛性。善男子！復有眼
X36n0659_p0692b16║見，諸佛、如來、十住菩薩眼見佛性；復有聞見，一切眾
X36n0659_p0692b17║生乃至九地聞見佛性。菩薩若聞一切眾生悉有佛
X36n0659_p0692b18║性，心不生信，不名聞見。
X36n0659_p0692b19║次眼見聞見中有兩番：初以十住為聞見，佛地為
X36n0659_p0692b20║眼見；次番以九地已還為聞見，第十住為眼見。此
X36n0659_p0692b21║中應作四句：第十住亦聞見亦眼見，九地已下但
X36n0659_p0692b22║有聞見，佛地但有眼見。文中自出此之三句：若眾
X36n0659_p0692b23║生聞不信者，非聞見非眼見（云云）。若十住與十地
X36n0659_p0692b24║異者，非唯初住不見，十住亦不見，即是別位。若十
X36n0659_p0692c01║住與十地同者，豈第十住見，初住亦見？今文云住，
X36n0659_p0692c02║又復云地，故知此中住地不異，即是圓位。而簡九
X36n0659_p0692c03║地是聞者，以其見不了了，抑之為聞。第十住勝，加
X36n0659_p0692c04║之以眼，葢是圓位。得作此釋，餘位不得（云云）。
X36n0659_p0692c05║大般涅槃經卷第二十五
X36n0659_p0692c06║日東　天台沙門本純　分會
X36n0659_p0692c07║
X36n0659_p0692c08║南本大般涅槃經會疏卷第二十五