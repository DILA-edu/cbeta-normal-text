X36n0659_p0693a01║南本大般涅槃經會疏卷第二十六
X36n0659_p0693a02║
X36n0659_p0693a03║大般涅槃經師子吼菩薩品之二（卷第二十六）
X36n0659_p0693a04║北涼　天竺三藏　曇無讖　譯
X36n0659_p0693a05║晉　沙門　慧嚴　慧觀
X36n0659_p0693a06║　謝靈運　重治
X36n0659_p0693a07║師子吼品之二
X36n0659_p0693a08║起卷是第二勸修，初勸修，後論義。
X36n0659_p0693a09║善男子！若有善男子、善女人欲見如來，應當修習十
X36n0659_p0693a10║二部經，受持、讀誦、書寫、解說。
X36n0659_p0693a11║上云十住聞見至佛眼見，若欲聞見眼見，應當受
X36n0659_p0693a12║持十二部經，故有勸修。
X36n0659_p0693a13║師子吼言下，第二、論義，六番問答。初一番明見義，
X36n0659_p0693a14║中間四番明能見之行，後一結成。初文者，先問、次
X36n0659_p0693a15║答。初問文者。
X36n0659_p0693a16║師子吼菩薩摩訶薩言：世尊！一切眾生不能得知如
X36n0659_p0693a17║來心相，當云何觀而得知耶？
X36n0659_p0693a18║上云如來妙絕凡夫，云何見聞？是故興問。
X36n0659_p0693a19║次善男子下，答中二：初明實不可知；
X36n0659_p0693a20║善男子！一切眾生實不能知如來心相。
X36n0659_p0693a21║次若觀察下，明。亦有，可知。上就究竟證為眼見，分
X36n0659_p0693a22║證為聞見。今約凡夫修習中取，聞見得道力強，眼
X36n0659_p0693a23║見色身則弱。上德王品說見佛初生、出家，不達妙
X36n0659_p0693a24║本，悉是曲見。今覩如來生行七步，知是方便，則得
X36n0659_p0693b01║見佛。各有所據，不得一槩。於中三：先標章，次解釋，
X36n0659_p0693b02║三結。初標，如文。
X36n0659_p0693b03║若欲觀察而得知者，有二因緣：一、眼見，二、聞見。
X36n0659_p0693b04║就解釋，文有六番：初身口二業，次形聲兩勝，三身
X36n0659_p0693b05║通心通，四受身說法，五身口忍，六身形聲說。前五
X36n0659_p0693b06║可見。
X36n0659_p0693b07║若見如來所有身業，當知是則為如來也，是名眼見。
X36n0659_p0693b08║若觀如來所有口業，當知是則為如來也，是名聞見。
X36n0659_p0693b09║若見色貌一切眾生無與等者，當知是則為如來也，
X36n0659_p0693b10║是名眼見。若聞音聲微妙最勝，不同眾生所有音聲，
X36n0659_p0693b11║當知是則為如來也，是名聞見。
X36n0659_p0693b12║若見如來所作神通，為為眾生？為為利養？若為眾生
X36n0659_p0693b13║不為利養，當知是則為如來也，是名眼見。若觀如來
X36n0659_p0693b14║以他心智觀眾生時，為利養說？為眾生說？若為眾生
X36n0659_p0693b15║不為利養，當知是則為如來也，是名聞見。云何如來
X36n0659_p0693b16║而受是身？何故受身？為誰受身？是名眼見。若觀如來
X36n0659_p0693b17║云何說法？何故說法？為誰說法？是名聞見。
X36n0659_p0693b18║以身惡業加之不瞋，當知是則為如來也，是名眼見。
X36n0659_p0693b19║以口惡業加之不瞋，當知是則為如來也，是名聞見。
X36n0659_p0693b20║若見菩薩初生之時，於十方面各行七步，靡尼䟦陀、
X36n0659_p0693b21║富那䟦陀鬼神大將執持旛葢，震動無量無邊世界，
X36n0659_p0693b22║金光晃曜彌滿虗空，難陀龍王及婆難陀以神通力
X36n0659_p0693b23║浴菩薩身，諸天形像承迎禮拜，阿私陀仙合掌恭敬，
X36n0659_p0693b24║盛秊捨欲如棄涕唾，不為世樂之所迷惑，出家修道
X36n0659_p0693c01║樂於閑寂，為破邪見六秊苦行，於諸眾生平等無二，
X36n0659_p0693c02║心常在定初無散亂，相好嚴麗莊飾其身，所遊之處
X36n0659_p0693c03║丘墟皆平，衣服離身四寸不墮，行時直視不顧左右，
X36n0659_p0693c04║所食之物物無完過，坐起之處草不動亂，為調眾生
X36n0659_p0693c05║故往說法，心無憍慢，是名眼見。若聞菩薩行七步已，
X36n0659_p0693c06║唱如是言：我今此身最是後邊。阿私陀仙合掌而言：
X36n0659_p0693c07║大王當知，悉達太子定當得成阿耨多羅三藐三菩
X36n0659_p0693c08║提，終不在家作轉輪王。何以故？相明了故。轉輪聖王
X36n0659_p0693c09║相不明了，悉達太子身相炳著，是故必得阿耨多羅
X36n0659_p0693c10║三藐三菩提。見老病死，復作是言：一切眾生甚可憐
X36n0659_p0693c11║憫，常與如是生老病死共相隨逐而不能觀，常行於
X36n0659_p0693c12║苦，我當斷之。從阿羅羅五通仙人受無相定，既成就
X36n0659_p0693c13║已後說其過。從鬱陀仙受非有想非無想定，既成就
X36n0659_p0693c14║已說非涅槃。是生死法，六秊苦行無所克獲，即作是
X36n0659_p0693c15║言：修是苦行空無所得，若是實者我應得之，以虗妄
X36n0659_p0693c16║故我無所得。是名邪術，非正道也。既成道已，梵天勸
X36n0659_p0693c17║請：唯願如來，當為眾生廣開甘露說無上法。佛言：梵
X36n0659_p0693c18║王，一切眾生常為煩惱之所障覆，不能受我正法之
X36n0659_p0694a01║言。梵王復言：世尊，一切眾生凡有三種，利根、中根、鈍
X36n0659_p0694a02║根。利根能受，唯願為說。佛言：梵王，諦聽！諦聽！我今當
X36n0659_p0694a03║為一切眾生開甘露門。即於波羅奈國轉正法輪宣
X36n0659_p0694a04║說中道：一切眾生不破諸結非不能破，非破非不破，
X36n0659_p0694a05║故名中道。不度眾生非不能度，是名中道。非一切成
X36n0659_p0694a06║亦非不成，是名中道。凡有所說，不自言師，不言弟子，
X36n0659_p0694a07║是名中道。說不為利，非不得果，是名中道。正語、實語、
X36n0659_p0694a08║時語、真語，言不虗發微妙第一，如是等法是名聞見。
X36n0659_p0694a09║第六文中於聞見文末云為梵王說中道者，約顯
X36n0659_p0694a10║露教說四諦，五人得初果；約密教說中道，無量菩
X36n0659_p0694a11║薩得無生忍乃至補處。又鈍根聞生滅四諦，中根
X36n0659_p0694a12║聞無生四諦，則不聞說中道；利根聞說無量無作
X36n0659_p0694a13║四諦，即說中道。明中道有五番：或雙捨論中道，或
X36n0659_p0694a14║相成論中道，或雙照論中道。私云：兩捨是兩教，相
X36n0659_p0694a15║成是別教，雙照是圓教。在文可尋。
X36n0659_p0694a16║如來心相下，第三、結成，如文。
X36n0659_p0694a17║善男子！如來心相實不可見。若有善男子、善女人欲
X36n0659_p0694a18║見如來，應當依是二種因緣。
X36n0659_p0694a19║爾時，師子吼下，第二、有四番問答，明能見之行。初
X36n0659_p0694a20║番，先問，次答。問又二：先舉僧寶問，次舉佛說難。初
X36n0659_p0694a21║文者。
X36n0659_p0694a22║爾時，師子吼菩薩白佛言：世尊！如先所說菴羅果喻
X36n0659_p0694a23║四種人等，有人行細心不正實、有人心細行不正實、
X36n0659_p0694a24║有人心細行亦正實、有人心不細行亦不正實，是初
X36n0659_p0694b01║二種云何可知？
X36n0659_p0694b02║即四依人。問：心是內本，行是外迹。言初二種者，以
X36n0659_p0694b03║初二濫後二，故不可知。
X36n0659_p0694b04║如佛所說下，第二、正舉佛難。
X36n0659_p0694b05║如佛所說，唯依是二不可得知。
X36n0659_p0694b06║直置僧寶尚已難知，況乃如來但見色身、聞說法，
X36n0659_p0694b07║云何依此二事知是如來？
X36n0659_p0694b08║佛答又二：先答僧，次答佛。初答僧為三：一、結問。
X36n0659_p0694b09║佛言：善哉，善哉！善男子！菴羅果喻二種人等，實難可
X36n0659_p0694b10║知。
X36n0659_p0694b11║以難知下，次以四緣故知。
X36n0659_p0694b12║以難知故，我經中說當與共住，住若不知當與久處，
X36n0659_p0694b13║久處不知當以智慧，智慧不知當深觀察，以觀察故
X36n0659_p0694b14║則知持戒及以破戒。
X36n0659_p0694b15║具是四事下，三、結成，可知。
X36n0659_p0694b16║善男子！具是四事，共住久處智慧觀察，然後得知持
X36n0659_p0694b17║戒、破戒。
X36n0659_p0694b18║戒有二種下，第二、答佛問。復有六番：初番，持戒究
X36n0659_p0694b19║竟、不究竟；
X36n0659_p0694b20║善男子！戒有二種，持者亦二：一、究竟，二、不究竟。有人
X36n0659_p0694b21║以因緣故受持禁戒，智者當觀是人持戒，為為利養？
X36n0659_p0694b22║為究竟持？善男子！如來戒者無有因緣，是故得名為
X36n0659_p0694b23║究竟戒。以是義故，菩薩雖為諸惡眾生之所傷害，不
X36n0659_p0694b24║生恚閡，是故如來得名成就畢竟持戒。究竟持戒。善
X36n0659_p0694c01║男子！我昔一時與舍利弗及五百弟子俱，共止住摩
X36n0659_p0694c02║伽陀國瞻婆大城。時有獵師追逐一鴿，是鴿惶怖，至
X36n0659_p0694c03║舍利弗影，猶故戰慄如芭蕉樹；至我影中，身心安隱，
X36n0659_p0694c04║恐怖得除。是故當知，如來世尊畢竟持戒，乃至身影
X36n0659_p0694c05║猶有是力。善男子！不究竟戒尚不能得聲聞、緣覺，何
X36n0659_p0694c06║況得阿耨多羅三藐三菩提？
X36n0659_p0694c07║復有二種下，第二番為利、不為利。
X36n0659_p0694c08║復有二種：一、為利養，二、為正法。為利養故受持禁戒，
X36n0659_p0694c09║當知是戒不見佛性及以如來，雖聞佛性及如來名，
X36n0659_p0694c10║猶不得名為聞見也。若為正法受持禁戒，當知是戒
X36n0659_p0694c11║能見佛性及以如來，是名眼見，亦名聞見。
X36n0659_p0694c12║後四番悉如文可尋。
X36n0659_p0694c13║復有二種：一、根深難拔，二、根淺易動。若能修習空、無
X36n0659_p0694c14║相、願，是名根深難拔；若不修習是三三昧，雖復修習
X36n0659_p0694c15║為二十五有，是名根淺易動。
X36n0659_p0694c16║復有二種：一、為自身，二、為眾生。為眾生者，能見佛性
X36n0659_p0694c17║及以如來。
X36n0659_p0694c18║持戒之人復有二種：一、性自能持，二、須他教敕。若受
X36n0659_p0695a01║戒已，經無量世初不漏失，或值惡國，遇惡知識、惡時、
X36n0659_p0695a02║惡世，聞邪惡法，邪見同止，爾時雖無受戒之法，修持
X36n0659_p0695a03║如本，無所毀犯，是名性自能持。若因師僧白四羯磨
X36n0659_p0695a04║然後得戒，雖得戒已，要憑和上、諸師、同學、善友誨諭
X36n0659_p0695a05║乃知進止，聽法說法，備諸威儀，是名須他教敕。善男
X36n0659_p0695a06║子，性能持者，眼見佛性及以如來，亦名聞見。
X36n0659_p0695a07║復有二種：一、聲聞戒，二、菩薩戒。從初發心乃至得成
X36n0659_p0695a08║阿耨多羅三藐三菩提，是名菩薩戒；若觀白骨乃至
X36n0659_p0695a09║證得阿羅漢果，是名聲聞戒。若有受持聲聞戒者，當
X36n0659_p0695a10║知是人不見佛性及以如來；若有受持菩薩戒者，當
X36n0659_p0695a11║知是人得阿耨多羅三藐三菩提，能見佛性、如來涅
X36n0659_p0695a12║槃。
X36n0659_p0695a13║師子吼言下，是次番問答。
X36n0659_p0695a14║師子吼菩薩言：世尊！何因緣故受持禁戒？
X36n0659_p0695a15║前云持菩薩戒得見佛性，為作要求？為不要求？要
X36n0659_p0695a16║求者，是市易法；若不要求，行而無願。未知云何故
X36n0659_p0695a17║有此問？
X36n0659_p0695a18║佛答：有兩：初、發起十四句。
X36n0659_p0695a19║佛言：善男子！為心不悔故。何故不悔？為受樂故。何故
X36n0659_p0695a20║受樂？為遠離故。何故遠離？為安隱故。何故安隱？為禪
X36n0659_p0695a21║定故。何故禪定？為實知見故。何故為實知見？為見生
X36n0659_p0695a22║死諸過患故。何故為見生死過患？為心不貪著故。何
X36n0659_p0695a23║故為心不貪著？為得解脫故。何故為得解脫？為得無
X36n0659_p0695a24║上大涅槃故。何故為得大般涅槃？為得常、樂、我、淨法
X36n0659_p0695b01║故。何故為得常、樂、我、淨？為得不生不滅故。何故為得
X36n0659_p0695b02║不生不滅？為見佛性故。是故，菩薩性自能持究竟淨
X36n0659_p0695b03║戒。
X36n0659_p0695b04║法性自爾，而相隣接。任運法爾，非作要求。若心不
X36n0659_p0695b05║悔，持戒不淺。
X36n0659_p0695b06║次持戒下，心任運成，得見佛性，住大涅槃（云云）。
X36n0659_p0695b07║善男子！持戒比丘雖不發願求不悔心，不悔之心自
X36n0659_p0695b08║然而得。何以故？法性爾故。雖不求樂、遠離、安隱、禪定、
X36n0659_p0695b09║知見、見生死過，心不貪著解脫、涅槃、常、樂、我、淨、不生、
X36n0659_p0695b10║不滅，見於佛性而自然得。何以故？法性爾故。
X36n0659_p0695b11║第三番問答，問中又三：先領旨，次作難，三結。初如
X36n0659_p0695b12║文。
X36n0659_p0695b13║師子吼菩薩言：世尊！若因持戒得不悔果，因於解脫
X36n0659_p0695b14║得涅槃果者。
X36n0659_p0695b15║戒則無因，涅槃無果。戒若無因則名為常，涅槃有因
X36n0659_p0695b16║則是無常。
X36n0659_p0695b17║次難中，初難：戒是眾行之本，有果而無因，應是真
X36n0659_p0695b18║常；涅槃居在諸行之末，有因而無果，應是無常。
X36n0659_p0695b19║後偏結一邊可見（云云）。
X36n0659_p0695b20║若爾者，涅槃則為本無今有。若本無今有，是為無常，
X36n0659_p0695b21║猶如然燈。涅槃若爾，云何得名我、樂、淨耶？
X36n0659_p0695b22║佛答：先歎、次答。歎中為三：一、歎因深；二、歎持力；三、
X36n0659_p0695b23║誡聽。初如文。
X36n0659_p0695b24║佛言：善哉，善哉！善男子！汝已曾於無量佛所種諸善
X36n0659_p0695c01║根，能問如來如是深義。
X36n0659_p0695c02║善男子！不失本念乃如是問。我憶往昔過無量劫，波
X36n0659_p0695c03║羅奈城有佛出世，號曰善得。爾時，彼佛三億歲中演
X36n0659_p0695c04║說如是大涅槃經。我時與汝俱在彼會，我以是事咨
X36n0659_p0695c05║問彼佛。爾時，如來為眾生故，三昧正受未答此義。善
X36n0659_p0695c06║哉，大士！乃能憶念如是本事。
X36n0659_p0695c07║次文中善得時長，釋迦日短者，以緣宜故也。例如
X36n0659_p0695c08║日月燈明，六十小劫此間食頃（云云）。
X36n0659_p0695c09║諦聽！諦聽！當為汝說。
X36n0659_p0695c10║二、佛答。初答持戒無因之問，有法、譬、合。法中為二：
X36n0659_p0695c11║一、唱有因；二、遮無盡。初有因者。
X36n0659_p0695c12║戒亦有因，因聽正法；聽正法者，是亦有因，因近善友；
X36n0659_p0695c13║近善友者，是亦有因，因有信心；有信心者，是亦有因，
X36n0659_p0695c14║因有二種：一者、聽法，二者、思惟義。
X36n0659_p0695c15║以聽法善友等為作戒因。
X36n0659_p0695c16║從信心因於聽法下，二、遮。
X36n0659_p0695c17║善男子！信心者，因於聽法；聽法者，因於信心。如是二
X36n0659_p0695c18║法，亦因、亦因因，亦果、亦果果。
X36n0659_p0696a01║恐無窮之難，故指二法互為因果。
X36n0659_p0696a02║次譬如下，凡舉三譬：初為遮無窮作譬；
X36n0659_p0696a03║善男子！譬如尼乾立拒舉缾，互為因果，不得相離。
X36n0659_p0696a04║諸師多言尼乾淨行，不以缾著地，三木為拒，以支
X36n0659_p0696a05║一缾，缾由拒立，拒藉缾成。二、梁武云：尼乾口噉牛
X36n0659_p0696a06║糞，身裸穢根。有何淨行而可稱耶？拒者，今之渴烏
X36n0659_p0696a07║取水者是，亦名栒虡，井上施之，更拒上下，即是互
X36n0659_p0696a08║為因果之義。而言尼乾者，指其家有此拒。
X36n0659_p0696a09║次舉十二因緣譬。
X36n0659_p0696a10║善男子！如無明緣行、行緣無明，是無明、行亦因、亦因
X36n0659_p0696a11║因，亦果、亦果果；乃至生緣老死、老死緣生，是生、老死
X36n0659_p0696a12║亦因、亦因因，亦果、亦果果。
X36n0659_p0696a13║若尅定三世，譬此不便，取輪回不窮，更互義成。
X36n0659_p0696a14║三、舉小乘中八相為譬。
X36n0659_p0696a15║善男子！生能生法，不能自生。不自生故，由生生生；生
X36n0659_p0696a16║生不自生，賴生故生。是故，二生亦因、亦因因，亦果、亦
X36n0659_p0696a17║果果。
X36n0659_p0696a18║大生直名為生，小生言生生。成論人破毗曇大小
X36n0659_p0696a19║生義，解此文云：一期之壽是大生，念念生滅是小
X36n0659_p0696a20║生。由一期有念念，由念念有一期。解文不了，而復
X36n0659_p0696a21║不許用毗曇義，此不應然。破立適時，借譬何爽？私
X36n0659_p0696a22║謂古人以一期與念念更互相生。何以不得？然不
X36n0659_p0696a23║及剎那八相，只一剎那是生，是生生故。一剎那中，
X36n0659_p0696a24║大相是因，小相是因因；小相是果，大相是果果。是
X36n0659_p0696b01║則更互為因，更互為果。如一信心，即此信心；是聽
X36n0659_p0696b02║法心，即聽法心。是於信心雖同一念，而更互相因，
X36n0659_p0696b03║既互相因，即互成果。
X36n0659_p0696b04║信心聽法下，合譬。
X36n0659_p0696b05║善男子！信心聽法亦復如是。
X36n0659_p0696b06║答：前初難，明戒有因。
X36n0659_p0696b07║從是果非因下，答後難，明涅槃是果而無因。答後
X36n0659_p0696b08║又三：初唱兩章門。
X36n0659_p0696b09║善男子，是果非因，大涅槃也。
X36n0659_p0696b10║一是果，二非因。
X36n0659_p0696b11║次何故名果下，釋是果章門。
X36n0659_p0696b12║何故名果？是上果故、沙門果故、婆羅門果故、斷生死
X36n0659_p0696b13║故、破煩惱故，是故名果。為諸煩惱之所訶責，是故涅
X36n0659_p0696b14║槃名果。煩惱者，名為過過。
X36n0659_p0696b15║是出世果，故言上果；是習果故，故是沙門、婆羅門
X36n0659_p0696b16║果；是佛果故，故言斷生死；是絕待果故，故言破煩
X36n0659_p0696b17║惱。煩惱名過過者，體是死因，一過復得苦果，故言
X36n0659_p0696b18║過過。又無明能迷理，復能障智，故是過過。
X36n0659_p0696b19║從涅槃無因下，二、釋非因章門。
X36n0659_p0696b20║善男子！涅槃無因而體是果。何以故？無生滅故、無所
X36n0659_p0696b21║作故、非有為故、是無為故、常不變故、無處所故、無始
X36n0659_p0696b22║終故。
X36n0659_p0696b23║無生滅者，無世間因。無所作者，無報因。非有為者，
X36n0659_p0696b24║無生因。常不變等三句，是無相待因。
X36n0659_p0696c01║三、善男子下，結無因義。
X36n0659_p0696c02║善男子！若涅槃有因，則不得稱為涅槃也。槃者言因、
X36n0659_p0696c03║般涅言無，無有因故，故稱涅槃。
X36n0659_p0696c04║次第四番問答。問為三：初領旨仰非，次舉六無為
X36n0659_p0696c05║難，三結。
X36n0659_p0696c06║師子吼菩薩言：如佛所說涅槃無因，是義不然。
X36n0659_p0696c07║若言無者，則合六義：一、畢竟無故，故名為無，如一切
X36n0659_p0696c08║法無我、無我所。二、有時無故，故名為無，如世人言：河
X36n0659_p0696c09║池無水，無有日月。三者、少故，故名為無，如世人言：食
X36n0659_p0696c10║中少鹹，名為無鹹；甘漿少甜，名為無甜。四、無受故，故
X36n0659_p0696c11║名為無，如旃陀羅不能受持婆羅門法，是故名為無
X36n0659_p0696c12║婆羅門。五、受惡法故，故名為無，如世閒言：受惡法者，
X36n0659_p0696c13║不名沙門及婆羅門。是故名為無有沙門及婆羅門。
X36n0659_p0696c14║六、不對故，故名為無，譬如無白名之為黑，無有明故
X36n0659_p0696c15║名為無明。
X36n0659_p0696c16║次畢竟無，但是語勢，非是正意，正取有時無故為
X36n0659_p0696c17║難。言有因者，有習因、了因；言無因者，無生因、報因。
X36n0659_p0696c18║故舉有時無以之為難，如池沼之雨旱，如日月之
X36n0659_p0697a01║籠散。因之有無，似同於此。少無者，以少故無，非是
X36n0659_p0697a02║全無。不受無者，只是不受為無，非無彼法。不受惡
X36n0659_p0697a03║亦如是，不對亦爾。後之三無，但是互無之意。
X36n0659_p0697a04║三、結，如文。
X36n0659_p0697a05║世尊！涅槃亦爾，有時無因故名涅槃。
X36n0659_p0697a06║佛答為二：先明無因，次明有因。初答無因為三：先
X36n0659_p0697a07║非五就一；次六喻併非；三、結無因。初非五就一者。
X36n0659_p0697a08║佛言：善男子！汝今所說如是六義，何故不引畢竟無
X36n0659_p0697a09║者以喻涅槃，乃取有時無耶？善男子！涅槃之體畢竟
X36n0659_p0697a10║無因，猶如無我及無我所。
X36n0659_p0697a11║汝以畢竟無以為正難，尚不全是，有少分是，是故
X36n0659_p0697a12║就之。況以五喻，寧得會耶？
X36n0659_p0697a13║次併非六喻。
X36n0659_p0697a14║善男子！世法、涅槃終不相對，是故六事不得為喻。
X36n0659_p0697a15║六、是世法不可對於出世之法而復重非畢竟無
X36n0659_p0697a16║者，以其隨斷無我、無我所故，與涅槃乖；涅槃有我，
X36n0659_p0697a17║故重說之。
X36n0659_p0697a18║三、善男子下，結意，如文。
X36n0659_p0697a19║善男子！一切諸法悉無有我，而此涅槃真實有我。以
X36n0659_p0697a20║是義故，涅槃無因而體是果。
X36n0659_p0697a21║是因非果下，二、答涅槃是因而非於果。文為二：初、
X36n0659_p0697a22║標章；次、釋。標者。
X36n0659_p0697a23║是因非果名為佛性，非因生故。是因非果非沙門果，
X36n0659_p0697a24║故名非果。何故名因？以了因故。
X36n0659_p0697b01║明涅槃是因，以佛性為因，即是了因。復簡出非因，
X36n0659_p0697b02║即非生因。標其非果，非沙門小果。前云沙門果者，
X36n0659_p0697b03║指佛果為沙門婆羅門果。
X36n0659_p0697b04║因有二種下，釋文為三：一、明有生了二因。
X36n0659_p0697b05║善男子，因有二種：一、生因，二、了因。
X36n0659_p0697b06║二、舉三譬譬之。
X36n0659_p0697b07║能生法者是名生因，燈能了物故名了因。煩惱諸結
X36n0659_p0697b08║是名生因，眾生父母是名了因。如穀子等是名生因，
X36n0659_p0697b09║地水糞等是名了因。
X36n0659_p0697b10║三、三番舉法門合之。合中悉用親為生因，疎為了
X36n0659_p0697b11║因。此雖明不可思議之法，略須分別前一番事理
X36n0659_p0697b12║相對。
X36n0659_p0697b13║復有生因，謂六波羅蜜、阿耨多羅三藐三菩提。復有
X36n0659_p0697b14║了因，謂佛性、阿耨多羅三藐三菩提。
X36n0659_p0697b15║云：六度是事為生因，佛性是理為了因。
X36n0659_p0697b16║次散定相對。
X36n0659_p0697b17║復有了因，謂六波羅蜜佛性。復有生因，謂首楞嚴三
X36n0659_p0697b18║昧阿耨多羅三藐三菩提。
X36n0659_p0697b19║後橫豎相對。
X36n0659_p0697b20║復有了因，謂八正道、阿耨多羅三藐三菩提。復有生
X36n0659_p0697b21║因，謂信心、六波羅蜜。
X36n0659_p0697b22║而初文中云菩提者，此欲明因取果，又舉果成因。
X36n0659_p0697b23║問：涅槃無因而義說生因、了因，亦應義說生、了二
X36n0659_p0697b24║果？答：了因所成即是了果，生因所出即是生果，何
X36n0659_p0697c01║不得竝別有二果？生果即是無常，了果即是於常。
X36n0659_p0697c02║世人謂屈此竝，此乃不思議法門，何所不得？且用
X36n0659_p0697c03║首楞嚴通之。譬如術人於眾前死，得財物已而復
X36n0659_p0697c04║還生。今經二鳥雙遊即是，其義近是。下文云：佛身
X36n0659_p0697c05║二種：一、常，二、無常（云云）。
X36n0659_p0697c06║師子吼下，第三、有一番問答結成本宗。
X36n0659_p0697c07║師子吼言：世尊！如佛所說，見於如來及以佛性，是義
X36n0659_p0697c08║云何？世尊！如來之身無有相貌，非長、非短，非白、非黑，
X36n0659_p0697c09║無有方所，不在三界，非有為相，非眼識識，云何可見？
X36n0659_p0697c10║佛性亦爾。
X36n0659_p0697c11║此問從前眼見聞見如來佛性生。夫佛性之性，絕
X36n0659_p0697c12║色非色，云何可見？
X36n0659_p0697c13║佛言：善男子！佛身二種：一、常，二、無常。無常者，為欲度
X36n0659_p0697c14║脫一切眾生方便示現，是名眼見；常者，如來、世尊解
X36n0659_p0697c15║脫之身，亦名眼見、亦名聞見。佛性亦二種：一、可見，二、
X36n0659_p0697c16║不可見。可見者，十住菩薩、諸佛、世尊；不可見者，一切
X36n0659_p0697c17║眾生。眼見者，謂十住菩薩、諸佛、如來眼見眾生所有
X36n0659_p0697c18║佛性；聞見者，一切眾生、九住菩薩聞有佛性。如來之
X36n0659_p0698a01║身復有二種：一、是色，二、非色。色者，如來解脫；非色者，
X36n0659_p0698a02║如來永斷諸色相故。佛性二種：一、是色，二、非色。色者，
X36n0659_p0698a03║阿耨多羅三藐三菩提；非色者，凡夫乃至十住菩薩。
X36n0659_p0698a04║十住菩薩見不了了，故名非色。善男子！佛性者復有
X36n0659_p0698a05║二種：一、是色，二、非色。色者，謂佛、菩薩；非色者，一切眾
X36n0659_p0698a06║生。色者，名為眼見；非色者，名為聞見。
X36n0659_p0698a07║佛答：答此為二者，皆悉再答，悉開兩意，故有可見、
X36n0659_p0698a08║不可見，如文。
X36n0659_p0698a09║佛性非內非外下，是品中第二大段，前作佛性說，
X36n0659_p0698a10║此作中道說。文為三：一、略標中道，二、廣破邊執，三、
X36n0659_p0698a11║結歎佛性。初標中道有三句：
X36n0659_p0698a12║佛性者，非內非外。
X36n0659_p0698a13║初句云非內非外者，舊解云：不定在眾生身內，故
X36n0659_p0698a14║言非內；復不離眾生，即此識神而得成佛，故言非
X36n0659_p0698a15║外。觀師解云：非在眾生身內，故言非內；亦不在眾
X36n0659_p0698a16║生身外，故言非外。今皆不然。舊說取捨如步屈蟲，
X36n0659_p0698a17║次說如鳥除二翅。何者？眾生五陰是因緣生，法即
X36n0659_p0698a18║是空，不在俗諦，故非外；此法即假，不在真諦，故非
X36n0659_p0698a19║內；此法即中，故不俱在二諦；此法徧一切處，故不
X36n0659_p0698a20║獨在中道諦；此法不可思議，不縱不橫，不竝不別，
X36n0659_p0698a21║豈作單能說之？上文云：一切覺者，名為佛性。諸師
X36n0659_p0698a22║單說非一切覺，則非佛性，不名中道。三點具足，名
X36n0659_p0698a23║一切覺，是名佛性，乃是中道。只以即空非外，不在
X36n0659_p0698a24║俗諦。只依此意，任運破諸師所說。
X36n0659_p0698b01║雖非內外，然非失壞。
X36n0659_p0698b02║標第二句云：雖非內外，而不失壞。此還成上意。舊
X36n0659_p0698b03║云：非外故不失，非內故不壞。若定在外，應東西散
X36n0659_p0698b04║失；若定在內，應同於死，身有臭壞。故言非失非壞。
X36n0659_p0698b05║觀師云：其本無成，所以不壞；其本無得，所以非失。
X36n0659_p0698b06║今明二師解初句未成，釋後句無託。此句釋成上
X36n0659_p0698b07║非內非外，而復即中，故言不壞；而復雙照，故言不
X36n0659_p0698b08║失。
X36n0659_p0698b09║故名眾生悉有佛性。
X36n0659_p0698b10║標第三句云故名眾生悉有者，觀師云：雖非內外，
X36n0659_p0698b11║亦不有無，而假名為有。今明釋上不失不壞，即徧
X36n0659_p0698b12║一切處，故名悉有。
X36n0659_p0698b13║師子吼言下，第二、廣破邊執。文為二：先破因中有
X36n0659_p0698b14║果執，成上非內；次破因中無果執，成上非外。此執
X36n0659_p0698b15║若除，不失不壞，佛性中道悉皆可解。就破因中有
X36n0659_p0698b16║果，更為四：一、據佛教；二、據世情；三、據緣因；四、據正
X36n0659_p0698b17║因。初據教者，近據前文，故名一切眾生悉有佛性；
X36n0659_p0698b18║遠據前品，貧女寶藏、力士額珠，此皆內有，寧言非
X36n0659_p0698b19║內？世情者，世人求酪取乳、求油取麻，若無油酪，人
X36n0659_p0698b20║何故取？舉緣因者，內若無正，何須外緣？如穀無牙，
X36n0659_p0698b21║不須水土。舉正因者，由外有緣，使正得生。此皆據
X36n0659_p0698b22║於因中有果，顯眾生中悉有佛性，性應在內。就初
X36n0659_p0698b23║據教，有六番問答，初引品初及如來性品為問。
X36n0659_p0698b24║師子吼菩薩言：世尊！如佛所說，一切眾生悉有佛性，
X36n0659_p0698c01║如乳中有酪。金剛力士！諸佛佛性如清醍醐，云何如
X36n0659_p0698c02║來說言佛性非內、非外？
X36n0659_p0698c03║佛言：善男子！我亦不說乳中有酪。酪從乳生，故言有
X36n0659_p0698c04║酪。
X36n0659_p0698c05║佛答：明乳即是空，故不定說有，但言酪從乳生；乳
X36n0659_p0698c06║即是假，故從因緣有，如文。
X36n0659_p0698c07║第二番問答
X36n0659_p0698c08║世尊！一切生法各有時節。
X36n0659_p0698c09║問：一切法各有時節，乳中有酪待時而生，如穀有
X36n0659_p0698c10║牙春來方出。
X36n0659_p0698c11║佛答為三：初作即空奪破，故言乳時無酪。
X36n0659_p0698c12║善男子！乳時無酪，亦無生酥、熟酥、醍醐，一切眾生亦
X36n0659_p0698c13║謂是乳，是故我言乳中無酪。
X36n0659_p0698c14║二、作縱答。
X36n0659_p0698c15║如其有者，何故不得二種名字？如人二能，言金、鐵、師。
X36n0659_p0698c16║酪時無乳，非生熟酥及以醍醐，眾生亦謂是酪非乳，
X36n0659_p0698c17║非生熟酥及以醍醐，乃至醍醐亦復如是。
X36n0659_p0698c18║如其有者，何故不得二種名字？如文。
X36n0659_p0698c19║三、從因有二種下，更示。
X36n0659_p0698c20║善男子，因有二種：一、正因，二、緣因。正因者，如乳生酪；
X36n0659_p0698c21║緣因者，如醪、煗等從乳生故，故言乳中而有酪性。
X36n0659_p0698c22║乳即是假，是故言有。
X36n0659_p0698c23║第三番問答
X36n0659_p0698c24║師子吼言：世尊！若乳無酪性，角中亦無，何故不從角
X36n0659_p0699a01║中生耶？
X36n0659_p0699a02║若乳無酪，何不從角而生？此舉非因為難。
X36n0659_p0699a03║善男子，角亦生酪。何以故？我亦說言，緣因有二種：一、
X36n0659_p0699a04║醪，二、煗。角性煗故，亦能生酪。
X36n0659_p0699a05║佛一往縱答，角亦生酪。
X36n0659_p0699a06║第四番問答
X36n0659_p0699a07║師子吼言：世尊！若角能生酪，求酪之人何故求乳而
X36n0659_p0699a08║不取角？
X36n0659_p0699a09║即取此為難，求酪之人何不取角？
X36n0659_p0699a10║佛言：善男子！是故，我說正因、緣因。
X36n0659_p0699a11║佛答：乳是正因，是故取之；角是緣因，是故不取。
X36n0659_p0699a12║第五番，舉非果為難。
X36n0659_p0699a13║師子吼言：若使乳中本無酪性今方有者，乳中本無，
X36n0659_p0699a14║菴摩羅樹何故不生？二俱無故。
X36n0659_p0699a15║佛先縱答，乳亦生樹，如文。
X36n0659_p0699a16║善男子！乳亦能生菴摩羅樹，若以乳灌，一夜之中增
X36n0659_p0699a17║長五尺。以是義故，我說二因。
X36n0659_p0699a18║次則奪答。
X36n0659_p0699a19║善男子！若一切法一因生者，可得難言：乳中何故不
X36n0659_p0699a20║能出生菴摩羅樹？善男子！猶如四大為一切色而作
X36n0659_p0699a21║因緣，然色各異、差別不同。以是義故，乳中不生菴摩
X36n0659_p0699a22║羅樹。
X36n0659_p0699a23║若一因生者，可得如難，須兩因乃生。乳非樹之正
X36n0659_p0699a24║因，因緣各異，何得生樹？尋文可見。
X36n0659_p0699b01║第六番問答
X36n0659_p0699b02║世尊！如佛所說，有二種因：正因、緣因。眾生佛性為是
X36n0659_p0699b03║何因？
X36n0659_p0699b04║直問：眾生佛性復有幾因？
X36n0659_p0699b05║善男子！眾生佛性亦二種因：一、正因，二、緣因。正因者，
X36n0659_p0699b06║謂諸眾生；緣因者，謂六波羅蜜。
X36n0659_p0699b07║佛答：亦具二因：正謂眾生，緣謂六度。莊嚴家據此
X36n0659_p0699b08║文明假名是正因佛性，觀師不用云：緣因不但唯
X36n0659_p0699b09║有六度，復有境界及道品等，皆是緣因。正因何得
X36n0659_p0699b10║但是假名，亦有五陰及心神等？今明莊嚴攬陰成
X36n0659_p0699b11║眾生，此據外；觀師取五陰，此即據內。豈可然耶？上
X36n0659_p0699b12║文云：佛性非內非外，不失不壞。今謂眾生是正因
X36n0659_p0699b13║時，眾生假名，為定在內？為定在外？內外求不可得，
X36n0659_p0699b14║還是非內非外。雖非內外，而有六度生其陰軀，則
X36n0659_p0699b15║不失不壞。一切眾生悉有於陰，還是向義，不應餘
X36n0659_p0699b16║解。雖作此消文，可更思之。
X36n0659_p0699b17║師子吼言：我今定知下，二、據世情執有為難。佛答
X36n0659_p0699b18║為二：初正破執，次示正義。初文二：初作三番，次更
X36n0659_p0699b19║重破。初三番者，初番問取乳不取水，據乳有酪為
X36n0659_p0699b20║問。
X36n0659_p0699b21║師子吼言：世尊！我今定知乳有酪性。何以故？我見世
X36n0659_p0699b22║間求酪之人，唯取於乳終不取水，是故當知乳有酪
X36n0659_p0699b23║性。
X36n0659_p0699b24║佛答為二：先非問，次竝難。初如文。
X36n0659_p0699c01║善男子！如汝所問，是義不然。
X36n0659_p0699c02║何以故？一切眾生欲見面像即便取刀。
X36n0659_p0699c03║次難中云：汝言求酪取乳不取水者，竝云如人求
X36n0659_p0699c04║面而取於刀。不舉鏡者，欲作橫豎竝之。又鏡亦得
X36n0659_p0699c05║為刀，仙人孫博屈刀為鏡，申鏡為刀（云云）。
X36n0659_p0699c06║第二番即執刀有面為問。
X36n0659_p0699c07║師子吼言：世尊！以是義故，乳有酪性。若刀無面像，何
X36n0659_p0699c08║故取刀？
X36n0659_p0699c09║佛言：善男子！若此刀中定有面像，何故顛倒，豎則見
X36n0659_p0699c10║長、橫則見闊？若是自面，何故見長？若是他面，何得稱
X36n0659_p0699c11║言是己面像？若因己面見他面者，何故不見驢、馬面
X36n0659_p0699c12║像？
X36n0659_p0699c13║佛答：若定有面，何故顛倒豎長橫短？若有己面，何
X36n0659_p0699c14║故狹長？實不狹長而見狹長。若因己面見他面者，
X36n0659_p0699c15║何故不見驢馬等面？
X36n0659_p0699c16║第三番仍併通佛竝。
X36n0659_p0699c17║世尊眼光到，彼故見面長。
X36n0659_p0699c18║眼光到刀中，則見己面像，不見驢馬面像。又眼光
X36n0659_p0700a01║到刀中，同刀豎而長，同刀之橫闊，是故見之。
X36n0659_p0700a02║佛答為三：一、奪破，光實不到；二、縱破，假到則多過；
X36n0659_p0700a03║三、結奪。初奪，如文。
X36n0659_p0700a04║善男子！而此眼光實不到彼。何以故？近遠一時俱得
X36n0659_p0700a05║見故，不見中間所有物故。
X36n0659_p0700a06║光若到下，縱破，有四過：
X36n0659_p0700a07║善男子！光若到彼而得見者，一切眾生悉見於火，何
X36n0659_p0700a08║故不燒？
X36n0659_p0700a09║一、若光到火，火應燒眼，眼既不燒，知光不到火。
X36n0659_p0700a10║如人遠見白物，不應生疑：鶴耶？旛耶？人耶？樹耶？
X36n0659_p0700a11║二、若光到遠，那忽生疑？
X36n0659_p0700a12║若光到者，云何得見水精中物、淵中魚石？
X36n0659_p0700a13║三光若到者，不應見水精中物。水精礙眼，不見內
X36n0659_p0700a14║物。淵中魚石，水應礙眼，眼何得到？
X36n0659_p0700a15║若不到見，何故得見水精中物，而不得見壁外之色？
X36n0659_p0700a16║四光若不到能見者，何故不見壁外？若見壁外，應
X36n0659_p0700a17║見外物。
X36n0659_p0700a18║是故下，第三、結奪。
X36n0659_p0700a19║是故若言眼光到彼而見長者，是義不然。
X36n0659_p0700a20║善男子下。二、重破。上未委悉，故更重破。文亦為三：
X36n0659_p0700a21║一、縱；二、奪；三、結呵。初縱為三：一、應責酪駒；二、應懷
X36n0659_p0700a22║子孫；三、應含五丈。其既舉世情為執，佛亦用世情
X36n0659_p0700a23║破之。
X36n0659_p0700a24║善男子！如汝所言，乳有酪者，何故賣乳之人但取乳
X36n0659_p0700b01║價，不責酪直；賣騲馬者但取馬價，不責駒直？
X36n0659_p0700b02║若乳有酪，賣乳之人應責酪直：縱若有酪，亦應五
X36n0659_p0700b03║味一時；若無醍醐，那獨有酪？賣騲馬者應責駒直：
X36n0659_p0700b04║駒復有駒，有駒無己；如其不然，知馬無駒。
X36n0659_p0700b05║善男子！世人無子，是故聘婦。婦若懷妊，不得言女。若
X36n0659_p0700b06║言是女有兒性故，故應聘者，是義不然。何以故？若有
X36n0659_p0700b07║兒性，亦應有孫。若有孫者，則是兄弟。何以故？一腹生
X36n0659_p0700b08║故。是故我言女無兒性。若其乳中有酪性者，何故一
X36n0659_p0700b09║時不見五味？
X36n0659_p0700b10║世人為子嫂婦，婦若有子，不得名女，女則無子，有
X36n0659_p0700b11║子非女。若女有子，子復有孫，有孫無窮，一腹所生，
X36n0659_p0700b12║併是兄弟，世豈然乎？如其不然，知女無子。
X36n0659_p0700b13║若樹子中有尼拘陀五丈質者，何故一時不見芽、莖、
X36n0659_p0700b14║枝、葉、華、果形色之異？
X36n0659_p0700b15║樹子中有樹，應具五丈，已是亭亭雲外，交柯接葉，
X36n0659_p0700b16║布護八方。如其不然，知子無樹。
X36n0659_p0700b17║乳色味異下，二、是奪破。
X36n0659_p0700b18║善男子，乳色時異、味異、果異，乃至醍醐亦復如是，云
X36n0659_p0700b19║何可說乳有酪性？
X36n0659_p0700b20║色異者，乳白、酪黃；味異者，乳甜、酪酢；治異者，乳治
X36n0659_p0700b21║熱、酪治冷。既無此等，云何有酪？
X36n0659_p0700b22║譬如服酥下，第三、結呵。
X36n0659_p0700b23║善男子，譬如有人明當服酥，今已患臭；若言乳中定
X36n0659_p0700b24║有酪性，亦復如是。
X36n0659_p0700c01║明當服酥，今已患臭，亦當明當醪醹，今已飽飫得
X36n0659_p0700c02║酪食用，何有是事？
X36n0659_p0700c03║譬如有人下，第二、示正義。文為四：一、舉譬示正義；
X36n0659_p0700c04║二、引偈證；三、下約眾生；四、高推佛境。初舉三譬，又
X36n0659_p0700c05║二：先譬、次合。
X36n0659_p0700c06║善男子！譬如有人有筆、紙、墨和合成字，而是紙中本
X36n0659_p0700c07║無有字。以本無故，假緣而成。若本有者，何須眾緣？譬
X36n0659_p0700c08║如青、黃合成綠色，當知是二本無綠性。若本有者，何
X36n0659_p0700c09║須合成？善男子！譬如眾生因食得命，而此食中實無
X36n0659_p0700c10║有命。若本有命，未食之時，食應是命。
X36n0659_p0700c11║初譬中示於無性假緣而有，譬如文。
X36n0659_p0700c12║一切諸法下，合譬。
X36n0659_p0700c13║善男子，一切諸法本無有性。
X36n0659_p0700c14║以是義故下，第二、引偈證成。
X36n0659_p0700c15║以是義故，我說是偈：
X36n0659_p0700c16║本無今有，本有今無，三世有法，無有是處。
X36n0659_p0700c17║善男子！一切諸法因緣故生、因緣故滅。
X36n0659_p0700c18║但取初二句證無性是。若定有性，不應本無而今
X36n0659_p0701a01║有，亦不應本有而今無；本有應常有，本無應常無；
X36n0659_p0701a02║既其不定，云何而言乳有酪性？下二句相仍而來。
X36n0659_p0701a03║此偈是第四、出以證今義。
X36n0659_p0701a04║若諸眾生下，第三、約眾生身空以示正義，自有法、
X36n0659_p0701a05║譬、合。重譬如文。
X36n0659_p0701a06║善男子！若諸眾生內有佛性者，一切眾生應有佛身
X36n0659_p0701a07║如我今也。眾生佛性不破、不壞，不牽、不捉，不繫、不縛。
X36n0659_p0701a08║如眾生中所有虗空，一切眾生悉有虗空，無罣閡故，
X36n0659_p0701a09║各不自見有此虗空。若使眾生無虗空者，則無去來
X36n0659_p0701a10║行住坐臥，不生不長。以是義故，我經中說：一切眾生
X36n0659_p0701a11║有虗空界。虗空界者，是名虗空。
X36n0659_p0701a12║眾生佛性亦復如是。
X36n0659_p0701a13║十住菩薩，少能見之。如金剛珠，
X36n0659_p0701a14║眾生佛性諸佛境界下，第四、高推在佛，如文。
X36n0659_p0701a15║善男子！眾生佛性、諸佛境界，非是聲聞、緣覺所知。一
X36n0659_p0701a16║切眾生不見佛性，是故常為煩惱繫縛，流轉生死；見
X36n0659_p0701a17║佛性故，諸結煩惱所不能繫，解脫生死，得大涅槃。
X36n0659_p0701a18║觀上經文縱奪破竟，明佛性即空。次舉三譬明佛
X36n0659_p0701a19║性是假，次引偈證佛性即空即假，次明眾生身空
X36n0659_p0701a20║喻於佛性徧一切處，引諸佛境界明佛性即中。觀
X36n0659_p0701a21║文甚會，亦與上文佛性名為第一義空，空名智慧
X36n0659_p0701a22║等義甚相應。私謂：章安依經具知佛性徧一切處，
X36n0659_p0701a23║而未肎彰言，以為時人尚未信有，安示其徧？佛性
X36n0659_p0701a24║既具空等三義即三諦，是則一切諸法無非三諦、
X36n0659_p0701b01║無非佛性。若不爾者，如何得云眾生身中有於虗
X36n0659_p0701b02║空？眾生既有，餘處豈無？若無，不名虗空。思之！思之！
X36n0659_p0701b03║師子吼下，第三、據緣能發因中之果。若都無者，何
X36n0659_p0701b04║用緣耶？又有五番問答：
X36n0659_p0701b05║師子吼菩薩言：世尊，一切眾生有佛性，性如乳中酪
X36n0659_p0701b06║性。若乳無酪性，云何佛說有二種因：一者、正因，二者、
X36n0659_p0701b07║緣因？緣因者，一、醪，二、煗。虗空無性，故無緣因。
X36n0659_p0701b08║初番問意，若乳無酪性，何用緣因？虗空無性，不俟
X36n0659_p0701b09║二因。
X36n0659_p0701b10║佛言：善男子！若使乳中定有酪性者，何須緣因？
X36n0659_p0701b11║答：如文。
X36n0659_p0701b12║第二番轉緣因作了因名。問中有三譬，次引乳譬
X36n0659_p0701b13║合，如文。
X36n0659_p0701b14║師子吼菩薩言：世尊！以有性故，故須緣因。何以故？欲
X36n0659_p0701b15║明見故。緣因者，即是了因。世尊！譬如闇中先有諸物，
X36n0659_p0701b16║為欲見故，以燈照了。若本無者，燈何所照？如泥中有
X36n0659_p0701b17║缾故，須人、水、輪、繩、杖等而為了因；如尼拘陀子須地、
X36n0659_p0701b18║水、糞而作了因。
X36n0659_p0701b19║乳中醪、煗亦復如是，須作了因。是故雖先有性，要假
X36n0659_p0701b20║了因，然後得見。以是義故，定知乳中先有酪性。
X36n0659_p0701b21║佛答為四：一、明性即是了因。二、明了應自了。三、應
X36n0659_p0701b22║能兩了。四、舉正因為決。
X36n0659_p0701b23║善男子，若使乳中定有酪性者，即是了因。若是了因，
X36n0659_p0701b24║復何須了？
X36n0659_p0701c01║初言性即是了者，了本了其令出。若己有性，性自
X36n0659_p0701c02║是了，何須他了？乳已有酪性，性自是了，何須酵煗
X36n0659_p0701c03║而了出之？
X36n0659_p0701c04║次若是了因下。
X36n0659_p0701c05║善男子，若是了因性是了者，常應自了；若自不了，何
X36n0659_p0701c06║能了他？
X36n0659_p0701c07║正言酵煗為了，應能自了。若不自了，何能為乳而
X36n0659_p0701c08║作了因？初若自了者，應能自了而出於酪，不須了
X36n0659_p0701c09║乳令乳出酪。
X36n0659_p0701c10║若言了因有二下，第三、應能兩了。
X36n0659_p0701c11║若言了因有二種性：一者、自了，二者、了他。是義不然。
X36n0659_p0701c12║何以故？了因一法，云何有二？
X36n0659_p0701c13║只酵煗自能了出於酪，復能了乳出酪。
X36n0659_p0701c14║若有二者下，第四、舉正為決。
X36n0659_p0701c15║若有二者，乳亦應二。若使乳中無二相者，云何了因
X36n0659_p0701c16║而獨有二？
X36n0659_p0701c17║欲明酵、煗能兩了者，乳亦應能作於兩正，自作酪
X36n0659_p0701c18║正，復為酵、煗作正。
X36n0659_p0702a01║第三番問意，前雖四難，正執第三自了了他故。
X36n0659_p0702a02║師子吼言：世尊！如世人言：我共八人。了因亦爾，自了
X36n0659_p0702a03║了他。
X36n0659_p0702a04║言我共八人者，如數他為七，己足為八，此是自數
X36n0659_p0702a05║他，數他亦如是自了了他。
X36n0659_p0702a06║佛答為二：先破執，二示正義。初破又二：初破。
X36n0659_p0702a07║佛言：善男子！了因若爾，則非了因。
X36n0659_p0702a08║若爾，則非了因。
X36n0659_p0702a09║次何以故下，釋。
X36n0659_p0702a10║何以故？數者，能數自色他色，故得言八。而此色性，自
X36n0659_p0702a11║無了相。無了相故，要須智性，乃數自他。是故了因，不
X36n0659_p0702a12║能自了，亦不了他。
X36n0659_p0702a13║夫智能自數己色，復數他色；色不能自數，數他了
X36n0659_p0702a14║因。如色何能自了，復能了他？別有一法自了了他，
X36n0659_p0702a15║故言了因即非了因。
X36n0659_p0702a16║一切眾生下，第二、示正義。
X36n0659_p0702a17║善男子！一切眾生有佛性者，何故修習無量功德？若
X36n0659_p0702a18║言修習是了因者，已同酪壞。若言因中定有果者，戒、
X36n0659_p0702a19║定、智慧則無增長。我見世人本無禁戒、禪定、智慧，從
X36n0659_p0702a20║師受已，漸漸增益。若言師教是了因者，當師教時，受
X36n0659_p0702a21║者未有戒、定、智慧；若是了者，應了未有，云何乃了戒、
X36n0659_p0702a22║定、智慧令得增長？
X36n0659_p0702a23║欲明非本定有，藉緣能有。
X36n0659_p0702a24║第四番更復轉難，還引佛言，明有乳有酪，故知是
X36n0659_p0702b01║有。
X36n0659_p0702b02║師子吼菩薩言：世尊！若了因無者，云何得名有乳、有
X36n0659_p0702b03║酪？
X36n0659_p0702b04║佛答為二：先泛舉，三答。
X36n0659_p0702b05║善男子！世間答難凡有三種：一者、轉答，如上所說：何
X36n0659_p0702b06║故持戒？以不悔故，乃至為得大涅槃故。二者、默然答，
X36n0659_p0702b07║如有梵志來問我言：我是常耶？我時默然。三者、疑答，
X36n0659_p0702b08║如此經中若了因有二，乳中何故不得有二？
X36n0659_p0702b09║轉答即隨問答，默答即置答，疑答即不定答。
X36n0659_p0702b10║後正用轉答，如文。
X36n0659_p0702b11║善男子！我今轉答。如世人言有乳、有酪者，以定得故，
X36n0659_p0702b12║是故得名有乳、有酪。佛性亦爾，有眾生、有佛性，以當
X36n0659_p0702b13║見故。
X36n0659_p0702b14║師子吼下，第五番，不許當有之說，故設此難。問為
X36n0659_p0702b15║二：先仰非；
X36n0659_p0702b16║師子吼言：世尊！如佛所說，是義不然。
X36n0659_p0702b17║次正問為三：法、譬、合。
X36n0659_p0702b18║過去已滅，未來未到，云何名有？若言當有名為有者，
X36n0659_p0702b19║是義不然。
X36n0659_p0702b20║如世間人見無兒息，便言無兒。
X36n0659_p0702b21║一切眾生無佛性者，云何說言一切眾生悉有佛性？
X36n0659_p0702b22║佛答為二：先譬，次合。譬為四：一、明過去有。
X36n0659_p0702b23║佛言：善男子！過去名有。譬如種橘，芽生子滅，芽亦甘
X36n0659_p0702b24║甜。乃至生果，味亦如是，熟已乃醋。善男子！而是酢味，
X36n0659_p0702c01║子芽乃至生果悉無，隨本熟時形色相貌則生酢味，
X36n0659_p0702c02║而是酢味本無今有。雖本無今有，非不因本。如是本
X36n0659_p0702c03║子雖復過去故得名有，以是義故，過去名有。
X36n0659_p0702c04║二，明未來有。
X36n0659_p0702c05║云何復名未來為有？譬如有人種植胡麻，有人問言：
X36n0659_p0702c06║何故種此？答言：有油。實未有油，胡麻熟已，取子熬烝
X36n0659_p0702c07║擣壓乃得，當知是人非虗妄也。以是義故，名未來有。
X36n0659_p0702c08║三、重明過去有。
X36n0659_p0702c09║云何復名過去有耶？善男子！譬如有人私屏罵王，經
X36n0659_p0702c10║歷秊歲，王乃聞之。聞已即問：何故見罵？答言：大王！我
X36n0659_p0702c11║不罵也。何以故？罵者已滅。王言：罵者、我身二俱存在，
X36n0659_p0702c12║云何言滅？以是因緣，喪失身命。善男子！是二實無而
X36n0659_p0702c13║果不滅，是名過去有。
X36n0659_p0702c14║四重，明未來有。
X36n0659_p0702c15║云何復名未來有耶？譬如有人往陶師所，問：有缾不？
X36n0659_p0702c16║答言：有缾。而是陶師實未有缾，以有泥故，故言有缾。
X36n0659_p0702c17║當知是人非妄語也。乳中有酪。
X36n0659_p0702c18║未來有即是當有，答問即足。而復更明過去者，當
X36n0659_p0703a01║由異部不同，眾計非一。薩婆多計三世皆有：曾有、
X36n0659_p0703a02║當有、正有。曇無德計過去、未來是無，唯現在為有。
X36n0659_p0703a03║已上破有竟。今若用之，但是假名隨俗之用。且法
X36n0659_p0703a04║王所為，豈可以人情測？前云種橘牙甜熟酢，後之
X36n0659_p0703a05║酢味本在前甜，證過去有。今時此橘初酢後甜者，
X36n0659_p0703a06║或是國土物異，或是取爛熟時為後，此時味酢。
X36n0659_p0703a07║眾生佛性下，合譬。
X36n0659_p0703a08║眾生佛性亦復如是，欲見佛性應當觀察時節形色，
X36n0659_p0703a09║是故我說一切眾生悉有佛性實不虗妄。
X36n0659_p0703a10║正明當有，即眾生當得。
X36n0659_p0703a11║師子吼下，第四、據正因執有。凡四：問、答。初番又四：
X36n0659_p0703a12║一、法；二、譬；三、合；四、結。
X36n0659_p0703a13║師子吼言：一切眾生無佛性者，云何而得阿耨多羅
X36n0659_p0703a14║三藐三菩提？以正因故，故令眾生得阿耨多羅三藐
X36n0659_p0703a15║三菩提。何等正因？所謂佛性。
X36n0659_p0703a16║初法中言正因佛性者，即中道正性。
X36n0659_p0703a17║尼拘陀下，舉譬，又四：一、正舉譬。
X36n0659_p0703a18║世尊！若尼拘陀子無尼拘陀樹者，何故名為尼拘陀
X36n0659_p0703a19║子，而不名為佉陀羅子？
X36n0659_p0703a20║二、傍舉瞿曇姓。
X36n0659_p0703a21║世尊！如瞿曇姓不得稱為阿低耶姓，阿低耶姓亦復
X36n0659_p0703a22║不得稱瞿曇姓。
X36n0659_p0703a23║三、合譬。
X36n0659_p0703a24║尼拘陀子亦復如是，不得稱為佉陀羅子，佉陀羅子
X36n0659_p0703b01║不得稱為尼拘陀子。
X36n0659_p0703b02║四、猶如下，以譬帖姓為難。
X36n0659_p0703b03║猶如，世尊！不得捨離瞿曇種姓。
X36n0659_p0703b04║難意！若尼拘陀子無樹性者，云何得名尼拘陀子？
X36n0659_p0703b05║應名佉陀羅子。乳無酪性亦不名乳，應別生餘事。
X36n0659_p0703b06║佛性亦復下，合。
X36n0659_p0703b07║眾生佛性亦復如是。
X36n0659_p0703b08║以是義故，當知眾生悉有佛性。
X36n0659_p0703b09║佛答為二：初、舉八事不可見。
X36n0659_p0703b10║佛言：善男子！若言子中有尼拘陀者，是義不然。如其
X36n0659_p0703b11║有者，何故不見？善男子！如世間物，有因緣故不可得
X36n0659_p0703b12║見。云何因緣？謂遠不可見，如空中鳥迹；近不可見，如
X36n0659_p0703b13║人眼睫；壞故不見，如根敗者；亂想故不見，如心不專
X36n0659_p0703b14║一；細故不見，如小微塵；障故不見，如雲表星；多故不
X36n0659_p0703b15║見，如稻聚中麻；相似故不見，如豆在豆聚。尼拘陀樹
X36n0659_p0703b16║不同如是八種因緣，如其有者，何故不見？
X36n0659_p0703b17║尼拘陀子！若有樹性，何故不見？
X36n0659_p0703b18║次若言細障下更破二事，又二：先總非，次何以故
X36n0659_p0703b19║下正破。
X36n0659_p0703b20║若言細障故不見者，是義不然。
X36n0659_p0703b21║破中又二：先破細，次破障。初破細者。
X36n0659_p0703b22║何以故？樹相麤故。若言性細，云何增長？
X36n0659_p0703b23║夫樹相甚麤，何得不見？若本細者，後不應大；後若
X36n0659_p0703b24║大者，初亦應大。
X36n0659_p0703c01║次破障者。
X36n0659_p0703c02║若言鄣故不可見者，常應不見。本無麤相，今則見麤，
X36n0659_p0703c03║當知是麤本無其性。本無見性，今則可見，當知是見
X36n0659_p0703c04║亦本無性。子亦如是，本無有樹，今則有之，當有何咎？
X36n0659_p0703c05║若尼拘陀子障尼拘陀樹不可見者，障常應障常
X36n0659_p0703c06║不可見。
X36n0659_p0703c07║第二番問答
X36n0659_p0703c08║師子吼言：如佛所說，有二種因：一者、正因，二者、了因。
X36n0659_p0703c09║尼拘陀子以地、水、糞作了因故，令細得麤。
X36n0659_p0703c10║問中還舉兩因，了因了無，正云何無耶？良以了細
X36n0659_p0703c11║成大，所以可見。
X36n0659_p0703c12║佛答：有五重：一、明本有本無皆不須了。
X36n0659_p0703c13║佛言：善男子！若本有者，何須了因？若本無性，了何所
X36n0659_p0703c14║了？
X36n0659_p0703c15║若尼拘陀下。二、舉非果為難。
X36n0659_p0703c16║若尼拘陀中本無麤相，以了因故乃生麤者，何故不
X36n0659_p0703c17║生佉陀羅樹？二俱無故。
X36n0659_p0703c18║難於本無尼拘陀子，本無尼拘陀樹麤相者，亦無
X36n0659_p0704a01║佉陀羅之麤相，何故不生佉陀羅樹？
X36n0659_p0704a02║若細下，三難，麤應可見。
X36n0659_p0704a03║善男子！若細不可見者，麤應可見。譬如一塵則不可
X36n0659_p0704a04║見，多塵和合則應可見。如是子中麤應可見。何以故？
X36n0659_p0704a05║是中已有芽、莖、華、果，一一果中有無量子，一一子中
X36n0659_p0704a06║有無量樹，是故名麤。有是麤故，故應可見。
X36n0659_p0704a07║四，舉燒相為竝。
X36n0659_p0704a08║善男子！若尼拘陀子有尼拘陀性而生樹者，眼見是
X36n0659_p0704a09║子為火所燒，如是燒性亦應本有。若本有者，樹不應
X36n0659_p0704a10║生。
X36n0659_p0704a11║若樹本有性後生樹者，亦應本有燒相後時可燒，
X36n0659_p0704a12║子性被燒不應生樹。
X36n0659_p0704a13║五更取意破，其先生後滅。
X36n0659_p0704a14║若一切法本有生滅，何故先生後滅不一時耶？以是
X36n0659_p0704a15║義故，當知無性。
X36n0659_p0704a16║文舉一切法生滅一時，且就尼拘陀子生滅一時
X36n0659_p0704a17║者，云何先生而後方滅？既生滅一時，遂得先生後
X36n0659_p0704a18║滅，亦應先滅後生。
X36n0659_p0704a19║第三番問答
X36n0659_p0704a20║師子吼菩薩言：世尊！若尼拘陀子本無樹性而生樹
X36n0659_p0704a21║者，是子何故不出於油？二俱無故。
X36n0659_p0704a22║舉非因為問：等是無性，何不出油？
X36n0659_p0704a23║善男子，如是子中亦能出油，雖本無性，因緣故有。
X36n0659_p0704a24║次佛答云：亦得出油壓子汁，出汁即是油。
X36n0659_p0704b01║第四更問：亦應得稱為胡麻油？
X36n0659_p0704b02║師子吼言：何故不名胡麻油耶？
X36n0659_p0704b03║善男子，非胡麻故。善男子，如火緣生火、水緣生水，雖
X36n0659_p0704b04║俱從緣，不能相有；尼拘陀子及胡麻油亦復如是，雖
X36n0659_p0704b05║俱從緣，各不相生。尼拘陀子性能治冷，胡麻油者性
X36n0659_p0704b06║能治風。善男子，譬如甘蔗，因緣故生石蜜、黑蜜，雖俱
X36n0659_p0704b07║一緣，色貌各異，石蜜治熱，黑蜜治冷。
X36n0659_p0704b08║佛答：隨緣各異，受名不同，不得名麻油，得名尼拘
X36n0659_p0704b09║陀油。眾生佛性亦爾，眾生中有佛性，草木中無佛
X36n0659_p0704b10║性，而有草木等性。
X36n0659_p0704b11║師子吼言下，第二、破因中無果。執既非外義，唯一
X36n0659_p0704b12║番問答。問為三：一、領旨；二、正難；三、結難。
X36n0659_p0704b13║師子吼菩薩言：世尊！如其乳中無有酪性、麻無油性、
X36n0659_p0704b14║尼拘陀子無有樹性、泥無缾性，一切眾生無佛性者，
X36n0659_p0704b15║如佛上說一切眾生悉有佛性，是故應得阿耨多羅
X36n0659_p0704b16║三藐三菩提者，是義不然。
X36n0659_p0704b17║領旨仰非者，領無果之旨，不復致疑。因中既其不
X36n0659_p0704b18║得有果，眾生之中亦無佛性，此義可信。眾生即執
X36n0659_p0704b19║定無為實，既其定無，不復得言一切有性，故云是
X36n0659_p0704b20║義不然。不然者，豈非執無？
X36n0659_p0704b21║何以故下，第二、正難，又二：先難，次答。初文凡作七
X36n0659_p0704b22║番：一、據業行；二、據斷善；三、據發心；四、據退轉、不退
X36n0659_p0704b23║轉；五、據修萬行六度；六、據退萬行；七、據僧寶。初就
X36n0659_p0704b24║行業為難者。
X36n0659_p0704c01║何以故？人、天無性。以無性故，人可作天、天可作人。以
X36n0659_p0704c02║業緣故、不以性故，菩薩摩訶薩以業緣故得阿耨多
X36n0659_p0704c03║羅三藐三菩提。
X36n0659_p0704c04║人天無性，但有業緣，五戒得人，十善得天，天得作
X36n0659_p0704c05║人，人得作天；菩薩亦爾，但以業緣而得成佛，非謂
X36n0659_p0704c06║佛性。
X36n0659_p0704c07║次就斷善作難者。
X36n0659_p0704c08║若諸眾生有佛性者，何因緣故，一闡提等斷壞善根
X36n0659_p0704c09║墮於地獄？若菩提心是佛性者，一闡提等不應能斷。
X36n0659_p0704c10║若可斷者，云何得言佛性是常？若非常者，不名佛性。
X36n0659_p0704c11║若眾生有性善不可斷墮於地獄，以佛性力應止
X36n0659_p0704c12║地獄。夫佛性是常，常何可斷？既斷於善即知無常，
X36n0659_p0704c13║若無常者則無佛性。
X36n0659_p0704c14║三、據初發心難者。
X36n0659_p0704c15║若諸眾生有佛性者，何故名為初發心耶？
X36n0659_p0704c16║若本有性，應本發心。心既始發，知本無性。又佛性
X36n0659_p0704c17║無發，發則非性。
X36n0659_p0704c18║四、據退不退為難者。
X36n0659_p0705a01║云何而言是毗䟦致、阿毗䟦致？毗䟦致者，當知是人
X36n0659_p0705a02║無有佛性。
X36n0659_p0705a03║若本有性，不應毗䟦致，只應阿毗䟦致，唯應不退。
X36n0659_p0705a04║既其有退，既其有退，知無佛性。
X36n0659_p0705a05║五、據萬行難者。
X36n0659_p0705a06║世尊！菩薩摩訶薩一心趣向阿耨多羅三藐三菩提，
X36n0659_p0705a07║大慈大悲見生老死煩惱過患，觀大涅槃無生老死
X36n0659_p0705a08║煩惱諸過，信於三寶及業果報，受持禁戒，如是等法
X36n0659_p0705a09║名為佛性。若離是法有佛性者，何須是法而作因緣？
X36n0659_p0705a10║世尊！如乳不假緣必當成酪；生酥不爾，要得因緣，所
X36n0659_p0705a11║謂人功、水、缾、鑽、繩。眾生亦爾，有佛性者，應離因緣得
X36n0659_p0705a12║阿耨多羅三藐三菩提。
X36n0659_p0705a13║若本有性，何須萬行？修萬行者，知無佛性。
X36n0659_p0705a14║六、據退萬行為難者。
X36n0659_p0705a15║若定有者，行人何故見三惡苦、生老病死而生退心？
X36n0659_p0705a16║亦不須修六波羅蜜，即應得成阿耨多羅三藐三菩
X36n0659_p0705a17║提。如乳非緣而得成酪，然非不因六波羅蜜而得成
X36n0659_p0705a18║於阿耨多羅三藐三菩提。以是義故，當知眾生悉無
X36n0659_p0705a19║佛性。
X36n0659_p0705a20║佛性是常，何得有退？既見三惡而有退者，知無佛
X36n0659_p0705a21║性。
X36n0659_p0705a22║七、據三寶為難者。
X36n0659_p0705a23║如佛上說僧寶是常，如其常者則非無常，非無常者
X36n0659_p0705a24║云何而得阿耨多羅三藐三菩提？僧若常者，云何復
X36n0659_p0705b01║言一切眾生悉有佛性？
X36n0659_p0705b02║如佛所說三寶是常，僧既是常，只應常住，何得進
X36n0659_p0705b03║修令後成佛？進修則無常，無常故無性，何故云一
X36n0659_p0705b04║切眾生悉有？
X36n0659_p0705b05║世尊！若使眾生從本已來無菩提心，亦無阿耨多羅
X36n0659_p0705b06║三藐三菩提心，後方有者，眾生佛性亦應如是，本無
X36n0659_p0705b07║後有。以是義故，一切眾生應無佛性。
X36n0659_p0705b08║次佛言下。正答七難，但不次第。第一、答第一業行
X36n0659_p0705b09║問。第二、答第三發心問。第三、答第六退轉萬行問。
X36n0659_p0705b10║第四、答第二斷善問。第五、答第五萬行問。第六、答
X36n0659_p0705b11║第七僧寶問。第七、答第四退不退問。此答第一問。
X36n0659_p0705b12║佛言：善哉，善哉！善男子！汝已久知佛性之義，為眾生
X36n0659_p0705b13║故作如是問：一切眾生實有佛性。
X36n0659_p0705b14║止有八字，具答問意。舉人天由業，不關佛性，亦應
X36n0659_p0705b15║由業致佛，不關佛性。佛答，人天不須佛性，只由於
X36n0659_p0705b16║業致有往反，不關佛性。佛性常故，作佛亦當知有
X36n0659_p0705b17║佛性。
X36n0659_p0705b18║汝言下，第二、超答，第三、發心。先牒問。
X36n0659_p0705b19║汝言眾生若有佛性，不應言有初發心者。
X36n0659_p0705b20║次正答。
X36n0659_p0705b21║善男子，心非佛性。何以故？心是無常，佛性常故。
X36n0659_p0705b22║汝言何故有退下，第三、超答第六、退轉萬行。
X36n0659_p0705b23║汝言何故有退心者，實無退心。心若有退，終不能得
X36n0659_p0705b24║阿耨多羅三藐三菩提。以遲得故，名之為退。
X36n0659_p0705c01║明實無退，只是遲得，謂之為退而不答。萬行為下，
X36n0659_p0705c02║答可酬之。
X36n0659_p0705c03║此菩提心實非佛性下，第四、追答第二、斷善問。
X36n0659_p0705c04║此菩提心實非佛性。何以故？一闡提等斷於善根墮
X36n0659_p0705c05║地獄故。若菩提心是佛性者，一闡提輩則不得名一
X36n0659_p0705c06║闡提也，菩提之心亦不得名為無常也。是故定知菩
X36n0659_p0705c07║提之心實非佛性。
X36n0659_p0705c08║明菩提心非佛性，闡提不發菩提心，而佛性不斷。
X36n0659_p0705c09║善男子！汝言下，第五、答第五萬行之問。為二：一、正
X36n0659_p0705c10║答。
X36n0659_p0705c11║善男子！汝言眾生若有佛性，不應假緣，如乳成酪者，
X36n0659_p0705c12║是義不然。何以故？若言五緣成於生酥，當知佛性亦
X36n0659_p0705c13║復如是。譬如眾石，有金、有銀、有銅、有鐵，俱稟四大，一
X36n0659_p0705c14║名一實，而其所出各各不同，要假眾因緣、眾生福德、
X36n0659_p0705c15║爐冶、人功，然後出生。是故，當知本無金性。眾生佛性
X36n0659_p0705c16║不名為佛，以諸功德因緣和合，得見佛性，然後得佛。
X36n0659_p0705c17║二更取意難。
X36n0659_p0705c18║汝言眾生悉有佛性，何故不見者，是義不然。何以故？
X36n0659_p0706a01║以諸因緣未和合故。善男子！以是義故，我說二因：正
X36n0659_p0706a02║因、緣因。正因者，名為佛性；緣因者，發菩提心。以二因
X36n0659_p0706a03║緣得阿耨多羅三藐三菩提，如石出金。
X36n0659_p0706a04║前無此言。一解云：前應有此問，翻者脫落。二解云：
X36n0659_p0706a05║本無此問，直是取意。
X36n0659_p0706a06║善男子！汝言僧寶下，第六、答第七問，有四。復次，初
X36n0659_p0706a07║有二種和合：
X36n0659_p0706a08║善男子！汝言僧常，一切眾生無佛性者，善男子！僧名
X36n0659_p0706a09║和合。和合有二種：一者、世和合，二者、第一義和合。世
X36n0659_p0706a10║和合者，名聲聞僧；義和合者，名菩薩僧。世僧無常，佛
X36n0659_p0706a11║性是常；如佛性常，義、僧亦爾。
X36n0659_p0706a12║次十二部經和合。
X36n0659_p0706a13║復次，有僧，謂法和合。法和合者，謂十二部經。十二部
X36n0659_p0706a14║經常，是故我說法、僧是常。
X36n0659_p0706a15║三十二，因緣和合。
X36n0659_p0706a16║善男子！僧名和合，和合者名十二因緣，十二因緣中
X36n0659_p0706a17║亦有佛性，十二因緣常，佛性亦爾，是故我說僧有佛
X36n0659_p0706a18║性。
X36n0659_p0706a19║四，諸佛和合。
X36n0659_p0706a20║又復僧者，諸佛和合，是故我說僧有佛性。
X36n0659_p0706a21║皆明僧常，乃是一體之僧，非今事僧。
X36n0659_p0706a22║善男子！汝言眾生若有佛性下，第七、追答第四、退
X36n0659_p0706a23║不退問。文為二：先牒問誡聽，次正答其難。問云：若
X36n0659_p0706a24║有佛性，豈合䟦致、阿䟦致異？
X36n0659_p0706b01║善男子！汝言：眾生若有佛性，云何有退、有不退？者，諦
X36n0659_p0706b02║聽！諦聽！我當為汝分別解說。
X36n0659_p0706b03║答，文為四：一、明退轉行；二、明不退願；三、雙明退、不
X36n0659_p0706b04║退兩人；四、重明不退行。佛答意者，不關佛性有退、
X36n0659_p0706b05║不退，只由志願強弱不同，致退、不退，雖退非失，遲
X36n0659_p0706b06║得名退。初論退行，又為四：一、明十三法；二、明六法；
X36n0659_p0706b07║三、明五法；四、明二法。初十三法，如文。
X36n0659_p0706b08║善男子！菩薩摩訶薩有十三法則便退轉。何等十三？
X36n0659_p0706b09║一者、心不信；二者、不作心；三者、疑心；四者、吝惜身財；
X36n0659_p0706b10║五者、於涅槃中生大怖畏，云何乃令眾生永滅；六者、
X36n0659_p0706b11║心不堪忍；七者、心不調柔；八者、愁惱；九者、不樂；十者、
X36n0659_p0706b12║放逸；十一者、自輕己身；十二者、自見煩惱無能壞者；
X36n0659_p0706b13║十三者、不樂進趣菩提之法。善男子！是名十三法令
X36n0659_p0706b14║諸菩薩退轉菩提。
X36n0659_p0706b15║次六法中。
X36n0659_p0706b16║復有六法壞菩提心。何等為六？一者、吝法，二者、於諸
X36n0659_p0706b17║眾生起不善心，三者、親近惡友，四者、不勤精進，五者、
X36n0659_p0706b18║自大憍慢，六者、營務世業。如是六法則能破壞菩提
X36n0659_p0706b19║之心。善男子！有人得聞諸佛、世尊是人天師，於眾生
X36n0659_p0706b20║中最上無比，勝於聲聞、辟支佛等，法眼明了，見法無
X36n0659_p0706b21║閡，能度眾生於大苦海。聞已，即復發大誓願：如其世
X36n0659_p0706b22║間有如是人，我亦當得。以是因緣，發阿耨多羅三藐
X36n0659_p0706b23║三菩提心。或復為他之所教誨，發菩提心。或聞菩薩
X36n0659_p0706b24║阿僧祇劫修行苦行，然後乃得阿耨多羅三藐三菩
X36n0659_p0706c01║提。聞已思惟：我今不堪如是苦行，云何能得？是故有
X36n0659_p0706c02║退。
X36n0659_p0706c03║有營世務者，出家學道，經營俗法，巨有所妨。言俗
X36n0659_p0706c04║法者，真修之外，皆名為俗。春秋中藏文仲有三不
X36n0659_p0706c05║仁：使妾編蒲席，賣被異邦，彈汝國之大夫失德，與
X36n0659_p0706c06║百姓諍利。俗人尚誡貪，況駈馳耕販，尚應休道，策
X36n0659_p0706c07║使彈呵，何足及言？又句句應論觀慧，文煩不書，得
X36n0659_p0706c08║意自在。夫觀解者，非但執耒運斤，名為俗務；坐馳
X36n0659_p0706c09║五塵六欲，即是世務；又專念空無相願，亦是世務；
X36n0659_p0706c10║又念蒼生塗灰，慈悲慰拔，亦是世務。若能無念念
X36n0659_p0706c11║於無念，非念非無念，一心中覺，方非世務。私謂如
X36n0659_p0706c12║大師釋經，句句之中，依文消竟，即句句觀解，於文
X36n0659_p0706c13║非要。但為法行者，隨語起觀，故處處明之。
X36n0659_p0706c14║善男子！復有五法退菩提心。何等為五？一者、樂在外
X36n0659_p0706c15║道出家，二者、不修大慈之心，三者、好求法師過罪，四
X36n0659_p0706c16║者、常樂處在生死，五者、不喜受持、讀誦、書寫、解說十
X36n0659_p0706c17║二部經；是名五法退菩提心。
X36n0659_p0706c18║復有二法退菩提心。何等為二？一者、貪樂五欲，二者、
X36n0659_p0707a01║不能恭敬尊重三寶。以如是等眾因緣故退菩提心。
X36n0659_p0707a02║云何下，第二、明不退之願。
X36n0659_p0707a03║云何復名不退之心？有人聞佛能度眾生生老病死，
X36n0659_p0707a04║不從師咨，自然修習得阿耨多羅三藐三菩提。若菩
X36n0659_p0707a05║提道是可得者，我當修習必令得之。以是因緣發菩
X36n0659_p0707a06║提心，所作功德若多若少，悉以迴向阿耨多羅三藐
X36n0659_p0707a07║三菩提。作是誓願：願我常得親近諸佛及佛弟子，常
X36n0659_p0707a08║聞深法五情完具，若遇苦難不失是心。復願諸佛及
X36n0659_p0707a09║佛弟子，常於我所生歡喜心具五善根。若諸眾生斫
X36n0659_p0707a10║伐我身，斬截手足頭目支節，當於是人生大慈心深
X36n0659_p0707a11║自喜慶，如是諸人為我增長菩提因緣。若無是者，我
X36n0659_p0707a12║當何緣而得成就阿耨多羅三藐三菩提？復發是願：
X36n0659_p0707a13║莫令我得無根二根女人之身，不繫屬人不遭惡王，
X36n0659_p0707a14║不屬惡王不生惡國。若得好身種姓真正，多饒財寶
X36n0659_p0707a15║不生憍慢，令我常聞十二部經，受持讀誦書寫解說。
X36n0659_p0707a16║若為眾生有所演說，願令受者敬信無疑，常於我所
X36n0659_p0707a17║不生惡心。寧當少聞多解義味，不願多聞於義不了。
X36n0659_p0707a18║願作心師不師於心，身口意業不與惡交，能施一切
X36n0659_p0707a19║眾生安樂，身戒心慧不動如山。為欲受持無上正法，
X36n0659_p0707a20║於身命財不生慳吝，不淨之物不為福業，正命自活
X36n0659_p0707a21║心無邪諂，受恩常念小恩大報。善知世中所有事藝，
X36n0659_p0707a22║善解眾生方俗之言，讀誦書寫十二部經，不生懈怠
X36n0659_p0707a23║嬾墯之心。若諸眾生不樂聽聞，方便引接令彼樂聞，
X36n0659_p0707a24║言常柔耎口不宣惡，不和合眾能令和合，有憂怖者
X36n0659_p0707b01║令離憂怖，饑饉之世令得豐足。疫病之世作大醫王，
X36n0659_p0707b02║病藥所須財寶自在，令疾病者悉得除愈。刀兵之劫
X36n0659_p0707b03║有大力勢，斷其殘害令無遺餘。能斷眾生種種怖畏，
X36n0659_p0707b04║所謂死畏、閉繫打擲、水火王賊、貧窮破戒、惡名惡道，
X36n0659_p0707b05║如是等畏悉當斷之。父母師長深生恭敬，怨憎之中
X36n0659_p0707b06║生大慈心，常修六念、空三昧門、十二因緣、生滅等觀、
X36n0659_p0707b07║出息入息、天行梵行及以聖行、金剛三昧、首楞嚴定。
X36n0659_p0707b08║無三寶處令我自得寂靜之心，若其身心受大苦時，
X36n0659_p0707b09║莫失無上菩提之心，莫以聲聞、辟支佛心而生知足。
X36n0659_p0707b10║無三寶處常在外道法中出家，為破邪見不習其道，
X36n0659_p0707b11║得法自在得心自在，於有為法了了見過，令我怖畏
X36n0659_p0707b12║二乘道果，如惜命者怖畏捨身。為眾生故樂處三惡，
X36n0659_p0707b13║如諸眾生樂忉利天，為一一人於無量劫受地獄苦
X36n0659_p0707b14║心不生悔，見他得利不生嫉心，常生歡喜如自得樂。
X36n0659_p0707b15║若值三寶，當以衣服、飲食、臥具、房舍、醫藥、燈明、華香、
X36n0659_p0707b16║伎樂、旛葢、七寶供養。若受佛戒堅固護持，終不生於
X36n0659_p0707b17║毀犯之想。若聞菩薩難行苦行，其心歡喜不生悔恨，
X36n0659_p0707b18║自識往世宿命之事，終不造作貪瞋癡業，不為果報
X36n0659_p0707b19║而習因緣，於現在樂不生貪著。善男子！若有能發如
X36n0659_p0707b20║是願者，是名菩薩終不退失菩提之心，亦名施主，能
X36n0659_p0707b21║見如來明了佛性，能調眾生度脫生死，善能護持無
X36n0659_p0707b22║上正法，能得具足六波羅蜜。善男子！以是義故，不退
X36n0659_p0707b23║之心不名佛性。
X36n0659_p0707b24║願作心師有二解：一云：只是前後兩心。前心起惡，
X36n0659_p0707c01║後心隨流者，此非心師；前心起惡，後心能止，是則
X36n0659_p0707c02║心師。二解：以假人制心，不隨心作，所作假人，人是
X36n0659_p0707c03║心師。今明太近。上文云：諸佛所師，所謂法也。心緣
X36n0659_p0707c04║於法，法為心師，深淺自在。
X36n0659_p0707c05║善男子！不可以下，第三、雙明退、不退兩人，正酬其
X36n0659_p0707c06║問。有譬有合，如文。
X36n0659_p0707c07║善男子！汝不可以有退心故，言諸眾生無有佛性。譬
X36n0659_p0707c08║如二人俱聞他方有七寶山，山有清泉，其味甘美，有
X36n0659_p0707c09║能到者永斷貧窮，服其水者增壽萬歲，唯路懸遠，險
X36n0659_p0707c10║阻多難。時彼二人俱欲共往，一人莊嚴種種行具，一
X36n0659_p0707c11║則空往無所齎持。相與前進，路逢一人，多齎寶貨，七
X36n0659_p0707c12║珍具足。二人便前問言：仁者！彼土實有七寶山耶？其
X36n0659_p0707c13║人答言：實有不虗。我已獲寶，飲服其水，唯患路險，多
X36n0659_p0707c14║有盜賊、砂礫、棘刺，乏於水草，往者千萬，達者甚少。聞
X36n0659_p0707c15║是事已，一人即悔，尋作是言：路既懸遠，艱難非一，往
X36n0659_p0707c16║者無量，達者無幾，而我云何當能到彼？我今產業粗
X36n0659_p0707c17║自供足，若涉斯路，或失身命，身命不全，長壽安在？一
X36n0659_p0707c18║人復言：有人能過，我亦能過。若得果達，則得如願采
X36n0659_p0707c19║取珍寶，飲服甘水；如其不達，以死為期。是時二人一
X36n0659_p0707c20║則悔退，一則前進到彼山所，多獲財寶，如願服水，多
X36n0659_p0707c21║齎所有，還其所止，奉養父母，供給宗親。時悔還者見
X36n0659_p0707c22║是事已，心復生熱：彼去已還，我何為住？即便莊嚴，涉
X36n0659_p0707c23║路而去。
X36n0659_p0707c24║七寶山者喻大涅槃，甘味之水喻於佛性，其二人者
X36n0659_p0708a01║喻二菩薩初發心者，險惡道者喻於生死，所逢人者
X36n0659_p0708a02║喻佛世尊，有盜賊者喻於四魔，砂礫棘刺喻諸煩惱，
X36n0659_p0708a03║無水草者喻不修習菩提之道，一人還者喻退轉菩
X36n0659_p0708a04║薩，一人往者喻不退轉菩薩。善男子！眾生佛性常住
X36n0659_p0708a05║不變，猶彼險道不可說言人悔還故令道無常，佛性
X36n0659_p0708a06║亦爾。善男子！菩提道中終無退者。善男子！如向悔者
X36n0659_p0708a07║見其先伴獲寶而還，勢力自在，供養父母、給足宗親、
X36n0659_p0708a08║多受安樂，見是事已心中生熱，即復莊嚴復道還去，
X36n0659_p0708a09║不惜身命堪忍眾難，遂便到彼七寶山中，退轉菩薩
X36n0659_p0708a10║亦復如是。善男子！一切眾生定當得成阿耨多羅三
X36n0659_p0708a11║藐三菩提，以是義故，我經中說一切眾生乃至五逆、
X36n0659_p0708a12║犯四重禁及一闡提悉有佛性。
X36n0659_p0708a13║師子吼下，第四、重明不退之行。先問，次答。
X36n0659_p0708a14║師子吼言：世尊！云何菩薩有退、不退？
X36n0659_p0708a15║善男子！若有菩薩修習如來三十二相業因緣者，得
X36n0659_p0708a16║名不退，得名菩薩摩訶薩，名不動轉，名為憐憫一切
X36n0659_p0708a17║眾生，名勝一切聲聞、緣覺，名阿毗䟦致。善男子！若菩
X36n0659_p0708a18║薩摩訶薩持戒不動、施心不移，安住實語如須彌山，
X36n0659_p0708a19║以是業緣得足下平如奩底相。若菩薩摩訶薩於其
X36n0659_p0708a20║父母、和上、師長乃至畜生，以如法財供養供給，以是
X36n0659_p0708a21║業緣得成足下千輻輪相。若菩薩摩訶薩不殺、不盜，
X36n0659_p0708a22║於父母、師長常生歡喜，以是業緣得成三相：一、手指
X36n0659_p0708a23║纖長，二、足跟長，三、其身方直，如是三相同一業緣。若
X36n0659_p0708a24║菩薩摩訶薩修四攝法攝取眾生，以是業緣得網縵
X36n0659_p0708b01║指如白鵞王。若菩薩摩訶薩父母、師長若病苦時，自
X36n0659_p0708b02║手洗拭、捉持、按摩，以是業緣得手足耎。若菩薩摩訶
X36n0659_p0708b03║薩持戒、聞法、慧施無厭，以是業緣得節踝𦟛滿、身毛
X36n0659_p0708b04║上靡。若菩薩摩訶薩專心聽法、演說正教，以是業緣
X36n0659_p0708b05║得鹿王𨄔。若菩薩摩訶薩於諸眾生不生害心，飲食
X36n0659_p0708b06║知足，常樂慧施，瞻病給藥，以是業緣其身圓滿如尼
X36n0659_p0708b07║拘陀樹，立手過膝，頂有肉髻，無見頂相。若菩薩摩訶
X36n0659_p0708b08║薩見怖畏者為作救護，見裸跣者施與衣服，以是業
X36n0659_p0708b09║緣得陰藏相。若菩薩摩訶薩親近智者、遠離愚人、善
X36n0659_p0708b10║喜問答、掃治行路，以是業緣皮膚細耎、身毛右旋。若
X36n0659_p0708b11║菩薩摩訶薩常以衣服、飲食、臥具、醫藥、香華、燈明施
X36n0659_p0708b12║人，以是業緣得身金色常光明曜。若菩薩摩訶薩行
X36n0659_p0708b13║施之時，所珍之物能捨不吝，不觀福田及非福田，以
X36n0659_p0708b14║是業緣得七處滿相。若菩薩摩訶薩布施之時心不
X36n0659_p0708b15║生疑，以是業緣得柔耎聲。若菩薩摩訶薩如法求財
X36n0659_p0708b16║以用布施，以是業緣得缺骨充滿、師子上身、臂肘𦟛
X36n0659_p0708b17║纖。若菩薩摩訶薩遠離兩舌、惡口、恚心，以是業緣得
X36n0659_p0708b18║四十齒白淨齊密。若菩薩摩訶薩於諸眾生修大慈
X36n0659_p0708b19║悲，以是業緣得二牙相。若菩薩摩訶薩常作是願：有
X36n0659_p0708b20║來求者隨意給與。以是業緣得師子頰。若菩薩摩訶
X36n0659_p0708b21║薩隨諸眾生所須飲食悉皆與之，以是業緣得味中
X36n0659_p0708b22║上味。若菩薩摩訶薩自修十善兼以化人，以是業緣
X36n0659_p0708b23║得廣長舌。若菩薩摩訶薩不訟彼短、不謗正法，以是
X36n0659_p0708b24║業緣得梵音聲。若菩薩摩訶薩見諸怨憎生於喜心，
X36n0659_p0708c01║以是業緣得目睫紺色。若菩薩摩訶薩不隱他德稱
X36n0659_p0708c02║揚其善，以是業緣得白毫相。善男子！菩薩摩訶薩修
X36n0659_p0708c03║習如是三十二相業因緣時，則得不退菩提之心。
X36n0659_p0708c04║通論六度，皆是不退之行。今趣舉三十三相業，約
X36n0659_p0708c05║求佛心便。上文明百福成一相，今文或一業成一
X36n0659_p0708c06║相，或多業成多相。此就相似因果為語，一業一相，
X36n0659_p0708c07║多業多相，示因果不差。佛實有四牙，而文但二牙
X36n0659_p0708c08║者，二牙大，二牙白，兩白為一，兩大為一，有言二牙。
X36n0659_p0708c09║又一解：若論牙則有四，若論邊則有二。今明二邊
X36n0659_p0708c10║牙，故言二牙。
X36n0659_p0708c11║善男子！一切眾生下，第三、結歎佛性。
X36n0659_p0708c12║善男子！一切眾生不可思議，諸佛境界、業果、佛性亦
X36n0659_p0708c13║不可思議。何以故？如是四法皆悉是常，以是常故不
X36n0659_p0708c14║可思議。一切眾生煩惱覆障故名為常，斷常煩惱故
X36n0659_p0708c15║名無常。若言一切眾生常者，何故修習八聖道分為
X36n0659_p0708c16║斷眾苦？眾苦若斷則名無常，所受之樂則名為常。是
X36n0659_p0708c17║故，我言一切眾生煩惱覆障不見佛性，以不見故不
X36n0659_p0708c18║得涅槃。
X36n0659_p0708c19║此文具五種佛性：眾生即正因，諸佛境界即果性、
X36n0659_p0708c20║果果性，業果即了因，佛性即境界性。又一解：眾生
X36n0659_p0708c21║是正因，諸佛境界是境界性，業是了因性，果是果
X36n0659_p0708c22║性、果果性，後佛性是總結章耳。又一解：一切眾生
X36n0659_p0708c23║明凡夫，諸佛明聖人，業即是因性、因因性，果即是
X36n0659_p0708c24║果性、果果性，佛性即正因性。下總結四法，即指此
X36n0659_p0709a01║為四。皆稱不可思議者，不可以定相取，即一性是
X36n0659_p0709a02║五性，五性即一性，非一五性而一五性，不縱橫、不
X36n0659_p0709a03║竝別，如是乃名不可思議。若得此意，望上兩番破
X36n0659_p0709a04║義，無性即有性，有性即無性，非有性非無性而有
X36n0659_p0709a05║性而無性，即是非內非外，雖非內外而不失壞，名
X36n0659_p0709a06║諸眾生悉有佛性。若失此意，全非祕藏之宗，文理
X36n0659_p0709a07║抗行焉。釋涅槃文云四法者，眾生、諸佛、境界、業、果，
X36n0659_p0709a08║是為四法。文云眾生煩惱覆障故常者，只詺此為
X36n0659_p0709a09║常，以其煩惱起故是常。又一解云：只眾生中有佛
X36n0659_p0709a10║性之理，是故名常。今謂此解淺近，常義亦不成。眾
X36n0659_p0709a11║生煩惱覆障即是常者，眾生是生死，生死即涅槃，
X36n0659_p0709a12║煩惱即菩提，既言即是，寧不是常？問：果果了因萬
X36n0659_p0709a13║善，如何是常？一解云：解了佛性，故云是常。今謂此
X36n0659_p0709a14║亦不然，皆不可思議。不可思議故常，明文在茲，何
X36n0659_p0709a15║勞餘解？不可思議故常，此是圓義；無常覆障，破無
X36n0659_p0709a16║常已得受樂故，此是別義（云云）。
X36n0659_p0709a17║大般涅槃經卷第二十六
X36n0659_p0709a18║大涅槃經疏卷第十一
X36n0659_p0709a19║日東　天台沙門本純　分會
X36n0659_p0709a20║
X36n0659_p0709a21║南本大般涅槃經會疏卷第二十六