X36n0659_p0709b01║南本大般涅槃經會疏卷第二十七
X36n0659_p0709b02║
X36n0659_p0709b03║涅槃經疏卷第十二
X36n0659_p0709b04║頂法師　撰
X36n0659_p0709b05║天台沙門湛然再治
X36n0659_p0709b06║大般涅槃經師子吼菩薩品之三（卷第二十七）
X36n0659_p0709b07║北涼　天竺三藏　曇無讖　譯
X36n0659_p0709b08║晉　沙門　慧嚴　慧觀
X36n0659_p0709b09║　謝靈運　重治
X36n0659_p0709b10║師子吼品之三
X36n0659_p0709b11║起卷第三、明縛解。眾生雖有佛性，為惑所覆，不能
X36n0659_p0709b12║得見，須修萬行。解生惑盡，佛性理彰，故明縛解。文
X36n0659_p0709b13║有五番問答。初問答中，初問為二：先領旨，唱無
X36n0659_p0709b14║師子吼言：世尊！如佛所說，一切諸法有二種因：一、正
X36n0659_p0709b15║因，二、緣因。以是二因應無縛解。
X36n0659_p0709b16║次是五陰下，生滅為難。若正性不生不滅故無縛
X36n0659_p0709b17║解，緣性念念不住又無縛解，此惑體性即起即滅，
X36n0659_p0709b18║云何此惑能縛眾生？既其無縛即亦無解，有法、有
X36n0659_p0709b19║譬、有合。
X36n0659_p0709b20║是五陰者念念生滅，如其生滅，誰縛誰解？世尊，因此
X36n0659_p0709b21║五陰生後五陰，此陰自滅不至彼陰，雖不至彼能生
X36n0659_p0709b22║彼陰。
X36n0659_p0709b23║如因子生芽，子不至芽，雖不至芽，而能生芽。
X36n0659_p0709b24║眾生亦爾，云何縛解？
X36n0659_p0709c01║答：為二：初、誡許。
X36n0659_p0709c02║善男子！諦聽，諦聽！我當為汝分別解說。
X36n0659_p0709c03║次正答，又二：初明縛，後明解。就初縛為三：一死陰，
X36n0659_p0709c04║二中陰，三生陰。就初死陰中三，有法、譬、合。初法如
X36n0659_p0709c05║文。
X36n0659_p0709c06║善男子，如人捨命受大苦時，宗親圍繞號哭懊惱，其
X36n0659_p0709c07║人惶怖莫知依救，雖有五情無所覺知，支節戰動不
X36n0659_p0709c08║能自持，身體虗冷煗氣欲盡，見先所修善惡報相。
X36n0659_p0709c09║善男子，如日垂沒，山陵堆阜，影現東移，理無西逝。
X36n0659_p0709c10║次譬中云日既西沒，雖殘光東照終不歸東，人命
X36n0659_p0709c11║將盡雖有餘氣終不更生，此陰滅已彼陰續生，此
X36n0659_p0709c12║乃即死明生。
X36n0659_p0709c13║眾生下，合，又二：先正合。
X36n0659_p0709c14║眾生業果亦復如是，此陰滅時，彼陰續生。
X36n0659_p0709c15║次如燈生闇滅，重更引譬。
X36n0659_p0709c16║知燈生闇滅，燈滅闇生。
X36n0659_p0709c17║次如蠟印印泥下，第二、明中陰，又二：先譬、後合。
X36n0659_p0709c18║善男子，如蠟印印泥，印與泥合，印滅文成，而是蠟印
X36n0659_p0710a01║不變在泥。文非泥出，不餘處來，以印因緣而生是文。
X36n0659_p0710a02║蠟譬死陰，泥譬中陰，印滅文成者，譬死陰若滅中
X36n0659_p0710a03║陰即起。文非泥出者，此身非是中陰所出，又非無
X36n0659_p0710a04║因亦不餘來，藉於死陰而得現也。不可求其處所，
X36n0659_p0710a05║但因緣故有。問：亦有不受中陰者不？答：通論皆受。
X36n0659_p0710a06║如大理獄責定行刑，中陰亦爾，覈定善惡惡墜善
X36n0659_p0710a07║昇。若有別從猛利善惡，如五逆者徑墜、十善者逕
X36n0659_p0710a08║昇，攢鉾離手遂到彼方，則不論中陰。
X36n0659_p0710a09║現在陰滅下，第二、合譬。初、正合；次二、眼；三、食。初又
X36n0659_p0710a10║二：初、正合；
X36n0659_p0710a11║現在陰滅，中陰陰生，是現在陰終不變為中陰五陰。
X36n0659_p0710a12║中陰五陰亦非自生，不從餘來，因現陰故生中陰陰。
X36n0659_p0710a13║次舉譬帖合。
X36n0659_p0710a14║如印印泥，印壞文成，名雖無差，而時節各異。
X36n0659_p0710a15║二、料簡二眼三食者。
X36n0659_p0710a16║是故我說中陰五陰，非肉眼見、天眼所見。是中陰中
X36n0659_p0710a17║有三種食：一、思食，二、觸食，三、意食。中陰二種：一、善業
X36n0659_p0710a18║果，二、惡業果。因善業故得善覺觀，因惡業故得惡覺
X36n0659_p0710a19║觀。
X36n0659_p0710a20║目無揣食，既是改報，寧得有飯而揣？既有想陰，則
X36n0659_p0710a21║有思食；有身故，則有觸食；以有意故，則有識食。俱
X36n0659_p0710a22║舍中廣明中陰等，古人有四食章等，於此非要。
X36n0659_p0710a23║父母交會下，第三、明生陰。
X36n0659_p0710a24║父母交會判合之時，隨業因緣向受生處，於母生愛、
X36n0659_p0710b01║於父生瞋，父精出時謂是己有，見已心悅而生歡喜。
X36n0659_p0710b02║以是三種煩惱因緣，中陰陰壞生後五陰，如印印泥
X36n0659_p0710b03║印壞文成。生時諸根有具不具，具者見色則生於貪，
X36n0659_p0710b04║生於貪故則名為愛，狂故生貪是名無明。貪愛無明
X36n0659_p0710b05║二因緣故，所見境界皆悉顛倒，無常見常、無我見我、
X36n0659_p0710b06║無樂見樂、無淨見淨。以四倒故作善惡行，煩惱作業、
X36n0659_p0710b07║業作煩惱，是名繫縛。以是義故名五陰生。
X36n0659_p0710b08║通論六道竝有生陰，且就人道，初明起三煩惱，次
X36n0659_p0710b09║明具四顛倒。所以為縛，不得難言念念滅故，故無
X36n0659_p0710b10║有縛。三煩惱者，一愛、二瞋、三謂己有，此是我見亦
X36n0659_p0710b11║即是癡。
X36n0659_p0710b12║是人若得下，第二、明解。
X36n0659_p0710b13║是人若得親近於佛及佛弟子、諸善知識，便得聞受
X36n0659_p0710b14║十二部經；以聞法故，觀善境界；觀善境界故，得大智
X36n0659_p0710b15║慧；大智慧者，名正知見；得知見故，於生死中而生悔
X36n0659_p0710b16║心；生悔心故，不生歡樂；不生歡樂故，能破貪心；破貪
X36n0659_p0710b17║心故，修八聖道；修八聖道故，得無生死；無生死故，名
X36n0659_p0710b18║得解脫。如火不遇薪，名之為滅；滅生死故，名為滅度。
X36n0659_p0710b19║以是義故，名五陰滅。
X36n0659_p0710b20║又四：初明近聽思行，皆如文。
X36n0659_p0710b21║師子吼言空中無刺下，第二番，先問後答。初問又
X36n0659_p0710b22║二：初、作逆喻，舉空中無刺；
X36n0659_p0710b23║師子吼言：空中無刺，云何言拔？
X36n0659_p0710b24║後舉陰無繫者，云何繫縛？
X36n0659_p0710c01║陰無繫者，云何繫縛？
X36n0659_p0710c02║上德王云：心本無貪，云何貪欲能繫於心？即是此
X36n0659_p0710c03║義。
X36n0659_p0710c04║答：為二，謂法、譬。初法者。
X36n0659_p0710c05║佛言：善男子！以煩惱鎖繫縛五陰，離五陰已無別煩
X36n0659_p0710c06║惱，離煩惱已無別五陰。
X36n0659_p0710c07║就理為論，謂縛故不斷，壞故不常，不斷不常，非縛
X36n0659_p0710c08║非解。若未達此理，即有縛解。
X36n0659_p0710c09║善男子！如柱持屋，離屋無柱、離柱無屋。眾生五陰亦
X36n0659_p0710c10║復如是，有煩惱故，名為繫縛；無煩惱故，名為解脫。善
X36n0659_p0710c11║男子！如拳、合掌、繫縛等三，合、散、生、滅更無別法。眾生
X36n0659_p0710c12║五陰亦復如是，有煩惱故，名為繫縛；無煩惱故，名為
X36n0659_p0710c13║解脫。善男子！如說名色繫縛眾生，名色若滅則無眾
X36n0659_p0710c14║生；離名色已，無別眾生；離眾生已，無別名色；亦名名
X36n0659_p0710c15║色繫縛眾生，亦名眾生繫縛名色。
X36n0659_p0710c16║舉屋舉拳，約掌合時論縛，掌離時論開，本不合時
X36n0659_p0710c17║論不縛不開。繫縛等三，即此意也。縛即論假，脫即
X36n0659_p0710c18║論真，不縛不脫即論中道，乃是三諦相即之相。
X36n0659_p0710c19║師子吼言：如眼下，第三番，先問、次答。
X36n0659_p0710c20║師子吼言：世尊！如眼不自見、指不自觸、刀不自割、受
X36n0659_p0710c21║不自受，云何如來說言名色繫縛名色？何以故？言名
X36n0659_p0710c22║色者即是眾生，言眾生者即是名色。若言名色繫縛
X36n0659_p0710c23║眾生，即是名色繫縛名色。
X36n0659_p0710c24║此問躡前答文作難。前云：名色縛眾生，眾生縛名
X36n0659_p0711a01║色，名色只是眾生，云何自縛？如刀不自割故。後復
X36n0659_p0711a02║難：若其眾生只是名色者，還是名色縛於名色，云
X36n0659_p0711a03║何名色能縛眾生？
X36n0659_p0711a04║答：如文。
X36n0659_p0711a05║佛言：善男子！如二手合時，更無異法而來合也；名之
X36n0659_p0711a06║與色亦復如是。以是義故，我言名色繫縛眾生。若離
X36n0659_p0711a07║名色則得解脫，是故我言眾生解脫。
X36n0659_p0711a08║師子吼言：若有名色是繫縛下，第四番問。答問如
X36n0659_p0711a09║文。
X36n0659_p0711a10║師子吼言：世尊！若有名色是繫縛者，諸阿羅漢未離
X36n0659_p0711a11║名色亦應繫縛。
X36n0659_p0711a12║答中有法、譬、合。初法說中。
X36n0659_p0711a13║善男子！解脫二種：一、子斷，二、果斷。言子斷者，名斷煩
X36n0659_p0711a14║惱。阿羅漢等已斷煩惱，眾結爛壞，是故子結不能繫
X36n0659_p0711a15║縛。未斷果故，名果繫縛。諸阿羅漢不見佛性，以不見
X36n0659_p0711a16║故，不得阿耨多羅三藐三菩提。以是義故，可言果繫，
X36n0659_p0711a17║不得說言名色繫縛。
X36n0659_p0711a18║羅漢子爛故無縛，報在故有縛。而言未見佛性者，
X36n0659_p0711a19║大乘望之，子果俱縛，小乘不爾。
X36n0659_p0711a20║次譬合，如文。
X36n0659_p0711a21║善男子，譬如燃燈，油未盡時，明則不滅；油若盡者，滅
X36n0659_p0711a22║則無疑。
X36n0659_p0711a23║善男子！所言油者，喻諸煩惱；燈，喻眾生。一切眾生煩
X36n0659_p0711a24║惱油故，不入涅槃；若得斷者，則入涅槃。
X36n0659_p0711b01║師子吼言燈之與油下，第五番，亦先問次答。
X36n0659_p0711b02║師子吼言：世尊！燈之與油二性各異，眾生煩惱則不
X36n0659_p0711b03║如是。眾生即是煩惱，煩惱即是眾生；眾生名五陰，五
X36n0659_p0711b04║陰名眾生；五陰名煩惱，煩惱名五陰。云何如來喻之
X36n0659_p0711b05║於燈？
X36n0659_p0711b06║初問意者，佛前言燈喻眾生，油喻煩惱，今難此語
X36n0659_p0711b07║有兩解：一云燈覽眾法，明、油、器等共成一燈，明名
X36n0659_p0711b08║燈明，器名燈器；二云明與油異，正取明為燈，燈是
X36n0659_p0711b09║火性，油是溼性。正取後意為難，燈之與油二性各
X36n0659_p0711b10║異，眾生、煩惱本來不異，云何為喻？
X36n0659_p0711b11║佛答為二：初舉八喻，後合燈喻。八喻為二：初列章。
X36n0659_p0711b12║佛言：善男子！喻有八種：一、順喻，二、逆喻，三、現喻，四、非
X36n0659_p0711b13║喻，五、先喻，六、後喻，七、前後喻，八、徧喻。
X36n0659_p0711b14║次解釋。
X36n0659_p0711b15║云何順喻？如經中說：天降大雨，溝瀆皆滿，溝瀆滿故
X36n0659_p0711b16║小阬滿，小阬滿故大阬滿，大阬滿故小泉滿，小泉滿
X36n0659_p0711b17║故大泉滿，大泉滿故小池滿，小池滿故大池滿，大池
X36n0659_p0711b18║滿故小河滿，小河滿故大河滿，大河滿故大海滿。如
X36n0659_p0711b19║來法雨亦復如是，眾生戒滿，戒滿足故不悔心滿，不
X36n0659_p0711b20║悔心滿故歡喜滿，歡喜滿故遠離滿，遠離滿故安隱
X36n0659_p0711b21║滿，安隱滿故三昧滿，三昧滿故正知見滿，正知見滿
X36n0659_p0711b22║故厭離滿，厭離滿故訶責滿，訶責滿故解脫滿，解脫
X36n0659_p0711b23║滿故涅槃滿。是名順喻。云何逆喻？大海有本所謂大
X36n0659_p0711b24║河，大河有本所謂小河，小河有本所謂大池，大池有
X36n0659_p0711c01║本所謂小池，小池有本所謂大泉，大泉有本所謂小
X36n0659_p0711c02║泉，小泉有本所謂大阬，大阬有本所謂小阬，小阬有
X36n0659_p0711c03║本所謂溝瀆，溝瀆有本所謂大雨。涅槃有本所謂解
X36n0659_p0711c04║脫，解脫有本所謂訶責，訶責有本所謂厭離，厭離有
X36n0659_p0711c05║本所謂正知見，正知見有本所謂三昧，三昧有本所
X36n0659_p0711c06║謂安隱，安隱有本所謂遠離，遠離有本所謂喜心，喜
X36n0659_p0711c07║心有本所謂不悔，不悔有本所謂持戒，持戒有本所
X36n0659_p0711c08║謂法雨。是名逆喻。云何現喻？如經中說：眾生心性猶
X36n0659_p0711c09║若獼猴，獼猴之性捨一取一。眾生心性亦復如是，取
X36n0659_p0711c10║著色聲香味觸法無暫住時。是名現喻。云何非喻？如
X36n0659_p0711c11║我昔告波斯匿王：大王！有親信人從四方來，各作是
X36n0659_p0711c12║言：大王！有四大山從四方來，欲害人民。王若聞者，當
X36n0659_p0711c13║設何計？王言：世尊！設有此來無逃避處，唯當專心持
X36n0659_p0711c14║戒布施。我即讚言：善哉大王！我說四山即是眾生生
X36n0659_p0711c15║老病死，生老病死常來切人。云何大王不修戒施？王
X36n0659_p0711c16║言：世尊！持戒布施得何等果？我言：大王！於人天中多
X36n0659_p0711c17║受快樂。王言：世尊！尼拘陀樹持戒布施，亦於人天受
X36n0659_p0711c18║安樂耶？我言：大王！尼拘陀樹不能持戒修行布施，如
X36n0659_p0711c19║其能者則受無異。是名非喻。云何先喻？我經中說：譬
X36n0659_p0711c20║如有人貪著妙華，采取之時為水所漂。眾生亦爾，貪
X36n0659_p0711c21║著五欲，為生老死之所漂沒。是名先喻。云何後喻？如
X36n0659_p0711c22║法句經說：
X36n0659_p0711c23║莫輕小惡，以為無殃。水渧雖微，漸盈大器。
X36n0659_p0711c24║是名後喻。云何前後喻？譬如芭蕉，生果則死。愚人得
X36n0659_p0712a01║養亦復如是，如騾懷姙，命不久全。云何徧喻？如經中
X36n0659_p0712a02║說：三十三天有波利質多樹，其根入地深五由旬，高
X36n0659_p0712a03║百由旬，枝葉四布五十由旬，葉熟則黃。諸天見已，心
X36n0659_p0712a04║生歡喜：是葉不久必當墮落。其葉既落，復生歡喜：是
X36n0659_p0712a05║枝不久必當變色。枝既變色，復生歡喜：是色不久必
X36n0659_p0712a06║當生皰。見已復喜：是皰不久必當生觜。見已復喜：是
X36n0659_p0712a07║觜不久必當開敷。開敷之時，香氣周徧五十由旬，光
X36n0659_p0712a08║明遠照八十由旬。爾時，諸天夏三月時在下受樂。善
X36n0659_p0712a09║男子！我諸弟子亦復如是。葉色黃者，喻我弟子念欲
X36n0659_p0712a10║出家；其葉落者，喻我弟子剃除鬚髮；其色變者，喻我
X36n0659_p0712a11║弟子白四羯磨受具足戒；初生皰者，喻我弟子發阿
X36n0659_p0712a12║耨多羅三藐三菩提心；觜者，喻於十住菩薩得見佛
X36n0659_p0712a13║性；開敷者，喻於菩薩得阿耨多羅三藐三菩提；香者，
X36n0659_p0712a14║喻於十方無量眾生受持禁戒；光者，喻於如來名號
X36n0659_p0712a15║無礙，周徧十方；夏三月者，喻三三昧；三十三天受快
X36n0659_p0712a16║樂者，喻於諸佛在大涅槃得常、樂、我、淨。是名徧喻。善
X36n0659_p0712a17║男子！凡所引喻不必盡取，或取少分，或取多分，或復
X36n0659_p0712a18║全取。如言如來面如滿月，是名少分。善男子！譬如有
X36n0659_p0712a19║人初不見乳，轉問他言：乳為何類？彼人答言：如水、蜜、
X36n0659_p0712a20║貝。水則溼相，蜜則甜相，貝則色相。雖引三喻，未即乳
X36n0659_p0712a21║實。善男子！我言燈喻喻於眾生亦復如是。善男子！離
X36n0659_p0712a22║水無河。眾生亦爾，離五陰已，無別眾生。善男子！如離
X36n0659_p0712a23║箱、輿、輪、輻、轂、輞，更無別車。眾生亦爾，
X36n0659_p0712a24║從小向大為順喻，從大向小為逆喻。現者，取現事
X36n0659_p0712b01║為現喻，前逆順亦是現事，除逆順邊取餘現事。非
X36n0659_p0712b02║者，都非其類。先者，先喻後合。後者，先法後譬。渧，此
X36n0659_p0712b03║是帝音。滴，此是的音。先後可解，此中應作養音。上
X36n0659_p0712b04║看下為養音，下看上為樣音。徧喻者，盡其始末。
X36n0659_p0712b05║善男子，若欲得合彼燈喻者，諦聽！諦聽！我今當說。炷
X36n0659_p0712b06║者，喻於二十五有；油者，喻愛；明，喻智慧；除破黑闇，喻
X36n0659_p0712b07║破無明；煗，喻聖道。如燈油盡，明𦦨則滅；眾生愛盡，則
X36n0659_p0712b08║見佛性。雖有名色，不能繫縛；雖復處在二十五有，不
X36n0659_p0712b09║為諸有之所污染。
X36n0659_p0712b10║師子吼言眾生五陰下，大段第四、明修道。既其有
X36n0659_p0712b11║縛云何得脫？故論修道而脫其縛。文有四問答：初、
X36n0659_p0712b12║明道可修；二、正明修道；三、修道之用；四、勸修。此四
X36n0659_p0712b13║次第者，諸法雖畢竟空而道可修是故正修，修能
X36n0659_p0712b14║斷惑是故有勸。初番有三問答。
X36n0659_p0712b15║師子吼言：世尊！眾生五陰空無所有，誰有受教修習
X36n0659_p0712b16║道者？
X36n0659_p0712b17║初問：五陰、眾生、人、法皆空，何故有修？
X36n0659_p0712b18║佛言：善男子！一切眾生皆有念心、慧心、發心、勤精進
X36n0659_p0712b19║心、信心、定心，如是等法雖念念生滅，猶故相似、相續
X36n0659_p0712b20║不斷，故名修道。
X36n0659_p0712b21║佛答：諸心念念相續不斷，雖念念滅，煩惱連接，所
X36n0659_p0712b22║以有修。
X36n0659_p0712b23║是故第二更問：心念念滅，何有修道？
X36n0659_p0712b24║師子吼言：世尊！如是等法皆念念滅，是念念滅亦相
X36n0659_p0712c01║似相續，云何修習？
X36n0659_p0712c02║佛言：善男子！如燈雖念念滅，而有光明除破闇冥；念
X36n0659_p0712c03║等諸法亦復如是。善男子！如眾生食雖念念滅，亦令
X36n0659_p0712c04║饑者而得飽滿；譬如上藥雖念念滅，亦能愈病；日、月
X36n0659_p0712c05║光明雖念念滅，亦能增長樹林、草木。
X36n0659_p0712c06║佛答：雖念念滅，得論修道。如燈雖念念滅，而能破
X36n0659_p0712c07║闇。
X36n0659_p0712c08║汝言念念滅下，更復取意解。
X36n0659_p0712c09║善男子！汝言念念滅，云何增長？者，心不斷故，名為增
X36n0659_p0712c10║長。
X36n0659_p0712c11║汝言無增長者，不爾。
X36n0659_p0712c12║復舉六譬，皆明有增長，如文。
X36n0659_p0712c13║善男子，如人誦書，所誦字句，不得一時，前不至中，中
X36n0659_p0712c14║不至後，人之與字，及以心想，俱念念滅，以久修故，而
X36n0659_p0712c15║得通利。善男子，譬如金師，從初習作，至于皓首，雖念
X36n0659_p0712c16║念滅，前不至後，以積習故，所作遂妙，是故得稱善好
X36n0659_p0712c17║金師。讀誦經書，亦復如是。善男子，譬如種子，地亦不
X36n0659_p0712c18║教汝當生芽，以法性故，芽則自生，乃至華亦不教汝
X36n0659_p0712c19║當作果，以法性故，而果自生。眾生修道，亦復如是。善
X36n0659_p0712c20║男子，譬如數法，一不至二，二不至三，雖念念滅，而至
X36n0659_p0712c21║千萬。眾生修道，亦復如是。善男子，如燈念念滅，初滅
X36n0659_p0712c22║之𦦨，不教後𦦨，我滅汝生，當破諸闇。善男子，譬如犢
X36n0659_p0712c23║子，生便求乳，求乳之智，實無人教，雖念念滅，而初饑
X36n0659_p0712c24║後飽。是故當知，不應相似，若相似者，不應異生。眾生
X36n0659_p0713a01║修道，亦復如是，初雖未曾以久修故，則能破壞一切
X36n0659_p0713a02║煩惱。
X36n0659_p0713a03║第三番問。
X36n0659_p0713a04║師子吼言：世尊，如佛所說，須陀洹人得果證已，雖生
X36n0659_p0713a05║惡國猶故持戒，不殺、盜、淫、兩舌、飲酒，須陀洹陰即此
X36n0659_p0713a06║處滅不至惡國；修道亦爾，不至惡國。若相似者，何故
X36n0659_p0713a07║不生淨妙國土？若惡國陰非須陀洹陰，云何而得不
X36n0659_p0713a08║作惡業？
X36n0659_p0713a09║更躡前六譬為難，雖念念滅而能破闇等。修道亦
X36n0659_p0713a10║爾，初雖未圓，久能破惑，師子吼承之更難。如初果
X36n0659_p0713a11║人，善法五陰亦應相似相續生淨國土，那忽至於
X36n0659_p0713a12║惡國生殺羊家？
X36n0659_p0713a13║佛答：雖生惡國不失名者，名謂無漏，無漏恒在。陰
X36n0659_p0713a14║則不爾，善陰惡陰由業所得，非無漏法之所招也，
X36n0659_p0713a15║故佛答不相似。雖生惡國不作惡者，由無漏力持
X36n0659_p0713a16║故。答中先法。
X36n0659_p0713a17║佛言：善男子！須陀洹者雖生惡國，終不失於須陀洹
X36n0659_p0713a18║名，陰不相似。是故，我引犢子為喻：須陀洹人雖生惡
X36n0659_p0713a19║國，以道力故不作惡業。
X36n0659_p0713a20║兼出六譬。
X36n0659_p0713a21║善男子！譬如香山有師子王，是故一切飛鳥、走獸絕
X36n0659_p0713a22║迹此山，無敢近者。有時是王至雪山中，一切鳥、獸猶
X36n0659_p0713a23║故不住。須陀洹人亦復如是，雖不修道，以道力故，不
X36n0659_p0713a24║作諸惡。善男子！譬如有人服食甘露，甘露雖滅，以其
X36n0659_p0713b01║力勢能令是人不生、不死。善男子！如須彌山有上妙
X36n0659_p0713b02║藥名楞伽利，有人服之，雖念念滅，以藥力故，不遇患
X36n0659_p0713b03║苦。善男子！如轉輪王所坐之處，王雖不在，無人敢近。
X36n0659_p0713b04║何以故？王威力故。須陀洹人亦復如是，雖生惡國，不
X36n0659_p0713b05║修習道，以道力故，不作惡業。善男子！須陀洹陰於此
X36n0659_p0713b06║而滅，雖生異陰，猶故不失須陀洹陰。善男子！譬如眾
X36n0659_p0713b07║生為果實故，於種子中多伇作業、糞治、溉灌，未得果
X36n0659_p0713b08║實而子復滅，亦得名為因子得果。須陀洹陰亦復如
X36n0659_p0713b09║是。善男子！譬如有人資產巨富，唯有一子，先已終沒。
X36n0659_p0713b10║其子有子復在他土，其人忽然奄便終沒。孫聞是已，
X36n0659_p0713b11║還收產業，雖知財貨非其所作，然其收取無遮護者。
X36n0659_p0713b12║何以故？以性一故。須陀洹陰亦復如是。
X36n0659_p0713b13║香山譬初身，師子譬見諦無漏，雪山譬惡五陰，飛
X36n0659_p0713b14║鳥走獸譬諸惡法。又香山譬善陰，雪山譬惡陰，雪
X36n0659_p0713b15║山鳥獸竝不敢住，譬在善惡兩國之中皆不生惡
X36n0659_p0713b16║法。此關習報兩因之義，習因種類相似常生終不
X36n0659_p0713b17║為惡，報因牽於異類之果故生惡國。有人譬須陀
X36n0659_p0713b18║洹身，資產巨富譬見諦無漏斷惑之功。唯有一子
X36n0659_p0713b19║者，四果中之初果也。又見思兩道中唯是見道，故
X36n0659_p0713b20║言一子。先已終亡者，見諦無漏而不現前。出觀則
X36n0659_p0713b21║無其子等者，思惟無漏因見諦生，故言其子。有子
X36n0659_p0713b22║復在他土者，思惟無漏望於見諦名為他土。奄便
X36n0659_p0713b23║終亡者，須陀洹人七生終沒。孫聞是已還收產業
X36n0659_p0713b24║者，思惟道中還承接前見諦之功。雖知財貨非其
X36n0659_p0713c01║所有者，見諦無漏非思惟中無漏所有。無遮護者
X36n0659_p0713c02║者，見思雖別同一無漏，
X36n0659_p0713c03║師子吼言如佛說偈下，第二、正明修道。又二：初明
X36n0659_p0713c04║修道，次明修道因緣。初又二：先釋，次論義。初舉偈
X36n0659_p0713c05║問者，上兩句修道，下兩句得果，能修三品不退得
X36n0659_p0713c06║果，三品是因，近大涅槃是果。初牒偈問。
X36n0659_p0713c07║師子吼菩薩白佛言：世尊！如佛所說偈：
X36n0659_p0713c08║比丘若修習，戒定及智慧，當知是不退。
X36n0659_p0713c09║親近大涅槃。
X36n0659_p0713c10║次一一請答。
X36n0659_p0713c11║世尊！云何修戒？云何修定？云何修慧？
X36n0659_p0713c12║答中三番解釋：初番真偽對辨，次番偏為破惡，後
X36n0659_p0713c13║番偏為生善。就真偽為二：先偽，次真。
X36n0659_p0713c14║佛言：善男子！若有人受持禁戒，但為自利人天受樂，
X36n0659_p0713c15║不為度脫一切眾生，不為護持無上正法，但為利養
X36n0659_p0713c16║畏三惡道，為命、色、力、安、無閡辯，畏懼王法惡名穢稱
X36n0659_p0713c17║為世事業，如是護戒則不得名修習戒也。
X36n0659_p0713c18║初偽為三品：下下一向不能持戒，下中畏於惡道
X36n0659_p0713c19║之苦是故持戒，下上為度眾生苦惱是故持戒。此
X36n0659_p0713c20║三竝偽，今取此人尚不可得。
X36n0659_p0713c21║次真者。
X36n0659_p0713c22║善男子！云何名為真修習戒？受持戒時，若為度脫一
X36n0659_p0713c23║切眾生、為護正法，度未度故、解未解故、歸未歸故、未
X36n0659_p0713c24║入涅槃令得入故，如是修時，不見戒、不見戒相、不見
X36n0659_p0714a01║持者、不見果報、不觀毀犯。善男子！若能如是，是則名
X36n0659_p0714a02║為修習戒也。
X36n0659_p0714a03║知諸法空而能持戒，為諸眾生而求佛果；果不可
X36n0659_p0714a04║得，眾生尚無，況有佛果！名真持戒。
X36n0659_p0714a05║云何復名修習三昧？修三昧時，為自度脫、為於利養、
X36n0659_p0714a06║不為眾生、不為護法、為見貪欲穢食等過、男女等根、
X36n0659_p0714a07║九孔不淨、𩰖訟打刺、互相殺害，若為此事修三昧者，
X36n0659_p0714a08║是則不名修習三昧。
X36n0659_p0714a09║善男子！云何復名真修三昧？若為眾生修習三昧、於
X36n0659_p0714a10║眾生中得平等心、為令眾生得不退法、為令眾生得
X36n0659_p0714a11║聖心故、為令眾生得大乘故、為欲護持無上法故、為
X36n0659_p0714a12║令眾生不退菩提故、為令眾生得首楞嚴故、為令眾
X36n0659_p0714a13║生得金剛三昧故、為令眾生得陀羅尼故、為令眾生
X36n0659_p0714a14║得四無閡故、為令眾生見佛性故，作是行時，不見三
X36n0659_p0714a15║昧、不見三昧相、不見修者、不見果報。善男子！若能如
X36n0659_p0714a16║是，是則名為修習三昧。
X36n0659_p0714a17║云何復名修於智慧？若有修者作是思惟：我若修習
X36n0659_p0714a18║如是智慧，則得解脫度三惡道。誰能利益一切眾生？
X36n0659_p0714a19║誰能度人於生死道？佛出世難如優曇華，我今能斷
X36n0659_p0714a20║諸煩惱結，必得解脫果。是故我當勤修智慧，速斷煩
X36n0659_p0714a21║惱，早得度脫。如是修者，不得名為修習智慧。
X36n0659_p0714a22║云何名為真修習智？智者若觀生、老、死苦，一切眾生
X36n0659_p0714a23║無明所覆，不知修習無上正道，願我此身悉代眾生
X36n0659_p0714a24║受大苦惱。眾生所有貧窮、下賤、破戒之心、貪、瞋、癡業，
X36n0659_p0714b01║願皆悉來集于我身。願諸眾生不生貪取，不為名色
X36n0659_p0714b02║之所繫縛。願諸眾生早度生死，令我一身處之不厭。
X36n0659_p0714b03║願令一切皆得阿耨多羅三藐三菩提。如是修時，不
X36n0659_p0714b04║見智慧、不見智慧相、不見修者、不見果報，是則名為
X36n0659_p0714b05║修習智慧。善男子！修習如是戒、定、智慧，是名菩薩；不
X36n0659_p0714b06║能如是修戒、定、慧，是名聲聞。
X36n0659_p0714b07║次能破十六惡律儀者，此就滅惡更釋三品。
X36n0659_p0714b08║善男子！云何復名修習於戒？若能破壞一切眾生十
X36n0659_p0714b09║六惡律儀。何等十六？一者、為利養食羔羊，肥已轉賣；
X36n0659_p0714b10║二者、為利，買已屠殺；三者、為利養食豬豚，肥已轉賣；
X36n0659_p0714b11║四者、為利，買已屠殺；五者、為利養食牛犢，肥已轉賣；
X36n0659_p0714b12║六者、為利，買已屠殺；七者、為利養雞令肥，肥已轉賣；
X36n0659_p0714b13║八者、為利，買已屠殺；九者、釣魚；十者、獵師；十一、劫奪；
X36n0659_p0714b14║十二、魁膾；十三、網捕飛鳥；十四、兩舌；十五、獄卒；十六、
X36n0659_p0714b15║呪龍。能為眾生永斷如是十六惡業，是名修戒。云何
X36n0659_p0714b16║修定？能斷一切世間三昧，所謂無身三昧，能令眾生
X36n0659_p0714b17║生顛倒心，謂是涅槃。又，無邊心三昧、淨聚三昧、世邊
X36n0659_p0714b18║三昧、世斷三昧、世性三昧、世丈夫三昧、非想非非想
X36n0659_p0714b19║三昧，如是等定能令眾生生顛倒心，謂是涅槃。若能
X36n0659_p0714b20║永斷如是三昧，是則名為修習三昧。云何復名修習
X36n0659_p0714b21║智慧？能破世間所有惡見。一切眾生悉有惡見，所謂
X36n0659_p0714b22║色即是我、亦是我所，色中有我、我中有色，乃至識亦
X36n0659_p0714b23║如是；色即是我、色滅我存，色即是我、色滅我滅。復有
X36n0659_p0714b24║人言：作者名我、受者名色。復有人言：作者名色、受者
X36n0659_p0714c01║名我。復有人言：無作、無受，自生、自滅，悉非因緣。復有
X36n0659_p0714c02║人言：無作、無受，悉是自在之所造作。復有人言：無有
X36n0659_p0714c03║作者、無有受者，一切悉是時節所作。復有人言：作者、
X36n0659_p0714c04║受者悉無所有，地等五大名為眾生。善男子！若能破
X36n0659_p0714c05║壞一切眾生如是惡見，是則名為修習智慧。
X36n0659_p0714c06║魁膾者，舊云是販魚肉典軍之人，又云是行杖者。
X36n0659_p0714c07║無身三昧者，空定滅色，故言無身。無邊心者，即識
X36n0659_p0714c08║處定。淨聚者，即不用處。世邊者，非想，此定能知八
X36n0659_p0714c09║萬劫，以此為邊。又非想在三界表，故言世邊。世斷
X36n0659_p0714c10║者，八萬劫外既不能知，便謂為斷。世性者，即是冥
X36n0659_p0714c11║初，是世之本性。世丈夫者，以此定力能見劫初。水
X36n0659_p0714c12║中丈夫，即韋紐天。非想非非想者，即是存亡觀為
X36n0659_p0714c13║定體。
X36n0659_p0714c14║修習戒者為身寂靜下，第三、就生善釋三品。
X36n0659_p0714c15║善男子！修習戒者，為身寂靜；修習三昧，為心寂靜；修
X36n0659_p0714c16║習智慧，為壞疑心；壞疑心者，為修習道；修習道者，為
X36n0659_p0714c17║見佛性；見佛性者，為得阿耨多羅三藐三菩提故；得
X36n0659_p0714c18║阿耨多羅三藐三菩提者，為得無上大涅槃故；得大
X36n0659_p0714c19║涅槃者，為斷眾生一切生死、一切煩惱、一切諸有、一
X36n0659_p0714c20║切諸界、一切諸諦故；斷於生死乃至斷諦，為得常、樂、
X36n0659_p0714c21║我、淨法故。
X36n0659_p0714c22║諸有者，即是三有、二十五有。諸界者，即是三界及
X36n0659_p0714c23║十八界等。諸諦者，即二十五諦及以六諦。
X36n0659_p0714c24║師子吼言不生不滅下，第二、論義。因前修道故見
X36n0659_p0715a01║佛性得菩提涅槃，今難涅槃及與佛性，凡七番問
X36n0659_p0715a02║答：初三番難涅槃，次四番難佛性。
X36n0659_p0715a03║師子吼言：世尊！如佛所說，若不生滅名大涅槃，生亦
X36n0659_p0715a04║如是。不生不滅，何故不得名為涅槃？
X36n0659_p0715a05║初云：若不生滅為涅槃者，只凡夫人亦不生滅，應
X36n0659_p0715a06║是涅槃。凡人一期從生至老不更生故，故名不生；
X36n0659_p0715a07║而復未滅，亦是不滅。此不生滅是涅槃不？又云：若
X36n0659_p0715a08║以三相中生相為難，只此一念生已生故，故是不
X36n0659_p0715a09║生；復未滅故，故是不滅。是涅槃不？
X36n0659_p0715a10║善男子！如是，如是，如汝所言。是生雖復不生不滅，而
X36n0659_p0715a11║有始終。
X36n0659_p0715a12║答中先印，述之後解。既非涅槃為始終故，亦須更
X36n0659_p0715a13║通上之兩解成始終義。初生為始，命盡為終。一念
X36n0659_p0715a14║三相，生相亦爾。初起為始，念滅為終。
X36n0659_p0715a15║世尊下，第二難。
X36n0659_p0715a16║世尊！是生死法亦無始終，若無始終則名為常，常即
X36n0659_p0715a17║涅槃，何故不名生死為涅槃耶？
X36n0659_p0715a18║明生死法亦無始終，十二因緣輪轉不住，何有始
X36n0659_p0715a19║終？
X36n0659_p0715a20║善男子！是生死法悉有因果。有因果故，不得名之為
X36n0659_p0715a21║涅槃也。何以故？涅槃之體無因果故。
X36n0659_p0715a22║佛答者，生死之法有因有果，十二因緣輪轉不住，
X36n0659_p0715a23║過去二因、現在五果，故非涅槃。
X36n0659_p0715a24║第三番難
X36n0659_p0715b01║師子吼言：世尊！夫涅槃者，亦有因果。如佛所說：
X36n0659_p0715b02║從因故生天，從因墮惡道，從因故涅槃。
X36n0659_p0715b03║是故皆有因。
X36n0659_p0715b04║如佛往昔告諸比丘：我今當說沙門道果。言沙門者，
X36n0659_p0715b05║謂能具修戒、定、智慧；道者，謂八聖道；沙門果者，所謂
X36n0659_p0715b06║涅槃。世尊，涅槃如是，豈非果耶？云何說言涅槃之體
X36n0659_p0715b07║無因無果？
X36n0659_p0715b08║明涅槃之中亦有因果，戒定慧等能得涅槃，豈非
X36n0659_p0715b09║因果？
X36n0659_p0715b10║善男子！我所宣說涅槃因者，所謂佛性。佛性之性不
X36n0659_p0715b11║生涅槃，是故我言涅槃無因。能破煩惱故名大果，不
X36n0659_p0715b12║從道生故名無果，是故涅槃無因無果。
X36n0659_p0715b13║佛答：涅槃有因而非果，又復是果而非所得，又佛
X36n0659_p0715b14║性為涅槃因，復不能生涅槃之果（云云）。
X36n0659_p0715b15║第二、有四番問答，論佛性義。初番就共有、不共有
X36n0659_p0715b16║為難，先標兩章門，後釋如文。
X36n0659_p0715b17║師子吼言：世尊！眾生佛性為悉共有？為各各有？
X36n0659_p0715b18║若共有者，一人得阿耨多羅三藐三菩提時，一切眾
X36n0659_p0715b19║生亦應同得。世尊！如二十人同有一怨，若一人能除，
X36n0659_p0715b20║餘十九人皆亦同除。佛性若爾，一人得時餘亦應得。
X36n0659_p0715b21║若各各有則是無常。何以故？可算數故。然佛所說眾
X36n0659_p0715b22║生佛性不一不二，若各各有，不應說言諸佛平等，亦
X36n0659_p0715b23║不應說佛性如空。
X36n0659_p0715b24║佛答又二：先法，次譬。
X36n0659_p0715c01║佛言：善男子！眾生佛性不一不二，諸佛平等猶如虗
X36n0659_p0715c02║空，一切眾生同共有之。若有能修八聖道者，當知是
X36n0659_p0715c03║人則得明見。
X36n0659_p0715c04║初法中言不一不二，不一故非共，不二故非各。雖
X36n0659_p0715c05║爾，終是一切眾生同共有之。地人云：一切眾生同
X36n0659_p0715c06║黎耶識法界體性。若爾，一人得時，應多人得。成論
X36n0659_p0715c07║師云：眾生各有佛性，但成佛時，權智齊等，同一法
X36n0659_p0715c08║身。力、無畏等，亦復如是。若爾，佛性可數，即是無常。
X36n0659_p0715c09║正當此難。然佛性平等，非一非二，非共非各。亦如
X36n0659_p0715c10║今之持戒修行之人，不可一，不可異。人人各修，豈
X36n0659_p0715c11║得是一？我解彼解，彼解我解，是故不異。又如五種
X36n0659_p0715c12║佛性，竝不一異。眾生等有，豈可異？五種不同，豈可
X36n0659_p0715c13║一（云云）？問：眾生於五佛性中，為具幾許？答：盡有盡
X36n0659_p0715c14║無。眾生無觀智之了，則不能發境。發境之智既無，
X36n0659_p0715c15║亦無觀境。因既無因，寧別得果及以果？果既無因，
X36n0659_p0715c16║果云何非因非果？盡有者，必當得故，從緣現故，故
X36n0659_p0715c17║言盡有。今時雖無，必當有之。
X36n0659_p0715c18║次譬如文。
X36n0659_p0715c19║善男子！雪山有草名曰忍辱，牛若食之則成醍醐，眾
X36n0659_p0715c20║生佛性亦復如是。
X36n0659_p0715c21║第二番，難忍辱草譬。
X36n0659_p0715c22║師子吼言：如佛所說：忍辱草者，一耶？多耶？如其一者，
X36n0659_p0715c23║牛食則盡；如其多者，云何而言眾生佛性亦如是耶？
X36n0659_p0715c24║如佛所說：若有修習八聖道者，則見佛性。是義不然。
X36n0659_p0716a01║何以故？道若一者，如忍辱草則應有盡；如其有盡，一
X36n0659_p0716a02║人修已，餘則無分。道若多者，云何得言具足修習，亦
X36n0659_p0716a03║不得名薩婆若智？
X36n0659_p0716a04║若一者，一人修已，餘人亦得。
X36n0659_p0716a05║佛言：善男子！如平坦路，一切眾生悉於中行，無障礙
X36n0659_p0716a06║者。中路有樹，其蔭清涼，行人在下憩駕止息。然其樹
X36n0659_p0716a07║蔭常住不異，亦不消壞，無持去者。路喻聖道，蔭喻佛
X36n0659_p0716a08║性。善男子！譬如大城唯有一門，雖有多人經由入出，
X36n0659_p0716a09║都無有能作障閡者，亦復無人破壞、毀落而齎持去。
X36n0659_p0716a10║善男子！譬如橋梁，行人所由，亦無有人遮止、障礙、毀
X36n0659_p0716a11║壞、持去。善男子！譬如良醫，徧療眾病，亦無有能遮止
X36n0659_p0716a12║是醫，治此捨彼。聖道佛性亦復如是。
X36n0659_p0716a13║佛答：佛性是一，隨多人修，各各得之，不相妨礙。
X36n0659_p0716a14║第三番問。
X36n0659_p0716a15║師子吼言：世尊！所引諸喻義不如是。何以故？先者在
X36n0659_p0716a16║路，於後則妨，云何而言無有障礙？餘亦皆爾。聖道佛
X36n0659_p0716a17║性若如是者，一人修時應妨餘者。
X36n0659_p0716a18║如多人在路，於後為妨；佛性亦爾，前人修時亦妨
X36n0659_p0716a19║後者。
X36n0659_p0716a20║佛言：善男子！如汝所說，義不相應。我所喻道是少分
X36n0659_p0716a21║喻，非一切也。善男子！世間道者則有障礙、此彼之異，
X36n0659_p0716a22║無有平等。無漏道者則不如是，能令眾生無有障礙、
X36n0659_p0716a23║平等無二、無有方處、此彼之異。如是正道能為一切
X36n0659_p0716a24║眾生佛性而作了因、不作生因，猶如明燈照了於物。
X36n0659_p0716b01║善男子！一切眾生皆同無明因緣於行，不可說言一
X36n0659_p0716b02║人無明因緣行已，其餘應無。一切眾生悉有無明因
X36n0659_p0716b03║緣於行，是故說言十二因緣一切平等。眾生所修無
X36n0659_p0716b04║漏正道亦復如是，等斷眾生煩惱、四生、諸界有道，以
X36n0659_p0716b05║是義故，名為平等。其有證者，彼此知見無有障礙，是
X36n0659_p0716b06║故得名薩婆若智。
X36n0659_p0716b07║佛答者，如路、橋、醫竝是少分，聖道之路則不如是，
X36n0659_p0716b08║橋等亦然。
X36n0659_p0716b09║第四難
X36n0659_p0716b10║師子吼言：一切眾生身不一種，或有天身，或有人身，
X36n0659_p0716b11║畜生、餓鬼、地獄之身，如是多身差別非一，云何而言
X36n0659_p0716b12║佛性為一？
X36n0659_p0716b13║天人六道其相非一，云何共有一佛性耶？
X36n0659_p0716b14║佛言：善男子！譬如有人置毒乳中，乃至醍醐皆悉有
X36n0659_p0716b15║毒。乳不名酪，酪不名乳，乃至醍醐亦復如是。名字雖
X36n0659_p0716b16║變，毒性不失，徧五味中皆悉如是。若服醍醐亦能殺
X36n0659_p0716b17║人，實不置毒於醍醐中。眾生佛性亦復如是，雖處五
X36n0659_p0716b18║道受別異身，而是佛性常一無變。
X36n0659_p0716b19║佛答：置毒乳中，隨其五味，毒能徧殺。佛性亦爾，徧
X36n0659_p0716b20║一切處（云云）。
X36n0659_p0716b21║十六、大國下，第二、明修道因緣。又二：初、明道緣；二、
X36n0659_p0716b22║明道因。初道緣又三：一、處緣；二、時緣；三、人緣。非處、
X36n0659_p0716b23║非時、非善知識皆不能得，故云待處、待時、待伴。就
X36n0659_p0716b24║處又二：先、城處；二、樹處。城處又二：先問，次答。
X36n0659_p0716c01║師子吼言：世尊，十六大國有六大城，所謂舍婆提城、
X36n0659_p0716c02║婆枳多城、瞻婆城、毗舍離城、波羅柰城、王舍城。如是
X36n0659_p0716c03║六城世中最大，何故如來捨之，在此邊地弊惡極陋
X36n0659_p0716c04║隘小拘尸城入般涅槃？
X36n0659_p0716c05║問意言：十六大國有六大城，如來何故在此小城？
X36n0659_p0716c06║答為二：先呵，次正釋。初呵問者。
X36n0659_p0716c07║善男子！汝不應言：拘尸城邊地弊惡、最陋、隘小。應言：
X36n0659_p0716c08║是城微妙功德之所莊嚴。何以故？諸佛、菩薩所行處
X36n0659_p0716c09║故。善男子！如賤人舍，王若過者，則應讚歎：是舍嚴麗，
X36n0659_p0716c10║福德成就，乃令大王回駕臨顧。善男子！如人重病服
X36n0659_p0716c11║穢弊藥，服已病愈，即應歡喜讚歎：是藥最上、最妙，能
X36n0659_p0716c12║愈我病。善男子！如人乘船在大海中，其船卒壞，無所
X36n0659_p0716c13║依倚，因倚死尸得到彼岸。到彼岸已，應大歡喜讚歎：
X36n0659_p0716c14║是尸我賴相遇而得安隱。拘尸城亦復如是，乃是諸
X36n0659_p0716c15║佛、菩薩行處，云何而言邊地弊惡、隘陋、小城？
X36n0659_p0716c16║佛所居處不應言小，舉三譬況。如來世尊是人中
X36n0659_p0716c17║之尊，居止之處其處則尊，君子所居何陋之有？
X36n0659_p0716c18║我念往昔下，第二、正釋，又二：一、報地恩；二、驅邪黨。
X36n0659_p0716c19║初、報恩，又三：一、報發心；二、報四無量；三、報弘誓。如
X36n0659_p0716c20║文。
X36n0659_p0716c21║善男子！我念往昔過恒沙劫，劫名善覺。時有聖王姓
X36n0659_p0716c22║憍尸迦，七寶成就，千子具足。其王始初造立此城，周
X36n0659_p0716c23║帀縱廣十二由旬，七寶莊嚴。土多有河，其水清淨，柔
X36n0659_p0716c24║耎甘美，所謂尼連禪河、伊羅䟦提河、凞連禪河、伊搜
X36n0659_p0717a01║末搥河、毗婆舍耶河，如是等河其數五百。河此彼岸，
X36n0659_p0717a02║樹木繁茂，華果鮮潔。爾時，人民壽命無量。時輪輪聖
X36n0659_p0717a03║王過百秊已，作是唱言：如佛所說，一切諸法皆悉無
X36n0659_p0717a04║常。若能修習十善法者，能斷如是無常大苦。人民聞
X36n0659_p0717a05║已，咸共奉修十善之法。我於爾時聞佛名號，受持十
X36n0659_p0717a06║善，思惟修習，初發阿耨多羅三藐三菩提心。發是心
X36n0659_p0717a07║已，復以是法轉教無量無邊眾生，言一切法無常、變
X36n0659_p0717a08║壞。是故，我今續於此處亦說諸法無常、變壞，唯說佛
X36n0659_p0717a09║身是常住法。我憶往昔所行因緣，是故今來在此涅
X36n0659_p0717a10║槃，亦欲酬報此地往恩。以是義故，我經中說：我眷屬
X36n0659_p0717a11║者，受恩能報。
X36n0659_p0717a12║復次，善男子！往昔眾生壽無量時，爾時此城名拘舍
X36n0659_p0717a13║䟦提，周帀縱廣五十由旬。時閻浮提居民鄰接，雞飛
X36n0659_p0717a14║相及。有轉輪王名曰善見，七寶成就，千子具足，王四
X36n0659_p0717a15║天下。第一太子思惟正法，得辟支佛。時轉輪王見其
X36n0659_p0717a16║太子成辟支佛，威儀詳序，神通希有。見是事已，即捨
X36n0659_p0717a17║王位，如棄涕唾，出家在此娑羅樹閒，八萬歲中修習
X36n0659_p0717a18║慈心，悲、喜、捨心各八萬歲。善男子！欲知爾時善見聖
X36n0659_p0717a19║王，則我身是。是故，我今常樂遊止如是四法。是四法
X36n0659_p0717a20║者，名為三昧。以是義故，如來之身常、樂、我、淨。善男子！
X36n0659_p0717a21║以是因緣，今來在此拘尸城娑羅樹間三昧正受。
X36n0659_p0717a22║善男子，我念往昔過無量劫，此城爾時名迦毗羅衛，
X36n0659_p0717a23║其城有王名曰白淨，其王夫人名曰摩耶，王有一子
X36n0659_p0717a24║名悉達多。爾時，王子不由師教，自然思惟得阿耨多
X36n0659_p0717b01║羅三藐三菩提。有二弟子，一名舍利弗，二名大目楗
X36n0659_p0717b02║連，給侍弟子名曰阿難。爾時，世尊在雙樹間演說如
X36n0659_p0717b03║是大涅槃經。我時在會得預斯事，聞諸眾生悉有佛
X36n0659_p0717b04║性，聞是事已，即於菩提得不退轉，尋自發願：願未來
X36n0659_p0717b05║世成佛之時，父母、國土、名字、弟子、侍使之人、說法教
X36n0659_p0717b06║化，如今世尊等無有異。以是因緣，今來在此敷揚演
X36n0659_p0717b07║說大涅槃經。
X36n0659_p0717b08║次驅邪黨，又二：初徧六大城；後明至此降伏既了，
X36n0659_p0717b09║邪窮正盡，即寂滅涅槃。六城為六：初即至王城；
X36n0659_p0717b10║善男子！我初出家未得阿耨多羅三藐三菩提時，頻
X36n0659_p0717b11║婆娑羅王遣使而言：悉達太子若為聖王，我當臣屬；
X36n0659_p0717b12║若不樂家得阿耨多羅三藐三菩提者，願先來至此
X36n0659_p0717b13║王舍城說法度人，受我供養。我時默然，已受彼請。善
X36n0659_p0717b14║男子！我初得阿耨多羅三藐三菩提已，向竭闍國。時
X36n0659_p0717b15║伊連禪河有婆羅門姓迦葉氏，與五百弟子在彼河
X36n0659_p0717b16║側求無上道，我為是人故往說法。迦葉言：瞿曇！我今
X36n0659_p0717b17║秊邁，已百二十摩伽陀國所有人民及其大王頻婆
X36n0659_p0717b18║娑羅，咸謂我已證羅漢果。我今若當在於汝前聽受
X36n0659_p0717b19║法者，一切人民或生倒心：大德迦葉非羅漢耶？幸願
X36n0659_p0717b20║瞿曇速往餘處。若此人民定知瞿曇功德勝我，我等
X36n0659_p0717b21║無由復得供養。我時答言：迦葉！汝若於我不生殷重
X36n0659_p0717b22║大瞋恨者，見容一宿，明當早去。迦葉言：瞿曇！我心無
X36n0659_p0717b23║他，深相愛重，但我住處有一毒龍，其性暴惡，恐相危
X36n0659_p0717b24║害。我言：迦葉！毒中之毒不過三毒，我今已斷。世間之
X36n0659_p0717c01║毒，我所不畏。迦葉復言：苟能不畏，善哉聽住。善男子！
X36n0659_p0717c02║我於爾時故為迦葉現十八變，如經中說。爾時迦葉
X36n0659_p0717c03║及其眷屬五百等輩，見聞是已，證羅漢果。是時迦葉
X36n0659_p0717c04║復有二弟：一名、伽耶迦葉，二名、那提迦葉。師徒眷屬
X36n0659_p0717c05║復有五百，亦皆證得阿羅漢果。是王舍城六師之徒
X36n0659_p0717c06║聞是事已，即於我所生大惡心。我時赴信，受彼王請，
X36n0659_p0717c07║詣王舍城。未至中路，王與無量百千之眾悉來奉迎，
X36n0659_p0717c08║我為說法。時聞法已，欲界諸天八萬六千發阿耨多
X36n0659_p0717c09║羅三藐三菩提心，頻婆娑羅王所將營從十二萬人
X36n0659_p0717c10║得須陀洹果，無量眾生成就忍心。既入城已，度舍利
X36n0659_p0717c11║弗、大目楗連及其眷屬二百五十，令捨本心，出家學
X36n0659_p0717c12║道。我即住彼，受王供養。外道六師相與集聚，詣舍衛
X36n0659_p0717c13║城。
X36n0659_p0717c14║然外道潰亂，誘引眾生令墮三惡，故須來此而驅
X36n0659_p0717c15║遣之。又國主有請，佛不違言，故往王城。外道自知
X36n0659_p0717c16║其術淺薄，仍奔舍衛，佛因化三迦葉及通慧二人。
X36n0659_p0717c17║時彼城中有一長者下，是第二、往舍衛逐外道。就
X36n0659_p0717c18║文為二：一、明往之緣起；二、共試神力正論往彼。
X36n0659_p0717c19║時彼城中有一長者，名須達多，為兒聘婦詣王舍城。
X36n0659_p0717c20║既達彼城，寄止長者珊檀那舍。時此長者中夜而起，
X36n0659_p0717c21║告諸眷屬：仁等可起，速共莊嚴埽治宅舍辦具肴饍。
X36n0659_p0717c22║須達聞已尋自思惟：將無欲請摩伽王耶？為有婚姻
X36n0659_p0717c23║歡樂會乎？思惟是已尋前問言：大王！欲請摩伽陀王
X36n0659_p0717c24║頻婆娑羅耶？為有婚姻歡樂會乎？怱務不安乃如是
X36n0659_p0718a01║耶？長者答言：不也。居士！我明請佛無上法王。須達長
X36n0659_p0718a02║者初聞佛名身毛皆豎，尋復問言：何等名佛？長者答
X36n0659_p0718a03║言：汝不聞耶？迦毗羅城有釋種子，字悉達多，姓瞿曇
X36n0659_p0718a04║氏，父名白淨。其生未久，相師占之，定當得作轉輪聖
X36n0659_p0718a05║王，如菴羅果已在手中。心不願樂捨之出家，無師自
X36n0659_p0718a06║覺得阿耨多羅三藐三菩提，貪恚癡盡常住無變，不
X36n0659_p0718a07║生不滅無有憂畏，於諸眾生其心平等，猶如父母等
X36n0659_p0718a08║視一子，所有身心眾中最，雖勝一切而無憍慢，塗割
X36n0659_p0718a09║二事其心無二，智慧通達於法無閡，具足十力、四無
X36n0659_p0718a10║所畏、五智三昧、大慈大悲及三念處，故號為佛。明受
X36n0659_p0718a11║我請，是故怱怱未暇相瞻。須達多言：善哉大士！所言
X36n0659_p0718a12║佛者功德無上，今在何處？長者答言：今在此間王舍
X36n0659_p0718a13║大城，住迦蘭陀竹林精舍。時須達多一心念佛所有
X36n0659_p0718a14║功德，十力無畏、五智三昧、大慈大悲及三念處。作是
X36n0659_p0718a15║念時忽然大明，其明猛盛猶如白日，即尋光出至城
X36n0659_p0718a16║門下，佛神力故門自然開。既出門已路有天祠，須達
X36n0659_p0718a17║經過禮拜致敬，尋還黑闇心生惶怖，復欲還返所止
X36n0659_p0718a18║之處。時彼城門有一天神，告須達言：仁者，若往如來
X36n0659_p0718a19║所者，多獲善利。須達多言：云何善利？天言：長者，假使
X36n0659_p0718a20║有人真寶交絡，駿馬百匹，香象百頭，寶車百乘，鑄金
X36n0659_p0718a21║為人，其數復百，端正女人，身佩瓔珞，眾寶廁填，上妙
X36n0659_p0718a22║宮宅，殿堂屋宇，彫文刻鏤，金槃銀粟，銀槃金粟，數各
X36n0659_p0718a23║一百，以施一人，如是展轉盡閻浮提，所得功德，不如
X36n0659_p0718a24║有人發意一步詣如來所。須達多言：善男子，汝是誰
X36n0659_p0718b01║耶？天言：長者，我是勝相婆羅門子，是汝往昔善知識
X36n0659_p0718b02║也。我因往日見舍利弗、大目楗連，心生歡喜，捨身得
X36n0659_p0718b03║作北方天王毗沙門子，專知守護此王舍城。我因禮
X36n0659_p0718b04║拜舍利弗等，生歡喜心，尚得如是妙好之身，況當得
X36n0659_p0718b05║見如來大師，禮拜供養？須達長者聞是事已，即還復
X36n0659_p0718b06║道，來詣我所，到已頭面敬禮我足。我時即為如應說
X36n0659_p0718b07║法，長者聞已，得須陀洹果。既獲果證，復請我言：如來
X36n0659_p0718b08║大慈，唯願臨顧，至舍衛城，受我微供。我即問言：卿舍
X36n0659_p0718b09║衛城頗有精舍相容受不？須達多言：若佛哀憫，必見
X36n0659_p0718b10║垂顧，便當自竭，營辦成立。善男子，我於爾時默然受
X36n0659_p0718b11║請。須達長者已蒙聽許，即白我言：我從昔來未為此
X36n0659_p0718b12║事，唯願如來遣舍利弗指授儀則。我即顧命，勅令營
X36n0659_p0718b13║佐。時舍利弗與須達多共載一車，往舍衛城，我神力
X36n0659_p0718b14║故，經一日夜便到所止。時須達多白舍利弗：大德，此
X36n0659_p0718b15║大城外何處有地，不近不遠，多饒泉池，有好林樹，華
X36n0659_p0718b16║果蔚茂，清淨閑曠？我當於中，為佛世尊，及比丘僧，造
X36n0659_p0718b17║立精舍。舍利弗言：祇陀園林，不近不遠，清淨寂寞，多
X36n0659_p0718b18║有泉流，樹木華果，隨時而有，此處最勝，可立精舍。時
X36n0659_p0718b19║須達多，聞是語已，即往祇陀大長者所，語祇陀言：我
X36n0659_p0718b20║今欲為無上法王，造立僧坊，唯仁園地，可以造立。吾
X36n0659_p0718b21║今欲買，能見與不？祇陀答言：設以真金，徧布其地，猶
X36n0659_p0718b22║不相與。須達多言：善哉祇陀！林地屬我，汝便取金。祇
X36n0659_p0718b23║陀答言：我園不賣，云何取金？須達多言：若意不了，當
X36n0659_p0718b24║共往詣斷事人所。時二長者，即共俱往。斷事者言：園
X36n0659_p0718c01║屬須達，祇陀取金。須達長者，即時使人，車馬載負，隨
X36n0659_p0718c02║集布地，一日之中，唯五百步，金未周徧。祇陀言曰：長
X36n0659_p0718c03║者若悔，隨意聽止。須達多言：吾不悔也，自念當出何
X36n0659_p0718c04║藏金足？祇陀念言：如來法王，真實無上，所說妙法，清
X36n0659_p0718c05║淨無染，故使斯人，輕寶乃爾。即語須達：餘未徧者，不
X36n0659_p0718c06║復須金，請以見與。我自為佛，造立門樓，常使如來，經
X36n0659_p0718c07║由出入。祇陀長者，自造門坊，須達長者，七日之中，成
X36n0659_p0718c08║立大房，足三百間，禪房靜處，六十三所，冬屋夏堂，各
X36n0659_p0718c09║各別異，厨坊浴室，洗脚之處，大小圊廁，無不備足。所
X36n0659_p0718c10║設已訖，即執香爐，向王舍城，遙作是言：所設已辦，唯
X36n0659_p0718c11║願如來，慈哀憐憫，為諸眾生，受是住處。我時懸知是
X36n0659_p0718c12║長者心，即與大眾，發王舍城，譬如壯士，屈伸臂頃，至
X36n0659_p0718c13║舍衛城祇陀園林須達精舍。我既到已，須達長者，以
X36n0659_p0718c14║其所設，奉施於我，我時受已，即住其中。
X36n0659_p0718c15║然諸外道在王舍城，不敢拒抗，行至舍衛，仍求面
X36n0659_p0718c16║論。珊檀那者，是王舍城人，此翻護彌。祇陀，此翻勝
X36n0659_p0718c17║氏。須達多者，是舍衛人，此翻善溫。問：佛名聞十方，
X36n0659_p0718c18║須達亦是六大居士，何以娉婚夜宿，始聞佛名？答：
X36n0659_p0718c19║初非不聞，孟浪飄瞥。今道機時熟，聞則衣毛徧豎。
X36n0659_p0718c20║大般涅槃經卷第二十七
X36n0659_p0718c21║日東　天台沙門本純　分會
X36n0659_p0718c22║
X36n0659_p0718c23║南本大般涅槃經會疏卷第二十七