X36n0659_p0719a01║
X36n0659_p0719a02║
X36n0659_p0719a03║
X36n0659_p0719a04║南本大般涅槃經會疏卷第二十八
X36n0659_p0719a05║
X36n0659_p0719a06║大般涅槃經師子吼菩薩品之四（卷第二十八）
X36n0659_p0719a07║北涼　天竺三藏　曇無讖　譯
X36n0659_p0719a08║晉　沙門　慧嚴　慧觀
X36n0659_p0719a09║　謝靈運　重治
X36n0659_p0719a10║師子吼品之四
X36n0659_p0719a11║起卷是第二、至城共試神力。文為三：一、試緣，二、正
X36n0659_p0719a12║試，三、眾益。初又四：一、求試，二、王不許，三、重求，四、王
X36n0659_p0719a13║許。所以求者，前於王城已被斥逐，今復更來舍衛
X36n0659_p0719a14║城中，奪名失利，不可容忍，訴王求試。就初為二：一、
X36n0659_p0719a15║褒美於王巧言令色。
X36n0659_p0719a16║是時，六師心生嫉妒，悉共集詣波斯匿王，作如是言：
X36n0659_p0719a17║大王當知，王之土境清夷閑靜，真是出家住止之處，
X36n0659_p0719a18║是故我等為斯事故而來至此。大王！以正法治，為民
X36n0659_p0719a19║除患。
X36n0659_p0719a20║二、貶剉於佛動容劇謗。
X36n0659_p0719a21║沙門瞿曇秊既幼穉，學日又淺，道術無施。此國先有
X36n0659_p0719a22║耆舊宿德，自怙王種，不生恭敬。若是王種，法應治民；
X36n0659_p0719a23║如其出家，應敬宿德。大王善聽，沙門瞿曇真實不生
X36n0659_p0719a24║王種之中。瞿曇沙門若有父母，何由劫奪他人父母？
X36n0659_p0719b01║大王！我經中說：過千歲已，有一妖祥幻化物出，所謂
X36n0659_p0719b02║沙門瞿曇是也。是故當知，沙門瞿曇無父、無母。若有
X36n0659_p0719b03║父母，云何說言諸法無常、苦、空、無我、無作、無受？以幻
X36n0659_p0719b04║術故，誑惑眾生，愚者信受，智者捨之。大王！夫人王者，
X36n0659_p0719b05║天下父母，如稱、如地、如風、如火、如道、如河、如橋、如燈、
X36n0659_p0719b06║如日、如月，如法斷事，不擇怨親。沙門瞿曇不聽我活，
X36n0659_p0719b07║隨我去處，追逐不捨。唯願大王聽我與彼捔其道力。
X36n0659_p0719b08║若彼勝我，我當屬彼；我若勝彼，彼當屬我。
X36n0659_p0719b09║秊既幼穉者，佛既三十成道，于時只可秊三十餘，
X36n0659_p0719b10║苦行止六秊而已，故言學淺。真實不生王種中者，
X36n0659_p0719b11║彼言佛是幻化，必非王種。劫奪他人父母者，佛教
X36n0659_p0719b12║令人離俗出家，即是劫奪父母之兒，亦是斷他父
X36n0659_p0719b13║母子胤。不許妻娶，亦是劫奪他家父母（云云）。
X36n0659_p0719b14║王言：大德！下二是王不許。
X36n0659_p0719b15║王言：大德！汝等各各自有行法，止住之處亦各不同，
X36n0659_p0719b16║我今定知如來世尊於汝無妨。
X36n0659_p0719b17║六師答言：云何無妨？是第三重求。
X36n0659_p0719b18║六師答言：云何無妨？沙門瞿曇以幻術法誘誑諸人
X36n0659_p0719b19║及婆羅門，歸伏已盡。王若聽我與捔道力，王之善名
X36n0659_p0719b20║流布八方；如其不者，惡聲盈路。王言：大德！汝等未知
X36n0659_p0719b21║如來道力威神巍巍，故求捔試。若定知者，恐不能也。
X36n0659_p0719b22║大王！汝今已受瞿曇幻耶？唯願大王留神聽察，莫輕
X36n0659_p0719b23║我等。構之虗言，不如驗之以實。
X36n0659_p0719b24║王言善哉下，是第四、王許。
X36n0659_p0719c01║王言：善哉！善哉！六師之徒歡喜而出。時波斯匿王即
X36n0659_p0719c02║敕嚴駕，來至我所，頭面禮敬，右繞三帀，退坐一面，而
X36n0659_p0719c03║白我言：世尊！六師向來求捔道力，我不量度，敢以許
X36n0659_p0719c04║之。
X36n0659_p0719c05║王雖私許，又須諮佛。
X36n0659_p0719c06║佛言：善哉下，是第二、正試，又二：初、命王多造；
X36n0659_p0719c07║佛言：大王！善哉，善哉！但當更於此國處處造立僧坊。
X36n0659_p0719c08║何以故？我若與彼捔其神力，彼眾之中受化者多，此
X36n0659_p0719c09║處陋小云何容受？
X36n0659_p0719c10║二，正現神變。
X36n0659_p0719c11║善男子！我於爾時為六師故，從初一日至十五日，現
X36n0659_p0719c12║大希有神通變化。
X36n0659_p0719c13║如賢愚經（云云）。
X36n0659_p0719c14║三時眾得益。
X36n0659_p0719c15║當是時也，無量眾生發阿耨多羅三藐三菩提心，無
X36n0659_p0719c16║量眾生於三寶所生信不疑，六師徒眾其數無量破
X36n0659_p0719c17║邪見心正法出家，無量眾生於菩提中得不退心，無
X36n0659_p0719c18║量眾生得陀羅尼諸三昧門，無量眾生得須陀洹至
X36n0659_p0719c19║阿羅漢果。
X36n0659_p0719c20║此中不明交論往復，直爾示於希有奇異。外道覩
X36n0659_p0719c21║變，自知不逮，仍奔至婆枳多城。問：何不交論？答：三
X36n0659_p0719c22║輪之中，宜神通輪。當是時也，時眾及以外道徒屬
X36n0659_p0719c23║得益，其外道師猶未信伏。
X36n0659_p0719c24║爾時六師內心下，是第三佛復向彼城。
X36n0659_p0720a01║爾時，六師內心慙愧，相與圍繞至婆枳多城，教彼人
X36n0659_p0720a02║民信受邪法：瞿曇沙門但說空事。善男子！我時為母
X36n0659_p0720a03║處忉利天波利質多樹安居說法。是時，六師心大歡
X36n0659_p0720a04║喜，唱言：善哉！瞿曇幻術今已滅沒。復教無量無數眾
X36n0659_p0720a05║生增長邪見。爾時，頻婆娑羅波斯匿王及四部眾白
X36n0659_p0720a06║目連言：大德！此閻浮提邪見增長，眾生可憫，行大黑
X36n0659_p0720a07║闇。唯願大德至彼天上稽首世尊，如我言曰：譬如犢
X36n0659_p0720a08║子，其生未久，若不得乳，必死無疑。我等眾生亦復如
X36n0659_p0720a09║是，唯願如來哀憫眾生，還來住此。時目楗連默然而
X36n0659_p0720a10║許，如大力士屈伸臂頃，往彼天上，至世尊所，白佛言：
X36n0659_p0720a11║閻浮提中所有四眾渴仰如來，思見聞法。頻婆娑羅
X36n0659_p0720a12║波斯匿王及四眾等，稽首足下：此閻浮提所有眾生，
X36n0659_p0720a13║邪見增長行大黑闇，甚可憐憫。譬如犢子其生未久，
X36n0659_p0720a14║若不得乳必死不疑，我等亦爾。唯願如來，為眾生故
X36n0659_p0720a15║還來在此閻浮提中。佛告目連：汝今速還至閻浮提，
X36n0659_p0720a16║告諸國王及四部眾，却後七日我當還下，為六師故
X36n0659_p0720a17║復當至彼婆枳多城。過七日已，佛與釋天、梵天、魔天、
X36n0659_p0720a18║無量天子，及首陀會一切天人，前後圍繞至婆枳多
X36n0659_p0720a19║城，大師子吼作如是言：唯我法中獨有沙門及婆羅
X36n0659_p0720a20║門，一切諸法無常無我，涅槃寂靜離諸過患。若言他
X36n0659_p0720a21║法亦有沙門及婆羅門，有常有我有涅槃者，無有是
X36n0659_p0720a22║處。爾時無量無邊眾生，發阿耨多羅三藐三菩提心。
X36n0659_p0720a23║是時六師各相謂言：若我法中實無沙門婆羅門者，
X36n0659_p0720a24║云何而得世間供養？
X36n0659_p0720b01║問：佛有大悲，不惱眾生。云何處處追逐六師，不得
X36n0659_p0720b02║停足？答：欲摧異見，救無量人，令出邪濟，除生死縛，
X36n0659_p0720b03║得大涅槃。此非哀愍，更以何等為慈悲耶？
X36n0659_p0720b04║於是六師復相集下，是第四、向毗舍離。
X36n0659_p0720b05║於是六師復共集聚，詣毗舍離。善男子！我於一時住
X36n0659_p0720b06║毗舍離菴羅林間。時菴羅女知我在中，欲來我所。我
X36n0659_p0720b07║於爾時告諸比丘：當觀念處，善修智慧，隨所修習，心
X36n0659_p0720b08║莫放逸。云何名為觀於念處？若有比丘觀察內身，不
X36n0659_p0720b09║見於我及以我所；觀察外身及內外身，不見於我及
X36n0659_p0720b10║以我所；觀受、心、法亦復如是。是名念處。云何名為修
X36n0659_p0720b11║習智慧？若有比丘真實而見苦、集、滅、道，是名比丘修
X36n0659_p0720b12║習智慧。云何名為心不放逸？若有比丘念佛、念法、念
X36n0659_p0720b13║僧、念戒、念捨、念天，是名比丘心不放逸。時菴羅女即至
X36n0659_p0720b14║我所，頭面作禮，右繞三帀，修敬已畢，却坐一面。善男子！
X36n0659_p0720b15║我於爾時為菴羅女如應說法，是女聞已，發阿耨多
X36n0659_p0720b16║羅三藐三菩提心。時彼城中有棃車子，其數五百，來
X36n0659_p0720b17║至我所，頭面作禮，右繞三帀，修敬已畢，却住一面。我
X36n0659_p0720b18║時復為諸棃車子如應說法：諸善男子！夫放逸者，有
X36n0659_p0720b19║五事果。何等為五？一、不得自在財利，二、惡名流布於
X36n0659_p0720b20║外，三、不樂惠施窮乏，四、不樂見於四眾，五、不得諸天
X36n0659_p0720b21║之身。諸善男子！因不放逸，能生世法、出世間法。若有
X36n0659_p0720b22║欲得阿耨多羅三藐三菩提者，應當勤修不放逸法。
X36n0659_p0720b23║夫放逸者，復得十三果報。何等十三？一、樂為世間作
X36n0659_p0720b24║業，二、樂說無益之言，三、常樂久寢睡眠，四、樂說世間
X36n0659_p0720c01║事，五、常樂親近惡友，六、懈怠嬾墯，七、常為他人所輕，
X36n0659_p0720c02║八、雖有所聞尋復忘失，九、樂處邊地，十、不能調伏諸
X36n0659_p0720c03║根，十一、食不知足，十二、不樂空寂，十三、所見不正。是
X36n0659_p0720c04║名十三。善男子！夫放逸者，雖得近佛及佛弟子，猶故
X36n0659_p0720c05║為遠。諸棃車言：我等自知是放逸人。何以故？如其我
X36n0659_p0720c06║等不放逸者，如來法王當出我土。時大會中有婆羅
X36n0659_p0720c07║門子，名曰無勝，語諸棃車：善哉，善哉！如汝所言，頻婆
X36n0659_p0720c08║娑羅王已獲大利。如來世尊出其國土，猶如大池生
X36n0659_p0720c09║妙蓮華，雖生在水，水不能汙。諸棃車子！佛亦如是，雖
X36n0659_p0720c10║生彼國，不為世法之所滯閡。諸佛世尊無出無入，為
X36n0659_p0720c11║眾生故出現於世，不為世法之所滯閡。仁等自迷，耽
X36n0659_p0720c12║荒五欲，不知親近往如來所，是故名為放逸之人，非
X36n0659_p0720c13║佛出於摩伽陀國名放逸也。何以故？如來世尊猶彼
X36n0659_p0720c14║日月，非為一人、二人出世。時諸棃車聞是語已，尋發
X36n0659_p0720c15║阿耨多羅三藐三菩提心，復作是言：善哉，善哉！無勝
X36n0659_p0720c16║童子！快說如是善妙之言。時諸棃車各各脫身所著
X36n0659_p0720c17║一衣以施無勝，無勝受已，轉以奉我，復作是言：世尊！
X36n0659_p0720c18║我從棃車得是衣物，唯願如來哀憫眾生，受我所獻。
X36n0659_p0720c19║我於爾時憫彼無勝，即為納受。時諸棃車同時合掌，
X36n0659_p0720c20║作如是言：唯願如來於此土地一時安居，受我微供。
X36n0659_p0720c21║我時默然，受棃車請。
X36n0659_p0720c22║如來復往為菴羅女及離車等種種說法。此即耆
X36n0659_p0720c23║婆之母缾沙夫人，既有麗色，誡諸比丘觀身念處。
X36n0659_p0720c24║次為利車說不放逸，破其憍慢。國法每選智能為
X36n0659_p0721a01║主，餘者參議，是故翻之為邊地主，亦云傳參國事。
X36n0659_p0721a02║是時，六師下，第五、復至波羅柰城。
X36n0659_p0721a03║是時，六師聞是事已，師宗相與詣波羅柰。爾時，我復
X36n0659_p0721a04║往波羅柰，住波羅河邊。時，波羅柰有長者子，名曰寶
X36n0659_p0721a05║稱，耽荒五欲，不知非常。以我到故，自然而得白骨觀
X36n0659_p0721a06║法，見其殿舍、宮人、采女悉為白骨，心生怖懼，如刀、毒
X36n0659_p0721a07║虵、如賊、如火，即出其舍，來詣我所，隨路而言：瞿曇沙
X36n0659_p0721a08║門！我今如為賊所追逐，甚大怖懼，願見救濟。佛言：善
X36n0659_p0721a09║男子！佛、法、眾僧安隱無懼。長者子言：若三寶中無所
X36n0659_p0721a10║畏者，我今亦當得無所畏。我即聽其出家為道。時，長
X36n0659_p0721a11║者子復有同友，其數五十，遙聞寶稱厭離出家，即共
X36n0659_p0721a12║和順，相與出家。
X36n0659_p0721a13║六師聞已下，第六、復至瞻婆城。
X36n0659_p0721a14║六師聞已，展轉復詣瞻婆大城。時瞻婆國一切人民
X36n0659_p0721a15║悉共奉事六師之徒，初未曾聞佛法僧名，多有諸人
X36n0659_p0721a16║作極惡業。我於爾時為眾生故往瞻婆城。時彼城中
X36n0659_p0721a17║有大長者無有繼嗣，供事六師以求子息。於後不久
X36n0659_p0721a18║其婦懷妊，長者知已往六師所，歡喜而言：我婦懷妊，
X36n0659_p0721a19║男耶？女耶？六師答言：生必是女。長者聞已心生愁惱。
X36n0659_p0721a20║復有知識來謂長者：何故愁惱乃至是耶？長者答言：
X36n0659_p0721a21║我婦懷妊未知男女，故問六師。六師見語：如我相法，
X36n0659_p0721a22║生必是女。我聞是語，自惟秊老財富無量，如其非男
X36n0659_p0721a23║無所付囑，是故我愁。知識復言：汝無智慧，先不聞耶？
X36n0659_p0721a24║優樓頻螺迦葉兄弟為誰弟子？佛耶？六師耶？六師若
X36n0659_p0721b01║是一切智者，迦葉何故捨之為佛弟子？又舍利弗、目
X36n0659_p0721b02║楗連等，及諸國王頻婆娑羅等，諸王夫人末利夫人
X36n0659_p0721b03║等，諸國長者須達多等，如是諸人非佛弟子耶？曠野
X36n0659_p0721b04║鬼神、阿闍世王、護財醉象、鴦掘摩羅，惡心熾盛欲害
X36n0659_p0721b05║其母，如是等輩斯非如來所調伏耶？長者！如來世尊
X36n0659_p0721b06║於一切法知見無閡故名為佛，發言無二故名如來，
X36n0659_p0721b07║斷煩惱故名阿羅訶。世尊所說終無有二，六師不爾，
X36n0659_p0721b08║云何可信？如來今者近在此住，若欲實知當詣佛所。
X36n0659_p0721b09║爾時，長者即與是人來詣我所，頭面作禮，右繞三帀，
X36n0659_p0721b10║合掌長跪，而作是言：世尊！於諸眾生平等無二，怨親
X36n0659_p0721b11║一相。我為愛結之所繫縛，於怨親中未能無二。我今
X36n0659_p0721b12║欲問如來世事，深自愧懼，未敢發言。世尊！我婦懷妊，
X36n0659_p0721b13║六師相言生必是女，是事云何？佛言：長者！汝婦懷妊，
X36n0659_p0721b14║是男無疑。其兒生已，福德無比。爾時，長者聞是語已，
X36n0659_p0721b15║生大歡喜，便退還家。爾時，六師聞我懸記生者必男，
X36n0659_p0721b16║有大福德，心生嫉妒，以菴羅果和合毒藥，持往其家，
X36n0659_p0721b17║語長者言：快哉！瞿曇！善說其相。汝婦臨月可服此藥，服
X36n0659_p0721b18║此藥已，兒則端正，產者無患。長者歡喜，受其毒藥，與
X36n0659_p0721b19║婦令服，服已尋死。六師歡喜，周徧城市，高聲唱言：沙
X36n0659_p0721b20║門瞿曇記彼長者婦當生男，其兒福德天下無勝。今
X36n0659_p0721b21║兒未生，母已喪命。爾時，長者復於我所生不信心，即
X36n0659_p0721b22║依世法，殯斂棺葢，送至城外，多積乾薪，以火焚之。我
X36n0659_p0721b23║以道眼明見此事，顧命阿難：取我衣來，吾欲往彼摧
X36n0659_p0721b24║滅邪見。時毗沙門天告摩尼䟦陀大將言：如來今欲
X36n0659_p0721c01║詣彼塚間，卿可速往，平治掃灑，安師子座，求妙香華
X36n0659_p0721c02║莊嚴其地。爾時，六師遙見我往，各相謂言：瞿曇沙門
X36n0659_p0721c03║至此塚間，欲啖肉耶？爾時，多有未得法眼諸優婆塞，
X36n0659_p0721c04║各懷愧懼，而白我言：彼婦已死，願不須往。爾時，阿難
X36n0659_p0721c05║語諸人言：且待須臾，如來不久當廣開闡諸佛境界。
X36n0659_p0721c06║我時到已坐師子座，長者難言：所言無二可名世尊，
X36n0659_p0721c07║母已終亡，云何生子？我言：長者，卿於爾時都不見問
X36n0659_p0721c08║母命脩短，但問所懷為是男女。諸佛如來發言無二，
X36n0659_p0721c09║是故當知定必得子。是時死尸火燒腹裂，子從中出
X36n0659_p0721c10║端坐火中，猶如鴛鴦處蓮華臺。六師見已復作是言：
X36n0659_p0721c11║妖哉！瞿曇，善為幻術。長者見已心復歡喜，訶責六師：
X36n0659_p0721c12║若言幻者，汝何不作？我於爾時尋告耆婆：汝往火中
X36n0659_p0721c13║抱是兒來。耆婆欲往，六師前牽語耆婆言：沙門瞿曇
X36n0659_p0721c14║所作幻術未必常爾，或能不能，如其不能脫能相害，
X36n0659_p0721c15║汝今云何信受其語？耆婆答言：如來使入阿鼻地獄，
X36n0659_p0721c16║所有猛火尚不能燒，況世間火？爾時，耆婆前入火聚，
X36n0659_p0721c17║猶入清涼大河水中，抱持是兒還詣我所授兒與。我
X36n0659_p0721c18║受兒已告長者言：一切眾生壽命不定如水上泡，眾
X36n0659_p0721c19║生若有重業果報，火不能燒，毒不能害，是兒業報非
X36n0659_p0721c20║我所作。時長者言：善哉！世尊，是兒若得盡其天命，唯
X36n0659_p0721c21║願如來為立名字。佛言：長者，是兒生於猛火之中，火
X36n0659_p0721c22║名樹提，應名樹提。爾時，會中見我神化無量眾生，發
X36n0659_p0721c23║阿耨多羅三藐三菩提心。
X36n0659_p0721c24║爾時六師周徧六城下，二、明至拘尸。皆被追逐不
X36n0659_p0722a01║知何去，正言拘尸狹小且自保而住，不意佛來。就
X36n0659_p0722a02║此文為三：一、邪教；二、正教；三、邪正論義。
X36n0659_p0722a03║爾時，六師周徧六城，不得停足，慚愧低頭，復來至此
X36n0659_p0722a04║拘尸城。既至此已，唱如是言：諸人當知，沙門瞿曇是
X36n0659_p0722a05║大幻師，誑惑天下，徧六大城。譬如幻師幻作四兵，所
X36n0659_p0722a06║謂車兵、馬兵、象兵、步兵，又復幻作種種瓔珞、城郭、宮
X36n0659_p0722a07║宅、河池、樹木。沙門瞿曇亦復如是，幻作王身，為說法
X36n0659_p0722a08║故，或作沙門、婆羅門身，男身、女身、小身、大身，或作畜
X36n0659_p0722a09║生、鬼神之身，或說無常，或說有常，或時說苦，或復說
X36n0659_p0722a10║樂，或說有我，或說無我，或說有淨，或說無淨，或時說
X36n0659_p0722a11║有，或時說無，所為虗妄，故名為幻。譬如因子，隨子得
X36n0659_p0722a12║果。瞿曇沙門亦復如是，摩耶所生，母既是幻，子不得
X36n0659_p0722a13║非。沙門瞿曇無實知見。諸婆羅門經秊積歲，修習苦
X36n0659_p0722a14║行，護持禁戒，尚言未有真實知見，何況瞿曇秊少學
X36n0659_p0722a15║淺，不修苦行，云何而有真實知見？若能具滿七秊苦
X36n0659_p0722a16║行，見猶不多，況所修習不滿六秊？愚人無智，信受其
X36n0659_p0722a17║教。如大幻師誑惑愚者，沙門瞿曇亦復如是。善男子，
X36n0659_p0722a18║如是六師於此城中，大為眾生增長邪見。
X36n0659_p0722a19║初是外道至拘尸城，廣談佛過，令人起邪。文云：母
X36n0659_p0722a20║既是幻，子不得非。此有何意？意言：人之生法自有
X36n0659_p0722a21║常儀，何因乃從右腋而生？豈非幻母而生幻子？
X36n0659_p0722a22║二，佛至說正。
X36n0659_p0722a23║善男子！我見是事，心生憐憫，以其神力請召十方諸
X36n0659_p0722a24║大菩薩雲集此林，周帀彌滿四十由旬，今於此中大
X36n0659_p0722b01║師子吼。善男子！雖於空處多有所說，則不得名師子
X36n0659_p0722b02║吼也。於此智人大眾之中，真得名為大師子吼。師子
X36n0659_p0722b03║吼者，說一切法悉無常、苦、無我、不淨，唯說如來常、樂、
X36n0659_p0722b04║我、淨。
X36n0659_p0722b05║撥邪歸正，則邪正各行。
X36n0659_p0722b06║爾時，六師復作下，第三、邪正合論。凡七番問答，前
X36n0659_p0722b07║六番正論，後一番降伏。此即初番先立邪義。
X36n0659_p0722b08║爾時，六師復作是言：若瞿曇有我，我亦有我，所言我
X36n0659_p0722b09║者，見者為我。瞿曇！譬如有人向中見物，我亦如是，向
X36n0659_p0722b10║喻於眼，見者喻我。
X36n0659_p0722b11║以見者為我，即十六知見中一。
X36n0659_p0722b12║佛破有三：初、令六根俱用。
X36n0659_p0722b13║佛告六師：若言見者名我，是義不然。何以故？汝所引
X36n0659_p0722b14║喻因向見者，人在一向六根俱用。若定有我因眼見
X36n0659_p0722b15║者，何不如彼一根之中俱伺諸塵？若一根中不能一
X36n0659_p0722b16║時聞見六塵，當知無我。
X36n0659_p0722b17║其上舉向為譬，今還難之。人在向中，見色聞聲，俱
X36n0659_p0722b18║取六塵。汝以我在眼中，只能見色，不能徧取諸塵
X36n0659_p0722b19║者，當知汝非。
X36n0659_p0722b20║次令老少不殊。
X36n0659_p0722b21║所引向喻雖經百秊見者，因之所見無異眼根。若爾，
X36n0659_p0722b22║秊邁根熟亦應無異。
X36n0659_p0722b23║如在向中，乃至一百秊見外分明，我於眼中百秊
X36n0659_p0722b24║見物亦應分明。若老我在眼不及少者，何得用向
X36n0659_p0722c01║而為譬耶？
X36n0659_p0722c02║第三，令內外俱見。
X36n0659_p0722c03║人向異故，見內見外。眼根若爾，亦應內外一時俱見。
X36n0659_p0722c04║若不見者，云何有我？
X36n0659_p0722c05║人在向中，內外俱見，我在眼中，何不見內？
X36n0659_p0722c06║六師復言：若無我者下，第二番進問。
X36n0659_p0722c07║六師復言：瞿曇！若無我者，誰能見耶？
X36n0659_p0722c08║此非正難，為前難甚，故更問我。
X36n0659_p0722c09║佛言：有色下，答。又三：一、示因緣；二、破邪我；三、結正
X36n0659_p0722c10║我。
X36n0659_p0722c11║佛言：有色、有明、有心、有眼，是四和合故名為見。是中
X36n0659_p0722c12║實無見者、受者，眾生顛倒言有見者及以受者。以是
X36n0659_p0722c13║義故，一切眾生所見顛倒，諸佛菩薩所見真實。
X36n0659_p0722c14║此即初示藉諸因緣而得見色，曾非我見，但橫見
X36n0659_p0722c15║言有。
X36n0659_p0722c16║六、師若言下，第二、破其邪我。又三：初、標唱不然。
X36n0659_p0722c17║六師若言色是我者，是亦不然。
X36n0659_p0722c18║次何以故下，別出諸過。
X36n0659_p0723a01║何以故？色實非我。色若是我，不應而得醜陋形貌。何
X36n0659_p0723a02║故復有四姓差別，不悉一種婆羅門耶？何故屬他，不
X36n0659_p0723a03║得自在，諸根缺陋，生不具足？何故不作諸天之身，而
X36n0659_p0723a04║受地獄、畜生、餓鬼種種諸身？若不能得隨意作者，當
X36n0659_p0723a05║知必定無有我也。
X36n0659_p0723a06║我以自在為義，只應唯作婆羅門種，何故復受六
X36n0659_p0723a07║道不同？色既無我，受、想、行、識悉無有我。
X36n0659_p0723a08║以無我下。三、結過。
X36n0659_p0723a09║以無我故名為無常，無常故苦，以苦故空，空故顛倒，
X36n0659_p0723a10║以顛倒故一切眾生輪轉生死；受、想、行、識亦復如是。
X36n0659_p0723a11║六師如來下，第三、結示正我。又二：初略示，次對辨。
X36n0659_p0723a12║六師，如來世尊永斷色縛乃至識縛，是故名為常樂
X36n0659_p0723a13║我淨。
X36n0659_p0723a14║初文意者，前既破色、受等無我，其即更問：如來為
X36n0659_p0723a15║是色等以不？今懸取其意，答云：如來我者，無復色
X36n0659_p0723a16║縛，亦無受、想、行、識之縛，具於四德。汝所言我，不免
X36n0659_p0723a17║四縛。
X36n0659_p0723a18║次更結，亦與外對辨。
X36n0659_p0723a19║復次，色者即是因緣，若因緣者則名無我，無我者名
X36n0659_p0723a20║為苦、空。如來之身非是因緣，非因緣故則名有我，有
X36n0659_p0723a21║我者即常、樂、淨。
X36n0659_p0723a22║外道言：我從因緣故，是故無常。如來我者，非因緣
X36n0659_p0723a23║得故，常樂我淨。
X36n0659_p0723a24║六、師言：瞿曇下，第三番外道改宗。
X36n0659_p0723b01║六、師言：瞿曇！色亦非我，乃至識亦非我。我者，徧一切
X36n0659_p0723b02║處，猶如虗空。
X36n0659_p0723b03║或云：別部以徧一切處為我，不取色為我。
X36n0659_p0723b04║佛言下如來破之，有二意：初直就徧破，後更就一
X36n0659_p0723b05║異。撿初文又兩復次：初復次責徧；
X36n0659_p0723b06║佛言：若徧有者，則不應言我初不見。若初不見，則知
X36n0659_p0723b07║是見本無今有。若本無今有，是名無常。若無常者，云
X36n0659_p0723b08║何言徧？
X36n0659_p0723b09║我既徧者，不應初不見，應常見也。
X36n0659_p0723b10║若徧有者，五道之中應具有身；若有身者，應各受報；
X36n0659_p0723b11║若各受報，云何而言轉受人天？
X36n0659_p0723b12║次責我徧者，應徧五道，何故畏三惡道，為人天身，
X36n0659_p0723b13║持於戒善？
X36n0659_p0723b14║次就一異者，又二：初先唱兩章門。
X36n0659_p0723b15║汝言徧者，一耶？多耶？
X36n0659_p0723b16║次一一釋就一責，如文。
X36n0659_p0723b17║我若一者，則無父子怨親中人。
X36n0659_p0723b18║我若多者，一切眾生所有五根悉應平等，所有業慧
X36n0659_p0723b19║亦應如是。若如是者，云何說言根有具足、不具足者，
X36n0659_p0723b20║善業、惡業，愚、智差別？
X36n0659_p0723b21║就多責者，一一身中各有一我，我是自在，云何利
X36n0659_p0723b22║鈍愚智不等？
X36n0659_p0723b23║瞿曇！眾生我下，第四番，外道重救。
X36n0659_p0723b24║瞿曇！眾生我者無有邊際，法與非法則有分劑。眾生
X36n0659_p0723c01║修法則得好身，若行非法則得惡身。以是義故，眾生
X36n0659_p0723c02║業果不得無差。
X36n0659_p0723c03║我則是一，又亦恒徧。眾生修業，自有差別，業果不
X36n0659_p0723c04║同。
X36n0659_p0723c05║佛言：六師！法與非法若如是者，我則不徧。我若徧者，
X36n0659_p0723c06║則應悉到。如其到者，修善之人亦應有惡，行惡之人
X36n0659_p0723c07║亦應有善。若不爾者，云何言徧？
X36n0659_p0723c08║佛破云：我既徧而且常，豈得善惡迭謝，便應罪福
X36n0659_p0723c09║俱有？故言行惡應有善，行善應有惡。若不俱有，即
X36n0659_p0723c10║是不徧。又我是自在，應善惡自行（云云）。
X36n0659_p0723c11║瞿曇！譬如一室下，是第五番外道復救以然燈譬。
X36n0659_p0723c12║瞿曇！譬如一室然百千燈，各各自明，不相妨閡。眾生
X36n0659_p0723c13║我者亦復如是，修善行惡，不相雜合。
X36n0659_p0723c14║雖同一明，而燈體各異，我終是徧，但善惡用異，如
X36n0659_p0723c15║一室中然百千燈（云云）。
X36n0659_p0723c16║佛破又二：先唱不然。
X36n0659_p0723c17║汝等若言我如燈者，是義不然。
X36n0659_p0723c18║次三種破：一、從緣破；二、就明出異處破；三、就明暗
X36n0659_p0724a01║共住破。
X36n0659_p0724a02║何以故？彼燈之明從緣而有，燈增長故明亦增長，眾
X36n0659_p0724a03║生我者則不如是。
X36n0659_p0724a04║初破云：汝燈譬於法，明譬我者，明由於燈，多油炷
X36n0659_p0724a05║者，燈則明盛。若爾，我由於業，業滅我死，業既狹小，
X36n0659_p0724a06║我則不徧。
X36n0659_p0724a07║第二，責處者。
X36n0659_p0724a08║明從燈出住在異處，眾生我者不得如是從身而出
X36n0659_p0724a09║住在異處。
X36n0659_p0724a10║明從燈出。若爾者，我從業出，則業有我，非我有業。
X36n0659_p0724a11║第三、明初燈時，與暗共住。
X36n0659_p0724a12║彼燈光明與闇共住。何以故？如闇室中，然一燈時照
X36n0659_p0724a13║則不了，乃至多燈乃得明了。若初燈破闇，則不須後
X36n0659_p0724a14║燈；若須後燈，當知初明與闇共住。
X36n0659_p0724a15║若爾，汝之常我皆應在於無常我中，無常之我亦
X36n0659_p0724a16║應在於常我之中。
X36n0659_p0724a17║瞿曇！若無我者下，第六番，外更請問。
X36n0659_p0724a18║瞿曇！若無我者，誰作善惡？
X36n0659_p0724a19║佛答又二：一、破邪我。
X36n0659_p0724a20║佛言：若我作者，云何名常？如其常者，云何而得有時
X36n0659_p0724a21║作善、有時作惡？若言有時作善惡者，云何復得言我
X36n0659_p0724a22║無邊？若我作者，何故而復習行惡法？如其我是作者、
X36n0659_p0724a23║知者，何故生疑眾生無我？以是義故，外道法中定無
X36n0659_p0724a24║有我。
X36n0659_p0724b01║我既是常，云何能作？常何有作？設令有作，何不作
X36n0659_p0724b02║善而或作惡？既善惡不定，則無常也。
X36n0659_p0724b03║次明正我。
X36n0659_p0724b04║若言我者，則是如來。何以故？身無邊故，無疑網故，不
X36n0659_p0724b05║作不受故名為常，不生不滅故名為樂，無煩惱垢故
X36n0659_p0724b06║名為淨，無有十相故名為空，是故如來常、樂、我、淨、空、
X36n0659_p0724b07║無諸相。
X36n0659_p0724b08║即是如來常住無疑。
X36n0659_p0724b09║第七一番外道歸伏如來結章如文。
X36n0659_p0724b10║諸外道言：若言如來常樂我淨無相故空，當知瞿曇
X36n0659_p0724b11║所說之法則非空也，是故我今頂戴受持。爾時，外道
X36n0659_p0724b12║其數無量，於佛法中信心出家。
X36n0659_p0724b13║善男子！以是因緣下，第二、明樹處，又二：先結前生
X36n0659_p0724b14║後，次正明處。初如文。
X36n0659_p0724b15║善男子，以是因緣故，我於此娑羅雙樹大師子吼，師
X36n0659_p0724b16║子吼者名大涅槃。
X36n0659_p0724b17║東方雙者下，第二、正明樹處。為三：一、表理；二、護法；
X36n0659_p0724b18║三、法味利益。初、表理。
X36n0659_p0724b19║善男子！東方雙者，破於無常，獲得於常；乃至北方雙
X36n0659_p0724b20║者，破於不淨，而得於淨。
X36n0659_p0724b21║理即四德，何意以東譬常、無常等？一解云：趣取一
X36n0659_p0724b22║事，無的所在，亦可以東譬樂、無樂。二、河西云：二株
X36n0659_p0724b23║枯乾，表應化身滅；二株敷榮，表法身常存。然菩提
X36n0659_p0724b24║樹亦一觚生、一觚枯，至佛法滅，二株皆枯。若爾，何
X36n0659_p0724c01║必定破常、無常等？然佛隨緣化，應有所以。河西云：
X36n0659_p0724c02║東方雙表常、無常者，外道所事，大自在天在東方
X36n0659_p0724c03║住，教行於西。今佛法常，破其無常，故言東方雙者，
X36n0659_p0724c04║表常、無常。南方表我者，南是右方，右手作便，譬我
X36n0659_p0724c05║用自在。西方表樂者，西方行佛教即得樂，表佛法
X36n0659_p0724c06║樂。北方是淨方，又是出家之處，故表佛法中淨。又
X36n0659_p0724c07║云：自在天面向東，即右手在南。皆是為破外道四
X36n0659_p0724c08║倒，表佛法四德，故作此配。
X36n0659_p0724c09║此中眾生為雙樹故下，第二、護法。
X36n0659_p0724c10║善男子！此中眾生為雙樹故護娑羅林，不令外人取
X36n0659_p0724c11║其枝葉斫截、破壞。我亦如是，為四法故，令諸弟子護
X36n0659_p0724c12║持佛法。何等為四？常、樂、我、淨。此四雙樹四王典掌，我
X36n0659_p0724c13║為四王護持我法，是故於中而般涅槃。
X36n0659_p0724c14║先舉事，後明理。事者，佛在樹下入於涅槃，四天大
X36n0659_p0724c15║王常護此樹，不令外人侵毀枝葉。昔邵伯坐甘棠
X36n0659_p0724c16║樹得仙，後人尚護此樹，況復如來照娑羅樹耶？
X36n0659_p0724c17║從華果常茂下，第三、明法味利益。
X36n0659_p0724c18║善男子！娑羅雙樹華果常茂，常能利益無量眾生；我
X36n0659_p0725a01║亦如是，常能利益聲聞、緣覺。華者喻我，果者喻樂。以
X36n0659_p0725a02║是義故，我於此間娑羅雙樹入大寂定，大寂定者名
X36n0659_p0725a03║大涅槃。
X36n0659_p0725a04║先譬，次合釋。華果者，華敷嚴飾見者生愛，譬法身
X36n0659_p0725a05║湛然常住無變，故用華表我。果表樂者，其味甘甜
X36n0659_p0725a06║色香具足，見聞嗅觸甞食徧樂，法身亦爾，一切眾
X36n0659_p0725a07║生皆同此樂。
X36n0659_p0725a08║師子吼言：如來何故下，第二、時緣，又二：初、二月時；
X36n0659_p0725a09║次、十五日時。前二月時有問答。
X36n0659_p0725a10║師子吼言：世尊！如來何故二月涅槃？
X36n0659_p0725a11║答：為二：初舉喻明事，次合譬明理。初文者。
X36n0659_p0725a12║善男子！二月名春。春陽之月，萬物生長，種植根裁，華
X36n0659_p0725a13║果荂榮，江河盈滿，百獸孚乳。是時，眾生多生常想。為
X36n0659_p0725a14║破眾生如是常心，說一切法悉是無常，唯說如來常
X36n0659_p0725a15║住不變。善男子！於六時中，孟冬枯悴，眾不愛樂；陽春
X36n0659_p0725a16║和液，人所貪愛。為破眾生世間樂故，演說常、樂。我、淨
X36n0659_p0725a17║亦爾，如來為破世、我、世淨，故說如來真實我、淨。
X36n0659_p0725a18║若依夏時即是二月，若依周時即是四月，眾生悅
X36n0659_p0725a19║時皆保常故破著悟道。又云六時中者，二解。河西
X36n0659_p0725a20║云：外國二月為一時，秊有六時，是則春夏冬三時
X36n0659_p0725a21║各有前後。金光明云：若二二說足滿六時，三三而
X36n0659_p0725a22║說一歲四時。今此正取二二足滿六時。招提云：舉
X36n0659_p0725a23║春冬兩時各有孟仲季，故言六時。文中舉孟冬對
X36n0659_p0725a24║陽春（云云）。
X36n0659_p0725b01║言二月者下，第二、合譬明理。
X36n0659_p0725b02║言二月者，喻於如來二種法身。冬不樂者，智者不樂
X36n0659_p0725b03║如來無常，入於涅槃。二月樂者，喻於智者愛樂如來
X36n0659_p0725b04║常、樂、我、淨。種植者，喻諸眾生聞法歡喜，便發阿耨多
X36n0659_p0725b05║羅三藐三菩提心，種諸善根。河者，喻於十方諸大菩
X36n0659_p0725b06║薩來詣我所，咨受如是大涅槃典。百獸孚乳者，喻我
X36n0659_p0725b07║弟子生諸善根。華喻七覺，果喻四果。以是義故，我於
X36n0659_p0725b08║二月入大涅槃。
X36n0659_p0725b09║二、法身者，即是真應。河西云：常身、無常身俱為照
X36n0659_p0725b10║世果，喻四果。一云是小乘四果，大能兼小故也。二
X36n0659_p0725b11║云是四德。
X36n0659_p0725b12║師子吼言下，第二、明日時，亦先問、次答。問者：
X36n0659_p0725b13║師子吼言：如來初生、出家、成道、轉妙法輪皆以八日，
X36n0659_p0725b14║何故涅槃獨十五日？
X36n0659_p0725b15║長阿含說：八日出家，八日入涅槃。此云十五日，葢
X36n0659_p0725b16║由感見不同，亦是如來身密自在。
X36n0659_p0725b17║次佛答，為二：初就本，次就迹。初本者。
X36n0659_p0725b18║佛言：善哉，善哉！善男子！如十五日，月無虧盈；諸佛、如
X36n0659_p0725b19║來亦復如是，入大涅槃無有虧盈。以是義故，於十五
X36n0659_p0725b20║日入般涅槃。
X36n0659_p0725b21║欲明妙本圓極，故以十五日為譬。
X36n0659_p0725b22║如十五日下，即是就迹。
X36n0659_p0725b23║善男子！如十五日月盛滿時，有十一事。何等十一？一、
X36n0659_p0725b24║能破闇；二、令眾生見道、非道；三、令眾生見道邪、正；四、
X36n0659_p0725c01║除鬱蒸，得清涼樂；五、能破壞螢火高心；六、息一切賊
X36n0659_p0725c02║盜之想；七、除眾生畏惡獸心；八、能開荂優鉢羅華；九、
X36n0659_p0725c03║合蓮華；十、發行人進路之心；十一、令諸眾生樂受五
X36n0659_p0725c04║欲，多獲快樂。善男子！如來滿月亦復如是，一、破壞無
X36n0659_p0725c05║明、大闇；二、演說正道、邪道；三、開示生死邪險、涅槃平
X36n0659_p0725c06║正；四、令人遠離貪欲、瞋恚、癡熱；五、破壞外道無明；六、
X36n0659_p0725c07║破壞煩惱結賊；七、除滅畏五葢心；八、開荂眾生種善
X36n0659_p0725c08║根心；九、覆葢眾生五欲之心；十、發起眾生進修趣向
X36n0659_p0725c09║大涅槃行；十一、令諸眾生樂修解脫。以是義故，於十
X36n0659_p0725c10║五日入大涅槃，而我真實不入涅槃。我弟子中愚癡
X36n0659_p0725c11║惡人，定謂如來入於涅槃。譬如母人多有諸子，其母
X36n0659_p0725c12║捨行至他國土，未還之頃，諸子各言：我母已死。而是
X36n0659_p0725c13║母人實不死也。
X36n0659_p0725c14║師子吼言何等比丘下，是第三、明人緣。於中又二：
X36n0659_p0725c15║先出人，次論義。初明人中有問答。
X36n0659_p0725c16║師子吼菩薩言：世尊！何等比丘能莊嚴此娑羅雙樹？
X36n0659_p0725c17║言莊嚴者，此人具德具行，多知多見，巧示巧說，故
X36n0659_p0725c18║能莊嚴。雙樹亦是德行具足，堪可依憑，故得是緣。
X36n0659_p0725c19║佛答為二：初明因中六人。
X36n0659_p0725c20║善男子！若有比丘受持、讀誦十二部經，正其文句，通
X36n0659_p0725c21║達深義，為人解說初、中、後善，為欲利益無量眾生演
X36n0659_p0725c22║說梵行，如是比丘則能莊嚴娑羅雙樹。師子吼言：世
X36n0659_p0725c23║尊！如我解佛所說義者，阿難比丘即其人也。何以故？
X36n0659_p0725c24║阿難比丘受持、讀誦十二部經，為人開說正語、正義，
X36n0659_p0726a01║猶如瀉水置之異器；阿難比丘亦復如是，從佛所聞，
X36n0659_p0726a02║如聞轉說。善男子！若有比丘得淨天眼，見於十方三
X36n0659_p0726a03║千大千世界所有，如觀掌中菴摩勒果，如是比丘亦
X36n0659_p0726a04║能莊嚴娑羅雙樹。師子吼言：世尊！若如是者，阿尼樓
X36n0659_p0726a05║䭾比丘即其人也。何以故？阿尼樓䭾天眼見於三千
X36n0659_p0726a06║大千世界所有，乃至中陰悉能明了，無障閡故。善男
X36n0659_p0726a07║子！若有比丘少欲、知足，心樂寂靜，勤行精進，念、定、慧、
X36n0659_p0726a08║解，如是比丘則能莊嚴娑羅雙樹。師子吼言：世尊！若
X36n0659_p0726a09║如是者，迦葉比丘即其人也。何以故？迦葉比丘善修
X36n0659_p0726a10║少欲、知足等法。善男子！若有比丘為益眾生，不為利
X36n0659_p0726a11║養，修習通達無諍三昧、聖行、空行，如是比丘則能莊
X36n0659_p0726a12║嚴娑羅雙樹。師子吼言：世尊！若如是者，須菩提比丘
X36n0659_p0726a13║即其人也。何以故？須菩提者，善修無諍、聖行、空行故。
X36n0659_p0726a14║善男子！若有比丘善修神通，一念之中能作種種神
X36n0659_p0726a15║通變化，一心一定能作二果，所謂水、火，如是比丘則
X36n0659_p0726a16║能莊嚴娑羅雙樹。師子吼言：世尊！若如是者，目連比
X36n0659_p0726a17║丘即其人也。何以故？目楗連者，善修神通無量變化
X36n0659_p0726a18║故。善男子！若有比丘善修大智、利智、疾智、解脫智、甚
X36n0659_p0726a19║深智、廣智、無邊智、無勝智、實智，具足成就如是慧根，
X36n0659_p0726a20║於怨親中心無差別，若聞如來涅槃無常心不憂慼，
X36n0659_p0726a21║若聞常住不入涅槃不生欣慶，如是比丘則能莊嚴
X36n0659_p0726a22║娑羅雙樹。師子吼言：世尊！若如是者，舍利弗比丘即
X36n0659_p0726a23║其人也。何以故？舍利弗者，善能成就具足如是大智
X36n0659_p0726a24║慧故。
X36n0659_p0726b01║六人者，或是略說，或是物宜，或是對上六師，故舉
X36n0659_p0726b02║六耳。問：何不取菩薩莊嚴雙樹？答：菩薩遊化無定，
X36n0659_p0726b03║不恒隨佛。此六人者，常隨侍佛，得是人緣。又此比
X36n0659_p0726b04║丘，即是菩薩（云云）。文云身子聞涅槃不憂，聞常住
X36n0659_p0726b05║不喜者，阿含中云：身子聞佛欲涅槃，不忍見佛去
X36n0659_p0726b06║世，乃前入滅，云何言聞涅槃不憂？佛答中述其德
X36n0659_p0726b07║果，知正是菩薩之義，不可作小乘意釋。
X36n0659_p0726b08║若有比丘能說下，第二、明果人。
X36n0659_p0726b09║善男子！若有比丘能說眾生悉有佛性，得金剛身無
X36n0659_p0726b10║有邊際，常、樂、我、淨，身心無閡，得八自在，如是比丘則
X36n0659_p0726b11║能莊嚴娑羅雙樹。師子吼言：世尊！若如是者，唯有如
X36n0659_p0726b12║來是其人也。何以故？如來之身金剛無邊，常、樂、我、淨，
X36n0659_p0726b13║身心無閡，具八自在故。世尊！唯有如來乃能莊嚴娑
X36n0659_p0726b14║羅雙樹，如其無者則不端嚴。
X36n0659_p0726b15║即如來是。前出人竟。
X36n0659_p0726b16║次唯願下是論義，有三番問答。
X36n0659_p0726b17║唯願大慈為莊嚴故，常住於此娑羅樹林。
X36n0659_p0726b18║初雖非正難，亦得稱問。
X36n0659_p0726b19║佛言下，答，為二：先明本，次辨迹。本為兩：一、略無住。
X36n0659_p0726b20║佛言：善男子！一切諸法性無住住，汝云何言願如來
X36n0659_p0726b21║住？
X36n0659_p0726b22║二、廣無住，又二：先法，次譬。初法中二：先釋住。
X36n0659_p0726b23║善男子！凡言住者，名為色法。從因緣生，故名為住；因
X36n0659_p0726b24║緣無處，故名無住住。如來已斷一切色縛，云何當言
X36n0659_p0726c01║願如來住耶？受、想、行、識亦復如是。善男子！住名憍慢，
X36n0659_p0726c02║以憍慢故不得解脫，不得解脫故名為住。誰有憍慢？
X36n0659_p0726c03║從何處來？是故名為無住住。如來永斷一切憍慢，云
X36n0659_p0726c04║何而言願如來住？住者名有為法，如來已斷有為之
X36n0659_p0726c05║法，是故不住。住者名為空法，如來已斷如是空法，是
X36n0659_p0726c06║故獲得常、樂、我、淨，云何而言願如來住？住者名為二
X36n0659_p0726c07║十五有，如來已斷二十五有，云何而言願如來住？住
X36n0659_p0726c08║者即是一切凡夫，諸聖無去、無來、無住，如來已斷去、
X36n0659_p0726c09║來、住相，云何言住？
X36n0659_p0726c10║次釋無住。
X36n0659_p0726c11║夫無住者名無邊身，身無邊故，云何而言唯願如來
X36n0659_p0726c12║住娑羅林？若住此林則是有邊，身若有邊則是無常，
X36n0659_p0726c13║如來是常，云何言住？夫無住者名曰虗空，如來之性
X36n0659_p0726c14║同於虗空，云何言住？又無住者名金剛三昧，金剛三
X36n0659_p0726c15║昧壞一切住，金剛三昧即是如來，云何言住？又無住
X36n0659_p0726c16║者則名為幻，如來同幻，云何言住？又無住者名無始
X36n0659_p0726c17║終，如來之性無有始終，云何言住？又無住者名無邊
X36n0659_p0726c18║法界，無邊法界即是如來，云何言住？又無住者名首
X36n0659_p0726c19║楞嚴三昧，首楞嚴三昧知一切法而無所著，以無著
X36n0659_p0726c20║故名首楞嚴，如來具足首楞嚴定，云何言住？又無住
X36n0659_p0726c21║者名處非處力，如來成就處非處力，云何言住？又無
X36n0659_p0726c22║住者名檀波羅蜜，檀波羅蜜若有住者，則不得至尸
X36n0659_p0726c23║波羅蜜乃至般若波羅蜜。以是義故，檀波羅蜜名為
X36n0659_p0726c24║無住。如來乃至不住般若波羅蜜，云何願言如來常
X36n0659_p0727a01║住娑羅樹林？又無住者名修四念處，如來若住四念
X36n0659_p0727a02║處者，則不能得阿耨多羅三藐三菩提，名不住住。又
X36n0659_p0727a03║無住者名無邊眾生界，如來悉到一切眾生無邊界
X36n0659_p0727a04║分而無所住。又無住者名無屋宅，無屋宅者名為無
X36n0659_p0727a05║有，無有者名為無生，無生者名為無死，無死者名為
X36n0659_p0727a06║無相，無相者名為無繫，無繫者名為無著，無著者名
X36n0659_p0727a07║為無漏，無漏即善，善即無為，無為者即大涅槃常，大
X36n0659_p0727a08║涅槃常者即我，我者即淨，淨者即樂，常樂我淨即是
X36n0659_p0727a09║如來。
X36n0659_p0727a10║於中云名虗空者，妙體非有，故言虗空。金剛三昧
X36n0659_p0727a11║即是如來者，舊解云：十地窮學乃未是佛，相續道
X36n0659_p0727a12║中轉金剛心即名為佛。今依此文云是如來，此名
X36n0659_p0727a13║通於因果，例如首楞嚴通因果。檀波羅蜜等者，非
X36n0659_p0727a14║謂六行能成於果。上文云六波羅蜜滿足之身，道
X36n0659_p0727a15║品亦然。
X36n0659_p0727a16║譬如虗空下，二、就譬說無住，又二：先譬，次合。初譬
X36n0659_p0727a17║如文。
X36n0659_p0727a18║善男子！譬如虗空，不住東方、南、西、北方、四維、上、下。
X36n0659_p0727a19║次合中反以差別簡空，空即無住。
X36n0659_p0727a20║如來亦爾，不住東方、南、西、北方、四維、上、下。善男子！若
X36n0659_p0727a21║有說言身、口、意惡得善果者，無有是處；身、口、意善得
X36n0659_p0727a22║惡果者，亦無是處；若言凡夫得見佛性、十住菩薩不
X36n0659_p0727a23║得見者，亦無是處；一闡提輩犯五逆罪、謗方等經、毀
X36n0659_p0727a24║四重禁得阿耨多羅三藐三菩提者，亦無是處；六住
X36n0659_p0727b01║菩薩煩惱因緣墮三惡道，亦無是處；菩薩摩訶薩以
X36n0659_p0727b02║真女身得阿耨多羅三藐三菩提者，亦無是處；一闡
X36n0659_p0727b03║提常、三寶無常，亦無是處；如來住於拘尸城，亦無是
X36n0659_p0727b04║處。
X36n0659_p0727b05║於中云六住菩薩煩惱因緣墮三惡道者，或言六
X36n0659_p0727b06║心，或言六地。私云：恐是六地。
X36n0659_p0727b07║善男子！如來今於此下，第二、明迹。
X36n0659_p0727b08║善男子！如來今於此拘尸城入大三昧深禪定窟，眾
X36n0659_p0727b09║不見故，名大涅槃。
X36n0659_p0727b10║方便道中還歸寂定，眾生不見，謂佛入涅槃。
X36n0659_p0727b11║師子吼下，第二番問答。
X36n0659_p0727b12║師子吼言：如來何故入禪定窟？
X36n0659_p0727b13║如來何故不常利生而入寂耶？
X36n0659_p0727b14║善男子！為欲度脫諸眾生故，未種善根令得種故，已
X36n0659_p0727b15║種善根得增長故，善果未熟令得熟故，為已熟者說
X36n0659_p0727b16║趣阿耨多羅三藐三菩提故，輕賤善法者令生尊貴
X36n0659_p0727b17║故，諸有放逸者令離放逸故，為與文殊師利等諸大
X36n0659_p0727b18║香象共論議故，為欲教化樂讀誦者深愛禪定故，為
X36n0659_p0727b19║以聖行、梵行、天行化眾生故，為觀不共深法藏故，為
X36n0659_p0727b20║欲訶責放逸弟子故。如來常寂猶尚樂定，況汝等輩
X36n0659_p0727b21║煩惱未盡而生放逸？為欲訶責諸惡比丘受畜八種
X36n0659_p0727b22║不淨之物，及不少欲、不知足故，為令眾生尊重所聞
X36n0659_p0727b23║禪定法故，以是因緣入禪定窟。
X36n0659_p0727b24║佛廣答其意。不共法藏者，不與二乘人共，其中或
X36n0659_p0727c01║為滅惡，或為生善，即四悉意須入寂定。
X36n0659_p0727c02║師子吼言下，第三番問答。
X36n0659_p0727c03║師子吼言：世尊！無相定者名大涅槃，是故涅槃名為
X36n0659_p0727c04║無相。以何因緣名為無相？
X36n0659_p0727c05║問：云何名涅槃？為無相耶？
X36n0659_p0727c06║佛答為三：初、直明無十相。
X36n0659_p0727c07║善男子！無十相故。何等為十？所謂色相、聲相、香、味、觸
X36n0659_p0727c08║相、生、住、壞相、男相、女相，是名十相。無如是相，故名無
X36n0659_p0727c09║相。
X36n0659_p0727c10║次明有相之失。
X36n0659_p0727c11║善男子！夫著相者則能生癡，癡故生愛，愛故繫縛，繫
X36n0659_p0727c12║縛故受生，生故有死，死故無常。
X36n0659_p0727c13║三、明無相之得。
X36n0659_p0727c14║不著相者則不生癡，不生癡故則無有愛，無有愛故
X36n0659_p0727c15║則無繫縛，無繫縛故則不受生，不受生故則無有死，
X36n0659_p0727c16║無有死故則名為常。以是義故，涅槃名常。
X36n0659_p0727c17║師子吼言：何等比丘下，第三、明修道之用。文為三：
X36n0659_p0727c18║初、明三法；次、辨二法相資；三、明力用。初文前略問
X36n0659_p0728a01║答，後廣問答。略問答如文。
X36n0659_p0728a02║師子吼言：世尊！何等比丘能斷十相？
X36n0659_p0728a03║佛言：善男子！若有比丘時時修習三種相者則斷十
X36n0659_p0728a04║相，時時修習三昧定相、時時修習智慧之相、時時修。
X36n0659_p0728a05║習捨相，是名三相。
X36n0659_p0728a06║然三法不同，若聖行以戒、定、慧為三法，今文以定、
X36n0659_p0728a07║慧、捨為三法。定、慧為正，捨是調停，而言時時者，非
X36n0659_p0728a08║專一品，應時時調均，令得自在。
X36n0659_p0728a09║師子吼言云何名下，第二、廣問答。問中二：初、通問。
X36n0659_p0728a10║云何為定慧捨相耶？
X36n0659_p0728a11║師子吼言：世尊！云何名為定慧捨相？
X36n0659_p0728a12║次別問三法，為二：初廣約定問，次以慧捨例。初問
X36n0659_p0728a13║定，為三：初據本有，次就一境，三就一行。
X36n0659_p0728a14║定是三昧者，一切眾生皆有三昧，云何方言修習三
X36n0659_p0728a15║昧？
X36n0659_p0728a16║初本有中言皆有者，謂一切眾生皆有三昧數。師
X36n0659_p0728a17║明十大地中有三摩提是定數，此定本有，何須修
X36n0659_p0728a18║集？河西云：取造事心專，不必十大地中定數。
X36n0659_p0728a19║次心在一境者。
X36n0659_p0728a20║若心在一境則名三昧，若更餘緣則不名三昧。如其
X36n0659_p0728a21║不定非一切智，非一切智云何名定？
X36n0659_p0728a22║若但行一境為定者，更復緣餘，便非是定。若不餘
X36n0659_p0728a23║緣，云何得名一切智人？
X36n0659_p0728a24║三、就一行為問者。
X36n0659_p0728b01║若以一行得名三昧者，其餘諸行亦非三昧，若非三
X36n0659_p0728b02║昧則非一切智，若非一切智云何名三昧？
X36n0659_p0728b03║若一行是三昧，行餘行時即非三昧；若不行餘行，
X36n0659_p0728b04║非一切智。
X36n0659_p0728b05║次慧捨二事，例亦如是問。
X36n0659_p0728b06║慧、捨二相，亦復如是。
X36n0659_p0728b07║佛答中，先答別問，次答通問。先答別問中二：先答
X36n0659_p0728b08║定，次答慧、捨。先答定中，前問定有三，今先答第二
X36n0659_p0728b09║問，以第三問例，次追答第一本有之問。
X36n0659_p0728b10║佛言：善男子！如汝所言：緣於一境得名三昧，其餘諸
X36n0659_p0728b11║緣不名三昧。是義不然。何以故？如是餘緣亦一境故，
X36n0659_p0728b12║行亦如是。
X36n0659_p0728b13║今初第二云：如是餘緣亦是一境，謂心專一緣，此
X36n0659_p0728b14║是定境。以定緣之，無境不定，非謂猶是問境之一。
X36n0659_p0728b15║葢是定心緣境，非是散心。以定一於一切，名一切
X36n0659_p0728b16║智。若是散心緣境，為境所牽；若定心緣境，設改緣
X36n0659_p0728b17║易觀，非境牽心，故得是定。行亦如是者，即兼答第
X36n0659_p0728b18║三一行之問。若以散心而行諸行，行牽於心；若以
X36n0659_p0728b19║定心行於諸行，令諸行一。
X36n0659_p0728b20║又言眾生下。追答第一本有之問。
X36n0659_p0728b21║又言眾生先有三昧不須修者，是亦不然。所以者何？
X36n0659_p0728b22║言三昧者名善三昧，一切眾生真實未有，云何而言
X36n0659_p0728b23║不須修習？
X36n0659_p0728b24║善三昧者，不取大地通三性定，乃取善修之定。次
X36n0659_p0728c01║以住如是下答慧捨，又二：先答其慧相。
X36n0659_p0728c02║以住如是善三昧中觀一切法，名善慧相。
X36n0659_p0728c03║不見三昧慧，異答其捨相。
X36n0659_p0728c04║不見三昧智慧異相，是名捨相。
X36n0659_p0728c05║復次若取色相下，第二、答前通問。文為四：一、略標
X36n0659_p0728c06║三法體，二、釋三法名，三、更廣三法體，四、明功用。初
X36n0659_p0728c07║略標體為三：先標定體。
X36n0659_p0728c08║復次，善男子！若取色相，不能觀色常、無常相，是名三
X36n0659_p0728c09║昧。
X36n0659_p0728c10║言取色相者，非定執色相之心，乃是禪定門戶，入
X36n0659_p0728c11║住出相。不能觀色常無常者，正作靜攝，不作照知，
X36n0659_p0728c12║故不能觀。
X36n0659_p0728c13║次若能觀色下，出於慧體。
X36n0659_p0728c14║若能觀色常無常相，是名慧相。
X36n0659_p0728c15║常無常俱照，故非偏慧。
X36n0659_p0728c16║三三昧慧等下，明捨體。二事合調，故云平等。又三：
X36n0659_p0728c17║先法，次譬，三合。法如文。
X36n0659_p0728c18║三昧慧等觀一切法，是名捨相。
X36n0659_p0729a01║次譬者。
X36n0659_p0729a02║善男子！如善御駕駟遲疾得所，遲疾得所故名捨相。
X36n0659_p0729a03║偏定是遲，偏慧是疾，二法均平，故以駕駟為喻。
X36n0659_p0729a04║三、菩薩亦爾下，合。
X36n0659_p0729a05║菩薩亦爾，若三昧多者則修習慧、若慧多者則修習
X36n0659_p0729a06║三昧，三昧、慧等則名為捨。善男子！十住菩薩智慧力
X36n0659_p0729a07║多、三昧力少，是故不得明見佛性。聲聞、緣覺三昧力
X36n0659_p0729a08║多、智慧力少，以是因緣不見佛性。諸佛世尊定、慧等
X36n0659_p0729a09║故，明見佛性了了無閡，如觀掌中菴摩勒果。見佛性
X36n0659_p0729a10║者，名為捨相。
X36n0659_p0729a11║合中云十住菩薩智慧多，三昧少者，河西云：十住
X36n0659_p0729a12║進求勝地，方建大乘，嚴土化人，智用偏起，故不見
X36n0659_p0729a13║性。二乘自調自淨，志求證得，定多智少，亦不見性。
X36n0659_p0729a14║於二平等，則能見性。今明入空多，則是遲相；入假
X36n0659_p0729a15║多，是疾相；空假雙亡，是平等相。能見性者，是別教
X36n0659_p0729a16║意；即空、即假、即中，乃不遲不疾，是善駕駟，即圓教
X36n0659_p0729a17║意，乃能見性。
X36n0659_p0729a18║奢摩他下，第二、釋名。
X36n0659_p0729a19║奢摩他者，名為能滅，能滅一切煩惱結故；又奢摩他
X36n0659_p0729a20║者，名曰能調，能調諸根惡不善故；又奢摩他者，名曰
X36n0659_p0729a21║寂靜，能令三業成寂靜故；又奢摩他者，名曰遠離，能
X36n0659_p0729a22║令眾生離五欲故；又奢摩他者，名曰能清，能清貪欲、
X36n0659_p0729a23║瞋恚、愚癡三濁法故。以是義故，故名定相。毗婆舍那，
X36n0659_p0729a24║名為正見，亦名了見，名為能見，名曰徧見，名次第見，
X36n0659_p0729b01║名別相見，是名為慧。憂畢叉者，名曰平等，亦名不諍，
X36n0659_p0729b02║又名不觀，亦名不行，是名為捨。
X36n0659_p0729b03║先釋定名。一本云陀，亦云舍，皆梵音輕重翻名不
X36n0659_p0729b04║同。一翻為止，止息惡緣，或名為定。此名多訓，故留
X36n0659_p0729b05║本音，不可偏判。毗婆舍那，此翻為觀，亦云見憂。畢
X36n0659_p0729b06║差翻為捨相，亦平等不諍等。
X36n0659_p0729b07║奢摩他有二種下，第三、更廣三法體皆增數辨之。
X36n0659_p0729b08║初廣定中增至十法。
X36n0659_p0729b09║善男子！奢摩他有二種：一、世間，二、出世間。復有二種：
X36n0659_p0729b10║一、成就，二、不成就。成就者，所謂諸佛、菩薩；不成就者，
X36n0659_p0729b11║所謂聲聞、辟支佛等。復有三種：下、中、上。下者，謂諸凡
X36n0659_p0729b12║夫；中者，聲聞、緣覺；上者，諸佛、菩薩。復有四種：一、退，二、
X36n0659_p0729b13║住，三、進，四、能大利益。復有五種，所謂五智三昧。何等
X36n0659_p0729b14║為五？一、無食三昧，二、無過三昧，三、身意清淨一心三
X36n0659_p0729b15║昧，四、因果俱樂三昧，五、常念三昧。復有六種：一、觀骨
X36n0659_p0729b16║三昧，二、慈三昧，三、觀十二因緣三昧，四、阿那婆那三
X36n0659_p0729b17║昧，五、念覺觀三昧，六、觀生滅三昧。復有七種，所謂七
X36n0659_p0729b18║覺分：一、念覺分，二、擇法覺分，三、精進覺分，四、喜覺分，
X36n0659_p0729b19║五、除覺分，六、定覺分，七、捨覺分。復有七種：一、須陀洹
X36n0659_p0729b20║三昧，二、斯陀含三昧，三、阿那含三昧，四、阿羅漢三昧，
X36n0659_p0729b21║五、辟支佛三昧，六、菩薩三昧，七、如來覺知三昧。復有
X36n0659_p0729b22║八種，謂八解脫三昧：一、色觀色解脫三昧，二、內無色
X36n0659_p0729b23║相外觀色解脫三昧，三、淨解脫身證三昧，四、空處解
X36n0659_p0729b24║脫三昧，五、識處解脫三昧，六、無所有處解脫三昧，七、
X36n0659_p0729c01║非有想非無想處解脫三昧，八、滅盡定解脫三昧。復
X36n0659_p0729c02║有九種，所謂九次第定：四禪、四空及滅盡定三昧。復
X36n0659_p0729c03║有十種，所謂十一切處三昧。何等為十？一、地一切處
X36n0659_p0729c04║三昧，二、水一切處三昧，三、風一切處三昧，四、青一切
X36n0659_p0729c05║處三昧，五、黃一切處三昧，六、赤一切處三昧，七、白一
X36n0659_p0729c06║切處三昧，八、空一切處三昧，九、識一切處三昧，十、無
X36n0659_p0729c07║所有一切處三昧。復有無數種，所謂諸佛、菩薩。善男
X36n0659_p0729c08║子！是名三昧相。
X36n0659_p0729c09║能大利益者，百論云：達分三昧。因果俱樂者，河西
X36n0659_p0729c10║云：謂佛所得定，入出自在，始終常樂。念覺觀者，善
X36n0659_p0729c11║惡覺觀，俱是過患。觀生滅者，人多於生滅起斷常。
X36n0659_p0729c12║觀十一切處者，但列地水風，不明火者，有人言：經
X36n0659_p0729c13║本誤失火字。河西云：行人觀身內四大，非觀外四
X36n0659_p0729c14║大。身內三大，顯骨肉等是地，㖒唾等是水，氣息是
X36n0659_p0729c15║風。此三顯現火大，劣有少煗，所以但三。而言不用
X36n0659_p0729c16║處者，明自下地至不用處。招提云：火大不恒，假薪
X36n0659_p0729c17║而有，無薪不發，三大恒有，所以用之。不用處者，明
X36n0659_p0729c18║此觀成，窮不用處，故數為一。
X36n0659_p0729c19║慧有二種者下，廣出慧體。
X36n0659_p0729c20║善男子，慧有二種：一、世間，二、出世間。復有三種：一、般
X36n0659_p0729c21║若，二、毗婆舍那，三、闍那。般若者名一切眾生，毗婆舍
X36n0659_p0729c22║那者一切聖人，闍那者諸佛菩薩。又般若者名為別
X36n0659_p0729c23║相，毗婆舍那名為總相，闍那者名為破相。復有四種，
X36n0659_p0729c24║所謂觀四真諦。
X36n0659_p0730a01║般若正是慧，毗婆正是觀，亦名見，闍那正是智。釋
X36n0659_p0730a02║般若云名一切眾生者，顯般若是慧，能知一切眾
X36n0659_p0730a03║生數故。又釋毗婆是總相，亦言是三昧，所以三昧
X36n0659_p0730a04║慧能總知也。常途解云：慧是不癡，故在凡夫；見名
X36n0659_p0730a05║小勝，故在聖人；智是決斷最勝，在諸佛。別相、總相、
X36n0659_p0730a06║破相，亦據優劣。興皇云：凡夫分別是別相，二乘聖
X36n0659_p0730a07║人總前諸法無常是總相，諸佛菩薩皆破此故是
X36n0659_p0730a08║破相。今明不然，斯乃論一心三智。破相是照空，別
X36n0659_p0730a09║相是照假，總相是照中，三智一心中得。論不思議
X36n0659_p0730a10║慧不云捨者，異體非故。
X36n0659_p0730a11║四、功用如文。
X36n0659_p0730a12║善男子！為三事故，修奢摩他。何等為三？一、不放逸故，
X36n0659_p0730a13║二、莊嚴大智故，三、得自在故。復次，為三事故，修毗婆
X36n0659_p0730a14║舍那。何等為三？一、為觀生死惡果報故，二、為欲增長
X36n0659_p0730a15║諸善根故，三、為破一切諸煩惱故。
X36n0659_p0730a16║大般涅槃經卷第二十八
X36n0659_p0730a17║日東　天台沙門本純　分會
X36n0659_p0730a18║
X36n0659_p0730a19║南本大般涅槃經會疏卷第二十八