X36n0659_p0742a01║
X36n0659_p0742a02║
X36n0659_p0742a03║南本大般涅槃經會疏卷第三十
X36n0659_p0742a04║
X36n0659_p0742a05║大般涅槃經師子吼菩薩品之六（卷第三十）
X36n0659_p0742a06║北凉　天竺三藏　曇無讖　譯
X36n0659_p0742a07║晉　沙門　慧嚴　慧觀
X36n0659_p0742a08║　謝靈運　重治
X36n0659_p0742a09║師子吼品之六
X36n0659_p0742a10║起卷第四。勸修。文為二：一、舉法勸，二、舉人勸。初舉
X36n0659_p0742a11║法中，先問，次答。問為三：一、問佛性力故，應同得涅
X36n0659_p0742a12║槃，那有六道差別？二、問既有佛性，應自得菩提，何
X36n0659_p0742a13║用修道？三、問既有佛性，即能吸得菩提。初問，先領
X36n0659_p0742a14║旨，次作問，如文。
X36n0659_p0742a15║師子吼菩薩言：世尊！若一切業不定得果，一切眾生
X36n0659_p0742a16║悉有佛性，應當修習八聖道者。
X36n0659_p0742a17║何因緣故，一切眾生悉不得是大般涅槃？世尊！若一
X36n0659_p0742a18║切眾生有佛性者，即當定得阿耨多羅三藐三菩提，
X36n0659_p0742a19║何須修習八聖道耶？
X36n0659_p0742a20║世尊下，第二問，又四：一、領經；二、作譬；三、合；四、結難。
X36n0659_p0742a21║如文。
X36n0659_p0742a22║世尊！如此經中說：有病人若得醫藥及瞻病人、隨病
X36n0659_p0742a23║飲食，若使不得，皆悉除差。一切眾生亦復如是，若遇
X36n0659_p0742a24║聲聞及辟支佛、諸佛、菩薩、諸善知識，若聞說法、修習
X36n0659_p0742b01║聖道，若不遇、不聞、不修習道，悉當得成阿耨多羅三
X36n0659_p0742b02║藐三菩提。何以故？以佛性故。
X36n0659_p0742b03║世尊！譬如日月無有能遮令不得至頞多山邊，四大
X36n0659_p0742b04║河水不至大海，一闡提等不至地獄。
X36n0659_p0742b05║一切眾生亦復如是，無有能遮令不得至阿耨多羅
X36n0659_p0742b06║三藐三菩提。何以故？以佛性故。
X36n0659_p0742b07║世尊！以是義故，一切眾生不修習道，以佛性力故應
X36n0659_p0742b08║得阿耨多羅三藐三菩提，不以修習聖道力故。
X36n0659_p0742b09║若一闡提下，第三問，又為三：法、譬、合，如文。
X36n0659_p0742b10║世尊！若一闡提犯四重禁、五逆罪等，不得阿耨多羅
X36n0659_p0742b11║三藐三菩提者，應須修習。以因佛性定當得故，非因
X36n0659_p0742b12║修習然後得也。
X36n0659_p0742b13║世尊，譬如磁石去鐵雖遠，以其力故鐵則隨著。
X36n0659_p0742b14║眾生佛性亦復如是，是故不須勤修習道。
X36n0659_p0742b15║次佛答，為二：初正答，次總結。初為四：一答同得涅
X36n0659_p0742b16║槃難，二答吸取菩提難，三答不須修道難，四重答
X36n0659_p0742b17║吸取難。答初有譬、合、結。譬中先總大意，河邊七人
X36n0659_p0742b18║咸備手足，手足雖同而有度與不度。次別列七人。
X36n0659_p0742b19║初七人者，前二是外凡，次一是內凡，後四是聖人。
X36n0659_p0742b20║外凡窮惡闡提，次將立而退故為二人。內凡有三
X36n0659_p0742b21║方便，同為一者，雖復優劣俱未發真。聖人為四者，
X36n0659_p0742b22║聲聞不侵習、支佛侵習、菩薩侵習復化眾生，佛習
X36n0659_p0742b23║氣盡。若不作此解無以取異。上說眾生皆有佛性，
X36n0659_p0742b24║眾生何故不同得涅槃？欲令分明更作一河，七人
X36n0659_p0742c01║不同。此經前後凡說六河，謂生死涅槃河、煩惱佛
X36n0659_p0742c02║性河、善法惡法河，兩兩相對。生死論得出不得出，
X36n0659_p0742c03║涅槃論得入不得入，煩惱論能斷不能斷，佛性論
X36n0659_p0742c04║能見不能見，惡法論能離不能離，善法論至極不
X36n0659_p0742c05║至極。此中正明恒河譬生死，迦葉品以大涅槃為
X36n0659_p0742c06║河。河中七人離合不同，此文明七人，後品明七眾
X36n0659_p0742c07║生。此中合四果為一，第四離三乘為三人，後品離
X36n0659_p0742c08║四果為四人，合支佛、菩薩、佛為第七人，至下當更
X36n0659_p0742c09║分別。
X36n0659_p0742c10║佛言：善哉，善哉！善男子！如恒河邊有七種人，若為洗
X36n0659_p0742c11║浴恐怖寇賊，或為采華則入河中。
X36n0659_p0742c12║言洗浴者，譬出家受戒，自身清淨。怖畏寇賊者，譬
X36n0659_p0742c13║煩惱。采華者，二解：一云七淨華，即是求因；二云遊
X36n0659_p0742c14║諸覺華，即是求果。出家應是出河，而言入河者，欲
X36n0659_p0742c15║明生死、涅槃非迢然別，須於生死中而求涅槃。
X36n0659_p0742c16║第一人者下，別列七人。
X36n0659_p0742c17║第一人者，入水則沒。何以故？羸無勢力，不習浮故。第
X36n0659_p0742c18║二人者，雖沒還出，出已復沒。何以故？身力大故，則能
X36n0659_p0743a01║還出，不習浮故，出已還沒。第三人者，沒已即出，出更
X36n0659_p0743a02║不沒。何以故？身重故沒，力大故出，先習浮故，出已即
X36n0659_p0743a03║住。第四人者，入已便沒，沒已還出，出已即住，徧觀四
X36n0659_p0743a04║方。何以故？重故則沒，力大故還出，習浮則住，不知出
X36n0659_p0743a05║處，故觀四方。第五人者，入已即沒，沒已還出，出已即
X36n0659_p0743a06║住，住已觀方，觀已即去。何以故？為怖畏故。第六人者，
X36n0659_p0743a07║入已即去，淺處即住。何以故？觀賊近遠故。第七人者，
X36n0659_p0743a08║既至彼岸，登上大山，無復恐怖，離諸怨賊，受大快樂。
X36n0659_p0743a09║沒即闡提。過去之善，宿因既羸，現在無信，故不習
X36n0659_p0743a10║浮。第二人是將立而退。身力大者，過去善深，今生
X36n0659_p0743a11║不修，名不習浮，能斷善根。第三人即是得住，以譬
X36n0659_p0743a12║內凡。沒已出者，昔日經沒。第四人即是四果，譬以
X36n0659_p0743a13║四方。四方者，下文以四方譬四諦，非今用譬。文云
X36n0659_p0743a14║不知出處，故觀方。以昔不知出處，故不觀；今知出
X36n0659_p0743a15║處，故言觀方。又不知大乘出處，故取小果。第五人
X36n0659_p0743a16║即支佛，亦云觀方過於四果。以利根故，不取四果，
X36n0659_p0743a17║但為自證，故言而去。同畏生死，故言怖。第六人即
X36n0659_p0743a18║菩薩。去不住者，不住生死。淺處住者，心安生死，從
X36n0659_p0743a19║其心邊，故言淺處。第七人即是佛。
X36n0659_p0743a20║善男子！生死大河下，第二、合譬。先合總譬。
X36n0659_p0743a21║善男子！生死大河亦復如是，有七種人畏煩惱賊故，
X36n0659_p0743a22║發意欲度生死大河，出家剃髮，身披法服。
X36n0659_p0743a23║畏煩惱賊，合前怖畏。發意欲度，合前入河。出家剃
X36n0659_p0743a24║髮，合前洗浴。身披法服，合前采華。
X36n0659_p0743b01║既出家已下，第二、合別譬七人。初、合常沒，即一闡
X36n0659_p0743b02║提，此中略合。
X36n0659_p0743b03║既出家已，親近惡友，隨順其教，聽受邪法。所謂眾生
X36n0659_p0743b04║身者，即是五陰；五陰者，即名五大。眾生若死，永斷五
X36n0659_p0743b05║大；斷五大故，何須修習善惡諸業？是故當知，無有善
X36n0659_p0743b06║惡及善惡報，如是則名一闡提也。一闡提者，名斷善
X36n0659_p0743b07║根；斷善根故，沒生死河，不能得出。何以故？惡業重故，
X36n0659_p0743b08║無信力故，如恒河邊第一人也。
X36n0659_p0743b09║有六因緣下，廣合。
X36n0659_p0743b10║善男子！一闡提輩有六因緣，沒三惡道不能得出。何
X36n0659_p0743b11║等為六？一、惡心熾盛故，二、不見後世故，三、樂習煩惱
X36n0659_p0743b12║故，四、遠離善根故，五、惡業障隔故，六、親近惡知識故。
X36n0659_p0743b13║復有五事沒三惡道。何等為五？一、於比丘邊作非法
X36n0659_p0743b14║故，二、比丘尼邊作非法故，三、自在用僧鬘物故，四、母
X36n0659_p0743b15║邊作非法故，五、於五部僧互生是非故。復有五事沒
X36n0659_p0743b16║三惡道。何等為五？一、常說無善惡果故，二、殺發菩提
X36n0659_p0743b17║心眾生故，三、憙說法師過失故，四、法說非法、非法說
X36n0659_p0743b18║法故，五、為求法過而聽受故。復有三事沒三惡道。何
X36n0659_p0743b19║等為三？一、謂如來無常永滅，二、謂正法無常遷變，三、
X36n0659_p0743b20║謂僧寶可破壞故。是故，常沒三惡道中。
X36n0659_p0743b21║五部僧者，二解：一云五眾，向五眾邊更互說過。二
X36n0659_p0743b22║云是五部律，佛滅度後一百餘秊育王設會，上座
X36n0659_p0743b23║他鞞羅立義摩訶僧祇，大眾不同分為二部。後上
X36n0659_p0743b24║座部更生二部，謂雪山、薩婆多。雪山絕後，薩婆多
X36n0659_p0743c01║更習僧祇生於三部，謂彌沙塞、曇無德、迦葉遺。就
X36n0659_p0743c02║婆多僧祇為五部，如來預見互相是非。大集經亦
X36n0659_p0743c03║預指五部，如宗輪論轉廣明分部以為二十，非今
X36n0659_p0743c04║文要故不引。
X36n0659_p0743c05║第二人下合，將立而退。
X36n0659_p0743c06║第二人者，發意欲度生死大河，斷善根故沒不能出。
X36n0659_p0743c07║所言出者，親近善友則得信心。信心者，信施施果、信
X36n0659_p0743c08║善善果、信惡惡果、信生死苦無常壞敗，是名為信。已
X36n0659_p0743c09║得信心修習淨戒，受持讀誦書寫解說，常行慧施善
X36n0659_p0743c10║修智慧，以鈍根故復遇惡友，不能修習身戒心慧聽
X36n0659_p0743c11║受邪法，或值惡時處惡國土斷諸善根，斷善根故常
X36n0659_p0743c12║沒生死，如恒河邊第二人也。
X36n0659_p0743c13║即外凡人，亦能斷善，而不同恒沒。
X36n0659_p0743c14║第三人者下，此合內凡得住之人。
X36n0659_p0743c15║第三人者，發意欲度生死大河，斷善根故於中沈沒，
X36n0659_p0743c16║親近善友得名為出。信於如來是一切智常恒無變，
X36n0659_p0743c17║為眾生故說無上道。一切眾生悉有佛性，如來非滅，
X36n0659_p0743c18║法僧亦爾無有滅壞。一闡提等不斷其法，終不得阿
X36n0659_p0743c19║耨多羅三藐三菩提，要當遠離然後乃得。以信心故
X36n0659_p0743c20║修習淨戒，修淨戒已受持讀誦書寫解說十二部經，
X36n0659_p0743c21║為諸眾生廣宣流布，樂於慧施修習智慧，以利根故
X36n0659_p0743c22║堅住信慧心無退轉，如恒河邊第三人也。
X36n0659_p0743c23║小大兩位俱在中者，豈非通教三人共位？若作別
X36n0659_p0743c24║義，大乘教異不應同位。文云：信如來是一切智常
X36n0659_p0744a01║恒無變，一切眾生悉有佛性。一云：此是三乘初業
X36n0659_p0744a02║不愚於法，如勝鬘說。此文多有所關。若信如來常
X36n0659_p0744a03║不變易，眾生有佛性，則似別義。以大涅槃心修方
X36n0659_p0744a04║便行入方便位，下文須䟦得果即是其義。
X36n0659_p0744a05║第四人者，發意欲度生死大河，斷善根故，於中沈沒。
X36n0659_p0744a06║親近善友，故得信心，是名為出。得信心故，受持讀誦
X36n0659_p0744a07║書寫解說十二部經，為眾生故，廣宣流布。樂於慧施，
X36n0659_p0744a08║修習智慧，以利根故，堅住信慧，心無退轉，徧觀四方。
X36n0659_p0744a09║四方者，四沙門果，如恒河邊第四人也。第五人者，發
X36n0659_p0744a10║意欲度生死大河，斷善根故，於中沈沒。親近善友，故
X36n0659_p0744a11║得信心，是名為出。以信心故，受持讀誦書寫解說十
X36n0659_p0744a12║二部經，為眾生故，廣宣流布。樂於慧施，修習智慧，以
X36n0659_p0744a13║利根故，堅住信慧，心無退轉。無退轉已，即便前進。前
X36n0659_p0744a14║進者，謂辟支佛。雖能自度，不及眾生，是名為出，如恒
X36n0659_p0744a15║河邊第五人也。第六人者，發意欲度生死大河，斷善
X36n0659_p0744a16║根故，於中沈沒，親近善友，獲得信心；得信心故，名之
X36n0659_p0744a17║為出。以信心故，受持、讀誦、書寫、解說十二部經，為眾
X36n0659_p0744a18║生故，廣宣流布，樂於慧施，修習智慧；以利根故，堅住
X36n0659_p0744a19║信慧，心無退轉；無退轉已，即復前進，遂到淺處；到淺
X36n0659_p0744a20║處已，即住不去；住不去者，所謂菩薩為欲度脫諸眾
X36n0659_p0744a21║生故，住觀煩惱如恒河邊第六人也。第七人者，發意
X36n0659_p0744a22║欲度生死大河，斷善根故，於中沈沒，親近善友，獲得
X36n0659_p0744a23║信心；得信心已，是名為出。以信心故，受持、讀誦、書寫、
X36n0659_p0744a24║解說十二部經，為眾生故，廣宣流布，樂於慧施，修習
X36n0659_p0744b01║智慧；以利根故，堅住信慧，心無退轉；無退轉已，即便
X36n0659_p0744b02║前進；既前進已，得到彼岸，登大高山，離諸恐怖，多受
X36n0659_p0744b03║安樂。善男子！彼岸山者，喻於如來；受安樂者，喻佛常
X36n0659_p0744b04║住；大高山者，喻大涅槃。
X36n0659_p0744b05║第四人者，合四為一，但斷正不侵習。第五人是支
X36n0659_p0744b06║佛，但侵少許習。第六人是菩薩，能侵多習，復化眾
X36n0659_p0744b07║生。第七人是佛，習究竟盡。為此義故，分四人之異，
X36n0659_p0744b08║此是通義。既具兩文，未可專是，今作一種推之，只
X36n0659_p0744b09║是通義。且指分段生死為河，以大涅槃心發意求
X36n0659_p0744b10║度，而有七種差別不同，同有佛性義，同成涅槃義，
X36n0659_p0744b11║亦成答問，宜作此說。
X36n0659_p0744b12║是恒河邊下，第三、結譬，酬其應同涅槃之問。手足
X36n0659_p0744b13║俱備，答其佛性是同；習浮、不習浮，得度、不得度，答
X36n0659_p0744b14║其不同得涅槃之問。文為二：初、明不修不得非如
X36n0659_p0744b15║來咎。譬合如文。
X36n0659_p0744b16║善男子！是恒河邊，如是諸人悉具手足而不能度。一
X36n0659_p0744b17║切眾生亦復如是，實有佛寶、法寶、僧寶。如來常說諸
X36n0659_p0744b18║法要義，有八聖道、大般涅槃，而諸眾生悉不能得。此
X36n0659_p0744b19║非我咎，亦非聖道、眾生等過，當知悉是煩惱過惡。以
X36n0659_p0744b20║是義故，一切眾生不得涅槃。
X36n0659_p0744b21║次明修者必得，舉三譬譬之，又二：先譬，次合，如文。
X36n0659_p0744b22║善男子，譬如良醫知病說藥，病者不服，非醫咎也。善
X36n0659_p0744b23║男子，若有施主以其所有施一切人，有不受者，非施
X36n0659_p0744b24║主咎。善男子，譬如日出，幽冥皆明，盲瞽之人不見道
X36n0659_p0744c01║路，非日過也。善男子，如恒河水能除渴乏，渴者不飲，
X36n0659_p0744c02║非水咎也。善男子，譬如大地普生果實，平等無二，農
X36n0659_p0744c03║夫不種，非地過也。
X36n0659_p0744c04║善男子！如來普為一切眾生廣開分別十二部經，眾
X36n0659_p0744c05║生不受，非如來咎。善男子！若修道者，即得阿耨多羅
X36n0659_p0744c06║三藐三菩提。
X36n0659_p0744c07║汝言眾生下，第二、超答第三問，又二：初、牒問褒貶。
X36n0659_p0744c08║善男子！汝言眾生悉有佛性，得阿耨多羅三藐三菩
X36n0659_p0744c09║提如磁石者，善哉，善哉！以有佛性因緣力故，得阿耨
X36n0659_p0744c10║多羅三藐三菩提。若言不須修聖道者，是義不然。
X36n0659_p0744c11║若能修者，必得不疑，是故褒歎。若不肎修，自恃有
X36n0659_p0744c12║性，欲令吸取者，故貶之為非。
X36n0659_p0744c13║次譬如有人下，是正答，中二：初答修者必得，故舉
X36n0659_p0744c14║汲井喻之。
X36n0659_p0744c15║善男子，譬如有人行於曠野，渴乏遇井。其井極深，雖
X36n0659_p0744c16║不見水，當知必有。是人方便求覓罐綆，汲取則見。
X36n0659_p0744c17║井，譬五陰身。渴乏，譬厭苦求樂心。井深，譬身性理
X36n0659_p0744c18║遠。雖不見而必有汲取，譬因修見性。
X36n0659_p0744c19║佛性亦爾下，合，如文。
X36n0659_p0744c20║佛性亦爾，一切眾生雖復有之，要須修習無漏聖道
X36n0659_p0744c21║然後得見。
X36n0659_p0744c22║次胡麻下，譬不修則不得。
X36n0659_p0744c23║善男子，如有胡麻則得見油，離諸方便則不得見，甘
X36n0659_p0744c24║蔗亦爾。善男子，如三十三天、北鬱單越雖是有法，若
X36n0659_p0745a01║無善業、神通、道力則不能見。地中草根及地下水，以
X36n0659_p0745a02║地覆故，眾生不見。
X36n0659_p0745a03║合如文。
X36n0659_p0745a04║佛性亦爾，不修聖道故不得見。
X36n0659_p0745a05║如汝所說世有病人下，第三、追答第二問，又二：初、
X36n0659_p0745a06║呵其引經謬。
X36n0659_p0745a07║善男子！如汝所說，世有病人若遇瞻病、良醫、好藥、隨
X36n0659_p0745a08║病飲食，及以不遇悉得差者。善男子！我為六住諸菩
X36n0659_p0745a09║薩等說如是義。
X36n0659_p0745a10║解六住不同，一云是十住中之第六住，二云是十
X36n0659_p0745a11║地中第六地。此地般若現前，有自差之義。佛呵云：
X36n0659_p0745a12║我言遇與不遇病自差者，為六住菩薩說，不為凡
X36n0659_p0745a13║人示其僻引。
X36n0659_p0745a14║次譬如虗空下，正答，凡舉三譬。
X36n0659_p0745a15║善男子！譬如虗空於諸眾生非內非外，非內外故亦
X36n0659_p0745a16║無罣閡，眾生佛性亦復如是。
X36n0659_p0745a17║有人云：此舉世間眼所見空，以之為喻。有取真諦
X36n0659_p0745a18║空為喻。有云：即是理內，非內非外之空。中論云：虗
X36n0659_p0745a19║空非有非無，非內非外，此譬佛性。
X36n0659_p0745a20║善男子！譬如有人財在異方，雖不現前，隨意受用。有
X36n0659_p0745a21║人問之，則言：我許。何以故？以定有故。眾生佛性亦復
X36n0659_p0745a22║如是，非此、非彼，以定得故，言一切有。
X36n0659_p0745a23║次文中云財物者，財在他方雖不現用往取則得，
X36n0659_p0745a24║譬佛性雖未能見修之即會。
X36n0659_p0745b01║善男子！譬如眾生造作諸業，若善、若惡，非內、非外。如
X36n0659_p0745b02║是，業性非有、非無，亦復非是本無、今有，非無因出。
X36n0659_p0745b03║後文中云造業者，造譬初心，業譬修習，果譬見性。
X36n0659_p0745b04║其中有六句：一、非內；二、非外；三、非有；四、非無；五、非
X36n0659_p0745b05║本無今有；六、非無因出。
X36n0659_p0745b06║非此作此受下，二、明修者必得。
X36n0659_p0745b07║非此作此受、此作彼受、彼作彼受、無作無受，時節和
X36n0659_p0745b08║合而得果報。
X36n0659_p0745b09║有五句，次第釋之。一云：非此陰作業，此陰受果。若
X36n0659_p0745b10║此作此受，則是一陰，一即是常。又不由此陰而有
X36n0659_p0745b11║後陰，此則為斷。第二句，初句非字冠下，則非此作
X36n0659_p0745b12║彼受者，非此陰作業，彼陰受果。河西云：人作天受
X36n0659_p0745b13║者，則有因而無果，有果而無因。有果無因是常見，
X36n0659_p0745b14║有因無果是斷見。亦應有彼作此受，無者可解。彼
X36n0659_p0745b15║作彼受，同第一句。第四，無作無受，都無因果，是則
X36n0659_p0745b16║不可時節和合，是第五句。
X36n0659_p0745b17║眾生佛性下，合譬。初合造業六句。
X36n0659_p0745b18║眾生佛性亦復如是，亦復非是本無今有、非內非外、
X36n0659_p0745b19║非有非無。
X36n0659_p0745b20║但合五不合非無，因出初合第五句，非內非外合
X36n0659_p0745b21║第一雙，非有非無合第二雙。
X36n0659_p0745b22║非此非彼下，合第二、修者必得感果之相。
X36n0659_p0745b23║非此非彼非餘處來，非無因緣亦非一切眾生，不見
X36n0659_p0745b24║有諸菩薩時節因緣和合得見。時節者，所謂十住菩
X36n0659_p0745c01║薩摩訶薩修八聖道，於諸眾生得平等心，爾時得見
X36n0659_p0745c02║不名為作。
X36n0659_p0745c03║前有五句，今備合。初非彼非此，即合兩句：非彼，是
X36n0659_p0745c04║合非彼作彼受；非此，即合非此作此受；非餘處來，
X36n0659_p0745c05║即合非此作彼受；非無因緣，合上無作無受；亦非
X36n0659_p0745c06║一切眾生下，合前時節和合而有。
X36n0659_p0745c07║善男子下，第四、重答第三問。前問答有法說、譬說，
X36n0659_p0745c08║今直答譬。初非其問，次答初非者。
X36n0659_p0745c09║善男子！汝言如磁石者，是義不然。
X36n0659_p0745c10║夫磁石不能吸鐵。
X36n0659_p0745c11║次何以故下釋不吸意，又二：先釋、次譬。初文者。
X36n0659_p0745c12║何以故？石不吸鐵。所以者何？無心業故。善男子，異法
X36n0659_p0745c13║有故，異法出生；異法無故，異法滅壞；無有作者，無有
X36n0659_p0745c14║壞者。
X36n0659_p0745c15║石無心識，寧能吸取？如葵藿無心，而隨日東西；芭
X36n0659_p0745c16║蕉無耳，聞雷出華。皆異法出生，能隨能聽。琥珀吸
X36n0659_p0745c17║芥亦復如是，安得以此例佛性耶？今釋異法出生、
X36n0659_p0745c18║異法滅壞者，異法有故，異法出生。諸法皆為因緣
X36n0659_p0746a01║所起，因緣於諸法，名之為異。有異因緣，便有諸法，
X36n0659_p0746a02║故言異法有故，異法出生。亦如水土為芽，緣牙與
X36n0659_p0746a03║水土，何時有心領解生法，云我與汝生，汝可受生？
X36n0659_p0746a04║但有此異緣，芽則得生。亦如水因緣故，火便盡滅，
X36n0659_p0746a05║水火亦無更相領解我起汝滅。
X36n0659_p0746a06║善男子！猶如猛火不能焚薪，火出、薪壞名為焚薪。善
X36n0659_p0746a07║男子！譬如葵藿隨日而轉，而是葵藿亦無敬心、無識、
X36n0659_p0746a08║無業，異法性故而自迴轉。善男子！如芭蕉樹因雷增
X36n0659_p0746a09║長，是樹無耳、無心意識，異法有故異法增長、異法無
X36n0659_p0746a10║故異法滅壞。善男子！如阿叔迦樹，女人摩觸，華為之
X36n0659_p0746a11║出，是樹無心亦無覺觸，異法有故異法出生、異法無
X36n0659_p0746a12║故異法滅壞。善男子！如橘得尸，果則滋多，而是橘樹
X36n0659_p0746a13║無心、無觸，異法有故異法滋多、異法無故異法滅壞。
X36n0659_p0746a14║善男子！如安石榴，甎骨、糞故，果實繁茂。安石榴樹亦
X36n0659_p0746a15║無心觸，異法有故，異法出生；異法無故，異法滅壞。
X36n0659_p0746a16║次舉葵藿東西向日，豈應有心而作此事？故更為
X36n0659_p0746a17║譬。作譬凡舉五譬：
X36n0659_p0746a18║次磁石吸下，又二：初還以譬合譬。
X36n0659_p0746a19║善男子！磁石吸鐵亦復如是，異法有故，異法出生；異
X36n0659_p0746a20║法無故，異法滅壞。
X36n0659_p0746a21║次眾生佛性下，更以法合，所譬之法即是佛性。文
X36n0659_p0746a22║為三：一、明因不吸果；二、明佛性無有住處；三、廣辨
X36n0659_p0746a23║佛性。初文又三：初、正合磁石之譬；
X36n0659_p0746a24║眾生佛性亦復如是，不能吸得阿耨多羅三藐三菩
X36n0659_p0746b01║提。
X36n0659_p0746b02║次舉十二因緣，顯無吸之義。
X36n0659_p0746b03║善男子！無明不能吸取諸行、行亦不能吸取識也，亦
X36n0659_p0746b04║得名為無明緣行、行緣於識。
X36n0659_p0746b05║無明為因，諸行為果，乃至生因死果，無明豈能吸
X36n0659_p0746b06║諸行耶？亦如佛性不能吸菩提。
X36n0659_p0746b07║三、有佛下，正顯不吸。
X36n0659_p0746b08║有佛無佛，法界常住。
X36n0659_p0746b09║次善男子！若言佛性下，第二、明佛性無住處，有法、
X36n0659_p0746b10║譬、合法可見。
X36n0659_p0746b11║善男子！若言佛性住眾生中者，善男子！常法無住，若
X36n0659_p0746b12║有住處即是無常。
X36n0659_p0746b13║如十二因緣下，譬，又二：先正舉譬。
X36n0659_p0746b14║善男子！如十二因緣無定住處；若有住處，十二因緣
X36n0659_p0746b15║不得名常。
X36n0659_p0746b16║次舉如來帖譬。
X36n0659_p0746b17║如來法身亦無住處，法界、法入、法陰虗空悉無住處。
X36n0659_p0746b18║如來是舉顯，佛性是舉隱，
X36n0659_p0746b19║次佛性下，合譬，如文。
X36n0659_p0746b20║佛性亦爾，都無住處。
X36n0659_p0746b21║譬如四大下，第三、廣明佛性，為四：一、明非當非現
X36n0659_p0746b22║而說當有；第二、明非即非離；第三、簡邪正；第四、廣
X36n0659_p0746b23║出體性。初非當非現，約眾生當得故名當有，有譬
X36n0659_p0746b24║有合。
X36n0659_p0746c01║善男子，譬如四大，力雖均等，有堅、有熱、有溼、有動、有
X36n0659_p0746c02║輕、有重、有赤、有白、有黃、有黑，而是四大亦無有業，異
X36n0659_p0746c03║法界故各不相似。
X36n0659_p0746c04║然四大無的一業能感地大，復有一業能感火大，
X36n0659_p0746c05║餘二亦爾。但聽業緣總能感得，佛性亦爾，時至即
X36n0659_p0746c06║現，故以四大為譬。譬云有輕有重者，風、火輕，地、水
X36n0659_p0746c07║重。又言赤、白、黃、黑者，此配其色，火赤、風白、地黃、水
X36n0659_p0746c08║黑；若配五行，火赤、金白、地黃、水黑、木青。又小乘中
X36n0659_p0746c09║明風無色，大乘明風有色。五行中金白，金在西方
X36n0659_p0746c10║主白，又主秋氣，秋氣白，秋風蕭飋，故言風白。未詳，
X36n0659_p0746c11║合如文。
X36n0659_p0746c12║佛性亦爾，異法界故，時至則現。善男子！一切眾生不
X36n0659_p0746c13║退佛性故，名之為有。阿毗䟦致故，以當有故，決定得
X36n0659_p0746c14║故，定當見故，是故名為一切眾生悉有佛性。
X36n0659_p0746c15║譬如有王下，二、明佛性非即非離，有譬有合。
X36n0659_p0746c16║善男子！譬如有王告一大臣：汝牽一象以示盲者。爾
X36n0659_p0746c17║時，大臣受王敕已，多集眾盲以象示之。時，彼眾盲各
X36n0659_p0746c18║以手觸，大臣即還而白王言：臣已示竟。爾時，大王即
X36n0659_p0747a01║呼眾盲，各各問言：汝見象耶？眾盲各言：我已得見。王
X36n0659_p0747a02║言：象為何類？其觸牙者，即言象形如萊茯根；其觸耳
X36n0659_p0747a03║者，言象如箕；其觸頭者，言象如石；其觸鼻者，言象如
X36n0659_p0747a04║杵；其觸脚者，言象如木臼；其觸脊者，言象如牀；其觸
X36n0659_p0747a05║腹者，言象如罋；其觸尾者，言象如繩。善男子！如彼眾
X36n0659_p0747a06║盲不說象體亦非不說，若是眾相悉非象者，離是之
X36n0659_p0747a07║外更無別象。
X36n0659_p0747a08║初文中言萊茯根者，爾雅作蘆菔，郭注為蘿茯。蘿
X36n0659_p0747a09║茯為正，牽象示眾盲者。他作一存一亡釋之，頭足
X36n0659_p0747a10║等皆非象亡也，不離頭足等是象存也。佛性非六
X36n0659_p0747a11║法亡也，六法之外無別佛性，還用六法存也。如此
X36n0659_p0747a12║釋者，不得出於即離兩句，況得絕於四句離百非
X36n0659_p0747a13║耶？此文雙彈即離，非頭足為象，此彈即也；離是無
X36n0659_p0747a14║象，此彈離也。頭足之中既無有象，不可即也；頭足
X36n0659_p0747a15║之外既無別象，不可離也。非即非離，非內非外，而
X36n0659_p0747a16║得言象。眾生佛性亦復如是，非即六法，非離六法，
X36n0659_p0747a17║非內非外，故名中道，名為佛性。若取六法為佛性
X36n0659_p0747a18║者，乃是眾盲之佛性；若離六法為佛性者，如指虗
X36n0659_p0747a19║空為佛性，如諸婆羅門所謗，為仙豫所害；取不即
X36n0659_p0747a20║不離中道為佛性者，如大王者臣所見佛性。若得
X36n0659_p0747a21║不即不離意，廣歷諸法悉是佛性。四無量、六度等
X36n0659_p0747a22║悉如文。
X36n0659_p0747a23║於合文中又二：先總合。
X36n0659_p0747a24║善男子！王喻如來、應、正徧知，臣喻方等大涅槃經，象
X36n0659_p0747b01║喻佛性，盲喻一切無明眾生。
X36n0659_p0747b02║次是諸眾生下別合，於中又三：先正合，次更舉本
X36n0659_p0747b03║盲帖合，三結。初正合中六，一一皆三：先合六譬，次
X36n0659_p0747b04║舉譬帖，三結。悉如文。
X36n0659_p0747b05║是諸眾生聞佛說已，或作是言：色是佛性。何以故？是
X36n0659_p0747b06║色雖滅，次第相續，是故獲得無上如來三十二相。如
X36n0659_p0747b07║來色常，如來色者常不斷故，是故說色名為佛性。
X36n0659_p0747b08║譬如真金，質雖遷變，色常不異，或時作釧、作蛇、作槃，
X36n0659_p0747b09║然其黃色初無改易；眾生佛性亦復如是，質雖無常
X36n0659_p0747b10║而色是常。
X36n0659_p0747b11║以是故，說色為佛性。
X36n0659_p0747b12║或有說言：受是佛性。何以故？受因緣故，獲得如來真
X36n0659_p0747b13║實之樂。如來受者，謂畢竟受、第一義受。眾生受性雖
X36n0659_p0747b14║復無常，然其次第相續不斷，是故獲得如來常受。
X36n0659_p0747b15║譬如有人姓憍尸迦，人雖無常而姓是常，經千萬世
X36n0659_p0747b16║無有改易，眾生佛性亦復如是。
X36n0659_p0747b17║以是故說受為佛性。
X36n0659_p0747b18║又有說言：想是佛性。何以故？想因緣故，獲得如來真
X36n0659_p0747b19║實之想。如來想者，名無想想。無想想者，非眾生想、非
X36n0659_p0747b20║男女想，亦非色受想、行識想，非想斷想。眾生之想雖
X36n0659_p0747b21║復無常，以想次第相續不斷，故得如來常恒之想。
X36n0659_p0747b22║善男子！譬如眾生十二因緣，眾生雖滅而因緣常，眾
X36n0659_p0747b23║生佛性亦復如是。
X36n0659_p0747b24║以是故，說想為佛性。
X36n0659_p0747c01║又有說言：行為佛性。何以故？行名壽命，壽因緣故，獲
X36n0659_p0747c02║得如來常住壽命。眾生壽命雖復無常，而壽次第相
X36n0659_p0747c03║續不斷，故得如來真實常壽。
X36n0659_p0747c04║善男子！譬如十二部經，聽者、說者雖復無常，而是經
X36n0659_p0747c05║典常存不變；眾生佛性亦復如是。
X36n0659_p0747c06║以是故說行為佛性。
X36n0659_p0747c07║又有說言：識為佛性，識因緣故，獲得如來平等之心。
X36n0659_p0747c08║眾生意識雖復無常，而識次第相續不斷，故得如來
X36n0659_p0747c09║真實常心。
X36n0659_p0747c10║如火熱性，火雖無常，熱非無常，眾生佛性亦復如是。
X36n0659_p0747c11║以是故，說識為佛性。
X36n0659_p0747c12║又有說言：離陰有我，我是佛性。何以故？我因緣故，獲
X36n0659_p0747c13║得如來八自在我。有諸外道說言：去來見聞悲喜語
X36n0659_p0747c14║說為我。如是我相雖復無常，而如來我真實是常。
X36n0659_p0747c15║善男子！如陰、入、界雖復無常而名是常，眾生佛性亦
X36n0659_p0747c16║復如是。
X36n0659_p0747c17║善男子，如彼盲人各各說象，雖不得實，非不說象；說
X36n0659_p0747c18║佛性者亦復如是，非即六法，不離六法。
X36n0659_p0748a01║善男子！是故，我說眾生佛性非色、不離色，乃至非我、
X36n0659_p0748a02║不離我。
X36n0659_p0748a03║有諸外道下，第三、簡邪正，為二：初、簡邪我非；
X36n0659_p0748a04║善男子，有諸外道雖說有我而實無我。
X36n0659_p0748a05║外道所計，或言常徧，或言如芥子，竝是邪執。
X36n0659_p0748a06║次明正我，又二：初明假我，次明真我。初明假我，文
X36n0659_p0748a07║為二：初法。
X36n0659_p0748a08║眾生我者即是五陰，離陰之外更無別我。
X36n0659_p0748a09║次明譬中有六：初後有合中四：無合開善，假名有
X36n0659_p0748a10║用，有名無體。莊嚴名用體俱有，此兩皆不可。若名
X36n0659_p0748a11║用體皆有者，何謂為假？開善雖無體，既有名用，亦
X36n0659_p0748a12║復非假。觀師引中論無我無無我，無我破常，無無
X36n0659_p0748a13║我破斷，亦破即離。為破此等，故言我與無我。雖說
X36n0659_p0748a14║此二皆是假名，故文中舉六譬譬於假我。
X36n0659_p0748a15║善男子！譬如莖、葉、須、臺合為蓮華，離是之外，更無別
X36n0659_p0748a16║華；眾生我者亦復如是。善男子！譬如牆、壁、草、木和合
X36n0659_p0748a17║名之為舍，離是之外，更無別舍；如佉陀羅樹、波羅奢
X36n0659_p0748a18║樹、尼拘陀樹、鬱曇鉢樹和合為林，離是之外，更無別
X36n0659_p0748a19║林；譬如車兵、象、馬、步兵和合為軍，離是之外，更無別
X36n0659_p0748a20║軍；譬如五色雜綖和合名之為綺，離是之外，更無別
X36n0659_p0748a21║綺；如四姓和合名為大眾，離是之外，更無別眾；眾生
X36n0659_p0748a22║我者亦復如是，離五陰外，更無別我。
X36n0659_p0748a23║如來常住下，第二、明真我。
X36n0659_p0748a24║善男子！如來常住則名為我。如來法身無邊、無閡，不
X36n0659_p0748b01║生、不滅，得八自在，是名為我。眾生真實無如是我及
X36n0659_p0748b02║以我所，但以畢定當得畢竟第一義空，故名佛性。
X36n0659_p0748b03║此之真我，對破妄我，畢竟清淨，即無我無無我，眾
X36n0659_p0748b04║生亦應得此真我。
X36n0659_p0748b05║大慈大悲下，第四、廣出佛性，又三：初、明佛性，有八。
X36n0659_p0748b06║復次，次如我上說下，還結是當三；我若說色，下結
X36n0659_p0748b07║非五陰。
X36n0659_p0748b08║善男子！大慈、大悲名為佛性。何以故？大慈、大悲常隨
X36n0659_p0748b09║菩薩，如影隨形。一切眾生畢定當得大慈、大悲，是故
X36n0659_p0748b10║說言一切眾生悉有佛性。大慈、大悲者名為佛性，佛
X36n0659_p0748b11║性者名為如來。大喜、大捨名為佛性。何以故？菩薩摩
X36n0659_p0748b12║訶薩若不能捨二十五有，則不能得阿耨多羅三藐
X36n0659_p0748b13║三菩提；以諸眾生必當得故，是故說言一切眾生悉
X36n0659_p0748b14║有佛性。大喜、大捨者即是佛性，佛性者即是如來。佛
X36n0659_p0748b15║性者名大信心。何以故？以信心故，菩薩摩訶薩則能
X36n0659_p0748b16║具足檀波羅蜜乃至般若波羅蜜；一切眾生畢定當
X36n0659_p0748b17║得大信心故，是故說言一切眾生悉有佛性。大信心
X36n0659_p0748b18║者即是佛性，佛性者即是如來。佛性者名一子地。何
X36n0659_p0748b19║以故？以一子地因緣故，菩薩則於一切眾生得平等
X36n0659_p0748b20║心；一切眾生畢定當得一子地故，是故說言一切眾
X36n0659_p0748b21║生悉有佛性。一子地者即是佛性，佛性者即是如來。
X36n0659_p0748b22║佛性者名第四力。何以故？以第四力因緣故，菩薩則
X36n0659_p0748b23║能教化眾生，一切眾生畢定當得第四力故，是故說
X36n0659_p0748b24║言一切眾生悉有佛性。第四力者即是佛性，佛性者
X36n0659_p0748c01║即是如來。佛性者名十二因緣。何以故？以因緣故，如
X36n0659_p0748c02║來常住，一切眾生定有如是十二因緣，是故說言一
X36n0659_p0748c03║切眾生悉有佛性。十二因緣即是佛性，佛性者即是
X36n0659_p0748c04║如來。佛性者名四無閡智，以四無閡因緣故，說字義
X36n0659_p0748c05║無閡，字義無閡故，能化眾生。四無閡者即是佛性，佛
X36n0659_p0748c06║性者即是如來。佛性者名頂三昧，以修如是頂三昧
X36n0659_p0748c07║故，則能總攝一切佛法，是故說言頂三昧者名為佛
X36n0659_p0748c08║性。十住菩薩修是三昧未得具足，雖見佛性而不明
X36n0659_p0748c09║了，一切眾生畢定得故，是故說言一切眾生悉有佛
X36n0659_p0748c10║性。
X36n0659_p0748c11║前四如文。第五云第四力者，一云是十力中第四
X36n0659_p0748c12║根力，知物根緣化道之要。二云別有名教，一信力、
X36n0659_p0748c13║二忍力、三定力、四善權力。善權力者，化道便故，故
X36n0659_p0748c14║言第四力。第六中云十二因緣即佛性者，於他兩
X36n0659_p0748c15║解竝皆不便。一云十二因緣是觀智，何得有境界
X36n0659_p0748c16║性？二云是果性，此亦不可。今明十二因緣是佛性，
X36n0659_p0748c17║別有所出（云云）。餘二如文。
X36n0659_p0748c18║善男子！如上所說種種諸法，一切眾生定當得故，是
X36n0659_p0748c19║故說言一切眾生悉有佛性。
X36n0659_p0748c20║善男子！我若說色是佛性者，眾生聞已則生邪倒，以
X36n0659_p0748c21║邪倒故，命終則生阿鼻地獄。如來說法為斷地獄，是
X36n0659_p0748c22║故不說色是佛性，乃至說識亦復如是。
X36n0659_p0748c23║善男子！若諸眾生下，第二、總結酬前問。又三：初、結
X36n0659_p0748c24║問不須修道；
X36n0659_p0749a01║善男子！若諸眾生了佛性者，則不須修道。十住菩薩
X36n0659_p0749a02║修八聖道少見佛性，況不修者而得見耶？善男子！如
X36n0659_p0749a03║文殊師利諸菩薩等，已無量世修習聖道了知佛性，
X36n0659_p0749a04║云何聲聞、辟支佛等能知佛性？
X36n0659_p0749a05║次若諸眾生下，結勸。
X36n0659_p0749a06║若諸眾生欲得了了知佛性者，應當一心受持、讀誦、
X36n0659_p0749a07║書寫、解說、供養、恭敬、尊重、讚歎是涅槃經。見有受持
X36n0659_p0749a08║乃至讚歎如是經者，應當以好房舍、衣服、飲食、臥具、
X36n0659_p0749a09║病瘦醫藥而供給之，兼復讚歎、禮拜、問訊。善男子！若
X36n0659_p0749a10║有已於過去無量無邊世中親近、供養無量諸佛，深
X36n0659_p0749a11║種善根，然後乃得聞是經名。
X36n0659_p0749a12║三、佛性不可思議下，結歎，為二：初、佛歎。
X36n0659_p0749a13║善男子！佛性不可思議，佛、法、僧寶亦不可思議，一切
X36n0659_p0749a14║眾生悉有佛性而不能知是亦不可思議，如來常、樂、
X36n0659_p0749a15║我、淨之法亦不可思議，一切眾生能信如是大涅槃
X36n0659_p0749a16║經亦不可思議。
X36n0659_p0749a17║次師子吼歎：
X36n0659_p0749a18║師子吼菩薩言：世尊！如佛所說，一切眾生能信如是
X36n0659_p0749a19║大涅槃經不可思議者。世尊！是大眾中有八萬五千
X36n0659_p0749a20║億人，於是經中不生信心。是故，有能信是經者，名不
X36n0659_p0749a21║可思議。善男子！如是，諸人於未來世亦當定得信是
X36n0659_p0749a22║經典，見於佛性，得阿耨多羅三藐三菩提。
X36n0659_p0749a23║師子吼言：云何不退下，第二、以見佛性人勸修。有
X36n0659_p0749a24║問有答，問如文。
X36n0659_p0749b01║師子吼言：世尊！云何不退菩薩自知決定有不退心？
X36n0659_p0749b02║佛答：有三：一、自試其心，二、為物受苦，三、用六度化
X36n0659_p0749b03║他。初一是自行，後二是化他。
X36n0659_p0749b04║佛言：善男子！菩薩摩訶薩當以苦行自試其心，日食
X36n0659_p0749b05║一胡麻經一七日，秔米、綠豆、麻子、粟、禾及以白豆亦
X36n0659_p0749b06║復如是。各以七日食一麻時，作是思惟：如是苦行都
X36n0659_p0749b07║無利益，無利益事尚能為之，況有利益而當不作？於
X36n0659_p0749b08║無利益心能堪忍、不退、不轉，是故定得阿耨多羅三
X36n0659_p0749b09║藐三菩提。如是等日修苦行時，一切皮肉消瘦皺減，
X36n0659_p0749b10║如斷生瓠置之日中，其目却陷如井底星，肉盡筋出
X36n0659_p0749b11║如朽草屋，脊骨連現如重綖摶，所坐之處如馬蹄迹，
X36n0659_p0749b12║欲坐則伏、欲起則偃。雖受如是無利益苦，然不退於
X36n0659_p0749b13║菩提之心。
X36n0659_p0749b14║初自試者，猶是淺行深德，不俟言粟。𢇲者，人讀為
X36n0659_p0749b15║和音，非也。復云棃音，復云𢇲音，尋撿無此字。
X36n0659_p0749b16║善男子！菩薩為破下，二、明為物受苦。
X36n0659_p0749b17║復次，善男子！菩薩摩訶薩為破眾苦施安樂故，乃至
X36n0659_p0749b18║能捨內外財物及其身命，如棄芻草。若能不惜是身
X36n0659_p0749b19║命者，如是菩薩自知畢定有不退心：我定當得阿耨
X36n0659_p0749b20║多羅三藐三菩提。復次，菩薩為法因緣，剜身為燈，氎
X36n0659_p0749b21║纏皮肉，酥油灌之，燒以為炷。菩薩爾時受是大苦，自
X36n0659_p0749b22║訶其心而作是言：如是苦者，於地獄苦百千萬分猶
X36n0659_p0749b23║未及一。汝於無量百千劫中受大苦惱，都無利益。汝
X36n0659_p0749b24║若不能受是輕苦，云何而能於地獄中救苦眾生？菩
X36n0659_p0749c01║薩摩訶薩作是觀時，身不覺苦，其心不退、不動、不轉。
X36n0659_p0749c02║菩薩爾時應深自知：我定當得阿耨多羅三藐三菩
X36n0659_p0749c03║提。善男子！菩薩爾時具足煩惱未有斷者，為法因緣，
X36n0659_p0749c04║能以頭、目、髓、腦、手、足、血、肉施於眾生，以釘釘身，投巖
X36n0659_p0749c05║赴火。菩薩爾時雖受如是無量眾苦，若心不退、不動、
X36n0659_p0749c06║不轉，菩薩當知：我今定有不退之心，當得阿耨多羅
X36n0659_p0749c07║三藐三菩提。善男子！菩薩摩訶薩為破一切眾生苦
X36n0659_p0749c08║惱，願作麤大畜生之身，以身、血、肉施於眾生。眾生取
X36n0659_p0749c09║時，復作憐憫。菩薩爾時閉氣不喘，示作死相，令彼取
X36n0659_p0749c10║者不生殺害、疑網之想。菩薩雖受畜生之身，終不造
X36n0659_p0749c11║作畜生之業。何以故？善男子！菩薩既得不退心已，終
X36n0659_p0749c12║不造作三惡道業。菩薩摩訶薩若未來世有微塵等
X36n0659_p0749c13║惡業果報不定受者，以大願力為眾生故而悉受之。
X36n0659_p0749c14║譬如病人為鬼所著藏隱身中，以呪力故即時相現，
X36n0659_p0749c15║或語、或喜、或瞋、或罵、或啼、或笑，菩薩摩訶薩未來之
X36n0659_p0749c16║世三惡道業亦復如是。菩薩摩訶薩受羆身時，常為
X36n0659_p0749c17║眾生演說正法；或受迦賓闍羅鳥身，為諸眾生說正
X36n0659_p0749c18║法故；受瞿陀身、鹿身、兔身、象身、羖羊、獼猴、白鴿、金翅
X36n0659_p0750a01║鳥、龍、蛇之身，受如是等畜生身時，終不造作畜生惡
X36n0659_p0750a02║業，常為其餘畜生眾生演說正法，令彼聞法速得轉
X36n0659_p0750a03║離畜生身故。菩薩爾時雖受畜身不作惡業，當知必
X36n0659_p0750a04║定有不退心。菩薩摩訶薩於饑饉世見餓眾生，作龜
X36n0659_p0750a05║魚身無量由旬，復作是願：願諸眾生取我肉時隨取
X36n0659_p0750a06║隨生，因食我肉離饑渴苦，一切悉發阿耨多羅三藐
X36n0659_p0750a07║三菩提心。菩薩發願：若有因我離饑渴者，未來之世
X36n0659_p0750a08║速得遠離二十五有饑渴之患。菩薩受如是苦心不
X36n0659_p0750a09║退者，當知必定得阿耨多羅三藐三菩提。復次，菩薩
X36n0659_p0750a10║於疾疫世見病苦者，作是思惟：如藥樹王，若有病者
X36n0659_p0750a11║取根、取莖、取枝、取葉、取華、取果、取皮、取膚，悉得愈病。
X36n0659_p0750a12║願我此身亦復如是，若有病者聞聲觸身，服食血肉
X36n0659_p0750a13║乃至骨髓，病悉除愈。願諸眾生食我肉時，不生惡心
X36n0659_p0750a14║如食子肉。我治病已常為說法，願彼信受思惟轉教。
X36n0659_p0750a15║復次，善男子！菩薩具足煩惱，雖受身苦，其心不退、不
X36n0659_p0750a16║動、不轉，當知必定得不退心，成阿耨多羅三藐三菩
X36n0659_p0750a17║提。復次，善男子！若有眾生為鬼所病，菩薩見已，即作
X36n0659_p0750a18║是言：願作鬼身、大身、健身、多眷屬身，使彼聞見，病得
X36n0659_p0750a19║除愈。菩薩為眾生故，勤修苦行，雖有煩惱，不汙其心。
X36n0659_p0750a20║復次，菩薩下，三、明六度化他，如文。
X36n0659_p0750a21║復次，善男子！菩薩摩訶薩雖復修行六波羅蜜，亦復
X36n0659_p0750a22║不求六度之果。修行無上六波羅蜜時，作是願言：我
X36n0659_p0750a23║今以此六波羅蜜施一切眾生，一一眾生受我施已，
X36n0659_p0750a24║悉令得成阿耨多羅三藐三菩提。我亦自為六波羅
X36n0659_p0750b01║蜜，勤修苦行受諸苦惱。當受苦時，願我不退菩提之
X36n0659_p0750b02║心。善男子！菩薩作是觀時，是名不退菩提之相。
X36n0659_p0750b03║復次菩薩下品中大段第二歎教，為三：一歎弘經
X36n0659_p0750b04║人，即菩薩也；二歎所弘法，即涅槃教也；三歎說教
X36n0659_p0750b05║主，即是如來。教不自弘弘之在人，教不自宣宣之
X36n0659_p0750b06║由佛，故相因而歎，亦是稱歎三寶。初文二：前總略
X36n0659_p0750b07║歎，次廣釋。初略歎中二：初通歎菩薩，次別歎補處。
X36n0659_p0750b08║諸大士勞謙勤苦利益眾生，是故歎之。補處方紹
X36n0659_p0750b09║尊位，是故別歎。初有九。復次通歎，如文。
X36n0659_p0750b10║復次，善男子！菩薩摩訶薩不可思議。何以故？菩薩摩
X36n0659_p0750b11║訶薩深知生死多諸罪過，觀大涅槃有大功德，為諸
X36n0659_p0750b12║眾生處在生死，受種種苦，心無退轉，是名菩薩不可
X36n0659_p0750b13║思議。復次，善男子！菩薩摩訶薩無有因緣而生憐憫，
X36n0659_p0750b14║實不受恩而常施恩，雖施於恩而不求報，是故復名
X36n0659_p0750b15║不可思議。復次，善男子！或有眾生為自利益，修諸苦
X36n0659_p0750b16║行，菩薩摩訶薩為利益他故，修行苦行，是名自利，是
X36n0659_p0750b17║故復名不可思議。復次，菩薩具足煩惱，為壞怨親所
X36n0659_p0750b18║受諸苦，修平等心，是故復名不可思議。復次，菩薩若
X36n0659_p0750b19║見諸惡不善眾生，若訶責、若耎語、若驅擯、若縱捨，有
X36n0659_p0750b20║惡性者現為耎語，有憍慢者現為大慢，而其內心實
X36n0659_p0750b21║無憍慢，是名菩薩方便不可思議。復次，菩薩具足煩
X36n0659_p0750b22║惱，少財物時，來求者多，心不迮小，是名菩薩不可思
X36n0659_p0750b23║議。復次，菩薩於佛出時，知佛功德，為眾生故，於無佛
X36n0659_p0750b24║處受邊地身，如盲、如聾、如跛、如躄，是名菩薩不可思
X36n0659_p0750c01║議。復次，菩薩深知眾生所有罪過，為度脫故，常與共
X36n0659_p0750c02║行，雖隨其意，罪垢不汙，是故復名不可思議。復次，菩
X36n0659_p0750c03║薩了了知見無眾生相、無煩惱汙、無修習道離煩惱
X36n0659_p0750c04║者，雖為菩提，無菩提行，亦無成就菩提行者，無有受
X36n0659_p0750c05║苦及破苦者，而亦能為眾生壞苦，行菩提行，是故復
X36n0659_p0750c06║名不可思議。
X36n0659_p0750c07║次受後邊身下，別歎，有七：復次：
X36n0659_p0750c08║復次，菩薩受後邊身處兜率天，是亦名為不可思議。
X36n0659_p0750c09║何以故？兜率陀天欲界中勝，在下天者其心放逸，在
X36n0659_p0750c10║上天者諸根闇鈍，是故名勝。修施、修戒得上下身，修
X36n0659_p0750c11║施、戒、定得兜率身，一切菩薩毀訾諸有、破壞諸有，終
X36n0659_p0750c12║不造作兜率天業受彼天身。何以故？菩薩若處其餘
X36n0659_p0750c13║諸有，亦能教化成就眾生，實無欲心而生欲界，是故
X36n0659_p0750c14║復名不可思議。菩薩摩訶薩生兜率天有三事勝：一、
X36n0659_p0750c15║命，二、色，三、名。菩薩摩訶薩實不求於命、色、名稱，雖無
X36n0659_p0750c16║求心而所得勝；菩薩摩訶薩深樂涅槃，然有因亦勝，
X36n0659_p0750c17║是故復名不可思議。菩薩摩訶薩如是三事雖勝諸
X36n0659_p0750c18║天，而諸天等於菩薩所，終不生於瞋心、妒心、憍慢之
X36n0659_p0750c19║心，常生喜心，菩薩於天亦不憍慢，是故復名不可思
X36n0659_p0750c20║議。菩薩摩訶薩不造命業，而於彼天畢竟壽命，是名
X36n0659_p0750c21║命勝；亦無色業，而妙色身光明徧滿，是名色勝；菩薩
X36n0659_p0750c22║摩訶薩處彼天宮，不樂五欲，唯為法事，是故名稱充
X36n0659_p0750c23║滿十方，是名名勝，是故復名不可思議。菩薩摩訶薩
X36n0659_p0750c24║下兜率天，是時大地六種震動，是故復名不可思議。
X36n0659_p0751a01║何以故？菩薩下時，欲、色諸天悉來侍送，發大音聲讚
X36n0659_p0751a02║歎菩薩，以口風氣故令地動；復有菩薩人中象王，人
X36n0659_p0751a03║中象王名為龍王，龍王初入胎時，有諸龍王在此地
X36n0659_p0751a04║下，或怖或怯，是故大地六種震動，是故復名不可思
X36n0659_p0751a05║議。菩薩摩訶薩知入胎時、住時、出時，知父知母，不淨
X36n0659_p0751a06║不汙，如帝釋髮青色寶珠，是故復名不可思議。
X36n0659_p0751a07║第二文中云：三事勝者，欲天之中此天命定，人中
X36n0659_p0751a08║鬱丹越命定，將梵足之為七，此天處中。文中云：或
X36n0659_p0751a09║怖或窹。舊云：盍音是教音。中寺安法師問王儉，儉
X36n0659_p0751a10║是僧達之子，博學有名。古人作教字，穴下豎心邊
X36n0659_p0751a11║安吾，今人省穴單作耳。
X36n0659_p0751a12║善男子下。二、歎經，為二：先歎，次料簡。初文法、譬、合。
X36n0659_p0751a13║法可見。
X36n0659_p0751a14║善男子！大涅槃經亦復如是，不可思議。
X36n0659_p0751a15║善男子！譬如大海有八不思議。何等為八？一、漸漸轉
X36n0659_p0751a16║深，二、深難得底，三、同一鹹味，四、潮不過限，五、有種種
X36n0659_p0751a17║寶藏，六、大身眾生在中居住，七、不宿死尸，八、一切萬
X36n0659_p0751a18║流大雨投之不增不減。善男子！漸漸轉深有三事。何
X36n0659_p0751a19║等為三？一、眾生福力，二、順風而行，三、河水入故。乃至
X36n0659_p0751a20║不增不減亦各有三。
X36n0659_p0751a21║次譬中云深難得底者，人解云：豎論唯常、樂、我、淨，
X36n0659_p0751a22║不得有無常、苦等；橫論具常、無常等，故言深難得
X36n0659_p0751a23║底。此亦不然，經但云深，那作單解？今謂常、無常、非
X36n0659_p0751a24║常非無常，不一、不三，不可思議，是故云深耳（云云）。
X36n0659_p0751b01║合如文。
X36n0659_p0751b02║是大涅槃微妙經典亦復如是，有八不可思議：一、漸
X36n0659_p0751b03║漸深，所謂五戒、十戒、二百五十戒、菩薩戒、須陀洹果、
X36n0659_p0751b04║斯陀含果、阿那含果、阿羅漢果、辟支佛果、菩薩果、阿
X36n0659_p0751b05║耨多羅三藐三菩提果。是涅槃經說是等法，是名漸
X36n0659_p0751b06║漸深，是故此經名漸漸深。二、深難得底，如來世尊不
X36n0659_p0751b07║生不滅，不得阿耨多羅三藐三菩提，不轉法輪，不食
X36n0659_p0751b08║不受，不行慧施，是故名為常樂我淨。一切眾生悉有
X36n0659_p0751b09║佛性，佛性非色不離色，非受想行識乃至不離識，是
X36n0659_p0751b10║常可見，了因非作因。須陀洹乃至辟支佛當得阿耨
X36n0659_p0751b11║多羅三藐三菩提，亦無煩惱亦無住處，雖無煩惱不
X36n0659_p0751b12║名為常，是故名深。復有甚深，於是經中或時說我或
X36n0659_p0751b13║說無我，或時說常或說無常，或時說淨或說不淨，或
X36n0659_p0751b14║時說樂或時說苦，或時說空或說不空，或說一切有
X36n0659_p0751b15║或說一切無，或說三乘或說一乘，或說五陰即是佛
X36n0659_p0751b16║性，金剛三昧及以中道首楞嚴三昧、十二因緣、第一
X36n0659_p0751b17║義空，慈悲平等，於諸眾生頂智信心知諸根力，一切
X36n0659_p0751b18║法中無罣閡智，雖有佛性不說決定，是故名深。三、同
X36n0659_p0751b19║一鹹味，一切眾生同有佛性，皆同一乘、同一解脫、一
X36n0659_p0751b20║因一果、同一甘露，一切當得常樂我淨，是名一味。四、
X36n0659_p0751b21║潮不過限。如是經中制諸比丘，不得受畜八不淨物。
X36n0659_p0751b22║若我弟子有能受持讀誦書寫解說分別是大涅槃
X36n0659_p0751b23║微妙經典，寧失身命終不犯之，是名潮不過限。五、有
X36n0659_p0751b24║種種寶藏。是經即是無量寶藏。所言寶者，謂四念處、
X36n0659_p0751c01║四正勤、四如意足、五根、五力、七覺分、八聖道分、嬰兒
X36n0659_p0751c02║行、聖行、梵行、天行、諸善方便、眾生佛性、菩薩功德、如
X36n0659_p0751c03║來功德、聲聞功德、緣覺功德、六波羅蜜、無量三昧、無
X36n0659_p0751c04║量智慧，是名寶藏。六、大身眾生所居住處。大身眾生
X36n0659_p0751c05║者，謂佛菩薩。大智慧故名大眾生，大身故、大心故、大
X36n0659_p0751c06║莊嚴故、大調伏故、大方便故、大說法故、大勢力故、大
X36n0659_p0751c07║徒眾故、大神通故、大慈悲故、常不變故、一切眾生無
X36n0659_p0751c08║罣閡故、容受一切諸眾生故，是名大身眾生所居之
X36n0659_p0751c09║處。七、不宿死尸。死尸者，謂一闡提、犯四重禁、五無間
X36n0659_p0751c10║罪、誹謗方等、非法說法、法說非法，受畜八種不淨之
X36n0659_p0751c11║物，佛物僧物隨意而用，或於比丘比丘尼所犯非法
X36n0659_p0751c12║事，是名死尸。是涅槃經離如是等，是故名為不宿死
X36n0659_p0751c13║尸。八、不增不減。無邊際故、無始終故、非色故、非作故、
X36n0659_p0751c14║常住故、不生滅故、一切眾生悉平等故、一切性同一
X36n0659_p0751c15║性故，是名無增減。是故此經如彼大海有八不思議。
X36n0659_p0751c16║師子吼言下。二、料簡有問有答。
X36n0659_p0751c17║師子吼言：世尊！若言如來不生不滅名為深者，一切
X36n0659_p0751c18║眾生有四種生：卵生、胎生、濕生、化生。是四種生人中
X36n0659_p0751c19║具有，如施婆羅比丘、優婆施婆羅比丘、彌迦羅長者
X36n0659_p0751c20║母、尼拘陀長者母、半闍羅長者母，各五百子同於卵
X36n0659_p0751c21║生，當知人中則有卵生。溼生者，如佛所說：我於往昔
X36n0659_p0751c22║作菩薩時，作頂生王及手生王。如今所說：菴羅樹女、
X36n0659_p0751c23║迦不多樹女。當知人中則有溼生。劫初之時一切眾
X36n0659_p0751c24║生皆悉化生，如來世尊得八自在，何因緣故不化生
X36n0659_p0752a01║耶？
X36n0659_p0752a02║問：從前深難得底，不生不滅，不三種生，獨一種耶？
X36n0659_p0752a03║佛答：初、總明不受卵、溼二生。
X36n0659_p0752a04║佛言：善男子！一切眾生四生所生，得聖法已，不得如
X36n0659_p0752a05║本卵生、溼生。
X36n0659_p0752a06║次別明不受化生（云云）。
X36n0659_p0752a07║善男子！劫初眾生皆悉化生，當爾之時佛不出世。善
X36n0659_p0752a08║男子！若有眾生遇病苦時須醫、須藥，劫初之時眾生
X36n0659_p0752a09║化生，雖有煩惱，其病未發，是故如來不出於世。劫初
X36n0659_p0752a10║眾生身心非器，是故如來不出於世。善男子！如來、世
X36n0659_p0752a11║尊所有種姓、眷屬、父母勝諸眾生，以殊勝故，凡所說
X36n0659_p0752a12║法人皆信受，是故如來不受化生。善男子！一切眾生父
X36n0659_p0752a13║作子業、子作父業，如來、世尊若受化身則無父母，若
X36n0659_p0752a14║無父母，云何能令一切眾生作諸善業？是故如來不
X36n0659_p0752a15║受化身。善男子！佛正法中有二種護：一、內，二、外。內護
X36n0659_p0752a16║者，所謂禁戒；外護者，親屬、眷屬。若佛、如來受化身者
X36n0659_p0752a17║則無外護，是故如來不受化身。善男子！有人恃姓而
X36n0659_p0752a18║生憍慢，如來為破如是慢故，生在貴姓，不受化身。善
X36n0659_p0752a19║男子！如來、世尊有真父母，父名淨飯、母名摩耶，而諸
X36n0659_p0752a20║眾生猶言是幻，云何當受化生身耶？若受化身，云何
X36n0659_p0752a21║得有碎身舍利？如來為益眾生福德故，碎其身而令
X36n0659_p0752a22║供養，是故如來不受化身。一切諸佛悉無化生，云何
X36n0659_p0752a23║獨令我受化身？
X36n0659_p0752a24║爾時師子吼下三偈，歎說經主四十行偈，初兩行
X36n0659_p0752b01║請求說。
X36n0659_p0752b02║爾時，師子吼菩薩合掌長跪，右膝著地，以偈讚佛：
X36n0659_p0752b03║如來無量功德聚，我今不能廣宣說，
X36n0659_p0752b04║今為眾生演一分，唯願哀憫聽我說。
X36n0659_p0752b05║中三十七行，歎。
X36n0659_p0752b06║眾生無明闇中行，具受無邊百種苦，
X36n0659_p0752b07║世尊能令遠離之，是故世稱為大悲。
X36n0659_p0752b08║眾生往反生死繩，放逸迷荒無安樂，
X36n0659_p0752b09║如來能施眾安樂，是故永斷生死繩。
X36n0659_p0752b10║佛能施眾安樂故，自於己樂不貪樂，
X36n0659_p0752b11║為諸眾生修苦行，是故世間興供養。
X36n0659_p0752b12║見他受苦身戰動處在地獄不覺痛。
X36n0659_p0752b13║為諸眾生受大苦，是故無勝無有量。
X36n0659_p0752b14║如來為眾修苦行，成就具足滿六度，
X36n0659_p0752b15║心處邪風不傾動，是故能勝世大士。
X36n0659_p0752b16║眾生常欲得安樂，而不知修安樂因，
X36n0659_p0752b17║如來能教令修習，猶如慈父愛一子。
X36n0659_p0752b18║佛見眾生煩惱患，心苦如母念病子，
X36n0659_p0752b19║常思離病諸方便，是故此身繫屬他。
X36n0659_p0752b20║一切眾生行諸苦，其心顛倒以為樂，
X36n0659_p0752b21║如來演說真苦樂，是故稱號為大悲。
X36n0659_p0752b22║世間皆處無明㲉，無有智觜能破之，
X36n0659_p0752b23║如來智觜能沮壞，是故名為最大子。
X36n0659_p0752b24║不為三世所攝持，無有名字及假號，
X36n0659_p0752c01║覺知涅槃甚深義，是故稱佛為大覺。
X36n0659_p0752c02║有河洄澓沒眾生，無明所盲不知出，
X36n0659_p0752c03║如來自度能度彼，是故稱佛大船師。
X36n0659_p0752c04║能知一切諸因果，亦復通達盡滅道，
X36n0659_p0752c05║常施眾生病苦藥，是故世稱大醫王。
X36n0659_p0752c06║外道邪見說苦行，因是能得無上樂。
X36n0659_p0752c07║如來演說真樂行，能令眾生受快樂，
X36n0659_p0752c08║如來世尊破邪道，開示眾生正真路，
X36n0659_p0752c09║行是道者得安樂，是故稱佛為導師。
X36n0659_p0752c10║非自非他之所作，亦非共作無因作，
X36n0659_p0752c11║如來所說苦受事，勝於一切諸外道，
X36n0659_p0752c12║成就具足戒定慧，亦以此法教眾生。
X36n0659_p0752c13║以法施時無妒吝，是故稱佛無緣悲。
X36n0659_p0752c14║無所造作無因緣，獲得無因無果報，
X36n0659_p0752c15║是故一切諸智者，稱說如來不求報。
X36n0659_p0752c16║常共世間放逸行，而身不為放逸汙。
X36n0659_p0752c17║是故名為不思議，世間八法不能汙。
X36n0659_p0752c18║如來世尊無怨親，是故其心常平等。
X36n0659_p0752c19║三一行，結（云云）。
X36n0659_p0752c20║我師子吼讚大悲，能吼無量師子吼。
X36n0659_p0752c21║大般涅槃經卷第三十
X36n0659_p0752c22║大涅槃經疏卷第十二
X36n0659_p0752c23║日東　天台沙門本純　分會
X36n0659_p0752c24║南本大般涅槃經會疏卷第三十