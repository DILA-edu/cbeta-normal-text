X36n0659_p0753a01║
X36n0659_p0753a02║
X36n0659_p0753a03║
X36n0659_p0753a04║南本大般涅槃經會疏卷第三十一
X36n0659_p0753a05║
X36n0659_p0753a06║涅槃經疏卷第十三
X36n0659_p0753a07║頂法師　撰
X36n0659_p0753a08║天台沙門湛然再治
X36n0659_p0753a09║大般涅槃經迦葉菩薩品第二十四（卷第三十一）
X36n0659_p0753a10║北涼　天竺三藏　曇無讖　譯
X36n0659_p0753a11║晉　沙門　慧嚴　慧觀
X36n0659_p0753a12║　謝靈運　重治
X36n0659_p0753a13║迦葉品二十四
X36n0659_p0753a14║此是善始發問，今欲令終，是故更請。前隨義題品，
X36n0659_p0753a15║今從人立名，故云迦葉。迦葉如前說開善用，此答
X36n0659_p0753a16║安樂性問。地師為慈光善巧住持分，河西、興皇同
X36n0659_p0753a17║為佛性門，今明第五涅槃用。此經初後通論佛性，
X36n0659_p0753a18║此品與前有何同異？異略為五：一、義用異。前品明
X36n0659_p0753a19║中道佛性義為菩提種子，今品明佛性勝用能攝
X36n0659_p0753a20║極惡闡提、偏邪外道。二、因果異。前品明因性在因
X36n0659_p0753a21║不在果，果性果果性在果不在因。此品明一切惡
X36n0659_p0753a22║陰皆是佛性，此即因性；從惡五陰生善五陰，此亦
X36n0659_p0753a23║果性。又云：佛性有三世、有非三世，聖人果性通三
X36n0659_p0753a24║世、不通三世。由來解果果性通三世是應身佛性，
X36n0659_p0753b01║不通三世是法身佛性。此不然，只說果性通於因
X36n0659_p0753b02║果，何須分應、法兩身？若善五陰佛性通因果，因中
X36n0659_p0753b03║佛性即三世，攝果佛性即非三世。三、開合異。前品
X36n0659_p0753b04║生死河合四果離三乘，此品涅槃河離四果合三
X36n0659_p0753b05║乘。四、通別異。前品通明五種佛性，天人六道皆有
X36n0659_p0753b06║佛性；此品專明正因佛性，闡提由正因故還生善
X36n0659_p0753b07║根。前品別據萬善了因佛性，今品通據善惡皆是
X36n0659_p0753b08║佛性。故云：善根人有，闡提人無；闡提人有，善根人
X36n0659_p0753b09║無。五、前品對告一人，今品再對迦葉諸異，乃多起
X36n0659_p0753b10║品。初明用異。從初意立章，故言涅槃用。就文為二：
X36n0659_p0753b11║初明攝惡，後明攝邪。就攝惡中二：先明佛性用，二
X36n0659_p0753b12║歎經。初明用又二：先明斷善，後明生善。以虗妄力
X36n0659_p0753b13║故斷善，以佛性力故生善。舊解云：作惡、生善，兩人
X36n0659_p0753b14║更遞，然不相關。又一師云：只是一人，前顛倒故起
X36n0659_p0753b15║惡，後遇知識故生善。今明不然，或是一人，或是多
X36n0659_p0753b16║人。如？河中七種，即是多人。若一人始沒，乃至成佛，
X36n0659_p0753b17║即是一人。舊云：生善有接識義。眾生從界外無明
X36n0659_p0753b18║識窟中，始起一品無明而來，未起四住，有佛接去，
X36n0659_p0753b19║即得成佛。此義大妨。設有此經，亦是一時改惡為
X36n0659_p0753b20║緣；若無此經，全不堪依。若言必須起五住竟，方能
X36n0659_p0753b21║改惡作善，亦無一經定作此說。設有此經，亦以一
X36n0659_p0753b22║時為緣而已。若爾，任惡極已，任運被接，何須修道？
X36n0659_p0753b23║與八萬劫得道何異？若言從識窟中來者，即是從
X36n0659_p0753b24║無明中來，云何言始起一品無明？若未起惑，應生
X36n0659_p0753c01║別處。若從窟中來，始起一品而被接者，自後起品
X36n0659_p0753c02║乃至四住，何不被接？若無明窟中既被接，四住窟
X36n0659_p0753c03║中何不接之？故是難信。若爾，併不須修。上數破此
X36n0659_p0753c04║義。若佛性力任得菩提，不須修者，正破於此。舊言
X36n0659_p0753c05║善星無發迹處，是實惡人，是義不然。雖未見經，義
X36n0659_p0753c06║推是權。何者？佛兩子弟各行善惡，阿難為善，調達
X36n0659_p0753c07║作惡，悉皆是權。今羅云為善，善星作惡，例知是權。
X36n0659_p0753c08║斷善文為三：一、明斷善人，二、明斷善相，三、明斷善
X36n0659_p0753c09║見。斷善人者，即善星是。斷善相者，不定根性是，聞
X36n0659_p0753c10║不定教，執成定解。斷善見者，分別推求諸法道理。
X36n0659_p0753c11║初就人中二：先問，次答。問為二：先緣起，次正問。緣
X36n0659_p0753c12║起中二：先明佛有能化之德，次明善星有可化之
X36n0659_p0753c13║緣。就佛又二：初、內有慈悲，二、外有方便。初文者，
X36n0659_p0753c14║迦葉菩薩白佛言：世尊！如來憐憫一切眾生。
X36n0659_p0753c15║憐即大慈，愍即大悲。
X36n0659_p0753c16║次不調能調下有七句，即外方便。
X36n0659_p0753c17║不調能調，不淨能淨，無歸依者能作歸依，未解脫者
X36n0659_p0753c18║能令解脫，得八自在，為大醫師，作大藥王。
X36n0659_p0754a01║善星比丘下，第二、明有可化之緣，又二：初、明是子；
X36n0659_p0754a02║善星比丘是，佛菩薩時子，
X36n0659_p0754a03║即羅云庶兄，此緣則重。
X36n0659_p0754a04║出家之後，受持、讀誦、分別解說十二部經，壞欲界結，
X36n0659_p0754a05║獲得四禪。
X36n0659_p0754a06║次出家之後是有信戒，受持十二部經是慧，壞欲
X36n0659_p0754a07║界結獲得四禪是定，具足三德豈非因深？
X36n0659_p0754a08║云何如來下，正問。先作兩難，後作兩結。初難何故
X36n0659_p0754a09║記是惡人，後難何故不先為說法。初難又二：初難
X36n0659_p0754a10║何故記是闡提即惡因？
X36n0659_p0754a11║云何如來記說善星是一闡提廝下之人？
X36n0659_p0754a12║次難：何故地獄劫住是惡果？
X36n0659_p0754a13║地獄劫住，不可治人。
X36n0659_p0754a14║如來何故下，是第二難。與佛緣重，何不先為說法？
X36n0659_p0754a15║如來何故不先為其演說正法，後為菩薩？
X36n0659_p0754a16║如來世尊下，結兩難。云何得名有大慈愍下，結初
X36n0659_p0754a17║難。
X36n0659_p0754a18║如來世尊若不能救善星比丘，云何得名有大慈憫？
X36n0659_p0754a19║佛有慈悲，云何為此廝下劫住？既云斯下，當知佛
X36n0659_p0754a20║無慈悲。
X36n0659_p0754a21║次有大方便下，結後難。
X36n0659_p0754a22║有大方便。
X36n0659_p0754a23║佛既不先為其說法，云何名為有大方便？若有方
X36n0659_p0754a24║便應為說法。
X36n0659_p0754b01║佛答中不答緣起，但答兩難兩結，先答後、後答前。
X36n0659_p0754b02║前答後中凡七譬，前六譬明緣有淺深故說有次
X36n0659_p0754b03║第，後一譬明佛心平等等說無偏。前六譬中例有
X36n0659_p0754b04║三：一、舉譬問，二、述事奉答，三、合譬作解。
X36n0659_p0754b05║佛言：善男子！譬如父母唯有三子：其一子者，有信順
X36n0659_p0754b06║心，恭敬父母，利根智慧，於世間事能悉了知；其第二
X36n0659_p0754b07║子，不敬父母，無信順心，利根智慧，於世間事能速了
X36n0659_p0754b08║知；其第三子，不敬父母，無有信心，鈍根無智。父母若
X36n0659_p0754b09║欲教告，應先教誰？先親愛誰？當先教誰知世間事？
X36n0659_p0754b10║迦葉菩薩白佛言：世尊！應先教授有信順心、恭敬父
X36n0659_p0754b11║母、利根智慧、知世事者，其次第二乃及第三。而彼二
X36n0659_p0754b12║子雖無信順恭敬之心，為慈念故次復教之。
X36n0659_p0754b13║善男子！如來亦爾。其三子者，初喻菩薩，中喻聲聞，後
X36n0659_p0754b14║喻一闡提。如十二部經修多羅中微細之義，我先已
X36n0659_p0754b15║為諸菩薩說；淺近之義，為聲聞說；世間之義，為一闡
X36n0659_p0754b16║提五逆罪說。現在世中雖無利益，以憐憫故，為生後
X36n0659_p0754b17║世諸善種子。
X36n0659_p0754b18║善男子！如三種田：一者、渠流便易，無諸沙鹵、瓦石、棘
X36n0659_p0754b19║刺，種一得百；二者、雖無沙齒、瓦石、棘刺，渠流險難，收
X36n0659_p0754b20║實減半；三者、渠流險難，多諸沙鹵、瓦石、棘刺，種一得
X36n0659_p0754b21║一，為藁草故。善男子！農夫春月先種何田？
X36n0659_p0754b22║世尊先種初田，次第二田，後及第三。
X36n0659_p0754b23║初喻菩薩，次喻聲聞，後喻一闡提。
X36n0659_p0754b24║善男子，譬如三器：一者、完，二者、漏，三者、破。若欲盛置
X36n0659_p0754c01║乳酪酥水，先用何者？
X36n0659_p0754c02║世尊！應用完者，次用漏者，後及破者。
X36n0659_p0754c03║其完淨者喻菩薩僧，漏喻聲聞，破喻一闡提。
X36n0659_p0754c04║善男子，如三病人俱至醫所：一、易治，二、難治，三、不可
X36n0659_p0754c05║治。善男子，醫若治者，當先治誰？
X36n0659_p0754c06║世尊！應先治易，次及第二，後及第三。何以故？為親屬
X36n0659_p0754c07║故。
X36n0659_p0754c08║其易治者，喻菩薩僧；其難治者，喻聲聞僧；不可治者，
X36n0659_p0754c09║喻一闡提。現在世中雖無善果，以憐憫故，為種後世
X36n0659_p0754c10║諸善子故。
X36n0659_p0754c11║善男子！譬如，大王！有三種馬：一者、調壯大力，二者、不
X36n0659_p0754c12║調齒壯大力，三者、不調羸老無力。王若乘御，當先何
X36n0659_p0754c13║者？
X36n0659_p0754c14║世尊！應當先乘調壯大力，次乘第二，後及第三。
X36n0659_p0754c15║善男子！調壯大力喻菩薩僧；其第二者喻聲聞僧；其
X36n0659_p0754c16║第三者喻一闡提，現在世中雖無利益，以憐憫故，為
X36n0659_p0754c17║種後世諸善種子。
X36n0659_p0754c18║善男子！如大施時，有三人來：一、貴族，聰明持戒；二、中
X36n0659_p0755a01║姓，鈍根持戒；三、下姓，鈍根毀戒。善男子！是大施主應
X36n0659_p0755a02║先施誰？
X36n0659_p0755a03║世尊！應先貴姓利根持戒，次及第二，後及第三。
X36n0659_p0755a04║第一喻菩薩僧，第二喻聲聞僧，第三喻一闡提。
X36n0659_p0755a05║何以有此三之次第？解云：如佛初為提謂、文鱗、瞽
X36n0659_p0755a06║龍說人天五戒，次赴鹿苑為二乘人轉四諦法，後
X36n0659_p0755a07║明方等教諸菩薩，自是一途，約小為初。若初成佛
X36n0659_p0755a08║道，以舍那教，初照山王，次照平地，此復一途，約大
X36n0659_p0755a09║為初。今此文意包括始終，以山王為初，文鱗為中，
X36n0659_p0755a10║雙林為後。然第三子雖復極惡，以體同故，是故須
X36n0659_p0755a11║教；下田雖瘠，以家業故，是故不廢；下器雖破，防急
X36n0659_p0755a12║用故；下病雖必死，以親屬故；下馬雖老，以代倦故；
X36n0659_p0755a13║下人雖卑，以等施故。
X36n0659_p0755a14║善男子！如大師子殺香象時，皆盡其力；殺兔亦爾，不
X36n0659_p0755a15║生輕想。諸佛、如來亦復如是，為諸菩薩及一闡提演
X36n0659_p0755a16║說法時，功用無二。
X36n0659_p0755a17║前六譬中，雖差別答，義兼無差，意猶未顯。第七譬
X36n0659_p0755a18║中，文轉分明，舉師子王不重象輕兔，俱盡壯勢，譬
X36n0659_p0755a19║佛不厚善薄惡，等運大悲。若巨細而觀，象不足，兔
X36n0659_p0755a20║有餘；若量力而觀，象須疾，免須徐；獸王不爾，等一
X36n0659_p0755a21║無殊。就緣而觀，菩薩教深細，聲聞教淺近，闡提教
X36n0659_p0755a22║世間，佛不二三，大悲平等。
X36n0659_p0755a23║我於一時住王城下，二、追答記彼之問。問有二句：
X36n0659_p0755a24║初答闡提，次答記意。初答闡提。自謂有信、慧、定，盡
X36n0659_p0755b01║非其問，不許有之。明無信又三：一、不信佛是無所
X36n0659_p0755b02║畏人；我於一時在迦尸下，二、明不信佛是無妄語
X36n0659_p0755b03║人；我於一時與善星下，三、明不信佛是無嫉妒人。
X36n0659_p0755b04║初文者。
X36n0659_p0755b05║善男子！我於一時住王舍城，善星比丘為我給使。我
X36n0659_p0755b06║於初夜為天帝釋演說法要，弟子之法應後師眠。爾
X36n0659_p0755b07║時，善星以我久坐，心生惡念。時王舍城小男、小女若
X36n0659_p0755b08║啼不止，父母則語：汝若不止，當將汝付薄拘羅鬼。爾
X36n0659_p0755b09║時，善星反被拘執而語我言：速入禪室，薄拘羅來。我
X36n0659_p0755b10║言：癡人！汝常不聞如來世尊無所畏耶？爾時，帝釋即
X36n0659_p0755b11║語我言：世尊！如是人等亦復得入佛法中耶？我即語
X36n0659_p0755b12║言：憍尸迦！如是人者得入佛法，亦有佛性，當得阿耨
X36n0659_p0755b13║多羅三藐三菩提。我雖為是善星說法，而彼都無信
X36n0659_p0755b14║受之心。
X36n0659_p0755b15║汝言出家表其有信，今以三事顯其無信。
X36n0659_p0755b16║善男子，我於一時在迦尸國尸婆富羅城，善星比丘
X36n0659_p0755b17║為我給使。我時欲入彼城乞食，無量眾生虗心渴仰
X36n0659_p0755b18║欲見我迹，善星比丘尋隨我後而毀滅之，既不能滅
X36n0659_p0755b19║而令眾生生不善心。我入城已，於酒家舍見一尼乾
X36n0659_p0755b20║，卷脊蹲地餐食酒糟。善星比丘見已而言：世尊，世間
X36n0659_p0755b21║若有阿羅漢者，是人最勝。何以故？是人所說無因無
X36n0659_p0755b22║果。我言：癡人，汝常不聞阿羅漢者，不飲酒、不害人、不
X36n0659_p0755b23║欺誑、不盜、不婬？如是之人殺害父母、食啖酒糟，云何
X36n0659_p0755b24║而言是阿羅漢？是人捨身必定當墮阿鼻地獄。阿羅
X36n0659_p0755c01║漢者永斷三惡，云何而言是阿羅漢？善星即言：四大
X36n0659_p0755c02║之性猶可轉易，欲令是人必墮阿鼻，無有是處。我言：
X36n0659_p0755c03║癡人，汝常不聞諸佛如來誠言無二？我雖為是善星
X36n0659_p0755c04║說法，而彼絕無信受之心。
X36n0659_p0755c05║第二、佛所行時，足離地四寸，千輻印文當現迹中，
X36n0659_p0755c06║人皆欲見其常滅之。既不能滅，取死蚯蚓置佛迹
X36n0659_p0755c07║中，令無量人起殘害想（云云）。
X36n0659_p0755c08║善男子！我於一時與善星比丘住王舍城。爾時，城中
X36n0659_p0755c09║有一尼乾，名曰苦得，常作是言：眾生煩惱無因無緣，
X36n0659_p0755c10║眾生解脫亦無因緣。善星比丘復作是言：世尊！世間
X36n0659_p0755c11║若有阿羅漢者，苦得為上。我言：癡人！苦得尼乾實非
X36n0659_p0755c12║阿羅漢，不能解了阿羅漢道。善星復言：何故羅漢於
X36n0659_p0755c13║阿羅漢而生妒嫉？我言：癡人！我於羅漢不生妒嫉，而
X36n0659_p0755c14║汝自生惡邪見耳。若言苦得是羅漢者，却後七日當
X36n0659_p0755c15║患宿食，腹痛而死，死已生於食吐鬼中，其同學輩當
X36n0659_p0755c16║輿其尸置寒林中。爾時，善星即往苦得尼乾子所，語
X36n0659_p0755c17║言：長老！汝今知不？沙門瞿曇記汝七日當患宿食，腹
X36n0659_p0755c18║痛而死，死已生於食吐鬼中，同學、同師當輿汝尸置
X36n0659_p0756a01║寒林中。長老！好善思惟，作諸方便，當令瞿曇墮妄語
X36n0659_p0756a02║中。爾時，苦得聞是語已，即便斷食，從初一日乃至六
X36n0659_p0756a03║日，滿七日已，便食黑蜜，食黑蜜已，復飲冷水，飲令水
X36n0659_p0756a04║已，腹痛而死，死已同學輿其尸喪置寒林中，即受食
X36n0659_p0756a05║吐餓鬼之形在其尸邊。善星比丘聞是事已至寒林
X36n0659_p0756a06║中，見苦得身受食吐形在其尸邊，卷眷蹲地。善星語
X36n0659_p0756a07║言：大德死耶？苦得答言：我已死矣。云何死耶？答言：因
X36n0659_p0756a08║腹痛死。誰出汝尸？答言：同學。出置何處？答言：癡人！汝
X36n0659_p0756a09║今不識是寒林耶？得何等身？答言：我得食吐鬼身。善
X36n0659_p0756a10║星諦聽！如來善語、真語、時語、義語、法語。善星！如來口
X36n0659_p0756a11║出如是實語，汝於爾時云何不信？若有眾生不信如
X36n0659_p0756a12║來真實言者，彼亦當受如我此身。爾時，善星即還我
X36n0659_p0756a13║所，作如是言：世尊！苦得尼乾命終之後生三十三天。
X36n0659_p0756a14║我言：癡人！阿羅漢者無有生處，云何而言苦得生於
X36n0659_p0756a15║三十三天？世尊！實如所言，苦得尼乾實不生於三十
X36n0659_p0756a16║三天，今受食吐餓鬼之身。我言：癡人！諸佛如來誠言
X36n0659_p0756a17║無二，若言如來有二言者，無有是處。善星即言：如來
X36n0659_p0756a18║爾時，雖作是說，我於是事都不生信。善男子！我亦常
X36n0659_p0756a19║為善星比丘說真實法，而彼絕無信受之心。
X36n0659_p0756a20║第三文者，夫人鬼報別，而宛然相見，酬往問答，豈
X36n0659_p0756a21║實惡人所能為也？驗知是權（云云）。
X36n0659_p0756a22║善星！雖復讀誦下，二、明其無慧。
X36n0659_p0756a23║善男子！善星比丘雖復讀誦十二部經，獲得四禪，乃
X36n0659_p0756a24║至不解一偈、一句、一字之義。
X36n0659_p0756b01║但得文字，不解其義，是則非慧。
X36n0659_p0756b02║親近惡友下，第三、明無定，又二：初、明雖得後失，故
X36n0659_p0756b03║言無定。
X36n0659_p0756b04║親近惡友，退失四禪。
X36n0659_p0756b05║次退禪下，總結起邪所以記之。
X36n0659_p0756b06║退禪定已，生惡邪見，作如是說：無佛、無法、無有涅槃。
X36n0659_p0756b07║沙門瞿曇善知相法，是故能得知他人心。我於爾時
X36n0659_p0756b08║告善星言：我所說法，初、中、後善，其言巧妙，字義真正，
X36n0659_p0756b09║所說無雜，具足成就清淨梵行。善星比丘復作是言：
X36n0659_p0756b10║如來雖復為我說法，而我真實謂無因果。
X36n0659_p0756b11║善男子汝若不信下，第二、答其前問。記意又二：先
X36n0659_p0756b12║明記意，次明不可治。初文者。
X36n0659_p0756b13║善男子，汝若不信如是事者，善星比丘今者近在尼
X36n0659_p0756b14║連禪河，可共往問。爾時，如來即與迦葉往善星所。善
X36n0659_p0756b15║星比丘遙見佛來，見已即生惡邪之心，以惡心故，生
X36n0659_p0756b16║身陷入墮阿鼻獄。
X36n0659_p0756b17║以其必入，故我記之。顯必入相，故往見之。見佛起
X36n0659_p0756b18║惡，即入地獄，必入明矣。往善星所者，或謂舉往事，
X36n0659_p0756b19║或難思力不動而往（云云）。
X36n0659_p0756b20║善星雖入佛法下，二、答不可治人。由彼放逸故不
X36n0659_p0756b21║可治，愍之而已，有法、譬、合。
X36n0659_p0756b22║善男子！善星比丘雖入佛法無量寶聚，空無所獲，乃
X36n0659_p0756b23║至不得一法之利，以放逸故、惡知識故。
X36n0659_p0756b24║譬如有人雖入大海，多見眾寶而無所得，以放逸故。
X36n0659_p0756c01║又如入海雖見寶聚，自戮而死，或為羅剎惡鬼所殺。
X36n0659_p0756c02║合中，二番各二，皆先正合，次以譬帖合。
X36n0659_p0756c03║善星比丘亦復如是，入佛法已，為惡知識、羅剎、大鬼
X36n0659_p0756c04║之所殺害。善男子！是故，如來以憐憫故，常說善星多
X36n0659_p0756c05║諸放逸。
X36n0659_p0756c06║善男子，若本貧窮，於是人所雖生憐憫，其心則薄；若
X36n0659_p0756c07║本巨富，後失財物，於是人所生於憐憫，其心則厚。
X36n0659_p0756c08║善星比丘亦復如是，受持讀誦十二部經，獲得四禪，
X36n0659_p0756c09║然後退失，甚可憐憫。是故我說：善星比丘多諸放逸，
X36n0659_p0756c10║多放逸故斷諸善根。我諸弟子有見聞者，於是人所
X36n0659_p0756c11║無不生於重憐憫心。
X36n0659_p0756c12║如初巨富後失財者，我於多秊常與善星共相隨逐，
X36n0659_p0756c13║而彼自生惡邪之心，以惡邪故不捨惡見。
X36n0659_p0756c14║我從昔來下，二、答其兩結。初答。先結無慈悲心，又
X36n0659_p0756c15║二：先正答，次料簡。初正答中有法、譬、合。
X36n0659_p0756c16║善男子！我從昔來見是善星，少有善根如毛髮許，終
X36n0659_p0756c17║不記彼斷絕善根是一闡提、廝下之人、地獄劫住；以
X36n0659_p0756c18║其宣說無因、無果、無有作業，爾乃記彼永斷善根是
X36n0659_p0757a01║一闡提、廝下之人、地獄劫住。
X36n0659_p0757a02║善男子！譬如有人沒圊廁中，有善知識以手撓之，若
X36n0659_p0757a03║得頭髮便欲拔出，久求不得爾乃息意。
X36n0659_p0757a04║我亦如是，求覓善星微少善根便欲拔濟，終日求之
X36n0659_p0757a05║乃至不得如毛髮許，是故不得拔其地獄。
X36n0659_p0757a06║二、更問答料簡。於中二：先問，次答。
X36n0659_p0757a07║迦葉菩薩言：世尊！如來何故記彼當墮阿鼻地獄？
X36n0659_p0757a08║答中二：先正答。
X36n0659_p0757a09║善男子！善星比丘多有眷屬，皆謂善星是阿羅漢、是
X36n0659_p0757a10║得道果。我欲壞彼惡邪心故，記彼善星以放逸故墮
X36n0659_p0757a11║於地獄。
X36n0659_p0757a12║次善男子下，引昔顯實。
X36n0659_p0757a13║善男子！汝今當知，如來所說真實無二。何以故？若佛
X36n0659_p0757a14║所記當墮地獄，若不墮者，無有是處。聲聞、緣覺所記
X36n0659_p0757a15║莂者，則有二種，或虗、或實。如目楗連在摩伽陀國徧
X36n0659_p0757a16║告諸人：却後七日，天當降雨。時竟不雨。後記牸牛當
X36n0659_p0757a17║生白犢，及其產時乃產駮犢。記生男者，後乃生女。
X36n0659_p0757a18║於中引目連記事，非全不著，但見前雨，不見後接；
X36n0659_p0757a19║但見頭白，不見體駮（云云）。如來不爾，是故無二。
X36n0659_p0757a20║善星比丘常為無量下，答後方便之結。
X36n0659_p0757a21║善男子！善星比丘常為無量諸眾生等宣說一切無
X36n0659_p0757a22║善惡果，爾時永斷一切善根，乃至無有如毛髮許。善
X36n0659_p0757a23║男子！我久知是善星比丘當斷善根，猶故共住滿二
X36n0659_p0757a24║十秊畜養共行。我若遠棄不近左右，是人當教無量
X36n0659_p0757b01║眾生造作惡業。是名如來第五解力。
X36n0659_p0757b02║明我令其恒在左右，不令遠去，恐其為惡。云何是
X36n0659_p0757b03║無方便？第五解力，即是欲力，知眾生欲解也。
X36n0659_p0757b04║世尊！一闡提輩下，第二、斷善之相。文為三：初、正明
X36n0659_p0757b05║斷善，二、明根性不定故斷善，三、明說教不定故斷
X36n0659_p0757b06║善。初有五番問答。初番先問。
X36n0659_p0757b07║世尊！一闡提輩以何因緣無有善法？
X36n0659_p0757b08║次佛答中。
X36n0659_p0757b09║善男子！一闡提輩斷善根故。眾生悉有信等五根，而
X36n0659_p0757b10║一闡提輩永斷滅故。以是義故，殺害螘子猶得殺罪，
X36n0659_p0757b11║殺一闡提無有殺罪。
X36n0659_p0757b12║以斷善根故，所以無善。依數人解，闡提起惡邪無
X36n0659_p0757b13║礙，斷此善根，如無漏無礙道斷煩惱。若爾，當知畢
X36n0659_p0757b14║竟不復生善，云何能得還生善根？是義不然，闡提
X36n0659_p0757b15║身中有重惡障，善不竝興，詺此被障，善不得生。後
X36n0659_p0757b16║惡稍滅，善復得生，故言還生善根。問：闡提為有善
X36n0659_p0757b17║可斷、無善可斷？答：具有兩義。其曾作善，後遇惡友，
X36n0659_p0757b18║斷滅此善，故言有善可斷。無善可斷者，向時作惡，
X36n0659_p0757b19║全未有善，而惡業將滅，善業應生，而復起障，善不
X36n0659_p0757b20║得起，名無善可斷。文云眾生悉有信等五根，闡提
X36n0659_p0757b21║永斷者，相承釋云：理內眾生有信等五根，理外顛
X36n0659_p0757b22║倒虗妄故，無信等五根。此義不然，只此理外亦有
X36n0659_p0757b23║信等闡提。既是理外起惡，斷此五根，但作惡眾生
X36n0659_p0757b24║既有佛性，應生五根，而即事未有，義說應有，故云
X36n0659_p0757c01║一切眾生悉有。文云殺闡提無罪，殺蟁蟻有罪者，
X36n0659_p0757c02║闡提有重惡在身，殺之無罪；蟁蟻無重惡故，殺之
X36n0659_p0757c03║有罪。文云施畜生得百倍報，施一闡提得千倍報
X36n0659_p0757c04║者，闡提過去五戒感人，施之福重；畜生先世惡業
X36n0659_p0757c05║感此畜身，施之福輕。
X36n0659_p0757c06║世尊！一闡提者下，第二番問答，問中定宗。
X36n0659_p0757c07║世尊！一闡提者終無善法，是故名為一闡提耶？
X36n0659_p0757c08║答：可見。
X36n0659_p0757c09║佛言：如是，如是！
X36n0659_p0757c10║世尊！一切眾生下，第三番問答。
X36n0659_p0757c11║世尊！一切眾生有三種善：過去、未來、現在。一闡提輩
X36n0659_p0757c12║亦不能斷未來善法，云何說言斷諸善法名一闡提
X36n0659_p0757c13║耶？
X36n0659_p0757c14║問：中明闡提不斷，未來云何斷善？
X36n0659_p0757c15║善男子！斷有二種：一、現在滅，二、現在障於未來。一闡
X36n0659_p0757c16║提輩具是二斷，是故我言斷諸善根。善男子！譬如有
X36n0659_p0757c17║人沒圊廁中，唯有一髮毛頭未沒。雖復一髮毛頭未
X36n0659_p0757c18║沒，而一毛頭不能勝身。一闡提輩亦復如是，雖未來
X36n0659_p0758a01║世當有善根，而不能救地獄之苦。未來之世雖可救
X36n0659_p0758a02║拔，現在之世無如之何，是故名為不可救濟。以佛性
X36n0659_p0758a03║因緣則可得救。佛性者，非過去、非未來、非現在，是故
X36n0659_p0758a04║佛性不可得斷。如朽敗子不能生芽，一闡提輩亦復
X36n0659_p0758a05║如是。
X36n0659_p0758a06║佛答：斷有二種：一現滅，二障未來。若現起惡，善法
X36n0659_p0758a07║不生，故是現滅。既現作惡，復遮未來，善不得起，故
X36n0659_p0758a08║斷未來。亦具斷三世過去作惡，而復不悔，即無復
X36n0659_p0758a09║善。未來復有還生善義，但自微弱，不能救之。
X36n0659_p0758a10║世尊！一闡提輩下，第四番問答，明不斷佛性。
X36n0659_p0758a11║世尊！一闡提輩不斷佛性，佛性亦善，云何說言斷一
X36n0659_p0758a12║切善？
X36n0659_p0758a13║善男子！若諸眾生現在世中有佛性者，則不得名一
X36n0659_p0758a14║闡提也。如世間中眾生我性，佛性是常，三世不攝；三
X36n0659_p0758a15║世若攝，名為無常。佛性未來以當見故，故言眾生悉
X36n0659_p0758a16║有佛性。以是義故，十住菩薩具足莊嚴乃得少見。
X36n0659_p0758a17║佛性是善，此善不斷，名不斷性。又佛性是常，實不
X36n0659_p0758a18║可斷。所言如世間眾生我性、佛性者，三解：一云、借
X36n0659_p0758a19║外道我以之為譬，都無邪我，故三世不攝；真我是
X36n0659_p0758a20║常，三世不攝。二云、不爾，只是世間眾生我性即是
X36n0659_p0758a21║佛性，是佛性故，三世不攝。三云、即是真我，語勢牽
X36n0659_p0758a22║令佛性是常。後文云佛性未來，前云非三世攝，兩
X36n0659_p0758a23║語相違，今須會通。前云三世所不攝者，就佛性體；
X36n0659_p0758a24║後言未來，約眾生修。一切眾生未來當得清淨之
X36n0659_p0758b01║身，故言未來。
X36n0659_p0758b02║迦葉言：佛性下，第五番，問答。初問佛性，次問闡提。
X36n0659_p0758b03║初問者。
X36n0659_p0758b04║迦葉菩薩言：世尊，佛性者常猶如虗空，何故如來說
X36n0659_p0758b05║言未來？
X36n0659_p0758b06║佛性既其三世不攝，云何言未來？
X36n0659_p0758b07║如來若言下，次問闡提。
X36n0659_p0758b08║如來若言一闡提輩無善法者，一闡提輩於其同學、
X36n0659_p0758b09║同師、父母、親族、妻子，豈當不生愛念心耶？如其生者，
X36n0659_p0758b10║非是善乎？
X36n0659_p0758b11║若言闡提全無善法，何以得有憐愛等心？若有此
X36n0659_p0758b12║心，即是有善。
X36n0659_p0758b13║佛言下，答。先答初問，又二：先答問，次論義。初答中
X36n0659_p0758b14║二：先歎問。
X36n0659_p0758b15║佛言：善哉，善哉！善男子！快發斯問。
X36n0659_p0758b16║次正答。
X36n0659_p0758b17║佛性者猶如虗空，非過去、非未來、非現在。一切眾生
X36n0659_p0758b18║有三種身，所謂過去、未來、現在。眾生未來具足莊嚴
X36n0659_p0758b19║清淨之身而得佛性，是故我言佛性未來。善男子，我
X36n0659_p0758b20║為眾生或時說因為果，或時說果為因，是故經中說
X36n0659_p0758b21║命為食，見色名觸，未來身淨故說佛性。
X36n0659_p0758b22║性非三世，約未來得，故言未來。故下舉例，說因為
X36n0659_p0758b23║果，說果為因。佛性亦爾，云未來者，因中說果。言食
X36n0659_p0758b24║及觸者，食可見。觸名不同，或以識為觸，或根為觸。
X36n0659_p0758c01║今具二義，故論云：觸不定故，故無別法。若意識在
X36n0659_p0758c02║緣名觸，此觸在識；若言眼識、眼觸者，此觸在想。今
X36n0659_p0758c03║言見色名觸，此謂識心以之為觸。色是前塵，能生
X36n0659_p0758c04║識觸，故謂色為觸，亦因中說果。
X36n0659_p0758c05║世尊下，第二、論義。先問，次答。
X36n0659_p0758c06║世尊！如佛所說義如是者，何故說言一切眾生悉有
X36n0659_p0758c07║佛性？
X36n0659_p0758c08║問：因前生佛性既非三世，云何言眾生有？
X36n0659_p0758c09║善男子，眾生佛性雖現在無不可言無，如虗空性雖
X36n0659_p0758c10║無現在不得言無。一切眾生雖復無常，而是佛性常
X36n0659_p0758c11║住無變。是故我於此經中說，眾生佛性非內非外，猶
X36n0659_p0758c12║如虗空非內非外。如其虗空有內外者，虗空不名為
X36n0659_p0758c13║一為常，亦不得言一切處有。虗空雖復非內非外，而
X36n0659_p0758c14║諸眾生悉皆有之，眾生佛性亦復如是。
X36n0659_p0758c15║佛答：性非內外，猶如虗空，而諸眾生定有此性。文
X36n0659_p0758c16║云：悉皆有之。
X36n0659_p0758c17║如汝所言下，答次問。初牒問非之。
X36n0659_p0758c18║如汝所言，一闡提輩有善法者，是義不然。
X36n0659_p0758c19║何以故下，正答有法、譬、合。
X36n0659_p0758c20║何以故？一闡提輩若有身業、口業、意業、取業、求業、施
X36n0659_p0758c21║業、解業，如是等業悉是邪業。何以故？不求因果故。
X36n0659_p0758c22║法說雖有孝慈等善，文云皆是邪業；雖有見聞，皆
X36n0659_p0758c23║是無記；既無正善，皆名邪惡。取業求業者，對翻於
X36n0659_p0758c24║善，善中先生善欲，次生善思。今以取業對善欲，求
X36n0659_p0759a01║業對善思，雖皆言善，猶是無記。
X36n0659_p0759a02║善男子！如訶棃勒果，根、莖、枝、葉、華、實悉苦。
X36n0659_p0759a03║次舉譬云：如訶棃勒，味唯是苦，色香非苦。然前難
X36n0659_p0759a04║闡提，豈得無善？其有憐愛，即名為善。故佛答云：悉
X36n0659_p0759a05║是邪惡。莊嚴云：無出世善，有憐愛善。光宅云：設有
X36n0659_p0759a06║憐愛，竝無記性，不名善性。如棊書等，是工巧無記。
X36n0659_p0759a07║開善云：斷善作惡。設有憐愛，竝屬惡邪，何得有善？
X36n0659_p0759a08║觀師同開善云：重惡居身，如種苦瓠，根葉悉苦。
X36n0659_p0759a09║一闡提業亦復如是。
X36n0659_p0759a10║合如文。
X36n0659_p0759a11║善男子！如來具足下，第二、明根性不定，或惡、或善。
X36n0659_p0759a12║又二：初、正明不定，後、更問答論義。初又二：初、明不
X36n0659_p0759a13║定，次、斷善根。初明不定，又三：一、知不定根，二、出不
X36n0659_p0759a14║定相，三、結不定。初如文。
X36n0659_p0759a15║善男子！如來具足知諸根力，是故善能分別眾生上、
X36n0659_p0759a16║中、下根。
X36n0659_p0759a17║次文者。
X36n0659_p0759a18║能知是人轉下作中，能知是人轉中作上，能知是人
X36n0659_p0759a19║轉上作中，能知是人轉中作下。
X36n0659_p0759a20║數習則利，轉下為中上；不習則鈍，轉上為中下。
X36n0659_p0759a21║三、結，如文（云云）。
X36n0659_p0759a22║是故當知，眾生根性無有決定。
X36n0659_p0759a23║以無定故下，二、明不定故，故斷善根。又三：初、明不
X36n0659_p0759a24║定斷善。
X36n0659_p0759b01║以無定故。或斷善根，斷已還生，
X36n0659_p0759b02║次明若定則不爾。
X36n0659_p0759b03║若諸眾生根性定者，終不先斷，斷已復生，亦不應說
X36n0659_p0759b04║一闡提輩墮於地獄壽命一劫。
X36n0659_p0759b05║三、是故下，證不定。
X36n0659_p0759b06║善男子！是故，如來說一切法無有定相。
X36n0659_p0759b07║迦葉白佛下，第二、論義（云云）。問可見。
X36n0659_p0759b08║迦葉菩薩白佛言：世尊！如來具足知諸根力，定知善
X36n0659_p0759b09║星當斷善根，以何因緣聽其出家？
X36n0659_p0759b10║佛答為二：初就善星答，後就餘人答。非但知善星
X36n0659_p0759b11║根性，亦知餘人根性。初又三：初明其居王位即能
X36n0659_p0759b12║破滅。
X36n0659_p0759b13║佛言：善男子！我於往昔初出家時，吾弟難陀、從弟阿
X36n0659_p0759b14║難、提婆達多、子羅睺羅，如是等輩皆悉隨我出家修
X36n0659_p0759b15║道。我若不聽善星出家，其人次當得紹王位，其力自
X36n0659_p0759b16║在，當壞佛法。以是因緣，我便聽其出家修道。
X36n0659_p0759b17║善星若不下。二、明出家、不出家俱能斷善。出家增
X36n0659_p0759b18║其敬長，讀誦修定等善，具如上說。
X36n0659_p0759b19║善男子！善星比丘若不出家亦斷善根，於無量世都
X36n0659_p0759b20║無利益。今出家已，雖斷善根，能受持戒，供養恭敬耆
X36n0659_p0759b21║舊長宿有德之人，修習初禪乃至四禪，是名善因。如
X36n0659_p0759b22║是善因能生善法，善法既生能修習道，既修習道當
X36n0659_p0759b23║得阿耨多羅三藐三菩提。是故，我聽善星出家。
X36n0659_p0759b24║若我不聽下，三、結知根力。
X36n0659_p0759c01║善男子！若我不聽善星比丘出家受戒，則不得稱我
X36n0659_p0759c02║為如來，具足十力。
X36n0659_p0759c03║次佛觀眾生下，約餘人為答，又二：初明不定，次辨
X36n0659_p0759c04║昇沈。初又二：有斷善、生善。初斷善又三：一、正斷善；
X36n0659_p0759c05║善男子！佛觀眾生具足善法及不善法，是人雖具如
X36n0659_p0759c06║是二法，不久能斷一切善根、具不善根。
X36n0659_p0759c07║次何以故下，出斷善之行。
X36n0659_p0759c08║何以故？如是眾生不親善友、不聽正法、不善思惟、不
X36n0659_p0759c09║如法行。
X36n0659_p0759c10║三、以是因緣下，結其斷善。
X36n0659_p0759c11║以是因緣，能斷善根，具不善根。
X36n0659_p0759c12║次如來復知下，二、明生善，有法、譬、合。法可見。
X36n0659_p0759c13║善男子！如來復知是人現世、若未來世少、壯、老時，當
X36n0659_p0759c14║近善友，聽受正法苦、集、滅、道，爾時則能還生善根。
X36n0659_p0759c15║善男子！譬如有泉去村不遠，其水甘美具八功德。有
X36n0659_p0759c16║人熱渴欲往泉所，邊有智者觀是渴人，必定無疑當
X36n0659_p0759c17║至水所。何以故？無異路故。
X36n0659_p0759c18║譬中泉，譬佛性。村，譬陰身。熱渴，譬苦逼。欲往，譬求
X36n0659_p0760a01║樂。心邊智者，譬佛菩薩。
X36n0659_p0760a02║合譬中二：先合。
X36n0659_p0760a03║如來世尊觀諸眾生亦復如是。
X36n0659_p0760a04║次結知根力。
X36n0659_p0760a05║是故如來名為具足知諸根力。
X36n0659_p0760a06║爾時，世尊取地少土下，二、明昇沈不同，沈多昇寡。
X36n0659_p0760a07║又三：初、舉事問。
X36n0659_p0760a08║爾時，世尊取地少土置之爪上，告迦葉言：是土多耶？
X36n0659_p0760a09║十方世界地土多乎？
X36n0659_p0760a10║次領旨奉答：
X36n0659_p0760a11║迦葉菩薩白佛言：世尊！爪上土者，不比十方所有土
X36n0659_p0760a12║也。
X36n0659_p0760a13║三合又三：初、就果合。
X36n0659_p0760a14║善男子！有人捨身還得人身，捨三惡身得受人身，諸
X36n0659_p0760a15║根完具生於中國，具足正信能修習道，修習道已能
X36n0659_p0760a16║修正道，修正道已能得解脫，得解脫已能入涅槃，如
X36n0659_p0760a17║爪上土。捨人身已得三惡身，捨三惡身得三惡身，身
X36n0659_p0760a18║根不具生於邊地，信邪倒見修習邪道，不得解脫常
X36n0659_p0760a19║樂涅槃，如十方界所有地土。
X36n0659_p0760a20║次就因合。
X36n0659_p0760a21║善男子！護持禁戒，精勤不懈，不犯四重，不作五逆，不
X36n0659_p0760a22║用僧祇物，不作一闡提，不斷善根，信如是等涅槃經
X36n0659_p0760a23║典，如爪上土。毀戒解怠，犯四重禁，作五逆罪，用僧祇
X36n0659_p0760a24║物，作一闡提，斷諸善根，不信是經，如十方界所有地
X36n0659_p0760b01║土。
X36n0659_p0760b02║三，結知根力。
X36n0659_p0760b03║善男子！如來善知眾生如是上、中、下根，是故稱佛具
X36n0659_p0760b04║知根力。
X36n0659_p0760b05║迦葉白佛如來具足下，第三、明說教不定。佛照根
X36n0659_p0760b06║不同說教則異，眾生不達根教之殊，執成諍論能
X36n0659_p0760b07║斷菩提。為二：先問，次答。初問為三：一、明知根；二、明
X36n0659_p0760b08║執諍；三、結。問：何故作不定說致令起諍？初明知根。
X36n0659_p0760b09║迦葉菩薩白佛言：世尊！如來具足是知根力，是故能
X36n0659_p0760b10║知一切眾生上中下根利鈍差別，知現在世眾生諸
X36n0659_p0760b11║根，亦知未來眾生諸根。
X36n0659_p0760b12║亦應知過去，特是略耳。
X36n0659_p0760b13║如是眾生下，次明執諍。
X36n0659_p0760b14║如是眾生於佛滅後作如是說：如來畢竟入於涅槃、
X36n0659_p0760b15║或不畢竟入於涅槃，或說有我、或說無我，或有中陰、
X36n0659_p0760b16║或無中陰，或說有退、或說無退，或言如來身是有為、
X36n0659_p0760b17║或言如來身是無為，或有說言十二因緣是有為法、
X36n0659_p0760b18║或說因緣是無為法，或說心是有常、或說心是無常，
X36n0659_p0760b19║或有說言受五欲樂能障聖道、或說不遮，或說世第
X36n0659_p0760b20║一法唯是欲界、或說三界，或說布施唯是意業、或有
X36n0659_p0760b21║說言即是五陰，或有說言有三無為、或有說言無三
X36n0659_p0760b22║無為，復有說言或有造色、復有說言或無造色，或有
X36n0659_p0760b23║說言有無作色、或有說言無無作色，或有說言有心
X36n0659_p0760b24║數法、或有說言無心數法，或有說言有五種有、或有
X36n0659_p0760c01║說言有六種有，或有說言八戒齋法優婆塞戒具足
X36n0659_p0760c02║受得、或有說言不具受得，或說比丘犯四重已比丘
X36n0659_p0760c03║戒在、或說不在，或有說言須陀洹人、斯陀含人、阿那
X36n0659_p0760c04║含人、阿羅漢人皆得佛道、或言不得，或說佛性即眾
X36n0659_p0760c05║生有、或說佛性離眾生有，或有說言犯四重禁、作五
X36n0659_p0760c06║逆罪、一闡提等皆有佛性、或說言無，或有說言有十
X36n0659_p0760c07║方佛、或有說言無十方佛。
X36n0659_p0760c08║因茲廣出諍論之相，開善云二十諍論，冶城云二
X36n0659_p0760c09║十一諍論（云云）。
X36n0659_p0760c10║三、如其如來下，結難（云云）。
X36n0659_p0760c11║如其如來具足成就知根力者，何故今日不決定說？
X36n0659_p0760c12║次答中佛具答三問，此卷內答前兩問，後卷初答
X36n0659_p0760c13║第三問。答初為二：初正明說教不定，次廣明不定
X36n0659_p0760c14║法。初文為四：一明理深難解，二出愚智兩人，三明
X36n0659_p0760c15║須不定說，四結知根力即四悉意。
X36n0659_p0760c16║佛告迦葉：善男子！如是之義，非眼識知，乃至非意識
X36n0659_p0760c17║知，乃是智慧之所能知。
X36n0659_p0760c18║初言理深者，非六凡識所知，唯聖智能解，故是理
X36n0659_p0761a01║深。此第一義意。
X36n0659_p0761a02║次愚智中又二：先出智，次出愚。
X36n0659_p0761a03║若有智者，我於是人終不作二，是亦謂我不作二說。
X36n0659_p0761a04║初智人聞有知無、聞無知有、聞有無知、非有無，一
X36n0659_p0761a05║二等亦如是。
X36n0659_p0761a06║於無智者作不定說，而是無智亦復謂我作不定說。
X36n0659_p0761a07║次愚人聞有執有以拒無，聞無是無而非有，聞亦
X36n0659_p0761a08║有無以封雙存，聞俱棄而著兩捨。面聞尚然，末世
X36n0659_p0761a09║轉尤，斯由不解對治悉意。
X36n0659_p0761a10║三、如來所有下，須說不定。此總據不定，有法、譬、合。
X36n0659_p0761a11║初法者：
X36n0659_p0761a12║善男子！如來所有一切善行，悉為調伏諸眾生故。
X36n0659_p0761a13║為度眾生，須說不定本令得益，不令其執不定為
X36n0659_p0761a14║諍。
X36n0659_p0761a15║譬如醫王所有醫方，悉為療治一切病苦。
X36n0659_p0761a16║次譬中，如醫用藥元為差病，終不願其服藥成病。
X36n0659_p0761a17║善男子！如來、世尊為國土故、為時節故、為他語故、為
X36n0659_p0761a18║人故、為眾根故，於一法中作二種說。
X36n0659_p0761a19║合譬中，為國土封疆不同，豈可一類？一類則無益。
X36n0659_p0761a20║國土者，如多寒國，用毛褥，著皮靴。時節者，饑饉時
X36n0659_p0761a21║乞，唯得肉食。為他語者，如九住言不見，十住言少
X36n0659_p0761a22║見。為人者，隨人根性，此即為人意也。
X36n0659_p0761a23║四、結知根力，即世界意（云云）。有一經文無結，應是
X36n0659_p0761a24║遺漏。
X36n0659_p0761b01║於一名下，二、廣出不定法，又三：初、正明不定法；次、
X36n0659_p0761b02║引證；三、結非二乘所知。初文又二：初、名義不定；後、
X36n0659_p0761b03║廣略不定。初名義中二：初、列章門；次、解釋。
X36n0659_p0761b04║於一名法說無量名，於一義中說無量名，於無量義
X36n0659_p0761b05║說無量名。
X36n0659_p0761b06║初列中列三章門，如經若欲對明，應有六句：對一
X36n0659_p0761b07║名說無量名，應云對無量名說一名；對一義說無
X36n0659_p0761b08║量名，應云對無量義說一名；對無量義說無量名，
X36n0659_p0761b09║應云對無量名說無量義。今文略舉一邊。
X36n0659_p0761b10║云何一名下，釋出。先釋三章門，後重釋第二門。
X36n0659_p0761b11║云何一名說無量名？猶如涅槃，亦名涅槃、亦名無生、
X36n0659_p0761b12║亦名無出、亦名無作、亦名無為、亦名歸依、亦名窟宅、
X36n0659_p0761b13║亦名解脫、亦名光明、亦名燈明、亦名彼岸、亦名無畏、
X36n0659_p0761b14║亦名無退、亦名安處、亦名寂靜、亦名無相、亦名無二、
X36n0659_p0761b15║亦名一行、亦名清涼、亦名無闇、亦名無閡、亦名無諍、
X36n0659_p0761b16║亦名無濁、亦名廣大、亦名甘露、亦名吉祥，是名一名
X36n0659_p0761b17║作無量名。
X36n0659_p0761b18║釋初章，舉涅槃一名，具含眾名。大亮云：涅槃，八味
X36n0659_p0761b19║之都名，眾德之總稱，意在於此。而諸師種種翻涅
X36n0659_p0761b20║槃者，亦只因此而生諍論。
X36n0659_p0761b21║次釋一義，說無量名。
X36n0659_p0761b22║云何一義說無量名？猶如帝釋，亦名帝釋、亦名憍尸
X36n0659_p0761b23║迦、亦名婆蹉婆、亦名富蘭陀羅、亦名摩佉婆、亦名因
X36n0659_p0761b24║陀羅、亦名千眼、亦名舍脂夫、亦名金剛、亦名寶頂、亦
X36n0659_p0761c01║名寶幢，是名一義說無量名。
X36n0659_p0761c02║舉帝釋釋者，與前何異？前寄法，後寄人。下重釋中
X36n0659_p0761c03║復寄五陰者，此寄果法，亦是一義而復多名，種種
X36n0659_p0761c04║分別令易解故。河西翻婆嗟婆，為好嚴飾，昔好衣
X36n0659_p0761c05║布施，今報得麗服。富蘭陀羅翻為調伏諸根，明天
X36n0659_p0761c06║帝外以麗服嚴容，內以善法調意。摩佉婆翻為無
X36n0659_p0761c07║勝無過，超諸天故。因陀羅翻為光明，光明最勝。千
X36n0659_p0761c08║眼者，一時知千義、斷千事。金剛者，身相堅固。
X36n0659_p0761c09║三、釋無量義，說無量名者。
X36n0659_p0761c10║云何於無量義說無量名？如佛如來名為如來，義異
X36n0659_p0761c11║名異；亦名阿羅訶，義異名異；亦名三藐三佛陀，義異
X36n0659_p0761c12║名異；亦名船師，亦名導師，亦名正覺，亦名明行足，亦
X36n0659_p0761c13║名大師子王，亦名沙門，亦名婆羅門，亦名寂靜，亦名
X36n0659_p0761c14║施主，亦名到彼岸，亦名大醫王，亦名大象王，亦名大
X36n0659_p0761c15║龍王，亦名施眼，亦名大力士，亦名大無畏，亦名寶聚，
X36n0659_p0761c16║亦名商主，亦名得脫，亦名大丈夫，亦名天人師，亦名
X36n0659_p0761c17║芬陀利，亦名獨無等侶，亦名大福田，亦名大智慧海，
X36n0659_p0761c18║亦名無相，亦名具足八智。如是一切義異名異，是名
X36n0659_p0762a01║無量義中說無量名。
X36n0659_p0762a02║就如來萬德具足釋之，即是無量義；一義一名，即
X36n0659_p0762a03║是無量名。八智有三解：一云、常等、無常等八。二云、
X36n0659_p0762a04║四諦各有法、比為八：數人就欲界論法，色、無色為
X36n0659_p0762a05║比；論家就現在論法，過、未為比。三云、優婆塞戒經
X36n0659_p0762a06║有八智。七、如梵行中七善法足：一、知根。
X36n0659_p0762a07║四、復有一義下，重釋二章門。
X36n0659_p0762a08║復有一義說無量名，所謂如陰，亦名為陰，亦名顛倒，
X36n0659_p0762a09║亦名為諦，亦名為四念處，亦名四食，亦名四識住處，
X36n0659_p0762a10║亦名為有，亦名為道，亦名為時，亦名眾生，亦名為世，
X36n0659_p0762a11║亦名第一義，亦名三修謂身、戒、心，亦名因果，亦名煩
X36n0659_p0762a12║惱，亦名解脫，亦名十二因緣，亦名聲聞、辟支佛、佛，亦
X36n0659_p0762a13║名地獄、餓鬼、畜生、人、天，亦名過去、現在、未來，是名一
X36n0659_p0762a14║義說無量名。
X36n0659_p0762a15║前約帝釋，止就善義，有無量名，名不通惡。為顯斯
X36n0659_p0762a16║意，重約五陰。此是有漏，復名顛倒陰。是苦諦境，為
X36n0659_p0762a17║念處所觀。觀色不淨，受、苦、想、行、無我，識無常，復名
X36n0659_p0762a18║四念處。但除色陰，餘四陰即是四識住處。陰通內
X36n0659_p0762a19║外，故名四食。能通名道，因於實法有假名時，故云
X36n0659_p0762a20║時。體即無相，名第一義。三、修即身、戒、心。煩惱者，正
X36n0659_p0762a21║在行陰。解脫者，即有為解脫。亦名十二因緣者，即
X36n0659_p0762a22║以五陰為因緣體。亦名三乘者，能成三乘之身。餘
X36n0659_p0762a23║皆可解，不須釋（云云）。
X36n0659_p0762a24║善男子！如來世尊下，第二、明略廣不定，為三：初、列
X36n0659_p0762b01║四章門；次、云何下，釋出；三、結。
X36n0659_p0762b02║善男子！如來、世尊為眾生故，廣中說略、略中說廣，第
X36n0659_p0762b03║一義諦說為世諦、說世諦法為第一義諦。
X36n0659_p0762b04║云何名為廣中說略？如告比丘：我今宣說十二因緣。
X36n0659_p0762b05║云何名為十二因緣？所謂因果。云何名為略中說廣？
X36n0659_p0762b06║如告比丘：我今宣說苦、集、滅、道。苦者，所謂無量諸苦；
X36n0659_p0762b07║集者，所謂無量煩惱；滅者，所謂無量解脫；道者，所謂
X36n0659_p0762b08║無量方便。云何名為第一義諦說為世諦？如告比丘：
X36n0659_p0762b09║吾今此身有老、病、死。云何名為說世諦為第一義諦？
X36n0659_p0762b10║如告憍陳如：汝得法故，名阿若憍陳如。
X36n0659_p0762b11║釋中云世諦為第一義者，阿之言無，若之言智，謂
X36n0659_p0762b12║其得無生智，此即約世諦說第一義諦，餘可意推。
X36n0659_p0762b13║三、是故隨人下，結，又二：先結不定；
X36n0659_p0762b14║是故隨人、隨意、隨時，故名如來知諸根力。
X36n0659_p0762b15║次我若當於下，結知根力，又二：初明佛知。
X36n0659_p0762b16║善男子！我若當於如是等義作定說者，則不得稱我
X36n0659_p0762b17║為如來具知根力。善男子！有智之人當知香象所負，
X36n0659_p0762b18║非驢所勝。一切眾生所行無量，是故如來種種為說
X36n0659_p0762b19║無量之法。
X36n0659_p0762b20║有智人下，明非淺識所知。
X36n0659_p0762b21║次何故下，明為人不定。
X36n0659_p0762b22║何以故？眾生多有諸煩惱故。若使如來說於一行，不
X36n0659_p0762b23║名如來具足成就知諸根力。是故我於餘經中說：五
X36n0659_p0762b24║種眾生不應還為說五種法，為不信者不讚正信、為
X36n0659_p0762c01║毀禁者不讚持戒、為慳貪者不讚布施、為懈怠者不
X36n0659_p0762c02║讚多聞、為愚癡者不讚智慧。何以故？智者若為是五
X36n0659_p0762c03║種人說是五事，當知說者不得具足知諸根力，亦不
X36n0659_p0762c04║得名憐憫眾生。何以故？是五種人聞是事已，生不信
X36n0659_p0762c05║心、惡心、瞋心，以是因緣於無量世受苦果報，是故不
X36n0659_p0762c06║名憐憫眾生具知根力。
X36n0659_p0762c07║不為五人說五種法者，不用對治，但用為人，只教
X36n0659_p0762c08║慳人戒忍禪慧自能行施，破戒之人令禪慧等自
X36n0659_p0762c09║能持戒。
X36n0659_p0762c10║是故我先下，第二、引證。
X36n0659_p0762c11║是故我先於餘經中告舍利弗：汝慎勿為利根之人
X36n0659_p0762c12║廣說法語，鈍根之人略說法也。舍利弗言：世尊！我但
X36n0659_p0762c13║為憐憫故說，非是具足根力故說。
X36n0659_p0762c14║廣略說法下，第三、結非二乘所知。
X36n0659_p0762c15║善男子！廣略說法是佛境界，非諸聲聞、緣覺所知。
X36n0659_p0762c16║善男子！如汝所言下，第二、答第二執諍之問，又二：
X36n0659_p0762c17║先略答，次廣答。
X36n0659_p0762c18║善男子！如汝所言，佛涅槃後諸弟子等各異說者，是
X36n0659_p0763a01║人皆以顛倒因緣不得正見，是故不能自利、利他。善
X36n0659_p0763a02║男子！是諸眾生非唯一性、一行、一根、一種國土、一善
X36n0659_p0763a03║知識，是故如來為彼種種宣說法要。以是因緣，十方
X36n0659_p0763a04║三世諸佛如來為眾生故，開示演說十二部經。善男
X36n0659_p0763a05║子！如來說是十二部經，非為自利，但為利他。是故，如
X36n0659_p0763a06║來第五力者名為解力。是二力故，如來深知是人現
X36n0659_p0763a07║在能斷善根、是人後世能斷善根、是人現在能得解
X36n0659_p0763a08║脫、是人後世能得解脫，是故如來名無上力士。
X36n0659_p0763a09║初略中言第五解力，亦云欲力，是知眾生欲解之
X36n0659_p0763a10║法。文又云是二力者，由第四力名根力，第五名解
X36n0659_p0763a11║力，以成二力。
X36n0659_p0763a12║善男子！若言如來下，第二、廣答中明佛赴緣異說，
X36n0659_p0763a13║眾生不解，致成諍論。凡二十一條：一、是涅槃、不涅
X36n0659_p0763a14║槃須解異部。若薩婆多據事明畢竟涅槃，曇無德
X36n0659_p0763a15║及僧祇據理云不畢竟涅槃。古來評云：婆多非而
X36n0659_p0763a16║短，無德是而長。皆失佛意。文云：若言如來畢竟涅
X36n0659_p0763a17║槃、不畢竟涅槃，同是諍論，不得我意。云何評之，妄
X36n0659_p0763a18║判長短？河西云：畢竟是斷，不畢竟是常。言斷常者，
X36n0659_p0763a19║豈是斷常？乃是非斷非常，能斷能常。言斷不違常，
X36n0659_p0763a20║言常不違斷，斷常不相異，斷常俱圓滿。觀師云：佛
X36n0659_p0763a21║赴機說，何得是非？則失佛意。如醫治病，授藥不同。
X36n0659_p0763a22║弟子不解，妄執失旨。此初、諍論，又二：初、章門。
X36n0659_p0763a23║善男子！若言：如來畢竟涅槃、不畢竟涅槃。是人不解
X36n0659_p0763a24║如來意故，作如是說。
X36n0659_p0763b01║次解釋。釋中又二：初釋執定涅槃，次釋執不定涅
X36n0659_p0763b02║槃。前文又二：先釋，次結。初文者，佛為五事說涅槃：
X36n0659_p0763b03║一為諸仙，二為力士，三為純陀，四為須䟦，五為世
X36n0659_p0763b04║王。先為諸仙者，
X36n0659_p0763b05║善男子！是香山中有諸仙人五萬三千，皆於過去迦
X36n0659_p0763b06║葉佛所修諸功德，未得正道，親近諸佛，聽受正法。如
X36n0659_p0763b07║來欲為是等人故，告阿難言：過三月已，吾當涅槃。諸
X36n0659_p0763b08║天聞已，其聲展轉乃至香山。諸仙聞已，即生悔心，作
X36n0659_p0763b09║如是言：云何我等得生人中，不親近佛？諸佛如來出
X36n0659_p0763b10║世甚難，如優曇華。我今當往至世尊所，聽受正法。善
X36n0659_p0763b11║男子！爾時，五萬三千諸仙即來我所，我時即為如應
X36n0659_p0763b12║說法：諸大士！色是無常。何以故？色之因緣是無常故。
X36n0659_p0763b13║無常因生，色云何常？乃至識亦如是。爾時，諸仙聞是
X36n0659_p0763b14║法已，即時獲得阿羅漢果。
X36n0659_p0763b15║然仙生香山而言展轉者，從於諸天轉至山上仙
X36n0659_p0763b16║人住處，皆得羅漢有權有實，破其保常故說無常。
X36n0659_p0763b17║拘尸那下，第二、為力士。
X36n0659_p0763b18║善男子！拘尸那竭有諸力士三十萬人，無所繫屬，自
X36n0659_p0763b19║恃憍恣色、力、命、財，狂醉亂心。善男子！我為調伏諸力
X36n0659_p0763b20║士故，告目連言：汝當調伏如是力士。時目楗連敬順
X36n0659_p0763b21║我教，於五秊中種種教化，乃至不能令一力士受法
X36n0659_p0763b22║調伏。是故我復為彼力士告阿難言：過三月已，吾當
X36n0659_p0763b23║涅槃。善男子！時諸力士聞是語已，相與集聚，平治道
X36n0659_p0763b24║路。過三月已，我時便從毗舍離國至拘尸城。中路遙
X36n0659_p0763c01║見諸力士輩，即自化身為沙門像，往力士所，作如是
X36n0659_p0763c02║言：諸童子！作何事耶？力士聞已，皆生瞋恨，作如是言：
X36n0659_p0763c03║沙門！汝今云何謂我等輩為童子耶？我時語言：汝等
X36n0659_p0763c04║大眾三十萬人，盡其身力不能移此微小之石，云何
X36n0659_p0763c05║不名為童子乎？諸力士言：汝若謂我為童子者，當知
X36n0659_p0763c06║汝即是大人也。善男子！我於爾時以足二指掘出此
X36n0659_p0763c07║石。是諸力士見是事已，即於己身生輕劣想，復作是
X36n0659_p0763c08║言：沙門！汝今復能移徙此石令出道不？我言：童子！何
X36n0659_p0763c09║因緣故嚴治此道？諸力士言：沙門！汝不知耶？釋迦如
X36n0659_p0763c10║來當由此路至娑羅林入於涅槃，以是因緣我等平
X36n0659_p0763c11║治。我時讚言：善哉，童子！汝等已發如是善心，吾當為
X36n0659_p0763c12║汝除去此石。我時以手舉擲高至阿迦尼陀。時諸力
X36n0659_p0763c13║士見石在空，皆生驚怖尋欲四散。我復告言：諸力士
X36n0659_p0763c14║等！汝今不應生恐怖心各欲散去。諸力士言：沙門！若
X36n0659_p0763c15║能救護我者，我當安住。爾時，我復以手接石置之右
X36n0659_p0763c16║掌。力士見已心生歡喜，復作是言：沙門！此石常耶？是
X36n0659_p0763c17║無常乎？我於爾時以口吹之，石即散壞猶如微塵。力
X36n0659_p0763c18║士見已唱言：沙門！此石無常。即生愧心而自考責：云
X36n0659_p0763c19║何我等恃怙自在色、力、命、財而生憍慢？我知其心，即
X36n0659_p0763c20║捨化身還復本形而為說法。力士見已，一切皆發菩
X36n0659_p0763c21║提之心。
X36n0659_p0763c22║有一工巧下，第三、為純陀。
X36n0659_p0763c23║善男子，拘尸那竭有一工巧，名曰純陀。是人先於迦
X36n0659_p0763c24║葉佛所發大誓願：釋迦如來入涅槃時，我當最後奉
X36n0659_p0764a01║施飲食。是故我於毗舍離國，顧命比丘優婆摩那：善
X36n0659_p0764a02║男子，過三月已，吾當於彼拘尸那竭娑羅雙樹入般
X36n0659_p0764a03║涅槃，汝可往告純陀令知。
X36n0659_p0764a04║王舍城下，第四、為須䟦。
X36n0659_p0764a05║善男子！王舍城中有五通仙，名須䟦陀，秊百二十，常
X36n0659_p0764a06║自稱是一切智人，生大憍慢，已於過去無量佛所種
X36n0659_p0764a07║諸善根。我亦為欲調伏彼故，告阿難言：過三月已，吾
X36n0659_p0764a08║當涅槃。須䟦聞已，當來我所生信敬心，我當為彼說
X36n0659_p0764a09║種種法，其人聞已當得盡漏。
X36n0659_p0764a10║羅閱祇下，第五、為世王。
X36n0659_p0764a11║善男子！羅閱祗王頻婆娑羅，其王太子名曰善見，業
X36n0659_p0764a12║因緣故生惡逆心，欲害其父而不得便。爾時，惡人提
X36n0659_p0764a13║婆達多亦因過去業因緣故，復於我所生不善心欲
X36n0659_p0764a14║害於我，即修五通，不久獲得，與善見太子共為親厚。
X36n0659_p0764a15║為太子故，現作種種神通之事，從非門出、從門而入，
X36n0659_p0764a16║從門而出、非門而入，或時示現象、馬、牛、羊、男、女之身。
X36n0659_p0764a17║善見太子見已，即生愛心、喜心、敬信之心，為是事故，
X36n0659_p0764a18║嚴設種種供養之具而供養之。又復白言：大師聖人！
X36n0659_p0764a19║我今欲見曼陀羅華。時提婆達多即便往至三十三
X36n0659_p0764a20║天，從彼天人而求索之，其福盡故，都無與者。既不得
X36n0659_p0764a21║華，作是思惟：曼陀羅樹無我、我所，我若自取，當有何
X36n0659_p0764a22║罪？即前欲取，便失神通，還見己身在王舍城，心生慚
X36n0659_p0764a23║愧，不能復見善見太子。復作是念：我今當往至如來
X36n0659_p0764a24║所求索大眾，佛若聽者，我當隨意教詔敕使舍利弗
X36n0659_p0764b01║等。爾時，提婆達多便來我所，作如是言：唯願如來以
X36n0659_p0764b02║此大眾付囑於我，我當種種說法教化，令其調伏。我
X36n0659_p0764b03║言：癡人！舍利弗等聰明大智，世所信伏，我猶不以大
X36n0659_p0764b04║眾付囑，況汝癡人食唾者乎？時提婆達多復於我所
X36n0659_p0764b05║倍生惡心，作如是言：瞿曇，汝今雖復調伏大眾，勢亦
X36n0659_p0764b06║不久當見磨滅。作是語已，大地即時六反震動。提婆
X36n0659_p0764b07║達多尋時躃地，於其身邊出大暴風，吹諸塵土而汙
X36n0659_p0764b08║坌之。提婆達多見惡相已，復作是言：若我此身現世
X36n0659_p0764b09║必入阿鼻地獄，我要當報如是大怨。時提婆達尋起
X36n0659_p0764b10║往至善見太子所。善見見已，即問：聖人，何故顏容憔
X36n0659_p0764b11║悴，有憂色耶？提婆達言：我常如是，汝不知乎？善見答
X36n0659_p0764b12║言：願說其意，何因緣爾？提婆達言：我今與汝極成親
X36n0659_p0764b13║愛，外人罵汝以為非理。我聞是事，豈得不憂？善見太
X36n0659_p0764b14║子復作是言：國人云何罵辱於我？提婆達言：國人罵
X36n0659_p0764b15║汝為未生怨。善見復言：何故名我為未生怨？誰作此
X36n0659_p0764b16║名？提婆達言：汝未生時，一切相師皆作是言：是兒生
X36n0659_p0764b17║已，當殺其父。是故外人皆悉號汝為未生怨。一切內
X36n0659_p0764b18║人護汝心故，謂為善見。毗提夫人聞是語已，既生汝
X36n0659_p0764b19║身，於高樓上棄之於地，壞汝一指。以是因緣，人復號
X36n0659_p0764b20║汝為婆羅留枝。我聞是已，心生愁憒，而復不能向汝
X36n0659_p0764b21║說之。提婆達多以如是等種種惡事教令殺父：若汝
X36n0659_p0764b22║父死，我亦能殺瞿曇沙門。善見太子問一大臣，名曰
X36n0659_p0764b23║雨行：大王，何故為我立字，作未生怨？大臣即為說其
X36n0659_p0764b24║本末，如提婆達所說無異。善見聞已，即與大臣收其
X36n0659_p0764c01║父王，閉之城外，以四種兵而守衛之。毗提夫人聞是
X36n0659_p0764c02║事已，即至王所，所守王人遮不聽入。其時夫人生瞋
X36n0659_p0764c03║恚心，便訶罵之。時諸守人即告太子：大王，夫人欲見
X36n0659_p0764c04║父王，不審聽不？善見聞已，復生瞋嫌，即往母所，前牽
X36n0659_p0764c05║母髮，拔刀欲斫。爾時，耆婆白言：大王，有國已來，罪雖
X36n0659_p0764c06║極重，不及女人，況所生母？善見太子聞是語已，為耆
X36n0659_p0764c07║婆故，即便放捨，遮斷父王衣服、臥具、飲食、湯藥。過七
X36n0659_p0764c08║日已，王命便終。善見太子見父喪已，方生悔心。雨行
X36n0659_p0764c09║大臣復以種種惡邪之法而為說之：大王，一切業行
X36n0659_p0764c10║都無有罪，何故今者而生悔心？耆婆復言：大王當知，
X36n0659_p0764c11║如是業者，罪兼二重：一者、殺害父王，二者、殺須陀洹。
X36n0659_p0764c12║如是罪者，除佛更無能除滅者。善見王言：如來清淨，
X36n0659_p0764c13║無有穢濁，我等罪人云何得見？善男子，我知是事，故
X36n0659_p0764c14║告阿難：過三月已，吾當涅槃。善見聞已，即來我所，我
X36n0659_p0764c15║為說法，重罪得薄，獲無根信。
X36n0659_p0764c16║失通墮而不死者，以餘勢故。頻婆娑羅王，亦云缾
X36n0659_p0764c17║沙國，曰摩伽陀，亦云摩竭提羅閱祇，此翻王舍
X36n0659_p0764c18║城。
X36n0659_p0764c19║後總結可解。
X36n0659_p0764c20║善男子！我諸弟子聞是說已，不解我意，故作是言：如
X36n0659_p0764c21║來定說畢竟涅槃。
X36n0659_p0764c22║菩薩二種下，第二、釋執定不涅槃。又二：先釋、次結。
X36n0659_p0764c23║初文者。
X36n0659_p0764c24║善男子！菩薩二種：一者、實義，二者、假名。假名菩薩聞
X36n0659_p0765a01║我三月當入涅槃，皆生退心而作是言：如其如來無
X36n0659_p0765a02║常、不住，我等何為為是事故，無量世中受大苦惱？如
X36n0659_p0765a03║來、世尊成就具足無量功德，尚不能壞如是死魔，況
X36n0659_p0765a04║我等輩當能壞耶？善男子！是故，我為如是菩薩而作
X36n0659_p0765a05║是言：如來常住，無有變易。
X36n0659_p0765a06║為假名菩薩言不涅槃，真實菩薩即不言涅槃及
X36n0659_p0765a07║非涅槃？此菩薩能知如來非常、非無常，豈偏作常、
X36n0659_p0765a08║無常解？
X36n0659_p0765a09║善男子！我諸弟子聞是說已，不解我意，定言：如來終
X36n0659_p0765a10║不畢竟入於涅槃。
X36n0659_p0765a11║善男子！有諸眾生下，第二、諍論。明有我、無我者，須
X36n0659_p0765a12║善異部意。數人宗薩婆多純明無我，破諸外道謂
X36n0659_p0765a13║之邪我、無假名我，一向明無。雖明無我，終了無
X36n0659_p0765a14║我、無常而得入道，不同外道。論人同曇無德明
X36n0659_p0765a15║有假我，破諸外道即陰、離陰有相續假我，因成假
X36n0659_p0765a16║我。復言：實法念念遷滅，無復假名相續假我，因
X36n0659_p0765a17║成假我。復言：實法念念滅故無我，假名相續不斷
X36n0659_p0765a18║故有我。又云：真諦無我，世諦有我。此即一向明有
X36n0659_p0765a19║我義。而此二家不得佛意，故成諍論。招提解云：此
X36n0659_p0765a20║之二文明我、無我者，以破兩病。言有我者，破邪無
X36n0659_p0765a21║我，不言假我；言無我者，破即離我。常見之人直說
X36n0659_p0765a22║無我，亦不言假。真諦難云：若我、無我破我、無我者，
X36n0659_p0765a23║有此理不？理中若不得有我、無我者，亦應不得用
X36n0659_p0765a24║我、無我破病。更竝生死之中既用我、無我破病，涅
X36n0659_p0765b01║槃中亦應用常、無常破病。若涅槃唯有常，不得有
X36n0659_p0765b02║無常者，生死中唯得是無我，不得有我。若中論云：
X36n0659_p0765b03║諸佛或說我，或說於無我，諸法實相中，無我無非
X36n0659_p0765b04║我。應將此意例諸諍論。就文為二：先明有我，次明
X36n0659_p0765b05║無我。初又二：前明相續假我以破邪見，無我
X36n0659_p0765b06║善男子！有諸眾生生於斷見，作如是言：一切眾生身
X36n0659_p0765b07║滅之後，善、惡之業無有受者。我為是人作如是言：善、
X36n0659_p0765b08║惡果報實有受者。云何知有？善男子！過去之世拘尸
X36n0659_p0765b09║那竭有王名曰善見，作童子時經八萬四千歲、作太
X36n0659_p0765b10║子時八萬四千歲、及登王位亦八萬四千歲，於獨處
X36n0659_p0765b11║坐，作是思惟：眾生薄福，壽命短促，常有四怨而隨逐
X36n0659_p0765b12║之，不自覺知，猶故放逸。是故，我當出家修道，斷絕四
X36n0659_p0765b13║怨：生、老、病、死。即敕有司於其城外作七寶堂。作已，便
X36n0659_p0765b14║告羣臣、百宦、宮內妃后、諸子、眷屬：汝等當知，我欲出
X36n0659_p0765b15║家，能見聽不？爾時，大臣及其眷屬各作是言：善哉，大
X36n0659_p0765b16║王！今正是時。時，善見王將一使人獨往堂上，復經八
X36n0659_p0765b17║萬四千秊修習慈心。是慈因緣，於後八萬四千世次
X36n0659_p0765b18║第得作轉輪聖王、三十世中作釋提桓因、無量世中
X36n0659_p0765b19║作諸小王。善男子！爾時，善見豈異人乎？莫作斯觀，即
X36n0659_p0765b20║我身是。善男子！我諸弟子聞是說已，不解我意，唱言：
X36n0659_p0765b21║如來定說有我及有我所。
X36n0659_p0765b22║次又我一時下，明因成。我又二：初正明因成，次明
X36n0659_p0765b23║因成所成。初文者。
X36n0659_p0765b24║又我一時為諸眾生說言：我者，即是性也，所謂內外
X36n0659_p0765c01║因緣、十二因緣、眾生、五陰、心、界、世間。
X36n0659_p0765c02║文云我者即性，舊有二解：一云是佛性之性，引前
X36n0659_p0765c03║文云二十五有有我不耶（云云）。二還以假名性為
X36n0659_p0765c04║我性，性即是體，體即因成。三假之中，唯因成是體，
X36n0659_p0765c05║續待是用。內謂四陰，外謂四大。十二緣者，色心之
X36n0659_p0765c06║總名。眾生者，假名性也。此等成身，即因成假。若為
X36n0659_p0765c07║其作佛性義者，眾生具為五陰所成，佛性正約眾
X36n0659_p0765c08║生身內五陰實法性也。心界者，五陰中心王也。
X36n0659_p0765c09║功德業行下，次明因成所成。
X36n0659_p0765c10║功德業行自在天世，即名為我。我諸弟子聞是說已，
X36n0659_p0765c11║不解我意，言：如來定說有我。
X36n0659_p0765c12║業行即因，自在天即果，修因得果。言自在者，不止
X36n0659_p0765c13║但標欲自在天，總語諸天昇舉自在世者，餘四趣
X36n0659_p0765c14║也。
X36n0659_p0765c15║復於異時下，第二、明無我。又二：先佛說，後起執。初
X36n0659_p0765c16║為三：一、假問；二、假答；三、觀無我得益。問為三：一、問
X36n0659_p0765c17║名。云何名我？
X36n0659_p0765c18║善男子，復於異時，有一比丘來至我所，作如是問：世
X36n0659_p0765c19║尊，云何名我？
X36n0659_p0765c20║二、問：體誰是我？
X36n0659_p0765c21║誰是我耶？
X36n0659_p0765c22║三、問：何緣故我？
X36n0659_p0765c23║何緣故我？
X36n0659_p0765c24║我時即為下，二、假答。答為三：初、總大意答；次、別答；
X36n0659_p0766a01║三、結無答。大意為二：先舉章門。
X36n0659_p0766a02║我時即為比丘說言：比丘！無我、我所。
X36n0659_p0766a03║次釋出（云云）。
X36n0659_p0766a04║眼者即是本無今有、已有還無，其生之時無所從來，
X36n0659_p0766a05║及其滅時亦無所至，雖有業果無有作者，無有捨陰
X36n0659_p0766a06║及受陰者。
X36n0659_p0766a07║如汝所問下。二、別答三問。大意已足，何須別答？然
X36n0659_p0766a08║總論無我，次別答假名、假體、假因緣。
X36n0659_p0766a09║如汝所問云何我者，我即期也。
X36n0659_p0766a10║初答假名中而言期者，河西云：如人期契，應期而
X36n0659_p0766a11║來，即是合義。不應期者，是不合義。五陰和合，即成
X36n0659_p0766a12║假名，故是期義。
X36n0659_p0766a13║次舉業以答體問。次舉愛以答緣問。
X36n0659_p0766a14║誰是我者，即是業也。
X36n0659_p0766a15║何緣我者即是愛也？
X36n0659_p0766a16║業正能成果，故是體義。愛是煩惱，潤生於業，復是
X36n0659_p0766a17║緣義。
X36n0659_p0766a18║譬如二手下。三、結無，又四：一、明假名故有，即先譬，
X36n0659_p0766a19║次合。
X36n0659_p0766a20║比丘！譬如二手相拍，聲出其中。
X36n0659_p0766a21║二手能出譬期，聲譬體相，拍譬愛。
X36n0659_p0766a22║我亦如是，眾生、業、愛三因緣故，名之為我。
X36n0659_p0766a23║比丘一切下，第二、明即離皆無。
X36n0659_p0766a24║比丘！一切眾生色不是我，我中無色，色中無我，乃至
X36n0659_p0766b01║識亦如是。
X36n0659_p0766b02║諸外道下，第三、簡也。
X36n0659_p0766b03║比丘！諸外道輩雖說有我，終不離陰。若說離陰別有
X36n0659_p0766b04║我者，無有是處。
X36n0659_p0766b05║文云終不離陰者，外道起於即離之計。此中云離
X36n0659_p0766b06║陰無是處者，云何解此為兩？一云元本皆計即陰
X36n0659_p0766b07║是我，無計離者，於草木計我，佛破即陰無我，即更
X36n0659_p0766b08║計離陰有我。今此中存破，故云若離陰有我，無有
X36n0659_p0766b09║是處。二云佛法小乘亦有計即陰我義，所以破之，
X36n0659_p0766b10║亦不得計離陰有我。
X36n0659_p0766b11║一切眾生下，第四、結無我。
X36n0659_p0766b12║一切眾生行如幻化、熱時之𦦨。比丘！五陰皆是無常、
X36n0659_p0766b13║無樂、無我、無淨。
X36n0659_p0766b14║爾時多有下，第三、觀無我得益。
X36n0659_p0766b15║善男子！爾時，多有無量比丘觀此五陰無我、我所，得
X36n0659_p0766b16║阿羅漢果。
X36n0659_p0766b17║當時說此，會機得益。
X36n0659_p0766b18║後執成諍（云云）。
X36n0659_p0766b19║善男子！我諸弟子聞是說已，不解我意，唱言：如來定
X36n0659_p0766b20║說無我。
X36n0659_p0766b21║善男子！我於經中下，第三、有中陰、無中陰諍。論婆
X36n0659_p0766b22║沙云：育多提婆說：色地受生，定有中陰。毗婆闍婆
X36n0659_p0766b23║云：定無中陰。薩婆多亦言：定有。論家亦云：有舉業
X36n0659_p0766b24║利鈍，如鑽鋒離手。惡業強者，直入地獄；善業強者，
X36n0659_p0766c01║徑生人天。竝無中陰。文中前說定有，有三復次；後
X36n0659_p0766c02║說定無，有四復次。
X36n0659_p0766c03║善男子！我於經中復作是言：三事和合得受是身：一、
X36n0659_p0766c04║父，二、母，三者、中陰。是三和合得受是身。我時復說：阿
X36n0659_p0766c05║那含人現般涅槃，或於中陰入般涅槃。或復說言：中
X36n0659_p0766c06║陰身根具足明了，皆因往業，如淨醍醐。善男子！我或
X36n0659_p0766c07║時說：弊惡眾生所受中陰，如世間中麤澀氀毼；純善
X36n0659_p0766c08║眾生所受中陰，如波羅柰所出白氎。我諸弟子聞是
X36n0659_p0766c09║說已，不解我意，唱言：如來說有中陰。
X36n0659_p0766c10║善男子！我復為彼逆罪眾生而作是言：造五逆者，捨
X36n0659_p0766c11║身直入阿鼻地獄。我復說言：曇摩留枝比丘捨身直
X36n0659_p0766c12║入阿鼻地獄，於其中間無止宿處。我復為彼犢子梵
X36n0659_p0766c13║志說言：梵志！若有中陰，則有六有。我復說言：無色眾
X36n0659_p0766c14║生無有中陰。善男子！我諸弟子聞是說已，不解我意，
X36n0659_p0766c15║唱言：佛說定無中陰。
X36n0659_p0766c16║若說有中陰，即有六有。又六有者，只是六道。佛為
X36n0659_p0766c17║帝釋別開脩羅，脩羅只是鬼道，則但五而不六。
X36n0659_p0766c18║復次，有退下，第四、諍論數人明無漏有退。如初果
X36n0659_p0767a01║見諦，一向無退。入思惟中，二果用等智斷惑，即有
X36n0659_p0767a02║退義。羅漢無漏，理應不退。前兩果退，牽羅漢退。舉
X36n0659_p0767a03║沙井譬，上下有塼，中間有沙，中沙既頹，上去到下。
X36n0659_p0767a04║論家云：無漏不退，但禪定退，修得欲界雷光之定，
X36n0659_p0767a05║此定難捉，有時退失，名之為退。無漏無退文中，先
X36n0659_p0767a06║明退，次執無退。初退又三：法、譬、合。法又三：先、通明
X36n0659_p0767a07║比丘退；二、別明羅漢；三、通舉六人。初通明中二：先
X36n0659_p0767a08║通明。
X36n0659_p0767a09║善男子！我於經中復說有退。何以故？因於無量懈怠
X36n0659_p0767a10║懶惰諸比丘等不修道故。
X36n0659_p0767a11║次明退緣，有五因緣：
X36n0659_p0767a12║說退五種：一者、樂於多事；二者、樂說世事；三者、樂於
X36n0659_p0767a13║睡眠；四者、樂近在家；五者、樂多遊行。以是因緣，令比
X36n0659_p0767a14║丘退。
X36n0659_p0767a15║次復有二種下，是別明羅漢，又二：初、直云羅漢有
X36n0659_p0767a16║退；
X36n0659_p0767a17║說退因緣復有二種：一、內，二、外。阿羅漢人雖離內因，
X36n0659_p0767a18║不離外因，以外因緣故生煩惱，生煩惱故則便退失。
X36n0659_p0767a19║次別舉瞿坻，即是死想羅漢。
X36n0659_p0767a20║復有比丘名曰瞿坻，六反退失，退以慚愧，復更進修，
X36n0659_p0767a21║第七即得，得已恐失，以刀自害。
X36n0659_p0767a22║我復或說下，通舉六人。
X36n0659_p0767a23║我復或說有時解脫，或說六種阿羅漢等。我諸弟子
X36n0659_p0767a24║聞是說已，不解我意，唱言：如來定說有退。
X36n0659_p0767b01║一、退，二、不退，三、慧，四、俱，五、時，六、不時。時鈍好退，不
X36n0659_p0767b02║時利不退。
X36n0659_p0767b03║次善男子下，舉譬。
X36n0659_p0767b04║善男子！經中復說：譬如焦炭，不還為木；亦如缾壞，更
X36n0659_p0767b05║無缾用。
X36n0659_p0767b06║三、煩惱亦爾下，是合譬。
X36n0659_p0767b07║煩惱亦爾，阿羅漢斷，終不還生。亦說眾生生煩惱因，
X36n0659_p0767b08║凡有三種：一者、未斷煩惱，二者、不斷因緣，三者、不善
X36n0659_p0767b09║思惟。
X36n0659_p0767b10║因緣者，即外惡緣。
X36n0659_p0767b11║而羅漢下。二、正明不退。
X36n0659_p0767b12║而阿羅漢無二因緣，謂斷煩惱，無不善思惟。善男子，
X36n0659_p0767b13║我諸弟子聞是說已，不解我意，唱言：如來定說無退。
X36n0659_p0767b14║內無惡因，外不能亂，所以無退。
X36n0659_p0767b15║善男！我經中下，第五、諍論，明佛身有為、無為。薩婆
X36n0659_p0767b16║多說有為，僧祇說無為，成論兩說。絕言故無為，寄
X36n0659_p0767b17║言故有為；應身有為，真身無為。文中先明有為。
X36n0659_p0767b18║善男子！我於經中說：如來身凡有二種：一者、生身，二
X36n0659_p0767b19║者、法身。言生身者，即是方便應化之身。如是身者，可
X36n0659_p0767b20║得言是生、老、病、死，長、短、黑、白，是此、是彼，是學、無學。我
X36n0659_p0767b21║諸弟子聞是說已，不解我意，唱言：如來定說佛身是
X36n0659_p0767b22║有為法。
X36n0659_p0767b23║次明無為。
X36n0659_p0767b24║法身即是常、樂、我、淨，永離一切生、老、病、死，非白、非黑，
X36n0659_p0767c01║非長、非短，非此、非彼，非學、非無學，若佛出世及不出
X36n0659_p0767c02║世，常住不動，無有變易。善男子！我諸弟子聞是說已，
X36n0659_p0767c03║不解我意，唱言：如來定說佛身是無為法。
X36n0659_p0767c04║善男子！我經中說十二因緣下，第六、諍論。先明執，
X36n0659_p0767c05║次解釋。初文者，薩婆多執因緣是有為，僧祇說是
X36n0659_p0767c06║無為。言有為者，謂三世因果輪轉無窮，寧非有為？
X36n0659_p0767c07║言無為者，十二因緣理是無為，雖因果無常而其
X36n0659_p0767c08║理無為。初執文中二：先執有為；
X36n0659_p0767c09║善男子！我經中說：云何名為十二因緣？從無明生行、
X36n0659_p0767c10║從行生識、從識生名色、從名色生六入、從六入生觸、
X36n0659_p0767c11║從觸生受、從受生愛、從愛生取、從取生有、從有生生、
X36n0659_p0767c12║從生則有老死憂苦。善男子！我諸弟子聞是說已，不
X36n0659_p0767c13║解我意，唱言：如來說十二緣定是有為。
X36n0659_p0767c14║次執無為。
X36n0659_p0767c15║我又一時告喻比丘而作是言：十二因緣有佛無佛
X36n0659_p0767c16║性相常住。
X36n0659_p0767c17║次解釋中，先唱章門。
X36n0659_p0767c18║善男子，有十二緣不從緣生，有從緣生非十二緣，有
X36n0659_p0768a01║從緣生亦十二緣，有非緣生亦非十二緣。
X36n0659_p0768a02║有十二緣非緣生者，謂未來世十二支也；有從緣生
X36n0659_p0768a03║非十二緣者，謂阿羅漢所有五陰；有從緣生亦十二
X36n0659_p0768a04║緣者，謂凡夫人所有五陰、十二因緣；有非緣生非十
X36n0659_p0768a05║二緣者，謂虗空、涅槃。善男子，我諸弟子聞是說已，不
X36n0659_p0768a06║解我意，唱言：如來說十二緣定是無為。
X36n0659_p0768a07║初、釋初句云不從緣生，謂未來十二支者，然未來
X36n0659_p0768a08║但有生死兩支，云何言十二耶？即事未有，輪轉必
X36n0659_p0768a09║然。雖不從緣，十二義足，豈非無為？用此一句證是
X36n0659_p0768a10║無為，餘三句便來。釋第二句云從緣生非十二者，
X36n0659_p0768a11║即是羅漢已壞三因，復無生死，即是已破十二緣
X36n0659_p0768a12║竟，而此身五陰從十二緣得（云云）。釋後兩句可見
X36n0659_p0768a13║（云云）。
X36n0659_p0768a14║我經中說一切眾生下，第七、諍論心常無常。薩婆
X36n0659_p0768a15║多云：心無相續即是無常。僧祇云：心有相續即是
X36n0659_p0768a16║常義。成論用薩婆提義，心有相續即是常也。文為
X36n0659_p0768a17║二：先執心常，次執無常。
X36n0659_p0768a18║善男子！我經中說：一切眾生作善、惡業，捨身之時，四
X36n0659_p0768a19║大於此即時散壞。純善業者，心即上行；純惡業者，心
X36n0659_p0768a20║即下行。善男子！我諸弟子聞是說已，不解我意，唱言：
X36n0659_p0768a21║如來說心定常。
X36n0659_p0768a22║初執常云：四大散壞，是身破滅。作善業者，心即上
X36n0659_p0768a23║行，即生好處，還將此心至於好處，豈非常義？作惡
X36n0659_p0768a24║亦爾。
X36n0659_p0768b01║善男子！我於一時為頻婆娑羅王而作是言：大王當
X36n0659_p0768b02║知！色是無常。何以故？從無常因而得生故。是色若從
X36n0659_p0768b03║無常因生，智者云何說言是常？若色是常，不應壞滅，
X36n0659_p0768b04║生諸苦惱。今見是色散滅、破壞，是故當知色是無常，
X36n0659_p0768b05║乃至識亦如是。善男子！我諸弟子聞是說已，不解我
X36n0659_p0768b06║意，唱言：如來說心定斷。
X36n0659_p0768b07║我經中說下，第八、諍論，論五欲障道不障道。
X36n0659_p0768b08║善男子！我經中說：我諸弟子受諸香華、金銀、寶物、妻
X36n0659_p0768b09║子、奴婢、八不淨物獲得正道，得正道已亦不捨離。我
X36n0659_p0768b10║諸弟子聞是說已，不解我意，定言：如來說受五欲不
X36n0659_p0768b11║妨聖道。又我一時復作是說：在家之人得正道者，無
X36n0659_p0768b12║有是處。善男子！我諸弟子聞是說已，不解我意，唱言：
X36n0659_p0768b13║如來說受五欲定遮正道。
X36n0659_p0768b14║薩婆多云障道，僧祇云不障，成論有障不障，皆有
X36n0659_p0768b15║其義。
X36n0659_p0768b16║我經中說遠離下，第九、諍論。世第一在欲界，通三
X36n0659_p0768b17║界。若薩婆多云：色界四根本禪能發世第一法。曇
X36n0659_p0768b18║無德人云：色、欲兩界通發五方便。無有論明無色
X36n0659_p0768b19║界發五方便者。唯犢子部云：三界併發。在凡夫時
X36n0659_p0768b20║已作等智斷惑至無色界，而後時更修無漏斷惑
X36n0659_p0768b21║至無色界，仍前所斷即發方便，故云三界併發。文
X36n0659_p0768b22║中為三，即各執一界。
X36n0659_p0768b23║善男子！我經中說：遠離煩惱未得解脫，猶如欲界修
X36n0659_p0768b24║習世間第一法也。善男子！我諸弟子聞作是說，不解
X36n0659_p0768c01║我意，唱言：如來說第一法唯是欲界。又復我說：㬉法、
X36n0659_p0768c02║頂法、忍法、世第一法，在於初禪至第四禪。我諸弟子
X36n0659_p0768c03║聞是說已，不解我意，唱言：如來說第一法在於色界。
X36n0659_p0768c04║又復我說：諸外道等先已得斷四禪煩惱，修習㬉法、
X36n0659_p0768c05║頂法、忍法、世第一法，觀四真諦得阿那含果。我諸弟
X36n0659_p0768c06║子聞是說已，不解我意，唱言：如來說第一法在無色
X36n0659_p0768c07║界。
X36n0659_p0768c08║我經中說四種施下，第十，諍論。施通三業，不通三
X36n0659_p0768c09║業。成論云：唯在意地，以捨財相應思為正體，亦以
X36n0659_p0768c10║身口暢之。毗曇用薩婆多云：施定三業，然意地善
X36n0659_p0768c11║故身口亦善。文為二：先執在意，次通五陰。
X36n0659_p0768c12║善男子！我經中說：四種施中有三種淨：一者、施主信
X36n0659_p0768c13║因、信果、信施，受者不信；二者、受者信因、果、施，施主不
X36n0659_p0768c14║信；三者、施主、受者二俱有信；四者、施主、受者二俱不
X36n0659_p0768c15║信。是四種施，初三種淨。我諸弟子聞是說已，不解我
X36n0659_p0768c16║意，唱言：如來說施唯意。
X36n0659_p0768c17║善男子！我於一時復作是說：施者，施時以五事施。何
X36n0659_p0768c18║等為五？一者、施色，二者、施力，三者、施安，四者、施命，五
X36n0659_p0768c19║者、施辯。如是因緣，施主還得五事果報。我諸弟子聞
X36n0659_p0768c20║是說已，不解我意，唱言：佛說施即五陰。
X36n0659_p0768c21║明四句，施主信因果等竝是意，地後明色力等是
X36n0659_p0768c22║身，辯是口，命是意。
X36n0659_p0768c23║我於一時下，第十一、諍論，有三無為、無三無為。
X36n0659_p0768c24║善男子，我於一時宣說：涅槃即是遠離，煩惱永盡，滅
X36n0659_p0769a01║無遺餘。猶如燈滅更無法生，涅槃亦爾。言虗空者即
X36n0659_p0769a02║無所有，譬如世間無所有故名為虗空。非智緣滅即
X36n0659_p0769a03║無所有，如其有者應有因緣，有因緣故應有盡滅，以
X36n0659_p0769a04║其無故無有盡滅。我諸弟子聞是說已，不解我意，唱
X36n0659_p0769a05║言：佛說無三無為。善男子，我於一時為目楗連而作
X36n0659_p0769a06║是言：目連，夫涅槃者，即是章句，即是足迹，是畢竟處，
X36n0659_p0769a07║是無所畏，即是大師，即是大果，是畢竟智，即是大忍
X36n0659_p0769a08║無閡三昧，是大法界，是甘露味，即是難見。目連，若說
X36n0659_p0769a09║無涅槃者，云何有人生誹謗者墮於地獄？善男子，我
X36n0659_p0769a10║諸弟子聞是說已，不解我意，唱言：如來說有涅槃。復
X36n0659_p0769a11║於一時我為目連而作是說：目連，眼不牢固，至身亦
X36n0659_p0769a12║爾皆不牢固，不牢固故名為虗空。食下回轉消化之
X36n0659_p0769a13║處，一切音聲皆名虗空。我諸弟子聞是說已，不解我
X36n0659_p0769a14║意，唱言：如來決定說有虗空無為。復於一時為目連
X36n0659_p0769a15║說：目連，有人未得須陀洹果住忍法時，斷於無量三
X36n0659_p0769a16║惡道報，當知不從智緣而滅。我諸弟子聞是說已，不
X36n0659_p0769a17║解我意，唱言：如來決定說有非智緣滅。
X36n0659_p0769a18║然諸部中不見計無三無為者，何有此文？此亦有
X36n0659_p0769a19║意。若成論人云：三無為既同是無為，寧有異體？此
X36n0659_p0769a20║即是計無三無為。數人計三無為別有異體，既言
X36n0659_p0769a21║三種，豈無異體？此即計有三無為義。
X36n0659_p0769a22║我又一時為婆䟦下，第十二、諍論有造色、無造色。
X36n0659_p0769a23║毗曇定有，因四大故，有形、顯等色，成論則無。文即
X36n0659_p0769a24║為二：初、明有者，又為二：初、明能造之四大；
X36n0659_p0769b01║善男子！我又一時為䟦波比丘說：若比丘觀色已，若
X36n0659_p0769b02║過去、若未來、若現在，若近、若遠，若麤、若細，如是等色
X36n0659_p0769b03║非我、我所。若比丘如是觀已，能斷色愛。䟦波又言：云
X36n0659_p0769b04║何名色？我言：四大名色，四陰名名。我諸弟子聞是說
X36n0659_p0769b05║已，不解我意，唱言：如來決定說言色是四大。
X36n0659_p0769b06║譬如因鏡下，第二、出青黃等是所造色，輕重澀滑
X36n0659_p0769b07║是所造之觸。
X36n0659_p0769b08║善男子！我復說言：譬如因鏡則有像現；色亦如是，因
X36n0659_p0769b09║四大造，所謂麤、細、澀、滑、青、黃、赤、白、長、短、方、圓、邪、角、輕、
X36n0659_p0769b10║重、寒、熱、饑、渴、煙、雲、塵、霧，是名造色，猶如響像。我諸弟
X36n0659_p0769b11║子聞是說已，不解我意，唱言：如來說有四大，則有造
X36n0659_p0769b12║色。
X36n0659_p0769b13║次明無造。
X36n0659_p0769b14║或有四大，無有造色。
X36n0659_p0769b15║文極略不廣者，以就事為言，多因四大則有造義，
X36n0659_p0769b16║故不廣明無。
X36n0659_p0769b17║往昔一時下，第十三、諍論有無作色、無無作色。薩
X36n0659_p0769b18║婆多定云無作有色，成論曇無德定云無作非色，
X36n0659_p0769b19║僧祇總云無作，不可言有色無色。文中先執有色
X36n0659_p0769b20║非異色因果者，異色是心，言無作不為心作因，又
X36n0659_p0769b21║不作心果，故知是色。河西云：不生餘色。文又二：先
X36n0659_p0769b22║明有，次明無。
X36n0659_p0769b23║善男子！往昔一時，菩提王子作如是言：若有比丘護
X36n0659_p0769b24║持禁戒、若發惡心，當知是時失比丘戒。我時語言：王
X36n0659_p0769c01║子！戒有七種，從於身、口有無作色。以是無作色因緣
X36n0659_p0769c02║故，其心雖在惡、無記中，不名失戒、猶名持戒。以何因
X36n0659_p0769c03║緣名無作色？非異色因、不作異色因果。善男子！我諸
X36n0659_p0769c04║弟子聞是說已，不解我意，唱言：佛說有無作色。
X36n0659_p0769c05║善男子！我於餘經作如是言：戒者，即是遮制惡法。若
X36n0659_p0769c06║不作惡，是名持戒。我諸弟子聞是說已，不解我意，唱
X36n0659_p0769c07║言：如來決定宣說無無作色。
X36n0659_p0769c08║我於經中下，第十四、諍論，明有心數、無心數。薩婆
X36n0659_p0769c09║多別有異體心數一時俱起，僧祇說無心數。佛陀
X36n0659_p0769c10║提婆無異體，起亦相次，前起為心，後起為數。成論
X36n0659_p0769c11║同之。就文為二：前明無心數，次明有心數。就明無
X36n0659_p0769c12║中二：先舉聖人十二因緣；
X36n0659_p0769c13║善男子！我於經中作如是說：聖人！色陰乃至識陰，皆
X36n0659_p0769c14║是無明因緣所出。
X36n0659_p0769c15║次正明凡夫十二因緣，於中又二：先明後即前，次
X36n0659_p0769c16║明前生後。既其相即，即是一也，故無心數。初文可
X36n0659_p0769c17║細尋之。
X36n0659_p0769c18║一切凡夫亦復如是，從無明生愛，當知是愛即是無
X36n0659_p0770a01║明；從愛生取，當知是取即是無明、愛；從取生有，當知
X36n0659_p0770a02║是有即是無明、愛、取；從有生受，當知是受即是行有；
X36n0659_p0770a03║從受因緣下，二、明前生後。
X36n0659_p0770a04║從受因緣生於名色、無明、愛、取、有、行、受、觸、識、六入等，
X36n0659_p0770a05║是故受者即十二支。善男子，我諸弟子聞是說已，不
X36n0659_p0770a06║解我意，唱言：如來說無心數。
X36n0659_p0770a07║須細尋釋。此中言受者，或謂以未來生支為受，非
X36n0659_p0770a08║今世支。
X36n0659_p0770a09║我於經中作如是說下，二、執有心數。
X36n0659_p0770a10║善男子！我於經中作如是說：從眼、色、明、惡欲四法則
X36n0659_p0770a11║生眼識。惡欲者即是無明，欲性求時即名為愛，愛因
X36n0659_p0770a12║緣取，取名為業，業因緣識，識緣名色，名色緣六入，六
X36n0659_p0770a13║入緣觸，觸緣想、受、愛、信、精進、定、慧，如是等法因觸而
X36n0659_p0770a14║生，然非是觸。善男子！我諸弟子聞是說已，不解我意，
X36n0659_p0770a15║唱言：如來說有心數。
X36n0659_p0770a16║亦具約五陰、十二緣明，其相可見。雖復相生而不
X36n0659_p0770a17║相即，故是別有心數不同。
X36n0659_p0770a18║我或時說下，第十五、諍論，明五有、六有。
X36n0659_p0770a19║善男子！我或時說唯有一有，或說二、三、四、五、六、七、八、
X36n0659_p0770a20║九至二十五。我諸弟子聞是說已，不解我意，唱言：如
X36n0659_p0770a21║來說有五有。或言：六有。
X36n0659_p0770a22║餘部多說五道，唯犢子部說有六道，釋論亦言有
X36n0659_p0770a23║六。然脩羅一道，婆沙二釋：一云天攝，二云鬼神。言
X36n0659_p0770a24║一有者，通是一有為私，謂通是二十五有中一有。
X36n0659_p0770b01║所言通者，如下三趣亦只通為一有，不同人天各
X36n0659_p0770b02║離為多。有即人四天十七，二即因果善惡，三即三
X36n0659_p0770b03║界，四即四生，五即五道，六即六道，七即七識處。河
X36n0659_p0770b04║西云：色、無色足五道為七。八即八福。河西云：色、無
X36n0659_p0770b05║色足六道為八福。此不應然，三途云何是福？九即
X36n0659_p0770b06║九眾生，居二十五有等。河西云：九即八禪及欲界。
X36n0659_p0770b07║我往一時下，第十六，諍論五戒、八戒具受、不具受。
X36n0659_p0770b08║薩婆多具受乃得，成論不具亦得。如優婆塞戒經
X36n0659_p0770b09║云：直受三歸，未受一戒，名無分優婆塞。如是二分、
X36n0659_p0770b10║多分、滿分。又人師解云：併受五，但持一、二，名一、二
X36n0659_p0770b11║分（云云）。文為二：先明五戒不具，次明八戒具，但是
X36n0659_p0770b12║互出。
X36n0659_p0770b13║善男子，我往一時住迦毗羅衛尼拘陀林。時，釋摩男
X36n0659_p0770b14║來至我所，作如是言：云何名為優婆塞耶？我即為說：
X36n0659_p0770b15║若有善男子、善女人諸根完具，受三歸依，是則名為
X36n0659_p0770b16║優婆塞也。釋摩男言：世尊，云何名為一分優婆塞？我
X36n0659_p0770b17║言：若受三歸及受一戒，是名一分優婆塞也。我諸弟
X36n0659_p0770b18║子聞是說已，不解我意，唱言：如來說優婆塞戒不具
X36n0659_p0770b19║受得。
X36n0659_p0770b20║善男子！我於一時住恒河邊。爾時，迦旃延來至我所，
X36n0659_p0770b21║作如是言：世尊！我教眾生令受齋法，或一日、或一夜、
X36n0659_p0770b22║或一時、或一念，如是之人成齋不耶？我言：比丘！是人
X36n0659_p0770b23║得善，不名得齋。我諸弟子聞是說已，不解我意，唱言：
X36n0659_p0770b24║如來說八戒齋，具受乃得。
X36n0659_p0770c01║我於經中下，第十七、明犯重失不失。四卷毗曇有
X36n0659_p0770c02║犯重捨，即是失故。毗曇云：調御戒律儀有五時捨：
X36n0659_p0770c03║一、邪見增，二、法滅盡，三、命根斷，四、犯重禁，五、罷道
X36n0659_p0770c04║時。若雜心毗曇更增損之，但是穢戒。除法滅盡及
X36n0659_p0770c05║犯重禁，竝言不捨。二根生時不入僧數，又非尼攝。
X36n0659_p0770c06║餘部多言不失。文為二：初、執定失。
X36n0659_p0770c07║善男子！我於經中作如是說：若有比丘犯四重已，不
X36n0659_p0770c08║名比丘，名破比丘、忘失比丘，不復能生善芽種子。譬
X36n0659_p0770c09║如焦種不生果實，如多羅樹頭若壞則不生果，犯重
X36n0659_p0770c10║比丘亦復如是。我諸弟子聞是說已，不解我意，唱言：
X36n0659_p0770c11║如來說諸比丘犯重禁已，失比丘戒。
X36n0659_p0770c12║次執不失。
X36n0659_p0770c13║善男子，我於經中為純陀說四種比丘：一者畢竟到
X36n0659_p0770c14║道，二者示道，三者受道，四者汙道。犯四重者，即是汙
X36n0659_p0770c15║道。我諸弟子聞是說已，不解我意，唱言：如來說諸比
X36n0659_p0770c16║丘犯四重已，不失禁戒。
X36n0659_p0770c17║到道即真無漏，示道即相似無漏，受道即持戒，汙
X36n0659_p0770c18║道即犯戒。
X36n0659_p0771a01║我於經下，第十八、明一乘三乘諸部之中無此計
X36n0659_p0771a02║者。何者？一三皆是大乘所說，非其境界，所以無此。
X36n0659_p0771a03║文云一乘一道一因等，竝云不解我意者，法華明
X36n0659_p0771a04║解一乘一道，即知三乘同還一理，即是此乘，何得
X36n0659_p0771a05║言非？解云：前文亦云能得常住二字不墮惡道，此
X36n0659_p0771a06║那更云執一乘一道不解佛
X36n0659_p0771a07║意耶？又若言三乘同歸一乘得成佛者，大論何故
X36n0659_p0771a08║問云：聲聞人成佛？不成佛？論主答云：此事非論義
X36n0659_p0771a09║者所知。若爾，豈可得言同歸一理為定是耶？文中
X36n0659_p0771a10║二：初、明皆得佛道即是一乘。
X36n0659_p0771a11║善男子！我於經中告諸比丘：一乘、一道、一行、一緣，如
X36n0659_p0771a12║是一乘乃至一緣，能為眾生作大寂靜，永斷一切繫
X36n0659_p0771a13║縛、愁苦、苦及苦因，令一切眾到於一有。我諸弟子聞
X36n0659_p0771a14║是說已，不解我意，唱言：如來說須陀洹乃至阿羅漢
X36n0659_p0771a15║皆得佛道。
X36n0659_p0771a16║後明不得，即是三乘。
X36n0659_p0771a17║善男子！我於經中說：須陀洹，人間、天上七反往來便
X36n0659_p0771a18║般涅槃。斯陀含人，一受人、天便般涅槃。阿那含人凡
X36n0659_p0771a19║有五種，或有中間般涅槃者，乃至上流般涅槃者。阿
X36n0659_p0771a20║羅漢人凡有二種：一者、現在，二者、未來；現在亦斷煩
X36n0659_p0771a21║惱、五陰，未來亦斷煩惱、五陰。我諸弟子聞是說已，不
X36n0659_p0771a22║解我意，唱言：如來說須陀洹至阿羅漢不得佛道。
X36n0659_p0771a23║言羅漢二種：現在、未來者，現在正斷，未來不生。
X36n0659_p0771a24║我經中下，第十九、明佛性離。眾生即眾生，諸部亦
X36n0659_p0771b01║無，竝是近代所計。即離當果與真神，即是離眾生
X36n0659_p0771b02║有。心及眾生即眾生有，竝不得佛意。文中二：先舉
X36n0659_p0771b03║六事及三文明離。
X36n0659_p0771b04║善男子！我於此經說言：佛性具有六事：一、常，二、實，三、
X36n0659_p0771b05║真，四、善，五、淨，六、可見。我諸弟子聞是說已，不解我意，
X36n0659_p0771b06║唱言：佛說眾生佛性離眾生有。善男子！我又說言：眾
X36n0659_p0771b07║生佛性猶如虗空。虗空者，非過去、非未來、非現在，非
X36n0659_p0771b08║內、非外，非色、聲、香、味、觸攝；佛性亦爾。我諸弟子聞是
X36n0659_p0771b09║說已，不解我意，唱言：佛說眾生佛性離眾生有。善男
X36n0659_p0771b10║子！我又復說：眾生佛性猶如貧女宅中寶藏、力士額
X36n0659_p0771b11║上金剛寶珠、轉輪聖王甘露之泉。我諸弟子聞是說
X36n0659_p0771b12║已，不解我意，唱言：佛說眾生佛性離眾生有。善男子！
X36n0659_p0771b13║我又復說：犯四重禁、一闡提人、謗方等經、作五逆罪
X36n0659_p0771b14║皆有佛性。如是眾生都無善法，佛性是善。我諸弟子
X36n0659_p0771b15║聞是說已，不解我意，唱言：佛說眾生佛性離眾生有。
X36n0659_p0771b16║後說眾生即是佛性。
X36n0659_p0771b17║善男子！我又復說眾生即是佛性。何以故？若離眾生，
X36n0659_p0771b18║不得阿耨多羅三藐三菩提。是故，我與波斯匿王說
X36n0659_p0771b19║於象喻，如盲說象，雖不得象，然不離象。眾生說色乃
X36n0659_p0771b20║至說識是佛性者亦復如是，雖非佛性，非不佛性。如
X36n0659_p0771b21║我為王說箜篌喻，佛性亦爾。善男子！我諸弟子聞是
X36n0659_p0771b22║說已，不解我意，作種種說，如盲問乳，佛性亦爾。
X36n0659_p0771b23║以是因緣下，第二十、犯四重人有佛性、無佛性。開
X36n0659_p0771b24║善云：二十者，此還屬第十九，佛性即離之義。若冶
X36n0659_p0771c01║城云二十一，此是第二十，何故屬前？前云即眾生、
X36n0659_p0771c02║離眾生，此中云作五逆犯重，佛性有無云何是同？
X36n0659_p0771c03║故為異。
X36n0659_p0771c04║以是因緣，或有說言：犯四重禁、謗方等經、作五逆罪、
X36n0659_p0771c05║一闡提等，悉有佛性。或說為無。
X36n0659_p0771c06║我於處處下，第二十一、有十方佛無十方佛。薩婆
X36n0659_p0771c07║多明為、僧祇明有，成實一世界則無、多世界則有。
X36n0659_p0771c08║善男子！我於處處經中說言：一人出世，多人利益。一
X36n0659_p0771c09║國土中二轉輪王，一世界中二佛出世，無有是處。一
X36n0659_p0771c10║四天下八四天王，乃至二他化自在天，亦無是處。然
X36n0659_p0771c11║我乃說：從閻浮提、阿鼻地獄，上至阿迦膩吒天。我諸
X36n0659_p0771c12║弟子聞是說已，不解我意，唱言：佛說無十方佛。我亦
X36n0659_p0771c13║於諸大乘經中說有十方佛。
X36n0659_p0771c14║大般涅槃經卷第三十一
X36n0659_p0771c15║日東　天台沙門本純　分會
X36n0659_p0771c16║
X36n0659_p0771c17║南本大般涅槃經會疏第三十一