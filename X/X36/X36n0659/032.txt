X36n0659_p0772a01║
X36n0659_p0772a02║
X36n0659_p0772a03║南本大般涅槃經會疏卷第三十二
X36n0659_p0772a04║
X36n0659_p0772a05║大般涅槃經迦葉菩薩品之二（卷第三十二）
X36n0659_p0772a06║北凉天竺三藏　曇無讖　譯
X36n0659_p0772a07║晉　沙門　慧嚴　慧觀
X36n0659_p0772a08║　謝靈運　重治
X36n0659_p0772a09║迦葉品之二
X36n0659_p0772a10║起卷酬其第三結。問：如來善知根性，何故作不定
X36n0659_p0772a11║說使其諍論？文為二：初歎理深，次簡疑執。初歎又
X36n0659_p0772a12║二：初明不定之說是佛境界。
X36n0659_p0772a13║善男子！如是諍訟是佛境界，非諸聲聞、緣覺所知。
X36n0659_p0772a14║故是理深，非佛故作不定相違之說，令其諍論。由
X36n0659_p0772a15║其不達，所以執諍。
X36n0659_p0772a16║若人於是下，次誡勸，又二：先勸生疑，次誡勿執。聞
X36n0659_p0772a17║不定說而生疑者，必牽於解，是故有勸；若聞不定
X36n0659_p0772a18║執之為是，必成惑本，是故有誡。
X36n0659_p0772a19║若人於是生疑心者，猶能摧壞無量煩惱如須彌山。
X36n0659_p0772a20║初文者，夫疑是解津復是惑本，若十使中疑者是
X36n0659_p0772a21║見疑，此疑非解津不能破惑。如須彌山者，一云：煩
X36n0659_p0772a22║惱高廣如須彌之隆闊，疑能破之。又云：煩惱磐固
X36n0659_p0772a23║如須彌之安峙，疑能拔之。故以為喻。
X36n0659_p0772a24║若於是中生決定者，是名執著。
X36n0659_p0772b01║迦葉白佛下。二、簡疑執，為二：前兩番問執，後四番
X36n0659_p0772b02║問疑。前兩番各有問答，如文。
X36n0659_p0772b03║迦葉菩薩白佛言：世尊！云何執著？
X36n0659_p0772b04║佛言：善男子！如是之人若從他聞、若自尋經、若他故
X36n0659_p0772b05║教，於所著事不能放捨，是名執著。
X36n0659_p0772b06║迦葉復言：世尊！如是執著，為是善耶？是不善乎？
X36n0659_p0772b07║善男子！如是，執著不名為善。何以故？不能摧壞諸疑
X36n0659_p0772b08║網故。
X36n0659_p0772b09║迦葉復言：世尊！如是人者本自不疑，云何說言不壞
X36n0659_p0772b10║疑網？
X36n0659_p0772b11║後問：意者未見涅槃，那忽疑之為有為無？
X36n0659_p0772b12║善男子，夫不疑者，即是疑也。
X36n0659_p0772b13║佛答：生死名苦，涅槃非苦，其必因苦以疑非苦，定
X36n0659_p0772b14║有非苦能斷苦耶？
X36n0659_p0772b15║第二番舉現事問疑。
X36n0659_p0772b16║世尊！若有人謂須陀洹人不墮三惡，是人亦當名著、
X36n0659_p0772b17║名疑。
X36n0659_p0772b18║若見苦疑非苦者，人見初果，應疑墮苦。
X36n0659_p0772b19║佛答中四：初、責。
X36n0659_p0772b20║善男子，是可名定，不得名疑。
X36n0659_p0772b21║斯乃定義，不合疑之。我唯定說此果不墮，未當說
X36n0659_p0772b22║墮。亦如言佛定一切智，何得於定生不定疑？
X36n0659_p0772b23║次何以故下，出疑心相以顯不疑。
X36n0659_p0772b24║何以故？善男子，譬如有人先見人、樹，後時夜行，遙見
X36n0659_p0772c01║杭根，便生疑想：人耶？樹耶？善男子，如人先見比丘、梵
X36n0659_p0772c02║志，後時於路遙見比丘，即生疑想：是沙門耶？是梵志
X36n0659_p0772c03║乎？善男子，如人先見牛與水牛，後遙見牛，便生疑想：
X36n0659_p0772c04║彼是牛耶？是水牛乎？
X36n0659_p0772c05║中有三譬，竝云先見後疑。
X36n0659_p0772c06║三、一切眾生先見二物下，結定疑執。
X36n0659_p0772c07║善男子！一切眾生先見二物，後便生疑。
X36n0659_p0772c08║四、何以故下，釋出疑由。
X36n0659_p0772c09║何以故？心不了故。我亦不說須陀洹人有墮三惡、不
X36n0659_p0772c10║墮三惡，是人何故生於疑心？
X36n0659_p0772c11║次第三番問，有二：先問涅槃，次問濁水。
X36n0659_p0772c12║迦葉言：世尊！如佛所說，要先見已然後疑者，有人未
X36n0659_p0772c13║見二種物時亦復生疑。何等是耶？所謂涅槃。
X36n0659_p0772c14║世尊，譬如有人路遇濁水，然未曾見而亦生疑：如是
X36n0659_p0772c15║水者，深耶？淺耶？是人未見，云何生疑？
X36n0659_p0772c16║如此事理，竝未曾見而亦生疑，何必先見後生疑
X36n0659_p0772c17║耶？
X36n0659_p0772c18║善男子！夫涅槃者，即是斷苦；非涅槃者，即是苦也。一
X36n0659_p0773a01║切眾生見有二種：見苦、非苦。苦、非苦者，即是饑渴、寒
X36n0659_p0773a02║熱、瞋喜、病瘦、安隱、老壯、生死、繫縛解脫、恩愛別離、怨
X36n0659_p0773a03║憎聚會。眾生見已，即便生疑：當有畢竟遠離如是苦
X36n0659_p0773a04║惱事不？是故，眾生於涅槃中而生疑也。
X36n0659_p0773a05║佛答：亦先想度涅槃生死。生死是所治，涅槃是能
X36n0659_p0773a06║治，故使比度能治，為有為無？
X36n0659_p0773a07║汝意若謂下，答後濁水，又二：先牒問非之。
X36n0659_p0773a08║汝意若謂是人先來未見濁水，云何疑者？是義不然。
X36n0659_p0773a09║次何以故下，正答。
X36n0659_p0773a10║何以故？是人先於餘處見已，是故於此未曾到處而
X36n0659_p0773a11║復生疑。
X36n0659_p0773a12║將餘先見有深有淺，以疑此中深之與淺。
X36n0659_p0773a13║次第四番問答如文。
X36n0659_p0773a14║世尊！是人先見深淺處時已不生疑，於今何故而復
X36n0659_p0773a15║生疑？
X36n0659_p0773a16║佛言：善男子！本未行故所以生疑，是故我言不了故
X36n0659_p0773a17║疑。
X36n0659_p0773a18║迦葉白佛下，大段第三、明斷善之見。又三：一、更出
X36n0659_p0773a19║其人；二、明起見；三、能斷善根。
X36n0659_p0773a20║迦葉菩薩白佛言：世尊！如佛所說：疑即是著，著即是
X36n0659_p0773a21║疑。為是誰耶？善男子！斷善根者。迦葉言：世尊！何等人
X36n0659_p0773a22║輩能斷善根？善男子！若有聰明、黠慧、利根、能善分別、
X36n0659_p0773a23║遠離善友、不聽正法、不善思惟、不如法住，如是之人
X36n0659_p0773a24║能斷善根。
X36n0659_p0773b01║前已出善星，今更出者，將明起見，故更舉人。
X36n0659_p0773b02║離是四事下，第二、出其起見。文為四：一、有六復次，
X36n0659_p0773b03║明無施業；二、六復次，明無父母；三、三復次，明無因
X36n0659_p0773b04║果；四、九復次，明無聖人。夫福從緣生，施受緣合自
X36n0659_p0773b05║能生福，如種良田天雨地水，因緣具足則能生芽，
X36n0659_p0773b06║豈容施貧還得貧報？貧是劣果施得勝報，不應種
X36n0659_p0773b07║穀而變為稗，田瘠收少置而不論。私謂：若施貧得
X36n0659_p0773b08║貧，應下種於地冬收水土。若起見斷善、斷善起見
X36n0659_p0773b09║者，多在閻浮三洲嬬弱，諸天著樂地獄苦重，皆無
X36n0659_p0773b10║剛決故少此心。
X36n0659_p0773b11║離是四事，心自思惟：無有施物。何以故？施者即是捨
X36n0659_p0773b12║於財物。若施有報，當知施主常應貧窮。何以故？子果
X36n0659_p0773b13║相似故。是故說言無因無果。若如是說無因無果，是
X36n0659_p0773b14║則名為斷善根也。復作是念：施主、受者及以財物，三
X36n0659_p0773b15║事無常，無有停住。若無停住，云何說言此是施主、受
X36n0659_p0773b16║者、財物？若無受者，云何得果？以是義故，無因無果。若
X36n0659_p0773b17║如是說無因無果，當知是人能斷善根。復作是念：施
X36n0659_p0773b18║者施時有五事施。受者受已，或時作善、或作不善，而
X36n0659_p0773b19║是施主亦復不得善不善果。如世間法從子生果，果
X36n0659_p0773b20║還作子，因即施主、果即受者，而是受者不能以此善
X36n0659_p0773b21║不善法令施主得。以是義故，無因無果。若如是說無
X36n0659_p0773b22║因無果，當知是人能斷善根。復作是念：無有施物。何
X36n0659_p0773b23║以故？施物無記。若是無記，云何而得善果報耶？無善
X36n0659_p0773b24║惡果即是無記。財若無記，當知則無善惡果報。是故
X36n0659_p0773c01║無施無因無果。若如是說無因無果，當知是人能斷
X36n0659_p0773c02║善根。復作是念：施者即意。若是意者，無見無對，非是
X36n0659_p0773c03║色法。若非是色，云何可施？是故無施無因無果。若如
X36n0659_p0773c04║是說無因無果，當知是人能斷善根。復作是念：施主
X36n0659_p0773c05║若為佛像、天像、命過父母而行施者，則無受者。若無
X36n0659_p0773c06║受者，應無果報。若無果報，是為無因。若無因者，是為
X36n0659_p0773c07║無果。若如是說無因無果，當知是人能斷善根。
X36n0659_p0773c08║初六復次中，先一復次，以子果相似以明無因。第
X36n0659_p0773c09║二復次，能施所受財物皆無。第三復次，施與前人，
X36n0659_p0773c10║前人得物作善作惡，作惡既其不資施主，善亦不
X36n0659_p0773c11║資。若有施主施其利刀令殺前人，此惡寧不資於
X36n0659_p0773c12║施主？第四復次，施既施物，物既無記，焉得善果？第
X36n0659_p0773c13║五復次，作不可見，推施由意，意不可見，施豈可見？
X36n0659_p0773c14║見但見於善惡之果。第六復次，無作無受，若為過
X36n0659_p0773c15║去亡者修福，何處有人而受此福？
X36n0659_p0773c16║無父無母下，第二、六復次，明無父母，如文。
X36n0659_p0773c17║復作是念：無父無母。若言父母是眾生因生眾生者，
X36n0659_p0773c18║理應常生，無有斷絕。何以故？因常有故。然不常生，是
X36n0659_p0773c19║故當知無有父母。復作是念：無父無母。何以故？若眾
X36n0659_p0773c20║生身因父母有，一人應具男女二根。然無具者，當知
X36n0659_p0773c21║眾生非因父母。復作是念：非因父母而生眾生。何以
X36n0659_p0773c22║故？眼見眾生不似父母，謂身、色、心、威儀、進止，是故父
X36n0659_p0773c23║母非眾生因。復作是念：一切世間有四種無：一者、未
X36n0659_p0773c24║生名無，如泥團時未有缾用；二者、滅已名無，如缾壞
X36n0659_p0774a01║已是名為無；三者、各異互無，如牛中無馬、馬中無牛；
X36n0659_p0774a02║四者、畢竟名無，如兔角、龜毛。眾生父母亦復如是，同
X36n0659_p0774a03║此四無。若言父母眾生因者，父母死時，子不必死，是
X36n0659_p0774a04║故父母非眾生因。復作是念：若言父母眾生因者，應
X36n0659_p0774a05║因父母常生眾生，然而復有化生、溼生，是故當知非
X36n0659_p0774a06║因父母生眾生也。復作是念：自有眾生非因父母而
X36n0659_p0774a07║得生長，譬如孔雀聞雷震聲而便得身，又如青雀飲
X36n0659_p0774a08║雄雀淚而便得身，如命命鳥見雄者舞即便得身。作
X36n0659_p0774a09║是念時，如其不遇善知識者，當知是人能斷善根。
X36n0659_p0774a10║第三三，復次，明無因果。
X36n0659_p0774a11║復作是念：一切世間無善惡果。何以故？有諸眾生具
X36n0659_p0774a12║十善法，樂行慧施，勤修功德，是人亦復疾病集身，中
X36n0659_p0774a13║秊夭喪，財物損失，多諸憂苦。有行十惡，慳貪、嫉妬、懶
X36n0659_p0774a14║惰、懈怠，不修諸善，身安無病，終保秊壽，多饒財寶，無
X36n0659_p0774a15║諸愁苦。是故當知無善惡果。復作是念：我亦曾聞諸
X36n0659_p0774a16║聖人說：有人修善，命終墮三惡道；有人行惡，命終生
X36n0659_p0774a17║人天中。是故當知無善惡果。復作是念：一切聖人有
X36n0659_p0774a18║二種說：或說殺生得善果報、或說殺生得惡果報。是
X36n0659_p0774a19║故當知聖說不定。聖若不定，我云何定？是故當知無
X36n0659_p0774a20║善惡果。
X36n0659_p0774a21║第二文中云：行善死生三惡，行惡者死生天人。解
X36n0659_p0774a22║云：皆由臨終一念善惡而墮而昇，餘未償者終不
X36n0659_p0774a23║敗亡。以現生後三世分別，理則可思，餘悉可見。
X36n0659_p0774a24║第四、九復次，悉如文。
X36n0659_p0774b01║復作是念：一切世間無有聖人。何以故？若言聖人應
X36n0659_p0774b02║得正道，一切眾生具煩惱時修正道者，當知是人正
X36n0659_p0774b03║道、煩惱一時俱有。若一時有，當知正道不能破結。若
X36n0659_p0774b04║無煩惱而修道者，如是正道為何所作？是故，具煩惱
X36n0659_p0774b05║者，道不能壞；不具煩惱，道則無用。是故，當知一切世
X36n0659_p0774b06║間無有聖人。復作是念：無明緣行，乃至生緣老死，是
X36n0659_p0774b07║十二因緣，一切眾生等共有之。八聖道者，其性平等，
X36n0659_p0774b08║亦應如是。一人得時，一切應得；一人修時，應一切苦
X36n0659_p0774b09║滅。何以故？煩惱等故。而今不得，是故當知無有正道。
X36n0659_p0774b10║復作是念：聖人皆有同凡夫法，所謂飲食、行住坐臥、
X36n0659_p0774b11║睡眠喜笑、饑渴寒熱、憂愁恐怖。若同凡夫如是事者，
X36n0659_p0774b12║當知聖人不得聖道。若得聖道，應當永斷如是等事。
X36n0659_p0774b13║如是等事如其不斷，當知無道。復作是念：聖人有身
X36n0659_p0774b14║受五欲樂，亦復罵辱撾打於人、嫉妬憍慢，受於苦樂
X36n0659_p0774b15║作善惡業，是因緣故知無聖人。若有道者應斷是事，
X36n0659_p0774b16║是事不斷當知無道。復作是念：多憐憫者名為聖人。
X36n0659_p0774b17║何因緣故名為聖人？道因緣故名為聖人。若道性憐
X36n0659_p0774b18║憫，便應憫念一切眾生，不待修已然後方得。如其無
X36n0659_p0774b19║憫，何故聖人因得聖道能憐憫耶？是故當知世無聖
X36n0659_p0774b20║道。復作是念：一切四大不從因生。眾生等有是四大
X36n0659_p0774b21║性，不觀眾生是邊應到、彼不應到。若有聖道，性應如
X36n0659_p0774b22║是。然今不爾，是故當知世無聖人。復作是念：若諸聖
X36n0659_p0774b23║人有一涅槃，當知是則無有聖人。何以故？不可得故。
X36n0659_p0774b24║常住之法，理不可得、不可取捨。若諸聖人涅槃多者，
X36n0659_p0774c01║是則無常。何以故？可數法故。涅槃若一，一人得時一
X36n0659_p0774c02║切應得。涅槃若多，是則有邊，云何名常？若有說言：涅
X36n0659_p0774c03║槃體一，解脫是多。如葢是一，牙舌是多。是義不然。何
X36n0659_p0774c04║以故？一一所得非一切得，亦有邊故，是應無常。若無
X36n0659_p0774c05║常者，云何得名為涅槃耶？涅槃若無，誰為聖人？是故
X36n0659_p0774c06║當知無有聖人。復作是念：聖人之道非因緣得。若聖
X36n0659_p0774c07║人道非因緣得，何故一切不作聖人？若一切人非聖
X36n0659_p0774c08║人者，當知是則無有聖人及以聖道。復作是念：聖說
X36n0659_p0774c09║正見有二因緣：一者、從他聞法，二者、內自思惟。是二
X36n0659_p0774c10║因緣若從緣生，所從生者復從緣生，如是展轉有無
X36n0659_p0774c11║窮過。若是二事不從緣生，一切眾生何故不得？
X36n0659_p0774c12║作是觀時下，第三、能斷善根。又為二：初、明斷善。
X36n0659_p0774c13║作是觀時，能斷善根。善男子！若有眾生深見如是無
X36n0659_p0774c14║因、無果，是人能斷信等五根。
X36n0659_p0774c15║次料簡利鈍。
X36n0659_p0774c16║善男子，斷善根者，非是下劣愚鈍之人，亦非天中及
X36n0659_p0774c17║三惡道，破僧亦爾。
X36n0659_p0774c18║悉如文。問：闡提者，昔有智慧習因，應有習果，何以
X36n0659_p0774c19║斷善？答：但有世智，無出世智。以世智慧斷出世善，
X36n0659_p0774c20║亦能斷於清昇善根。世間此例，其實不少。昔徐僕
X36n0659_p0774c21║射理人甚善，為上虞令，犯事不閑答問。如天柱瑜，
X36n0659_p0774c22║極解深義，不曉世語。此上智人闇於世事，而是闡
X36n0659_p0774c23║提雖有世智，何必能知出世之法（云云）？
X36n0659_p0774c24║迦葉白佛下，是大段中第二、明生善。文為三：初、雙
X36n0659_p0775a01║明中道生善；二、單明中道；三、單明生善。初有五番
X36n0659_p0775a02║問答，亦可為三：初一番明生善時節；次一番明不
X36n0659_p0775a03║斷佛性；三、三番因性生善。初番問，如文。
X36n0659_p0775a04║迦葉菩薩白佛言：世尊！如是之人何時當能還生善
X36n0659_p0775a05║根？
X36n0659_p0775a06║佛答中二：先明時節，次明生善。初文者。
X36n0659_p0775a07║佛言：善男子！是人二時還生善根，初入地獄、出地獄
X36n0659_p0775a08║時。
X36n0659_p0775a09║利人初入，鈍者後出，道理應有中根之人在中生
X36n0659_p0775a10║善、在獄受苦，無暇能生，是故不說。
X36n0659_p0775a11║善有三種下，更對生善而論斷善，但斷現善不斷
X36n0659_p0775a12║過未，由有此善令善得生。又三：先唱三世，次釋三
X36n0659_p0775a13║結。
X36n0659_p0775a14║善男子！善有三種：過去、現在、未來。
X36n0659_p0775a15║若過去者，其性自滅，因雖滅盡，果報未熟。
X36n0659_p0775a16║釋中二：過去之善，善已隱伏，不可得斷；因雖滅盡，
X36n0659_p0775a17║果未熟者，未來未起，復不可斷。
X36n0659_p0775a18║三是故不名下雙結，又二：初明過未世不可斷，次
X36n0659_p0775a19║明現善可斷。初文者。
X36n0659_p0775a20║是故不名斷過去果。
X36n0659_p0775a21║過未二世，皆不可斷。過去即結，過去不斷。又言：果
X36n0659_p0775a22║字即結，未來不斷。
X36n0659_p0775a23║次斷三世下，正明。斷三世因者，正斷現在善因。
X36n0659_p0775a24║斷三世因，故名為斷。
X36n0659_p0775b01║現善因滅，即無當善，當善不起，義說為斷。既無現
X36n0659_p0775b02║未，過去亦息，義說為斷，即是具斷三世之善。習因
X36n0659_p0775b03║既盡，亦不能牽三世習果。
X36n0659_p0775b04║第二番，問答明佛性不斷。問為二：初問佛性是三
X36n0659_p0775b05║世不，次問佛性是可斷不。初先領旨，次定宗，後結
X36n0659_p0775b06║難。
X36n0659_p0775b07║迦葉菩薩白佛言：世尊！若斷三世因，名斷善根。
X36n0659_p0775b08║於定宗中有四問，即是通別三世。
X36n0659_p0775b09║斷善根人即有佛性。如是佛性，為是過去？為是現在？
X36n0659_p0775b10║為是未來？為徧三世？
X36n0659_p0775b11║結難，但難別三世義。
X36n0659_p0775b12║若過去者，云何名常？佛性亦常，是故當知非過去也。
X36n0659_p0775b13║初難云：若過去者，佛性若常即非過去，云何乃言
X36n0659_p0775b14║過去斷耶？
X36n0659_p0775b15║若未來者，云何名常？何故佛說一切眾生必定當得？
X36n0659_p0775b16║若必定得，云何言斷？
X36n0659_p0775b17║若未來者，即有兩難：一、難令非未來；二、難令在未
X36n0659_p0775b18║來。佛性既常，常非未來。若非未來者，未來皆當得
X36n0659_p0775b19║三菩提，豈非未來？
X36n0659_p0775b20║若現在者，復云何常？何故復言必定可見？
X36n0659_p0775b21║現在亦兩難：初難令非現在，以其常故；二難令是
X36n0659_p0775b22║現在。何者？性既可見，寧非現在？
X36n0659_p0775b23║如來亦說下，第二、問可斷不可斷。又二：先舉六事，
X36n0659_p0775b24║次方正問。
X36n0659_p0775c01║如來亦說佛性有六：一、常，二、真，三、實，四、善，五、淨，六、可
X36n0659_p0775c02║見。
X36n0659_p0775c03║初之六事，為問緣起。六義二解：一云是了因，二謂
X36n0659_p0775c04║正因。望下法性，即是九地佛性，故其數相應。
X36n0659_p0775c05║若斷善根下，第二、正問中三問。初問闡提若有佛
X36n0659_p0775c06║性不應斷善。
X36n0659_p0775c07║若斷善根有佛性者，則不得名斷善根也。
X36n0659_p0775c08║此從六事中第四佛性是善生。
X36n0659_p0775c09║若無佛性下，第二問。若斷佛性，云何說言一切悉
X36n0659_p0775c10║有？
X36n0659_p0775c11║若無佛性，云何復言一切眾生悉有佛性？
X36n0659_p0775c12║此從六中第六可見生，既一切可見，云何斷耶？
X36n0659_p0775c13║若言佛性下，第三、問懸取答意難。
X36n0659_p0775c14║若言佛性亦有亦斷，云何如來復說是常？
X36n0659_p0775c15║若謂往時等有，後自被斷者，則亦有亦斷，云何言
X36n0659_p0775c16║常？此從六中第一常生。
X36n0659_p0775c17║佛答為二：初唱四章門，次解釋。
X36n0659_p0775c18║佛言：善男子！如來、世尊為眾生故，有四種答：一者、定
X36n0659_p0776a01║答，二者、分別答，三者、隨問答，四者、置答。
X36n0659_p0776a02║釋中先解三門，仍重釋分別，後方釋置。釋前三答，
X36n0659_p0776a03║即為三文。
X36n0659_p0776a04║善男子！云何定答？若問：惡業得善果耶？不善果乎？是
X36n0659_p0776a05║應定答：得不善果。善亦如是。若問：如來一切智不？是
X36n0659_p0776a06║應定答：是一切智。若問：佛法是清淨不？是應定答：必
X36n0659_p0776a07║定清淨。若問：如來弟子如法住不？是應定答：有如法
X36n0659_p0776a08║住。是名定答。
X36n0659_p0776a09║云何分別答？如我所說四真諦法。云何為四？苦、集、滅、
X36n0659_p0776a10║道。何謂苦諦？有八苦故名曰苦諦。云何集諦？五陰因
X36n0659_p0776a11║故名為集諦。云何滅諦？貪欲、瞋、癡畢竟盡故名為滅
X36n0659_p0776a12║諦。云何道諦？三十七助道法名為道諦。是名分別答。
X36n0659_p0776a13║云何隨問答？如我所說，一切法無常。復有問言：如來
X36n0659_p0776a14║世尊為何法故說於無常？答言：如來為有為法故說
X36n0659_p0776a15║無常，無我亦爾。如我所說，一切法燒他。又問言：如來
X36n0659_p0776a16║世尊為何法故說一切燒？答言：如來為貪瞋癡說一
X36n0659_p0776a17║切燒。
X36n0659_p0776a18║就重釋分別答，正用遣問，所以重釋。前答後問，後
X36n0659_p0776a19║答前問。初答後問有四：一、從如來十力下，舉佛性
X36n0659_p0776a20║七事。
X36n0659_p0776a21║善男子！如來十力、四無所畏、大慈大悲、三念處，首楞
X36n0659_p0776a22║嚴等八萬億諸三昧門，三十二相、八十種好，五智印
X36n0659_p0776a23║等三萬五千諸三昧門，金剛定等四千二百諸三昧
X36n0659_p0776a24║門，方便三昧無量無邊，如是等法是佛佛性。如是佛
X36n0659_p0776b01║性則有七事：一、常，二、我，三、樂，四、淨，五、真，六、實，七、善。是
X36n0659_p0776b02║名分別答。
X36n0659_p0776b03║次舉後身六事：
X36n0659_p0776b04║善男子！後身菩薩佛性有六：一、常，二、淨，三、真，四、實，五、
X36n0659_p0776b05║善，六、少見。是名分別答。
X36n0659_p0776b06║若七若六，皆是答之緣由。
X36n0659_p0776b07║如汝先問下。三、正牒問。
X36n0659_p0776b08║如汝先問，斷善根人，有佛性者，
X36n0659_p0776b09║其問有三，今牒初問。
X36n0659_p0776b10║亦有如來下。正答。
X36n0659_p0776b11║亦有如來佛性，亦有後身佛性，是二佛性障未來故
X36n0659_p0776b12║得名為無，畢定得故得名為有，是名分別答。
X36n0659_p0776b13║初明雖有而無，後明雖無而有，即通答前三。
X36n0659_p0776b14║如來佛性非過去下，第二、追答前三世問。前問佛
X36n0659_p0776b15║性是常則非三世，佛今答之。先分別如來九、八、五
X36n0659_p0776b16║住等佛性不同，然斷善人悉皆有此七種、六種等
X36n0659_p0776b17║性未來當得，故不得言非三世法。當相即非三世
X36n0659_p0776b18║所攝，而未來得復云未來。文為五：一、如來及後身
X36n0659_p0776b19║佛性；二、九住佛性；三、八住至六住佛性；四、五住至
X36n0659_p0776b20║初住佛性；五、結其所問。初又四：一、如來性則非三
X36n0659_p0776b21║世。
X36n0659_p0776b22║如來佛性非過去、非現在、非未來。
X36n0659_p0776b23║二、後身性則有三世。
X36n0659_p0776b24║後身佛性，現在、未來少可見故，得名現在；未具見故，
X36n0659_p0776c01║名為未來。
X36n0659_p0776c02║現在少見，未來全見。
X36n0659_p0776c03║三、重明如來因是三世，果有是非。
X36n0659_p0776c04║如來未得阿耨多羅三藐三菩提時，佛性因故，亦是
X36n0659_p0776c05║過去、現在、未來；果則不爾，有是三世，有非三世。
X36n0659_p0776c06║若善五陰猶是三世，若菩提果則非三世。
X36n0659_p0776c07║四、重明後身皆是三世，可見。
X36n0659_p0776c08║後身菩薩，佛性因故，亦是過去、現在、未來；果亦如是。
X36n0659_p0776c09║是名分別答。
X36n0659_p0776c10║九住下，第二、九住。
X36n0659_p0776c11║九住菩薩佛性六種：一、常，二、善，三、真，四、實，五、淨，六、可
X36n0659_p0776c12║見。佛性因故，亦是過去、現在、未來；果亦如是。是名分
X36n0659_p0776c13║別答。
X36n0659_p0776c14║六事但言可見，與前為異。
X36n0659_p0776c15║八住下，第三、明八住至六住。
X36n0659_p0776c16║八住菩薩下至六住，佛性五事：一、真，二、實，三、淨，四、善，
X36n0659_p0776c17║五、可見。佛性因故，亦是過去、現在、未來；果亦如是。是
X36n0659_p0776c18║名分別答。
X36n0659_p0777a01║但有五事，不與常名。
X36n0659_p0777a02║五住下，第四、明五住至初住。
X36n0659_p0777a03║五住菩薩下，至初住佛性五事：一、真；二、實；三、淨；四、可
X36n0659_p0777a04║見；五、善不善。
X36n0659_p0777a05║但有五事。言善、不善，異前後身。六事言少見者，其
X36n0659_p0777a06║位既高，能得少見，隨分見性，故言少見。九地至初
X36n0659_p0777a07║地，其位既下，未能見性，當應得見，故言可見。五地
X36n0659_p0777a08║至初地，言善、不善者，善有修、不修義，修得是善，不
X36n0659_p0777a09║修不善。竝云：亦應有真、不真。解云：真實是佛性體，
X36n0659_p0777a10║不有而已，有即真實。只為此真，所以有於善、不善
X36n0659_p0777a11║異。舊解：六地般若現前，有時失念，失念不善，不失
X36n0659_p0777a12║是善。問：後身與九地，同有六事，六事之中，同有常
X36n0659_p0777a13║之一事。八地至初地，同有五事，何故無常一事？人
X36n0659_p0777a14║解云：後身竝高，九地位下，故長有常。仍未遣難，故
X36n0659_p0777a15║更竝五地至初地位下，同有無常一事。後身望佛，
X36n0659_p0777a16║亦應無常。有人答云：佛隨自意語，不可強分別。難
X36n0659_p0777a17║亦未去。問：後身有常、淨，何意無我、樂？答：菩薩常具
X36n0659_p0777a18║二慧，化物故言常，境智俱明故言淨。真是對偽，實
X36n0659_p0777a19║是待虗。無惡名善，分見故少。無八自在，是故無我。
X36n0659_p0777a20║有報身在，是故無樂。今謂此解非圓，後當別釋。
X36n0659_p0777a21║是五種、六種下，五、結酬前問。
X36n0659_p0777a22║善男子！是五種佛性、六種佛性、七種佛性，斷善根人
X36n0659_p0777a23║必當得故，故得言有。是名分別答。
X36n0659_p0777a24║若有說言下，釋置答。先正釋。
X36n0659_p0777b01║若有說言：斷善根者，定有佛性、定無佛性。是名置答。
X36n0659_p0777b02║後明問答。
X36n0659_p0777b03║迦葉菩薩言：世尊！我聞不答乃名置答，如來今者何
X36n0659_p0777b04║因緣答而名置答？
X36n0659_p0777b05║善男子，我亦不說置而不答，乃說置答。善男子，如是
X36n0659_p0777b06║置答復有二種：一者、遮止，二者、莫著。以是義故得名
X36n0659_p0777b07║置答。
X36n0659_p0777b08║置答有二：置而不答是置答，反質答之亦是置答。
X36n0659_p0777b09║私云：以置為答，名為置答。
X36n0659_p0777b10║迦葉白佛下，是第三、明因於佛性而生善者，為三
X36n0659_p0777b11║番問答：初、明因果性；次、正明因性生善；三、釋疑。
X36n0659_p0777b12║迦葉菩薩白佛言：世尊！如佛所說，云何名因亦是過
X36n0659_p0777b13║去、現在、未來，果亦過去、現在、未來，非是過去、現在、未
X36n0659_p0777b14║來？
X36n0659_p0777b15║初番問意言：如來果性非三世攝，可是佛性；因中
X36n0659_p0777b16║因果是三世者，何名佛性？
X36n0659_p0777b17║佛答為二：先正答，次結性為惑隱。初為三：一分別
X36n0659_p0777b18║因果，二性有是三世有非三世，次出因果性體，三
X36n0659_p0777b19║引證。初又二：初明因果章門，次則解釋。
X36n0659_p0777b20║佛言：善男子！五陰二種：一者、因，二者、果。
X36n0659_p0777b21║初章門中所言五陰有果因者，五陰之中惑業為
X36n0659_p0777b22║因、善陰是果，因中二乘即是三世，若大菩提則非
X36n0659_p0777b23║三世。前文云如來未得菩提時，因性即是過去未
X36n0659_p0777b24║來，果性不爾，有是過未、有非過未，今至此中方始
X36n0659_p0777c01║解釋。
X36n0659_p0777c02║是因，五陰是過去、現在、未來；是果，五陰亦是過去、現
X36n0659_p0777c03║在、未來，亦非過去、現在、未來。
X36n0659_p0777c04║次釋因者，一切無明、煩惱、結、業惡五陰者，因佛性
X36n0659_p0777c05║也。從於無明、煩惱等生善五陰者，即是果性。惡法
X36n0659_p0777c06║五陰一向因性。善五陰者，即通因果。因即三世，果
X36n0659_p0777c07║非三世。前文云：果果性亦三世，亦非三世。有人解
X36n0659_p0777c08║云：應身果性是三世，法身果性非三世。
X36n0659_p0777c09║善男子！一切無明下，第二、出因果體。為二：初、出因
X36n0659_p0777c10║體；次、出果體。初文者。
X36n0659_p0777c11║善男子！一切無明煩惱等結悉是佛性。何以故？佛性
X36n0659_p0777c12║因故。
X36n0659_p0777c13║欲明中道性即諸法，若約煩惱即名為因。
X36n0659_p0777c14║從無明行下，第二、出果體，又二：初、明善陰。果性通
X36n0659_p0777c15║因即是四果，十地之果即是三世。
X36n0659_p0777c16║從無明行，及諸煩惱，得善五陰，是名佛性。
X36n0659_p0777c17║次明陰果唯在於果，即非三世。
X36n0659_p0777c18║從善五陰乃至獲得阿耨多羅三藐三菩提。
X36n0659_p0778a01║是故我於經中下，第三、引證，又二：初、證因，有法、譬、
X36n0659_p0778a02║合。
X36n0659_p0778a03║是故我於經中，先說眾生佛性。
X36n0659_p0778a04║如雜血乳。
X36n0659_p0778a05║血者，即是無明行等一切煩惱。乳者，即是善五陰也。
X36n0659_p0778a06║是故我說下，二、證果，亦有法、譬、合。
X36n0659_p0778a07║是故我說從諸煩惱及善五陰得阿耨多羅三藐三
X36n0659_p0778a08║菩提。
X36n0659_p0778a09║如眾生身，皆從精血，而得成就，
X36n0659_p0778a10║佛性亦爾，須陀洹人、斯陀含人斷少煩惱，佛性如乳；
X36n0659_p0778a11║阿那含人，佛性如酪；阿羅漢人，猶如生酥；從辟支佛
X36n0659_p0778a12║至十住菩薩，猶如熟酥；如來佛性，猶如醍醐。
X36n0659_p0778a13║就果中備有因中之果及菩提果。
X36n0659_p0778a14║現在煩惱下，第二、結性為惑隱，還明中道而被惑
X36n0659_p0778a15║覆。又為三：法、譬、合。
X36n0659_p0778a16║善男子！現在煩惱為作障故，令諸眾生不得覩見，如：
X36n0659_p0778a17║香山中有忍辱草，非一切牛皆能得食。
X36n0659_p0778a18║佛性亦爾。是名分別答。
X36n0659_p0778a19║迦葉白佛：五種、六種下，第二番、正明因性生善。先
X36n0659_p0778a20║問，次答。問中，先牒前七、六、五佛性。
X36n0659_p0778a21║迦葉菩薩白佛言：世尊！五種、六種、七種佛性，若未來
X36n0659_p0778a22║有者。
X36n0659_p0778a23║云何說言斷善根人有佛性耶？
X36n0659_p0778a24║次正問中意：既在未來，云何言有而能生善？
X36n0659_p0778b01║佛答為三：一、雙譬；二、雙合；三、雙結。初又二：先舉過
X36n0659_p0778b02║去業故現受樂報；
X36n0659_p0778b03║佛言：善男子！如諸眾生有過去業，因是業故，眾生現
X36n0659_p0778b04║在得受果報。
X36n0659_p0778b05║次舉未來業未生故，終不生果。
X36n0659_p0778b06║有未來業，以未生故，終不生果。
X36n0659_p0778b07║有現在煩惱下，二、雙合，又二：初、一句合前過去業、
X36n0659_p0778b08║現在樂果。
X36n0659_p0778b09║有現在煩惱。
X36n0659_p0778b10║即合現在。以煩惱故。能令斷善。必由過去。今言現
X36n0659_p0778b11║在煩惱者。本是過去今來現在。
X36n0659_p0778b12║次若無煩惱下，合第二譬，未來業未生終不生果。
X36n0659_p0778b13║若無煩惱，一切眾生應當了了現見佛性。
X36n0659_p0778b14║即合未來佛性因緣故，能生善根。
X36n0659_p0778b15║是故斷善根人下。三、雙結，如文。
X36n0659_p0778b16║是故斷善根人，以現在世煩惱因緣能斷善根，未來
X36n0659_p0778b17║佛性力因緣故還生善根。
X36n0659_p0778b18║迦葉言：未來云何下，第三番，釋疑。疑云：未來未有，
X36n0659_p0778b19║云何生善？
X36n0659_p0778b20║迦葉言：世尊！未來云何能生善根？
X36n0659_p0778b21║佛答又二：先譬，次合。
X36n0659_p0778b22║善男子！猶如燈日，雖復未生亦能破闇，未來之生能
X36n0659_p0778b23║生眾生。
X36n0659_p0778b24║初文舉燈日，譬若鏗然固執，燈日未出不能破闇；
X36n0659_p0778c01║若因緣假名，燈日未生亦能破闇。
X36n0659_p0778c02║次佛性亦爾下，合眾生皆有未來之善能生佛性。
X36n0659_p0778c03║未來佛性亦復如是。是名分別答。
X36n0659_p0778c04║迦葉白佛：若言五陰下，第二、單明中道為成生善。
X36n0659_p0778c05║眾生若無中道之理，何能生善？由有佛性依持建
X36n0659_p0778c06║立。文為三：一、明非內非外中道；二、非有非無中道；
X36n0659_p0778c07║三、約諸法廣明中道。亦得言前兩正明中道體，後
X36n0659_p0778c08║一廣明中道用。初文兩番問答，初番如文。
X36n0659_p0778c09║迦葉菩薩白佛言：世尊！若言五陰是佛性者，云何說
X36n0659_p0778c10║言眾生佛性非內、非外？
X36n0659_p0778c11║佛言：善男子！何因緣故如是失意？我先不說眾生佛
X36n0659_p0778c12║性是中道耶？
X36n0659_p0778c13║次番先迦葉自申：非是我意，專為利物。
X36n0659_p0778c14║迦葉言：世尊！我實不失意，直以眾生於此中道不能
X36n0659_p0778c15║解故，故發斯問。
X36n0659_p0778c16║佛答：有六。復次：一、就解惑明中，二、約內外道明中，
X36n0659_p0778c17║三、就果內外明中，四、就內外因緣明中，五、就內外
X36n0659_p0778c18║行明中，六、就身內外明中。六中為二：初一、略明大
X36n0659_p0779a01║意，故約解惑；後五、廣此非內非外。初略明，又三：一、
X36n0659_p0779a02║標是中道，二、釋，三、結。此初，標。
X36n0659_p0779a03║善男子！眾生不解即是中道，或時有解，或有不解。
X36n0659_p0779a04║善男子！我為眾生下，第二、釋。
X36n0659_p0779a05║善男子！我為眾生得開解故，說言：佛性非內、非外。何
X36n0659_p0779a06║以故？凡夫眾生或言：佛性住五陰中，如器中有果。或
X36n0659_p0779a07║言：離陰而有，猶如虗空。是故，如來說於中道。眾生佛
X36n0659_p0779a08║性非內六入、非外六入，內、外合故，名為中道。
X36n0659_p0779a09║總明為物，非內者非內六根，非外者非外六塵，但
X36n0659_p0779a10║後五別為破兩執。
X36n0659_p0779a11║是故如來下，第三、結。
X36n0659_p0779a12║是故如來宣說佛性即是中道，非內非外故名中道。
X36n0659_p0779a13║是名分別答。
X36n0659_p0779a14║私謂：此之一經，大分五章，皆稱涅槃。涅槃只是佛
X36n0659_p0779a15║性，即三而一，即正因性；即一而三，即三德性。今明
X36n0659_p0779a16║眾生有佛性者，備此二義，章安至此稱為中道？豈
X36n0659_p0779a17║有無真俗之中名佛性耶？是故佛性、中道、佛性咸
X36n0659_p0779a18║徧，故上下文多處論徧，所以至此云非內非外。言
X36n0659_p0779a19║雙非者，不唯雙非，復應雙是，故下諸文云亦內亦
X36n0659_p0779a20║外。若無雙是，云何言徧？故文斥云：凡夫眾生或言
X36n0659_p0779a21║佛性在五陰中，如器中果及如虗空。世言佛性唯
X36n0659_p0779a22║有情者，如器果耳，尚未能計猶如虗空，安能曉了
X36n0659_p0779a23║非內非外？況經文自釋根塵合故，乃名中道。根塵
X36n0659_p0779a24║合者，豈非體一？豈非相即？豈非性徧？豈同器果？今
X36n0659_p0779b01║問：牆壁為是根耶？為是塵耶？為二合耶？為雙非耶？
X36n0659_p0779b02║若雙非者，亦非五陰，何但牆壁？哀哉世人！苦哉講
X36n0659_p0779b03║者！請細將六門以括一部，願以一部統收一期。釋
X36n0659_p0779b04║迦以望十方三世，理無二是，事弗毫差，所失不輕，
X36n0659_p0779b05║故懃懃耳。
X36n0659_p0779b06║復次下，第二、廣明中道，有五復次，皆明非內非外。
X36n0659_p0779b07║於中二：初、一復次，先出二執；
X36n0659_p0779b08║復次，善男子！云何名為非內、非外？善男子！或言：佛性
X36n0659_p0779b09║即是外道。何以故？菩薩摩訶薩於無量劫在外道中
X36n0659_p0779b10║斷諸煩惱、調伏其心、教化眾生，然後乃得阿耨多羅
X36n0659_p0779b11║三藐三菩提，是以佛性即是外道。或言：佛性即是內
X36n0659_p0779b12║道。何以故？菩薩雖於無量劫中修習外道，若離內道
X36n0659_p0779b13║則不能得阿耨多羅三藐三菩提，是以佛性即是內
X36n0659_p0779b14║道。是故，如來遮此二邊，說言：佛性非內、非外，亦名內、
X36n0659_p0779b15║外，是名中道。名分別答。
X36n0659_p0779b16║次四復次，正結中道。
X36n0659_p0779b17║復次，善男子！或言：佛性即是如來金剛之身、三十二
X36n0659_p0779b18║相、八十種好。何以故？不虗誑故。或言：佛性即是十力、
X36n0659_p0779b19║四無所畏、大慈大悲及三念處、首楞嚴等一切三昧。
X36n0659_p0779b20║何以故？因是三昧生金剛身、三十二相、八十種好故。
X36n0659_p0779b21║是故，如來遮此二邊，說言：佛性非內、非外，亦名內、外，
X36n0659_p0779b22║是名中道。
X36n0659_p0779b23║復次，善男子！或有說言：佛性即是內善思惟。何以故？
X36n0659_p0779b24║離善思惟則不能得阿耨多羅三藐三菩提故。是故，
X36n0659_p0779c01║佛性即是內善思惟。或有說言：佛性即是從他聞法。
X36n0659_p0779c02║何以故？從他聞法則能內善思惟，若不聞法則無思
X36n0659_p0779c03║惟，是以佛性即是從他聞法。是故，如來遮此二邊，說
X36n0659_p0779c04║言：佛性非內、非外，亦名內、外，是名中道。
X36n0659_p0779c05║復次，善男子！復有說言：佛性是外，謂檀波羅蜜。從檀
X36n0659_p0779c06║波羅蜜得阿耨多羅三藐三菩提，是以說言：檀波羅
X36n0659_p0779c07║蜜即是佛性。或有說言：佛性是內，謂五波羅蜜。何以
X36n0659_p0779c08║故？離是五事，當知則無佛性因果，是以說言：五波羅
X36n0659_p0779c09║蜜即是佛性。是故，如來遮此二邊，說言：佛性非內、非
X36n0659_p0779c10║外，亦內、亦外，是名中道。
X36n0659_p0779c11║復次，善男子！或有說言：佛性在內，譬如力士額上寶
X36n0659_p0779c12║珠。何以故？常、樂、我、淨如寶珠故，是以說言佛性在內。
X36n0659_p0779c13║或有說言：佛性在外，如貧寶藏。何以故？方便見故。佛
X36n0659_p0779c14║性亦爾，在眾生外，以方便故而得見之。是故，如來遮
X36n0659_p0779c15║此二邊，說言：佛性非內、非外，亦內、亦外，是名中道。
X36n0659_p0779c16║善男子！眾生佛性非有非無下，第二，文二：一、明宗；
X36n0659_p0779c17║二、廣破執。初明宗又三：先明非有非無；次明亦有
X36n0659_p0779c18║亦無；三、結非有非無。初又三：先唱兩非。
X36n0659_p0780a01║善男子！眾生佛性非有、非無。
X36n0659_p0780a02║次釋兩非。
X36n0659_p0780a03║所以者何？佛性雖有，非如虗空。何以故？世間虗空雖
X36n0659_p0780a04║以無量善巧方便不可得見，佛性可見，是故雖有，非
X36n0659_p0780a05║如虗空。佛性雖無，不同兔角。何以故？龜毛兔角雖以
X36n0659_p0780a06║無量善巧方便不可得生，佛性可生，是故雖無，不同
X36n0659_p0780a07║兔角。
X36n0659_p0780a08║三、結兩非。
X36n0659_p0780a09║是故佛性非有非無。
X36n0659_p0780a10║次亦有亦無。文為三：雙唱、雙釋、雙結。唱、釋如文。
X36n0659_p0780a11║亦有亦無。
X36n0659_p0780a12║云何名有？一切悉有，是諸眾生不斷不滅猶如燈𦦨，
X36n0659_p0780a13║乃至得阿耨多羅三藐三菩提，是故名有。云何名無？
X36n0659_p0780a14║一切眾生現在未有一切佛法常樂我淨，是故名無。
X36n0659_p0780a15║有無下，結。
X36n0659_p0780a16║有無合故，即是中道。
X36n0659_p0780a17║是故佛說下。三、結兩非，如文。
X36n0659_p0780a18║是故佛說眾生佛性非有非無。
X36n0659_p0780a19║善男子！若有人問下，二、廣破乖中之執，多寄譬文。
X36n0659_p0780a20║文為三：初、種子譬破，次、乳酪譬破，三、舉鹽鹹譬破。
X36n0659_p0780a21║初種子中三：譬、合、結。
X36n0659_p0780a22║善男子！若有人問：是種子中有果、無果耶？應定答言：
X36n0659_p0780a23║亦有、亦無。何以故？離子之外不能生果，是故名有；子
X36n0659_p0780a24║未出芽，是故名無。以是義故，亦有、亦無。所以者何？時
X36n0659_p0780b01║節有異，其體是一。
X36n0659_p0780b02║私謂：合文為二：先示，次釋。
X36n0659_p0780b03║眾生佛性亦復如是。若言眾生中別有佛性，是義不
X36n0659_p0780b04║然。
X36n0659_p0780b05║初示中言眾生別有佛性，是義不然。
X36n0659_p0780b06║何以故？眾生即佛性，佛性即眾生，直以時異，有淨不
X36n0659_p0780b07║淨。
X36n0659_p0780b08║次釋云：眾生即性，性即眾生，既非內外，又亦內外，
X36n0659_p0780b09║內外不二，亦可云色即佛性，佛性即色，故前第二。
X36n0659_p0780b10║復次，以相好為外，力、無畏等為內；若色等無，相好
X36n0659_p0780b11║亦無。下三復次，準此可知。
X36n0659_p0780b12║善男子！若有問言：是子能生果不？是果能生子不？應
X36n0659_p0780b13║定答言：亦生、不生。
X36n0659_p0780b14║次乳酪譬中二：先正作乳譬，次更為乳作生識譬。
X36n0659_p0780b15║初又三：先正定中道，次破偏執，三結就性理。初正
X36n0659_p0780b16║定中，先問，次答。
X36n0659_p0780b17║世尊！如世人說：乳中有酪。是義云何？
X36n0659_p0780b18║答中為三：初定。
X36n0659_p0780b19║善男子，若有說言乳中有酪，是名執著；若言無酪，是
X36n0659_p0780b20║名虗妄。
X36n0659_p0780b21║二、結假說亦有亦無。
X36n0659_p0780b22║離是二事，應定說言亦有亦無。
X36n0659_p0780b23║三，釋。
X36n0659_p0780b24║何故名有？從乳生酪，因即是乳，果即是酪，是名為有。
X36n0659_p0780c01║云何名無？色味各異，服用不同，熱病服乳，下病服酪，
X36n0659_p0780c02║乳生冷病，酪生熱病。
X36n0659_p0780c03║善男子下，二、破偏執。亦應雙破有無，今但破有。文
X36n0659_p0780c04║為三：初、作因果同時互出難；次、明因中有果例竝
X36n0659_p0780c05║難；三、明果中有因例竝難。
X36n0659_p0780c06║善男子！若言乳中有酪性者，乳即是酪，酪即是乳，其
X36n0659_p0780c07║性是一，何因緣故，乳在先出，酪不先生？若有因緣，一
X36n0659_p0780c08║切世人何故不說？若無因緣，何故酪不先出？若酪不
X36n0659_p0780c09║先出，誰作次第乳、酪、生酥、熟酥、醍醐？是故知酪先無
X36n0659_p0780c10║今有。若先無今有，是無常法。
X36n0659_p0780c11║初明乳、酪既其同時，亦應酥、醍醐等一時而出。以
X36n0659_p0780c12║同時故，是故更責：若不時出，誰作次第？
X36n0659_p0780c13║善男子！若有下，第二、因中有果難，又二：先作例竝，
X36n0659_p0780c14║次難不例。初例竝者。
X36n0659_p0780c15║善男子，若有說言：乳有酪性能生於酪，水無酪性故
X36n0659_p0780c16║不生酪。是義不然。何以故？水草亦有乳酪之性。所以
X36n0659_p0780c17║者何？因於水草則出乳酪。若言乳中定有酪性，水草
X36n0659_p0780c18║無者，是名虗妄。
X36n0659_p0781a01║乳是酪因，而能出酪；水草乳因，亦應生乳（云云）。
X36n0659_p0781a02║次何以故下，不例。
X36n0659_p0781a03║何以故？心不等故，故名虗妄。
X36n0659_p0781a04║善男子！若言乳中下，第三、果中有因例竝難。言例
X36n0659_p0781a05║竝者，乳為酪因、酪為乳果、乳為酪因。因中有果者，
X36n0659_p0781a06║酪為乳果、果應有因。其中又二：先正難。
X36n0659_p0781a07║善男子，若言乳中定有酪者，酪中亦應定有乳性，何
X36n0659_p0781a08║因緣故，乳中出酪，酪不出乳？
X36n0659_p0781a09║次結難，於中二：先結本無。
X36n0659_p0781a10║若無因緣，當知是酪本無今有。
X36n0659_p0781a11║次結非有非無。
X36n0659_p0781a12║是故智者應言：乳中非有酪性、非無酪性。
X36n0659_p0781a13║善男子！是故如來下，第三、結性理，又二：先、結離偏。
X36n0659_p0781a14║善男子！是故，如來於是經中說如是言：一切眾生定
X36n0659_p0781a15║有佛性，是名為著；若無佛性，是名虗妄。
X36n0659_p0781a16║後結中道。
X36n0659_p0781a17║智者應說眾生佛性亦有亦無。
X36n0659_p0781a18║次善男子！四事和合下，二、舉生識譬、為譬。作譬又
X36n0659_p0781a19║二：先、正舉生識譬；
X36n0659_p0781a20║善男子！四事和合生於眼識。何等為四？眼、色、明、欲。是
X36n0659_p0781a21║眼識性，非眼、非色、非明、非欲，從和合故便得出生。如
X36n0659_p0781a22║是，眼識本無今有、已有還無，是故當知無有本性。
X36n0659_p0781a23║次乳中酪性下，還以乳酪合譬，又二：初正合，次破
X36n0659_p0781a24║執。
X36n0659_p0781b01║乳中酪性亦復如是。
X36n0659_p0781b02║破執又一：先牒執，次正破。
X36n0659_p0781b03║若有說言：水無酪性故不出酪，是故乳中定有酪性。
X36n0659_p0781b04║破中二：先兩章門，次釋章門。初異因異果是初章
X36n0659_p0781b05║門。
X36n0659_p0781b06║是義不然。何以故？一切諸法異因異果。
X36n0659_p0781b07║次非一因生一切果，非一切果從一因生，是第二
X36n0659_p0781b08║章門。
X36n0659_p0781b09║亦非一因生一切果，非一切果從一因生。
X36n0659_p0781b10║如是四事下。二、釋兩章門。先釋後章。
X36n0659_p0781b11║善男子！如是四事生於眼識，不可復說從此四事應
X36n0659_p0781b12║生耳識。善男子！離於方便，乳中得酪、酪出生酥，不得
X36n0659_p0781b13║如是要須方便。善男子！智者不可見離方便從乳得
X36n0659_p0781b14║酪，謂得生酥亦應如是離方便得。
X36n0659_p0781b15║然眼識者但生眼識，即不能生耳鼻等識，豈是一
X36n0659_p0781b16║因生一切果？乳能生酪亦復如是，必待眾緣，眾緣
X36n0659_p0781b17║生者即是無常門。
X36n0659_p0781b18║次是故我於下，追釋前異因異果章門。
X36n0659_p0781b19║善男子！是故，我於是經中說：因生故法有，因滅故法
X36n0659_p0781b20║無。
X36n0659_p0781b21║因生故計有，因滅故計無，有滅不滅，即異因異果。
X36n0659_p0781b22║善男子！如鹽下，第三、舉鹽鹹破，又二：初、正舉譬，次、
X36n0659_p0781b23║更破執。
X36n0659_p0781b24║善男子，如鹽性鹹，能令非鹹使鹹。若非鹹物先有鹹
X36n0659_p0781c01║性，世人何故更求鹽耶？若先無者，當知先無今有，以
X36n0659_p0781c02║餘緣故而得鹹也。
X36n0659_p0781c03║破執為二：先牒執，後破執。初牒中凡牒二執：一、牒
X36n0659_p0781c04║鹽中有鹹執；
X36n0659_p0781c05║若言一切不鹹之物皆有鹹性，微故不知，由此微性，
X36n0659_p0781c06║鹽能令鹹。若本無性，雖復有鹽，不能令鹹。
X36n0659_p0781c07║二、牒種子中有四大執。
X36n0659_p0781c08║譬如種子自有四大，緣外四大而得增長芽、莖、枝、葉。
X36n0659_p0781c09║次鹽性亦爾下正破二執，又二：先破不鹹中有鹹，
X36n0659_p0781c10║次破四大。初破又二：先非。
X36n0659_p0781c11║鹽性亦爾者，是義不然。
X36n0659_p0781c12║次何以故下，正破，又二：先責難，次例餘物。
X36n0659_p0781c13║何以故？不鹹之物先有鹹性者，鹽亦應有微不鹹性。
X36n0659_p0781c14║是鹽若有如是二性，何因緣故，離不鹹物不可獨用？
X36n0659_p0781c15║是故知鹽本無二性。
X36n0659_p0781c16║責難意者，若鹽置不鹹而鹹者，當知即無本性。本
X36n0659_p0781c17║來無鹹而今鹹者，豈非本無？次竝之，將一升鹽置
X36n0659_p0781c18║多水中，失本鹹性，而水中又無鹹性。既兩處皆無，
X36n0659_p0782a01║何有鹹性？
X36n0659_p0782a02║次例一切皆爾。
X36n0659_p0782a03║如鹽，一切不鹹之物亦復如是。
X36n0659_p0782a04║若言外四大下，二、破四大，即破其後執，亦二：先破、
X36n0659_p0782a05║後例（云云）。
X36n0659_p0782a06║若言外四大種力能增長內四大者，是義不然。何以
X36n0659_p0782a07║故？次第說故，不從方便。
X36n0659_p0782a08║乳中得酪、生酥，乃至一切諸法皆不如是，非方便得；
X36n0659_p0782a09║四大亦復如是。若說從外四大增內四大，不見從內
X36n0659_p0782a10║四大增外四大。如尸利沙果先無形質，見昴星時果
X36n0659_p0782a11║則出生，足長五寸；如是果實不因於外四大而增。
X36n0659_p0782a12║如我所說十二部下，第三、約諸法廣明中道。亦云
X36n0659_p0782a13║明用，為三：一、依理起教用；二、明修因趣果用；三、習
X36n0659_p0782a14║解除惑用。初教用中又二：先標，次釋。
X36n0659_p0782a15║善男子，如我所說十二部經，或隨自意說，或隨他意
X36n0659_p0782a16║說，或隨自他意說。
X36n0659_p0782a17║釋中又二：初通明三語，次別明自意語。初又兩：一
X36n0659_p0782a18║就昔教明三語，次就今教明三語。初昔教中具解
X36n0659_p0782a19║三語，為三文。
X36n0659_p0782a20║云何名為隨自意說？如五百比丘問舍利弗：大德！佛
X36n0659_p0782a21║說身因，何者是耶？舍利弗言：諸大德！汝等亦各得正
X36n0659_p0782a22║解脫，自應識之，何緣方作如是問耶？有比丘言：大德！
X36n0659_p0782a23║我未獲得正解脫時，意謂無明即是身因，作是觀時
X36n0659_p0782a24║得阿羅漢果。復有說言：大德！我未獲得正解脫時，謂
X36n0659_p0782b01║愛、無明即是身因，作是觀時得阿羅漢果。或復說言：
X36n0659_p0782b02║行、識、名色、六入、觸、受、愛、取、有、生、飲食、五欲即是身因，
X36n0659_p0782b03║爾時，五百比丘各各自說己所解已，共往佛所，稽首
X36n0659_p0782b04║佛足，右繞三帀，禮拜畢已，却坐一面，各以如上己所
X36n0659_p0782b05║解義向佛說之。舍利弗白佛言：世尊！如是諸人，誰是
X36n0659_p0782b06║正說？誰不正說？佛告舍利弗：善哉，善哉！一一比丘無
X36n0659_p0782b07║非正說。舍利弗言：世尊！佛意云何？佛言：舍利弗！我為
X36n0659_p0782b08║欲界眾生說言：父母即是身因。如是等經，名隨自意
X36n0659_p0782b09║說。
X36n0659_p0782b10║初隨自者，如諸比丘各說身因，佛亦自說，即隨自
X36n0659_p0782b11║意語。
X36n0659_p0782b12║云何名為隨他意說？如把吒羅長者來至我所，作如
X36n0659_p0782b13║是言：瞿曇！汝知幻不？若知幻者，即大幻人；若不知者，
X36n0659_p0782b14║非一切智。我言：長者！知幻之人名幻人耶？長者言：善
X36n0659_p0782b15║哉，善哉！知幻之人即是幻人。佛言：長者！舍衛國內波
X36n0659_p0782b16║斯匿王有旃陀羅，名曰氣歔，汝知不耶？長者答言：瞿
X36n0659_p0782b17║曇！我久知之。佛言：汝久知者，可得即是旃陀羅不？長
X36n0659_p0782b18║者言：瞿曇！我雖知是旃陀羅，然我此身非旃陀羅。佛
X36n0659_p0782b19║言：長者！汝得是義，知旃陀羅非旃陀羅，我今何故不
X36n0659_p0782b20║得知幻而非幻耶？長者！我實知幻、知幻人、知幻果報、
X36n0659_p0782b21║知幻技術，我知殺、知殺人、知殺果報、知殺解脫，乃至
X36n0659_p0782b22║知邪見、知邪見人、知邪見果報、知邪見解脫。長者！若
X36n0659_p0782b23║說非幻之人名為幻人，非邪見人說邪見人，得無量
X36n0659_p0782b24║罪。長者言：瞿曇！如汝所說，我得大罪，我今所有悉以
X36n0659_p0782c01║相上，幸莫令彼波斯匿王知我此事。佛言：長者！是罪
X36n0659_p0782c02║因緣不必失財，乃當因是墮三惡道。是時，長者聞惡
X36n0659_p0782c03║道名，心生恐怖，白佛言：聖人！我今失意獲得大罪，聖
X36n0659_p0782c04║人今者是一切智，應當了知獲得解脫，我當云何得
X36n0659_p0782c05║脫地獄、餓鬼、畜生？爾時，我為說四真諦，長者聞已，得
X36n0659_p0782c06║須陀洹果，心生慚愧，向佛懺悔：我本愚癡，佛非幻人
X36n0659_p0782c07║而言是幻，我從今日歸依三寶。佛言：善哉，善哉！長者！
X36n0659_p0782c08║是名隨他意說。
X36n0659_p0782c09║如長者稱幻，佛隨其說幻，即隨他意語。
X36n0659_p0782c10║云何名為隨自他說？如我所說，如一切世間智者說
X36n0659_p0782c11║有，我亦說有；智者說無，我亦說無；世間智人說五欲
X36n0659_p0782c12║樂有無常、苦、無我可斷，我亦說有；世間智人說五欲
X36n0659_p0782c13║樂有常、我、淨，無有是處，我亦如是說無是處。是名隨
X36n0659_p0782c14║自他意說。
X36n0659_p0782c15║隨自他意可知（云云）。
X36n0659_p0782c16║善男子！如我下，二、就今教明三語。文亦自三，如文。
X36n0659_p0782c17║善男子！如我所說，十住菩薩少見佛性，是名隨他意
X36n0659_p0782c18║說。何故名少見？十住菩薩得首楞嚴等三昧三千法
X36n0659_p0783a01║門，是故了了自知當得阿耨多羅三藐三菩提，不見
X36n0659_p0783a02║一切眾生定得阿耨多羅三藐三菩提。是故，我說十
X36n0659_p0783a03║住菩薩少分見佛性。
X36n0659_p0783a04║善男子！我常宣說一切眾生悉有佛性，是名隨自意
X36n0659_p0783a05║說；一切眾生不斷、不滅，乃至得阿耨多羅三藐三菩
X36n0659_p0783a06║提，是名隨自意說。
X36n0659_p0783a07║一切眾生悉有佛性，煩惱覆故不能得見。我說如是，
X36n0659_p0783a08║汝說亦爾。是名隨自他意說。
X36n0659_p0783a09║善男子！如來或時下，次別明隨自意，為三：初廣略
X36n0659_p0783a10║隨自意，次明七種隨自意，三明有無隨自意。初文
X36n0659_p0783a11║者。
X36n0659_p0783a12║善男子！如來或時為一法故說無量法。如經中說：一
X36n0659_p0783a13║切梵行，因善知識；一切梵行因雖無量，說善知識則
X36n0659_p0783a14║已攝盡。如我所說：一切惡行，邪見為因；一切惡行因
X36n0659_p0783a15║雖無量，若說邪見則已攝盡。或說：阿耨多羅三藐三
X36n0659_p0783a16║菩提，信心為因；是菩提因雖復無量，若說信心則已
X36n0659_p0783a17║攝盡。善男子！如來雖說無量諸法以為佛性，然不離
X36n0659_p0783a18║於陰、入、界也。
X36n0659_p0783a19║就一法即略，就無量法即廣。
X36n0659_p0783a20║故七種又二：先列，次釋。
X36n0659_p0783a21║善男子！如來說法為眾生故，有七種語：一者、因語，二
X36n0659_p0783a22║者、果語，三者、因果語，四者、喻語，五者、不應說語，六者、
X36n0659_p0783a23║世流布語，七者、如意語。
X36n0659_p0783a24║釋中自為七文。初因中說果者。
X36n0659_p0783b01║云何名因語？現在因中說未來果。如我所說：善男子！
X36n0659_p0783b02║汝見眾生樂殺乃至樂行邪見，當知是人即地獄人。
X36n0659_p0783b03║善男子！若有眾生不樂殺生乃至邪見，當觀是人即
X36n0659_p0783b04║是天人，是名因語。
X36n0659_p0783b05║行善見天人，行惡見地獄是也。
X36n0659_p0783b06║次果中說因者。
X36n0659_p0783b07║云何果語？現在果中說過去因。如經中說：善男子，如
X36n0659_p0783b08║汝所見，貧窮眾生顏貌醜陋，不得自在，當知是人定
X36n0659_p0783b09║有破戒、妒心、瞋心、無慚愧心。若見眾生多財巨富，諸
X36n0659_p0783b10║根完具，威德自在，當知是人定有戒、施、精勤、慚愧，無
X36n0659_p0783b11║有妒瞋。是名果語。
X36n0659_p0783b12║見貧知慳，見富知施是也。
X36n0659_p0783b13║餘五如文。
X36n0659_p0783b14║云何因果語？如經中說：善男子！眾生現在六入觸因，
X36n0659_p0783b15║是名過去業果，如來亦說名之為業，是業因緣得未
X36n0659_p0783b16║來果。是名因果語。
X36n0659_p0783b17║云何喻語？如說：師子王者，即喻我身。大象王、大龍王、
X36n0659_p0783b18║波利質多羅樹、七寶聚、大海、須彌山、大地、大雨、船師、
X36n0659_p0783b19║導師、調御丈夫、力士、牛王、婆羅門、沙門、大城、多羅樹，
X36n0659_p0783b20║如是喻經名為喻語。
X36n0659_p0783b21║云何不應語？我經中說：天地可合，河不入海。如為波
X36n0659_p0783b22║斯匿王說：四方山來。如為鹿子母優婆夷說：若娑羅
X36n0659_p0783b23║樹能受八戒，則得受於人天之樂。寧說十住菩薩有
X36n0659_p0783b24║退轉心，不說如來有二種語。寧說須陀洹人墮三惡
X36n0659_p0783c01║道，不說十住有退轉心。是名不應語。
X36n0659_p0783c02║云何世流布語？如佛所說，男女大小、去來坐臥、車乘
X36n0659_p0783c03║房舍、缾衣眾生、常樂我淨、軍林城邑、幻化合散，是名
X36n0659_p0783c04║世流布語。
X36n0659_p0783c05║云何如意語？如我訶責毀禁之人，令彼自責護持禁
X36n0659_p0783c06║戒；如我讚歎須陀洹人，令諸凡夫生於善心；讚歎菩
X36n0659_p0783c07║薩，為令眾生發菩提心；說三惡道所有苦惱，為令修
X36n0659_p0783c08║習諸善法故；說一切燒唯為一切有為法故，無我亦
X36n0659_p0783c09║爾；說諸眾生悉有佛性，為令一切不放逸故。是名如
X36n0659_p0783c10║意語。
X36n0659_p0783c11║三、如來復有下，明有無隨自意，為三：一、正明有無；
X36n0659_p0783c12║二、明眾生不解；三、作四句分別。就有無又二：初、就
X36n0659_p0783c13║如來佛性有無；二、明闡提佛性有無。初明如來又
X36n0659_p0783c14║二：初、明有無；次、類例釋。初又二：初、明無所有；次、明
X36n0659_p0783c15║有所無。初文者。
X36n0659_p0783c16║善男子！如來復有隨自意語。如來佛性則有二種：一
X36n0659_p0783c17║者、有，二者、無。有者，所謂三十二相、八十種好、十力、四
X36n0659_p0783c18║無所畏、三念處、大慈大悲、首楞嚴等無量三昧、金剛
X36n0659_p0784a01║等無量三昧、方便等無量三昧、五智等無量三昧，是
X36n0659_p0784a02║名為有。
X36n0659_p0784a03║十力無畏等，竝是無而有。
X36n0659_p0784a04║次明有所無者。
X36n0659_p0784a05║無者，所謂如來過去諸善、不善、無記業因果報、煩惱、
X36n0659_p0784a06║五陰、十二因緣，是名為無。
X36n0659_p0784a07║不善、無記一切煩惱等，竝是昔有今無。
X36n0659_p0784a08║次如有無善不善下，舉二十二雙法，雙類前二事。
X36n0659_p0784a09║善男子！如有、無，善、不善，有漏、無漏，世間、非世間，聖、非
X36n0659_p0784a10║聖，有為、無為，實、不實，寂靜、非寂靜，諍、非諍，界、非界，煩
X36n0659_p0784a11║惱、非煩惱，取、非取，受記、非受記，有、非有，三世、非三世，
X36n0659_p0784a12║時、非時，常、無常，我、無我，樂、無樂，淨、無淨，色、受、想、行、識、
X36n0659_p0784a13║非色、受、想、行、識，內入、非內入，外入、非外入，十二因緣、
X36n0659_p0784a14║非十二因緣，是名如來佛性有、無。
X36n0659_p0784a15║有漏、無漏者，有漏類有所無、無漏類無所有，世間
X36n0659_p0784a16║類有所無、非世間類無所有，下去皆爾。
X36n0659_p0784a17║次一闡提佛性下，是明闡提佛性有無。
X36n0659_p0784a18║乃至一闡提佛性有無亦復如是。
X36n0659_p0784a19║皆悉反上，如來有無。如來有，善闡提即無；如來無，
X36n0659_p0784a20║惡闡提即有（云云）。
X36n0659_p0784a21║我雖說下，次明眾生不解如來是語，又二：初正出
X36n0659_p0784a22║不解，次引昔證。初文有二：初不解。
X36n0659_p0784a23║善男子！我雖說言一切眾生悉有佛性，眾生不解佛
X36n0659_p0784a24║如是等隨自意語。
X36n0659_p0784b01║次舉深況淺。
X36n0659_p0784b02║善男子！如是語者，後身菩薩尚不能解，況於二乘、其
X36n0659_p0784b03║餘菩薩？
X36n0659_p0784b04║深行菩薩尚自不了，況復淺人？
X36n0659_p0784b05║次我往一時下，引證。
X36n0659_p0784b06║善男子！我往一時在耆闍崛山，與彌勒菩薩共論世
X36n0659_p0784b07║諦，舍利弗等五百聲聞於是事中都不識知，何況出
X36n0659_p0784b08║世第一義諦？
X36n0659_p0784b09║佛說世諦，聲聞不解者，二解：一云世諦種別事闊，
X36n0659_p0784b10║業行因果深隱，故難解；二云應身為世諦，故二乘
X36n0659_p0784b11║不了。問：佛於何處說世諦，五百不解？一云華嚴中
X36n0659_p0784b12║說五百聾啞；二云外國經多，度此者少（云云）。天台
X36n0659_p0784b13║大師解此，別有所關（云云）。
X36n0659_p0784b14║或有佛性下，第三、四句分別。此為二：先正約四句，
X36n0659_p0784b15║次勸分別。
X36n0659_p0784b16║善男子！或有佛性，一闡提有，善根人無；或有佛性，善
X36n0659_p0784b17║根人有，一闡提無；或有佛性，二人俱有；或有佛性，二
X36n0659_p0784b18║人俱無。
X36n0659_p0784b19║舊解者，闡提人有，有於惡邪境界性。善根人有，有
X36n0659_p0784b20║萬善了因，亦名緣因。二人俱有，併有正性，或眾生
X36n0659_p0784b21║性。俱無者，無果果性。河西云：闡提有，有惡五陰不
X36n0659_p0784b22║善性。善根人有，有善五陰善性。二人俱有者，俱有
X36n0659_p0784b23║無記五陰性。俱無者，俱無妙絕涅槃果性。此與舊
X36n0659_p0784b24║語異意同。興皇釋此，從一句至七句，一句只是中
X36n0659_p0784c01║道。二句是如來闡提，佛性若有若無。三句是三種
X36n0659_p0784c02║語，佛自語闡提有性，他語闡提無性，自他語亦有
X36n0659_p0784c03║亦無。四句是此中四句。七句是七眾生，前二人是
X36n0659_p0784c04║惡，後五人是善。復作三種釋：一總就諸義，二就理
X36n0659_p0784c05║內外，三單就理內。通就諸義者，理非善惡，而有善
X36n0659_p0784c06║惡二用。善根人有有善用，闡提人有有惡用。俱有
X36n0659_p0784c07║者，各有一邊。俱無者，各無一邊。次就理內外者，佛
X36n0659_p0784c08║性本非得無得，約緣故有得無得。理外闡提是有
X36n0659_p0784c09║得，理內是無得。善根人有無得之性，闡提有有得
X36n0659_p0784c10║之性。俱有俱無，如上說。次單約理內，闡提即是善
X36n0659_p0784c11║星，善根人即是羅云，此是順逆二化。闡提有逆化
X36n0659_p0784c12║不善之性，善根人有順化善法之性。俱有俱無，如
X36n0659_p0784c13║上說。謂此為能解難解之說。今明欲依此文作四
X36n0659_p0784c14║句者，闡提人有，但有於沒。善根人有，但有於出。二
X36n0659_p0784c15║人俱有，俱在恒河。二人俱無，俱不到岸。欲思作者，
X36n0659_p0784c16║亦應無量，略出如此（云云）。又約三諦者，闡提人有
X36n0659_p0784c17║者，世諦惡因。善根人有者，出世善因。二人俱有，俱
X36n0659_p0784c18║有世諦果報之身。二人俱無，俱無中道因果
X36n0659_p0785a01║次我諸下，勸分別，如文。
X36n0659_p0785a02║善男子！我諸弟子若解如是四句義者，不應難言：一
X36n0659_p0785a03║闡提人定有佛性、定無佛性。若言眾生悉有佛性，是
X36n0659_p0785a04║名如來隨自意語。如來如是隨自意語，眾生云何一
X36n0659_p0785a05║向作解？
X36n0659_p0785a06║如恒河中下，第二、修因趣果用。亦是約譬明中道，
X36n0659_p0785a07║有譬、合、結。譬說二：先總、次別。
X36n0659_p0785a08║善男子！如恒河中有七眾生。
X36n0659_p0785a09║一者、常沒，二者、暫出還沒，三者、出已則住，四者、出已
X36n0659_p0785a10║徧觀四方，五者、徧觀已行，六者、行已復住，七者、水陸
X36n0659_p0785a11║俱行。常沒者，所謂大魚，受大惡業，身重處深，是故常
X36n0659_p0785a12║沒。暫出還沒者，如是大魚，受惡業故，身重處淺，暫見
X36n0659_p0785a13║光明，因光故暫出，重故還沒。出已則住者，謂坻彌魚，
X36n0659_p0785a14║身處淺水，樂見光明，故出已住。徧觀四方者，所謂䱜
X36n0659_p0785a15║魚，為求食故，徧觀四方，是故觀方。觀已行者，謂是䱜
X36n0659_p0785a16║魚，遙見餘物，謂是可食，疾行趣之，故觀已行。行已復
X36n0659_p0785a17║住者，是魚趣已，既得可食，即便停住，故行已復住。水
X36n0659_p0785a18║陸俱行者，即是龜也。
X36n0659_p0785a19║舉七眾生不同，而佛性是一。
X36n0659_p0785a20║如是微妙下。合譬。具合前品以河譬生死，今以河
X36n0659_p0785a21║譬涅槃。初合總，如文。
X36n0659_p0785a22║善男子！如是微妙大涅槃河，其中亦有七種眾生，從
X36n0659_p0785a23║初常沒乃至第七，或入、或出。
X36n0659_p0785a24║次常沒者下，合別譬。合初常沒闡提，為四：初合背
X36n0659_p0785b01║善。
X36n0659_p0785b02║常沒者，有人聞是大涅槃經：如來常住無有變易，常
X36n0659_p0785b03║樂我淨終不畢竟入於涅槃，一切眾生悉有佛性。一
X36n0659_p0785b04║闡提人謗方等經、作五逆罪、犯四重禁，必當得成菩
X36n0659_p0785b05║提之道。須陀洹、斯陀含、阿那含、阿羅漢、辟支佛等，必
X36n0659_p0785b06║當得成阿耨多羅三藐三菩提。聞是語已生不信心，
X36n0659_p0785b07║即作是念：
X36n0659_p0785b08║次作是念下，合其向惡。
X36n0659_p0785b09║作是念已，便作是念：是涅槃典，即外道書，非是佛經。
X36n0659_p0785b10║是人爾時，遠離善友，不聞正法；雖時得聞，不能思惟；
X36n0659_p0785b11║雖復思惟，不思惟善；
X36n0659_p0785b12║三、如惡法住下，合住惡。
X36n0659_p0785b13║不思惟善故，如惡法住。惡法住者，即有六種：一者、惡，
X36n0659_p0785b14║二者、無善，三者、汙法，四者、增有，五者、惱熱，六、受惡果。
X36n0659_p0785b15║是名為沒。何故名沒？無善心故，常行惡故，不修對治
X36n0659_p0785b16║故，是名為沒。惡者，聖人訶責故，心生怖畏故，善人遠
X36n0659_p0785b17║離故，不益眾生故，是名為惡。無善者，能生無量惡果
X36n0659_p0785b18║報故，常為無明所纏繞故，樂與惡人為等侶故，無有
X36n0659_p0785b19║修善諸方便故，其心顛倒常錯謬故，是名無善。汙法
X36n0659_p0785b20║者，常汙身、口故，汙淨眾生故，增不善業故，遠離善法
X36n0659_p0785b21║故，是名汙法。增有者，如上三人所行之法，能增地獄、
X36n0659_p0785b22║畜生、餓鬼，不能修習解脫之法，身、口、意業不厭諸有，
X36n0659_p0785b23║是名增有。惱熱者，是人具行如上四事，能令身、心二
X36n0659_p0785b24║事煩惱遠離寂靜，則名為熱；受地獄報，故名為熱；燒
X36n0659_p0785c01║諸眾生，故名為熱；燒諸善法，故名為熱。善男子！信心
X36n0659_p0785c02║清涼，是人不具，是故名熱。受惡業者，是人具足行上
X36n0659_p0785c03║五事，死墮地獄、餓鬼、畜生。善男子！有三惡事，復名惡
X36n0659_p0785c04║果：一者、煩惱惡，二者、業惡，三者、報惡。是名受惡果報。
X36n0659_p0785c05║四、是人具足下，合是斷善人。
X36n0659_p0785c06║善男子！是人具足如上六事，能斷善根、作五逆罪、能
X36n0659_p0785c07║犯四重、能謗三寶、用眾僧物、能作種種非法之事。是
X36n0659_p0785c08║因緣故，沈沒在於阿鼻地獄，所受身形廣縱八萬四
X36n0659_p0785c09║千由延。是人身、口、意業重故，不能得出。何以故？其心
X36n0659_p0785c10║不能生善法故。雖有無量諸佛出世，不聞、不見，故名
X36n0659_p0785c11║常沒，如恒河中大魚。
X36n0659_p0785c12║我雖復說下，合第二、暫出還沒人，亦四：初、起行背
X36n0659_p0785c13║理，即是為有修善；次、何故名沒下，是第二、釋出沒
X36n0659_p0785c14║義；是人雖信下，第三、明行不具足；出還沒下，第四、
X36n0659_p0785c15║別出其人。
X36n0659_p0785c16║善男子！我雖復說一闡提等名為常沒，復有常沒非
X36n0659_p0785c17║一闡提。何者是耶？如人為有修施、戒、善，是名常沒。善
X36n0659_p0785c18║男子！有四善事獲得惡果。何等為四？一者、為勝他故
X36n0659_p0786a01║讀誦經典，二者、為利養故受持禁戒，三者、為他屬故
X36n0659_p0786a02║而行布施，四者、為於非想非非想處故繫念思惟。是
X36n0659_p0786a03║四善事得惡果報。若人修集如是四事，是名沒已還
X36n0659_p0786a04║出、出已還沒。
X36n0659_p0786a05║何故名沒？樂三有故。何故名出？以見明故。明者即是
X36n0659_p0786a06║聞、戒、施、定。何故還沒？增長邪見生憍慢故。是故我於
X36n0659_p0786a07║經中說偈：
X36n0659_p0786a08║若有眾生樂諸有，為有造作善惡業，
X36n0659_p0786a09║是人迷失涅槃道，是名暫出還復沒。
X36n0659_p0786a10║行於黑闇生死海，雖得解脫離煩惱，
X36n0659_p0786a11║是人還受惡果報，是名暫出還復沒。
X36n0659_p0786a12║善男子！如彼大魚因見光故暫得出水，其身重故還
X36n0659_p0786a13║復沈沒；如上二人亦復如是。善男子！或復有人樂著
X36n0659_p0786a14║三有，是名為沒；得聞如是大涅槃經生於信心，是名
X36n0659_p0786a15║為出。何因緣故名之為出？聞是經已，遠離惡法、修習
X36n0659_p0786a16║善法，是名為出。
X36n0659_p0786a17║就行不具足又二：初正出其人，次五事下結示。初
X36n0659_p0786a18║五事者：一、信不具，二、戒不足，三、聞，四、施，五、慧。信可
X36n0659_p0786a19║見。
X36n0659_p0786a20║是人雖信亦不具足。何因緣故信不具足？是人雖信
X36n0659_p0786a21║大般涅槃常、樂、我、淨，言：如來身無常、無我、無樂、無淨。
X36n0659_p0786a22║如來則有二種涅槃：一者、有為，二者、無為。有為涅槃
X36n0659_p0786a23║無常、樂、我、淨，無為涅槃有常、樂、我、淨。雖信佛性是眾
X36n0659_p0786a24║生有，不必一切皆悉有之，是故名為信不具足。善男
X36n0659_p0786b01║子！信有二種：一者、信，二者、求。如是之人雖復有信，不
X36n0659_p0786b02║能推求，是故名為信不具足。信復有二：一、從聞生，二、
X36n0659_p0786b03║從思生。是人信心從聞而生，不從思生，是故名為信
X36n0659_p0786b04║不具足。復有二種：一、信有道，二、信得者。是人信心唯
X36n0659_p0786b05║信有道，都不信有得道之人，是故名為信不具足。復
X36n0659_p0786b06║有二種：一者、信正，二者、信邪。言有因果，有佛、法、僧，是
X36n0659_p0786b07║名信正；言無因果，三寶性異，信諸邪語富蘭那等，是
X36n0659_p0786b08║名信邪。是人雖信佛、法、僧寶，不信三寶同一性相；雖
X36n0659_p0786b09║信因果，不信得者，是故名為信不具足。
X36n0659_p0786b10║是人成就不具足信，所受禁戒亦不具足。何因緣故
X36n0659_p0786b11║名不具足？因不具故，所得禁戒亦不具足。復何因緣
X36n0659_p0786b12║名不具足？戒有二種：一、威儀戒，二、從戒戒。是人雖具
X36n0659_p0786b13║威儀等戒，不具從戒戒，是故名為戒不具足。復有二
X36n0659_p0786b14║種：一者、作戒，二者、無作戒。是人雖具作戒，不具無作
X36n0659_p0786b15║戒，是故名為戒不具足。復有二種：一、從身口得於正
X36n0659_p0786b16║命，二、從身口不得正命。是人雖從身口，不得正命，是
X36n0659_p0786b17║故名為戒不具足。復有二種：一者、求戒，二者、捨戒。是
X36n0659_p0786b18║人雖具求有之戒，不得捨戒，是故名為戒不具足。復
X36n0659_p0786b19║有二種：一者、隨有，二者、隨道。是人雖具隨有之戒，不
X36n0659_p0786b20║具隨道，是故名為戒不具足。復有二種：一者、善戒，二
X36n0659_p0786b21║者、惡戒。身、口、意善，是名善戒；牛戒、狗戒，是名惡戒。是
X36n0659_p0786b22║人深信是二種戒俱有善果，是故名為戒不具足。
X36n0659_p0786b23║第二戒中，言威儀戒者，內無實德，外揚廉儉，欲人
X36n0659_p0786b24║恭敬。從戒戒者，內外相稱，不為人事，但求實利。而
X36n0659_p0786c01║持戒者，謂從戒戒也。求有戒者，求三有也。捨戒者，
X36n0659_p0786c02║捨三有也。
X36n0659_p0786c03║是人不具信、戒二事，所修多聞亦不具足。云何名為
X36n0659_p0786c04║聞不具足？如來所說十二部經，唯信六部、不信六部，
X36n0659_p0786c05║是故名為聞不具足。雖復受持是六部經，不能讀誦、
X36n0659_p0786c06║為他解說，無所利益，是故名為聞不具足。又復，受是
X36n0659_p0786c07║六部經已，為論議故、為勝他故、為利養故、為諸有故，
X36n0659_p0786c08║持、讀、誦、說，是故名為聞不具足。善男子！我於經中說
X36n0659_p0786c09║聞具足。云何具足？若有比丘身、口、意善，先能供養和
X36n0659_p0786c10║上、諸師、有德之人。是諸師等於是人所生愛念心，以
X36n0659_p0786c11║是因緣教授經法。是人至心受持、誦習；持誦習已，獲
X36n0659_p0786c12║得智慧；得智慧已，能善思惟，如法而住；善思惟已，則
X36n0659_p0786c13║得正義；得正義已，身心寂靜；身心寂已，則生喜心；喜
X36n0659_p0786c14║心因緣，心則得定；因得定故，得正知見；正知見已，於
X36n0659_p0786c15║諸有中心生厭悔；悔諸有故，能得解脫。是人無有如
X36n0659_p0786c16║是等事，是故名為聞不具足。
X36n0659_p0786c17║第三聞中云信六部不信六部者，河西云：修多羅、
X36n0659_p0786c18║祗夜、毗伽羅、優陀那、伊帝曰多伽、優婆提舍，此六
X36n0659_p0786c19║顯現易解故信，餘六深隱難解故不信。復有人言：
X36n0659_p0786c20║但於十二中信六不信六。餘者可見。
X36n0659_p0786c21║是人不具如是三事，施亦不具。施有二種：一者、財施，
X36n0659_p0786c22║二者、法施。是人雖復行於財施，為求有故；雖行法施，
X36n0659_p0786c23║亦不具足。何以故？祕不盡說，畏他勝故，是故名為施
X36n0659_p0786c24║不具足。財、法二施各有二種：一者、聖，二者、非聖。聖者
X36n0659_p0787a01║施已不求果報，非聖施已求於果報；聖者法施為增
X36n0659_p0787a02║長法，非聖法施為增諸有。如是之人為增財故而行
X36n0659_p0787a03║財施，為增有故而行法施，是故名為施不具足。復次，
X36n0659_p0787a04║是人受六部經，見受法者而供給之，不受法者則不
X36n0659_p0787a05║供給，是故名為施不具足。
X36n0659_p0787a06║是人不具如上四事，所修智慧亦不具足，智慧之性
X36n0659_p0787a07║性能分別，是人不能分別如來是常無常。如來於此
X36n0659_p0787a08║涅槃經中說言：如來即是解脫，解脫即是如來，如來
X36n0659_p0787a09║即是涅槃，涅槃即是解脫。於是義中不能分別梵行
X36n0659_p0787a10║即是如來，如來即是慈悲喜捨，慈悲喜捨即是解脫，
X36n0659_p0787a11║解脫即是涅槃，涅槃即是慈悲喜捨。於是義中不能
X36n0659_p0787a12║分別，是故名為智不具足。復次不能分別佛性即是
X36n0659_p0787a13║如來，如來即是一切不共之法，不共之法即是解脫，
X36n0659_p0787a14║解脫即是涅槃，涅槃即是不共之法。於是義中不能
X36n0659_p0787a15║分別，是故名為智不具足。復次不能分別四諦苦集
X36n0659_p0787a16║滅道，不能分別四真諦故不知聖行，不知聖行故不
X36n0659_p0787a17║知如來，不知如來故不知解脫，不知解脫故不知涅
X36n0659_p0787a18║槃，是故名為智不具足。
X36n0659_p0787a19║是人不具下，第二、結。
X36n0659_p0787a20║是人不具如是五事，有二種：一、增善法，二、增惡法。云
X36n0659_p0787a21║何名為增長惡法？是人不見己不具足，自言具足而
X36n0659_p0787a22║生著心，於同行中自謂為勝，是故親近同己惡友。即
X36n0659_p0787a23║親近已，復得更聞不具足法。聞已心喜，其心染著，起
X36n0659_p0787a24║於憍慢，多行放逸。因放逸故，親近在家，亦樂聞說在
X36n0659_p0787b01║家之事，遠離清淨出家之法，以是因緣增長惡法。增
X36n0659_p0787b02║惡法故，身口意等起不淨業。三業不淨故，增長地獄、
X36n0659_p0787b03║畜生、餓鬼，是名暫出還沒。
X36n0659_p0787b04║暫出還沒者，我佛法中其誰是耶？謂提婆達多、瞿迦
X36n0659_p0787b05║離比丘、剜手比丘、善星比丘、坻舍比丘、滿宿比丘、慈
X36n0659_p0787b06║地比丘尼、曠野比丘尼、方比丘尼、慢比丘尼、淨潔長
X36n0659_p0787b07║者、求有優婆塞、舍勒釋種、象長者、名稱優婆夷、光明
X36n0659_p0787b08║優婆夷、難陀優婆夷、軍優婆夷、鈴優婆夷，如是等人
X36n0659_p0787b09║名為暫出還沒。譬如大魚，見明故出，身重故沒。
X36n0659_p0787b10║第二之人下，第三、合得住之人。準理應言第三，那
X36n0659_p0787b11║云是第二人耶？解云：此第二人習行，應得作第三
X36n0659_p0787b12║人，故言第二。師子品通五方便、二十心，皆是得住。
X36n0659_p0787b13║今此中但據初得位，且據小乘，即前二方便：念處、
X36n0659_p0787b14║燸法。若作七方便，即前四方便：從頂法、忍法已上
X36n0659_p0787b15║至初果，便屬觀方人。若據大乘，則通三十心為觀
X36n0659_p0787b16║方人，登地已上屬到彼岸。文為四：一、本起；二、出其
X36n0659_p0787b17║人；三、明得住；四、辨行法。前三在此卷末，今第一、明
X36n0659_p0787b18║本起。
X36n0659_p0787b19║第二之人深自知見行不具足，不具足故求近善友，
X36n0659_p0787b20║近善友故樂咨未聞，聞已樂受，受已樂善思惟，善思
X36n0659_p0787b21║惟已能如法住，如法住故增長善法，增善法故終不
X36n0659_p0787b22║復沒，是名為住。
X36n0659_p0787b23║因前第二為今第三，或改為第三者，非。
X36n0659_p0787b24║我佛法中下，第二、出其人。
X36n0659_p0787c01║我佛法中其誰是耶？謂舍利弗、大目楗連、阿若憍陳
X36n0659_p0787c02║如等五比丘、耶舍等五比丘、阿㝹樓陀、童子迦葉、摩
X36n0659_p0787c03║訶迦葉、十力迦葉、瘦瞿曇彌比丘尼、波羅華比丘尼、
X36n0659_p0787c04║勝比丘尼、實義比丘尼、意比丘尼、䟦陀比丘尼、淨比
X36n0659_p0787c05║丘尼、不退轉比丘尼、頻婆娑羅王、郁伽長者、須達多
X36n0659_p0787c06║長者、釋摩男、貧須達多、鼠狼長者子、名稱長者、具足
X36n0659_p0787c07║長者、師子將軍、優波離長者、刁長者、無畏優婆夷、善
X36n0659_p0787c08║住優婆夷、愛法優婆夷、勇健優婆夷、天得優婆夷、善
X36n0659_p0787c09║生優婆夷、具身優婆夷、牛得優婆夷、曠野優婆夷、摩
X36n0659_p0787c10║訶斯那優婆夷，如是等比丘、比丘尼、優婆塞、優婆夷
X36n0659_p0787c11║得名為住。
X36n0659_p0787c12║應出似解之人，而今身子、目連竝是真解者，舊有
X36n0659_p0787c13║二義：一云此第三人位通上至羅漢，所以通舉其
X36n0659_p0787c14║人。二者取其昔初是似解人修得入真，今仍本似
X36n0659_p0787c15║位，所以列之。
X36n0659_p0787c16║云何為住下，第三、明得住。
X36n0659_p0787c17║云何為住？常樂覩見善光明故。以是因緣，若佛出世、
X36n0659_p0787c18║若不出世，如是等人終不造惡，是名為住。如坁彌魚
X36n0659_p0787c19║樂見光明不沈不沒，如是等眾亦復如是。是故我於
X36n0659_p0787c20║經中說偈：
X36n0659_p0787c21║若人善能分別義，至心求於沙門果，
X36n0659_p0787c22║若能訶責一切有，是人名為如法住。
X36n0659_p0787c23║若能供養無量佛，則能無量世修道，
X36n0659_p0787c24║若受世樂不放逸，是人名為如法住。
X36n0659_p0788a01║親近善友聽正法，內善思惟如法住，
X36n0659_p0788a02║樂見光明修習道，獲得解脫安隱住。
X36n0659_p0788a03║問：涅槃河中四人同得涅槃，羅漢、支佛、菩薩、佛。生
X36n0659_p0788a04║死河中唯佛一人是第七人，餘三未度。有人解云：
X36n0659_p0788a05║涅槃河中三乘同得涅槃，所以皆是第七人。生死
X36n0659_p0788a06║河中四果未免生死河故，故不得度也。羅漢後雖
X36n0659_p0788a07║無生，而猶有此生在，故是不度。所以得涅槃未必
X36n0659_p0788a08║免生死，度生死已必得涅槃（云云）。今評此解，解語
X36n0659_p0788a09║似去，其理未明。今更問：涅槃河中四人同得涅槃
X36n0659_p0788a10║者，四人同見佛性不？彼若答云同見性者，此殊不
X36n0659_p0788a11║見理；若答不同見者，亦不同得涅槃。那忽前文同
X36n0659_p0788a12║為第七？既同第七，有見性、不見性者，故知涅槃有
X36n0659_p0788a13║異、生死不同。今觀經意，生死河者互於變易，唯佛
X36n0659_p0788a14║得度，餘悉河中。涅槃河者專在分段，通於四人，即
X36n0659_p0788a15║小乘七人。故釋論云：阿羅漢地名為佛地。又迦葉
X36n0659_p0788a16║共佛同解脫牀，即是其義。通別互舉，適悅時宜，不
X36n0659_p0788a17║可定執。
X36n0659_p0788a18║大般涅槃經卷第三十二
X36n0659_p0788a19║大涅槃經疏卷第十三
X36n0659_p0788a20║日東　天台沙門本純　分會
X36n0659_p0788a21║
X36n0659_p0788a22║南本大般涅槃經會疏卷第三十二