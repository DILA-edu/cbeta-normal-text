X36n0659_p0788b01║
X36n0659_p0788b02║
X36n0659_p0788b03║
X36n0659_p0788b04║南本大般涅槃經會疏卷第三十三
X36n0659_p0788b05║
X36n0659_p0788b06║涅槃經疏卷第十四
X36n0659_p0788b07║頂法師　撰
X36n0659_p0788b08║天台沙門湛然再治
X36n0659_p0788b09║大般涅槃經迦葉菩薩品之三（卷第三十三）
X36n0659_p0788b10║北凉　天竺三藏　曇無讖　譯
X36n0659_p0788b11║晉　沙門　慧嚴　慧觀
X36n0659_p0788b12║　謝靈運　重治
X36n0659_p0788b13║迦葉品之三
X36n0659_p0788b14║起卷是。第四、辨行法，又五：一、修行，二、通別，三、名體，
X36n0659_p0788b15║四、人數，五、結住。初文又四：一、不淨觀，二、念處觀，三、
X36n0659_p0788b16║因緣觀，四、煗法觀。然得住人但具二方便，何用四
X36n0659_p0788b17║耶？不淨、因緣是念、煗，前方便開則列四，合只是念、
X36n0659_p0788b18║煗。初又二：先明緣起中
X36n0659_p0788b19║善男子，智不具足凡有五事，是人知已求近善友。
X36n0659_p0788b20║云智不具足，凡有五事者，即前信、戒、施、聞、慧。
X36n0659_p0788b21║次正明四法。
X36n0659_p0788b22║如是，善友！當觀是人貪欲、瞋恚、愚癡、思覺何者偏多？
X36n0659_p0788b23║若知是人貪欲多者，即應為說不淨觀法；瞋恚多者，
X36n0659_p0788b24║為說慈悲；思覺多者，教令數息；著我多者，當為分析
X36n0659_p0788c01║十八界等。是人聞已至心受持，心受持已如法修行。
X36n0659_p0788c02║而以不淨當名。若依雜心三度門，此中剩有著我
X36n0659_p0788c03║多者，說十八界。依地持五度門，則足因緣。
X36n0659_p0788c04║次如法行已下，是念處觀。
X36n0659_p0788c05║如法行已，次第獲得四念處觀身、受、心、法。
X36n0659_p0788c06║觀有總別，總深別淺（云云）。
X36n0659_p0788c07║得是觀下，第三、因緣觀。
X36n0659_p0788c08║得是觀已，次第復觀十二因緣。
X36n0659_p0788c09║如是觀已下，第四、煗法觀。
X36n0659_p0788c10║如是觀已，次得煗法。
X36n0659_p0788c11║通論前二方便，亦皆得住。別論正據煗法，空解成
X36n0659_p0788c12║時，決定不退，名為住人。
X36n0659_p0788c13║次迦葉白下，明通別料簡煗法。先問，次答。初問又
X36n0659_p0788c14║二：初問人，通舉煗觸為問；
X36n0659_p0788c15║迦葉菩薩白佛言：世尊！一切眾生悉有煗法。
X36n0659_p0788c16║次引佛說為證。
X36n0659_p0788c17║何以故？如佛所說，三法和合名為眾生：一、壽，二、煗，三、
X36n0659_p0788c18║識。若從是義，一切眾生應先有煗，云何如來說言煗
X36n0659_p0788c19║法因善友生？
X36n0659_p0788c20║佛答為二：初非其問。
X36n0659_p0788c21║佛言：善男子！如汝所問有煗法者，一切眾生至一闡
X36n0659_p0788c22║提皆悉有之。如我今者所說煗法，要因方便然後乃
X36n0659_p0788c23║得，本無今有。以是義故，非諸眾生一切先有。是故，汝
X36n0659_p0788c24║今不應難言一切眾生皆有煗法。
X36n0659_p0789a01║汝之所據，非我所說。
X36n0659_p0789a02║次如是煗法下，正答，又二：初明地別，次明人別。初
X36n0659_p0789a03║地別者，色有欲無。次人別者，我弟子有，外道則無。
X36n0659_p0789a04║善男子！如是，煗法是色界法，非欲界有。若言一切眾
X36n0659_p0789a05║生有者，欲界眾生亦皆應有；欲界無故，當知一切不
X36n0659_p0789a06║必悉有。
X36n0659_p0789a07║文云：煗法以色有欲無。仍作三義釋之：一、多用色
X36n0659_p0789a08║定，發煗法觀，從多為言；二、據中間三界，皆能發於
X36n0659_p0789a09║煗法，而色界居中。言色界有三：據勝處為語，色發
X36n0659_p0789a10║煗為易，欲界為難。
X36n0659_p0789a11║色界雖有下，第二、明人別。
X36n0659_p0789a12║善男子！色界雖有，非一切有。何以故？我弟子有，外道
X36n0659_p0789a13║則無。以是義故，一切眾生不必悉有。善男子！一切外
X36n0659_p0789a14║道唯觀六行，我諸弟子具足十六。是十六行，一切眾
X36n0659_p0789a15║生不必悉有。
X36n0659_p0789a16║簡除外道，唯佛弟子。外六行觀者，攀上勝妙出，厭
X36n0659_p0789a17║下苦麤重。佛弟子十六行者，即十六諦，亦是苦法
X36n0659_p0789a18║忍、苦法智、苦比忍、苦比智等。此中既未斷惑，只是
X36n0659_p0789a19║十六諦觀。私謂：緣此諦觀而修欣厭，是佛弟子亦
X36n0659_p0789a20║修欣厭。若外道修，唯約地也。
X36n0659_p0789a21║迦葉白佛下，第三、定名體。先問，次答。問中二：先問
X36n0659_p0789a22║名，次問體。如文。
X36n0659_p0789a23║迦葉菩薩白佛言：世尊，所言煗法，云何名煗？
X36n0659_p0789a24║為自性煗？為他故煗？
X36n0659_p0789b01║佛答中，先答後問，後答前問。初答體為二：初正答。
X36n0659_p0789b02║佛言：善男子，如是煗法自性是煗，非他故煗。
X36n0659_p0789b03║次料簡中，先問，次答。
X36n0659_p0789b04║迦葉菩薩言：世尊！如來先說馬師滿宿無有煗法。何
X36n0659_p0789b05║以故？於三寶所無信心故，是故無煗。當知信心即是
X36n0659_p0789b06║煗法。
X36n0659_p0789b07║初引佛明馬師無信，即是無煗。
X36n0659_p0789b08║善男子！信非煗法。何以故？因於信心後得煗故。善男
X36n0659_p0789b09║子！夫煗法者，即是智慧。何以故？觀四諦故。是故，名之
X36n0659_p0789b10║為十六行；行即是智。
X36n0659_p0789b11║次佛答：我亦不取信心為煗，信是煗因。煗者，從觀
X36n0659_p0789b12║四諦智生。言十六者，即四諦下之十六也。
X36n0659_p0789b13║如汝所問何因緣下，次答名，又二：前正答，次重論。
X36n0659_p0789b14║初又二：初牒煗略答，明從譬得名；
X36n0659_p0789b15║善男子，如汝所問，何因緣故，名為煗者。善男子，夫煗
X36n0659_p0789b16║法者，即是八聖道之火相，故名為煗。
X36n0659_p0789b17║次譬如下，第二、廣答，又二：先譬、次合，如文。
X36n0659_p0789b18║善男子，譬如鑽火，先有煗氣，次有火生，後則煙出。
X36n0659_p0789b19║是無漏道亦復如是，煗者即是十六行也，火者即是
X36n0659_p0789b20║須陀洹果，煙者即是修道斷結。
X36n0659_p0789b21║次重問答。初問中二：先領旨，次若是有為下正問。
X36n0659_p0789b22║迦葉菩薩復白佛言：世尊！如是，煗法亦是有法、亦是
X36n0659_p0789b23║有為。是法報得色界五陰，是故名有；是因緣故，復名
X36n0659_p0789b24║有為。
X36n0659_p0789c01║所言報得色界五陰者，若依數師，實用煗法得色
X36n0659_p0789c02║界報，但不為受身，為無漏業，即是滅報。論師解煗
X36n0659_p0789c03║焦生死，不復受報，但是色定得報，故從之受名。
X36n0659_p0789c04║若是有為，云何能為無漏道相？
X36n0659_p0789c05║佛答中二：先然其問。
X36n0659_p0789c06║佛言：善男子！如是，如是！如汝所說。
X36n0659_p0789c07║如是煗法下，正答，有三法：譬、合。
X36n0659_p0789c08║善男子！如是，煗法雖是有為、有法，還能破壞有為、有
X36n0659_p0789c09║法，是故能為無漏道相。
X36n0659_p0789c10║善男子！如人乘馬，亦愛亦䇿。
X36n0659_p0789c11║煗心亦爾，愛故受生，厭故觀行，是故雖復有法有為，
X36n0659_p0789c12║而能與彼正道作相。
X36n0659_p0789c13║意同數解，以想心為愛，愛故受生，厭故觀行，為無
X36n0659_p0789c14║漏相。
X36n0659_p0789c15║得煗法人下，第四、明人數。
X36n0659_p0789c16║得煗法人七十三種，欲界十種。是人具足一切煩惱，
X36n0659_p0789c17║從斷一分至于九分；如欲界，初禪乃至無所有處亦
X36n0659_p0789c18║復如是，是名七十三種。
X36n0659_p0790a01║言七十三者，三解：一、莊嚴云：欲界十善相應心名
X36n0659_p0790a02║電光定，時得時失，故名電光。此人名具煩惱性，而
X36n0659_p0790a03║不開品數。若論方法，定有九品，惑亦九品，以九定
X36n0659_p0790a04║斷九惑，足電光人，合成十人。色界、四禪、無色、三空，
X36n0659_p0790a05║一一地中皆有九品惑，九品定七九六十三，足前
X36n0659_p0790a06║十人，合七十三。二、開善云：無別電光異方法，亦無
X36n0659_p0790a07║方法異電光，只電光定以對九惑而成九定。初一
X36n0659_p0790a08║品定只是實法，未賴於假，猶與惑抗行，未能伏惑。
X36n0659_p0790a09║第二品定與初品定作相續假，共為力用，方乃能
X36n0659_p0790a10║伏初一品惑。第三品定伏第二品惑，乃至第九品
X36n0659_p0790a11║定即伏第八品惑。餘有欲界一品惑在，牽於初禪
X36n0659_p0790a12║一品定起而共伏之，并四禪、三空，一一皆有九惑、
X36n0659_p0790a13║九定，乃至不用處第九品定伏第八品惑，猶餘第
X36n0659_p0790a14║九品惑在，更將非想定來伏不用處第九品惑，八
X36n0659_p0790a15║九七十二，復取非想定足之，合為七十三。引鬱頭
X36n0659_p0790a16║藍弗得非想定，即其義也。此中云欲界初禪乃至
X36n0659_p0790a17║無所有處，前文得非想定斷不用處惑，皆是良證。
X36n0659_p0790a18║三數人解者，又二不同：事障未來，性障根本。一云
X36n0659_p0790a19║分為九品解，一品解對一品惑，復有十善相應心，
X36n0659_p0790a20║即具煩惱性足。前成十具煩惱人，與初品定共斷
X36n0659_p0790a21║一品惑，後去一品解對斷一品惑，四禪三空，一一
X36n0659_p0790a22║九定九惑，亦成七十三人。第二解云性障根本者，
X36n0659_p0790a23║未來禪九品定斷欲界九品惑，取欲界具煩惱性
X36n0659_p0790a24║一人足九品，合成十人。如是八定皆有未來，二禪
X36n0659_p0790b01║未來定斷初禪九品惑，三禪未來九品定斷第二
X36n0659_p0790b02║禪九品惑，乃至非想未來定斷不用處九品惑，亦
X36n0659_p0790b03║得七十三人。問：前云煗是色界法，何得通三界作
X36n0659_p0790b04║七十三人？答：初學之人須依四禪，據後利時則通
X36n0659_p0790b05║三界。又昔在凡夫、外道曾得七十三定，今入佛法
X36n0659_p0790b06║中作煗法觀，
X36n0659_p0790b07║如是等人下，第五、結得住人不復斷善根，不犯四
X36n0659_p0790b08║重。
X36n0659_p0790b09║如是等人得煗法已，則不復能斷於善根、作五逆罪、
X36n0659_p0790b10║犯四重禁。
X36n0659_p0790b11║是人二種下，合第四、觀方之人。又二：前列觀方人
X36n0659_p0790b12║體，次更問答論初果義。初又二：此先牒前，次正合。
X36n0659_p0790b13║初文者。
X36n0659_p0790b14║是人二種：一、遇善友，二、遇惡友。遇惡友者，暫出還沒；
X36n0659_p0790b15║遇善友者，徧觀四方。
X36n0659_p0790b16║牒前第二暫出還沒人，若遇惡友即恒為此人，若
X36n0659_p0790b17║遇善友則進為住人，復成觀方，是故先還論於前
X36n0659_p0790b18║人。
X36n0659_p0790b19║次觀四方者下，第二、出觀方人體。
X36n0659_p0790b20║觀四方者，即是頂法。是法雖復性是五陰，亦緣四諦，
X36n0659_p0790b21║是故得名徧觀四方。得頂法已，次得忍法。是忍亦爾，
X36n0659_p0790b22║性亦五陰，亦緣四諦，是人次得世第一法。是法雖復
X36n0659_p0790b23║性是五陰，亦緣四諦，是人次第得苦法忍。忍性是慧，
X36n0659_p0790b24║緣於一諦。如是忍法緣一諦已，乃至見斷煩惱，得須
X36n0659_p0790c01║陀洹果，是名第四徧觀四方。四方者，即是四諦。
X36n0659_p0790c02║或謂從苦忍去至於初果，方是此中人。文意不然，
X36n0659_p0790c03║凡有五人：一、頂法，二、忍法，三、世第一法，四、苦忍至
X36n0659_p0790c04║十五心，五、初果至第十六心。以此五人皆觀四諦，
X36n0659_p0790c05║竝名觀方。然前煗法亦觀四方，且從得住立名，沒
X36n0659_p0790c06║觀方義。頂法已上方受其名，明此五位即為五章，
X36n0659_p0790c07║文悉可見。但前二文皆云性是五陰，實論頂法唯
X36n0659_p0790c08║是行陰，而言五者，以其未免陰之所盖，是故通以
X36n0659_p0790c09║五陰為言，而能觀四諦得世第一。言五根者，以最
X36n0659_p0790c10║深勝近生真解，顯是根義。別本亦云陰次得苦忍，
X36n0659_p0790c11║即是真解。緣一諦者，得於平等真空一諦。師子吼
X36n0659_p0790c12║中則以四方用喻四果。今譬四諦者，各有所據。而
X36n0659_p0790c13║婆沙云：東方是苦，乃至北方為道。
X36n0659_p0790c14║次迦葉白佛下，第二、論義，即初果義三番問答。初
X36n0659_p0790c15║番中先問，有四：一、問斷惑，二、問觀方，三、問名義，四、
X36n0659_p0790c16║問譬喻。
X36n0659_p0790c17║迦葉菩薩白佛言：世尊！如佛先說：須陀洹人所斷煩
X36n0659_p0790c18║惱，猶如廣縱四十里水，其餘在者如一毛渧。此中云
X36n0659_p0790c19║何說斷三結名須陀洹：一者、我見，二者、非因見因，三
X36n0659_p0790c20║者、疑網？
X36n0659_p0790c21║見思共有九十八使，見諦有八十八，思惟有十八。
X36n0659_p0790c22║十八先盡，但有十使，故言輕也。有經言須陀洹夢
X36n0659_p0790c23║八十八頭蛇死，即表此意。如四十里水者，如池喻
X36n0659_p0790c24║經（云云）。
X36n0659_p0791a01║世尊！何因緣故名須陀洹徧觀四方？
X36n0659_p0791a02║復何因緣名須陀洹？
X36n0659_p0791a03║復何因緣說須陀洹喻以䱜魚？
X36n0659_p0791a04║佛答四問為四：先答斷惑之問，為二：初正答，次明
X36n0659_p0791a05║所為。初又二：先唱兩章門，次釋。初又二：一重章門。
X36n0659_p0791a06║佛言：善男子！須陀洹人雖復能斷無量煩惱，此三重
X36n0659_p0791a07║故。
X36n0659_p0791a08║二、攝一切煩惱章門。
X36n0659_p0791a09║亦攝一切須陀洹人所斷結故。
X36n0659_p0791a10║譬如下，次釋兩章門。先釋攝章，有譬有合。
X36n0659_p0791a11║善男子！譬如大王出遊巡時，雖有四兵，世人但言：王
X36n0659_p0791a12║來、王去。何以故？世間重故。
X36n0659_p0791a13║是三煩惱亦復如是。
X36n0659_p0791a14║此三煩惱，能攝一切。如王行多從世人，但言王來
X36n0659_p0791a15║王去。三是惑本，徧攝諸惑。
X36n0659_p0791a16║何因緣下，次釋初重章門，凡有五句：一、常所起故；
X36n0659_p0791a17║二、微難識故；三、難斷除故；四、為惑因故；五、是三對
X36n0659_p0791a18║治諸怨敵故。初言常所起者。
X36n0659_p0791a19║何因緣故名之為重？一切眾生常所起故。
X36n0659_p0791a20║恒存有我，即是我見。皆信邪神，即戒取。猶豫未了，
X36n0659_p0791a21║即疑心。
X36n0659_p0791a22║次難識者。
X36n0659_p0791a23║微難識故，故名為重。
X36n0659_p0791a24║我見似正見，戒取似正戒，疑心似正解。
X36n0659_p0791b01║三四可見。
X36n0659_p0791b02║如是三結難可斷故。
X36n0659_p0791b03║能為一切煩惱因故。
X36n0659_p0791b04║五、是三對治怨者。
X36n0659_p0791b05║是三對治之怨歒故，謂戒、定、慧。
X36n0659_p0791b06║我見乖正慧，戒取乖正戒，疑心乖正定，
X36n0659_p0791b07║有諸眾生下，第二、明所為。
X36n0659_p0791b08║善男子！有諸眾生聞須陀洹能斷如是無量煩惱，則
X36n0659_p0791b09║生退心，便作是言：眾生云何能斷如是無量煩惱？是
X36n0659_p0791b10║故，如來方便說三。
X36n0659_p0791b11║即是為引物故，略言此三。若言斷無量煩惱者，眾
X36n0659_p0791b12║生或當生於退意，故不說多。
X36n0659_p0791b13║次答觀方，又二：先牒問。
X36n0659_p0791b14║如汝所問，何因緣故，須陀洹人喻觀四方者？
X36n0659_p0791b15║次善男子下，正答。
X36n0659_p0791b16║善男子！須陀洹人觀於四諦，獲得四事：一者、住堅固
X36n0659_p0791b17║道，二者、能徧觀察，三者、能如實見，四者、能壞大怨。堅
X36n0659_p0791b18║固道者，是須陀洹所有五根無能動者，是故名為住
X36n0659_p0791b19║堅固道。能徧觀者，悉能訶責內外煩惱。如實見者，即
X36n0659_p0791b20║是忍智。壞大怨者，謂四顛倒。
X36n0659_p0791b21║答中言五根者，即信等五根。言呵內外煩惱者，以
X36n0659_p0791b22║三毒為內，疑及諸見為外。
X36n0659_p0791b23║次答第三名義，又二：初正答，次重顯。初正答中二：
X36n0659_p0791b24║先牒問，次正答。
X36n0659_p0791c01║如汝所問，何因緣故名須陀洹者？
X36n0659_p0791c02║正答中二：先釋修無漏名。
X36n0659_p0791c03║善男子！須名無漏，陀洹名修習，修習無漏故名須陀
X36n0659_p0791c04║洹。
X36n0659_p0791c05║次二種下，釋逆流名。
X36n0659_p0791c06║善男子！復有須者，名流。流有二種：一者、順流，二者、逆
X36n0659_p0791c07║流。以逆流故，名須陀洹。
X36n0659_p0791c08║流有二種：一、生死流，須陀洹人即逆此流，眾生順
X36n0659_p0791c09║之；二者、道流，須陀洹人順入此流。小般若云：名為
X36n0659_p0791c10║入流而無所入。
X36n0659_p0791c11║次論義重顯。初問通義。
X36n0659_p0791c12║迦葉菩薩言：世尊！若從是義，何因緣故，斯陀含人、阿
X36n0659_p0791c13║那含人、阿羅漢人不得名為須陀洹耶？
X36n0659_p0791c14║若逆流者，後三果人亦皆逆流，盡名須陀洹不？
X36n0659_p0791c15║佛答又二：初正答，次明根別。初正答中二：先明下
X36n0659_p0791c16║名通上，次明上名通下。下名通上又二：初明修無
X36n0659_p0791c17║漏名通，次明逆流名通。
X36n0659_p0791c18║善男子！從須陀洹乃至諸佛，亦得名為須陀洹。若斯
X36n0659_p0792a01║陀含乃至諸佛無須陀洹，云何得名斯陀含乃至佛？
X36n0659_p0792a02║一切眾生名有二種：一者、舊，二者、客。凡夫之時有世
X36n0659_p0792a03║名字，既得道已更為立名，名須陀洹。以先得故名須
X36n0659_p0792a04║陀洹、以後得故名斯陀含，是人亦名須陀洹、亦名斯
X36n0659_p0792a05║陀含；乃至佛亦復如是。
X36n0659_p0792a06║所以下名通上者，以初得故名須陀洹，後得者名
X36n0659_p0792a07║斯陀含（云云）。
X36n0659_p0792a08║善男子！流有二種：一者、解脫，二者、涅槃。一切聖人皆
X36n0659_p0792a09║有是二，亦可得名須陀洹，亦名斯陀含，乃至佛亦復
X36n0659_p0792a10║如是。
X36n0659_p0792a11║須陀洹者亦名菩薩下，是第二、上名通下，又為二：
X36n0659_p0792a12║初、明菩薩名通下；
X36n0659_p0792a13║善男子！須陀洹者亦名菩薩。何以故？菩薩者即是盡
X36n0659_p0792a14║智、無生智。須陀洹人亦復求索如是二智，是故當知
X36n0659_p0792a15║須陀洹人得名菩薩。
X36n0659_p0792a16║次明佛名通下。
X36n0659_p0792a17║須陀洹人亦得名覺。何以故？正覺見道斷煩惱故，正
X36n0659_p0792a18║覺因果故，正覺共道及不共道故。斯陀含乃至阿羅
X36n0659_p0792a19║漢亦復如是。
X36n0659_p0792a20║佛只是覺，能見理故。今須陀洹覺知諸法，斷惑見
X36n0659_p0792a21║理，豈不名佛？
X36n0659_p0792a22║是須陀洹下，第二、明根別，又二：先唱兩根。
X36n0659_p0792a23║善男子！是須陀洹凡有二種：一者、利根，二者、鈍根。
X36n0659_p0792a24║次別釋。別釋中二：先釋鈍根。
X36n0659_p0792b01║鈍根之人，人天七反。是鈍根人復有五種，或有六反，
X36n0659_p0792b02║五、四、三、二。
X36n0659_p0792b03║極，鈍七反。生死作減，無出鈍中，又有六、五、四、三、二
X36n0659_p0792b04║也。
X36n0659_p0792b05║次釋利根即生至第四果。
X36n0659_p0792b06║利根之人，現在獲得須陀洹果至阿羅漢果。
X36n0659_p0792b07║次答第四譬喻，又二：先牒問。
X36n0659_p0792b08║善男子！如汝所問，何因緣故，須陀洹人喻以䱜魚？者。
X36n0659_p0792b09║次釋，於中二：標、釋。
X36n0659_p0792b10║善男子，䱜魚有四事：一者骨細故輕，二者有翅故輕，
X36n0659_p0792b11║三者樂見光明，四者䘖物堅持。
X36n0659_p0792b12║須陀洹人亦有四事：骨細者，喻煩惱；微有翅者，喻奢
X36n0659_p0792b13║摩他、毗婆舍那；樂見光明，喻於見道；䘖物堅持，喻聞
X36n0659_p0792b14║如來說無常、苦、無我、不淨，堅持不捨。猶如魔王化作
X36n0659_p0792b15║佛像，首羅長者見已心驚。魔見長者其心動已，即語
X36n0659_p0792b16║長者：我先所說四真諦者，是說不真。今當為汝更說
X36n0659_p0792b17║五諦、六陰、十三入、十九界。長者聞已，尋觀法相，都無
X36n0659_p0792b18║此理，是故堅持，其心不動。
X36n0659_p0792b19║釋中堅持者，如魔說五諦，長者不信，是為堅持。
X36n0659_p0792b20║迦葉白下，第二番，先問、次答。先問中有兩定：兩、結、
X36n0659_p0792b21║難。初兩定如文。
X36n0659_p0792b22║迦葉菩薩白佛言：世尊！是須陀洹，先得道故名須陀
X36n0659_p0792b23║洹，以初果故名須陀洹。
X36n0659_p0792b24║若先得道下，結兩難。先結初難。
X36n0659_p0792c01║若先得道名須陀洹者，得苦法忍時，何故不得名須
X36n0659_p0792c02║陀洹，乃名為向？
X36n0659_p0792c03║若初得道則名須陀洹者，得苦忍真解，亦應名須
X36n0659_p0792c04║陀洹，不應名向（云云）。
X36n0659_p0792c05║次結，次難。
X36n0659_p0792c06║若以初果名須陀洹，外道之人先斷煩惱至無所有
X36n0659_p0792c07║處，修無漏道得阿那含果，何故不名為須陀洹？
X36n0659_p0792c08║舉外道昔斷煩惱，得上定，伏下結，後回心時，齊所
X36n0659_p0792c09║伏而斷，即成那含。既是初果，應名須陀洹。
X36n0659_p0792c10║佛答有二：此答初難。
X36n0659_p0792c11║善男子！以初果故名須陀洹。
X36n0659_p0792c12║本以初果名須陀洹，苦忍之時未得初果，由是向
X36n0659_p0792c13║故，是故非也。
X36n0659_p0792c14║如汝所問下，答後問，又二：初牒問，後正答。可見。
X36n0659_p0792c15║如汝所問，外道之人先斷煩惱至無所有處，修無漏
X36n0659_p0792c16║道得阿那含，何故不名須陀洹者？
X36n0659_p0792c17║善男子！以初果故名須陀洹，是人爾是具足八智及
X36n0659_p0792c18║十六行。
X36n0659_p0793a01║迦葉言得阿那含下，第三番，先問、次答。
X36n0659_p0793a02║迦葉言：世尊！得阿那含亦復如是，亦得八智具十六
X36n0659_p0793a03║行，何故不得名須陀洹？
X36n0659_p0793a04║問云：那含亦具八智、十六行？
X36n0659_p0793a05║佛答又二：初明行異，次明境異。此先明行異。
X36n0659_p0793a06║善男子！有漏十六行有二種：一者、共，二者、不共。無漏
X36n0659_p0793a07║十六行亦有二種：一者、向果，二者、得果。八智亦二：一
X36n0659_p0793a08║者、向果，二者、得果。須陀洹人捨共十六行、得不共十
X36n0659_p0793a09║六行，捨向果八智、得得果八智；阿那含人則不如是。
X36n0659_p0793a10║是故，初果名須陀洹。
X36n0659_p0793a11║所言十六行，即觀十六諦。言有漏者，即似解。有共、
X36n0659_p0793a12║不共者，三解一異。毗曇云：前十五心共觀，十六不
X36n0659_p0793a13║共，一時併觀。若觀苦時，只得觀苦，不通餘諦，乃至
X36n0659_p0793a14║道亦爾，故言共。若得十六心，一時獨觀十六諦者，
X36n0659_p0793a15║故言不共。第二、愛師言：有漏十六與凡夫共，無漏
X36n0659_p0793a16║十六不與凡共。此解不然。經本云：有漏有共、有不
X36n0659_p0793a17║共。何以無漏釋之？第三、河西云：以七方便中，前三
X36n0659_p0793a18║方便亦觀十六，是則名共；後四方便則是不共。若
X36n0659_p0793a19║初果次第行，則備作七方便，觀捨共、得不共；若超
X36n0659_p0793a20║越人，但作後四方便，仍證三果，故言不共。無漏十
X36n0659_p0793a21║六行亦有二種：一、向；二、得者。論家解云：初果前未
X36n0659_p0793a22║有果，故言捨、向得果。那含前已有二果，超越者雖
X36n0659_p0793a23║不取證，皆從中過，故云不爾。若依數義，超越之人
X36n0659_p0793a24║懸得那含，亦不從前二果而過，則從方便道入十
X36n0659_p0793b01║六心，十五心是那含向，十六心證那含果，亦是捨、
X36n0659_p0793b02║向得果。此解不便。彼亦釋云：若初果定爾，那含不
X36n0659_p0793b03║定；若超越者亦爾，次第者不爾。既其不定，故言不
X36n0659_p0793b04║爾。八智亦二者，即四諦各有比、現，故為八，非十智
X36n0659_p0793b05║之八。若依數師，則向中但有七智，果唯一智，此亦
X36n0659_p0793b06║不便。
X36n0659_p0793b07║須陀洹人緣於四諦下，第二、明境別。
X36n0659_p0793b08║善男子！須陀洹人緣於四諦、阿那含人唯緣一諦，是
X36n0659_p0793b09║故初果名須陀洹。以是因緣，喻以䱜魚。
X36n0659_p0793b10║所言初果緣四諦，那含緣一諦者，初果入道之初
X36n0659_p0793b11║方便之時，具遊十六行觀，故備緣四諦。那含在思
X36n0659_p0793b12║惟道擇法覺支，隨得一諦為緣，故言一諦。
X36n0659_p0793b13║徧觀己行者，合第五譬，即是斯陀含果。若攝諸賢
X36n0659_p0793b14║聖者，即攝得那含向，復攝得斯陀含向，并自地果
X36n0659_p0793b15║攝此三事。何故攝阿那含向？那含本取觀已即住，
X36n0659_p0793b16║汝在向時猶行非住，所以攝得，以上向屬下果攝
X36n0659_p0793b17║故。若得那含，便名行已復住，例如羅漢向屬那含
X36n0659_p0793b18║果攝。若依此例，斯陀含向應屬初果攝。而不然者，
X36n0659_p0793b19║以初果但明正位，不說進行。又見、思道異，故不相
X36n0659_p0793b20║攝。今斯陀含果位則有一果兩向。文云為斷四惑、
X36n0659_p0793b21║三毒及慢者，乃應具言十使，以思惟道中五見及
X36n0659_p0793b22║疑皆攝入慢，所以不述。文有二：先正合。
X36n0659_p0793b23║徧觀己行者，即是斯陀含，繫心修道，為斷貪欲、瞋、癡、
X36n0659_p0793b24║憍慢。
X36n0659_p0793c01║次舉譬帖。
X36n0659_p0793c02║如彼䱜魚，徧觀方已，為食故行，
X36n0659_p0793c03║行已復住下，合第六譬阿那含人，又四：第一章門，
X36n0659_p0793c04║第二解釋，第三簡中滅，第四釋復住。此初章門中
X36n0659_p0793c05║又四：一列二人，二列五人，三列六人，四列七人。此
X36n0659_p0793c06║初先列二人。
X36n0659_p0793c07║行已復住，喻阿那含得食已住。是阿那含凡有二種：
X36n0659_p0793c08║一者、現在得阿那含，進修即得阿羅漢果；二、貪著色
X36n0659_p0793c09║界、無色界中寂靜三昧，是人不受欲界身故，名阿那
X36n0659_p0793c10║含。
X36n0659_p0793c11║即經生不經生。經生者，即上行人。
X36n0659_p0793c12║是阿那含復有五種：一者、中般涅槃；二者、受身般涅
X36n0659_p0793c13║槃；三者、行般涅槃；四者、無行般涅槃；五者、上流般涅
X36n0659_p0793c14║槃。
X36n0659_p0793c15║復有六種：五、如上；六、現在般涅槃。
X36n0659_p0793c16║復有七種六如上，七無色界般涅槃。
X36n0659_p0793c17║問：依莊嚴即有十一，那含於九人中即更明信解
X36n0659_p0793c18║與見得人，足成十一？開善師但云有九。又彈莊嚴
X36n0659_p0794a01║云：此簡利鈍，非是二人。今只問此文於九，何故但
X36n0659_p0794a02║出其七，不言身證及轉世人？答：有三義：一者、不言
X36n0659_p0794a03║轉世與身證者，以轉世人竟不出觀，故不說身證
X36n0659_p0794a04║人，乃入滅盡定。大乘不說此定，故無二人。二者、只
X36n0659_p0794a05║是廣略不同。三者、身證與轉世，目足論所明，我大
X36n0659_p0794a06║乘所無。
X36n0659_p0794a07║行般涅槃復有二種下，第二、釋章門。上雖有四今
X36n0659_p0794a08║但釋兩：先釋二人，次釋五人，六、七兩章門竝略不
X36n0659_p0794a09║釋。此初釋二人。於二人中，第一、現滅人雖在章門，
X36n0659_p0794a10║前章已釋。又現在身得那含已，亦更進修即得羅
X36n0659_p0794a11║漢果，不滅此身於現身上即得兩果，極是利根，易
X36n0659_p0794a12║解故不釋。但釋上行之人，又二：初、明生數，次、辨行
X36n0659_p0794a13║別。此即初文。
X36n0659_p0794a14║行般涅槃復有二種：或受二身、或受四身。若受二身，
X36n0659_p0794a15║是名利根；若受四身，是名鈍根。
X36n0659_p0794a16║言行般，即上流貪著色、無色人也。或受二身者，初
X36n0659_p0794a17║禪死，生二禪；四身者，徧四禪受生。二身為利，四身
X36n0659_p0794a18║為鈍，利鈍亦不正關生數。今約多少明之：利根那
X36n0659_p0794a19║含初禪死，生二禪，即得羅漢果；鈍人本從初禪生
X36n0659_p0794a20║二禪，不得羅漢，復更生三禪，不得已，復生四禪，爾
X36n0659_p0794a21║時始名得羅漢果。今約四禪，故作此說。
X36n0659_p0794a22║復有二種下，二、明行別。
X36n0659_p0794a23║復有二種：一者、精進無自在定，二者、懈怠有自在定。
X36n0659_p0794a24║復有二種：一者、具精進定，二者、不具。
X36n0659_p0794b01║并言二種，即是四句，約進定兩行有無。
X36n0659_p0794b02║從欲色界眾生有二業下，釋第二五人章門，即為
X36n0659_p0794b03║五。此先釋中陰滅人。何者是耶？即已離欲未及色
X36n0659_p0794b04║界，於中即得阿羅漢果。又三：初明用業，二釋中陰
X36n0659_p0794b05║名，三明入滅。此初明用業中。
X36n0659_p0794b06║善男子！欲、色眾生有二種業：一者、作業，二者、受生業。
X36n0659_p0794b07║中涅槃者，唯有作業，無受生業，是故於中而般涅槃。
X36n0659_p0794b08║言二業者，作業即散業，受生即上界定業。
X36n0659_p0794b09║又捨欲界身下，第二、釋中陰名。
X36n0659_p0794b10║捨欲界身，未至色界，以利根故，於中涅槃。
X36n0659_p0794b11║在兩生中間故。私謂：是於色界中陰而入涅槃，既
X36n0659_p0794b12║不受正生，故言利根。
X36n0659_p0794b13║是中涅槃下，第三、明入滅之心。
X36n0659_p0794b14║是中涅槃，阿那含人有四種心：一者、非學非無學，二
X36n0659_p0794b15║者、學，三者、無學，四者、非學非無學，入於涅槃。云何得
X36n0659_p0794b16║名中般涅槃？善男子！是阿那含四種心中，二是涅槃、
X36n0659_p0794b17║二非涅槃，是故名為中般涅槃。
X36n0659_p0794b18║言四種心者，二解：一云：前兩是那含果空有二心，
X36n0659_p0794b19║後兩即羅漢果空有二心：一、非學非無學者，即那
X36n0659_p0794b20║含緣世諦心；二者、學，即那含緣真諦心；三、無學，即
X36n0659_p0794b21║羅漢緣真諦心；四、非學非無學，即羅漢緣世諦心。
X36n0659_p0794b22║以那含得滅即是羅漢，故就兩果明之。二解云：此
X36n0659_p0794b23║四句同就那含果上明之：一、非學非無學，即被導
X36n0659_p0794b24║心；二、學，即緣真心；三、無學，即修舊心；四、非學無學，
X36n0659_p0794c01║即失念心。有師云：此解不可。其文見云阿那含四
X36n0659_p0794c02║心，應言那含自有此四。前解當理。初二心是那含，
X36n0659_p0794c03║後兩心是羅漢。問：既其二果共四心者，何得云那
X36n0659_p0794c04║含四心？解云：今云那含四心者，此是帶本為語。此
X36n0659_p0794c05║中是釋中滅人，只滅已是羅漢。又言一是一非，還
X36n0659_p0794c06║應兩解。若前解者，則言羅漢兩心是涅槃，那含兩
X36n0659_p0794c07║心非涅槃。羅漢得無餘極果，所以是涅槃；那含未
X36n0659_p0794c08║得無餘非極果，故非涅槃。若後解，則世諦兩心是，
X36n0659_p0794c09║真諦兩心非，更須釋之。
X36n0659_p0794c10║次釋第二受身涅槃，又二：初正釋，次論義。
X36n0659_p0794c11║受身涅槃復有二種：一者、作業，二者、生業。是人捨欲
X36n0659_p0794c12║界身，受色界身，精勤修道，盡其壽命入於涅槃。
X36n0659_p0794c13║此初正釋，即生滅之人生初禪滅。
X36n0659_p0794c14║次論義，先問，次答，可見。
X36n0659_p0794c15║迦葉言：世尊！若言盡命入涅槃者，云何而言受身涅
X36n0659_p0794c16║槃？
X36n0659_p0794c17║佛言：善男子！是人受身然後乃斷三界煩惱，是故名
X36n0659_p0794c18║為受身涅槃。
X36n0659_p0795a01║次釋第三行滅。
X36n0659_p0795a02║行般涅槃者，常修行道有為三昧力故，能斷煩惱入
X36n0659_p0795a03║於涅槃，是名行般涅槃。
X36n0659_p0795a04║常修行者，即是鈍根。言三昧者，慧心靜故，作三昧
X36n0659_p0795a05║名。
X36n0659_p0795a06║次釋第四不行滅。
X36n0659_p0795a07║無行涅槃者，是人定知當得涅槃，是故懈怠；亦以有
X36n0659_p0795a08║為三昧力故，壽盡則得入於涅槃，是名無行般涅槃。
X36n0659_p0795a09║不待自勤，然後得滅，故是利也。
X36n0659_p0795a10║次釋第五上流人，又二：初單就色界，次徧就上二
X36n0659_p0795a11║界。此即初文。
X36n0659_p0795a12║上流般涅槃者，若有人得第四禪已，是人生於初禪
X36n0659_p0795a13║愛心，以是因緣退生初禪。是有二流：一、煩惱流，二者、
X36n0659_p0795a14║道流。以道流故，是人壽盡生二禪愛，以愛因緣生於
X36n0659_p0795a15║二禪；至第四禪亦復如是。
X36n0659_p0795a16║所言得第四禪已退生初禪者，解云：實無聖人得
X36n0659_p0795a17║上界定，生上界已退生下者，有此言者，以曾懸修
X36n0659_p0795a18║得上定已而退故生下，非身在上界而退。又言以
X36n0659_p0795a19║道流故上生者，即是方便，非實煩惱受生。
X36n0659_p0795a20║是四禪中下，第二、徧上二界。
X36n0659_p0795a21║是四禪中復有二種：一入無色界、二入五淨居。如是
X36n0659_p0795a22║二人，一樂三昧、二樂智慧。樂智慧者入五淨居，樂三
X36n0659_p0795a23║昧者入無色界。如是二人，一修第四禪有五階差，二
X36n0659_p0795a24║者不修。云何為五？下、中、上、上中、上上。修上上者處無
X36n0659_p0795b01║小天，修上中者處善見天，修上品者處善可見天，修
X36n0659_p0795b02║中品者處無熱天，修下品者處小廣天。如是二人，一
X36n0659_p0795b03║樂論義、二樂寂靜。樂寂靜者入無色界，樂論義者處
X36n0659_p0795b04║五淨居。復有二種：一者修熏禪、二者不修熏禪。修熏
X36n0659_p0795b05║禪者入五淨居，不修熏禪者生無色界，盡其壽命而
X36n0659_p0795b06║般涅槃，是名上流般涅槃。若欲入於無色界者，則不
X36n0659_p0795b07║能修四禪五差；若修五差，則能訶責無色界定。
X36n0659_p0795b08║從此分流生於兩界，樂論義者即生尼吒，樂三昧
X36n0659_p0795b09║者生不用處。問：自有人從於初禪即生尼吒即得
X36n0659_p0795b10║入滅，復有人生不用處方得入滅，有人未至阿尼
X36n0659_p0795b11║吒即滅、未至不用處即滅，此屬何人？答云：此屬見
X36n0659_p0795b12║得、信解兩人，不名上流。凡四義相對：初、據樂定、樂
X36n0659_p0795b13║慧；二、明修五差、不修五差；三、明樂寂靜、樂論義；四、
X36n0659_p0795b14║修熏禪、不修熏禪。此之四義還成兩意：第三、還成
X36n0659_p0795b15║第一樂智慧、樂三昧；第四、還成有五差、無差之異。
X36n0659_p0795b16║前三如文。於第四中所言熏者，二解：一、數師云：兩
X36n0659_p0795b17║無漏心挾熏一有漏心；二者、論師云：以慈悲心而
X36n0659_p0795b18║熏此定。所以不釋後兩章門者，前六人本加現滅
X36n0659_p0795b19║人，上章門已解現滅人竟，故今不釋；前七人本加
X36n0659_p0795b20║上行人至無色處滅，上已兼釋第五人竟，故不須
X36n0659_p0795b21║解。
X36n0659_p0795b22║迦葉白下，第三、論義料簡中滅。先問，次答。問中有
X36n0659_p0795b23║二：初問中滅。既是利根，何不現滅即得羅漢？
X36n0659_p0795b24║迦葉菩薩白佛言：世尊！中涅槃者則是利根。若利根
X36n0659_p0795c01║者，何不現在入涅槃耶？
X36n0659_p0795c02║二、問：何故欲界有中色界則無？
X36n0659_p0795c03║何故欲界有中涅槃，色界則無？
X36n0659_p0795c04║佛答為二：此答初問。以三義故，故不現滅：一、羸劣；
X36n0659_p0795c05║二、乏眾緣；三、喜作世俗恖務等事。餘皆可見。初如
X36n0659_p0795c06║文。
X36n0659_p0795c07║佛言：善男子！是人現在四大羸劣，不能修道。
X36n0659_p0795c08║二、乏眾緣。
X36n0659_p0795c09║雖有比丘四大康健，無有房舍、飲食、衣服、臥具、醫藥，
X36n0659_p0795c10║眾緣不具，是故不得現在涅槃。善男子！我昔一時在
X36n0659_p0795c11║舍衛國阿那邠坻精舍，有一比丘來至我所，作如是
X36n0659_p0795c12║言：世尊！我常修道而不能得須陀洹果至阿羅漢果。
X36n0659_p0795c13║我時即告阿難言：汝今當為是比丘具諸所須。爾時，
X36n0659_p0795c14║阿難將是比丘至祇陀林，與好房舍。是時，比丘語阿
X36n0659_p0795c15║難言：大德！唯願為我莊嚴房舍，淨潔修治，七寶嚴麗，
X36n0659_p0795c16║懸繒旛蓋。阿難言：世間貧者乃名沙門，我當云何能
X36n0659_p0795c17║辦是事？是比丘言：大德！若能為我作者善；若不能者，
X36n0659_p0795c18║我當還往至世尊所。爾時，阿難即往佛所，作如是言：
X36n0659_p0795c19║世尊！向者比丘從我求索種種莊嚴七寶旛蓋，不審
X36n0659_p0795c20║是事當云何耶？我於爾時復告阿難：汝今還去，隨比
X36n0659_p0795c21║丘意，所須之物為辦具之。爾時，阿難即還房中，為是
X36n0659_p0795c22║比丘事事具辦。比丘得已，繫念修道，不久即得須陀
X36n0659_p0795c23║洹果至阿羅漢果。善男子！無量眾生應入涅槃，以所
X36n0659_p0795c24║乏故，妨亂其心，是故不得。
X36n0659_p0796a01║事出婆沙。彼云：天須菩提！非今解空須菩提。
X36n0659_p0796a02║善男子！復有眾生多喜教化，其心恖務不能得定，是
X36n0659_p0796a03║故不得現在涅槃。
X36n0659_p0796a04║如汝所問下，答第二問，又二：初明緣別，次明根別。
X36n0659_p0796a05║初緣別中又二：初明欲界多在緣，二明性勇健故。
X36n0659_p0796a06║善男子！如汝所問，何因緣故，捨欲界身有中涅槃，色
X36n0659_p0796a07║界無？者，善男子！是人觀於欲界煩惱因緣有二：一者、
X36n0659_p0796a08║內，二者、外。色界中無外因緣。欲界復有二種愛心：一
X36n0659_p0796a09║者、欲愛，二者、食愛。觀是二愛至心訶責，既訶責已得
X36n0659_p0796a10║入涅槃。是欲界中能得訶責諸麤煩惱，所謂慳、貪、瞋、
X36n0659_p0796a11║妒、無慚、無愧，以是因緣能得涅槃。
X36n0659_p0796a12║色界中為無外諸苦，所以不得。欲界既有外諸煩
X36n0659_p0796a13║惱，以厭此故，即修道品詺修為勇。若依數解，上界
X36n0659_p0796a14║全無初入道者，論師亦有，同前云無。或云上界亦
X36n0659_p0796a15║有初入，故普曜經云：八萬諸天得法眼淨，是則上
X36n0659_p0796a16║界亦證初果。而有此文者，以信法行人初在方便，
X36n0659_p0796a17║可得出觀上生，故言得果，非元發始從凡至聖。
X36n0659_p0796a18║次明根性勇健。
X36n0659_p0796a19║又欲界道其性勇健。何以故？得向果故。是故欲界有
X36n0659_p0796a20║中涅槃，色界中無。
X36n0659_p0796a21║次有三種下，明根不同，如文。
X36n0659_p0796a22║善男子！中涅槃者，凡有三種，謂上、中、下。上者，捨身未
X36n0659_p0796a23║離欲界，便得涅槃；中者，始離欲界，未至色界，便得涅
X36n0659_p0796a24║槃；下者，離欲界已，至色界邊，乃得涅槃。
X36n0659_p0796b01║喻以䱜魚下，第四、釋行已復住。
X36n0659_p0796b02║喻以䱜魚得食已住，是人亦爾。云何名住？處在色界
X36n0659_p0796b03║及無色界得受身故，是故名住。不受欲界人、天、地獄、
X36n0659_p0796b04║畜生、餓鬼，是故名住。已斷無量諸煩惱結，餘少在故，
X36n0659_p0796b05║是故名住。復何因緣名之為住？終不造作共凡夫事，
X36n0659_p0796b06║是故名住。自無所畏不令他畏，是故名住。遠離二愛、
X36n0659_p0796b07║慳貪、瞋恚，是故名住。
X36n0659_p0796b08║到彼岸者，合第七人。
X36n0659_p0796b09║善男子！到彼岸者，喻阿羅漢、辟支佛、菩薩、佛，猶如神
X36n0659_p0796b10║龜水陸俱行。何因緣故喻之以龜？善藏五故。是阿羅
X36n0659_p0796b11║漢乃至諸佛亦復如是，善覆五根，是故喻龜。水陸者，
X36n0659_p0796b12║水喻世間，陸喻出世。是諸聖等亦復如是，能觀一切
X36n0659_p0796b13║惡煩惱故到於彼岸，是故喻以水陸俱行。
X36n0659_p0796b14║又有四人：一、羅漢，二、支佛，三、菩薩，四、佛前，三、皆分
X36n0659_p0796b15║到，佛、究竟到。
X36n0659_p0796b16║如恒河中下，第三、結譬，又三：初、正結譬；次、明得失；
X36n0659_p0796b17║三、辨同異還成前意。初正結中又三：一、通結七人；
X36n0659_p0796b18║二、更問答論義；三、偏結到彼岸人。初文又兩：初、結
X36n0659_p0796b19║七人即見佛性人；次、結七法法即佛性。此初，明七
X36n0659_p0796b20║人悉皆不離佛性之水，有譬有合。
X36n0659_p0796b21║善男子！如恒河中七種眾生，雖有龜、魚之名，不離於
X36n0659_p0796b22║水。
X36n0659_p0796b23║如是微妙大涅槃中，從一闡提上至諸佛，雖有異名，
X36n0659_p0796b24║然亦不離於佛性水。
X36n0659_p0796c01║是七眾生下，第二、明七法即佛性。
X36n0659_p0796c02║善男子！是七眾生，若善法、若不善法，若方便道、若解
X36n0659_p0796c03║脫道、若次第道，若因、若果，悉是佛性，是名如來隨自
X36n0659_p0796c04║意語。
X36n0659_p0796c05║一、善，二、不善，三、方便，四、解脫，五、次第，六、因，七、果。前
X36n0659_p0796c06║後可見。中間三者，即婆沙三道，方便是似解，解脫
X36n0659_p0796c07║是解脫道，次第是無礙道。故論文念處品云：如次
X36n0659_p0796c08║無礙，必生解脫。然此七法為佛性者，即有二意：一、
X36n0659_p0796c09║次第合上七人，二、總合。次第合者，若善法，即合第
X36n0659_p0796c10║二人，凡夫眾生有少善根。不善者，即合第一常沒
X36n0659_p0796c11║人，極重闡提，無善可論，故言不善。方便道者，即是
X36n0659_p0796c12║第三得住人，具四念處、煗法二方便也。若解脫道，
X36n0659_p0796c13║即合第四觀方之人，從頂法去至十六心，是真解
X36n0659_p0796c14║脫人，故名解脫道。次第道者，即合第五觀己行，從
X36n0659_p0796c15║見諦道，次入思惟，得斯陀含，故云次第。因者，即是
X36n0659_p0796c16║行已復住，未得羅漢，始是那含，故云因也。果者，即
X36n0659_p0796c17║是第七到彼岸人，羅漢、中乘、菩薩、佛四人。二、總合。
X36n0659_p0796c18║七人者，於前善、惡兩人，故是河中常沒及出已沒。
X36n0659_p0797a01║若因者，即從得住至阿那含，竝皆是因。果者，即羅
X36n0659_p0797a02║漢等四人，盡皆是果。前方便道者，盡是因位。
X36n0659_p0797a03║迦葉菩薩言下，第二、論義，為二番問答。初問有二：
X36n0659_p0797a04║前問涅槃無因那得名果？
X36n0659_p0797a05║迦葉菩薩言：世尊！若有因則有果，若無因則無果。涅
X36n0659_p0797a06║槃名果，常故無因。若無因者，云何名果？
X36n0659_p0797a07║次問：云何涅槃復名沙門果？
X36n0659_p0797a08║而是涅槃亦名沙門，名沙門果。云何沙門？云何沙門
X36n0659_p0797a09║果？
X36n0659_p0797a10║佛答為二：先答初問，次答後問。此先答初問，又二：
X36n0659_p0797a11║先明七果涅槃是遠離果。
X36n0659_p0797a12║善男子！一切世間有七種果：一者、方便果，二者、報恩
X36n0659_p0797a13║果，三者、親近果，四者、餘殘果，五者、平等果，六者、果報
X36n0659_p0797a14║果，七者、遠離果。方便果者，如世間人秋多收穀，咸相
X36n0659_p0797a15║謂言：得方便果。方便果者，名業行果。如是果者，有二
X36n0659_p0797a16║種因：一者、近因，二者、遠因。近因者，所謂種子；遠因者，
X36n0659_p0797a17║謂水、糞、人功。是名方便果。報恩果者，如世間人供養
X36n0659_p0797a18║父母，父母咸言：我今已得恩養之果。子能報恩，名之
X36n0659_p0797a19║為果。如是果者，因亦二種：一者、近因，二者、遠因。近者，
X36n0659_p0797a20║即是父母過去純善之業；遠者，即是所生孝子。是名
X36n0659_p0797a21║報恩果。親近果者，譬如有人親近善友，或得須陀洹
X36n0659_p0797a22║果至阿羅漢果，是人唱言：我今已得親近果報。如是
X36n0659_p0797a23║果者，因有二種：一者、近因，二者、遠因。近者，信心；遠者，
X36n0659_p0797a24║善友。是名親近果。餘殘果者，如因不殺得第三身延
X36n0659_p0797b01║秊益壽，是名殘果。如是果者有二種因：一者近因，二
X36n0659_p0797b02║者遠因。近者即是身口意淨，遠者即是延秊益壽。是
X36n0659_p0797b03║名殘果。平等果者，謂世界器。如是果者亦二種因：一
X36n0659_p0797b04║者近因，二者遠因。近因者所謂眾生修十善業，遠因
X36n0659_p0797b05║者所謂三災。是名平等果。果報果者，如人獲得清淨
X36n0659_p0797b06║身已，修身口意清淨之業，是人即說：我得報果。如是
X36n0659_p0797b07║果者因有二種：一者近因，二者遠因。近因者所謂現
X36n0659_p0797b08║在身口意淨，遠因者所謂過去身口意淨。是名果報
X36n0659_p0797b09║果。遠離果者，即是涅槃，離諸煩惱一切善業。是涅槃
X36n0659_p0797b10║因復有二種：一者近因，二者遠因。近因者即是三解
X36n0659_p0797b11║脫門，遠因者即無量世所修善法。
X36n0659_p0797b12║次明二因。
X36n0659_p0797b13║善男子！如世間法，或說生因、或說了因；出世之法亦
X36n0659_p0797b14║復如是，亦說生因、亦說了因。善男子！三解脫門、三十
X36n0659_p0797b15║七品能為一切煩惱作不生生因，亦為涅槃而作了
X36n0659_p0797b16║因。善男子！遠離煩惱則得了了見於涅槃，是故涅槃
X36n0659_p0797b17║唯有了因、無有生因。
X36n0659_p0797b18║涅槃有了因，泛論亦得。義說不生名為生因，其實
X36n0659_p0797b19║是了。文云：三解脫門能為煩惱作不生。生因者，令
X36n0659_p0797b20║煩惱不生而善法得生。即是義說三解脫了因而
X36n0659_p0797b21║為生因，而復能為涅槃作了因，此即正義。
X36n0659_p0797b22║如汝所問下，答其後問。
X36n0659_p0797b23║善男子！如汝所問：云何沙門？云何沙門果？者，善男子！
X36n0659_p0797b24║沙門那者，即八正道；沙門果者，從道畢竟永斷一切
X36n0659_p0797c01║貪、瞋、癡等，是名沙門、沙門果。
X36n0659_p0797c02║具於三義：一、斷乏；二、樂靜；三、上人。
X36n0659_p0797c03║迦葉言下，第二番，問答。初問者，更論前意。
X36n0659_p0797c04║迦葉菩薩言：世尊！何因緣故，八正道者名沙門那？善
X36n0659_p0797c05║男子！世言沙門名乏、那者名道。如是道者，斷一切乏、
X36n0659_p0797c06║斷一切道。以是義故，名八正道為沙門那。從是道
X36n0659_p0797c07║中獲得果故，名沙門果。善男子！又，沙門那者，如世間
X36n0659_p0797c08║人有樂靜者亦名沙門。如是道者亦復如是，能令行
X36n0659_p0797c09║者離身、口、意、惡邪命等得樂寂靜，是故名之為沙門
X36n0659_p0797c10║那。善男子！如世下人能作上人是名沙門。如是道者
X36n0659_p0797c11║亦復如是，能令下人作上人故，是故得名為沙門那。
X36n0659_p0797c12║佛答云：翻那即道，沙門名乏斷，餘乏餘道名八正
X36n0659_p0797c13║道，即兩非意。
X36n0659_p0797c14║阿羅漢人下，第三、偏結到彼岸。四人又二：前、結羅
X36n0659_p0797c15║漢支佛；次、結菩薩佛。初文者。
X36n0659_p0797c16║善男子！阿羅漢人修是道者得沙門果，是故得名到
X36n0659_p0797c17║於彼岸。阿羅漢果者，即是無學五分法身：戒、定、慧、解
X36n0659_p0797c18║脫、解脫知見。因是五分得到彼岸，是故名為到於彼
X36n0659_p0798a01║岸。到彼岸故而自說言：我生已盡、梵行已立、所作已
X36n0659_p0798a02║辦、更不受有。善男子！是阿羅漢永斷三世生因緣故，
X36n0659_p0798a03║是故自說我生已盡；亦斷三界五陰身故，是故復言
X36n0659_p0798a04║我生已盡；所修梵行已畢竟故，是故唱言梵行已立；
X36n0659_p0798a05║又捨學道亦名已立，如本所求今日已得，是故唱言
X36n0659_p0798a06║所作已辦；修道得果亦言已辦，獲得盡智、無生智故，
X36n0659_p0798a07║唱言我已盡諸有結。以是義故，名阿羅漢得到彼岸。
X36n0659_p0798a08║如阿羅漢，辟支佛亦復如是。
X36n0659_p0798a09║問：支佛是果屬到彼岸，其向屬何所攝？答：前既云
X36n0659_p0798a10║那含向屬第五，觀已即行本取住，為第六向中猶
X36n0659_p0798a11║行那不？屬第五行人亦是本果，為第七人向猶是
X36n0659_p0798a12║因，所以屬第六行已復住。
X36n0659_p0798a13║菩薩及佛具足成就六波羅蜜，名到彼岸。是佛菩薩
X36n0659_p0798a14║得阿耨多羅三藐三菩提已，名為具足六波羅蜜。何
X36n0659_p0798a15║以故？得六波羅蜜果故。以得果故，名為具足。
X36n0659_p0798a16║問：本用得果為第七人，菩薩未得果，云何是第七
X36n0659_p0798a17║人？答：經中解云：何故為菩薩以行六波羅蜜？波羅
X36n0659_p0798a18║蜜者翻度彼岸。又十地是十波羅蜜，云何非度彼
X36n0659_p0798a19║岸人？今謂此答未遣難，別有意也（云云）。
X36n0659_p0798a20║是七眾生不修身下，第二、明得失，又三：初、更結中
X36n0659_p0798a21║道不定；次、正明得失；三、總結大宗。初文又四，此第
X36n0659_p0798a22║一、明沒人。
X36n0659_p0798a23║善男子！是七眾生不修身、不修戒、不修心、不修慧，不
X36n0659_p0798a24║能修習如是四事，則能造作五逆重罪、能斷善根、犯
X36n0659_p0798b01║四重禁、謗佛法僧，是故得名常沈沒。
X36n0659_p0798b02║言七人皆不能修身戒心慧者，四種果人正是能
X36n0659_p0798b03║修，云何不能？解云：初皆不修，後時佛菩薩修故，得
X36n0659_p0798b04║到彼岸。闡提不能修，即不到彼岸。佛性亦有亦無，
X36n0659_p0798b05║得此亦有亦無，即是兩破（云云）。今謂不應作此解。
X36n0659_p0798b06║七人初皆未修，未修之時非是第七人，修已方名
X36n0659_p0798b07║第七人。經文現云七人皆不能修，云何言初非第
X36n0659_p0798b08║七人？今明此是以別破通故，七人皆不能修身戒
X36n0659_p0798b09║心慧。此中以通涅槃為河，明文在此，不須致惑。
X36n0659_p0798b10║是七人中下，第二、明出入。
X36n0659_p0798b11║善男子！是七人中有能親近善知識者，至心聽受如
X36n0659_p0798b12║來正法，內善思惟，如法而住，精勤修習身、戒、心、慧，是
X36n0659_p0798b13║故得名度生死河到於彼岸。
X36n0659_p0798b14║若有說言下，第三、明偏執不可。
X36n0659_p0798b15║若有說言一闡提人得阿耨多羅三藐三菩提者，是
X36n0659_p0798b16║名染著；若言不得，是名虗妄。
X36n0659_p0798b17║是七種人下，第四、正明中道不定。
X36n0659_p0798b18║善男子，是七種人，或有一人具七，或有七人各一。
X36n0659_p0798b19║或一人具七，則始終為語：初雖作惡，後漸修行，成
X36n0659_p0798b20║第二、三及以第七。或七人各一，則當分為言：
X36n0659_p0798b21║若人心口下，第二、正明得失。又二：初單明失，次雙
X36n0659_p0798b22║明得失。初又二：先就三法明失，次結於失。初為三：
X36n0659_p0798b23║初就闡提，次就聖道，三就佛性，定皆不可。
X36n0659_p0798b24║善男子！若人心、口異想異說，言一闡提得阿耨多羅
X36n0659_p0798c01║三藐三菩提者，當知是人謗佛、法、僧。若人心、口異想
X36n0659_p0798c02║異說，言一闡提不得阿耨多羅三藐三菩提，是人亦
X36n0659_p0798c03║名謗佛、法、僧。
X36n0659_p0798c04║善男子！若有說言：八聖道分，凡夫所得。是人亦名謗
X36n0659_p0798c05║佛、法、僧。若有說言：八聖道分，非凡夫得。是人亦名謗
X36n0659_p0798c06║佛、法、僧。
X36n0659_p0798c07║善男子！若有說言：一切眾生定有佛性、定無佛性。是
X36n0659_p0798c08║人亦名謗佛、法、僧。
X36n0659_p0798c09║是故我於契經下，第二、結失義，又四：初、唱二人能
X36n0659_p0798c10║謗。
X36n0659_p0798c11║善男子！是故，我於契經中說：有二種人謗佛、法、僧：一
X36n0659_p0798c12║者、不信，瞋恚心故；二者、雖信，不解義故。
X36n0659_p0798c13║若信心下，第二、唱信慧互無。
X36n0659_p0798c14║善男子！若人信心無有智慧，是人則能增長無明；若
X36n0659_p0798c15║有智慧無有信心，是人則能增長邪見。
X36n0659_p0798c16║不信之人下，第三、結皆是謗。
X36n0659_p0798c17║善男子！不信之人瞋恚心故，說言無有佛、法、僧寶。信
X36n0659_p0798c18║者無慧，顛倒解義，令聞法者謗佛、法、僧。
X36n0659_p0799a01║是故我說下，第四、結互無。
X36n0659_p0799a02║善男子！是故，我說不信之人瞋恚心故、有信之人無
X36n0659_p0799a03║智慧故，是人能謗佛、法、僧寶。
X36n0659_p0799a04║若有說言下，第二、雙明得失。又二：先就闡提成佛
X36n0659_p0799a05║不成佛，次就眾生有佛性無佛性。各有三句。初三
X36n0659_p0799a06║者：
X36n0659_p0799a07║善男子！若有說言：一闡提等未生善法，便得阿耨多
X36n0659_p0799a08║羅三藐三菩提。是人亦名謗佛、法、僧。若復有言：一闡
X36n0659_p0799a09║提人捨一闡提，於異身中得阿耨多羅三藐三菩提。
X36n0659_p0799a10║是人亦名謗佛、法、僧。若復說言：一闡提人能生善根，
X36n0659_p0799a11║生善根已，相續不斷，得阿耨多羅三藐三菩提，故言
X36n0659_p0799a12║一闡提得阿耨多羅三藐三菩提。當知是人不謗三
X36n0659_p0799a13║寶。
X36n0659_p0799a14║前兩是謗，後一不謗。何故爾？各據一邊取有取無，
X36n0659_p0799a15║故兩句成謗；若以縱容中道之解，故一句不謗。有
X36n0659_p0799a16║人云：闡提不捨惡心即得成佛，是謗義。復言：闡提
X36n0659_p0799a17║只即此身不得成佛，於異身中乃得成佛，復是謗
X36n0659_p0799a18║義。有人言：闡提改惡修善，善心相續不斷，即非謗
X36n0659_p0799a19║義。佛性義亦爾。有人云：眾生有佛性，身中已有相
X36n0659_p0799a20║好，常樂具足，斷惑即得者，亦是謗義。若言眾生全
X36n0659_p0799a21║無佛性，亦名為謗。今時有說當果佛性，則墮此中。
X36n0659_p0799a22║善男子！若有人言：一切眾生定有佛性，常樂我淨，不
X36n0659_p0799a23║作不生，煩惱因緣故不可見。當知是人謗佛、法、僧。若
X36n0659_p0799a24║有說言：一切眾生都無佛性，猶如兔角從方便生，本
X36n0659_p0799b01║無今有，已有還無。當知是人謗佛、法、僧。若有說言：眾
X36n0659_p0799b02║生佛性非有如虗空，非無如兔角。何以故？虗空常故，
X36n0659_p0799b03║兔角無故，是故得言亦有亦無。有故破兔角，無故破
X36n0659_p0799b04║虗空。如是說者不謗三寶。
X36n0659_p0799b05║後之三句，初二是謗，後一不謗，如文。
X36n0659_p0799b06║夫佛性者不名下，第三、總結大宗。又四：一、明佛性
X36n0659_p0799b07║之理。
X36n0659_p0799b08║善男子！夫佛性者，不名一法、不名十法、不名百法、不
X36n0659_p0799b09║名千法、不名萬法。
X36n0659_p0799b10║未得菩提下，二、明約法因中說果。
X36n0659_p0799b11║未得阿耨多羅三藐三菩提時，一切善、不善、無記，盡
X36n0659_p0799b12║名佛性。
X36n0659_p0799b13║三引證，明如來或因中說果，果中說因。
X36n0659_p0799b14║如來或時因中說果，果中說因。
X36n0659_p0799b15║是名如來下。四、結隨自意語。
X36n0659_p0799b16║是名如來隨自意語，隨意語故名為如來，隨意語故
X36n0659_p0799b17║名阿羅訶，隨意語故名三藐三佛陀。
X36n0659_p0799b18║迦葉菩薩言下，第三、明同異，又三：初、明佛性同虗
X36n0659_p0799b19║空；次、明異虗空；三、破外道執虗空佛性。言同異者，
X36n0659_p0799b20║肇云：為好同者說同，雖同而異；為好異者說異，雖
X36n0659_p0799b21║異而同。前明佛性有同虗空、不同虗空，此乃法王
X36n0659_p0799b22║正典有同不同。破外道虗空者，此是破世性眼所
X36n0659_p0799b23║見之虗空。初明同義，先問，次答。
X36n0659_p0799b24║迦葉菩薩言：世尊，如佛所說，眾生佛性猶如虗空。云
X36n0659_p0799c01║何名為如虗空耶？
X36n0659_p0799c02║答中有三：先明佛性同虗空非三世攝，次明同虗
X36n0659_p0799c03║空非內非外，三明同虗空無罣礙。
X36n0659_p0799c04║善男子，虗空之性，非過去、非未來、非現在，佛性亦爾。
X36n0659_p0799c05║善男子，虗空非過去。何以故？無現在故。法若現在可
X36n0659_p0799c06║說過去，以無現在故無過去。亦無現在。何以故？無未
X36n0659_p0799c07║來故。法若未來可說現在，以無未來故無現在。亦無
X36n0659_p0799c08║未來。何以故？無現在、過去故。若有現在、過去則有未
X36n0659_p0799c09║來，以無過去、現在故則無未來。以是義故，虗空之性
X36n0659_p0799c10║非三世攝。善男子，以虗空無故無有三世，不以有故
X36n0659_p0799c11║無三世也。如虗空華，非是有故無有三世；虗空亦爾，
X36n0659_p0799c12║非是有故無有三世。善男子，無物者即是虗空，佛性
X36n0659_p0799c13║亦爾。善男子，虗空無故非三世攝，佛性常故非三世
X36n0659_p0799c14║攝。善男子，如來已得阿耨多羅三藐三菩提，所有佛
X36n0659_p0799c15║性、一切佛法常無變易，以是義故，無有三世猶如虗
X36n0659_p0799c16║空。
X36n0659_p0799c17║初文廣明三世相待是無，故不得有三世。三世既
X36n0659_p0799c18║無，虗空即不為三世所攝。文云：虗空無故，非三世
X36n0659_p0800a01║攝。其相云何？空只是無，無即是常。佛性是有，而復
X36n0659_p0800a02║是常，故三世所不攝。虗空是無，而常亦非三世攝。
X36n0659_p0800a03║問：若爾，即應佛性是有，不為世攝，何因云常非三
X36n0659_p0800a04║世耶？解云：佛性不全有，故不云有。
X36n0659_p0800a05║又虗空無故非內外下，第二、佛性同空非內非外。
X36n0659_p0800a06║善男子，虗空無故非內非外，佛性常故非內非外，故
X36n0659_p0800a07║說佛性猶如虗空。
X36n0659_p0800a08║如世間中下，第三、佛性同虗空無罣礙不復細開。
X36n0659_p0800a09║善男子！如世間中無罣閡處名為虗空。如來得阿耨
X36n0659_p0800a10║多羅三藐三菩提已，於一切佛法無有罣閡，故言佛
X36n0659_p0800a11║性猶如虗空。以是因緣，我說佛性猶如虗空。
X36n0659_p0800a12║迦葉白下，第二、明異虗空義，又兩番問答。
X36n0659_p0800a13║迦葉菩薩白佛言：世尊！如來、佛性、涅槃非三世攝而
X36n0659_p0800a14║名為有，虗空亦非三世所攝，何故不得名為有耶？
X36n0659_p0800a15║此初番問者，正言佛性、涅槃、虗空等，竝非三世。虗
X36n0659_p0800a16║空非三世，而名為有；涅槃非三世，而名為常。同無
X36n0659_p0800a17║三世，何不同有？
X36n0659_p0800a18║佛答為三：一、章門，二、解釋，三、結酬。先唱章門，如文。
X36n0659_p0800a19║佛言：善男子！為非涅槃名為涅槃、為非如來名為如
X36n0659_p0800a20║來、為非佛性名為佛性？
X36n0659_p0800a21║云何名下，次釋三門皆有所以。
X36n0659_p0800a22║云何名為非涅槃耶？所謂一切煩惱有為之法，為破
X36n0659_p0800a23║如是有為煩惱，是名涅槃。非如來者，謂一闡提至辟
X36n0659_p0800a24║支佛，為破如是一闡提等至辟支佛，是名如來。非佛
X36n0659_p0800b01║性者，所謂一切壁牆瓦石無情之物，離如是等無情
X36n0659_p0800b02║之物，是名佛性。
X36n0659_p0800b03║涅槃等三，為利益故，相待而說。空無利益，故無相
X36n0659_p0800b04║待。但得是無，不名為常。私謂：言利益者，只為將護
X36n0659_p0800b05║末代權機者，不宜聞於生死是涅槃，二乘是如來，
X36n0659_p0800b06║瓦礫是佛性。忽有機緣，不可不說。但依下答，其言
X36n0659_p0800b07║有歸。法華已說，豈可固違？故經云：世間相常。世間
X36n0659_p0800b08║之言，豈過五陰、國土等耶？況陰、界、入、色、大、小兩乘，
X36n0659_p0800b09║不唯正報。
X36n0659_p0800b10║一切世間下，第三、結酬。
X36n0659_p0800b11║善男子，一切世間無非虗空對於虗空。
X36n0659_p0800b12║以虗空無待故，所以名無；涅槃有待，故名為常。問：
X36n0659_p0800b13║涅槃對非涅槃，虗空亦對非虗空，何故非待？解云：
X36n0659_p0800b14║欲互顯故。涅槃本絕而名為待，虗空本待而名為
X36n0659_p0800b15║絕。涅槃相待，故得是有，明是妙有；虗空絕待，故得
X36n0659_p0800b16║是無，明是妙無。此即不例。
X36n0659_p0800b17║迦葉菩薩白佛言：世尊！世間亦無非四大對，而猶得
X36n0659_p0800b18║名四大是有。虗空無對，何故不得名之為有？
X36n0659_p0800b19║後番迦葉因佛上答，即設竝云：如來向云：涅槃有
X36n0659_p0800b20║對，是故名有。虗空無對即是無者，四大無對亦應
X36n0659_p0800b21║是無。四大無對而是有者，虗空無對亦應是有。此
X36n0659_p0800b22║文不易。故一切世間無非四大對，猶名四大有者，
X36n0659_p0800b23║一切世間凡所有物皆是四大，即皆是有，無非四
X36n0659_p0800b24║大對於四大。雖復作竝，佛竟不答，但牒虗空以對
X36n0659_p0800c01║涅槃。問：何故不答？亦有深意。迦葉本云：四大無對
X36n0659_p0800c02║是故名有，虗空亦應無對是有。今明四大雖無，外
X36n0659_p0800c03║許非四大來對於四大，而四大中自有相對，如地
X36n0659_p0800c04║水等各自相對，而虗空中更無有物自相對者，所
X36n0659_p0800c05║以是無。此竝虗出，故佛不答。
X36n0659_p0800c06║佛答有三：初、牒問非之。
X36n0659_p0800c07║佛言：善男子，若言涅槃非三世攝，虗空亦爾者，是義
X36n0659_p0800c08║不然。
X36n0659_p0800c09║何以故下。二、釋。
X36n0659_p0800c10║何以故？涅槃是有，可見可證，是色足迹。章句是有，是
X36n0659_p0800c11║相是緣，是歸依處，寂靜光明，安隱彼岸，是故得名。非
X36n0659_p0800c12║三世攝，虗空之性，無如是法，是故名無。
X36n0659_p0800c13║明涅槃有十五句，所以有；虗空無十五句故，所以
X36n0659_p0800c14║無。
X36n0659_p0800c15║若有離於下，第三、正答，有五句：先明虗空；若有，應
X36n0659_p0800c16║同四大，有三世攝。
X36n0659_p0800c17║若有離於如是等法更有法者，應三世攝。虗空若同
X36n0659_p0800c18║是有法者，不得非是三世所攝。
X36n0659_p0801a01║如世人說下，第二、明虗空若有應同心數，自有三
X36n0659_p0801a02║句。
X36n0659_p0801a03║善男子！如世人說：虗空名為無色、無對、不可覩見。若
X36n0659_p0801a04║無色、無對、不可見者，即心數法。
X36n0659_p0801a05║虗空若同下，第三、明若有+法者是三世攝。
X36n0659_p0801a06║虗空若同心數法者，不得不是三世所攝。
X36n0659_p0801a07║若三世攝下，第四、明應是四陰。
X36n0659_p0801a08║若三世攝，即是四陰。
X36n0659_p0801a09║但同四陰，除色一事，餘名四陰。四陰非見，虗空亦
X36n0659_p0801a10║然。陰三世攝，空亦然耶？
X36n0659_p0801a11║是故離四陰下，第五、結非有。
X36n0659_p0801a12║是故離四陰，已無有虗空。
X36n0659_p0801a13║此意正明法若是有，可論相待；空既是無，無何所
X36n0659_p0801a14║待？
X36n0659_p0801a15║復次，諸外道言下，第三、破外道計空，又二：初正破
X36n0659_p0801a16║執，次結同異。就正破又二：先別破八執，次總舉五
X36n0659_p0801a17║大例破。初別破八執：一、破空是光明；二、破空是住
X36n0659_p0801a18║處；三、破空是次第；四、破空在三處；五、破空是可作；
X36n0659_p0801a19║六、破空在無礙處；七、雙破兩執；八、重破空是住處。
X36n0659_p0801a20║初破空是光明者，數家亦謂二十一色空屬明色。
X36n0659_p0801a21║於中又二：先牒執，次破之。
X36n0659_p0801a22║復次，善男子！諸外道言：夫虗空者，即是光明。
X36n0659_p0801a23║若是光明即是色法、虗空。若爾，是色法者即是無常，
X36n0659_p0801a24║是無常故三世所攝，云何外道說非三世？若三世攝
X36n0659_p0801b01║則非虗空，亦可說言虗空是常。
X36n0659_p0801b02║文云亦可說言虗空是常者，具足應云亦不可說
X36n0659_p0801b03║是常，文中略故，而無不字。虗空雖無不可說常，終
X36n0659_p0801b04║是無常。但此外道不解空義，云空是色，乃是空中
X36n0659_p0801b05║容於光色，何得乃言空是色耶？言亦可者，應言不
X36n0659_p0801b06║可，語略故耳。
X36n0659_p0801b07║復有人言下，第二、破空是住處。亦先牒，次破，三、結。
X36n0659_p0801b08║善男子，復有人言：虗空者，即是住處。
X36n0659_p0801b09║若有住處即是色法，而一切處皆是無常，三世所攝；
X36n0659_p0801b10║虗空亦常，非三世攝。
X36n0659_p0801b11║若說處者，知無虗空。
X36n0659_p0801b12║光宅云：既言真諦有重數，亦言虗空有處所。如東
X36n0659_p0801b13║西二室，一滿一空，當知有處亦同此破。
X36n0659_p0801b14║復有說言：第三破空是次第。言次第者，如簫管中
X36n0659_p0801b15║及門向內數人，言窻內見於外間之空，先於第一
X36n0659_p0801b16║窻櫺中見，復於第二第三中見。此是次第，亦先牒
X36n0659_p0801b17║次破。
X36n0659_p0801b18║復有說言：虗空者即是次第。
X36n0659_p0801b19║若是次第即是數法，若是可數即三世攝，若三世攝
X36n0659_p0801b20║云何言常？
X36n0659_p0801b21║若復說言下，第四、破空。在於三處即有三計，亦二：
X36n0659_p0801b22║先牒、次破。
X36n0659_p0801b23║善男子，若復說言：夫虗空者，不離三法：一者、空，二者、
X36n0659_p0801b24║實，三者、空實。
X36n0659_p0801c01║彼計一云：空還在空處，有中無空。二云：空在有處，
X36n0659_p0801c02║無處無空。三云：在有無處，如溼爛物，當爛未爛，即
X36n0659_p0801c03║名有空。
X36n0659_p0801c04║若言空是，當知虗空是無常法。何以故？實處無故。若
X36n0659_p0801c05║言實是，當知虗空亦是無常。何以故？空處無故。若空
X36n0659_p0801c06║實是，當知虗空亦是無常。何以故？二處無故。是故虗
X36n0659_p0801c07║空名之為無。
X36n0659_p0801c08║破執如文。
X36n0659_p0801c09║如說虗空可作下，第五、破空是作法。亦先牒執，次
X36n0659_p0801c10║破之。
X36n0659_p0801c11║善男子，如說虗空是可作法，如說去樹去舍而作虗
X36n0659_p0801c12║空，平作虗空，覆於虗空，上於虗空，畫虗空色如大海
X36n0659_p0801c13║水，是故虗空是可作法。
X36n0659_p0801c14║今時數論等，各計穿地斫樹等悉皆得空，竝是作
X36n0659_p0801c15║空。
X36n0659_p0801c16║一切作法皆是無常，猶如瓦缾虗空。若爾，應是無常。
X36n0659_p0801c17║世間人說下，第六、破無罣礙處。先牒執。
X36n0659_p0801c18║善男子！世間人說一切法中無罣閡處名虗空者。
X36n0659_p0802a01║次破彼執，於中二：初具、不具下，先兩句定。
X36n0659_p0802a02║是無閡處，於一切所為具足有、為分有耶？
X36n0659_p0802a03║次若具下，難。
X36n0659_p0802a04║若具足有，當知餘處則無虗空。若分有者，則是彼此
X36n0659_p0802a05║可數之法。若是可數，當知無常。
X36n0659_p0802a06║只問無礙處為空者，此空為具足容十方空，為不
X36n0659_p0802a07║具足容十方空耶？若具十方虗空者，當知十方無
X36n0659_p0802a08║有虗空。若不併著者，亦是此有彼無。
X36n0659_p0802a09║若有人說下，第七、雙破兩執：一、執空與有竝；二、執
X36n0659_p0802a10║虗空在於物中。先牒兩執。
X36n0659_p0802a11║善男子，若有人說虗空無閡與有竝合，又復說言虗
X36n0659_p0802a12║空在物如器中果。
X36n0659_p0802a13║二、俱不然下，正破。先總唱不然。
X36n0659_p0802a14║二俱不然。
X36n0659_p0802a15║次何以故下雙破兩執，又二：前破空與有竝。次破
X36n0659_p0802a16║器中初文又二：先作三章門，次次第解釋。三章門
X36n0659_p0802a17║者。
X36n0659_p0802a18║何以故？若言竝合，則有三種：一、異業合，如飛鳥集樹；
X36n0659_p0802a19║一、異業合：如飛鳥集樹，唯鳥來栖樹，樹不來栖鳥；
X36n0659_p0802a20║亦如物來合空，空不來合物。
X36n0659_p0802a21║二共業合，如兩羊相𧢻。
X36n0659_p0802a22║二、二業共合，如兩羊相觸，空亦合物，物亦合空。
X36n0659_p0802a23║三、已合共合，如二雙指合在一處。
X36n0659_p0802a24║三、已合共合，如二雙指合者，物用與物已合，物只
X36n0659_p0802b01║是體，用是物家動用，此二事體用已合空，用與空
X36n0659_p0802b02║已合，空即是空體，用即是空所容受用，此體用已
X36n0659_p0802b03║合，復更以物合空，如兩指先已合，後更兩兩共合。
X36n0659_p0802b04║若言異業下，次釋上三章。先釋第一，文自有三：一、
X36n0659_p0802b05║無常難；二、常難；三、亦常亦無常難。
X36n0659_p0802b06║若言異業共合，異則有二：一、是物業，二、虗空業。若空
X36n0659_p0802b07║業合物，空則無常；若物業合空，物則不徧。如其不徧，
X36n0659_p0802b08║是亦無常。
X36n0659_p0802b09║今初。先作無常難中言：一、是物業，即是動業；二、虗
X36n0659_p0802b10║空業，即是空業。言空業合物，空則無常。物既無常，
X36n0659_p0802b11║而空與其合，豈不無常？若物業合空，物則不徧者，
X36n0659_p0802b12║此既合彼，應隨空亦徧，復應物隨空是常。百論中
X36n0659_p0802b13║或心神等覺，以覺等神破（云云）。然今在言小異，而
X36n0659_p0802b14║其還於此執，正言物既不徧，云何合空？言則是無
X36n0659_p0802b15║常者，空亦無常耶？
X36n0659_p0802b16║若言虗空是常下，第二、作常難，又二：先牒執非之，
X36n0659_p0802b17║次正難。
X36n0659_p0802b18║若言虗空是常，其性不動，與動物合者，是義不然。何
X36n0659_p0802b19║以故？虗空若常，物亦應常；物若無常，空亦無常。
X36n0659_p0802b20║難意竝之，令併無常。
X36n0659_p0802b21║若言虗空亦常無常下，第三、作常無常難。
X36n0659_p0802b22║若言虗空亦常無常，無有是處。
X36n0659_p0802b23║彼意或言：合物之空自是無常，不合物空恒自是
X36n0659_p0802b24║常。云亦常無常者，今直難云：無有是處，謂法相中
X36n0659_p0802c01║無有一法半常半無常者。
X36n0659_p0802c02║若共業合下，釋第二章門，又二。此初，牒執非之。
X36n0659_p0802c03║若共業合，是義不然。
X36n0659_p0802c04║何以故下，正破。
X36n0659_p0802c05║何以故？虗空名徧，若與業合業亦應徧，若是徧者應
X36n0659_p0802c06║一切徧，若一切徧應一切合，不應說有合與不合。
X36n0659_p0802c07║言若空與業合，業亦應徧者，謂空體與用合，用亦
X36n0659_p0802c08║應徧。若空用徧，則應徧與物合，不得更有離物之
X36n0659_p0802c09║空，不應說有合與不合。
X36n0659_p0802c10║若言已合共合下，釋第三章門，又二，此先牒章門
X36n0659_p0802c11║非之。
X36n0659_p0802c12║若言已合、共合，如二雙指合，是義不然。
X36n0659_p0802c13║何以故下，正破，其中有法、譬、合。
X36n0659_p0802c14║何以故？先無有合後方合故。先無後有是無常法，是
X36n0659_p0802c15║故不得說言虗空已合共合。
X36n0659_p0802c16║如世間法先無後有，是物無常。
X36n0659_p0802c17║虗空若爾，亦應無常。
X36n0659_p0802c18║言先無後有者，謂空之與物，先時不合，後時方合，
X36n0659_p0803a01║則是本無今有，應是無常。然此唯破後合，不破前
X36n0659_p0803a02║合。所以然者，前空體與空業用，物體與物業用，不
X36n0659_p0803a03║有則已，有則俱時，豈可得言先時無合，後時方合？
X36n0659_p0803a04║而淺識者謂空是體，有若來時，方有空用。物亦如
X36n0659_p0803a05║是，體移動時，方有動用。只此前合亦是本無今有
X36n0659_p0803a06║破，則應云無常。只此先無今有破者，即具破於前
X36n0659_p0803a07║後二合，正破後雙合，傍破前單合。
X36n0659_p0803a08║若言虗空在物下，破其後執，明空在物。中又三：初
X36n0659_p0803a09║牒執非之，次正難，後結句。此初，牒執非之。
X36n0659_p0803a10║若言虗空在物如器中果，是義不然。
X36n0659_p0803a11║何以故下，正難，又二：初、作理責；次、作竝難。初又為
X36n0659_p0803a12║三，此初，正責。
X36n0659_p0803a13║何以故？如是虗空先無器時在何處住？
X36n0659_p0803a14║若言有器空在器中者，本無器時，空在何處？
X36n0659_p0803a15║若有住處下，第二、難應有多空。
X36n0659_p0803a16║若有住處，虗空則多。
X36n0659_p0803a17║未有器時已有一空，後有器時復有一空，寧非多
X36n0659_p0803a18║空？
X36n0659_p0803a19║如其多者下，第三、結過。
X36n0659_p0803a20║如其多者，云何言常、言一、言徧？
X36n0659_p0803a21║凡結三過：一不得言常，謂先是無器之空，今是有
X36n0659_p0803a22║器之空，寧得是常？二者不得言一，可解。三者不得
X36n0659_p0803a23║言徧，有器時空，非無器時空，空寧得徧？
X36n0659_p0803a24║若使虗空離空有住下，第二、竝難。
X36n0659_p0803b01║若使虗空離空有住，有物亦應離虗空住。
X36n0659_p0803b02║若謂無器時空，離有器時空而有住處，物亦離空
X36n0659_p0803b03║而有住處。
X36n0659_p0803b04║是故當知下，第三、結句，可見。
X36n0659_p0803b05║是故當知無有虗空。
X36n0659_p0803b06║若有說言指住下，第八、重破空是住處，亦先牒、次
X36n0659_p0803b07║破。
X36n0659_p0803b08║善男子，若有說言：指住之處，名為虗空。
X36n0659_p0803b09║當知虗空是無常法。何以故？指有四方。若有四方，當
X36n0659_p0803b10║知虗空亦有四方。一切常法都無方所，以有方故虗
X36n0659_p0803b11║空無常。若是無常不離五陰，要離五陰是無所有。
X36n0659_p0803b12║所言指住處者，若言即指一切住處為虗空住處，
X36n0659_p0803b13║既有四方，方若異者，空應四方隨空住處。
X36n0659_p0803b14║有法若從因緣下，第二、總結。舉五大住，例破可尋。
X36n0659_p0803b15║善男子，有法若從因緣住者，當知是法名為無常。善
X36n0659_p0803b16║男子，譬如一切眾生樹木因地而住，地無常故，因地
X36n0659_p0803b17║之物次第無常。善男子，如地因水，水無常故，地亦無
X36n0659_p0803b18║常；如水因風，風無常故，水亦無常；風依虗空，虗空無
X36n0659_p0803b19║常故，風亦無常。若無常者，云何說言虗空是常徧一
X36n0659_p0803b20║切處？
X36n0659_p0803b21║虗空無故，非是過去下，破外道執中，次結同異。所
X36n0659_p0803b22║言同者，涅槃、虗空同無三世。所言異者，涅槃是常，
X36n0659_p0803b23║虗空是無。又三：初明空非三世。
X36n0659_p0803b24║虗空無故，非是過去、未來、現在。
X36n0659_p0803c01║次舉兔角，亦非。
X36n0659_p0803c02║亦如兔角，是無物故，非是過去、未來、現在。
X36n0659_p0803c03║是故我說下。三、結同異。
X36n0659_p0803c04║是故我說佛性常故非三世攝，虗空無故非三世攝。
X36n0659_p0803c05║善男子！我終不與下，明用中第三、習解除惑之用，
X36n0659_p0803c06║亦言無諍之用。何以除惑？已得中道觀，故能去之。
X36n0659_p0803c07║若無此觀，何由能斷？大分為二：先、明如來習解滿
X36n0659_p0803c08║故，不與世諍；二、明諸菩薩等觀解除惑。前文又三：
X36n0659_p0803c09║一、觀解，二、論義，三、結成不諍之用。此即初文。
X36n0659_p0803c10║善男子，我終不與世間共諍。何以故？世智說有，我亦
X36n0659_p0803c11║說有；世智說無，我亦說無。
X36n0659_p0803c12║世間智人體中道理雙說有無，佛亦如是不違彼
X36n0659_p0803c13║說。復是由佛得中道故，故與物和所以不諍，豈非
X36n0659_p0803c14║中道觀解之用？世間愚人所述乖理，不當法相言
X36n0659_p0803c15║有言無，違於佛旨如與佛諍，況世間人？
X36n0659_p0803c16║迦葉菩薩言下，第二、論義，有四番問答。此初番，先
X36n0659_p0803c17║問、次答。
X36n0659_p0803c18║迦葉菩薩言：世尊！菩薩摩訶薩具足幾法，不與世諍，
X36n0659_p0804a01║不為世法之所霑汙？
X36n0659_p0804a02║答中有三：初唱十法。
X36n0659_p0804a03║佛言：善男子！菩薩摩訶薩具足十法，不與世諍，不為
X36n0659_p0804a04║世法之所霑汙。
X36n0659_p0804a05║次列十法
X36n0659_p0804a06║何等為十？一者、信心，二者、有戒，三者、親近善友，四者、
X36n0659_p0804a07║內善思惟，五者、具足精進，六者、具足正念，七者、具足
X36n0659_p0804a08║智慧，八者、具足正語，九者、樂於正法，十者、憐憫眾生。
X36n0659_p0804a09║三，結不諍。
X36n0659_p0804a10║善男子！菩薩具足如是十法，不與世諍，不為世法之
X36n0659_p0804a11║所霑汙，如優鉢羅華。
X36n0659_p0804a12║唱、結二文之中，皆有沾字，須作點音。
X36n0659_p0804a13║次第二番問答，論世智所說有無問可見。
X36n0659_p0804a14║迦葉菩薩白佛言：世尊！如佛所說：世智說有，我亦說
X36n0659_p0804a15║有；世智說無，我亦說無。何等名為世智有無？
X36n0659_p0804a16║答中定於法體又二：先明有。
X36n0659_p0804a17║佛言：善男子！世智若說色是無常、苦、空、無我，乃至識
X36n0659_p0804a18║亦如是。善男子！是名世智說有，亦我說有。
X36n0659_p0804a19║次明無。
X36n0659_p0804a20║善男子，世智說色無有常、樂、我、淨，受、想、行、識亦復如
X36n0659_p0804a21║是。善男子，是名世智說無，我亦說無。
X36n0659_p0804a22║次第三番問中二：先正作相違之問。
X36n0659_p0804a23║迦葉菩薩復白佛言：世尊！世間智者即是菩薩、一切
X36n0659_p0804a24║聖人。若諸聖人色是無常、苦、空、無我，云何如來說佛
X36n0659_p0804b01║色身常、恒、無變？世間智者所說無法，云何如來說言
X36n0659_p0804b02║是有？如來世尊作如是說，云何復言不與世諍、不為
X36n0659_p0804b03║世法之所霑汙？
X36n0659_p0804b04║次結佛有顛倒。
X36n0659_p0804b05║如來已離三種顛倒，所謂想倒、心倒、見倒。應說佛色
X36n0659_p0804b06║實是無常，今乃說常，云何得名遠離顛倒不與世諍？
X36n0659_p0804b07║佛言：善男子！凡夫之色從煩惱生，是故智說色是無
X36n0659_p0804b08║常、苦、空、無我。如來色者遠離煩惱，是故說是常、恒、無
X36n0659_p0804b09║變。
X36n0659_p0804b10║答中明不相違，各有所據。眾生之色從煩惱生，故
X36n0659_p0804b11║色是無；佛色不然，故得是有。
X36n0659_p0804b12║次第四問答，明色常無常相。
X36n0659_p0804b13║迦葉菩薩言：世尊！云何為色從煩惱生？
X36n0659_p0804b14║問含二意：一、問：云何色陰從煩惱生而得是無常？
X36n0659_p0804b15║二、問：云何色不從煩惱生而得是常？答中具明二
X36n0659_p0804b16║義，今問中略故，但舉色從煩惱生是無常一邊。
X36n0659_p0804b17║佛答有三：一、明觀與不觀為常、無常之本；二、正明
X36n0659_p0804b18║常、無常果；三、結所屬之人。初文又二：初總明觀與
X36n0659_p0804b19║不觀。次單明觀者，亦可云先略後廣，廣中唯明一
X36n0659_p0804b20║義。前文又四，此即：一、明生三漏是所觀境。智者應
X36n0659_p0804b21║當下，二、出能觀人。如人將盲下，三、出不能觀者。有
X36n0659_p0804b22║四種人下，第四、雙舉二人。前二如文。
X36n0659_p0804b23║善男子，煩惱三種，所謂欲漏、有漏、無明漏。
X36n0659_p0804b24║智者應當觀是三漏所有罪過。所以者何？知罪過已，
X36n0659_p0804c01║則能遠離。譬如醫師先診病脈，知病所在，然後授藥。
X36n0659_p0804c02║善男子！如人將盲，至棘林中，捨之而還。盲人於後甚
X36n0659_p0804c03║難得出，設得出者，身體壞盡。世間凡夫亦復如是，不
X36n0659_p0804c04║能知見三漏過患，則隨逐行；如其見者，則能遠離；知
X36n0659_p0804c05║非過已，雖受果報，果報輕微。
X36n0659_p0804c06║第三文中不觀之人，人譬三漏，盲譬眾生，棘譬惡
X36n0659_p0804c07║道。欲明三漏牽諸眾生令墮惡道，縱出惡道法身
X36n0659_p0804c08║破壞，法身破壞故三身盡壞。
X36n0659_p0804c09║善男子，有四種人：一、作業時重，受報時輕；二、作業時
X36n0659_p0804c10║輕，受報時重；三、作業時重，受報亦重；四、作業時輕，受
X36n0659_p0804c11║報亦輕。
X36n0659_p0804c12║四、雙結兩人中有四句：前二即是觀不觀者，後二
X36n0659_p0804c13║即是任業之人。
X36n0659_p0804c14║若人能觀下，第二、單出能觀人。又二：先、單出人；
X36n0659_p0804c15║善男子！若人能觀煩惱罪過，是人作業受報俱輕。
X36n0659_p0804c16║次廣明其人，又二：初總、後別。總中又二，此初正明
X36n0659_p0804c17║觀漏，有六句：
X36n0659_p0804c18║善男子！有智之人作如是念：我應遠離如是等漏，又
X36n0659_p0805a01║復不應作如是等鄙惡之事。何以故？我今未得脫於
X36n0659_p0805a02║地獄、餓鬼、畜生、人、天報故。我若修道，當因是力破壞
X36n0659_p0805a03║諸苦。是人觀已，貪欲、瞋恚、愚癡微弱；既見貪欲、瞋、癡
X36n0659_p0805a04║輕已，其心歡喜。
X36n0659_p0805a05║復作是念下。二、明其自能勤修，亦有五句。
X36n0659_p0805a06║復作是念：我今如是皆由修道因緣力故，令我得離
X36n0659_p0805a07║不善之法、親近善法，是故現在得見正道，應當勤加
X36n0659_p0805a08║而修習之。是人因是勤修道力，遠離無量諸惡煩惱，
X36n0659_p0805a09║及離地獄、餓鬼、畜生、人、天果報。
X36n0659_p0805a10║是故我於下，第二、別明觀漏，亦二：初、正明觀漏，次、
X36n0659_p0805a11║明能自勤修。前文有三。此初，先觀因，有法、譬、合。
X36n0659_p0805a12║是故我於契經中說：當觀一切有漏煩惱及有漏因。
X36n0659_p0805a13║何以故？有智之人若但有觀漏不觀漏因，則不能斷
X36n0659_p0805a14║諸煩惱也。何以故？智者觀漏從是因生，我今斷因漏
X36n0659_p0805a15║則不生。
X36n0659_p0805a16║善男子，如彼醫師先斷病因，病則不生。
X36n0659_p0805a17║智者先斷煩惱因者，亦復如是。
X36n0659_p0805a18║有智之人下，次觀果報。
X36n0659_p0805a19║有智之人，先當觀因，次觀果報。知從善因生於善果，
X36n0659_p0805a20║知從惡因生於惡果。觀果報已，遠離惡因。
X36n0659_p0805a21║觀果報已下，三、觀於輕重。
X36n0659_p0805a22║觀果報已，復當次觀煩惱輕重。觀輕重已，先離重者。
X36n0659_p0805a23║既離重已，輕者自去。
X36n0659_p0805a24║智者若知下，二、明自能勤修，亦有法、譬、合。
X36n0659_p0805b01║善男子！智者若知煩惱、煩惱因、煩惱果報、煩惱輕重，
X36n0659_p0805b02║是人爾時精勤修道，不息不悔，親近善友，至心聽法，
X36n0659_p0805b03║為滅如是諸煩惱故。
X36n0659_p0805b04║善男子，譬如病者，自知病輕，必可除差，雖得苦藥，服
X36n0659_p0805b05║之不悔。
X36n0659_p0805b06║有智之人亦復如是，勤修聖道，歡喜不愁，不息不悔。
X36n0659_p0805b07║若人能知煩惱下，二、正明常無常果，又二：先明不
X36n0659_p0805b08║從煩惱生則得常果；
X36n0659_p0805b09║善男子！若人能知煩惱、煩惱因、煩惱果報、煩惱輕重，
X36n0659_p0805b10║為除煩惱故勤修道，是人不從煩惱生色；受、想、行、識
X36n0659_p0805b11║亦復如是。
X36n0659_p0805b12║次明從煩惱生，得無常果。
X36n0659_p0805b13║若不能知煩惱、煩惱因、煩惱果報、煩惱輕重，不勤修
X36n0659_p0805b14║習，是人則從煩惱生。色、受、想、行、識亦復如是。
X36n0659_p0805b15║知煩惱煩惱因下，三、結所屬人，又二：先結。得常果
X36n0659_p0805b16║者，即是如來；
X36n0659_p0805b17║善男子！知煩惱、煩惱因、煩惱果報、煩惱輕重，為斷煩
X36n0659_p0805b18║惱修行道者，即是如來。以是因緣，如來色常乃至識
X36n0659_p0805b19║常。
X36n0659_p0805b20║次明得無常果者是凡夫。
X36n0659_p0805b21║善男子，不知煩惱、煩惱因、煩惱果報、煩惱輕重，不能
X36n0659_p0805b22║修道，即是凡夫。是故，凡夫色是無常，受、想、行、識悉是
X36n0659_p0805b23║無常。
X36n0659_p0805b24║世間智者下，第三、還結成不諍之用。
X36n0659_p0805c01║善男子！世間智者、一切聖人、菩薩、諸佛說是二義，我
X36n0659_p0805c02║亦如是說是二義。是故，我說不與世間智者共諍，不
X36n0659_p0805c03║為世法之所霑汙。
X36n0659_p0805c04║迦葉白佛下，第二、明菩薩除惑。即是諸菩薩等習
X36n0659_p0805c05║此觀解離諸結漏，若無中道力用，云何能令惑使
X36n0659_p0805c06║俱盡？又四：一、觀漏體；二、觀漏因；三、觀漏果；四、結觀
X36n0659_p0805c07║智。初觀漏體，有三番問答。此初文。先問三漏之體。
X36n0659_p0805c08║迦葉菩薩復白佛言：世尊！如佛所說三有漏者，云何
X36n0659_p0805c09║名為欲漏、有漏、無明漏耶？
X36n0659_p0805c10║佛答中三漏為三：初明欲漏，又三：一出體，二引證，
X36n0659_p0805c11║三結名。初出體。
X36n0659_p0805c12║佛言：善男子！欲漏者，內惡覺觀因於外緣生於欲漏。
X36n0659_p0805c13║內之惡觀即內心，因於外緣即是外境。
X36n0659_p0805c14║是故我昔下，第二、引證。
X36n0659_p0805c15║是故我昔在王舍城告阿難言：阿難！汝今受此女人
X36n0659_p0805c16║所說偈頌，是偈乃是過去諸佛之所宣說。
X36n0659_p0805c17║此偈出出曜經。佛將阿難共行，見一女人將兒汲
X36n0659_p0805c18║水，見一男子遂生染心矚目不已，因繫兒頸內兒
X36n0659_p0806a01║井中，乃說偈自貴云：欲欲，我知汝根本，意以思想
X36n0659_p0806a02║生，我不思想汝，則汝不得生。說者或小不同，但明
X36n0659_p0806a03║三漏兩處不同。前德王品以欲界一切煩惱除無
X36n0659_p0806a04║明是欲漏，上二界煩惱除無明是有漏，總三界無
X36n0659_p0806a05║明是無明漏。今文所明以欲界中愛為欲漏，上二
X36n0659_p0806a06║界愛為有漏，無明與我見合為無明漏。
X36n0659_p0806a07║是故一切下，第三、結名。
X36n0659_p0806a08║是故一切內惡覺觀外諸因緣，名之為欲，是名欲漏。
X36n0659_p0806a09║次明有漏中亦三：初出漏體。
X36n0659_p0806a10║有漏者，色、無色界內諸惡法、外諸因緣。
X36n0659_p0806a11║次簡異欲漏。
X36n0659_p0806a12║除欲界中外諸因緣、內諸覺觀。
X36n0659_p0806a13║三、結名。
X36n0659_p0806a14║是名有漏。
X36n0659_p0806a15║次明無明漏中又二：初出體，次明能生諸漏。
X36n0659_p0806a16║無明漏者，不能了知我及我所，不別內外，名無明漏。
X36n0659_p0806a17║此初一行，餘出體。
X36n0659_p0806a18║從無明即一切下，第二、明能生諸漏。文有三：唱、釋、
X36n0659_p0806a19║結。
X36n0659_p0806a20║善男子，無明即一切諸漏根本。
X36n0659_p0806a21║何以故？一切眾生無明因緣，於陰、入、界憶想作相名
X36n0659_p0806a22║為眾生，是名想倒、心倒、見倒，以是因緣生一切漏。
X36n0659_p0806a23║是故我於十二部經說無明者，即是貪因、瞋因、癡因。
X36n0659_p0806a24║迦葉言：如來下，第二番問答。先問何以異說。
X36n0659_p0806b01║迦葉菩薩言：世尊！如來昔於十二部經說言：不善思
X36n0659_p0806b02║惟因緣生於貪欲、瞋、癡。今何因緣乃說無明？
X36n0659_p0806b03║如是二法下，佛答，有三：初、唱兩章門。
X36n0659_p0806b04║善男子！如是，二法互為因果、互相增長。
X36n0659_p0806b05║一互因果，二互增長。
X36n0659_p0806b06║不善思惟下，第二、釋章門。先釋互為因果。
X36n0659_p0806b07║不善思惟生於無明，無明因緣生不善思惟。
X36n0659_p0806b08║其能生長下，釋增長。
X36n0659_p0806b09║善男子！其能生長諸煩惱者，皆悉名為煩惱因緣。親
X36n0659_p0806b10║近如是煩惱因緣，名為無明、不善思惟。
X36n0659_p0806b11║如子生芽下，第三、譬結。
X36n0659_p0806b12║如子生芽，子是近因，四大遠因，煩惱亦爾。
X36n0659_p0806b13║迦葉白佛下，第三番問答。
X36n0659_p0806b14║迦葉菩薩白佛言：世尊！如佛所說，無明即漏，云何復
X36n0659_p0806b15║言因無明故生於諸漏？
X36n0659_p0806b16║問意言：佛前說第三漏云是無明，今復云何從無
X36n0659_p0806b17║明生？
X36n0659_p0806b18║佛言：如我所說下，佛答，又三：先唱有兩無明。
X36n0659_p0806b19║佛言：善男子！如我所說，無明漏者是內無明因，於無
X36n0659_p0806b20║明生諸漏者是內外因。
X36n0659_p0806b21║若說無明下，第二、釋兩無明。又二：先明無明漏是
X36n0659_p0806b22║內無明，次解從生是外漏。
X36n0659_p0806b23║若說無明漏，是名內倒，不識無常、苦、空、無我。
X36n0659_p0806b24║若說一切煩惱因緣，是名不知外我、我所。
X36n0659_p0806c01║內心不了，是一無明；而外復生煩惱，是外無明。
X36n0659_p0806c02║若說無明漏下，第三、結兩果。
X36n0659_p0806c03║若說無明漏，是名無始無終，從無明生陰、界、入等。
X36n0659_p0806c04║言無明漏名無始終者，謂得無始無終果十二因
X36n0659_p0806c05║緣，無明最初而能生於行識等果，如是因緣三世
X36n0659_p0806c06║輪轉名無始終。若得中觀能焦因緣成有始終，翻
X36n0659_p0806c07║彼生死歸涅槃終。從無明生陰入等者，謂從無明
X36n0659_p0806c08║生於諸漏亦招陰果。
X36n0659_p0806c09║迦葉白佛下，第二、觀漏因，有兩番問答。此即初問。
X36n0659_p0806c10║迦葉菩薩白佛言：世尊！如佛所說，有智之人知於漏
X36n0659_p0806c11║因。云何名為知於漏因？
X36n0659_p0806c12║智者當觀下，佛答，有四。此初，明外因。
X36n0659_p0806c13║善男子！智者當觀何因緣故生是煩惱？造作何行生
X36n0659_p0806c14║此煩惱？於何時中生此煩惱？共誰住時生此煩惱？何
X36n0659_p0806c15║處止住生此煩惱？觀何事已生於煩惱？受誰房舍、臥
X36n0659_p0806c16║具、飲食、衣服、湯藥而生煩惱？
X36n0659_p0806c17║何緣轉下作中下，第二、明內因。
X36n0659_p0806c18║何因緣故，轉下作中、轉中作上，下業作中、中業作上？
X36n0659_p0807a01║菩薩作是觀時下，第三、明為觀得道。
X36n0659_p0807a02║菩薩摩訶薩作是觀時，則得遠離生漏因緣。如是觀
X36n0659_p0807a03║時，未生煩惱遮令不生，已生煩惱便得除滅。
X36n0659_p0807a04║是故我於下，第四、引證。
X36n0659_p0807a05║是故我於契經中說：智者當觀生煩惱因。
X36n0659_p0807a06║迦葉言：眾生一身下，次番問答。初問。
X36n0659_p0807a07║迦葉菩薩白佛言：世尊！眾生一身云何能起種種煩
X36n0659_p0807a08║惱？
X36n0659_p0807a09║次如一器中下，佛答：先譬，次合。
X36n0659_p0807a10║佛言：善男子！如一器中有種種子，得水雨已各各自
X36n0659_p0807a11║生。
X36n0659_p0807a12║初譬中言如一器者，譬一神明。有種種子者，譬成
X36n0659_p0807a13║就諸惑。得雨各生者，謂得取相各自相生，若取好
X36n0659_p0807a14║相生貪，取惡相生瞋。
X36n0659_p0807a15║次合譬。
X36n0659_p0807a16║眾生亦爾，器雖是一，愛因緣故，而能生長種種煩惱。
X36n0659_p0807a17║云愛因緣故生煩惱者，還復取相，名之為愛。或復
X36n0659_p0807a18║說：愛未必明取相。
X36n0659_p0807a19║迦葉言下，第三、觀漏果，亦兩問答。此初問。
X36n0659_p0807a20║迦葉菩薩言：世尊！智者云何觀於果報？
X36n0659_p0807a21║答中又二：先明報果，次明習果。
X36n0659_p0807a22║善男子！智者當觀諸漏因緣能生地獄、餓鬼、畜生。是
X36n0659_p0807a23║漏因緣得人、天身，即是無常、苦、空、無我。是身器中得
X36n0659_p0807a24║三種苦、三種無常。
X36n0659_p0807b01║就報果中有三種苦及三無常者，二解：一云三苦，
X36n0659_p0807b02║即苦苦、行苦、壞苦。三無常者，一生滅、二流動、三大
X36n0659_p0807b03║期。二云此謂三界為三苦。三無常者，即是三界皆
X36n0659_p0807b04║無常也。
X36n0659_p0807b05║是漏因緣，能令眾生作五逆罪受諸惡報，能斷善根、
X36n0659_p0807b06║犯四重禁、誹謗三寶。智者當觀，我既受得如是之身，
X36n0659_p0807b07║不應生起如是煩惱受諸惡果。
X36n0659_p0807b08║迦葉言佛有無漏下，第二番、簡無漏果報。問中有
X36n0659_p0807b09║二：初略、次廣。初略問又三：一、唱有無漏果。
X36n0659_p0807b10║迦葉菩薩言：世尊！有無漏果。
X36n0659_p0807b11║二，明智者斷果。
X36n0659_p0807b12║復言：智者斷諸果報。
X36n0659_p0807b13║三，問斷無漏果。
X36n0659_p0807b14║無漏果報在斷中不？
X36n0659_p0807b15║諸得道人下，第二、廣問，亦三。此初，唱有無漏之果。
X36n0659_p0807b16║諸得道人，有無漏果，
X36n0659_p0807b17║如其智者下，第二、明云何言斷。
X36n0659_p0807b18║如其智者求無漏果，云何佛說一切智者應斷果報？
X36n0659_p0807b19║如其斷者下，第三、問云何言有。
X36n0659_p0807b20║如其斷者，今諸聖人云何得有？
X36n0659_p0807b21║問意云：有有漏果，復有無漏果。聖人若當斷無漏
X36n0659_p0807b22║果者，云何能得聖人果報？然佛答有二意：一云當
X36n0659_p0807b23║體為言，即無漏無有果報。今言有者，是因中說果。
X36n0659_p0807b24║佛答有三：初舉因果互說，次明無漏無果，三明無
X36n0659_p0807c01║煩惱果。前文三句，初唱如來有兩種說。
X36n0659_p0807c02║善男子！如來或時因中說果、果中說因。
X36n0659_p0807c03║如世間人下，第二、明世人之說。
X36n0659_p0807c04║如世間人說泥即缾，縷即是衣，是名因中說果。果中
X36n0659_p0807c05║說因者，牛即是水草，人即是食。
X36n0659_p0807c06║我亦如是下，第三、出如來之說。
X36n0659_p0807c07║我亦如是，因中說果。先於經中作是說言：我從心身
X36n0659_p0807c08║〔因，心運身故，故心身〕至梵天邊。是名因中說果，果中說因。此
X36n0659_p0807c09║六入者，名過去業。是名果中說因。
X36n0659_p0807c10║言身從心至梵天邊者，是因中說果，謂色界為身，
X36n0659_p0807c11║初禪之定為心。定是意業，所以名心，所以常謂色
X36n0659_p0807c12║界為心。生身是為定心，心實非身，但能得身，故名
X36n0659_p0807c13║為身。即是因中說果，果中說因可見。
X36n0659_p0807c14║一切聖人下，第二、明無漏無果。
X36n0659_p0807c15║善男子！一切聖人真實無有無漏果報，一切聖人修
X36n0659_p0807c16║道果報更不生漏，是故名為無漏果報。
X36n0659_p0807c17║謂三界中但以漏業得報，故云無無漏果。下句復
X36n0659_p0807c18║云無漏果者，此是因中說果，因此無漏能得佛果，
X36n0659_p0808a01║因實非果，能得果故名因為果。
X36n0659_p0808a02║有智之人下，第三、明無煩惱果。又二：初、明斷惑；
X36n0659_p0808a03║善男子，有智之人如是觀時，則得永滅煩惱果報。
X36n0659_p0808a04║次智者下，明修道。
X36n0659_p0808a05║善男子！智者觀已，為斷如是煩惱果報，修習聖道。
X36n0659_p0808a06║聖道者下，第四、結觀智。
X36n0659_p0808a07║聖道者，即空、無相、願。修是道已，能滅一切煩惱果報。
X36n0659_p0808a08║大般涅槃經卷第三十三
X36n0659_p0808a09║日東　天台沙門本純　分會
X36n0659_p0808a10║
X36n0659_p0808a11║南本大般涅槃經會疏卷第三十三