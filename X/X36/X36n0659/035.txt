X36n0659_p0822a04║
X36n0659_p0822a05║
X36n0659_p0822a06║南本大般涅槃經會疏卷第三十五
X36n0659_p0822a07║
X36n0659_p0822a08║涅槃經疏卷第十五
X36n0659_p0822a09║頂法師　撰
X36n0659_p0822a10║天台沙門湛然再治
X36n0659_p0822a11║大般涅槃經憍陳如品上第二十五（卷第三十五）
X36n0659_p0822a12║北凉　天竺三藏　曇無讖　譯
X36n0659_p0822a13║晉　沙門　慧嚴　慧觀
X36n0659_p0822a14║　謝靈運　重治
X36n0659_p0822a15║憍陳如品
X36n0659_p0822a16║憍陳如翻火器，姓也；阿若翻無知，名也。其義甚多，
X36n0659_p0822a17║且出四意：在先得道，是最上座，左面右面。前佛滅
X36n0659_p0822a18║度，持法領法，于今未來耆秊長德為最座首。佛欲
X36n0659_p0822a19║善始令終，故對其人二：初轉法輪，最先對之布衍
X36n0659_p0822a20║甘露；後轉法輪，復更對之以開祕藏。三、本行理外，
X36n0659_p0822a21║最初翻邪。今因其人最後破外四：初對之令五人
X36n0659_p0822a22║見諦，後對之令十仙見理。以是義故，從人得名。若
X36n0659_p0822a23║作付法對陳如者，若領受言教，應在阿難；若住持
X36n0659_p0822a24║紹繼，應在迦葉；弘闡大旨，應在文殊。而諸大弟子
X36n0659_p0822b01║或已滅度，或復未來耆秊長德見佛始終，必藉上
X36n0659_p0822b02║座堪任付囑，故對告之。流通遺命。開善云：翻經未
X36n0659_p0822b03║盡，止有序、正。正又為三：初、開宗略說；二、辨宗廣說。
X36n0659_p0822b04║此品是第三、攝邪歸正說。光宅云：翻雖未盡，三段
X36n0659_p0822b05║具足。此品即是流通段也。又云：此品答第三十七
X36n0659_p0822b06║問，今欲問諸陰，而我無智慧。興皇云：若是答問，得
X36n0659_p0822b07║前少意，失後諸文。若言流通，得命阿難文，又失其
X36n0659_p0822b08║餘。若評諸師，各得一意。若引曇無讖言：此經義足，
X36n0659_p0822b09║而文未盡。若引居士請僧經云：三品未來。又引下
X36n0659_p0822b10║文命阿難，則有二事：一、令化須䟦，二、應付囑。命化
X36n0659_p0822b11║已竟，未見付囑，當知未盡。言有流通者：一、攝邪歸
X36n0659_p0822b12║正流通，二、付囑流通。雖無付囑之文，而有攝邪，故
X36n0659_p0822b13║言有流通分。今明此品猶是涅槃用，其義則寬。現
X36n0659_p0822b14║在有攝邪、攝惡之用，將來有救惡、救邪之用。欲為
X36n0659_p0822b15║正說、流通，兩途皆得；欲作翻盡、不盡，二義無妨。今
X36n0659_p0822b16║明涅槃用，前品是攝惡用，此品是攝邪用。就文為
X36n0659_p0822b17║二：第一、結正觀行，第二、破諸邪說。修行之要，莫過
X36n0659_p0822b18║此兩。正觀是自行上求，破邪是利他下化；正觀是
X36n0659_p0822b19║行善，破邪是止善；正觀是解生，破邪是惑滅；正觀
X36n0659_p0822b20║是智德，破邪是斷德。即四悉意。初明正觀，又二：第
X36n0659_p0822b21║一、正辨觀行，第二、總結褒貶。
X36n0659_p0822b22║爾時，世尊告憍陳如：色是無常，因滅是色，獲得解脫
X36n0659_p0822b23║常住之色；受、想、行、識亦是無常，因滅是識，獲得解脫
X36n0659_p0822b24║常住之識。憍陳如，色即是苦，因滅是色，獲得解脫安
X36n0659_p0822c01║樂之色；受、想、行、識亦復如是。憍陳如，色即是空，因滅
X36n0659_p0822c02║空色，獲得解脫非空之色；受、想、行、識亦復如是。憍陳
X36n0659_p0822c03║如，色是無我，因滅是色，獲得解脫真我之色；受、想、行、
X36n0659_p0822c04║識亦復如是。憍陳如，色是不淨，因滅是色，獲得解脫
X36n0659_p0822c05║清淨之色；受、想、行、識亦復如是。憍陳如，色是生老病
X36n0659_p0822c06║死之相，因滅是色，獲得解脫非生老病死相之色；受、
X36n0659_p0822c07║想、行、識亦復如是。憍陳如，色是無明因，因滅是色，獲
X36n0659_p0822c08║得解脫非無明因色；受、想、行、識亦復如是。憍陳如，乃
X36n0659_p0822c09║至色是生因，因滅是色，獲得解脫非生因色；受、想、行、
X36n0659_p0822c10║識亦復如是。憍陳如，色者即是四顛倒因，因滅顛倒
X36n0659_p0822c11║色，獲得解脫非四倒因色，受、想、行、識亦復如是。憍陳
X36n0659_p0822c12║如，色是無量惡法之因，所謂男子等身，食愛、欲愛、貪、
X36n0659_p0822c13║瞋、嫉妬、惡心、慳心、摶食、識食、思食、觸食、卵生、胎生、溼
X36n0659_p0822c14║生、化生、五欲、五蓋，如是等法皆因於色，因滅色故，獲
X36n0659_p0822c15║得解脫無如是等無量惡色，受、想、行、識亦復如是。憍
X36n0659_p0822c16║陳如，色即是縛，因滅縛色，獲得解脫無縛之色，受、想、
X36n0659_p0822c17║行、識亦復如是。憍陳如，色即是流，因滅流色，獲得解
X36n0659_p0822c18║脫非流之色，受、想、行、識亦復如是。憍陳如，色非歸依，
X36n0659_p0822c19║因滅是色，獲得解脫歸依之色，受、想、行、識亦復如是。
X36n0659_p0822c20║憍陳如，色是瘡疣，因滅是色，獲得解脫無瘡疣色，受、
X36n0659_p0822c21║想、行、識亦復如是。憍陳如，色非寂靜，因滅是色，獲得
X36n0659_p0822c22║涅槃寂靜之色，受、想、行、識亦復如是。
X36n0659_p0822c23║此初，雙明常、無常觀，皆憑陰為境，不論餘法者，總
X36n0659_p0822c24║有四義：一、化道始終，二、隨物所宜，三、結一經首末，
X36n0659_p0823a01║四、諸法初後。一、化道始終者，法華云：昔於波羅奈，
X36n0659_p0823a02║轉四諦法輪，分別說諸法，五眾之生滅。五眾即五
X36n0659_p0823a03║陰，生滅即無常。今入涅槃，還滅五無常，得五皆常。
X36n0659_p0823a04║二、隨物所宜者，可見。三、言結一經首末者，此經開
X36n0659_p0823a05║宗，便言：我今施汝常命色力。今最後經還結此意，
X36n0659_p0823a06║辨五陰是常。欲明命色，安辯即是五陰？四、言結諸
X36n0659_p0823a07║法始終者，凡觀行之體，無不先以五陰為始，種智
X36n0659_p0823a08║為終。故大品等經多言：色空，受、想等空，乃至種智。
X36n0659_p0823a09║五陰即其始，涅槃即其終。略其中間。他解：色是礙
X36n0659_p0823a10║法，心是緣法。佛無礙無緣，故無色心。若有色者，應
X36n0659_p0823a11║覆之以屋，著之以衣。所言色者，辯智明淨，譬之於
X36n0659_p0823a12║色。今明此解違經。經云：因滅是色，獲得常色。亦應
X36n0659_p0823a13║滅於礙色，獲無礙色。亦應滅於緣心，獲無緣心。何
X36n0659_p0823a14║得猶存緣心，復呼緣心而為色耶？若以色譬智慧，
X36n0659_p0823a15║受、想、行、識復譬何等？豈可以小乘牛跡盛於大海？
X36n0659_p0823a16║又一師云：據實論之，不無色心引經云：爾時過意
X36n0659_p0823a17║界，住在智業中。雖引此經，還成自害。智業是何？豈
X36n0659_p0823a18║非佛心？又言：凡夫名陰，佛豈然乎？佛名五分。何者？
X36n0659_p0823a19║陰名蓋覆，佛無蓋覆，故非是陰。例如因名萬行，果
X36n0659_p0823a20║名萬德。此亦違經。經云：獲得常色，受、想、行、識亦復
X36n0659_p0823a21║如是。豈非常陰、常色心耶？上文云：我今施汝常命、
X36n0659_p0823a22║色、力、安無礙辯。即常住陰覆葢法界，何所妨害而
X36n0659_p0823a23║言非陰？夫法身者，非常陰、非無常陰，界、入亦爾，而
X36n0659_p0823a24║能常陰、能無常陰。此中正對陳如說於前義，破無
X36n0659_p0823b01║常色，獲得常色，即常色陰，云何違經言無色陰？若
X36n0659_p0823b02║作圓說，即無常色仍是常色，受等亦爾，即無常陰
X36n0659_p0823b03║是於常陰，界、入亦爾。雖別、圓二種同明常陰、常界、
X36n0659_p0823b04║入等，
X36n0659_p0823b05║二、結成褒貶。
X36n0659_p0823b06║憍陳如，若有人能如是知者，是名沙門，名婆羅門，具
X36n0659_p0823b07║足沙門、婆羅門法。憍陳如，若離佛法，無有沙門及婆
X36n0659_p0823b08║羅門，亦無沙門、婆羅門法，一切外道虗假詐稱都無
X36n0659_p0823b09║實行，雖復作相言有是二，實無是處。何以故？若無沙
X36n0659_p0823b10║門、婆羅門法，云何而言有沙門、婆羅門？我常於此大
X36n0659_p0823b11║眾之中作師子吼，汝等亦當在大眾中作師子吼。
X36n0659_p0823b12║其文可見，因此破邪？
X36n0659_p0823b13║爾時外道下，第二、破邪，又二：初、緣起；次、正破。就緣
X36n0659_p0823b14║起中二：初、謀議；次、求佛捔力。謀議有五番，可見。
X36n0659_p0823b15║爾時，外道有無量人聞是語已，心生瞋惡：瞿曇今說
X36n0659_p0823b16║我等眾中無有沙門及婆羅門，亦無沙門、婆羅門法，
X36n0659_p0823b17║我當云何廣設方便語瞿曇言：我等眾中亦有沙門、
X36n0659_p0823b18║有沙門法，有婆羅門、有婆羅門法？時彼眾中有一梵
X36n0659_p0823b19║志唱如是言：諸仁者！瞿曇之言如狂無異，何可檢校？
X36n0659_p0823b20║世間狂人或歌、或舞、或哭、或笑、或罵、或讚，於怨親所
X36n0659_p0823b21║不能分別。沙門瞿曇亦復如是，或說我生淨飯王家，
X36n0659_p0823b22║或言不生；或說生已行至七步，或說不行；或說從小
X36n0659_p0823b23║習學世事，或說我是一切智人；或時處宮受樂生子，
X36n0659_p0823b24║或時厭患訶責惡賤；或時親修苦行六秊，或時訶責
X36n0659_p0823c01║外道苦行；或言從彼鬱頭藍弗、阿羅羅等稟承未聞，
X36n0659_p0823c02║或時說其無所知曉；或時說言菩提樹下得阿耨多
X36n0659_p0823c03║羅三藐三菩提，或時說言我不至樹無所尅獲；或時
X36n0659_p0823c04║說言我今此身即是涅槃，或言身滅乃是涅槃。瞿曇
X36n0659_p0823c05║所說如狂無異，何故以此而愁憒耶？諸婆羅門即便
X36n0659_p0823c06║答言：大士！我等今者何得不愁？沙門瞿曇先出家已，
X36n0659_p0823c07║說無常、苦、空、無我、不淨，我諸弟子聞生恐怖：云何眾
X36n0659_p0823c08║生無常、苦、空、無我、不淨？不受其語。今者瞿曇復來至
X36n0659_p0823c09║此娑羅林中，為諸大眾說有常樂我淨之法。我諸弟
X36n0659_p0823c10║子聞是語已，悉捨我去受瞿曇語，以是因緣生大愁
X36n0659_p0823c11║苦。爾時，復有一婆羅門作如是言：諸仁者，諦聽！諦聽！
X36n0659_p0823c12║瞿曇沙門名修慈悲，是言虗妄，非真實也。若有慈悲，
X36n0659_p0823c13║云何教我諸弟子等自受其法？慈悲果者隨順他意，
X36n0659_p0823c14║今違我願，云何言有？若有說言沙門瞿曇不為世間
X36n0659_p0823c15║八法所染，是亦虗妄。若言瞿曇少欲知足，今者云何
X36n0659_p0823c16║奪我等利？若言種姓是上族者，是亦虗妄。何以故？從
X36n0659_p0823c17║昔已來，不見不聞大師子王殘害小鼠。若使瞿曇是
X36n0659_p0823c18║上種姓，如何今者惱亂我等？若言瞿曇具大勢力，是
X36n0659_p0823c19║亦虗妄。何以故？從昔已來，亦不見聞金翅鳥王與烏
X36n0659_p0823c20║共諍。若言力大，復以何事與我共鬬？若言瞿曇具他
X36n0659_p0823c21║心智，是亦虗妄。何以故？若具此智，以何因緣不知我
X36n0659_p0823c22║心？諸仁者，我昔曾從先舊智人聞說是事，過百秊已，
X36n0659_p0823c23║世間當有一妖幻出，即是瞿曇如是妖惑。今於此處
X36n0659_p0823c24║娑羅林中將滅不久，汝等今者不應愁惱。爾時，復有
X36n0659_p0824a01║一尼犍子言：仁者，我今愁苦，不為自身弟子供養，但
X36n0659_p0824a02║為世間癡闇無眼，不識福田及非福田，棄捨先舊智
X36n0659_p0824a03║婆羅門，供養秊少以為愁耳。瞿曇沙門大知呪術，因
X36n0659_p0824a04║呪術力能令一身作無量身，令無量身還作一身，或
X36n0659_p0824a05║以自身作男女像、牛、羊、象、馬，我力能滅如是呪術。瞿
X36n0659_p0824a06║曇沙門呪術既滅，汝等當還多得供養，受於安樂。爾
X36n0659_p0824a07║時，復有一婆羅門作如是言：諸仁者！瞿曇沙門成就
X36n0659_p0824a08║具足無量功德，是故汝等不應與諍。大眾答言：癡人！
X36n0659_p0824a09║云何說言沙門瞿曇具大功德？其生七日，母便命終，
X36n0659_p0824a10║是可得名福德相耶？婆羅門言：罵時不瞋，打時不報，
X36n0659_p0824a11║當知即是大福德相。其身具足三十二相、八十種好、
X36n0659_p0824a12║無量神通，是故當知是福德相。心無憍慢，先意問訊，
X36n0659_p0824a13║言語柔耎，初無麤獷，秊志俱盛，心不卒暴，王國多財，
X36n0659_p0824a14║無所愛戀，捨之出家，如棄涕唾，是故我說沙門瞿曇
X36n0659_p0824a15║成就具足無量功德。大眾答言：善哉！仁者！瞿曇沙門
X36n0659_p0824a16║實如所說，成就無量神通變化，我不與彼角試是事。
X36n0659_p0824a17║瞿曇沙門受性柔耎，不堪苦行，生長深宮，不綜外事，
X36n0659_p0824a18║唯可耎語，不知技藝、書籍、論義，請共詳辯正法之要。
X36n0659_p0824a19║彼若勝我，我當給事；我若勝彼，彼當事我。
X36n0659_p0824a20║爾時多有下，次欲求捔力。
X36n0659_p0824a21║爾時，多有無量外道，和合共往摩伽陀王阿闍世所。
X36n0659_p0824a22║王見便問：諸仁者，汝等各各修習聖道，是出家人捨
X36n0659_p0824a23║離財貨及在家事，我國人民皆共供養，敬心瞻視，無
X36n0659_p0824a24║相犯觸，何故和合而來至此？諸仁者，汝等各受異法
X36n0659_p0824b01║異戒，出家不同，亦復各各自隨戒法出家修道，何因
X36n0659_p0824b02║緣故，今者一心而共和合？猶如葉落，旋風所吹，聚在
X36n0659_p0824b03║一處，說何因緣而來至此？我常擁護出家之人，乃至
X36n0659_p0824b04║不惜身之與命。爾時，一切諸外道眾咸作是言：大王
X36n0659_p0824b05║諦聽！大王今者是大法橋，是大法礪，是大法稱，即是
X36n0659_p0824b06║一切功德之器，一切功德真實之性，正法道路，即是
X36n0659_p0824b07║種子之良田也，一切國土之根本也，一切國土之明
X36n0659_p0824b08║鏡也，一切諸天之形像也，一切國人之父母也。大王，
X36n0659_p0824b09║一切世間功德寶藏即是王身。何以故名功德藏？王
X36n0659_p0824b10║斷國事，不擇親怨，其心平等如地、水、火、風，是故名王
X36n0659_p0824b11║為功德藏。大王，現在眾生雖復壽短，王之功德如昔
X36n0659_p0824b12║長壽安樂時王，亦如頂生、善見、忍辱、那睺沙王、耶邪
X36n0659_p0824b13║諦王、尸毗王、一叉鳩王，如是等王具足善法，大王今
X36n0659_p0824b14║者亦復如是。大王，以王因緣，國土安樂，人民熾盛，是
X36n0659_p0824b15║故一切出家之人慕樂此國，持戒精勤，修習正道。大
X36n0659_p0824b16║王，我經中說，若出家人隨所住國，持戒精勤，修習正
X36n0659_p0824b17║道，其王亦有修善之分。大王！一切盜賊，王已整理，出
X36n0659_p0824b18║家之人都無畏懼。今者唯有一大惡人瞿曇沙門，王
X36n0659_p0824b19║未檢校，我等甚畏。其人自恃豪族種姓、身色具足，又
X36n0659_p0824b20║因過去布施之報多得供養，恃此眾事生大憍慢，或
X36n0659_p0824b21║因呪術而生憍慢。以是因緣，不能苦行，受畜細耎衣
X36n0659_p0824b22║服、臥具。是故，一切世間惡人為利養故，往集其所而
X36n0659_p0824b23║為眷屬，不能苦行。呪術力故，調伏迦葉及舍利弗、目
X36n0659_p0824b24║犍連等。今復來至我所住處娑羅林中，宣說是身常、
X36n0659_p0824c01║樂、我、淨，誘我弟子。大王！瞿曇先說無常、無樂、無我、無
X36n0659_p0824c02║淨，我能忍之；今乃宣說常、樂、我、淨，我實不忍。唯願大
X36n0659_p0824c03║王聽我與彼瞿曇論義。王即答言：諸大士！汝等今者
X36n0659_p0824c04║為誰教導而令其心狂亂不定，如水濤波、旋火之輪、
X36n0659_p0824c05║猿猴擲樹？是事可恥，智人若聞則生憐憫、愚人聞之
X36n0659_p0824c06║則生嗤笑。汝等所說非出家相。汝若病風、黃水患者，
X36n0659_p0824c07║吾悉有藥能療治之；如其鬼病，家兄耆婆善能去之。
X36n0659_p0824c08║汝等今者欲以手爪鉋須彌山、欲以口齒齚齧金剛。
X36n0659_p0824c09║諸大士！譬如愚人見師子王饑時睡眠而欲寤之、如
X36n0659_p0824c10║人以指置毒蛇口、如欲以手觸灰覆火，汝等今者亦
X36n0659_p0824c11║復如是。善男子！譬如野狐作師子吼、猶如蟁子共金
X36n0659_p0824c12║翅鳥角行遲疾、如兔度海欲盡其底，汝等今者亦復
X36n0659_p0824c13║如是。汝若夢見勝瞿曇者，是夢狂惑，未足可信。諸大
X36n0659_p0824c14║士！汝等今者興建是意，猶如飛蛾投大火聚。汝隨我
X36n0659_p0824c15║語，不須更說。汝雖讚我平等如稱，勿令外人復聞比
X36n0659_p0824c16║語。爾時，外道復作是言：大王！瞿曇沙門所作幻術到
X36n0659_p0824c17║汝邊耶？乃令大王心疑不信是等聖人。大王！不應輕
X36n0659_p0824c18║懱如是大士。大王！是月增減、大海鹹味、摩羅延山，如
X36n0659_p0824c19║是等事誰之所作？豈非我等婆羅門耶？大王！不聞阿
X36n0659_p0824c20║竭多仙十二秊中恒河之水停耳中耶？大王！不聞瞿
X36n0659_p0824c21║曇仙人大現神通，十二秊中變作釋身，竝令釋身作
X36n0659_p0824c22║羝羊形、作千女根在釋身耶？大王！不聞耆兔仙人一
X36n0659_p0824c23║日之中飲四海水，令大地乾耶？大王！不聞婆藪仙人
X36n0659_p0824c24║為自在天作三眼耶？大王！不聞羅羅仙人變迦羅富
X36n0659_p0825a01║城作鹵土耶？大王！婆羅門中有如是等大力諸仙現
X36n0659_p0825a02║可撿校。大王！云何見輕懱耶？王言：諸仁者！若不見信
X36n0659_p0825a03║故欲為者，如來正覺今者近在婆羅林中，汝等可往
X36n0659_p0825a04║隨意問難，如來亦當為汝分別，稱汝意答。爾時，阿闍
X36n0659_p0825a05║世王與諸外道徒眾眷屬往至佛所，頭面作禮，右繞
X36n0659_p0825a06║三帀，修敬已畢，却住一面，白佛言：世尊！是諸外道欲
X36n0659_p0825a07║隨意問難，唯願如來隨意答之。佛言：大王！且止，我自
X36n0659_p0825a08║知時。
X36n0659_p0825a09║爾時，眾中闍提下，第二、正破十仙。即為十章，此是
X36n0659_p0825a10║其一。闍提首那宗迦毗羅，執因有果，因果同時，故
X36n0659_p0825a11║百論云：迦毗羅弟子誦僧佉經二十五諦。今此具
X36n0659_p0825a12║出，故知是也。此章為二：一、論義；二、歸伏。論義為四：
X36n0659_p0825a13║一、定義宗；二、受定；三、正難；四、通釋。初、定宗者。
X36n0659_p0825a14║爾時，眾中有婆羅門名闍提首那，作如是言：瞿曇！汝
X36n0659_p0825a15║說涅槃是常法耶？
X36n0659_p0825a16║我聞瞿曇涅槃常者，為定爾不？
X36n0659_p0825a17║次答：如是！如是！即是受定。
X36n0659_p0825a18║如是，如是。大婆羅門！
X36n0659_p0825a19║然涅槃何曾定是常、無常、亦常亦無常、非常非無
X36n0659_p0825a20║常耶？欲以常破之，故言：如是，如是。
X36n0659_p0825a21║婆羅門言下，第三、正難，又三：先、非佛義；次、正難；三、
X36n0659_p0825a22║取意結。初如文。
X36n0659_p0825a23║婆羅門言：瞿曇！若說涅槃常者，是義不然。
X36n0659_p0825a24║次正難中有五難，不出兩意：初四難同令無常，後
X36n0659_p0825b01║一難非但無常亦無樂淨我。
X36n0659_p0825b02║何以故？世間之法，從子生果，相續不斷，如從泥出瓶，
X36n0659_p0825b03║從縷得衣。瞿曇常說：修無常想，獲得涅槃。因是無常，
X36n0659_p0825b04║果云何常？
X36n0659_p0825b05║初明修無常想得常涅槃，不應無常因得於常果。
X36n0659_p0825b06║舊當此難，彼云：涅槃是果，修於習因還生習果。涅
X36n0659_p0825b07║槃之果既其是常，復以何等為此常因？乃至我淨
X36n0659_p0825b08║亦復如是。彼若答言：我之涅槃自是常果，墮自然
X36n0659_p0825b09║義（云云）。
X36n0659_p0825b10║瞿曇又說解脫欲貪下，第二難。
X36n0659_p0825b11║瞿曇又說：解脫欲貪即是涅槃，解脫色貪及無色貪
X36n0659_p0825b12║即是涅槃，滅無明等一切煩惱即是涅槃。從欲乃至
X36n0659_p0825b13║無明煩惱皆是無常，因是無常，所得涅槃亦應無常。
X36n0659_p0825b14║明解脫欲貪得於涅槃，所脫欲貪既無常者，能脫
X36n0659_p0825b15║涅槃亦是無常，此難最拙。
X36n0659_p0825b16║瞿曇又說從因故生天下第三。
X36n0659_p0825b17║瞿曇又說：從因故生天，從因故地獄，從因得解脫，是
X36n0659_p0825b18║故諸法皆從因生。若從因故得解脫者，云何言常？
X36n0659_p0825b19║直明從因生故，故是無常。涅槃是果，即從因生，不
X36n0659_p0825b20║得是常。
X36n0659_p0825b21║瞿曇亦說色從緣生下，第四、開作兩難。
X36n0659_p0825b22║瞿曇亦說：色從緣生故名無常，受、想、行、識亦復如是。
X36n0659_p0825b23║如是解脫若是色者，當知無常，受、想、行、識亦復如是。
X36n0659_p0825b24║若離五陰有解脫者，當知解脫即是虗空。若是虗空，
X36n0659_p0825c01║不得說言從因緣生。何以故？是常是一，徧一切處。
X36n0659_p0825c02║若涅槃即陰，陰既無常，涅槃亦爾。若離五陰與五
X36n0659_p0825c03║陰異，猶如虗空即不可得，云何眾生能得涅槃？
X36n0659_p0825c04║瞿曇亦說從因生下，第五難。
X36n0659_p0825c05║瞿曇亦說：從因生者即是苦也。若是苦者，云何復說
X36n0659_p0825c06║解脫是樂？瞿曇又說：無常即苦，苦即無我。若是無常、
X36n0659_p0825c07║苦、無我者，即是不淨。一切從因所生諸法，皆無常、苦、
X36n0659_p0825c08║無我、不淨，云何復說涅槃即是常、樂、我、淨？
X36n0659_p0825c09║明涅槃既是無常不得是常者，何但無常亦無樂淨？
X36n0659_p0825c10║若瞿曇說亦常無常下，第三、取意結。
X36n0659_p0825c11║若瞿曇說亦常無常、亦苦亦樂、亦我無我、亦淨不淨，
X36n0659_p0825c12║如是豈非是二語耶？我亦曾從先舊智人聞說是語，
X36n0659_p0825c13║佛若出世，言則無二。瞿曇今者說於二語，復言佛即
X36n0659_p0825c14║我身是也，是義云何？
X36n0659_p0825c15║難意云：佛見難常，既不可通，恐佛移宗，向亦常亦
X36n0659_p0825c16║無常，即成二語。若二語者，即不名佛。
X36n0659_p0825c17║佛言下，第四、通釋。文為二：初答正難，次答結難。初
X36n0659_p0825c18║文又二：初答第一難，次答第三難。所以不答餘三
X36n0659_p0826a01║難者，其難涅槃令是無常，故餘從例。不答第二所
X36n0659_p0826a02║斷欲貪者，欲貪無常，云何能令斷亦無常？不答第
X36n0659_p0826a03║四者，涅槃是常，何論即、離？不答第五者，涅槃是常，
X36n0659_p0826a04║寧無樂、淨？今先答初難。
X36n0659_p0826a05║佛言：婆羅門！如汝所說，我今問汝，隨汝意答。婆羅門
X36n0659_p0826a06║言：善哉！瞿曇！佛言：婆羅門！汝性常耶？是無常乎？婆羅
X36n0659_p0826a07║門言：我性是常。婆羅門！是性能作一切內外法之因
X36n0659_p0826a08║耶？如是，瞿曇！佛言：婆羅門！云何作因？瞿曇！從性生大，
X36n0659_p0826a09║從大生慢，從慢生十六法，所謂地、水、火、風、空五知根，
X36n0659_p0826a10║眼、耳、鼻、舌、觸五業根，手、脚、口、聲、男女二根，心平等根，
X36n0659_p0826a11║是十六法從五法生色、聲、香、味、觸。是二十一法根本
X36n0659_p0826a12║有三：一者、染；二者、麤；三者、黑。染者名愛，麤者名瞋，黑
X36n0659_p0826a13║名無明。瞿曇！是二十五法皆因性生。婆羅門！是大等
X36n0659_p0826a14║法常、無常耶？瞿曇！我法性常，大等諸法悉是無常。婆
X36n0659_p0826a15║羅門！如汝法中因常、果無常，若我法中因雖無常、果
X36n0659_p0826a16║是常者，有何等過？
X36n0659_p0826a17║佛先問之，令出彼義。其向拒抗，不出其義，佛因餘
X36n0659_p0826a18║難，遂出其義。我性是常，大等諸法何妨無常？若爾，
X36n0659_p0826a19║即是能生之因是常，所生之果無常，佛便竝通。如
X36n0659_p0826a20║汝法中因常果無常者，何妨我法因是無常而果
X36n0659_p0826a21║是常（云云）。此二十五諦與百論中有同有異，總為
X36n0659_p0826a22║三：一者、名異體同。論云：從冥生覺，從覺生我心。此
X36n0659_p0826a23║中云：從性生大，從大生慢。即是名異體同者，冥是
X36n0659_p0826a24║八萬劫外，冥然不知。此中言性，是萬法性，冥伏在
X36n0659_p0826b01║於八萬劫外，不可得知。論云：覺者，即是覺知八萬
X36n0659_p0826b02║劫事。此中言大，只是能大覺知，慢我易見。二者、名
X36n0659_p0826b03║體俱同，即是五大、五塵、五情、五業，并心平等。三、名
X36n0659_p0826b04║體俱異者，論云：神我為主，即是一根。此云染麤黑
X36n0659_p0826b05║者，亦是一根，此即大異。染麤黑三，云何為一？解云：
X36n0659_p0826b06║三不竝起，貪等前後隨取其一，足二十四。問：此闍
X36n0659_p0826b07║提既其宗於迦毗羅義，何故不同？解云：當佛世時，
X36n0659_p0826b08║不見三師，但見其徒，其徒改本，故說不同，有染等
X36n0659_p0826b09║異。如莊嚴云：佛果無有續，待因成三假。後招提琰
X36n0659_p0826b10║是彼學士，即改云：佛果無因成，不妨有續待。開善
X36n0659_p0826b11║云：二諦同體。後龍光是其學士，即改二諦各各有
X36n0659_p0826b12║體（云云）。五業中云男女二根，論以大小便為二根，
X36n0659_p0826b13║各有所據，論就一體，經就二人（云云）。但此性諦，或
X36n0659_p0826b14║謂即是神我，或謂是冥初，皆有其義。冥初據二十
X36n0659_p0826b15║五諦之初，以是冥諦，又言是常，乃是神我，未測何
X36n0659_p0826b16║異？於中云從慢生十法者，此未即生一十六法，無
X36n0659_p0826b17║有染、黑、麤三，一時而起，隨從其一，生此不定，故先
X36n0659_p0826b18║不說。言十六法者，即是五大、五知根、五業根、心平
X36n0659_p0826b19║等根。列五根名，乃云觸者，謂身為觸。問：平等根者，
X36n0659_p0826b20║論家所明意識，以託五根起者為五知根，心既徧
X36n0659_p0826b21║緣，故名平等。文云是二十五法皆性生者，其實性
X36n0659_p0826b22║生二十四法，能所合數，故二十五。準彼義者，性即
X36n0659_p0826b23║是常，所生無常，佛以彼義而竝通云，何妨我義因
X36n0659_p0826b24║是無常而果是常？
X36n0659_p0826c01║從汝等法中有二因不下，第二、答彼第三難。
X36n0659_p0826c02║婆羅門！汝等法中有二因不？答言：有。佛言：云何為二？
X36n0659_p0826c03║婆羅門言：一者、生因，二者、了因。佛言：云何生因？云何
X36n0659_p0826c04║了因？婆羅門言：生因者，如泥出瓶；了因者，如燈照物。
X36n0659_p0826c05║佛言：是二種因，因性是一。若是一者，可令生因作於
X36n0659_p0826c06║了因、可令了因作生因不？不也。瞿曇！佛言：若使生因
X36n0659_p0826c07║不作了因、了因不作生因，可得說言是因相不？婆羅
X36n0659_p0826c08║門言：雖不因作，故有因相。婆羅門！了因所了即同了
X36n0659_p0826c09║不？不也。瞿曇！佛言：我法雖從無常獲得涅槃，而非無
X36n0659_p0826c10║常。婆羅門！從了因得故，常、樂、我、淨；從生因得故，無常、
X36n0659_p0826c11║無樂、無我、無淨。
X36n0659_p0826c12║亦先一一覈出彼義。文云了因所了即同了不者，
X36n0659_p0826c13║謂了因所了之果亦與了同不？燈是了因，了出缾
X36n0659_p0826c14║盆之果，此之了因與缾盆等了果同不？彼云：不同。
X36n0659_p0826c15║何故爾？如燈名了因，因人息之，火滅豈令缾滅？涅
X36n0659_p0826c16║槃亦爾，雖從了出，涅槃果常。汝不得云從因生果
X36n0659_p0826c17║即是無常。若答汝義，既有二因，了因所了之果不
X36n0659_p0826c18║同，能了之因我亦如是。此之涅槃從了因有，了因
X36n0659_p0826c19║無常，涅槃果常。
X36n0659_p0826c20║是故如來所說有二下，第二、破其取意結難。
X36n0659_p0826c21║是故如來所說有二，如是二語無有二也，是故如來
X36n0659_p0826c22║名無二語。如汝所說，曾從先舊智人邊聞，佛出於世
X36n0659_p0826c23║無有二語，是言：善哉！一切十方三世諸佛所說無差。
X36n0659_p0826c24║是故說言佛無二語。云何無差？有同說有、無同說無，
X36n0659_p0827a01║故名一義。婆羅門！如來世尊雖名二語，為了一語故。
X36n0659_p0827a02║云何二語了於一語？如眼色二語生識一語，乃至意
X36n0659_p0827a03║法亦復如是。
X36n0659_p0827a04║明佛無二言，隨根說法，有時說有，有時說無，意欲
X36n0659_p0827a05║令解中道正法，寧是二語？後文更取眼色生識，釋
X36n0659_p0827a06║所說意。佛之二語，為了一語者，謂眼色雖二，而同
X36n0659_p0827a07║生識，識是一故，故言一語。
X36n0659_p0827a08║從婆羅門言下，二、歸伏，又六：一、請，二、說，三、述，四、印，
X36n0659_p0827a09║五、歸，六、許。初、更請佛說。
X36n0659_p0827a10║婆羅門言：瞿曇！善能分別如是語義，我今未解所出
X36n0659_p0827a11║二語了於一語。
X36n0659_p0827a12║爾時世尊下，二、佛即答。
X36n0659_p0827a13║爾時，世尊即為宣說四真諦法：婆羅門！苦諦者亦二
X36n0659_p0827a14║亦一，乃至道諦亦二亦一。
X36n0659_p0827a15║云：苦諦者亦二亦一，乃至道諦亦復如是。此有二
X36n0659_p0827a16║解：一愛法師云：以實法苦樂為二，而相續道中終
X36n0659_p0827a17║以苦識研成此樂，故是一義，故言亦二亦一。道諦
X36n0659_p0827a18║例爾。又有師解：佛說四真諦，首那因此四諦悟道，
X36n0659_p0827a19║不應止是相續假義。所以有此文者，如大品？差別
X36n0659_p0827a20║品中善吉問佛：為以苦諦得度？為以苦智乃至道
X36n0659_p0827a21║智得度？佛答云：不以苦諦苦智乃至道智，我說四
X36n0659_p0827a22║諦平等名為得道。又云：四諦平等即是涅槃。是則
X36n0659_p0827a23║苦諦是境、苦智是智，世諦道中有境智二，若見無
X36n0659_p0827a24║生則不見有境智之別，皆是一相，故亦二亦一。
X36n0659_p0827b01║婆羅門言下，三、述。
X36n0659_p0827b02║婆羅門言：世尊，我已知已。佛言：善男子，云何知已？婆
X36n0659_p0827b03║羅門言：世尊，苦諦，一切凡夫二，是聖人一，乃至道諦
X36n0659_p0827b04║亦復如是。
X36n0659_p0827b05║言苦諦一切凡夫是二，聖人是一者，若依愛師，寧
X36n0659_p0827b06║解此文？後用凡夫分別，故見有境智之二，聖忘境
X36n0659_p0827b07║智皆是一真，故言聖一。
X36n0659_p0827b08║四印五歸如文。
X36n0659_p0827b09║佛言：善哉！已解。
X36n0659_p0827b10║婆羅門言：世尊！我今聞法，已得正見，今當歸依佛、法、
X36n0659_p0827b11║僧寶，唯願大慈聽我出家。
X36n0659_p0827b12║六許。
X36n0659_p0827b13║爾時，世尊告憍陳如：汝當為是闍提首那剃除鬚髮，
X36n0659_p0827b14║聽其出家。時，憍陳如即受佛敕，為其剃髮。即下手時，
X36n0659_p0827b15║有二種落：一者、鬚髮；二者、煩惱。即於坐處得阿羅漢
X36n0659_p0827b16║果。
X36n0659_p0827b17║佛告陳如聽其出家者，陳如是最後付囑，汝既上
X36n0659_p0827b18║座須知僧事。得羅漢果者，若依開善此皆現迹，若
X36n0659_p0827b19║依莊嚴實得羅漢，以佛神力說法之功，即令此人
X36n0659_p0827b20║從凡入聖極為奇特。但前文明已得正見，此中復
X36n0659_p0827b21║言出家之後方得羅漢，故知前明正見難測淺深，
X36n0659_p0827b22║亦可始得初果，亦可止是方便，是故今方得羅漢
X36n0659_p0827b23║果。私謂回邪入正即是正見，何論入位之淺深耶？
X36n0659_p0827b24║婆私吒下，第二人，此是優樓僧佉學徒。文亦有二：
X36n0659_p0827c01║初論義，後明歸伏。論義有四番，前二文各有問答
X36n0659_p0827c02║可尋。
X36n0659_p0827c03║復有梵志姓婆私吒，復作是言：瞿曇所說涅槃常耶？
X36n0659_p0827c04║如是，梵志！
X36n0659_p0827c05║婆私吒言：瞿曇！將不說無煩惱為涅槃耶？
X36n0659_p0827c06║如是，梵志！
X36n0659_p0827c07║然問佛：涅槃常耶？佛亦答言：如是。至論涅槃，何曾
X36n0659_p0827c08║定常。復問：無煩惱為涅槃耶？佛亦答：如是。佛何曾
X36n0659_p0827c09║云無煩惱為涅槃耶？前文不云已斷煩惱為涅槃，
X36n0659_p0827c10║但以不生煩惱為涅槃。今對此外道宜作此說，為
X36n0659_p0827c11║其是計斷見之人。
X36n0659_p0827c12║婆私吒言：瞿曇！世間四種名之為無：一者、未出之法
X36n0659_p0827c13║名之為無，如缾未出泥時名為無缾；二者、已滅之法
X36n0659_p0827c14║名之為無，如缾壞已名為無缾；三者、異相互無名之
X36n0659_p0827c15║為無，如牛中無馬、馬中無牛；四者、畢竟無故名之為
X36n0659_p0827c16║無，如龜毛、兔角。瞿曇！若以除煩惱已名涅槃者，涅槃
X36n0659_p0827c17║即無；若是無者，云何言有常、樂、我、淨？
X36n0659_p0827c18║但第三番前舉四無，意以滅無為難。若法滅無，滅
X36n0659_p0827c19║無云何復有常樂？未生即是未來之無，滅無即是
X36n0659_p0827c20║過去之無。
X36n0659_p0827c21║佛言：善男子！如是，涅槃非是先無，同泥時缾；亦非滅
X36n0659_p0827c22║無，同缾壞無；亦非畢竟無，如龜毛、兔角同於異無。善
X36n0659_p0827c23║男子！如汝所言：雖牛中無馬，不可說言牛亦是無；雖
X36n0659_p0827c24║馬中無牛，亦不可說馬亦是無。涅槃亦爾，煩惱中無
X36n0659_p0828a01║涅槃、涅槃中無煩惱，是故名為異相互無。
X36n0659_p0828a02║佛答云：同於互無。此亦於對外道故說。若論正理，
X36n0659_p0828a03║非全互無。所以然者，本以牛馬互無名為互無，今
X36n0659_p0828a04║明生死之中本有涅槃，是故正理非全互無。
X36n0659_p0828a05║婆私吒言：瞿曇！若以異無為涅槃者，夫異無者，無常、
X36n0659_p0828a06║樂、我、淨。瞿曇！云何說言涅槃常、樂、我、淨？
X36n0659_p0828a07║其中第四番彼仍復難：若是互無，亦應無常。雖牛
X36n0659_p0828a08║中無馬而言馬，馬中無牛亦爾。牛馬終是本無今
X36n0659_p0828a09║有，涅槃亦爾。涅槃中無生死而有涅槃者，即是本
X36n0659_p0828a10║無今有，亦是無常。
X36n0659_p0828a11║佛今答之：雖同互無而復不同，為異無中有三種
X36n0659_p0828a12║無：一是互無，二是先無後有，三已有還無。當知涅
X36n0659_p0828a13║槃同是異無，即無此三事，是故常樂。文中有三：此
X36n0659_p0828a14║先法說，次舉三病三藥為譬，三舉譬明果。
X36n0659_p0828a15║佛言：善男子！如汝所說，是異無者有三種無：牛、馬悉
X36n0659_p0828a16║是先無後有，是名先無；已有還無，是名壞無。異相無
X36n0659_p0828a17║者，如汝所說。善男子！是三種無，涅槃中無，是故涅槃
X36n0659_p0828a18║常、樂、我、淨。
X36n0659_p0828a19║如世病人，一者、熱病，二者、風病，三者、冷病。是三種病，
X36n0659_p0828a20║三藥能治：有熱病者，酥能治之；有風病者，油能治之；
X36n0659_p0828a21║有冷病者，蜜能治之。是三種藥，能治如是三種惡病。
X36n0659_p0828a22║善男子！風中無油、油中無風，乃至蜜中無冷、冷中無
X36n0659_p0828a23║蜜。是故，能治一切眾生亦復如是，有三種病：一者、貪，
X36n0659_p0828a24║二者、瞋，三者、癡。如是三病有三種藥：不淨觀者，能為
X36n0659_p0828b01║貪藥；慈心觀者，能為瞋藥；觀因緣智，能為癡藥。善男
X36n0659_p0828b02║子！為除貪故，作非貪觀；為除瞋故，作非瞋觀；為除癡
X36n0659_p0828b03║故，作非癡觀。三種病中無三種藥，三種藥中無三種
X36n0659_p0828b04║病。
X36n0659_p0828b05║次文中云蜜能治冷，依醫者說蜜性乃冷，是土宜
X36n0659_p0828b06║異，不必皆爾。又譬中云三種病中無三種藥，三種
X36n0659_p0828b07║藥中無三種病者，舊以此文證無同體。若使慧中
X36n0659_p0828b08║得有無明，藥乃有病，乖於此說。然莊嚴舊解明無
X36n0659_p0828b09║漏中實有有無之惑，此言無者，但無取相等惑。若
X36n0659_p0828b10║招提解以真無漏實不得報，無勞說於無明以入
X36n0659_p0828b11║解體。而勝鬘中說無明住地緣無漏業為因者，此
X36n0659_p0828b12║說相似無漏及被導無漏，不言真無漏。
X36n0659_p0828b13║善男子！三種病中無三藥故，無常、無我、無樂、無淨。三
X36n0659_p0828b14║種藥中無三種病，是故得稱常、樂、我、淨。
X36n0659_p0828b15║婆私吒言：如來為我說常、無常下，第二、歸伏。
X36n0659_p0828b16║婆私吒言：世尊！如來為我說常、無常。云何為常？云何
X36n0659_p0828b17║無常？佛言：善男子！色是無常，解脫色常；乃至識是無
X36n0659_p0828b18║常，解脫識常。善男子！若有善男子、善女人能觀色乃
X36n0659_p0828b19║至識是無常者，當知是人獲得常法。婆私吒言：世尊！
X36n0659_p0828b20║我今已知常、無常法。佛言：善男子！汝云何知常、無常
X36n0659_p0828b21║法？婆私吒言：世尊！我今知我色是無常，得解脫常；乃
X36n0659_p0828b22║至識亦如是。佛言：善男子！汝今善哉！已報是身。告憍
X36n0659_p0828b23║陳如：是婆私吒已證阿羅漢果，汝可施其三衣、鉢、器。
X36n0659_p0828b24║時憍陳如如佛所教，施其衣、鉢。時婆私吒受衣、鉢已，
X36n0659_p0828c01║作如是言：大德憍陳如！我今因是弊惡之身得善果
X36n0659_p0828c02║報。唯願大德為我屈意，至世尊所具宣我心。我既惡
X36n0659_p0828c03║人，觸犯如來禰瞿曇姓，唯願為我懺悔此罪；我亦不
X36n0659_p0828c04║能久住毒身，今入涅槃。時憍陳如即往佛所，作如是
X36n0659_p0828c05║言：世尊！婆私吒比丘生慚愧心，自言頑嚚，觸犯如來
X36n0659_p0828c06║禰瞿曇姓，不能久住是毒蛇身；今欲滅身，寄我懺悔。
X36n0659_p0828c07║佛言：憍陳如！婆私吒比丘已於過去無量佛所成就
X36n0659_p0828c08║善根，今受我語，如法而住；如法住故，獲得正果。汝等
X36n0659_p0828c09║應當供養其身。爾時，憍陳如從佛聞已，還其身所而
X36n0659_p0828c10║設供養。時婆私吒於焚身時作種種神足，諸外道輩
X36n0659_p0828c11║見是事已，高聲唱言：是婆私吒已得瞿曇沙門呪術，
X36n0659_p0828c12║是人不久復當勝彼瞿曇沙門。
X36n0659_p0828c13║其文云色是無常解脫色常者，有二解：一者色既
X36n0659_p0828c14║無常，我解脫色則無復色，故所以常。二云解脫即
X36n0659_p0828c15║色，色即是常。故前文云獲得解脫常住之色，後解
X36n0659_p0828c16║為勝。此中寄陳，如懺悔文云禰瞿曇姓者，舊為禰
X36n0659_p0828c17║音，謂彼呼汝為禰，故言禰瞿曇姓。今依冶城西房
X36n0659_p0828c18║從法師說為苨音，但翻此在北，北人多云苨，亦云
X36n0659_p0828c19║禰我之音。大集經中亦用此字，彼經即是倚人邊
X36n0659_p0828c20║作。爾文云瞿曇姓者，若佛弟子稱佛為瞿曇，如前
X36n0659_p0828c21║現病品偈中云瞿曇大聖德願起演說法者，此謂
X36n0659_p0828c22║稱歎之辭，明佛雖復七世已來釋種王世，而其本
X36n0659_p0828c23║族起自瞿曇大姓，世胄殊遠非始今日。若外道意
X36n0659_p0828c24║稱瞿曇者，此不論德直以姓為言，此是輕略之謂。
X36n0659_p0829a01║如世人言不呼人位但呼姓者，遂為輕略。又云我
X36n0659_p0829a02║亦不能久住毒身今欲入滅者，謂本有神通即得
X36n0659_p0829a03║聖果，用邊際智故入涅槃。前文云得阿羅漢施三
X36n0659_p0829a04║衣者，準理得羅漢已具足衣鉢，今言無者，若善來
X36n0659_p0829a05║羅漢即有三衣，既自得羅漢是故須衣。又此人本
X36n0659_p0829a06║是出家外道，不俟剃髮。何以知之？前文闍提云婆
X36n0659_p0829a07║羅門，今婆私吒但言梵志，梵志即是出家外道，所
X36n0659_p0829a08║以更須施其應器。
X36n0659_p0829a09║爾時眾中復有先尼，是第三外道。外道先尼非止
X36n0659_p0829a10║一人，今此非是前卷先尼，如佛弟子中同名迦葉
X36n0659_p0829a11║者眾。此章有四：一、緣起；二、破執；三、論義；四、歸伏。
X36n0659_p0829a12║爾時，眾中復有梵志名曰先尼，復作是言：瞿曇！有我
X36n0659_p0829a13║耶？如來默然。瞿曇！無我耶？如來默然。第二、第三亦如
X36n0659_p0829a14║是問，佛皆默然。
X36n0659_p0829a15║然佛說不定，自有先明正義，使外道得解；自有先
X36n0659_p0829a16║須默然，待彼立義，然後破之，以申正理。今宜先默
X36n0659_p0829a17║然，故三問不答。然不答凡有三義：一者、根緣所宜，
X36n0659_p0829a18║雖復不答，是默然答。二者、定問有無，皆是邪意，故
X36n0659_p0829a19║大論中有十四難，佛皆不答。有邊、無邊，有常、無常，
X36n0659_p0829a20║如去、不如去等，所以不答。三者、佛欲對彼自立之
X36n0659_p0829a21║義，出其綱宗，然後乃破。如來上答，恒被彼難，竟未
X36n0659_p0829a22║得破，所以默然。有此三意。
X36n0659_p0829a23║先尼言：若一切眾生下，第二、破執。其中有二：先立
X36n0659_p0829a24║宗，次正破。此下是立宗。
X36n0659_p0829b01║先尼言：瞿曇！若一切眾生有我，徧一切處，是一作者，
X36n0659_p0829b02║瞿曇何故默然不答？
X36n0659_p0829b03║凡有三義：一者立我是徧，二者立我是一，三者立
X36n0659_p0829b04║我是作者。我即眾生、士夫、壽命。我既被破，人及士
X36n0659_p0829b05║夫、眾生自去。作者、知者既被破，已起者即是作者
X36n0659_p0829b06║之類，亦皆被破。今問外計，為是即陰，為是離陰？今
X36n0659_p0829b07║謂計我是作者者，作即行陰，計行為我。若計是知
X36n0659_p0829b08║者、見者，竝是計即陰為我。其計我是作者，所作之
X36n0659_p0829b09║業雖復不同，而同是作者。
X36n0659_p0829b10║佛言：先尼下，第二、明正破。有二：初正破前三，次別
X36n0659_p0829b11║破餘三，見者、知者、受者。就初文為三：初破徧，次破
X36n0659_p0829b12║一，後破作。初有四番。此初，第一、先定彼義。
X36n0659_p0829b13║佛言：先尼！汝說是我徧一切處耶？先尼答言：瞿曇！不
X36n0659_p0829b14║但我說，一切智人亦如是說。
X36n0659_p0829b15║佛言若我周徧下，第二、正破。
X36n0659_p0829b16║佛言：善男子！若我周徧一切處者，應當五道一時受
X36n0659_p0829b17║報。若有五道一時受報，汝等梵志何因緣故，不造眾
X36n0659_p0829b18║惡為遮地獄，修諸善法為受天身？先尼言：瞿曇！我法
X36n0659_p0829b19║中我則有二種：一、作身我，二、常身我。為作身我，修離
X36n0659_p0829b20║惡法不入地獄，修諸善法生於天上。
X36n0659_p0829b21║明若我徧者，應在五道，何須修善？欲受天報，離惡
X36n0659_p0829b22║道邪，惡與生天，我應常在，不須修善。先尼言：我有
X36n0659_p0829b23║二種：一、作身我，二、常身我者。先尼本計常身之我，
X36n0659_p0829b24║為被破故，轉成二我。
X36n0659_p0829c01║佛言：如汝說我下，第三、佛更逐破。
X36n0659_p0829c02║佛言：善男子！如汝說我徧一切處。如是我者，若作身
X36n0659_p0829c03║中，當知無常；若作身無，云何言徧？瞿曇！我所立我亦
X36n0659_p0829c04║在作中，亦是常法。瞿曇！如人失火燒舍宅時，其主出
X36n0659_p0829c05║去，不可說言舍宅被燒、主亦被燒。我法亦爾，而此作
X36n0659_p0829c06║身雖是無常，常無常時，我則出去。是故，我、我亦徧、亦
X36n0659_p0829c07║常。
X36n0659_p0829c08║若常身我在作身中，作身無常，常身之我亦應無
X36n0659_p0829c09║常。若常身我不在作身，則非徧義。先尼因此更舉
X36n0659_p0829c10║舍譬。舍主譬常身，舍舉作身。舍既被燒，主即出去。
X36n0659_p0829c11║如作身無常，身即去。
X36n0659_p0829c12║佛言：如汝說我下，第四、便逐破之。
X36n0659_p0829c13║佛言：善男子！如汝說我亦徧、亦常，是義不然。何以故？
X36n0659_p0829c14║徧有二種：一者、常，二者、無常。復有二種：一、色，二、無色。
X36n0659_p0829c15║是故，若言一切有者，亦常、亦無常，亦色、亦無色。若言
X36n0659_p0829c16║舍主得出，不名無常，是義不然。何以故？舍不名主，主
X36n0659_p0829c17║不名舍，異燒、異出，故得如是。我則不爾。何以故？我即
X36n0659_p0829c18║是色，色即是我，無色即我，我即無色，云何而言色無
X36n0659_p0829c19║常時，我則得出？
X36n0659_p0829c20║明常身我，既其徧在常即無常，在常既常，在無常
X36n0659_p0829c21║中寧不無常？如是徧在色與非色，在非色既即非
X36n0659_p0829c22║色，在色寧得不即是色？舍與主異，有燒不燒，不得
X36n0659_p0829c23║俱明。舍主可爾，常身作身，此則不然。何以得云作
X36n0659_p0829c24║身無常，我即出去？今當問汝，出何處去？常身既常，
X36n0659_p0830a01║常體恒徧，出無去處。
X36n0659_p0830a02║汝意若謂一切眾生下，第二、破一義。凡有八番，此
X36n0659_p0830a03║下初番。
X36n0659_p0830a04║善男子！汝意若謂一切眾生同一我者，如是則違世、
X36n0659_p0830a05║出世法。何以故？世間法名父、母、子、女。若我是一，父即
X36n0659_p0830a06║是子、子即是父，母即是女、女即是母，怨即是親、親即
X36n0659_p0830a07║是怨，此即是彼、彼即是此。是故，若說一切眾生同一
X36n0659_p0830a08║我者，是則違背世、出世法。先尼言：我亦不說一切眾
X36n0659_p0830a09║生同於一我，乃說一人各有一我。
X36n0659_p0830a10║我既是一，父我子我二我何異？次先尼救云：謂一
X36n0659_p0830a11║人一我，非一切人同共一我，故有父子二我不同。
X36n0659_p0830a12║此既破竟，便轉義宗。
X36n0659_p0830a13║佛言：若言一人下，第二、佛便逐破。
X36n0659_p0830a14║佛言：善男子！若言：一人各有一我，是為多我。是義不
X36n0659_p0830a15║然。何以故？如汝先言：我徧一切。若徧一切，一切眾生
X36n0659_p0830a16║業根應同。天得見時，佛得亦見；天得作時，佛得亦作；
X36n0659_p0830a17║天得聞時，佛得亦聞。一切諸法皆亦如是。若天得見、
X36n0659_p0830a18║非佛得見者，不應說我徧一切處。若不徧者，是則無
X36n0659_p0830a19║常。先尼言：瞿曇！一切眾生我徧一切，法與非法不徧
X36n0659_p0830a20║一切。以是義故，佛得作異？天得作異？是故，瞿曇！不應
X36n0659_p0830a21║說言：佛得見時，天得應見；佛得聞時，天得應聞。
X36n0659_p0830a22║若一人一我，我有眾多，則不名常。先尼若言一切
X36n0659_p0830a23║眾生業報應同，汝言一人各一我者，我既是徧，無
X36n0659_p0830a24║處不有，如張人我亦來在於王人我中，王人之我
X36n0659_p0830b01║亦來在於張人我中。若爾者，我既互通，即無愚智，
X36n0659_p0830b02║亦無貴賤，亦如天得我既在佛得眼見，佛得之我
X36n0659_p0830b03║亦在天得，佛得之我既因眼見，天得之我亦應因
X36n0659_p0830b04║佛得眼見，天得、佛得是人名也。先尼救云：我徧一
X36n0659_p0830b05║切法，而諸法不相徧，故天得、佛得二作不同。
X36n0659_p0830b06║佛言：法與非法下，第三、佛復逐破。
X36n0659_p0830b07║佛言：善男子！法與非法非業作耶？先尼言：瞿曇！是業
X36n0659_p0830b08║所作。
X36n0659_p0830b09║法與非法，非業作耶？以定先尼。或釋：先尼所計我
X36n0659_p0830b10║是作者，業字應作我字，義則可然，不須改字。隨下
X36n0659_p0830b11║文業字，既計我是作者，所言業作，即是我作。次先
X36n0659_p0830b12║尼答，可見。
X36n0659_p0830b13║佛言：法非法下，第四、又破。
X36n0659_p0830b14║佛言：善男子！若法、非法是業作者，即是同法，云何言
X36n0659_p0830b15║異？何以故？佛得業處，有天得我；天得業處，有佛得我。
X36n0659_p0830b16║是故佛得作時，天得亦作。法與非法亦應如是。善男
X36n0659_p0830b17║子！是故一切眾生法與非法若如是者，所得果報亦
X36n0659_p0830b18║應不異。善男子！從子出果，是子終不思惟分別：我唯
X36n0659_p0830b19║當作婆羅門果，不與剎利、毗舍、首陀而作果也。何以
X36n0659_p0830b20║故？從子出果，終不障閡如是四姓。法與非法亦復如
X36n0659_p0830b21║是，不能分別：我唯當與佛得作果，不與天得作果；作
X36n0659_p0830b22║天得果，不作佛得果。何以故？業平等故。先尼言：瞿曇！
X36n0659_p0830b23║譬如一室有百千燈，炷雖有異，明則無差。燈炷則異，
X36n0659_p0830b24║喻法、非法；其明無差，喻眾生、我。
X36n0659_p0830c01║既同是我作，故天得作時即佛得作，二作既同報
X36n0659_p0830c02║應不異，下舉業平等果亦應同。次先尼舉燈明救；
X36n0659_p0830c03║佛言：汝說燈明下，第五、逐破彼譬。
X36n0659_p0830c04║佛言：善男子！汝說燈明以喻我者，是義不然。何以故？
X36n0659_p0830c05║室異、燈異，是燈光明亦在炷邊、亦徧室中。汝所言我
X36n0659_p0830c06║若如是者，法、非法邊俱應有我，我中亦應有法、非法。
X36n0659_p0830c07║若法、非法無有我者，不得說言徧一切處；若俱有者，
X36n0659_p0830c08║何得復以炷、明為喻？善男子！汝意若謂炷之與明真
X36n0659_p0830c09║實別異，何因緣故炷增明盛、炷枯明滅？是故，不應以
X36n0659_p0830c10║法、非法喻於燈、炷，光明無差喻於我也。何以故？法、非
X36n0659_p0830c11║法、我，三事即一。先尼言：瞿曇！汝引燈喻，是事不吉。何
X36n0659_p0830c12║以故？燈喻若吉，我已先引；如其不吉，何故復說？
X36n0659_p0830c13║明在炷邊，復照於室，譬有邊表之處，我亦應有眼
X36n0659_p0830c14║識處所。我既徧於法與非法，法與非法亦應徧我，
X36n0659_p0830c15║是則相與俱徧。先尼言：汝引燈喻下，復救於譬。
X36n0659_p0830c16║善男子！我所引喻者則是非喻下，第六、又破譬。
X36n0659_p0830c17║善男子！我所引喻都亦不作吉以不吉，隨汝意說。是
X36n0659_p0830c18║喻亦說離炷有明、即炷有明。汝心不等，故說燈炷喻
X36n0659_p0830c19║法、非法，明則喻我。是故責汝，炷即是明、離炷有明，法
X36n0659_p0830c20║即有我、我即有法，非法即我、我即非法。汝今何故但
X36n0659_p0830c21║受一邊、不受一邊？如是喻者於汝不吉，是故我今還
X36n0659_p0830c22║以破汝。善男子！如是喻者即是非喻，是非喻故，於我
X36n0659_p0830c23║則吉、於汝不吉。善男子！汝意若謂若我不吉、汝亦不
X36n0659_p0830c24║吉，是義不然。何以故？見世間人自刀、自害、自作他用。
X36n0659_p0831a01║汝所引喻亦復如是，於我則吉、於汝不吉。先尼言：瞿
X36n0659_p0831a02║曇！汝先責我心不平等，今汝所說亦不平等。何以故？
X36n0659_p0831a03║瞿曇！今者以吉向己、不吉向我，以是推之，見是不平。
X36n0659_p0831a04║如是喻者，則是非喻，故知燈明不得喻我。若喻我
X36n0659_p0831a05║者，則於彼不吉，於佛為吉。先尼言：汝先責我，又救
X36n0659_p0831a06║燈明，佛亦不平。
X36n0659_p0831a07║佛言語如我不平下，第七。
X36n0659_p0831a08║佛言：善男子！如我不平能破汝不平，是故汝平，我之
X36n0659_p0831a09║不平即是吉也。我之不平破汝不平，令汝得平，即是
X36n0659_p0831a10║我平。何以故？同諸聖人得平等故。先尼言：瞿曇！我常
X36n0659_p0831a11║是平，汝云何言壞我不平？一切眾生平等有我，云何
X36n0659_p0831a12║言我是不平耶？
X36n0659_p0831a13║明我之不平，破汝不平，令汝得平，即是我平。同諸
X36n0659_p0831a14║聖人得平等者，始是大平。先尼救云：一切眾生平
X36n0659_p0831a15║等有我，即是我平。
X36n0659_p0831a16║汝亦說言下，第八、佛更逐破平等之義。
X36n0659_p0831a17║善男子，汝亦說言，當受地獄，當受餓鬼，當受畜生，當
X36n0659_p0831a18║受人天。我若先徧五道中者，云何方言當受諸趣？汝
X36n0659_p0831a19║亦說言，父母和合，然後生子。若子先有，云何復言和
X36n0659_p0831a20║合已有？是故一人有五趣身。若是五處先有身者，何
X36n0659_p0831a21║因緣故為身造業？是故不平。
X36n0659_p0831a22║既言當受五道之身，我豈得等？
X36n0659_p0831a23║汝意若謂我是作者下，第三、破作者，有六。善男子！
X36n0659_p0831a24║此初文者，約受苦破。
X36n0659_p0831b01║善男子！汝意若謂我是作者，是義不然。何以故？若我
X36n0659_p0831b02║作者，何因緣故自作苦事？然今眾生實有受苦，是故
X36n0659_p0831b03║當知我非作者。若言是苦非我所作、不從因生，一切
X36n0659_p0831b04║諸法亦當如是不從因生，何因緣故說我作耶？
X36n0659_p0831b05║若我是作者，那自作苦？若苦非我作，一切諸法應
X36n0659_p0831b06║非我作。
X36n0659_p0831b07║眾生苦樂下，第二、明憂喜。
X36n0659_p0831b08║善男子！眾生苦、樂實從因緣。如是，苦、樂能作憂、喜，憂
X36n0659_p0831b09║時無喜、喜時無憂，或喜、或憂，智人云何說是常耶？
X36n0659_p0831b10║汝說我常下，第三、明有十時。
X36n0659_p0831b11║善男子，汝說我常，若是常者，云何說有十時別異？常
X36n0659_p0831b12║法不應有歌羅羅乃至老時，虗空常法尚無一時，況
X36n0659_p0831b13║有十時？善男子，我者非是歌羅羅時乃至老時，云何
X36n0659_p0831b14║說有十時別異？
X36n0659_p0831b15║若我作者下，第四、明有盛衰。
X36n0659_p0831b16║善男子！若我作者，是我亦有盛時、衰時，眾生亦有盛
X36n0659_p0831b17║時、衰時。若我爾者，云何是常？
X36n0659_p0831b18║眾生亦有盛衰，眾生既即我，我應盛衰，豈是常耶？
X36n0659_p0831b19║我若作者下，第五、明不應利鈍。
X36n0659_p0831b20║善男子，我若作者，云何一人有利有鈍？
X36n0659_p0831b21║那得此人於書利，於棊鈍；彼人於棊利，於書鈍。餘
X36n0659_p0831b22║例皆爾。
X36n0659_p0831b23║我若作者下，第六。
X36n0659_p0831b24║善男子！我若作者，是我能作身業、口業、意業。若是我
X36n0659_p0831c01║所作者，云何口說無有我耶？云何自疑有耶？無耶？
X36n0659_p0831c02║明汝自說無我，而疑我有無。
X36n0659_p0831c03║汝意若謂離眼有見下，第二、破餘三義，故言別破。
X36n0659_p0831c04║此中有三：初、破見者，次、破受者，三、破知者。初破見
X36n0659_p0831c05║者，自復有三：此初、正破。
X36n0659_p0831c06║善男子！汝意若謂離眼有見，是義不然。何以故？若離
X36n0659_p0831c07║眼已別有見者，何須此眼？乃至身根亦復如是。汝意
X36n0659_p0831c08║若謂我雖能見，要因眼見，是亦不然。何以故？如有人
X36n0659_p0831c09║言：須曼那華能燒大村。云何能燒？因火能燒。汝立我
X36n0659_p0831c10║見亦復如是。
X36n0659_p0831c11║若謂離眼有見者，此謂我是能見。衛世師執神使
X36n0659_p0831c12║智知，而神異智，此義同僧佉所計，神即能知，故言
X36n0659_p0831c13║離眼有見。是義不然，若離眼有我而能見者，何須
X36n0659_p0831c14║此眼？若離我見，用眼能見者，如言華能燒村，但因
X36n0659_p0831c15║華裹火擲在屋上，故云華燒者。神因眼見亦復如
X36n0659_p0831c16║是，終是眼見，神不能見。
X36n0659_p0831c17║先尼言下，第二、救。
X36n0659_p0831c18║先尼言：瞿曇！如人執鎌則能刈草，我因五根見聞至
X36n0659_p0831c19║觸亦復如是。
X36n0659_p0831c20║云：如人執鎌則能刈草，譬我因眼則能見色。就正
X36n0659_p0831c21║義中，乃是假我令眼能見，必無實我須因眼見。
X36n0659_p0831c22║善男子！鎌人各異下，第三、重破。
X36n0659_p0831c23║善男子！鎌人各異，是故執鎌能有所作。離根之外更
X36n0659_p0831c24║無別我，云何說言我因諸根能有所作？善男子！汝意
X36n0659_p0832a01║若謂執鎌能刈，我亦如是，是我有手耶？為無手乎？若
X36n0659_p0832a02║有手者，何不自執？若無手者，云何說言我是作者？善
X36n0659_p0832a03║男子！能刈草者即是鎌也，非我、非人。若我、人能，何故
X36n0659_p0832a04║因鎌？善男子！人有二業：一、則執草，二、則執鎌。是鎌唯
X36n0659_p0832a05║有能斷之功。眾生見法亦復如是，眼能見色從和合
X36n0659_p0832a06║生，若從因緣和合見者，智人云何說言有我？
X36n0659_p0832a07║鎌人不同可得刈草，若離根外無別有我，故不為
X36n0659_p0832a08║例。
X36n0659_p0832a09║汝意若謂身作我受下，第二、破受者是我。
X36n0659_p0832a10║善男子！汝意若謂身作我受，是義不然。何以故？世間
X36n0659_p0832a11║不見天得作業、佛得受果。若言非是身作、我非因受，
X36n0659_p0832a12║汝等何故從於因緣求解脫耶？汝先是身非因緣生，
X36n0659_p0832a13║得解脫已，亦應非因而更生身。如身，一切煩惱亦應
X36n0659_p0832a14║如是。
X36n0659_p0832a15║身作即是我，作下乃自顯。
X36n0659_p0832a16║先尼言：我有二種下，第三、破知者是我。於中有二，
X36n0659_p0832a17║此先明執。
X36n0659_p0832a18║先尼言：瞿曇！我有二種：一者、有知，二者、無知。無知之
X36n0659_p0832a19║我能得於身，有知之我能捨離身。猶如坏缾，既被燒
X36n0659_p0832a20║已，失於本色，更不復生。智者煩惱亦復如是，既滅壞
X36n0659_p0832a21║已，終不更生。
X36n0659_p0832a22║佛言：善男子！所言知者下，正破。
X36n0659_p0832a23║佛言：善男子！所言知者，智能知耶？我能知乎？若智能
X36n0659_p0832a24║知，何故說言我是知耶？若我知者，何故方便更求於
X36n0659_p0832b01║知？汝意若謂我因智知，同華喻壞。善男子！譬如刺樹，
X36n0659_p0832b02║性自能刺，不得說言樹執刺刺；智亦如是，智自能知，
X36n0659_p0832b03║云何說言我執智知？善男子！如汝法中我得解脫，無
X36n0659_p0832b04║知我得、知我得耶？若無知得，當知猶故具足煩惱；若
X36n0659_p0832b05║知得者，當知已有五情諸根。何以故？離根之外別更
X36n0659_p0832b06║無知。若具諸根，云何復名得解脫耶？若言是我其性
X36n0659_p0832b07║清淨離於五根，云何說言徧五道有？以何因緣為解
X36n0659_p0832b08║脫故修諸善法？善男子！譬如有人拔虗空刺；汝亦如
X36n0659_p0832b09║是，我若清淨，云何復言斷諸煩惱？汝意若謂不從因
X36n0659_p0832b10║緣獲得解脫，一切畜生何故不得？
X36n0659_p0832b11║我因智知，同華喻壞者，還是前義。華能裹火，火能
X36n0659_p0832b12║燒屋，名華燒者。神雖能知，而復更用智為知者，終
X36n0659_p0832b13║是智自能知。神不能知，前已破竟，故言同華喻壞。
X36n0659_p0832b14║佛法正義，亦有假我御智知義，但不同實我因智
X36n0659_p0832b15║能知。
X36n0659_p0832b16║先尼言：若無我者下，第三、論義。上佛句句破先尼
X36n0659_p0832b17║義，邪義既除，今更與佛共論此義，為定有我、定無
X36n0659_p0832b18║我耶？一者、亦是難佛無有我義；二者、復立我義難
X36n0659_p0832b19║佛無我義。佛義不立，有我義顯，自有五番，此先尼
X36n0659_p0832b20║第一問。
X36n0659_p0832b21║先尼言：瞿曇！若無我者，誰能憶念？
X36n0659_p0832b22║若無我者，誰能憶念？
X36n0659_p0832b23║佛告先尼：若有我者，何緣復忘？善男子！若念是我者，
X36n0659_p0832b24║何因緣故，念於惡念，念所不念，不念所念？
X36n0659_p0832c01║佛答：若以憶故，知有我者，今以忘故，知應無我。汝
X36n0659_p0832c02║以有念，證有我者，既有忘失，證知無我。若暫時憶，
X36n0659_p0832c03║顯有我者，亦應暫忘，顯無有我。我既自在，云何念
X36n0659_p0832c04║惡，而不念善？又云：念所不念，正在定中，應當思惟，
X36n0659_p0832c05║憶念定境，何故更緣其餘事耶？又云：不念所念者，
X36n0659_p0832c06║正作惡時，復存善法，既其有我，何得不定？
X36n0659_p0832c07║先尼；誰見誰聞下，第二、問。
X36n0659_p0832c08║先尼復言：瞿曇！若無我者，誰見誰聞？
X36n0659_p0832c09║若無我者，誰能見聞？
X36n0659_p0832c10║佛言：善男子！內有六入、外有六塵，內外和合生六種
X36n0659_p0832c11║識，是六種識因緣得名。善男子！譬如一火，因木得故
X36n0659_p0832c12║名為木火、因草得故名為草火、因穅得故名為穅火、
X36n0659_p0832c13║因牛糞得名牛糞火。眾生意識亦得如是，因眼、因色、
X36n0659_p0832c14║因明、因欲，名為眼識。善男子！如是，眼識不在眼中乃
X36n0659_p0832c15║至欲中，四事和合故生是識，乃至意識亦復如是。若
X36n0659_p0832c16║是因緣和合故生，智不應說見即是我乃至觸即是
X36n0659_p0832c17║我。善男子！是故，我說眼識乃至意識，一切諸法即是
X36n0659_p0832c18║幻也。云何如幻？本無、今有，已有、還無。善男子！譬如酥、
X36n0659_p0832c19║麵、蜜、薑、胡椒、蓽茇、蒲萄、胡挑、石榴、桵子，如是和合名
X36n0659_p0832c20║歡喜丸，離是和合無歡喜丸。內外六入是名眾生、我、
X36n0659_p0832c21║人、士夫，離內、外入無別眾生、我、人、士夫。
X36n0659_p0832c22║佛答意者，根塵和合故有見聞，實不由我而能見
X36n0659_p0832c23║聞。自舉二譬：
X36n0659_p0832c24║先尼言：若無我者下，第三、問。
X36n0659_p0833a01║先尼言：瞿曇！若無我者，云何說言我見、我聞、我苦、我
X36n0659_p0833a02║樂、我憂、我喜？
X36n0659_p0833a03║意以名責之：云何為我見、我聞？世人竝云：我見、我
X36n0659_p0833a04║聞、我苦樂憂喜等。
X36n0659_p0833a05║佛言：善男子！若言我見、我聞名有我者，何因緣故，世
X36n0659_p0833a06║間復言汝所作罪非我見聞？善男子！譬如四兵和合
X36n0659_p0833a07║名軍，如是四兵不名為一，而亦說言我軍勇健、我軍
X36n0659_p0833a08║勝彼。是內、外入和合所作亦復如是，雖不是一，亦得
X36n0659_p0833a09║說言我作、我受、我見、我聞、我苦、我樂。
X36n0659_p0833a10║佛答：有二意：一者、却反還之。言我見聞知有我者，
X36n0659_p0833a11║如他作罪，云不見聞亦應無我。次如四兵下，復舉
X36n0659_p0833a12║假名合我見聞。
X36n0659_p0833a13║先尼言：如汝所說下，第四、更問。
X36n0659_p0833a14║先尼言：瞿曇！如汝所言，內外和合，誰出聲言我作我
X36n0659_p0833a15║受？
X36n0659_p0833a16║若內外和合者，誰出聲耶？
X36n0659_p0833a17║佛言：先尼！從愛、無明因緣生業，從業生有，從有出生
X36n0659_p0833a18║無量心數，心生覺觀，覺觀動風，風隨心觸喉、舌、齒、脣，
X36n0659_p0833a19║眾生想倒聲出說言：我作、我受、我見、我聞。善男子！如
X36n0659_p0833a20║𣄢頭鈴，風因緣故便出音聲，風大聲大、風小聲小，無
X36n0659_p0833a21║有作者。善男子！譬如熱鐵投之水中出種種聲，是中
X36n0659_p0833a22║真實無有作者。善男子！凡夫不能思惟、分別如是事
X36n0659_p0833a23║故，說言：有我及有我所、我作、我受。
X36n0659_p0833a24║佛即答言：因無明者，即是因十二因緣和合成身。
X36n0659_p0833b01║以有身故，覺觀動風，風擊脣舌，出聲說我。如大論
X36n0659_p0833b02║云：風名阿優陀，觸臍而上去，至牙齒脣舌，鼓動故
X36n0659_p0833b03║出聲。風鈴熱鐵，亦復如是。
X36n0659_p0833b04║先尼言：如瞿曇說下，第五問。
X36n0659_p0833b05║先尼言：如瞿曇說無我、我所，何緣復說常、樂、我、淨？
X36n0659_p0833b06║明若隨理者全無有我，如來何緣得有常樂？由有
X36n0659_p0833b07║我故有常等法，若無我者何得此法？
X36n0659_p0833b08║佛言：善男子！我亦不說內、外六入及六識意常、樂、我、
X36n0659_p0833b09║淨，我乃宣說滅內、外入所生六識名之為常，以是常
X36n0659_p0833b10║故名之為我，有常我故名之為樂，常我樂故名之為
X36n0659_p0833b11║淨。善男子！眾生厭苦，斷是苦因，自在遠離，是名為我。
X36n0659_p0833b12║以是因緣，我今宣說常、我、樂、淨。
X36n0659_p0833b13║佛答意者：得常我者，須滅身後爾乃得之，豈即此
X36n0659_p0833b14║身得常我耶？
X36n0659_p0833b15║先尼言唯願大慈下，第四、歸伏。復有四番，此初、請
X36n0659_p0833b16║佛說。
X36n0659_p0833b17║先尼言：世尊！唯願大慈為我宣說，我當云何獲得如
X36n0659_p0833b18║是常、樂、我、淨？佛言：善男子！一切世間從本已來，具足
X36n0659_p0833b19║大慢、能增長慢，亦復造作慢因、慢業。是故，今者受慢
X36n0659_p0833b20║果報，不能遠離一切煩惱，得常、我、樂、淨。若諸眾生欲
X36n0659_p0833b21║得遠離一切煩惱，先當離慢。
X36n0659_p0833b22║佛廣為說，因說慢義，欲彈斥彼本慢之心。
X36n0659_p0833b23║先尼言：如是！如是下，第二、領旨。
X36n0659_p0833b24║先尼言：世尊！如是，如是！誠如聖教。我先有慢，因慢因
X36n0659_p0833c01║緣故稱如來、稱瞿曇姓。我今已離如是大慢，是故誠
X36n0659_p0833c02║心啟請求法，云何當得常、樂、我、淨？
X36n0659_p0833c03║如來因此重說，又二：先誡、次說。
X36n0659_p0833c04║佛言：善男子！諦聽，諦聽！今當為汝分別解說。
X36n0659_p0833c05║善男子！若能非自、非他、非眾生者，遠離是法。
X36n0659_p0833c06║言非自非他非眾生者，明法與眾生同一平等。
X36n0659_p0833c07║先尼言：我已解已下，第三、自獲得解。
X36n0659_p0833c08║先尼言：世尊，我已知解得正法眼。佛言：善男子，汝云
X36n0659_p0833c09║何言知已解已得正法眼？
X36n0659_p0833c10║如來因更責出其相。
X36n0659_p0833c11║世尊所言色者下，第四、出己所解，又二：先自述。
X36n0659_p0833c12║世尊！所言色者，非自、非他、非諸眾生，乃至識亦復如
X36n0659_p0833c13║是。我如是觀，得正法眼。世尊！我今甚樂出家修道，願
X36n0659_p0833c14║見聽許。
X36n0659_p0833c15║次，佛命善來得慧眼淨。
X36n0659_p0833c16║佛言：善來，比丘！即時具足清淨梵行，證阿羅漢果。
X36n0659_p0833c17║言法眼者即是初果，言慧眼淨是第四果，但其與
X36n0659_p0833c18║佛言論之時已得初果，後命善來得第四果。
X36n0659_p0834a01║外道眾中復有姓迦葉下，第四、外道。文為三：初緣
X36n0659_p0834a02║起，次論義，後歸伏。
X36n0659_p0834a03║外道眾中復有梵志，姓迦葉氏，復作是言：瞿曇！身即
X36n0659_p0834a04║是命，身異命異。如來默然。第二、第三亦復如是。
X36n0659_p0834a05║此初三問，皆默以為緣起，是故不答。如來欲令彼
X36n0659_p0834a06║出己義。
X36n0659_p0834a07║梵志復言下，第二、論義，自有五番。此初，彼先立義。
X36n0659_p0834a08║梵志復言：瞿曇！若人捨身，未得後身，於其中間，豈可
X36n0659_p0834a09║不名身異命異？若是異者，瞿曇何故默然不答？
X36n0659_p0834a10║明身異命異。如人捨身，未及後身受中陰時，爾時
X36n0659_p0834a11║身命異，先身命非因所得。
X36n0659_p0834a12║次，善男子！我說身命下，如來破。
X36n0659_p0834a13║善男子！我說身命皆從因緣，非不因緣。如身命，一切
X36n0659_p0834a14║法亦如是。
X36n0659_p0834a15║明萬法從緣，不但身命，諸法悉然。陰死之時，此命
X36n0659_p0834a16║假緣，續其中陰。
X36n0659_p0834a17║梵志復言：我見世間下，第二番，出彼立義。
X36n0659_p0834a18║梵志復言：瞿曇！我見世間有法不從因緣。佛言：梵志！
X36n0659_p0834a19║汝云何見世間有法不從因緣？
X36n0659_p0834a20║彼明有法，不從緣生。如來復責，
X36n0659_p0834a21║梵志言：我見大火下，第三、彼因立事。
X36n0659_p0834a22║梵志言：我見大火焚燒樹木，風吹絕𦦨墮在餘處，是
X36n0659_p0834a23║豈不名無因緣耶？佛言：善男子，我說是火亦從因生，
X36n0659_p0834a24║非不從因。
X36n0659_p0834b01║言凡明絕炎，是不從緣，如來復破，明亦從緣。其中
X36n0659_p0834b02║榛木之字，或以為臻音，或以為愁申反，今以臻音
X36n0659_p0834b03║為正。詩云：樹之榛栗。傳云：榛栗，棗羞。說文云：榛似
X36n0659_p0834b04║梓，實如小栗。
X36n0659_p0834b05║梵志言：絕炎去時下，第四重，申明不因薪炭。
X36n0659_p0834b06║梵志言：瞿曇，絕𦦨去時，不因薪炭，云何而言因於因
X36n0659_p0834b07║緣？佛言：善男子，雖無薪炭，因風而去，風因緣故，其𦦨
X36n0659_p0834b08║不滅。
X36n0659_p0834b09║佛即破之，明因風而至。
X36n0659_p0834b10║瞿曇！若人捨身下，第五、復出彼難。
X36n0659_p0834b11║瞿曇！若人捨身未得後身，中間壽命誰為因緣？佛言：
X36n0659_p0834b12║梵志！無明與愛而為因緣，是無明、愛二因緣故，壽命
X36n0659_p0834b13║得住。善男子！有因緣故，身即是命、命即是身；有因緣
X36n0659_p0834b14║故，身異、命異。智者不應一向而說身異、命異。
X36n0659_p0834b15║明兩身中間，誰為因緣？佛即答言：終以煩惱而為
X36n0659_p0834b16║其緣。言有因緣，身即是命，命即是身。此據一期果
X36n0659_p0834b17║報，一業所得，有因緣故。身異命異者，據色心連持，
X36n0659_p0834b18║謂之為命。五陰名身，其義異也。
X36n0659_p0834b19║梵志言：唯願為我下，第三、歸伏。又有三番，此初、請
X36n0659_p0834b20║說。
X36n0659_p0834b21║梵志言：世尊！唯願為我分別解說，令我了了得知因
X36n0659_p0834b22║果。
X36n0659_p0834b23║次佛答，又二：先答。
X36n0659_p0834b24║佛言：梵志！因即五陰，果亦五陰。
X36n0659_p0834c01║次牒計非之，亦名印述。
X36n0659_p0834c02║善男子！若有眾生不然火者，是則無煙。
X36n0659_p0834c03║世尊！我已知已下，第二、領解，次佛重徵。
X36n0659_p0834c04║梵志言：世尊，我已知已，我已解已。佛言：善男子，汝云
X36n0659_p0834c05║何知？云何解？
X36n0659_p0834c06║次世尊火即煩惱下，第三、委陳己解。
X36n0659_p0834c07║世尊！火即煩惱，能於地獄、餓鬼、畜生、人、天燒然。煙者
X36n0659_p0834c08║即是煩惱果報，無常、不淨、臭穢、可惡，是故名煙。若有
X36n0659_p0834c09║眾生不作煩惱，是人則無煩惱果報，是故如來說不
X36n0659_p0834c10║然火則無有煙。世尊！我已正見，唯願慈矜聽我出家。
X36n0659_p0834c11║爾時世尊告憍陳如：聽是梵志出家受戒。時憍陳如
X36n0659_p0834c12║受佛勅已，和合眾僧聽其出家受具足戒，經五日已
X36n0659_p0834c13║得阿羅漢果。
X36n0659_p0834c14║經五日已得羅漢果者，說其證果賖促機悟早晚。
X36n0659_p0834c15║外道眾中復有富那下，第五、外道。彼之所執即是
X36n0659_p0834c16║邊見，雖有其執恐有屈滯，不敢述之故且舉問。就
X36n0659_p0834c17║文有二：初、論義；後、歸伏。此初。論義自有四番，此即
X36n0659_p0834c18║初番舉六十二見問。
X36n0659_p0835a01║外道眾中復有梵志，名曰富那，復作是言：瞿曇，汝見
X36n0659_p0835a02║世間是常法已，說言常耶？如是義者，實耶？虗耶？常、無
X36n0659_p0835a03║常、亦常亦無常、非常非無常，有邊、無邊、亦有邊無邊、
X36n0659_p0835a04║非有邊無邊，是身、是命、身異、命異，如來滅後，如去、不
X36n0659_p0835a05║如去、亦如去不如去、非如去非不如去？佛言：富那，我
X36n0659_p0835a06║不說世間常、虗、實，無常、亦常無常、非常非無常，有邊、
X36n0659_p0835a07║無邊、亦有邊無邊、非有邊非無邊，是身、是命、身異、命
X36n0659_p0835a08║異，如來滅後，如去、不如去、亦如去不如去、非如去非
X36n0659_p0835a09║不如去。
X36n0659_p0835a10║六十二見有二解：一云：身見、邊見共六十二。何者？
X36n0659_p0835a11║身見五十六，邊見有六。約於五陰各有四執：即色、
X36n0659_p0835a12║離色、亦即亦離、不即不離。餘四例然，則為二十。欲
X36n0659_p0835a13║界、色界則為四十。無色、無色但說四陰，四四十六。
X36n0659_p0835a14║故知身見有五十六。邊見六者，謂三界中各有斷
X36n0659_p0835a15║常，以足身見成六十二。故大品云：譬如我見攝六
X36n0659_p0835a16║十二見。二、直就邊見自六十二。現在世中即色為
X36n0659_p0835a17║我，則色滅我斷；離色為我，則色滅我常；亦即亦離，
X36n0659_p0835a18║亦斷亦常；不即不離，則不斷不常。四陰亦然，則成
X36n0659_p0835a19║二十。去來例然，則成六十。雖有六十，不出斷常，故
X36n0659_p0835a20║以斷常而標其首為六十二。今文中云常無常者，
X36n0659_p0835a21║則是過去；有邊無邊，則據未來。此言邊者，非謂橫
X36n0659_p0835a22║論闊狹、豎論分際，故是彼邊。如去不如去者，據佛
X36n0659_p0835a23║滅後，乃計如來即色涅槃畢竟永滅，此是如去。若
X36n0659_p0835a24║身不滅，是不如去。亦如去亦不如去等（云云），足前
X36n0659_p0835b01║成六十。復云：是身是命即常見，身異命異即斷見，
X36n0659_p0835b02║合成六十二見。而此文云如來滅後者，他人不見。
X36n0659_p0835b03║此既不許約如來作二十計，即自解云：我如色來，
X36n0659_p0835b04║即如色去不如色去，故云如去不如去。佛即答之：
X36n0659_p0835b05║我不作此說。
X36n0659_p0835b06║梵志言：今者見何罪過下，第二問。
X36n0659_p0835b07║富那復言：瞿曇！今者見何罪過，不作是說？佛言：富那！
X36n0659_p0835b08║若有人說：世間是常，唯此為實，餘妄語。者，是名為見。
X36n0659_p0835b09║見所見處，是名見行，是名見業，是名見著，是名見縛，
X36n0659_p0835b10║是名見苦，是名見取，是名見怖，是名見熱，是名見纏。
X36n0659_p0835b11║富那！凡夫之人為見所纏，不能遠離生、老、病、死，回流
X36n0659_p0835b12║六趣，受無量苦，乃至非如去、非不如去亦復如是。富
X36n0659_p0835b13║那！我見、是見有如是過，是故不著，不為人說。
X36n0659_p0835b14║此有何過而不為說？佛答：明此是見取之過，故不
X36n0659_p0835b15║作此說。
X36n0659_p0835b16║瞿曇！若見如是罪過下，第三問。
X36n0659_p0835b17║瞿曇！若見如是罪過，不著、不說。瞿曇！今者何見、何著、
X36n0659_p0835b18║何所宣說？佛言：善男子！夫見、著者，名生死法。如來已
X36n0659_p0835b19║離生死法故，是故不著。善男子！如來名為能見、能說，
X36n0659_p0835b20║不名為著。
X36n0659_p0835b21║如來何所見著？何所說耶？佛答之：先遣見著之言，
X36n0659_p0835b22║後明就見能說。
X36n0659_p0835b23║瞿曇！云何下，第四、重責見說。
X36n0659_p0835b24║瞿曇！云何能見？云何能說？
X36n0659_p0835c01║佛乃廣答，又二：先正答。
X36n0659_p0835c02║佛言：善男子！我能明見苦、集、滅、道，分別宣說如是四
X36n0659_p0835c03║諦。我見如是，故能遠離一切見、一切愛、一切流、一切
X36n0659_p0835c04║慢。是故，我具清淨梵行，無上寂靜，獲得常身，是身亦
X36n0659_p0835c05║非東、西、南、北。
X36n0659_p0835c06║後更反責，以出其相。
X36n0659_p0835c07║富那言：瞿曇！何因緣故，常身非是東、西、南、北？佛言：善
X36n0659_p0835c08║男子！我今問汝，隨汝意答。於意云何？如於汝前然大
X36n0659_p0835c09║火聚，當其然時，汝知然不？如是，瞿曇！是火滅時，汝知
X36n0659_p0835c10║滅不？如是，瞿曇！富那！若有人問：汝前火聚，然從何來？
X36n0659_p0835c11║滅何所至？當云何答？瞿曇！若有問者，我當答言：是火
X36n0659_p0835c12║生時，賴於眾緣，本緣已盡，新緣未至，是火則滅。若復
X36n0659_p0835c13║有問：是火滅已，至何方面？復云何答？瞿曇！我當答言：
X36n0659_p0835c14║緣盡故滅，不至方所。善男子！如來亦爾，若有無常色
X36n0659_p0835c15║乃至無常識，因愛故然，然者即受二十五有，是故然
X36n0659_p0835c16║時可說是火東、西、南、北。現在愛滅，二十五有果報不
X36n0659_p0835c17║然，以不然故，不可說有東、西、南、北。善男子！如來已滅
X36n0659_p0835c18║無常之色至無常識，是故身常，身若是常，不得說有
X36n0659_p0835c19║東、西、南、北。
X36n0659_p0835c20║富那言：請說一喻下，第二、歸伏。
X36n0659_p0835c21║富那言：欲說一喻，唯願聽采。佛言：善哉！善哉！隨意說
X36n0659_p0835c22║之。世尊，如大村外有娑羅林，中有一樹，先林而生足
X36n0659_p0835c23║一百秊。是時林主灌之以水隨時修治，其樹陳朽，皮
X36n0659_p0835c24║膚枝葉悉皆脫落，唯貞實在；如來亦爾，所有陳故悉
X36n0659_p0836a01║已除盡，唯有一切真實法在。世尊，我今甚樂出家修
X36n0659_p0836a02║道。佛言：善來比丘！說是語已即時出家，漏盡證得阿
X36n0659_p0836a03║羅漢果。
X36n0659_p0836a04║譬云如大村外者，此譬佛果涅槃。有娑羅林者，有
X36n0659_p0836a05║人譬金剛心，今譬眾生心。中有一樹者，譬佛性。足
X36n0659_p0836a06║一百秊者，是一數之圓名，譬中道佛性圓滿端正。
X36n0659_p0836a07║文云一樹先林而生，一樹既譬佛性，可云佛性在
X36n0659_p0836a08║眾生前，無眾生而已，有眾生即有佛性，今何以云
X36n0659_p0836a09║先林而生？若言佛性眾生有先有後，若其若離皆
X36n0659_p0836a10║悉不可，並須破之。性執破已，方得假說有前有後，
X36n0659_p0836a11║此之前後則不相乖。既不相乖，乍可義說佛性在
X36n0659_p0836a12║前。何以故？佛性本有，以本有故，故義云先，即不失
X36n0659_p0836a13║理。林主修治者，即修持人。其樹陳朽皮膚悉脫者，
X36n0659_p0836a14║譬煩惱諸惡一切都盡，唯貞實在即是萬德。
X36n0659_p0836a15║大般涅槃經卷第三十五
X36n0659_p0836a16║日東　天台沙門本純　分會
X36n0659_p0836a17║
X36n0659_p0836a18║南本大般涅槃經會疏卷第三十五