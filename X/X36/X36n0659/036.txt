X36n0659_p0836b01║南本大般涅槃經會疏卷第三十六
X36n0659_p0836b02║
X36n0659_p0836b03║大般涅槃經憍陳如品下（卷第三十六）
X36n0659_p0836b04║北涼　天竺三藏　曇無讖　譯
X36n0659_p0836b05║晉　沙門　慧嚴　慧觀
X36n0659_p0836b06║　謝靈運　重治
X36n0659_p0836b07║陳如品之二
X36n0659_p0836b08║起卷是第六外道，文為二：初論義，後歸伏。論義有
X36n0659_p0836b09║二番：初番。
X36n0659_p0836b10║復有梵志名淨，作如是言：瞿曇！一切眾生不知何法，
X36n0659_p0836b11║見世間常、無常、亦常無常、非有常非無常，乃至非如
X36n0659_p0836b12║去非不如去？
X36n0659_p0836b13║問：眾生何法故起常、無常等六十二見？
X36n0659_p0836b14║佛言：善男子！不知色故乃至不知識故，見世間常乃
X36n0659_p0836b15║至非如去、非不如去。
X36n0659_p0836b16║佛答：不知色故起常無常，乃至不知識故起常無
X36n0659_p0836b17║常等。夫言色者，先業為因，今世父母衣食為緣，虗
X36n0659_p0836b18║偽假合謂有常性，所以能起常無常等，乃至不知
X36n0659_p0836b19║於識亦起諸見。
X36n0659_p0836b20║次番
X36n0659_p0836b21║梵志言：瞿曇！眾生知何法故，不見世間常乃至非如
X36n0659_p0836b22║去、非不如去？
X36n0659_p0836b23║更問：知何色、知何識故，不起諸見？
X36n0659_p0836b24║佛言：善男子！知色故乃至知識故，不見世間常乃至
X36n0659_p0836c01║非如去、非不如去。
X36n0659_p0836c02║佛言：知色但是因緣和合，無主無我即無諸見，乃
X36n0659_p0836c03║至知識亦復如是。
X36n0659_p0836c04║梵志言：唯願為我下，二、是歸伏。
X36n0659_p0836c05║梵志言：世尊！唯願為我分別解說世間常無常。佛言：
X36n0659_p0836c06║善男子！若人捨故不造新業，是人能知常與無常。梵
X36n0659_p0836c07║志言：世尊！我已知解。佛言：善男子！汝云何見？汝云何
X36n0659_p0836c08║知？世尊！故名無明與愛，新名取、有。若人遠離是無明、
X36n0659_p0836c09║愛，不作取、有，是人真實知常、無常。我今已得正法淨
X36n0659_p0836c10║眼歸依三寶，唯願如來聽我出家。佛告憍陳如：聽是
X36n0659_p0836c11║梵志出家受戒。時憍陳如受佛敕已，將至僧中為作
X36n0659_p0836c12║羯磨令得出家，十五日後諸漏永盡得阿羅漢果。
X36n0659_p0836c13║文云：捨故等者，故名無明與愛，新名取有。解者為
X36n0659_p0836c14║二：一云：無明與愛是過去，所以名故；取有現在，所
X36n0659_p0836c15║以名新。愛是現在，那忽言故？乃強解云：由行得愛。
X36n0659_p0836c16║此解不然。二云：若據煩惱，無明愛為新；若據業者，
X36n0659_p0836c17║取有為故。此亦不可。取是煩惱，那忽為新？無明愛
X36n0659_p0836c18║新，那忽屬業？最為不可。又一解云：不須云過現及
X36n0659_p0836c19║煩惱業，但論無明與愛是起身本，取從無明愛起
X36n0659_p0836c20║即是枝末，所以名新，無前諸失。上云：無明為父、貪
X36n0659_p0836c21║愛為母，若尊敬此，死入無間。又云：生死本際凡有
X36n0659_p0836c22║二種：無明與愛。此豈非故？今約三世，現在望過去，
X36n0659_p0836c23║無明是故；未來望現在，愛即是故。與觀師同，又不
X36n0659_p0836c24║失三世。文云：我今已得正法淨眼或法眼淨。此應
X36n0659_p0837a01║無異，特是左右之異。十五日後得羅漢者，悟有早
X36n0659_p0837a02║晚。
X36n0659_p0837a03║犢子梵志下，第七、外道。文為三：一、緣起；二、論義；三、
X36n0659_p0837a04║歸伏。
X36n0659_p0837a05║犢子梵志復作是言：瞿曇！我今欲問，能見聽不？如來
X36n0659_p0837a06║默然。第二、第三亦復如是。
X36n0659_p0837a07║亦以默然為緣起者，不得例前表其儒雅，是故徐
X36n0659_p0837a08║詳，待三方答。
X36n0659_p0837a09║犢子言下。二、是論義。
X36n0659_p0837a10║犢子復言：瞿曇！我久與汝共為親友，汝之與我義無
X36n0659_p0837a11║有二，我欲咨問，何故默然？爾時，世尊作是思惟：如是
X36n0659_p0837a12║梵志其性儒雅，純善質直，常為知故而來咨啟，不為
X36n0659_p0837a13║惱亂。彼若問者，當隨意答。佛言：犢子！善哉！善哉！隨所
X36n0659_p0837a14║疑問，吾當答之。
X36n0659_p0837a15║此無自執，但咨正義，故因佛默，先問默意，次佛思
X36n0659_p0837a16║默意，乃開問端。
X36n0659_p0837a17║次犢子言下，正論義。既無自執，但問正義。於中二：
X36n0659_p0837a18║先問法，次問人。初問法中二：先問，次佛答。
X36n0659_p0837a19║犢子言：瞿曇！世有善耶？如是，梵志！有不善耶？如是，梵
X36n0659_p0837a20║志！瞿曇！願為我說，令我得知善、不善法。
X36n0659_p0837a21║答中又二：先許。
X36n0659_p0837a22║佛言：善男子！我能分別廣說其義，今當為汝簡略說
X36n0659_p0837a23║之。
X36n0659_p0837a24║次正答三種十種，於中先雙釋，次雙結。
X36n0659_p0837b01║善男子！欲名不善，解脫欲者名之為善；瞋恚、愚癡亦
X36n0659_p0837b02║復如是。殺名不善，不殺名善；乃至邪見亦復如是。
X36n0659_p0837b03║於釋中云解脫欲者，此是無貪善根。
X36n0659_p0837b04║善男子！我今為汝已說三種善、不善法，及說十種善、
X36n0659_p0837b05║不善法。若我弟子能作如是分別三種善、不善法，乃
X36n0659_p0837b06║至十種善、不善法，當知是人能盡貪欲、瞋恚、愚癡、一
X36n0659_p0837b07║切諸漏，斷一切有。
X36n0659_p0837b08║次問能修善斷惑之人者。
X36n0659_p0837b09║梵志言：瞿曇，是佛法中頗有一比丘，能盡如是貪欲、
X36n0659_p0837b10║恚、癡、一切諸漏、一切有不？佛言：善男子，是佛法中非
X36n0659_p0837b11║一二三乃至五百，乃有無量諸比丘等，能盡如是貪
X36n0659_p0837b12║欲、瞋、癡、一切諸漏、一切諸有。瞿曇，置一比丘，是佛法
X36n0659_p0837b13║中頗有一比丘尼，能盡如是貪欲、瞋、癡、一切諸漏、一
X36n0659_p0837b14║切有不？佛言：善男子，是佛法中非一二三乃至五百，
X36n0659_p0837b15║乃有無量諸比丘尼，能斷如是貪欲、瞋、癡、一切諸漏、
X36n0659_p0837b16║一切諸有。犢子言：瞿曇，置一比丘、一比丘尼，是佛法
X36n0659_p0837b17║中頗有一優婆塞，持戒精勤，梵行清淨，度疑彼岸，斷
X36n0659_p0837b18║於疑網？佛言：善男子，我佛法中非一二三乃至五百，
X36n0659_p0837b19║乃有無量諸優婆塞，持戒精勤，梵行清淨，斷五下結
X36n0659_p0837b20║得阿那含，度疑彼岸，斷於疑網。犢子言：瞿曇，置一比
X36n0659_p0837b21║丘、一比丘尼、一優婆塞，是佛法中頗有一優婆夷，持
X36n0659_p0837b22║戒精勤，梵行清淨，度疑彼岸，斷疑網不？佛言：善男子，
X36n0659_p0837b23║我佛法中非一二三乃至五百，乃有無量諸優婆夷，
X36n0659_p0837b24║持戒精勤，梵行清淨，斷五下結得阿那含，度疑彼岸，
X36n0659_p0837c01║斷於疑網。犢子言：瞿曇，置一比丘、一比丘尼盡一切
X36n0659_p0837c02║漏，一優婆塞、一優婆夷持戒精勤，梵行清淨，斷於疑
X36n0659_p0837c03║網，是佛法中頗有優婆塞，受五欲樂，心無疑網不？佛
X36n0659_p0837c04║言：善男子，是佛法中非一二三乃至五百，乃有無量
X36n0659_p0837c05║優婆塞，斷於三結得須陀洹，薄貪恚癡得斯陀含；如
X36n0659_p0837c06║優婆塞，優婆夷亦如是。
X36n0659_p0837c07║其欲修習先訪其人，若有高例我亦隨修。此中但
X36n0659_p0837c08║問出家二眾兼得四眾。斷一切有者，此明羅漢即
X36n0659_p0837c09║出家二眾。得阿那含者，即問在家二眾。度疑彼岸
X36n0659_p0837c10║者，少分稱得度。此中再明優婆塞者，有離欲者，有
X36n0659_p0837c11║妻子者，文云受五欲樂而心無疑網者，是佛皆答。
X36n0659_p0837c12║非一二三乃至五百者，何如大品明大數五千分，
X36n0659_p0837c13║然諸經中多明五百弟子，此是數方之言。
X36n0659_p0837c14║從世尊！我於今者樂說譬下，第三、歸伏。於中五：先
X36n0659_p0837c15║請述。
X36n0659_p0837c16║世尊！我於今者樂說譬喻。
X36n0659_p0837c17║次佛許。
X36n0659_p0837c18║佛言：善哉，善哉！樂說便說。
X36n0659_p0838a01║三、述已。
X36n0659_p0838a02║世尊！譬如難陀、婆難陀龍王等降大雨；如來法雨亦
X36n0659_p0838a03║復如是，平等雨於優婆塞、優婆夷。
X36n0659_p0838a04║四請出家。
X36n0659_p0838a05║世尊，若諸外道欲來出家，不審如來幾月試之？佛言：
X36n0659_p0838a06║善男子，皆四月試，不必一種。世尊，若不一種，唯願大
X36n0659_p0838a07║慈聽我出家。
X36n0659_p0838a08║佛令四月試優婆塞經，明必四月。言四月者，只是
X36n0659_p0838a09║一時，根性不同，復不一種。聞不一種，即求出家。
X36n0659_p0838a10║五，佛聽出家。
X36n0659_p0838a11║爾時世尊告憍陳如：聽是犢子出家受戒。時憍陳如
X36n0659_p0838a12║受佛敕已，立眾僧中為作羯磨，於出家後滿十五日
X36n0659_p0838a13║得須陀洹果。既得果已復作是念：若有智慧從學得
X36n0659_p0838a14║者，我今已得堪任見佛。即往佛所頭面作禮，修敬已
X36n0659_p0838a15║畢却住一面，白佛言：世尊！諸有智慧從學得者我今
X36n0659_p0838a16║已得，唯願為我重分別說，令我獲得無學智慧。佛言：
X36n0659_p0838a17║善男子，汝勤精進修習二法：一、奢摩他，二、毗婆舍那。
X36n0659_p0838a18║善男子，若有比丘欲得須陀洹果，亦當勤修如是二
X36n0659_p0838a19║法。若復欲得斯陀含果、阿那含果、阿羅漢果，亦當修
X36n0659_p0838a20║習如是二法。善男子，若有比丘欲得四禪、四無量心、
X36n0659_p0838a21║六神通、八背捨、八勝處、無諍智、頂智、畢竟智、四無閡
X36n0659_p0838a22║智、金剛三昧、盡智、無生智，亦當修習如是二法。善男
X36n0659_p0838a23║子，若欲得十住地、無生法忍、無相法忍、不可思議法
X36n0659_p0838a24║忍、聖行、梵行、天行、菩薩行、虗空三昧、智印三昧、空無
X36n0659_p0838b01║相無作三昧、地三昧、不退三昧、首楞嚴三昧、金剛三
X36n0659_p0838b02║昧、阿耨多羅三藐菩提佛行，亦當修習如是二法。犢
X36n0659_p0838b03║子聞已禮拜而出，在娑羅林中修是二法，不久即得
X36n0659_p0838b04║阿羅漢果。是時，復有無量比丘欲往佛所，犢子見已
X36n0659_p0838b05║問言：大德，欲何所至？諸比丘言：欲往佛所。犢子復言：
X36n0659_p0838b06║諸大德，若至佛所願為宣啟：犢子梵志修二法已得
X36n0659_p0838b07║無學智，今報佛恩入般涅槃。時諸比丘至佛所已，白
X36n0659_p0838b08║佛言：世尊，犢子比丘寄我等語：世尊，犢子梵志修習
X36n0659_p0838b09║二法得無學智，今報佛恩入於涅槃。佛言：善男子，犢
X36n0659_p0838b10║子梵志得阿羅漢果，汝等可往供養其身。時諸比丘
X36n0659_p0838b11║受佛敕已，還其尸所大設供養。
X36n0659_p0838b12║出家後修行得益。言二法者，或言止觀或定慧。奢
X36n0659_p0838b13║摩舍摩者，輕重音異。報佛恩者，依法修行是報佛
X36n0659_p0838b14║恩。
X36n0659_p0838b15║納衣梵志下，第八、外道。此亦出家外道，常服此納，
X36n0659_p0838b16║因衣名人。此間亦有麻襦、杯度之流。文為二：初、論
X36n0659_p0838b17║義；後、歸伏。論義又二：初、執；後、破。初執者，開善分初
X36n0659_p0838b18║文為八復次：一、據煩惱；二、據五大；三、據環釧；四、據
X36n0659_p0838b19║自性；五、據五塵；六、據五根；七、據小兒；八、據有無。招
X36n0659_p0838b20║提分此文為二：初、難正義；後、立邪義。就初復二：一、
X36n0659_p0838b21║非業行；後、難煩惱。觀師分為四：初、一復次，難因緣
X36n0659_p0838b22║義；次、三復次，立自性義；三、一復次，重難正義；四、三
X36n0659_p0838b23║復次，重立自性。但分文在人，孰是孰非，且依觀師。
X36n0659_p0838b24║諸師多云：納衣正問眾生之始，三界流來。弘廣問
X36n0659_p0838c01║終，諮決如來涅槃。問始是問流來，問終是問反出
X36n0659_p0838c02║觀師。據三文推之：一、陳如答弘廣云：若人來問常
X36n0659_p0838c03║無常、有始有終，佛常默然。若納衣問始，佛何故答？
X36n0659_p0838c04║二、其初難：眾生無量世中作善不善業，未來還得
X36n0659_p0838c05║善不善報。此問行業果報，何關問始？三、可中問：於
X36n0659_p0838c06║初流來者，佛答不去。何者？界外初起一念流來，此
X36n0659_p0838c07║之流來復何處來？向前推之，永不可得。知答不去，
X36n0659_p0838c08║由不作此問故。如來解釋納衣正問因緣愛潤生
X36n0659_p0838c09║義：惡因緣死，見地獄時，反更生愛，而生其中；善因
X36n0659_p0838c10║緣死，則見天堂，而生愛者，則生其中。解此數論不
X36n0659_p0838c11║同。數人言：於生陰前起愛潤生，有身有惑，同在一
X36n0659_p0838c12║時，亦起愛心，即便得身。此即身先，煩惱在後。論人
X36n0659_p0838c13║言：於死陰後起愛潤生，即煩惱在前，身乃在後。初
X36n0659_p0838c14║難因緣又兩：初、領旨而非
X36n0659_p0838c15║納衣梵志復作是言：瞿曇！如瞿曇所說，無量世中作
X36n0659_p0838c16║善、不善，未來還得善、不善身，是義不然。
X36n0659_p0838c17║次難煩惱，文又為四：一領旨，二雙難，三別難，四總
X36n0659_p0838c18║結。
X36n0659_p0838c19║何以故？如瞿曇說：因煩惱故，獲得是身。
X36n0659_p0838c20║此下，牒佛所說煩惱與身，故云領旨。
X36n0659_p0838c21║若因煩惱下，第二、雙難，又三：先、兩定；次、兩難；三、兩
X36n0659_p0838c22║結。初兩定可見。
X36n0659_p0838c23║若因煩惱獲得身者，身為在先？煩惱在先？
X36n0659_p0838c24║兩難者。
X36n0659_p0839a01║若煩惱在先，誰之所作？住在何處？若身在先，云何說
X36n0659_p0839a02║言因煩惱得？
X36n0659_p0839a03║初云：若煩惱在先，全未有身，那得煩惱？煩惱何處
X36n0659_p0839a04║住？煩惱因誰生？若煩惱復因煩惱，煩惱則不是先，
X36n0659_p0839a05║故言不可。次難：身在先者，則不從煩惱而得是身，
X36n0659_p0839a06║身既不從煩惱，煩惱亦不因身，此俱不可。
X36n0659_p0839a07║是故若言煩惱在先，是則不可；若身在先，是亦不可。
X36n0659_p0839a08║若言一時下。三、別難。
X36n0659_p0839a09║若言一時，又亦不可。
X36n0659_p0839a10║既言因果，不應一時。
X36n0659_p0839a11║先後一時下。四、是總結三義。
X36n0659_p0839a12║先後一時，義皆不可。是故我說一切諸法皆有自性，
X36n0659_p0839a13║不從因緣。
X36n0659_p0839a14║三皆不可，故知諸法，不從因緣。
X36n0659_p0839a15║復次，瞿曇！堅是地性下，次立邪自性之義，有三：復
X36n0659_p0839a16║次：
X36n0659_p0839a17║復次，瞿曇！堅是地性，溼是水性，熱是火性，動是風性，
X36n0659_p0839a18║無所罣閡是虗空性，是五大性非因緣有。若使世間
X36n0659_p0839a19║有一法性非因緣有，一切法性亦應如是非因緣有。
X36n0659_p0839a20║若有一法從因緣者，何因緣故，五大之性不從因緣？
X36n0659_p0839a21║瞿曇！眾生善身及不善身獲得解脫，皆是自性，不從
X36n0659_p0839a22║因緣。是故我說一切諸法自性故有，非因緣生。
X36n0659_p0839a23║彼明地性堅乃至空性無閡，體性如此，非因緣成。
X36n0659_p0839a24║五大既爾，一切亦然，即自性義。
X36n0659_p0839b01║復次，世間之法有定用處，證成前義。
X36n0659_p0839b02║復次，瞿曇！世間之法有定用處。譬如工匠云：如是木
X36n0659_p0839b03║任作車輿，如是任作門戶、牀几。亦如金師所可造作，
X36n0659_p0839b04║在額上者名之為鬘、在頸下者名之為瓔、在臂上者
X36n0659_p0839b05║名之為釧、在指上者名之為環。用處定故，名為定性。
X36n0659_p0839b06║一切眾生亦復如是，有五道性故，有地獄、餓鬼、畜生、
X36n0659_p0839b07║人、天。若如是者，云何說言從於因緣？復次，瞿曇！一切
X36n0659_p0839b08║眾生其性各異，是故名為一切自性。如龜陸生，自能
X36n0659_p0839b09║入水；犢子生已，自能飲乳；魚見釣餌，自然吞食；毒蛇
X36n0659_p0839b10║生已，自然食土。如是等事，誰有教者？如刺生已，自然
X36n0659_p0839b11║頭尖；飛鳥毛羽，自然色別。世間眾生亦復如是，有利、
X36n0659_p0839b12║有鈍，有富、有貧，有好、有醜，有得解脫、有得下有。是故，
X36n0659_p0839b13║當知一切法中各有自性。
X36n0659_p0839b14║在額名鬘等者，如此土嚴具故。初舉工匠揆木為
X36n0659_p0839b15║難，直者任牀，曲者任机。復舉五道為難，乃言自性
X36n0659_p0839b16║生地獄等。又舉龜陸生即入水，海裏蚶蛤，誰之刻
X36n0659_p0839b17║畫？
X36n0659_p0839b18║三、舉貪欲一。復次，更難因緣，前非佛旨。
X36n0659_p0839b19║復次，瞿曇說：貪欲、瞋、癡從因緣生，如是三毒因緣五
X36n0659_p0839b20║塵。是義不然。
X36n0659_p0839b21║後乃作難。
X36n0659_p0839b22║何以故？眾生睡時遠離五塵，亦復生於貪欲、瞋、癡；在
X36n0659_p0839b23║胎亦爾，初出胎時未能分別五塵好醜，亦復生於貪
X36n0659_p0839b24║欲、瞋、癡；諸仙賢聖處、閑寂處無有五塵，亦能生於貪
X36n0659_p0839c01║欲、瞋、癡；亦復有人因於五塵生於不貪、不瞋、不癡。是
X36n0659_p0839c02║故，不必從於因緣生一切法，以自性故。
X36n0659_p0839c03║難有四意：一難、貪不對塵，如人睡時亦不對塵而
X36n0659_p0839c04║生欲貪。二難、小兒初生無所分別亦復生貪。三難、
X36n0659_p0839c05║賢聖在於山林，雖離五塵亦復生貪。四難、自有對
X36n0659_p0839c06║塵貪，對塵不貪竝是自性。
X36n0659_p0839c07║第四有三：復次，重立邪義。
X36n0659_p0839c08║復次，瞿曇！我見世人五根不具，多饒財寶，得大自在；
X36n0659_p0839c09║有根具足，貧窮下賤，不得自在，為人僕使。若有因緣，
X36n0659_p0839c10║何故如是？是故諸法各有自性，不由因緣。
X36n0659_p0839c11║初明五根不具而多財，五根雖具而少祿。根若不
X36n0659_p0839c12║具，則過去作惡，今生何以多財？若根具者，過去行
X36n0659_p0839c13║善，今生何以貧窮？竝是性爾，不關因緣。
X36n0659_p0839c14║第二、復次，可見：
X36n0659_p0839c15║復次，瞿曇！世間小兒亦復未能分別五塵，或笑、或啼，
X36n0659_p0839c16║笑時知喜、啼時知愁。是故當知，一切諸法各有自性。
X36n0659_p0839c17║第三、復次，舉有無難。
X36n0659_p0839c18║復次，瞿曇！世法有二：一者、有，二者、無。有即虗空，無即
X36n0659_p0840a01║兔角。如是二法，一是有故，不從因緣；二是無故，亦非
X36n0659_p0840a02║因緣。是故，諸法有自性故，不從因緣。
X36n0659_p0840a03║彼以虗空為有，兔角為無，誰作虗空之有？誰使兔
X36n0659_p0840a04║角令無？二事既然，一切亦爾，皆是自性。
X36n0659_p0840a05║佛言下，答。以答望問，略有三異：一、有無；二、鄭重；三、
X36n0659_p0840a06║不次第。言有無者，前有四難為八復次，今但七復
X36n0659_p0840a07║次。何故爾？佛答七難竟，其即領解，是故不答第八
X36n0659_p0840a08║難也。鄭重者，重答第二難。何故爾？性是其宗，故再
X36n0659_p0840a09║破之。不次第者，第一答第二，第二答第三，第三答
X36n0659_p0840a10║第四，第四答第一，第五重答第二，第六答第五，第
X36n0659_p0840a11║七答第六，第八答第七。初答第二破立自性義者。
X36n0659_p0840a12║佛言：善男子！如汝所言：如五大性，一切諸法亦應如
X36n0659_p0840a13║是。是義不然。何以故？善男子！汝法中以五大是常，何
X36n0659_p0840a14║因緣故一切諸法悉不是常？若世間物是無常者，是
X36n0659_p0840a15║五大性何因緣故不是無常？若五大常，世間之物亦
X36n0659_p0840a16║應是常。是故，汝說五大之性有自性故。不從因緣令
X36n0659_p0840a17║一切法同五大者，無有是處。
X36n0659_p0840a18║彼以五大不從緣生，例一切法亦不從緣。佛逐破
X36n0659_p0840a19║之：汝立五大不從緣生，是故名常；例一切法亦不
X36n0659_p0840a20║從緣生，亦應是常。
X36n0659_p0840a21║汝言用處下，是第二、答第三破其證義。
X36n0659_p0840a22║善男子！汝言用處定故有自性者，是義不然。何以故？
X36n0659_p0840a23║皆從因緣得名字故。若從因得名，亦從因得義。云何
X36n0659_p0840a24║名為從因得名？如在額上名之為鬘、在頸名瓔、在臂
X36n0659_p0840b01║名釧、在車名輪、火在草木名草木火。善男子！木初生
X36n0659_p0840b02║時無箭矟性，從因緣故工造為箭、從因緣故工造為
X36n0659_p0840b03║矟。是故，不應說一切法有自性也。
X36n0659_p0840b04║彼云：環釧無何因緣？佛破云：皆從因緣得名，亦從
X36n0659_p0840b05║因緣得義。名鬘名瓔，此是從因得名；匠為箭矟，此
X36n0659_p0840b06║從因得義。若性是箭，無假工匠，況本是環？今打為
X36n0659_p0840b07║釧，改釧為環。向時曲者任机，熨机直為牀；向時直
X36n0659_p0840b08║者為牀，今熨牀曲為机。皆是因緣，何性之有？
X36n0659_p0840b09║汝言如龜陸生下，第三、破彼第四。復次中有七事，
X36n0659_p0840b10║為破七事，此即初事。
X36n0659_p0840b11║善男子！汝言：如龜陸生，性自入水；犢子生已，性能飲
X36n0659_p0840b12║乳。是義不然。何以故？若言入水非因緣者，俱非因緣，
X36n0659_p0840b13║何不入火？犢子生已，性能𠻳乳，不從因緣，俱非因緣，
X36n0659_p0840b14║何不𠻳角？
X36n0659_p0840b15║何不入火吸角，正反彼宗？
X36n0659_p0840b16║若言諸法悉有自性下，第二事。
X36n0659_p0840b17║善男子！若言：諸法悉有自性，不須教習，無有增長。是
X36n0659_p0840b18║義不然。何以故？今見有教，緣教增長，是故當知無有
X36n0659_p0840b19║自性。
X36n0659_p0840b20║其上復次中全無此語，但言誰有教者，而今有此
X36n0659_p0840b21║破者，既云利是性爾，鈍亦如之，豈有教而長耶？
X36n0659_p0840b22║若一切法有自性下，第三事。
X36n0659_p0840b23║善男子！若一切法有自性者，諸婆羅門一切不應為
X36n0659_p0840b24║清淨身殺羊祀祠。若為身祠，是故當知無有自性。
X36n0659_p0840c01║明婆羅門不應祠祀。
X36n0659_p0840c02║世間語法有三下，第四事。
X36n0659_p0840c03║善男子！世間語法凡有三種：一者、欲作，二者、作時，三
X36n0659_p0840c04║者、作已。若一切法有自性者，何故世中有是三語？有
X36n0659_p0840c05║三語故，故知一切無有自性。
X36n0659_p0840c06║明皆有造作之語，寧是自然？
X36n0659_p0840c07║若言諸法悉有自性下，第五事。
X36n0659_p0840c08║善男子！若言諸法有自性者，當知諸法各有定性。若
X36n0659_p0840c09║有定性，甘蔗一物何緣作漿、作蜜、石蜜、酒、苦酒等？若
X36n0659_p0840c10║有一性，何緣乃出如是等物？若一物中出如是等，當
X36n0659_p0840c11║知諸法不得一定各有一性。
X36n0659_p0840c12║縱則應定。
X36n0659_p0840c13║若一切法有定性下，第六事。
X36n0659_p0840c14║善男子！若一切法有定性者，聖人何故飲甘蔗漿、石
X36n0659_p0840c15║蜜、黑蜜酒時不飲，後為苦酒復還得飲？是故，當知無
X36n0659_p0840c16║有定性。若無定性，云何不因因緣而有？
X36n0659_p0840c17║明既其無定，則應從緣。
X36n0659_p0840c18║汝說一切法下，第七事。
X36n0659_p0840c19║善男子！汝說一切法有自性者，云何說喻？若有喻者，
X36n0659_p0840c20║當知諸法無有自性；若有自性，當知無喻。世間智者
X36n0659_p0840c21║皆說譬喻，當知諸法無有自性、無有一性。
X36n0659_p0840c22║明說喻故，故知無性。若使解則性解，何勞為說？若
X36n0659_p0840c23║不解者，性自不解，雖復說喻，無所成益。
X36n0659_p0840c24║善男子！汝言身為在先下，第四、追破。彼第一復次，
X36n0659_p0841a01║但前難本有四：一、領旨；二、雙難；三、別難；四、總結。今
X36n0659_p0841a02║答不一一相對，但總答之。而此四意，但正難中本
X36n0659_p0841a03║來有三：一者、難身在先；二、難煩惱在先；三、煩惱與
X36n0659_p0841a04║身一時。別難中即無，結難中有之。今亦答三：初、答
X36n0659_p0841a05║身在先難；次、答一時之難；後、答煩惱在先難。初又
X36n0659_p0841a06║二：先、雙非；
X36n0659_p0841a07║善男子！汝言身為在先、煩惱在先者，是義不然。
X36n0659_p0841a08║次正答三難，此下第一、答身在先。
X36n0659_p0841a09║何以故？若我當說身在先者，汝可難言：汝亦同我，身
X36n0659_p0841a10║不在先。何因緣故而作是難？
X36n0659_p0841a11║然佛之本義說煩惱為身因，則彼應正難煩惱在
X36n0659_p0841a12║先，所以又難身在先者，相對而來非其本意。今欲
X36n0659_p0841a13║答正先發遣傍，故云我無此說。汝義亦然，何忽難
X36n0659_p0841a14║本欲難我還成我義？
X36n0659_p0841a15║善男子！一切眾生下，第二、答一時之難。就文為三：
X36n0659_p0841a16║初、明一時；次、明前後；第三、更取意答。
X36n0659_p0841a17║善男子！一切眾生身及煩惱，俱無先後，一時而有。
X36n0659_p0841a18║初言一時者，除彼所計之一時。若是其所解，言一
X36n0659_p0841a19║時者，此則不可。今言一時，此是前後而一時，亦是
X36n0659_p0841a20║一時而前後（云云）。
X36n0659_p0841a21║雖一時有，要因煩惱而得有身，終不因身有煩惱也。
X36n0659_p0841a22║第二文中言其前後者，此是一時中之前後，無前
X36n0659_p0841a23║後異一時，亦無一時異前後。今只於一時義中說
X36n0659_p0841a24║有前後，即煩惱為前、身屬於後，煩惱是因、身即是
X36n0659_p0841b01║果，豈非因前果後？若如中論所明緣成由果，此有
X36n0659_p0841b02║別意（云云）。私謂：諸大乘經云無始者，不獨云身、不
X36n0659_p0841b03║獨煩惱，若一在前、一則有始。今經從於對治化機
X36n0659_p0841b04║以說，故云要因煩惱故而得有身。仍帶理說，故云
X36n0659_p0841b05║雖無前後。雖是不盡之詞，不盡是有餘之說，故知
X36n0659_p0841b06║實理却是權道之有餘。實而言之，非但過去言無
X36n0659_p0841b07║先後，只於現在煩惱為身而作因時亦無先後。何
X36n0659_p0841b08║以故？因果無二、色心體一，三道三德一念無乖，五
X36n0659_p0841b09║陰五脫剎那理等，貴在納衣執破，破已了性同空，
X36n0659_p0841b10║空無前後內外，誰施三十六軸？唯從涅槃五十二
X36n0659_p0841b11║眾咸成佛性，至此不了終歸結緣。此兩段義只有
X36n0659_p0841b12║二行，餘經文是釋疑之要也。
X36n0659_p0841b13║從汝意，若謂如人二眼下，第三、更取意破。
X36n0659_p0841b14║汝意若謂如人二眼一時而得，不相因待，左不因右，
X36n0659_p0841b15║右不因左，煩惱及身亦如是者，是義不然。何以故？世
X36n0659_p0841b16║間眼見炷之與明，雖復一時，明要因炷，終不因明而
X36n0659_p0841b17║有炷也。
X36n0659_p0841b18║若言煩惱與身是一時者，不應前後，如牛二角，左
X36n0659_p0841b19║不因右，右不因左。是事不爾，如炷與明是一時有，
X36n0659_p0841b20║而要因炷有明，終不因明有炷。煩惱與身亦然，但
X36n0659_p0841b21║炷是燈器，因燈有明，而云炷者，但齊火燒者名炷，
X36n0659_p0841b22║未燒之時不得名炷（云云）。明佛此義正是一時因
X36n0659_p0841b23║果。舊說多謂此明眾生之始是一時因果。今謂不
X36n0659_p0841b24║然，此不明眾生之始，但明眾生用業得身，必由煩
X36n0659_p0841c01║惱自有二種：一者閏業，二者閏生。若閏業者，身果
X36n0659_p0841c02║為奢。今之所明，正取閏生。若依數解，正以生陰之
X36n0659_p0841c03║初有染汙識，為閏生惑，即結一期果報，是為煩惱
X36n0659_p0841c04║與身一時而有，於義為便。但今依後解，若靈味法
X36n0659_p0841c05║師亦用生陰，云初起閏生愛，極似數義。其餘師竝
X36n0659_p0841c06║云：死陰之中起閏生愛。得言一時因果者，此前迦
X36n0659_p0841c07║葉章中云：由愛、無明二因緣故，得住壽命。十地經
X36n0659_p0841c08║云：有漏有取心，生熱惱種子。漸備經云：有漏有取
X36n0659_p0841c09║心，生有漏種子。閏生之異雖在前起，而正由識是
X36n0659_p0841c10║有漏故，閏生之愛所以結之。是為取識有漏已有，
X36n0659_p0841c11║即是一時因果三義。故此意微採靈味之說。彼前
X36n0659_p0841c12║難云：若言一時，義亦不可。今答一時而有，此義殊
X36n0659_p0841c13║堪，反於邪難故也。故云汝意。若謂如人二眼下，正
X36n0659_p0841c14║取彼意破之。明雖俱同時，實有相因之義，如炷之
X36n0659_p0841c15║有明，一時而有，而復相因。
X36n0659_p0841c16║汝意若謂身不在先下，第三、答煩惱在前難，又二。
X36n0659_p0841c17║此先牒彼難。
X36n0659_p0841c18║善男子！汝意若謂身不在先故知無因，是義不然。何
X36n0659_p0842a01║以故下，正破。
X36n0659_p0842a02║何以故？若以身先無因緣故名為無者，汝不應說一
X36n0659_p0842a03║切法有因緣。
X36n0659_p0842a04║但此中文有兩家讀之。一云：若以身先無因緣故
X36n0659_p0842a05║名為無者，此是牒於彼難。汝不應說者，即是非之。
X36n0659_p0842a06║汝不應作如此說。一切皆有因緣者，還明一切法
X36n0659_p0842a07║實有因緣。然不須如此分句，直云汝不應說一切
X36n0659_p0842a08║法有因緣也。然彼是自然之義，無有因緣。而言汝
X36n0659_p0842a09║不應說一切法有因緣者，然此三師外道云：有二
X36n0659_p0842a10║十五諦皆悉相生，即因緣義，而與佛因緣義異。佛
X36n0659_p0842a11║法據過去為因，現在為果。彼家直據現在一世相
X36n0659_p0842a12║生以為因緣。又如勒叉婆有依諦、主諦。如五大造
X36n0659_p0842a13║五根，五大是主諦，五根是依諦，竝是因緣。如火大
X36n0659_p0842a14║造眼，令能見色，色是火家之求那。亦如空大造耳，
X36n0659_p0842a15║可能聞聲，聲是耳家之求那（云云）。
X36n0659_p0842a16║若言不見下，復取彼意破之。
X36n0659_p0842a17║若言不見故不說者，今見缾等從因緣出，何故不說？
X36n0659_p0842a18║如缾，身先因緣亦復如是。善男子！若見、不見，一切諸
X36n0659_p0842a19║法皆從因緣，無有自性。
X36n0659_p0842a20║汝若言不見身因故不說者，今現見缾從泥出，何
X36n0659_p0842a21║故不說？見故不說，乃是違心。若見不見下，此明顯
X36n0659_p0842a22║誰論汝見與不見，但云現論諸法皆從因緣。
X36n0659_p0842a23║善男子！若言一切諸法悉有自性下，第五、重破第
X36n0659_p0842a24║二、五大性難。
X36n0659_p0842b01║善男子！若言一切法悉有自性、無因緣者，汝何因緣
X36n0659_p0842b02║說於五大？是五大性即是因緣。善男子！五大因緣雖
X36n0659_p0842b03║復如是，亦不應說諸法皆同五大因緣。如世人說一
X36n0659_p0842b04║切出家精勤持戒，旃陀羅等亦應如是精勤持戒。善
X36n0659_p0842b05║男子！汝言五大有定、堅性，我觀是性轉故不定。善男
X36n0659_p0842b06║子！酥、蠟、胡膠於汝法中名之為地，是地不定，或同於
X36n0659_p0842b07║水、或同於地，故不得說自性故堅。善男子！白鑞、鉛、錫、
X36n0659_p0842b08║銅、鐵、金、銀於汝法中名之為火，是火四性，流時水性、
X36n0659_p0842b09║動時風性、熱時火性、堅時地性，云何說言定名火性？
X36n0659_p0842b10║善男子！水性名流。若水凍時不名為地故名水者，何
X36n0659_p0842b11║因緣故，波動之時不名為風？若動不名風，凍時亦應
X36n0659_p0842b12║不名為水。若是二義從因緣者，何故說言一切諸法
X36n0659_p0842b13║不從因緣？善男子！若言五根性能見、聞、覺、知、觸皆是
X36n0659_p0842b14║自性，不從因緣，是義不然。何以故？善男子！自性之性，
X36n0659_p0842b15║性不可轉。若言眼性見者，常應能見，不應有見、有不
X36n0659_p0842b16║見時。是故，當知從因緣見，非無因緣。
X36n0659_p0842b17║先且破其地大，佛翻其義，酥蠟等物是彼家地，但
X36n0659_p0842b18║酥蠟不定，或時為水、或時名地，是故不定。後更破
X36n0659_p0842b19║之，白鑞等物舉為五大（云云），不言三大、四大，寧非
X36n0659_p0842b20║因緣耶？此中兩雙，前謂汝義說有五大，後說有香
X36n0659_p0842b21║為地、有色為火。如論文光相品中明衛世師義，不
X36n0659_p0842b22║言香為水、色為地，寧非因緣耶？後雙者，前謂汝義
X36n0659_p0842b23║云從泥出缾、從縷出衣，寧非因緣？後謂汝義，溼者
X36n0659_p0842b24║水大，假使由寒緣故凍，汝猶隨溼緣是水，不隨寒
X36n0659_p0842c01║緣是地。又水凍時不名為地，故名為水。何故波動
X36n0659_p0842c02║時不名為風者，此是蔆角竝難。若例難者，應言水
X36n0659_p0842c03║本流性，凍時不流，而尚名為水者，風本動性，應有
X36n0659_p0842c04║物不動，尚不為風。而今此文若作蔆角竝意者，水
X36n0659_p0842c05║本流性，凍時不流，尚為水者，風本動性，波既是動，
X36n0659_p0842c06║應名為風；波雖是動，不得名風；水既不流，不得名
X36n0659_p0842c07║水。又解：此是例難，如水本流，遇寒因緣凍而不流，
X36n0659_p0842c08║而猶隨本為水；風本性動，遇水因緣激而成波，應
X36n0659_p0842c09║猶隨本是風。若波動遂逐因緣成水，不名為風；凍
X36n0659_p0842c10║時亦應逐因緣成地，地非是水。竝意云，水本是流
X36n0659_p0842c11║溼之性，凍時無流，守本溼性，猶名為水者，風本動
X36n0659_p0842c12║性，風激成波，猶自名水，不名風者，何異波動時守
X36n0659_p0842c13║本動性，應名為風？只為波動名水、凍時名凍，所以
X36n0659_p0842c14║得竝動是風大。水為浪時，雖藉風為緣，猶隨因屬
X36n0659_p0842c15║水，不隨動為風，寧非因緣？
X36n0659_p0842c16║汝言非因五塵下，第六、破彼第五。
X36n0659_p0842c17║善男子，汝言非因五塵生貪解脫，是義不然。何以故？
X36n0659_p0842c18║善男子！生貪、解脫雖復不因五塵因緣，惡覺觀故則
X36n0659_p0842c19║生貪欲、善覺觀故則得解脫。善男子！內因緣故生貪、
X36n0659_p0842c20║解脫，外因緣故則能增長。是故，汝言一切諸法各有
X36n0659_p0842c21║自性，不因五塵生貪、解脫，無有是處。
X36n0659_p0842c22║明五塵但為外緣，復由覺觀內因，只善惡覺觀，即
X36n0659_p0842c23║生貪瞋。
X36n0659_p0842c24║汝言具足諸根下，第七、破彼第六。
X36n0659_p0843a01║善男子！汝言具足諸根，乏於財物，不得自在；諸根殘
X36n0659_p0843a02║缺，多饒財寶，得大自在。因此以明有自性故，不從因
X36n0659_p0843a03║緣者，是義不然。何以故？善男子！眾生從業而有果報，
X36n0659_p0843a04║如是果報則有三種：一者、現報，二者、生報，三者、後報。
X36n0659_p0843a05║貧窮、巨富，根具、不具，是業各異。若有自性，具諸根者
X36n0659_p0843a06║應饒財寶，饒財寶者應具諸根。今則不爾，是故定知
X36n0659_p0843a07║無有自性，皆從因緣。
X36n0659_p0843a08║明業因不同，致果報參差。
X36n0659_p0843a09║如汝所言世間小兒下，第八、破第七。
X36n0659_p0843a10║善男子！如汝所言，世間小兒未能分別五塵因緣亦
X36n0659_p0843a11║啼亦笑，是故一切有自性者，是義不然。何以故？若自
X36n0659_p0843a12║性者，笑應常笑、啼應常啼，不應一笑一啼。若一笑一
X36n0659_p0843a13║啼，當知一切悉從因緣。是故，不應說一切法有自性
X36n0659_p0843a14║故不從因緣。
X36n0659_p0843a15║明兒有啼笑，則知有緣。又不破第八者，二、解開善。
X36n0659_p0843a16║舊云：第八是二種無法，無不從緣，則無勞破二。冶
X36n0659_p0843a17║城云：此破七竟，彼便領解，是故不破。
X36n0659_p0843a18║梵志言：若一切法下，此是第二、歸伏。文為二：初、作
X36n0659_p0843a19║兩問，泛爾求解。
X36n0659_p0843a20║梵志言：世尊！若一切法從因緣有，如是身者從何因
X36n0659_p0843a21║緣？佛言：善男子！是身因緣煩惱與業。梵志言：世尊！如
X36n0659_p0843a22║其是身從煩惱業，是煩惱業可斷不耶？佛言：如是，如
X36n0659_p0843a23║是！
X36n0659_p0843a24║次從唯願為我去，是正歸伏。
X36n0659_p0843b01║梵志復言：世尊！唯願為我分別解說，令我聞已，不移
X36n0659_p0843b02║是處，悉得斷之。佛言：善男子！若知二邊、中間無閡，是
X36n0659_p0843b03║人則能斷煩惱、業。世尊！我已知解，得正法眼。佛言：汝
X36n0659_p0843b04║云何知？世尊！二邊即色及色解脫，中間即是八正道
X36n0659_p0843b05║也；受、想、行、識亦復如是。佛言：善哉，善哉！善男子！善知
X36n0659_p0843b06║二邊，斷煩惱、業。世尊！唯願聽我出家受戒。佛言：善來，
X36n0659_p0843b07║比丘！即時斷除三界煩惱，得阿羅漢果。
X36n0659_p0843b08║佛知根利，直說二邊及與中間，彼即領悟。夫破義
X36n0659_p0843b09║多方，不唯一種，隨病用藥，不定後前。若棄通從別，
X36n0659_p0843b10║須論次第。初起道樹，多用因緣破性；次用無常、苦、
X36n0659_p0843b11║空，以破因緣；次用體破析；次用分別破析體空；次
X36n0659_p0843b12║用中道破於二邊；次用圓常破於偏漸。如此等義，
X36n0659_p0843b13║徧乎經論。今大涅槃圓常極說，而用因緣破彼納
X36n0659_p0843b14║衣自性計者，蓋隨其病，以此初藥而後用之。初後
X36n0659_p0843b15║既然，中間亦爾。於一切處，以智方便，或隨欲、隨宜、
X36n0659_p0843b16║隨治、隨悟，互用無失，而次第宛然。私謂：四悉義兼
X36n0659_p0843b17║祕密不定，雖祕不定，次第宛然。若得此意，應具作
X36n0659_p0843b18║所以，使文義分明。因緣破性，雖具經文，更須懸作
X36n0659_p0843b19║無常、析空，乃至圓常等義，令法行成就，節目顯然，
X36n0659_p0843b20║皆與修多羅合。此義若成，破諸外道邪教邪執，破
X36n0659_p0843b21║一切內道正教正義，破一切小乘賢聖教行位理，
X36n0659_p0843b22║破一切大乘賢聖教行位理，包括佛法尚盡，況復
X36n0659_p0843b23║執性外道耶？於十仙文中，一一須作，具載則文煩，
X36n0659_p0843b24║故於納衣章中，略申出此意。得斯問意，將對前後
X36n0659_p0843c01║縱橫用之（云云）。
X36n0659_p0843c02║復有婆羅門名弘廣下，第九、外道。文為二：初論義，
X36n0659_p0843c03║後歸伏。
X36n0659_p0843c04║爾時，復有婆羅門名曰弘廣，復作是言：瞿曇！知我今
X36n0659_p0843c05║所念不？佛言：善男子！涅槃是常，有為、無常；曲即邪見，
X36n0659_p0843c06║直即聖道。婆羅門言：瞿曇！何因緣故作如是說？善男
X36n0659_p0843c07║子！汝意每謂乞食是常，別請無常；曲是戶鑰，直是帝
X36n0659_p0843c08║幢。是故，我說涅槃是常，有為、無常；曲謂邪見，直謂八
X36n0659_p0843c09║正。非如汝先所思惟也。婆羅門言：瞿曇！實知我心，是
X36n0659_p0843c10║八正道悉令眾生得盡、滅不？爾時，世尊默然不答。婆
X36n0659_p0843c11║羅門言：瞿曇！已知我心，我今所問，何故默然而不見
X36n0659_p0843c12║答？時，憍陳如即作是言：大婆羅門！若有問世有邊、無
X36n0659_p0843c13║邊，如來常爾，默然不答。八聖是直，涅槃是常。若修八
X36n0659_p0843c14║聖，即得滅盡；若不修習，即不能得。大婆羅門！譬如大
X36n0659_p0843c15║城，其城四壁都無孔竅，唯有一門。其守門者聰明、有
X36n0659_p0843c16║智，能善分別，可放則放、可遮則遮。雖不能知出、入多
X36n0659_p0843c17║少，定知一切有入、出者皆由此門。善男子！如來亦爾，
X36n0659_p0843c18║城喻涅槃、門喻八正、守門之人喻於如來。善男子！如
X36n0659_p0843c19║來今者雖不答汝盡與不盡，其有盡者要當修習是
X36n0659_p0843c20║八正道。
X36n0659_p0843c21║彼無所執，直問知心念不？佛知其念，故作異說。其
X36n0659_p0843c22║本有四念，佛亦作四句答者，涅槃是常、有為無常，
X36n0659_p0843c23║曲即邪見、直即八正。此四義者，與其名同而意則
X36n0659_p0843c24║異，故重問之。佛方為說，即云乞食是常、別請無常，
X36n0659_p0844a01║曲是戶鑰、直是帝幢，即是以所懷之事默以試佛。
X36n0659_p0844a02║佛知其意，乃跨節用所表之理而以答之。答過其
X36n0659_p0844a03║表，所以更請。然𨷲字體應門裏作，說文云函𨷲下
X36n0659_p0844a04║柱。今經中草下作，此乃草名，說文言雀麥也。後問
X36n0659_p0844a05║八正能令盡滅，佛不答者，以此問意，眾生修道皆
X36n0659_p0844a06║盡滅者，應無復眾生。然至理中眾生無盡，是故不
X36n0659_p0844a07║答。若有可盡，即是有邊。私謂準文，恐且約事。舊用
X36n0659_p0844a08║此文，謂弘廣問終。
X36n0659_p0844a09║善哉善哉下，二、此明歸伏。
X36n0659_p0844a10║婆羅門言：善哉！善哉！大德憍陳如！如來善能說微妙
X36n0659_p0844a11║法，我今實欲知城知道，自作守門。憍陳如言：善哉！善
X36n0659_p0844a12║哉！汝婆羅門能發無上廣大之心。佛言：止！止！憍陳如！
X36n0659_p0844a13║是婆羅門非適今日發是心也。乃往過去過無量佛，
X36n0659_p0844a14║有佛世尊名普光明如來、應、正徧知、明行足、善逝、世
X36n0659_p0844a15║間解、無上士、調御丈夫、天人師、佛、世尊。是人先已於
X36n0659_p0844a16║彼佛所發阿耨多羅三藐三菩提心，此賢劫中當得
X36n0659_p0844a17║作佛，久已通達了知法相，為眾生故現處外道示無
X36n0659_p0844a18║所知。以是因緣，汝憍陳如不應讚言：善哉！善哉！汝今
X36n0659_p0844a19║能發如是大心。
X36n0659_p0844a20║其中發迹，植因已久，賢劫近成（云云）。靈味以此一
X36n0659_p0844a21║人例九外道，皆竝是權。觀師不許，竝云：若見一人
X36n0659_p0844a22║發迹，例九非實。亦可九人是實，反例一人非權。但
X36n0659_p0844a23║諸人直云證果，不明是迹。此人欲知城知道，自作
X36n0659_p0844a24║守門。既發大心，非為小事。隨文判之，不須盡例。
X36n0659_p0844b01║爾時，世尊下，第十、外道。有人云：此章有三，與前小
X36n0659_p0844b02║異，不止化外：一、為付囑；二、為降魔；三、化須䟦。為付
X36n0659_p0844b03║囑者，以說經竟，須付囑阿難。為降魔者，正法之障，
X36n0659_p0844b04║本由天魔，今以呪降，令法無壅。為化須䟦者，前諸
X36n0659_p0844b05║外道，恊邪難佛，佛降伏竟，須䟦自恃不來，顧命阿
X36n0659_p0844b06║難，喚來得道。今明不然，皆化外道，詞異意同。何者？
X36n0659_p0844b07║佛大慈無量，非但當時破執，亦使將來救邪，所以
X36n0659_p0844b08║顧命阿難，付囑流通。阿難現為魔羂，魔亦能羂障
X36n0659_p0844b09║未來，故以神呪呪之，使二世無壅。須䟦自佷，表將
X36n0659_p0844b10║來背化；遣阿難往召，表流通傳法。故須䟦來而得
X36n0659_p0844b11║道，表於將來咸得歸正。作此消文，化外義成，流通
X36n0659_p0844b12║不失。就文為四：初、顧命阿難；二、更論義；三、正命阿
X36n0659_p0844b13║難；四、兼化須䟦。初文二：先問；次答。此下是問。
X36n0659_p0844b14║爾時，世尊知已，即告憍陳如言：阿難比丘今為所在？
X36n0659_p0844b15║欲為付囑此經，兼此化須䟦，所以顧命阿難所在。
X36n0659_p0844b16║陳如言下，二、答。文為二：初明眾魔為亂，次明阿難
X36n0659_p0844b17║受亂。先眾魔亂中二：先眾說為亂，次神通為亂。
X36n0659_p0844b18║憍陳如言：世尊，阿難比丘在娑羅林外，去此大會十
X36n0659_p0844b19║二由旬，而為六萬四千億魔之所嬈亂。是諸魔眾悉
X36n0659_p0844b20║自變身為如來像，或有宣說一切諸法從因緣生，或
X36n0659_p0844b21║有說言一切諸法不從因生；或有說言一切因緣皆
X36n0659_p0844b22║是常法，因緣生者悉是無常；或有說言五陰是實，或
X36n0659_p0844b23║說虗假，入界亦爾；或有說言有十二緣，或有說言正
X36n0659_p0844b24║有四緣；或說諸法如幻、如化、如熱時𦦨；或有說言因
X36n0659_p0844c01║聞得法，或有說言因思得法，或有說言因修得法；或
X36n0659_p0844c02║復有說不淨觀法，或復有說出息入息；或復有說四
X36n0659_p0844c03║念處觀，或復有說三種觀義、七種方便；或復有說煗
X36n0659_p0844c04║法、頂法、忍法、世間第一法、學無學地、菩薩初住乃至
X36n0659_p0844c05║十住；或有說空、無相、無作；或復有說修多羅、祇夜、毗
X36n0659_p0844c06║伽羅那、伽陀、憂陀那、尼陀那、阿波陀那、伊帝目多伽、
X36n0659_p0844c07║闍陀伽、毗佛略、阿浮陀達摩、憂波提舍；或說四念處、
X36n0659_p0844c08║四正勤、四如意足、五根、五力、七覺、八聖道；或說內空、
X36n0659_p0844c09║外空、內外空、有為空、無為空、無始空、性空、遠離空、散
X36n0659_p0844c10║空、自相空、無相空、陰空、入空、界空、善空、不善空、無記
X36n0659_p0844c11║空、菩提空、道空、涅槃空、行空、得空、第一義空、空空、大
X36n0659_p0844c12║空、
X36n0659_p0844c13║初眾說中云毗伽羅那，即是論文亦言和伽羅那，
X36n0659_p0844c14║梵音不同。然此中魔說，盡明佛法正義，不說魔邪
X36n0659_p0844c15║之法。若說魔義，念阿難解之。然其常聞如來所說，
X36n0659_p0844c16║纔聞異義，即不信受。若爾，云何為亂？解云：或說十
X36n0659_p0844c17║二因緣，或說四緣，復說四諦、八諦等，以為惑亂。文
X36n0659_p0844c18║云：三觀者，有多種：一云苦、無常、無我，一云觀陰、入、
X36n0659_p0844c19║界，亦云觀三毒。言七方便者，數人云：不淨觀總、別、
X36n0659_p0844c20║四念處，并煗、法、頂、忍、世第一成。論人云：一者、觀色
X36n0659_p0844c21║苦，二、觀苦集，三、觀苦滅，四、觀苦道，五、觀苦過，六、觀
X36n0659_p0844c22║苦出，七、觀苦入。約一切法皆爾。
X36n0659_p0844c23║或有示現神通變化，身出水、火；或身上出水，身下出
X36n0659_p0844c24║火；身上出水，身上出火；左脅在下，右脅出水；右脅在
X36n0659_p0845a01║下，左脅出水；一脅震雷，一脅降雨。或有示現諸佛世
X36n0659_p0845a02║界。或復示現菩薩初生行至七步，處在深宮受五欲
X36n0659_p0845a03║時，初始出家修苦行時，往菩提樹坐三昧時，壞魔軍
X36n0659_p0845a04║眾轉法輪時，示大神通入涅槃時。
X36n0659_p0845a05║從世尊！阿難比丘見是事已下，二、明阿難受亂。
X36n0659_p0845a06║世尊！阿難比丘見是事已，作是念言：如是神變昔來
X36n0659_p0845a07║未見，誰之所作？將非世尊釋迦作耶？欲起欲語都不
X36n0659_p0845a08║從意。阿難比丘入魔罥故，復作是念：諸佛所說各各
X36n0659_p0845a09║不同，我於今者當受誰語？世尊！阿難今者極受大苦，
X36n0659_p0845a10║雖念如來無能救者，以是因緣不來至此大眾之中。
X36n0659_p0845a11║而阿難得初果親為佛侍，而今忽受眾魔所亂。此
X36n0659_p0845a12║有二義：一者、迹中現受，表神呪功方能降魔；二者、
X36n0659_p0845a13║阿難既不在座，欲令如來顧問文殊，往復論其德
X36n0659_p0845a14║業，堪為付囑。河西解云：阿難所以為魔所惱，凡有
X36n0659_p0845a15║五義：一者、陳如應是對揚化諸外道，所以阿難不
X36n0659_p0845a16║來在座；二者、謂魔得度，故示在彼；三者、欲顯阿難
X36n0659_p0845a17║內德八事；四者、欲令阿難往召須䟦；五者、欲折阿
X36n0659_p0845a18║難高心。
X36n0659_p0845a19║爾時文殊白佛下，第二、更論義釋疑。復為二：初問、
X36n0659_p0845a20║次答。問中復二：初問，具出菩薩自能流通；
X36n0659_p0845a21║爾時，文殊師利菩薩摩訶薩白佛言：世尊！此大眾中
X36n0659_p0845a22║有諸菩薩，已於一生發阿耨多羅三藐三菩提心，至
X36n0659_p0845a23║無量生發菩提心，已能供養無量諸佛其心堅固，具
X36n0659_p0845a24║足修行檀波羅蜜乃至般若波羅蜜成就功德，久已
X36n0659_p0845b01║親近無量諸佛淨修梵行，得不退轉菩提之心，得不
X36n0659_p0845b02║退忍、不退轉持，得如法忍、首楞嚴等無量三昧。如是
X36n0659_p0845b03║等輩，聞大乘經終不生疑，善能分別宣說三寶同一
X36n0659_p0845b04║性相常住不變，聞不思議不生驚怪，聞種種空心不
X36n0659_p0845b05║怖懅，了了通達一切法性，能持一切十二部經廣解
X36n0659_p0845b06║其義，亦能受持無量諸佛十二部經，何憂不能受持
X36n0659_p0845b07║如是大涅槃典？
X36n0659_p0845b08║從何因緣故下此問？阿難何為獨蒙顧問？
X36n0659_p0845b09║何因緣故問憍陳如、阿難所在？
X36n0659_p0845b10║爾時世尊告文殊言下，二、答。文為三：初、具述本緣，
X36n0659_p0845b11║次、現前稱歎，三、正答二問。此初，具述本緣。
X36n0659_p0845b12║爾時，世尊告文殊師利：諦聽，諦聽。善男子！我成佛已
X36n0659_p0845b13║過三十秊住王舍城。爾時，我告諸比丘言：今此眾中
X36n0659_p0845b14║誰能為我受持如來十二部經，供給左右所須之事，
X36n0659_p0845b15║亦使不失自身善利？時憍陳如在彼眾中來白我言：
X36n0659_p0845b16║我能受持十二部經供給左右，不失所作自利益事。
X36n0659_p0845b17║我言：憍陳如！汝已朽邁當須使人，云何方欲為我給
X36n0659_p0845b18║使？時舍利弗復作是言：我能受持佛一切語供給所
X36n0659_p0845b19║須，不失所作自利益事。我言：舍利弗！汝已朽邁當須
X36n0659_p0845b20║使人，云何方欲為我給使？乃至五百諸阿羅漢皆亦
X36n0659_p0845b21║如是，我悉不受。爾時，目連在大眾中作是思惟：如來
X36n0659_p0845b22║今者不受五百比丘給使，佛意為欲令誰作耶？思惟
X36n0659_p0845b23║是已即便入定，觀見如來心在阿難，如日初出光照
X36n0659_p0845b24║西壁。見是事已即從定起，語憍陳如：大德！我見如來
X36n0659_p0845c01║欲令阿難給事左右。時憍陳如與五百阿羅漢往阿
X36n0659_p0845c02║難所，作如是言：阿難！汝今當為如來給使請受是事。
X36n0659_p0845c03║阿難言：諸大德！我實不堪給事如來。何以故？如來尊
X36n0659_p0845c04║重如師子王、如龍、如火，我今穢弱，云何能辦？諸比丘
X36n0659_p0845c05║言：汝受我語，給事如來，得大利益。第二、第三亦復如
X36n0659_p0845c06║是。阿難言：諸大德！我亦不求大利益事，實不堪任奉
X36n0659_p0845c07║給左右。時目楗連復作是言：阿難！汝今未知。阿難言：
X36n0659_p0845c08║大德！唯願說之。目楗連言：如來先日僧中求使，五百
X36n0659_p0845c09║羅漢皆求為之，如來不聽。我即入定，見如來意欲令
X36n0659_p0845c10║汝作，汝今云何反更不受？阿難聞已，合掌長跪，作如
X36n0659_p0845c11║是言：諸大德！若有是事，如來世尊與我三願，當順僧
X36n0659_p0845c12║命，給事左右。目楗連言：何等三願？阿難言：一者、如來
X36n0659_p0845c13║設以故衣賜我，聽我不受；二者、如來設受檀越別請，
X36n0659_p0845c14║聽我不從；三者、聽我出入無有時節。如是三事，佛若
X36n0659_p0845c15║聽者，當順僧命。時憍陳如五百比丘還來我所，作如
X36n0659_p0845c16║是言：我等已勸阿難比丘唯求三願，若佛聽者，當順
X36n0659_p0845c17║僧命。文殊師利！我於爾時讚阿難言：善哉，善哉！阿難
X36n0659_p0845c18║比丘具足智慧，豫見譏嫌。何以故？當有人言：汝為衣
X36n0659_p0845c19║食奉給如來。是故先求，不受故衣，不隨別請。憍陳如！
X36n0659_p0845c20║阿難比丘具足智慧入出有時，則不能得廣作利益
X36n0659_p0845c21║四部之眾，是故求欲出入無時。憍陳如！我為阿難開
X36n0659_p0845c22║是三事，隨其意願。時目楗連還阿難所，語阿難言：吾
X36n0659_p0845c23║已為汝啟請三事，如來大慈皆已聽許。阿難言：大德！
X36n0659_p0845c24║若佛聽者請往給侍。
X36n0659_p0846a01║即是如來昔於僧中命覓侍者之本緣（云云）。
X36n0659_p0846a02║文殊師利阿難下，第二、現前稱歎。若阿難在眾豈
X36n0659_p0846a03║得歎美？又二：前歎八事不可思議。
X36n0659_p0846a04║文殊師利，阿難事我二十餘秊，具足八種不可思議。
X36n0659_p0846a05║何等為八？一者、事我已來二十餘秊，初不隨我受別
X36n0659_p0846a06║請食。二者、事我已來，初不受我陳故衣服。三者、自事
X36n0659_p0846a07║我來，至我所時終不非時。四者、自事我來，具足煩惱，
X36n0659_p0846a08║隨有入出諸王、剎利、豪貴大姓，見諸女人及天龍女
X36n0659_p0846a09║不生欲心。五者、自事我來，持我所說十二部經，一經
X36n0659_p0846a10║於耳曾不再問，如瀉缾水置之一缾，唯除一問。善男
X36n0659_p0846a11║子，瑠璃太子殺諸釋氏，壞迦毗羅城。阿難爾時心懷
X36n0659_p0846a12║愁惱，發聲大哭，來至我所，作如是言：我與如來俱生
X36n0659_p0846a13║此城，同一釋種，云何如來光顏如常，我則憔悴？我時
X36n0659_p0846a14║答言：阿難，我修空定，故不同汝。過三秊已，還來問我：
X36n0659_p0846a15║世尊，我往於彼迦毗羅城，曾聞如來修空三昧，是事
X36n0659_p0846a16║虗實。我言：阿難，如是，如是，如汝所說。六者、自事我來，
X36n0659_p0846a17║雖未獲得知他心智，常知如來所入諸定。七者、自事
X36n0659_p0846a18║我來，未得願智，而能了知如是眾生到如來所，現在
X36n0659_p0846a19║能得四沙門果，有後得者，有得人身，有得天身。八者、
X36n0659_p0846a20║自事我來，如來所有祕密之言悉能了知。善男子，阿
X36n0659_p0846a21║難比丘具足如是八不思議，是故我稱阿難比丘為
X36n0659_p0846a22║多聞藏。
X36n0659_p0846a23║次歎希有。
X36n0659_p0846a24║善男子！阿難比丘具足八法，能具足持十二部經。何
X36n0659_p0846b01║等為八？一者、信根堅固；二者、其心質直；三者、身無病
X36n0659_p0846b02║苦；四者、常勤精進；五者、具足念心；六者、心無憍慢；七
X36n0659_p0846b03║者、成就定意；八者、具足從聞生智。文殊師利！毗婆尸
X36n0659_p0846b04║佛侍者弟子名阿叔迦，亦復具足如是八法。尸棄如
X36n0659_p0846b05║來侍者弟子名差摩迦羅，毗舍浮佛侍者弟子名憂
X36n0659_p0846b06║波扇陀迦羅，鳩村大佛侍者弟子名曰拔提，迦那牟
X36n0659_p0846b07║尼佛侍者弟子名曰蘇坻，迦葉佛侍者弟子名葉婆
X36n0659_p0846b08║密多，皆亦具足如是八法。我今阿難亦復如是具足
X36n0659_p0846b09║八法，是故我稱阿難比丘為多聞藏。
X36n0659_p0846b10║又云：毗舍浮佛，七佛之名，定應如此，脫有本有，舍
X36n0659_p0846b11║浮者非。
X36n0659_p0846b12║從如汝所說下，第三、正答二問。
X36n0659_p0846b13║善男子！如汝所說，此大眾中雖有無量無邊菩薩，是
X36n0659_p0846b14║諸菩薩皆有重任，所謂大慈、大悲。如是慈、悲之因緣
X36n0659_p0846b15║故，各各怱務，調伏眷屬，莊嚴自身。以是因緣，我涅槃
X36n0659_p0846b16║後不能宣通十二部經。若有菩薩或時能說，人不信
X36n0659_p0846b17║受。文殊師利！阿難比丘是吾之弟，給事我來二十餘
X36n0659_p0846b18║秊，所可聞法具足受持，喻如瀉水置之一器。是故，我
X36n0659_p0846b19║今顧問阿難為何所在，欲令受持是涅槃經。善男子！
X36n0659_p0846b20║我涅槃後，阿難比丘所未聞者，弘廣菩薩當能流布，
X36n0659_p0846b21║阿難所聞自能宣通。
X36n0659_p0846b22║明菩薩雖能流通，各有重任，調伏眷屬，故不付囑。
X36n0659_p0846b23║阿難下，果親為侍者，多聞最上，所以付之。長壽品
X36n0659_p0846b24║初盛明聲聞不堪，菩薩堪受，今付阿難，不付菩薩。
X36n0659_p0846c01║此有三義：一者、前呵實行，故云不堪；今明是權，故
X36n0659_p0846c02║言其堪。二者、對揚大法，弘宣深理，其即不堪；於教
X36n0659_p0846c03║文言受持章段，其即堪能。下文自云若阿難所不
X36n0659_p0846c04║知者，弘廣菩薩自為宣說深義正理，即付菩薩。三
X36n0659_p0846c05║者、明聲聞者自有與奪，奪故不堪，與故言堪。文云
X36n0659_p0846c06║是吾弟者，此是從弟，但欲論近，不復言從，直云是
X36n0659_p0846c07║吾之弟所未聞者。弘廣菩薩當能流布者，此有三
X36n0659_p0846c08║解：一、冶城云：十外數中，迹居第九，實是菩薩，是故
X36n0659_p0846c09║佛言弘廣菩薩自能流布。二者、招提云：佛法之中，
X36n0659_p0846c10║大士何限，而忽取同外道，名謂能弘？經言弘廣者，
X36n0659_p0846c11║非據一人，但能弘通教化利益，即是弘廣。故大智
X36n0659_p0846c12║度論？結集法藏中具明其事。迦葉對阿難，則出修
X36n0659_p0846c13║多羅；阿毗曇對優波離，出於毗尼，即是律藏；若文
X36n0659_p0846c14║殊師利與彌勒等對阿難，出大乘藏，是則文殊、彌
X36n0659_p0846c15║勒即是弘廣菩薩。第三解：既非外道，又非通說，別
X36n0659_p0846c16║有菩薩名為弘廣，如言普賢、文殊等之流
X36n0659_p0846c17║從文殊師利阿難比丘今在他處下，第三、正命阿
X36n0659_p0846c18║難。舊明三義，而文中唯有降天魔、喚須䟦，應有付
X36n0659_p0846c19║教之事，文少不來。今就文有五：一、佛命文殊；二、如
X36n0659_p0846c20║來說呪；三、文殊奉命；四、魔王發心；五、阿難致敬。第
X36n0659_p0846c21║一、佛命文殊，令其持呪以解阿難。
X36n0659_p0846c22║文殊師利！阿難比丘今在他處，去此會外十二由旬，
X36n0659_p0846c23║而為六萬四千億魔之所惱亂。汝可往彼發大聲言：
X36n0659_p0846c24║一切諸魔！諦聽，諦聽！如來今說大陀羅尼。一切天、龍、
X36n0659_p0847a01║乾闥婆、阿脩羅、迦樓羅、緊那羅、摩睺羅伽、人與非人，
X36n0659_p0847a02║山神、樹神、河神、海神、舍宅等神，聞是持名，無不恭敬
X36n0659_p0847a03║受持之者。是陀羅尼，十恒河沙諸佛世尊所共宣說，
X36n0659_p0847a04║能轉女身，自識宿命。若受五事：一者、梵行；二者、斷肉；
X36n0659_p0847a05║三者、斷酒；四者、斷辛；五者、樂在寂靜。受五事已，至心
X36n0659_p0847a06║信受、讀誦、書寫是陀羅尼，當知是人則得超越七十
X36n0659_p0847a07║七億弊惡之身。
X36n0659_p0847a08║文云大陀羅尼者，翻音不同，亦云總持，亦云能持。
X36n0659_p0847a09║能持正法不失，邪法不起，故謂為持。亦翻辯才，是
X36n0659_p0847a10║梵音兼義，正翻為持。故其文云聞是持名，其中令
X36n0659_p0847a11║持呪人行於五事斷辛等，悉如文。
X36n0659_p0847a12║爾時，世尊即便說之。下二、如來說呪。
X36n0659_p0847a13║爾時，世尊即便說之：
X36n0659_p0847a14║阿磨隷。毗磨隷。涅磨隷。瞢伽隷。醯磨羅。若竭裨。三曼
X36n0659_p0847a15║那䟦提。娑婆他。娑檀尼。婆羅磨他。娑檀尼。摩那斯。阿
X36n0659_p0847a16║拙啼。比羅祇。菴羅賴坻。婆嵐彌。婆嵐摩。莎隷富泥。富
X36n0659_p0847a17║那摩。奴賴綈。
X36n0659_p0847a18║呪之名義已如前解，但呪中云若竭裨，經本不同，
X36n0659_p0847a19║或作衣邊或為土邊，今以衣邊為正而有二音。徐
X36n0659_p0847a20║愛音云此是卑音，今以為婢離反，然土邊作亦有
X36n0659_p0847a21║二音。又云名婆嵐彌，其字山下風，此本是攜字，但
X36n0659_p0847a22║讀音為嵐。然亦可山字有邪正，故作字不同，如豈
X36n0659_p0847a23║字頭山則斜，巖字頭山則正，今嵐與攜字亦應爾。
X36n0659_p0847a24║又賴綈之字或為弟音，今為提音，說文云憂德也。
X36n0659_p0847b01║然新金光明陀羅尼淨地品佛為十地菩薩說十
X36n0659_p0847b02║篇呪，此之一呪即是彼經第十篇擁護十地，此呪
X36n0659_p0847b03║正護第十地菩薩。若爾，當知阿難位行即高，乃是
X36n0659_p0847b04║十地菩薩，如來說呪而擁護之。彼經云得此呪者
X36n0659_p0847b05║不畏毒蛇師子虎狼等，圓教一生既許超登十地，
X36n0659_p0847b06║肉身未免如是等畏，故呪護之。然阿難縱非此生
X36n0659_p0847b07║始證本迹，何殊呪護之意？思之可見。若不爾者，菩
X36n0659_p0847b08║薩斷煩惱無復怖畏，今何得云得呪方乃免怖？故
X36n0659_p0847b09║人多釋。或云其事實是難知，不可淺情所度而有
X36n0659_p0847b10║一義，法身之體而無所畏，就應身為論，此當示畏。
X36n0659_p0847b11║如來道登種覺尚有九惱，況乃菩薩？皆依前釋。
X36n0659_p0847b12║爾時文殊受呪下，第三、文殊奉命。
X36n0659_p0847b13║爾時，文殊師利從佛受是陀羅尼已，至阿難所，在魔
X36n0659_p0847b14║眾中作如是言：諸魔眷屬！諦聽我說所從佛受陀羅
X36n0659_p0847b15║尼呪。
X36n0659_p0847b16║魔王聞是下，第四、眾魔發心。
X36n0659_p0847b17║魔王聞是陀羅尼已，悉發阿耨多羅三藐三菩提心，
X36n0659_p0847b18║捨於魔業即放阿難。
X36n0659_p0847b19║文殊與阿難俱下，第五、明阿難致敬。
X36n0659_p0847b20║文殊師利與阿難俱，來至佛所。阿難見佛，至心禮敬，
X36n0659_p0847b21║却住一面。
X36n0659_p0847b22║但古來呪文不譯，而有五義：一、是三寶名，二、四諦
X36n0659_p0847b23║名，三、空境名，四、勝行名，五、鬼神名。總此五義，故稱
X36n0659_p0847b24║為總。能持善不失、持惡不生，故名為持。三寶名者，
X36n0659_p0847c01║請觀音云：南無佛陀、達摩、僧伽。但三寶名種種不
X36n0659_p0847c02║同，或當如此。所以摩竭大魚聞三寶名，即便合口。
X36n0659_p0847c03║四諦名者，賢愚經中聞四諦名，鸚鵡生天。空理名
X36n0659_p0847c04║者，真境無名，無所不名故。聞此空名，即便悟道，成
X36n0659_p0847c05║聖斷惑。勝行名者，大品言：般若波羅蜜是大明呪、
X36n0659_p0847c06║無上明呪。又請觀音明六字章句，即六妙門：一、數，
X36n0659_p0847c07║二、隨，三、止，四、觀，五、還，六、淨。鬼神名者，一者、善神王
X36n0659_p0847c08║名，二者、惡神王名。
X36n0659_p0847c09║佛告阿難是娑羅林外下，第四、兼化須䟦。文為三：
X36n0659_p0847c10║一、緣起；二、論義；三、歸伏。初緣起又三：一、告阿難；二、
X36n0659_p0847c11║阿難奉命；三、相隨而來。
X36n0659_p0847c12║佛告阿難：是娑羅林外有一梵志，名須䟦陀，秊百二
X36n0659_p0847c13║十，雖得五通未捨憍慢，獲得非想非非想定，生一切
X36n0659_p0847c14║智起涅槃想。汝可往彼語須䟦言：如來出世如優曇
X36n0659_p0847c15║華，於今中夜當般涅槃。若有所作可及時作，莫於後
X36n0659_p0847c16║日而生悔心。阿難！汝之所說彼定信受。何以故？汝曾
X36n0659_p0847c17║往昔五百世中作須䟦陀子，其人愛心習猶未盡，以
X36n0659_p0847c18║是因緣信受汝語。
X36n0659_p0847c19║初文須䟦陀羅，此有二翻：一云好賢，二云善賢。雖
X36n0659_p0847c20║得五通未捨憍慢者，慢是散心之惑，既得上定應
X36n0659_p0847c21║伏下惑，而言未捨憍慢者，數論兩解。若依數義，慢
X36n0659_p0847c22║從他使背上而起，彼既得非想定，即緣彼地而起
X36n0659_p0847c23║慢也，故言未捨憍慢。若依論解，慢是散心煩惱，此
X36n0659_p0847c24║實已伏，昔非想地猶有慢在，且慢本自高，而彼得
X36n0659_p0848a01║下定我心殊多，以有我心故得名為未捨憍慢。生
X36n0659_p0848a02║一切智起涅槃想者，此是須䟦長存之想，謂生一
X36n0659_p0848a03║切智想及涅槃想。又云其人愛心習猶未盡者，可
X36n0659_p0848a04║有二義：一云此是善愛，謂父慈子孝之愛，此乃由
X36n0659_p0848a05║煩惱愛故生此心，但今判屬世中之善。而謂為習
X36n0659_p0848a06║猶未盡者，未必便是習氣，但明數起此善，其事既
X36n0659_p0848a07║數習不已，是故便云習猶未盡。二者此論煩惱之
X36n0659_p0848a08║習，若煩惱習有二解，舊云要永伏斷方始起之，即
X36n0659_p0848a09║是所用二解明凡夫所起之習。而言未盡者，以其
X36n0659_p0848a10║得上地定伏於重惑，餘輕者在，故云習猶未盡。
X36n0659_p0848a11║爾時，阿難受佛敕已，往須䟦所作如是言：仁者當知，
X36n0659_p0848a12║如來出世如優曇華，於今中夜當般涅槃，欲有所作
X36n0659_p0848a13║可及時作，莫於後日生悔心也。
X36n0659_p0848a14║須䟦言：善哉！阿難！我今當往至如來所。爾時，阿難與
X36n0659_p0848a15║須䟦陀還至佛所。
X36n0659_p0848a16║時須䟦陀到已問訊下，二、是論義。文為二：初論業
X36n0659_p0848a17║行，後論解脫。初業行者即是世間，解脫即出世間，
X36n0659_p0848a18║具與佛論世、出世二事。就前文為四，此下第一、求
X36n0659_p0848a19║聽佛言今正是時；第二、佛許瞿曇有諸沙門下，第
X36n0659_p0848a20║三、彼正問佛，四、如來答。
X36n0659_p0848a21║時，須䟦陀到已問訊，作如是言：瞿曇！我今欲問，隨我
X36n0659_p0848a22║意答。
X36n0659_p0848a23║佛言：須䟦！今正是時，隨汝所問，我當方便隨汝意答。
X36n0659_p0848a24║前二如文。
X36n0659_p0848b01║瞿曇！有諸沙門、婆羅門等作如是言：一切眾生受苦
X36n0659_p0848b02║樂報，皆隨往日本業因緣。是故，若有持戒、精進受身
X36n0659_p0848b03║心苦，能壞本業；本業既盡，眾苦盡滅；眾苦盡滅，即得
X36n0659_p0848b04║涅槃。是義云何？
X36n0659_p0848b05║第三、問：佛中不云是其己義，但言世間有諸沙門
X36n0659_p0848b06║等皆作此說，何故不自出己義宗？此亦有意，前來
X36n0659_p0848b07║聞佛破諸外道所立之義，所以今時不自立宗，恐
X36n0659_p0848b08║為佛破，直舉諸人所解。問：佛明一切善惡果報皆
X36n0659_p0848b09║由本業，無有現身起業及現因緣。有業之義殊近
X36n0659_p0848b10║正說，但無現在因緣即便為邪，只云過去之業能
X36n0659_p0848b11║感苦樂二報。若現在能修，斷苦樂報；既能修道，現
X36n0659_p0848b12║在此身便得涅槃。故云一切眾生苦樂果報皆悉
X36n0659_p0848b13║不由現在之業。因在過去，現在受果；現在無因，未
X36n0659_p0848b14║來無果。
X36n0659_p0848b15║若有沙門下，第四、佛答。文自為三：初、難彼邪說；次、
X36n0659_p0848b16║責其邪師；後、為明正義。此下，先難彼邪說。
X36n0659_p0848b17║佛言：善男子！若有沙門、婆羅門等作是說者，我為憐
X36n0659_p0848b18║憫，常當往來如是人所。既至彼已，我當問之：仁者！實
X36n0659_p0848b19║作如是說不？彼若見答：我如是說。何以故？瞿曇！我見
X36n0659_p0848b20║眾生習行諸惡，多饒財寶，身得自在；又見修善，貧窮
X36n0659_p0848b21║多乏，不得自在；又見有人多伇力用，求財不得；又見
X36n0659_p0848b22║不求自然得者；又見有人慈心不殺，反更中夭；又見
X36n0659_p0848b23║喜殺，終保秊壽；又見有人淨修梵行，精勤持戒，有得
X36n0659_p0848b24║解脫、有不得者。是故，我說一切眾生受苦樂報，皆由
X36n0659_p0848c01║往日本業因緣。須䟦！我復當問：仁者！實見過去業不？
X36n0659_p0848c02║若有是業，為多少耶？現在苦行能破多少耶？能知是
X36n0659_p0848c03║業已盡、不盡耶？是業既盡，一切盡耶？彼若見答：我實
X36n0659_p0848c04║不知。我便當為彼人引喻：譬如有人身被毒箭，其家
X36n0659_p0848c05║眷屬為請醫師令拔是箭，既拔箭已身得安隱。其後
X36n0659_p0848c06║十秊，是人猶憶了了分明，是醫為我拔出毒箭以藥
X36n0659_p0848c07║塗傳，令我得差安隱受樂。仁既不知過去本業，云何
X36n0659_p0848c08║能知現在苦行？定能破壞過去業耶？彼若復言：瞿曇！
X36n0659_p0848c09║汝今亦有過去本業，何故獨責我過去業？瞿曇經中
X36n0659_p0848c10║亦作是說：若見有人豪貴自在，當知是人先世好施。
X36n0659_p0848c11║如是不名過去業耶？我復答言：仁者！如是知者名為
X36n0659_p0848c12║比知，不名真知。我佛法中或有由因知果、或有從果
X36n0659_p0848c13║知因。我佛法中有過去業、有現在業，汝則不爾，唯有
X36n0659_p0848c14║過去業無現在業。汝法不從方便斷業，我法不爾，從
X36n0659_p0848c15║方便斷。汝業盡已則得苦盡，我則不爾，煩惱盡已業
X36n0659_p0848c16║苦則盡。是故我今責汝過去業。彼人若言：瞿曇！我實
X36n0659_p0848c17║不知，從師受之。師作是說，我實無咎。
X36n0659_p0848c18║有四重假設，皆立一彼一我相對，文皆可見。
X36n0659_p0848c19║從我言仁者下，第二、責彼邪師。
X36n0659_p0848c20║我言：仁者！汝師是誰？彼若見答：是富蘭那。我復語言：
X36n0659_p0848c21║汝昔何不一一咨問：大師實知過去業不？汝師若言
X36n0659_p0848c22║我不知者，汝復云何受是師語？若言我知，復應問言：
X36n0659_p0848c23║下苦因緣受中上苦不？中苦因緣受下上苦不？上苦
X36n0659_p0848c24║因緣受中下苦不？若言不者，復應問言：師云何說苦
X36n0659_p0849a01║樂之報唯過去業，非現在耶？復應問言：是現在苦，過
X36n0659_p0849a02║去有不？若過去有，過去之業悉已都盡。若都盡者，云
X36n0659_p0849a03║何復受今日之身？若過去無，唯現在有，云何復言眾
X36n0659_p0849a04║生苦樂皆過去業？仁者！若知現在苦行能壞過去業，
X36n0659_p0849a05║現在苦行復以何破？如其不破，苦即是常。苦若是常，
X36n0659_p0849a06║云何說言得苦解脫？若更有行壞苦行者，過去已盡，
X36n0659_p0849a07║云何有苦？仁者！如是苦行能令樂業受苦果不？復令
X36n0659_p0849a08║苦業受樂果不？能令無苦無樂業作不受果不？能令
X36n0659_p0849a09║現報作生報不？能令生報作現報不？令是二報作無
X36n0659_p0849a10║報不？能令定報作無報不？能令無報作定報不？彼若
X36n0659_p0849a11║復言：瞿曇！不能。我復當言：仁者！如其不能，何因緣故
X36n0659_p0849a12║受是苦行？
X36n0659_p0849a13║文中言彼若見答富蘭那，然須䟦之師實是鬱頭
X36n0659_p0849a14║藍弗，故下文云汝師鬱頭藍弗利根聰明，而今言
X36n0659_p0849a15║是富蘭那者，是假設之辭。蘭那是六師之宗，其人
X36n0659_p0849a16║邪見撥無，實不說業行，但云假使是大師富蘭那
X36n0659_p0849a17║者，亦須併責。文云下苦因緣受中上苦不者，實論
X36n0659_p0849a18║因果，則下因得下果，亦有轉障，隨緣不定，故言下
X36n0659_p0849a19║因得中上苦，上因得下果，可有轉障。又云能令樂
X36n0659_p0849a20║業受苦果不者，謂行善是樂業，而轉於地獄獲報，
X36n0659_p0849a21║人中受果，即是樂業受樂果也。苦業受樂果者，即
X36n0659_p0849a22║為王除賊，此是苦業，而得富貴，是苦業受樂果。令
X36n0659_p0849a23║無苦無樂業作不受果者，此非無記之業，為無苦
X36n0659_p0849a24║無樂，今以下善為捨受之因，即是無苦樂業，隨緣
X36n0659_p0849b01║異故，都不得報，故云不受果也。又文云能令無報
X36n0659_p0849b02║作定報不者，此非超然無報，正謂無定之報，令作
X36n0659_p0849b03║定報不
X36n0659_p0849b04║仁者當知定有下，第三、正義。
X36n0659_p0849b05║仁者當知！定有過去業、現在因緣，是故我言：因煩惱
X36n0659_p0849b06║生業、因業受報。仁者當知！一切眾生有過去業、有現
X36n0659_p0849b07║在因，眾生雖有過去壽業，要賴現在飲食因緣。仁者！
X36n0659_p0849b08║若說眾生受苦受樂定由過去本業因緣，是事不然。
X36n0659_p0849b09║何以故？仁者！譬如有人為王除怨，以是因緣多得財
X36n0659_p0849b10║寶，因是財寶受現在樂，如是之人現作樂因、現受樂
X36n0659_p0849b11║報。譬如有人殺王愛子，以是因緣喪失身命，如是之
X36n0659_p0849b12║人現作苦因、現受苦報。仁者！一切眾生現在因於四
X36n0659_p0849b13║大時節、土地人民受苦受樂，是故我說：一切眾生不
X36n0659_p0849b14║必盡因過去本業受苦樂也。
X36n0659_p0849b15║仁者若以斷業因緣力故下，第二、論解脫義。此有
X36n0659_p0849b16║五番，此初番也。
X36n0659_p0849b17║仁者！若以斷業因緣力故得解脫者，一切聖人不得
X36n0659_p0849b18║解脫。何以故？一切眾生過去本業無始終故。是故我
X36n0659_p0849b19║說，修聖道時，是道能遮無始終業。仁者！若受苦行便
X36n0659_p0849b20║得道者，一切畜生悉應得道。是故先當調伏其心，不
X36n0659_p0849b21║調伏身。以是因緣，我經中說，斫伐此林，莫斫伐樹。何
X36n0659_p0849b22║以故？從林生怖，不從樹生。欲調伏身，先當調心。心喻
X36n0659_p0849b23║於林，身喻於樹。
X36n0659_p0849b24║世尊！我已先調伏心下，第二、述己自陳。
X36n0659_p0849c01║須䟦陀言：世尊！我已先調伏心。
X36n0659_p0849c02║佛言汝今云何下，第三、重責。
X36n0659_p0849c03║佛言：善男子！汝今云何能先調心？
X36n0659_p0849c04║世尊！我先思惟下，第四。
X36n0659_p0849c05║須䟦陀言：世尊！我先思惟，欲是無常、無樂、無淨，觀色
X36n0659_p0849c06║即是常、樂、清淨。作是觀已，欲界結斷獲得色處，是故
X36n0659_p0849c07║名為先調伏心。次復觀色，色是無常，如癰、如瘡、如毒、
X36n0659_p0849c08║如箭，見無色常、清淨、寂靜。如是觀已，色界結盡得無
X36n0659_p0849c09║色處，是故名為先調伏心。次復觀想，即是無常、癰、瘡、
X36n0659_p0849c10║毒、箭。如是觀已，後得非想非非想處。是非想非非想
X36n0659_p0849c11║即一切智，寂靜清淨，無有墮墜，常恒不變，是故我能
X36n0659_p0849c12║調伏其心。
X36n0659_p0849c13║文云我先觀欲是無常、無樂、無淨者，然外道所觀
X36n0659_p0849c14║多作六行，謂苦、麤、障、止、妙、離。若佛法弟子作八行
X36n0659_p0849c15║觀，謂無常、苦、空、無我、不淨，如癰、如瘡、如毒、如箭。今
X36n0659_p0849c16║此須䟦亦作八觀，但例而為言，應觀欲界為無常、
X36n0659_p0849c17║無樂、無我、無淨。而今獨不言無我者，以外道為我
X36n0659_p0849c18║修禪，令我出離，無無我觀。然此須䟦次第斷三界
X36n0659_p0849c19║煩惱，得非想處，謂為涅槃，是先調心。
X36n0659_p0849c20║佛言：汝云何下，第五、如來重破。
X36n0659_p0849c21║佛言：善男子！汝云何能調伏心耶？汝今所得非想非
X36n0659_p0849c22║非想定猶名為想，涅槃無想，汝云何言獲得涅槃？善
X36n0659_p0849c23║男子！汝已先能訶責麤想，今者云何愛著細想？不知
X36n0659_p0849c24║訶責如是非想非非想處，故名為想，如癰、如瘡、如毒、
X36n0659_p0850a01║如箭。善男子！汝師鬱頭藍弗利根聰明，尚不能斷如
X36n0659_p0850a02║是非想非非想處受於惡身，況其餘者？
X36n0659_p0850a03║汝雖言調心，而猶有計非想處而為涅槃。涅槃無
X36n0659_p0850a04║想，汝自計之，豈是調心？前斷三界思惟煩惱，是除
X36n0659_p0850a05║麤想；而復計有涅槃，是存細想。其中云：汝師鬱頭
X36n0659_p0850a06║藍弗後退非想定，作飛狸身。所以然者，此外道本
X36n0659_p0850a07║欲界身，得非想定，為眾鳥所閙，乃發誓願：願作飛
X36n0659_p0850a08║狸身，殘害魚鳥。後時退定，遂受此身。然其得定以
X36n0659_p0850a09║為涅槃，生大邪見，後墮無間，受是惡身。
X36n0659_p0850a10║世尊！云何能斷諸有下，第三、歸伏。文為三：一、請說
X36n0659_p0850a11║無想之法，二、時眾得益，三、須䟦悟道。私謂：此悟道
X36n0659_p0850a12║文少，應如後分卷初。此下請說無想之法，又二：先
X36n0659_p0850a13║請，次答。
X36n0659_p0850a14║世尊！云何能斷一切諸有？
X36n0659_p0850a15║答：文自二：初略，後廣。此初略說。
X36n0659_p0850a16║佛言：善男子！若觀實想，是人能斷一切諸有。
X36n0659_p0850a17║實想者，若從境為名，應言實相；若從智為名，即云
X36n0659_p0850a18║實想。想是智名，相是境名。
X36n0659_p0850a19║須䟦言：云何下，第二、更請廣說。於中先請。
X36n0659_p0850a20║須䟦陀言：世尊！云何名為實想？
X36n0659_p0850a21║次佛答：
X36n0659_p0850a22║善男子，無想之想名為實想。世尊，云何名為無想之
X36n0659_p0850a23║想？善男子，一切法無自相、他相及自他相，無無因相，
X36n0659_p0850a24║無作相，無受相，無作者相，無受者相，無法非法相，無
X36n0659_p0850b01║男女相，無士夫相，無微塵相，無時節相，無為自相，無
X36n0659_p0850b02║為他相，無為自他相，無有相，無無相，無生相，無生者
X36n0659_p0850b03║相，無因相，無因因相，無果相，無果果相，無晝夜相，無
X36n0659_p0850b04║明闇相，無見相，無見者相，無聞相，無聞者相，無覺知
X36n0659_p0850b05║相，無覺知者相，無菩提相，無得菩提者相，無業相，無
X36n0659_p0850b06║業主相，無煩惱相，無煩惱主相。善男子，如是等相，隨
X36n0659_p0850b07║所滅處名真實想。善男子，一切諸法皆是虗假，隨其
X36n0659_p0850b08║滅處是名為實，是名實想，是名法界，名畢竟智，名第
X36n0659_p0850b09║一義諦，名第一義空。善男子，是想、法界、畢竟智、第一
X36n0659_p0850b10║義諦、第一義空，下智觀故得聲聞菩提，中智觀故得
X36n0659_p0850b11║緣覺菩提，上智觀故得無上菩提。
X36n0659_p0850b12║答中文云隨所滅處名真實想者，此有二義：一者
X36n0659_p0850b13║以真實智斷諸煩惱，故云隨所滅處；二以此空遣
X36n0659_p0850b14║於俗有，故言隨所滅也。又言名第一義諦第一義
X36n0659_p0850b15║空者，涅槃果上亦有此名，如師子吼初說，今此文
X36n0659_p0850b16║中則正明真空為第一義。下智觀故得聲聞菩提、
X36n0659_p0850b17║中智得緣覺菩提者，古來有解謂三乘異觀，今此
X36n0659_p0850b18║文中明三乘同觀第一義空，但智有下中成三乘
X36n0659_p0850b19║別，例如三獸度河得水，深淺三乘同觀中道，深智
X36n0659_p0850b20║即得無上菩提，淺智但得辟支佛與聲聞菩提。
X36n0659_p0850b21║說是法時十千菩薩下，第二、明時眾得益。
X36n0659_p0850b22║說是法時，十千菩薩得一生實想；萬五千菩薩得二
X36n0659_p0850b23║生法界；二萬五千菩薩得畢竟智；三萬五千菩薩悟
X36n0659_p0850b24║第一義諦，是第一義諦亦名第一義空，亦名首楞嚴
X36n0659_p0850c01║三昧；四萬五千菩薩得虗空三昧，是虗空三昧亦名
X36n0659_p0850c02║廣大三昧，亦名智印三昧；五萬五千菩薩得不退忍，
X36n0659_p0850c03║是不退忍亦名如法忍，亦名如法界；六萬五千菩薩
X36n0659_p0850c04║得陀羅尼，是陀羅尼亦名大念心，亦名無閡智；七萬
X36n0659_p0850c05║五千菩薩得師子吼三昧，是師子吼亦名金剛三昧，
X36n0659_p0850c06║亦名五智印三昧；八萬五千菩薩得平等三昧，是平
X36n0659_p0850c07║等三昧亦名大慈大悲。無量恒河沙等眾生發阿耨
X36n0659_p0850c08║多羅三藐三菩提心，無量恒河沙等眾生發緣覺心，
X36n0659_p0850c09║無量恒河沙等眾生發聲聞心，人女、天女二萬億人
X36n0659_p0850c10║現轉女身得男子身。
X36n0659_p0850c11║文云得一生實相，二生法界者，謂十地補處大士
X36n0659_p0850c12║以為一生，九地則是二生。若具論者，則如法華經
X36n0659_p0850c13║損生義說。
X36n0659_p0850c14║須䟦陀羅下，第三、明須䟦悟道。
X36n0659_p0850c15║須䟦陀羅得阿羅漢果。
X36n0659_p0850c16║應有正付囑，而文來未盡。開善云：自斯已後，幾可
X36n0659_p0850c17║哀傷，然皆已蒙作得度因緣，故如來滅後，得道不
X36n0659_p0850c18║一。今經教滿足，唯宜自勵，脫復不遇，沒苦如何？居
X36n0659_p0850c19║士請僧經云：涅槃後分，更有燒身品、起塔品、囑累
X36n0659_p0850c20║品，此文三品不來。
X36n0659_p0850c21║大般涅槃經卷第三十六
X36n0659_p0850c22║涅槃經疏卷第十五
X36n0659_p0850c23║日東　天台沙門本純　分會
X36n0659_p0850c24║
X36n0659_p0851a01║南本大般涅槃經會疏卷第三十六（終）