X37n0660_p0081b11║
X37n0660_p0081b12║
X37n0660_p0081b13║
X37n0660_p0081b14║涅槃經疏私記卷第八
X37n0660_p0081b15║
X37n0660_p0081b16║○釋梵行品第二十
X37n0660_p0081b17║諸師謂梵行四心為體者，意斥何不以七善為體也。
X37n0660_p0081b18║四無量是梵天道等者，四心，謂界內有漏四心也。梵
X37n0660_p0081b19║者，淨也。天者，是真諦理，四禪家之因道也。說四諦理，
X37n0660_p0081b20║名轉法輪，為第一義天也。
X37n0660_p0081b21║四心是十二門，禪即定也者，四心能生定故，即四禪、
X37n0660_p0081b22║四空等為十二門也。
X37n0660_p0081b23║知即慧也者，知謂智也。七善皆能用智，故云悉也。
X37n0660_p0081b24║梵是化他，聖是自行者，且一往傍正而論，前聖行文
X37n0660_p0081c01║皆對初地，起於化用還是化他，望今慈悲且云自行，
X37n0660_p0081c02║此云化他，從因而說亦有自行。
X37n0660_p0081c03║戒相成者，謂前二成慧也。
X37n0660_p0081c04║聖是聖人所行者，且據證說，凡人亦踐聖人路，行於
X37n0660_p0081c05║淨道也。
X37n0660_p0081c06║又師言因果是梵行體者，今意因果是事，何得名體
X37n0660_p0081c07║也？
X37n0660_p0081c08║非大涅槃者，意斥他人，此是界內有漏之善，何得大
X37n0660_p0081c09║涅槃之體者？三品為體者，謂戒定慧三，
X37n0660_p0081c10║不出二乘者，二乘亦修三品，不得為今經體也。
X37n0660_p0081c11║尚存因果者，今斥涅槃體即是非因非果而能因果，
X37n0660_p0081c12║何得更用因果為體耶？
X37n0660_p0081c13║是誰梵行者，諸師所釋，為是二乘梵行？為是偏空菩
X37n0660_p0081c14║薩所修梵行？故云誰也。
X37n0660_p0081c15║謂淨淨者，二乘之人望於凡夫，雖名其淨淨，由未遍
X37n0660_p0081c16║涅槃之體，遍淨彼淨即畢竟空，故云淨淨也。
X37n0660_p0081c17║不淨淨者，世間之法即是不淨，我能淨彼，故云不淨
X37n0660_p0081c18║淨也。
X37n0660_p0081c19║非淨非不淨者，即是中道之體，不當淨與不淨也。
X37n0660_p0081c20║所謂神通者，即不思議感應，非感而感，非應而應等，
X37n0660_p0081c21║廣如下文也。
X37n0660_p0081c22║非因非果者，即是非淨非不淨也。
X37n0660_p0081c23║非自非他者，不思議俗不淨而能淨也。
X37n0660_p0081c24║非染非淨者，畢竟之體能淨一切，即淨淨也。
X37n0660_p0082a01║若此三慈者，即是次第三諦及二乘之慈，故非妙等
X37n0660_p0082a02║也。
X37n0660_p0082a03║即一而三者，此不次第慈，名不思議圓妙慈也。故下
X37n0660_p0082a04║文有十三事歎不思議也。
X37n0660_p0082a05║初徵者，如經善男子下云何二字是也。
X37n0660_p0082a06║前三通自他者，謂法義通他時，即是自也。
X37n0660_p0082a07║後兩是他者，由有眾故即知尊卑，故云他也。
X37n0660_p0082a08║正是化他傍是自行者，四無量心慈悲為本，非無自
X37n0660_p0082a09║行也。若聖行品正是自行傍是化他，謂登地時能用
X37n0660_p0082a10║化故，今亦對彼以論傍正也。
X37n0660_p0082a11║五義訓釋者，有翻無翻皆具五義，如法華玄中廣釋也。
X37n0660_p0082a12║契經者，契理合機也。
X37n0660_p0082a13║引成論云祇夜頌修多羅者，即是十一部外有修多
X37n0660_p0082a14║羅偈。所頌者，佛或說供養事別有緣起，後以偈頌故
X37n0660_p0082a15║云別也。
X37n0660_p0082a16║番為句者，四字為句。亦云頌者，頌長行也。
X37n0660_p0082a17║開善云：等句者，等頌為等句也。
X37n0660_p0082a18║光宅云：重頌是頌者，約利鈍說。鈍者具說四諦，利者
X37n0660_p0082a19║後來即重為說。如經不見四真諦等，即略四諦名也。
X37n0660_p0082a20║長行之偈者，論如經中三十二字以為一偈，或取所
X37n0660_p0082a21║論義邊三五字等偈也。
X37n0660_p0082a22║論云解義經者，即是大論所說也。
X37n0660_p0082a23║即授六道三乘記者，六道是通記，三乘是別記，如經
X37n0660_p0082a24║別記彌勒等，以別對通釋也。
X37n0660_p0082b01║一云：不等句者，不等於長行也。不等頌亦然。別有之
X37n0660_p0082b02║偈，名為不等也。
X37n0660_p0082b03║除別相被頌長行者，除長行所說之相，後有偈頌故
X37n0660_p0082b04║云被頌，別有所說名為孤起也。
X37n0660_p0082b05║此偈出法句者，如法句經廣說也。
X37n0660_p0082b06║然本生、本事不異者，只本事中有生，生中有事。合事
X37n0660_p0082b07║為生，即是第九；合生為事，即成第八。為如是語等，今
X37n0660_p0082b08║從開說，故分八九也。
X37n0660_p0082b09║論云廣者，即通小乘十二部，方廣即大乘十二部。若
X37n0660_p0082b10║別論之，小中十二，唯九無三，廣問記等；大中十二，無
X37n0660_p0082b11║三緣喻事也。
X37n0660_p0082b12║未曾有者，謂希有之事，世所無也。
X37n0660_p0082b13║十二部經空平等義者，經是文字名為能詮，義是所
X37n0660_p0082b14║詮謂中道之義，故云平等也。
X37n0660_p0082b15║解無量義者，不思議假也。畢竟清淨，即不思議空也。
X37n0660_p0082b16║義勢則周者，能詮所詮，同於一理也。
X37n0660_p0082b17║餘句多是自行者，自行不無作化他，且六度化他為
X37n0660_p0082b18║首，餘為多也。
X37n0660_p0082b19║經云知足者，非謂四事等名為知足，於十法界眾生，
X37n0660_p0082b20║凡有止進，皆須知也。
X37n0660_p0082b21║如曾子曰：吾日三省者，論語吾日三省其身等，省，視
X37n0660_p0082b22║也。吾生平三度自省其過，此與自知義同也。
X37n0660_p0082b23║二乘方便道者，似解之位，未有真修也。
X37n0660_p0082b24║如是節節迭為尊卑者，信者為尊，不信為卑，乃至十
X37n0660_p0082c01║界菩薩為卑等也。
X37n0660_p0082c02║於賢聖人天中者，前之三教方便位名賢，三乘之果
X37n0660_p0082c03║名之為聖，圓教之善，於此最為尊勝也。
X37n0660_p0082c04║即梵行中之一品者，於三品中先釋慧品，故云一也。
X37n0660_p0082c05║我心一相，故名為等者，雖有多境，普心緣之，故名為
X37n0660_p0082c06║等。境名無量，心只是一，名為一相故也。
X37n0660_p0082c07║境亦名等者，等於心故。
X37n0660_p0082c08║心亦無量者，等於境故。心等境等，名為一相故也。
X37n0660_p0082c09║後明心果者，以四無量即是今品正釋意也。
X37n0660_p0082c10║難令唯一者，能緣三境，只是一心也。
X37n0660_p0082c11║但為一義者，能緣也。
X37n0660_p0082c12║若知眾生須知如來等者，眾生即是知苦，如來即是
X37n0660_p0082c13║知樂故也。
X37n0660_p0082c14║五陰從何而生者，從於假名所須物生也。
X37n0660_p0082c15║乃至上緣於佛者，謂緣佛上具前二境，則為三也。
X37n0660_p0082c16║先破定四之執者，我今所說四亦非四。何者？所緣不
X37n0660_p0082c17║同，汝何故執定難為四也？
X37n0660_p0082c18║次答無四之難者，四名尚無，汝何故難定三二一等
X37n0660_p0082c19║所執不同？
X37n0660_p0082c20║廣略不定者，如佛說十二因緣，或說於一二，或說於
X37n0660_p0082c21║四，乃至十一等。
X37n0660_p0082c22║二、明反常不定者，如四念處、三十七道品是其常法，
X37n0660_p0082c23║如來反說淨即不淨、常即無常等，名為反常也。
X37n0660_p0082c24║經云：說一因緣者，合於十二，但為一因，同是有為之
X37n0660_p0083a01║法也。
X37n0660_p0083a02║經云二種因緣及果者，即是過去無明行為因，現在
X37n0660_p0083a03║為果，三世攝盡也。
X37n0660_p0083a04║經云城經者，或云第城經，或云稻稗城經也。
X37n0660_p0083a05║經云：非物說物者，世間之塵，實非是物，而說青黃赤
X37n0660_p0083a06║白，名之為物。能達此物，即是非物。
X37n0660_p0083a07║經云：非實說實者，大乘之人名為起實，反說為實。
X37n0660_p0083a08║實說非實者，二乘為實，反說非實。
X37n0660_p0083a09║非境說境者，未有智故名之為非，有智之時名之為
X37n0660_p0083a10║境，境智合故境說非境也。
X37n0660_p0083a11║經云色說非色者，非色是心，全心是色，色心合故，故
X37n0660_p0083a12║云非色說色也。
X37n0660_p0083a13║經云非道說道等者，二乘之人名之為道，道未究竟，
X37n0660_p0083a14║道說非道也。
X37n0660_p0083a15║得報不同者，成當生處也。
X37n0660_p0083a16║慈得遍淨者，即第四禪天。且依舊婆沙，四心通無色，
X37n0660_p0083a17║若依新譯，四心唯在四禪，次第對之，文中闕略也。
X37n0660_p0083a18║或言器是境者，器以容物為用，境有容心之義，境既
X37n0660_p0083a19║有四，何得三耶？
X37n0660_p0083a20║此亦不然者，謂此之真似，是大乘真似，為復小乘似
X37n0660_p0083a21║位？若是小乘，何關大乘真位也？
X37n0660_p0083a22║經云：佛言有者。答：有。菩薩住大涅槃，非是大慈等也。
X37n0660_p0083a23║未是親中三種之樂者，此是三怨得次第三品樂，未
X37n0660_p0083a24║得親人、中人三品，後得中三品及親人三品，故云併
X37n0660_p0083b01║與等。此既是怨，即是多與其樂，都計怨人并自三品
X37n0660_p0083b02║及中親人，三九二十七品之樂也。
X37n0660_p0083b03║又直取三品樂者，與前釋愚，總不過此兩釋也。
X37n0660_p0083b04║但略有四番入觀者，以初親人為一番，怨人三番，中
X37n0660_p0083b05║人不論，故云略也。
X37n0660_p0083b06║經云以難成故者，次第之慈作意修故，故云難。不同
X37n0660_p0083b07║圓慈觀，即究竟拔與也。
X37n0660_p0083b08║達惑慈成者，觀於煩惱無非實相，不見其過也。
X37n0660_p0083b09║經云慈如電明者，暫得還失，未是究竟之慈也。
X37n0660_p0083b10║不見其過者，心佛眾生三無差別，更有何過？若論違
X37n0660_p0083b11║順，始自凡夫煩惱，終乎等覺一品，猶是生過。今皆等
X37n0660_p0083b12║觀三慈普遍，故不見嗔也。
X37n0660_p0083b13║經云初住菩薩者，前唱初地，後釋初住，自非圓別，證
X37n0660_p0083b14║道是同。何猶釋此經文？地是所依故也。
X37n0660_p0083b15║經云除無利益者，凡有一毛分之慈，皆是利益，除不
X37n0660_p0083b16║修者故也。
X37n0660_p0083b17║經云：若不見我、法相、己身者，法相只是我所，既無我、
X37n0660_p0083b18║我所，即無己身也。
X37n0660_p0083b19║經云具足六度者，即是無作波羅蜜，一度具六，故云
X37n0660_p0083b20║具足。施盡法界即檀度具足，戒即究竟大乘之戒，定
X37n0660_p0083b21║是首楞嚴定，智即一心三智等也。
X37n0660_p0083b22║捨中亦二者，既見究竟得樂，能眾生遍法界喜，喜即
X37n0660_p0083b23║是捨，捨亦遍故，捨心既遍能令大喜，故云二也。
X37n0660_p0083b24║三、自相本者，以將世間無量為發心之本，期心菩提，
X37n0660_p0083c01║不為梵天等之慈，故云本也。
X37n0660_p0083c02║此是假說者，即是奪其實邊，眾生未得樂也。
X37n0660_p0083c03║經云實與樂者者，此縱辭。彼諸眾生下，立難：何故眾
X37n0660_p0083c04║生猶有受苦，不得受樂也？
X37n0660_p0083c05║第三、遮難者，恐佛假說實未得樂，故引如來自得益
X37n0660_p0083c06║以遮之。若是假想，何以得報也？
X37n0660_p0083c07║經云無所畏懼者，汝是下位之人，能遮如來果地之
X37n0660_p0083c08║難，故歎之也。
X37n0660_p0083c09║經云若於一眾生者者，佛意於一眾生尚得是慈，況
X37n0660_p0083c10║我遍與一切眾生究竟之樂，豈非大慈也？
X37n0660_p0083c11║經云是名聖種姓者，慈是佛種，姓能離苦，名之為聖，
X37n0660_p0083c12║故云種也。
X37n0660_p0083c13║經云不及修一慈，十六分中一者，謂於一眾生能起
X37n0660_p0083c14║慈心，其福尚多，況遍法界？眾生一心，三慈十六分具
X37n0660_p0083c15║足也。
X37n0660_p0083c16║經云諦是真實者，諦謂諦理，依理起慈，慈能遍緣，不
X37n0660_p0083c17║同次第慈也。
X37n0660_p0083c18║但能令見者，此師意云：眾生宜見，佛即為現也。
X37n0660_p0083c19║一師云者，即是今家所承，或謂別名以為一師等也。
X37n0660_p0083c20║若言諸法有安樂性者，豈隔瓦石及與眾生？故亦是
X37n0660_p0083c21║眾生也。
X37n0660_p0083c22║是義難信者，謂未了依正不二，云三身遍，皆隔無情，
X37n0660_p0083c23║故難行也。
X37n0660_p0083c24║此則永轉者，永即不永。何者？若佛菩薩，依正二而不
X37n0660_p0084a01║二，名之為永。眾生虗妄，即是不永。土沙與七寶何殊？
X37n0660_p0084a02║隨其所見耳。
X37n0660_p0084a03║佛性即諸法者，豈隔情與無情耶？
X37n0660_p0084a04║經云：能斷瞋恚及眾生相者，謂能以一心遍法界捨，
X37n0660_p0084a05║及我我所皆畢竟空也。
X37n0660_p0084a06║但是功德猗樂等者，功德是四禪，能伏煩惱，名之為
X37n0660_p0084a07║樂也。
X37n0660_p0084a08║四等即般若者，一心三智之般若也。
X37n0660_p0084a09║實為善本者，為大乘三乘本，以無加無量體，即法界
X37n0660_p0084a10║遍攝一切法也。
X37n0660_p0084a11║經云：以施因緣者，一心三慈遍法界施，令得涅槃之
X37n0660_p0084a12║樂也。
X37n0660_p0084a13║經云：必定迴向者，大論云：猶如熱𭵶，一切到者無不
X37n0660_p0084a14║令焦。菩薩發心亦復如是，所化一毫之善，皆須迴向
X37n0660_p0084a15║令得菩提。亦如抱炬，亦能自照復能照他，迴向亦爾也。
X37n0660_p0084a16║為下八事作本者，下文於一一事皆能發願，事理具
X37n0660_p0084a17║足也。
X37n0660_p0084a18║不得是斷，菩薩布施能離斷常之過，故云作如此絕
X37n0660_p0084a19║等也。
X37n0660_p0084a20║經云而常行施，無有斷絕者，此無緣慈，常施一切，故
X37n0660_p0084a21║云不施也。
X37n0660_p0084a22║經云則不具足檀波羅蜜者，前之五度即是緣因，後
X37n0660_p0084a23║之般若名為了因。若其取相不趣菩提，不能緣了而
X37n0660_p0084a24║資於正，法身未顯故不具足也。
X37n0660_p0084b01║箭譬慳起者，譬人教施名之為起，若無緣者慳猶不
X37n0660_p0084b02║起也。
X37n0660_p0084b03║譬分別施者，好者不施，惡者能施，分別多少等，故云
X37n0660_p0084b04║竹柳也。
X37n0660_p0084b05║經云：見子長大大，能自存活者，即初住已上，名為長
X37n0660_p0084b06║大也。
X37n0660_p0084b07║經云發如是等願者，此之之行願雖不及華嚴中廣，
X37n0660_p0084b08║華嚴中願每一事一理，此之一願於一事上起無量
X37n0660_p0084b09║法門，皆約四等事理具足也。
X37n0660_p0084b10║面各四寸者，如來所著之衣，四面各去身四寸，故云
X37n0660_p0084b11║一尺六寸也。
X37n0660_p0084b12║是無戒之戒者，即是大乘畢竟戒也。違此戒即中道
X37n0660_p0084b13║空，故云無也。
X37n0660_p0084b14║華嚴云：如虗空戒者，彼經十戒中有此戒也。
X37n0660_p0084b15║無所依戒者，謂不依二邊中道戒也。
X37n0660_p0084b16║經云坐四禪處者，首楞嚴定以為所依，故云處也。
X37n0660_p0084b17║經云：燃大乘燈，離二乘錠者，錠字（睇見反）或作鈿粟，以
X37n0660_p0084b18║雜寶飾器物。又云：有足曰燈，無足曰錠也。
X37n0660_p0084b19║第二、為三乘本者，於一佛乘分別說三，得為三乘之
X37n0660_p0084b20║本，故三乘不能為大乘之本也。
X37n0660_p0084b21║二、甘露門者，小乘真諦為甘露，大乘中道實相為甘
X37n0660_p0084b22║露，能通真諦實相故云門也。
X37n0660_p0084b23║一空解明故無諍者，如須菩提以解空故，得無諍
X37n0660_p0084b24║三昧故也。
X37n0660_p0084c01║二、以邊際智緣延促者，謂等菩薩用邊際定力，故云
X37n0660_p0084c02║自在也。二乘亦爾，定能持身也。
X37n0660_p0084c03║圓慈轉顯者，具大小慈故也。
X37n0660_p0084c04║經云不可思議者，謂三諦之法，是非有非無故也。
X37n0660_p0084c05║有無竝觀等者，既云竝觀，即是亦有亦無，云何得非
X37n0660_p0084c06║有非無？故不用此解也。
X37n0660_p0084c07║冥真故非有非無者，斥云：為是何教冥真？為真諦冥
X37n0660_p0084c08║真？為俗諦冥真？故斥不然也。
X37n0660_p0084c09║緣五陰法者，眾生緣也。眾生是有，故斥其無也。
X37n0660_p0084c10║又初地下，破前第二解，豈皆佛地菩薩亦修也？
X37n0660_p0084c11║但行慈者皆有雙非者，今依圓釋歎其慈體，從於理
X37n0660_p0084c12║性慈來，乃至分真等慈，皆有雙非非之義，豈獨佛地
X37n0660_p0084c13║也。
X37n0660_p0084c14║梵行中意者，意明三慈，皆顯於體也。
X37n0660_p0084c15║定性四句者。四人各執名之為定性，謂性執不得真
X37n0660_p0084c16║理，如彼兒戲故云戲論也。
X37n0660_p0084c17║假名四句者，一切諸法皆從緣生，緣生無自性故空，
X37n0660_p0084c18║但有假名，名字性離即是中道，故引論云即空假中
X37n0660_p0084c19║也。
X37n0660_p0084c20║問：義自不定者，煞業不定也。
X37n0660_p0084c21║或轉成定者，以惡資也。附庸國，即小國附大正
X37n0660_p0084c22║也。
X37n0660_p0084c23║俱會一圓者，歎次不次，初地初住同一圓極，名之為
X37n0660_p0084c24║會，皆不思議也。
X37n0660_p0085a01║○釋梵行品之二
X37n0660_p0085a02║三一應等者。意斥古人同於四心，何故前三為有，後
X37n0660_p0085a03║一為無，無則俱無，有則俱有故也。
X37n0660_p0085a04║今亦一往者，此之四心，皆以大涅槃心修此無量，故
X37n0660_p0085a05║有地前住前之殊。若二往，空有皆等，同證圓果，極愛
X37n0660_p0085a06║只是一子故也。
X37n0660_p0085a07║特是文略者，但云三心，不論捨為一子，故云略也。
X37n0660_p0085a08║亦是互現者，謂一子即空平等，空平等即是一子，同
X37n0660_p0085a09║證初地，故云互也。雖三二一不同，極愛與空平等不
X37n0660_p0085a10║別也。
X37n0660_p0085a11║若不及者，性地未是圓心，縱云通到十地，亦是不及，
X37n0660_p0085a12║今且對八地云若過耳。
X37n0660_p0085a13║極愛就心一子就境者，一心遍於法界名之為境，境
X37n0660_p0085a14║即心故故云極愛，心即境故故云一子者，從解而說
X37n0660_p0085a15║故云外也。
X37n0660_p0085a16║經云見修善者者，約有生善之機，從其起應故也。
X37n0660_p0085a17║發心學人者，圓教初心也。
X37n0660_p0085a18║起於取著者，著此陰身起三業過，故云身口等。
X37n0660_p0085a19║經云捨而終亡者，善根以斷，慧命亦亡，欲同其惡，故
X37n0660_p0085a20║云併命也。
X37n0660_p0085a21║經云善言誘喻者，且為說人天五戒十善之因果也。
X37n0660_p0085a22║一、直申不解等，正是起難之辭，難前譬意也。
X37n0660_p0085a23║或云五難可煞中，開三并後二，即制五難。
X37n0660_p0085a24║或云三難者，前一合三故也。
X37n0660_p0085b01║經云若不得者者，若不得初地，應墮地獄，今何不墮
X37n0660_p0085b02║也？
X37n0660_p0085b03║經云：起不善心者，意難如來無慈，令達多造逆墮獄，
X37n0660_p0085b04║以呵罵故也。
X37n0660_p0085b05║經云：於義不相違背者，令彼起惡，不應與一子相違
X37n0660_p0085b06║也。
X37n0660_p0085b07║況難最劇者，如經何緣如來出此麤言等，譏興之甚，
X37n0660_p0085b08║故以前遣也。
X37n0660_p0085b09║經云為諸眾生作煩惱因緣者，如來終不為諸眾生
X37n0660_p0085b10║作煩惱因緣，汝何故難令達多造惡，況小乘弟子？故
X37n0660_p0085b11║云不應也。
X37n0660_p0085b12║總寄迦葉試制愚曚者，非謂迦葉不知如來，故舉七
X37n0660_p0085b13║譬為未了者以況其事，故總也。
X37n0660_p0085b14║廣舉六度者，此是無作究竟六度，故度度之後得壽
X37n0660_p0085b15║命長，皆令得常住之命也。
X37n0660_p0085b16║經云終無奪命者，汝今何故難於如來煞婆羅門等？
X37n0660_p0085b17║此不應也。
X37n0660_p0085b18║即得於真者，今意未知他人釋得何等真，為是小乘
X37n0660_p0085b19║大乘之真也。
X37n0660_p0085b20║河西云：恐其墮獄者，若不煞之生謗，永墮無由發心
X37n0660_p0085b21║也。
X37n0660_p0085b22║若俱非化者，意云：俱實亦不可，俱權亦不可，童子是
X37n0660_p0085b23║化，婆羅門是實也。
X37n0660_p0085b24║理在其間者，爾權之肘，意引於實，全作實說，復失於
X37n0660_p0085c01║權。何者？謗法者眾，何不盡煞？今意亦是權示，令此受
X37n0660_p0085c02║煞，引於實人，令其不謗，權實雙用故也。
X37n0660_p0085c03║經云：應善受持者，實如汝令惡心斬壞，得罪墮獄也。
X37n0660_p0085c04║經云害和上及其父母等者，此是外計，父母於我有
X37n0660_p0085c05║恩，女人能生養故，牛於眾生有功故也。
X37n0660_p0085c06║經云無有信等五法者，謂不信三寶，謗方等經，起大
X37n0660_p0085c07║邪見也。
X37n0660_p0085c08║互明與奪者，此奪下與，故云千倍也。
X37n0660_p0085c09║經云：知方便故者，皆為眾生而作方便也。
X37n0660_p0085c10║出是出苦味者，謂出三界之苦。離集味者，謂所離煩
X37n0660_p0085c11║惱也。若准迦葉領解意，領於無作四諦道滅等。今從
X37n0660_p0085c12║喻說，且云出苦耳。
X37n0660_p0085c13║初明空平等，二辨知見者，知見即是能知能見，平等
X37n0660_p0085c14║即是所知見理，故上文七善以慧為名，為成三品能
X37n0660_p0085c15║見也。
X37n0660_p0085c16║即寂而照者，平等空故，名之為寂；能知見故，名之為
X37n0660_p0085c17║照也。
X37n0660_p0085c18║即空而有者，空平等故名為即空，能知見名之為有
X37n0660_p0085c19║也。
X37n0660_p0085c20║與今互顯者，上文即事而理，今文即理而事，以互顯
X37n0660_p0085c21║不互，同證初地耳。
X37n0660_p0085c22║理同能異者，即是前之三心約能緣境邊得名，後之
X37n0660_p0085c23║捨心約所緣理為稱，同是初地故云理同也。
X37n0660_p0085c24║戒定之果，同在初地，證成理同，而戒定異。又前戒定，
X37n0660_p0086a01║要假慧斷，或若無戒定，慧亦不成。此亦如是，若無前
X37n0660_p0086a02║三，亦不得空平等也。故以約能知見等，證所知理也。
X37n0660_p0086a03║不見父母等者，謂捨心成就一切皆空，故云不見也。
X37n0660_p0086a04║次譬如虗空者，重引人法二空為譬也。
X37n0660_p0086a05║經云諸法空故者，即是一切依正皆空也。
X37n0660_p0086a06║大品廣空而略性等者，性謂佛性，彼經約般若蕩相，
X37n0660_p0086a07║多明空不明佛性，故說十八空空於有也。此經以示
X37n0660_p0086a08║眾生有佛性，故說十一空皆證佛性理也。
X37n0660_p0086a09║總其二經，互顯其美者，此性顯彼性，彼空顯此空故
X37n0660_p0086a10║也。
X37n0660_p0086a11║冶城云：前六空是互無空者，由內空故無外空，由外
X37n0660_p0086a12║空故無內空等（云云）。
X37n0660_p0086a13║開善皆是理者，此釋猶當後分次第修行，復非今家
X37n0660_p0086a14║所用也。
X37n0660_p0086a15║初六是假名空者，謂有內外故也。
X37n0660_p0086a16║次二是實法空者，性空等也。
X37n0660_p0086a17║次一平等空者，即第一義也。
X37n0660_p0086a18║次二佛果空，即是空空、大空等也。
X37n0660_p0086a19║前八是破病空者，今引用對四悉，此釋有當，故引用
X37n0660_p0086a20║之也。
X37n0660_p0086a21║通方融治者，一一文中皆是生善破惡入理，豈同他
X37n0660_p0086a22║人分張之說也。
X37n0660_p0086a23║私謂經、論不同者，經謂諸經，論即大論，皆具。
X37n0660_p0086a24║四悉該括漸頓者，五味四教等，一期攝盡也。
X37n0660_p0086b01║謂冶城於文為得，於理為失者，文中有互無之言，故
X37n0660_p0086b02║云得失所空之理，即是互失也。
X37n0660_p0086b03║開善於文不便者，不應知有為空時，例知無為亦空
X37n0660_p0086b04║等也。
X37n0660_p0086b05║經云：觀內法空。是內法者，內外俱空故。由內空故，能
X37n0660_p0086b06║顯外法。一切有為邪執、常樂三寶等，皆是所空。由外
X37n0660_p0086b07║空故，同顯內是所空也。不在二空，顯中道一體也。如
X37n0660_p0086b08║內外空，內外之法皆是有為，能空此空，同成一空也。
X37n0660_p0086b09║既無內外下，即是絕待之空也。
X37n0660_p0086b10║佛等四法者，一體三寶及於佛性，皆離有無顯於中
X37n0660_p0086b11║道也。
X37n0660_p0086b12║經云：見生死無始者，見只是觀，觀於生死，生死無始
X37n0660_p0086b13║全真如，是從真起，或即真如無始全生死，是能觀二
X37n0660_p0086b14║始本性清淨，故空也。
X37n0660_p0086b15║遠討其根者，觀無明也。初無來處者，無明無始也。
X37n0660_p0086b16║始破無明者，真如無始，名為始破。無明無始，故云明
X37n0660_p0086b17║無也。
X37n0660_p0086b18║無無有始者，上無字是空，下無字無有始也。
X37n0660_p0086b19║一云：破性說性空者，謂自他等性皆空也。
X37n0660_p0086b20║中論兩不之義者，中論明八不釋中道之義，今明二
X37n0660_p0086b21║不即畢竟中道也。
X37n0660_p0086b22║此寄有以明無者，此業有即不有，故云不見作者。無
X37n0660_p0086b23║有宰主，誰論有報？故云寄有也。
X37n0660_p0086b24║寄無以明有者，無不定無，故善惡之業亦不亡也。
X37n0660_p0086c01║此是凡小所迷沒處者，謂三藏菩薩以同凡故小，即
X37n0660_p0086c02║二乘沈空之處名之為沒，今空空其所空，故云空空
X37n0660_p0086c03║也。
X37n0660_p0086c04║非是即實智者，雙非上兩境有是無，故云非是是
X37n0660_p0086c05║也。
X37n0660_p0086c06║若直空境空智，此猶是偏空者，只得所空，能猶未空，
X37n0660_p0086c07║故成偏也。
X37n0660_p0086c08║若將空空乃是圓者，將於能空、來空、所空二空，體即
X37n0660_p0086c09║顯於中道故也。
X37n0660_p0086c10║空猶未妙者，雖是所空，猶是偏故，更須能空來空此
X37n0660_p0086c11║空也。
X37n0660_p0086c12║遣破惑情者，即破於能空之智，恐執此智故云遣破。
X37n0660_p0086c13║情謂情計，計有能空，今空此空故云空空也。
X37n0660_p0086c14║理無並照者，境智皆無也。遣義可知，智亦須遣也。
X37n0660_p0086c15║將有漏空輕無漏空者，由多執重故以輕之，即是互
X37n0660_p0086c16║直輕重以為二空故。
X37n0660_p0086c17║非二乘所及者，如經結非二乘所得空空三昧等文
X37n0660_p0086c18║也。
X37n0660_p0086c19║經云通達小分者，即是初破一分無明，乃至等覺猶
X37n0660_p0086c20║有一品，猶如微烟，對多為言，故言少耳。
X37n0660_p0086c21║經云況復餘人者，即是前之兩教二乘及偏真菩薩
X37n0660_p0086c22║也。
X37n0660_p0086c23║色大故般若大者，大是空故，以智稱境，等同虗空，故
X37n0660_p0086c24║云大。故引釋論，證成此空，事即是色，理即般若也。
X37n0660_p0087a01║真諦空者，今對三諦立此真此名，真即畢竟空體，謂
X37n0660_p0087a02║一空一切空也。
X37n0660_p0087a03║俗諦空者，一假一切假也。故第一義諦故，一中一切
X37n0660_p0087a04║中，故云內外俱空，即顯雙非也。空雖十一，不出三諦，
X37n0660_p0087a05║隨事立名，理只是一也。
X37n0660_p0087a06║生死俗諦空者，即對涅槃得生死名，涅槃無種生死，
X37n0660_p0087a07║故云空也。
X37n0660_p0087a08║不見元祖者，元謂本元，祖即始祖，祖即能生生無明
X37n0660_p0087a09║故，無明無始全法性是，故云不見法性無始生無明
X37n0660_p0087a10║故。今無二始，故云空也。一空一切空，即三千世間百
X37n0660_p0087a11║界千如無不空也。
X37n0660_p0087a12║後歎文者，即是然空空文也。
X37n0660_p0087a13║空故是是者，此不思議空，能空偏真之是，故云是是。
X37n0660_p0087a14║假故非是者，此不思議俗能非思議之是，故云非是
X37n0660_p0087a15║也。
X37n0660_p0087a16║若雙若隻，若三若一等者，雙謂空有，隻謂單真，三即
X37n0660_p0087a17║內外霍非，一即第一義空，皆涅槃空也。
X37n0660_p0087a18║經云：虗空等地者，等取如來地、佛性地也。
X37n0660_p0087a19║即是前離後得之意者，如經無有滯礙即是所離，譬
X37n0660_p0087a20║如虗空即是功能也。
X37n0660_p0087a21║知見廣遠良由空寂者，即橫遍豎深無非平等，故云
X37n0660_p0087a22║寂也。
X37n0660_p0087a23║即寂而照者，由平等故，名之為寂；由知見故，故云而
X37n0660_p0087a24║照。知即是智，見即是眼，五眼能見，知謂所知也。
X37n0660_p0087b01║即照而寂下，更重生起，以論寂照不二故也。
X37n0660_p0087b02║此法奇特者，只是知見之法也。
X37n0660_p0087b03║行即是心者，心謂緣境，即所緣心即智，智緣於境，境
X37n0660_p0087b04║智不二故也。
X37n0660_p0087b05║性即是內者，性謂不改十界性也。
X37n0660_p0087b06║相即是外者，攬而可別十界之相，具如法華釋十中
X37n0660_p0087b07║明也。
X37n0660_p0087b08║經云若眾生心者，何者？前心約智，此心約境，即是五
X37n0660_p0087b09║陰國土二種世間，故云眾生也。
X37n0660_p0087b10║若根者，謂上中下四教，根性不同也。
X37n0660_p0087b11║若禪定者，謂世間禪、出世間禪王三昧定也。
X37n0660_p0087b12║若乘者，謂三乘、一乘及五、七、九等也。
X37n0660_p0087b13║若善知識者，具如華嚴善財童子求眾多知識；若是
X37n0660_p0087b14║善知識，魔即非知識。
X37n0660_p0087b15║若持禁戒者，具足五支事理諸惑也。
X37n0660_p0087b16║若所施者，稱法界施，檀度攝於六等（云云）。
X37n0660_p0087b17║經云不食鹽肉等者，外道所計，謂過世等所制也。
X37n0660_p0087b18║三、知共行者，謂常無常行二邊雙遊，故云共也。
X37n0660_p0087b19║經云見諸眾生修善業者，即是約世間因果釋也。
X37n0660_p0087b20║經云：現世受報者，即是重業輕受。量人造惡，必合墮
X37n0660_p0087b21║苦，以猶改悔其業，則能受於輕報。若能達此業者，甘
X37n0660_p0087b22║心受之，後當無咎也。
X37n0660_p0087b23║經云五眼所知者，眼即是見，云何名知？知見一體，只
X37n0660_p0087b24║是互舉耳。
X37n0660_p0087c01║第三明四無礙智者，前之約十三八種，通於因果，此
X37n0660_p0087c02║之四法，果上之用，唯約如來故也。
X37n0660_p0087c03║分別了亮者，即是辭無礙眷屬流類故也。下三例然，
X37n0660_p0087c04║皆有流類也。
X37n0660_p0087c05║經云不名菩薩者，不名住空平等地菩薩也。
X37n0660_p0087c06║眼有清淨四大者，眼如蒱桃埵，鼻卷月刀等（云云）。
X37n0660_p0087c07║經云及諸菩薩者，前三教偏菩薩也。
X37n0660_p0087c08║二、開昔權者，即是施開之開，非謂廢開也。
X37n0660_p0087c09║經云聲聞人或得一二者，約昔教得也。
X37n0660_p0087c10║經云而汝復問者，問正當其機故也。
X37n0660_p0087c11║經云：有所得者，名二十五有者；若無所得，得二十五
X37n0660_p0087c12║三昧，證大涅槃也。
X37n0660_p0087c13║大乘小乘者，以教對教故。
X37n0660_p0087c14║經云名十一部者，小乘無方廣部故也。
X37n0660_p0087c15║方等三藏者，以部對部也。
X37n0660_p0087c16║經云：有所得者，名生死輪者，即界內分段，界外變易
X37n0660_p0087c17║二種之生死輪也。
X37n0660_p0087c18║又云：永斷一切生死者，二種之生死也。
X37n0660_p0087c19║經云永斷五見者，即是界內外二種之五見也。故迦
X37n0660_p0087c20║葉云：自此之前，我等皆名邪見人也。
X37n0660_p0087c21║菩提二乘者，菩提即寶所，二乘約化城也。
X37n0660_p0087c22║經云：詎有詎字（渠據反）。詎猶未也，謂未知詞也。漢書：詎
X37n0660_p0087c23║有其人也。
X37n0660_p0087c24║經云更為大眾者，迦葉意云：我上因文殊請，非為不
X37n0660_p0088a01║達，今為未得者重請，故云更為也。
X37n0660_p0088a02║一一並前釋上、後釋下半者，如經本有、本無等二句。
X37n0660_p0088a03║若有沙門、婆羅門等，是下半二句。上半無得而得，三
X37n0660_p0088a04║世有法斯有是處；下半得無所得，三世有法無有是
X37n0660_p0088a05║處也。上半即生死、涅槃相對，亦常無相對；下半常住
X37n0660_p0088a06║佛性，三世有法無有是處也。若論上半，昔有煩惱、今
X37n0660_p0088a07║無煩惱，三世有法斯有是處；若論下半，本無涅槃、今
X37n0660_p0088a08║有涅槃，三世有法無有是處。如來、涅槃非三世攝，若
X37n0660_p0088a09║謂菩提有去、來、今，無有是處也。
X37n0660_p0088a10║須望下。總釋之意者，常說無等隨緣不同也。
X37n0660_p0088a11║經云有無量下是本有，現在無有下是今無，本無般
X37n0660_p0088a12║若下是本無，現在具下是今有也。
X37n0660_p0088a13║還是本無今有者，本無於常，今有於常，此是有無不
X37n0660_p0088a14║遣難也。要即本有不有，本無不無，雙非此有無，故云
X37n0660_p0088a15║三世有法，無有是處也。
X37n0660_p0088a16║非有說有者，如來元無煩惱，為眾生故，示王宮生，說
X37n0660_p0088a17║有煩惱。
X37n0660_p0088a18║今無涅槃者，昔日之今為眾生故說無涅槃，今有涅
X37n0660_p0088a19║槃即是非無，說無不得而得得無所得。
X37n0660_p0088a20║若天、魔、梵能解此者，無有是處也。
X37n0660_p0088a21║經不能破壞四魔者，初三十四心斷結之時，但分斷
X37n0660_p0088a22║煩惱魔，降於天魔，未破陰、死二魔也。
X37n0660_p0088a23║經云初得菩提者，如法華壽量最初證得，以有鈍根
X37n0660_p0088a24║聲聞弟子下，即是今無涅槃，指昔日之今也。
X37n0660_p0088b01║本無利根人中象王者，約今日之本。若有沙門下，是
X37n0660_p0088b02║今日之今。今有涅槃，還是昔時之本證得，非謂去來
X37n0660_p0088b03║之今，故無有是處也。
X37n0660_p0088b04║謂昔有惡者，本有煩惱，名之為惡；今則有善者，今有
X37n0660_p0088b05║涅槃，名之為善。上半作惡，下半作善也。
X37n0660_p0088b06║二乘作真俗不一之見者，本有煩惱名之為俗，今有
X37n0660_p0088b07║涅槃名之為真也。
X37n0660_p0088b08║菩薩作三諦各別之見者，上半具於真俗，下半即是
X37n0660_p0088b09║中道。
X37n0660_p0088b10║文殊作三諦相即之解者，無得而得，真即俗故；得而
X37n0660_p0088b11║無得，俗即真故。三世有法，無有是處。真俗即非真俗，
X37n0660_p0088b12║真俗即中也。
X37n0660_p0088b13║亦是四門四悉等解者，上半即三門，下半即雙非門，
X37n0660_p0088b14║上半即是前之三悉，下半即第一義悉故也。
X37n0660_p0088b15║當知其義遍一切法者，四教四門，四門四悉，無不攝
X37n0660_p0088b16║盡也。
X37n0660_p0088b17║欲許諸師一一皆是者，以真諦故是，俗諦故非，不得
X37n0660_p0088b18║八種釋意，故一切皆非也。
X37n0660_p0088b19║四出則四是者，此偈四處出之，上下皆顯佛意故也。
X37n0660_p0088b20║經云：輕罪說重者，如小乘四重，大乘十重，六罪於小
X37n0660_p0088b21║為（三本畢）。
X37n0660_p0088b22║○釋梵行品之三（三末初）
X37n0660_p0088b23║經云世間知者，我亦得知者，問意為與世間因同，為
X37n0660_p0088b24║與世間異也？
X37n0660_p0088c01║次問：世間不知我亦悉知者，謂凡夫外道等不知佛
X37n0660_p0088c02║性，唯如來知也。
X37n0660_p0088c03║經云不見不覺十二部經等者，皆約今經，大乘十二
X37n0660_p0088c04║因緣即是佛性三道也。無常四倒，如四倒品、八倒等
X37n0660_p0088c05║也。無作四諦、三十七品等，皆明佛性，故云不知也。
X37n0660_p0088c06║經云當名菩薩者，即名字位中知也。
X37n0660_p0088c07║無始無終者，無明無始之來有，故名為無始；盡未來，
X37n0660_p0088c08║故名曰無終。
X37n0660_p0088c09║同於橫計常斷者，計有始終即是於常，計無始終即
X37n0660_p0088c10║是於斷也。
X37n0660_p0088c11║為破此始等者，雙非前後二解，皆無始終，同一空理
X37n0660_p0088c12║故也。
X37n0660_p0088c13║經云：是為虗妄者，不信世間因果。說言無道等者，即
X37n0660_p0088c14║不信出世因果，菩提是因，涅槃是果故也。
X37n0660_p0088c15║謗法名謗諸佛者，法是佛師故云謗佛，以法常故諸
X37n0660_p0088c16║佛亦常，既謗諸佛亦名謗僧，即是不信身中一體三
X37n0660_p0088c17║寶，是斷善根名一闡提也。
X37n0660_p0088c18║今謂初半行如前者，如前他人分文也。
X37n0660_p0088c19║經云：善拔眾毒箭者，拔於見思無明根本之毒也。
X37n0660_p0088c20║喜之所離者，離於二種生死也。
X37n0660_p0088c21║喜之所得者，常住涅槃，故云其露也。
X37n0660_p0088c22║歎大捨者，謂得涅槃之樂，故云不生也。
X37n0660_p0088c23║以戒為本者，由持戒故得自行果，由慈悲故故能化
X37n0660_p0088c24║他也。
X37n0660_p0089a01║法爾故也者，菩薩之人皆因持戒，從因至果成於菩
X37n0660_p0089a02║提，故云法爾也。
X37n0660_p0089a03║經云菩薩悉能知見覺者者，即是得空平等地。
X37n0660_p0089a04║菩薩亦應不知等者，難意既同，世間云何能知也？
X37n0660_p0089a05║經云有何異相者，既不出世間，云何是異也？
X37n0660_p0089a06║經云如是菩薩亦同世間等者，即是名字菩薩未能
X37n0660_p0089a07║修行，故同世間也。
X37n0660_p0089a08║不一向同者，猶聞經發心，雖同而異也。
X37n0660_p0089a09║經云不為四風之所傾動者，具足應云八風違順等
X37n0660_p0089a10║境，今舉違邊，故云四耳。
X37n0660_p0089a11║經云是名菩薩所知見覺者，謂相似分證位中菩薩也。
X37n0660_p0089a12║為有如難陀者，難陀為生天持戒緣起，廣如諸文也。
X37n0660_p0089a13║是五戒律儀等者，等取二百五十大乘等戒，皆以涅
X37n0660_p0089a14║槃心修，不見能持之相，非謂不持名無也。
X37n0660_p0089a15║有三譬者：譬自知好醜，即是譬教能持戒也；二、譬功
X37n0660_p0089a16║德增長，即是生善；三、譬破戒功成，即是滅惡也。
X37n0660_p0089a17║俱求當果者，持者遠求涅槃，破者近求人天，故云俱
X37n0660_p0089a18║也。
X37n0660_p0089a19║已搆得蘇者，謂修得善報出世因果，世間之壽名之
X37n0660_p0089a20║為餘也。
X37n0660_p0089a21║展轉深入者，始從名字觀行，乃至分真，能見佛性，名
X37n0660_p0089a22║之為深也。
X37n0660_p0089a23║然五受根中者，五謂苦、樂、憂、喜、捨。彼人具對四彈得
X37n0660_p0089a24║名，即樂淺喜深。今同四禪支，即喜淺樂深故也。
X37n0660_p0089b01║五法佐助者，如相助三品，有箇五法、五葢、五見等，從
X37n0660_p0089b02║所離得名也。
X37n0660_p0089b03║涅槃非五者，涅槃從所斷得名，實非五也。
X37n0660_p0089b04║一、無所用者，破戒之人，無有法器，不能受持於人天
X37n0660_p0089b05║之道，世間無用故也。
X37n0660_p0089b06║今誡人師者，謂五種法師也。夫為師者，今他所軌長
X37n0660_p0089b07║其善根，弘持此軌經令得入位，故以誡之也。
X37n0660_p0089b08║名為輕躁者，即是無於大乘之空，乃至前之兩教，猶
X37n0660_p0089b09║是輕躁也。
X37n0660_p0089b10║不求果報等者，無大乘慧，無出世之報也。
X37n0660_p0089b11║是處非處者，是時名處，非時名非處。
X37n0660_p0089b12║事須適時者，眾生機宜須請不請等，亦非相乖也。
X37n0660_p0089b13║先列十智者，如經若欲受持者下，為智也。
X37n0660_p0089b14║次勸淨心者，先當清淨其身下是也。
X37n0660_p0089b15║初今言自他者，於十智分自他也。初持復說為他。
X37n0660_p0089b16║涅槃宗體行教用果等者，如經中說：佛性為宗，秘藏
X37n0660_p0089b17║為體；大乘為行，行謂能乘，從因至果；方等為教，四教
X37n0660_p0089b18║不同，皆知佛性；解脫為用，見佛性理，名之為果。
X37n0660_p0089b19║兩途並使三業清淨者，自行化他也。
X37n0660_p0089b20║十念、八念者，如出出入息死想等，小乘意也。
X37n0660_p0089b21║有懷恐怖者，六念功德能障怖畏也。
X37n0660_p0089b22║生天是自果者，且約世間之天以說天也。
X37n0660_p0089b23║有近果、遠果。注云云者，近約初住，遠約第一義究竟
X37n0660_p0089b24║天也。故文云我亦有分等也。
X37n0660_p0089c01║三意知法下釋眾德者，若依列章先釋十號後釋眾
X37n0660_p0089c02║德，今從列章之後遂便略釋也。
X37n0660_p0089c03║還以前七善為釋者，謂梵行初釋七善之文，如經以
X37n0660_p0089c04║知法故已下天，是還將此七法釋前法諸文。以知法
X37n0660_p0089c05║故名大沙門，以知義故大沙門，以知時故名大沙門，
X37n0660_p0089c06║乃至以知眾故名大沙門等，取人中象王、人中牛王、
X37n0660_p0089c07║人中龍王等，一一皆以七法釋之，乃至以知法故名
X37n0660_p0089c08║大施主，以知義故大施主，乃至以知眾故名大施主
X37n0660_p0089c09║也。
X37n0660_p0089c10║經云：以知眾故，名大法師。即是知尊卑。十法界不同，
X37n0660_p0089c11║展轉為尊卑，如前釋也。
X37n0660_p0089c12║小乘偏道皆非法師者，謂非大法師，亦得名為小法
X37n0660_p0089c13║師也。
X37n0660_p0089c14║如如而解者，即是智能契境，故曰如也。
X37n0660_p0089c15║如如而說者，境來發智，故曰來也。
X37n0660_p0089c16║說我所解，解我所說者，所解即如，所說即來，故云如
X37n0660_p0089c17║來也。
X37n0660_p0089c18║此中但云應者，以應義多，故後一名供也。
X37n0660_p0089c19║前煞賊兼不生者，謂不生等皆須遍界內外為不生
X37n0660_p0089c20║也。
X37n0660_p0089c21║前就脚足釋者，足是行也，以平聲呼之。
X37n0660_p0089c22║後就滿足釋者，以去聲呼之故也。
X37n0660_p0089c23║而能生明及以無明者，謂能生善滅惡也。
X37n0660_p0089c24║辨於高勝者，謂佛過於九界之上故也。
X37n0660_p0090a01║雖出生死而亦不捨者，此即高而下，常入生死應於
X37n0660_p0090a02║眾生，故云逝也。
X37n0660_p0090a03║即是道品者，以無作道品為善知識也。
X37n0660_p0090a04║梵名路伽。憊者，憊字（蘇界反）。憊者，病也。
X37n0660_p0090a05║以四種釋法者，喻說生老病四等法也。
X37n0660_p0090a06║野干下注云云，取耳尾耳頭等，以喻說生老病死利
X37n0660_p0090a07║鈍不同也。
X37n0660_p0090a08║廣如止觀記中。不言獨教者，教謂說也。緣覺不說法，
X37n0660_p0090a09║故不云也。
X37n0660_p0090a10║復言他覺者，於他有覺也。此與覺他同，故斥云煩矣
X37n0660_p0090a11║耳。
X37n0660_p0090a12║此恐不爾者，不是彼此之異，以梵音不同也。
X37n0660_p0090a13║一、破煩惱者，約能破惑盡也。
X37n0660_p0090a14║二、有功能德者，如經成就善法也。
X37n0660_p0090a15║三功分別者，任運達九法界機緣，解不作意也。
X37n0660_p0090a16║四、好名聲者，聲遍十方也。
X37n0660_p0090a17║經云：吐女根故者，能於無量劫不受女身。吐謂除也。
X37n0660_p0090a18║經云：見佛世尊者，若能如是念佛，於四儀中，一體三
X37n0660_p0090a19║寶，常在心中，無差別故也。
X37n0660_p0090a20║經云上座長老者，謂非少者為長者，即上座中長老
X37n0660_p0090a21║也。
X37n0660_p0090a22║經云終不自為者，改行六度四等，即他是化也。
X37n0660_p0090a23║無為心者者，無為語通故非常住，即是自行已滿，故
X37n0660_p0090a24║云無所作為也。
X37n0660_p0090b01║二、果報無記者，謂修因自然而得也，亦名清淨無記。
X37n0660_p0090b02║無記如來，如前釋也。
X37n0660_p0090b03║不求果報者，不求二邊之果報也。
X37n0660_p0090b04║生界者，知俗者，重約三諦。此諸無心，皆約圓釋。圓因
X37n0660_p0090b05║成就，無非妙境，無非三諦。今遂名便，故以重釋也。
X37n0660_p0090b06║能令眾生得現在果者，若論圓修即生未得，今據初
X37n0660_p0090b07║心求於果理，從理起行觀行成就，亦得果名也。
X37n0660_p0090b08║藏、通能得現果者，取即生三十四心，斷結成就，名之
X37n0660_p0090b09║為果。通教七地雖留，或潤生一念相應，斷餘殘習，約
X37n0660_p0090b10║得果名，非是究竟故也。
X37n0660_p0090b11║別教上妙而非現果者，取證道同名之為上，修因長
X37n0660_p0090b12║遠復須改觀，教道判位登地之時，猶經二祇故非現
X37n0660_p0090b13║果也。
X37n0660_p0090b14║唯圓上妙等者。境觀皆圓，亦有一生超登十地之義，
X37n0660_p0090b15║故云現果也。
X37n0660_p0090b16║經云為作舍宅者，即是大涅槃舍，三德具足也。
X37n0660_p0090b17║經云無歸作歸者，令歸一體三寶，是所依境也。下之
X37n0660_p0090b18║所列，皆是事境。約大涅槃修，無非三諦妙境之法也。
X37n0660_p0090b19║經云諸佛聖僧者，諸佛出世之僧，一體具足，名之為
X37n0660_p0090b20║佛，非為諸佛名僧也。
X37n0660_p0090b21║圓僧是正直法者，法華云：正直捨方便等一體三寶，
X37n0660_p0090b22║即是圓僧也。又事與理和亦名為僧，故云圓也。
X37n0660_p0090b23║經云：無所受取者，為無上田。不作福田之想，心無取
X37n0660_p0090b24║著也。
X37n0660_p0090c01║雖無形色而可護持者，此是大乘戒，以心為體，心無
X37n0660_p0090c02║盡故戒亦無盡，故云護持也。
X37n0660_p0090c03║經云不破不漏等者，十戒之中，似律儀第二篇等。不
X37n0660_p0090c04║雜，即諸篇雜戒也。
X37n0660_p0090c05║而有無教者，斯云表無可詮表，故舊云教無教也。
X37n0660_p0090c06║並是諍論者，具如下文二十三雙諍論不同，文云皆
X37n0660_p0090c07║不解我意等也。
X37n0660_p0090c08║經云：譬如大地下，總有二十譬，皆約圓釋。地能生萬
X37n0660_p0090c09║物，如戒生諸功德船航，如戒能度二死大海，瓔珞能
X37n0660_p0090c10║莊嚴法身大性。如此貴施，戒為最上。大海能具一切
X37n0660_p0090c11║善法，灰汁能淨諸垢等（云云）。
X37n0660_p0090c12║經云得須陀洹果等者，此約大涅槃心修皆知常住，
X37n0660_p0090c13║且證小果菩薩能證得故，故云我亦有分。今為利生，
X37n0660_p0090c14║以戒為本也。
X37n0660_p0090c15║經云得阿耨菩提，我亦有分者，此正依大涅槃修，皆
X37n0660_p0090c16║為菩提也。
X37n0660_p0090c17║經云深觀此施者，以施為法界故。菩薩摩訶薩凡有
X37n0660_p0090c18║所施，能令眾生同得無上佛果，故云深觀也。
X37n0660_p0090c19║經云不能莊嚴四部之眾者，今修圓施，以定慧力故，
X37n0660_p0090c20║能莊嚴比丘等，即道四部；人、天、龍、鬼等，即俗四部等，
X37n0660_p0090c21║以施之也。
X37n0660_p0090c22║雜華者，是華嚴者，今且依經為證，謂華嚴中菩薩行
X37n0660_p0090c23║願眾多不同，名之為雜也。
X37n0660_p0090c24║通念此世天境隨義別立者，世謂四天王等，今觀界
X37n0660_p0091a01║內諸天即是界外第一義天，故云隨義。義即是圓，四
X37n0660_p0091a02║天王等即是約處為境，方便之果亦得名天，未免無
X37n0660_p0091a03║常，以涅槃心次第而修，故云我亦有分，為求無上第
X37n0660_p0091a04║一義天也。古人直云當果，不云世天，故云不爾也。
X37n0660_p0091a05║經云譬幻化者，今觀諸天皆如幻化，唯圓是實故也。
X37n0660_p0091a06║此卷歎經生善，後兩卷能滅惡等者，還同卷初分章
X37n0660_p0091a07║生善淨淨文也。不淨非淨不淨等，在後滅惡文中故
X37n0660_p0091a08║也。
X37n0660_p0091a09║大乘方等當機故勝者，不委他人當何等機。今論當
X37n0660_p0091a10║機有其二義：一者正當機說；二者此經被於末代令
X37n0660_p0091a11║知常住，故云勝也。
X37n0660_p0091a12║十二部中未必有涅槃者，未必有開顯之涅槃，非無
X37n0660_p0091a13║大乘也。
X37n0660_p0091a14║一、能發心者，發圓菩提心也。二、受生死苦者，以有悲
X37n0660_p0091a15║故，能受世間生死之苦，安然不動也。
X37n0660_p0091a16║七、能稱量生死者，只於一念能稱量十法界輕重，何
X37n0660_p0091a17║等眾生生死重，何等眾生生死輕，輕者易度，重者難
X37n0660_p0091a18║度也。
X37n0660_p0091a19║如世間事等者，如幻術法，下人所作令上不測，況復
X37n0660_p0091a20║餘事？龍能致雨等，皆世間不測之事故也。
X37n0660_p0091a21║實非是數者，一不定一，三不定三，非三非一，故非數
X37n0660_p0091a22║也。
X37n0660_p0091a23║無有人教者，正因之性，從理而得，故云無教。雖無人
X37n0660_p0091a24║教，還是自教，如經而能自發也。
X37n0660_p0091b01║明佛性者，如法華中相似位人，唯獨自明了，餘人所
X37n0660_p0091b02║不見，故云自發也。
X37n0660_p0091b03║流入名進者，心心趣解脫，念念入法流，故云進也。
X37n0660_p0091b04║經云生死無量患者，過患不出二種生死也。
X37n0660_p0091b05║經云：如三禪樂者，菩薩能達世間之苦，即大涅槃，如
X37n0660_p0091b06║三禪之樂也。
X37n0660_p0091b07║無非正道者，能燒所燒全是法果，達燒無燒故云正
X37n0660_p0091b08║道也。
X37n0660_p0091b09║與止觀發心意同者，依境發心，拔苦與樂，一心之中，
X37n0660_p0091b10║三諦具足，名不思議。
X37n0660_p0091b11║止觀安心意同者，皆以法界而安，至心於生死而不
X37n0660_p0091b12║動，名之為止。了生死即大涅槃，名之為觀。生死涅槃
X37n0660_p0091b13║無非三諦，故云不可思議也。
X37n0660_p0091b14║三諦上障者，障即三惑，惑即是塞，諦故名通，故與通
X37n0660_p0091b15║塞意同也。
X37n0660_p0091b16║亦似大慈者，謂慈能與樂，拔地獄苦與涅槃樂也。
X37n0660_p0091b17║宅譬中道者，即大乘家也。故法華云：今此三界皆是
X37n0660_p0091b18║我有，其中眾生悉是我子。心、佛、眾生三無差故，有機
X37n0660_p0091b19║則應猶如於旋，機謝應息名之為還，雖有去來不出
X37n0660_p0091b20║三界，喻之如家也。
X37n0660_p0091b21║真正悲心意同者，前云發心且約自行，此云悲心約
X37n0660_p0091b22║化他邊，此之二種左右說耳，皆顯不思議理也。
X37n0660_p0091b23║知涅槃近不退取小者，謂二百為近，寶諸為遠，圓修
X37n0660_p0091b24║之人發足即是寶所之路，故云不退。謂念不退、位不
X37n0660_p0091c01║退，即三不退義也。
X37n0660_p0091c02║與止觀道品意同者，無作道品是菩提因，始自念處
X37n0660_p0091c03║終乎正道，枯榮不二從因至果，故云同也。
X37n0660_p0091c04║次位意同者，凡夫之人，能度大海者，且約圓心名字
X37n0660_p0091c05║位中也。
X37n0660_p0091c06║藕絲懸山，一念稱量生死者者，一念如絲，生死如山。
X37n0660_p0091c07║一中無量者，一念即具三千，故云一中無量。
X37n0660_p0091c08║無量中一者，三千只是一念，故云無量中一。
X37n0660_p0091c09║非一非無量者，三千即空、假、中，非一故即空，非無量
X37n0660_p0091c10║故即假，雙非故即中也。
X37n0660_p0091c11║隨病設藥者，有常等病以無常藥治，四藥治一病，四
X37n0660_p0091c12║病名治，對轉兼具等，具如止觀文中也。
X37n0660_p0091c13║不為生死所害者，此亦與止觀安心意同也。
X37n0660_p0091c14║此約三諦報者，即是觀行位中，初託聖胎，安忍強軟，
X37n0660_p0091c15║不為煩惱所亂故也。
X37n0660_p0091c16║說嘿明不可思議者，自行故嘿，化他故說。
X37n0660_p0091c17║與通塞意同者，說即是通，嘿故即塞也。
X37n0660_p0091c18║身等注云云者，應云具足三業遠離，如經及與主，主
X37n0660_p0091c19║即心也。
X37n0660_p0091c20║破法遍意同者，能破三業即遍破三障，猶三德理相
X37n0660_p0091c21║似位中能如是破也。
X37n0660_p0091c22║經云以有為性異生異滅者，生即滅故，故異生滅；滅
X37n0660_p0091c23║即生故，故云異滅。今觀生滅皆非生滅，生滅不可得，
X37n0660_p0091c24║故不思議也。
X37n0660_p0092a01║此與止觀中離愛意同者，圓修之人，欲入初住，能離
X37n0660_p0092a02║法愛，故不著也。
X37n0660_p0092a03║又生來生滅，滅不能滅者，滅即非滅故。滅來滅生，生
X37n0660_p0092a04║不能生者，生即非生故。故非生非滅，猶入中道也。
X37n0660_p0092a05║不存其相者，能滅所滅，體不可得故也。
X37n0660_p0092a06║經云及受持者者，即是能弘持人。如前一十三種，皆
X37n0660_p0092a07║名不可思議也。
X37n0660_p0092a08║多犯戒則滅者，還是自滅。身中一體三寶，輪迴生死，
X37n0660_p0092a09║名之為滅，非謂能滅涅槃常住之法故也。
X37n0660_p0092a10║經云云何言滅者，意問前文既云修五行者佛法未
X37n0660_p0092a11║滅，故以有無難之也。
X37n0660_p0092a12║七日之時與佛無異者，此亦且約滅後諸文不同也。
X37n0660_p0092a13║滅是不滅者，本有今無；不滅而滅者，本無今有；非滅
X37n0660_p0092a14║非不滅者，三世有法，無有是處也。
X37n0660_p0092a15║經云內法者者，內謂佛性涅槃之法也。
X37n0660_p0092a16║經云：共法者，謂三乘共也；不共法者，謂獨菩薩法也。
X37n0660_p0092a17║經云何等未來事者，所謂下，釋出世間有三事故藏
X37n0660_p0092a18║其七寶：一為糓貴，二為賊來侵國，三為值惡王等用
X37n0660_p0092a19║此贖命。涅槃秘藏亦復如是，為未來世諸惡比丘，由
X37n0660_p0092a20║如惡王畜不淨物，由如穀貴為四眾說，乃至世典如
X37n0660_p0092a21║賊來侵國，為此三事說諸或律，扶律說常名之為寶，
X37n0660_p0092a22║用贖常住慧命被於末代，若無此寶常住則滅，故以
X37n0660_p0092a23║天台大師判此經名為贖命重寶，即其義也（云云）。
X37n0660_p0092a24║經云調柔易化者，迦葉佛時出於淨土，非是惡世，無
X37n0660_p0092b01║破戒人，故不說此經。於法華中入滅，醍醐體同，所以
X37n0660_p0092b02║不說須也。
X37n0660_p0092b03║經云：若有眾生我見無我，廣辨今佛非法之相，五濁
X37n0660_p0092b04║世時故說此經也。
X37n0660_p0092b05║經云佉陀羅火者，與前文炭語為異，皆未見正翻，翻
X37n0660_p0092b06║炭之與火，或只極熱之義耳。
X37n0660_p0092b07║經云我親從佛聞如是義者，即是。生其過。若無此
X37n0660_p0092b08║言，佛法不滅也。
X37n0660_p0092b09║經云若佛初出得菩提等者，此六雙中一一對辨，前
X37n0660_p0092b10║之初出是鹿苑意，故云不久；後之初出是峯場意，故
X37n0660_p0092b11║云久住於世等也。
X37n0660_p0092b12║經云著憍奢邪衣者，謂野蚕綿衣，是上衣也。
X37n0660_p0092b13║外國以用染毛者，此華赤色，用虫和之，所以故制也。
X37n0660_p0092b14║如迦葉品明者，具如下文二十三雙諍論中說也。
X37n0660_p0092b15║○釋梵行品之四
X37n0660_p0092b16║闍王！是實逆者，權之與實二義俱通，若一向實還須
X37n0660_p0092b17║有權表引實者，若作權即是為實，造逆者示同於實
X37n0660_p0092b18║也。
X37n0660_p0092b19║現滅逆之方者，方猶法也，現此方法令後人不造逆
X37n0660_p0092b20║等也。
X37n0660_p0092b21║梁武不見等者，意謂梵者是淨，前已釋竟，何得更有
X37n0660_p0092b22║造逆之事？文非正說，故云容品也。
X37n0660_p0092b23║具十惡因者，喜行煞戮即是身三，具口四惡即是口
X37n0660_p0092b24║四，其心熾盛即是意三，故云十也。
X37n0660_p0092c01║經云唯見現在等者，只現造惡因，不見未來惡果也。
X37n0660_p0092c02║經云：心生悔熱，遍體生瘡者，謂生信，心大機動。故大
X37n0660_p0092c03║論云：如人有瘡，毒則得入，譬於信也。
X37n0660_p0092c04║若爾者，法華為清淨眾來至涅槃，其心始發，何耶？答：
X37n0660_p0092c05║前雖在會，機猶未發。問：於凡夫即是障未除、機未動
X37n0660_p0092c06║之句，今經即障除、機動之句也。
X37n0660_p0092c07║經云：以種種藥者，此是世間之藥，不能治出世之病，
X37n0660_p0092c08║故云從心而生也。
X37n0660_p0092c09║一往亦例者，如汝問也。二往不同，善人一向不勸作
X37n0660_p0092c10║惡，若起惡者，自是本心耳。
X37n0660_p0092c11║惡勸不受者，此之六臣，或是大權方便激動也。
X37n0660_p0092c12║一臣來朝白者，因朝故白，故云朝也。
X37n0660_p0092c13║經云無有黑業，無黑業報等者，此師計斷以論涅槃
X37n0660_p0092c14║也。
X37n0660_p0092c15║經云地水火風等者，此師計常見以為涅槃也。
X37n0660_p0092c16║經云髠樹者，髠字（口昆反）廣雅：髠，截也。
X37n0660_p0092c17║或言法界用者，示有破惡之用也。
X37n0660_p0092c18║皆是聖人權謀者，宜權現權，宜實現實，不可定說也。
X37n0660_p0092c19║欽婆羅是古貝衣者，即白疊上衣也。
X37n0660_p0092c20║一兄二父者，謂冥顯二緣，兄即耆婆，父謂冥告於空
X37n0660_p0092c21║中聲也。
X37n0660_p0092c22║翻為固活者，其病難治，名之為固；能治必死之病，名
X37n0660_p0092c23║之為活。
X37n0660_p0092c24║菴羅女之子者，即是奈女云所生，廣出他經云云。
X37n0660_p0093a01║經云名真婆羅門者，婆羅門此云淨行，離於二死得
X37n0660_p0093a02║大涅槃，故云安隱也。
X37n0660_p0093a03║經云為眾生等故者，即是行菩薩之行，餘文屬止善
X37n0660_p0093a04║也。
X37n0660_p0093a05║非謂東宮不得安眠者，國主既崩，萬民不安，謂未得
X37n0660_p0093a06║安眠也。
X37n0660_p0093a07║經云：所不能治者，是世醫故不能治也。
X37n0660_p0093a08║以望上者，上文五德，約闍王未受耆婆之言，但云四
X37n0660_p0093a09║種，至下文父王中空勸受，即成五也。
X37n0660_p0093a10║經云有白法者，謂造罪名黑法。今云白者，一約不作，
X37n0660_p0093a11║二約能悔，故云白也。
X37n0660_p0093a12║經云慚者著人者，見我猶顯悔；愧者著天者，天見我
X37n0660_p0093a13║屏罪故也。
X37n0660_p0093a14║經云水即為清者，為字去聲呼。
X37n0660_p0093a15║經云：一者惡富者，如有象馬種種等。二者善富者，即
X37n0660_p0093a16║金銀種種等。
X37n0660_p0093a17║向人說過者，雖未受勸，前對六臣處處說法，已是發
X37n0660_p0093a18║露也。
X37n0660_p0093a19║而未信者，謂自鄙恥，不敢見佛，故以下文父王親勸也。
X37n0660_p0093a20║經云：迦摩羅病者，即惡癩病也。
X37n0660_p0093a21║經云諸佛世尊所不能治，據現在未有信故也。
X37n0660_p0093a22║經云：一闡提者，王有信心，生善根故也。
X37n0660_p0093a23║字悉達多者，果中談因，今經論佛也。
X37n0660_p0093a24║此翻成利者，亦云捷疾等，翻名不同耳。
X37n0660_p0093b01║經云如羅睺羅者，既以一切大王即是羅睺羅一切之
X37n0660_p0093b02║數故也。
X37n0660_p0093b03║經云實語淨語妙謂語等者，將下諸語轉釋實語，皆
X37n0660_p0093b04║稱理而說，名之為實也。
X37n0660_p0093b05║一、明知根者，謂上中下不同也。
X37n0660_p0093b06║經云菩薩僧者，謂五十二眾來至此會，同皆聞常，名
X37n0660_p0093b07║為菩薩也。
X37n0660_p0093b08║有無即二諦者，此是含真之二諦，真俗為俗，中道為
X37n0660_p0093b09║真，亦是開合之意耳。有漏無漏即四諦，謂是先無作
X37n0660_p0093b10║四諦，前三是有漏故也。亦云苦集是有為有漏，道滅
X37n0660_p0093b11║是無為無漏也。
X37n0660_p0093b12║十四、不相應行者，謂眾同分、無極想、二定命等（云云）。
X37n0660_p0093b13║十四種色者，五根五境，地水火風也。
X37n0660_p0093b14║此之兩捨只是俗諦者，即是含真之俗諦也。非色即
X37n0660_p0093b15║真，故云斥云豈成中道也。
X37n0660_p0093b16║經云若斷若非斷等者，此約境論，即無明三道等為
X37n0660_p0093b17║三諦也。
X37n0660_p0093b18║若世出世等者，世謂世間苦集，出世即是道滅也。
X37n0660_p0093b19║若乘若非乘等者，謂乘三乘一乘，非乘即人天等乘，
X37n0660_p0093b20║例諸釋但作三諦，為成復也。
X37n0660_p0093b21║自作他受是空出假者，菩薩之人出假之時，作依作
X37n0660_p0093b22║正皆為眾生令他受用，故云他也。
X37n0660_p0093b23║經云答言下，慳貪嫉妒，乃至放逸等者，皆是從本而
X37n0660_p0093b24║說，天主見佛，以得初果故也。
X37n0660_p0093c01║經云阿那邠提者，邠字（鄙呈反），梵言也，正云阿那他擯
X37n0660_p0093c02║荼陀。阿那他，此云無依，亦名孤獨。擯荼陀，此云團施，
X37n0660_p0093c03║言此長者好施貧獨，恩以名焉。
X37n0660_p0093c04║經云判合智者女人者，古文眫同判字（普旦反）。說文云：
X37n0660_p0093c05║眫，半體也。周禮：媒氏掌萬民之判。鄭玄曰：判，半也。得
X37n0660_p0093c06║偶而合曰判。喪服云夫妻判合是也。
X37n0660_p0093c07║經云：淫女蓮華。女者，淫字（以針反）。說文云：婬，私逸也。小
X37n0660_p0093c08║爾雅云：男女不以禮交曰淫也。
X37n0660_p0093c09║佛心平等者，猶如明鏡，有形必照，豈擇端妍也？
X37n0660_p0093c10║經云鄙悼者，悼字（徒倒反）楚辭云：君子所鄙。王逸曰：鄙，
X37n0660_p0093c11║恥也。史記云：鄙，陋也。悼者，詩云：躬自悼矣。傳曰：悼，傷
X37n0660_p0093c12║也。言秦晉謂傷為悼，悼亦哀也。
X37n0660_p0093c13║雙結兩事者，一佛法將，二必招苦報也。
X37n0660_p0093c14║父王得道者，頻婆娑羅王臨終之時，以獲阿那合果
X37n0660_p0093c15║故也。
X37n0660_p0093c16║經云佛弟子大目連者，舉弟子以況於師也。
X37n0660_p0093c17║經：此人有三逆罪者，舉多況少。王只有一罪，仍不見
X37n0660_p0093c18║佛也。
X37n0660_p0093c19║經：大王！畜生見佛者，舉畜況人也。
X37n0660_p0093c20║經菩薩爾時以忍辱力者，舉因況果也。
X37n0660_p0093c21║經云願善思之等者，上來所引一十三事，皆因見佛
X37n0660_p0093c22║而得罪滅，王今何獨不去？故云思之也。
X37n0660_p0093c23║○釋梵行品之五
X37n0660_p0093c24║經云見阿闍世悶絕躃地者，約機論見王猶未來，經
X37n0660_p0094a01║家敘經意也。
X37n0660_p0094a02║經云當為是王住世者，有其二意：一者、為王未見佛
X37n0660_p0094a03║性，謂佛入於涅槃故住；二者、或為一切眾生皆言如
X37n0660_p0094a04║來入於涅槃故住。若有見佛性者及五十二眾等，雖
X37n0660_p0094a05║知如來唱言涅槃，以知涅槃即非涅槃，常住不變故
X37n0660_p0094a06║也。
X37n0660_p0094a07║即是通為一切者，為一切眾生未得益者，別為闍王，
X37n0660_p0094a08║故云唱住，亦是從廣至狹也。
X37n0660_p0094a09║經云汝未能解者，未解如來多含之意，故以六重釋
X37n0660_p0094a10║之故也。
X37n0660_p0094a11║又說理內眾生等者，應以六即判之，理即佛性故非
X37n0660_p0094a12║眾生，乃至究竟皆稱無為也。若論事解，至於佛果猶
X37n0660_p0094a13║名眾生故也。
X37n0660_p0094a14║發心與未發不同者，謂如來密語，眾生不知，亦是顯
X37n0660_p0094a15║闍王是權引實之意也。
X37n0660_p0094a16║經云阿難、迦葉等者，如上第一經文，由待阿難、迦葉
X37n0660_p0094a17║未來人及闍王，闍王若不來，後宮妃后即不得來；后
X37n0660_p0094a18║既不來，城中一切女人亦不得來，故云為也。
X37n0660_p0094a19║經云八法所不能汙者，世間八風，違順兩境，文已不
X37n0660_p0094a20║染，故云不生，以見佛性也。
X37n0660_p0094a21║豈可定作淺深者，如來密語遍起眾機，豈同諸師八
X37n0660_p0094a22║地登地說邪？故以斥之也。
X37n0660_p0094a23║結歎不思議者，如經佛法眾僧下一體三寶，從因至
X37n0660_p0094a24║果皆是密語不思議也。
X37n0660_p0094b01║先治王身然後及心者，以由心故令身造逆，若單治
X37n0660_p0094b02║身罪則不滅，故云心也。
X37n0660_p0094b03║經云鬱蒸除滅者，此約顯機冥應，機中論滅也。
X37n0660_p0094b04║經云是先無根者，根以能生為義，此是本有之法。中
X37n0660_p0094b05║道光體，無有能所，悲熱非冷等，皆雙非也。
X37n0660_p0094b06║經云非青黃赤白等者，猶於光體欲眾生下，約光用
X37n0660_p0094b07║也。
X37n0660_p0094b08║經云將為大王者，將猶當也。此光用能令大王當除
X37n0660_p0094b09║心身病，故云將也。
X37n0660_p0094b10║經云亦見念耶者，意云：我是地獄極惡之人，如來亦
X37n0660_p0094b11║見念耶？
X37n0660_p0094b12║或進或退等者，進謂取於六住菩薩，退取外凡及六
X37n0660_p0094b13║道等，又一向退不取菩薩，故云不盡也。
X37n0660_p0094b14║七、方便根性者，謂人天二乘，三教菩薩，皆圓家進修
X37n0660_p0094b15║之位，機發先度，故云偏重也。
X37n0660_p0094b16║真解六地者，或云地只是住，古人多分將住為地，住
X37n0660_p0094b17║為地，住為能依，地是所依故。
X37n0660_p0094b18║二云似解六心者，謂六信之位也。
X37n0660_p0094b19║經云不觀種性老少等者，謂是如來入月愛三昧，能
X37n0660_p0094b20║觀眾生上中下根三品不同也。
X37n0660_p0094b21║經云修習涅槃道者者，王今正是修習涅槃之人，故
X37n0660_p0094b22║現光照也。
X37n0660_p0094b23║經云諸善根本漸漸增長者，此約智德圓也。
X37n0660_p0094b24║經云所有煩惱能令漸滅者，此約斷德成也。
X37n0660_p0094c01║經云何況大王非一闡提者，王今已生慚愧機，能生
X37n0660_p0094c02║信心，以況無信，如來為說也。
X37n0660_p0094c03║二、根緣感佛者，謂冥機冥感非宜，非猶法身應也。
X37n0660_p0094c04║善不可生者，約現在斷善不生也。
X37n0660_p0094c05║而為說者，或當來得益也。如因地倒，還因地起，因謗
X37n0660_p0094c06║佛故，後得發心也。
X37n0660_p0094c07║譬無明心者，夜譬無明，夢譬於心，夜而復夢，都無所
X37n0660_p0094c08║知也。
X37n0660_p0094c09║過去少善者，唯有五戒微善感得此身，現未都無故
X37n0660_p0094c10║云少耳。
X37n0660_p0094c11║將頺不久者，此之報身當滅，不久猶有可救之義，故
X37n0660_p0094c12║將也。
X37n0660_p0094c13║夫愛使黏膩者，觸境生著故。
X37n0660_p0094c14║在口為服，在身為塗等者，口以是惡，復塗於身，身口
X37n0660_p0094c15║極惡，不過貪欲也。
X37n0660_p0094c16║縱毒在口者，夫言謗不皆從口生，說無因果，斷大乘
X37n0660_p0094c17║命，喻之如毒也。
X37n0660_p0094c18║以惡自高者者，准前文意，既云賢聖自高者，若是善
X37n0660_p0094c19║人自高，猶名萬生之樹，今既極下闡提，故云枯樹也。
X37n0660_p0094c20║從枝至枝者，不得其本攀附枝葉，捨有著無捨無取
X37n0660_p0094c21║有，乃至絕言見等，故云捨一取一也。
X37n0660_p0094c22║沈水沒泥者，即是人與彌獲俱共沒泥。何者？以因疑
X37n0660_p0094c23║故起於無明，疑心不了即是無明。
X37n0660_p0094c24║復論輕重者，界內為輕，界外為重；或相應為輕，獨頭
X37n0660_p0095a01║為重故也。
X37n0660_p0095a02║高山譬失戒者，三學之中以戒為本，故喻如山高而
X37n0660_p0095a03║不動也。
X37n0660_p0095a04║樹林譬失定者，定有枝林功德於，猶如眾樹，故以喻
X37n0660_p0095a05║之也。
X37n0660_p0095a06║應有四乘者，象喻最上佛乘，餘配三乘，正法華中亦
X37n0660_p0095a07║有四乘之文，故云文略也。
X37n0660_p0095a08║齒髮墮落譬邊見等者，齒髮計有即是於常，今復墮
X37n0660_p0095a09║落即是於斷，故云兩邊等也。
X37n0660_p0095a10║狗為信首者，以持狗戒，生於邪信，求於邪果，名之為
X37n0660_p0095a11║首，以信為本，如頭枕狗也。
X37n0660_p0095a12║故云携手者，信手欲生邪念，尋接即見，以邪手接於
X37n0660_p0095a13║信手，故斷善也。
X37n0660_p0095a14║譬多愛人者，女人本是愛心，而復被髮，髮即喻多也。
X37n0660_p0095a15║惡中加惡，猾如被髮也。
X37n0660_p0095a16║經云多羅樹葉者，即是蒲蔡之葉以為衣，喻以無恥也。
X37n0660_p0095a17║去坎就離者，離者，明也，謂失善分明也。
X37n0660_p0095a18║又離中屬虗。虗者，無善也。
X37n0660_p0095a19║諸惡向重者，既斷善根，惡業墮苦，故云向重也。
X37n0660_p0095a20║而昔善方生者，現善既失當實未生，今取久遠正因
X37n0660_p0095a21║不斷為當耳。此之三解皆同為機云也。
X37n0660_p0095a22║三下至自有惡機感佛者。正當今家釋意，取極惡邊
X37n0660_p0095a23║機能感佛也。
X37n0660_p0095a24║頭蒙塵土者，蒙謂覆也，塵即四住，上復加土，故五住
X37n0660_p0095b01║所覆也。
X37n0660_p0095b02║殘缺善根者，過去五戒猶是好車，今既斷善根如乘
X37n0660_p0095b03║破壞，正因不盡義之殘如也。
X37n0660_p0095b04║立望感應者，機中論應也。不得善根，斷善盡也。
X37n0660_p0095b05║時言夜者，夜理無明極重，故云最下品也。
X37n0660_p0095b06║亦十二我見者，十二因緣一一執我也。
X37n0660_p0095b07║十四諦出華嚴者（未撿），此文中略不具足也。
X37n0660_p0095b08║感應道交者，正因之性，與法身同，義之論交，機中論
X37n0660_p0095b09║應也，故云俱也。
X37n0660_p0095b10║曳皮革譬失戒品者，戒如脚足持有所到，今既手曳
X37n0660_p0095b11║即是不持，故云失也。
X37n0660_p0095b12║於如枯皮者，戒法既盡，定慧亦無，義之如枯也。
X37n0660_p0095b13║聖人所棄者，世間之善，不免無常，故云棄也。
X37n0660_p0095b14║是噉肉獸者，以邪見噉於正見也。
X37n0660_p0095b15║獨一無侶者，謂不修出世之因，無有出世之果，獨如
X37n0660_p0095b16║沙門獨行也。
X37n0660_p0095b17║亦未生善者，未有善因可生也。
X37n0660_p0095b18║寒凝結譬癡者，寒以是癡，更加凝結，譬極重三毒也。
X37n0660_p0095b19║舉體斑駮即身業者，皆是極惡之相故也。
X37n0660_p0095b20║先檢根緣者，感佛之機為瞻病人，故云問也。
X37n0660_p0095b21║七香譬七漏者，夫香令人貪著，於是起過，名之為漏
X37n0660_p0095b22║也。
X37n0660_p0095b23║經云：覺身細軟等者，皆是邪見不正之相也。
X37n0660_p0095b24║唯見三毒者，如經石氷喻癡，火喻於貪，沙喻於嗔。既
X37n0660_p0095c01║是三毒，即是生死之源，名之為說也。
X37n0660_p0095c02║遙指將來者，猶正因不絕，久遠機生即應，故云來也。
X37n0660_p0095c03║非佛教所制者，任其造惡也。
X37n0660_p0095c04║使到譬復更感佛者，猶乘過去微少善根名之為更，
X37n0660_p0095c05║現世未發故云善既不生待於未來，云我事未訖後
X37n0660_p0095c06║先施人天戒法，云未合合藥，非是大乘本有常住教也。
X37n0660_p0095c07║唯合後雨等者，前文分有四：一、斷善；二、根緣感佛；三、
X37n0660_p0095c08║善不可生；四、而為說法。故今合後二也。
X37n0660_p0095c09║若即事為言者，據現在無，過去亦爾，盡未來不生三
X37n0660_p0095c10║世為事。
X37n0660_p0095c11║方將遠望者，方於法也，正因之法久，遠後之後，義之
X37n0660_p0095c12║如生，故云有也。
X37n0660_p0095c13║經云尋知捉髮者，髮喻正之性，如來往三途救，喻之
X37n0660_p0095c14║如捉也。
X37n0660_p0095c15║經云：如是二語者：一、聞瞿伽離墮獄，二、復聞須那剎
X37n0660_p0095c16║多羅滅。故以生疑：若我見佛罪滅等，不應更有墮獄
X37n0660_p0095c17║之人；若其不滅，使有滅罪之人故也。
X37n0660_p0095c18║經云瞻仰如來等者，即是滅罪之相也。
X37n0660_p0095c19║別喚欣喜者，泥是生善之益，如經我今疑心永無遺
X37n0660_p0095c20║餘等，亦是破惡入理等四悉之益也。
X37n0660_p0095c21║三、迦葉騰述者，騰闍王之疑，述如來之說也。
X37n0660_p0095c22║四王獻供如文者，例前過時，只供香華等，不復獻食
X37n0660_p0095c23║也。
X37n0660_p0095c24║經云無諸善根者，若論善根通於無漏，今且約方便
X37n0660_p0096a01║善根，故云似也。
X37n0660_p0096a02║無道前智慧方便者，若論道前，初住已前皆名道前，
X37n0660_p0096a03║乃至等覺猶名道前，今取未發心前為道前也。
X37n0660_p0096a04║四倒是煩惱道等者，謂達此三道，即是三德三諦等，
X37n0660_p0096a05║無非中道圓觀也。
X37n0660_p0096a06║五、怨讎為一表者，理輕者名怨，極重明讎，以父母之
X37n0660_p0096a07║讎不可忘也，正昔闍王意也。
X37n0660_p0096a08║經云無有一法能遮諸有者，意云：闍王五逆之讎，未
X37n0660_p0096a09║有少許觀力能遮地獄有也。
X37n0660_p0096a10║經云種種諸惡邪見者，種種之言，不生因果兩縛，故
X37n0660_p0096a11║云如果等也。
X37n0660_p0096a12║經云五逆津者，津字（子隣反）論語云：子路問津焉。鄭玄
X37n0660_p0096a13║曰：津，濟渡之處也。未有觀智，即是無始。
X37n0660_p0096a14║經云未得其邊者，邊謂邊表，盡法界故。近而論之，初
X37n0660_p0096a15║住為終；遠而論之，乃至妙覺為終也。
X37n0660_p0096a16║經云無有我作他人受果者，正是闍王自作自受，故
X37n0660_p0096a17║云是有也。
X37n0660_p0096a18║經云不樂因者，闍王只有苦因，故云無樂因也。
X37n0660_p0096a19║有造業果者，即五逆之果也。
X37n0660_p0096a20║經云因無明生，亦因而死者，正造逆罪，即是無明，因
X37n0660_p0096a21║茲放逸，故云癡逸也。
X37n0660_p0096a22║經云凡夫之人乃至作二十種觀者，此是約事附理，
X37n0660_p0096a23║先修生滅觀法，故云不樂生死等也。
X37n0660_p0096a24║經云：定慧進戒者，即前二十事中真似之法也。
X37n0660_p0096b01║經云：無有死畏者，即是無前生死之果畏也。
X37n0660_p0096b02║一、執重罪者，闍王意云：如來雖教觀二十事，我今煞
X37n0660_p0096b03║父，不同世人，必定當墮也。
X37n0660_p0096b04║故須破之者，謂闍王造罪不得定執。何者？猶如仰手，
X37n0660_p0096b05║仰者是有、覆手則無，罪從心生還從心滅，應作無生
X37n0660_p0096b06║之觀觀二十事，故云破也。
X37n0660_p0096b07║眾罪如霜露者，師云：例爾。應云：眾罪如堅氷，春日即
X37n0660_p0096b08║能消等（云云）。
X37n0660_p0096b09║經云：四陰應外者，四陰是心，故不可煞也。
X37n0660_p0096b10║經云若色非色合為父者者，非色謂心色，即因於父
X37n0660_p0096b11║母和合而有此身。今若煞色，即不煞心，心不可得，故
X37n0660_p0096b12║云無罪也。
X37n0660_p0096b13║若就世諦天性尊重者，我今為修無生觀法，說云是
X37n0660_p0096b14║無。若依世諦說道無者，即是無慚愧人，故云父子昺
X37n0660_p0096b15║然也。
X37n0660_p0096b16║諸法平等者，即一切法皆是於色，若煞父者，則是自
X37n0660_p0096b17║煞，自亦是色，故云寧有能煞所煞等也。四大成五根
X37n0660_p0096b18║也。
X37n0660_p0096b19║經云：可牽可縛者，謂色有十種，唯一是色，餘九是心，
X37n0660_p0096b20║故不可煞也。
X37n0660_p0096b21║經云汝獨云何而得罪邪者，意云：因受先王布施，今
X37n0660_p0096b22║得為王。汝若煞王，即同我煞。何者？王由我得，我既無
X37n0660_p0096b23║罪，汝亦無罪也。
X37n0660_p0096b24║混高下之心者，高謂諸佛，下是闍王，將高混下，同其
X37n0660_p0096c01║無罪，故云泯也。
X37n0660_p0096c02║經云云何令王而得煞罪者，意云先王往日自煞五
X37n0660_p0096c03║通，又是無事，由得輕報。令王為國，正是有辜，又不自
X37n0660_p0096c04║煞，何得有罪也？
X37n0660_p0096c05║貪狂所作者，此無本心，我法尚開，況王為國？故云無
X37n0660_p0096c06║罪也。
X37n0660_p0096c07║此就往業善惡別論者，猶善惡業感人畜不同，勝劣
X37n0660_p0096c08║罪別報命不等也。
X37n0660_p0096c09║若就施食等者，謂平等而施，無人畜之殊，即是此食
X37n0660_p0096c10║色香味，上供十方佛，下及六道品等，具如上觀記廣
X37n0660_p0096c11║明也。
X37n0660_p0096c12║經云：譬如涅槃，非有非無，而亦是有者，即是離於二
X37n0660_p0096c13║邊。即邊而論中，取其中道，名涅槃體也。
X37n0660_p0096c14║經有有見者，則是計有計無之人，故有果報也。
X37n0660_p0096c15║無有見者，離於有無即是中道。又常見之人下至非
X37n0660_p0096c16║有者，常即是有，令非其有邊，故云非有。乃至非無亦
X37n0660_p0096c17║復如是。
X37n0660_p0096c18║即是中道。常常見者下，即計有無者，則受惡業故也。
X37n0660_p0096c19║解於無我而得真我者，以將無我煞於邪我，以將真
X37n0660_p0096c20║我煞於無我，故云而得真我也。觀一切法皆是邪我
X37n0660_p0096c21║等故也。
X37n0660_p0096c22║若不作常，不解無常者，無常即是家之用故也。
X37n0660_p0096c23║經云而作父母等者，世間父母能生色身，出世父母
X37n0660_p0096c24║能生法身，皆是覆薩之義也。
X37n0660_p0097a01║作同諸佛者，謂同諸佛解於中道常無常雙遊之用
X37n0660_p0097a02║也。
X37n0660_p0097a03║故曰無根者，根者能生本時，未名之為無，今已生信，
X37n0660_p0097a04║五根具足，約本為無根也。
X37n0660_p0097a05║經云悉懷眾生煩惱惡心者，謂達逆即順，能發弘誓
X37n0660_p0097a06║起於拔與，故佛印可成菩提心也。
X37n0660_p0097a07║令王罪輕者，如墮賓吒羅地獄等。
X37n0660_p0097a08║經云王及夫人者，語勢相從，應云及王夫人。王前已
X37n0660_p0097a09║發心竟，此即夫人也。
X37n0660_p0097a10║經云即是天身者，若約在家初果為天，亦是名字位
X37n0660_p0097a11║中之天身耳。
X37n0660_p0097a12║經云：為眾故說麤者，廣如淨名中云：是無義，是無義
X37n0660_p0097a13║語；是破戒，是破戒報等（云云）。
X37n0660_p0097a14║即五悔意者，如大寶積經中彌勒白佛言：釋迦如來
X37n0660_p0097a15║行於苦行，我今行於樂行。何者？所謂勤行五悔。故五
X37n0660_p0097a16║悔出占察經中，四悔出南山懺儀。云何但有四悔？為
X37n0660_p0097a17║前四文中皆發願之語，是故但四也。今依大師行儀，
X37n0660_p0097a18║常行五悔得入相似，故云五也。
X37n0660_p0097a19║悉發始心終見佛性等者，肇公發僧那於始心，終大
X37n0660_p0097a20║悲以赴難，赴難即是見性，能度眾生故也。
X37n0660_p0097a21║○釋嬰兒行品第二十一
X37n0660_p0097a22║此第三明嬰兒行者，唯列五行次第，合當第五病行，
X37n0660_p0097a23║前現病品說竟。天行指雜華中，故云第三也。
X37n0660_p0097a24║小，即嬰兒。行者，謂次第也。
X37n0660_p0097b01║大即如來，行者不次第意也。
X37n0660_p0097b02║能起大小等者，小謂人天之化，大即無非圓行也。
X37n0660_p0097b03║不住者譬淨者，不著二邊名之為淨也。
X37n0660_p0097b04║呼此為嬰兒行者，謂果上四德之行也。
X37n0660_p0097b05║前後赴緣者，宜前說圓，即前釋圓，宜聞說漸，即前釋
X37n0660_p0097b06║漸，後始釋圓也。
X37n0660_p0097b07║經云：又嬰兒名物不一者，即是爺爺、孃孃之類，如來
X37n0660_p0097b08║亦爾，隨類不同也。
X37n0660_p0097b09║正取和字者，謂學語之辭，喻初半字，三藏教也。
X37n0660_p0097b10║亦是互出者，意釋自行皆能化他，皆是圓行故。化他
X37n0660_p0097b11║自行者，修偏行故也。
X37n0660_p0097b12║非生死非涅槃等者，別教初地分得雙非之行也。
X37n0660_p0097b13║人中四倒者，諸外道橫計邪常等也。
X37n0660_p0097b14║此亦無在者，前後皆通利鈍故也。
X37n0660_p0097b15║二、是半惑者，謂通教菩薩但能斷界內四住，未斷界
X37n0660_p0097b16║外，故云半也。
X37n0660_p0097b17║楊葉譬妄常者，揚多年故，故云常也。
X37n0660_p0097b18║梵行中九品者，即怨親中人各開三教也。
X37n0660_p0097b19║顯餘可解者，藏、通二乘，偏行菩薩等，悉皆破也。舉劣
X37n0660_p0097b20║况勝，可以意知也。
X37n0660_p0097b21║近遠互現者，謂遠中論近且云初地，遠到涅槃即具
X37n0660_p0097b22║初地也。
X37n0660_p0097b23║
X37n0660_p0097b24║涅槃經疏私記卷第八