X37n0660_p0125c06║
X37n0660_p0125c07║
X37n0660_p0125c08║
X37n0660_p0125c09║涅槃經疏私記卷第十二
X37n0660_p0125c10║
X37n0660_p0125c11║○釋師子吼品之三
X37n0660_p0125c12║第三明縛解者，由前一切眾生悉有佛性，所以第二
X37n0660_p0125c13║廣破邪執。師子吼為眾生故，執因中有無因果，已問
X37n0660_p0125c14║答竟。眾生何故不見？由有縛故，所以不見。若能解縛，
X37n0660_p0125c15║則令得見，故有此文文來也。
X37n0660_p0125c16║經云以是二因應無縛解者，意難如來既立二因，能
X37n0660_p0125c17║因無縛、正因無解，若正即是佛性者，正因無縛、緣因
X37n0660_p0125c18║無解，眾生何故不見也？
X37n0660_p0125c19║經云：五陰念念生滅者，謂即此生陰，即是正性，即無
X37n0660_p0125c20║有生。若無有生，即無緣修而令得解，故無縛解也。
X37n0660_p0125c21║經云此陰自滅，不至彼陰者，謂陰是煩惱，既生已即
X37n0660_p0125c22║滅，不更受後陰生，陰何能縛也？
X37n0660_p0125c23║經云：如因子生芽者，子喻五陰，芽喻中陰，雖能生芽，
X37n0660_p0125c24║其子不至芽。如陰滅已，約識有生，識何能縛？此約理
X37n0660_p0126a01║體以之為難也。
X37n0660_p0126a02║雖殘光東照，終不歸東者，光喻餘氣，臨盡之時，名之
X37n0660_p0126a03║為殘，隨處而滅，更不歸東。如經理無西逝，逝猶往也，
X37n0660_p0126a04║終不從西往東也。
X37n0660_p0126a05║經云如燒生暗滅者，生喻中陰，滅喻死陰。
X37n0660_p0126a06║燈滅暗生者，中陰身滅後陰生也。
X37n0660_p0126a07║經云：如蠟印印泥者，謂泥裏蠟印，名為印泥也。
X37n0660_p0126a08║文非泥出者，謂假印而成也。
X37n0660_p0126a09║又非無因者，由印與泥和合能生，故云不餘處來也。
X37n0660_p0126a10║責定行決者，謂大理是斷獄之官，判其是非，故云行
X37n0660_p0126a11║決也。
X37n0660_p0126a12║中陰受身，或云七日，或四十九日者，謂此亦長短不
X37n0660_p0126a13║定，或值父母緣闕，未受會時，亦經多時，或即得生處
X37n0660_p0126a14║故也。
X37n0660_p0126a15║經云：得善覺觀者，謂善惡受身，隨其業緣，父母交會
X37n0660_p0126a16║之時，起於嗔愛之想也。
X37n0660_p0126a17║此是我見者，謂是己有於我起也。
X37n0660_p0126a18║第二明解又四者，謂只是涅槃四法：一者親近善友，
X37n0660_p0126a19║如經釋出也。
X37n0660_p0126a20║空中無刺者，謂刺喻煩惱五陰，今五陰既滅，猶如於
X37n0660_p0126a21║空，云何可縛也？
X37n0660_p0126a22║經云陰無繫者者，謂宰主陰既生滅，云何能縛也？
X37n0660_p0126a23║繫縛等三者，謂如屋、如拳、合掌等三。合即是生，散即
X37n0660_p0126a24║是滅；合是縛，散即是解也。
X37n0660_p0126b01║還是名色。縛於名色者，以眾生與名同故也。
X37n0660_p0126b02║子爛故無縛者，約斷名之為爛，爛只是壞耳。
X37n0660_p0126b03║報在故有縛者，且約父母生身未入無餘，名之為縛
X37n0660_p0126b04║也。
X37n0660_p0126b05║經：不悔心滿者，為大涅槃心修，名為不悔。此之八喻，
X37n0660_p0126b06║皆有法合，令其修習，即是縛也。
X37n0660_p0126b07║非者，都非其類者，有四大山後四方來者，世間都無
X37n0660_p0126b08║此事，故云非類，令王觀密故也。
X37n0660_p0126b09║上看下為養者，養字平聲呼，如母養子等。
X37n0660_p0126b10║下看上為樣者，如子侍樣父母等也。
X37n0660_p0126b11║盡其始末者，從初發心終至涅槃，亦是遍喻大小也。
X37n0660_p0126b12║善法五陰相續者，亦是無漏五陰，以未全斷，故云善
X37n0660_p0126b13║法五陰也。
X37n0660_p0126b14║善陰惡陰由業所得者，現在惡陰由過去業力生於
X37n0660_p0126b15║惡國，非謂現在之力，此是後之餘報也。
X37n0660_p0126b16║香山譬初身者，謂初果身也。
X37n0660_p0126b17║此關習報兩因之義者，習因由現在修因善法，名為
X37n0660_p0126b18║習因，至初果時，即是習果。報因由過去造業，現在受
X37n0660_p0126b19║果，酬過去因也。
X37n0660_p0126b20║見諦無漏而不現前者，入觀則有，出觀則無也。
X37n0660_p0126b21║今取此人尚不可得者，即取下上之人，為度眾生，故
X37n0660_p0126b22║能持戒等也。
X37n0660_p0126b23║水中丈夫者，謂世界初制，猶未有地，故云水中也。
X37n0660_p0126b24║三有、二十五有者，只是開合之異耳。
X37n0660_p0126c01║一念三相者，既具三相，生不定生，亦有終滅也。
X37n0660_p0126c02║經云：佛性之性不生涅槃者，但了煩惱名為涅槃，非
X37n0660_p0126c03║謂涅槃從生因得也。
X37n0660_p0126c04║涅槃有因而非果者，有了因故，非生因之果也。
X37n0660_p0126c05║又復是果而非所得者，是了因為了之果，非生因之
X37n0660_p0126c06║所得也。
X37n0660_p0126c07║又佛性為涅槃因者，謂了因也。
X37n0660_p0126c08║復不能生涅槃之果者，謂非是生因所得果，乃是了
X37n0660_p0126c09║因之所顯也。
X37n0660_p0126c10║經云：眾生佛性不一不二者，謂修道不同名為不一，
X37n0660_p0126c11║同虗空性即是不二也。
X37n0660_p0126c12║一切眾生同梨耶識者，地人計一為遍。今難：若已是
X37n0660_p0126c13║遍，不須修道；若已得果，等是於遍。前之七識何故不
X37n0660_p0126c14║遍？要待梨耶妄性是一、真性則異，故云亦一亦二。何
X37n0660_p0126c15║故云一也？
X37n0660_p0126c16║應多人得者，謂共過也。
X37n0660_p0126c17║正當此難者，謂今難意也。
X37n0660_p0126c18║我解彼解等者，約人明異，戒體是同故不異也。
X37n0660_p0126c19║眾生等有者，謂等有正因之性，故不異也。
X37n0660_p0126c20║五種不同，豈可一者，隨人證得差別不同，故不一。世
X37n0660_p0126c21║人只知於同，而不知其異，由如於火，家家有之，用之
X37n0660_p0126c22║名異也。
X37n0660_p0126c23║發境之智，既無亦無。觀境等者，謂無因性。因，因性也。
X37n0660_p0126c24║云何非因非果者？謂亦無正因之性也。
X37n0660_p0127a01║必當得故者，約正因性也。
X37n0660_p0127a02║從觀故者，謂從觀智明有因性、因因性、果性、果果性
X37n0660_p0127a03║五種佛性也。
X37n0660_p0127a04║經云雪山有草，名曰忍辱，牛若食之，則成醍醐等者，
X37n0660_p0127a05║雪山喻正因佛性，草喻八正道，牛者喻修行眾生，食
X37n0660_p0127a06║喻觀智，謂有因性、因因性等。成醍醐者，成於果性、果
X37n0660_p0127a07║果性也。眾生下。合之可知也。
X37n0660_p0127a08║經云：亦不得名薩婆若智者，謂道是一，又是因義，不
X37n0660_p0127a09║得名果也。
X37n0660_p0127a10║經云十二因緣一切平等者，平等即是佛性，十二因
X37n0660_p0127a11║緣即是三道，三道是三因，一切眾生皆共有之，故
X37n0660_p0127a12║云平等也。
X37n0660_p0127a13║經文云諸界有道等者，界即三界、十八界等，有謂二
X37n0660_p0127a14║十五有，道即三道，以為所觀能證果智故也。
X37n0660_p0127a15║橋等亦然者，橋喻佛性，不妨多人也。
X37n0660_p0127a16║置毒乳中隨其五味者，謂無始時來清淨之乳，有了
X37n0660_p0127a17║因之毒，名之為置。在此佛性乳中，雖流轉五道，人天
X37n0660_p0127a18║不同，能解二死之人故也。
X37n0660_p0127a19║一、明處緣者，謂俱尸那城娑羅雙樹間也。
X37n0660_p0127a20║二、明時緣者，即二月十五日。
X37n0660_p0127a21║三、明人緣者，謂是六人能莊嚴雙樹，即六大弟子及
X37n0660_p0127a22║如來等。此之時處皆為機緣，所以最後就俱尸那城
X37n0660_p0127a23║而般涅槃也。
X37n0660_p0127a24║非善知識皆不能得者，若無純陀、迦葉、文殊、師子吼
X37n0660_p0127b01║等諸大知識，亦不得識也。
X37n0660_p0127b02║侍伴等者，謂五十二眾諸菩薩等以為良伴也。
X37n0660_p0127b03║佛所居處不應言小者，凡謂隘陋如來所見三德之
X37n0660_p0127b04║城妙莊嚴處，初是生善之緣，後舉三辟，如賤人舍下
X37n0660_p0127b05║是滅惡之緣故也。
X37n0660_p0127b06║君子所居，何陋之有者，謂所居則他也。
X37n0660_p0127b07║一、報發心者，謂報發十善之心也。
X37n0660_p0127b08║經云四法者，名為三昧者，即無緣慈入首楞嚴定，經
X37n0660_p0127b09║八萬歲度眾生也。
X37n0660_p0127b10║三報弘誓者，已酬昔願，今得成佛也。
X37n0660_p0127b11║經云成就忍心者，即是信忍似道之法耳。
X37n0660_p0127b12║諉引眾生者，謂諸外道皆是大權，身同墮惡，引於實
X37n0660_p0127b13║人，待機成熟，未復拘尸，皆能發心也。
X37n0660_p0127b14║及通慧二人者，舍利弗智慧第一，目連神通第一，故
X37n0660_p0127b15║云通慧也。
X37n0660_p0127b16║六大居士者，須達即是六大國長者之一數。
X37n0660_p0127b17║聞則衣毛遍竪者，謂機動之相也。
X37n0660_p0127b18║經云至王舍城者，然須知來意，今約駈逐外道者，皆
X37n0660_p0127b19║是引昔初成道時，一為機緣未熟未向俱尸，二為眾
X37n0660_p0127b20║生著於邪見，故以往化六師皆是大權，身同未受也。
X37n0660_p0127b21║孟浪飄瞥者，瞥字（芳滅反）謂不審貞之貌也。
X37n0660_p0127b22║○釋師子吼品之四
X37n0660_p0127b23║亦是却奪他家父母者，既不許妻娶，即是却他兒女
X37n0660_p0127b24║之父母也。
X37n0660_p0127c01║其外道師猶未信伏者，謂受他之徒見佛歸心已獲
X37n0660_p0127c02║道果，六師大推遍至六城為眾生故，如來知時機未
X37n0660_p0127c03║成就，周遍隨逐於雙樹間入於涅槃也。
X37n0660_p0127c04║救無量人令出耶濟者，如來若不駈，遂即令無量人
X37n0660_p0127c05║墮於邪法，故以度之也。
X37n0660_p0127c06║種種說法者，謂說於放逸之行，名為種種也。
X37n0660_p0127c07║亦云傳參國事者，謂諸離車傳知大國，餘為邊地主
X37n0660_p0127c08║也。
X37n0660_p0127c09║瓶沙王夫人者，謂是頻婆娑羅王之異名耳。
X37n0660_p0127c10║經云雖於空所多有所說者，自法華之前說般若時，
X37n0660_p0127c11║為諸菩薩大集空諦，於欲色二界中間說摩訶衒，名
X37n0660_p0127c12║為空處。雖是未盡之辭，故云不得名為師子吼也。
X37n0660_p0127c13║其上舉向為譬，今還難之者，向是臨之異名，亦云六
X37n0660_p0127c14║扄，是外道所問，由如彌猴，遍遊六扄，見於外色。我亦
X37n0660_p0127c15║如是，在於眼中，能見外色。若准破意，凡所見處，須遍
X37n0660_p0127c16║六根，只是一識，能有六用。汝所計者，如猴所見，一扄
X37n0660_p0127c17║之色，不見條扄，遍歷六處，如向中見，不能遍也。今不
X37n0660_p0127c18║如是，識能遍緣六根，內外俱見也。
X37n0660_p0127c19║不及少者者，根見劣故，故知無我也。
X37n0660_p0127c20║我在眼中，何不見內者，何不見根內事，故知不齊也。
X37n0660_p0127c21║經云誰能見邪者，誰者，謂無宰主。既無我者，故云誰
X37n0660_p0127c22║見也。
X37n0660_p0127c23║但橫見言有者，謂實無有我，但是橫計耳。
X37n0660_p0127c24║其即更問者，今文無難意，故如來取意答等也。
X37n0660_p0128a01║云何利鈍？遇智不等者，異則不遍，故知無我也。
X37n0660_p0128a02║業既狹小，我則不遍者，謂六道善惡不同，各從一業，
X37n0660_p0128a03║故云狹小也。
X37n0660_p0128a04║無常之我，亦應在於常我之中者，若互在其中，我則
X37n0660_p0128a05║不遍也。
X37n0660_p0128a06║外更請問者，心欲調伏，故以重請問也。
X37n0660_p0128a07║經云所說之法，則非空也者，謂是真我，故不空也。
X37n0660_p0128a08║趣取一事者，此意隨四雙之中，但舉一雙表於四德。
X37n0660_p0128a09║河西云：二株枯乾，表應化身滅者，謂表非滅，現滅故
X37n0660_p0128a10║也。
X37n0660_p0128a11║菩提樹亦一觚生一觚枯者，謂亦表如來成道，非生
X37n0660_p0128a12║現生也。觚字（𭉨音）樹之初生曰觚，亦云觚者枝也，謂一
X37n0660_p0128a13║枝枯等也。
X37n0660_p0128a14║應有所以者，謂表四德破立之意也。
X37n0660_p0128a15║又是出家之處者，謂北天竺人多敬信佛法，故佛在
X37n0660_p0128a16║彼以表於淨。若約五行，北方屬水，水即淨也。
X37n0660_p0128a17║邵伯坐甘棠樹得仙者，謂是世法，猶有是德，況出世
X37n0660_p0128a18║邪？故書云：存以甘棠，去而益詠也。
X37n0660_p0128a19║經云：百獸孚乳者，去聲呼之。鳥生曰孚，獸生曰孚。喻
X37n0660_p0128a20║如眾生得大涅槃，飲此法味，獲得常樂也。
X37n0660_p0128a21║破著悟道者，謂破於邪當及無常等。今悟常非常非
X37n0660_p0128a22║無常等理，亦是生善破惡入理之意也。
X37n0660_p0128a23║金光明云：若二二說足滿六時者，即是二月為一時，
X37n0660_p0128a24║六時謂十二月也。今取前二月之時也。
X37n0660_p0128b01║二法身者，即是真應者，真即常住法身，應即五分法
X37n0660_p0128b02║身，故云二身也。
X37n0660_p0128b03║河西云：常身無常身者，與真應意同也。
X37n0660_p0128b04║亦是如來身密自在者，謂三輪不思議化，於身輪中
X37n0660_p0128b05║而得自在宜也。
X37n0660_p0128b06║八日與十五日，隨機不同也。
X37n0660_p0128b07║經云：無有虧盈者，謂眾生機息，不入涅槃，名之為盈。
X37n0660_p0128b08║化緣未畢，而入涅槃，名之為虧。今化緣已周，同入圓
X37n0660_p0128b09║常，常住妙本，即非虧盈也。
X37n0660_p0128b10║言莊嚴者，此但能見佛性具於四德，即是莊嚴故也。
X37n0660_p0128b11║堪可依憑者，此之弟子皆是四依出世，能與世間而
X37n0660_p0128b12║作依也。
X37n0660_p0128b13║經云從佛所聞者，即是阿難多聞士，知常與無常，自
X37n0660_p0128b14║然能解了，是名具足多聞也。
X37n0660_p0128b15║經云天眼見於三千大千世界者，初名半頭天眼，來
X37n0660_p0128b16║至會即真天眼，能見佛性也。
X37n0660_p0128b17║又云善修少願知足者，今依三諦具足杵藪五住一
X37n0660_p0128b18║切煩惱，故云善修也。
X37n0660_p0128b19║又云聖行空行等者，謂令依第一義空而修三昧也。
X37n0660_p0128b20║又云：一念之中能作種種神通者，依首楞嚴種種示
X37n0660_p0128b21║現，依正不同故也。
X37n0660_p0128b22║又云善修大智等者，謂一心三智，稱實相境，無非法
X37n0660_p0128b23║界，故云心無差別也。
X37n0660_p0128b24║或是略說者，於此六人取其德行具之，故云六耳。自
X37n0660_p0128c01║法華未開權解實，千二百人皆能莊嚴雙樹故也。
X37n0660_p0128c02║對上六師故舉六耳者，亦是為對外道，今知邪常，解
X37n0660_p0128c03║非常非無常等（云云）。
X37n0660_p0128c04║又此比丘即是菩薩者，今從昔說故云比丘，法華開
X37n0660_p0128c05║猶皆名菩薩也。
X37n0660_p0128c06║雖非正難亦得稱問者，謂前現明因人因果人意，如
X37n0660_p0128c07║經常住於此等，若入涅槃眾生無益，即是難也。
X37n0660_p0128c08║經云：性無住住者，謂如來之體性同虗空，何有能住
X37n0660_p0128c09║及有所住？故云住住也。
X37n0660_p0128c10║經又云：凡言住者者，為眾生故，有煩惱故，名之為住。
X37n0660_p0128c11║此約無住而論於住也。
X37n0660_p0128c12║經云：夫無住者，名曰虗空者，此約體而論無住也。
X37n0660_p0128c13║又云無住者，名處非處力者，此約用名為無住也。
X37n0660_p0128c14║又云無住者，名檀波羅蜜，乃至修四念處者，此約因
X37n0660_p0128c15║果論無住也。
X37n0660_p0128c16║道品亦然者，謂無作道品，十力無果等，能成因果也。
X37n0660_p0128c17║經云以真女身得菩提者，如法華中龍女是戶推，亦
X37n0660_p0128c18║須變成男子，況是實女現身，猶有五障，故云無有是
X37n0660_p0128c19║處也。
X37n0660_p0128c20║反以差別簡空者，謂虗空之性，差即無差也。
X37n0660_p0128c21║私云：恐是六地者，謂是通教菩薩至六地不退也。
X37n0660_p0128c22║方便道中還歸寂定者，謂非滅現滅入大涅槃，名為
X37n0660_p0128c23║寂定也。
X37n0660_p0128c24║即四悉意。須入寂定者，如經為欲度脫諸眾生下，即
X37n0660_p0129a01║世界男意。未種善根令種善根下，是生前意。未熟今
X37n0660_p0129a02║得熟故下，第一義意。涯賤善論者令生尊貴下，是對
X37n0660_p0129a03║治意也。又從為與文殊師利下，世界意。為欲教他下，
X37n0660_p0129a04║生善。為以聖行等下，第一義。為欲可責放逸弟子下，
X37n0660_p0129a05║對治意也。
X37n0660_p0129a06║經云以是因緣下，結上四悉之因緣故也。
X37n0660_p0129a07║非專一品應時時調均者，謂初修定時不宜修定即
X37n0660_p0129a08║須修慧，若修慧不宜即須修捨等，故云時時也。
X37n0660_p0129a09║初本中言皆有者者，謂一切眾生皆有初地味禪，若
X37n0660_p0129a10║修不修至劫壞時任運而得也。
X37n0660_p0129a11║取造事心專者，謂專修一境，不約通大心數定也。
X37n0660_p0129a12║更復緣餘者，謂六塵境等也。
X37n0660_p0129a13║如是餘緣亦是一境者，以中定緣餘六塵等境，皆是
X37n0660_p0129a14║法界上定故也。
X37n0660_p0129a15║以定一於一切名一切智者，以心一故一於餘境，今
X37n0660_p0129a16║諸境一及行論心皆一故也。
X37n0660_p0129a17║改緣易觀者，能以不思議心為大涅槃而修，是實說
X37n0660_p0129a18║起於散，此心轉也。
X37n0660_p0129a19║令諸行一者，皆是一行三昧故也。
X37n0660_p0129a20║及取善修之定者，謂能觀心性，名為上定，名為善修。
X37n0660_p0129a21║古人何故取大地定？故云通三性也。
X37n0660_p0129a22║乃是禪定門戶。入住出相者，謂色定能入，八定能住
X37n0660_p0129a23║能出等，故云善入出住。住即是門戶詮次也。
X37n0660_p0129a24║正作靜攝，不作照知者，謂不能即寂而照，即照而寂，
X37n0660_p0129b01║皆是偏定慧耳。
X37n0660_p0129b02║故非偏慧者，即雙照二諦，顯於中道常無常故也。
X37n0660_p0129b03║二法均平故者，謂不遲不疾，遲疾得所，故云均平也。
X37n0660_p0129b04║十住進求勝地者，謂是地前入空之時，未能定慧均
X37n0660_p0129b05║等，故未見性也。
X37n0660_p0129b06║化人智用者，謂十行之時，出假化物，偏起俗諦，定慧
X37n0660_p0129b07║未均，故不見性也。
X37n0660_p0129b08║空假雙亡是平等相者，二觀為方便，得入中道第一
X37n0660_p0129b09║義諦觀，故云別教。意未能融通三諦，即三而一也。
X37n0660_p0129b10║乃不遲不疾者，菩薩入真之時謂一空一切空故，入
X37n0660_p0129b11║假之時一假一切假故，入中之時一中一切中故，故
X37n0660_p0129b12║云不遲等也。
X37n0660_p0129b13║不諍等者，定慧均調，謂不與空有共諍也。
X37n0660_p0129b14║達分三昧者，若論小乘即是初果名為達分，今論大
X37n0660_p0129b15║乘謂體達世間出世間一切諸法也。
X37n0660_p0129b16║始終常樂者，亦是因果俱樂也。
X37n0660_p0129b17║經云：般若者，名一切眾生者，謂能分別一切眾生、非
X37n0660_p0129b18║眾生等，即是智也。
X37n0660_p0129b19║亦見者，謂智也。正是智者，謂照也。
X37n0660_p0129b20║今明不爾者，謂總斥前釋，不論優劣，乃者一心中行
X37n0660_p0129b21║也。
X37n0660_p0129b22║前河西云行人觀身內四大者，此釋全非。何者？今約
X37n0660_p0129b23║用觀觀一切色，地水風等皆見於地，皆是於水等遍
X37n0660_p0129b24║一切處，何用將身內涕唾等以釋之也？
X37n0660_p0129c01║○釋師子吼品之五
X37n0660_p0129c02║定慧相資亦相即者，此云相資，意在相即故也。
X37n0660_p0129c03║亦非破問者者，師子吼既依經為問，如來亦不破其
X37n0660_p0129c04║問者，但為五時之教漸次不同，所以今約別教次第
X37n0660_p0129c05║為問耳。
X37n0660_p0129c06║餘例可知者，謂前之二教也。
X37n0660_p0129c07║經云是義不然者，意謂今是圓常之教，即定而慧，即
X37n0660_p0129c08║慧而定，何得論破？定慧體一，何破之有？
X37n0660_p0129c09║但是治內之流滯等者，此借百論序肇公之意，非是
X37n0660_p0129c10║破外之閑邪，但是治內之流滯。今正教既騰，邪風靡
X37n0660_p0129c11║息，以之為閑也。今用中意，但冶於偏小，閑邪相對而
X37n0660_p0129c12║來耳。
X37n0660_p0129c13║一、論體同者，約不思定、慧、戒、智相即，故云體也。
X37n0660_p0129c14║其猶水火等者，自法華之前方便教中，謂煩惱與菩
X37n0660_p0129c15║提為怨，菩提中無煩惱，煩惱無菩提也。
X37n0660_p0129c16║新於異處者，謂離煩惱別求菩提也。
X37n0660_p0129c17║若有智慧，無復煩惱者，謂煩惱即法界故。煩惱即是
X37n0660_p0129c18║法界，智慧亦是法界，故無明闇也。如人起愛，隨於一
X37n0660_p0129c19║境，念念生貪。若能用心觀察，都無縱跡，未不可得，何
X37n0660_p0129c20║闇之有也？
X37n0660_p0129c21║不應餘解者，謂煩惱與智慧為別等也。
X37n0660_p0129c22║經云誰有智慧等者，誰謂宰主？宰主既無，煩惱安有
X37n0660_p0129c23║也？
X37n0660_p0129c24║虗己亡物者，自法華前物機猶隔，不能畢竟空，理蕩
X37n0660_p0130a01║之故也。
X37n0660_p0130a02║彼我雙存者，二乘治空，菩薩出假，此二皆不能虗亡，
X37n0660_p0130a03║故云雙存也。
X37n0660_p0130a04║為不到彼所能破者，所謂所證，能即智慧，約到不到
X37n0660_p0130a05║等。若初念不能後亦不能者，初謂能破，後謂所破，既
X37n0660_p0130a06║無於能亦無所破也。
X37n0660_p0130a07║經云若初到便破，是則不到者，只到是破，故云不到。
X37n0660_p0130a08║不到初後，念初後不二，故云不到也。
X37n0660_p0130a09║是故無所破者，全煩惱是智慧，故無能所也。
X37n0660_p0130a10║若獨若伴，俱不見色者，八正喻之，如伴前之偏小，皆
X37n0660_p0130a11║修八正，皆破煩惱，未能見於佛性真色也，故云伴亦
X37n0660_p0130a12║不能等也。
X37n0660_p0130a13║是缺減故者，非是一心中具也。
X37n0660_p0130a14║智性自斷者，謂畢竟空也。
X37n0660_p0130a15║煩惱之性亦自是斷者，謂智及惑皆不可得，自性皆
X37n0660_p0130a16║空也。
X37n0660_p0130a17║正以生滅奪之者，性即是智，智性自滅，云何滅他也？
X37n0660_p0130a18║二、定具世間者，世間即是通大地定，定能持心令不
X37n0660_p0130a19║顛墮，若無定持應涉異路也。
X37n0660_p0130a20║此義則疎者相資，猶是定慧二法，故之是疎相，即一
X37n0660_p0130a21║體無二故也。
X37n0660_p0130a22║經云：菅草執急則斷者，執寬則傷手。如偏執定慧，皆
X37n0660_p0130a23║傷常住之體，不見佛性。定慧體一，名之為斷，即得見
X37n0660_p0130a24║性。此草出浙東山中，葉似甘蔗苗。郭注云茅屬者，獨
X37n0660_p0130b01║以其類耳。
X37n0660_p0130b02║近人以甘為之者，甘謂甘土，仰鍋包盛物鑄寫用之，
X37n0660_p0130b03║非是釜器也。
X37n0660_p0130b04║緣一實相者，謂無相之相，名為實相也。
X37n0660_p0130b05║復應巧作化他四悉者，如經既云自行即具化他，亦
X37n0660_p0130b06║約生善滅惡之意故也。
X37n0660_p0130b07║經云復心何緣名為無生等者，問意：上文十相名為
X37n0660_p0130b08║無相名涅槃已，次竟復更有十法名為涅槃，為得何
X37n0660_p0130b09║法為涅槃也？
X37n0660_p0130b10║經云不入五見，故名屋宅者，依身起見，名之為著。今
X37n0660_p0130b11║觀身即常，猶如屋宅，是所依處也。
X37n0660_p0130b12║果果之異耳者，謂是涅槃果上之異名也。
X37n0660_p0130b13║經云：一者信心具足者，此之十法與上文修大涅槃
X37n0660_p0130b14║四法同，只是開合之異耳。何者？三者親近諸善知識，
X37n0660_p0130b15║即是開初信戒等三也。四者樂於寂靜等三，即是思
X37n0660_p0130b16║惟其義也。八者護法，謂是如法修行，既能修行葢問
X37n0660_p0130b17║正法。九者菩薩見有同覺同戒等者，是開化他并及
X37n0660_p0130b18║自行，十法具足得大涅槃也。
X37n0660_p0130b19║經云異法從緣生者，從緣所生之法，名之為異也。
X37n0660_p0130b20║五、舉況結問者，謂舉淺以況深為問也。
X37n0660_p0130b21║一語端者，端謂端首，發言之始，亦是問答之由漸也。
X37n0660_p0130b22║經云是義云何者，意問：如經中說，若施畜生既得百
X37n0660_p0130b23║信，純陀施佛其義云何？
X37n0660_p0130b24║重明無窮者，如經云：如來純陀施福，必應無盡也。
X37n0660_p0130c01║特是宜爾者，具對機宜說十力中業最大也。
X37n0660_p0130c02║初開權者，即是施小之開，非是開會之開，為有煩惱
X37n0660_p0130c03║者說業法定也。
X37n0660_p0130c04║第二顯實者，謂業涯重，故云不定也。
X37n0660_p0130c05║經云除斷如是邪見者，自法華前未入實者，謂偏小
X37n0660_p0130c06║等，皆名邪見而得定果。如迦葉菩薩自敘：我等自此
X37n0660_p0130c07║之前，皆名邪見人也。
X37n0660_p0130c08║一、惡業不定者，如殃掘自得於果，何用別求菩提也？
X37n0660_p0130c09║若不曉此一行不成者，謂皆須明了愚智二業輕重，
X37n0660_p0130c10║能為涅槃心修，於重業中發露懺悔，能成圓行也。
X37n0660_p0130c11║唯待緣合者，謂善緣合重，業能悔等，即得轉受。若惡
X37n0660_p0130c12║緣合涯，業重受等，一向須受也。
X37n0660_p0130c13║一、信心者，謂深信三寶也。二、歎喜者，生改悔心也。三、
X37n0660_p0130c14║發願者，期心決定也。四、供養者，能三業供養三寶，能
X37n0660_p0130c15║轉於業也。
X37n0660_p0130c16║惡亦例爾者，謂信於惡友，無有悔心，期心作惡，名之
X37n0660_p0130c17║為願也。
X37n0660_p0130c18║恐物情疑者，如小乘中如來現受九惱等，皆謂定受。
X37n0660_p0130c19║若准今文，皆悉為眾生故身作此業耳。
X37n0660_p0130c20║經云其因平復者，即是於定業中而論不定也。
X37n0660_p0130c21║次第六度相攝者，謂六度一一相攝，廣釋如大論也。
X37n0660_p0130c22║且舉一端者，謂舉忍為法界，餘之五度無非法界故也。
X37n0660_p0130c23║無生後報者，謂等覺菩薩唯一品無明，故云無也。
X37n0660_p0130c24║則不名現報者，謂猶生於變易故也。
X37n0660_p0131a01║故雖一生乃名現報者，謂一念智斷為一生耳，非是
X37n0660_p0131a02║更受生也。
X37n0660_p0131a03║一云：只法身佛有此現報者，此不應爾，法身究竟何
X37n0660_p0131a04║得有報也？
X37n0660_p0131a05║即指應身者，此亦不爾。今此約果佛身作現報，以酬
X37n0660_p0131a06║誓願之力故也。
X37n0660_p0131a07║以此業難成者，經無量劫修行始得故也。
X37n0660_p0131a08║對前可知者，輕重不同，論轉不轉，故云不定也。
X37n0660_p0131a09║經云眷屬多者，謂修三十七品以為眷屬也。故云道
X37n0660_p0131a10║品善知識，猶是成正覺故也。
X37n0660_p0131a11║經云譬二人，一則肥壯等者，謂修道品則有身戒心
X37n0660_p0131a12║慧，能出煩惱漸泥，身無道品名之為羸，則墮煩惱無
X37n0660_p0131a13║現生後受也。
X37n0660_p0131a14║經云：毒不能傷者，猶修無作戒定，能嚴法身，故毒不
X37n0660_p0131a15║傷。若無道品良藥，為無明毒，傷於慧命，名之為死也。
X37n0660_p0131a16║經云一則有目等者，謂猶修道品，則有智目定足，能
X37n0660_p0131a17║涉二死之路。若無定慧，墜墮三途，則無現生後受也。
X37n0660_p0131a18║經云但共飲酒者，酒喻無明，多食譬修涅槃，觀智少
X37n0660_p0131a19║者但修人天之善，故云成患，患即無明也。
X37n0660_p0131a20║經云一則鎧仗具足等者，謂修定慧能破煩惱怨敵，
X37n0660_p0131a21║若無戒定不免怨賊也。
X37n0660_p0131a22║經云一有副軸等者，謂車輻也。若無此輻，則不能涉
X37n0660_p0131a23║遠，輻釋為勝也。
X37n0660_p0131a24║經云：一、有資糧等者，謂戒定慧以為資糧，若不修之，
X37n0660_p0131b01║不能涉遠至於寶所也。
X37n0660_p0131b02║梵行中具三法者，謂戒、定、慧三品，廣如上釋也。
X37n0660_p0131b03║故名曰邊者，邊只是邪不正之義，名之為邊也。
X37n0660_p0131b04║或言窮惡欲邊者，謂闡提斷善也。
X37n0660_p0131b05║經云守自境界者，謂觀心實相，名之為自，生死為他
X37n0660_p0131b06║也。
X37n0660_p0131b07║經云不斷我見等者，約見修二道論身戒心慧也。
X37n0660_p0131b08║經云供給衣食之恩者，謂若身有戒能養法身，若無
X37n0660_p0131b09║於戒即無慚愧，雖得衣食不能往恩，皆恩如小兒等
X37n0660_p0131b10║等也。
X37n0660_p0131b11║火是天口者，謂外道事火，名為天口，故以敬之也。
X37n0660_p0131b12║經云：若一大嗔，則能壞身者，由起無明煩惱，能壞常
X37n0660_p0131b13║住法身也。
X37n0660_p0131b14║經云：生實相則枯者，謂雖有五陰之雙，若無身戒心
X37n0660_p0131b15║慧，受生死苦，喻之如枯也。
X37n0660_p0131b16║○釋師子吼品之六
X37n0660_p0131b17║一、領經者，謂領前文三種病人，若無瞻病醫藥，當得
X37n0660_p0131b18║菩提也。
X37n0660_p0131b19║四、結難者，謂不修習道佛性力故，當得菩提也。
X37n0660_p0131b20║咸備手足者，謂此七人悉有緣了二因也。
X37n0660_p0131b21║無以取異者，佛性雖同，不無深淺。若約此解，則七人
X37n0660_p0131b22║不同。知七人若異，何得云不須修道也？
X37n0660_p0131b23║善法論。至極不至極者，治自內凡，終乎等覺，名之為
X37n0660_p0131b24║極也。
X37n0660_p0131c01║恒河譬生死者，謂陰入等身也。
X37n0660_p0131c02║即是求因者，因即是戒，故以淨華表之故也。
X37n0660_p0131c03║即是求果者，謂從因以至果，名之為遊。華即是因，覺
X37n0660_p0131c04║即是果，名為求也。
X37n0660_p0131c05║非迢然別者，謂能體達生死即是涅槃，名出為入也。
X37n0660_p0131c06║現在無信者，信喻習浮故也。
X37n0660_p0131c07║昔日經沒者，即約外凡故沒，內凡即出也。
X37n0660_p0131c08║不知出處，故觀方者，謂未入聖位也。
X37n0660_p0131c09║但為自證者，謂修習故也。
X37n0660_p0131c10║從其心邊等者，心祈涅槃名之為去，能入生死故云
X37n0660_p0131c11║淺處也。
X37n0660_p0131c12║經云觀賊近遠故者，界內為近，界外為遠也。
X37n0660_p0131c13║經云五陰者，即是名五大者，謂闡提所計地、水、火、風、
X37n0660_p0131c14║空等成於五陰者，四大只是色陰，猶有四陰，云何計
X37n0660_p0131c15║五大為斷常邪？
X37n0660_p0131c16║經云有六因緣者，文中有十九事，初六、二兩、後三等，
X37n0660_p0131c17║但隨起一法，即隨闡提撥，無因果也。
X37n0660_p0131c18║一云：五眾者，謂比丘、比丘尼等出家之眾，除在家二
X37n0660_p0131c19║眾，故云互說過也。
X37n0660_p0131c20║如來預見此互相是非者，如律中云不能均融齊一，
X37n0660_p0131c21║如折金杖，不失金用等也。
X37n0660_p0131c22║如宗輪論廣明分部以為二十者，彼有頌文云：十八
X37n0660_p0131c23║及本二，皆說大乘出。即是二十部意也。
X37n0660_p0131c24║將立而退者，謂得念處觀欲入煖位名之為立，猶遇
X37n0660_p0132a01║惡友而失念處，故云退也。
X37n0660_p0132a02║三乘初業不遇於法者，今意未知指何處為初業？若
X37n0660_p0132a03║指四念處為初業，即是不迷於小；若取中間大通佛
X37n0660_p0132a04║時殖緣為初業，此是不迷於大；若取久遠為初業者，
X37n0660_p0132a05║復經生死取於小果（云云）。
X37n0660_p0132a06║此文多有所關者，謂五時八教一期化儀，又被末代
X37n0660_p0132a07║四教不同，皆知常住佛性，修方便行而取小果等（云
X37n0660_p0132a08║云）。
X37n0660_p0132a09║合四為一者，謂聲聞人也。
X37n0660_p0132a10║經云即使前進者，猶支佛修習故進也。
X37n0660_p0132a11║既具兩文者，謂作通別兩教釋之也。
X37n0660_p0132a12║且指分段生死為河者，若約通教即度分段云之河，
X37n0660_p0132a13║若約別教地前亦同度於分段，故云且指。若論登地
X37n0660_p0132a14║即指變易生死之河，若約涅槃心修圓教說者，山初
X37n0660_p0132a15║住時亦指變易生死為河，若准義推通教為正也。
X37n0660_p0132a16║經云如來常說諸法要義者，要者不出文中，一體三
X37n0660_p0132a17║寶常住佛性，謂眾生不修也。
X37n0660_p0132a18║自恃有性欲吸取者，謂既有佛性不用修習，由如慈
X37n0660_p0132a19║石任運吸取，佛性亦爾。端坐方得者，如河不知慈石
X37n0660_p0132a20║有隔即不能吸，佛性由煩惱覆故未能得菩提也。
X37n0660_p0132a21║井深，譬身性理。遠者，以長時不失，故名之為遠也。
X37n0660_p0132a22║此地般若現前者，古人將十波羅蜜對於十地，故云
X37n0660_p0132a23║第六對般若也。
X37n0660_p0132a24║不為凡人者，意呵汝何故引？將菩薩已對凡夫，凡夫
X37n0660_p0132b01║一向不差故也。
X37n0660_p0132b02║經云：因非無出者，以從因緣生出善惡業也。
X37n0660_p0132b03║非此作彼受者，謂非此身作天受也。
X37n0660_p0132b04║有因而無果者，謂有人因無於人果，猶天果故。有果
X37n0660_p0132b05║無因者，有於無果而無天因，俱是外計也。
X37n0660_p0132b06║彼作彼受同第一句者，此雖有此彼之異，只彼身作
X37n0660_p0132b07║業，彼自受果，故云非此即是彼也。
X37n0660_p0132b08║時節和合者，謂因緣和合得果也。
X37n0660_p0132b09║合前時節和合而有者，謂要次第一第二第二待第
X37n0660_p0132b10║三等，名為和合而有也。
X37n0660_p0132b11║經云無心業故者，謂無於菩提之心，無有道品之業，
X37n0660_p0132b12║故不能得也。
X37n0660_p0132b13║經云猶如猛火，不能焚薪者，謂木中雖有猛火之性，
X37n0660_p0132b14║未能焚薪，要須待緣而得也。
X37n0660_p0132b15║皆異法出生能隨能聽等者，謂世法因緣生異出世
X37n0660_p0132b16║法也。
X37n0660_p0132b17║諸法皆為因緣所起者，起只是生，若善法因緣所生，
X37n0660_p0132b18║謂常樂我淨，遇法所生，即有諸煩惱等出生也。
X37n0660_p0132b19║因緣於諸法者，實而論之，只是一因一緣。愚法因緣
X37n0660_p0132b20║者，謂無明為因，煩惱等為緣。善法因緣者，謂發心為
X37n0660_p0132b21║因，修習道品等以之為緣。皆是異法也。
X37n0660_p0132b22║經云十二因緣不得名常者，謂十二因緣即是佛性，
X37n0660_p0132b23║名之為常。經中處處有文，同非一家，圓觀三道，如何
X37n0660_p0132b24║消釋此文不得名常之語耶？
X37n0660_p0132c01║如來舉顯、佛性舉隱等者，如經法界等。今是法身，隱
X37n0660_p0132c02║名佛性、顯名如來，俱無住處。故淨名云：從無住本立
X37n0660_p0132c03║一切法也。
X37n0660_p0132c04║經云各不相似者，謂即同而異。四大若異，即有違文，
X37n0660_p0132c05║不成於身也。
X37n0660_p0132c06║還用六法存也者，不委他解是何六法論於存亡耶？
X37n0660_p0132c07║乃是眾盲之佛性者，謂各執不同也。
X37n0660_p0132c08║若智臣所見佛性，謂一名四解，不失其體也。
X37n0660_p0132c09║或言常遍，或言芥子等者，即是所計我大色少遍於
X37n0660_p0132c10║色中，我少色大猶如芥子等也。
X37n0660_p0132c11║開善假名，有用無體者，謂有五陰之假名，有假我之
X37n0660_p0132c12║用，而無實體也。
X37n0660_p0132c13║眾生亦應得此真我者，若能體此假我即無我，無我
X37n0660_p0132c14║即是真我也。
X37n0660_p0132c15║經云如影隨形者，謂是眾生理性具於四無量心與
X37n0660_p0132c16║果地四心等，故云隨形也。
X37n0660_p0132c17║經云：名一字地者，由心具四等，能知理性，具足初地
X37n0660_p0132c18║功德，等親眾生，如羅睺羅也。
X37n0660_p0132c19║第四力者者，力名力用，謂知眾生根緣差別不同故
X37n0660_p0132c20║也。
X37n0660_p0132c21║一云十二因緣是觀智者，他是上文中四智所觀，故
X37n0660_p0132c22║云觀智，不知十二因緣正是境界性也。
X37n0660_p0132c23║別有所出下注（云云）者，如四教中及淨名疏圓觀三
X37n0660_p0132c24║道三佛性等廣釋也。
X37n0660_p0133a01║經云頂三昧者，一切三昧之上名之為頂，亦是十住
X37n0660_p0133a02║菩薩之上定，故云頂也。
X37n0660_p0133a03║經云粟𢇲者，𢇲字（正攸反）禾穄也。字體作穈，[序-予+(黍-禾+林)]二形同。
X37n0660_p0133a04║呂氏春秋曰：飯之美者，有陽山之穄。高誘曰：關也，西
X37n0660_p0133a05║謂之穈。冀𪸪謂穄。今俗作𢇲，未詳所出也。
X37n0660_p0133a06║猶是淺行深行不俟等者，始自內凡，至於住前，念不
X37n0660_p0133a07║退位，名之為淺。深者自知力大，十行出假，有化他功
X37n0660_p0133a08║也。
X37n0660_p0133a09║亦是稱歎三寶者，如來即佛寶，涅槃即法寶，菩薩即
X37n0660_p0133a10║僧寶也。
X37n0660_p0133a11║儉是僧達之子者，謂是王僧達子，其人博學，故安公
X37n0660_p0133a12║得之也。
X37n0660_p0133a13║那作單解者，謂單論於常無雙遊等義，名之為單也。
X37n0660_p0133a14║猶一種耶者，謂四生中如來何故但受胎生不從化
X37n0660_p0133a15║生，故云料簡也。
X37n0660_p0133a16║次別明不受化生（云云）者，如經說：始自主生，終乎涅
X37n0660_p0133a17║槃，皆為利益眾生，同於世間身有父母眷屬，故受胎
X37n0660_p0133a18║生也。
X37n0660_p0133a19║
X37n0660_p0133a20║天台涅槃疏私記卷第十二（四末畢）
X37n0660_p0133a21║
X37n0660_p0133a22║承保四年五月二十四日奉書寫已了僧定深之
X37n0660_p0133a23║本