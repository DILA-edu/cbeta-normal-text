X37n0661_p0231c16║
X37n0661_p0231c17║
X37n0661_p0231c18║
X37n0661_p0231c19║涅槃經疏記卷第六
X37n0661_p0231c20║
X37n0661_p0231c21║梵行品二
X37n0661_p0231c22║亦一往者，然經中三心成共結一地，捨心成獨結一
X37n0661_p0231c23║地，二教皆爾，但是一往而已，二往不然。何者？一子即
X37n0661_p0231c24║具平等，平等亦具一。子二地體同不應分二。
X37n0661_p0232a01║即理而事者，由證空平等，方有此用。
X37n0661_p0232a02║與愛相扶者，初住分得無緣慈相應，視諸眾生由如
X37n0661_p0232a03║一子，所以同制一果。
X37n0661_p0232a04║文略者，前三心文應具捨心，捨心文應具餘三心。
X37n0661_p0232a05║亦是互現者，只極愛一子，即具空平等，平等即具極
X37n0661_p0232a06║愛一子，此即將平以顯不平。
X37n0661_p0232a07║二云八地者，未知何教八地。
X37n0661_p0232a08║三、云初地者，多在別教初地也。
X37n0661_p0232a09║若過者，超入八地也。
X37n0661_p0232a10║若不及者，今明別圓之果，應不由在通教性地。
X37n0661_p0232a11║極愛就心者，愛是大慈之志，大慈之極，專是就心。
X37n0661_p0232a12║子非我內者，愛是能愛之心，子是所愛之境，故云非
X37n0661_p0232a13║我內也。
X37n0661_p0232a14║結判分明者，一一文末皆云名極愛，名為一子，即是
X37n0661_p0232a15║結對上文。
X37n0661_p0232a16║發心學人者，別圓初心，法雖圓融，而人未免於滯着。
X37n0661_p0232a17║身口意業者，於五陰上起身口意業，由未得三密故，
X37n0661_p0232a18║無非是惡。
X37n0661_p0232a19║救其口過者，身口無過，意任運無，故略不。
X37n0661_p0232a20║經云：捨而終己者，譬眾生善根都盡。
X37n0661_p0232a21║經云善言誘喻者，始施人天等法，漸漸誘之，令入圓
X37n0661_p0232a22║極，故云也。
X37n0661_p0232a23║通譬救因果者，若墮獄等是果，造作善惡等是因。
X37n0661_p0232a24║直甲不解者，如佛向舉五譬，皆住極愛及一子地，後
X37n0661_p0232b01║云煞婆羅門，其義甚深，故我不解。
X37n0661_p0232b02║或云五難者，開初煞婆羅門難為三，并第二、第三為
X37n0661_p0232b03║五。
X37n0661_p0232b04║經云：昔為國王者，若不行菩薩行，客可煞生煞。乖菩
X37n0661_p0232b05║薩之道，違於慈心，如何名為住一子地？
X37n0661_p0232b06║經云若不得者，難意云：若不得一子地，煞應墮獄；若
X37n0661_p0232b07║不墮獄，不應斷命。故左右難之。
X37n0661_p0232b08║不及弟子者，不及須菩提也。
X37n0661_p0232b09║經云：現身得成十力者，於此犯重身不悔。
X37n0661_p0232b10║即得佛者，我亦不為眾生作煩惱因緣。
X37n0661_p0232b11║更有多事者，文中都有六事，前三後三。
X37n0661_p0232b12║經云：佉陀羅灰者，僧高云：一燒六日乃滅，堅利傷人。
X37n0661_p0232b13║總寄迦葉者，由迦葉聞，故寄迦葉，以試後代無智之
X37n0661_p0232b14║人，謂如來實罵實煞。
X37n0661_p0232b15║經云慧施眾生等者，大真心修圓極六度，所以一一
X37n0661_p0232b16║皆得命長。若非圓度，唯不煞一，得壽命長。
X37n0661_p0232b17║經云：若儐若煞者，貴得免於毀傷身體，所以父母而
X37n0661_p0232b18║自煞之。
X37n0661_p0232b19║佛答言得者，上佛答意，未得不動地為難法故，為驅
X37n0661_p0232b20║遣惡人破惑無罪。
X37n0661_p0232b21║是見機煞者，此解為得。復須縱容為何位次，及護法
X37n0661_p0232b22║心，令其有在。
X37n0661_p0232b23║若俱非化者，仙豫及童子俱是實者，童子死已不見
X37n0661_p0232b24║生處，仙豫及婆羅門那見生處耶？驗此不可一例判
X37n0661_p0232c01║之。
X37n0661_p0232c02║理在其間者，今則縱容得中，須權實二釋以見機，故
X37n0661_p0232c03║權為引實、實隨於權。又權示同實，若未宜發迹，終不
X37n0661_p0232c04║得云是權。又今文正意，前未得無畏地尚得破惑，何
X37n0661_p0232c05║況入地而不得耶？是故二文更無違妨，古人如何作
X37n0661_p0232c06║相違釋？
X37n0661_p0232c07║經云：若害和上者，外人稱本師為和上，亦計和上為
X37n0661_p0232c08║出世父母。父母是世間養育恩重，此於人有罪。外人
X37n0661_p0232c09║所計，亦有上中下罪。
X37n0661_p0232c10║互明與奪者，無節故奪，得報故與。
X37n0661_p0232c11║經云：知方便者，知機、知時宜權實，稱適物情，意令入
X37n0661_p0232c12║實，名知方便。
X37n0661_p0232c13║經云：食人涕唾者，調達修𤏙法觀，得上界禪，化為小
X37n0661_p0232c14║兒，坐闍王膝上等。
X37n0661_p0232c15║四味者者，地論云：初一是戒，次二是定，後一是慧。此
X37n0661_p0232c16║後是一意作四諦釋，於義則順。然經中有二譬二□，
X37n0661_p0232c17║如文。
X37n0661_p0232c18║出苦味者，出離二死，名為苦諦。
X37n0661_p0232c19║空平等者，即地體也。
X37n0661_p0232c20║知見者，能知見也。即寂而照者，寂即空平等，照即知
X37n0661_p0232c21║見，空即平等，有即知見，實即平等，權即知見，事理亦
X37n0661_p0232c22║爾。
X37n0661_p0232c23║平等果者，平等是果，名平等果。又空是梵行所證，故
X37n0661_p0232c24║空是果引。
X37n0661_p0233a01║經云七地能入寂滅者，華嚴？十地品云：解脫月言：佛
X37n0661_p0233a02║子！菩薩何地未能入寂滅？金剛藏言：六地未能入寂
X37n0661_p0233a03║滅。今住七地，於念念中能入寂滅而不證寂滅，是菩
X37n0661_p0233a04║薩成就不可思議身、口、意業行，即其證也。彼文仍屬
X37n0661_p0233a05║別教教道之說，故今不用。
X37n0661_p0233a06║理同能異者，一子約能用，空平等約體，故云能異。
X37n0661_p0233a07║生空等者，文中約所已邊且分二空，理實而言以大
X37n0661_p0233a08║真心修已此二空方稱中道，亦是中道體具二空。
X37n0661_p0233a09║事空為譬者，譬前生、法二空也。
X37n0661_p0233a10║大品明十八空者，大論三十四廣釋其相，今依彼略
X37n0661_p0233a11║消一十八空：一、內空，所謂內六入眼空，無我、無我所，
X37n0661_p0233a12║無眼法；耳、鼻、舌、身、意亦如是。二、外空，所謂外六入色
X37n0661_p0233a13║空，無我、無我所，無色法；聲、香、味、解法亦如是。三、內外
X37n0661_p0233a14║空，所謂內外十二入中，無我所，無內外法。四、空空，謂
X37n0661_p0233a15║以空破內空、外空、內外空，破是三空故。如淨名云：唯
X37n0661_p0233a16║有空病，空病亦空。故名空空。五、大空，所謂十方相空，
X37n0661_p0233a17║故名大空，以十方無邊故空。六、第一義空，所謂諸法
X37n0661_p0233a18║中第一者名涅槃，涅槃中亦無真相，真空即第一義
X37n0661_p0233a19║空也。七、有為空，有為法者，名因緣和合生，所謂五眾、
X37n0661_p0233a20║十二入、十八界等。今有為法二因緣故空：一者、無我、
X37n0661_p0233a21║無我所，及常相不變異不可得故空；二者、有為法相
X37n0661_p0233a22║空，不生不滅無所有故空。八、無為空，無為法者，名無
X37n0661_p0233a23║因緣，常不生不滅如虗空故。今侍有為，故說無為。若
X37n0661_p0233a24║有為法不可得，則無無為之可著，即是無為空。九、畢
X37n0661_p0233b01║竟空，謂以前八空破諸法畢竟盡淨，名為畢竟。若無
X37n0661_p0233b02║諸法，亦無畢竟，云何著名畢竟空？十、無始空，一切世
X37n0661_p0233b03║間若眾生若法皆無有始，無明覆愛往來生死不可
X37n0661_p0233b04║得，破是無始，於無始中無執著故，名無始空。十一、散
X37n0661_p0233b05║空，所謂五眾利合故有，人若智慧一一分別破散，人
X37n0661_p0233b06║與五眾及前破散皆無所有，是有是名散空。十二、性
X37n0661_p0233b07║空，性名自有，不待因緣，若待因緣，名為作法。今諸法
X37n0661_p0233b08║中皆無自性，性不可得，名為性空。十三、自相空，一切
X37n0661_p0233b09║諸法有二種相：一者、總相，如常等；二者、別相，諸法雖
X37n0661_p0233b10║無常而各有別相，如地有堅相、火為熱相，如是二相
X37n0661_p0233b11║皆空，故名相空。十四、諸法空，謂五眾、十二入、十八界
X37n0661_p0233b12║等法皆入種種門，一切法有相、知相、識相、緣相、增上
X37n0661_p0233b13║相、因相、果相、總相、別相、依相等，一切皆空，空無實故，
X37n0661_p0233b14║名諸法空。十五、不可得空，一切法及因緣畢竟不可
X37n0661_p0233b15║得，名不可得空。十六、無法空，無法名法已滅，是無故
X37n0661_p0233b16║無滅，名無法空。十七、有法空，所謂諸法因緣和合故
X37n0661_p0233b17║有，今皆空故，名有法空。十八、無法有法空，取無法有
X37n0661_p0233b18║法相不可得，名無法有法空，亦以觀無法有法空故，
X37n0661_p0233b19║名之為空。又九十二云：是十八空性亦自空，即是能
X37n0661_p0233b20║空，亦復皆空。以二經互顯，故得引同也。
X37n0661_p0233b21║或論七空者，楞伽但列七空：一者相空，分拆自他共
X37n0661_p0233b22║不生故；二者自性空，空於諸法自性不生故；三者無
X37n0661_p0233b23║行空，陰本真故；四者行空，陰入和合離我我所故；五
X37n0661_p0233b24║者不可得空，諸法妄計無可說故；六者第一義空，自
X37n0661_p0233c01║證聖智離過習故；七者彼空，彼空中最下無沒。彼此
X37n0661_p0233c02║亦是合十八為七空耳。然彼經意與大論不無小異，
X37n0661_p0233c03║故知楞伽七空多在藏通，以自證中三離過習故，從
X37n0661_p0233c04║容取之稍通別圓。大品唯在衍門三教。
X37n0661_p0233c05║大品廣空等者，彼般若明空蕩相，所以廣明於空，即
X37n0661_p0233c06║以空顯佛性。今文專明佛性，以性顯。
X37n0661_p0233c07║十一空。何者？一一空文皆云：常樂我淨及三寶佛性
X37n0661_p0233c08║為能空正體，父母等為所空之壞。
X37n0661_p0233c09║互無空者，說內空時無外空，說外空時無內空，餘五
X37n0661_p0233c10║皆爾，名互無空。
X37n0661_p0233c11║任理空者，性自是空，故云也。
X37n0661_p0233c12║以修行有漸故者，今十一空無有淺深，如何以淺深
X37n0661_p0233c13║釋之？
X37n0661_p0233c14║十一空皆是破病者，亦有此義，但不合與今文同。澤
X37n0661_p0233c15║州云：前十相空，後十一真空。就彼妄情所取法中以
X37n0661_p0233c16║明空義，名為相空；就真識中以辨空義，名曰真空。又
X37n0661_p0233c17║前十境空，後一智空。
X37n0661_p0233c18║就境者，據實以求，心外無法，一切諸法皆即真心體。
X37n0661_p0233c19║寂智者，地論云：一切法如，說自體空，名自智。又就前
X37n0661_p0233c20║十中，初八以無明破有為空，第九以迷無為空，第十
X37n0661_p0233c21║以其非有非無雙破有無，名空空。又就前八中，初七
X37n0661_p0233c22║明其眾生及法無相故空，後一明眾生及法無性故
X37n0661_p0233c23║空。因緣假中而無空性，名無性空；畢竟空中無因緣，
X37n0661_p0233c24║名無相空。然今經意，一一空文皆明三諦佛性以為
X37n0661_p0234a01║空體，只作生法等釋，不會經旨，是故引之，令識同異。
X37n0661_p0234a02║於文為得等者，但云互無，其文雖得道理不通，應先
X37n0661_p0234a03║出內空外空之相，內外不顯但云互無，致對其失。
X37n0661_p0234a04║於理為得者，道理雖得於文不便。何者？文今對事別
X37n0661_p0234a05║所空不同，但云明外空時例解內法。
X37n0661_p0234a06║若但例者，文相不分，故不可用。
X37n0661_p0234a07║經云：內空者，無父母至財物，是所空境。次從是內法
X37n0661_p0234a08║中，不舉能空體。又釋內空時，無外空之境，即名內空；
X37n0661_p0234a09║釋外空時，無內空、所空之境，即名外空。所以二空共
X37n0661_p0234a10║為一科。法華疏第八釋身安樂行云：不顛倒即內空，
X37n0661_p0234a11║內無六入我、我所，故不顛倒。不動即外，不為六塵流
X37n0661_p0234a12║動。不退即內、外空，十二入空故。而今經中初二空合
X37n0661_p0234a13║釋，其相難見，是故引之，例出今文二空之相。
X37n0661_p0234a14║若作相待者，他云：由待內空方有外空，若內無空外
X37n0661_p0234a15║亦未有，故云易見。
X37n0661_p0234a16║合為一空者，一平等空。
X37n0661_p0234a17║經云：內外空者，先出所空境。
X37n0661_p0234a18║次唯有如來下，出能空體。
X37n0661_p0234a19║經云：有為空者，先出所空境。次是中下，出能空體。
X37n0661_p0234a20║經云：無為空者，先出所空境。次從佛等四下，出能
X37n0661_p0234a21║空體。
X37n0661_p0234a22║始破明無者，只是無始，生死被破，名無始空。此之始
X37n0661_p0234a23║破，實無於始，故云無無有始，即是無始空，始無於也。
X37n0661_p0234a24║法華疏云：不起即無始空，求原初不可得，名無始空。
X37n0661_p0234b01║經云：無始空者，生死無始是所空。次從皆悉空寂下，
X37n0661_p0234b02║出能空體。
X37n0661_p0234b03║經云性空者，先明能空體。次謂下，出所空境。
X37n0661_p0234b04║破性說空性者，他以內因外緣破四性計方得性空，
X37n0661_p0234b05║今釋則以法性為自、無明為他以成四性，破此四性
X37n0661_p0234b06║名為性空。
X37n0661_p0234b07║經云：無所有空者，先出所空境。次從菩薩觀時下，
X37n0661_p0234b08║出能空體。愚癡人譬外道，貧窮人譬二乘。
X37n0661_p0234b09║兩不之義者，論八不明中，今則與彼不生不滅義同
X37n0661_p0234b10║己有。
X37n0661_p0234b11║還無者，空也。無眼者，無實法。無主者，無假名。
X37n0661_p0234b12║經云：有業。有業者，二乘法也。
X37n0661_p0234b13║寄有明無者，達無即中道佛性，故云寄有等。法華疏
X37n0661_p0234b14║云：觀一切法空如實相，即第一義空。
X37n0661_p0234b15║經云支仙等者，等取小菩薩及凡夫。
X37n0661_p0234b16║兩是皆空者，前是有是無皆空也。
X37n0661_p0234b17║是是即權智者，權智分別故云是是，實智體空故云
X37n0661_p0234b18║非是。
X37n0661_p0234b19║今更作三句責者，責前第三師但立境智，前之三教
X37n0661_p0234b20║悉皆如是，故云此猶是偏。
X37n0661_p0234b21║若將空空下，今以佛性中道空空前三教境智，方名
X37n0661_p0234b22║空空。
X37n0661_p0234b23║一切諸法者，三教境智皆空也。
X37n0661_p0234b24║智體不空者，能空智體不空。
X37n0661_p0234c01║理無並照者，意云：境則有二，智則唯一故。
X37n0661_p0234c02║無並照遣，義可知者，智雖無二，能遣所空有無之執，
X37n0661_p0234c03║故曰空空。
X37n0661_p0234c04║人多重無漏空等者，若重無漏即輕有漏，將有輕無
X37n0661_p0234c05║名互相空，故曰空空。
X37n0661_p0234c06║二、空體下，破。萬法既寂下，正明空空之體。萬法既寂，
X37n0661_p0234c07║明所空境空；智體又空，明能空亦空，故曰空空。
X37n0661_p0234c08║經云：所得空。空者，辨異也。二乘亦得重空三昧，故須
X37n0661_p0234c09║辨異。
X37n0661_p0234c10║經云大空者，應云：謂摩訶般若等，方名大空。
X37n0661_p0234c11║更互相顯者，涅槃是所空，般若是能空，能空即所空，
X37n0661_p0234c12║所空即能空，故云相顯。
X37n0661_p0234c13║真諦空者，且約對所空之境，名真諦空。此一真，一切
X37n0661_p0234c14║真。俗諦空亦爾，即不思議俗。此一一空，皆約圓融三
X37n0661_p0234c15║諦釋。
X37n0661_p0234c16║不見元祖者，若有元祖，則有能生；有能生，即有後胤。
X37n0661_p0234c17║何者？空即假、中，假即空、中，中即空、假，故無元祖。然疏
X37n0661_p0234c18║中欠消無所有，應云：三諦俱寂，名無所有。
X37n0661_p0234c19║真即是中者，有真之中，方成圓義。
X37n0661_p0234c20║是是者，中道雙照，故云即具空假。
X37n0661_p0234c21║單照一諦者非是，即中道雙非也。
X37n0661_p0234c22║空故是是者，不議空即具於假，故名是是。
X37n0661_p0234c23║假故非是者，假即具空。又不思議假，能非偏假？若取
X37n0661_p0234c24║易曉者，只空是假者，云非是。
X37n0661_p0235a01║若雙者，釋內外空及第一義空。
X37n0661_p0235a02║若隻者，釋內空、外空及有為空、無為空。
X37n0661_p0235a03║若三者，約三諦釋也。若一者，釋性空也。
X37n0661_p0235a04║經云：虗空等地者，住於初住真空、佛性空、如來空也。
X37n0661_p0235a05║經前離後得者，經中先法說，次有兩譬兩合，皆先明
X37n0661_p0235a06║自他離著，後明得地。初譬明空不受一切，次明空容
X37n0661_p0235a07║受一切。又前譬明有染淨相顯功能，次譬明容受相
X37n0661_p0235a08║顯功能。
X37n0661_p0235a09║廣辨知見者，知見既廣，驗所證平等之空，體彌法界，
X37n0661_p0235a10║故以廣見而顯其體。
X37n0661_p0235a11║即寂而照下，生起四文，一一知見，無不與畢竟空理
X37n0661_p0235a12║相應。
X37n0661_p0235a13║一、知十三法等者，此明內心淨故能知能見，致有四
X37n0661_p0235a14║辨外用。
X37n0661_p0235a15║經云亦見亦知者，見謂五眼具足，知謂一心三智圓。
X37n0661_p0235a16║行即是心者，四教能觀心也。
X37n0661_p0235a17║境者，亦通四教所觀也。
X37n0661_p0235a18║性者，十界性分不改也。相者，十界外相不同也。
X37n0661_p0235a19║因緣者，四教感應不同也。
X37n0661_p0235a20║若眾生心者，十界眾生分別心不同也。
X37n0661_p0235a21║若根者，四教根緣不同也。
X37n0661_p0235a22║若禪者，界內外禪不同也。
X37n0661_p0235a23║若乘者，人天三乘、九乘等。又為實施權，則三乘不同；
X37n0661_p0235a24║開權顯實，唯一佛乘。
X37n0661_p0235b01║若善知識者，四教知識不同，又善知識魔等。
X37n0661_p0235b02║若持禁者，十戒也。
X37n0661_p0235b03║若施者，四教行施不同，謂廣、大、第一、常、等。
X37n0661_p0235b04║經云：知而不見者，菩薩知眾生不見佛性也。
X37n0661_p0235b05║編，（必緣反。）椽，（傳音又餘戰反。）用棘㓨編為蘭，圍身坐臥也。氀，（力珠
X37n0661_p0235b06║反，布。）織毛為巾名氀。
X37n0661_p0235b07║經云：若能修行檀者，四教檀也。
X37n0661_p0235b08║是知共行者，偏圓頓漸之法，凡聖共行，此法名為共
X37n0661_p0235b09║行。
X37n0661_p0235b10║是知果者，文中又從闇入闇，從明入闇，是不善迷果；
X37n0661_p0235b11║從闇入明，從明入闇，是出世悟果。
X37n0661_p0235b12║經云：修心者，謂定也。
X37n0661_p0235b13║經云如來亦見亦知者，見謂自見，知即知他。不知不
X37n0661_p0235b14║見至俗者，此是冥出假。
X37n0661_p0235b15║經云菩薩知有種下，此是結，但不別開此結文。
X37n0661_p0235b16║經云五眼所知者，應云三智知。今言眼者，以眼顯智
X37n0661_p0235b17║爾，智眼相即。法句論者，長短句也。
X37n0661_p0235b18║經云：不名菩薩者，不名空平等地菩薩。
X37n0661_p0235b19║他云是遣執釋者，此是地上菩薩，復有何執而云遣
X37n0661_p0235b20║執耶？言地持者，一一皆是任運能持。
X37n0661_p0235b21║往因釋者，如法華壽量行因也。
X37n0661_p0235b22║經云：修行世諦者，不思議世諦也。
X37n0661_p0235b23║經云必須軟語者，軟語用攝受門，麤語者用折伏門。
X37n0661_p0235b24║二、開昔權者，此是施開之開。三、顯今實者，經舉昔小
X37n0661_p0235c01║不具以顯今菩薩，具前文。
X37n0661_p0235c02║已遠者，此指大章第三，明四無礙智。初問，次答，文意
X37n0661_p0235c03║而為領旨。上經云：迦葉菩薩白佛言：世尊！菩薩摩訶
X37n0661_p0235c04║薩能如是知，得何等利？佛言：善男子！菩薩摩訶薩能
X37n0661_p0235c05║如是知，得四無礙。故云梵行品中也。
X37n0661_p0235c06║經云：而汝復問者，汝問契當機宜，故佛讚之。
X37n0661_p0235c07║倒無倒者，先界內外四倒智慧，下九皆復約界內外
X37n0661_p0235c08║以釋。
X37n0661_p0235c09║大小乘者，約教簡也。方等三藏者，約部簡也。
X37n0661_p0235c10║經云十一部者，除方廣部。
X37n0661_p0235c11║真空生死者，先分段及變易二種生死。
X37n0661_p0235c12║經云：若生死輪者，為二死輪所轉。
X37n0661_p0235c13║五見者，五見雖在界內，二乘等於界外全是五利，故
X37n0661_p0235c14║云自此之前皆名耶見人。
X37n0661_p0235c15║菩薩二乘者，約道簡，二乘是化城道，菩薩即實所道，
X37n0661_p0235c16║以二乘是菩提心魔故。
X37n0661_p0235c17║經云：永欲斷二乘道者，斷二乘之道及偏菩薩之道。
X37n0661_p0235c18║經云：汝之聞等者，皆猶得空平等故爾。
X37n0661_p0235c19║直是語法者，他意云在此，樹說云於此者，但是言語
X37n0661_p0235c20║之法。
X37n0661_p0235c21║二、云見開者，意云：或於此即說彼，於彼說此，故云寧
X37n0661_p0235c22║有定所。略標者，出標佛意也。
X37n0661_p0235c23║經云本有先量煩惱者，佛無始來有無量煩惱，以有
X37n0661_p0235c24║煩惱故，今在鹿菀時無。大般涅槃本無有，在小時無。
X37n0661_p0236a01║大乘修成種智般若，今在小時唯有煩惱。
X37n0661_p0236a02║若有沙門下。釋三世有法無有是處。謂本有煩惱、今
X37n0661_p0236a03║有煩惱，皆非三世所攝，以於如來無非法界故。
X37n0661_p0236a04║本有者，我本有王宮，受父母和合所生之身，今無大
X37n0661_p0236a05║乘金剛微妙法身，但有小乘五分法身。
X37n0661_p0236a06║本無者，我身本無大乘三十二相之身，今在鹿菀，但
X37n0661_p0236a07║有寒風索衣，熱病求乳等身。
X37n0661_p0236a08║若有沙門下三世有法，無有是處。
X37n0661_p0236a09║本有者，我昔在鹿菀時，唯有無常等觀，今在小時，無
X37n0661_p0236a10║大乘菩提。
X37n0661_p0236a11║本無者，由本不見佛性故，今在小時致無常、樂、我、淨
X37n0661_p0236a12║三世有法，准知本有凡夫。
X37n0661_p0236a13║修苦行心者，以在小時但修苦行禪定謂是菩提，致
X37n0661_p0236a14║使在昔不能究竟破四魔、八魔，但能少分破天子魔。
X37n0661_p0236a15║何者？陰身猶在故爾。
X37n0661_p0236a16║本無六度者，昔無無作六度，但有苦行之心，所以現
X37n0661_p0236a17║在不得大乘無上菩提，三世可知。
X37n0661_p0236a18║我昔本有雜食之身者，受乳糜等身也。昔日無大乘
X37n0661_p0236a19║無邊法身。
X37n0661_p0236a20║本無三十七助道者，昔無無作三十七品等，為是義
X37n0661_p0236a21║故但有雜食之身，昔無大乘無邊之身，三世可知。
X37n0661_p0236a22║本有至取著心者。但有二乘真諦定心，名為取著。
X37n0661_p0236a23║現在至空定者，昔無首楞嚴定本。
X37n0661_p0236a24║無至中道者，昔但有編真之心，無有大乘中道實義，
X37n0661_p0236b01║三世可見。
X37n0661_p0236b02║本有至菩提者。初得大乘菩提，本欲說之，名為本有。
X37n0661_p0236b03║眾生根鈍，不即得說，名為今無。本無利根，名為本無。
X37n0661_p0236b04║今有者，昔日方便施三，名為今有，三世可知。
X37n0661_p0236b05║我本說至三月者，在昔鹿菀時說。現在不得演說者，
X37n0661_p0236b06║由機不堪，致使昔不得說大乘方等經典。
X37n0661_p0236b07║本昔無有文殊者，昔日但說如來無常，名為今無三
X37n0661_p0236b08║世可知。又每一句皆須云三世有法，斯有是處。何者？
X37n0661_p0236b09║施開廢會自因之果，引入圓常化儀鹿宛。
X37n0661_p0236b10║然若言無是處者，六即亡泯，解之與惑，無非法界，但
X37n0661_p0236b11║非世攝。
X37n0661_p0236b12║後釋下半者，八文中每從。
X37n0661_p0236b13║若有沙門下，是釋下半，無有是處。
X37n0661_p0236b14║昔日有無者，昔日有之與無，皆是無常。何者？雖云今
X37n0661_p0236b15║有涅槃，只成釋於上半差別之義，何能釋迦葉難遣
X37n0661_p0236b16║純陀疑耶？
X37n0661_p0236b17║乃是者，今有真也。興皇所釋，但得通意，猶不相即。雖
X37n0661_p0236b18║言但了，由是未了，故今不用。
X37n0661_p0236b19║眾生唯作善惡等者，明凡夫、二乘、菩薩皆只得上半
X37n0661_p0236b20║差別之義。
X37n0661_p0236b21║文殊！具得四句。何者？三諦即一諦，一諦即三諦，得上
X37n0661_p0236b22║半即非三非一，得下半又即一而三、即三而一，非三
X37n0661_p0236b23║非一能益眾生，斯有是處。
X37n0661_p0236b24║又若消偈者，本有即俗，今無即真，三世不攝即中。又
X37n0661_p0236c01║本無即真，今有即俗。
X37n0661_p0236c02║三世不攝。即中四門者。若約三諦。
X37n0661_p0236c03║為四門者，真即空，俗即有，雙照即帀亦雙，非即亡有
X37n0661_p0236c04║亡無遍兼。
X37n0661_p0236c05║一切法者，為實施權釋上半。
X37n0661_p0236c06║一一皆是者，各得昔教上半差別義。
X37n0661_p0236c07║故知言有等者，釋上半。皆為利益釋下半。
X37n0661_p0236c08║經云：略相等。以一乘為三乘，會三乘歸一乘，名為略
X37n0661_p0236c09║相等。又如上文說十二緣，總名有為，名廣說略。一有
X37n0661_p0236c10║為中開分十二，名略說廣。
X37n0661_p0236c11║四重之法等者，將菩薩戒十波羅夷，與小乘四重對
X37n0661_p0236c12║辨，以論輕重犯不犯；及菩薩戒輕垢，與小乘十三已
X37n0661_p0236c13║下對辨，制犯不犯異。又如僧祇：盜人四錢三用，名犯
X37n0661_p0236c14║波羅夷。四分說為偷蘭。偷蘭說四重者，飜前即是犯。
X37n0661_p0236c15║說非犯等者，如八不淨，儉畜非犯，豐則成。
X37n0661_p0236c16║犯輕罪說重等者，四分中：著白色衣，犯提；不點而言，
X37n0661_p0236c17║犯吉。祇律中：著白色衣，犯吉；不點
X37n0661_p0236c18║犯提皆以生死為世上半也，真為第一義下半也。
X37n0661_p0236c19║有時者，上半即下半；或說所諸法，下半即上半。餘皆
X37n0661_p0236c20║例爾。
X37n0661_p0236c21║眾緣皆作有無之見者，即上半也。若於諸佛見無，非
X37n0661_p0236c22║法界，非三世攝。
X37n0661_p0236c23║經云名為道，亦名菩提者，道者，梵云末伽。如四諦中，
X37n0661_p0236c24║道諦菩薩，此亦名道。此二何別？通則是一，別則末伽
X37n0661_p0237a01║是其因道，菩提是其果道。為此義故，別立二名。
X37n0661_p0237a02║常道雖得等者，常道即是得而無得，無得之得方名
X37n0661_p0237a03║大得，二乘雖得而是無常。
X37n0661_p0237a04║經類見者，即實而權，即權而實，即非權實相似，尚非
X37n0661_p0237a05║虗妄，何況了了是虗妄耶？
X37n0661_p0237a06║經云坐有如來悉知覺等者，澤州云：一、就行，二、約位。
X37n0661_p0237a07║就行者，聞慧為知，思求稱覺，修證名見。又聞思為知，
X37n0661_p0237a08║修觀明白說之為見，證會名覺。約位者，地前名知，初
X37n0661_p0237a09║地名見，二地已上重觀名覺。今明六即之位，明其知、
X37n0661_p0237a10║見、覺佛性之理。
X37n0661_p0237a11║梵行品三
X37n0661_p0237a12║問：同世者，此二聞並是正聞，不是難辭。何者？先為舍
X37n0661_p0237a13║利弗說世間知見，佛亦同得知見，為定爾不？
X37n0661_p0237a14║若定爾者，與世何異聞？
X37n0661_p0237a15║異世不知者，問意者，世尊既同世間有於四大著衣
X37n0661_p0237a16║喫會，世人何以不知見覺？世尊何緣獨得知見覺耶？
X37n0661_p0237a17║我今不解，願佛為說，故云其義云何，即總結二問也。
X37n0661_p0237a18║經云名為菩薩者，謂說名字菩薩也。
X37n0661_p0237a19║經云：不覺十二部者，不知佛性十二部，不知無作十
X37n0661_p0237a20║二因緣即三德佛性，不知八倒即常樂我淨，不知無
X37n0661_p0237a21║作四諦，不知無作三十七品。以此等諸法為因，得菩
X37n0661_p0237a22║提涅槃為果，世間之人皆不知之。
X37n0661_p0237a23║若能知者，即是行相似等菩薩。
X37n0661_p0237a24║經云梵天等者，涉公云：梵天，初禪主；自在天，四禪主；
X37n0661_p0237b01║八、譬手天，護世主。
X37n0661_p0237b02║性者，即數論計冥初性也。時者，謂計時生萬物。
X37n0661_p0237b03║微塵者，即順世外道說細微塵生麤果色，法及非法
X37n0661_p0237b04║是勝論師，計善惡行，生苦樂受，各計所執為萬物因，
X37n0661_p0237b05║名造化主。世界終，即邊見初禪等為真，是見取此是
X37n0661_p0237b06║世間所知見覺謬解為正。
X37n0661_p0237b07║橫計斷常者，作無始無終釋者，墮常計；作有始有終
X37n0661_p0237b08║釋名，墮於斷計。非謂全是外計，義同此。
X37n0661_p0237b09║二、非世出世者，菩提涅槃之體，不當世與出世，故云
X37n0661_p0237b10║非也。
X37n0661_p0237b11║經云：不名非世間者，諸佛菩薩名非世間。
X37n0661_p0237b12║初半行如前者，同古人判，明佛有大慈能與眾生大
X37n0661_p0237b13║真樂，所以歎之。
X37n0661_p0237b14║次行歎大悲者，能拔二死三惑苦因苦果，故以歎之。
X37n0661_p0237b15║喜之所離者，究竟離苦也。
X37n0661_p0237b16║喜之所得者，見眾生得大真樂也。
X37n0661_p0237b17║歎大捨者，眾生既究竟離苦得大樂已，故我捨之，故
X37n0661_p0237b18║云不死亦不生。
X37n0661_p0237b19║以戒為本者，梵是淨義，自若無戒，焉能化他？又坐行
X37n0661_p0237b20║亦以戒為本，文雖在此，意必在初。
X37n0661_p0237b21║若無戒者，化他無本法爾。故也者，道理應爾。
X37n0661_p0237b22║難同世者，菩薩既同在世間，應同世人不見覺。
X37n0661_p0237b23║經云是則名為世間菩薩者，名字菩薩也。
X37n0661_p0237b24║不一向同者，一、同世知見，二、異世知見，三、能知出世，
X37n0661_p0237c01║故云不一向同。但言二者，略無於定也。
X37n0661_p0237c02║經云：不為四風者，不為界內外八風所動，四倒亦爾。
X37n0661_p0237c03║經云：而是菩薩所知見覺者，世間初心菩薩。
X37n0661_p0237c04║經云：乃至明了者，得空平等菩薩。
X37n0661_p0237c05║如難陀者，如止觀記第四卷呵五欲中廣說。緣起不
X37n0661_p0237c06║能。
X37n0661_p0237c07║從始至終者，此但有始而無其終，對前四。
X37n0661_p0237c08║不淨者，翻前四不淨名為對前。對前無始終者，今第
X37n0661_p0237c09║一戒翻前第三非畢竟，今第二戒飜前第一為有，今
X37n0661_p0237c10║第三戒翻前第二不定為眾生，如文。
X37n0661_p0237c11║非是五戒等者，應云五戒十戒等，以大涅槃心修名
X37n0661_p0237c12║為非戒，不同二乘凡夫決定心持。
X37n0661_p0237c13║經云自然而生者，如前文歡喜心自然而生，悅樂心
X37n0661_p0237c14║安隱不動，定解脫，見佛性，得大涅槃等。自然而生，即
X37n0661_p0237c15║觀行已去人也。
X37n0661_p0237c16║經云執持明鏡者，憑教而修，戒品明淨，故云面像自
X37n0661_p0237c17║現，觀行已去人也。
X37n0661_p0237c18║經云如農夫下，譬由戒淨故有生善之德。亦如燃
X37n0661_p0237c19║燈下，譬由戒淨故有滅惡之功。
X37n0661_p0237c20║經云以淨下，文略，應具如前。無悔心悅樂安隱，乃至
X37n0661_p0237c21║見佛性得解脫涅槃，譬文及合文皆須例前。
X37n0661_p0237c22║經云：自見面貌者，自知我是違教之人，所以自見面
X37n0661_p0237c23║貌不悅。
X37n0661_p0237c24║經云：心則歡喜者，應云：破戒之人，心則愁惱。
X37n0661_p0238a01║五受根者，苦、樂、憂、喜、捨根。曰：憂在欲界，猶未得禪，而
X37n0661_p0238a02║為欲界煩惱所動故。憂苦在初禪，以初禪中具足眼
X37n0661_p0238a03║見色、耳聞聲、身覺解，無香味二解，為三所亂故。苦喜
X37n0661_p0238a04║在二禪，得離初禪三受故。喜樂在三禪，二禪雖喜，猶
X37n0661_p0238a05║離苦得，擾動不安故，三禪稱為樂受。三禪雖樂，能沉
X37n0661_p0238a06║沒行者身心，是故四禪能捨苦樂，即證不苦不樂相
X37n0661_p0238a07║應。
X37n0661_p0238a08║今同禪支者，同禪五支，覺、觀、喜、樂，一心則喜淺樂深。
X37n0661_p0238a09║經云上名為樂者，樂是上果之法，故名為上。
X37n0661_p0238a10║五法佐助者，得離六種五法佐助也。名涅槃者，大涅
X37n0661_p0238a11║槃也。經中信等及五見等，皆須深釋方稱今文。猥
X37n0661_p0238a12║者，惡也。
X37n0661_p0238a13║一、無所用者無人天之用。既失人天，則無受道之用。
X37n0661_p0238a14║僕趨者，菩薩為其走使，令其讀持等。
X37n0661_p0238a15║今誡人師者，既是佛法護法之人，應須持戒，勿得毀
X37n0661_p0238a16║犯。
X37n0661_p0238a17║呵求有者，求二十五有，由其心非，故屬意業。
X37n0661_p0238a18║不求果報者，坐為無上菩提。不求九法界果報，方名
X37n0661_p0238a19║沉審。
X37n0661_p0238a20║莫不請者，若有利根重法之人，則不須待請，應為他
X37n0661_p0238a21║不請之友。若鈍根輕法之人，則須待請，故云事須適
X37n0661_p0238a22║時。十智等，從若欲受持至佛性，有十名，名為十智。
X37n0661_p0238a23║從無當下，次勸淨心。
X37n0661_p0238a24║經云說佛性者，佛性語單，且約正性秘藏，則具三德
X37n0661_p0238b01║涅槃。涅槃宗體等者，大涅槃，體也；說佛性，宗也。宗，尊
X37n0661_p0238b02║也，非宗體之宗。大乘等，行也；解脫，用也；若聞一偈等，
X37n0661_p0238b03║教也。
X37n0661_p0238b04║三業清淨者，文中具明三業是也。
X37n0661_p0238b05║十念者，阿含經云：佛告諸比丘：當修行十法，便成神
X37n0661_p0238b06║通，去眾亂相，到于涅槃。一念佛，乃至第七念休息，八
X37n0661_p0238b07║念安般，九念身非常，十念死。當善修行。
X37n0661_p0238b08║念體息者，謂心意想息，志性詳諦，亦無卒暴，恒專一
X37n0661_p0238b09║心，常求方便，入三昧定，常念不息，自致涅槃。
X37n0661_p0238b10║八、念安般者，只是數息，知長知短，知冷知熱，出入分
X37n0661_p0238b11║別。息長故，除諸亂想，自致涅槃。
X37n0661_p0238b12║九、念身者，專念身髮毛爪齒三十六物，何者是身？地
X37n0661_p0238b13║種、水種、火種、風種，皆是父母所造，從何處來？為誰求
X37n0661_p0238b14║造？此之六根，於此終亡，更生何處，自致涅槃。
X37n0661_p0238b15║十、念死者，專精念死，此沒生彼，往來諸趣，命不蹔停，
X37n0661_p0238b16║諸根散壞，如腐敗草，自致涅槃。阿含唯小，大品專在
X37n0661_p0238b17║衍門。今引小況大，念境無別，但觀有巧拙不同。
X37n0661_p0238b18║八念者，於六念上更加念死、念出入息。
X37n0661_p0238b19║有壞恐怖者聽。此通於初心，修於六念，拂除恐怖，慕
X37n0661_p0238b20║果行因，請三實加護，示導於我，令我自身一體三寶
X37n0661_p0238b21║速得現前，故念三寶。
X37n0661_p0238b22║天有近果等者，華報近在於天，遠感無菩提；大涅槃
X37n0661_p0238b23║果雖近在天，天非所願，故須期遠。又復不可一向唯
X37n0661_p0238b24║念第一義天，復成不普，故須並念。
X37n0661_p0238c01║經云何念佛者，然念佛具其四意：一、為令建菩提願
X37n0661_p0238c02║故，為上求境；二、為令慕果行因，故無念果，次方念因
X37n0661_p0238c03║滿菩提行故；三、為令如理而解了心、佛、眾生三無別
X37n0661_p0238c04║故；四、為度眾生諸佛加護、導述、開發，令速證佛德故，
X37n0661_p0238c05║故無念佛。
X37n0661_p0238c06║別十號者，如釋迦、彌勒等是其別名，如來等十是其
X37n0661_p0238c07║通名，化相須分故立別號，實德齊同故立通稱。
X37n0661_p0238c08║總結上德者，將世尊總結上十號，十號具足為世所
X37n0661_p0238c09║尊，故名世尊。
X37n0661_p0238c10║經云十力者，謂十力降天魔，四無畏伏外道。大師子
X37n0661_p0238c11║號者，決定說也。
X37n0661_p0238c12║大沙門者，能滅惡也。大婆羅門者，眾行淨也。
X37n0661_p0238c13║大淨者，三障二死究竟淨也。
X37n0661_p0238c14║無能勝者，萬善圓滿也。
X37n0661_p0238c15║無見頂者，出賢聖之上故也。
X37n0661_p0238c16║無有怖畏者，永離五怖故。不驚者，無能驚忤故。
X37n0661_p0238c17║不動者，心常在定故。獨一無侶者，無與等故。
X37n0661_p0238c18║無師自悟者，了見自心，不由他悟故。
X37n0661_p0238c19║疾智者知法峻利，一念能知一切諸法故。
X37n0661_p0238c20║大智者知法深廣故。利智者，見明也。
X37n0661_p0238c21║深，智者所知。淵，深也。
X37n0661_p0238c22║解脫智者，出障清淨，名解脫智。
X37n0661_p0238c23║不共智者，高出餘人，不與下北共故。
X37n0661_p0238c24║廣普智者，平等利物故。
X37n0661_p0239a01║畢竟智者，究竟圓極故。智寶者，總結也。
X37n0661_p0239a02║人中象王者，荷負力大故，
X37n0661_p0239a03║人中牛王者，行步平等，進止可觀故。
X37n0661_p0239a04║人中龍王者，興慈悲雲，澍大法雨故。
X37n0661_p0239a05║人中文夫者，相好嚴容，人中尊故。
X37n0661_p0239a06║人中蓮華等者，二死不能染，性清淨故。
X37n0661_p0239a07║調御人師者，智能益物，能物心故。
X37n0661_p0239a08║為大施主者，以法慧人故。
X37n0661_p0239a09║前文皆略者，具足還用七善一一釋前諸德，使廣略
X37n0661_p0239a10║義均，故今且略消眾名之義。
X37n0661_p0239a11║經云以知眾生種種性者，前釋知尊卑中約十界釋，
X37n0661_p0239a12║以此驗前釋知前當。
X37n0661_p0239a13║如如而解者，如理而解名如如。
X37n0661_p0239a14║如而說者，如理而說名來，說我所解名如，解我所說
X37n0661_p0239a15║名來。
X37n0661_p0239a16║經云：夫四魔者，應云俱壞八魔侈（尺氏反，奢也）。
X37n0661_p0239a17║就脚足釋者，行字平聲呼滿，足釋去聲呼憊（𮑱界反，病也）。
X37n0661_p0239a18║五陰等者，五陰等是果，世間五欲一是因；世間雖六
X37n0661_p0239a19║不同，不出因果。
X37n0661_p0239a20║開斷惑者，有所斷者，名有上士。
X37n0661_p0239a21║無所斷者，名無上士也。
X37n0661_p0239a22║鹿頭人者，大論云：昔波羅奈王入山遊獦，見二鹿
X37n0661_p0239a23║群，數各五百，各有一主，一是釋迦菩薩，一是調達
X37n0661_p0239a24║菩薩。鹿主見王煞其羣黨，起大悲心，直至王前，跪白
X37n0661_p0239b01║王言：以小事一時令鹿受於死苦，若以供饍，當差次
X37n0661_p0239b02║送。王善其言，於是二主各差次送。次當調達羣中有
X37n0661_p0239b03║一母鹿，白其主言：我死分當，而我懷子，子非死次，屈
X37n0661_p0239b04║垂斷理，使生者不濫，死者得次。王怒之曰：誰不惜命？
X37n0661_p0239b05║次來但去。母思惟言：我王無慈，橫見嗔怒。即至菩薩
X37n0661_p0239b06║鹿王所，具以事白。菩薩王言：唯我當代。即自送身到
X37n0661_p0239b07║其王門。眾人見之，怪其自來，以事白王，王亦怪之。王
X37n0661_p0239b08║問：羣鹿盡耶？而忽自來。鹿王白言：大王仁慈，人無犯
X37n0661_p0239b09║者，但有滋筏，無有盡時。但彼鹿母歸告我，我愍之故，
X37n0661_p0239b10║若非分差，是亦不可；若縱而不救，無異木石，是身不
X37n0661_p0239b11║久必不免死厄。慈救苦厄，其德無量；若人無慈，與虎
X37n0661_p0239b12║狼何別？王聞是語，即從座起，而說偈言：我實是畜獸，
X37n0661_p0239b13║名曰人頭鹿；汝雖是畜生，名曰鹿頭人。以理而為人，
X37n0661_p0239b14║不以形為人。即其事也。
X37n0661_p0239b15║野干者，大論十三云：譬如野干在林樹間，依諸師子
X37n0661_p0239b16║及虎豹等其餘肉以自存活。時間空闕，夜半踰城深
X37n0661_p0239b17║入人舍，求肉不得避走睡息，不覺竟夜惶怖無計，始
X37n0661_p0239b18║欲起行慮不自免，住懼死痛便詐死在地。眾人來見，
X37n0661_p0239b19║有一人言：須野干耳。即便截去。野干自念：截耳雖痛
X37n0661_p0239b20║但令身在。次一人來言：須其尾。復自念言：截小事。次
X37n0661_p0239b21║一人言：須野干牙。野干自念：取者轉多，儻取我頭則
X37n0661_p0239b22║無活路。即從地起奮力絕勇，開歷涉經得自濟。行者
X37n0661_p0239b23║之心求脫苦難亦復如是，生不修如失耳，老不修如
X37n0661_p0239b24║失尾，病不修如失牙，豈更至死則如失頭？即其證也。
X37n0661_p0239c01║彼此之異者，他云：梵云婆伽婆，此云世尊。
X37n0661_p0239c02║破煩惱者，破煩惱究竟盡也。
X37n0661_p0239c03║功德者，具足果，稱法界。
X37n0661_p0239c04║巧分別者，任運分別法界法，為實施權，開權顯實法
X37n0661_p0239c05║也。
X37n0661_p0239c06║好名聲者，於一一方中皆稱十界眾生，令諸眾生從
X37n0661_p0239c07║權入實方名好聲，但說三教未名為好。
X37n0661_p0239c08║經云：大慧！施者，如來利生，以施為首。
X37n0661_p0239c09║經云吐女根者，久已破於女業，故云吐也。
X37n0661_p0239c10║餘三復次（至）功德者，為滿功德故。慧施為滿功德，破
X37n0661_p0239c11║於女業，并第四有大功德，無能勝故，亦屬功德。
X37n0661_p0239c12║經云：長老者上座，有德者長老。
X37n0661_p0239c13║五十四心者，一一皆約佛心釋無，下九界心方是佛
X37n0661_p0239c14║因。
X37n0661_p0239c15║謂無所為，作者因心，已滿雙捨，
X37n0661_p0239c16║此二者，常住中道也。
X37n0661_p0239c17║知解無記者，任運而記。果報無記者，白淨無記也。
X37n0661_p0239c18║不求果報者，三因開發，任運契極，不求九界之果報。
X37n0661_p0239c19║經云：無語心者，若知如來常不說法，是名多聞。
X37n0661_p0239c20║無所定執者，無常定執之心也。
X37n0661_p0239c21║經云：念法者，具於三意：一、為令常觀真行道無餘念
X37n0661_p0239c22║故；二、為令眾生獲菩提涅槃妙果故；三、為度眾生置
X37n0661_p0239c23║涅槃岸，得諸佛所遊居處故。又經中一一句法，皆先
X37n0661_p0239c24║舉法體，次出功能。如云：非色斷色。非色，法體也，能令
X37n0661_p0240a01║眾生斷色功能也。非業，法體也，斷業下功能，能令眾
X37n0661_p0240a02║生斷業也。餘句例爾。文中具約三科法門以示法相。
X37n0661_p0240a03║經云：諸佛所可說法者，能詮教法也，得現在果。此至
X37n0661_p0240a04║圓人，始終常觀涅槃行道，無有改觀，因果理一。又一
X37n0661_p0240a05║生有超登十地之義，縱經多生，以觀不改，名現得果。
X37n0661_p0240a06║三藏菩薩亦據不改觀邊，及於分段父母生身三十
X37n0661_p0240a07║四心，斷結成佛，名得現果。通教七地已後，留惑潤生，
X37n0661_p0240a08║雖處處受生，與物結淨土緣，於潤生身而成正覺，名
X37n0661_p0240a09║得現果。別人猶次第修，節節改觀，反動經劫數方滿，
X37n0661_p0240a10║所以不名現在得果。
X37n0661_p0240a11║經云云何念僧者，經具三意：一、為令達心性理和，上
X37n0661_p0240a12║冥下契，無二無別故；二、為令稱法修行，成菩提行故；
X37n0661_p0240a13║三、為度眾生，令其心調柔，平等無二，常不變易，成真
X37n0661_p0240a14║僧故。
X37n0661_p0240a15║經云諸佛聖僧者，諸佛已下名聖僧，如文殊、普賢等，
X37n0661_p0240a16║法佛非僧，但是舉佛顯出僧相。
X37n0661_p0240a17║經云：隨順修行者，謂壞智相應，有上冥下契適宜之
X37n0661_p0240a18║用。
X37n0661_p0240a19║經云：廣普無邊者，能福九道眾生，令入圓極，方名上
X37n0661_p0240a20║田。
X37n0661_p0240a21║圓僧是正直法者，念僧是法，念法是僧，方名正直。前
X37n0661_p0240a22║三教僧，迂迴偏曲，不名正直。
X37n0661_p0240a23║云何念戒者？然念或具於三意：一、達戒法性；二、為度
X37n0661_p0240a24║眾生為淨土因；三、為求無上菩薩。具此三意，故須念
X37n0661_p0240b01║戒。
X37n0661_p0240b02║經云有戒不破等者，明菩薩只於小乘二百五十戒，
X37n0661_p0240b03║即以大涅槃心修，一一無非法界法性，即成菩薩律
X37n0661_p0240b04║儀，故云無雜等。
X37n0661_p0240b05║經云善修方便等者，諸佛善修果已圓滿，菩薩善修
X37n0661_p0240b06║令果速滿，故讚歎之。
X37n0661_p0240b07║或謂以為無作戒者，謂是小乘無作之戒，故引三釋。
X37n0661_p0240b08║祇至。
X37n0661_p0240b09║無無作色者，僧祇明無作戒，但取心為戒體也。
X37n0661_p0240b10║色非質礙者，不屬身，不屬心，是不可見無對之色以
X37n0661_p0240b11║為無表，但是因緣和合假色而已。
X37n0661_p0240b12║曇無德者，以非色非心為體，屬十四不相應行攝故。
X37n0661_p0240b13║與數人意，今經以心性為戒體，故云心無愚故戒亦
X37n0661_p0240b14║無愚，非心所法及非色法，故引上文證非此二法也。
X37n0661_p0240b15║經云如大地等者，大地能生萬物。戒亦如是，能生三
X37n0661_p0240b16║諍之法：船舫能過度、瓔珞能遍、大姓人中貴、大海多
X37n0661_p0240b17║珍寶、灰汁能除垢、舍宅能遍容、刀釰能遍裂、橋能遍
X37n0661_p0240b18║度、良醫遍治、妙藥遍塗等。
X37n0661_p0240b19║經云：得須陀洹果者，知佛性，蹔取小果，蘇息二乘，故
X37n0661_p0240b20║云我亦有分。五、念施者，只是念捨耳。大為三意：一、為
X37n0661_p0240b21║達施法界，成最上檀；二、以施遍攝眾生，為淨土緣，若
X37n0661_p0240b22║不慧施，不能莊嚴四部之眾；三、以施為菩提、涅槃因，
X37n0661_p0240b23║令速滿菩提、涅槃果。
X37n0661_p0240b24║經云：諸佛菩薩近修習者，諸佛修習已滿，菩薩修習
X37n0661_p0240c01║現在方成。
X37n0661_p0240c02║經云：四部者，在家二，出家二。又天、人、魔、梵為四。
X37n0661_p0240c03║經云：能除破現在煩惱者，由行於施，破現在慳貪之
X37n0661_p0240c04║心，名破現在煩惱。若究斷結，座智能斷。
X37n0661_p0240c05║雜華者，廣明偏圓五攝一切因果，名為雜善。
X37n0661_p0240c06║念天者為三意：一、觀諸天以為觀境；二、為念天令同
X37n0661_p0240c07║諸天有分，我亦同之；三、思惟諸天即見第一義天。又
X37n0661_p0240c08║悲念三界諸天不知無常及不見第一義天，所以照
X37n0661_p0240c09║念名為念天，亦念於佛性大真第一義理之天，是故
X37n0661_p0240c10║不同他人，唯念當果天也。
X37n0661_p0240c11║隨義別立者，天名是一，而立三界諸天及第一義天，
X37n0661_p0240c12║故云也。
X37n0661_p0240c13║不弘故衰者，有惡比丘及惡時故。大十二部。
X37n0661_p0240c14║亦不及涅槃者，亦有此義，自法華前部有兼帶，所以
X37n0661_p0240c15║不及。
X37n0661_p0240c16║當機故勝者，一、佛在世，開權顯實，當機益物故勝；二、
X37n0661_p0240c17║為佛滅後，被於知有佛性常住，乘戒俱急，帶權顯實
X37n0661_p0240c18║之機故勝。
X37n0661_p0240c19║十二部中未必有涅槃者，作此成者，只勝小乘十二
X37n0661_p0240c20║部耳。
X37n0661_p0240c21║經云佛法眾僧等者，此教詮一體三寶，及菩薩依大
X37n0661_p0240c22║涅槃修行趣極，為是義故皆稱不可思議。
X37n0661_p0240c23║經云以何義故，復言菩薩不可思議者，可爾菩薩，是
X37n0661_p0240c24║人復有何不可思議耶？
X37n0661_p0241a01║如人間事咸所不測者，如人不測鬼神人中，上人猶
X37n0661_p0241a02║不測於下事，豈是不思議耶？
X37n0661_p0241a03║不可以一、二、三思者，不可以單一、單二、單三思也。
X37n0661_p0241a04║須境教之者，別人須俗境發俗智，方始智明，故名境
X37n0661_p0241a05║教。
X37n0661_p0241a06║不從人境者，圓常境智不二之法本自有之，不由二
X37n0661_p0241a07║乘人及別俗境所發方有，故云不從人境。
X37n0661_p0241a08║與止觀中發心同者，生死、諸結此二是下化境，涅槃、
X37n0661_p0241a09║菩提是上求果，故與發心意同。
X37n0661_p0241a10║二乘但知分段小分者，俱見分段無常生滅，不見如
X37n0661_p0241a11║幻如化及以我性。
X37n0661_p0241a12║即俗真中者，俗謂三千，三千即真中，故言不厭。即中
X37n0661_p0241a13║真俗名為不離，益眾生名之不離。
X37n0661_p0241a14║安心意同者，以三智契三諦故，與安心義同。
X37n0661_p0241a15║如涅槃樂者，如大涅槃樂也。
X37n0661_p0241a16║三諦上障者，三惑二死障於三諦。何者？若迷菩提涅
X37n0661_p0241a17║槃名塞，達生死即涅槃、煩惱即菩提名通，故云同
X37n0661_p0241a18║也。
X37n0661_p0241a19║亦似大慈者，亦與發心大慈意同。宅譬中，今此三界
X37n0661_p0241a20║皆是我有，其中眾生悉是吾子。又機興則來、機謝則
X37n0661_p0241a21║去，雖有來往不出法界，故以中道名為旋還。
X37n0661_p0241a22║三諦行者，自化他皆拔苦與樂，慈悲為本，故名為行。
X37n0661_p0241a23║三諦證者，道品即是菩薩道故，與相似證同。
X37n0661_p0241a24║三諦位者，此約觀行相似位也。
X37n0661_p0241b01║一中無量者，一謂一念，無量謂三千，三千即空即中，
X37n0661_p0241b02║故云無量中一等。
X37n0661_p0241b03║三諦教者，此約雙流之教。何者為實施權？常即無常
X37n0661_p0241b04║以治常倒，開權顯實無常即常，故非邪見。即於無常
X37n0661_p0241b05║等達常樂我淨，故與對治義同。
X37n0661_p0241b06║胎不能生者，相似位人，非父母胎能生，以得相似自
X37n0661_p0241b07║在之用故。
X37n0661_p0241b08║約三諦報者，相似三諦報也。第九、第十二文同是一
X37n0661_p0241b09║意。說默者，默即塞，說即通。
X37n0661_p0241b10║三諦業者，三諦破身口意三業，得與破遍同。
X37n0661_p0241b11║經云是故此慧等者，全生滅是慧，名不能遠離，即無
X37n0661_p0241b12║能無所也。
X37n0661_p0241b13║終不說言我破煩惱者，體達三惑全是法性，故云終
X37n0661_p0241b14║不說破此離相似法愛。
X37n0661_p0241b15║未入住者，正是相似未入初住位也。
X37n0661_p0241b16║前滅後起者，古人消異生異滅句也。
X37n0661_p0241b17║復伐於慧者，自稱己善曰代。菩薩不爾，終不計言我
X37n0661_p0241b18║有智慧能破於惑，故云無所政代。
X37n0661_p0241b19║又生來下，釋無能無所。又生若是常下，更對破古難。
X37n0661_p0241b20║定有不者有，是有是無。
X37n0661_p0241b21║雙難者，若有是經即有五行，既有五行如何復滅沒
X37n0661_p0241b22║也？
X37n0661_p0241b23║汎明者，約於多番通途而答，名為汎明。
X37n0661_p0241b24║指本有，佛在世時法不滅名本有，佛入涅槃名今無，
X37n0661_p0241c01║即是不滅而滅。又昔小乘謂滅名本無，今大乘實不
X37n0661_p0241c02║滅名今有，三世有法無有是處，即非滅非不滅。又理
X37n0661_p0241c03║實無生滅，緣興故成道，機故唱滅，故言不滅而滅。
X37n0661_p0241c04║經云：外法者，教法也；內法者，理法也。
X37n0661_p0241c05║經云：天無境滅者，此天乃是諸教聖位天也。
X37n0661_p0241c06║今佛對辨者，今佛對迦葉辨。
X37n0661_p0241c07║經云依根不無者，信等五根不無。
X37n0661_p0241c08║經云：若佛初下，明鹿菀小機所見初成。復次，善男子
X37n0661_p0241c09║下，此明寂場大機所見初成。
X37n0661_p0241c10║初、解義等者，若解釋者，皆須云：雖有解義，無檀越不
X37n0661_p0241c11║得；雖有檀越，為利不得；雖不為利，起諍不得；雖不起
X37n0661_p0241c12║諍，說過不得；雖不說過，種種說不得，即法滅之相。
X37n0661_p0241c13║六、種種說者，不達諸機之說，而各廣引異說，不能融
X37n0661_p0241c14║會，互相是非。如今人講律，但廣引諸家，不能融會，只
X37n0661_p0241c15║成是非，師法滅相。
X37n0661_p0241c16║經云或說有神等者，如犢子部說有神我，自餘諸部
X37n0661_p0241c17║說無神我。
X37n0661_p0241c18║或說有中陰等者，薩婆多部說有中陰，大眾部說無
X37n0661_p0241c19║中陰。
X37n0661_p0241c20║或說有三世等者，薩婆多部說有三世，一說部說無
X37n0661_p0241c21║三世。
X37n0661_p0241c22║或說一切有等者，薩婆多部說一切有等者，薩婆多
X37n0661_p0241c23║部說一切有，一說部說一切無。
X37n0661_p0241c24║或言眾生有始等者，化地部說有始有終，經部師說
X37n0661_p0242a01║無始無終。
X37n0661_p0242a02║或言十二因緣是有為等者，大眾部、化地部說是無
X37n0661_p0242a03║為，自餘部說是有為。
X37n0661_p0242a04║或言如來有病苦行等者，薩婆部說有病六十年苦
X37n0661_p0242a05║行，大眾部說無。
X37n0661_p0242a06║或言如來不聽比丘（至）十種者。如四相品說。
X37n0661_p0242a07║或言一切不聽者，化地部說：
X37n0661_p0242a08║經云：世間虗空者，佛不久必入涅槃。迦葉不更為諮
X37n0661_p0242a09║問，故重唱言：世間虗空，世間虗空。
X37n0661_p0242a10║而滅而非滅者，示生示滅，皆為拔與，引偏入圓，作大
X37n0661_p0242a11║利益。淨淨文盡，非淨非不淨文奇，在淨淨文中，雙非
X37n0661_p0242a12║釋者是。
X37n0661_p0242a13║梵行品四
X37n0661_p0242a14║闍王！是實逆者，實須權引，權為引實，兩意並通。
X37n0661_p0242a15║那提者，是須提子。示數犯篇。
X37n0661_p0242a16║簫梁武不見者，王意云：既是梵行，只應說清淨生善
X37n0661_p0242a17║之法，不應說於耶惡之法，驗是客品。
X37n0661_p0242a18║經云：御者，進也，制也。
X37n0661_p0242a19║經云：心悔熱者，此即障欲除，大機動。在法華時，障未
X37n0661_p0242a20║深，機未動。
X37n0661_p0242a21║母以藥塗者，母以世藥塗之，雖塗無損滅。
X37n0661_p0242a22║惡緣者，此六臣則是滅惡遠緣。
X37n0661_p0242a23║然六臣所說。與佛法有同者。亦有計業所為。其言雖
X37n0661_p0242a24║同。
X37n0661_p0242b01║要云煞無罪無報等，文相廣者，此權人所為，以示後
X37n0661_p0242b02║人令識耶法之相，故作此說。涅槃至。
X37n0661_p0242b03║毒藥者，善人聞大涅槃則能減惡，名為甘露；惡人雖
X37n0661_p0242b04║聞善法翻更起惡，則名毒藥。今闍王亦爾，雖被惡勸
X37n0661_p0242b05║而不從惡，即名甘露。
X37n0661_p0242b06║朝白者，曰朝而白，故曰朝白。
X37n0661_p0242b07║經云：富蘭那等者，什曰：迦葉，母姓。富蘭那，母字也。計
X37n0661_p0242b08║一切法猶如虗空，不生不滅。肇云：其人一切法斷滅
X37n0661_p0242b09║如空，無有君臣、父子、忠孝之道。
X37n0661_p0242b10║經云：下業者，下劣心作業為下業，增上心造即為上
X37n0661_p0242b11║業。
X37n0661_p0242b12║末伽利等者，什曰：末伽利，字也，俱賖梨母也。計眾生
X37n0661_p0242b13║罪福，無有因緣，肇云：其計眾生者，苦樂不由因緣，自
X37n0661_p0242b14║然而爾。
X37n0661_p0242b15║刪闍夜等者，什曰：刪闍夜，字也，毗羅胝母也。計要經
X37n0661_p0242b16║生死，彌歷劫數，然任運自盡苦際。肇曰：其計道不須
X37n0661_p0242b17║求，如縷丸轉於高山之縷，盡則止，何假須求？今經云：
X37n0661_p0242b18║眾生苦樂由前世因，現在無因未來果。與波不同。
X37n0661_p0242b19║經云：便得解者，計初禪等為解脫。
X37n0661_p0242b20║阿耆多等者，什曰：阿耆多，翅舍字也。欽婆羅，麤衣也。
X37n0661_p0242b21║非因計因，著麤拔髮，烟薰鼻等。以諸苦行而為其道，
X37n0661_p0242b22║肇曰：今身苦行，後身常樂。
X37n0661_p0242b23║迦羅鳩䭾等者，什曰：外道字也。其人應物起身，若人
X37n0661_p0242b24║問言有，其即答。有無等皆然。肇曰：迦旃延姓，餘是字。
X37n0661_p0242c01║計諸法亦有亦無。
X37n0661_p0242c02║經云：若內若外者，計恒河水能滅身心二病也。
X37n0661_p0242c03║尼乾若提子等者，尼乾是字，若提母名，計罪福苦樂
X37n0661_p0242c04║盡由前世，要必當償與今不同，此計無修無道，經八
X37n0661_p0242c05║萬劫自然得脫也。此之六師皆悉裸形，自稱一切智
X37n0661_p0242c06║人，所計不出因中有果、因中無果等。
X37n0661_p0242c07║開逆者，開，示也。謂權示方便，引實惡之徒。
X37n0661_p0242c08║固活者，固病應死者，治皆得差，號為固活。
X37n0661_p0242c09║經云：大王！得安眠不者，知王不得安眠，欲覺悟於王，
X37n0661_p0242c10║令王知有第一安樂眠人，故設此聞。
X37n0661_p0242c11║經云身無諸惡等者，王意云：我具身口，具四過，心多
X37n0661_p0242c12║疑，因身心熱惱，如何得安眠耶？
X37n0661_p0242c13║菩薩得安眠者，經中只一句專屬菩薩，謂為諸眾生
X37n0661_p0242c14║故，餘句皆屬止惡。
X37n0661_p0242c15║經云：若為於自己等者，我今為自安己身，及貪宮人
X37n0661_p0242c16║採女等，以何得安眠？
X37n0661_p0242c17║非謂東宮者，由太子未紹位，萬民不得安隱。又只嗣
X37n0661_p0242c18║主未立時，不得安眠。非謂為東宮時，不得安眠。若順
X37n0661_p0242c19║疏文，前釋為正。若消經文，後釋為順。
X37n0661_p0242c20║以下望上者，將下無五德，文不近善友，驗知上文有
X37n0661_p0242c21║於五德。
X37n0661_p0242c22║故讓不言者，且以謙讓，不云己是王之善友。
X37n0661_p0242c23║經云：白法者，犯罪是黑法，從惡得善，名為白法。
X37n0661_p0242c24║經云說有父母等者，若無慚人不見有父母等，王今
X37n0661_p0243a01║說有，是有慚人何不速往至於佛所？
X37n0661_p0243a02║經云：惡富者，王前造罪時，名為惡富王。今慚愧改悔，
X37n0661_p0243a03║即是善人富。
X37n0661_p0243a04║向人說過者，發露是懺悔方便。
X37n0661_p0243a05║為未定故者，為王未肯即知故爾。
X37n0661_p0243a06║經云：迦摩羅病者，謂癩病也。
X37n0661_p0243a07║初示良醫者，文中具二意：初歎自行，大德下歎利他。
X37n0661_p0243a08║初又二：初歎斷德，次具十力下歎智德。初云無師覺
X37n0661_p0243a09║悟者，此是大乘無師覺悟，不同小乘。
X37n0661_p0243a10║次大慈下歎利他，又二：初歎利他心，次隨喜下歎利
X37n0661_p0243a11║他行。行中具身口二行，如犢遂母歎佛身行，次口業。
X37n0661_p0243a12║初知時者，善達機緣，應授藥等。實語者，離虗妄語也。
X37n0661_p0243a13║淨語者，離不淨語。妙語者，離麤惡。義語者，離無義語。
X37n0661_p0243a14║法語者，離非法語。一語者，言無二也。又實語、淨語，明
X37n0661_p0243a15║無妄語。妙語，明無惡口。義語、法語，明無綺語。語能益
X37n0661_p0243a16║人，名為義語。語能稱法，故曰法語。一語，明無兩舌。
X37n0661_p0243a17║經云：若不能至是處者，請王莫疑。
X37n0661_p0243a18║經云：諸菩薩僧，縱有二乘至此，皆知常住佛性，所以
X37n0661_p0243a19║皆名菩薩僧。
X37n0661_p0243a20║經云：若有若無等者，知王有二諦三諦等機，若聞此
X37n0661_p0243a21║法，即能治王身心之病。又作二諦釋，即是合三諦為
X37n0661_p0243a22║二諦也。有力是煩惱，無為是涅槃，有漏是苦集，無漏
X37n0661_p0243a23║是滅道。謂有為無漏即四諦，足此是相即二諦等。
X37n0661_p0243a24║十一種色者，謂五根、五塵及無表。
X37n0661_p0243b01║色非色非色者，他云：是十四不相應行中得一行。
X37n0661_p0243b02║十四種色者，謂五根、五塵及地、水、火、風。
X37n0661_p0243b03║只是俗諦者，於色心外別立中道，與而言之只成俗
X37n0661_p0243b04║諦。何者？既云兩捨，中道無體，復立能捨所捨，且云俗
X37n0661_p0243b05║諦。
X37n0661_p0243b06║自作自受者，自行破假入空，名為自受。
X37n0661_p0243b07║自作他受者，此是法身菩薩出假作地水火風及正
X37n0661_p0243b08║報授藥等與受用諸文。
X37n0661_p0243b09║文例然者，經中諸句皆以三諦釋之。若乘，真諦乘也；
X37n0661_p0243b10║非乘，即人天俗諦乘。
X37n0661_p0243b11║薄今者，不薄今闍王也。
X37n0661_p0243b12║經云：答言憍尸迦等者，佛具從末而答之。
X37n0661_p0243b13║經云：因疑生者，以憍尸迦本疑於命。
X37n0661_p0243b14║故云因疑生者，實如佛教。
X37n0661_p0243b15║經云大目楗連者，此舉資以顯師。
X37n0661_p0243b16║經云大王！畜生見佛者，此舉下類況於人類。
X37n0661_p0243b17║經云：大王！世尊未得阿耨菩提者，此舉因行以況果
X37n0661_p0243b18║德，其力皆大。
X37n0661_p0243b19║經云大王！有曠野鬼者，此顯佛慈普度。
X37n0661_p0243b20║經云如來弟子尚有如是等者，此舉資以況於師。
X37n0661_p0243b21║經云：願善思之者，如上十三事，願王善自思之，必不
X37n0661_p0243b22║虗妄。
X37n0661_p0243b23║經云：判合智者女人者，為極惡婬女說法。又判者，半
X37n0661_p0243b24║也。得偶而合，不以體六入也。
X37n0661_p0243c01║梵行品五
X37n0661_p0243c02║經云我今當（至）住世者。一通為一切未知常住者住
X37n0661_p0243c03║世，二正為王未知常住所以住世令滅惡生善。
X37n0661_p0243c04║雙林之眾者，五十二眾已聞常竟滅知不滅，世王永
X37n0661_p0243c05║知故須云住。
X37n0661_p0243c06║如來密語者，一為闍王造逆、二為一切造五逆者、三
X37n0661_p0243c07║為一切有為眾生、四未見佛性者、五為阿難迦葉所
X37n0661_p0243c08║領之眾、六為由具煩惱不見佛性者、七為王後宮之
X37n0661_p0243c09║眾，悉為滅惡生其善根令見佛性，故唱住世。唱滅亦
X37n0661_p0243c10║爾，非迦葉等所知，故名密語。
X37n0661_p0243c11║經亦不定者，今意須約圓人初住已上方名無為眾
X37n0661_p0243c12║生，又通約名字已上聞常住教者，乃至等覺聞名無
X37n0661_p0243c13║為眾生。前二教未稟圓常悉屬有為，別人知中且同
X37n0661_p0243c14║圓攝，若尅體簡地前並同有為。
X37n0661_p0243c15║深淺遠近者，破前諸師定約地位判無為義，毗婆為
X37n0661_p0243c16║遠。
X37n0661_p0243c17║現在發者，為近不可，定作此成。
X37n0661_p0243c18║經云：以世八法者，謂八風也。王未發心前，恒為八法
X37n0661_p0243c19║所汙。何者？煞父王，當四違；貪國位及世樂，當四順；又
X37n0661_p0243c20║順煩惱，違佛性。又由為八法所汙，罪不滅，善不生。若
X37n0661_p0243c21║能發心見佛性，罪則滅，善則生。又八耶為八法。
X37n0661_p0243c22║結歎者，覽前六重皆是密意語，所以舉四重不思議
X37n0661_p0243c23║歎之。
X37n0661_p0243c24║初治身者，由身不安則心不安，欲安其心，故先治身。
X37n0661_p0244a01║四番論光者，明光功用。
X37n0661_p0244a02║後一番解月愛者，辨光體也。又耆婆識佛所入三昧，
X37n0661_p0244a03║驗非聊爾人也。
X37n0661_p0244a04║經云為是誰光者，王意云：應是天上月等無情之光，
X37n0661_p0244a05║應是人光，所以興問。
X37n0661_p0244a06║經云是光無根者，根以能生為義，中道法界無能生
X37n0661_p0244a07║所，故云根。
X37n0661_p0244a08║經云非熱非冷者，翻王身令得清涼。然經文明中道
X37n0661_p0244a09║光明，一一皆約雙非二邊以釋，非常謂有邊，非滅謂
X37n0661_p0244a10║空邊，餘句例然。
X37n0661_p0244a11║經云實不可說者，光即法界，無可說覩故也。
X37n0661_p0244a12║經云以何因緣（至）光者。王問意：放此光明，為滅我罪？
X37n0661_p0244a13║為不滅耶？
X37n0661_p0244a14║或進或退者，退謂六道，進謂六住菩薩。
X37n0661_p0244a15║七方便者，兩教二乘為二，三菩薩及人天為七。
X37n0661_p0244a16║七子之中起逆者，今意於七方便中，有圓機發者，即
X37n0661_p0244a17║便應之，令惡滅善生，見於佛性，住大涅槃，名於病子。
X37n0661_p0244a18║心則偏重，不同古人所判。
X37n0661_p0244a19║真解六地者，應是別十住中第六住似。
X37n0661_p0244a20║解六心者，別十信中第六心也。
X37n0661_p0244a21║六番如文者，初開敷鮮明譬發心，次能令一切路之
X37n0661_p0244a22║人譬行，此即發心修行為一雙。次智斷一雙，漸增譬
X37n0661_p0244a23║智德，損減譬斷德。三滅惡生善為一雙，除貪惱滅惡，
X37n0661_p0244a24║甘露味生善。
X37n0661_p0244b01║滅其心罪者，從此向下一一問答，皆顯如來冥應益
X37n0661_p0244b02║物之相。又一一問答，皆將闡提以並闍王，令王節節
X37n0661_p0244b03║勝於闡提。何者？由王具五德及能發心。
X37n0661_p0244b04║耆婆意者，闡提三世求其微善永不可得，佛尚怜愍
X37n0661_p0244b05║不捨冥應，王今具於五德，如何不速見佛治心病耶？
X37n0661_p0244b06║闡提斷善者，斷過去善，據現無善，未來亦無，致成三
X37n0661_p0244b07║世之善並亡。
X37n0661_p0244b08║根緣感佛者，寘為感佛之緣。
X37n0661_p0244b09║闡提！有重惡者，於現惡上更撥無因果，名為重惡。
X37n0661_p0244b10║斷現未善盡者，未來之善實不可斷，且據現無名斷
X37n0661_p0244b11║未來。
X37n0661_p0244b12║過去少善者，由過去五戒感今報身，故云少善。
X37n0661_p0244b13║捨一取一者，從心求理，背有向無，背無向兩，亦背兩
X37n0661_p0244b14║亦向雙，非背單入，具背具向，複背複入，絕言名為捨
X37n0661_p0244b15║一取一。又執有破無，執無破有無等。
X37n0661_p0244b16║高山譬失戒品者，山能生萬物，如戒為眾善之本，既
X37n0661_p0244b17║失於戒，眾善並亡。
X37n0661_p0244b18║樹木譬失定品者，樹依於山，如定因戒而發。又禪名
X37n0661_p0244b19║支林，以樹為喻。
X37n0661_p0244b20║四乘者，象、譬、圓乘，對前三乘而成於四。
X37n0661_p0244b21║兩邊者，斷破常、常破斷，名為兩邊。
X37n0661_p0244b22║獨為信首者，持於獨戒，戒是所歸憑處，如首枕猶以
X37n0661_p0244b23║求安。
X37n0661_p0244b24║無生善處者，謂四儀之中求善皆無。
X37n0661_p0244c01║樹葉為衣者，雖著此衣，不免裸露，故喻無慚。去坎就
X37n0661_p0244c02║離，明也，譬造惡分明也。
X37n0661_p0244c03║根緣感佛者，冥感法身，無緣慈力，內薰成機，名為感
X37n0661_p0244c04║譬之。
X37n0661_p0244c05║親屬者，只名此身為善在耳。
X37n0661_p0244c06║但以惡感者，今家意亦以惡為機緣，以惡極故即能
X37n0661_p0244c07║感佛，故云請醫療病也。
X37n0661_p0244c08║頭蒙塵土者，蒙，覆也。五住如塵，更起闡提，撥無因果，
X37n0661_p0244c09║如頭蒙塵土。此約輕重以釋。
X37n0661_p0244c10║倚望感應者，現雖未感，當當方遂。
X37n0661_p0244c11║初觀察等者，皆冥觀冥許。亦十二我見者。
X37n0661_p0244c12║十四諦出華嚴經者，彼第三十六云：佛子！此第五地
X37n0661_p0244c13║菩薩摩訶薩，如實知此是苦聖諦，此是苦集聖諦，此
X37n0661_p0244c14║苦滅聖諦，此是苦道聖諦，善知俗，善知第一義諦，善
X37n0661_p0244c15║知相諦，善知差別諦，善知成立諦，善知事諦，善知生
X37n0661_p0244c16║諦，善知盡無生諦，善知一切菩薩地次第成就諦，乃
X37n0661_p0244c17║至善知如來智成就諦。此菩薩隨眾生心樂令歡喜
X37n0661_p0244c18║故，知俗諦；通達一實相故，知第一義諦；覺法自相共
X37n0661_p0244c19║相故，知相諦；了諸法分位差別故，知差別諦；善分別
X37n0661_p0244c20║蘊界處故，知成立諦；覺身心苦惱故，知事諦；覺諸趣
X37n0661_p0244c21║生相續故，知生諦；一切熱惱畢竟滅故，知盡無生智
X37n0661_p0244c22║諦；出生無二故，知入道智諦；正覺一切行相故，善知
X37n0661_p0244c23║一切菩薩地次第相續成就，乃至如來智成就諦。以
X37n0661_p0244c24║信解智力知，非以究竟智力知；以闡提人無信解力，
X37n0661_p0245a01║撥無此善，名斷善根。
X37n0661_p0245a02║經云雖去何益者，於路假使見吉，復有何益？
X37n0661_p0245a03║感應道交者，寘有道交之義。
X37n0661_p0245a04║二、小兒者，譬斷常相害。又斷常自高，譬之投頭；而復
X37n0661_p0245a05║拔髮，譬共相害；瓦石刀杖，皆譬斷常以自相害。
X37n0661_p0245a06║聖人所棄者，闡提拾他所棄之物。
X37n0661_p0245a07║沙門獨行者，表闡提無出世善根，不成機感。佛常欲
X37n0661_p0245a08║應，生自無機，故以無侶而表之。
X37n0661_p0245a09║經云往至病所者，闡提雖無三世善根，以無緣慈力
X37n0661_p0245a10║而冥應之，子細求其善根，故云往至病所。
X37n0661_p0245a11║後觀過去者，更觀無始已來復有善不？
X37n0661_p0245a12║略無嗔者，聞他說出世因果，則便生嗔，即三毒足。
X37n0661_p0245a13║骨節是身根者，謂於身口鼻等求善皆無。
X37n0661_p0245a14║便利不通者，身相殘害，不當道理，名為不通。
X37n0661_p0245a15║肥大，譬我見者，遍二十五有皆計於我，故名肥大。
X37n0661_p0245a16║經云：問瞻病人者，闡提以惡為機。
X37n0661_p0245a17║名瞻病者，意志云何者？為有善根可發？為都無耶？
X37n0661_p0245a18║根緣對者，謂根緣所對皆無其善。
X37n0661_p0245a19║剛烈者夫人及出世䑒利之善。
X37n0661_p0245a20║經云覺身細軟等者，繒綿等譬身惡，或堅如石等譬
X37n0661_p0245a21║口意惡，故云唯見三毒。
X37n0661_p0245a22║經云然不定言（至）死者。未來時冥，應有發義，故云不定。
X37n0661_p0245a23║非佛教所制者，既機道未成，未宜顯應，任起斷常等
X37n0661_p0245a24║見，及三業不善，故云勿禁。
X37n0661_p0245b01║經云：如是二悟者：一、聞伽離入獄，二、聞剎多見佛罪
X37n0661_p0245b02║除。雖聞二語，意獨未審。
X37n0661_p0245b03║除其不定為定者，罪性若定，不能一除之，猶罪性不
X37n0661_p0245b04║定。佛有能除之智，定能除之，故云為定。
X37n0661_p0245b05║經云仰瞻如來三十二相等者，只觀佛身已滅無量
X37n0661_p0245b06║重罪，何況聞法耶？
X37n0661_p0245b07║經云：出八種聲。梵摩喻經云：一、最好聲，清雅；二、易了
X37n0661_p0245b08║聲，有所言說，辨了易解；三、調和聲，大小得中；四、柔軟
X37n0661_p0245b09║聲，其聲柔軟，令人喜聞；五、不誤聲，言無錯謬；六、不女
X37n0661_p0245b10║聲，其聲雄朗；七、尊慧聲，言無懺怯；八、深遠聲，猶如雷
X37n0661_p0245b11║震。然今經雖不別列，與彼所出聲同，是故引之。
X37n0661_p0245b12║經云：當繫心等。此二十事，為凡夫託事觀察，折伏其
X37n0661_p0245b13║心，達事見理，方成妙觀。又今文明正助合行，善須修
X37n0661_p0245b14║習，故云也。
X37n0661_p0245b15║經云：我此身者，身中未有無漏善根。
X37n0661_p0245b16║經云：未得調順者，未有觀行折伏。
X37n0661_p0245b17║經云無處不畏者，三途是可畏處。
X37n0661_p0245b18║無道前智慧者，今即以初住為道中也。
X37n0661_p0245b19║經云：難得遠離者，得真諍近分，離分段，得中道，方能
X37n0661_p0245b20║遠離八難。
X37n0661_p0245b21║經云：無有一法能遮者，身中未有一善法能遮。二十
X37n0661_p0245b22║五、有因果之讐。
X37n0661_p0245b23║經云度五逆律者，未有無生種智度五逆險道，此文
X37n0661_p0245b24║正歸王身。
X37n0661_p0245c01║經云：生死無際者，無生觀成，得入初住，方乃一分；見
X37n0661_p0245c02║生死終等覺，方乃窮其邊際。
X37n0661_p0245c03║經云不作諸業者，既不作善業，名為空無。
X37n0661_p0245c04║經云因久明生等者，罪從心生，還從心滅。猶如一手，
X37n0661_p0245c05║覆之與仰，俱不離手。生死亦爾，因癡而滅。
X37n0661_p0245c06║四倒是煩惱道者，此二十事不出三道，咸是所觀之
X37n0661_p0245c07║境。
X37n0661_p0245c08║經云爾時次第觀心者，既滅三相，定、慧、進、戒次第增
X37n0661_p0245c09║明。度說者，前事觀文義並略，故更廣說無生妙觀，以
X37n0661_p0245c10║破執情令悟佛性。
X37n0661_p0245c11║妨於入道者，雖修無生，更執此四，却成生滅，何得入
X37n0661_p0245c12║於圓妙之道？
X37n0661_p0245c13║經云若一切法無定者，領意者，若一切法無定，眾生
X37n0661_p0245c14║或時造惡，或時造善，諸佛菩薩尚乃或時示入生死，
X37n0661_p0245c15║或時示入真，故云無定。
X37n0661_p0245c16║昺然者，若不為修無生廣度一切，但云無父者，則是
X37n0661_p0245c17║大無慚人。
X37n0661_p0245c18║四大攝十色者，四大是能成，則攝於根塵；根塵為能
X37n0661_p0245c19║成，即攝於四大。
X37n0661_p0245c20║經云大王昔日口不教煞者，此且方便寬縱王心，恐
X37n0661_p0245c21║報心不破，所以但云削足等。
X37n0661_p0245c22║混高下之心者，諸佛為高王，口、意二業心為下，泯此
X37n0661_p0245c23║二心，求罪無相，如何計云煞父定重？故云諸佛世尊
X37n0661_p0245c24║無有罪者，汝獨云何而有罪耶？
X37n0661_p0246a01║經云亦得善果者，由昔煞仙人，今曰被煞，由供養死
X37n0661_p0246a02║屍，今日得初果，故云現世中亦得善果。
X37n0661_p0246a03║縱橫非法者，謂縱恣造諸非法也。
X37n0661_p0246a04║經云我弟子（至）犯戒者。佛亦且寬其心。我弟子中有
X37n0661_p0246a05║癡狂、心亂、痛惱所纏，犯皆無罪，猶無本心故爾。
X37n0661_p0246a06║今不言故重於死者，意云非謂保重於死為重死也。
X37n0661_p0246a07║人犯重者，煞人犯重，煞畜但犯輕輕垢及提罪。
X37n0661_p0246a08║若就施食者，如云此食色香味，上供十方佛等，此是
X37n0661_p0246a09║傍引例以釋於等，故云別論。
X37n0661_p0246a10║破其滯邊失理者，失其中道之理。
X37n0661_p0246a11║經云涅槃非有等者，涅槃之體非有非無，而亦有大
X37n0661_p0246a12║涅槃也。
X37n0661_p0246a13║經云雖非有等者，此結前煞。
X37n0661_p0246a14║雖非有非無慚愧者，煞則得罪，正結歸王。
X37n0661_p0246a15║經云受果報下，寄外斷常二計以顯大王無此二失。
X37n0661_p0246a16║又此下諸文並是示王偏執二邊不得中道之人，所
X37n0661_p0246a17║以前舉涅槃中道之有，破其滯邊失理。
X37n0661_p0246a18║言受果報者，名之為有者，彰其業體，體得果故。空見
X37n0661_p0246a19║之人，斷見也。
X37n0661_p0246a20║經云：有有見者，常作定執有見人也。無有見者，謂
X37n0661_p0246a21║是計斷之人，撥無果報。
X37n0661_p0246a22║經云常見之人（至）非有者。此但橫計之常，非於佛作
X37n0661_p0246a23║真常，故云則為非有無常見。然亦故下，結云雖非有
X37n0661_p0246a24║非無，而亦是有常。常見者，定作常見之人也。
X37n0661_p0246b01║勸作無常等觀者，正勸作無生等觀也。
X37n0661_p0246b02║經云我今始知乃至淺者具足，應以無常對常等為
X37n0661_p0246b03║觀，文但出一邊。
X37n0661_p0246b04║經云知諸法（至）無我者。此亦但出一邊具之，應以常
X37n0661_p0246b05║等四相對為觀。
X37n0661_p0246b06║王發心者，此是自行發心也。
X37n0661_p0246b07║王重發心者，此是下化發心也。
X37n0661_p0246b08║經云：即得微薄者，由未全除，但是微薄。
X37n0661_p0246b09║世王經者，阿闍世王經也。
X37n0661_p0246b10║五悔意者，自他具足，既聞法已，皆須具五，方成行儀。
X37n0661_p0246b11║如寶積經中，彌勒云：釋迦勤行苦行，方始得，方始得
X37n0661_p0246b12║道。我今座修樂行，晝夜六時，但勤五悔，而得成道。即
X37n0661_p0246b13║是例。
X37n0661_p0246b14║經云眾生四種魔者，不出耶常等四及無常等四。
X37n0661_p0246b15║經云莊嚴諸佛大眾者，若無菩提心嚴，眾不端美。何
X37n0661_p0246b16║以故？菩提之心更相莊嚴，上求下化，因果滿足，方名
X37n0661_p0246b17║佛眾。
X37n0661_p0246b18║猶入賓吒地獄者，業報須入，不入罪則不滅。
X37n0661_p0246b19║經云如雜華者，澤州云：依佛名經，雜華猶是華嚴經
X37n0661_p0246b20║也。
X37n0661_p0246b21║嬰兒行品
X37n0661_p0246b22║大，即如來行者圓嬰兒也。
X37n0661_p0246b23║大小兩化者，小聖三藏，大即衍門。澤州云：不能起住，
X37n0661_p0246b24║明嬰兒心；不能去來，明嬰兒身；不能語言，明嬰兒口。
X37n0661_p0246c01║觀其釋文，非無此意，然終不及今師所釋，則順經文
X37n0661_p0246c02║大旨。
X37n0661_p0246c03║經云：語未了者，諸佛如來示同未了。亦是即說無說，
X37n0661_p0246c04║名為未了。
X37n0661_p0246c05║經云：名物不一等者，如世嬰兒，或云歌孃，歌孃皆重
X37n0661_p0246c06║言之。眾生亦爾，或宜說常，或宜說無常，或宜頓說，或
X37n0661_p0246c07║宜漸說，如來善巧，同其深淺，皆令入極，故云因淺而
X37n0661_p0246c08║得解。
X37n0661_p0246c09║欣厭嬰兒者，約開權釋。
X37n0661_p0246c10║正取和字者，和淺婆深。何者？以三藏菩薩三祇百劫
X37n0661_p0246c11║伏惑修行，名之為大，未得無漏，是故今文以婆對衍。
X37n0661_p0246c12║不作大逆等者，別人修行，期心極果，不住二邊之逆。
X37n0661_p0246c13║見道至為得者，謂證得也。
X37n0661_p0246c14║九品增修者，即前別教菩薩修慈，從初上親與下樂，
X37n0661_p0246c15║乃至第九品，方名修慈成就。
X37n0661_p0246c16║今以妄別者，若非妄引，無由得出，以行成故。
X37n0661_p0246c17║止不啼哭者，至極果已萬行方止，自爾已前皆名啼
X37n0661_p0246c18║哭。遠到涅槃，極果涅槃也。
X37n0661_p0246c19║第三、單結者，聖行：初雙標，次不次二行，次雙釋，次不
X37n0661_p0246c20║二行，三單結五行。
X37n0661_p0246c21║卷第九　德王品初
X37n0661_p0246c22║釋，疏為二：一、先明行、德同異；二、就文下，解釋。初又二：
X37n0661_p0246c23║初述古；次今依下，正釋。初又二：先述古；次今皆下，略
X37n0661_p0246c24║破。初云一、二功德廣聖行者，以二功德對於一行，故
X37n0661_p0247a01║名為廣，以顯修成功德之相。是則一行皆具二德。太
X37n0661_p0247a02║昌大體亦同，但後兩行主對不便耳。
X37n0661_p0247a03║體一義異者，體一可爾，同是因善，義則不然。何者？為
X37n0661_p0247a04║地前因、為地上因，為圓善、為偏善耶？
X37n0661_p0247a05║終於窮學者，他意云：等覺位滿，名為窮學。今亦破之，
X37n0661_p0247a06║為是何教窮學耶？
X37n0661_p0247a07║感後習果者，此約別教菩薩次第行學，不會圓融，故
X37n0661_p0247a08║須破之。又習因習果之言，多在權教聖明報因報果。
X37n0661_p0247a09║金心為體者，他見第六功德有入金剛三昧，即云金
X37n0661_p0247a10║心為體。破云：初地即證，何以金心為體？餘德復有體
X37n0661_p0247a11║不？
X37n0661_p0247a12║莊嚴獎勸者，十德莊嚴五行，獎勸行人令修學耳。
X37n0661_p0247a13║次破中云菩薩之位者，但成別菩薩位。
X37n0661_p0247a14║何處不勸者，行行文後，皆有勸修，何獨十德？
X37n0661_p0247a15║二正釋中云前三聖行者，聖行、梵行、嬰兒行也。
X37n0661_p0247a16║亦是於證者，每一行後證果之文，或一、二、三、五紙天
X37n0661_p0247a17║行，是所證現文，但有三行，故云其文則少。
X37n0661_p0247a18║十、功德非不明修者，此即真修，是天行也。
X37n0661_p0247a19║初對告者，其是對揚發起教主，故先告之。
X37n0661_p0247a20║高貴是法身者，高之極也，貴之遍也。法身遍一切處，
X37n0661_p0247a21║三身中尊高貴豈過於此？
X37n0661_p0247a22║德王是解脫者，分身散影，處處調伏，遍脫眾機，故如
X37n0661_p0247a23║王也。又若當法體，應名十功德品。今從所告人以題
X37n0661_p0247a24║品目，故云從人題品。
X37n0661_p0247b01║不別列名者，經中但有十德次第，而無功德名字。
X37n0661_p0247b02║經云修行如是大涅槃者，涅槃是所證果，經是教法，
X37n0661_p0247b03║依教修五行得涅槃果，故云得十事功德。
X37n0661_p0247b04║但存九句者，若并希有等八字成十句，亦得分別智
X37n0661_p0247b05║至。
X37n0661_p0247b06║非難者，謂分別智難生、泥洹智易得，中道佛性非此
X37n0661_p0247b07║二邊智能知，故云非難等。
X37n0661_p0247b08║無色故非相等者，色心麤淺，故須非之。
X37n0661_p0247b09║無邊無中者，今是即邊而中，所以非於邊外之中也。
X37n0661_p0247b10║絕四等者，四句百非之法，皆世間所攝，故須非之。
X37n0661_p0247b11║皆重說者，夫言周者，重說前事，一遍二遍名之為周。
X37n0661_p0247b12║今十德各別，周義不成，故今不用。
X37n0661_p0247b13║初一聞慧等，今依經破之。他見有所不聞，即對聞慧
X37n0661_p0247b14║能為利益，如何對思慧耶？後三對修，文相最為不便。
X37n0661_p0247b15║三慧伏惑，何能斷疑等？
X37n0661_p0247b16║初一是本者，謂一切法皆以聞教為本也。
X37n0661_p0247b17║尚不得等者。破意云：別教修行入地真證即與圓同，
X37n0661_p0247b18║今尚不用恐監教道，何得用藏小通共三慧以釋？故
X37n0661_p0247b19║今不用。
X37n0661_p0247b20║文明不共下，第三、失如何作藏通等釋。
X37n0661_p0247b21║文明不聞下，第四、由從他聞方生三慧，故不可也。
X37n0661_p0247b22║文明不思議下，第五、前三教三慧皆是思議之法。
X37n0661_p0247b23║文明秘密下，第六、今十德是所證三德真伊秘法，況
X37n0661_p0247b24║經自云如來密藏，如何作三慧顯露釋之？
X37n0661_p0247c01║文明圓備等下，第七、前三教聞思修是二邊偏缺不
X37n0661_p0247c02║圓之法。
X37n0661_p0247c03║文明驚下，第八、二乘三慧是尋常法，昔日已得，如何
X37n0661_p0247c04║今聞更驚恠耶？
X37n0661_p0247c05║文明無差下，第九、三慧是差別法。
X37n0661_p0247c06║文明中道下，第十、二乘菩薩三慧是二邊有窮之法。
X37n0661_p0247c07║不聞至因相者，將十德望前五行名為果證，望後未
X37n0661_p0247c08║極猶是涅槃因天行，不聞證理而聞即涅槃因行，古
X37n0661_p0247c09║人如何一向作極果釋之？
X37n0661_p0247c10║若修證者，依真修天行，地地證真理，妙悟不聞也，發
X37n0661_p0247c11║解聞也。入初住時，真證開發遍見諸佛，彼彼身土互
X37n0661_p0247c12║相融入，剎說塵說無有窮盡，菩薩一念悉能了知，即
X37n0661_p0247c13║其相也。
X37n0661_p0247c14║非他邊領者，便破前三慧文。
X37n0661_p0247c15║略舉三種者，大涅槃體是不聞，三諦是所證，即是聞
X37n0661_p0247c16║故，約三諦以釋，故云不聞聞。此是證道一心三諦，所
X37n0661_p0247c17║以皆言不與二乘共。
X37n0661_p0247c18║亦不證俗者，二乘破六界緣生之俗，不能從空出假，
X37n0661_p0247c19║具恒沙佛法。
X37n0661_p0247c20║其雖證真者，不能於真即具中假上所至。
X37n0661_p0247c21║正歎者，正歎一心三諦也。
X37n0661_p0247c22║經云三寶性相者，謂一體三寶具於四德。又性即一
X37n0661_p0247c23║體三寶，相即相三寶。
X37n0661_p0247c24║經云一切諸佛（至）常住者。舉深況淺。良由菩薩同諸
X37n0661_p0248a01║佛證秘藏，故舉諸佛顯於菩薩。
X37n0661_p0248a02║如來涅槃者，乘如實道來成正覺，即是不來而來，義
X37n0661_p0248a03║當於始。涅槃謂所證所入，即是不終而終不去，義當
X37n0661_p0248a04║於終。始終為一雙也。
X37n0661_p0248a05║一一事中無非中道者，二十句皆是二邊所非之法。
X37n0661_p0248a06║何者初非有非無者？非於二諦。非有為非無為者，
X37n0661_p0248a07║非於四諦，有為苦集也，無為道滅也。
X37n0661_p0248a08║有漏無漏者，非於證真不證真。
X37n0661_p0248a09║非色非不色者，非於色，心也。
X37n0661_p0248a10║非名者，非四陰名也。非不名者，非色陰也。
X37n0661_p0248a11║非相者，非於生、住、異、滅四相也。非不相者，非真也。
X37n0661_p0248a12║非有非不有者，非二十五有之有，非二十五有之空
X37n0661_p0248a13║也。
X37n0661_p0248a14║非物者，非六根所覩隱顯情塵。非不物者，非真諦
X37n0661_p0248a15║也。
X37n0661_p0248a16║非因非果者，非分段、變易二處因果。
X37n0661_p0248a17║非待者，謂待對真俗，名之為待。
X37n0661_p0248a18║非不待者，謂邊外之中，今達即中，方名絕待。
X37n0661_p0248a19║非明非闇者，非於觀智明及三障闇惑也。
X37n0661_p0248a20║非出者，非於二乘等，但運出三界也。
X37n0661_p0248a21║非不出者，非於人天乘不動不出也。
X37n0661_p0248a22║非常者，非於出假菩薩外計耶？常也。
X37n0661_p0248a23║非不常者，非於二乘滯空之不常也。
X37n0661_p0248a24║非斷者，於斷惑位也。非不斷者，非於不斷惑位也。
X37n0661_p0248b01║非始非終者，非於外計冥初之始，八萬劫已滅沒之
X37n0661_p0248b02║終，此即非斷常二計也。
X37n0661_p0248b03║非過去等可解。餘亦如是者，下九功德亦爾。
X37n0661_p0248b04║不聞聞一切外通經者，昔外人自謂究竟，二乘不知，
X37n0661_p0248b05║今方得知無是涅槃中不思議俗諦之法。
X37n0661_p0248b06║經云：四毗陀論。澤州疏云：外國有四大論師：一、婆耶
X37n0661_p0248b07║娑，造四毗陀論，亦名違陀，此云智論。一、億力毗陀，明
X37n0661_p0248b08║事火懺悔法；二、耶受毗陀，明布施祠祀法；三、阿他毗
X37n0661_p0248b09║陀，明一切鬪戰法；四、三摩毗陀，明和異國鬪諍法。知
X37n0661_p0248b10║此生智，故名智論。第二論師名婆尼尼，造毗伽羅論，
X37n0661_p0248b11║此名記論，明一切音聲、名字、音句等法。第三論師名
X37n0661_p0248b12║伽毗羅，是黃頭仙造。僧佉，此云數，是所造論名。論中
X37n0661_p0248b13║辨二十五法，用通大地中慧數為體。二十五諦，如下
X37n0661_p0248b14║引。第四論師名優樓佉，是青目仙。彼造衛世師經，此
X37n0661_p0248b15║名最勝。明六諦義，如前釋。
X37n0661_p0248b16║根本有三外道者，然一切外人所計，不過二天三仙。
X37n0661_p0248b17║二天者，謂摩醘首羅天、毗紉天，亦云韋紉天，亦韋糅
X37n0661_p0248b18║天，此翻遍勝，亦遍悶，亦遍淨。阿含云：是色天。俱舍云：
X37n0661_p0248b19║是第三禪頂天。
X37n0661_p0248b20║大論云：遍淨天者，四辟捉貝持輪，騎金翅鳥，有大神
X37n0661_p0248b21║力，而多悉害。時人畏威，遂加尊事（云云）。
X37n0661_p0248b22║摩醯首羅天者，此云大自在，色界頂天，三目八臂，騎
X37n0661_p0248b23║白牛，執白拂，有大威力，能傾覆世界，舉世尊之以為
X37n0661_p0248b24║化本。廣如止觀第十記引。
X37n0661_p0248c01║三仙者，一迦毗羅，此翻黃頭，頭如金色，說經有十萬
X37n0661_p0248c02║偈。亦僧佉論，此云數術，用二十五諦明因中有果，計
X37n0661_p0248c03║一為宗。二優樓僧佉，此云休留仙，其人晝藏山谷以
X37n0661_p0248c04║造經書，夜則遊行說法教化，猶如彼鳥故得此名，說
X37n0661_p0248c05║亦有十萬偈。亦衛世師，此云無勝，計因中無果，以六
X37n0661_p0248c06║諦為宗。三勒沙婆，此云苦行，以算數為聖法，造經亦
X37n0661_p0248c07║有十萬偈。若尼乾子，此人斷結，用六障四濁為法，計
X37n0661_p0248c08║因中亦有果亦無果，亦一亦異為異。
X37n0661_p0248c09║六障者，如方便心論云：一、不見障愚，二、癡障，三、受苦
X37n0661_p0248c10║障，四、命盡障，五、性障，六、名言障。
X37n0661_p0248c11║四濁者，謂嗔、慢、貪、諂（云云）。然經中具列四大，論師疏
X37n0661_p0248c12║中但述其二，正消經文。而云勒沙經中略同不說，是
X37n0661_p0248c13║故具引三、四論師，以消經文及疏。
X37n0661_p0248c14║計亦一亦二者，雙計前二，故云與二人略同。
X37n0661_p0248c15║經云初未曾聞者即不聞，今於此經而得知之即聞，
X37n0661_p0248c16║故云不聞。
X37n0661_p0248c17║經云：深密之義不聞也。今因聞也。
X37n0661_p0248c18║提緣由者，聽受是證果之緣，大涅槃經是證果之由。
X37n0661_p0248c19║三番說者，如大論云：三智實在一心中。
X37n0661_p0248c20║分屬三人者，定易解耳。作此融者，只緣寄於三譬，鏡
X37n0661_p0248c21║不及炬，不及日，似如次第，故須融通。
X37n0661_p0248c22║經云令二乘（至）佛道者。昔來未見，今方得見，名之為
X37n0661_p0248c23║遠。
X37n0661_p0248c24║歷四法者，初、重在經，可見；從善男子！其聽下，第二、重
X37n0661_p0249a01║四法，謂名、義為一雙；從復次，善男子下，第三、重行、解
X37n0661_p0249a02║為一雙；從善男子！菩薩下，第四、法、義為一雙。
X37n0661_p0249a03║斷疑是外論者，斷他外疑論也。亦名離者，令自他
X37n0661_p0249a04║離疑網心也。
X37n0661_p0249a05║前後互明者，內證故斷疑，斷疑故內證，復有何前後？
X37n0661_p0249a06║疑佛涅槃是無常倒者，是經中初疑佛涅槃句也。
X37n0661_p0249a07║次明常倒者，經中疑佛是常句，此二為一雙，并第三、
X37n0661_p0249a08║第四、第五為三單句，合為五句。如此對者，亦未全穩，
X37n0661_p0249a09║但依私對，消文則便。
X37n0661_p0249a10║理須具列佛性者，前疑名義及疑八倒，文後應云斷
X37n0661_p0249a11║疑心亡，則能了知一切眾生悉有佛性。將此文例前，
X37n0661_p0249a12║故云互明也。
X37n0661_p0249a13║經云：所謂若常等四者，除生死涅槃之疑。
X37n0661_p0249a14║若命非命者，除十六知見疑。
X37n0661_p0249a15║若眾生非眾生者，見佛性者名非眾生，是除假名上
X37n0661_p0249a16║疑。
X37n0661_p0249a17║若畢竟、不畢竟者，除開權，未開摧疑。故上文云：云何
X37n0661_p0249a18║名畢竟及與不畢竟？謂有餘、無餘義。若他世等，除過、
X37n0661_p0249a19║未疑，謂於未來有報、無報，疑於過去有因、無因。
X37n0661_p0249a20║若有若無者，二諦疑。若法非法者，除執教法疑，
X37n0661_p0249a21║若善若非善者，除人天三途疑。
X37n0661_p0249a22║次假名中者，然經中有五計不同：一、於五陰疑惑，不
X37n0661_p0249a23║知何者是我。二、眼能見下，六根對我疑，不知阿誰能
X37n0661_p0249a24║見乃至能知。三、色受法有五陰，對我疑惑，不知阿誰
X37n0661_p0249b01║受報。四、色至他世下陰，對我疑惑，不知誰至後世。五、
X37n0661_p0249b02║生無之法下，於生死疑，不知為有始終、為無始終。
X37n0661_p0249b03║有始有終是耶？外者，計八萬劫初為始，計過八萬劫
X37n0661_p0249b04║已為終。
X37n0661_p0249b05║正直耶曲兩章互者，曲中又二：一、凡夫耶曲；二、二乘
X37n0661_p0249b06║耶曲。
X37n0661_p0249b07║經云：見老人等者，瑞應經上卷云：太子至年十四，啟
X37n0661_p0249b08║王出遊，欲觀施為。王令左右百官導從，始出東城門，
X37n0661_p0249b09║天帝化作病人，身瘦壁大，倚門壁而喘息。太子問曰：
X37n0661_p0249b10║此為何人？其僕曰：病人也。何謂為病？對曰：凡病者，皆
X37n0661_p0249b11║由風寒，或熱或冷，故得此病。太子曰：一何苦哉！吾處
X37n0661_p0249b12║富貴，飲食快口，亦有不節，當復有病，與此何異？次駕
X37n0661_p0249b13║乘出南城門，天帝復化作老人。太子問曰：此為何人？
X37n0661_p0249b14║其僕曰：老人。何謂為老？曰：年耆根熟，形變色衰，餘命
X37n0661_p0249b15║無幾，故謂之老。次駕乘出西城門，天帝復化作死人。
X37n0661_p0249b16║太子又問：此為何人？其僕曰：死人也。何謂為死？曰：死
X37n0661_p0249b17║者，盡也。壽有長短，福盡命終，氣絕神遊，謂之死人。次
X37n0661_p0249b18║復遊觀出北城門，天帝復化作沙門，法服持鉢，視地
X37n0661_p0249b19║而行。太子問曰：此為何人？其僕曰：沙門。何謂沙門？對
X37n0661_p0249b20║曰：蓋聞沙門之為道也。太子曰：善哉！唯是為快。廣如
X37n0661_p0249b21║經說。
X37n0661_p0249b22║寄有無者，只是寄有無上而論，雙非雙照，以明不思
X37n0661_p0249b23║議三諦也。
X37n0661_p0249b24║玄而復玄者，前因果二釋俱不思議，故云玄而復玄。
X37n0661_p0249c01║經云聞不聞義者，只是不聞聞，此是德王謬領之。
X37n0661_p0249c02║非。何者意？謂若不聞不應言聞，若云聞不應言不聞，
X37n0661_p0249c03║故成錯領。
X37n0661_p0249c04║初奪成兩者，法若定有奪聞成生，法若定無奪不聞
X37n0661_p0249c05║成滅。法若有聞則無不聞，若有不聞則無於聞，云何
X37n0661_p0249c06║而言不聞而聞？故云不聞。
X37n0661_p0249c07║得是一、不得非一者，生滅既異，不得作聞、不聞一義。
X37n0661_p0249c08║經聞所不聞者奪意者，現見不聞聞異，如何世尊云
X37n0661_p0249c09║聞所不聞是，是一義耶？
X37n0661_p0249c10║先結定成兩者，不聞與聞異，故知定兩。
X37n0661_p0249c11║結定不應一者，現見一，聞與聞異，如何而言不聞而
X37n0661_p0249c12║聞是一義耶？
X37n0661_p0249c13║凡累三譬者，此猶約法為譬也。至則不去，顯上不聞
X37n0661_p0249c14║定是不聞。至則不至，顯上聞定是聞。亦如生已下，反
X37n0661_p0249c15║顯義。生已定生，不得更不生，顯上聞定是聞。若言不
X37n0661_p0249c16║生即是不生不生，顯上不聞定是不聞，不得更云
X37n0661_p0249c17║不聞聞。得已不得，同上生已不生句。不得不得，同上
X37n0661_p0249c18║不生不生句。當知不聞聞有其二義，如何世尊云聞
X37n0661_p0249c19║所不聞是一義耶？
X37n0661_p0249c20║譬中無不一譬者，謂譬中少於亦復如是之言，即是
X37n0661_p0249c21║結難不得為一也。
X37n0661_p0249c22║縱難者，所言縱者，許其不聞，聞是一也。
X37n0661_p0249c23║經云十住菩薩者，反徵也。若言凡夫未得菩薩、未得
X37n0661_p0249c24║涅槃、未見佛性。
X37n0661_p0250a01║是其得者，菩薩已得，猶名不得。既有凡聖之殊，驗知
X37n0661_p0250a02║不聞，聞云言一。
X37n0661_p0250a03║經云如來往昔等者，若從他聞，即是於聞，云何言不
X37n0661_p0250a04║聞？
X37n0661_p0250a05║復言無師者，無師即是不聞，如何復云聞耶？是則不
X37n0661_p0250a06║聞與聞本成是二，何故說言不聞聞是一義耶？
X37n0661_p0250a07║結兩縱者，既凡座不同，故知是成兩法法，此則先結
X37n0661_p0250a08║佛果縱，次結眾生縱也。
X37n0661_p0250a09║次難者，況意者，色尚有不可見，何況涅槃有於聞所
X37n0661_p0250a10║不聞耶？
X37n0661_p0250a11║障內色者，凡是色法有其三種：一、可見對，謂眼所見
X37n0661_p0250a12║色；二、不可見有對，謂耳、鼻、舌、身所對之色；三、不可見
X37n0661_p0250a13║無對，謂法塵中無作之色。初一可見，餘不可見，是以
X37n0661_p0250a14║言惑。
X37n0661_p0250a15║佛明幻等者，佛以幻空、幻假、幻中答之，故云汝今善
X37n0661_p0250a16║知一切諸法如幻等。文中三諦義足，佛意正言一切
X37n0661_p0250a17║諸法皆如幻化，汝何執定相難耶？
X37n0661_p0250a18║是為歎答者，為機興問，眾疑既息，施佛先歎。
X37n0661_p0250a19║從善子汝今下，是答也。非青等不聞也，見青等聞也。
X37n0661_p0250a20║即兼答者，兼不聞聞聞聞也。
X37n0661_p0250a21║凡此三答者，幻等又不聞，聞等四句並為上根是一
X37n0661_p0250a22║答，答生生四句為中根是一答，第三請答德王之問
X37n0661_p0250a23║是一答。
X37n0661_p0250a24║為下根來相（云云）者，不來而來，不放而放等，故經（云
X37n0661_p0250b01║云）。
X37n0661_p0250b02║經云：非青見青，非青釋不聞，見青釋聞，所以名為瑞。
X37n0661_p0250b03║答：
X37n0661_p0250b04║是光體等者，作青等是光體，見青黃等是光用，從真
X37n0661_p0250b05║起應亦爾。
X37n0661_p0250b06║皆破定相者，傍破德王定執之疑，此光不屬因緣，故
X37n0661_p0250b07║無定相。
X37n0661_p0250b08║經云：念佛者，念法佛也。此一段文皆說光體，所以一
X37n0661_p0250b09║一悉云常住。
X37n0661_p0250b10║自行破立者，四菩薩自破無明，立自菩薩燈也。
X37n0661_p0250b11║應以世諦者，甚深是嘿即不聞，世諦是說即聞，應從
X37n0661_p0250b12║於說逗物所宜。
X37n0661_p0250b13║如何專嘿不能答下，具四悉意：示佛道同世界意，生
X37n0661_p0250b14║此土善為人意，滅此土惡對治意，令見性得道第一
X37n0661_p0250b15║義意。
X37n0661_p0250b16║此佛舉彼菩薩者，舉謂舉覺，亦覺發也。如經爾時世
X37n0661_p0250b17║尊問文殊師：何因緣故有此光明？文殊即說光明名
X37n0661_p0250b18║為智慧等。因此問答彼菩薩來，即是佛所舉之相。
X37n0661_p0250b19║亦三悉說者，於圓常有三悉之益，但不說戒律對治
X37n0661_p0250b20║以扶常耳。
X37n0661_p0250b21║然問答（至）不定者。夫問答之法，皆是已下而問於上。
X37n0661_p0250b22║今文佛問、菩薩答者，只是順物所宜，故云不定。
X37n0661_p0250b23║即是人傍者，上純陀與文殊對佛論，於有為無為即
X37n0661_p0250b24║是人傍，有為無為且共置之，即顯非常非無常正法，
X37n0661_p0250c01║則是法不傍也。
X37n0661_p0250c02║是法傍者，正論不聞聞法，而且問於去來之法，所以
X37n0661_p0250c03║成傍。然問雖傍，流光答已傍。
X37n0661_p0250c04║即是正。何者？去來之法，即不聞聞。
X37n0661_p0250c05║而人不傍者，佛問菩薩答，菩薩問佛答也。
X37n0661_p0250c06║經云為至來等者，為依俗諦故來。
X37n0661_p0250c07║為不至來者，為依真諦故來？又是無來故云來，為有
X37n0661_p0250c08║來去故來？
X37n0661_p0250c09║經云至亦不來者。此明來即不來。不至亦不來至
X37n0661_p0250c10║此明不來亦不可得。
X37n0661_p0250c11║經云：諸行若常，亦復不來者，常即非常非無常，若是
X37n0661_p0250c12║無常。
X37n0661_p0250c13║亦無有來者，無常即常，即非常非無常，所以皆云不
X37n0661_p0250c14║來，故云就前境明無來。又從彼來此，此眾是境，為此
X37n0661_p0250c15║境故來。
X37n0661_p0250c16║後八番者：初有眾生，是約果報；次憍慢下，約因。此即
X37n0661_p0250c17║因果為一，雙明來不來。三、有取行下，約有取著、無取
X37n0661_p0250c18║著，未見大真理，皆名取行。四、若見如來下，約二乘見
X37n0661_p0250c19║去來。五、不聞佛性下，約能破明去來。六、若見聲聞下，
X37n0661_p0250c20║重約二乘明去來。七、若見聲聞、支佛下，約名明去來，
X37n0661_p0250c21║以二乘真諦亦有四德之名，而體不同，故須簡遣。八、
X37n0661_p0250c22║若見如來下，約雙非明去來。
X37n0661_p0250c23║兼答高貴（至）而聞者。悟故不聞，迷故有聞。本迹亦爾，
X37n0661_p0250c24║就理體為不聞，分明證見為聞。
X37n0661_p0251a01║經云且置斯事者，且置去來之事也。
X37n0661_p0251a02║流光在本者，在彼滿月光明佛所，亦作三雙之問，如
X37n0661_p0251a03║今德王。
X37n0661_p0251a04║眾已聞廣者，彼眾已廣聞竟。
X37n0661_p0251a05║證是內悟者，證理名不聞，分明見名聞。
X37n0661_p0251a06║念念增明者，念念增明名聞，常契性理名所不聞。
X37n0661_p0251a07║經云：汝今欲盡等者，我久已證。
X37n0661_p0251a08║汝欲盡者我能善說，非謂昔不能說，由機未會今機
X37n0661_p0251a09║始遂，故致值我。我言所有疑內者，若權實本迹大疑
X37n0661_p0251a10║法華。
X37n0661_p0251a11║已破為未除者，今方拔出令見佛性。又為末代帶實
X37n0661_p0251a12║說權以顯於實，除權實上疑，故云能善拔出。
X37n0661_p0251a13║欲度生死大河者，我能為汝作種智船師。
X37n0661_p0251a14║生父母想者，一、天性相關；二、本曾結大，退大已後流
X37n0661_p0251a15║轉五道，今開權顯實方知天性理同。故法華云：此實
X37n0661_p0251a16║我子，我實汝父。故云生赤子心。
X37n0661_p0251a17║能想慧施者，如法華云：七寶大車，其數無量，等賜諸
X37n0661_p0251a18║子。今亦如是，正法佛性，普示無偏。
X37n0661_p0251a19║若生起此文者，由能盡海故無疑，由無疑故見性，由
X37n0661_p0251a20║見性故度二死河，由度河故會性，由會性故得大車
X37n0661_p0251a21║遊於四方直至道場。
X37n0661_p0251a22║似如六度者，諸佛如來不空說法，皆附法門，佛意難
X37n0661_p0251a23║知，且約六度解釋，故似也。
X37n0661_p0251a24║約精進許者，若無精進，焉能竭無明海？
X37n0661_p0251b01║約度戒許者，若無畢竟戒，安能拔除破戒毒箭？
X37n0661_p0251b02║高貴亦然者，般若圓照法界，故以高貴表之。
X37n0661_p0251b03║一句半句者，了因為佛性涅槃親因，故云也。
X37n0661_p0251b04║聞不聞是緣因者，聞即修也。入初住時一分契理名
X37n0661_p0251b05║為不聞，故云聞不聞。
X37n0661_p0251b06║不聞不聞是正因者，理性正因本是不聞，修得性顯
X37n0661_p0251b07║復不當聞，是故正因屬不聞聞。
X37n0661_p0251b08║不聞聞是境界者，上正因通善惡，境界唯在惡，謂流
X37n0661_p0251b09║轉三有之惡，雖復極惡，堪為不思議境，名境界性。
X37n0661_p0251b10║又是因性者，為成來五因性，故更重釋。又因性即正
X37n0661_p0251b11║因性也。
X37n0661_p0251b12║因因性者，聞不聞即是重因也。
X37n0661_p0251b13║例來不來者，例於不聞等，為三因、五因之相。
X37n0661_p0251b14║約忍度許者，若不安忍二邊違順，焉能為他種智船
X37n0661_p0251b15║師？
X37n0661_p0251b16║約禪度許者，若非住首楞嚴三昧，何能觀一切眾生
X37n0661_p0251b17║同於子想？
X37n0661_p0251b18║令不覆器者，令專注仰上，如以一瓶瀉之，一瓶器。
X37n0661_p0251b19║若覆者，法水不入。善思者，聞已不思其法。
X37n0661_p0251b20║則失念之者。若無念持，則不專一。
X37n0661_p0251b21║莫求其過者，令了佛性涅槃，莫作偏小之解。
X37n0661_p0251b22║是誠勿漏者，經中具四弘，自聞法已，若無弘願，與小
X37n0661_p0251b23║不殊。
X37n0661_p0251b24║若作別體等者，若作別體解者，則見佛、法、僧無常，即
X37n0661_p0251c01║汙一體。
X37n0661_p0251c02║若起小乘等者，餘三汙為自也。
X37n0661_p0251c03║凡行十法者，初誡覆有三，次誡漏有二，𨷂敬師一事，
X37n0661_p0251c04║義開應三，三誡汙中有五，故為十也。又一一法皆先
X37n0661_p0251c05║遮次行，專取行為十法也。
X37n0661_p0251c06║後兩四句是譬說者，古人見有如字，即名為譬說。今
X37n0661_p0251c07║則不爾，如只是同以不生生等，同於不生聞等。
X37n0661_p0251c08║地論人者，見有不聞聞等，即名為教；見有不生生等，
X37n0661_p0251c09║即云屬行；見有不至等，即名為理。
X37n0661_p0251c10║逗三根者，有三種人宜三種說，亦非上中下根。破云：
X37n0661_p0251c11║今明證法為被何位三根人耶？
X37n0661_p0251c12║故真得有聞者，由證於真有能聞之俗。
X37n0661_p0251c13║嶷然者，凝然不動也。
X37n0661_p0251c14║應迹聞見者，應現不斷，故云聞聞。
X37n0661_p0251c15║則聞不聞者，若能修道，名之為聞；證入真理，名為不
X37n0661_p0251c16║聞。
X37n0661_p0251c17║聞聞四句非是正意者，聞聞等但是教門方便為吁
X37n0661_p0251c18║引耳。
X37n0661_p0251c19║涅槃無始無終者，涅槃理體不當始終，是則一不聞
X37n0661_p0251c20║為無始，一不聞為。
X37n0661_p0251c21║無終不生生者，不生是無始，生是而終。
X37n0661_p0251c22║生生者，輪迴無際，故無始終。
X37n0661_p0251c23║不生生者，迷真起妄，故云而始。
X37n0661_p0251c24║非但方不會圓者，作教行等定執名生，不稱無生圓
X37n0661_p0252a01║門，名不會圓。
X37n0661_p0252a02║屠割傷體者，專破第四師涅槃與生死離釋，即是屠
X37n0661_p0252a03║割之相。句既屠割無生，圓理任運分張，故云傷體。
X37n0661_p0252a04║又一師依於一諦者，不聞聞等四，皆由證一實諦，而
X37n0661_p0252a05║能不聞而聞，乃至聞聞。
X37n0661_p0252a06║況作互無者，破第四師解。彼釋不生不生等為涅槃，
X37n0661_p0252a07║則棄生生一句；釋生生等三句，則棄不生不生一句。
X37n0661_p0252a08║是則涅槃中棄生，死中棄涅槃。
X37n0661_p0252a09║小乘小分者，生死外有涅槃，但成三藏涅槃而𨷂衍
X37n0661_p0252a10║門，即色是空真諦等。又有近代澤州云：先正釋聞不
X37n0661_p0252a11║聞義，後以生至類以顯之。釋前四句有二：一是生死
X37n0661_p0252a12║可聞之法，二是真離聞之法。人亦有二：一凡，二聖。將
X37n0661_p0252a13║聖對彼真為前為兩句，聖於真不聞之法堪能聽受
X37n0661_p0252a14║名不聞聞，凡於真不聞之法不能聽受名不聞不聞。
X37n0661_p0252a15║將凡將聖對彼生死為後兩句，聖於生死可聞之法
X37n0661_p0252a16║不復食受名聞不聞，凡於生死可聞之法喰受不息
X37n0661_p0252a17║故曰聞聞。四中初句正答前問，舉凡顯聖故有第二，
X37n0661_p0252a18║舉染顯淨故有第三及與第四。就後類中先生後至
X37n0661_p0252a19║各有四句，下文自釋。仰觀斯解，去古諸師猶尚天隔，
X37n0661_p0252a20║焉能契經圓旨？此亦不俟破之。
X37n0661_p0252a21║但示學者，令知彼釋耳。又此十事者，十功德也。
X37n0661_p0252a22║蓬飛野外者，明諸師釋遊𩘲無依，不會圓經違於佛
X37n0661_p0252a23║旨，譬若蓬飛遂風飛於野外，復以萍隨洪流於海表。
X37n0661_p0252a24║偏據事相者，如前諸釋但是事相而已。
X37n0661_p0252b01║應佛扶語者，經中佛自解竟，今疏所釋須扶佛意。
X37n0661_p0252b02║修道忽謝者，從住前來名為修道，入初住已緣修即
X37n0661_p0252b03║謝。
X37n0661_p0252b04║若事者，聞生聞生句。若理者，不聞不聞不生不生句。
X37n0661_p0252b05║若智是初句，若斷第三句，前三句自行智斷，具足聞
X37n0661_p0252b06║生聞生句，是所化境名他。
X37n0661_p0252b07║釋二人疑者，德王、琉光二菩薩也。
X37n0661_p0252b08║不聞證聖行者，昔所不聞而今得聞。
X37n0661_p0252b09║聞不聞是證梵行者，從初修慈悲入初住時，同聖行
X37n0661_p0252b10║證。
X37n0661_p0252b11║不聞不聞是證天，行者初證又真修，皆不離真如。
X37n0661_p0252b12║不聞不聞是證正因者，修性本一，故云不聞不聞。
X37n0661_p0252b13║聞聞是證境界者，入初住時，惡境界轉，全成平等法
X37n0661_p0252b14║身，為令流光等惡境界轉也。
X37n0661_p0252b15║自淨其意者，善惡皆由於意，意淨則眾善立，故云不
X37n0661_p0252b16║生不生。
X37n0661_p0252b17║若就生死外法者，此且附世俗釋。如悉達初託摩耶
X37n0661_p0252b18║名初託胎，住胎名為安住，此即就生死外法。
X37n0661_p0252b19║若就涅槃者，觀行名胎，託六根淨位名安住世諦，無
X37n0661_p0252b20║明未破名為世諦，無明是世法故。
X37n0661_p0252b21║四住菩薩者，亦不專論判教地位，且證斷四住惑盡，
X37n0661_p0252b22║能自在破生於生生，所以引之。
X37n0661_p0252b23║他經有六住者，地持云：從初發心住至十地，束為六
X37n0661_p0252b24║住：一、種性住，二、解行住，三、淨心住，四、行道跡住，五、決
X37n0661_p0252c01║定住，六、究竟住。種性住者，若人無有種性，雖生善道，
X37n0661_p0252c02║數退數進，不得在菩薩六人數中。若種性處成就，無
X37n0661_p0252c03║有退失，數數增進，得是一人。解行人是初地方便。淨
X37n0661_p0252c04║心住是入初地，得出世間心，離凡夫我相歎，故名淨
X37n0661_p0252c05║心住。
X37n0661_p0252c06║行道跡住者，從二地至七地住修道也。
X37n0661_p0252c07║決定住者，八地九地已得報行不還不退，故名決定
X37n0661_p0252c08║住。
X37n0661_p0252c09║究竟住者，十地學行窮滿，名究竟住。
X37n0661_p0252c10║經言四住名生不生者，正是行道跡住二地已上，是
X37n0661_p0252c11║入假化之位，處處現生，而非實生。將別顯圓，初出胎
X37n0661_p0252c12║時，即能利他，化生自在。
X37n0661_p0252c13║經云生若是常等者，此是更難。生若是常，有漏之法
X37n0661_p0252c14║即無常；生若無常，有漏之法即應是常。常與無常既
X37n0661_p0252c15║其相違，如何世尊說有二生相並之法？餘四難悉然。
X37n0661_p0252c16║所生非復能生者，只是所生即是他也。意云：若有能
X37n0661_p0252c17║生，則無能生，故知能生所生，皆無自性，故云生能性
X37n0661_p0252c18║也。
X37n0661_p0252c19║六非一是者，從有因緣故，亦可得說一是也。
X37n0661_p0252c20║復為滅所滅者，復為自體滅之所滅，即是體是滅，故
X37n0661_p0252c21║云舉體皆滅也。
X37n0661_p0252c22║本取生死者，止觀中釋云：美何生不生？不可說生即
X37n0661_p0252c23║名為生，生不自生故不可說。
X37n0661_p0252c24║大師解云：生即名為生者，乃是諸法不生般若生。生
X37n0661_p0253a01║不自生者，此般若生不從四句，故不可說。
X37n0661_p0253a02║經云以生無故者，只生即無生，故云以生無故。
X37n0661_p0253a03║十因緣者，過去於無明心中造作生滅行業，心中已
X37n0661_p0253a04║具四教機緣，復由無明潤業成今識名色乃至取有，
X37n0661_p0253a05║於愛取有心中善根將發，由昔善緣成機感佛為說
X37n0661_p0253a06║四教之法，故云十因緣法為生作因亦可得說。
X37n0661_p0253a07║雅合者，彼與此消經復合也。
X37n0661_p0253a08║咸契等者，此消經契無生教門，彼依經修觀則契無
X37n0661_p0253a09║生觀門，故云咸也。
X37n0661_p0253a10║莫入空定者如前。佛告文殊：第二句為一，第三句為
X37n0661_p0253a11║二，第四句為三，為此因緣。
X37n0661_p0253a12║則不可說者，一者只當句理不可說。何以故？未有機
X37n0661_p0253a13║故。二者只前理具四句，故不可說。此名重理，不可說。
X37n0661_p0253a14║又只一句理具權實，故不可說。權即實故，實即權故，
X37n0661_p0253a15║故不可說。
X37n0661_p0253a16║乃至四句者，應云乃至第四句又四句。
X37n0661_p0253a17║即事而理者，四句智斷，因果化他，能所具足，故名為
X37n0661_p0253a18║事。
X37n0661_p0253a19║是多聞者，如下文云：一時說於十二部等，不名多聞，
X37n0661_p0253a20║乃至如來嘿然無言，方名多聞。何以故？即遍法界說
X37n0661_p0253a21║故。
X37n0661_p0253a22║非無此義者，且泛許之而復不用。
X37n0661_p0253a23║別惑禪者，二乘真諦全是無明，仍是後教所斷，又是
X37n0661_p0253a24║界外之惑，故名為禪。
X37n0661_p0253b01║生生是通惑復者，四教俱斷通惑故，得復名生生。
X37n0661_p0253b02║是復生不生，是通解襌者，但證偏真故。
X37n0661_p0253b03║不生，不生是別解。複者，三智乃斷具足故，又三諦圓
X37n0661_p0253b04║滿故得復名。又通惑解是思議之解惑，別惑別解名
X37n0661_p0253b05║不思議之解惑。若思議解惑次第斷，證不思議解惑，
X37n0661_p0253b06║一智即三智，一惑即三惑。凡夫三道尚即三德，何況
X37n0661_p0253b07║二乘別惑而非三德耶？
X37n0661_p0253b08║儻者，只是四相當自體分各自一性，未為餘相所住
X37n0661_p0253b09║等時，以常有故而得常名。又四相與本法俱，而時有
X37n0661_p0253b10║互相住異等，致使一法皆有常與無常。
X37n0661_p0253b11║本有今無（至）無常者。本有於壞名之為常，為三所壞
X37n0661_p0253b12║名之為常，今無故云復是無常。
X37n0661_p0253b13║以二義者：一、為念念遷變，答上自生；二、為真所斷，答
X37n0661_p0253b14║上他生。上文云：次就自生、他生難。
X37n0661_p0253b15║破性義竟者，破自生他生竟也。
X37n0661_p0253b16║初經家敘相者，已聞法竟，得入初住，分證寂光，故以
X37n0661_p0253b17║處空表之。
X37n0661_p0253b18║經云慇懃等者，如前聞聞等四句及生生等聞一句，
X37n0661_p0253b19║即四句重重解釋方始悟解，故曰慇懃。
X37n0661_p0253b20║經云亦令八萬等者，且一往約中根得悟，故云解不
X37n0661_p0253b21║生生等。
X37n0661_p0253b22║經云：然此會中者，流光為述。
X37n0661_p0253b23║此兩相成者，一問修何因得生彼土，二問生彼土已
X37n0661_p0253b24║如何復得上根利智。二義聖在一身，但是轉例之異。
X37n0661_p0253c01║若入實淨土勝者，如香積云：菩薩坐香樹下，即獲德
X37n0661_p0253c02║藏三昧。上根利智一向入實，彼無動國為勝。若穢土
X37n0661_p0253c03║從權入實，備諳權道，此人為勝，如備歷文武方入將
X37n0661_p0253c04║相。
X37n0661_p0253c05║經云不動國者，如上經云於此東方過二十恒河沙
X37n0661_p0253c06║等世界，有佛世界名曰不動，其仙住處縱廣正等，是
X37n0661_p0253c07║滿一萬二千由近延是也。
X37n0661_p0253c08║十行是止善者，此十行不出十惡，次第配之，如文。從
X37n0661_p0253c09║多對為止善，其中亦有行善，如文。
X37n0661_p0253c10║經云不惱眾生者，如思益經云：此土眾生從且至中
X37n0661_p0253c11║無嗔礙心，勝於淨土百千萬劫修行六波羅蜜等。
X37n0661_p0253c12║總別不異者，四弘總為此文。是則曠路下六度具足
X37n0661_p0253c13║三種等者，德王初難凡作三雙：初一雙作奪門，次作
X37n0661_p0253c14║縱門，三作況門，即是三雙。於縱門中初從眾生有三
X37n0661_p0253c15║縱，一覆次縱佛果有一，從一徵三更結兩縱，此名六
X37n0661_p0253c16║種。
X37n0661_p0253c17║佛說六喻者，謂一切諸法如幻、如炎、如乾闥婆城盡
X37n0661_p0253c18║水跡、如泡沫芭蕉樹是也。
X37n0661_p0253c19║為緣禪復者，此正明初未至不至不至句，對前不生
X37n0661_p0253c20║不生，此但單云一不生句。
X37n0661_p0253c21║經云須陀洹等者，未出三界，名為至至。
X37n0661_p0253c22║經云：斷煩惱者，名得真者。既云其得，即是無常。
X37n0661_p0253c23║經云因莊嚴者，有莊嚴即是無常。
X37n0661_p0253c24║經云：阿那者，謂持息入也，是引外風令入身義也。波
X37n0661_p0254a01║那者，謂持息出也，是引內風令出身義也。慧由念力，
X37n0661_p0254a02║觀息為境，故名阿那。波那，念也，亦名數息觀也。
X37n0661_p0254a03║六念處者，此觀差別，由六種相方得圓滿：一、數，二、隨，
X37n0661_p0254a04║三、止，四、觀，五、轉，六、淨。數，謂繫心數出入息，從一至十
X37n0661_p0254a05║（云云）。
X37n0661_p0254a06║隨者，謂繫心緣出入息，不作加行隨息而行。止，謂繫
X37n0661_p0254a07║念唯在眉間或於足指，隨心樂處安止其心。觀，謂觀
X37n0661_p0254a08║察此息風通，并觀息具大種造色，及依色住心心所
X37n0661_p0254a09║法，法具觀五薀以為境界。轉，謂移轉，轉息風覺了至
X37n0661_p0254a10║世間第一法位。淨，為昇進入見道位，乃至盡智等。此
X37n0661_p0254a11║執阿含經，修觀為難破。
X37n0661_p0254a12║拆六大者，如維摩經云：是身無主為如地，是身無我
X37n0661_p0254a13║為如火，是身無壽為如風，是身無人為如水。是身如
X37n0661_p0254a14║空，離我我所，觀空大也。是身無知，如草木瓦礫，觀識
X37n0661_p0254a15║大也。此六大觀，破我執也。
X37n0661_p0254a16║經云：譬如虗空者，涅槃可見即非。既非無礙，則是無
X37n0661_p0254a17║常。
X37n0661_p0254a18║言緣修等者，今若順地人，
X37n0661_p0254a19║立二修者，謂根本智顯名為本有，從二地去更起智，
X37n0661_p0254a20║緣真而修入於後地，名為緣修。
X37n0661_p0254a21║若地人本立真緣二修者，以地前為緣修，登地為真
X37n0661_p0254a22║修，與此不同。今明地上之法，故不用彼義。
X37n0661_p0254a23║經云非生非出者，非生謂非生死，非出謂非二我，一
X37n0661_p0254a24║一句皆非二邊，非墮謂非墮空，非死謂非墮。
X37n0661_p0254b01║二死非別，異者非俗也。非同相者，非真諦也。
X37n0661_p0254b02║經云非圓者，非通故非圓，非別故非方，非空故非央，
X37n0661_p0254b03║非有故非耶。餘句可知。
X37n0661_p0254b04║經云譬如地下者，謂煩惱地下也。八味水者，如上已
X37n0661_p0254b05║釋。
X37n0661_p0254b06║經云久乃得出（至）父母者。雖經文方出父母等，修不
X37n0661_p0254b07║謂是今始有也。
X37n0661_p0254b08║似不相應者，依今答非不相應。
X37n0661_p0254b09║似四緣三因者，意云：今經五因，似成論中四緣三因。
X37n0661_p0254b10║彼論四緣者，因故。次第緣者，心心數法次第而生。緣
X37n0661_p0254b11║緣者，如識眼識。增上緣者，諸餘緣也。
X37n0661_p0254b12║三因者，成論以所作因即是增上，故不別立，但立報
X37n0661_p0254b13║因，即今生因是；自分因，即今習因是；共因，即今依因
X37n0661_p0254b14║是。所以今五似彼四緣三因也。若俱舍論云：能作及
X37n0661_p0254b15║俱有，同類與相應，遍行并異熟，故因聖六種。又大論
X37n0661_p0254b16║三十二云：言六因者，所作因、相應因、共因、自種因。釋
X37n0661_p0254b17║曰：所作因者，不礙於他。
X37n0661_p0254b18║相應因者，心心數法同時相緣，以心心法共相應故
X37n0661_p0254b19║名因，如親友知識和合成事。
X37n0661_p0254b20║共因者，切有為法各共生因，以共生故更相佐助，如
X37n0661_p0254b21║兄弟同生互相成濟。
X37n0661_p0254b22║自種因者，過去善法與現在善法為因，現在善法與
X37n0661_p0254b23║未來善法為因，惡、無記法亦復如是。
X37n0661_p0254b24║遍因者，苦集諦下十一遍使名遍因，謂苦下五見及
X37n0661_p0254c01║無明、疑為七，集下四耶見、見取及無明、疑，此十一使
X37n0661_p0254c02║是生死根□□，遍為五部作因，名為遍使。報因，行善
X37n0661_p0254c03║惡因，得無記報，名為報因。新名異熟因，謂異類而熟，
X37n0661_p0254c04║名為異熟因。
X37n0661_p0254c05║四緣者，如上五因名為因緣。心心數法次第無間相
X37n0661_p0254c06║續而起名次第緣，新名等無間緣。心心數法託緣生
X37n0661_p0254c07║故名為緣緣，新名所緣。諸法生時不生障礙名增上
X37n0661_p0254c08║緣。今五復與大論等六因四緣似同也。
X37n0661_p0254c09║即是習因者，謂自種因也，新名同類因。
X37n0661_p0254c10║初雙答因果者，初不聞布施至不見大真，先明小大
X37n0661_p0254c11║涅槃體無二，皆不可得。
X37n0661_p0254c12║次從菩薩大真下至空虗之相舉因，從菩薩爾時下
X37n0661_p0254c13║舉果，即是雙答也。
X37n0661_p0254c14║小分真者，未能於一一施，皆達法界。此之有相無相，
X37n0661_p0254c15║並是真小因緣。
X37n0661_p0254c16║後一正則是對者，經中若為恐怖下，先舉非；次從善
X37n0661_p0254c17║男子！如人下，顯是；三、從善男子！譬如下，舉譬此經。
X37n0661_p0254c18║明生生等者，謂觀近即遠方名深邃，故云生即不生
X37n0661_p0254c19║生等。
X37n0661_p0254c20║即有不有者，有謂二十五有，亦是觀近即遠，故云深
X37n0661_p0254c21║邃。
X37n0661_p0254c22║即空者，謂達有即畢竟□□。
X37n0661_p0254c23║不空者，點空即百界千如不思議俗也。
X37n0661_p0254c24║即非空非不空者，雙非上有無，故云深邃也。
X37n0661_p0255a01║
X37n0661_p0255a02║涅槃疏私記卷第六