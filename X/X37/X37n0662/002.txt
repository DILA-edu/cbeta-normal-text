X37n0662_p0325c14║
X37n0662_p0325c15║
X37n0662_p0325c16║涅槃經疏三德指歸卷第二
X37n0662_p0325c17║
X37n0662_p0325c18║錢唐沙門釋　智圓　述
X37n0662_p0325c19║昏明交際者，謂夜分盡明相出，即書云昧爽也。旭，
X37n0662_p0325c20║明也。
X37n0662_p0325c21║表智等者，智生如明相出，惑滅如夜分盡。
X37n0662_p0325c22║涅槃之力者，由觀涅槃故，能斷惑發智也。
X37n0662_p0325c23║為此等者，為此會機緣，宜此表報，皆令即事解理，故
X37n0662_p0325c24║於晨朝昏明之際放光也。
X37n0662_p0326a01║六色者，經云：其明雜色，是總標耳。青等即六色也。
X37n0662_p0326a02║六法，謂五陰及神我也。六法是妄事，佛性是真理。事
X37n0662_p0326a03║之與理，不即不離，如冰與水。
X37n0662_p0326a04║又青下。表三語釋也。圓教理教俱實名隨自意，藏通
X37n0662_p0326a05║理教俱權名隨他意，別教教權理實名自他意。經表
X37n0662_p0326a06║二語意則收三，以隨自他只是合二故也。四教雖殊
X37n0662_p0326a07║同歸佛性。
X37n0662_p0326a08║頗梨，亦云頗𦙁迦，此云冰玉，即時謂水精也。其體瑩
X37n0662_p0326a09║徹，故隨物變色，馬腦亦然。案此寶或色如馬腦，因以
X37n0662_p0326a10║為名。
X37n0662_p0326a11║又大下。表涅槃釋。此即引下經文，與此放光義合也。
X37n0662_p0326a12║涅槃如海，大身喻佛九界差別，故云種種同依涅槃，
X37n0662_p0326a13║如俱居海。今文既云其明雜色，何殊種種？咸出面門，
X37n0662_p0326a14║豈異居海？故云正應表此。
X37n0662_p0326a15║又濟下。表六道六根釋。以六對六其數且同，不應約
X37n0662_p0326a16║色說義。濟：六道有界內外異，淨六根有真似異（云云）。
X37n0662_p0326a17║光所照中經三千大千者，俱舍云：四大洲日月，蘇迷
X37n0662_p0326a18║盧欲天，梵世各一千，名一小千界。此小千千倍，說名
X37n0662_p0326a19║一中千，此中千千倍，說名大千界。
X37n0662_p0326a20║高廣互現者，前聲但云有頂，今光但云十方，此乃經
X37n0662_p0326a21║家互現其文。應知聲亦十方，光亦有頂，聲光即不思
X37n0662_p0326a22║議事用也。由心性徧，故事用徧。事用心性，一而已矣。
X37n0662_p0326a23║問：眾生亦具此性，聲光何不徧耶？答：眾生在迷，非局
X37n0662_p0326a24║而局。如木具火性，豈能徧燒？諸佛已證，非徧而復。如
X37n0662_p0326b01║鑽木出火，徧燒一切。迷悟雖異，心性無殊。若能反照
X37n0662_p0326b02║自心，方知事用有本。指歸在此，後學尚迷。
X37n0662_p0326b03║他人等者。他解以前普告眾生為舊眾，故以此文六
X37n0662_p0326b04║趣為新。既云其中所有，是知即前聲光所召之眾耳，
X37n0662_p0326b05║不可妄分新舊。
X37n0662_p0326b06║蠲三障者，此三障蔽三德，故通名障。六趣是果報障，
X37n0662_p0326b07║法身德罪垢是十惡業障，解脫煩惱是三毒障。般若
X37n0662_p0326b08║問：業障後三即是三毒，與煩惱何別？答：光明疏云：任
X37n0662_p0326b09║運常有是煩惱本，起決定心發動身口必牽來報者
X37n0662_p0326b10║是業。
X37n0662_p0326b11║經一切消除者，請觀音云：消除三障無諸惡，即其義。
X37n0662_p0326b12║此乃消除分段、變易二種三障也。又離障顯德是別
X37n0662_p0326b13║義，即障顯德是圓義。
X37n0662_p0326b14║在文易見者，即心憂是意，舉聲等是口，舉手等是身
X37n0662_p0326b15║業也。
X37n0662_p0326b16║經：嗚呼者，嘆聲也。
X37n0662_p0326b17║障除等者，由蒙光照滅三障惡生三德善，感佛恩深
X37n0662_p0326b18║聞垂滅度，所以三業戀慕疾往拘尸得見世尊也。
X37n0662_p0326b19║指於等者，五行十德，只是破障生善，故指光召序之。
X37n0662_p0326b20║爾時者，爾，此也。陸謂地山，水謂大海。無明即障中惑，
X37n0662_p0326b21║愛見即障真惑。二、互相依者，若論無明是根本，見思
X37n0662_p0326b22║是枝末者，但可枝依於本。今以無明體徧見思，乃是
X37n0662_p0326b23║本依枝義，其猶水地相依，故云互耳。
X37n0662_p0326b24║癡愛者，癡即無明，愛即愛見。當令機熟者，翻破此惑，
X37n0662_p0326c01║故動地表報也。言翻不言破者，翻，反也。反妄即真，反
X37n0662_p0326c02║惑即智，真妄體同，其猶反掌，意顯圓破，故云翻耳。
X37n0662_p0326c03║復言下，點示。動是形，震是聲也。故約六種以辯之。
X37n0662_p0326c04║起涌等者，新云：動、踊、震、擊、吼、𪹼（音剝），今用舊名。謂搖颺
X37n0662_p0326c05║不安名動，自下昇高曰起，疄壟凹凸曰踊，隱隱有聲
X37n0662_p0326c06║名震，砰礚（苦蓋反）發響曰吼，令物覺悟曰覺。新云：擊如
X37n0662_p0326c07║打搏，𪹼若火聲。
X37n0662_p0326c08║廣則等者，六即上文列也，顯今經略舉形聲二耳。
X37n0662_p0326c09║十八動者，於六中一一又三，謂動、徧動、等徧動。直動
X37n0662_p0326c10║為動，四天下動為徧動，大千動為等徧動。餘五例此。
X37n0662_p0326c11║六動表住、行、向、地等妙六位破惑也，亦可表淨六根。
X37n0662_p0326c12║六根獲淨，必由破惑。十八動者，法華疏表淨十八界，
X37n0662_p0326c13║今表六位各破三障，又表六根各破三惑，則以此經
X37n0662_p0326c14║顯三德義合。例前應云指於地動，序涅槃義文略耳。
X37n0662_p0326c15║證第一義，由破無明。地動既表破惑，故與義章符合，
X37n0662_p0326c16║不序用章，意如前說。
X37n0662_p0326c17║然聲下。明前後隨機也。
X37n0662_p0326c18║憂海者，憂苦深廣如海也。
X37n0662_p0326c19║大劫者，謂成住壞空八十增減也。今於住劫二十增
X37n0662_p0326c20║減中至第十減，彌勒出世至第十五減，有九百九十
X37n0662_p0326c21║四佛相次出興，若請大劫則妨此也。
X37n0662_p0326c22║漸短者，謂從八萬四千歲時，百年減一年至十歲也。
X37n0662_p0326c23║今釋迦既在第九減百歲時出，故請盡此減劫至人
X37n0662_p0326c24║壽十歲時，故亦不妨後佛也。
X37n0662_p0327a01║俱嬰者，嬰，縈也。
X37n0662_p0327a02║孤露者，孟子云：幼而無父曰孤露。則失其覆蔭也。
X37n0662_p0327a03║雜眾者，謂具有凡聖大小也。
X37n0662_p0327a04║行中道者，即同此經云：凡夫者有，二乘者空，菩薩之
X37n0662_p0327a05║人不有不空也。
X37n0662_p0327a06║季孟者，月令注云：孟，長也。仲，中也。季，少也。季孟間即
X37n0662_p0327a07║中仲也。
X37n0662_p0327a08║有事者，逐形迹親疎也。聲聞形出俗網，證經為親，故
X37n0662_p0327a09║前列也。天人形乖服異，迹非侍奉，證經為疎，故後列
X37n0662_p0327a10║也。菩薩形不撿節，迹無定處，既不同俗，復異於僧，處
X37n0662_p0327a11║季孟之間，故居中仲。
X37n0662_p0327a12║有表者，聲聞忻涅槃，天人著生死，各有所偏；菩薩不
X37n0662_p0327a13║忻不著，居宗求中，故在兩間。又聲聞表真，菩薩表中，
X37n0662_p0327a14║雜眾表假。
X37n0662_p0327a15║減數列者，他見同數眾中，初列十萬億河沙，次列二
X37n0662_p0327a16║十河沙，因分為減數列也。
X37n0662_p0327a17║於初分道俗者，於增中以聲聞、菩薩為道，以優婆塞
X37n0662_p0327a18║等二十一眾為俗也。
X37n0662_p0327a19║今意如前者，不取他人分節也。
X37n0662_p0327a20║駭令後問者，駭，驚也，即光、動二召也。令後問，即聲召
X37n0662_p0327a21║也。經云：若有所疑，今悉可問，為最後問。意云：雖在左
X37n0662_p0327a22║右，但光動驚駭，發聲令問，即是召其機發也。
X37n0662_p0327a23║從多者，謂佛邊人少召來者多，從多為言故通名召，
X37n0662_p0327a24║此義正云佛邊不假召也。前以機發名召來，故佛邊
X37n0662_p0327b01║亦召；次以身到名召來，故約從多也。
X37n0662_p0327b02║時有等者。即問：上通序已定數，言比丘八十億百千
X37n0662_p0327b03║人，今何故云時有無量耶？
X37n0662_p0327b04║言無下，答也。謂前列上首，故定其數耳。
X37n0662_p0327b05║如弟（至）兩楹者。楹，柱也。謂資之尊敬，事師如父，故稱
X37n0662_p0327b06║子。師之謙讓，視資如弟，在尊讓之間，如居兩柱之內。
X37n0662_p0327b07║故弟子之號，雖關二義，而但名於資，故云而目一事。
X37n0662_p0327b08║諸梵下。毗尼母云：下座稱上座為尊者，上座稱下座
X37n0662_p0327b09║為慧命。
X37n0662_p0327b10║美其德業者，謂不以年高為長老也。
X37n0662_p0327b11║云云者，謂縱是耆宿，若無德業，亦號年少。故四分律
X37n0662_p0327b12║云阿難頭白，而迦葉號為年少，呵云汝眾欲失汝年
X37n0662_p0327b13║少比丘，俱不善閉諸根，貪不知足等。毗尼母云：從無
X37n0662_p0327b14║夏至九夏是下座，十夏至十九夏名中座，二十夏至
X37n0662_p0327b15║四十九夏名上座，五十夏已去，一切沙門、國王之所
X37n0662_p0327b16║尊敬，是耆年長老。此約臘高為長老，與阿含異也。
X37n0662_p0327b17║扇繩者，母戀此子，不肯改嫁，如繩繫扇也。
X37n0662_p0327b18║善容者，以色皃端正故也。年一百六十歲，無病無殀。
X37n0662_p0327b19║知將來事者，知彼捨命，必為魔王奪我大位，故化作
X37n0662_p0327b20║羅漢形，現變誘之出家也。
X37n0662_p0327b21║存善者，三業戀慕也。經其身下，是身。心濁下，是意。發
X37n0662_p0327b22║聲下，是口。問意者，憂悲是思惑，無學已斷故。答中約
X37n0662_p0327b23║四教明之。
X37n0662_p0327b24║殘習等者，思惑雖盡，以殘習在所以憂悲，例如身子
X37n0662_p0327c01║多嗔、畢陵多慢，此藏義。
X37n0662_p0327c02║又示下。既達即空，憂悲自息，但示為楷式模範，令眾
X37n0662_p0327c03║生倣效，知攀慕於佛耳。此通義也。別惑，無明也，別在
X37n0662_p0327c04║菩薩所破；通惑，見思也，通三乘人破。故以羅漢無明
X37n0662_p0327c05║未破，則有界外憂悲，例如迦葉哀動大千，聞琴起舞
X37n0662_p0327c06║等。此別義也。
X37n0662_p0327c07║是佛法界者，憂悲由心所變，心即三諦，憂悲亦然。三
X37n0662_p0327c08║諦徧收，名佛法界。故羅漢憂苦，無非法界，何所怪哉？
X37n0662_p0327c09║此圓義也。
X37n0662_p0327c10║類也者，漏盡比丘氣類既同，自為群黨。周易云：方以
X37n0662_p0327c11║類聚也。
X37n0662_p0327c12║心自在者，心即定也。大品云：心得好解脫，即俱解脫
X37n0662_p0327c13║人；慧得好解脫，即慧解脫人。慧人有退，即惑有再生
X37n0662_p0327c14║義，故無不生德。今是俱解脫果不退，故惑不生，故心
X37n0662_p0327c15║自在，是歎不生也。
X37n0662_p0327c16║所作已辦者，已破見思，已得無生智，故云是嘆無學
X37n0662_p0327c17║智也。由具智故，為良福田，即應供義也。故大論云：自
X37n0662_p0327c18║利益竟，故名所作；利益他人，故名已辦也。
X37n0662_p0327c19║離惱者，煩惱害慧命名賊，離即殺義。
X37n0662_p0327c20║根亦是賊者，六根染塵，起諸煩惱也。故調伏六根，必
X37n0662_p0327c21║離煩惱，離惱由調六根，展轉相成耳，故同是殺賊義。
X37n0662_p0327c22║以羅漢名含三義，故經家次第嘆之。
X37n0662_p0327c23║無容自威者，威，畏也。令他畏故，方名威耳。言威德者，
X37n0662_p0327c24║由自有德，故令他畏。
X37n0662_p0328a01║夫象等者，經本多云如大龍王，據今疏釋當改王為
X37n0662_p0328a02║象。陸行顯現譬慧照了，水類沈潛譬定寂靜，此則龍
X37n0662_p0328a03║象二物也。既表定慧則但自行，若約象能運載、龍能
X37n0662_p0328a04║致雨，則化他亦成，經云定慧力莊嚴，以此度眾生也。
X37n0662_p0328a05║或只下，但是象之一物，褒美曰龍，故云龍象，故引帝
X37n0662_p0328a06║釋寶象為證。
X37n0662_p0328a07║婆羅應翻清淨，以婆羅門翻淨行故，即清淨寶象也。
X37n0662_p0328a08║步虗變化，力用如龍，故名龍象。如文選東都賦云：登
X37n0662_p0328a09║玉輅，乘時龍。注云：時龍，隨方色之馬。凡稱龍者，美馬
X37n0662_p0328a10║之言也。此亦名馬為龍耳。
X37n0662_p0328a11║彌順化他者，苦作二類，譬於定慧，則一往但在自行。
X37n0662_p0328a12║今目寶象為龍，超忽化身，適悅諸天，以喻三輪被物，
X37n0662_p0328a13║故大順化他義也。步虗化身，喻身輪現通；奏樂適悅，
X37n0662_p0328a14║喻口輪說法；變化由心，喻意輪鑒機也。經文龍象在
X37n0662_p0328a15║先，威德居次。今先釋威德者，或是從便，或經本不同。
X37n0662_p0328a16║經成就空慧者，無學究竟，乃名成就。
X37n0662_p0328a17║經：逮得己利者。逮，徒載反。說文：逮，及也。大論云：八正
X37n0662_p0328a18║道及沙門果，是名羅漢己利。是無量諸大弟子得道
X37n0662_p0328a19║及果，二事俱得，故名己利。
X37n0662_p0328a20║旃檀下。檀林馥郁，如戒香普薰。獸王威物，如智慧斷
X37n0662_p0328a21║惑。不言定者，慧由定發，舉慧必知有定也。又前以龍
X37n0662_p0328a22║象譬定慧竟，亦經家互現也。淨眾，謂稟戒慧之人。
X37n0662_p0328a23║小乘真子者，小者以菩薩為似子、二乘為真子，大乘
X37n0662_p0328a24║以二乘為似子、菩薩為真子。
X37n0662_p0328b01║以大（至）功德者。示經文顯本而說，即是法身大士，故
X37n0662_p0328b02║得結上自行化他之德。若是小乘，則闕化他也。注
X37n0662_p0328b03║云云者，意在於此。
X37n0662_p0328b04║經離常住處者，謂嚼楊枝須往屏處，則離平常禪誦
X37n0662_p0328b05║之所也。
X37n0662_p0328b06║顯勝行初者，大乘機動，初顯圓行也。
X37n0662_p0328b07║經澡漱者，謂漱口、澡手。漱，所溜反。說文云：盪口也。澡，
X37n0662_p0328b08║洗手也。
X37n0662_p0328b09║簡非淺近者，中道第一義空，非小乘偏空也。
X37n0662_p0328b10║問：極者，佛性是至極之理也。
X37n0662_p0328b11║今奉此召者，還作眾生翻見之緣也。故下經即云調
X37n0662_p0328b12║伏因緣。
X37n0662_p0328b13║順動召者，因動而往名為順召，能召是佛，所召即諸
X37n0662_p0328b14║大弟子。
X37n0662_p0328b15║玄相領悟者，謂能玅解佛旨，敘述其言，領於三召也。
X37n0662_p0328b16║自非法身權行，其孰至於此乎？分真智人，方知妙覺。
X37n0662_p0328b17║智人之意，其猶虵見虵足也。
X37n0662_p0328b18║謂所奉者所召。奉，召也。
X37n0662_p0328b19║阿姨等者，皆出家大尼相呼召也。驗此經中初人云
X37n0662_p0328b20║女者，亦是大尼之通稱也。
X37n0662_p0328b21║別論等者，且約此方一往而分，若論尼即西方之音，
X37n0662_p0328b22║女即此土之語，則不分二別也。
X37n0662_p0328b23║位可知者，即指一切，亦是大阿羅漢經文也。
X37n0662_p0328b24║如上者，講者當取上文消經，令聽者無滯。
X37n0662_p0328c01║奉三召者，節經如科。
X37n0662_p0328c02║菩薩語通者，若偏若圓，初心上位皆稱菩薩故。
X37n0662_p0328c03║世人中如龍者，家語云：鱗虫三百有六十，如龍為之
X37n0662_p0328c04║長。故人有德行超眾者，以龍比之。漢書云：宋纖，字令
X37n0662_p0328c05║艾，隱于酒泉南山。太守馬岌造之而不見，嘆曰：先生
X37n0662_p0328c06║人中龍也。史記老子列傳云：孔子適周，將問禮於老
X37n0662_p0328c07║子。老子曰：良賈深藏內若虗，君子盛德容貌若愚。去
X37n0662_p0328c08║子之驕氣與多欲及其淫志，是無益於子之身。孔子
X37n0662_p0328c09║謂弟子曰：老子猶龍，吾不知其乘風雲而上天也。此
X37n0662_p0328c10║皆世人中如龍耳。今經所嘆，乃是圓頓菩薩超出三
X37n0662_p0328c11║教賢聖之人，名人中之龍耳。
X37n0662_p0328c12║經：安住不動者，本際常寂也。
X37n0662_p0328c13║經為化等者。即應以女身得度，現女人身也。
X37n0662_p0328c14║迹何下。點示經文，以後釋前也。由四等應物故現女
X37n0662_p0328c15║身，故云四無量心故也。
X37n0662_p0328c16║本何等者，由解二死縛得自在故，住不動故，云得自
X37n0662_p0328c17║在定。
X37n0662_p0328c18║尚能作佛等者，舉勝況劣示其迹廣也。他人與今家
X37n0662_p0328c19║指通位為本迹，其義稍然。今但云通位自收本迹，以
X37n0662_p0328c20║別指高位為因果，其義未允。若謂十地是因、作佛是
X37n0662_p0328c21║果者，經既云能化作佛，知是迹施非自行果也，故斥
X37n0662_p0328c22║云難見。
X37n0662_p0328c23║為二下云云者，例前分所召、奉召也。
X37n0662_p0328c24║釋數中人多等者，以多識故，聞必歡喜，得福即生善，
X37n0662_p0329a01║以大破小即破惡。佛生迦毗羅城，此河近城，與佛同
X37n0662_p0329a02║鄉，是佛住處，義當入理。有茲四義，故大小諸經咸舉
X37n0662_p0329a03║喻數也。
X37n0662_p0329a04║類中具存西音，應云菩提薩埵。譯人略提埵二字，菩
X37n0662_p0329a05║提云道，薩埵云心，摩訶云大也。安師翻為開士、始士，
X37n0662_p0329a06║又翻為大道心眾生。古維摩經翻高士，新云菩提質
X37n0662_p0329a07║帝薩埵，此云覺有情。此由東西音異，故致人情取義
X37n0662_p0329a08║不同。既翻不定，故存梵音。
X37n0662_p0329a09║釋論下。釋菩薩義也。初引大論，次引大品。能具十義，
X37n0662_p0329a10║方為菩薩。據義以釋，稍通四教，但以化他廣狹、自行
X37n0662_p0329a11║遠近區以別之，皎然可見。藏、通但化六界名狹，通至
X37n0662_p0329a12║化城名近；別、圓化該十界名廣，通至寶所名遠。疏文
X37n0662_p0329a13║正意且在於圓，故下疏云文中多嘆圓菩薩德也。又
X37n0662_p0329a14║經論十義俱以利生為首者，以菩薩兼濟為懷，故初
X37n0662_p0329a15║釋論。十義中一切眾生者，十法界也。問：菩薩云何教
X37n0662_p0329a16║化佛界耶？答：分真菩薩教化名字等佛界也。又名字
X37n0662_p0329a17║解有淺深，觀行五品高下相似，十信階差俱以上位
X37n0662_p0329a18║教下，即是化佛界眾生也。一切諸佛，即十方三世也。
X37n0662_p0329a19║四土攝生，名淨一切；偏、圓徧學，名曰盡持。佛種不斷
X37n0662_p0329a20║者，轉教傳燈；分別佛土者，了知淨、穢。知弟子眾，則難
X37n0662_p0329a21║調、易調；別眾生心，則皆有佛性。斷惑，則枝、本俱傾；知
X37n0662_p0329a22║根，則權、實習異。此之十義不出自、他，二、四唯自，一、三、
X37n0662_p0329a23║五、七、九、十唯他，六、八通自。通他既正，意在圓故，俱云
X37n0662_p0329a24║一切。
X37n0662_p0329b01║復有下。指廣也。門雖無數，豈越自他？自他不同，豈越
X37n0662_p0329b02║十界？一念具十，自他何殊？四土四教，三惑三諦，十界
X37n0662_p0329b03║收之，罄無不盡。既釋菩薩心境，須明道遠乎哉？反觀
X37n0662_p0329b04║即是大品十門，例之可見。
X37n0662_p0329b05║龍樹釋中，不計等者，以無緣慈，徧覆法界，至于成佛，
X37n0662_p0329b06║利益不休，度脫眾生，出二死苦，化功歸己，名大莊嚴。
X37n0662_p0329b07║二下。貴即國城妻子，賤則奴婢僕使。內謂正報，外謂
X37n0662_p0329b08║依報。身命是正，貴賤屬依。一切之言，不出此四。
X37n0662_p0329b09║三下，親者愛而厚之，冤者憎而薄之，常人之情也。今
X37n0662_p0329b10║菩薩九品行慈，齊令得樂，故云悉均。
X37n0662_p0329b11║四下，雖知佛性無差而薰習有異，故隨其本習演說
X37n0662_p0329b12║三乘，然後會權歸實，故云同到涅槃。
X37n0662_p0329b13║五下，不謂我能度眾生，彼菩薩不能，名不得彼我，亦
X37n0662_p0329b14║不見我是能度，眾生是所度。小般若云：滅度無量眾
X37n0662_p0329b15║生，實無眾生得滅度者。
X37n0662_p0329b16║清淨無雜心者，中道淨慧，不雜二邊也。
X37n0662_p0329b17║薩婆若，此云果智。世間所作者，十界因果也。
X37n0662_p0329b18║一二等者，一謂唯心，二即名色，三謂戒定慧，四謂四
X37n0662_p0329b19║諦等。然此十門，前五化他，後五自行，餘意例前。
X37n0662_p0329b20║如別記者，如法華、淨名等疏也。若以今文經論十義
X37n0662_p0329b21║明四教義者，且如藏教，第一則教化度脫六界眾生，
X37n0662_p0329b22║乃至第十則知柝教四門之根，了教柝增數之法，通
X37n0662_p0329b23║別例作（云云）。
X37n0662_p0329b24║文中下。顯今意也。今既在圓，故略前教。
X37n0662_p0329c01║方便位者，三教賢聖也。
X37n0662_p0329c02║下地法界化益者，現九界身，說四教法也。
X37n0662_p0329c03║海德者，大集第五云：世尊在欲、色二界中間大寶坊
X37n0662_p0329c04║中說法，是時三千大千世界大水盈滿，猶如大海。然
X37n0662_p0329c05║諸世界國邑、舍宅、山林、樹木，上至色界，無所嬈害，悉
X37n0662_p0329c06║見如故。爾時水中出生無量分陀利華，青琉璃莖，真
X37n0662_p0329c07║金為葉等。爾時大眾各各自見坐此華下，其華出大
X37n0662_p0329c08║光明，徧照十方無量世界。大眾問佛：何因緣故，世界
X37n0662_p0329c09║滿中大水，猶如大海？佛告彌勒：下方過於大千世界
X37n0662_p0329c10║微塵等國，有一世界，名寶莊嚴，其土有佛，號海智神
X37n0662_p0329c11║通如來。彼有菩薩，名曰海慧，欲來至此，故現此瑞。今
X37n0662_p0329c12║云海德者，即彼海慧，但名異耳。若約觀解，不無同異。
X37n0662_p0329c13║海德約所觀立名，海慧約能觀立名。三德如海，故云
X37n0662_p0329c14║海德；三智如海，故云海慧。海有三義：深、廣、含眾流。真
X37n0662_p0329c15║諦如深，俗諦如廣，中諦雙照，如含眾流。
X37n0662_p0329c16║八不思議者，一漸漸深入，乃至第八不增不減，下文
X37n0662_p0329c17║即第三十卷經也。
X37n0662_p0329c18║舉八十法門者，彼經第三十一云：佛告舍利弗：東方
X37n0662_p0329c19║去此度十恒河沙微塵等世界，有世界名曰不瞬，是
X37n0662_p0329c20║土有佛號曰普賢如來，彼有菩薩名無盡意。時舍利
X37n0662_p0329c21║弗語無盡意言：唯願仁者當說菩薩般若波羅蜜，如
X37n0662_p0329c22║諸菩薩所得無盡。善男子！般若波羅蜜云何行？云何
X37n0662_p0329c23║入？無盡意言：如聞修行，善入思惟。舍利弗言：云何如
X37n0662_p0329c24║聞修行？無盡意言：聞者具八十行，所謂欲修行、順心
X37n0662_p0330a01║行、畢竟心行、常發起行、親近善友行、無憍慢行、不放
X37n0662_p0330a02║逸行、恭敬行、隨順教行、從善語行、數往師所行、至心
X37n0662_p0330a03║聽法行、善惡思惟行、不亂心行、勤進心行、生實想行、
X37n0662_p0330a04║起藥想行、除諸病行，乃至得一切佛法行等。善入思
X37n0662_p0330a05║惟者，具三十二相，謂善入受持定、善入分別慧、善入
X37n0662_p0330a06║心柔和、善入身獨行等。約觀解者，真俗中俱無盡，以
X37n0662_p0330a07║三一互融故也。
X37n0662_p0330a08║無盡者，境也。意者，智也。智契於境，境智合稱，故言無
X37n0662_p0330a09║盡意。
X37n0662_p0330a10║四、弘兼下化者，以二是上求，二是下化，對前單嘆，故
X37n0662_p0330a11║云兼也。
X37n0662_p0330a12║此約理者，文中以理證智事教，以釋經文，後二可見。
X37n0662_p0330a13║前三義者，應知約理則單就所觀，約智則單就能觀，
X37n0662_p0330a14║約證則能所合論，以智證理故也。以此分別，其義惟
X37n0662_p0330a15║明。
X37n0662_p0330a16║所師者，法為佛師，故須敬重。
X37n0662_p0330a17║無過般若者，此約實相般若也。然此妙理通為因果
X37n0662_p0330a18║之體，故普賢觀云：大乘因者諸法實相是，大乘果者
X37n0662_p0330a19║亦實相是。今所歎者，真因所顯之體也。而文引佛師
X37n0662_p0330a20║佛初成道者，以分果稱佛故且引之。
X37n0662_p0330a21║約證論者，以智證理，故名安住大乘，安置秘藏，與此
X37n0662_p0330a22║義同，故引之也。
X37n0662_p0330a23║能生等者，大乘是能生，智慧是所生境，能發智境深
X37n0662_p0330a24║廣，故智亦深廣也。深則豎徹如理，廣則橫徧法界，即
X37n0662_p0330b01║法華云諸佛智慧甚深無量也。以函葢喻廣，以井綆
X37n0662_p0330b02║喻深，函井如境，蓋綆如智。綆，井繩也。
X37n0662_p0330b03║約事行論者，求法忘軀，是事行也。
X37n0662_p0330b04║雪山八字者，即聖行品雪山大士從羅剎求半偈而
X37n0662_p0330b05║捨全身也。八字即生滅，滅已寂滅為樂。
X37n0662_p0330b06║不以為難者，求法心切，不以捨身為難。
X37n0662_p0330b07║日割三兩者，德王品中如來自說，往因為涅槃故，日
X37n0662_p0330b08║日割肉三兩，足滿一月，賣與病家充藥，得金錢五枚，
X37n0662_p0330b09║奉獻古釋迦佛等。
X37n0662_p0330b10║仙豫行誅者，即如來過去為王，名曰仙豫，因五百婆
X37n0662_p0330b11║羅門毀大乘教，遂盡誅之。
X37n0662_p0330b12║覺德破陣者，即是如來過去為王，名曰有德，為擁護
X37n0662_p0330b13║覺德比丘故，與惡比丘鬬戰而死，事見下經，故不煩
X37n0662_p0330b14║引。
X37n0662_p0330b15║至此如海者，至十地也。
X37n0662_p0330b16║總嘆四弘等者，應云總嘆菩薩四弘，別嘆菩薩四弘，
X37n0662_p0330b17║文之綺互耳。
X37n0662_p0330b18║本誓願者，初心所發四弘也。
X37n0662_p0330b19║世間者，十界、五陰、眾生、國土三種世間，故經云一切
X37n0662_p0330b20║世間也。
X37n0662_p0330b21║大悲等者，謂一度眾生，二斷煩惱，是大悲拔苦集之
X37n0662_p0330b22║苦也。
X37n0662_p0330b23║大慈等者，謂三學法門、四成佛道，是大慈與道滅之
X37n0662_p0330b24║樂也。今但言隨順故，是總歎也。
X37n0662_p0330c01║罪垢對治者，防非止惡，即對治義。
X37n0662_p0330c02║解未解者者，解（加買反）謂解除煩惱業縛也。問：定慧能
X37n0662_p0330c03║斷惑，何獨戒耶？答：煩惱之賊，戒能捉之。定能縛之，慧
X37n0662_p0330c04║能殺之。戒最在初，故舉之耳。
X37n0662_p0330c05║相從三寶，相因而有，故曰相從。因太子成佛，故今有
X37n0662_p0330c06║刻檀之像；因四辨所宣，故今有黃卷之法；因五人證
X37n0662_p0330c07║果，故今有剃染之僧。此因佛世之三，而有滅後之三，
X37n0662_p0330c08║故通云相從三寶也。諸文明三種三寶，以理性為同
X37n0662_p0330c09║體，以佛世為別相，以滅後為相從，亦云住持。今束而
X37n0662_p0330c10║言之，只是理事，佛世、滅後，俱曰相從。又刻檀等言，且
X37n0662_p0330c11║約滅後。
X37n0662_p0330c12║若發下。菩提是能覺之智名佛，大道是所覺理名法，
X37n0662_p0330c13║境智不二即事而理，和合融通名之為僧。又境智和
X37n0662_p0330c14║融能起大用，事以法界眾生和，理以真如法性和，故
X37n0662_p0330c15║云事理和融名僧也。前解通凡，後解局聖，文中既云
X37n0662_p0330c16║發心及體解等，驗此三寶且約修論，然由性發修義
X37n0662_p0330c17║自可見。次引小般若及今經證成其義，經卷法寶也，
X37n0662_p0330c18║有佛佛寶也，弟子僧寶也。
X37n0662_p0330c19║下文等者，常住法寶有佛佛寶，此以覺知常住名佛，
X37n0662_p0330c20║境智和合為僧，文雖無僧約義則有。
X37n0662_p0330c21║即是無量法門者，結成第三願也。法門無量，豈出三
X37n0662_p0330c22║寶耶？
X37n0662_p0330c23║亦是（至）莊嚴者。二願上求是智慧莊嚴，二願下化是
X37n0662_p0330c24║福德莊嚴也。
X37n0662_p0331a01║以無莊嚴等者，即經云如來說非莊嚴，是名莊嚴也。
X37n0662_p0331a02║此以忘相遣著，名真莊嚴也。
X37n0662_p0331a03║總結上求下化者，若非上求下化，安稱無量功德？
X37n0662_p0331a04║經顯發如來方便密教者，方便是體內之權，此權即
X37n0662_p0331a05║實，故云密教。
X37n0662_p0331a06║釋如上下。注云云者，令講者徵引前疏，於此釋經。
X37n0662_p0331a07║雜眾者，大小凡聖，具有名雜。
X37n0662_p0331a08║優婆塞者，新云鄔波索迦，此云近事男，以堪近事出
X37n0662_p0331a09║家之人故。
X37n0662_p0331a10║俗法不虧者，以禮而交也。以五戒不禁自妻，但制邪
X37n0662_p0331a11║行，故云而持五戒也。
X37n0662_p0331a12║加復八齋者，謂常持五戒，更加受一日一夜八戒一
X37n0662_p0331a13║齋也。八謂不殺等五，第六不坐高大牀等，七不著華
X37n0662_p0331a14║鬘瓔珞及香塗身熏衣，第八不自歌舞及故往觀聽。
X37n0662_p0331a15║齋者，不過中食也。既以關防為義，故通謂八關齋戒
X37n0662_p0331a16║也。此八中婬戒，自妻亦斷，不同五戒，但制邪行。既男
X37n0662_p0331a17║女不同宿，故得善宿之名。
X37n0662_p0331a18║直三歸者，謂不受五戒人也。下經云：一切眾生怖畏
X37n0662_p0331a19║生死四魔，故受三歸。
X37n0662_p0331a20║名無分等者，即名戒為分也。直三歸者，一戒尚無故
X37n0662_p0331a21║名無分。
X37n0662_p0331a22║若一（至）多分者。善生經云：此五戒能為沙彌大僧及
X37n0662_p0331a23║菩薩戒而作根本。戒有五種，隨受一分即得一戒。汝
X37n0662_p0331a24║今欲受何分之戒？智者隨語為受。成論云：隨受一二
X37n0662_p0331b01║三，皆律儀亦開重受。南山正用此文。優婆塞戒經以
X37n0662_p0331b02║受一二名少，三四名多，至五名滿也。
X37n0662_p0331b03║又具下，約教釋也。無分者，以未出生死無三諦之
X37n0662_p0331b04║分故。
X37n0662_p0331b05║志求涅槃者，即兩教二乘，此以真諦為少分也。
X37n0662_p0331b06║為眾生等者，此以俗諦為多分，即三教菩薩也。
X37n0662_p0331b07║戒是法界等者，圓人達止作唯心也。三一互融故名
X37n0662_p0331b08║滿分。
X37n0662_p0331b09║禮俱者，不失俗中禮節，名威儀也。左傳云：有威可畏
X37n0662_p0331b10║謂之威，有儀可則謂之儀。
X37n0662_p0331b11║與戒俱者，此持佛戒不犯也。此二竝是人天，因以儒
X37n0662_p0331b12║之五常與佛之五戒，其義一也。
X37n0662_p0331b13║無常俱即兩教，二乘無常即藏，達無常如幻化即通，
X37n0662_p0331b14║故知文云無常，意收兩教。
X37n0662_p0331b15║慈悲俱即三教菩薩。實相俱即圓教。
X37n0662_p0331b16║恒在等者，委示圓義，持犯俱名威儀具足。
X37n0662_p0331b17║婬舍、酒肆即犯也，如淨名等。
X37n0662_p0331b18║有本有迹者，本謂三諦一心，迹謂四教持犯。然依法
X37n0662_p0331b19║華玄明本迹義，凡有六重：一理事本迹者，本謂理本，
X37n0662_p0331b20║即大實相。迹者，除諸法實相，其餘種種皆名為迹。二
X37n0662_p0331b21║理教本迹者，向之事理皆名為本，說理說事皆名教
X37n0662_p0331b22║迹。三教行本迹者，理事之教皆名為本，稟教修行
X37n0662_p0331b23║名為迹。四體用本迹者，行能詮體體為本，依體起用
X37n0662_p0331b24║用為迹。五權實本迹者，實得體用為本，權施體用名
X37n0662_p0331c01║迹。六今已本迹者，今日法華所顯久遠之壽為本，於
X37n0662_p0331c02║四味中已說者為迹。前之五重，通已通今通本通迹。
X37n0662_p0331c03║後之一重，唯今法華所具，唯在本門方談。今釋列眾
X37n0662_p0331c04║凡明本迹，多在四五二重。問意者，優婆塞既有無分
X37n0662_p0331c05║等別，聲聞等復有不
X37n0662_p0331c06║義理等者，謂有義無文。
X37n0662_p0331c07║或者不信者，或，疑也。易云：九四，或躍在淵。文言解云：
X37n0662_p0331c08║或之者，疑之者也。字唯單作今體加心耳。
X37n0662_p0331c09║今試言之者，試，用也，謂依義立，無分等四也。
X37n0662_p0331c10║四善下。約小大明聲聞。以約開小入大，故作兩番明
X37n0662_p0331c11║之。𤏙頂等既未證真，故名無分。初果見真，思惟全在，
X37n0662_p0331c12║故名少。二果斷六品思，三果斷九品思，故名多。羅漢
X37n0662_p0331c13║三界思盡，究竟證真，故名滿。
X37n0662_p0331c14║又此下。約開小入大，亦名聲聞，故引法華為證。
X37n0662_p0331c15║盡無明即玅覺，既為滿分，驗知至于等覺，悉是多分
X37n0662_p0331c16║也。
X37n0662_p0331c17║今日等者，迦葉等於法華解圓入真因位，即是斷無
X37n0662_p0331c18║明一兩品人也。
X37n0662_p0331c19║若乾下。約三教明菩薩也。三教皆以內外凡為無分，
X37n0662_p0331c20║而不約藏菩薩者，以不斷惑故是無分耳。
X37n0662_p0331c21║一切下。約圓義明佛六位明之。前之四即悉名無分，
X37n0662_p0331c22║以未能明顯真理故。
X37n0662_p0331c23║初住初地者，別教證道同圓地，即是住，所以雙舉。
X37n0662_p0331c24║例一惡法者，暹記云：若約惡為四分者，若惡冥伏名
X37n0662_p0332a01║無分，一業作惡名少分，二業名多分，三業俱作名滿
X37n0662_p0332a02║分。今謂律文既約持五戒以明四分，今約惡論，應以
X37n0662_p0332a03║破戒為四分，所謂五戒俱持名無分，惡破一名少分。
X37n0662_p0332a04║餘例可知。
X37n0662_p0332a05║小菩薩所作，即指藏通及地住前，俱名小菩薩也。藏
X37n0662_p0332a06║依根本禪，通依無漏，別依俗諦三昧而起神通，化為
X37n0662_p0332a07║蝮蠆等也。
X37n0662_p0332a08║或是維摩等者。恐名同人別，未敢定判也。梵云維摩
X37n0662_p0332a09║羅詰栗致，此云無垢稱，亦云淨名。無垢即淨，稱即是
X37n0662_p0332a10║名；無垢即真身，稱即應身也。八千菩薩也，五百聲聞
X37n0662_p0332a11║也，如彼經菩薩弟子二品所明。
X37n0662_p0332a12║善德者，三德圓融，無歷別之惡，故名善德。
X37n0662_p0332a13║大舍等者，維摩菩薩品云：佛告長者子善德：汝行詣
X37n0662_p0332a14║維摩詰問疾。善德白佛：我不堪任詣彼問疾。所以者
X37n0662_p0332a15║何？憶念我昔於大舍設大施會等。因敘為淨名所訶
X37n0662_p0332a16║之事。
X37n0662_p0332a17║從十三對治者，始從苦樂中增上非增上，凡十三雙
X37n0662_p0332a18║也。
X37n0662_p0332a19║初教，謂鹿苑所談也。
X37n0662_p0332a20║六行觀者，以勝三修破劣三修為六。文中云淨者，相
X37n0662_p0332a21║從而來也。
X37n0662_p0332a22║前來未說者，指第一卷未說也。
X37n0662_p0332a23║第二下，即指哀嘆品也。
X37n0662_p0332a24║雙遊者，以迦隣提鳥雙遊竝息，喻常無常也。
X37n0662_p0332b01║不應等者，六行既在下文，不應用此義釋嘆德，若然
X37n0662_p0332b02║則違文也。
X37n0662_p0332b03║此是下。答釋也。謂經初四眾雖未聞六行，今嘆德是
X37n0662_p0332b04║結集人所述，故取後所聞向序中歎德，故無違文之
X37n0662_p0332b05║咎。
X37n0662_p0332b06║比丘不然等者，反責也。若言比丘昔日已得羅漢，非
X37n0662_p0332b07║是將後嘆前者，何故優婆塞眾獨是取後向前而嘆
X37n0662_p0332b08║耶？然爾，皆猶如此也。
X37n0662_p0332b09║當知下，興皇既破他解，乃出己義。
X37n0662_p0332b10║佛同行等，即以此眾為權人也。
X37n0662_p0332b11║又料下。此亦舊師料簡也。
X37n0662_p0332b12║病去藥存者，邪常病去，無常藥存，此乃小乘修行，故
X37n0662_p0332b13║云是偏。
X37n0662_p0332b14║互為藥病者，謂以常破無常，以無常破常。
X37n0662_p0332b15║病去藥亡即二邊，病去空假藥亡中，道理顯故云是
X37n0662_p0332b16║圓。
X37n0662_p0332b17║若爾下，今師破興皇偏約權行也。若無實行，權何所
X37n0662_p0332b18║引？既有實行，例應嘆德，此即今師兼取舊師，取後嘆
X37n0662_p0332b19║前義也。故權實雙明，方為盡善，章名召請，良在於此。
X37n0662_p0332b20║如下文等者，凡約三義明實行可嘆也。初是昔已證
X37n0662_p0332b21║小，此會解圓；二、三是此會新入，不歷昔教，故知二、三
X37n0662_p0332b22║即圓人三種止觀也。
X37n0662_p0332b23║前教謂鹿苑但小也。斷見思名常，病去取證小果，名
X37n0662_p0332b24║執無常。至乎今經，方聞大乘常住，破小乘無常也。此
X37n0662_p0332c01║即次第入實人也。謂鹿苑之後，二味調熟，至此會中，
X37n0662_p0332c02║方入初住。
X37n0662_p0332c03║二者下，明圓機漸行。不稟前教者，此會新入也。
X37n0662_p0332c04║以大涅槃者，解圓也。故止觀云：漸次者，初心亦知實
X37n0662_p0332c05║相也。次第而修者，行漸也。
X37n0662_p0332c06║先修等者，示次第行相，具論應如止觀序中，謂先修
X37n0662_p0332c07║歸戒止火血刀達三善道，次修禪定止欲散網達色
X37n0662_p0332c08║無色定道，次修無漏出三界獄達涅槃道，即今云修
X37n0662_p0332c09║無常也。約位是相似，即次修慈悲出於自證達菩薩
X37n0662_p0332c10║道，此即八信已上也。次修實相達常住道，即今云修
X37n0662_p0332c11║常治無常乃至住大涅槃也。約位即初住也。
X37n0662_p0332c12║住大涅槃者，分證名住也。
X37n0662_p0332c13║是為等者，即師子吼品明大海八不思議喻也。既云
X37n0662_p0332c14║漸漸轉深，驗是漸次行也。
X37n0662_p0332c15║是則下。結示今經備用兩種，以責舊師分置前後也。
X37n0662_p0332c16║三者下。明圓機圓行也。
X37n0662_p0332c17║復有一行等者，即五行一心，三諦相即。始乎名字，但
X37n0662_p0332c18║觀介爾妄心，即是三諦真理。邊即中故常，中即邊故
X37n0662_p0332c19║無常。三諦俱照，則亦常亦無常；三諦俱寂，則非常非
X37n0662_p0332c20║無常。遮照同時，三一相即。問：何不以中道為雙非耶？
X37n0662_p0332c21║答：以順六行明常，正是中理，故此常即雙非，各隨義
X37n0662_p0332c22║便耳。故向云聞常藥，乃至今教所用等。又常即三諦
X37n0662_p0332c23║之理，無常即介爾之心。事即理故，無常即常；理即事
X37n0662_p0332c24║故，常即無常。相對則兩亦，就理則雙非。具如金錍約
X37n0662_p0333a01║波水作三重喻也。如此觀察，名為圓修六觀也。具如
X37n0662_p0333a02║止觀十乘十境是圓修相。
X37n0662_p0333a03║雙理等者，不著二邊，不滯理事，故曰雙治。
X37n0662_p0333a04║更互藥病者，滯中則邊破，中病邊藥也。滯邊則中破，
X37n0662_p0333a05║邊病中藥也。又執事則達事即理，著理則指理即事，
X37n0662_p0333a06║理事更互為藥病也。
X37n0662_p0333a07║病去藥亡者，惑破觀息也。故十不二門云：亡淨穢故，
X37n0662_p0333a08║以空以中，仍由空中轉染為淨，由了染淨，空中自亡。
X37n0662_p0333a09║即其義也。
X37n0662_p0333a10║若論下。正指經中明圓頓行也。問：圓人修行凡有三
X37n0662_p0333a11║種，何故不明不定行耶？答：只約頓漸互修，即不定人
X37n0662_p0333a12║也。故止觀云：不定無別階位，但約前漸後頓，互淺互
X37n0662_p0333a13║深，更前更後等。故知文明二種，意已收三。
X37n0662_p0333a14║前二猶淺者，望三教方便雖得名深，若比解行俱圓
X37n0662_p0333a15║猶名淺也。以初人雖已證圓由從方便教來，故次人
X37n0662_p0333a16║雖初心稟圓而行猶漸次，故後一解行俱圓方為深
X37n0662_p0333a17║也。然三人俱是實行、俱修六觀，不同舊師分置前後，
X37n0662_p0333a18║及興皇以權行釋也。
X37n0662_p0333a19║尚無一種者，三行不同，契理無別，一理尚泯，三行豈
X37n0662_p0333a20║存？
X37n0662_p0333a21║無所軌者，軌，法則也，以實行初心法則於權行故。
X37n0662_p0333a22║歷句分別中文有二意：初以二邊相破互為藥病，次
X37n0662_p0333a23║從又沈空去以中邊相對以明藥病，則二邊一向為
X37n0662_p0333a24║病，中道一向為藥，自淺階深三諦義足，是今經對治
X37n0662_p0333b01║門意，故用二意釋之。
X37n0662_p0333b02║味俗為苦者，凡夫生死，俗也。三界無安，其實是苦，而
X37n0662_p0333b03║凡夫躭味，妄謂是樂。今二乘以真智觀之，猒惡生死，
X37n0662_p0333b04║故云味俗為苦；忻羨涅槃，故以沈真為樂。沈真為苦
X37n0662_p0333b05║者，沈空滯寂，不具佛法，不益眾生，其實是苦，而二乘
X37n0662_p0333b06║妄謂為樂。今菩薩以假智觀之，知空是苦，故釋論斥
X37n0662_p0333b07║沈空為若死，若死等苦也。
X37n0662_p0333b08║分別為樂者，即分別藥病隨機授法也。一往觀文但
X37n0662_p0333b09║有以樂破苦，應知義推亦是以苦破樂也。何者？謂初
X37n0662_p0333b10║以真智達苦破凡夫妄計之樂，次以俗智達樂破二
X37n0662_p0333b11║乘沈真之苦，此即互為藥病，二邊互破通至中道，非
X37n0662_p0333b12║苦非樂名對治門，其義在此。餘三例苦樂可見，故云
X37n0662_p0333b13║亦復如是。
X37n0662_p0333b14║又沈下，次約中邊相對以明藥病也。所以然者，中道
X37n0662_p0333b15║起著復須撿破，故對二邊互為苦樂。而但云沈空不
X37n0662_p0333b16║言味俗者，沈空尚苦、味俗可知。又下經正以勝三修
X37n0662_p0333b17║斥二乘劣三修故，是故且舉空邊。一往就義則邊苦
X37n0662_p0333b18║中樂，二往推理邊即中故沈空為樂，中即邊故大涅
X37n0662_p0333b19║槃為苦，中邊相即執滯何從？對治門義彌更顯灼。
X37n0662_p0333b20║乃至等者，從實不實下九雙應例苦樂，俱約二意釋
X37n0662_p0333b21║之，謂二邊互破及中邊互破也。然約理雖則同歸三
X37n0662_p0333b22║諦，名義不無少別，今試明之，謂苦樂等是約四德，實
X37n0662_p0333b23║不實是約三觀，歸依是約三寶，眾生等四是約四諦，
X37n0662_p0333b24║斷等二雙是約智斷，增上是約所證，此皆法門之大
X37n0662_p0333c01║統，故經家約此互為對治以歎德也。
X37n0662_p0333c02║言實、不實者，今例疏文釋苦、樂義，以二意釋之：初意
X37n0662_p0333c03║者，味俗不實，沈空為實；沈空不實，分別為實。二觀互
X37n0662_p0333c04║破，以顯中觀非實、非不實。次意者，中觀為實，二邊、不
X37n0662_p0333c05║實。中即邊故，實即不實；邊即中故，不實即實。
X37n0662_p0333c06║歸依、非歸依，明初意者，邪魔外道是生死主，故非歸
X37n0662_p0333c07║依；別相三寶是無漏主，故是歸依。又小乘別相非歸
X37n0662_p0333c08║依，大乘別相是歸依，以顯中道一體三寶非歸依、非
X37n0662_p0333c09║非歸依。次意者，同體是歸依，別相非歸依。中即邊故，
X37n0662_p0333c10║歸即非歸；邊即中故，非歸即歸。約三寶為對治，其義
X37n0662_p0333c11║如此。
X37n0662_p0333c12║眾生等者，約四諦明對治也。眾生非眾生是苦諦，眾
X37n0662_p0333c13║生是俗、非眾生是真。恒非恒是約集諦，真空不異名
X37n0662_p0333c14║恒，惑業無常名非恒。安非安即道諦，故法華云未安
X37n0662_p0333c15║者令安也。安即無漏之道，非安即生死之因。為無為
X37n0662_p0333c16║即滅諦，故法華云未涅槃者令得涅槃也。無為乃涅
X37n0662_p0333c17║槃異名，故知是滅諦也。為即生死之果，無為即滅諦
X37n0662_p0333c18║之理。此之四諦一一皆約二邊互破，以顯中道非眾
X37n0662_p0333c19║生非非眾生，乃至非為非無為也。若明次意者，應言
X37n0662_p0333c20║眾生即二邊也。有邊即分段眾生，無邊即空亂意眾
X37n0662_p0333c21║生。非眾生即中道非彼二邊眾生，中即邊故非生即
X37n0662_p0333c22║生，邊即中故生即非生，乃至無為亦爾。
X37n0662_p0333c23║斷不斷者，約斷德也。斷即入真，斷見思也。不斷即入
X37n0662_p0333c24║假，斷塵沙也。以破空入假，得非斷名，其實斷塵沙也。
X37n0662_p0334a01║此亦二邊斷德互破，以顯中道非斷非不斷，而斷根
X37n0662_p0334a02║本無明也。
X37n0662_p0334a03║涅槃者非涅槃者，涅槃是所契之理，能契由智，今從
X37n0662_p0334a04║能說即智德也。涅槃即空一切智也，非涅槃即假道
X37n0662_p0334a05║種智也，二邊互破以顯中道，非涅槃非非涅槃成一
X37n0662_p0334a06║切種智。又涅槃即中智，非涅槃即二智，中邊相即例
X37n0662_p0334a07║前可見。
X37n0662_p0334a08║增上非增上者，約智斷所契之理也。增上即俗，非增
X37n0662_p0334a09║上即真，二邊互破，以顯中諦非增上非非增上。又增
X37n0662_p0334a10║上即中諦，非增上即二諦，中邊相即，互破例前。故此
X37n0662_p0334a11║十三對治，約文雖異，研覈旨趣，而皆對治破執，同歸
X37n0662_p0334a12║一心。三德之理易奪，能通二義無爽。予覽北遠疏義
X37n0662_p0334a13║及暹、滿二記，消釋此文，未為貼貼。故附疏主義意，以
X37n0662_p0334a14║廣其旨焉。恒常名義，一往似同，故問以辯之。答中則
X37n0662_p0334a15║理體是同，名義俱異。以妙理無生，故亦無滅。無生無
X37n0662_p0334a16║滅，則常住不移。若內因外緣而生者，則無常法耳。
X37n0662_p0334a17║始終不異者，謂亘古亘今，從凡至聖，事境雖差，理性
X37n0662_p0334a18║無異。是則常約橫說，恒就豎論，橫豎約事，理非橫豎。
X37n0662_p0334a19║此等下。結示對治門義也。文中先結前初義，次結第
X37n0662_p0334a20║二義。結初義者，對治以易奪為義，以藥奪病故名對
X37n0662_p0334a21║治門；以能通為義，易奪二邊通入中道，故曰對治門
X37n0662_p0334a22║也。
X37n0662_p0334a23║亡邊亡中者，亡，無也。邊即中，故無邊；中即邊，故無中。
X37n0662_p0334a24║唯一實性，中、邊宛爾。
X37n0662_p0334b01║即前敬重意者。由敬重故，所以樂聞所聞，盡能受持。
X37n0662_p0334b02║故以海納空容，喻顯其義。葢取所聞之理也。此乃約
X37n0662_p0334b03║自行說。
X37n0662_p0334b04║知智在說者，智契理故能稱機說，雖兼下化亦取理
X37n0662_p0334b05║邊，故云齊此等也。
X37n0662_p0334b06║渴仰等者，經文應從善持淨戒已去，從便標耳，即持
X37n0662_p0334b07║中道理戒也。
X37n0662_p0334b08║即上安住者，此約證嘆也。前明以智證理故名安住，
X37n0662_p0334b09║此約順道法愛故云渴仰，由心渴仰故持淨戒。
X37n0662_p0334b10║餘渴者，即下地菩薩，上能化下，故云復能。此雖自他，
X37n0662_p0334b11║俱約證嘆。
X37n0662_p0334b12║即上深解者，前云深解，此言智慧，義自顯然，即約智
X37n0662_p0334b13║歎也。
X37n0662_p0334b14║經結嘆中云深味清淨戒行者，在家以持戒為難，故
X37n0662_p0334b15║重舉結之。
X37n0662_p0334b16║五、結中，經：初、總嘆上求下化；二、於諸下，別嘆下化。
X37n0662_p0334b17║但明奉召之時者，經文但云日初出時，不云遇佛光
X37n0662_p0334b18║明舉身毛豎等，故無三召之文也。
X37n0662_p0334b19║即是下。既舉其時，即應見光聞聲覺動也。
X37n0662_p0334b20║上文下，徵問。上出下，答釋。
X37n0662_p0334b21║因事等者。因由假藉也。謂因藉財施香木等事，以表
X37n0662_p0334b22║彰通達法施三德之理，豈非顯發密教義耶。
X37n0662_p0334b23║因然下。正示表理通法也。因辦木欲然應身，以顯法
X37n0662_p0334b24║身常住不滅不然，故下經云吾今此身即是法身，此
X37n0662_p0334c01║即顯不然不滅也。是則相待則應身有滅、法身不滅，
X37n0662_p0334c02║絕待則非滅非不滅，待絕共明玅符三德。滅即解脫，
X37n0662_p0334c03║不滅即般若，非滅非不滅即法身，三一互融表理斯
X37n0662_p0334c04║在。獻食例說。
X37n0662_p0334c05║則方便（至）聲召者。是結酬前問也。
X37n0662_p0334c06║有種種妙法者，謂種種法門詮辯三德，廣如下結，故
X37n0662_p0334c07║今以莊嚴香木預以表之。
X37n0662_p0334c08║食有下食以充飢，蓋以覆首，座能安身，皆表拔苦與
X37n0662_p0334c09║樂也。又以嚴好表其所具法門也。
X37n0662_p0334c10║無緣稱機，法藥非一，故云種種。雖云種種，豈出四教？
X37n0662_p0334c11║收攝四教，還歸三德（云云）。
X37n0662_p0334c12║經：牛頭栴檀者。牛頭，山名。以此香從彼山出故，如云
X37n0662_p0334c13║閻浮金也。栴檀，梵語無，故不翻。
X37n0662_p0334c14║經優鉢羅華等者，具云優曇鉢羅，此云靈瑞，琰師譯
X37n0662_p0334c15║為青色，拘物頭色赤，波頭摩色不定不正似菖蒲華，
X37n0662_p0334c16║分陀利色鮮白生水中。
X37n0662_p0334c17║經：憍奢邪，此云野蚕衣。蒭摩，此譯云麻衣，舊云草衣。
X37n0662_p0334c18║其麻形似荊，芬華青紫色。
X37n0662_p0334c19║經繒綵者，說文：繒，帛也。謂帛之總名曰繒。轅𨍮居責
X37n0662_p0334c20║反。謂轅端頭曲木也。釋名曰：𨍮，軛也；所以軛牛頭也。
X37n0662_p0334c21║廁填者，三蒼：廁，雜也。廣雅：填，滿也、塞也。
X37n0662_p0334c22║駿疾者，爾雅：駿，速也。
X37n0662_p0334c23║經八功德水者，稱讚淨土經云：一澄淨，二清冷，三甘
X37n0662_p0334c24║美，四輕軟，五潤澤，六安和，七飲時除飢渴，八飲已長
X37n0662_p0335a01║養諸根。四大成實論云：一輕，二冷，三燸是觸，四美是
X37n0662_p0335a02║味，五清淨是色，六不𭊴是香，七飲時調適，八飲已無
X37n0662_p0335a03║患，是水之用。
X37n0662_p0335a04║經六種味等者，此表六行雙遊為對治門也。苦味表
X37n0662_p0335a05║無我，酢（七故反）味表苦，甘味表樂，辛味表我，醎味表無
X37n0662_p0335a06║常，淡味表常。
X37n0662_p0335a07║經三德者，此表三德涅槃也。輕軟自在表解脫，淨潔
X37n0662_p0335a08║無垢表般若，如法稱理表法身。所謂六行互治藥病
X37n0662_p0335a09║俱亡，即契中道涅槃祕密之藏，即下經云煩惱為薪
X37n0662_p0335a10║智慧為火，以是因緣成涅槃食也。
X37n0662_p0335a11║經：迦陵迦衣等者。迦陵迦，此云細滑衣，又云鳥毛衣。
X37n0662_p0335a12║欽婆羅，此云麤衣。善見云：此衣有二種：一、髮欽婆羅，
X37n0662_p0335a13║織人髮作；二、毛欽婆羅，織犀牛尾作。西域記云：[牟*頁]（墟嚴
X37n0662_p0335a14║反）鉢羅衣，織細羊毛也。
X37n0662_p0335a15║經由旬者，或言由延，或言俞旬，或云踰闍那，皆訛也。
X37n0662_p0335a16║正言踰善那，此云合也，應也。計應合爾許度量，同此
X37n0662_p0335a17║方驛也。自古聖王一日軍行也。彼繕那亦有大小，或
X37n0662_p0335a18║八俱盧舍，或四俱盧舍。一俱盧舍，謂大牛鳴音，其聲
X37n0662_p0335a19║五里。昔來皆取俱盧舍，即四十里。
X37n0662_p0335a20║經：師子座者，西方帝王所坐，名師子牀，猶此方云龍
X37n0662_p0335a21║牀也。故西域記云：君王朝座，彌復高廣，珠璣間錯，謂
X37n0662_p0335a22║師子牀。
X37n0662_p0335a23║檀攝眾生者，四攝中布施攝也。經具三檀義，給飲食
X37n0662_p0335a24║衣服是施財，頭即捨命，目等即捨身分也。
X37n0662_p0335b01║支體者，支謂四支，兩手足也；體謂身也。
X37n0662_p0335b02║生三業善者，經文作念是意，身毛皆豎等是身，涕泣
X37n0662_p0335b03║必發聲故是口。
X37n0662_p0335b04║亦成順召之文者，由順三召，所以獻供也。暹記云：各
X37n0662_p0335b05║各下，順光召。復相謂下，順聲召。諸優婆下，順動召。
X37n0662_p0335b06║優婆夷者，新云鄔波斯迦，此云近事女，謂俗女受五
X37n0662_p0335b07║戒者，方堪承事出家人也。
X37n0662_p0335b08║以壽為德者，壽，視柳視溜二反。內證常住三德之理，
X37n0662_p0335b09║故名壽德。
X37n0662_p0335b10║即常等也者，說文云：壽久也。久即常義，等取餘三故
X37n0662_p0335b11║云等也。以三法皆常樂我淨，故常既居首以壽顯之。
X37n0662_p0335b12║有人下。破他解也。
X37n0662_p0335b13║不應在此者，王夫人是七河沙眾故。
X37n0662_p0335b14║舍佉者，金藏經云毗舍佉母生三十二卵，一卵生一
X37n0662_p0335b15║子，一人力敵千人等。
X37n0662_p0335b16║護正法等者，上菩薩嘆德中守護大乘，是約教論，如
X37n0662_p0335b17║仙豫等。
X37n0662_p0335b18║持者下。上文敬重大乘是約理，安住是約證，深解是
X37n0662_p0335b19║約智，愛樂是約事，如日割三兩等。今以持理證智三
X37n0662_p0335b20║通名持理，故云持於正法事理也。
X37n0662_p0335b21║為度下，即應以女人身得度者，為現女人身也。
X37n0662_p0335b22║經文於上求二願中，略歎學法門願，故云護持等。於
X37n0662_p0335b23║下化二願中，略歎度眾生願，故云為度等。然學法必
X37n0662_p0335b24║證果，度生必斷惑，文雖略歎四弘，義足呵責家法。既
X37n0662_p0335c01║是觀境，故先簡去奢局二解，亦是斥古也。一切諸法
X37n0662_p0335c02║雖皆妙理，而常現前者無如五陰。又只指五陰即備
X37n0662_p0335c03║諸法，今觀此陰不出色心，色從心造全體是心，達能
X37n0662_p0335c04║造心具足三千，依正不二能所俱亡，故此五陰通為
X37n0662_p0335c05║一切眾生觀境也。即如止觀十法，成乘觀陰心等。
X37n0662_p0335c06║箕箒等者，文選注云：箕所以簸揚物者，箒掃除地者，
X37n0662_p0335c07║此婦人所執以事夫也。禮記云：納女於天子曰備百
X37n0662_p0335c08║姓，於國君曰備酒漿，於大夫曰備掃灑。箕箒掃灑是
X37n0662_p0335c09║婦人之事，故云婦禮為家法也。以此釋經太成淺局。
X37n0662_p0335c10║太奢者，以三界為家，觀境無准又成奢漫，不觀陰境
X37n0662_p0335c11║如何出界？
X37n0662_p0335c12║今以下。正示五陰是所觀境。五陰繫閉如人在家，故
X37n0662_p0335c13║云家法。果報即五陰也。
X37n0662_p0335c14║捲，巨員反。凡愚不覺，愛著色心，如繫鳥在籠，閉獸於
X37n0662_p0335c15║檻。
X37n0662_p0335c16║檻，欄也。論語云：虎兕出於柙。注云：柙，檻也。
X37n0662_p0335c17║賢聖下。釋訶責義。應約四教賢聖明鄙棄，今意在圓。
X37n0662_p0335c18║五種不淨者：一、種子不淨，現在則父母精血為種，過
X37n0662_p0335c19║去則煩惱結業為種。二、住處不淨，在母腹中，生藏之
X37n0662_p0335c20║下，熟藏之上，安置己體。三、自相不淨，衣服澡浴，種種
X37n0662_p0335c21║華香，飼以上饌美味，須臾之間，皆為不淨。四、自性不
X37n0662_p0335c22║淨，大小便道，目淚洟唾，常流不息。五、究竟不淨，終歸
X37n0662_p0335c23║死處，青瘀爛壞，臭極死狗。今經略舉三種，是身臰穢，
X37n0662_p0335c24║即種子不淨也。
X37n0662_p0336a01║經樓櫓者，釋名云：櫓，露也。謂城上守禦，露上無覆屋
X37n0662_p0336a02║也。
X37n0662_p0336a03║經寮孔者，寮，力凋反。蒼頡篇云：城上小窻也。經本作
X37n0662_p0336a04║竅，苦弔反。竅亦孔也。說文：竅，窻也。
X37n0662_p0336a05║瓦木下。法喻雙釋也。四大成身如城，假瓦等四緣而
X37n0662_p0336a06║立，故云如城。外誑則四大虗立，內諂則三毒數起。
X37n0662_p0336a07║麤細兩觀者，經從念念不住去，是細觀；從是身易壞
X37n0662_p0336a08║去，約一期報質，是為麤觀。
X37n0662_p0336a09║經鴟梟者，郭璞注爾雅云：鳩也。又云：怪鴟也。
X37n0662_p0336a10║經鵰鷲者，穆天子傳云：爰有白梟青鵰，執犬羊，食豕
X37n0662_p0336a11║鹿。郭璞云：今之鵰，亦能食麞鹿。山海經云：景山多鷲。
X37n0662_p0336a12║說文：鷲，黑色多子。師曠云：南方有鳥，名曰羗鷲，黃頭
X37n0662_p0336a13║赤咽，五色皆備。西域多此鳥，蒼黃目赤，食死屍。
X37n0662_p0336a14║經葶藶，草名也。
X37n0662_p0336a15║經洟唾者，洟，勑計反。三蒼：洟，鼻液也。
X37n0662_p0336a16║道理深微者，正助合行，陰即法界，故云深微。
X37n0662_p0336a17║因緣下。正示三三昧義。謂約內心為因，外塵為緣，自
X37n0662_p0336a18║他共離，推撿以成不思議空，名空三昧。
X37n0662_p0336a19║空無陰相等者。了陰既空，即空而假，色心宛然，故云
X37n0662_p0336a20║亦無空相。此約玅假，名無相三昧。
X37n0662_p0336a21║以無下。以無二邊相故。中道正觀，不作生死及以涅
X37n0662_p0336a22║槃。故知疏主約圓三觀示三三昧義。然此名義通於
X37n0662_p0336a23║四教，廣如止觀陰、境、道品中說。但彼文約三觀明，義
X37n0662_p0336a24║在別教耳。
X37n0662_p0336b01║二乘緣真者，三藏二乘約十六行以成三三昧門，空
X37n0662_p0336b02║謂空、無我、無相，是滅四無作即餘十，俱舍、婆沙諸文
X37n0662_p0336b03║皆爾。故三藏中由觀此行上忍發真，故以此行而為
X37n0662_p0336b04║三門，通教直約空理也。
X37n0662_p0336b05║緣實相者，即是初住實相也。別教證道同圓，義歸一
X37n0662_p0336b06║揆，若約教道，不無參差。
X37n0662_p0336b07║不動本地者，不動本地，無作四弘也。
X37n0662_p0336b08║經毀呰，說文：呰，訶也。
X37n0662_p0336b09║是願力所為者，由本誓力迹，為呵毀之事觀也。
X37n0662_p0336b10║結其事觀等者。夫事觀名助，理觀名正。經嘆五門，乃
X37n0662_p0336b11║是事助。而經結云修習如是正觀者，此乃達事即理，
X37n0662_p0336b12║正助合行，故能分顯涅槃，破壞二死。
X37n0662_p0336b13║此意下。對前章辯示也。
X37n0662_p0336b14║但論對治者，十三雙皆約二邊互破以通中道，但是
X37n0662_p0336b15║理觀也。是知男性剛直但修理觀，女性愛染故兼事
X37n0662_p0336b16║觀助破貪惑。
X37n0662_p0336b17║於菩薩等者，前約理證智事教以嘆菩薩，此章對義
X37n0662_p0336b18║亦具此五。疏文中是字下，逸深解大乘意五字，謂此
X37n0662_p0336b19║五門觀法即是玅慧，前深解大乘是約慧嘆，是故文
X37n0662_p0336b20║異意同。
X37n0662_p0336b21║深樂等者，前云愛樂，今云深樂，此即約事。
X37n0662_p0336b22║守護、約教，此二名義與上全同，故云與上同也。
X37n0662_p0336b23║雖現下，既云實是菩薩，斯乃智證於境，能起大用，故
X37n0662_p0336b24║與上文安住約證，嘆義同也。經云渴仰，即是約理，疏
X37n0662_p0336c01║文不點，是闕耳。
X37n0662_p0336c02║嘆下化中，經有總別，例前可見。又經從皆悉成就去，
X37n0662_p0336c03║准前章是大分第五結文也。此章從省，乃以此文入
X37n0662_p0336c04║廣嘆第三雙結科中也。故前總分但為四段，謂數、類、
X37n0662_p0336c05║名、歎耳。問：何故以此文入雙結文中耶？答：以義不出
X37n0662_p0336c06║上求下化故。成就如是功德，是雙結上求下化福德
X37n0662_p0336c07║智慧也。於諸眾生去，是別結下化四弘耳。義既可通，
X37n0662_p0336c08║詳略無在。
X37n0662_p0336c09║獻供敬儀者，於獻供文中先明獻供，次稽首佛足去
X37n0662_p0336c10║是敬儀也。
X37n0662_p0336c11║好道者，國有好路，平正砥直也。肇、什所翻，其義乃同，
X37n0662_p0336c12║而文辭互略具足，應云廣博嚴淨。其國寬平，名為廣
X37n0662_p0336c13║博；城邑華麗，故名嚴淨。
X37n0662_p0336c14║皆是下。示三家翻譯義也。
X37n0662_p0336c15║楚、夏者，楚謂邊鄙，夏謂中原五天竺國。西北二國，望
X37n0662_p0336c16║於中天，言音大異，猶此方楚、夏之殊語也。東南望中，
X37n0662_p0336c17║其語稍同，但奢漫親切少異耳。
X37n0662_p0336c18║傳集國政者，准下釋迦葉品疏中，翻為傳參國事。集
X37n0662_p0336c19║字與參字，葢魚魯之訛。故下疏云：國法每選智能為
X37n0662_p0336c20║主，餘者參議。政者，賈逵注國語云：政猶軄也。釋名：政
X37n0662_p0336c21║者，正也。下所以取正也。論語云：子帥以正，孰敢不正。
X37n0662_p0336c22║是也。
X37n0662_p0336c23║罷政等者，謂禪讓之後，出居別宮也。
X37n0662_p0336c24║外慼者，廣雅云：慼，近也。詩云：慼慼兄弟。傳曰：相親也。
X37n0662_p0337a01║一、戒施等者，經文從善修去是持戒，常相去是布施，
X37n0662_p0337a02║若誹謗去是折伏，有能深樂去是攝受。常欲樂聞下，
X37n0662_p0337a03║聽說可見。
X37n0662_p0337a04║經斷其舌者，斷，都緩反，斷截也。
X37n0662_p0337a05║經淨無垢藏者。淨即般若清淨，無垢即解脫離染，藏
X37n0662_p0337a06║即法身包富。三德分顯，立此嘉名。
X37n0662_p0337a07║經淨不放逸者，中智清淨，無二邊放逸也。
X37n0662_p0337a08║經恒水等者。恒水總喻三德：水性清淨，以喻般若；水
X37n0662_p0337a09║能滅罪，以喻解脫；水體遍河，以喻法身。無垢淨德，例
X37n0662_p0337a10║前可知。德同藏義。
X37n0662_p0337a11║經駟馬，說文：駟，一乘也。穆天子傳云：獻良馬十駟。郭
X37n0662_p0337a12║璞云：四馬為驅，謂四十匹也。
X37n0662_p0337a13║經明月寶珠者，崔豹古今注云：鯨鯢，魚眼睛也。
X37n0662_p0337a14║多羅樹者，西域記云：樹形如椶櫚，極高者七八十尺。
X37n0662_p0337a15║大臣長者者，名大臣為長者耳。
X37n0662_p0337a16║歎中有上求下化者，敬重大乘一句是上求，餘文皆
X37n0662_p0337a17║下化，於下化中偏明折伏。
X37n0662_p0337a18║經：日光依實智立名，護世護法依境觀立名。護即能
X37n0662_p0337a19║觀，世法即所觀。不令同體見思異學侵其玅法，即護
X37n0662_p0337a20║義。
X37n0662_p0337a21║釋舍離王眾中，初明不列數所以。既言下，准文定數
X37n0662_p0337a22║也。但王下，示闕數因由。由王是人君，舉眾咸識，可以
X37n0662_p0337a23║數之，故不列數。北遠云：當以諸王過於五恒、不滿六
X37n0662_p0337a24║恒，分齊難彰，故隱不列。或有經本於復有字下加六
X37n0662_p0337b01║恒河沙四字者，後人妄加也。
X37n0662_p0337b02║此王在後者，世王殺父，愧懼情深，故此未來。
X37n0662_p0337b03║而不次第者，前文初嘆敬重大乘，今則初嘆安住也。
X37n0662_p0337b04║甘饍者，字應從肉，上扇反。說文：膳，具食也。周禮：膳之
X37n0662_p0337b05║言善也。應法師云：今時美物亦曰珍膳。
X37n0662_p0337b06║上列當世夫人者，即指舍離王眾中云及其後宮夫
X37n0662_p0337b07║人也。論語云：國君之妻，稱之曰夫人。白虎通曰：國君
X37n0662_p0337b08║之妻，稱之曰夫人何？明當扶進人，人謂八妾也。言八
X37n0662_p0337b09║妾者，以君娶九女，一妻八妾也。
X37n0662_p0337b10║此列寡婦等者，即先王夫人也。問：此眾既是寡婦，何
X37n0662_p0337b11║故云除闍王夫人耶？答：亦指闍王宮中先王夫人耳，
X37n0662_p0337b12║如韋提希即是其人。寡者，孟子云：老而無妻曰鰥，老
X37n0662_p0337b13║而無夫曰寡。白虎通曰：婦者，服也，服於家事事人者
X37n0662_p0337b14║也。
X37n0662_p0337b15║嬪、淑者，皆中宮之官也。魏志云：文帝增貴嬪、淑媛、修
X37n0662_p0337b16║容、順成、良人。嬪者，孔頴達云：婦人有法度之稱，可以
X37n0662_p0337b17║賓敬也。天子一后、三夫人、九嬪、二十七世婦、八十一
X37n0662_p0337b18║御女。周禮：九嬪掌婦學之法。淑，善也，亦婦人之美稱。
X37n0662_p0337b19║詩云：窈窕淑女也。
X37n0662_p0337b20║經：三界玅者。見三界唯心，即空、假、中，不縱不橫，故名
X37n0662_p0337b21║玅也。
X37n0662_p0337b22║愛德者，愛即能觀，德即所觀。
X37n0662_p0337b23║經稽首者，尚書云：稽首拜手。孔安國傳云：稽首謂頭
X37n0662_p0337b24║至地，拜手謂頭至手。又周禮九拜，出自大祝之官：一
X37n0662_p0337c01║稽首，二頓首，三空首，四振動，五凶拜，六吉拜，七奇拜
X37n0662_p0337c02║（居宜反，雙拜也），八褒拜（音報，再拜也），九肅拜。若論西域致敬之式，
X37n0662_p0337c03║其儀亦九。如西域記云：一發言慰問，二俯首承敬，三
X37n0662_p0337c04║舉手高揖，四合掌平拱，五屈膝，六長跪，七手膝據地，
X37n0662_p0337c05║八五輪俱屈，九五體投地。今以五體投地，同此方稽
X37n0662_p0337c06║首，故譯者用之。
X37n0662_p0337c07║三光者，日、月、星也。四埵即須彌四峯，謂東黃金埵
X37n0662_p0337c08║等。四埵上即忉利天，今云下者，即是四天王天天女
X37n0662_p0337c09║類也。以經中次人眾而列故。
X37n0662_p0337c10║經：廣目者，應是南方廣目天王之女也。五眼圓觀，故
X37n0662_p0337c11║名廣目。
X37n0662_p0337c12║報得天眼者，簡非修得、發得也。若非天眼，安能諦觀
X37n0662_p0337c13║遠見耶？
X37n0662_p0337c14║威儀具足是安住者，內證三德不起寂定，現諸威儀
X37n0662_p0337c15║方名具足。
X37n0662_p0337c16║經妓樂者，女樂曰妓，字應從女，從人者非。
X37n0662_p0337c17║經紺琉璃者，紺，青赤色，謂青而含赤色也。
X37n0662_p0337c18║經倚床者，於蟻反。說文：倚，猶依也。廣雅：音因也；謂因
X37n0662_p0337c19║倚而臥也。字應從人。
X37n0662_p0337c20║經：和修吉，此云多頭，亦云寶稱，居於水中。難陀名歡
X37n0662_p0337c21║喜，婆難陀名善歡喜，兄弟常護摩竭提國，雨澤以時，
X37n0662_p0337c22║國無飢年。瓶沙王為一會，百姓聞皆歡喜，從此得名。
X37n0662_p0337c23║此應是同名者，謂此鬼王與北方天王名同也。至後
X37n0662_p0337c24║列天子眾中，方是天王耳。
X37n0662_p0338a01║經：金翅鳥，梵云迦樓羅也。多慢則墮此趣，以行施故。
X37n0662_p0338a02║頸有如意珠，以龍為食。華嚴云：菩薩金翅鳥，生死大
X37n0662_p0338a03║海中，搏撮人天龍，安置涅槃岸。
X37n0662_p0338a04║經：降怨者，一切種智降兩邊怨。
X37n0662_p0338a05║經：乾闥婆，此云香陰。不噉酒肉，唯香資陰。居十寶山，
X37n0662_p0338a06║身有異相現，即上天奏樂，是天主幢倒樂神也。
X37n0662_p0338a07║經：緊那羅，此云疑神，頭上有角，是諸天絲竹之神。
X37n0662_p0338a08║經：摩睺羅伽，此是蟒神，亦云地龍，無足腹行，即世間
X37n0662_p0338a09║廟神也。受人酒肉，悉入蟒腹。
X37n0662_p0338a10║經：阿修羅，此云無酒。採四天下華於海，釀酒不成，故
X37n0662_p0338a11║言無酒。又云非天，果報似天而非天也。又不端正，以
X37n0662_p0338a12║形皃醜故。睒婆，此云木綿睒（式染反）。陀那婆者，此云施
X37n0662_p0338a13║有。是修羅種類，不損有情，名施有也。
X37n0662_p0338a14║經羅剎，具云羅剎娑，此云可畏。
X37n0662_p0338a15║經樂香樂，五孝反，言此王愛樂於香也。
X37n0662_p0338a16║經鬼魅者，通俗文云：山澤怪也。說文：老物精也。
X37n0662_p0338a17║經：天諸媱女。此有二家釋義。暹師云：媱，音搖。切韻云：
X37n0662_p0338a18║美好也。媱女，即美女也。滿師云：字悞，應作娙，五莖反，
X37n0662_p0338a19║身長好皃，如漢武宮官名娙娥。今謂作，以金反為正。
X37n0662_p0338a20║何者？鬼趣既有貪色鬼魅，天有媱女，亦應無嫌。又通
X37n0662_p0338a21║去聲，方言云：媱，遊也。則是天中遊女耳。
X37n0662_p0338a22║經白濕王者，暹引他解云：地神名，約地體相為名也。
X37n0662_p0338a23║經從金翅至地鬼王，疏中總釋而已。
X37n0662_p0338a24║言或有嘆德者，即羅剎眾中捨離惡心等也。初嘆改
X37n0662_p0338b01║惡心，次嘆轉惡色。又是除三障：捨離惡心，是轉煩惱
X37n0662_p0338b02║障；更不食人，是轉業障；皆悉端正，是轉報障。總而言
X37n0662_p0338b03║之，是嘆滅惡生善德也。
X37n0662_p0338b04║經大香象等，凡列六名，不出戒、定、慧也。戒香普熏，故
X37n0662_p0338b05║曰大香。羅睺，此云障月，即是定能除散也。金色照明
X37n0662_p0338b06║即慧，破惑暗甘味即慧。紺眼即定，眼依定發，故欲香
X37n0662_p0338b07║即戒。此三即三德也。言偏意圓，三一互攝。問：此既畜
X37n0662_p0338b08║眾，何故亦以三德消名？答：此標上首，悉是權為。內證
X37n0662_p0338b09║三德，外現畜身，五十二眾咸名涅槃，美在中矣。凡諸
X37n0662_p0338b10║眾中列名，俱應約觀消釋，得意自在，不煩委記。若然
X37n0662_p0338b11║者，則於自心遍見諸眾。
X37n0662_p0338b12║鳧鴈者，崔豹古今注云：鳧鴈常在海邊沙上飡砂石，
X37n0662_p0338b13║悉皆消爛，唯食海蛤不消，隨其糞出，人得以為藥，殊
X37n0662_p0338b14║勝常者。此則鳧鴈自是一類，非隨陽之鴈也。
X37n0662_p0338b15║鴛鴦者，崔豹云：鳧類也。雄雌不相離，人得其一，其一
X37n0662_p0338b16║則死，故謂之匹鳥。
X37n0662_p0338b17║楗闥婆，此云尋香。迦蘭陀，或言迦蘭䭾，或羯蘭驛迦，
X37n0662_p0338b18║鳥名也，其形似鵲。
X37n0662_p0338b19║鴝鵒者，崔豹云：一名尸鳩。淮南子云：寒臯短舌而能
X37n0662_p0338b20║言。注云：一名孝鳥，一名玄鳥。
X37n0662_p0338b21║鸚鵡者，說文云：能言鳥也。迦陵頻迦，此云玅聲。
X37n0662_p0338b22║耆婆。耆婆者，諸經譯為命命，亦云共命。勝天王經翻
X37n0662_p0338b23║為生生，生即命也，名異義同。
X37n0662_p0338b24║迦葉下。由於崛山入定，不知佛滅故。阿難林外被羂，
X37n0662_p0338c01║至陳如品末方來。迦葉後問者，十誦律第一云：長老
X37n0662_p0338c02║阿難偏袒右肩，長跪叉手，白大德摩訶迦葉：我面從
X37n0662_p0338c03║佛聞受是語。佛言：我般泥洹後，若僧一心和合籌量，
X37n0662_p0338c04║放捨微細戒。迦葉言：何名微細戒，一心和合放捨？阿
X37n0662_p0338c05║難答言：大德不問。迦葉言：如應當了問：何名微細戒，
X37n0662_p0338c06║僧一心和合放捨？汝若不問佛，汝得突吉羅罪。汝當
X37n0662_p0338c07║如法懺悔，莫覆藏。阿難答言：我不輕戒，故不問。是時
X37n0662_p0338c08║佛欲滅度，我愁悶，故不問。乃至外道所譏等。如疏諸
X37n0662_p0338c09║比丘不知何者是微細戒，作如是言：非獨突吉羅，更
X37n0662_p0338c10║有波羅提舍尼亦是微細戒。有言：非突吉羅提舍尼、
X37n0662_p0338c11║單提捨墮、二不定、眾殘亦是。或有比丘但受持四戒，
X37n0662_p0338c12║作如是言：餘殘戒放捨。以是故我等一心集會籌量，
X37n0662_p0338c13║不聽捨微細戒。我等隨佛戒故。四分謂之雜碎戒也。
X37n0662_p0338c14║迦葉若來者，若來親自見佛，佛許其捨，寧得違佛？
X37n0662_p0338c15║佛稱嘆者，有八不思議事也。問：憍梵波提在天不來，
X37n0662_p0338c16║何故不簡？答：迦葉、阿難今雖未至，後必當來，故此簡
X37n0662_p0338c17║之。憍梵在天畢竟不來，故經不簡。
X37n0662_p0338c18║四天上下者，上即四王天，下即四洲人也。東弗者，梵
X37n0662_p0338c19║云弗婆提，此云前一，東洲在諸方之前也。又云初，謂
X37n0662_p0338c20║日初出處也。瞿耶尼，此云取與，亦翻牛貨，以彼用牛
X37n0662_p0338c21║市易如此方錢帛也。文中不言北洲，略耳。或可北是
X37n0662_p0338c22║難處故不來，此不應爾。今涅槃會無色尚至，豈隔北
X37n0662_p0338c23║洲？況疏自云四天上下也。
X37n0662_p0338c24║何意不來者？百億是釋迦所化故。
X37n0662_p0339a01║樹神下。引光明例，難他解也。
X37n0662_p0339a02║經蓊鬱上烏孔反。蓊，盛皃。鬱，樹木藂生也。
X37n0662_p0339a03║經作倡，齒楊反。說文：倡，樂也。倡，排也；謂戲笑也。
X37n0662_p0339a04║經占婆亦云占蔔，釋論翻為黃華。
X37n0662_p0339a05║忽然變白者，以白是眾色之本，表理為諸法之源。
X37n0662_p0339a06║此有下榮云忽變，枯云如鶴者，忽變即如鶴，綺互其
X37n0662_p0339a07║文耳。
X37n0662_p0339a08║表不生不滅者，榮枯雖殊，變白無異，生滅雖異，一理
X37n0662_p0339a09║常同。是則王宮之生非生，雙林之滅非滅，生滅不二，
X37n0662_p0339a10║悲喜從何？故上根圓機，達其本理，未始遷改；下根凡
X37n0662_p0339a11║小，惑於迹事，聞滅懷悲；中根偏智滯事，故悲解空。故
X37n0662_p0339a12║達人天四教，其義皎然。老子云：上士聞道勤行之，中
X37n0662_p0339a13║士聞道或存或亡，下士聞道大笑之。雖教理雲泥，而
X37n0662_p0339a14║文言可例。
X37n0662_p0339a15║現病下。引證三根也。文殊即上達之人。
X37n0662_p0339a16║次虗空堂閣中，亦明三根異解。初文即凡小所見。身
X37n0662_p0339a17║緣已謝，即灰身無身。智慧不居，即滅智無智。身智永
X37n0662_p0339a18║滅，化事不留。下士由斯悲感不樂。居御者，御乘也。
X37n0662_p0339a19║又堂下，即偏教菩薩所見。空表真理，堂表俗諦，即真
X37n0662_p0339a20║而俗，如空中有堂。
X37n0662_p0339a21║雕文等，表塵沙法門，不為凡夫生死所動，不墮二乘
X37n0662_p0339a22║沈空之地。雕文者，說文：雕，琢文也。三蒼：雕，飾也。字從
X37n0662_p0339a23║彡。
X37n0662_p0339a24║表空下。正合法也。即空而假則空內有藏，隨順世俗
X37n0662_p0339b01║故悲，知法藏無減故達，悲達兼之故名中士。
X37n0662_p0339b02║又華下，圓機所見。華，以花反。
X37n0662_p0339b03║有無事訖者，謂華嚴已來四時益物，說有被於三教
X37n0662_p0339b04║菩薩，談無接於兩教二乘，圓機適發名為事訖，同證
X37n0662_p0339b05║中道故云歸非空有。即經云：安置諸子祕密藏中，吾
X37n0662_p0339b06║亦不久自住其中。斯乃常之又常、滅而非滅，去來相
X37n0662_p0339b07║絕、動靜理均，上士了知何悲之有？
X37n0662_p0339b08║經欄楯者，說文云：楯，欄檻也。
X37n0662_p0339b09║身口赴下者，身輪現通、口輪說法，稱可物機故云赴
X37n0662_p0339b10║下。無量言教不出偏圓，故以浴池二義表對治。穢在
X37n0662_p0339b11║體外如見思客塵熱悶，約心中喻無明同體，依偏客
X37n0662_p0339b12║塵盡、稟圓無明除，破惑入真因，故以玅華表此因出
X37n0662_p0339b13║二死，故云踰世果。踰，越也。
X37n0662_p0339b14║兩處即單越、忉利、鬱。單越，此云勝，以果報勝三洲故。
X37n0662_p0339b15║忉利，此云三十三。緣訖歸祕藏，如堂舉虗空，言教被
X37n0662_p0339b16║未來，喻泉池在下。
X37n0662_p0339b17║一、往是下士者，以文云悲感愁憂，故二往而說名具
X37n0662_p0339b18║足。論：悲即法界名上士，事悲理達號中人。
X37n0662_p0339b19║此之下結同三召也。去下陵空表除三障，綺飾莊挍
X37n0662_p0339b20║表生三善。
X37n0662_p0339b21║翻倒見性者，翻無明之倒，見佛性之理。
X37n0662_p0339b22║物之難悟下。明佛現三相意也。
X37n0662_p0339b23║抵掌者，抵，諸氏反，說文云：側手擊也。即叮嚀之皃也。
X37n0662_p0339b24║經爾時，四天王釋提桓因者，此即臣主共相謀議，合
X37n0662_p0339c01║明奉召之文，故云各相謂言也。故至帝釋文中不明
X37n0662_p0339c02║奉召者，以於此段合明故。
X37n0662_p0339c03║經：曼陀羅華，此云白華。摩訶曼陀羅華，即大白華。曼
X37n0662_p0339c04║殊沙等，即赤華、大赤華也。
X37n0662_p0339c05║經釋提桓因者，具云釋迦提婆因陀羅，此云能天帝。
X37n0662_p0339c06║經及三十三者，臣主合舉須彌四埵，一方有八天，四
X37n0662_p0339c07║八三十二皆臣屬也，帝釋居中為主。
X37n0662_p0339c08║經：得勝堂者，帝釋與修羅戰勝，因造此堂。
X37n0662_p0339c09║其間三天者，三夜摩、四兜率、五化樂也。第六即他化
X37n0662_p0339c10║自在。
X37n0662_p0339c11║三頂者，注云云，即前疏文釋聲召中明也。初以非想
X37n0662_p0339c12║為有頂，次約無學，三約玅覺。兩頂被召，一頂被請，故
X37n0662_p0339c13║云前論佛力等也。
X37n0662_p0339c14║經毗摩質多，此云淨心，亦云種種，疑即舍脂父也，舍
X37n0662_p0339c15║脂即帝釋妻也。
X37n0662_p0339c16║言光勝下。釋疑也。既正報劣於天，何故經云身諸光
X37n0662_p0339c17║明勝於梵天也？故疏釋云：此修羅本是大士，故能勝
X37n0662_p0339c18║天也。前增數眾已列修羅，今此王是帝釋妻父，故在
X37n0662_p0339c19║上界眾中別列也。若爾，前同數眾已別列欲天四王，
X37n0662_p0339c20║今何再明耶？答：北遠釋云：此等向前空來，既至雙林，
X37n0662_p0339c21║見眾施設，方生獻意，故此列之（云云）。
X37n0662_p0339c22║魔名下，梵云魔羅，此翻殺者，害人善故。
X37n0662_p0339c23║波旬下。梵云波旬，此翻極惡。依於佛法而得善利，不
X37n0662_p0339c24║念報恩反欲加毀，故名極惡。今云惡中之惡，即其義
X37n0662_p0340a01║也。
X37n0662_p0340a02║住六天頂者，他化天上別有魔界，亦是他化天攝。
X37n0662_p0340a03║開恩赦下者，開，施也。赦，爾雅云：赦，捨也。周禮：三赦：一
X37n0662_p0340a04║赦幼弱，二赦老耄，三赦憃愚。易曰：雷雨作，解；君子以
X37n0662_p0340a05║赦過宥罪。
X37n0662_p0340a06║經開獄施水，等與樂也。乘前施水，兼以勸善，故云因
X37n0662_p0340a07║告。
X37n0662_p0340a08║經：汝無所為者，彰其不能供養。
X37n0662_p0340a09║唯當下，量其所堪，教修善意。初教念佛三號，次教隨
X37n0662_p0340a10║喜他供。
X37n0662_p0340a11║經：當令下，明修利益。生死昏寢名夜，輪轉無際名長，
X37n0662_p0340a12║得善自寧名安。
X37n0662_p0340a13║經：時魔下。明拔苦也。
X37n0662_p0340a14║除刀滅火者，由前受教念佛隨喜罪垢消薄，乘此為
X37n0662_p0340a15║因、波旬神力為緣，因緣和合故使刀除火滅也。
X37n0662_p0340a16║經以佛下。復化徒黨斷惡修善也。魔專壞亂壞人善
X37n0662_p0340a17║時，多以鬪具恐怖行者，今勸捨之即斷惡也。
X37n0662_p0340a18║經：矛矟，上莫侯反，下山卓反。說文：矛長二丈，建於兵
X37n0662_p0340a19║車也。埤蒼：矟長丈八尺。
X37n0662_p0340a20║經：金椎。說文：䥫為黑金，故名金椎。
X37n0662_p0340a21║經：鉞斧，禹發反。說文：鉞，大斧也。
X37n0662_p0340a22║經：罥索，古犬反。聲類：罥，係也。
X37n0662_p0340a23║奉呪中經云：愛樂者，約事行論，如雪山求法捨命。
X37n0662_p0340a24║守護者，約教論如仙，豫護法行誅。如斯之事，魔盡能
X37n0662_p0340b01║為，對佛自陳，俾生他信。
X37n0662_p0340b02║經：世尊下，明弘法之人真偽混雜。我為愛樂守護大
X37n0662_p0340b03║乘法故，悉皆以呪護之。經中略舉五種偽弘法人，反
X37n0662_p0340b04║此則真，無勞委說。至下，明呪功能，則真偽竝舉。為供
X37n0662_p0340b05║養，則因求衣食，受持此經；為怖畏，則畏現在苦及惡
X37n0662_p0340b06║道報；為誑他，則誑惑他人，令其敬己；為財利，則為得
X37n0662_p0340b07║金銀、倉庫等物；為隨他，則為他抑遣，自無誠意。為斯
X37n0662_p0340b08║五事，受是大乘，所以名偽。偽弘尚護，豈況真弘？後賢
X37n0662_p0340b09║覽之，得無留意？呪中，侘，勅加反，又他各反。用，上音咤，
X37n0662_p0340b10║竹嫁反。枳，吉以反。古來南、北二本，呪辭並同。如遠本
X37n0662_p0340b11║標科云：侘枳下，正宣呪辭。至唐應師，經音所出，辭句
X37n0662_p0340b12║全異，即今世行北本中呪也。首云怛垤他踔者，是未
X37n0662_p0340b13║知何代三藏別翻改易。此既密語，五印音殊，請依現
X37n0662_p0340b14║文，不須猶豫。
X37n0662_p0340b15║呪者，願也。佛作密語，願眾生如佛，猶蜾蠃之呪螟蛉
X37n0662_p0340b16║也。詩云：螟蛉有子，蜾蠃負之。教誨爾子，式糓似之。鄭
X37n0662_p0340b17║氏箋云：式，用也。糓，善也。今有教誨萬民用善道者，亦
X37n0662_p0340b18║似蜾蠃。楊子法言云：螟蛉之子殪，而逢蜾蠃，祝（音呪）之
X37n0662_p0340b19║曰：類我類我，久則肖之矣。注云：肖，類也。蜾蠃遇螟蛉
X37n0662_p0340b20║而受化，久乃變成蜂耳。
X37n0662_p0340b21║經是呪下，經文凡有三意：初明呪功能，次明說呪意，
X37n0662_p0340b22║三明持者獲益。初功能中語義不足，若具應云：是呪
X37n0662_p0340b23║能令諸失心者、怖畏者、說法者、不斷正法者，離諸怖
X37n0662_p0340b24║畏。離畏如後持益中說，故此不舉。
X37n0662_p0340c01║諸失心者，即前偽中為供養等四人失於出離善心，
X37n0662_p0340c02║故名失心。
X37n0662_p0340c03║怖畏者，即前偽中為怖畏。說法者，宣說大乘經法。
X37n0662_p0340c04║不斷正法者，不斷小乘法，權化不絕名不斷正法，以
X37n0662_p0340c05║此呪通護一切故，大小通舉呪皆能除怖畏等。
X37n0662_p0340c06║經為伏下魔說呪意。經有四句，初二句為人。為伏外
X37n0662_p0340c07║道故者，對前說者不斷法者彰說所為，為使此人宣
X37n0662_p0340c08║通正法降外道故說呪護之。護己身故者，對前失心
X37n0662_p0340c09║及怖畏者，為使彼人得此神呪防護己身受持佛經。
X37n0662_p0340c10║次二句為法。護正法者，護小乘法即護前不斷法者，
X37n0662_p0340c11║護大乘者即護前說大法者，說如是呪總結意也。
X37n0662_p0340c12║三、經若有下，明持者獲益。
X37n0662_p0340c13║如龜藏六者，龜藏四足頭尾為六，我護其人令無哀
X37n0662_p0340c14║惱，如龜藏六也。
X37n0662_p0340c15║諭諂者，周書：面從曰諛。三蒼：佞言曰諂。經文作諭，古
X37n0662_p0340c16║文也。諭，平聲。
X37n0662_p0340c17║疏釋分二：初、問答釋疑。憋并列反，急性也。答中且約
X37n0662_p0340c18║迹說。若論其本，即大菩薩自能說呪也。淨名云：十方
X37n0662_p0340c19║作魔王者，皆是住不思議解脫菩薩。次、正解呪義二：
X37n0662_p0340c20║初、他人異解，并彈家總六師義。彈家引般若彈諸師。
X37n0662_p0340c21║智鑒無昧，名明；獨絕無倫，名無等等。此指密談實相
X37n0662_p0340c22║般若為呪也。是故以呪冥加，令人悟道。今師以四悉
X37n0662_p0340c23║會通，諸說無爽。
X37n0662_p0340c24║諸煩惱等者，會第二師義也。諸煩惱即見思塵沙，既
X37n0662_p0341a01║是枝末猶如鬼眾無明根本，喻以鬼王臣主隔別。又
X37n0662_p0341a02║不為害即歡喜義，世界悉檀也。問：何故不會諸師耶？
X37n0662_p0341a03║答：盜則不行全同鬼，不為害亦是世界，義可見故，故
X37n0662_p0341a04║不論也。
X37n0662_p0341a05║善能下，第三、師成對治義。霹𮦷如善，鬼神喻惡，畏威
X37n0662_p0341a06║即破惡義。
X37n0662_p0341a07║即事下，會第四師，成為人義。即事而真，即理善生也。
X37n0662_p0341a08║第一下，會第五師，成入理義。法身無礙，如王勅令，無
X37n0662_p0341a09║敢違者。
X37n0662_p0341a10║依此等者，其語雖密其旨彌顯，依此觀心得道息諍。
X37n0662_p0341a11║又是下，又將五師義對彈家總會。
X37n0662_p0341a12║前四別者，以初師與第二師義同故但云前四，各得
X37n0662_p0341a13║一悉檀義故云別也。
X37n0662_p0341a14║後一即彈家。此師既約密詮實相以釋，故義通四悉。
X37n0662_p0341a15║何者？實相一法，遍有諸力，歡喜破惡，善生道合，具茲
X37n0662_p0341a16║四義，故云後一通也。如此會歸，六家無妨。
X37n0662_p0341a17║居色界頂等者，如龍樹說，五淨居上別有菩薩，淨居
X37n0662_p0341a18║天處名摩醯首羅，十地菩薩多生其中。華嚴以十地
X37n0662_p0341a19║對天主，四天王當初地，四禪當第十地也。
X37n0662_p0341a20║若法下。舉法華列眾文為問也。
X37n0662_p0341a21║若言下。答。以彼經云娑婆世界主梵天王、尸棄大梵、
X37n0662_p0341a22║光明大梵等，今謂世主即是四禪之王大自在天也。
X37n0662_p0341a23║以四禪統大千故，故得云主，故云正是首羅。
X37n0662_p0341a24║尸棄，此翻頂髻，即初禪主。光明，即二禪主。
X37n0662_p0341b01║更舉二禪者，指法華尸棄光明，是舉初二兩禪主也。
X37n0662_p0341b02║等收者，釋經文等字，即是等三四禪主。
X37n0662_p0341b03║梵者，此翻離欲，除下地繫上升色界，故名離欲，亦稱
X37n0662_p0341b04║高淨。
X37n0662_p0341b05║又云下。疏主明他人。釋世主非首羅天也。
X37n0662_p0341b06║只領小千者，顯法華所列只是二禪王耳。以二禪統
X37n0662_p0341b07║小千，三禪統中千，四禪統大千，故云只領小千而已。
X37n0662_p0341b08║既唯領小，何得名世主耶？故釋云經家美之也。若准
X37n0662_p0341b09║法華疏釋，世主只是初禪梵王。經標梵王，復舉尸棄
X37n0662_p0341b10║者，乃舉位顯名耳。以初禪中間，內有覺觀，外有言說，
X37n0662_p0341b11║得主領為王。約彼一解，對今兩釋，乃成三家，明義不
X37n0662_p0341b12║同。
X37n0662_p0341b13║私謂下。荊溪明此方居大千土中央，所以初禪梵王
X37n0662_p0341b14║亦得稱為世主，不須取二禪統小千也。既居中為尊，
X37n0662_p0341b15║亦非褒美虗稱也。約此前兼又成四釋。
X37n0662_p0341b16║降此不得者，此外諸小千界，初禪之王所居既偏，不
X37n0662_p0341b17║得為世界主。問：何以得知此在中耶？答：瑞應明佛生
X37n0662_p0341b18║處在萬二千國土之中央也。
X37n0662_p0341b19║不見而見等者，玅理寂然，見來相絕，即理而事，而見
X37n0662_p0341b20║而來，理事一如，名不思議。
X37n0662_p0341b21║如此下。顯此三文符順三瑞也。尋義可見。
X37n0662_p0341b22║又十地等者，無邊身十地上品菩薩所作神通故，首
X37n0662_p0341b23║羅十地下品不知而驚怖也。
X37n0662_p0341b24║佛力所作下，恐逸上品不知四字。此言無邊身所現
X37n0662_p0341c01║神瑞，非獨己力，又是承佛神力也。借使首羅是上品
X37n0662_p0341c02║者，亦不能知。
X37n0662_p0341c03║佛借下。明佛不借首羅神力，所以不知無邊身所作
X37n0662_p0341c04║也。
X37n0662_p0341c05║昆虫者，或作䖵蜫，同古魂反。禮記云：蜫蟲未蟄。鄭玄
X37n0662_p0341c06║曰：蜫，明也。明虫者，陽而生，陰而藏者也。夏小正曰：蜫，
X37n0662_p0341c07║小虫也。蜫，魂也。魂魂然小虫動也。
X37n0662_p0341c08║此菩薩示不思議等者。前文雖云承佛神力，應知並
X37n0662_p0341c09║由理顯方有事用，事理無礙應變無方，若非凡心本
X37n0662_p0341c10║具，安能聖位顯發？
X37n0662_p0341c11║經芬馥，方言云：芬，和也。郭璞云：芬，香和調也。字林：馥，
X37n0662_p0341c12║香氣也。
X37n0662_p0341c13║經玫瑰，郭璞云：石珠也。
X37n0662_p0341c14║第三雙經文，從稽首佛足已去。
X37n0662_p0341c15║問身下，釋疑顯正也。初疑問。舊云下，答釋也。初敘舊
X37n0662_p0341c16║謬解。
X37n0662_p0341c17║少分無邊者，古師謂身量非凡下所知，故云無邊。其
X37n0662_p0341c18║實有邊，例如無量壽佛實有期限，以凡夫不能數知，
X37n0662_p0341c19║故言無量耳。此師但約應身解無邊義，故云少分等，
X37n0662_p0341c20║則謂法身是全分無邊，實無來去也。
X37n0662_p0341c21║二、此不下，顯今正義。初引同虗空，斥舊解總非古義，
X37n0662_p0341c22║故云此不應爾。
X37n0662_p0341c23║既言下。引經竝斥。既云同空，空無邊際，身亦如是。
X37n0662_p0341c24║二、今明下，約不思議明今義二：初、立義消經二：初、立
X37n0662_p0342a01║義明真應相即。真應量同，名不思議色。
X37n0662_p0342a02║邊即無邊等者，生即法故，邊即無邊；法即生故，無邊
X37n0662_p0342a03║即邊。約事，則生身有邊，法身無邊；約理，則非邊，非無
X37n0662_p0342a04║邊。文符義顯，舊壞今成。問：生身是事，法身是理，何故
X37n0662_p0342a05║云約事，則生有邊，法無邊耶？答：待生有邊，說法無邊；
X37n0662_p0342a06║待對屬事，須知待對元無。生、法一體，一尚無一，誰云
X37n0662_p0342a07║有、無？故雙非二邊，方名約理。故妙樂記云：約事，則法
X37n0662_p0342a08║定不說，應化定說；從理，則非說，非不說。與今疏文宛
X37n0662_p0342a09║同符契。人不見意，往往以三諦消。疏：若約事、理，三諦
X37n0662_p0342a10║自成；若直約三諦，則無以消難。如此解已，方知一切
X37n0662_p0342a11║眾生理具無邊；聞名識體，名字無邊；觀念相續，觀行
X37n0662_p0342a12║無邊；麤垢自落，相似無邊；損生增道，分真無邊；極果
X37n0662_p0342a13║顯理，究竟無邊。若然者，無邊法門該亘始、末，下不屈
X37n0662_p0342a14║於自己，上不掩於聖人。如此釋經，豈同數寶？
X37n0662_p0342a15║二、邊即下，消經，顯理事無乖二：初、消經，應體即真故。
X37n0662_p0342a16║經云：量同虗空，真身即應。故經明從彼來此，真應相
X37n0662_p0342a17║即，文義無違。二、雖邊下，結斥。初、結理事。雖理性雙非，
X37n0662_p0342a18║而真應宛爾，即理而事，故云而能邊無邊也。互融無
X37n0662_p0342a19║定，名不思議。若有下，斥也。
X37n0662_p0342a20║例如下。二、舉例引譬。
X37n0662_p0342a21║丈六等者，例如釋迦之身唯長丈六，梵王居于色界
X37n0662_p0342a22║從彼天來，亦未曾見世尊頂相。又如西域記云：昔婆
X37n0662_p0342a23║羅門以一杖長一丈六尺欲量佛身，纔約佛身杖上
X37n0662_p0342a24║猶有如杖量許，量既不已插地而去其杖成林，後於
X37n0662_p0342b01║此中而立精舍名為杖林。是知邊即無邊，故丈六之
X37n0662_p0342b02║身梵不見頂也。
X37n0662_p0342b03║非見下。正明釋迦內證絕理無相待相，故云非見非
X37n0662_p0342b04║不見。而即理而事應用無方，故能令眾生見丈六身，
X37n0662_p0342b05║故云能見，此即有邊也。而又能令梵王不見其頂，故
X37n0662_p0342b06║云能不見，此即無邊也。邊即無邊、無邊即邊，其義自
X37n0662_p0342b07║顯。
X37n0662_p0342b08║譬如下。舉二譬。初譬不見而見，次譬不來而來。應不
X37n0662_p0342b09║離真，故云帶鏡身邊。真不出應，故云身在鏡裏。是則
X37n0662_p0342b10║半尋之鏡，而見八尺之軀，故以鏡喻有邊，身喻無邊。
X37n0662_p0342b11║身雖在於鏡裏，而鏡實在於身邊，故云裏而非裏。此
X37n0662_p0342b12║喻即同而異色。鏡雖在於身邊，而身全現鏡裏，故云
X37n0662_p0342b13║非裏而裏。此喻即異而同。同異不定，名不思議。故經
X37n0662_p0342b14║云：量同虗空。又云：從彼來此。此約時眾所見也。
X37n0662_p0342b15║又如下：日喻真身，影喻應身，池喻機緣。夫池水清，則
X37n0662_p0342b16║日影現中；機緣熟，則應身來此。其實日不下降，身亦
X37n0662_p0342b17║無來。無來而來，有邊則在；不降而降，影現寧虧？
X37n0662_p0342b18║頑閡下，結況以責人情也。
X37n0662_p0342b19║具無𤷧傷者，𤷧正應作踒，烏臥反。通俗文：足跌傷曰
X37n0662_p0342b20║踒。疏文或作椀及作損者，誤也。
X37n0662_p0342b21║迦葉等三眾者，即迦葉、阿難、闍王也。惡人即十六種
X37n0662_p0342b22║行惡業者，謂一者為利食羊肥已轉買，乃至第十六
X37n0662_p0342b23║呪龍，如第二十七卷中說。
X37n0662_p0342b24║又簡除等者，於不集眾中簡除不慈也。
X37n0662_p0342c01║言簡除慈不慈者，多上一慈字也。經從折伏，且除闡
X37n0662_p0342c02║提。其或回心，則不名一闡提也（云云）。一一文中，皆結
X37n0662_p0342c03║云不思議者，以理事融通，佛性無礙，隨機利益，有集
X37n0662_p0342c04║不集等。集不集等，無非法界。
X37n0662_p0342c05║總有九瑞者，初能召中三：謂聲、光、動。次悲近中三：謂
X37n0662_p0342c06║林、白堂、空池、華。後召他土眾中三：初、彼佛說此，此眾
X37n0662_p0342c07║見彼；二、此眾見彼，彼眾來此；三、彼供獻此，此佛不受。
X37n0662_p0342c08║共成三意者，後六雖殊，還是聲、光、動三耳。問：前放六
X37n0662_p0342c09║光，何故言五？答：如上釋，頗梨、碼碯同是不定色，故但
X37n0662_p0342c10║五也。又遠法師云：外國相傳，釋所放六中留一傳法，
X37n0662_p0342c11║故但收五。
X37n0662_p0342c12║收風者，地動即風，風以動為性故也。
X37n0662_p0342c13║
X37n0662_p0342c14║涅槃經疏三德指歸卷第二