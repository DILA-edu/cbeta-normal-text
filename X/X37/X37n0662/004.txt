X37n0662_p0358b01║涅槃經疏三德指歸卷第四
X37n0662_p0358b02║錢塘沙門釋　智圓　述
X37n0662_p0358b03║六難由佛者，向佛遮請明六難，四嘆由佛涅槃而得，
X37n0662_p0358b04║此說非虗，實如佛語。
X37n0662_p0358b05║謙謝從佛等者，應改謝為者，即云謙者從佛境界生，
X37n0662_p0358b06║向下明謝乃從於用生，經文即從世尊已去也。
X37n0662_p0358b07║均者，齊也，謂與文殊位齊也。
X37n0662_p0358b08║喻智斷者，龍是水中大，喻定能斷惑；象是陸行大，故
X37n0662_p0358b09║喻智能照理。
X37n0662_p0358b10║淵泉者，淵，深也。管子云：水出於地而不流曰淵。
X37n0662_p0358b11║霄者，文選吳都賦云：披重霄而高狩。注云：霄，近天之
X37n0662_p0358b12║薄雲。謂拔住前淵泉之下處，分證雲霄之上也。
X37n0662_p0358b13║謝無常用者，由佛現無常，令我獲益也。
X37n0662_p0358b14║如來未然者，方言云：𧬏、𠮱，然也。郭璞注云：皆應聲也。
X37n0662_p0358b15║𧬏，呼爪反。𠮱，音于。
X37n0662_p0358b16║次譬下，初解依法文偏譬於機，次解引合文偏譬於
X37n0662_p0358b17║應。
X37n0662_p0358b18║夫聖下。斥前兩解也。
X37n0662_p0358b19║聖言巧密者，謂法中偏舉於機，合中偏舉於應，語雖
X37n0662_p0358b20║偏舉意則互明，故茲一喻兼乎二意，謂眾生戀佛、佛
X37n0662_p0358b21║戀眾生，機應不捨如飢無吐，喻意通兼故云巧密。
X37n0662_p0358b22║無為是傍者，獻供正是財施，故以論議法施為傍也。
X37n0662_p0358b23║旁正不同，即世界義。
X37n0662_p0358b24║為傍故論者，為傍人生善，故論即為人。
X37n0662_p0358c01║問答權巧者，文殊以無常呵請住，純陀以常住難無
X37n0662_p0358c02║常，即對治義。如來境界，即第一義。
X37n0662_p0358c03║勝負者，輸者為嬴者擔負而去，故以義墮為負。莊子
X37n0662_p0358c04║云：有力者負而趍之，而昧者不覺。
X37n0662_p0358c05║彰其非理者，常與無常，互相拒抗，不當正理，故云非
X37n0662_p0358c06║理。
X37n0662_p0358c07║後當廣說者，哀嘆品中廣說非常非無常，舉佛廣說
X37n0662_p0358c08║雙非之是，顯二人偏執為非也。
X37n0662_p0358c09║文殊古佛者，悲華經云：文殊現在北方歡喜世界作
X37n0662_p0358c10║佛，號歡喜藏摩尼寶積。又如楞嚴經云：過去無量阿
X37n0662_p0358c11║僧祇劫有佛，號龍種上尊王。亦文殊是。
X37n0662_p0358c12║約斯事理者，託勝負事，表三德理。深而墮負，表即空
X37n0662_p0358c13║而假。淺而獲勝，表即假而空。非勝非負，以表二邊即
X37n0662_p0358c14║中，三諦即三德也。
X37n0662_p0358c15║料簡中三番，初番簡有無者，由經云有為無為且共
X37n0662_p0358c16║置之，是則文殊是有、純陀是無，故今簡之。
X37n0662_p0358c17║文殊（至）正法者。即經云如是觀行具空三昧，欲求正
X37n0662_p0358c18║法應如是學也。此難文殊有為令成無為。
X37n0662_p0358c19║對有論無者，任將文殊為有，純陀為無，只以純陀之
X37n0662_p0358c20║無對破文殊之有，既是待對，此無是有。論云：若法為
X37n0662_p0358c21║待成，此法還成待。今亦例爾，若空對有成，此空還成
X37n0662_p0358c22║有，故云還應是有也。
X37n0662_p0358c23║那忽下，結責也。解云下。答釋。
X37n0662_p0358c24║望大是有者，藏通空理，是界外變易生死，故別圓即
X37n0662_p0359a01║以幻有，幻有即空，共為俗諦，名複俗，故云望大是有。
X37n0662_p0359a02║對有論無者，對複俗之有，論中道之無也。
X37n0662_p0359a03║有者無無者，若約待成，雖名為有，而此界外待成之
X37n0662_p0359a04║有，還破界內當教之無，故曰有者無無。此約對破說
X37n0662_p0359a05║也。或可者字誤，應云有去無無，謂所破之有既泯，能
X37n0662_p0359a06║破之無亦絕，故知待對既絕，還得是無。
X37n0662_p0359a07║又復下，次簡勝負。純陀於六度中方圓檀度，故云行
X37n0662_p0359a08║淺；文殊古佛萬行已滿，故云則深。云何淺者却勝、深
X37n0662_p0359a09║者翻負？答中適物等者，謂適悅物機故。文殊為砧、純
X37n0662_p0359a10║陀為搥，成熟眾生四悉之器，示現勝負耳，故云非定
X37n0662_p0359a11║勝負。文殊古佛本無所負，示受屈辱而於本證亦無
X37n0662_p0359a12║損減；純陀淺行本無所勝，現能彈呵而於本證亦無
X37n0662_p0359a13║增添。
X37n0662_p0359a14║又文下。約是非互得。初約今昔是當分明義。昔教偏
X37n0662_p0359a15║乘以無常破常，故以無常為是；今經圓頓以常住破
X37n0662_p0359a16║無常，故以無常為非。次約四句是跨節明義。是故昔
X37n0662_p0359a17║教有為無常，今教無為常住，悉是大涅槃雙照之用
X37n0662_p0359a18║也。
X37n0662_p0359a19║俱是者，謂文殊依有門通理，故似執昔。然其所通，即
X37n0662_p0359a20║非有非無中道之體。純陀依無門亦然。
X37n0662_p0359a21║俱非者，若執門迷理，故二俱非。以體非有無，故各執
X37n0662_p0359a22║則傷體。
X37n0662_p0359a23║各辨下。是兩亦句。以有為之用顯雙非體，約用為非、
X37n0662_p0359a24║約體為是，無為亦然，故云各有等。此則將前是非二
X37n0662_p0359b01║句相對而說，故成第三。
X37n0662_p0359b02║即用下，明第四、即二邊用是中道體，故文殊有為、純
X37n0662_p0359b03║陀無為咸契祕藏，是非都息往復一如。若然者，傍論
X37n0662_p0359b04║問答豈離三德？三德只是一心，若能反觀斯義非遠，
X37n0662_p0359b05║故知四句顯示理盡幽玄。
X37n0662_p0359b06║今古不異者，謂三世道齊，從古來今其道不異，故知
X37n0662_p0359b07║今古二字是釋來義，不異二字是釋如義，是故諸佛
X37n0662_p0359b08║皆具二身。成論云：乘如實道來成正覺，故名如來。即
X37n0662_p0359b09║是分字以配真應，對今所釋但總別之殊耳。
X37n0662_p0359b10║夫諸下。明純陀責文殊意也。但如來之稱唯是極聖，
X37n0662_p0359b11║諸行之號局於凡夫，故云生死賤名也。
X37n0662_p0359b12║群有，即二十五有。勞累即八萬塵勞，累縛生死，是
X37n0662_p0359b13║諸行義。
X37n0662_p0359b14║三見一聞者，水泡事，輪聚落是現見，非想天壽是聞
X37n0662_p0359b15║說。車輪譬苦者，生死往來如輪運轉，故是苦義。
X37n0662_p0359b16║即是非想者。彼天壽命，八萬大劫，
X37n0662_p0359b17║釋失辱中，劣即諸行，勝即尊號。以內有四德之實，外
X37n0662_p0359b18║彰天中之名，故明失辱名實兼舉。
X37n0662_p0359b19║經爵祿封賞者，含文嘉曰：殷爵三等，周爵五等，各有
X37n0662_p0359b20║宜也。王制曰：王之制祿，爵凡五等，謂公、侯、伯、子、男，此
X37n0662_p0359b21║周制也。白虎通曰：爵，盡也，各量其職，盡其才也。封賞
X37n0662_p0359b22║者，封亦爵也，國也。王制曰：公俟田方百里，伯七十里，
X37n0662_p0359b23║子、男五十里。
X37n0662_p0359b24║技藝者，周禮曰：以六藝教國子：一曰五禮，二曰六樂，
X37n0662_p0359c01║三曰五射，四曰五馭，五曰六書，六曰九數。
X37n0662_p0359c02║眾生得佛下，合譬。
X37n0662_p0359c03║雙勸說觀中三：初標，二舊云下懸談大意。
X37n0662_p0359c04║敘古中云丈夫譬者，即第二遠行譬，今家科為勸觀
X37n0662_p0359c05║也。文中四家釋義大同小異，舊以貧女生子譬從境
X37n0662_p0359c06║發解，丈夫以衣纏身譬護正法，謂不說如來是有為
X37n0662_p0359c07║也。開善捨迷意同護法，義少異耳。
X37n0662_p0359c08║冶城護解者，由生故護，慚愧還是捨迷義耳。招提釋
X37n0662_p0359c09║中說佛無為還是護解，覆佛有為義同護法。歷觀經
X37n0662_p0359c10║文，研此四家但得片意。又前三從行，招提約教，雖此
X37n0662_p0359c11║解釋文義無從，且向來已訶說觀，至此理須雙勸，是
X37n0662_p0359c12║知既已呵偏，次則勸圓也。所以疏主分貧女譬為勸
X37n0662_p0359c13║說，丈夫譬為勸觀。
X37n0662_p0359c14║今以等者，由內證無緣故外為他說，說因慈生如子
X37n0662_p0359c15║因女生，故云生子譬說。
X37n0662_p0359c16║丈夫譬剛者，說是化他，觀是自行。化他由慈，故以女
X37n0662_p0359c17║性柔弱表之；自行由智，智照無礙，故以丈夫剛烈譬
X37n0662_p0359c18║之。
X37n0662_p0359c19║遠行譬觀者，理即去究竟，遙即遠行義，如下六即明
X37n0662_p0359c20║觀也。
X37n0662_p0359c21║譬文下。對斥。諸師所立但取片意全無承躡，今約雙
X37n0662_p0359c22║勸譬文顯現。又承躡雙呵之文鉤鎻相連，既得聖旨
X37n0662_p0359c23║豈任𮌎臆？
X37n0662_p0359c24║然對聖等者，謂對寄文殊之上聖，訓誡當機之下凡，
X37n0662_p0360a01║令達中道常住，非實呵勸文殊也。寓，寄也。
X37n0662_p0360a02║又勸下。簡示下。凡為當機眾者，乃是名字已上人也。
X37n0662_p0360a03║博地謂理，即都未聞名，呵勸何益？極聖謂究竟，即玅
X37n0662_p0360a04║理圓極，豈勞呵勸？文殊本地即是斯位。
X37n0662_p0360a05║不上不下者，非妙覺之上聖，非理即之下凡，乃是名
X37n0662_p0360a06║字發心已上，等覺未足已還，此為當機，正須呵勸。問：
X37n0662_p0360a07║圓中分聖，豈須呵勸耶？答：上地無明既在，猶有無常
X37n0662_p0360a08║之執，呵勸何妨？故論云：處處說破無明三昧也。
X37n0662_p0360a09║三、初勸下，隨文正解。
X37n0662_p0360a10║六慈者，慈即三千妙理，遍覆遍攝，不著二邊，名無緣
X37n0662_p0360a11║慈。廣如經釋，理同故即，事異故六。
X37n0662_p0360a12║以譬下，理。慈即正因，性無修得緣了，故云無智無斷。
X37n0662_p0360a13║此合性為一，以悟斥迷，故使理具，且約正因。
X37n0662_p0360a14║無有居家等者，五果只是三德，三德不顯，由無智斷。
X37n0662_p0360a15║又法性即無明，法性無住處，亦是無有居家也。法性
X37n0662_p0360a16║即三德總名耳。
X37n0662_p0360a17║無主無親者，理雖本具，無機可發，不感佛應也。主親
X37n0662_p0360a18║喻佛。
X37n0662_p0360a19║而有解說之義者，此即性具緣了也。解即了因，說即
X37n0662_p0360a20║緣因。由理本具，故於修中能解能說。
X37n0662_p0360a21║乞匄古賴反。蒼頡篇曰：乞，行求請也。字體從人從亡，
X37n0662_p0360a22║言人亡財物，則行求匄也。
X37n0662_p0360a23║癡散所逼者，無智故癡，無定故散。聞名識體，知癡昏
X37n0662_p0360a24║之性本明，散動之心本靜，故欲求靜慧而修止觀也。
X37n0662_p0360b01║靜即是止，慧即是觀。
X37n0662_p0360b02║素𮈔等者，淮南子曰：墨翟見練絲而悲，為其可以黃，
X37n0662_p0360b03║可以黑。今以機發如素絲，聞教生解如易染。名數，即
X37n0662_p0360b04║諦觀之名，一三之數。四方曰方，如中道。四維曰隅，如
X37n0662_p0360b05║二邊。觀行未成，故云薄知微達也。
X37n0662_p0360b06║止他下。釋觀行中且約助道以明，故云逆旅等，而不
X37n0662_p0360b07║言陰即法界也。然正助合行事理不二，故止舍等言
X37n0662_p0360b08║是五品位，始修十乘在名字中，五品即據行成者說。
X37n0662_p0360b09║逆旅者，逆迎也，旅客也，即迎賓之所名為逆旅也。陰
X37n0662_p0360b10║身無主故以喻之，生如暮合死如朝散。
X37n0662_p0360b11║六入下。更約十二入明義。以陰入但是開合之異，入
X37n0662_p0360b12║即內根，塵即外境，內外相涉俱得名入。本無宰主如
X37n0662_p0360b13║空聚落，凡夫妄計如貪夫不知聚空，於中求物六塵
X37n0662_p0360b14║外侵，六根被害故塵如賊，愚故貪著如不避賊必為
X37n0662_p0360b15║所害。如是觀察了知陰入由心所造，當體即心，心即
X37n0662_p0360b16║三諦，廣如止觀陰境所說。悲己昔迷愍他未悟，愍痛
X37n0662_p0360b17║之甚如被焚灼。灼，燒也。
X37n0662_p0360b18║齊此下，結。前三即內解外說俱未彰顯，如子在胎中
X37n0662_p0360b19║理全未知，未彰可見名字觀行，雖解雖觀事用未顯，
X37n0662_p0360b20║故十不二門云三千未顯驗體仍迷，故相似位成六
X37n0662_p0360b21║根遍照也。故前三即通屬未彰。
X37n0662_p0360b22║生清淨解者，即三德佛性相似解發也。
X37n0662_p0360b23║慈說已彰者，慈即是境，依境生解，故解亦名慈。法華
X37n0662_p0360b24║云唯獨自明了，餘人所不見，即慈彰也。由內解明，故
X37n0662_p0360c01║外能說。法華云欲以一音遍滿三千界，隨意即能至
X37n0662_p0360c02║者，即說彰也。本性如女，解說如子，解說從於理性而
X37n0662_p0360c03║生，如女生子，母義方顯。須知慈是正因，解即是了，說
X37n0662_p0360c04║即是緣，文義連環，不逾三性。
X37n0662_p0360c05║通前下。正示經文譬三障意也。前之三即悉有三障，
X37n0662_p0360c06║而經偏於相似位中說者，良由至相似時已破分段
X37n0662_p0360c07║同體之慈，悉皆倚伏變易三鄣，三鄣為難故強、被伏
X37n0662_p0360c08║故弱，三觀被難故弱、破障故強，故云更互。
X37n0662_p0360c09║故於下只為相似位中，三障將破，強弱相陵，故經文
X37n0662_p0360c10║備作譬說，其實三障通前三位也。
X37n0662_p0360c11║經寄生一子者，法瑤曰：解託陰生曰寄，真而無二曰
X37n0662_p0360c12║一。
X37n0662_p0360c13║舍主等者，報障只是五陰，故以舍主譬之。慈解同體
X37n0662_p0360c14║即境智一如，初住實理名涅槃城。
X37n0662_p0360c15║名字慈後等者，即指假名五品及十信位通為中路，
X37n0662_p0360c16║以此三即在理，即全迷初住分果之中間也。
X37n0662_p0360c17║遇惡下名字五品，至第六信猶有界內業，此業麤強
X37n0662_p0360c18║能牽分段，故如風雨為害滋甚。七信已去有界外業，
X37n0662_p0360c19║此業微弱但招變易，故喻蚊䖟侵損葢寡。又內業即
X37n0662_p0360c20║意地，外業即身口，界內界外悉備三業。
X37n0662_p0360c21║經：螫者，舒亦反。說文云：虫行毒也。又呼各、知列二反。
X37n0662_p0360c22║暹師云：案琰法師經音云：螫別是一蟲名，故先舉蚊
X37n0662_p0360c23║䖟、蜂螫，後以毒蟲二字結之也。
X37n0662_p0360c24║經由恒河者，由，因也，因河而度也。論語云：誰人出不
X37n0662_p0361a01║由戶？煩惱潤業，故以河水喻之。
X37n0662_p0361a02║抱兒等者，度河但喻煩惱，而云於三障者，以被驅中
X37n0662_p0361a03║路度河悉皆抱兒，故約抱兒以明即障達理，內既達
X37n0662_p0361a04║了外復化他說障即德，三德融即一體無殊，常與無
X37n0662_p0361a05║常縛脫明闇，俱約二邊以顯三德咸皆中道，初則報
X37n0662_p0361a06║即法身，次則業即解脫，後則惑即般若，應知此之三
X37n0662_p0361a07║障兼界內外。
X37n0662_p0361a08║以相下。明更互強弱也。慈解既強，麤垢自落，分段障
X37n0662_p0361a09║破，故云障不能障。此即解強障弱。
X37n0662_p0361a10║漂疾等者，漂，芳妙反，流急也。分段雖破，變易障強，於
X37n0662_p0361a11║相似中易起法愛，名為頂墮。法愛煩惱障，惑潤結業，
X37n0662_p0361a12║牽生方便土中果報，此名激奪。
X37n0662_p0361a13║體玅者，反觀心源法愛即滅，名為不屈，故能捨相似
X37n0662_p0361a14║位進入初住，故以俱沒表捨似位。
X37n0662_p0361a15║生梵天者，以慈無量心是梵天因，故以天表分真究
X37n0662_p0361a16║竟所顯天然之理也。由相似三慈入于初住，即慈念
X37n0662_p0361a17║功德生於梵天也。
X37n0662_p0361a18║通途下。明經文通合四慈意也。
X37n0662_p0361a19║已來者，即名字五品六根三位也。以未證理未能觀
X37n0662_p0361a20║機，故自行化他唯尚圓融，故須三慈等運、三觀圓修、
X37n0662_p0361a21║三諦圓說，遮其偏一，故云不應。
X37n0662_p0361a22║偏說非正護等者，偏說如來同於有為諸行，非住前
X37n0662_p0361a23║行人正護圓法也。若正護者，應當為他圓說三諦，謂
X37n0662_p0361a24║有為、無為、非有非無，三一相即名不偏說。
X37n0662_p0361b01║無慧眼者，此慧眼即佛眼耳。法華云：願得如世尊，慧
X37n0662_p0361b02║眼第一淨，住前未證故。經云：未有慧眼故，須三觀圓
X37n0662_p0361b03║修，後方證得。外既偏說，則內無圓解，此即不應偏解
X37n0662_p0361b04║也。正理即三諦圓融，偏說有為，即乖三諦，此則不應
X37n0662_p0361b05║偏運也，以三慈即三諦故。
X37n0662_p0361b06║廣有所破者，一一文皆對破三教，屬偏、非正護、非慧
X37n0662_p0361b07║眼、非正理，得意廣說，故注云云。
X37n0662_p0361b08║皆有偏圓者，住前登住解證雖別，三諦融即故圓，雙
X37n0662_p0361b09║照二邊故偏。
X37n0662_p0361b10║前未見機理者，化他則未見四機，自行則未是真證，
X37n0662_p0361b11║唯宜但許圓說，不許偏說，故云止偏。即法華明安樂
X37n0662_p0361b12║行者有所難問，不以小乘法答，但以大乘而為解說
X37n0662_p0361b13║也。問：何故爾耶？答：若本有小機，強為說大，則乖機成
X37n0662_p0361b14║惱；大機已發，而為說小，令失大益一等。未能見機，故
X37n0662_p0361b15║令但說於圓，小雖未受，亦為遠種。抑又自行未能證
X37n0662_p0361b16║理，故但圓說，內資理觀，故云未見機理等也。既自責
X37n0662_p0361b17║愚癡，則是無明全在也。
X37n0662_p0361b18║後見下。即分真究竟。破惑見理，稱機設化，說偏說圓，
X37n0662_p0361b19║咸令獲益。經文舉偏況圓，故但舉偏正見，即分證三
X37n0662_p0361b20║智也。
X37n0662_p0361b21║又正下。重解此文，亦成圓說。是則三諦圓證，名為正
X37n0662_p0361b22║見。此之正見，即中道無為。故無為之名，語似於偏，其
X37n0662_p0361b23║義則圓。從語從名，且云偏說。
X37n0662_p0361b24║開偏如文者，開謂開許，且依初解以無為為偏說也。
X37n0662_p0361c01║示是見第一義者，善分事理，故對二悉。
X37n0662_p0361c02║經當言如來同於無為者，此即純陀鑒機偏作無為
X37n0662_p0361c03║而說，對破文殊有為之見而言，偏意圓無為即法性
X37n0662_p0361c04║中道也。有為即無常，無為即常住，由說常住為因，故
X37n0662_p0361c05║得分證究竟菩提常果，故以梵天喻之。
X37n0662_p0361c06║經不求解脫者，以二邊即中故，無二邊繫縛可離，亦
X37n0662_p0361c07║無中道解脫可求，如是觀者自至解脫。
X37n0662_p0361c08║是勸觀者，前勸說是約教，今勸觀是約行也。六卷即
X37n0662_p0361c09║竺法護所翻，名般泥洹經，與今經廣略異耳。今文雖
X37n0662_p0361c10║無丈夫之言，既不云女人，則知經云如人遠行，是約
X37n0662_p0361c11║丈夫也。
X37n0662_p0361c12║理寂而照者，空中即假，三千宛然，故云而照。又理非
X37n0662_p0361c13║三一，三一宛然，故云而照。
X37n0662_p0361c14║始末兩間者，始謂理即，末謂究竟，間謂四即，故以中
X37n0662_p0361c15║路通譬四即。
X37n0662_p0361c16║疲極下。名字行人聞圓起解，知由煩惱勞累之因，招
X37n0662_p0361c17║生死拘逼之果，於是近善知識，謙下自卑，諮疑請益，
X37n0662_p0361c18║發明自性也。禮云：請業則起，請益則起。孔頴達云：業
X37n0662_p0361c19║謂篇卷，益謂己受業不明，更請審之。是尊師重道之
X37n0662_p0361c20║義也。
X37n0662_p0361c21║五欲妄染，非三諦之己性，故以五欲為他理、為惑蔽，
X37n0662_p0361c22║故云所壓。
X37n0662_p0361c23║沈昏者，觀行雖成，三惑全在，故云不醒。即不二門云：
X37n0662_p0361c24║三千未顯，驗體仍迷也。寤，警也。
X37n0662_p0362a01║解惑相排者，謂相似解無明惑，互相排蕩也。
X37n0662_p0362a02║入海見平者，大論云：如欲見海，不見樹木、山林前相，
X37n0662_p0362a03║知海不遠。何以故？大海處平，無樹木前相故。今以海
X37n0662_p0362a04║喻真因，平相喻似解。
X37n0662_p0362a05║即猶未死者，無明尚在故，白法即似解。
X37n0662_p0362a06║照境不周者，如別人十住，但能照真，不照假、中；十行
X37n0662_p0362a07║照俗亦然。圓觀三諦，無所不周，如衣遍覆。
X37n0662_p0362a08║釋命終中，先破他解。他人，謂行人爭法，被他問難，義
X37n0662_p0362a09║屈為死，以合命終。
X37n0662_p0362a10║然被下。今師破也。然義墮之家，豈可俱生梵天耶？以
X37n0662_p0362a11║他師但以難屈合命終義，而不顧生天之言，故疏主
X37n0662_p0362a12║以此為破。
X37n0662_p0362a13║今言下。今師正約從賢入聖釋義，則命終生天之義
X37n0662_p0362a14║俱成。
X37n0662_p0362a15║三十二下，明以天譬真位義，即與下經所明三十三
X37n0662_p0362a16║天甘露臣主共服義同。三十二臣即住、行、向，開為三
X37n0662_p0362a17║十，十地合一，等覺為一，故三十二。一主即妙覺究竟
X37n0662_p0362a18║而言。下既云王，故知但譬玅覺。三觀分真，妙覺所離，
X37n0662_p0362a19║即界外三惡，乃小乘見、修、無學三趣也。
X37n0662_p0362a20║經安樂處者，顯發三德妙理也。
X37n0662_p0362a21║經重勸中，即斥文殊同彼外道及以破戒也。
X37n0662_p0362a22║經說同有為者，是小乘義。以大斥小，同於邪外，以妄
X37n0662_p0362a23║語故，即是破戒。妄語是惡因，地獄是惡果。
X37n0662_p0362a24║但合（至）命終者。即經云應捨無知求於正智也。謂捨
X37n0662_p0362b01║相似位無知求分真正智，此無知即無明也。
X37n0662_p0362b02║他以等者，他師以此文三十二相合上生忉利天也。
X37n0662_p0362b03║謂三十二天同尊帝釋，如三十二相共嚴佛身。
X37n0662_p0362b04║合主不合臣者，以三十二相正在於佛，故知約妙覺
X37n0662_p0362b05║合天主，不約分真合三十二臣也。
X37n0662_p0362b06║若爾下，經文既以三十二相合生忉利，例應以八十
X37n0662_p0362b07║種好合前八十，反作梵王等也。
X37n0662_p0362b08║無敵者，以果人十八不與下地共故，猶如金輪四洲
X37n0662_p0362b09║無敵。此以不共義合，不約十八數也。此段雖無八十
X37n0662_p0362b10║種好及十八不共之名，下文殊稱美中有，故此探取
X37n0662_p0362b11║以成合譬義也。
X37n0662_p0362b12║兩勸者，勸說、勸觀也。兩呵亦然。正見即佛眼，正知即
X37n0662_p0362b13║種智，此皆住前相似眼智也。以具眼智故，能內護外
X37n0662_p0362b14║說，則見知為因，護說為緣。以外為他說，內資觀慧，能
X37n0662_p0362b15║為分證常住因緣也。
X37n0662_p0362b16║前合譬者，即指貧女譬也。
X37n0662_p0362b17║善覆等者，相似位中圓觀三德名為善覆，如衣覆身
X37n0662_p0362b18║也。
X37n0662_p0362b19║後譬者，即指遠行譬也。
X37n0662_p0362b20║常受安樂者，經文應從以是善心去，今文從要牒文
X37n0662_p0362b21║耳。
X37n0662_p0362b22║一言呵勸者，即前文殊一呵一勸也。爾許，猶若干也。
X37n0662_p0362b23║即前雙呵說觀，雙勸說觀，各有法譬等也。
X37n0662_p0362b24║抵攘者，誣訶也。攘，以手禦也。揎袂出臂曰攘。老子云：
X37n0662_p0362c01║攘臂而仍之。
X37n0662_p0362c02║復以下，謂純陀向執小教初成受乳無常五果，以難
X37n0662_p0362c03║今經受供常住五果者，但是為機設疑以為發起耳。
X37n0662_p0362c04║妨於等者，謂純陀恐彼執小初成之人，違妨涅槃常
X37n0662_p0362c05║住之說，乃假設疑難，故使如來廣答二施無差以破
X37n0662_p0362c06║小初也。是則旁為新眾正為未來。言新眾者，即是凡
X37n0662_p0362c07║夫不經諸味，方於此會初證小果名為新眾，若歷諸
X37n0662_p0362c08║味至今經者名為舊眾。
X37n0662_p0362c09║何以下，明非舊所以。一代者，即始從鹿苑至于今
X37n0662_p0362c10║經，謂鹿苑證小、方等彈斥、般若洮汰、法華開會咸歸
X37n0662_p0362c11║一實，彈指小善尚成佛因，二乘所行寧非妙道？故云
X37n0662_p0362c12║已會毫善。如斯舊眾來至今經，但增道損生進入上
X37n0662_p0362c13║位，豈執無常頓同鹿苑？故知純陀設疑但為新眾。
X37n0662_p0362c14║正為下。純陀正為滅後鈍根執小謗大之者，故引法
X37n0662_p0362c15║華為證。即經云：若有實得羅漢，不信此法，無有是處。
X37n0662_p0362c16║除佛滅度後，現前無佛。此言滅後方得羅漢，執權謗
X37n0662_p0362c17║實，聽非上慢。今純陀正為此人。
X37n0662_p0362c18║若不下，反顯位高。若不爾者者，謂若言純陀不是
X37n0662_p0362c19║權行也。
X37n0662_p0362c20║豈有下。徵文廣顯。凡以三義驗之，知是權行：一、為佛
X37n0662_p0362c21║受供力及時會；二、能難如來無差之義；三、能以文殊
X37n0662_p0362c22║深位傍論。三義在文。故知下，結示也。
X37n0662_p0362c23║受勸者，即經云俱亦當覆如來有為，此即正受純陀
X37n0662_p0362c24║之勸，同於純陀覆用顯體，故云俱示等。
X37n0662_p0363a01║又汝下。即釋經文有為無為且共置之也。有為即無
X37n0662_p0363a02║為之用，故云不能盡其用。無為即有為之體，故云不
X37n0662_p0363a03║能罄其極。體用相即其猶波水，故非言論所及，絕而
X37n0662_p0363a04║置之忘言得意真識體也。亦如淨名杜口方為真入，
X37n0662_p0363a05║此即下文第一義意也。
X37n0662_p0363a06║指廣置略者，既指哀嘆，佛自廣說，故我與汝略談體
X37n0662_p0363a07║用，且可置之。置略待廣，廣略不同，世界明矣。
X37n0662_p0363a08║非體非用者，正體泯然，絕乎待對，體用相待，豈契真
X37n0662_p0363a09║源？故須置之，方為入理。更互是非，送為藥病，莫知孰
X37n0662_p0363a10║是，宜共置之。正為獻供，以生物善，置傍取正，故云置
X37n0662_p0363a11║之。四悉消文置義，允合一家，窮理其在茲乎？
X37n0662_p0363a12║經：清淨給與者。大論云：為道故施，清淨心生，無諸結
X37n0662_p0363a13║使，不求今世、後世果報，恭敬怜愍故，是名淨施。淨是
X37n0662_p0363a14║趣涅槃道之資粮。
X37n0662_p0363a15║古佛道法者，毗羅三昧經：瓶沙王問佛：何故日中佛
X37n0662_p0363a16║食？答云：早起諸天食，日中三世佛食，日西畜生食，日
X37n0662_p0363a17║暮鬼神食。佛制斷六趣因，令同三世佛故。又如請觀
X37n0662_p0363a18║音疏明中食，表證中道也。
X37n0662_p0363a19║文殊同他見者，示同凡小所見也。
X37n0662_p0363a20║謂純陀行淺者，時眾但覩其迹莫識其本，佛破時情
X37n0662_p0363a21║令生深敬，故且印其無為之說，若論法體實非有無。
X37n0662_p0363a22║亦悅一切者，一念三千彼彼互遍，故悅一人即遍一
X37n0662_p0363a23║切，則與彌勒如得受記、眾生如亦得受記義同也。
X37n0662_p0363a24║兩番關並者，若定下，出第一番義；若不下，出第二番
X37n0662_p0363b01║義。
X37n0662_p0363b02║成佛愛憎者，悅可無為，則愛純陀；不印有為，則憎文
X37n0662_p0363b03║殊。此則文殊執事難理，亦是執別難圓。以別教理事
X37n0662_p0363b04║相隔，故有悅不悅；圓教理事俱融，故自他互遍。
X37n0662_p0363b05║經則是倒想。若執有悅可，則是煩惱，故云倒想。煩惱
X37n0662_p0363b06║為因，牽生死果，故云則是生死。須知悅可由心，心本
X37n0662_p0363b07║自無，悅可安寄？如來顛倒永盡，故無愛憎。故經云：無
X37n0662_p0363b08║有愛念之想。
X37n0662_p0363b09║普淨悅可者，如來等觀三無差別，凡聖一如自他泯
X37n0662_p0363b10║淨，故云普淨。其猶父子天性本同，故經云等視如羅
X37n0662_p0363b11║睺也。
X37n0662_p0363b12║非我爾所知者，爾，汝也。究竟所證，非分真所知。
X37n0662_p0363b13║喻有無明者，龜龍如分，真水如無明也。
X37n0662_p0363b14║經黿鼉，上魚袁反，三蒼云：似鼈而大。下徒多反，三蒼
X37n0662_p0363b15║云：似蛟而大。山海經云：江水足鼉。郭璞云：似蚸蜴，大
X37n0662_p0363b16║者長一丈，有鱗采，皮可以為鼓。敘古解中，開善以驢
X37n0662_p0363b17║不及駟喻下地不知上果，金翅觀海喻上果能知下
X37n0662_p0363b18║地，此但據喻准經合文，俱是下不知上。冶城所釋稍
X37n0662_p0363b19║同今解，但後譬約境與今約惑為異耳。靈味前據合
X37n0662_p0363b20║法，後據譬喻，分為二身：初云如來微密深奧，故云是
X37n0662_p0363b21║法身；後云金翅見影，故云應身。若據合法，既云如來
X37n0662_p0363b22║智慧，應約報義為便。三家解義，偏局取文，義既可見，
X37n0662_p0363b23║不能委破，故注云云。問：今家既以智斷釋文，何故初
X37n0662_p0363b24║喻合云微密深奧，後段合云如來智慧耶？答：微密是
X37n0662_p0363c01║智之所照，以所顯能還是智義；智慧是惑之能斷，以
X37n0662_p0363c02║能顯所還是斷義。法譬符合，智斷義明。
X37n0662_p0363c03║高推佛境者，即前純陀云：我與仁者不能籌量如來
X37n0662_p0363c04║智慧也。
X37n0662_p0363c05║發者下。即我於此事下經文也。斯則文殊自發迹顯
X37n0662_p0363c06║本，故云我非不達但欲試汝。
X37n0662_p0363c07║拂我等者，謂純陀拂除我執有為之義。佛身有為只
X37n0662_p0363c08║是涅槃無常之用，尚非常用豈識雙非之體？故知有
X37n0662_p0363c09║為非通方說，故云一途也。
X37n0662_p0363c10║試我文悞，應云因我試汝，即文殊云因我執有為，試
X37n0662_p0363c11║汝純陀也。執乃假設，故試非實。故我前云有為無為，
X37n0662_p0363c12║且共置之。前置有為，是拂自迹，故云故言有為非有
X37n0662_p0363c13║為。
X37n0662_p0363c14║汝推未詳者，推，吐回反。詳，審詳也。即向純陀云：我與
X37n0662_p0363c15║仁者不能籌量如來智慧也。純陀雖說無為，既自推
X37n0662_p0363c16║未詳，故知無為非無為。此皆疏主追取前文，以成文
X37n0662_p0363c17║殊拂迹之義。是則有無雙捨，本體方彰。前文下，約言
X37n0662_p0363c18║思雙遣，以顯本體。
X37n0662_p0363c19║言語道斷者，以不作有無而說，故云共置也。即前經
X37n0662_p0363c20║云有為無為且共置之也。
X37n0662_p0363c21║是佛境界者，即純陀向云：即是諸佛智慧境界。
X37n0662_p0363c22║非我所知者，如向經云：不能籌量如來智慧。
X37n0662_p0363c23║說觀皆寂者，前純陀呵偏說觀、勸圓說觀，今文殊發
X37n0662_p0363c24║迹則言思道斷，言盡故說寂、思窮故觀寂，圓法尚泯
X37n0662_p0364a01║豈況偏耶？
X37n0662_p0364a02║前來諸瑞者，即第一卷中九瑞也。
X37n0662_p0364a03║文殊下。敘意。文殊同居因地故可彈呵，佛果尊極聲
X37n0662_p0364a04║光自催，師嚴道尊豈敢違拒？故云不敢前却，謂前拒
X37n0662_p0364a05║却退其命也。會教故扶上，合機故化下，二人既皆由
X37n0662_p0364a06║佛力，故知砧槌互扣成熟機緣，是則發言放光語默
X37n0662_p0364a07║且殊，印讚義等。
X37n0662_p0364a08║未諾故默者，雖是光催，猶是文殊發言，故還未諾。諾，
X37n0662_p0364a09║奴各反，應也。
X37n0662_p0364a10║止亂者，應思法利，悲啼無益，亂心迷道，非行人所宜，
X37n0662_p0364a11║故先止亂，次說觀門。
X37n0662_p0364a12║六譬空者，芭蕉無堅，熱𦦨不實，水沫假聚，幻物非真，
X37n0662_p0364a13║變化虗設，鬼城誑立。以茲六譬，顯法本空。
X37n0662_p0364a14║三、譬無常者，坏器易壞，電光速滅，畫水隨合，體非常
X37n0662_p0364a15║住。
X37n0662_p0364a16║三、譬不淨者，死因可惡，熟果濕爛，段肉來蠅，故喻不
X37n0662_p0364a17║淨。
X37n0662_p0364a18║兩譬無我者，織不由經，碓上須下，皆不自在，以喻無
X37n0662_p0364a19║我。
X37n0662_p0364a20║總結者，以諸行之內，有為之果，悉皆空寂，無常不淨，
X37n0662_p0364a21║多諸過患，而妄計常淨，如雜毒食，損害身命也。
X37n0662_p0364a22║何故下。示文意。此即佛以無住破其請住也。
X37n0662_p0364a23║本為開道者請佛住世，意為眾生開示妙道，況今機
X37n0662_p0364a24║緣，宜當示滅。佛尚無常，而況凡品？故能因滅而修五
X37n0662_p0364b01║門。因門入道，與佛在何異？故云與住不殊等。故引遺
X37n0662_p0364b02║教持戒，例成修觀門。今經顯性談常，何故此中佛令
X37n0662_p0364b03║純陀修無常等五門耶？答：大般涅槃具足二用，而對
X37n0662_p0364b04║治適時。向來文殊執有為無常，故純陀以無為常住
X37n0662_p0364b05║治之；今純陀執常請住，故佛以無常等治之。又無常
X37n0662_p0364b06║約事，常住約理。事即理故，無常即常；理即事故，常即
X37n0662_p0364b07║無常。此仍理事待對而說。若約絕待，非常非無常，而
X37n0662_p0364b08║此絕待即是心性，在因在果，理事俱融，性具三千，二
X37n0662_p0364b09║用具足，九界無常，佛界即常，十界一心，始終無改，二
X37n0662_p0364b10║鳥雙遊，於茲可識。故此一經，或談於常，或說無常，或
X37n0662_p0364b11║理或事，去就有別，玅性常融。若了此旨，豈迷異說？講
X37n0662_p0364b12║者聽者，彌須照懷。問：純陀謂佛入滅，所以請住，是見
X37n0662_p0364b13║無常，何故云純陀執常耶？答：只據請佛常在世間，則
X37n0662_p0364b14║屬常見，故佛以無常五門而破其執。若謂入滅是無
X37n0662_p0364b15║常者，則如金光明中信相所疑，及前文文殊呵勸，故
X37n0662_p0364b16║使四佛純陀以常義而破也。
X37n0662_p0364b17║入滅為哀愍者，欲令眾生因滅以悟道，如法華醫師
X37n0662_p0364b18║譬，故注云云。二偈即雪山偈及四出偈也。指後疏文
X37n0662_p0364b19║會釋，故云當說。
X37n0662_p0364b20║長行中，經一切行雜者，即向經云：當觀諸行，猶雜毒
X37n0662_p0364b21║食也。遠師云：汝觀一切行雜，勸其觀苦；諸法無我，勸
X37n0662_p0364b22║觀無我；無常不住，勸觀無常；此身多有無量過患，勸
X37n0662_p0364b23║觀不淨；猶如水泡，勸觀空。
X37n0662_p0364b24║釋須解中，不滅而滅等者，即解方便示現涅槃也。謂
X37n0662_p0364c01║雖知真身不滅，應身有滅，隨順世間，不能無悲請之
X37n0662_p0364c02║儀也。滅而不滅，即解覆自思惟等也。覆音福，謂雖知
X37n0662_p0364c03║即應而真，滅即不滅，亦隨順世間，不能無慶悅之意。
X37n0662_p0364c04║皆言雖知者，雖是與奪之詞，雖知二身一體，而不免
X37n0662_p0364c05║悲悅之殊，良由悲請慶悅，俱佛境界耳。
X37n0662_p0364c06║知如來真實者，知真故喜。
X37n0662_p0364c07║故舉二鳥等者，以娑羅義翻為雙，如娑羅樹非但唯
X37n0662_p0364c08║翻堅固，亦云雙樹也。二鳥雙遊並息，用譬真應相融，
X37n0662_p0364c09║故云權實不得相離也。
X37n0662_p0364c10║春陽是養子之時，故譬眾生得道機熟，適悅契會，四
X37n0662_p0364c11║益無乖，咸歸祕藏，如集彼池。阿之言無，耨達云煩熱，
X37n0662_p0364c12║此龍無火、沙、惡風、金翅等三種煩熱，常居此池，因以
X37n0662_p0364c13║得名。故譬三德涅槃，自在周遍，無生死業惑煩熱之
X37n0662_p0364c14║畏也。
X37n0662_p0364c15║二法即權實，權實逗緣，同歸祕藏，如二鳥合集，生子
X37n0662_p0364c16║不離此池。
X37n0662_p0364c17║經：諸佛法爾者。法爾，猶自然也。謂隨順機緣，示生示
X37n0662_p0364c18║滅，自然而然，皆如幻相，無可悲也。
X37n0662_p0364c19║亦是共行等者，涅槃即應佛入滅是權，非涅槃即法
X37n0662_p0364c20║身常住是實，權實相冥名為共行，譬如二鳥。故下迦
X37n0662_p0364c21║葉問云：云何共聖行娑羅迦隣提？即此義也。廣如鳥
X37n0662_p0364c22║喻品。
X37n0662_p0364c23║下地絕思者，下地即指經中我等今者及聲聞緣覺
X37n0662_p0364c24║等也。以究竟共行非分真及二乘下地思量，故經云
X37n0662_p0365a01║實不能量如來涅槃及非涅槃也。
X37n0662_p0365a02║携反者，同門曰朋，同志曰友。文殊催供傍論，乃知與
X37n0662_p0365a03║我同志相携共辦也。
X37n0662_p0365a04║釋哀嘆品
X37n0662_p0365a05║荼毒者，尚書云：弗忍荼毒。孔氏傳曰：荼毒，苦也。
X37n0662_p0365a06║廣而下，約失四悉益以釋哀嘆，一一皆引下經為證。
X37n0662_p0365a07║內喪道法，由外失蔭，無內外益，是失世界義也。
X37n0662_p0365a08║訛，謬也，即已生善不增長也。翳，隱也，即未生善不生
X37n0662_p0365a09║也。現惡，謂見思。將惡，謂塵沙無明。
X37n0662_p0365a10║應獲祕者，祕謂三德之理也。應入住證理而不得證，
X37n0662_p0365a11║不失即獲，失即不獲，互其文耳。故知四悉約位竪分，
X37n0662_p0365a12║第一義唯在初住，對治為人即相似位，麤垢自落即
X37n0662_p0365a13║破惡，六根清淨即生善，五品觀行成就故歡喜，即世
X37n0662_p0365a14║界也。又麤垢落是對治，觀行善生是為人，聞名識體
X37n0662_p0365a15║是故歡喜。今佛若滅，四益全失，但有理性而已。
X37n0662_p0365a16║然四下，結意也。十異中，從人故題純陀，從事故題哀
X37n0662_p0365a17║嘆，對俗謂工巧之子，對道謂三修比丘。
X37n0662_p0365a18║無供者比丘，非獻供眾也。
X37n0662_p0365a19║雙請者，請受供及住世。單請者，但請住世也。
X37n0662_p0365a20║因人者，上經云：汝哀愍我等，唯願速請佛，久住於世
X37n0662_p0365a21║間，利益無量眾。即是因大眾。所以純陀請此品諸比
X37n0662_p0365a22║丘率己請住，非因他人。率，從也。
X37n0662_p0365a23║略明佛性者，以因獻食開常，未明三點四德之義，名
X37n0662_p0365a24║之為略。
X37n0662_p0365b01║論今教者，且約佛及純陀，皆論今教圓常之法。
X37n0662_p0365b02║具今昔者，此品具明勝劣三修。
X37n0662_p0365b03║二人論等者，前品文殊純陀俱是因位，今品比丘因
X37n0662_p0365b04║位對佛果人。
X37n0662_p0365b05║動執生疑者，因聞二施無差，即執昔疑今，興於五難。
X37n0662_p0365b06║破執除疑者，破劣修之執，除勝修之疑。
X37n0662_p0365b07║聞法抑割，即純陀聞說五門觀等，抑止割捨悲戀之
X37n0662_p0365b08║情，故前經云低頭飲淚而白佛言也。
X37n0662_p0365b09║備有通別者，約通則十義俱通二品。何者？前品純陀
X37n0662_p0365b10║號哭即是哀嘆之事，此品比丘能哀亦是於人；前品
X37n0662_p0365b11║文殊是道，此品天龍是俗；前品道眾無供，此品俗眾
X37n0662_p0365b12║有供；前品正為受供，請亦成單，此品既有俗眾，俗眾
X37n0662_p0365b13║則有供，故請亦成雙；前品獻供乃是率自，今品哀嘆
X37n0662_p0365b14║既云聞是語已，身毛皆豎，亦是因他；前品法談五果，
X37n0662_p0365b15║喻該六即，乃成廣明，此品但明三點，却成略說；前品
X37n0662_p0365b16║呵勸文殊，旁斥昔教，今品三點正在於今；前品如來
X37n0662_p0365b17║印讚亦成對佛，今品對佛亦成二人，以佛亦人故；前
X37n0662_p0365b18║品純陀上根已自破除疑執，此品下根聞說三點，方
X37n0662_p0365b19║更動執生疑；前品純陀亦因晨朝聞地動哀嘆，此品
X37n0662_p0365b20║比丘亦因聞法抑割，如下經云時諸天人等聞佛所
X37n0662_p0365b21║說，止不啼哭，即其事也。此即十義彼此俱通。今去通
X37n0662_p0365b22║就別，且如前品正從人旁有事，此品正從事旁約人，
X37n0662_p0365b23║餘九例說，是知捨旁取正，十義自別，故云今舉一邊
X37n0662_p0365b24║別彰其異也。
X37n0662_p0365c01║此品有七者，謂請訓各三為六，并結會是七。
X37n0662_p0365c02║祈請者，爾雅：祈，叫也。郭璞云：祈，祭也；叫呼而請事。
X37n0662_p0365c03║以命要請者，謂以己命要難於佛，佛若入滅我亦捨
X37n0662_p0365c04║命，意令如來慜我不滅。
X37n0662_p0365c05║如來下，明譏諷。若不下，明要請。
X37n0662_p0365c06║情無所措者，措，置也。論語云：民無所措手足矣。
X37n0662_p0365c07║故教有興廢者，前有邪常病，故無常教興，真常教廢，
X37n0662_p0365c08║證小果；後有無常病，故真常教興，無常教廢。
X37n0662_p0365c09║施教早晚者，早謂昔說無常，晚謂今方說常。
X37n0662_p0365c10║紆迴下。顯佛無差機之失。只由汝機不一，故紆迴如
X37n0662_p0365c11║來無量神德，屈曲隨逐，先小後大，咸使入圓，豈是佛
X37n0662_p0365c12║之差機耶？
X37n0662_p0365c13║早晚下，結責。如此下，興皇結示也。
X37n0662_p0365c14║斯乃下。今師斥破，通談七意一往似美，隨文釋義相
X37n0662_p0365c15║生未允。
X37n0662_p0365c16║問誰下。問意者，誰以神速動地為比丘哀請之緣也。
X37n0662_p0365c17║答中二意：初明因緣故動無有作者。文中先離四執，
X37n0662_p0365c18║法謂哀請，因謂比丘，緣即地動，不在因故非自，不在
X37n0662_p0365c19║緣故非他，不在因緣即非共，不離因緣非無因。四執
X37n0662_p0365c20║既遣法體斯彰，若論其事即是因緣和合而生，故躡
X37n0662_p0365c21║前破無因句便成共生，故云不離因緣等也。所謂比
X37n0662_p0365c22║丘機發為因、地動為緣，悲戀哀請即所生法，故此悲
X37n0662_p0365c23║戀既從因緣，因緣虗假無有宰主。故無作者者，謂主
X37n0662_p0365c24║宰也。
X37n0662_p0366a01║雖無下。謂雖云因緣性虗非他造作，若以機對應明
X37n0662_p0366a02║乎道交，則是佛及純陀內證三德妙用斯彰，故能隨
X37n0662_p0366a03║機利益，所以動地為緣生彼悲戀還入三德，亦是安
X37n0662_p0366a04║置諸子祕密藏中，所以將悲對喜及以雙非共顯三
X37n0662_p0366a05║德。又地動由通、通因定發，以定對智故約說法，智定
X37n0662_p0366a06║所契理體存焉，展轉互明而成三德。文中先明能應，
X37n0662_p0366a07║次約能感。應中復二，謂主及伴。主即牟尼化主，伴謂
X37n0662_p0366a08║純陀、文殊，究竟分證益物可見。知滅故悲，滅即解脫；
X37n0662_p0366a09║聞常故喜，常即般若。雙非二邊法身顯矣。純陀、文殊
X37n0662_p0366a10║為發起眾，轉佛揚化共熟機緣，故云亦是。傍論復宗，
X37n0662_p0366a11║蒙佛印讚知智在說，故云智力。機緣稟教還獲此智，
X37n0662_p0366a12║故云開解入般若中。地動表滅，所以悲戀不滯於常，
X37n0662_p0366a13║故入解脫。
X37n0662_p0366a14║第一義者，即是定慧所契法身之體也。
X37n0662_p0366a15║大眾下。明能感機。即是理具三德，開顯機熟，故感地
X37n0662_p0366a16║動。
X37n0662_p0366a17║感對治者，即是聞談常住以斥無常，既破小執所以
X37n0662_p0366a18║歡喜悲哀，則三業善生故感地動，是為人力雙非即
X37n0662_p0366a19║理，其旨易明。此但對三悉者，三法不同即是世界，文
X37n0662_p0366a20║雖但三約義必四。
X37n0662_p0366a21║其義無量者，五十二眾能引所引、若應若機，人人具
X37n0662_p0366a22║四無非三德，故義無量。是則感應因緣作斯地動，不
X37n0662_p0366a23║作而作主宰斯成。引淨名文以證四悉四事，則前品
X37n0662_p0366a24║末佛舉境界方便等四以止純陀悲也。純陀姓華氏。
X37n0662_p0366b01║腷臆，上符逼反，意不泄也。
X37n0662_p0366b02║焉止梵宮者，焉，於乾反，安也，豈也。
X37n0662_p0366b03║無色四心者，即受想行識，
X37n0662_p0366b04║六種及十八動等，如釋序中記文。
X37n0662_p0366b05║一四天下等者，謂閻浮動名小動，四天下動名大動，
X37n0662_p0366b06║小千動名大大動。又一四天下為小動，小千為大中，
X37n0662_p0366b07║千為大大等。
X37n0662_p0366b08║經：兜率者，新云覩史陀，此云知足。
X37n0662_p0366b09║八相者：一、昇天；二、下閻浮；三、生時；四、出家；五、降魔；六、
X37n0662_p0366b10║成佛；七、轉法輪；八、般涅槃。
X37n0662_p0366b11║應是地震等者，例前光中有聲也。
X37n0662_p0366b12║初長行中經人非人者，人即比丘等四眾，俱人趣也。
X37n0662_p0366b13║非人即天龍等，非是人趣。或謂非人是疑神，即緊那
X37n0662_p0366b14║羅也。此下偈雖同聲共說，乃是比丘為其端首，故下
X37n0662_p0366b15║佛答即云告諸比丘也。
X37n0662_p0366b16║調御師者，調他心名調御師。
X37n0662_p0366b17║略舉三事者，調御師喻喪師，人仙喻喪主，犢母喻喪
X37n0662_p0366b18║親，困病謂病之甚也。
X37n0662_p0366b19║經眾生下。合譬也。初二句合困病。上句明愛惑，下句
X37n0662_p0366b20║明見惑。界內外皆有愛見，如病之困。次二句合無醫
X37n0662_p0366b21║等。遠離佛醫，更隨邪教，如食不便，更增其病，故云服
X37n0662_p0366b22║食邪毒藥。醫王即醫師，故譬喪師也。
X37n0662_p0366b23║喪主譬者，國無君主既兵且荒。老子云：大軍之後必
X37n0662_p0366b24║有凶年。故經云飢饉也。爾雅：五糓不熟曰飢，菜蔬不
X37n0662_p0366c01║熟曰饉。三譬皆注云云者，主親師義廣在前釋。此第
X37n0662_p0366c02║三譬有一偈半，即是譬如長者子，新喪於父母，我等
X37n0662_p0366c03║於今日，云何不愁惱？如來見放捨，猶如棄洟唾。即初
X37n0662_p0366c04║半偈是譬，次一偈是合。故前分科云：次七行一句廣
X37n0662_p0366c05║請，三二行結請。今世行經本我等於今日偈在結請
X37n0662_p0366c06║二偈，後書則廣請但有六行一句，結請却有三行，恐
X37n0662_p0366c07║是傳寫訛舛。若據遠師釋，北本又與世行本符合。若
X37n0662_p0366c08║然者，應是疏主據本不同，又恐謝氏已曾修定，故移
X37n0662_p0366c09║置前後。後人不曉，往往以北本對校，擅自改易，致使
X37n0662_p0366c10║經文與疏乖，各
X37n0662_p0366c11║上文（至）還明眾生者。上略請中既云如犢失其母貧
X37n0662_p0366c12║窮無救護，今廣請竟還有救護之言，但前譬此法有
X37n0662_p0366c13║殊耳，故知此文是結成上義。
X37n0662_p0366c14║高圓明譬主者，周易云：日月麗于天。是高也。白虎通
X37n0662_p0366c15║云：日之為言實也，常滿有節。此言其圓也。又易云：懸
X37n0662_p0366c16║象著明，莫大乎日月。此言其明也。譬主者，感精符云：
X37n0662_p0366c17║三綱之義，日為君，月為臣也。高則巍巍在上，喻法身。
X37n0662_p0366c18║圓則無黨無偏，喻般若。明則光宅天下，喻解脫。萬物
X37n0662_p0366c19║得日光而生，猶子從二親而生。照了除闇，如師發蒙
X37n0662_p0366c20║決疑。
X37n0662_p0366c21║而譬下。商較經文。論照了者，即經云既能還自照等，
X37n0662_p0366c22║合文。明除闇者，即經云能除我苦惱，以除苦惱合滅
X37n0662_p0366c23║闇也。是知如正言師益，故云師義是本。而高圓明及
X37n0662_p0366c24║生長萬物，經既不說，故屬傍兼。
X37n0662_p0367a01║山三義者，以須彌出水八萬由旬，入水亦爾，四寶所
X37n0662_p0367a02║成，映臨四海，咸作寶色。
X37n0662_p0367a03║譬親益者，水浸於山，如子依親，
X37n0662_p0367a04║師德下。釋出譬師益義。即師有道德高遠如山，四眾
X37n0662_p0367a05║弟子如海，師宣玅慧之教，照破弟子昏迷，發生智慧，
X37n0662_p0367a06║如水色同山，是則山喻正亦在師，意兼主親耳。
X37n0662_p0367a07║舊解下。明諸家釋經文既能還自照句也。
X37n0662_p0367a08║光宅下。意謂因時修行有反照智，果滿智息故云無
X37n0662_p0367a09║有。
X37n0662_p0367a10║佛道同故者，以佛、佛道同，故可借用。
X37n0662_p0367a11║今更下。今師斥光宅初舉道同難。汝既云佛果智息，
X37n0662_p0367a12║又許道同，此則佛佛皆無反照，何得借諸佛智耶？
X37n0662_p0367a13║又並下。舉二覺並況。二覺備滿方得稱佛，既無自覺
X37n0662_p0367a14║便同凡夫。
X37n0662_p0367a15║四失者，謂無反照智，是四失中一也。梁世義學，光宅
X37n0662_p0367a16║為最，而立茲四義，全乖正理。故時人以樏隔等四，喻
X37n0662_p0367a17║彼非相，亦呼為四，可笑也。雲之高勝，尚有所失，況餘
X37n0662_p0367a18║人乎？
X37n0662_p0367a19║樏隔下列四失義。所談二諦，真在俗外，如樏檠之相
X37n0662_p0367a20║隔。
X37n0662_p0367a21║牛糞下。意謂娑婆土本不淨，如淨名經中釋迦足指
X37n0662_p0367a22║案地，此則神力變化方乃清淨，猶如穢地以牛糞磨
X37n0662_p0367a23║拭方淨也。西域風俗皆以雪山牛糞用潔其地，以彼
X37n0662_p0367a24║牛純食香草故也。
X37n0662_p0367b01║指端下。謂證妙覺已，既無反照之智，如人之眼但見
X37n0662_p0367b02║指端，不能反見己面也。
X37n0662_p0367b03║無記下。明如來知見出於善惡之外，名曰白淨無記。
X37n0662_p0367b04║次斥開善莊嚴。此二師雖立反照智、反觀種覺，未審
X37n0662_p0367b05║復用何智照了反照智耶？若言無者，反照但觀種智
X37n0662_p0367b06║而不自照，雖強立一重亦未殊光宅。若言重重有反
X37n0662_p0367b07║照者，則有無窮之咎。
X37n0662_p0367b08║佛無反照等者，謂無別反照智，只此佛果種智便能
X37n0662_p0367b09║自照，故云只自有智等。
X37n0662_p0367b10║即害兩家者，言無反照，則害開善莊嚴。言只自有智
X37n0662_p0367b11║能照，則害光宅。
X37n0662_p0367b12║今明下，示。今釋一家明義，三智圓融，反照照他，自在
X37n0662_p0367b13║無礙。文中初明三一互融，次一道下，寄次第顯示。一
X37n0662_p0367b14║即三是假，三即一是空，非三一是中雙遮，而三一是
X37n0662_p0367b15║中雙照，寄次第顯示也。
X37n0662_p0367b16║外破諸闇者，空中即假，三千宛然故。以此假智遍照
X37n0662_p0367b17║諸法即能覺他，以物機無量不出三千，能應雖多不
X37n0662_p0367b18║出十界故。
X37n0662_p0367b19║能反自照者，假中即空，亡外照內，即自覺也。空假不
X37n0662_p0367b20║二，心性無殊，名為一切種智。非內非自，是遮一切智；
X37n0662_p0367b21║非外非他，是遮道種智。
X37n0662_p0367b22║若即下，結破。可難光宅者，既即一而三，則假智即
X37n0662_p0367b23║具空中，光宅何得云但有種智而無反照智耶？況種
X37n0662_p0367b24║智是假智，反照是空智，假尚即中，豈不即空？
X37n0662_p0367c01║難開善者，此三即一開善莊嚴，何得於種智外云別
X37n0662_p0367c02║有反照耶？
X37n0662_p0367c03║難觀師者，況即一而三，三用差別；即三而一，一體無
X37n0662_p0367c04║殊。三一互融，不可思議。觀師云：佛無反照，只自有智，
X37n0662_p0367c05║智能反照。此乃釋義暗昧，全無指歸。既云無反照，又
X37n0662_p0367c06║云只自有智，智能反照，既自能照己，是有反照智，豈
X37n0662_p0367c07║得云無耶？此亦自語相違也。若知三一互融，其義方
X37n0662_p0367c08║顯。即三而一，則無反照；即一而三，自有反照。此一心
X37n0662_p0367c09║三智，是諸佛之本源，大教之心膂，文殊之所承，龍樹
X37n0662_p0367c10║之所闡。山家祖述，心要在茲，故曉此旨，諸師自破。經
X37n0662_p0367c11║云：既能還自照。又云：亦滅一切闇。其義易通。
X37n0662_p0367c12║巨有所妨者，以諸聲聞來至法華悉已入圓，豈於此
X37n0662_p0367c13║會云付旃陀羅耶？
X37n0662_p0367c14║今則下。今師但以二乘法合伎藝等，則法喻允合，故
X37n0662_p0367c15║云可見。是則此諸二乘皆是不經法華會者。問：法華
X37n0662_p0367c16║五千退席合在涅槃得悟，何得不經法華耶？答：退席
X37n0662_p0367c17║是未證謂證，其實凡夫若住小果，只於彼會而得入
X37n0662_p0367c18║住。初教至餘惑者，修戒定慧已破四住是有始，不教
X37n0662_p0367c19║圓頓令破無明是無終，為無明障法身害慧命，如付
X37n0662_p0367c20║魁膾令殺也。
X37n0662_p0367c21║經善學諸論者，西域記云：婆羅門學四吠陀論（舊云毗陀，
X37n0662_p0367c22║訛也）：一曰壽，謂養生繕性；二曰祠，謂享祭祈禱；三曰平，
X37n0662_p0367c23║謂禮儀、占卜、兵法、軍陣；四曰術，謂異能、技數、禁呪、醫
X37n0662_p0367c24║方。疏主以四論譬四魔，數義俱當合中。經云諸法，即
X37n0662_p0368a01║是已破四魔，故云通達諸法也。誓盡度生，即本因之
X37n0662_p0368a02║時發四弘誓，最初即云眾生無邊誓願度也。
X37n0662_p0368a03║機謝告終者，機緣既盡，故佛入滅。
X37n0662_p0368a04║夏曰下釋。囹圄是三代獄名也。囹，力丁反。圄，魚呂反。
X37n0662_p0368a05║廣雅云：夏曰臺，拘湯是也。殷曰姜里（姜音酉），紂拘文王
X37n0662_p0368a06║是也。周曰囹圄，皆獄之別名。風俗通亦同此說。周禮，
X37n0662_p0368a07║三王始有獄。案急就章，咎繇（上音高，下音遙，舜時臣）造獄，後代
X37n0662_p0368a08║因之。白虎通者，後漢章帝諱炟，於白虎殿會群儒論
X37n0662_p0368a09║五經同異所作也。班固字孟堅，奉詔纂其事奏御，凡
X37n0662_p0368a10║十卷。又劉熈釋名云：囹者，領也。圄者，禦也。謂領囚徒
X37n0662_p0368a11║禁禦之也。愆，去乾反，過也。
X37n0662_p0368a12║即密教者，謂三德妙理，佛若不說凡小莫知，故法華
X37n0662_p0368a13║論云法華亦名祕密，即此義也，非是八教中祕密。
X37n0662_p0368a14║經夷塗，平路也。
X37n0662_p0368a15║從佛口生等者，此謂比丘稟三藏教名從口生，證學
X37n0662_p0368a16║無學名得佛法分。此但借用法華經語，義與彼殊不
X37n0662_p0368a17║以文害意也。故三藏教三乘雖異所證無殊，故使四
X37n0662_p0368a18║果證真名得法分，即是形貌端正及伎藝通利義也。
X37n0662_p0368a19║有本伎藝字下多者字，非也。
X37n0662_p0368a20║學人下。解付旃陀羅義。學人即初、二、三果，無學即四
X37n0662_p0368a21║果。此約小乘當分，以思惟習氣為旃陀羅。
X37n0662_p0368a22║若大下。約大乘。乃根本無明未破，悉名付旃陀羅。乃
X37n0662_p0368a23║至別圓地住已前，皆為無明毒害法身慧命也。前譬
X37n0662_p0368a24║謂怖畏譬也。
X37n0662_p0368b01║威武者，諡法曰：強毅執政曰威，克定禍亂曰武。傳曰：
X37n0662_p0368b02║止戈為武。後譬即違本誓譬也。
X37n0662_p0368b03║通達下，釋出。初譬怖畏。
X37n0662_p0368b04║此論如為歒欺者，以論喻歒，既於論怖，是被論欺。
X37n0662_p0368b05║初學下，釋出後譬。
X37n0662_p0368b06║民無聊生者，聊，略也，謂不暇略為生活也。
X37n0662_p0368b07║思習無明，義如向說。煩惑繫閇，如彼牢獄。
X37n0662_p0368b08║百姓等者，尚書湯誥云：其爾萬方有罪，在予一人。孔
X37n0662_p0368b09║傳云：自責化不至今。以此詰詞，例同法王誓願也。既
X37n0662_p0368b10║云眾生誓度，今眾生未免生死苦惱，云何如來自入
X37n0662_p0368b11║涅槃？是則眾生受苦，過在於佛。如百姓有罪，在我天
X37n0662_p0368b12║子一人也。
X37n0662_p0368b13║內惜良方者，文心雕龍云：方者，隅也。醫藥攻病，各有
X37n0662_p0368b14║所主，專精一隅，故藥石稱方。
X37n0662_p0368b15║攀類文殊者，即前譬明佛偏教文殊而遺棄我等，高
X37n0662_p0368b16║攀妙德以類於己，譏師有偏也。
X37n0662_p0368b17║而恥行險路者，即後譬恥行諸有嶮路，欲登圓頓正
X37n0662_p0368b18║道，亦是以嶮道譏師也。是知學人思惟未盡，猶在分
X37n0662_p0368b19║段二十五有嶮道中行，無學雖出分段，尚在變易三
X37n0662_p0368b20║有中也。
X37n0662_p0368b21║初止外悲等者，對下又以譬顯，故此名初也。
X37n0662_p0368b22║凡夫下，釋止外悲也。
X37n0662_p0368b23║八風等者，得則四順故喜，失則四違故憂。道謂比丘，
X37n0662_p0368b24║俗即天人。道則昇進涅槃，俗則沈墜生死。碩，大也。既
X37n0662_p0368c01║其大異，故止云莫如凡夫諸天人等愁憂啼哭也。
X37n0662_p0368c02║何者下。徵釋止悲所以。且如世間已失樂事，尚不可
X37n0662_p0368c03║以愁憂追還，未得樂事亦不可以愁惱而獲，豈如來
X37n0662_p0368c04║去住由汝愁憂耶？故引下經以證無益。
X37n0662_p0368c05║若能下，釋勸修□觀，即是當勤精進，繫心正念經文
X37n0662_p0368c06║也。
X37n0662_p0368c07║勤遮二惡者，見思本起名已生惡，塵沙無明名未生
X37n0662_p0368c08║惡，當勤修三觀遮此二惡。
X37n0662_p0368c09║勤生二善者，二乘已生真善，勤加增長，未生假中之
X37n0662_p0368c10║善，令速發生。
X37n0662_p0368c11║惡是下。明由有三惑之惡，故有界內外憂喜之情，故
X37n0662_p0368c12║云惡是憂喜之本也。若破三惑之惡，顯三德之善，則
X37n0662_p0368c13║無界內界外憂喜之事，故云善故無憂喜。若遮惡生
X37n0662_p0368c14║善，唯當反觀心源，清淨常一，觀道無間，名勤精進。苦
X37n0662_p0368c15║惱由心，心即空中，苦惱安在？故云止其苦惱。由有苦
X37n0662_p0368c16║惱，則攀佛滅。今觀心性，生佛無差，性體不遷，誰云去
X37n0662_p0368c17║住？故無攀緣，何所為作？如此觀察，謂之正念。
X37n0662_p0368c18║即無念下，更釋出正念義。只是一切諸法不離一念，
X37n0662_p0368c19║此念亦無，名為正念。
X37n0662_p0368c20║若無下。歷前三請，以示感應性虗。一念尚無，機應寧
X37n0662_p0368c21║有？從親主師至者何？凡三雙六句。初二兩雙並先應
X37n0662_p0368c22║後機，後雙初機後應，機應俱亡，故云無朕。朕，直引反，
X37n0662_p0368c23║謂兆朕也。
X37n0662_p0368c24║由是下，釋。經：時諸天人至不啼哭也。天人聞佛勸比
X37n0662_p0369a01║丘眾，令修內觀，豁然意解，通入玅道，名得正路。
X37n0662_p0369a02║次又以下，即如有人喪其愛子去文也。
X37n0662_p0369a03║得善等者，佛在得大乘善如愛子，佛滅失大乘善名
X37n0662_p0369a04║喪子。
X37n0662_p0369a05║今聞近慧者，即聞繫心正念也。是知大乘正慧即心
X37n0662_p0369a06║而具，近豈過此？即捨分別攀緣之情，故如殯迭已訖。
X37n0662_p0369a07║互有二義者，初偈云當開意，則是勸觀；次偈云自慰，
X37n0662_p0369a08║則是止悲，故云互有二用。
X37n0662_p0369a09║皆方便者，示生示滅皆是權施化儀合爾，而生滅即
X37n0662_p0369a10║無生滅，何得見生則喜、聞滅則悲？
X37n0662_p0369a11║鎮照等益，山鎮於海，日照於闇，各喻主親師之三益，
X37n0662_p0369a12║故云等益。
X37n0662_p0369a13║無目不流者，喻無受道之機也。
X37n0662_p0369a14║若言有益者，汝若言佛住世有益也。
X37n0662_p0369a15║開其問端者，即若空、不空等十五雙，悉是問端，必無
X37n0662_p0369a16║二是，宜應問之。
X37n0662_p0369a17║若能下，釋。亦當為汝去，經文也。
X37n0662_p0369a18║貶其不及者，聲聞既不能問，則何殊無目不流，則是
X37n0662_p0369a19║貶其智力不及也。
X37n0662_p0369a20║止其祈請者，若能問，則說法後滅；不能問，則住亦無
X37n0662_p0369a21║益。雖能與不能，俱定入滅，不須祈告請住也。
X37n0662_p0369a22║兼顯菩薩者，如有目流□之人也。故下迦葉能問於
X37n0662_p0369a23║佛。
X37n0662_p0369a24║酬其嘆請。祈請者，前祈請□舉日山為嘆也。藥病是
X37n0662_p0369b01║約二諦，藥真病俗。
X37n0662_p0369b02║乃至二不二者，二是病，不二是藥也。
X37n0662_p0369b03║空是生死者，以生死虗妄體本空故。
X37n0662_p0369b04║兼開眾問者，即開下三十四問也。
X37n0662_p0369b05║諸釋無咎者，全取三師釋義則無咎，若各執則有過。
X37n0662_p0369b06║廣分別之下注云云者，應約四教各有三門，四門以
X37n0662_p0369b07║消經文，則四教各具一十五雙也。又以四教豎歷五
X37n0662_p0369b08║時，則華嚴有二教十五雙，乃至法華唯圓十五雙，今
X37n0662_p0369b09║經重施三教十五，即圓十五以此為今，對鹿苑唯小
X37n0662_p0369b10║為昔。
X37n0662_p0369b11║三門、四門者，三門即沒兩亦，以兩亦只是合前二門
X37n0662_p0369b12║故也。問：經文十五雙，但是二義，何故作三門、四門釋
X37n0662_p0369b13║耶？答：兼用即成兩亦，俱捨便是雙非。故知既具空、有，
X37n0662_p0369b14║即具三、四，況開偏、小，咸皆入圓。良由諸法唯心，心即
X37n0662_p0369b15║三諦：真諦即空門，俗諦即有門，中諦雙遮雙照，即是
X37n0662_p0369b16║兩亦雙非。若約當分明義，則前二教雖明三、四，但歸
X37n0662_p0369b17║於空；別教四門正歸於有，以圓三諦攝無不周。若合
X37n0662_p0369b18║三為二，只是真、俗，空、中二諦合為一真。故附經文，且
X37n0662_p0369b19║作二說。暹師用澤州疏釋此十五雙者，全背今家三
X37n0662_p0369b20║門、四門義也。須知今師明義，諸雙始終只是二諦。今
X37n0662_p0369b21║從難解者，略消其名。常即空門下，疏云：不為緣生故
X37n0662_p0369b22║常也。無常即有門，有為遷變故無常。苦即有門，經云：
X37n0662_p0369b23║有身即苦生，無身苦不生。不苦即空門。依即有門，有
X37n0662_p0369b24║法可依故。非依即空門，經云：稽首如空無所依。去即
X37n0662_p0369c01║有門，有生滅故。不去即空門，無去無來故。有門，則有
X37n0662_p0369c02║三寶可歸。空門，達寶如幻，無寶可歸。經云：設有一法
X37n0662_p0369c03║過涅槃者，我亦說如幻如化。恒即空門下，疏云：不為
X37n0662_p0369c04║緣滅故恒。非恒即有門，有法為緣所滅故。眾生是有
X37n0662_p0369c05║門，非眾生是空門，達眾生假名即空故。實是有門，有
X37n0662_p0369c06║五陰實法故。不實是空門，五陰即空故。密是空門，不
X37n0662_p0369c07║密是有門。二是有門，不二是空門。是故諸義雖殊，不
X37n0662_p0369c08║出空、有二義。三門、四門已如前說，收攝文旨豈離自
X37n0662_p0369c09║心？
X37n0662_p0369c10║新伊字下有先歎者又二五字者，後人妄加也。
X37n0662_p0369c11║先嘆次示者，先歎即初二兩階，次示即第三階，先□
X37n0662_p0369c12║即四五兩階，後與即六七八三階。俱云階者，即取階
X37n0662_p0369c13║級□第義。
X37n0662_p0369c14║醻五譏者，前譏請有五番也。
X37n0662_p0369c15║復言下。釋經汝等遇我不應空過也。
X37n0662_p0369c16║他取寶城等者，即疏主因便敘他，據此文明涅槃之
X37n0662_p0369c17║名不可翻義。
X37n0662_p0369c18║興皇者，既以他義間斷，故須重云興皇也。
X37n0662_p0369c19║非其因下，約五、六二階詶不等譏。初是第五、奪其因
X37n0662_p0369c20║非。次示勸下，第六、顯真法性。捨昔下，約七、八二階詶
X37n0662_p0369c21║無慈譏。初是第七、捨昔依今。次說新下，是第八、正示
X37n0662_p0369c22║新伊。已上八階詶前五譏，講者當以經文對疏釋出，
X37n0662_p0369c23║義自可見。
X37n0662_p0369c24║今解中，初斥破興皇八階，凡有二失，故總斥云不然。
X37n0662_p0370a01║由具五難，即離八難，故云同是一意。故今但以釋譬
X37n0662_p0370a02║結分文，何以興皇分五難、八難為兩階耶？此一失也。
X37n0662_p0370a03║又只斥中詶譏自足，何煩八階共答五譏？此二失也。
X37n0662_p0370a04║故總結云是故不用。
X37n0662_p0370a05║復須示真者，示真即獎勸也。
X37n0662_p0370a06║能得能離者，能得五難，能離八難。釋中初對上辯異，
X37n0662_p0370a07║即對上天眾歎純陀中有六難也。
X37n0662_p0370a08║離八下。預示所離。八難之名雖在結中，即是此文五
X37n0662_p0370a09║難所離，故預示之。
X37n0662_p0370a10║三途者，四解脫經謂地獄為火途道，此據八熱鬼為
X37n0662_p0370a11║刀途道，畜為血途道。應法師云：三塗者，意將此方三
X37n0662_p0370a12║塗山是九州之險，以名地獄。後人妄謂三塗為畜生、
X37n0662_p0370a13║餓鬼、地獄也。應師所釋，殊不知三途之義出在經文
X37n0662_p0370a14║也。
X37n0662_p0370a15║鬱、丹、越，此云勝，謂勝餘三州，故亦云高上，其意亦
X37n0662_p0370a16║然。
X37n0662_p0370a17║及邊地難者，以佛唯生中國故。
X37n0662_p0370a18║得出家者，即經云成就禁戒，具足無缺，是一難也。以
X37n0662_p0370a19║律制根不具者，不聽出家。既云成就禁戒，即離此難。
X37n0662_p0370a20║羅漢已得無漏正智，即離世智邪推。所言五難者，佛
X37n0662_p0370a21║世難值，人身難得，合為一；成就禁戒，得羅漢果，開為
X37n0662_p0370a22║二難，故成五也。以禁戒是因，羅漢是果，故譬中如求
X37n0662_p0370a23║金於沙，甚難可得。生死法中，求是五事，至極難得。曇
X37n0662_p0370a24║華亦爾，結中八難，舉所離以結能離之五也。八者，三
X37n0662_p0370b01║途為三，根不具為四，世智辯聰為五，佛前佛後為六，
X37n0662_p0370b02║單越為七，長壽天為八。前三在下三趣，次四在人，後
X37n0662_p0370b03║一在天。又成論云：四輪摧八難：一、宿世善根輪，摧前
X37n0662_p0370b04║四難；二、勤發正願輪，摧世智；三、供養諸佛輪，摧佛前
X37n0662_p0370b05║後；四、生中國輪，摧單越、長壽天。
X37n0662_p0370b06║不得不離者，不得五難，不離八難。
X37n0662_p0370b07║取意釋者，即探取第三段，酬怖畏經釋無始終義也。
X37n0662_p0370b08║何者下，徵釋不應以親認佛義也。既其不識法身常
X37n0662_p0370b09║住，非是法王之子，何得認佛為親？
X37n0662_p0370b10║不識下。既汝前自喻端正，今喻既遇寶城而取偽物，
X37n0662_p0370b11║四德涅槃即心而具，而不識知翻取小法，故非端正。
X37n0662_p0370b12║無明自覆等者。既迷法性自起無明，則是汝自投魁
X37n0662_p0370b13║膾傷害法身，豈是佛遣？故云何須遣付？
X37n0662_p0370b14║非止一途者，財法二施種種差別悉是難行，故非一
X37n0662_p0370b15║途。
X37n0662_p0370b16║甘之如薺者，詩云：誰謂荼苦？甘之如薺。荼味苦，薺味
X37n0662_p0370b17║甘也。捐捨身命勤施財法，凡夫以之為苦，如來達苦
X37n0662_p0370b18║法界，故云如薺。此則總喻二施也。
X37n0662_p0370b19║無上下。別示二施。法施故有慧，財施故有恩。初明法
X37n0662_p0370b20║施。云其門不小者，斯則體內方便大乘之門也。
X37n0662_p0370b21║非我無慧者，汝自不受大乘，非我不惠施於汝也。
X37n0662_p0370b22║夫身下。示財施。財有內外，內則身命，外則妻子、國城，
X37n0662_p0370b23║在文可見。
X37n0662_p0370b24║但為下汝自放逸，致使繫閇生死獄中，非我無財施
X37n0662_p0370c01║之恩及汝也。
X37n0662_p0370c02║功德具足者，圓戒定慧無所不收，故云具足。名此三
X37n0662_p0370c03║學以之為城。釋名云：城，盛也，盛受國都也。
X37n0662_p0370c04║墻壁者，釋名：墻，障也，所以自障蔽也。壁，辟也，言辟禦
X37n0662_p0370c05║風寒也。今明國城墻壁，則禦敵防盜，故喻戒學止惡
X37n0662_p0370c06║防非。圓常之戒，防止二邊，故云嚴峻絕嶮也。
X37n0662_p0370c07║眾魔，四魔也，以群盜喻眾魔也。
X37n0662_p0370c08║壍者，坑也，繞城水也。水性澄靜，故以喻定。首楞嚴定，
X37n0662_p0370c09║橫該法界故無涯，豎徹如理故無底。
X37n0662_p0370c10║睥睨或作俾倪，上疋計反，下五計反。又字林作普米，
X37n0662_p0370c11║吾禮反。釋名云：城上垣謂之睥睨，言於孔中睥睨，非
X37n0662_p0370c12║常事也。或曰裨助，城之高也。或言女墻，言其卑小比
X37n0662_p0370c13║於城，若女子之於丈夫也。或言堞，取其重疊義也。今
X37n0662_p0370c14║以慧鑒圓普，不著二邊，如睥睨於非常也。
X37n0662_p0370c15║鑒微識遠，是實智。博達今古，即洞照三世，是權智。
X37n0662_p0370c16║有怖有畏者，比丘但證小果，而為界外變易死魔等
X37n0662_p0370c17║怖畏也。
X37n0662_p0370c18║表裏皆實者，向既以三學釋城，應以戒防身口為表，
X37n0662_p0370c19║定慧為裏。又修德為表，性德為裏，皆常樂我淨，故云
X37n0662_p0370c20║皆寶。
X37n0662_p0370c21║琳琅者，尚書禹貢云：厥貢惟球琳琅玕。孔氏傳曰：球、
X37n0662_p0370c22║琳皆玉名。琅玕，石似珠。現文既以琳琅環琦四事釋
X37n0662_p0370c23║表裏皆寶，即應以此四喻四德也。
X37n0662_p0370c24║商人者，白虎通云：商其遠近，度其有亡，通四方之物，
X37n0662_p0371a01║故謂之商也。
X37n0662_p0371a02║取者即商人，以喻小機自不受大，非如來咎。
X37n0662_p0371a03║是不猒糞掃者，內染小法，外著袈裟，即同貧子不猒
X37n0662_p0371a04║麤弊垢膩之衣，故云糞掃也。
X37n0662_p0371a05║不欣瓔珞者，即不欣舍那珍御之服也。
X37n0662_p0371a06║貧里小乘上味大法。剃除鬚髮，表小智除惑。
X37n0662_p0371a07║盤桓不進兒。隘路者，大品斥小乘，猶隘路不容二
X37n0662_p0371a08║人竝行。
X37n0662_p0371a09║此以無欣無猒等者，汝自不欣，非我無慈；汝自無猒，
X37n0662_p0371a10║非我無悲。
X37n0662_p0371a11║此佛亦我等者，明四德具足，應云亦樂。言亦我者，文
X37n0662_p0371a12║悞。此釋經中我字是四德之一，以該餘三耳。
X37n0662_p0371a13║但識應化者，但見丈六劣應身也。
X37n0662_p0371a14║非說法人者，以小機所見劣身，不能說大法也。若圓
X37n0662_p0371a15║機見，真應不二。釋迦牟尼名毗盧遮那，即能說大法。
X37n0662_p0371a16║淨名下，即斥須菩提文也。
X37n0662_p0371a17║眾數即僧，此斥小乘。既不見法報之佛，又不聞圓頓
X37n0662_p0371a18║之法，故不入三賢十聖之眾數也。既不預大乘三寶，
X37n0662_p0371a19║故斥彼小同於外道。六師比斥雖然，非全同邪外。
X37n0662_p0371a20║不識下。總結。汝等遇我一句，是斥其不得五難也。
X37n0662_p0371a21║不得真果者，但得小乘虗偽之果，不得圓乘分證真
X37n0662_p0371a22║實之果也。
X37n0662_p0371a23║難亦不離者，雖無界內八難，而有界外八難也。亦名
X37n0662_p0371a24║理八難，謂見修無學為三惡道，無為正位不能發心
X37n0662_p0371b01║名墮惡道，乃至無學亦爾。若入無餘永滅佛道，豈非
X37n0662_p0371b02║三惡道難？四北洲定壽難者，四諦中滅諦對北方，聲
X37n0662_p0371b03║聞證滅如彼定壽。五長壽天者，二乘名為淨天，若入
X37n0662_p0371b04║無餘即歸第一義天，豈可化也？六佛前佛後者，二乘
X37n0662_p0371b05║入觀見真、出觀緣俗，不見中理即佛前佛後。七世智
X37n0662_p0371b06║辯聰者，二乘未見中道發無漏慧，是為世智辯聰。八
X37n0662_p0371b07║聾盲瘖瘂者，二乘之人無菩薩根，雖得六通不見十
X37n0662_p0371b08║界之色如盲，不聞十界之聲如聾，不能以一音說法
X37n0662_p0371b09║隨類得解如啞。此理八難名義，出淨名疏記等。
X37n0662_p0371b10║即是下。總結。不應空過一句，是奪其不離八難也。文
X37n0662_p0371b11║云奪其不得者，得字悞也。道前謂等覺已還，即分真
X37n0662_p0371b12║相似觀行名字，悉名道前也。道後即玅覺究竟。
X37n0662_p0371b13║將後例前者，經明道後既云無上，則類例道前苦行
X37n0662_p0371b14║等亦是無上，以因果雖殊俱超偏小故。
X37n0662_p0371b15║復有一行等者，五行圓修不同次第，故云一行。此即
X37n0662_p0371b16║聖行品文。然五行即三諦，始從名字終乎等覺，聖凡
X37n0662_p0371b17║雖異所觀何殊？
X37n0662_p0371b18║二鳥雙遊，即鳥喻品文，謂果證之後，雙照常無常也，
X37n0662_p0371b19║故是圓用。若約果用，初住分得，今論極果，的指玅覺。
X37n0662_p0371b20║不見真法等者，前佛約能證人，故向云無上方便等；
X37n0662_p0371b21║今法即約所證理，故經云正法寶城，以城是所居，如
X37n0662_p0371b22║理是所證故。
X37n0662_p0371b23║云即真善玅色出生妙善者，以圓戒定慧由理本具，
X37n0662_p0371b24║故隨外熏發生三學，此圓三學遍攝偏小，故云一切
X37n0662_p0371c01║三學等。若非一念百界，安能遍括大小戒定慧耶？徹
X37n0662_p0371c02║三諦故縱高，遍法界故橫廣，縱橫相即故云充溢彌
X37n0662_p0371c03║滿。下心即小志，上法即大乘。
X37n0662_p0371c04║經雖得出家等者，雖是與奪之詞，與之則於彼小乘
X37n0662_p0371c05║得名出家，奪之則不慕大乘，未破無明，猶名在家。此
X37n0662_p0371c06║則已出分段家，未出變易家也。
X37n0662_p0371c07║別約因果者，以比丘之名因果，各具三義：因名破惡、
X37n0662_p0371c08║怖魔、乞士，果名殺賊、不生、應供。此因果三義，次第主
X37n0662_p0371c09║對，如因名破惡，果名殺賊等。今佛以大乘六義非之，
X37n0662_p0371c10║故疏釋云：汝之因果，皆非真僧也。
X37n0662_p0371c11║袈裟者，應法師云：此云不正色。諸草木中，若皮、若葉、
X37n0662_p0371c12║若華等，不成五味，難以為食者，則名袈裟。此物染衣，
X37n0662_p0371c13║其色濁赤，故梵本五濁之濁，亦名袈裟。
X37n0662_p0371c14║非破五住等者，以小乘但破四住惡，唯怖界內魔，是
X37n0662_p0371c15║則袈裟雖染，而未染大乘淨法。
X37n0662_p0371c16║非應供乞士者，以經乞食之言，則兼斥因果二義。二
X37n0662_p0371c17║乘雖歷人天多處而為福田，而非遍十法界普於其
X37n0662_p0371c18║中應受供養。雖離四邪名為乞士，而未免邪求涅槃。
X37n0662_p0371c19║非殺賊不生者，以經剃髮之言，則兼斥果上二義。以
X37n0662_p0371c20║小乘未殺無明，賊未盡變易生，故經云未為正法等。
X37n0662_p0371c21║謂形雖除鬚髮而未破無明，由未破惑則為變易生
X37n0662_p0371c22║死所遷，故經結使之言兼於殺賊不生二義。
X37n0662_p0371c23║具於下。法寶即法身德，即一而三故具三點，三德遍
X37n0662_p0371c24║攝故云藏一切法。
X37n0662_p0372a01║佛僧例然者。經文雖略，義必各具，故曰例然。是知佛
X37n0662_p0372a02║即般若，法即法身，僧即解脫。既各具三，則開之成九，
X37n0662_p0372a03║九只是三，三只是一，一三融即，開合適時。
X37n0662_p0372a04║初譬說祕藏，中譬為三，下大地譬法身，山藥譬般若，
X37n0662_p0372a05║為眾生用譬解脫。
X37n0662_p0372a06║初大下，釋此三譬，一皆具三，三九相即。初明法身具
X37n0662_p0372a07║三。
X37n0662_p0372a08║普載者，喻法身理遍也。
X37n0662_p0372a09║亦不生而生者，理非智慧，故曰不生。而能發智，故曰
X37n0662_p0372a10║而生。生於藥草，此明法身具般若也。
X37n0662_p0372a11║亦無用而用者，理非應用而依理起用，如地非作用
X37n0662_p0372a12║而人依地作用，此明法身具解脫也。
X37n0662_p0372a13║藥草下，明般若，具三。
X37n0662_p0372a14║所生不離能生者，所生藥草，不離能生之地。藥草堅
X37n0662_p0372a15║性，全是地堅。如所生智，不離於境，即智是境。此明般
X37n0662_p0372a16║若具法身也。
X37n0662_p0372a17║亦即（至）用者。即所生藥為人治病之用，譬由智契境
X37n0662_p0372a18║即智起用，始智內照外宣圓法，為機緣破惑之用。此
X37n0662_p0372a19║明般若具解脫也。
X37n0662_p0372a20║雖復下。明解脫具三。然此三法機應共論，法身般若
X37n0662_p0372a21║約能應說，解脫一法就能感明，以順經文喻意也。
X37n0662_p0372a22║雖復取用等者，謂眾生雖用地藥治病，然地藥實非
X37n0662_p0372a23║他物，葢大地是我同業所招，藥草仍由我福德所感，
X37n0662_p0372a24║此喻機緣稟教得脫。葢由己性本與果佛法身體同，
X37n0662_p0372b01║故喻業招大地，此明解脫具法身也。又由機發感佛，
X37n0662_p0372b02║以般若力說法被我，故喻福感藥草，此明解脫具般
X37n0662_p0372b03║若也。
X37n0662_p0372b04║三種宛轉等者。如向所明，三各具三，宛轉相即，開之
X37n0662_p0372b05║成九，合還是三，三一一三，融即不二，故云不得相離。
X37n0662_p0372b06║此順經文喻意，且與機應對明，應知機應各具三九，
X37n0662_p0372b07║展轉無礙，一一相融。若曉生佛理同，三諦性等，隨意
X37n0662_p0372b08║轉作，豈竢詳論？
X37n0662_p0372b09║種別下。結祕密藏名。文中分字釋義，大地、山藥、眾生
X37n0662_p0372b10║三事不同，故云種別不一。
X37n0662_p0372b11║具一切物者，只是攬上一三，三一互融無礙，名一切
X37n0662_p0372b12║物。包藏此物，故得藏名。
X37n0662_p0372b13║三法身者，即法、報、應。報即般若，應即解脫，三身互融，
X37n0662_p0372b14║俱立法稱。
X37n0662_p0372b15║大地三義者，即上非但普載已下文是般若解脫，合
X37n0662_p0372b16║上亦然。
X37n0662_p0372b17║三般若，謂實相般若，觀照般若，文字般若。實相文字，
X37n0662_p0372b18║即法身解脫異名。
X37n0662_p0372b19║三解脫，謂真性、實慧、方便。真性是法身，實慧是般若。
X37n0662_p0372b20║講者細對上文合釋，令義無壅。
X37n0662_p0372b21║為眾生用者，即經云而為眾生等也。
X37n0662_p0372b22║我今下皆言超合者，以前喻則先大地次藥後用，今
X37n0662_p0372b23║先合用故云超也。據此應云追合大地，亦言超者，恐
X37n0662_p0372b24║文悞。
X37n0662_p0372c01║合用者，以一切眾生即指初住人，最初離無明縛，故
X37n0662_p0372c02║合解脫用義。
X37n0662_p0372c03║諸子四部者，以諸菩薩德堪紹繼，故說為子四部，即
X37n0662_p0372c04║二住已上至等覺凡四十位，十位為一部名四部，則
X37n0662_p0372c05║是以在家出家四眾以表其位。此既分分發生中智，
X37n0662_p0372c06║故合藥草般若義也。
X37n0662_p0372c07║我亦下，我即如來自指也。
X37n0662_p0372c08║合大地者，以妙覺顯理究竟，故合大地法身義也。
X37n0662_p0372c09║病若下，約喻法雙結。初結喻。次安住下，結法。機應同
X37n0662_p0372c10║歸祕藏，故曰安住湛然，眾生得益也。此合病愈。眾生
X37n0662_p0372c11║既以得益，故應用息，用息則報法亦息，故云般若功
X37n0662_p0372c12║亡，法身用息。此據應用。由境智相冥而有，故用應息
X37n0662_p0372c13║及于報法。
X37n0662_p0372c14║一切下，顯位釋疑。咸見佛性者，以四十二位咸破
X37n0662_p0372c15║無明證佛性理，此以證名見。
X37n0662_p0372c16║問眾下。釋疑。問中舉眾生佛者，此約初住對妙覺，問
X37n0662_p0372c17║其分證究竟所顯之理為是同否。
X37n0662_p0372c18║答：六位分別者，理同故，即祕藏無別；事異故，六凡聖
X37n0662_p0372c19║差分。若約理同，則理即本迷，尚云理入，名等三即，入
X37n0662_p0372c20║義亦然，而況分證祕藏，豈不同耶？
X37n0662_p0372c21║地人下，地論明阿梨耶識是真常淨識，不立第九，故
X37n0662_p0372c22║指淨識為惑所覆，名為祕藏。若攝大乘論，梨耶是無
X37n0662_p0372c23║記、無明、隨眠之識，九識乃名淨識，是知八、九皆是隨
X37n0662_p0372c24║機。若就非異義說，唯至第八；若就非一義說，故強立
X37n0662_p0373a01║第九。
X37n0662_p0373a02║在眾生外者，以論師所見，謂迷悟碩異、因果大殊，故
X37n0662_p0373a03║指果佛在眾生外。
X37n0662_p0373a04║涅槃下，初簡四計，次明正義。身內即正報，身外即依
X37n0662_p0373a05║報。
X37n0662_p0373a06║非身內下，是雙非。非非內下，是兩亦。
X37n0662_p0373a07║非非內者，謂非不是內，即亦內也。非非外，謂非不是
X37n0662_p0373a08║外，即亦外也。於四起計，謂有佛者，並非祕密。
X37n0662_p0373a09║眾生即是等者，謂絕四之理眾生即具，具此理故名
X37n0662_p0373a10║為祕密。
X37n0662_p0373a11║為此論破者，地人計妄惑內，成論計眾生外，故彼二
X37n0662_p0373a12║解但是此論所破。內外兩句，論師雖復轉云亦內亦
X37n0662_p0373a13║外，而亦未逃四計。
X37n0662_p0373a14║昔教下。初總解名。謂無下。別示義。無常覆常約理，相
X37n0662_p0373a15║覆無相約行，不了覆了約教，即是圓頓理行教三為
X37n0662_p0373a16║偏小三覆，實被權覆名為祕密。
X37n0662_p0373a17║如形下。即下經文迦葉明昔教密義也。
X37n0662_p0373a18║今經下，初、約喻明。今經顯露如月處空，豈比形殘？故
X37n0662_p0373a19║云不如昔教。
X37n0662_p0373a20║但以下。正明。今經雖云祕密，其實顯露異名。
X37n0662_p0373a21║眾生不解者，理雖即是日用不知，名難解理名為祕
X37n0662_p0373a22║密，不同昔教隱故名祕。
X37n0662_p0373a23║法界包含等者，三諦法界具足三千，三一相即名攝
X37n0662_p0373a24║一切，互融互入故用不盡，指此為藏，不同昔教以偏
X37n0662_p0373b01║覆圓名為藏也。
X37n0662_p0373b02║舉涅下，結示破人師，如向所明。
X37n0662_p0373b03║破方便教者，以今破昔亦如向文，大風譬前舉論舉
X37n0662_p0373b04║經，卷霧喻破人師昔教，清漢喻祕藏正義，揚大風則
X37n0662_p0373b05║昏霧收卷，舉經論則非義破壞，邪破正顯如清漢昞
X37n0662_p0373b06║然。
X37n0662_p0373b07║清漢者，纂要云：天河謂之天漢，亦云雲漢、星漢、河漢、
X37n0662_p0373b08║清漢等。
X37n0662_p0373b09║一往而言等者，且約表對以配事理，事謂教行二法
X37n0662_p0373b10║也。二往而論三點，天目是喻，三德是法，以喻顯法耳。
X37n0662_p0373b11║以約依教立行，行契於理，次位義便，故就一往分文。
X37n0662_p0373b12║約言教者，文字是言教故。
X37n0662_p0373b13║約修行者，三目在天面，修行約人身故。
X37n0662_p0373b14║約理者，下經云：諸佛所師，所謂法也。即所證理名為
X37n0662_p0373b15║佛師，故名三德，即是約理。
X37n0662_p0373b16║又是佛印等者，劉熈釋名：印，信也，所以封物為驗也。
X37n0662_p0373b17║許慎說文曰：執政所持信也。今以三德玅理喻之如
X37n0662_p0373b18║印，教無理印則教虗偽，行無理印則行邪倒，若契三
X37n0662_p0373b19║德方可信用。
X37n0662_p0373b20║言說相應者，教詮此理，信教解理，即名字人。
X37n0662_p0373b21║修習相應者，修觀照境，境智冥合，名祕密行。修此行
X37n0662_p0373b22║者，即觀行相似人。
X37n0662_p0373b23║證得相應者，即分真、究竟、證得三法。
X37n0662_p0373b24║故約下。結示。由教行理義旨該通，故約此義以分經
X37n0662_p0373c01║也。
X37n0662_p0373c02║外國者，且指己所居地名為中華，故名天竺以為外
X37n0662_p0373c03║國。若論地分，迦毗羅國方是中也。如宋朝嚴、觀二師
X37n0662_p0373c04║與太史何承天共論此土是邊是中，觀乃引周公測
X37n0662_p0373c05║影之法，以一尺二寸土圭用測日影。京洛之地，夏至
X37n0662_p0373c06║之日猶有餘陰，天竺此日則無餘陰。準此算法，地上
X37n0662_p0373c07║寸影天上萬里，據此以驗，中邊可知。
X37n0662_p0373c08║舊伊可譬等者，示舊伊縱橫義。初示縱義。
X37n0662_p0373c09║云法身本有者，謂百劫已滿，得王宮相好之身，此名
X37n0662_p0373c10║法身本有。
X37n0662_p0373c11║般若修成者，謂次於樹下三十四心，名為種智般若。
X37n0662_p0373c12║入無餘等者，謂八十入滅無餘在當，故云方是解脫。
X37n0662_p0373c13║既有前後上下之義，譬之縱三點水，此即小乘所用。
X37n0662_p0373c14║生公釋此伊字義云：般若居宗在上等，全濫小乘。
X37n0662_p0373c15║又約下，示橫義。約身約智等者，即相好身中樹下斷
X37n0662_p0373c16║結證智，雖未全得二種解脫，而已破子縛，故云分得
X37n0662_p0373c17║有餘解脫。此則樹下初成一時具三，故云橫一時有。
X37n0662_p0373c18║而身智脫三體用各異，故云三法各異等也。此亦小
X37n0662_p0373c19║乘所用。此文縱橫與止觀體相所明小義有同有異，
X37n0662_p0373c20║縱義全同，橫義則異。故彼文云：般若種智已圓，果縛
X37n0662_p0373c21║尚在，解脫未具，身猶雜食，又帶無常，一優二劣，譬之
X37n0662_p0373c22║橫川走火。此之小義悉是縱橫。又諸大乘師說凡有
X37n0662_p0373c23║三家：初云法身是正體，有佛無佛本自有之，非適今
X37n0662_p0373c24║也。了因般若無累解脫，此二當有。隔生跨世彌亘淨
X37n0662_p0374a01║穢，亦是縱義。生公所解設異小乘，還同此釋。次云三
X37n0662_p0374a02║德無前後一體具足，以體從義而有三異，葢乃體橫
X37n0662_p0374a03║而義縱耳。三云體義俱不殊而有隱顯之異，俱不異
X37n0662_p0374a04║未免橫，隱顯異未免縱。欲釋新伊，應須先了他人異
X37n0662_p0374a05║解，方免舊伊縱橫等過，乃至邪宗橫計等失。故塗灰
X37n0662_p0374a06║外道亦計大自在天具足三德，而云法身充滿法界，
X37n0662_p0374a07║報身居自在天三目八臂，即摩醯首羅是也。化身隨
X37n0662_p0374a08║形六道，況大小乘。諸師釋義為是義故，先出昔教以
X37n0662_p0374a09║驗諸師。
X37n0662_p0374a10║新伊下。譬今教中釋此三點，且順教義。天目順行，三
X37n0662_p0374a11║德順理，已如前說。即照是般若，亦即自在是解脫，此
X37n0662_p0374a12║乃法身之處，即具餘二，故云名一為三。亦應更云般
X37n0662_p0374a13║若即遍亦即自在，解脫即遍亦即是照，遍謂法身周
X37n0662_p0374a14║遍也。文明法身具二，餘可例知，故且從略。
X37n0662_p0374a15║三無（至）非縱者。約三一互融以明離過，即三是一故
X37n0662_p0374a16║無別體，一則非橫；即一而三，非前有法身乃至非後
X37n0662_p0374a17║有解脫，三德俱具故非縱。
X37n0662_p0374a18║一即（至）細畫者。更約互融以釋字義。
X37n0662_p0374a19║而三下，結成不思議。不可等者，只由互融故。不可
X37n0662_p0374a20║定作一說一思，定作三說三思。三即成烈火之橫，一
X37n0662_p0374a21║即成點水之縱。縱橫名義，乃可思可議偏小之法
X37n0662_p0374a22║耳。
X37n0662_p0374a23║不可思議者下。約雙非結歸祕藏。祕藏即伊字所喻
X37n0662_p0374a24║也。又總覽前義還成三諦三德，而三而一是真即般
X37n0662_p0374b01║若德，而一而三是俗解脫德，非三非一是中法身德，
X37n0662_p0374b02║展轉複疎不出三法，如斯三法即我自心，心外無境
X37n0662_p0374b03║一切咸爾。
X37n0662_p0374b04║此句下。結示斥失。此句者，即指伊字喻文名為此句。
X37n0662_p0374b05║一經眾義猶如枝條，三德妙理喻以根本，義咸符理
X37n0662_p0374b06║枝必依根，故云是茲經之根本也。
X37n0662_p0374b07║廣立問答者，迦葉三十六問豈有餘途，只是廣顯三
X37n0662_p0374b08║德，因問有答發生諸品，所以序中序於三德，從純陀
X37n0662_p0374b09║品至大眾問凡十六品明涅槃施，純陀一品略明三
X37n0662_p0374b10║德，長壽以去一十四品解釋三德，從現病去凡有五
X37n0662_p0374b11║品明涅槃行修此三德，師子吼品明涅槃義研覈三
X37n0662_p0374b12║德，迦葉陳如二品明涅槃用即三德功能，故云致二
X37n0662_p0374b13║十五品洋洋無盡也。
X37n0662_p0374b14║洋洋，水流貌。論語云：洋洋乎盈耳哉。
X37n0662_p0374b15║若失下。斥失也。若失始終三德意者，雖能隨文釋義，
X37n0662_p0374b16║其猶逐葉忘根，則解行二途指歸無處。若了三德在
X37n0662_p0374b17║一心中，則此經一部居于方寸，況法華開顯十方三
X37n0662_p0374b18║世同說三軌，三軌玅故，故云妙法。華嚴法界、淨名解
X37n0662_p0374b19║脫、不共般若，與此三德一體無殊。若識此意，今文可
X37n0662_p0374b20║了十方佛法在一剎那，如斯指歸功不徒棄，寄語後
X37n0662_p0374b21║學彌須介懷。若念念不忘，則佛果非遠。
X37n0662_p0374b22║三、目釋者下，若約經即是以喻顯喻共譬三德，今從
X37n0662_p0374b23║一往則是約行明祕藏也。
X37n0662_p0374b24║摩醯首羅即大自在也。色界頂即色究竟天，首羅為
X37n0662_p0374c01║彼天主。大千世界共一四禪，中千共一三禪，小千共
X37n0662_p0374c02║一二禪。故俱舍云：四大洲日月，蘇迷盧欲天，梵世各
X37n0662_p0374c03║一千，名一小千界。梵世即初禪也，故二禪統小千矣。
X37n0662_p0374c04║首羅是四禪之主，故統大千。
X37n0662_p0374c05║若並下，並即是橫，別只是縱，三千即大千也。
X37n0662_p0374c06║三德亦爾下。合法。內心具德以合嚴主，以內攝外三
X37n0662_p0374c07║無差別以合照世。注云云者，意在此矣。
X37n0662_p0374c08║約三德中，若約經文，即是前二喻喻合法；今約從事
X37n0662_p0374c09║入理義，便即是約理釋祕藏也。
X37n0662_p0374c10║果地下。此約果上所顯之理。若對初心行人以說，則
X37n0662_p0374c11║教在名字，行通五品六根，理顯通分真究竟。若約教
X37n0662_p0374c12║主以說，則理唯極果，故果地之言，義意兼攝。眾德即
X37n0662_p0374c13║萬德也。諸法雖多，此三攝盡，故曰兼諸。然則一家宗
X37n0662_p0374c14║承，其唯三觀，觀之所契，即此三德。故諸經論名相多
X37n0662_p0374c15║者，當以義裁斷，以略攝廣，令順三德。名相少者，亦應
X37n0662_p0374c16║約義開對，既知多少不出此三，然後了三只我一念。
X37n0662_p0374c17║夫如是，則免同數寶，豈類算沙？
X37n0662_p0374c18║法身下。示法體。還約三身、三智、三脫以明，則九三互
X37n0662_p0374c19║攝，展轉相融。文中皆先示雙非，次明雙照。雙非即法
X37n0662_p0374c20║身德、實相般若、真性解脫，雙照即二身、二智、二脫，遮
X37n0662_p0374c21║照同時，三一不二。若先了此旨，則至文易見。
X37n0662_p0374c22║法身德中，初明雙非。色即應身，無色即報身，此自受
X37n0662_p0374c23║用報也。理非質礙故，不可形相見；理非觀照故，不可
X37n0662_p0374c24║心想知。
X37n0662_p0375a01║雖非下。即遮而照，見知宛然法身之處應身常在，則
X37n0662_p0375a02║有相好形令眾生見，故云雖非色而色也。
X37n0662_p0375a03║充滿下。示應身相。下經文明八自在中初一多義也。
X37n0662_p0375a04║故經云：示一身以為多身，身數大小如微塵充滿十
X37n0662_p0375a05║方。如來身實非塵，以自在故現塵塵身。
X37n0662_p0375a06║巨細相容等者，即八自在中第二大小也。故經云：示
X37n0662_p0375a07║一塵身滿大千界也。三者輕重，以滿大千之身輕舉
X37n0662_p0375a08║飛空，實無輕重。四者色心，如來一心安住不動，所可
X37n0662_p0375a09║示化無量形類。五者相，六根互用。六者得，得一切法
X37n0662_p0375a10║如來之身，亦無得想。七者說，演一偈經無量劫，義亦
X37n0662_p0375a11║不盡。八見，如來遍滿一切處如虗空，不可得見。此八
X37n0662_p0375a12║中，第六似報，第八似法，餘皆應義。文中略舉一多小
X37n0662_p0375a13║大，意該餘四。此乃法身，即解脫也。
X37n0662_p0375a14║雖非下。不離法身而是報智，故云亦可尋求，謂亦可
X37n0662_p0375a15║以智慧觀察也。
X37n0662_p0375a16║能發下，示尋求相。言眾生者，從因以說。由因中以
X37n0662_p0375a17║三觀尋求故，使玅理發生智慧，則無明頓盡，究竟成
X37n0662_p0375a18║佛也。
X37n0662_p0375a19║故曰下。引勝髮證。既云如來色無盡，智慧亦復然，則
X37n0662_p0375a20║知即境發智，此乃法身即般若也。即法身德四字是
X37n0662_p0375a21║總結。既即一而三，故於法身德中具足餘二。
X37n0662_p0375a22║次般若中，非知即遮觀照，非字即遮文字，此顯實相
X37n0662_p0375a23║般若，即是般若德中具法身也。
X37n0662_p0375a24║非知下。釋成其義。動慮分別即能觀，觀境非觀智，故
X37n0662_p0375b01║云不可。
X37n0662_p0375b02║言說者，由有應身方能言說，法非應用故亦不可。
X37n0662_p0375b03║紳者，大帶也。此方古者以善言書于几杖盤盂紳帶
X37n0662_p0375b04║之上，使常見之而自誡也。論語子張書諸紳，即是其
X37n0662_p0375b05║事。今以貝多黃卷類彼書紳。
X37n0662_p0375b06║亦非下雙照，則可以觀智思文字說也。
X37n0662_p0375b07║不同灰滅者，小乘灰身滅智入無餘者，則一向無知，
X37n0662_p0375b08║知即是智，以滅智故。今即境而智，常寂常照，故非不
X37n0662_p0375b09║知，不同灰滅也。
X37n0662_p0375b10║不同偏空者，小乘偏空，離文字而有解脫，今無說即
X37n0662_p0375b11║說，故不同之。
X37n0662_p0375b12║極佛境界者，三諦至極是佛境界，由於三觀而得開
X37n0662_p0375b13║發。
X37n0662_p0375b14║凡聖並明者，凡謂我心及眾生，聖謂諸佛，三千三諦
X37n0662_p0375b15║二互遍，故曰並明。此觀照般若也。
X37n0662_p0375b16║而半滿具足者，無說而說，稱彼群機。世間即人天教，
X37n0662_p0375b17║出世間即藏通，上出世間即別上，上出世間即圓文。
X37n0662_p0375b18║略別教引淨名可知，此文字般若也。
X37n0662_p0375b19║即般若德者，雖具足三，而觀照當其正體也。
X37n0662_p0375b20║解脫中，初雙非即真性，解脫即法身德也。喧縛謂生
X37n0662_p0375b21║死，寂脫謂涅槃。惑性本無，故五住不能繫。四住是分
X37n0662_p0375b22║段因，無明是變易因，舉因收果也。法身元寂，故十智
X37n0662_p0375b23║不能虗。十智者，世智、他心智、苦集滅道智、法智、比智、
X37n0662_p0375b24║盡智、無生智。世及他心照俗，餘皆照真，并如實智，名
X37n0662_p0375c01║十一智。今非空邊，故但言十。以如實智照中道故，故
X37n0662_p0375c02║不論也。此明解脫中具法身德也。
X37n0662_p0375c03║非脫下。明雙照。雖非偏空解脫，而中道法身不思議
X37n0662_p0375c04║空解脫。二邊生死：空邊，變易生死；有邊，分段生死也。
X37n0662_p0375c05║如百下。百句雖廣，不出斯義，此正是解脫德自體也。
X37n0662_p0375c06║非縛而縛者。雖常冥至極，而稱物施為，故雖非二邊
X37n0662_p0375c07║之縛，而現二邊之縛。為訥、鈍、邪、癡，是示為空邊縛。小
X37n0662_p0375c08║乘不能說大，故訥；內無大智，故鈍；偏沈於空，故邪；無
X37n0662_p0375c09║明全在，故癡。約分真言之，則內祕菩薩行，外現是聲
X37n0662_p0375c10║聞也。分真尚爾，玅覺可知。
X37n0662_p0375c11║闡提外道者，是示為有邊縛，即經云又現邪見相也。
X37n0662_p0375c12║故有下，引證。病行則示有二邊煩惱，兒行則示為真
X37n0662_p0375c13║俗之善。
X37n0662_p0375c14║住首下。只由住中道妙定，故能示現二邊善惡。善即
X37n0662_p0375c15║兒行，惡即病行。
X37n0662_p0375c16║雖鄙必施者，施，平聲。雖二邊鄙惡，為調伏機緣，必施
X37n0662_p0375c17║為被縛。
X37n0662_p0375c18║如醫下。明雖示現繫縛而同塵不染，如良醫不染於
X37n0662_p0375c19║病，如蓮華不著於水，故云無染無著。此明解脫中具
X37n0662_p0375c20║般若德也。問：般若是智，何故明示二邊縛耶？答：平等
X37n0662_p0375c21║大慧常鑒法界，由慧鑒故施設二邊，故是般若德也。
X37n0662_p0375c22║名解脫德者，總結也。雖具三法，而以方便解脫當其
X37n0662_p0375c23║正體。然此三德，約其旁正分別。雖爾，應知三一互融
X37n0662_p0375c24║互攝，故得一皆具三。
X37n0662_p0376a01║佛身下。攝三業。以身對身，其義便故，故法身攝於身
X37n0662_p0376a02║業。欲知智在說，故般若攝於口業。斷惑離縛，由於意
X37n0662_p0376a03║故，故解脫攝於意業。此亦約義，對當如此。若論理體，
X37n0662_p0376a04║心色一如，身口等意，不三不一，思之易明。
X37n0662_p0376a05║又大下。收諸經般若。五陰皆淨，只是三德顯相。以五
X37n0662_p0376a06║即三，故迷而為五，悟只是三。色即法身，受、想、行即解
X37n0662_p0376a07║脫，識即般若。此亦別對。若論理體，色即是心，心空、假、
X37n0662_p0376a08║中，從心所起一切諸法皆空、假、中，諸法空、假、中即心
X37n0662_p0376a09║空、假、中也。三諦即三德，其旨可知。五陰皆淨，義在茲
X37n0662_p0376a10║也。如來莊嚴，只是三德，所嚴法身，能嚴二德。六根清
X37n0662_p0376a11║淨，即如法師功德品所明，還是唯心三德相似發相。
X37n0662_p0376a12║內凡尚爾，究竟可知。
X37n0662_p0376a13║總諸下。指廣也。般若法華既不出三德，故知一代其
X37n0662_p0376a14║旨咸然，所以諸經不出三德。
X37n0662_p0376a15║包含總別者，總唯三德別出群經，攝別入總咸歸三
X37n0662_p0376a16║德，故曰包含。
X37n0662_p0376a17║事理者，名相事別，三德理同，指事即理，如囊括結。
X37n0662_p0376a18║一中無量者，無量即三，舉一而三，故云一中無量也。
X37n0662_p0376a19║餘例可知。
X37n0662_p0376a20║
X37n0662_p0376a21║涅槃經疏三德指歸卷第四