X37n0662_p0376b01║涅槃經疏三德指歸卷第五
X37n0662_p0376b02║錢塘沙門釋　智圓　述
X37n0662_p0376b03║不結天目者，天目例伊，故經從略。
X37n0662_p0376b04║然佛下。釋疑也。應疑云：如來久證三德，何於臨滅方
X37n0662_p0376b05║云我今安住？既云我今則是始得，故今釋云：佛常安
X37n0662_p0376b06║住三法，而今言我今者，蓋隨四悉機緣，宜應示滅方
X37n0662_p0376b07║能悟道，故託示滅以明安住，故經自云為眾生故等
X37n0662_p0376b08║也。其實常冥三德，執云去來，亦同那伽常在定，無有
X37n0662_p0376b09║不定時也。
X37n0662_p0376b10║奪是所證者，佛向斥我不得五難、不離八難，然今如
X37n0662_p0376b11║來所奪是我昔日所證，既是所證未能即捨。
X37n0662_p0376b12║佛說下。佛向勸我捨偽修真，以新伊為喻也。
X37n0662_p0376b13║一偽一真者，一等佛說，何故昔偽今真？
X37n0662_p0376b14║了不思惟者，以雖聞真伊，不解其義，故不能思惟。應
X37n0662_p0376b15║知生滅即非生滅，三諦互融，去住絕待，是安住義。以
X37n0662_p0376b16║不達故，便謂去此應身，住彼三德。內執不遣，聞去故
X37n0662_p0376b17║悲，謂佛定滅，未解新伊。緣斯二事，皆悉憂愁。
X37n0662_p0376b18║上未下。破古也。上文佛既不說無常苦空，故非述上，
X37n0662_p0376b19║但是執昔所稟小教，故言世尊快說等耳。
X37n0662_p0376b20║約教等者，教行是能詮能趣，理是所詮所趣。
X37n0662_p0376b21║壯之言快者，壯，大。佛昔說小，詮辨有歸也。
X37n0662_p0376b22║進趣中勝者，無漏進趣勝有漏行故。是知有漏之行
X37n0662_p0376b23║猶如諸跡，無漏既勝故譬象跡。
X37n0662_p0376b24║想是初門者，十想觀察俱屬智慧，而於十中無常第
X37n0662_p0376c01║一，故云是智初門。所言十想者，謂一無常想乃至第
X37n0662_p0376c02║十盡想，文載法界次第。舉初為言者，顯經文舉初以
X37n0662_p0376c03║攝餘九。
X37n0662_p0376c04║從精下。謂精修十想能斷見思，故前三想為斷見諦
X37n0662_p0376c05║惑，中四為斷思惟，後三為修無學道者說。是以壞法
X37n0662_p0376c06║羅漢修此十想，能斷三界結使證無漏聖果，故今小
X37n0662_p0376c07║眾執此斷德。
X37n0662_p0376c08║言亦斷邪見者，以經文但明斷思，故此釋耳。語後斷
X37n0662_p0376c09║思，知前必斷見惑。
X37n0662_p0376c10║經欲界言貪愛，色無色但言愛者，夫引取無厭，即是
X37n0662_p0376c11║貪毒。上二界煩惱既薄，但受愛名，即有部所謂輕貪
X37n0662_p0376c12║名愛也。
X37n0662_p0376c13║惑去智亡者，智是能斷，惑是所斷，惑盡智息，如病差
X37n0662_p0376c14║藥息。故經云：除一切乃至及無常想也。
X37n0662_p0376c15║應不入涅槃者，若離無常，應常在世。既云入滅，遷謝
X37n0662_p0376c16║何疑？
X37n0662_p0376c17║猶具諸惑者，以煩惱是無常遷謝之法，若不離無常
X37n0662_p0376c18║則猶具煩惱，昔教何故說言能斷三界惑耶？
X37n0662_p0376c19║以非下。結示也。非不離則已離無常，斷除諸惑證於
X37n0662_p0376c20║有餘；非離則冥理會真灰身入滅，中適之理豈復過
X37n0662_p0376c21║此？何故如來而斥是偽？
X37n0662_p0376c22║他解下，斥古。昔教為非者，謂若離無常別有常者
X37n0662_p0376c23║應常住世，則昔教容非；若今不離無常還須入滅，則
X37n0662_p0376c24║昔教為是。今昔比對立難似然，若觀經文乃約具惑
X37n0662_p0377a01║為不離無常耳，且不以入滅為不離也，故云難見。
X37n0662_p0377a02║嘆中經文：初世尊下，立喻顯義；次世尊，結嘆所執。初
X37n0662_p0377a03║段中經文，但以除艸以喻除惑，除惑是斷德，則但在
X37n0662_p0377a04║於行。然行由教詮，所趣必理，故疏中明喻、意、法、合、泯、齊。
X37n0662_p0377a05║言法有二能者，謂秋耕方法，非但艸死不生，亦得秋
X37n0662_p0377a06║水浸漬，使地肥沃。是知經云除艸，義兼地肥，故以肥
X37n0662_p0377a07║能滋生，如教能詮行，故云肥即嘆教。
X37n0662_p0377a08║艸死嘆斷即是歎行，而言肥嘆行者，行字恐悞，應云
X37n0662_p0377a09║嘆智，以智斷俱屬行，故前以肥喻教，今更以肥喻智，
X37n0662_p0377a10║故云又也。農法可知，是知秋耕一喻具嘆小三，從秋
X37n0662_p0377a11║耕已去是釋，次世尊去結嘆文也。
X37n0662_p0377a12║注云云者，秋耕助苗，如教詮理；象跡進趣，如行詣真。
X37n0662_p0377a13║無常嘆理，蓋約所契；若從能觀，無常屬行。又據經文，
X37n0662_p0377a14║則秋耕象跡是喻，無常是法。今約從事，入理義便，故
X37n0662_p0377a15║分對教、行、理，例如前三點等。
X37n0662_p0377a16║多作親譬者。問：准前疏文，分五譏為三，即初一譬譏
X37n0662_p0377a17║法親，次兩譏主，後兩譏師，何故今云多作親譬耶？答：
X37n0662_p0377a18║譏師中，初譬還是約親為喻，如云偏以秘方教授其
X37n0662_p0377a19║子，是則三意二涉其親，故云多耳。或恐文悞，應云初
X37n0662_p0377a20║作親譬，即五譏中第一譬也。如云譬如國王生育諸
X37n0662_p0377a21║子，形貌端正，乃至然後棄之，付旃陀羅。問：今撿未治
X37n0662_p0377a22║本亦作多字，若是字悞，荊谿合改。答：例如春秋，古史
X37n0662_p0377a23║訛文，杜、鄭諸儒存而不改，斯是禮也。餘皆倣此。
X37n0662_p0377a24║佛斥非真者，三皆被斥，但親是子父，天性乃同，其義
X37n0662_p0377b01║且狹。既被呵斥，非是王子，故不敢更作親譬。餘二雖
X37n0662_p0377b02║亦被斥，然主統萬姓，師訓多人，其義既寬，故更舉喻。
X37n0662_p0377b03║初一請主者，以經舉帝王為喻，故當請主。
X37n0662_p0377b04║後四請師者，二以良呪師為喻，三以調象良師為喻，
X37n0662_p0377b05║四五皆以醫師為喻，故四是請師。
X37n0662_p0377b06║未除一邊者，但得空邊，未能出假入中也。
X37n0662_p0377b07║經帝王者，禮諡記法曰：德象天地稱帝，仁義所生稱
X37n0662_p0377b08║王。白虎通云：帝者，諦也，象可承也。王者，往也，天下所
X37n0662_p0377b09║歸往也。
X37n0662_p0377b10║經：獄囚者，釋名云：獄，硧也，硧人情偽也。又謂之牢，言
X37n0662_p0377b11║所在堅牢也。赦如前釋。
X37n0662_p0377b12║經：度諸眾生者，二乘是空亂意眾生也。既已破見思，
X37n0662_p0377b13║故但有界外無知、無明兩惑耳。無知約能迷立稱，塵
X37n0662_p0377b14║沙約所迷彰名，其體一也。
X37n0662_p0377b15║經皆令解脫，即初住位。第二文但云除無明鬼者，從
X37n0662_p0377b16║根本而舉，非謂聲聞已破塵沙也。
X37n0662_p0377b17║今得安住者，即是破無明，入初住，證三法也。
X37n0662_p0377b18║等法者，等取法身也。
X37n0662_p0377b19║經譬如香象者，象喻佛、菩薩、支佛、羅漢，本為思惑所
X37n0662_p0377b20║縛；人喻惑境；䩭鎻喻惑；纏心名縛。
X37n0662_p0377b21║良師不制者，謂為五欲眾魔不能惑亂。
X37n0662_p0377b22║䩭或作羇，同居猗反。革絡馬頭曰羇。鎖應從金從貝
X37n0662_p0377b23║從小，或從玉，或從巢者非。
X37n0662_p0377b24║經自恣而去者，謂向四人斷思出去，此為學人致請，
X37n0662_p0377c01║故以思惑未除為喻。
X37n0662_p0377c02║合中下，解五十七煩惱，凡有四釋：初、是今師；二、是數
X37n0662_p0377c03║論師；三、成論師；四、興皇。初云有三者，五十七是三種
X37n0662_p0377c04║煩惱也，謂五蓋煩惱乃至十纏煩惱。五謂貪、嗔、癡、掉、
X37n0662_p0377c05║悔、睡、眠。十謂忿恚曰嗔，隱藏自罪曰覆，意識昏熟曰
X37n0662_p0377c06║睡，五情暗冥曰眠，嬉遊曰戲，三業躁動曰掉，屏處起
X37n0662_p0377c07║罪不自羞曰無慚，露處為非不羞他曰無愧，財法不
X37n0662_p0377c08║施曰慳，他榮心惱曰嫉。七謂見漏、思漏、根漏、惡漏、親
X37n0662_p0377c09║近漏、受漏、念漏。
X37n0662_p0377c10║見諦四思惟：一者、見道，歷觀四諦而證真故；四、思惟，
X37n0662_p0377c11║重慮緣真故；一、見修合論，名為五行。
X37n0662_p0377c12║各有四者，謂貪、嗔、癡、慢。
X37n0662_p0377c13║各除一嗔者，謂上界不行恚也。
X37n0662_p0377c14║七使者，成論云：一、欲愛，二、恚，三、有愛，四、慢，五、無明，六、
X37n0662_p0377c15║見，七、疑。亦是三毒及見也。欲、有是貪，恚即是嗔，無明
X37n0662_p0377c16║是癡，慢亦癡攝。此五屬鈍，見、疑屬利，三界分別成九
X37n0662_p0377c17║十八。此即有部所談數人明義也。
X37n0662_p0377c18║四諦為四十者，雖不現行，有種子在，是故通取。若但
X37n0662_p0377c19║取現行，則集、滅除三，道除於二。
X37n0662_p0377c20║思惟下。此是成宗明義，則修道亦觀四諦，不同有部
X37n0662_p0377c21║但緣一真，故使修道惑有十六。
X37n0662_p0377c22║五門者，謂無常、苦、空、無我、不淨三倒。約五陰，識心心
X37n0662_p0377c23║倒，想受想倒，行心見倒。
X37n0662_p0377c24║注云云。雖兼引三家，應以今師為正。
X37n0662_p0378a01║第四請中，經病瘧等者，無明細惑覆蔽法身，如瘧發
X37n0662_p0378a02║遍體。良醫喻佛得除者，即諸菩薩聞圓入住，頓破無
X37n0662_p0378a03║明，如瘧病差。
X37n0662_p0378a04║我亦下。顯己未差。以請佛住同體之見，故曰邪命。同
X37n0662_p0378a05║體之思，喻以熱病。雖遇如來，無明未破，故云病未除
X37n0662_p0378a06║愈。未見佛性，故云未得乃至常樂。既未得常樂，即未
X37n0662_p0378a07║除涅槃邊四枯倒也。疏主科為未除一邊，良有以也。
X37n0662_p0378a08║問：學人破思未盡，何故以破無明為請耶？答：破無明
X37n0662_p0378a09║顯三德，是其正意。是故捨旁取正，真約無明。又前段
X37n0662_p0378a10║已請破思，無容再說。自淺階深，經意煥著。
X37n0662_p0378a11║第五、醉人科。為通為一切凡聖作請者，凡聖之言不
X37n0662_p0378a12║出九界，六凡三聖悉具無明，故以醉喻。若入地住，即
X37n0662_p0378a13║是分果，名為佛界，故喻吐酒。經中初譬，先明九界迷
X37n0662_p0378a14║惑。
X37n0662_p0378a15║醉人者，無明如酒，起著如醉。
X37n0662_p0378a16║不自下。顯醉過。過有三種：一、喻起煩惱。不了己心三
X37n0662_p0378a17║德佛性，名不自覺知。不達即妄是真，名不識親。不曉
X37n0662_p0378a18║即真而妄，名不識疎。母女姉妹以喻四德，以三佛性
X37n0662_p0378a19║一一皆具常樂我淨之德故。二、迷荒下。喻由惑起業。
X37n0662_p0378a20║迷荒意業，不能識心達本，故曰迷荒。婬亂身業，不能
X37n0662_p0378a21║觀身實相，故曰婬亂。言語放逸口業，不了文字即解
X37n0662_p0378a22║脫，故曰放逸。九界咸爾。三、臥不淨中。喻由其妄業感
X37n0662_p0378a23║九界苦，六凡分段、三聖有餘，生死污穢悉名不淨。次
X37n0662_p0378a24║時有去。喻佛能治。良師。喻佛說圓。授人。名與藥令服。
X37n0662_p0378b01║稟圓法、立圓行。名服已入初住位。頓破無明。名為即
X37n0662_p0378b02║吐。頓悟本具三德。故云自憶。翻前不自覺知也。識知
X37n0662_p0378b03║真、安親疎。名之為識。翻前不識親疎等也。心懷慚愧。
X37n0662_p0378b04║翻前迷荒意業。深自剋責。翻前言語放逸口業。酒為
X37n0662_p0378b05║不善。翻前婬亂身業。則遠眾罪。飜前臥不淨中。對前
X37n0662_p0378b06║文小不次耳。
X37n0662_p0378b07║次世尊下，合法也。我亦如是，合前人也。
X37n0662_p0378b08║往昔下至所醉，合醉也。情謂五根，色謂五塵，此根與
X37n0662_p0378b09║塵生惑之緣，故說為酒。依此生結惑亂己心，名情色
X37n0662_p0378b10║醉。不自覺知、不識親等，略而不合。貪嗜五欲，合前不
X37n0662_p0378b11║識親疎。
X37n0662_p0378b12║非母母想，乃至眾生想。此即迷真四德，執妄四倒，合
X37n0662_p0378b13║母女姉妹迷荒等，略而不合。
X37n0662_p0378b14║是故輪轉下，合臥不淨。
X37n0662_p0378b15║如彼醉人者，舉喻己帖如來，合前良師能治之喻，請
X37n0662_p0378b16║佛說法。
X37n0662_p0378b17║今當施我法藥，請同良師與藥服也。
X37n0662_p0378b18║令我下，合服已，吐。
X37n0662_p0378b19║而我下。彰己不同。醒悟之人，謂未破無明也。
X37n0662_p0378b20║云何下，微佛請住，疏注云云，意令細釋。
X37n0662_p0378b21║是疑教者，問：既初以教行理三為執，何故次請但約
X37n0662_p0378b22║主師，此中獨疑於教耶？答：主師必設教，教必詮行理，
X37n0662_p0378b23║文雖出沒意則俱三，既疑於教自及行理。初明無我
X37n0662_p0378b24║約五陰，以凡夫攬五成身妄立主宰故。
X37n0662_p0378c01║芭蕉約行者行，即起貪起嗔，遷流不實，妄計為我，如
X37n0662_p0378c02║嘆芭蕉。
X37n0662_p0378c03║經我人等者。於名色法中妄計有我、我所之實，名我
X37n0662_p0378c04║見；妄計我是行人，異於非行之人，我生人道，異於餘
X37n0662_p0378c05║道，名人見；於名色和合中妄計有我生，名眾生見；妄
X37n0662_p0378c06║計有我受一期果報，壽有長短，名壽者見；妄計命根
X37n0662_p0378c07║連持不斷，名命者見；妄計我能養育於他，亦計我為
X37n0662_p0378c08║父母養育，名養育見；妄計有五根，能知五塵，名知者
X37n0662_p0378c09║見；妄計我眼能見諸色，亦計我能起邪見，我能起正
X37n0662_p0378c10║見，名見者見；妄計我有身力，能有所作，名作者見；妄
X37n0662_p0378c11║計我當後身受罪福果報，名受者見。廣明則十六知
X37n0662_p0378c12║見也。今略舉十。然此諸見皆從五陰上起，經於行陰
X37n0662_p0378c13║廣明，四陰從略，但云無我無主而已。以行心招累，其
X37n0662_p0378c14║過既重，故委說也。
X37n0662_p0378c15║經漿滓。滓，側士反。色身無知，尚如瓦石，漿滓無用，其
X37n0662_p0378c16║喻可知。
X37n0662_p0378c17║約三陰者，受心領納，想取相貌，識妄分別，作用既劣，
X37n0662_p0378c18║如華無香。問：經合後喻，亦云是身，何故疏云約三陰
X37n0662_p0378c19║耶？答：攬五成身，從總立稱。
X37n0662_p0378c20║引佛說者，即昔教所談。
X37n0662_p0378c21║為疑教端者，舉昔偏空無我，疑今中道真我。
X37n0662_p0378c22║上有三意，下設問也。上有執請疑之三意，何故獨讚
X37n0662_p0378c23║執中無我耶？
X37n0662_p0378c24║次無我下答也。三意雖殊執者，只是執其所證無我
X37n0662_p0379a01║之法，因執無我請說真我，今昔二教並佛所說，何故
X37n0662_p0379a02║斥云無我是偽？所以致疑，故云是執疑等本，故佛讚
X37n0662_p0379a03║之。
X37n0662_p0379a04║何故下。約能讚以成四悉。世間儀式法爾須讚，令其
X37n0662_p0379a05║歡喜。初以小乘破外道，其諸比丘服用生善，先與後
X37n0662_p0379a06║奪破小乘惡，因執小劣以感圓勝，悟解入理故云四
X37n0662_p0379a07║悉。
X37n0662_p0379a08║次佛下，分科引證。
X37n0662_p0379a09║實義者，義即是理，故證破理修習屬行；語即言教，故
X37n0662_p0379a10║引修習顛倒證行，此非實語證教。
X37n0662_p0379a11║接讚騰執者，暹師解云：接佛讚後便騰昔執，謂佛實
X37n0662_p0379a12║讚，佛意欲破且先讚耳。
X37n0662_p0379a13║乖善者，謂佛作真常而說乖我無常之善，此約比丘
X37n0662_p0379a14║所計己法為勝，但由佛說真常之名與邪常名相濫，
X37n0662_p0379a15║故使比丘未達其義謬破於佛。暹師解云：此諸比丘
X37n0662_p0379a16║聞佛令修常樂，却謂如來猶如醉人見日月轉。下結
X37n0662_p0379a17║醉過云：若有不修苦無常相乃至不名為聖，即指修
X37n0662_p0379a18║常等不名為聖，故下文佛以醉譬還之，是汝自醉非
X37n0662_p0379a19║我醉也。
X37n0662_p0379a20║聞他下，合聞語不曉。自言下，合自語不實。語意實錄，
X37n0662_p0379a21║即是其義。經云未達，良在於此。
X37n0662_p0379a22║他不流轉者，彼謂不修無常等想，則同醉人視物流
X37n0662_p0379a23║轉。佛謂他人所證妙理本常，而汝妄計無常，亦何異
X37n0662_p0379a24║凡夫於無常中妄計邪常？既是二邊，竝名倒亂。故金
X37n0662_p0379b01║剛錍云：眾生自於佛依正中而生殊見，苦樂升沉。既
X37n0662_p0379b02║舉苦樂，常等例然。故經云：於非轉處而生轉想。豈非
X37n0662_p0379b03║比丘但得醉亂之語而不知義，其猶醉聞他語不曉
X37n0662_p0379b04║其意？
X37n0662_p0379b05║自言善修等者，汝自謂善，既背中道，其實是惡。惡而
X37n0662_p0379b06║稱善，何異醉人？語無實錄。
X37n0662_p0379b07║亦是破其執無常等者，向疏云：醉有二過：一、倒亂；二、
X37n0662_p0379b08║乖善。此即第二意也。故云亦是謂執偏空無常之惡，
X37n0662_p0379b09║而乖中道真常之善。
X37n0662_p0379b10║轉想下云云者，汝以凡夫執邪常等為醉轉，我亦謂
X37n0662_p0379b11║汝執無常等為醉轉，以俱乖中道竝屬倒亂。
X37n0662_p0379b12║非其所是者，常樂是佛所證，故佛以為是，而比丘反
X37n0662_p0379b13║非。問：比丘昔破邪常，以修無常，得名是否？答：於昔名
X37n0662_p0379b14║是，於今則非。且邊邪即中正，生死即涅槃，若棄邪常，
X37n0662_p0379b15║別求寂滅，其猶捨波覔水，離器求金，非其所是，義在
X37n0662_p0379b16║斯也。
X37n0662_p0379b17║良由於醉者，由無明故，謂是為非。
X37n0662_p0379b18║是倒者、過者，汝妄情所計謂為無我，真我本有遍一
X37n0662_p0379b19║切處，云何而言有我想者，憍慢貢高流轉生死耶？比
X37n0662_p0379b20║丘上言若有不修苦無常想、無我等想，乃至多諸放
X37n0662_p0379b21║逸等，今云慢高即是放逸，故佛結過歸之。
X37n0662_p0379b22║無有實義者，但有三修之名，而無勝三之義。汝向自
X37n0662_p0379b23║言：我等善修如是諸想。但如醉言，實非善也。
X37n0662_p0379b24║十門者，如釋序品優婆塞章十對治門。
X37n0662_p0379c01║六行者，勝劣雙修也。
X37n0662_p0379c02║今但略對者，經中勝劣各但標云三修而已。
X37n0662_p0379c03║汝行八倒者，比丘但有無常等四，通言八耳。又偏真
X37n0662_p0379c04║是變易生死之苦，而妄計為涅槃之樂，故云苦者計
X37n0662_p0379c05║樂。分段生死即是三德涅槃，而妄計為苦而求出離，
X37n0662_p0379c06║故云樂者計苦。常等例然。是則二乘具足八倒。
X37n0662_p0379c07║經四顛倒法者，即界內界外各有四也。總結云四，前
X37n0662_p0379c08║自列八，正修即中道真常樂等，此常即是非常非無
X37n0662_p0379c09║常之常耳。
X37n0662_p0379c10║初如文者。問：比丘正是四枯倒，何故佛以四榮倒迴
X37n0662_p0379c11║之，而言於苦法中而生樂想等耶？答：此據二乘所證
X37n0662_p0379c12║則是四榮，就其所破則是四枯。何者？彼謂生死是苦
X37n0662_p0379c13║無常等故滅生死，謂涅槃是安樂法等故證涅槃，而
X37n0662_p0379c14║不知所證全是變易苦等，此則妄執界外生死之苦
X37n0662_p0379c15║以為所證涅槃之樂，何異凡夫謂分段苦以為樂等，
X37n0662_p0379c16║故云汝諸比丘於苦法中而生樂想。餘三可例。若爾，
X37n0662_p0379c17║菩薩出假應是四枯？答：不例。菩薩出假，於生死苦其
X37n0662_p0379c18║甘如薺，正是四榮也。是知不了三諦圓融，安得免斯
X37n0662_p0379c19║八倒？
X37n0662_p0379c20║至理如空等者，己心妙性，一切融通，尚無於同，何況
X37n0662_p0379c21║有異。只由迷解有別，故使倒德兩殊。其猶水非清濁，
X37n0662_p0379c22║而撓之則濁，澄之乃清。
X37n0662_p0379c23║無明覆汝者，小乘涅槃全是無明，無明即苦妄計為
X37n0662_p0379c24║樂，故唯四倒非是四德，是故世間常等通攝二邊。凡
X37n0662_p0380a01║夫則以生死為常，二乘雖知生死無常，而取著涅槃
X37n0662_p0380a02║復是常倒。出世常等即是中道，名既混濫，故佛以世
X37n0662_p0380a03║出世簡之。
X37n0662_p0380a04║若救下，示生起次文之意。
X37n0662_p0380a05║故知次文約字義簡者，是佛釋二乘伏難也。恐彼救
X37n0662_p0380a06║云同名常樂，豈得斥我所證為倒？我若是倒如來亦
X37n0662_p0380a07║倒，故約字義以判倒德。字謂名字，二邊顛倒但有常
X37n0662_p0380a08║名，既其遷變永無常義，餘三准說。其猶鼠玉名璞，鼠
X37n0662_p0380a09║有璞名實無玉義，名義俱有方是出世。問：二乘出世
X37n0662_p0380a10║何名世間？答：雖出分段還在變易，故名世間。
X37n0662_p0380a11║義如下者，即指第四舉勝修文也。
X37n0662_p0380a12║但有四倒三倒者，向舉苦空四倒與常樂四倒作本，
X37n0662_p0380a13║今舉三倒釋前兩種四倒所由，由心想見遂執苦等
X37n0662_p0380a14║及以常等。
X37n0662_p0380a15║舊云下，諸師異解，凡有六釋：初云三心無倒等者，心
X37n0662_p0380a16║王分別，故識心是倒，則心、想、見三竝屬於識。三是心
X37n0662_p0380a17║所，隨心王轉，故自體無倒。又北遠云：七識心體是心
X37n0662_p0380a18║倒，妄取法相名想倒，於所取相建立定實名見倒也。
X37n0662_p0380a19║次云識心無倒者，以識剏起，但緣青等總相，故不成
X37n0662_p0380a20║倒。次想心，想取境像，故成想倒。次受心，領納前境，則
X37n0662_p0380a21║成心倒。次行心，起貪等煩惱，造作遷流，故有見倒。即
X37n0662_p0380a22║百論疏云：心王了其總相，心所了其別相也。但了總
X37n0662_p0380a23║故，故識無倒。三云通、別者，通則四心各有三倒，別則
X37n0662_p0380a24║分此四心。主、對不同，在文可見。四、五二釋，亦是通約
X37n0662_p0380b01║四心而成三倒。又見下，第六釋，乃竪約凡、聖以分三
X37n0662_p0380b02║倒，則見倒是見惑，心想是思惑也。問：經文正斥無學，
X37n0662_p0380b03║云何無倒耶？答：無界內三倒，而有界外三倒也。疏文
X37n0662_p0380b04║且從界內配義耳。
X37n0662_p0380b05║今謂下。結示佛意也。
X37n0662_p0380b06║妄謂心盡者，雖是思心盡，而無明心全在，故云心實
X37n0662_p0380b07║不盡。
X37n0662_p0380b08║無漏下。正示界外三倒義也。一無漏心，二空想，三偏
X37n0662_p0380b09║見，故云故成三倒。由茲三倒妄執苦等，故一倒具四
X37n0662_p0380b10║也。此順現文以四枯結數故成十二，所以經云世間
X37n0662_p0380b11║之人樂中見苦等。若准前文，如來亦以四榮迴之，通
X37n0662_p0380b12║前則二十四倒，以四榮亦由三倒而起。故問下。以榮
X37n0662_p0380b13║例枯為問也。四榮之名既中邊通有，四枯之名亦可
X37n0662_p0380b14║例同否？故云出世亦然耶？答意可了。
X37n0662_p0380b15║問有下，四句分別，初且約四雙徵問。
X37n0662_p0380b16║初約名義問者，此問由前而生，既許枯榮之名通界
X37n0662_p0380b17║內外，且如經云世間法者有字無義等，復云何約內
X37n0662_p0380b18║外分別耶？
X37n0662_p0380b19║云云者，應以四句分別：世間常樂有名無義，以凡夫
X37n0662_p0380b20║皆妄計故；出世無常有義無名，以佛果必云常住故。
X37n0662_p0380b21║約其方便必示無常，出世常樂有名有義，世間佛性
X37n0662_p0380b22║無名無義，以小乘外教俱無佛性名義故。
X37n0662_p0380b23║世間下，約三雙徵其四句：一、世出世；二、倒德；三、勝劣。
X37n0662_p0380b24║以向有名無義四句，只是約世出世而論，世間即倒，
X37n0662_p0380c01║出世即德，德為勝修，倒為劣修，故展轉徵覈，使各成
X37n0662_p0380c02║四句，令義無壅，故云並應四句分別。
X37n0662_p0380c03║言倒德、非倒德者，非倒即德，非德即倒，應云倒非倒、
X37n0662_p0380c04║德非德，文從便耳。此之三雙，下文自釋出，故不注云
X37n0662_p0380c05║云。
X37n0662_p0380c06║又世下。答釋也。初釋世、出世、倒德、非倒德四句。文從
X37n0662_p0380c07║合說者，以世等是處，倒德是行，行必依處，既無別體，
X37n0662_p0380c08║故約義、理合明四句。若就名、字各開四句者：一、世，二、
X37n0662_p0380c09║出世，三、世即出世，四、出世即世。此約世、出世明四句
X37n0662_p0380c10║也。一、倒，二、德，三、倒即德，四、德即倒。此約倒、德明四句
X37n0662_p0380c11║也。名雖有異，義必無殊，故使疏主從合而示。
X37n0662_p0380c12║言唯倒無德者，世間常樂，凡小執計，是顛倒法，非真
X37n0662_p0380c13║實德。此初句也。
X37n0662_p0380c14║唯德無倒者，出世常樂諸佛證悟，唯真實德非顛倒
X37n0662_p0380c15║法，此第二句也。
X37n0662_p0380c16║即倒不倒者，此約理體而說，亦是約開顯而談，謂邊
X37n0662_p0380c17║邪皆中正故。世間四倒，即出世四德，指波即水，其理
X37n0662_p0380c18║灼然。是則波是水之倒，水是波之德，故云世倒之德。
X37n0662_p0380c19║此第三句也。
X37n0662_p0380c20║起方下。此約地住已上證四德已，隨機起應示凡示
X37n0662_p0380c21║小，故云起用也。
X37n0662_p0380c22║是出世之德倒者，已證本理，故云出世。全真起應，即
X37n0662_p0380c23║德是倒，故云德倒。有本德下倒字，或作例字，即屬下
X37n0662_p0380c24║句之首字，悞耳。若爾，則使上文不成句義，況下句不
X37n0662_p0381a01║安例字，其文自成。或可於例字上，文闕倒字。
X37n0662_p0381a02║餘一下諸義者，即生死涅槃、煩惱菩提、真妄縛脫、凡
X37n0662_p0381a03║聖迷悟等，竝可例此以為四句，故云悉然。
X37n0662_p0381a04║舊云下。約古釋以明勝劣四句也。謂：一、劣，二、勝，三、亦
X37n0662_p0381a05║劣亦勝，四、非劣非勝。句雖有四展轉相望，但是勝劣，
X37n0662_p0381a06║在文可見。
X37n0662_p0381a07║第四句云非偏圓者，非偏則非無常之劣修，非圓則
X37n0662_p0381a08║非常樂之勝修。故知向云常樂，蓋指中道，非指出假
X37n0662_p0381a09║也。
X37n0662_p0381a10║今問下。今師判屬三種止觀行人也。初文斥古徒成
X37n0662_p0381a11║四句以分勝劣，約法配人全無所以，故云與誰分別。
X37n0662_p0381a12║單勝下。判屬也。次第人即修漸止觀人也。初出三界
X37n0662_p0381a13║則用劣修，次止二邊入乎中道則用勝修，自淺階深
X37n0662_p0381a14║收前兩句，初則單劣、後則單勝，故屬次第行也。文中
X37n0662_p0381a15║但云單勝者，從勝舉耳。
X37n0662_p0381a16║雙勝修者，即勝劣兼用，故云雙勝，即向云雙修者勝
X37n0662_p0381a17║也。
X37n0662_p0381a18║是不定者，以宜劣則修劣，宜勝則修勝，用無前後，故
X37n0662_p0381a19║屬不定止觀也。即止觀云：或止世界為第一義，或止
X37n0662_p0381a20║第一義為世界等。
X37n0662_p0381a21║非偏非圓者，謂初心即觀實相，三諦互融，即邊而中
X37n0662_p0381a22║故非偏，即中而邊故非圓。如此修者，即圓頓止觀人
X37n0662_p0381a23║也。
X37n0662_p0381a24║注云云者，如向消釋也。其三行所以，如釋序品優婆
X37n0662_p0381b01║塞記中具明。
X37n0662_p0381b02║經從以三倒故下，是大科第二迴無常倒歸之也。
X37n0662_p0381b03║備有諸過者，謂生死非但無我，亦無常、苦、不淨，乃至
X37n0662_p0381b04║有為非但不淨，亦備餘三。
X37n0662_p0381b05║但偏下雖各備四過，而生死無我過甚，乃至有為不
X37n0662_p0381b06║淨過甚，故使經文各約一過破之。
X37n0662_p0381b07║生死下，我以自在為義，縛著三界非自在故無我。
X37n0662_p0381b08║聲聞下，常以不遷為義。二乘但證偏空，更須進入中
X37n0662_p0381b09║道，進趣遷改，故是無常。外道修諸苦行，欲捨生死之
X37n0662_p0381b10║苦，而反更沉淪，故無樂果。有為惑業染汙法身，故是
X37n0662_p0381b11║不淨。
X37n0662_p0381b12║偏舉下。釋四勝也。
X37n0662_p0381b13║如經者，即是我破無我等。別別對義，已如經文。
X37n0662_p0381b14║今通下。約德體圓通互融諸法也。如來則舉佛寶以
X37n0662_p0381b15║收法僧，法身則指一德以包餘二。樂乃四德中一，涅
X37n0662_p0381b16║槃乃是安樂之法，既具其一必具其三。無為是法界
X37n0662_p0381b17║異名，界即三諦。
X37n0662_p0381b18║然此下總攬諸義，以成妙境。諸義即是三寶、三點、三
X37n0662_p0381b19║涅槃、三法界。如此四義，只一心三法之異名。即一而
X37n0662_p0381b20║三，故不縱不一。即三而一，故不橫不異。三一互融，名
X37n0662_p0381b21║不思議。生佛理等，自他體同。如是體達有字有義，名
X37n0662_p0381b22║為勝修。
X37n0662_p0381b23║經：毒身共住者。四倒全在，故名毒身。佛若去世，倒從
X37n0662_p0381b24║誰破？梵行豈成？故欲隨去。
X37n0662_p0381c01║非汝境界者，機興則住，機息則去，是則去而常住，住
X37n0662_p0381c02║而常去，故非二乘所知。
X37n0662_p0381c03║不能知往來者，汝既不知佛是不來而來，寧得隨佛
X37n0662_p0381c04║不去而去？
X37n0662_p0381c05║巡行餘方者，此方機盡，他土機熟，不謀而應，故曰巡
X37n0662_p0381c06║行。經遊巡，即天子巡狩，省方觀民也。白虎通曰：王者
X37n0662_p0381c07║所以巡狩者何？巡者，循也；狩收，為天下循行守收民
X37n0662_p0381c08║也。五歲再閏，天道大備，故五歲一巡狩。
X37n0662_p0381c09║分科云：初酬請，次破偏行者，破行即在醻請中，此乃
X37n0662_p0381c10║荊溪虗科顯意耳，或是文悞。
X37n0662_p0381c11║琉璃，梵語也。具云吠琉璃，此云遠山寶。然此二字本
X37n0662_p0381c12║不從玉，即用水流別離字耳。從玉者，後人所加。故文
X37n0662_p0381c13║選吳都賦云：致遠流離與珂𭸿（音邃）。注云：流離、珂、邃，皆
X37n0662_p0381c14║寶名，自遠至也。字並無玉。
X37n0662_p0381c15║非永失者，反妄即是，故非永失。
X37n0662_p0381c16║偏修之末者，謂總別念是偏修之初，無學羅漢為偏
X37n0662_p0381c17║修之末，但證偏真名為未極。
X37n0662_p0381c18║一往下，列四章，初是改惡，後三生善，通是真修。
X37n0662_p0381c19║今教（至）昔非者。此謂二乘既聞此經常樂，方知昔學
X37n0662_p0381c20║無常為非。
X37n0662_p0381c21║舊兩釋者，此段前後指舊釋者，皆是疏主因敘河西
X37n0662_p0381c22║之義，對明常途所解，故云舊釋。若云河西自引舊釋
X37n0662_p0381c23║者，且此經既飜，河西最先造疏，更無舊人可指。又如
X37n0662_p0381c24║引莊嚴者，且僧旻生乎梁初，道朗出在晉末，豈於百
X37n0662_p0382a01║年已前預指莊嚴所解耶？此皆疏主因便引之。
X37n0662_p0382a02║今皆下。正指河西義為今也。謂歡喜持出，乃知非真，
X37n0662_p0382a03║總為一句也。今師即以乃知非真自為下句之始。
X37n0662_p0382a04║明真修者，通指下三，俱是真修也。
X37n0662_p0382a05║此聞下。正示第二章也。
X37n0662_p0382a06║由佛性力者，聞於今經詮示佛性，遂悟己身本有，故
X37n0662_p0382a07║云令悟。亦是由佛性理內熏之力，復是由佛性教外
X37n0662_p0382a08║熏之力，內外和合遂令開悟。
X37n0662_p0382a09║在水下，正合喻義。
X37n0662_p0382a10║水澄下，以澄清喻悟，此恐約聞慧。次信解即思慧，慧
X37n0662_p0382a11║見即修慧。
X37n0662_p0382a12║而未得取者，取即喻證。若然者，前二是修，後一是證，
X37n0662_p0382a13║以慧見是取得故，即初地也。問：疏指後三通名真修，
X37n0662_p0382a14║何故以三慧配釋及分修、證耶？答：對劣是偽，故勝是
X37n0662_p0382a15║真，何妨通名真修，別分三慧？又大乘對小，通曰真修。
X37n0662_p0382a16║若約行淺、深，仍有真、緣二修之異。緣在地前，真惟登
X37n0662_p0382a17║地。真修則是分證，緣修別得修名。故分修、證，於義無
X37n0662_p0382a18║爽。此皆符順他義，作此消通。
X37n0662_p0382a19║處在生死者，如晉譯華嚴云：菩薩於生死，最初發心
X37n0662_p0382a20║時，一向求菩提，堅固不可動。此即初地也。
X37n0662_p0382a21║先合偏修等者，講者應探取經文，對當古義，令無壅
X37n0662_p0382a22║滯。
X37n0662_p0382a23║是留心處者。此段譬文，正是如來破彼疑執，顯示理
X37n0662_p0382a24║體，以明勝修，即是讀者、行者留心發解之處。故疏廣
X37n0662_p0382b01║引古釋，對顯今義，令爾曹曠懷，故誡後輩無以煩重
X37n0662_p0382b02║為嫌也。
X37n0662_p0382b03║今釋下，今師正解也。文中先結示前章以生此段，從
X37n0662_p0382b04║諸比丘去乃至外委大臣秉正法教，是結示前章以
X37n0662_p0382b05║人酬義。
X37n0662_p0382b06║未除舊執者，謂佛口雖說常，既須入滅，身還無常，所
X37n0662_p0382b07║以請住。以此觀之，舊執未捨。
X37n0662_p0382b08║從乃指下，正生起此段也。所以先人次法者，人能弘
X37n0662_p0382b09║道故先以人醻，人若無法不堪依止故次以法醻，即
X37n0662_p0382b10║指圓伊是人所弘法，乃知迦葉是有法之人，故云秉
X37n0662_p0382b11║正法等。
X37n0662_p0382b12║各各為緣者，此讚後斥各為機緣。迦葉大行始終無
X37n0662_p0382b13║異，所以斥為無常者，此乃寄高訓下，令捨偏入圓。
X37n0662_p0382b14║亦名有方便譬等者，有勝修方便則求得，無則不得。
X37n0662_p0382b15║躭湎者，說文云：躭，樂也。湎，沉於酒也。
X37n0662_p0382b16║愛憎等者，恚慢愛憎，悉是鈍使等取利使也。可愛果，
X37n0662_p0382b17║即人天果報也。放蕩，即煩惱。
X37n0662_p0382b18║非先解後失者，無始本迷，非先悟而後迷也。但以著
X37n0662_p0382b19║人天妄樂，令圓解不生，故以失寶為況。
X37n0662_p0382b20║通是迷途者，以諸人通譬九界俱迷也。
X37n0662_p0382b21║別擬下。約今佛意，正破二乘，別擬小乘三修也。初教
X37n0662_p0382b22║即三藏。
X37n0662_p0382b23║證三為真者，由修故證，即無學也。
X37n0662_p0382b24║都從上來者，既約六即明義，故前失寶及求不得，皆
X37n0662_p0382c01║為理即所收。
X37n0662_p0382c02║夫寶下。約六即正釋。即故凡亦必具，六故聖唯在佛，
X37n0662_p0382c03║是故始凡理具而不疑無趣取無怯，終聖在佛而無
X37n0662_p0382c04║上慢以生自大。此六即義起自一家，深符圓旨永無
X37n0662_p0382c05║眾過。暗禪者多增上慢，文字者推功上人，竝由不曉
X37n0662_p0382c06║六而復即。
X37n0662_p0382c07║非適今者，適，始也。一念三千，本自具足，非始今有。
X37n0662_p0382c08║而眾下，凡小迷倒，日用不知。初句即六道凡夫，明前
X37n0662_p0382c09║失寶經文也。
X37n0662_p0382c10║拙觀下，次明小乘聖人但見偏真不證中道，如執瓦
X37n0662_p0382c11║石竟不得珠。此約前求不得經文也。
X37n0662_p0382c12║即理寶珠者，據九界悉是理即，今就經意從正從難
X37n0662_p0382c13║且至二乘，文雖若是義必九界，乃至別人離邊求中
X37n0662_p0382c14║亦是拙觀。
X37n0662_p0382c15║以聞下，明名字，即是釋乃知非真一句經文也。若約
X37n0662_p0382c16║二乘果人，案位即入相似，進入乃即到分真。今約六
X37n0662_p0382c17║凡及小教初心，次第入位聞名識體，故云知字知義。
X37n0662_p0382c18║是時下，觀行，即初修觀在名字中，五品開發即此位
X37n0662_p0382c19║也。
X37n0662_p0382c20║依教觀理者，以水喻教，以珠喻理。
X37n0662_p0382c21║能詮下，初句明教契於理，次句明理應於教。其若水
X37n0662_p0382c22║涵於珠，珠清於水，文字解脫，觀照相應。
X37n0662_p0382c23║非上非下者，珠在水底故非上，猶如仰觀故非下。
X37n0662_p0382c24║以上比下者，以天上之月，比水下之珠也。
X37n0662_p0383a01║以一名人者，即經云有一智人也。一即心性妙理，從
X37n0662_p0383a02║一生智，故云一智。境智和合，故名為人。是則一即法
X37n0662_p0383a03║身，智即般若，人即解脫，此乃相似三德也。
X37n0662_p0383a04║人得其門者，圓理虗通，人悟其理，故云得門。遍一切
X37n0662_p0383a05║處，無非門也。亦與法華復有一門，而復狹小義同。但
X37n0662_p0383a06║彼以取之難契，得狹小名。今疏云一人，即是證理之
X37n0662_p0383a07║人，故云一人。而不云智字者，境智相冥，其體一故。
X37n0662_p0383a08║道前圓修者，真道之前，故曰道前。即相似位中三觀，
X37n0662_p0383a09║圓觀不起法愛，名方便力。
X37n0662_p0383a10║不昏教水者，不滯能詮也。
X37n0662_p0383a11║不動心波者，不起無明也。此即安徐義。
X37n0662_p0383a12║與理相應者，三德分顯，故經云即便得珠。
X37n0662_p0383a13║此約下，結示也。問：何故不明究竟即耶？答：分證究竟，
X37n0662_p0383a14║高下雖殊，得珠義一，同是果故，同證理故，秘密藏初
X37n0662_p0383a15║開發故，阿字門攝後位故，所以經云得珠總收二即。
X37n0662_p0383a16║有方便勝修者，謂由名字觀行而入相似勝修也。
X37n0662_p0383a17║求得寶珠者，分證究竟人也。理即在迷，全無方便相
X37n0662_p0383a18║帶，總舉言約六位耳。
X37n0662_p0383a19║合三修得失者，即經云：不應如是修習無常、苦想、不
X37n0662_p0383a20║淨想等。此斥劣三為失，故即提喻帖合。
X37n0662_p0383a21║如彼諸人等，即以瓦石等三喻三修也。又因劣修證
X37n0662_p0383a22║三無為，即瓦石等。今世行經本於苦字下有無我二
X37n0662_p0383a23║字者，蓋後人謬添。
X37n0662_p0383a24║經汝等下。此勸勝三修為得也。故云常修常樂淨想。
X37n0662_p0383b01║世行經本於常修下有我想二字，亦是謬添。自非一
X37n0662_p0383b02║家科為三修得失者，胡以辨經文之訛偽哉？問：經訛
X37n0662_p0383b03║可爾，何故疏文引經亦云常修我想、常樂淨想耶？答：
X37n0662_p0383b04║後人傳寫不知所以，依彼經訛輙加疏字，若加二字
X37n0662_p0383b05║即是四修。疏主科為三修，便成乖謬。親撿北遠疏牒
X37n0662_p0383b06║經，亦只云處處常修常樂淨想耳。
X37n0662_p0383b07║後番（至）得失者。經云四法相貌悉是顛倒，此言其失
X37n0662_p0383b08║也。前三且除無我，以無我是遣能觀，故且除之。今言
X37n0662_p0383b09║四者，能所俱遣，必須至四以破能觀，至不可得乃證
X37n0662_p0383b10║無為故也。四法不同故云相貌，全是無明故云顛倒。
X37n0662_p0383b11║經從欲得真實已去，明四修之得也。劣修如失珠，勝
X37n0662_p0383b12║修如得珠，故云得失三四俱爾。
X37n0662_p0383b13║應用此意等者，應以三四得失歷事而修，俾出處語
X37n0662_p0383b14║默善惡凡聖不離己心，故云遍歷諸法。三諦互融即
X37n0662_p0383b15║有兩種，即邊故劣、即中故勝，故云皆有等也。
X37n0662_p0383b16║故文下。按文為證。三修既令處處，四修豈不然耶？故
X37n0662_p0383b17║按此一文通證二段，以此二段通攬諸經，故云豈獨
X37n0662_p0383b18║今經。以諸經所談豈離常等，是知四德是一法，佛說
X37n0662_p0383b19║種種名，故於諸經更立異字。
X37n0662_p0383b20║非止一境者，總歷六塵，遍巡六作，或隨文託事，或約
X37n0662_p0383b21║義附法，以明二修，故云觸處。攝歸心境，故云成觀。方
X37n0662_p0383b22║見山家觸途成觀，義有所憑，誡令思之，意在此也。
X37n0662_p0383b23║以今疏明義闕觀心者，只由經文多論觀法，或談所
X37n0662_p0383b24║破之惑，或明所顯之理。覽者聞者，封滯詎生？儻明事
X37n0662_p0383c01║相，仍存觀解。即如釋序解捨離家法，釋純陀品偏袒
X37n0662_p0383c02║有肩，乃至釋第二十六經世務法，俱約觀心。只由初
X37n0662_p0383c03║學者易生封滯故，法行人輕事重理故。其破偏行一
X37n0662_p0383c04║段，乃是虗科，意如前釋。
X37n0662_p0383c05║離我慢者，經離我想是破見，離憍慢是破思。
X37n0662_p0383c06║經是義云何者，佛既昔勸修學，何故今斥為非？
X37n0662_p0383c07║經善能諮問者，有疑能問，發解非遙，是故嘆也。下經
X37n0662_p0383c08║云：若人生疑心者，能破煩惱。論語明君子九思，疑、思、
X37n0662_p0383c09║問居其一焉。
X37n0662_p0383c10║王是也者，王譬眾生，內闇則惑覆妙性，我威則妄起
X37n0662_p0383c11║我見，如王無聖䇿徒縱暴威。
X37n0662_p0383c12║如受化下，如昔身子、目連俱受外化，而亦各有弟子。
X37n0662_p0383c13║譬外道者，即富蘭邪第六師也。
X37n0662_p0383c14║亦欲下為字平聲，欲得眾生強請作醫師也。
X37n0662_p0383c15║春秋下左傳也。彼云：心不則德義之經為頑，口不道
X37n0662_p0383c16║忠信之言為嚚。疏引從省言不測者，訛也。內迷四德，
X37n0662_p0383c17║故無真解；外闕四辨，故無巧說。
X37n0662_p0383c18║俸祿者，俸，與也，所以奉百官也。藥少則純用邪常，
X37n0662_p0383c19║病多則三惑全在。
X37n0662_p0383c20║佛假說我者，以我淨等名本出佛教，以先佛法滅，外
X37n0662_p0383c21║道竊用其名而生橫計，謂即色是我、離色是我等。下
X37n0662_p0383c22║明劫掠群牛，即其事也。
X37n0662_p0383c23║云云者，下疏云：婆羅門神白，剎神黃，毗舍神赤，首陀
X37n0662_p0383c24║神黑。今云青者，恐字悞。
X37n0662_p0384a01║風繫動故喻嗔，冷凝滯故喻癡，熱焦渴故喻愛。然此
X37n0662_p0384a02║三毒，通界內、外。界內可知。界外者，淨名疏云：取涅槃
X37n0662_p0384a03║即貪，捨生死即嗔，迷實諦是癡。界內宜用無常藥治，
X37n0662_p0384a04║故須斷乳；界外宜用真常藥治，故須服乳。外人不達，
X37n0662_p0384a05║純用邪常，故云：一切諸患，悉令服乳。
X37n0662_p0384a06║何但下，謂眾生豈邪？常知四倒之藥邪，亦自不知三
X37n0662_p0384a07║毒之病重。
X37n0662_p0384a08║明毉者，西土內眾外道，各有五明。內五者，一聲明，二
X37n0662_p0384a09║醫方明，三呪術明，四工巧明，五因明。外五，前四同，最
X37n0662_p0384a10║後是符印，明曉八術，故曰明毉。西土有毉，未知其始，
X37n0662_p0384a11║此方則始於黃帝也。帝王世記曰：黃帝使岐伯甞味
X37n0662_p0384a12║艸木，典毉療疾。周官云：疾毉掌萬民之疾病。物理論
X37n0662_p0384a13║曰：夫毉者，非仁愛不可託也，非聰明理達不可任也，
X37n0662_p0384a14║非廉潔淳良不可信也。是以古之用毉，必選姓名之
X37n0662_p0384a15║後，其德能仁恕博愛，其知能宣暢曲解，能知天地神
X37n0662_p0384a16║祇之次，能明性命吉凶之數，處虗實之分，定逆順之
X37n0662_p0384a17║節，原疾病之輕重，而量藥齊之多少，貫微達幽，不失
X37n0662_p0384a18║細小，如此乃謂良醫。
X37n0662_p0384a19║治毒者，謂治毒藥及毒虫所傷等。治邪，謂邪氣鬼病。
X37n0662_p0384a20║知星者，西土醫師，欲毉占星。若是火星、金星、昴星、閻
X37n0662_p0384a21║羅星、濕星、滿星，病亦難治。亦占日、占時、占使人等。廣
X37n0662_p0384a22║如第十八卷梵行品所明。
X37n0662_p0384a23║云云者，中道八正雙治二邊，謂非生死故治界內四
X37n0662_p0384a24║倒，非涅槃故治界外四倒，即下文第十醫能一時治
X37n0662_p0384b01║也。
X37n0662_p0384b02║但增無損者，故惑不除，新惑更生。
X37n0662_p0384b03║恣行下。釋上義也。由起空見撥無因果，謂得無礙無
X37n0662_p0384b04║惡不造，故曰恣行。此乃但增無損也。古有北地禪師
X37n0662_p0384b05║謂婬欲為道，蓋此類也。
X37n0662_p0384b06║善法下。釋或時致死義也。謂初薄得空解，謂證無生，
X37n0662_p0384b07║深欲既多空解亦失，故云慧命亦死。廣如止觀隨自
X37n0662_p0384b08║意及破法遍見境等所明。新惑不生故不增，故惑不
X37n0662_p0384b09║除故不損。
X37n0662_p0384b10║投巖下。釋上義。以苦為道望得涅槃，不行惡法即不
X37n0662_p0384b11║增也。
X37n0662_p0384b12║不生下。結惑全在，即不損也。
X37n0662_p0384b13║斷結外道者，即用忻猒心得上界定，用世智斷結，如
X37n0662_p0384b14║鬱頭藍之類。此即能除故惑，復不造新，故唯損無增。
X37n0662_p0384b15║差已不發者，得盡智、無生智，惑永不生，故云不發。不
X37n0662_p0384b16║同外人後失禪定復更起惑，如雖暫差不免重發。
X37n0662_p0384b17║所治不遍者，但破見思二惑全在，故云不遍。又但能
X37n0662_p0384b18║自度，不善化佗，故云不遍。
X37n0662_p0384b19║五者下，兼學四門。化佗益物，名為兼遍。非摩訶衍，名
X37n0662_p0384b20║無巧術。
X37n0662_p0384b21║六者下，即色是空，不須折破，名無痛惱。觀法雖巧而
X37n0662_p0384b22║不能治，必死二乘地人，令生佛性。
X37n0662_p0384b23║七者、下難愈病，即無明惑二觀不能破，故曰難愈。期
X37n0662_p0384b24║心次第入地方破，故非一時。
X37n0662_p0384c01║八者下。圓伏無明。麤垢自落故云一時，未證中道名
X37n0662_p0384c02║不復本。
X37n0662_p0384c03║九者下。初住已去，一破一切破，無明分斷故能一時，
X37n0662_p0384c04║已證中道故亦復本，其猶諸病頓差復本安康。言中
X37n0662_p0384c05║心，即以相似為初心，故初住乃至等覺悉名中心。
X37n0662_p0384c06║復令過本者，初住分顯始見本性，既名復本故究竟
X37n0662_p0384c07║顯，得過本名以在真因上故，其猶非但復本安康，抑
X37n0662_p0384c08║又色力過舊，醫之良者豈勝言哉。
X37n0662_p0384c09║二鳥雙遊者，以高下共俱，喻聖凡一致。
X37n0662_p0384c10║諮受者，左傳云：訪問善道為諮。
X37n0662_p0384c11║反生貢高者，如彼二仙便居師位，以佛為資即貢高
X37n0662_p0384c12║也。又如陳如品明六師白王等（云云）。
X37n0662_p0384c13║羊車下。瑞應經云：太子及年七歲而索學書，乘羊車
X37n0662_p0384c14║詣師門。時去聖久，書缺二字以問於師，師不能達，反
X37n0662_p0384c15║啟其志。
X37n0662_p0384c16║講武者，講習也。瑞應云：至年十歲，妙才益顯。太子有
X37n0662_p0384c17║從伯仲之子二昆弟，長名調達，次曰難陀。然而自嬌，
X37n0662_p0384c18║常懷嫉意，請戲後園，的附鐵鼓，俱挽強而射之。太子
X37n0662_p0384c19║每發，中的徹鼓，二人不如，以為鄙耻。乃至調達挽象
X37n0662_p0384c20║撲之，太子接象，舉擲墻外，使無惌傷。
X37n0662_p0384c21║脫冠遣馬者，至年十四，遊觀東南西門，見病老死，悲
X37n0662_p0384c22║念天下有此三苦，憂不能食，父王為增妓女，以娛樂
X37n0662_p0384c23║之。至年十七，納瞿夷為妃，後遊北門，見沙門像，即廻
X37n0662_p0384c24║車還，齋思不食，念道清淨，不宜在家。至年十九，四月
X37n0662_p0385a01║八日夜，即呼車匿，徐令被馬天神捧舉，踰出宮城，到
X37n0662_p0385a02║王田樹下，次前行，見主五道大神，次逢獵人，乃脫身
X37n0662_p0385a03║寶衣，貿鹿皮衣，到前下馬，遣車匿還，即脫寶冠，及著
X37n0662_p0385a04║身衣，悉付車匿，太子已披鹿皮，變服而去，車匿牽馬
X37n0662_p0385a05║還宮。事備瑞應上卷。
X37n0662_p0385a06║詣阿羅羅者，中含第五十六羅摩經云：佛在鹿母堂，
X37n0662_p0385a07║告諸比丘：我為童子時，年始十九。往阿羅羅迦摩羅
X37n0662_p0385a08║所，問言：依汝法行梵行，可不？答言：無不可。云何此法
X37n0662_p0385a09║自知證？仙言：我度識處，得無所有處。即住遠離處。修
X37n0662_p0385a10║證得已，更住仙所，述己所得。仙問：汝已證無所有處
X37n0662_p0385a11║耶？我之所得，汝亦得耶？即共領眾。又自念：此法不趣
X37n0662_p0385a12║智慧，不趣涅槃。是故更往鬱陀羅羅摩子所，云：我欲
X37n0662_p0385a13║於汝法中學。彼答：無不可。問曰：自知證耶？答曰：我度
X37n0662_p0385a14║無所有處，得非想定，我久證得。便修得之，乃至領眾
X37n0662_p0385a15║等。此即依附舊醫以為師範也。
X37n0662_p0385a16║經：師範者，諡法：溫故知新曰師，尊嚴能憚曰師。範音
X37n0662_p0385a17║犯。說文曰：規摸曰範。
X37n0662_p0385a18║經卿今者，卿之言慶也，亦美善之稱耳。故古之相謂
X37n0662_p0385a19║為卿，如後周小道安誡門人九章，皆云卿等出家，後
X37n0662_p0385a20║世制斷，君王命臣下之稱也。
X37n0662_p0385a21║釋四十八者，先異解。宗師者，即僧宗法師也。
X37n0662_p0385a22║五十許年者，三十成道，八十入滅，故云五十也。
X37n0662_p0385a23║前三時，謂：一、有相教，即阿含；二、無相教，即般若；三、方
X37n0662_p0385a24║等抑揚教；四、法華同歸教；五、涅槃常住教。華嚴是頓，
X37n0662_p0385b01║五時是漸。
X37n0662_p0385b02║猶是外道弟子者，以此身為太子時，曾為阿羅羅等
X37n0662_p0385b03║弟子故，以法華之前未顯遠本故。
X37n0662_p0385b04║所餘二年者，意謂如來在世第四十九年方說法華。
X37n0662_p0385b05║今家據菩提流支云佛成道後第四十二年說法華，
X37n0662_p0385b06║即彼經云四十餘年也。餘有二年，故云餘年；若剩八
X37n0662_p0385b07║年，不應言餘。宗師所釋既無憑准，故疏主破云太漫。
X37n0662_p0385b08║開善、冶城皆約所表，而開善依憑舊譯，故但以四、八
X37n0662_p0385b09║合法；冶城據此現文，故有四十八數。
X37n0662_p0385b10║依天下，明今釋疏主之意。若約事釋，須準阿含；若約
X37n0662_p0385b11║表法，定依智者。對古示義，故指天台，即破法徧中。破
X37n0662_p0385b12║見假中，有單四見、複四見、具足四見。今約具足論之，
X37n0662_p0385b13║故成四十八。謂四見各四，則成十六；一一三假，故四
X37n0662_p0385b14║十八。所言三假者，謂因成假、相待假、相續假。止觀云：
X37n0662_p0385b15║法塵對意根生，一念心起，即因成；前念、後念次第不
X37n0662_p0385b16║斷，即相續；待餘無心，知有此心，即相待。上因成約外
X37n0662_p0385b17║塵內根，相續但約內根相待。竪待滅無之無，又橫待
X37n0662_p0385b18║三無為之無。
X37n0662_p0385b19║少異頓異者，初為提謂說人天教，明三歸五戒飜邪
X37n0662_p0385b20║向正，故云少異。次為五人說三藏教，明無常苦無我
X37n0662_p0385b21║不淨以破常等，故云頓異。
X37n0662_p0385b22║提謂五戒者，此准提謂經說。若依瑞應亦只三歸，如
X37n0662_p0385b23║瑞應下卷云：佛定意七日不動不搖，樹神念佛新得
X37n0662_p0385b24║道果，坐定七日未有獻食者，我當求人勸令飯佛。時
X37n0662_p0385c01║適有五百賈人從山一面過，車牛皆躓不行，中有兩
X37n0662_p0385c02║大人，一名提謂、二名波利，心生恐怖禱神請福，神勸
X37n0662_p0385c03║賈人和麨蜜上佛，佛念古佛哀受人施法皆持鉢，四
X37n0662_p0385c04║王遙知各上佛一鉢，佛置左手中右手按之，合成一
X37n0662_p0385c05║鉢令四際現，佛受麨蜜告諸賈人：汝當歸命於佛、歸
X37n0662_p0385c06║命於法，方有比丘僧眾，汝當預自歸。即受教各三歸。
X37n0662_p0385c07║故知今云五戒者，依提謂經耳。
X37n0662_p0385c08║文鱗三歸者，瑞應云：佛起到文隣瞽龍無提水邊坐，
X37n0662_p0385c09║定意七日，光照水中，龍目得開，自識如前。見三佛光
X37n0662_p0385c10║明，目輙得見，乃至化作年少道人，稽首問佛等。佛告
X37n0662_p0385c11║龍王：汝當復自歸於佛，自歸於法，自歸於比丘僧。即
X37n0662_p0385c12║受三歸於畜生中。是龍為先見佛。經本文隣字皆作
X37n0662_p0385c13║隣竝之隣，恐是梵語。疏作鱗介之鱗者，字耳悞。文隣
X37n0662_p0385c14║若是梵語，故不可以文彩解義也。
X37n0662_p0385c15║即是神通者，降魔時現神通也，亦如瑞應輔行第一
X37n0662_p0385c16║備引。此皆鹿苑前事，故今經以少異喻之。
X37n0662_p0385c17║初教之機者，即藏教機也。即如瑞應明，佛為文隣授
X37n0662_p0385c18║三歸竟，即念眾生難度，意欲默然。梵天致請，佛可天
X37n0662_p0385c19║意，念誰可度者，便度五人等。
X37n0662_p0385c20║根緣冥對者，宿種小大之善，與應相關也。後機教，即
X37n0662_p0385c21║通別圓也。應歷五時，以辨機發之相。
X37n0662_p0385c22║言已有者，謂鹿苑顯聞初教，而已冥有三教大機，故
X37n0662_p0385c23║使方等轉藏成通，般若冥得別益，法華、涅槃同歸一
X37n0662_p0385c24║實。但在鹿苑，大機且生、小機已熟。
X37n0662_p0386a01║又解下，但約惑解，故唯在初教。
X37n0662_p0386a02║我見生惑等者，我見即身見，以立主宰故，所以邊邪
X37n0662_p0386a03║利鈍等惑悉隨身見而生，以此潤業招感生死，傷法
X37n0662_p0386a04║身損慧命，故云妨害事多。
X37n0662_p0386a05║若聞下。此明附佛法。及佛法中起見者，小教破我而
X37n0662_p0386a06║翻起我執，謂我能觀無常等，此則不稟勅令故服其
X37n0662_p0386a07║乳。若消喻中故服斬首者，罪由故犯雖小必刑，即尚
X37n0662_p0386a08║書刑故無小也。
X37n0662_p0386a09║以惑下，以見思惑，障真空解，盡其天年，謂之壽終。不
X37n0662_p0386a10║盡天年，謂之橫死。
X37n0662_p0386a11║上中下悟者，即初教三乘悟道也。
X37n0662_p0386a12║五門下。葷辛汙穢，故譬不淨。苦味逼迫，故無我。醎味
X37n0662_p0386a13║改常，故無常。甜味可口，如空無礙。酢酸酷烈，故苦。
X37n0662_p0386a14║眾生不解者，即指二乘為眾生也，故以癡人譬之。五
X37n0662_p0386a15║陰如鹿，真常如馬，五陰遷變妄計為常，如彼癡人謂
X37n0662_p0386a16║鹿是馬。智人喻佛，佛初成道說陰無常，如言鹿不是
X37n0662_p0386a17║馬。
X37n0662_p0386a18║雖知下。正喻二乘執無常也。雖破邪常復執無常，如
X37n0662_p0386a19║雖知鹿處無馬，便執其無為馬，殊不知自有真馬也，
X37n0662_p0386a20║故責云何處等。是知無馬之言且為破執，無常之教
X37n0662_p0386a21║且為除倒，豈有無便是馬、空即極理耶？
X37n0662_p0386a22║故無馬下。謂無為馬。既是於病執空為證，故成顛倒。
X37n0662_p0386a23║起無下。明起倒之境。佛果已證，常義易明。又佛果是
X37n0662_p0386a24║常，別教亦說，如云因雖無常而果是常，故小乘執計
X37n0662_p0386b01║佛果以為無常，其過顯著，故云易見。
X37n0662_p0386b02║二、謂下。凡夫生死遷變宛然，是以小乘執為無常。今
X37n0662_p0386b03║云無常是病，則義隱難見。是知佛果理事俱常，故病
X37n0662_p0386b04║易見；生死唯理是常，故病難見。
X37n0662_p0386b05║何者下。徵釋。生死即常，以顯小執。生死是事，真常是
X37n0662_p0386b06║理，事即理故，無常即常。波水空華，喻意可曉。理性本
X37n0662_p0386b07║常，妄謂無常，豈非病也？
X37n0662_p0386b08║王復得病者，即是小機。執無常等四，以成枯病。問：向
X37n0662_p0386b09║舉鹿馬以喻執情，今云生死無常即佛性常，豈應鹿
X37n0662_p0386b10║便是馬耶？荅：有二意：一者，智不難喻。如雪山喻象，豈
X37n0662_p0386b11║求尾牙？滿月譬面，寧責眉目？故不可以鹿馬事別，以
X37n0662_p0386b12║難真妄體同。二者，強為消通。加韓子曰：衛嗣君云：夫
X37n0662_p0386b13║馬似鹿者，而題千金。有百金馬，而無一金之鹿者，何
X37n0662_p0386b14║也？馬為人用，而鹿不為人用。今謂馬形似鹿，而此鹿
X37n0662_p0386b15║即馬，可喻真理成妄，而此妄即真。鹿馬名殊，體性本
X37n0662_p0386b16║一，以此通難，義或可然。
X37n0662_p0386b17║命者，召也。既云命醫，理當遣使。
X37n0662_p0386b18║根緣扣佛者，即前四段中初大眾請也。
X37n0662_p0386b19║困苦下。正因雖在而執空為證，故云欲死。
X37n0662_p0386b20║科云三譬三修病者，即前科正起病文也，前疏文虗
X37n0662_p0386b21║科而已。
X37n0662_p0386b22║四、醫下，敘意分科。一、往下，即四段第二如來答中略
X37n0662_p0386b23║談三點等。二下，即第三、比丘疑執。三下，即第四、破除
X37n0662_p0386b24║疑執文也。四下即諸比丘於今得解也。古本即北經。
X37n0662_p0386c01║明昔權宜者，由汝昔計邪常，故權說無常而破汝執，
X37n0662_p0386c02║猶云鹿不是馬，豈無真馬耶？
X37n0662_p0386c03║還成上意者，昔語若實，今則欺誑；今語若實，昔則欺
X37n0662_p0386c04║誑。
X37n0662_p0386c05║誤我下。常樂既是，則外道何辜？而昔如來誤我棄彼。
X37n0662_p0386c06║經定為勝汝者。佛既先解無常，今乃解常，故知不如
X37n0662_p0386c07║外道元自說常也。
X37n0662_p0386c08║為譬作譬者，為舊醫譬，作虫道譬也。
X37n0662_p0386c09║與正我名同者，其猶周、鄭二璞，璞名雖同，而玉、鼠兩
X37n0662_p0386c10║異。
X37n0662_p0386c11║初即毒藥等者，如世間乳善惡性別，惡乳令人橫死
X37n0662_p0386c12║故名毒藥，善乳資益身命故曰甘露。
X37n0662_p0386c13║果時多德者，謂萬德悉備也。
X37n0662_p0386c14║諸法師者，通指諸家，同作此解。
X37n0662_p0386c15║無復真味者，如食酒糟，實無酒味。
X37n0662_p0386c16║斷常高下者，斷見着空如高，常見計有如下。
X37n0662_p0386c17║麥䴬者，䴬，夷軄反，麥糠也。
X37n0662_p0386c18║特牛者，𮨇野王云：雄牛也。又無偶也。
X37n0662_p0386c19║飲食調適者，飲，猗鴆反。食音寺。經本食或作餧，於偽
X37n0662_p0386c20║反。
X37n0662_p0386c21║今明下，今破也。初句總非。
X37n0662_p0386c22║何者下。示正義。應辨中道真常以破二邊無常，生死
X37n0662_p0386c23║邪常實無常也，故所破無常收乎二邊。
X37n0662_p0386c24║何用下，責古非。矜己者，孔安國云：自賢曰矜。
X37n0662_p0387a01║篾者，說文云：相輕易也。即責前解云慢心為高也。
X37n0662_p0387a02║下濕者，濕，似入反。爾雅釋地云：下者曰濕。字體從水。
X37n0662_p0387a03║公羊傳曰：下平曰隰。字體從阝。故二字竝通。若古云
X37n0662_p0387a04║二乘為高，凡夫在下，義稍可然，故無所破。
X37n0662_p0387a05║此以下但得以小破邪義耳。既乖經意，故今不用。
X37n0662_p0387a06║今釋下。明今解也。文中皆約中道對破二邊，以釋經
X37n0662_p0387a07║文真常甘露之義。住秘密藏則三諦俱寂，二鳥雙遊
X37n0662_p0387a08║是三諦俱照。
X37n0662_p0387a09║經始知乳藥善惡好醜者，即上根聞佛重說，方知常
X37n0662_p0387a10║名雖同，邪正天別也。
X37n0662_p0387a11║經悉是醫教者，即上根告於中下，謂我所傳悉是佛
X37n0662_p0387a12║說。
X37n0662_p0387a13║二云下，謂如是無我四字猶屬前科。從有因緣故去，
X37n0662_p0387a14║方是合前譬中第四譬四德藥義，故云合前真常之
X37n0662_p0387a15║教也。
X37n0662_p0387a16║合後又三者，且依初家，以如是無我四字合在後文，
X37n0662_p0387a17║以分三段也。
X37n0662_p0387a18║經說諸法中真實有我者，即同下經一切法中有安
X37n0662_p0387a19║樂性義也。只由十界依正，悉我自心，三諦常融，四德
X37n0662_p0387a20║無減，故雖舉我，理必該三。
X37n0662_p0387a21║釋長壽品
X37n0662_p0387a22║嚴觀所安者。問：前品疏云謝氏，今何言嚴觀耶？答：三
X37n0662_p0387a23║人共治，疏文互現耳。
X37n0662_p0387a24║不移亦善者，謂呼為壽長品。例如彼岸到壽長，即長
X37n0662_p0387b01║壽，但西方語倒也。
X37n0662_p0387b02║譯人左右者，改命為長合稱壽長，今逐語便而呼長
X37n0662_p0387b03║壽，言語不同意義無別，譬如人自左右物體無殊。言
X37n0662_p0387b04║譯人者，傳語筆受綴文證義潤色同稱譯人，如唐法
X37n0662_p0387b05║藏法師但是證義而稱譯經沙門，即其例也。今嚴觀
X37n0662_p0387b06║二師既重修定，則與證義潤色軄同，故指為譯人也。
X37n0662_p0387b07║當知下，前品云當知如來即常住，今謂常住即長壽，
X37n0662_p0387b08║義是譯人所憑，故改常住而云長壽也。
X37n0662_p0387b09║正言下。良由四德究顯獲此長壽，故知長壽是總、四
X37n0662_p0387b10║德是別，舉總攝別故稱長壽。若言常壽但是一德，攝
X37n0662_p0387b11║義不周。
X37n0662_p0387b12║今釋下。正釋題目。文具四悉，俱約極理以明喜等，在
X37n0662_p0387b13║文可見。
X37n0662_p0387b14║諸問答下，以迦葉最初問云何得長壽，而佛復最初
X37n0662_p0387b15║答之，文聚此段，故題長壽。
X37n0662_p0387b16║餘各隨便者，雖長壽之義貫乎始末，而各隨義更立
X37n0662_p0387b17║異名，如答金剛不壞身，即以金剛題品等。
X37n0662_p0387b18║初勸下，懸敘勸意。所以三勸者，凡有三意：一者、佛
X37n0662_p0387b19║教法式，事必至三，如三遶、三止、三說等；二者、佛意殷
X37n0662_p0387b20║勤勸勉，故至三告；三者、勸意不同，故須三番。
X37n0662_p0387b21║上疑既盡者，謂已聞佛說新醫舊醫，深領玄旨達了
X37n0662_p0387b22║真常，疑執已斷故默然無辭。所言默者，初勸文，後既
X37n0662_p0387b23║無答辭則知是默。
X37n0662_p0387b24║一經二律者，經詮理慧，律詮德行。雖有論藏，還解此
X37n0662_p0387c01║二。解律屬律，宗經屬經。
X37n0662_p0387c02║不煞為因者，以持不煞戒，得長壽果，律詮於戒，故律
X37n0662_p0387c03║是經宗。
X37n0662_p0387c04║今按下引經諸字，以證兼二。今時經但云汝於戒律，
X37n0662_p0387c05║或是經悞，或取下文我今無智於諸戒律之語，成此
X37n0662_p0387c06║文意。是則戒名通三，即収三藏：律藏詮律儀戒，經藏
X37n0662_p0387c07║詮定共戒，論藏詮道共戒。道即無漏慧也。此即三學
X37n0662_p0387c08║義足。
X37n0662_p0387c09║又將下，即指下文我已修學一切諸法本性空寂也。
X37n0662_p0387c10║文晦者，晦，暗也。
X37n0662_p0387c11║不專真俗者，諸法是俗，本性空寂是真。
X37n0662_p0387c12║具說如上者，即指上釋於諸戒律具三學義也。
X37n0662_p0387c13║次釋下文中，先標云三號皆不思議者，以究竟三號
X37n0662_p0387c14║從理行教以彰具名，故理等三互融遍入，非下地心
X37n0662_p0387c15║思口說所及，故皆不思議。
X37n0662_p0387c16║次如來下，歷示三義也。如來境界即極果所顯之理，
X37n0662_p0387c17║理謂三德，體非縱橫，故曰深微。十方三世皆從此理
X37n0662_p0387c18║來成正覺，故曰允同。
X37n0662_p0387c19║辭上等者，性即法身，空即般若，寂即解脫，此即極果
X37n0662_p0387c20║所顯三理也。
X37n0662_p0387c21║所有下。即楞嚴、大定，是究竟所成之行。理既有三，行
X37n0662_p0387c22║契於理，故行亦三。
X37n0662_p0387c23║言說變底者，謂圓教詮辨橫窮十界之邊、竪徹三諦
X37n0662_p0387c24║之底，故能示導佛界是道、九界非道，開權顯實非道
X37n0662_p0388a01║即道，此即三德教也。故三三成九、九只是三，故於次
X37n0662_p0388a02║文直約三諦以釋，故使向之三號只是三諦異名俱
X37n0662_p0388a03║在究竟，故使比丘雖入分真不能發問。
X37n0662_p0388a04║三、結下，謂無有究竟三智，故不能問；亦是小乘無圓
X37n0662_p0388a05║三智，故不能問。故下自舉老人為喻，既不能問，亦不
X37n0662_p0388a06║堪寄。若爾，何故向云上疑已盡耶？答：疑執已盡，實入
X37n0662_p0388a07║分真，但讓迦葉菩薩興問，故且仍示小乘。例如法華
X37n0662_p0388a08║中身子初周獲記，至于龍女海出，還示執藏為難等。
X37n0662_p0388a09║其實內證已是分真，縱約分真，亦不得問，意如前釋。
X37n0662_p0388a10║聲聞十二緣者。問：聲聞但觀四諦，此何故云十二緣
X37n0662_p0388a11║耶？答：諦、緣、度三，三乘通用，而有兼、正。捨兼取正，故別
X37n0662_p0388a12║三乘；以正從兼，故皆通具。
X37n0662_p0388a13║從過至現者，不取未來二支也。以未來未至，故但約
X37n0662_p0388a14║十支，支支互入而成十二，故百二十。
X37n0662_p0388a15║過現滅故老死滅者。此示但觀十支意也。謂但滅過
X37n0662_p0388a16║現未來隨滅，如根枯條死，現因既滅來果必亡。
X37n0662_p0388a17║無明下。此示過現十支各有十二滅相。
X37n0662_p0388a18║起居者，居，坐也。不紹三寶者，灰身入滅，紹繼事乖。
X37n0662_p0388a19║無幾者，猶無多也。
X37n0662_p0388a20║適化下，適，往也。務，事也。往化十方，故曰多事。
X37n0662_p0388a21║乘如下即乘，如實道起應，即來成正覺。
X37n0662_p0388a22║漢書下馬遷史曰：米至石萬錢，馬一匹百金。注云：秦
X37n0662_p0388a23║以一溢為一金，而重一斤。漢以一斤為一金。今云一
X37n0662_p0388a24║萬，未詳所以。恐斤、萬二字易悞，置引不同。據疏主即
X37n0662_p0388b01║是以萬錢為一金，故以解脫配之。
X37n0662_p0388b02║一句解脫（至）眷屬者。謂一一句中互具百句都成一
X37n0662_p0388b03║萬，又展轉相望舉一句為首，則有萬句以為眷屬也。
X37n0662_p0388b04║百句義如下經疏。
X37n0662_p0388b05║若爾下，明向三解，約事配數。雖成還時歸我，其義不
X37n0662_p0388b06║允，豈可像法之後釋迦重出耶？人天及劫更無憑據。
X37n0662_p0388b07║今明下，約所表釋。數義會歸，其旨彌顯。見思之惑三
X37n0662_p0388b08║乘同斷，故名通惑；塵沙無明別在菩薩，故號別惑。通
X37n0662_p0388b09║別惑盡，近在初住，遠在妙覺，法身頓顯，名感我歸。
X37n0662_p0388b10║即是歸我者，教行趣理名為歸我。如此釋義既順經
X37n0662_p0388b11║文復符心觀，故云稍便。
X37n0662_p0388b12║次推功者，謂諸菩薩有乘持之功，堪任付囑。
X37n0662_p0388b13║經如自己有者。十方佛法不離自心，故如己有。問：上
X37n0662_p0388b14║哀嘆品云：我今所有正法，悉以付囑摩訶迦葉。今何
X37n0662_p0388b15║故云及大迦葉悉皆無常，不堪受寄耶？答：前對捨小
X37n0662_p0388b16║入大，已學新伊者，故付迦葉。今對小執未除者，故言
X37n0662_p0388b17║無常，意在敦逼，令皆入圓。迦葉上首尚不堪付，况餘
X37n0662_p0388b18║小乘？既懷鄙耻，理當捨執，權行發起，故斯白佛。且夫
X37n0662_p0388b19║迦葉法華已入，豈今無常？
X37n0662_p0388b20║無漏心等者，澤州云：不自高舉名無漏心，不着吾我
X37n0662_p0388b21║名羅漢心。
X37n0662_p0388b22║忘我下。以忘吾我，故能推功菩薩也。
X37n0662_p0388b23║二緣下。凡約三解：一、能不能；二、能問能答；三、久住利
X37n0662_p0388b24║生。菩薩具此二緣，不出三對。
X37n0662_p0388c01║悉出上文者，即指前科合應寄經文次第，有此三對，
X37n0662_p0388c02║尋經可見。
X37n0662_p0388c03║通勸下。明通勸來意，文具四悉。佛既普等及大眾主
X37n0662_p0388c04║伴不同，即是世界益。
X37n0662_p0388c05║若得問人者，若得發起之人，則當機結緣，普益生善，
X37n0662_p0388c06║故屬為人。
X37n0662_p0388c07║又對下，以普破偏，即對治益。
X37n0662_p0388c08║先偏下，雙非顯理，即第一義。
X37n0662_p0388c09║象及兔者，象喻菩薩，兔喻比丘，同用三勸，如皆盡力。
X37n0662_p0388c10║若爾下，再徵答義。若言佛無厚薄，亦合機緣事同，何
X37n0662_p0388c11║故菩薩有疑，無辭不堪，及無推讓，與比丘異耶？答中
X37n0662_p0388c12║兩意：初、約異則違問；二、又例下，約同則順問。初云皆
X37n0662_p0388c13║無者，雖蒙三勸，而三事俱無：一、無疑；二、無受寄；三、無
X37n0662_p0388c14║利他。菩薩具三，故云皆有。文中次第示有三義，故知
X37n0662_p0388c15║三勸則同，疑等則異。
X37n0662_p0388c16║順問中無而意異者，三義似同，其意永異。此則久解
X37n0662_p0388c17║故無疑，彼則不能問故無疑；此則自謙是退，彼則不
X37n0662_p0388c18║堪受寄故退；此則實能利物禮合推功，彼則不能利
X37n0662_p0388c19║物須推菩薩。此答雖同，意還成異。問：向云菩薩有疑，
X37n0662_p0388c20║今云無疑，何耶？答：其實無疑為物假設，云有疑耳。
X37n0662_p0388c21║問何下。意問：何故佛舉命、辯、歸、戒三事為問端耶？
X37n0662_p0388c22║多有所關者，命辯歸戒，關涉一部，撮其大略，四意總
X37n0662_p0388c23║收。以一部之文，不出施等，故佛勸問，意在於斯。又識
X37n0662_p0388c24║迦葉三十四問，只是領佛三勸，約義開張，故三十四、
X37n0662_p0389a01║五行、十德，若義若用，悉由此三。
X37n0662_p0389a02║一、如下。初、開施。以施章凡有一十四品，次第屬對命
X37n0662_p0389a03║等三義，還是開演三德之教。
X37n0662_p0389a04║問命下。長壽金剛是法身德。問辯凡二品，謂名字、功
X37n0662_p0389a05║德及四相品也，是開般若德也。問歸戒。開一十品，謂
X37n0662_p0389a06║四依乃至大眾問，即解脫德也。文云善業、楞嚴，即解
X37n0662_p0389a07║脫異名。
X37n0662_p0389a08║建大義者，即四依菩薩內住楞嚴外建大義，於佛滅
X37n0662_p0389a09║後為眾依止，此指四依品也。
X37n0662_p0389a10║乃至下餘之九品，悉在歸戒善業義中。
X37n0662_p0389a11║月鳥等義者，等取菩薩大眾問二品也。
X37n0662_p0389a12║二、開行中，問：命開天行者，暹師云：依常命理而行於
X37n0662_p0389a13║行，名天行也。即梵行品末指雜華經也。
X37n0662_p0389a14║問：辯開梵行者，內則四等修心，外則辯才益物。
X37n0662_p0389a15║開聖行者，聖行即戒、定、慧。又歸戒是人天小善，故開
X37n0662_p0389a16║嬰兒；所防即惡，故開病行。
X37n0662_p0389a17║五行下，行因德果，因立果成，故行章五品亦由三勸
X37n0662_p0389a18║三開義。文中以問命等以對四德者，如下師子吼品
X37n0662_p0389a19║所談，佛性豈踰四德？故此對之。
X37n0662_p0389a20║問：命即常者，長壽即常，其義可解？
X37n0662_p0389a21║問：辯即樂者，多聞分別樂也。
X37n0662_p0389a22║間戒即淨者，戒淨有智慧也。
X37n0662_p0389a23║問：歸即我者，歸乎三寶，不為邪縛，自在可知。
X37n0662_p0389a24║能問下。能問即師子吼，能答即如來。福故能問，慧故
X37n0662_p0389b01║能答，亦各具二：能問答命辯，即慧莊嚴；能問答歸戒，
X37n0662_p0389b02║即福莊嚴。
X37n0662_p0389b03║四、開用問歸攝邪者。即陳如品中，六師飜邪，十仙歸
X37n0662_p0389b04║正，皆由常辯開化也。
X37n0662_p0389b05║問：戒攝惡者，即迦葉品明殺螘子有罪，殺闡提無罪，
X37n0662_p0389b06║此防闡提之惡。又明闡提惡有佛性，即常命不斷，故
X37n0662_p0389b07║云即用常命等。
X37n0662_p0389b08║通前不者，意問此三問端既皆問後諸品，還可義通
X37n0662_p0389b09║前三品不？答中初明通哀歎品義，即三修三德是也。
X37n0662_p0389b10║歸戒即我修者，歸同體則反二邊之邪，持理戒則止
X37n0662_p0389b11║二邊之惡，不為邊縛皆自在義，此即通哀嘆中勝三
X37n0662_p0389b12║修也，故不言淨。
X37n0662_p0389b13║又問下。通哀嘆中三德義。此即新伊之所喻三修三
X37n0662_p0389b14║德，是前品之大旨，故約此通。以四德配三德者，此亦
X37n0662_p0389b15║一往從便，二往明義，則此三德一一皆具常樂我淨
X37n0662_p0389b16║也。又三德互融，今雖別對，義已通具。
X37n0662_p0389b17║又問下。次明通純陀品五常義也。常語即常辯也。既
X37n0662_p0389b18║通前二序品可知，以通別二序還序命等。
X37n0662_p0389b19║又文下。引下經佛讚迦葉之詞也。良由佛開問端迦
X37n0662_p0389b20║葉領旨，於命等三演成諸問，義關始末能益群機，故
X37n0662_p0389b21║為佛讚。
X37n0662_p0389b22║即通下。總結示也。問端即命辯歸戒，籠罩諸品，結括
X37n0662_p0389b23║一經，名義雖殊，問端收盡。故諸名義，只是三德，字異
X37n0662_p0389b24║理同，寧乖一念？如來由果證故，能開其端；迦葉由分
X37n0662_p0389c01║顯故，能問其義；時眾由理具故，能感其教。高下雖殊，
X37n0662_p0389c02║理性常一，講者聽者，無懷異求。
X37n0662_p0389c03║殊途同歸，百慮一致，籠括如斯，故云若此。
X37n0662_p0389c04║注云云者，意如向明。
X37n0662_p0389c05║菩薩通位等者，四十真因通名菩薩，童子之號別在
X37n0662_p0389c06║九住。老幼發心通名菩薩，童子之號別在幼稚。
X37n0662_p0389c07║論云下。引涅槃論，明其幼年也。彼論云：迦葉是十二
X37n0662_p0389c08║童子，如來威神力加，故能問。即有下。疏主約其幼年
X37n0662_p0389c09║以示四悉。
X37n0662_p0389c10║不可以人幼等者，依法不依人也。既重其法，必重其
X37n0662_p0389c11║人，重故歡喜。
X37n0662_p0389c12║三下，幼能問佛老者，不能折伏高心，事在於此，即破
X37n0662_p0389c13║惡義也。
X37n0662_p0389c14║四下，感佛威加為對揚主，顯性入理何莫由斯，即第
X37n0662_p0389c15║一義也。
X37n0662_p0389c16║若依下，判其別位高下也。
X37n0662_p0389c17║若類下。如請觀音經列眾文殊，亦稱重子。文殊是等
X37n0662_p0389c18║覺人，故云即十地頂。
X37n0662_p0389c19║經多羅聚落者，暹記云：此云蘆葦，謂蘆葦村人也。
X37n0662_p0389c20║高宗者，宗謂宗族，淨行是四姓之首，故曰高宗。迦葉，
X37n0662_p0389c21║此云飲光，或龜氏。
X37n0662_p0389c22║甲族者，如此方崔盧李鄭之家也。周禮五家為比，五
X37n0662_p0389c23║比為閭，四閭為族，是百室為一族也。一族之間，必有
X37n0662_p0389c24║豪強名家號族姓也。甲謂甲乙丙丁十干之數，甲居
X37n0662_p0390a01║其上。
X37n0662_p0390a02║決定眾者，即分真位得念不退，能決定說一切眾生
X37n0662_p0390a03║皆有佛性也。
X37n0662_p0390a04║偏袒等，如釋純陀中。
X37n0662_p0390a05║經：令汝歡喜者。即增道損生，更入上位，令得法喜也。
X37n0662_p0390a06║又稱機益物，故喜也。
X37n0662_p0390a07║高廣中，先雙嘆主伴魏。魏者，高聳之稱。經：旃檀譬戒，
X37n0662_p0390a08║師子譬慧，二法具足，位在分真，名不壞眾。此明主伴
X37n0662_p0390a09║道德竪高也。疏云：明其眾廣者，人數至廣，道德俱高
X37n0662_p0390a10║也。是知此段正嘆竪高。如來下，法身堅固，喻金剛。
X37n0662_p0390a11║經：流離者，妙色清淨，喻流離也。
X37n0662_p0390a12║佛色大等者，佛色境也，智稱於境故云亦大。佛即究
X37n0662_p0390a13║竟大，眾即分真大，此明主伴智慧橫廣也。
X37n0662_p0390a14║經：從是眾會下，次別嘆伴也。
X37n0662_p0390a15║經：無量無邊嘆橫廣，深妙嘆竪深，橫竪具足，名為功
X37n0662_p0390a16║德，無二邊縛，如象脫羇。
X37n0662_p0390a17║佛及下。總結示，即釋經文。於如是等去。文也。
X37n0662_p0390a18║巨細者，巨謂主伴高廣，細謂我如蚊蚋。
X37n0662_p0390a19║不言自絕者，若論巨細懸殊，則不敢發言，而自棄絕
X37n0662_p0390a20║所問也。
X37n0662_p0390a21║今假下。明請巨加細，方敢發問。所謂假藉高廣之主，
X37n0662_p0390a22║以神通借我智；高廣之伴，以威德添我辯。通名慧性，
X37n0662_p0390a23║故能助智；威則無畏，故能添辯。內智外辯，乃能問耳。
X37n0662_p0390a24║機辯者。謂辯說出口，如弩發機。故易云：言行，君子之
X37n0662_p0390b01║樞機也。
X37n0662_p0390b02║兩存者，謂後四行是餘勢，故非問，此則存於河西及
X37n0662_p0390b03║第二師解也。又亦得是問後行義二章，此則存第三
X37n0662_p0390b04║解也。故前三師不出兩意，謂是問非問也。
X37n0662_p0390b05║中寺安者，即法安法師也。餘師名如第一記。初開問
X37n0662_p0390b06║數所以，如下自明。因起中，太昌寺僧宗也。
X37n0662_p0390b07║靈根下，即梁楊都靈根寺令正法師也。靈根非靈味。
X37n0662_p0390b08║從迦下，即哀嘆中佛付迦葉文也。
X37n0662_p0390b09║何者？下船師度人於彼岸，知是初成；捨生死則入涅
X37n0662_p0390b10║槃，知是終滅。中間法門，即是餘諸問也。
X37n0662_p0390b11║應去應來，應字通平去二聲，來即始成，去即入滅。
X37n0662_p0390b12║觀此下。明今解也。對破古師亦以三科明義，此即初
X37n0662_p0390b13║分偈也。偈前正問旁請，因便請故旁；後四正請旁問，
X37n0662_p0390b14║牒前問故旁。捨旁取正問請兩分，約正明旁問請互
X37n0662_p0390b15║具，故不同前三師齊分分文，亦不同後一師兩存明
X37n0662_p0390b16║義。以後師雖請中有問，而自問行義兩章，越次消文
X37n0662_p0390b17║不為雅當。澤州慧遠乃分三十六問或四十二問，而
X37n0662_p0390b18║云問有六別：一、總問，如言云何得長壽等；二、求問，如
X37n0662_p0390b19║言願佛開微密等；三、難問，如言三乘若無性等；四、責
X37n0662_p0390b20║問，如言如其斷疑網，云何不定說等；五、讚問，如言眾
X37n0662_p0390b21║生大依止等，迦葉欲難將奪先與而為讚嘆，是故雖
X37n0662_p0390b22║讚而得為問；六、謙問，如言今欲問陰我無智等，謙己
X37n0662_p0390b23║不堪而起後說，故名謙問。此但通分為問，而不知後
X37n0662_p0390b24║之四偈但是請答前問而已，於中求問即是今家問
X37n0662_p0390c01║中有請耳。
X37n0662_p0390c02║又開下。明問數也。文中先明二處開合。
X37n0662_p0390c03║合成兩問者，上半一問，下半一問。
X37n0662_p0390c04║開四者，以佛答中既為四答，故以此問約答而開。云
X37n0662_p0390c05║何得三字是問能得之因，長壽二字是問所得之果，
X37n0662_p0390c06║第二句是問法身之果，下二句是問法身之因。因有
X37n0662_p0390c07║得果之能，能名為力，故云得大堅固力。以問身壽各
X37n0662_p0390c08║開因果，故成四問。
X37n0662_p0390c09║天魔下開成兩問者，以此一偈有二，云何故但初偈
X37n0662_p0390c10║及天魔偈二處開合不同，故使諸師問數增減？
X37n0662_p0390c11║若直下。正示數也。直數云何？為問不論義趣開合，則
X37n0662_p0390c12║但三十二，此如梁武。
X37n0662_p0390c13║若數合偈等者，第四、天魔偈但合為一。初偈雖只一，
X37n0662_p0390c14║云何作合偈數之？而有兩問：
X37n0662_p0390c15║復以何因緣下，自是一問也，故云亦只等。
X37n0662_p0390c16║三十四者、以開初偈兩問各有因果為四問故，此如
X37n0662_p0390c17║河西。
X37n0662_p0390c18║請偈中三問者：一、問諸行；二、問安樂性；三、問諸陰。
X37n0662_p0390c19║足合偈者，足，子喻反，添也。
X37n0662_p0390c20║請中三偈者，不約所問義，直數三行也。此符梁武直
X37n0662_p0390c21║數云：何故但數偈以足之耳？此如中寺安所說。問：請
X37n0662_p0390c22║有四偈，何故云三？答：以第四偈但是總結而已，故不
X37n0662_p0390c23║數之。
X37n0662_p0390c24║若數（至）三十七者。應云若請中三問三偈，今但云三
X37n0662_p0391a01║偈者，或闕或略，以三問足問成三十七，以偈足亦然。
X37n0662_p0391a02║此同光宅所判開善作三十問，此既無理故此不明。
X37n0662_p0391a03║各有下。和會諸師。今依下。明今師依憑用義也。
X37n0662_p0391a04║因起中，初破開善靈根也。開善，謂一一問皆從前二
X37n0662_p0391a05║品生。靈根，謂或有從前生，或不從前生。今但破從前，
X37n0662_p0391a06║則二師同壞。所以不破不從前生者，以不從之說，則
X37n0662_p0391a07║是臨時，義同太昌，在下當破。
X37n0662_p0391a08║聲聞未曾等者，此約不經法華者說。
X37n0662_p0391a09║又是法華下種者，如五千退席之比。所以聞前二品
X37n0662_p0391a10║談常，則生疑動執，疑故則問。且迦葉菩薩圓頓利根，
X37n0662_p0391a11║於此曾前味味聞說，故曰久聞。聞必已解，何得疑問？
X37n0662_p0391a12║又聲下，只約聲聞聞前二品，破除疑執，已悟圓常。豈
X37n0662_p0391a13║有大乘利根，此猶未解，而方致問耶？此乃舉劣況勝，
X37n0662_p0391a14║以難二師。
X37n0662_p0391a15║救云下。二、師救也。謂菩薩已悟為機緣故，假設疑問。
X37n0662_p0391a16║若爾下。破也。既是假設，豈是因聞二品有疑耶？此乃
X37n0662_p0391a17║從前生義，土崩瓦解。
X37n0662_p0391a18║又云下。亦開善靈根明義也。
X37n0662_p0391a19║佛力下今破也。二師生起有從尚皆被破，靈根不從
X37n0662_p0391a20║前生任運成非，太昌臨時其義更劣，故竝無破。故下
X37n0662_p0391a21║文結斥亦不斥其臨時，故下斥云豈只近因兩品、遠
X37n0662_p0391a22║由一化也。
X37n0662_p0391a23║又言下，破興皇通論一化也。
X37n0662_p0391a24║始終者，始王宮，終雙樹也。杭行，猶各行也。
X37n0662_p0391b01║經問下。示各行相。今試明，今釋也。今論問意，乃問法
X37n0662_p0391b02║華久遠本行菩薩道因。
X37n0662_p0391b03║常果者，即本地初得常壽之果，本果之因，故曰常果
X37n0662_p0391b04║元本之因也。
X37n0662_p0391b05║佛答下。即此品長行佛答初偈文也。
X37n0662_p0391b06║本若無常下。正出迦葉疑問之意。已知果是常住，而
X37n0662_p0391b07║反疑其因本即因也。因若無常，果亦合爾，以果是因
X37n0662_p0391b08║家之果故。
X37n0662_p0391b09║本若是常等者，若謂因果相稱，今果既常本因亦常
X37n0662_p0391b10║者，且常即妙理無遷，因乃脩行遷動，是故若云因常
X37n0662_p0391b11║者，即不可脩也。既迴惑其因，故先致問。
X37n0662_p0391b12║非常非無常等者，顯今因果是中道真常，故竝舉雙
X37n0662_p0391b13║非也。誓願即四弘。功德智慧者，功德即斷德，亦是福
X37n0662_p0391b14║德。
X37n0662_p0391b15║問：一化始終者，此據今日始自寂場，終乎鶴樹，五時
X37n0662_p0391b16║設化也。
X37n0662_p0391b17║何者下。徵釋。應問云：經但言云何於此經，此經即是
X37n0662_p0391b18║涅槃。若爾，只是問終，何關初耶？故今釋後必對於初，
X37n0662_p0391b19║後由初至，故文中先舉無況有，必具始終。又以始終
X37n0662_p0391b20║例成三味，中間即三味也。既五時意足，則一化義周。
X37n0662_p0391b21║隨他等三語出在今經，隨他意即藏通，隨自意即圓，
X37n0662_p0391b22║自他即別，故三語即四教。以此四教配入五時，兼等
X37n0662_p0391b23║施等，故云無量法門。
X37n0662_p0391b24║來世所施等者，即滅後四依化物也。
X37n0662_p0391c01║國師下，明其方便所現之身也。國師，道士之稱，通於
X37n0662_p0391c02║道俗內外也。國師在道可知，所以通俗者，禮學記曰：
X37n0662_p0391c03║君之所不臣於臣者，當其為師，則弗臣也。太學之禮，
X37n0662_p0391c04║雖詔於天子，無北面，所以尊師也。又禮曰：父事三老，
X37n0662_p0391c05║兄事五更。王隱晉書云：魏高貴卿公之入學也，將崇
X37n0662_p0391c06║先典，乃命王祥為三老，侍中鄭小童為五更。祥南面
X37n0662_p0391c07║几杖，以師道自居，帝北面乞言。古者沙門亦稱道士，
X37n0662_p0391c08║如習鑿齒呼道安為遠勝非常之道士也。自後魏黃
X37n0662_p0391c09║衣寇謙之專以道士為號，故釋子不稱焉。
X37n0662_p0391c10║儒林之宗。宗，尊也，如王祥之類。
X37n0662_p0391c11║種種示現者，十界垂形，豈止人道？
X37n0662_p0391c12║若尋下，約該收結斥也。
X37n0662_p0391c13║元元者，元，始也。久遠初成之果，已是於始。今迦葉復
X37n0662_p0391c14║問本果之始，因即是始中之始，故云元元。
X37n0662_p0391c15║果成已來，已過塵點，本因又倍上數，論其劫數，孰知
X37n0662_p0391c16║其極，故曰不窮。
X37n0662_p0391c17║廣廣者，現在五時已得名廣，論其一一時中對機施
X37n0662_p0391c18║教其實無量，此乃廣中復廣。又現在一方益物已是
X37n0662_p0391c19║於廣，況遍十方故，故云廣廣。
X37n0662_p0391c20║未來益物，番番不息，故曰永永。
X37n0662_p0391c21║如是下。奪興皇語以成今義。如今所釋，上極本因，下
X37n0662_p0391c22║收來際，乃是囊括古今大明覺道之義。興皇但云：始
X37n0662_p0391c23║自王宮，終乎雙樹。論始則尚未及於中間近成，況該
X37n0662_p0391c24║遠本？論終則尚未言於未來一番益物，況復番番？是
X37n0662_p0392a01║則囊括之語徒施，大明之嘆虗設。有名無實，事在興
X37n0662_p0392a02║皇；名實兩全，義歸今釋。故奪彼語以成今嘆。
X37n0662_p0392a03║豈近下，結斥。古師兩品斥開善，靈根一化斥興皇。遠
X37n0662_p0392a04║由尚謬，近因可知。
X37n0662_p0392a05║今敘下，結意斥古。
X37n0662_p0392a06║況諸下諸師，即開善靈根，太昌興皇也。
X37n0662_p0392a07║興皇下，引興皇嘲諸師語，以顯今義。能嘲已成所破，
X37n0662_p0392a08║所嘲之者，安得是乎？
X37n0662_p0392a09║不知兔角等者，興皇自謂釋義得旨，故斥諸師空諍
X37n0662_p0392a10║問數，何益今經之義用也。所言嘲者，謂戲弄之言。
X37n0662_p0392a11║
X37n0662_p0392a12║涅槃經疏三德指歸卷第五