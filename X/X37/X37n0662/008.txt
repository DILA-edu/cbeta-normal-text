X37n0662_p0434c13║
X37n0662_p0434c14║
X37n0662_p0434c15║涅槃經疏三德指歸卷第八
X37n0662_p0434c16║
X37n0662_p0434c17║錢塘沙門釋　智圓　述
X37n0662_p0434c18║邪正品
X37n0662_p0434c19║夫邪黨嫉正，魔亂真道，能惑始學人，故宜辨其相，從
X37n0662_p0434c20║所詮以立名也。初且雙標，故云邪者魔也。正者聖也
X37n0662_p0434c21║下，釋。邪正既各開四義，則四種之邪，亦名四正。義雖
X37n0662_p0434c22║通正，正還是邪，唯指圓頓人法，非邪非正，方名為正。
X37n0662_p0434c23║故知總標邪至別教，既以聖解正，則正唯在圓。
X37n0662_p0434c24║邪惡者下，次第釋四種邪義。文中四段，皆先示義，次
X37n0662_p0435a01║引經證。文列五法是邪惡：一、謗法；二、四重；三、五逆；四、
X37n0662_p0435a02║十惡；五、四趣。
X37n0662_p0435a03║言四趣等果者。顯上謗重逆惡為因，招感四趣之果
X37n0662_p0435a04║也。文云至即謗法。證上闡提謗法義。若欲下。證上四
X37n0662_p0435a05║重義。即下經云若言佛說我諸比丘若欲行婬，應捨
X37n0662_p0435a06║法服，著俗衣裳也。
X37n0662_p0435a07║此等者，等取五逆十惡也。
X37n0662_p0435a08║邪俗下。三界通是有為，故名邪俗。文中凡列四法：一、
X37n0662_p0435a09║煩惱，二、業，三、陰，四、天魔。煩惱、業是因，陰是果。
X37n0662_p0435a10║文云下。證煩惱陰。愛即下。釋經對義也。以有下，證天。
X37n0662_p0435a11║魔往昔下，證業。即下經云如來往昔實苦行者，是魔
X37n0662_p0435a12║所說。若云示同苦行為化眾生者，是佛所說。
X37n0662_p0435a13║邪偏者，二乘所證，偏在空邊，故曰邪偏。
X37n0662_p0435a14║邪漸者，別教漸次入中，故名邪漸。
X37n0662_p0435a15║棄捨二邊者，十住棄俗，行向棄真，於初地位別求本
X37n0662_p0435a16║有中道。
X37n0662_p0435a17║三昧魔等者，華嚴？離世間品云：菩薩有十種魔：一者
X37n0662_p0435a18║陰魔，生諸取故；二者煩惱魔，生雜染故；三者業魔，能
X37n0662_p0435a19║障礙故；四者心魔，起憍慢故；五者死魔，捨生處故；六
X37n0662_p0435a20║者天魔，自憍縱故；七者善根魔，恒執取故；八者三昧
X37n0662_p0435a21║魔，久躭味故；九者善知識魔，起著心故；十者菩提法
X37n0662_p0435a22║智魔，常不捨故。既菩薩有此十魔，即是邪義也。
X37n0662_p0435a23║邪論無所知者，即下經云：若言菩薩不能入於外道
X37n0662_p0435a24║邪論，知其威儀也。
X37n0662_p0435b01║湯藥無所知，即經云又亦不知和合諸藥，以不知故
X37n0662_p0435b02║乃名如來也。葢以別教破事顯理，理性凝然不能具
X37n0662_p0435b03║法，故於邪論諸藥及塗割等悉無所知，以邪論等皆
X37n0662_p0435b04║是生死事故。下經既判此等以為魔說，故知歷別亦
X37n0662_p0435b05║在邪攝。
X37n0662_p0435b06║四邪既出於文者，四邪已引經證成，今論四正翻邪，
X37n0662_p0435b07║即是文與前同，不須更引，只由邪體亦通正義，故今
X37n0662_p0435b08║疏主兩向釋之。何者？據闡提等體是邪惡而執正，此
X37n0662_p0435b09║惡不出欲界，故得名正，以主執為正也。餘三可例。
X37n0662_p0435b10║邪惡下。約四邪四正結成四悉。
X37n0662_p0435b11║眾邪之根者，以謗法等因，四趣之果，最居底下，隔別
X37n0662_p0435b12║義強，故屬世界。邪俗既是二十五有，則亦收四趣，而
X37n0662_p0435b13║別在人天之善，故曰清昇。
X37n0662_p0435b14║所到下。初地名為到處，證道同圓故是常住，入理之
X37n0662_p0435b15║益正在此位。
X37n0662_p0435b16║從歷下。釋伏難也。應問：既是第一義益，何名邪漸？故
X37n0662_p0435b17║此答云：只由地前歷別而入，故受邪名。是則證道名
X37n0662_p0435b18║正，教道名邪。故前三邪及別，地前悉是品題邪義，登
X37n0662_p0435b19║地證道乃是正義。三悉屬邪，一悉屬正，以判品題。
X37n0662_p0435b20║對破世間者，以出世道滅，對破世間苦集，故屬對治。
X37n0662_p0435b21║方正是次第大乘者，別人先空、次假、後中，如方楞之
X37n0662_p0435b22║物不能圓轉，故以方解正。有本方下多乃名二字者，
X37n0662_p0435b23║文悞。
X37n0662_p0435b24║能到實相者，地前二觀是能到，登地實相是所到。以
X37n0662_p0435c01║由二觀得入中道實相，故云能到。前既俱受邪名，不
X37n0662_p0435c02║可以邪而為入理，故指證所到為第一義。今得正號，
X37n0662_p0435c03║故使能所相望，通收地前，俱名第一義也。故云實相
X37n0662_p0435c04║即第一義也。實相是地前所望，望實而脩，亦名入理。
X37n0662_p0435c05║若結品題，則三正屬邪，方正屬正。且約別教，教權理
X37n0662_p0435c06║實及證道同圓，故得是正。若的論者，三教九界悉名
X37n0662_p0435c07║為邪，唯圓教佛界名正，以判品題，方為盡善。故向列
X37n0662_p0435c08║四正，畢究是邪，但為邪法俱有正名。如世外教邪法，
X37n0662_p0435c09║孰不自謂真正？是故疏主於邪示正，此正猶邪，意令
X37n0662_p0435c10║不惑偏權是邪之正，明識圓頓非邪之正耳。問：云何
X37n0662_p0435c11║四邪四正是九界耶？答：邪惡執正是四趣，邪俗善正
X37n0662_p0435c12║屬八天，偏邪真正乃二乘，邪漸方正獨菩薩。四義既
X37n0662_p0435c13║在九界中，一向屬邪如指掌，唯圓佛界非邪正，方應
X37n0662_p0435c14║經題正字義。若觀十界唯一心，此則名脩邪正觀，
X37n0662_p0435c15║通途下。結示前文通途，而明未的顯經題也。
X37n0662_p0435c16║今經下，的顯經題。
X37n0662_p0435c17║四魔者，所說二藏，能持二人，人法合四。
X37n0662_p0435c18║該前諸邪者，以前四邪不出魔人法故。
X37n0662_p0435c19║佛經佛律下，唯圓名佛，餘教在九。
X37n0662_p0435c20║冠前下，則今人法四正，超出執等四正之上，如冠（平聲）
X37n0662_p0435c21║冠（去聲）在一身之頂。
X37n0662_p0435c22║從此下，結顯品題，則正唯在圓，邪収九界。
X37n0662_p0435c23║備有形聲兩偽者，形約現身，聲約說法。
X37n0662_p0435c24║經四魔者，一魔經，二魔律，三持魔經人，四持魔律人。
X37n0662_p0436a01║內狹邪謀者，化彼行人，永沉生死，如獵師懷殺害之
X37n0662_p0436a02║心也。
X37n0662_p0436a03║若言實生者，經有三段：初云由從天來故為世恭敬；
X37n0662_p0436a04║又復去，次云由昔苦行故今生成佛為天等敬；後結
X37n0662_p0436a05║為魔說。
X37n0662_p0436a06║不生生者，久已成佛則是不生，示有父母是生，亦應
X37n0662_p0436a07║云本無苦行，為化眾生示現苦行。佛言存略，良以迹
X37n0662_p0436a08║果不實、迹因可知，故不云也。
X37n0662_p0436a09║亦應例爾者，例上生不生，應以各行七步是魔說，不
X37n0662_p0436a10║行七步是佛說。
X37n0662_p0436a11║今不下，明與上反。
X37n0662_p0436a12║何者下。釋意。十方各行是佛聖德，言不可信即是欲
X37n0662_p0436a13║隱。
X37n0662_p0436a14║經妻息者，息謂子息。
X37n0662_p0436a15║經娉妻四勁反。說文：聘，訪也。爾雅：聘，問也。
X37n0662_p0436a16║經：舍衛者，義淨譯為名稱大城。祇洹者，具云祇陀洹，
X37n0662_p0436a17║此云戰勝，匿王太子也。生時王與外國戰勝，因以為
X37n0662_p0436a18║名。須達捨園、祇陀施樹，共立精舍，請佛居之。
X37n0662_p0436a19║經：釜鍑，方目、甫救二反。說文：鍑，如釜而口大。三蒼：鍑，
X37n0662_p0436a20║小釜也。經推步，步亦推也。
X37n0662_p0436a21║外道夸毗者，夸，苦華反。爾雅云：夸毗，體柔也。郭璞注
X37n0662_p0436a22║云：屈己卑身，以柔順人。此謂外道聞佛有相，不能執
X37n0662_p0436a23║正，便云所事之天，亦具於相，此即以柔順人之義。既
X37n0662_p0436a24║謂倍勝，則非屈己。故知疏主用夸毗之言，上取順人
X37n0662_p0436b01║義耳。又先儒或謂夸毗是詐偽之辭，乃與今意符同。
X37n0662_p0436b02║故楊子法言云：足言足容，德之藻矣。李軌注云：足言，
X37n0662_p0436b03║夸毗之辭。足容，戚施之面。言皆藻飾之偽，非篤實之
X37n0662_p0436b04║真。或可字誤，應云：夸奢，謂夸張其事，謂天勝佛也。爾
X37n0662_p0436b05║雅曰：犯奢，果毅勝也。郭注云：陵犯誇奢，皆得勝也。杜
X37n0662_p0436b06║元愷注左傳云：莊公欲奢夸夫人，故使宗婦同䞇俱
X37n0662_p0436b07║又見佛下，第二解。業即是因，謂相因相果合六十四，
X37n0662_p0436b08║但欲均齊不云勝佛。若據大論第九云：韋陀經中治
X37n0662_p0436b09║病星宿法、祠天法、歌舞論議難問法，如是等六十四
X37n0662_p0436b10║種世間伎藝，淨飯王子廣學多聞，若知此事不足為
X37n0662_p0436b11║難。然今經中從治身呪術下，似略列其相，故總結云
X37n0662_p0436b12║六十四能。
X37n0662_p0436b13║經十八惑人呪術者，應是惑人呪術有十八種，但未
X37n0662_p0436b14║知名相。暹記云：十八惑人者，從呪術至種種𦘕像，是
X37n0662_p0436b15║十八相。此謂一呪術，二工巧，乃至十七𦘕像也。未可
X37n0662_p0436b16║依用。
X37n0662_p0436b17║經散香蘇誕反。說文：散，雜也；謂散雜碎香者也。
X37n0662_p0436b18║經憒丙公對反。說文：亂也。丙女孝反，猥也。或作閙，俗
X37n0662_p0436b19║字耳。如即人云者，即今也。
X37n0662_p0436b20║就經律作亂者，執小謗大故名作亂，亂即是邪，知大
X37n0662_p0436b21║解小名治名正。執小謗中經有二段：初執小非大，二
X37n0662_p0436b22║是人復言下學小捨大。初中復二：一執小律非大律，
X37n0662_p0436b23║二執小經非大經。律中五句：一舉弗昔制惡法中者，
X37n0662_p0436b24║所犯罪科名為惡法。輕重者，初篇初聚重，二篇已去
X37n0662_p0436c01║名輕。而別舉偷蘭者，以偷蘭是方便罪，亦通輕重故，
X37n0662_p0436c02║由能成於四重僧殘之罪故也。故南山云：偷蘭一聚
X37n0662_p0436c03║罪通正從，體兼輕重也。然蘭有二種，謂方便、獨頭。如
X37n0662_p0436c04║初二篇遠近方便及獨頭正罪，破僧盜四之類，此名
X37n0662_p0436c05║重。如第二篇遠方便及輕獨頭，謂裸身用髮等，此名
X37n0662_p0436c06║輕也。既兼輕重故別舉之。偷蘭遮，善見翻大遮，言障
X37n0662_p0436c07║善道後墮惡故也。
X37n0662_p0436c08║經：其性皆重者，以俱招惡道報故。
X37n0662_p0436c09║二、我等律下，牽小屬己。三、我久忍下，彰己信受，嫌他
X37n0662_p0436c10║不信。四、我當下，執小捨大。小乘戒法名為己律，大乘
X37n0662_p0436c11║戒法名為汝律。五、汝所有下，推大為邪，故言汝律是
X37n0662_p0436c12║魔所說。
X37n0662_p0436c13║執小經非大，有三：一、明魔人執小非大，有五句：一、舉
X37n0662_p0436c14║九部證無方等；二、舉如來無量小經證無方等；三、如
X37n0662_p0436c15║其有下，推為魔說，先推後釋；四、如是言下，推他經有
X37n0662_p0436c16║說，我經不說；五、我經律下，委引佛說，證是為非。初段
X37n0662_p0436c17║竟。未來之世下，是第二、佛訶顯過。我又下，第三、明已
X37n0662_p0436c18║說大，成彼邪謬。別有三句：一、佛自彰己說過九部有
X37n0662_p0436c19║方等；二、若有人下，明正取之得；三、若有說下，明謗者
X37n0662_p0436c20║之失。先明其謗，後結得罪。
X37n0662_p0436c21║上來第一執小非大，自下第二學小捨大。如是經律
X37n0662_p0436c22║我當受持，正明學小。何以下釋。知足少欲因中之道，
X37n0662_p0436c23║斷除煩惱因中之滅，智慧是果中之道，涅槃是果中
X37n0662_p0436c24║之滅。此前四種通名善法，小乘經律以此為本名善
X37n0662_p0437a01║法因，以善因故我今受持。
X37n0662_p0437a02║如是說下，呵以顯過。若有說言下，次辨其正，可解。
X37n0662_p0437a03║經多羅樹一斷，更不重生。如犯重人，雖許懺淨，於現
X37n0662_p0437a04║在身，道果無分。
X37n0662_p0437a05║經除一闡提者，謂現在無信故且除之，而正因不滅，
X37n0662_p0437a06║若能發心決定成佛。
X37n0662_p0437a07║經波羅夷僧祇，義翻極惡。僧殘者，具云僧伽婆尸沙，
X37n0662_p0437a08║婆沙云僧，伽云眾。婆尸沙者，是殘。若犯此罪，垢纏行
X37n0662_p0437a09║人，非全淨用。有殘之罪，由僧除滅故也。
X37n0662_p0437a10║二、不定者。託境以言，通該六聚。若論罪體，生疑不信，
X37n0662_p0437a11║是突吉羅。三十、九十一俱言墮者，波逸提義翻墮。十
X37n0662_p0437a12║誦云：墮在燒煑，覆障地獄故也。四分：僧有百二十種，
X37n0662_p0437a13║分取三十。因財事生，犯貪慢心，強制捨入僧，故名尼
X37n0662_p0437a14║薩耆也。餘之九十，單悔別人。若據罪體，同一品懺。經
X37n0662_p0437a15║云九十一，如前疏釋。
X37n0662_p0437a16║四懺悔者，即四波羅提提舍尼，明了翻為各對應說，
X37n0662_p0437a17║謂對人說所作罪也。今經懺悔其義是同。
X37n0662_p0437a18║眾多學法者，四分戒本云：式叉迦羅尼，義翻應當學。
X37n0662_p0437a19║胡僧云：守戒也。此罪微細持之極難，故隨學隨守以
X37n0662_p0437a20║立名，亦云突吉羅，此云惡作。
X37n0662_p0437a21║經犯突吉羅（至）八百萬歲者，若目連問經犯吉羅罪，
X37n0662_p0437a22║如四天王壽五百歲墮泥犁中，於人間數九百千歲，
X37n0662_p0437a23║今云忉利天等。南山云：此謂數有大小，即萬萬為億
X37n0662_p0437a24║之量也。今經但略明犯吉墮獄劫數，若諸篇聚或可
X37n0662_p0437b01║且准目連問經，故彼經云：若二眾以無慚愧心輕慢
X37n0662_p0437b02║佛語犯吉罪，如向說。第二波羅提提舍尼，如三十三
X37n0662_p0437b03║天壽命千歲，於人間數三億六十千歲墮獄。第三波
X37n0662_p0437b04║逸提者，如夜摩天壽二千歲，於人間數二十一億四
X37n0662_p0437b05║千歲。第四偷蘭遮，如兜率天壽四千歲，於人間數五
X37n0662_p0437b06║十億六十千歲。第五僧伽婆尸沙罪，如不憍樂天壽
X37n0662_p0437b07║八千歲，於人間數二百三十億四十千歲。第六犯波
X37n0662_p0437b08║羅夷罪，如他化自在天壽十六千歲，於人間數九百
X37n0662_p0437b09║二十億六十千歲。
X37n0662_p0437b10║妄語下云云者，於此時中有罪覆藏，謂此妄語不招
X37n0662_p0437b11║當苦，名不見後。以不見故諸罪皆覆，名無惡不造。
X37n0662_p0437b12║持戒是緣因下云云者，應須以緣資了，以了發正，一
X37n0662_p0437b13║心三觀，即是了因。內觀不虧，外戒無闕，內外冥一，正
X37n0662_p0437b14║助合行，初住佛性，見應無日，豈單持事戒而得見乎？
X37n0662_p0437b15║故下經云：若人不聞如來甚深秘密藏者，云何當知
X37n0662_p0437b16║有佛性耶？此即了因也。經文互顯，三因必備。
X37n0662_p0437b17║經如其說有等者，問有兩向：一、問：大乘既說有性，而
X37n0662_p0437b18║小乘九部不說，此乃有而言無，則是妄語邪見。若然
X37n0662_p0437b19║者，小乘之人云何不犯大乘十重耶？以梵網戒妄語
X37n0662_p0437b20║在十重故。二、問：大乘之人現是凡夫，說有佛性，云何
X37n0662_p0437b21║不犯小乘大妄耶？下答中先答初意，次答後意，尋文
X37n0662_p0437b22║可見。
X37n0662_p0437b23║經煩惱覆故等者，言別意，圓全法性為無明，且言覆
X37n0662_p0437b24║耳。或可是別，以今經兼帶故，而四竝知常，圓解無異。
X37n0662_p0437c01║經有王問者，假說之言，以上王嘆比丘，比丘不受，故
X37n0662_p0437c02║此還言王問。
X37n0662_p0437c03║經：大致供養。說文：送詣曰致。三蒼：致，到也。
X37n0662_p0437c04║經何況犯偷蘭遮者，舉輕況重。北遠云：此中重罪通
X37n0662_p0437c05║名偷蘭，不唯方便。南山云：盜佛物者，正望佛邊無盜
X37n0662_p0437c06║罪，由佛於物無我所心無惱害故，但得偷蘭，以同非
X37n0662_p0437c07║人物攝故。十誦：盜天神像衣結偷蘭。涅槃亦云：造立
X37n0662_p0437c08║佛寺用珠華鬘供養，不問輙取，若知不知皆犯偷蘭。
X37n0662_p0437c09║南山正指此文是蘭罪也，不同遠釋。又云：若有守護
X37n0662_p0437c10║主者，三寶物邊皆結重。此則微同遠義。
X37n0662_p0437c11║經此大乘下，翻上邪中五篇諸罪非是佛制，明一切
X37n0662_p0437c12║罪皆是佛制。先制盜，次殺，次酒，次妄，次婬，如文。
X37n0662_p0437c13║科云：夢覺者，居効反。
X37n0662_p0437c14║經常翹一足，下悉覺中收。
X37n0662_p0437c15║經比丘乞食等者，教厭食，食是婬因故。前已說五戒，
X37n0662_p0437c16║而此更明婬者，以人多喜犯故。
X37n0662_p0437c17║讚嘆得罪者，得不應罪。下文被服赤色者，即是明闍
X37n0662_p0437c18║王放醉象緣中。
X37n0662_p0437c19║說制戒後者，薩婆多云：五大色者不成受。善見云：若
X37n0662_p0437c20║見著五大色衣比丘有智慧者，當言：此是遭賊失衣
X37n0662_p0437c21║比丘。准此，赤色不合受也。
X37n0662_p0437c22║大赤則遮者，大赤即南方正色，故今遮之。下云被服
X37n0662_p0437c23║赤色，即乾陀木蘭所染壞色似赤耳，即善見云善來
X37n0662_p0437c24║比丘袈裟赤色鮮明也。前云未制戒者，此義恐非。實
X37n0662_p0438a01║法師云：具足應言摩訶楞伽羅，此云大莊嚴具也。
X37n0662_p0438a02║四諦品
X37n0662_p0438a03║舊云下。古師用勝鬘經無量四諦義以釋今品。所以
X37n0662_p0438a04║然者，古師皆謂勝鬘是偏方不定教，不在五時次第，
X37n0662_p0438a05║而明常住與涅槃同，故用彼經以釋今品。
X37n0662_p0438a06║言但說有量四諦等者，勝鬘法身章云：何等為說二
X37n0662_p0438a07║聖諦義？謂說作聖諦義、說無作聖諦義。
X37n0662_p0438a08║說作聖諦義者，是說有量四聖諦。何以故？非因他能
X37n0662_p0438a09║知一切苦、斷一切集、證一切滅、脩一切道，是故有有
X37n0662_p0438a10║為生死、無為生死。涅槃亦如是，有餘及無餘。
X37n0662_p0438a11║說無作聖諦義者，說無量四聖諦義。何以故？能以自
X37n0662_p0438a12║力知一切受苦、斷一切受集、證一切受滅、脩一切受
X37n0662_p0438a13║滅道。如是八聖諦，如來說四聖諦。如是四無作聖諦
X37n0662_p0438a14║義，唯如來、應、正等覺事究竟，非阿羅漢、辟支佛事究
X37n0662_p0438a15║竟。彼經既云無作唯如來究竟，故疏云今緣常住至
X37n0662_p0438a16║佛心喜也。
X37n0662_p0438a17║亦名下，出異名，如向引經。
X37n0662_p0438a18║今問下。今破。古人既依勝鬘立義，今師還用彼經明
X37n0662_p0438a19║二死義，以破彼立無量非常住義，不可用釋今品。
X37n0662_p0438a20║言出分段者，彼經一乘章云：有二種死。何等為二？謂
X37n0662_p0438a21║分段死、不思議變易死。分段死者，謂虗偽眾生。不思
X37n0662_p0438a22║議變易死者，謂阿羅漢、辟支佛、大力菩薩意生身，乃
X37n0662_p0438a23║至究竟無上菩提。彼經凡二十五章，章亦品也。
X37n0662_p0438a24║無量亦不出變易者，以彼經二乘及大力菩薩等俱
X37n0662_p0438b01║在變易死中故，故云亦不出等。
X37n0662_p0438b02║俱是有量者，既彼無量不出變易，若望今經生死即
X37n0662_p0438b03║涅槃永出二死，則彼經乃是歷別有量之義，故不出
X37n0662_p0438b04║變易，今經方是圓融無量也。
X37n0662_p0438b05║是對大小兩緣者，正判彼經是方等部大小相隔之
X37n0662_p0438b06║說，既非開會圓常調御之心，何足為喜？
X37n0662_p0438b07║又有下。更約彼經名義反破人師，令彼立有為無為
X37n0662_p0438b08║二俱不成。
X37n0662_p0438b09║那言下。破有為義。即彼經云：世尊！此四聖諦，三是無
X37n0662_p0438b10║常，一是常。何以故？三諦入有為相，入有為相者是無
X37n0662_p0438b11║常，無常者是虗妄法，虗妄法者非諦、非常、非依，是故
X37n0662_p0438b12║苦諦、集諦、道諦非第一義諦，非常、非依。一苦滅諦離
X37n0662_p0438b13║有為相，離有為相者是常，常者非虗妄法，非虗妄法
X37n0662_p0438b14║者是諦、是常、是依，是故滅諦是第一義不思議。此四
X37n0662_p0438b15║中經文顯云滅是無為，何得云是有為四諦耶？故云
X37n0662_p0438b16║若爾等也。
X37n0662_p0438b17║若無下。破無為義。
X37n0662_p0438b18║那得猶有等者，即經云變易生死，謂大力菩薩等也。
X37n0662_p0438b19║菩薩即是觀無量四諦之人，既有生死正屬有為，那
X37n0662_p0438b20║言無量是無為耶？此蓋彼師不了勝鬘部中兼帶之
X37n0662_p0438b21║意，故致今難。
X37n0662_p0438b22║解言下。彼師重救也，而但救無為義。
X37n0662_p0438b23║不無三相者，謂但無分段捨身受身之有為，而有方
X37n0662_p0438b24║便土中因移果易生住滅之三相也。異與滅同，故合
X37n0662_p0438c01║言三。
X37n0662_p0438c02║若爾下，再斥。既有變易三相，則正是界外有為，故云
X37n0662_p0438c03║實非無為。為只是作，故無作亦壞。
X37n0662_p0438c04║別為一緣者，正為別教次第機緣，故說菩薩至無上
X37n0662_p0438c05║菩提皆在變易，故知彼經無量四諦非同今經圓融
X37n0662_p0438c06║之四，故云義不相會。問：彼經於有量中，三是有為、一
X37n0662_p0438c07║是無為，對何機耶？答：亦是別機。三諦在地前故是有
X37n0662_p0438c08║為，登地證滅故是無為，亦是圓接通別義。
X37n0662_p0438c09║五時者，即以五時為漸。華嚴是頓，在五時外，如前記
X37n0662_p0438c10║說。
X37n0662_p0438c11║初時約事者，即十二年有相教，謂四阿含中所說實
X37n0662_p0438c12║有之法，名為約事。
X37n0662_p0438c13║云云者，應云：集是和合相，道是對治易奪相，滅是滅
X37n0662_p0438c14║有還無相。第二時即無相教，謂般若；第三時即褒貶
X37n0662_p0438c15║教，謂方等；第四時即同歸教，謂法華。文省第三，故云
X37n0662_p0438c16║至第四時也。
X37n0662_p0438c17║五受下。引淨名證苦諦如幻也。意謂三時同明此義。
X37n0662_p0438c18║無此四事者。謂觀法本空無四名相。
X37n0662_p0438c19║藉四下。由觀苦無逼迫、集無和合、道不二相、滅無生
X37n0662_p0438c20║相而得會空，從方便說故且云四。
X37n0662_p0438c21║如見下，引小乘約事為例。初果棄事入理，尚唯一真，
X37n0662_p0438c22║豈況大乘四時約理之諦？
X37n0662_p0438c23║從方便為名者，由於上下八諦各起忍智，斷盡見惑
X37n0662_p0438c24║而證一真，故從方便言初果具八忍八智耳。
X37n0662_p0439a01║故四下。總結。四時雖約事約理有別，而不談佛性同
X37n0662_p0439a02║是無常，唯今經是第五時，名常住教，正談佛性。佛是
X37n0662_p0439a03║覺義，故佛即是智、性即是諦，具佛之性故云佛性，以
X37n0662_p0439a04║智為諦義在此矣。
X37n0662_p0439a05║文云下。引證。而有真實者，真實即智也。
X37n0662_p0439a06║佛心則喜者，談常顯性稱懷故喜。此師解義一往似
X37n0662_p0439a07║美而事理無歸，若還至前難者，恐他云約事約理是
X37n0662_p0439a08║有量，約智是無量，約智猶是變易生死，故云已如前
X37n0662_p0439a09║難。
X37n0662_p0439a10║若非下。若謂約事是有量、約理是無量、約智是雙非
X37n0662_p0439a11║者，依勝鬘經復是何諦？以彼經但明二種，故云則無
X37n0662_p0439a12║別名等。只由他人不曉今經四種四諦，而却取勝鬘
X37n0662_p0439a13║解義，故招斯難。
X37n0662_p0439a14║有同有異者，同彼四中之一，異則此無前三。
X37n0662_p0439a15║四種四諦者：一、生滅；二、無生；三、無量；四、無作。次第對
X37n0662_p0439a16║四教也。一實即無作四諦也。
X37n0662_p0439a17║其相下。敘意中，初句徵起，次句總立。謂心造十界全
X37n0662_p0439a18║體是心，故凡聖因果無非實相，心佛眾生三無差別，
X37n0662_p0439a19║故云徧一切處。
X37n0662_p0439a20║能於下，明悟之，則成佛界。
X37n0662_p0439a21║四事明了等者，謂一法身、二真智、三如來藏、四三寶。
X37n0662_p0439a22║即身智各三即是三諦，藏寶亦然。三諦相融名為實
X37n0662_p0439a23║相，亦是陰入皆如無苦可捨，煩惱即菩提無集可斷，
X37n0662_p0439a24║邊邪皆中正無道可脩，生死即涅槃無滅可證，此謂
X37n0662_p0439b01║明了實相也。
X37n0662_p0439b02║若不下。明迷之成九界也。
X37n0662_p0439b03║倒而非諦者，但是陰入煩惱邊邪，生死顛倒之事耳。
X37n0662_p0439b04║即下經文，於四諦中，各有惑因惑果也。
X37n0662_p0439b05║實通一切者，通餘九界也。
X37n0662_p0439b06║畜生地獄等者，舉重況輕，此二尚是，況餘七界？此即
X37n0662_p0439b07║達九界陰入皆如也。
X37n0662_p0439b08║於不淨等者，下經云：受不淨物，由內具煩惱故外受
X37n0662_p0439b09║不淨，遶九界惑即三觀智，名不壞法。
X37n0662_p0439b10║於斷下。明滅諦。且約二乘界說，販種斷滅尚具藏理，
X37n0662_p0439b11║而況餘界豈不具耶？
X37n0662_p0439b12║明識下，只於藏理，三諦宛然。空即佛寶，假即僧寶，中
X37n0662_p0439b13║即法寶。
X37n0662_p0439b14║諦非四數者，心性妙理，一尚無一，豈有四數？
X37n0662_p0439b15║約四下。從理造事。事既有四，達事即理，故亦無四，故
X37n0662_p0439b16║云約四了諦，諦即理也。
X37n0662_p0439b17║覆相下。昔被三覆，今唯無作，指三即一，故云今開。
X37n0662_p0439b18║塗乳下，昔三覆一如塗藥，今開三即一如獲洗，稱佛
X37n0662_p0439b19║本懷，所以心喜。
X37n0662_p0439b20║但有（至）之殊者。唯滅道二諦少不次第，至文自見。
X37n0662_p0439b21║一即下。於六段中，惑是集惑，果是苦解，是道解果，是
X37n0662_p0439b22║滅結解，結惑只是結前四耳。既四諦章各有六段，則
X37n0662_p0439b23║知一諦具四諦義，故云一即是四也。
X37n0662_p0439b24║四即是一者，如苦中雖具四義，只是顯成一苦諦也。
X37n0662_p0439c01║集即苦因，道即苦治，滅即苦盡，餘三例爾，故云四即
X37n0662_p0439c02║是一。
X37n0662_p0439c03║名不思議者，只緣四義互通，名不思議。又即理而事，
X37n0662_p0439c04║名一即四；即事而理，名四即一。理、事相融，名不思議。
X37n0662_p0439c05║下明下，聖行品文也，即第十二初集諦文。約四諦簡
X37n0662_p0439c06║云：凡夫有苦無諦，二乘有苦有苦諦，菩薩解苦無苦
X37n0662_p0439c07║而有真諦。下疏云：真是真實。故知即是次第、不次第
X37n0662_p0439c08║二種真實。此別、圓對三藏簡。
X37n0662_p0439c09║注云云者，今直明苦即凡夫者，苦無諦也。
X37n0662_p0439c10║不解故苦，即二乘也。
X37n0662_p0439c11║必墮等者，由不解常故，墮無為惡趣。
X37n0662_p0439c12║第三明解，即別圓菩薩也。
X37n0662_p0439c13║經法見非法者，迷佛法身，謂是食身也。
X37n0662_p0439c14║非法見法者，偏空涅槃非真實法，而計為所證之法。
X37n0662_p0439c15║明解者，解即是因，謂道諦解；果即滅諦。因謂三即，果
X37n0662_p0439c16║謂分真。
X37n0662_p0439c17║已訶聲聞者，即指前多脩空，是訶二乘也。
X37n0662_p0439c18║經於無量（至）受苦者。沉空取證，故久受變易生死之
X37n0662_p0439c19║苦。
X37n0662_p0439c20║經：疾能除滅者。圓脩三觀，於一生中有超登十地者，
X37n0662_p0439c21║故云疾也。
X37n0662_p0439c22║經言無佛法僧者，謂三寶無常，即是言無同體也。
X37n0662_p0439c23║四倒品
X37n0662_p0439c24║況顯者，舉喻比況也。即引上哀嘆品中，迴過還諸比
X37n0662_p0440a01║丘，顯其倒惑。
X37n0662_p0440a02║羅籠自繞者，如禽獸在羅網籠檻之內也。
X37n0662_p0440a03║見想取著者，見謂見倒想倒二俱取著。
X37n0662_p0440a04║狂狷者，論語云：狂者進取，狷者有所不為。想心計度，
X37n0662_p0440a05║進退不常，故云狂。狷，古鉉反。
X37n0662_p0440a06║分明見倒者，邪推定執，故曰分明。
X37n0662_p0440a07║偽藝無實邪？常乳藥，是舊醫偽藝也。
X37n0662_p0440a08║眾多者，凡諸所談違理名相悉名為倒，故云眾多。
X37n0662_p0440a09║而說倒諦者，從解說諦，從惑說倒。
X37n0662_p0440a10║執字亡旨者，外人偷竊佛教，執著四德名字，亡失佛
X37n0662_p0440a11║性義旨，不達非常非無常名，不知方便，此釋上執字
X37n0662_p0440a12║也。以不了故，德翻為倒名，藥變成毒，此釋上亡旨也。
X37n0662_p0440a13║即起下，正示四倒。
X37n0662_p0440a14║佛初下。今佛出世，說小無常，破除邪執，猶吐瀉令毒
X37n0662_p0440a15║氣盡，倒即吐也。
X37n0662_p0440a16║病去下。明二乘之人不解佛意，不達中道，而起四枯
X37n0662_p0440a17║之倒。
X37n0662_p0440a18║佛觀下。今於此會，正以真常以破無常，故云治病，意
X37n0662_p0440a19║令達非常非無常。
X37n0662_p0440a20║若後下，明釋迦末法還為外人竊用，執德成倒故云
X37n0662_p0440a21║為病。後佛即彌勒也，故使慈氏初興還說小法。
X37n0662_p0440a22║道亘前後者，常等即前倒，佛初出世破故；無常等即
X37n0662_p0440a23║後倒，佛臨涅槃破故。
X37n0662_p0440a24║即能解藥者，既識四種是倒，則知無倒是藥，故云離
X37n0662_p0440b01║倒無諦。猶如既知迷東謂西，則解東非是西，離所迷
X37n0662_p0440b02║西，外無別東也。
X37n0662_p0440b03║緣宜下。正示來意。義雖兼通，隨四悉機宜作病說，故
X37n0662_p0440b04║有今品。
X37n0662_p0440b05║總論邪正者，魔說是邪屬惑，佛說是正屬解，故邪正
X37n0662_p0440b06║品總論惑解。下之二品，只是派開前品，總別相成，文
X37n0662_p0440b07║義鈎鏁。
X37n0662_p0440b08║若但下。謂各解二品之別，不知邪正之總也。
X37n0662_p0440b09║如偏下，舉喻。偏識人字，不識入字，如解諦不解倒；偏
X37n0662_p0440b10║識入字，不識人字，如解倒不解諦。單知杌人，其例亦
X37n0662_p0440b11║爾。
X37n0662_p0440b12║非具足知者，應云非具足識知，文脫識字。謂偏識者，
X37n0662_p0440b13║非具足識人、入二字；偏知者，非具足知人、杌二形。只
X37n0662_p0440b14║由明見人、入二字相濫，暗見人、杌二形難分，故今用
X37n0662_p0440b15║之以喻邪正。
X37n0662_p0440b16║即是正善（至）善業者。即前迦葉問辭也。
X37n0662_p0440b17║次第相成者，由邪正之總成諦倒之別，總別雙具成
X37n0662_p0440b18║如來性品，故合八倒以為四倒，對前四諦數義則便。
X37n0662_p0440b19║於佛（至）生於樂想。是釋出苦境文也。然苦境似唯一
X37n0662_p0440b20║倒，故經云生於苦想。今疏取苦體文，釋成具二，故云
X37n0662_p0440b21║遂言是解等，即下文云應說如來無常，我則受樂也。
X37n0662_p0440b22║故知出境雖單云苦，執苦為解，即成樂倒。
X37n0662_p0440b23║彼言者，即經云我若說言等也。是彼眾生自稱我也。
X37n0662_p0440b24║謂說常有罪故為倒，說無常者則證小果，故經云我
X37n0662_p0440c01║則受樂，故指無常為諦。
X37n0662_p0440c02║樂生苦想下云云者，於佛常住樂果而生無常。苦想
X37n0662_p0440c03║體中偏釋一想者，偏釋無常也。如經：
X37n0662_p0440c04║所不應脩下。即解經中不脩空寂文也。問：前文云不
X37n0662_p0440c05║煞等為長壽因，今何故說脩空為因？答：長壽之因必
X37n0662_p0440c06║具福慧，前文據福、此文據慧，影略互明理須兼備。
X37n0662_p0440c07║言空慧者，即一空一切空，三觀俱空。以無生門是觀
X37n0662_p0440c08║法之首，故且言之。假中二慧，亦長壽因也。
X37n0662_p0440c09║一切倒心為邪者，別教先枯次榮亦是倒心，迦葉示
X37n0662_p0440c10║同別人故有次第邪見，故地論明等覺入離見禪即
X37n0662_p0440c11║始終教道，至于等覺尚有邪見。
X37n0662_p0440c12║如來性品
X37n0662_p0440c13║初約如來單釋，文具四悉。允同三世，令物歡喜。
X37n0662_p0440c14║舉初標後，意存生善。初謂如來，後即九號。
X37n0662_p0440c15║破異計者，不二即中道故，破二邊異計故屬對治。
X37n0662_p0440c16║如來與佛一體異名，悟彼體同即第一義。
X37n0662_p0440c17║次對性字雙釋。初文者，佛與生異，以異顯同故屬世
X37n0662_p0440c18║界。
X37n0662_p0440c19║意在於因者，顯因人具果人之性，故曰如來性意。令
X37n0662_p0440c20║行人反識己性，發生理善，故云意在於因，即為人也。
X37n0662_p0440c21║舉顯自隱者，舉果上之顯名，以目果證之本性，即是
X37n0662_p0440c22║以顯破隱，故屬對治。
X37n0662_p0440c23║性理含藏者，佛界性也。
X37n0662_p0440c24║備種種性者，即是佛界具九界性也。
X37n0662_p0441a01║善惡三乘者，釋上種種，謂三善三惡并三乘是。九界，
X37n0662_p0441a02║舉佛界勝性，棄九界之劣性，棄九界性入佛界性，即
X37n0662_p0441a03║第一義也。然四悉俱解品名，而用義稍異。初約生佛，
X37n0662_p0441a04║則自他對論，後三唯在自行。生善則因果雙明，對治
X37n0662_p0441a05║則以果事顯果理。第一義唯約果理，故知後三但在
X37n0662_p0441a06║自行，亦可云前一約生佛，後三唯約佛。
X37n0662_p0441a07║又如下，簡名通文中，先明竪通六，即俱名如來。
X37n0662_p0441a08║夫有心下謂理，即名字觀行也。
X37n0662_p0441a09║四、休下。謂相似分真。初依相似，後三分真。古翻菩薩
X37n0662_p0441a10║為開士。
X37n0662_p0441a11║十方下，謂妙覺究竟。
X37n0662_p0441a12║就一下，明通橫三身。
X37n0662_p0441a13║今文下，顯今品所辨。
X37n0662_p0441a14║如來藏者，於竪明則別在理，即於橫明則具攝三身。
X37n0662_p0441a15║以理性本具三身性，故名如來藏。又復應知，藏有二
X37n0662_p0441a16║義：一、理藏，二、行藏。一切法趣色等，理藏也；一、作法趣
X37n0662_p0441a17║檀等，行藏也。理唯在性，行則屬脩。今品所辨，理如來
X37n0662_p0441a18║藏也。又准勝鬘經云：有二種如來藏：一、空如來藏，若
X37n0662_p0441a19║離、若脫一切煩惱；二、不空如來藏，過恒沙不離、不脫、
X37n0662_p0441a20║不異、不思議佛法。今品所明，不空藏也。
X37n0662_p0441a21║悉皆有我者，心性自他徧攝一切，故立我名。
X37n0662_p0441a22║以我同故者，萬法雖異，一性無殊。
X37n0662_p0441a23║以如示人者，今品正示眾生本有理性，令生文字等
X37n0662_p0441a24║解，故曰示人。
X37n0662_p0441b01║又言下。別是一師解義也。
X37n0662_p0441b02║眾生心神者，謂佛性只是心神異名。
X37n0662_p0441b03║六法，謂五陰及神我也。
X37n0662_p0441b04║義皆下，具破二解：初明事理異，如來自性是真理，心
X37n0662_p0441b05║神六法是妄事；次明是理故隱，是事故顯；後明是理
X37n0662_p0441b06║故常住，是事故無常。
X37n0662_p0441b07║與如下，結破。只由佛性是真理，而二師以妄事釋之，
X37n0662_p0441b08║故不相關。夫佛性六法，不即不離。古師既以即義解
X37n0662_p0441b09║釋，故今師以離義破之。
X37n0662_p0441b10║非無一邊者，得不即一邊義。既無不離義，故為今破，
X37n0662_p0441b11║以此品題須全不即、不離二義故也。
X37n0662_p0441b12║彼以下，疏主引經正顯。
X37n0662_p0441b13║那得下一切之言，豈不收惑？一切有性，惑豈離理？
X37n0662_p0441b14║私謂下治者，徵經助釋也。此由世人不信無情草木
X37n0662_p0441b15║有佛性，故荊溪因便示義，以儆迷徒。
X37n0662_p0441b16║何所不收者，一切之言，則收十界依正也。
X37n0662_p0441b17║涅槃下，即經云安樂性也，以涅槃是安樂法故。既云
X37n0662_p0441b18║一切諸法有安樂性，則何法不在涅槃中耶？
X37n0662_p0441b19║一切下。一切之言既收依正，故示依正即是涅槃，涅
X37n0662_p0441b20║槃即佛性異名，是知國土無情有佛性理矣。良由十
X37n0662_p0441b21║界由心所造，而依正之處當體即心，心外無餘豈復
X37n0662_p0441b22║甄隔，云何草木無佛性乎？
X37n0662_p0441b23║此即在外者，未來當得，故在身外。
X37n0662_p0441b24║此即在內者，現今六法既即佛性，故在身內。
X37n0662_p0441c01║惑覆梨耶者，地論以第八梨耶識是真常淨識，不立
X37n0662_p0441c02║第九，所以梨耶即佛性理，故向云地人云惑覆於理
X37n0662_p0441c03║也。
X37n0662_p0441c04║興皇下。彼謂佛性超然，故非內外。
X37n0662_p0441c05║偏據緣了者，緣了脩成，故云佛性在當。
X37n0662_p0441c06║復據下，應是論人二義以釋佛性：一云在當則據緣
X37n0662_p0441c07║了，二云在當果也。果性即菩提，由了因而成也。果果
X37n0662_p0441c08║性即涅槃，由緣因而成也。菩提果上復得涅槃果，故
X37n0662_p0441c09║云果果。
X37n0662_p0441c10║如盲下各得尾牙，不識全體。
X37n0662_p0441c11║四句下。謂內外、亦內外、非內外四句也。諸師解性，但
X37n0662_p0441c12║在三句，尚闕兩亦，是一非諸，不名平等，則顯違如義，
X37n0662_p0441c13║安稱釋題？今明三因五性，互融互攝，既性具緣了，又
X37n0662_p0441c14║全性成脩，豈同與皇偏據正性？既性由脩顯，豈同地
X37n0662_p0441c15║人偏據本有？既全脩是性，舉果攝因，豈同地人偏據
X37n0662_p0441c16║緣了及以當果？今既融攝，因果無差，脩性一搔，故云
X37n0662_p0441c17║平等。永無四執，故云清淨。由內無執，故外無諍，不異
X37n0662_p0441c18║名如，旨在斯也。
X37n0662_p0441c19║巧示者，隨有四益，作脩性內外等說，令彼歡喜，生善
X37n0662_p0441c20║執，除悟道，故名巧示。此乃稱理而說，即如是來。
X37n0662_p0441c21║常不變易者，上解二字，如即約理，來即約事，理事相
X37n0662_p0441c22║即，性體俱常，波水相收，濕性寧改？故名性也。應知如
X37n0662_p0441c23║單是理，來唯屬事，性兼二義，只事理體常，故得云性。
X37n0662_p0441c24║豈獨下，結責諸師。
X37n0662_p0442a01║不得不有者，古人意云：藏以含藏為義，空無所含，故
X37n0662_p0442a02║須云有。
X37n0662_p0442a03║以有接下。示有門四益。文闕世界，應云以有令喜。
X37n0662_p0442a04║接斷者，為接引執空斷見之人，令生理善，故說藏性
X37n0662_p0442a05║是有。破常者，有即真常，破於橫計邪常之惡。
X37n0662_p0442a06║以有令悟者悟，故入理。
X37n0662_p0442a07║悟佛下。說藏為有，即是方便，而證性時實非有也。
X37n0662_p0442a08║如人下引喻斥執。方等陀羅尼第三云：我於往昔作
X37n0662_p0442a09║一比丘，時有居士設大施會。我時貧窮故詣會所，於
X37n0662_p0442a10║其中路見有大橋，於其橋上有一智人。我問彼言：是
X37n0662_p0442a11║橋何人所作？此木何林所生？何人所斫？何象所載？為
X37n0662_p0442a12║是赤松白松？如是設七千八百問已，爾時智人便語
X37n0662_p0442a13║我言：咄癡沙門！居士請汝但涉路去，至於會所可得
X37n0662_p0442a14║悅意，徒問此事於身無利。咄癡沙門！今且速去還當
X37n0662_p0442a15║語汝。我時聞此便到會所，食已蕩盡財物無餘，見已
X37n0662_p0442a16║懊惱却到橋上見向智人。智人問言：汝為顦顇多不
X37n0662_p0442a17║吉耶？答言：我向徒問無益之言，使我果不值飲食財
X37n0662_p0442a18║物。智人語我：夫沙門者於身無益理不應問，於身益
X37n0662_p0442a19║者宜應須問。云何為利？謂不讚己不毀他，觀平等法，
X37n0662_p0442a20║自既利己復能利他。是時九十億諸天聞說發菩提
X37n0662_p0442a21║心，今以四門如橋，會所如佛性，於門起諍不能證入，
X37n0662_p0442a22║如問橋失利。
X37n0662_p0442a23║其意若此者，如前性非四門，隨機說四。
X37n0662_p0442a24║若得下。和通諸解。得今四悉意已，則古解有歸；不得
X37n0662_p0442b01║今意，徒為諍論。一、言佛性須具六即，諸釋雖殊，不離
X37n0662_p0442b02║六位。但宜聞理即，故作本有說之；宜聞中間四即，故
X37n0662_p0442b03║作緣了說之；宜聞究竟，故作極果說之。前四即無明
X37n0662_p0442b04║全在，是亦隱；分真究竟，是亦顯。二、即在聖，是亦外；四、
X37n0662_p0442b05║即在凡，是亦內。
X37n0662_p0442b06║如經下。引證。不知是理，即掘出是分真究竟，義如下
X37n0662_p0442b07║釋。
X37n0662_p0442b08║只是一義者，名字雖異，義體是同，皆是一念三諦之
X37n0662_p0442b09║異字耳。
X37n0662_p0442b10║若欲下，明名義俱異而體是同。
X37n0662_p0442b11║理惑合論者，惑即是妄，理即是真。故勝鬘云：若於無
X37n0662_p0442b12║量煩惱藏所纏如來藏不疑惑者，於出生無量煩惱
X37n0662_p0442b13║藏法身亦無疑惑。此即理惑俱得名藏，故曰合論。
X37n0662_p0442b14║不可改變者，此亦全不論惑，而以理體常住不遷，是
X37n0662_p0442b15║性義也。即勝鬘云自性清淨心，今云如來性佛性等
X37n0662_p0442b16║是也。
X37n0662_p0442b17║有師生起下，古義無失，故今用之。文中後之四段皆
X37n0662_p0442b18║云若爾者，是假設難詞。
X37n0662_p0442b19║前後兩病下，前是常病，後是無常病。病在機緣，故云
X37n0662_p0442b20║就眾生論。塗毒喻說無常，則隱覆佛性；洗乳喻今常
X37n0662_p0442b21║教，則開顯佛性，故云就佛教論也。
X37n0662_p0442b22║六道區分者，此是古義，故云六道，在今應言九界也。
X37n0662_p0442b23║昇謂三善，沉謂三惡。流乎醎酢者，喻六道昇沉也。
X37n0662_p0442b24║誰能毀傷者，言佛性不可殺也。叵，不可也。钁，居縛反。
X37n0662_p0442c01║如佛下，舉例也。
X37n0662_p0442c02║興心逆罪者，興，起也。如來金剛之身雖不可害，設起
X37n0662_p0442c03║害佛之心，則獲五逆之罪。
X37n0662_p0442c04║性不下。眾生佛性雖不可毀，設以妄心害妄陰者，則
X37n0662_p0442c05║得殺罪，例如興心害佛也。劈，音僻，破也。
X37n0662_p0442c06║只由善業等者，緣了二脩名為善業，了因名字位，緣
X37n0662_p0442c07║因觀行相似位，見性即分真究竟。又若深取則住前
X37n0662_p0442c08║悉名緣因，分真名了因，究竟為見性。
X37n0662_p0442c09║言性由善業者，見性是果，此性本具，至果方見，果由
X37n0662_p0442c10║因剋，故云性由善業。因則是始，果則是終。
X37n0662_p0442c11║論人下。引古釋善業義。初明論人約妄事釋，次明地
X37n0662_p0442c12║人約真理釋。約妄事則非是圓因，約真理則猶為惑
X37n0662_p0442c13║覆，用解善業義俱不成。
X37n0662_p0442c14║假名行人者，攬五陰實法，而立眾生假名也。意云：有
X37n0662_p0442c15║假名人，方能脩業，故云能御善惡。御謂乘御，乘惡則
X37n0662_p0442c16║唯在生死，乘善則得至涅槃，故云御善至正覺也。正
X37n0662_p0442c17║解善業，故略御惡義。上標云能御善惡者，相帶而來，
X37n0662_p0442c18║洮練心神，則御善脩觀，得成正覺，即至果見性。練字
X37n0662_p0442c19║從糸從金，二體通用。珠藂云：煑絲令熟作練，鎔金使
X37n0662_p0442c20║精作鍊。
X37n0662_p0442c21║中論下。中論，師難也。
X37n0662_p0442c22║亦不得是我者，此約真我，我即佛性；既非佛性，故亦
X37n0662_p0442c23║非我。
X37n0662_p0442c24║既其下，正觀善業不成。
X37n0662_p0443a01║誰御善業者，正由內具我性，故依性起。業既無性，即
X37n0662_p0443a02║善惡不成。
X37n0662_p0443a03║又汝下，又恐論人轉計，謂有假名妄我能御善業，既
X37n0662_p0443a04║是假名則非自在真我，妄我御業唯至生死，不了真
X37n0662_p0443a05║我豈成正覺？故云假者至相害也。
X37n0662_p0443a06║地人下。以地人謂惑覆理以解藏義，故使釋業還指
X37n0662_p0443a07║所覆善用為善業也。
X37n0662_p0443a08║如土下，土喻妄惑，金喻體用。金在土中土無能壞，如
X37n0662_p0443a09║用在惑內惑不能壞也。
X37n0662_p0443a10║沮，慈呂反。意云：迦葉所問善業，正指此。用沮壞下文
X37n0662_p0443a11║剩妄惑兩字，或可分為下句之首。
X37n0662_p0443a12║若爾下。今破此用。既是理具之用，全在惑內，不能破
X37n0662_p0443a13║惑，故云無用。
X37n0662_p0443a14║何能下。且迦葉問言：云何作善業？作即造作，正是事
X37n0662_p0443a15║用。若猶在惑內，豈能作善業乎？
X37n0662_p0443a16║今明下。今師正解善業義也。既憑經文，故異諸說。
X37n0662_p0443a17║不可見者者，即經云家人大小無有知者也。但凡夫
X37n0662_p0443a18║理具全未起脩，故云是時不能等也。地人用此解作
X37n0662_p0443a19║業，故向為今破。
X37n0662_p0443a20║掘出下。極果理顯。如掘出已，果德既圓，因行都廢，故
X37n0662_p0443a21║云何須善業？
X37n0662_p0443a22║𦶮除下。但破見思，如除草穢。此亦理即位收，既非圓
X37n0662_p0443a23║因，豈是善業？
X37n0662_p0443a24║異人下。正示脩圓善業位也。
X37n0662_p0443b01║示子金藏，是名字位。聞名識體，
X37n0662_p0443b02║於舍掘之，是相似分真觀，陰破惑故。斯三即是作善
X37n0662_p0443b03║業。迦葉前問，如來今答，正在此位。若止觀中以掘出
X37n0662_p0443b04║為分真，得用是究竟。今以掘出二字分解，則掘收相
X37n0662_p0443b05║似分，真出唯究竟。止觀約分果邊，故約真因以對出
X37n0662_p0443b06║義，各隨義便，如彼蘭菊。
X37n0662_p0443b07║苦約下，約六即判出其義。六位高下不出隱顯，故次
X37n0662_p0443b08║以隱顯四句釋成六即。隱謂理即，顯謂究竟。兩亦乃
X37n0662_p0443b09║是中間四即：住前是亦隱，未破無明故；分真是亦顯，
X37n0662_p0443b10║分證佛性故。又名字觀行是亦隱，相似分真是亦顯。
X37n0662_p0443b11║故法華玄記十不二門云：三千未顯，驗體仍迷。故相
X37n0662_p0443b12║似位成六根徧照，仍迷是隱，徧照即顯。問：前釋何云
X37n0662_p0443b13║分真、究竟俱是亦顯耶？答：前但對古明義，既無四句，
X37n0662_p0443b14║故亦顯之言收乎二義。今既正釋作業而成四句，單
X37n0662_p0443b15║顯已收極果，故使亦顯止齊分真。問：文中何故無雙
X37n0662_p0443b16║非句耶？答：三句收位已足。若立此句，應指理體，所謂
X37n0662_p0443b17║事異故六，有隱有顯；理同故，即非隱非顯也。
X37n0662_p0443b18║有則非有者，依正既即佛性，故二十五有當體亡泯，
X37n0662_p0443b19║何得復名二十五有耶？
X37n0662_p0443b20║誰作善業者，謂若定無佛性，誰脩緣了二因也？以由
X37n0662_p0443b21║從性發脩故。
X37n0662_p0443b22║不得說者，由邪我病重，故且施小化。
X37n0662_p0443b23║經：煩惱所覆者，別人却覆顯我，圓人即覆是我。
X37n0662_p0443b24║譬文為四者：前二、但在理，即第三、是圓機動，第四、正
X37n0662_p0443c01║解圓。
X37n0662_p0443c02║窘乏渠殞反。窮也。未曾發心故乏了，未曾加行故乏
X37n0662_p0443c03║緣。
X37n0662_p0443c04║有能下理，有能生解，行之力也。
X37n0662_p0443c05║有正下。正因佛性，即五陰是，譬如即此舍中有真金
X37n0662_p0443c06║藏。
X37n0662_p0443c07║此性下。正因之性。體具三千，故曰包含。自他互融，三
X37n0662_p0443c08║無差別，即廣愽義。
X37n0662_p0443c09║中論下。但聲聞者，謂但空也。菩薩亦然，對出假菩薩
X37n0662_p0443c10║以說，故二人俱受但空之名。
X37n0662_p0443c11║今明下。約七方便以釋大小。既體㭊觀殊，故使二乘
X37n0662_p0443c12║且分兩教。
X37n0662_p0443c13║但空菩薩（至）出假者。此是通、別菩薩。通見地已上、別
X37n0662_p0443c14║十住位，悉名但空。通八地、別十行已上，悉名出假。三
X37n0662_p0443c15║藏菩薩攝在人天，以不斷惑故。
X37n0662_p0443c16║皆不知者，前三教人，理具情迷，如不知藏，悉具五陰，
X37n0662_p0443c17║咸號家人。
X37n0662_p0443c18║小道（至）草穢者。止破見思，如除草穢。
X37n0662_p0443c19║緣不肯受者，緣有大機，不肯單受小化，所以如來異
X37n0662_p0443c20║人出世，先小後大，終令出藏。
X37n0662_p0443c21║緣為化力等者，大機發心利他為正、自利為旁，故四
X37n0662_p0443c22║弘之初即云眾生願度即是先人，後云佛道誓成即
X37n0662_p0443c23║是後己，力能利他故云化力。不肯及以化力皆云緣
X37n0662_p0443c24║者，但是機中冥有此義，事非彰灼故竝云緣。
X37n0662_p0444a01║經我家（至）能知者。七方便人迷妄五陰名為我家，性
X37n0662_p0444a02║在我陰我尚不知，況佛是他人豈知我性？
X37n0662_p0444a03║顯說中經掘出者，堀謂分真，出即究竟。
X37n0662_p0444a04║經：心生歡喜者。兩位證理，得法喜樂，達性本具，不從
X37n0662_p0444a05║外來，故云生奇特想。荷佛開導，故云尊仰是人。問：悟
X37n0662_p0444a06║通五即，經文何故只喻二即耶？答：既云掘出，理合先
X37n0662_p0444a07║示處所，故前文云并可示我，應知示處即收名等三
X37n0662_p0444a08║即。
X37n0662_p0444a09║經：一切眾生等者。即合前家人大小。前喻狹，唯在七
X37n0662_p0444a10║人；今合，乃廣該于九界。一切之言，何所不攝？
X37n0662_p0444a11║彼譬顯等者，彼譬已成劣脩故顯，此譬冥有佛性故
X37n0662_p0444a12║隱。
X37n0662_p0444a13║上文貧女下，取第四師義。
X37n0662_p0444a14║稟教生解者，如諸外道偷竊昔佛常住之教，妄計邪
X37n0662_p0444a15║常，此亦義當稟教生解。
X37n0662_p0444a16║以解下。但執常名，不達常理，故云解微。由微故執，執
X37n0662_p0444a17║則成邪。
X37n0662_p0444a18║覔無我下。此取第四師義。以醫譬機，覔機即是道樹
X37n0662_p0444a19║初成，三七思惟尋施方便也。具如法華方便品偈。
X37n0662_p0444a20║設三種藥，即鹿園說小也。
X37n0662_p0444a21║經因告女人者，醫既譬機告女，即是機緣扣佛，故知
X37n0662_p0444a22║兒之與醫，同喻於機。但以稟教如兒，扣佛如醫，故立
X37n0662_p0444a23║二喻。
X37n0662_p0444a24║真我非時者，說時未至故。
X37n0662_p0444b01║前合三藥者，即經云酥、乳、石蜜，既亦云乳，與此何異
X37n0662_p0444b02║耶？此問也。
X37n0662_p0444b03║此亦下，答。前云乳者，只是牛乳，以喻無我；今云乳者，
X37n0662_p0444b04║乃是母乳，即譬常我。乳名雖同，喻意永別。
X37n0662_p0444b05║邪常病息者，即已證小果。
X37n0662_p0444b06║我無我相違者，常我之機將熟，耻小自鄙，如嫌毒氣，
X37n0662_p0444b07║即小法與大機相違也。
X37n0662_p0444b08║經：便遠捨去，即喻鄙耻。
X37n0662_p0444b09║無我下。治邪始在仙苑，消息須至鶴林，以經歷五時
X37n0662_p0444b10║破邪方盡。今經六師翻邪，十仙受道，即其事也。所治
X37n0662_p0444b11║邪常既已消盡，能治小藥故亦止息，由消由息故真
X37n0662_p0444b12║我教興。
X37n0662_p0444b13║經洗乳者，開小即大，喻之如洗。
X37n0662_p0444b14║經：是故不來者，初聞略說，執小不受。
X37n0662_p0444b15║重說者，即廣說化意。
X37n0662_p0444b16║經：漸漸還飲者。此即信受奉行，入住證理，故云還飲。
X37n0662_p0444b17║四十二位一一進入，故云漸漸。亦是從偏漸入於圓
X37n0662_p0444b18║漸，故云漸漸。
X37n0662_p0444b19║二藥者，初文是合無我藥。
X37n0662_p0444b20║次淨洗乳下，合真我藥。
X37n0662_p0444b21║哀嘆亦爾者，彼品亦不合病。
X37n0662_p0444b22║問隱下，釋次文中說如來藏也。初以因難果。問意者，
X37n0662_p0444b23║既許顯名法身、隱名如來藏，前文又云我者即是如
X37n0662_p0444b24║來藏義，一切眾生悉有佛性即是我義，則應悉有我
X37n0662_p0444c01║性與佛無別，故云一切眾生有我性耶？此即以理難
X37n0662_p0444c02║事也。答中乃以理同事異為答，理同故有佛性，事異
X37n0662_p0444c03║故非果佛；理同故有我義，事異故非果德。此則眾生
X37n0662_p0444c04║但有迷中之理，諸佛乃得悟中之事也。
X37n0662_p0444c05║何者下徵釋。人別法通者，人是事、法是理，法通則始
X37n0662_p0444c06║終理同即義無別，故言凡夫有佛性有我義也。人別
X37n0662_p0444c07║故凡聖事異六位差分，故言眾生非果佛非我德也。
X37n0662_p0444c08║次問下以昔難今，初句定，次昔既下二句難。初句者，
X37n0662_p0444c09║向言人別法通，則法是人之所有，所以六位位位咸
X37n0662_p0444c10║即，故云法是人法，此以今經圓義定之也。次二句，正
X37n0662_p0444c11║用今義以竝昔教，且昔說三乘之人一例無常，不明
X37n0662_p0444c12║六位常住人別，則佛性之法復屬誰耶？
X37n0662_p0444c13║解云：下答也。屬法性者，即理具法性。昔既未說，而
X37n0662_p0444c14║無常人悉皆理具此法，即今理即所收也。
X37n0662_p0444c15║經：不應生怖者，不應執小，畏憚圓乘。
X37n0662_p0444c16║經：不得不有者，汝昔自迷此性本有。
X37n0662_p0444c17║作十二難者，皆是執事難理也。
X37n0662_p0444c18║始生終沒者，佛性若常，不應始生無知、生已老死，據
X37n0662_p0444c19║此始終驗知無常。
X37n0662_p0444c20║經：應無壞者。約實徵相，相別名壞。若性是常，常法不
X37n0662_p0444c21║異，一切眾生應無種種差別壞相。
X37n0662_p0444c22║經若無壞下，難破無壞成相差別。
X37n0662_p0444c23║或可十難下，則大分為二也，謂初難現用，次難處所。
X37n0662_p0444c24║云云者，若欲應後答文，則應束為兩段。
X37n0662_p0445a01║所言（至）勝負敘前難意。
X37n0662_p0445a02║應無生滅者，是初約果中第一雙，差別勝負是第二
X37n0662_p0445a03║雙。下有約因約果，只是重顯前義，故今但敘二意。有
X37n0662_p0445a04║本生滅下多次字，文悞。
X37n0662_p0445a05║前譬下。前以額珠沒膚，譬失理起惑，故云得而失。後
X37n0662_p0445a06║以雪山藥味有人聞香，譬反迷成悟，故云失而得。
X37n0662_p0445a07║但此下。釋出初譬意。初且問起。且理即無始，本迷未
X37n0662_p0445a08║得名等妙解，那忽言得而失耶？
X37n0662_p0445a09║此是下，答也。應得不得者，既具妙性，應合得解，而
X37n0662_p0445a10║彼自迷，即是得而復失。理具故得，情迷故失。
X37n0662_p0445a11║得無下，則是得非悟解證得，但得迷中之理，故言還
X37n0662_p0445a12║得於失。
X37n0662_p0445a13║失無下。失非忘其本解，故云失無別失。只是本迷，故
X37n0662_p0445a14║云還失於得也。約理具名得，實非證得，故云得無所
X37n0662_p0445a15║得。約本迷名失，實非失解，故云失無所失。後譬失而
X37n0662_p0445a16║得，只是前迷後悟，其義易明，不勞徵釋，故注云云。
X37n0662_p0445a17║譬眾生（至）之用者。理具降魔等用也。
X37n0662_p0445a18║知識下云云者，天魔等有壞正之力，故喻力士。心遊
X37n0662_p0445a19║理外稱之曰餘，此約妄事為力士，前明眾生則以真
X37n0662_p0445a20║理為力士。
X37n0662_p0445a21║機緣感苦者，文悞，應云感召，此是牒科，即分科中云
X37n0662_p0445a22║根緣扣召也。若准下，合科云招苦，則義或可通。
X37n0662_p0445a23║明失非失者，即惑是理，故失非失。
X37n0662_p0445a24║說法破惑者。問：前科分云聖應破惑，此何云說法？答：
X37n0662_p0445b01║前約身輪故云聖應，此約口輪故云說法，互現其文
X37n0662_p0445b02║也。
X37n0662_p0445b03║如就覔者說無，我教撿破邪常。如醫問力士：珠在何
X37n0662_p0445b04║所？
X37n0662_p0445b05║今明性理下，疏主正解也。
X37n0662_p0445b06║經：嗔盛，喻起惑。珠陷入體，譬性沒陰內。迷本有性，故
X37n0662_p0445b07║曰不知。
X37n0662_p0445b08║何不下？若現在陰即佛性者，佛性雄猛，一切眾生何
X37n0662_p0445b09║不自然現在破惑？
X37n0662_p0445b10║何不下。若云脩道然後顯性，則佛性在當現在，不應
X37n0662_p0445b11║有性。
X37n0662_p0445b12║即是信受者，今約二乘至此聞圓即入初住，若約凡
X37n0662_p0445b13║夫信受即名字位。
X37n0662_p0445b14║譬中有二者：一、起惑；二、失理。
X37n0662_p0445b15║今唯合一者，不合失理也。以起惑必失，理義可兼，故
X37n0662_p0445b16║經善知識即圓人也。
X37n0662_p0445b17║併得下，前十難俱難現用，今明由起妄惑招感妄果，
X37n0662_p0445b18║故使現在無常住用。
X37n0662_p0445b19║經非聖等者，即外道說邪，我引此例斥二乘。
X37n0662_p0445b20║若解真我等者，以我及無我是大涅槃二種之用體
X37n0662_p0445b21║本相，即既不識真我，豈了真無我耶？
X37n0662_p0445b22║除惑信受者，此約初住，意如前說。
X37n0662_p0445b23║樂味者，音落。蒼頡篇：樂，喜也。
X37n0662_p0445b24║木筩徒東反。三蒼云：竹管，或作筒。說文：徒棟反，謂無
X37n0662_p0445c01║底簫也。非今所用。
X37n0662_p0445c02║又譬十地了因者，即第二解，但以木筩譬了因，不將
X37n0662_p0445c03║譬教。有本譬上脫又字。
X37n0662_p0445c04║了因剋正者，以十地了因剋妙覺正因，本有正因究
X37n0662_p0445c05║竟顯發在妙覺故。
X37n0662_p0445c06║譬眾生下，山如陰身，味如正性，頓具三千，故如滿月。
X37n0662_p0445c07║譬有著下，著心合薄福苦行，禪慧合加功，計斷計常，
X37n0662_p0445c08║謂為真理，而實非也。故云求覔至不可得。此約外道
X37n0662_p0445c09║解也。
X37n0662_p0445c10║亦譬下。即是世人妄解佛性名為掘鑿，而去道踰遠，
X37n0662_p0445c11║故云欲覔等。此約學佛法起見也。未治本云：亦譬種
X37n0662_p0445c12║種掘鑿十餘家解佛性義。
X37n0662_p0445c13║經以福因緣者，譬佛以無著心而證此理也。
X37n0662_p0445c14║前云人無見者者，即經云人無能見。有本前字下多
X37n0662_p0445c15║次譬二字者，文誤。此合初失譬，非次譬也。
X37n0662_p0445c16║合重明失中，經文但列五道，而前譬云有六味者，即
X37n0662_p0445c17║是開鬼出脩羅，故六合之。但五則立譬從開，合法就
X37n0662_p0445c18║合。
X37n0662_p0445c19║前有總別之責者，初難別在何處，次難徧在身中，徧
X37n0662_p0445c20║在即總難也。
X37n0662_p0445c21║性家之身者，事從理變，即性是身，故云性家之身。既
X37n0662_p0445c22║即性而身，亦即身是性，故云無非佛性。水既為波，即
X37n0662_p0445c23║波是水，可以比之。正報既然，依報准此，依、正不二，寧
X37n0662_p0445c24║乖一心？疏文從要，且云陰身。然又色陰該乎內、外，內
X37n0662_p0446a01║即己身，外謂國土。一言五陰，則義該依報，豈有無情
X37n0662_p0446a02║而無佛性？思之！思之！
X37n0662_p0446a03║應無殺生之罪者，既性不壞，則應殺人無罪。
X37n0662_p0446a04║一云（至）惡業者。五陰是妄事，事可殺壞故成惡業，業
X37n0662_p0446a05║之與殺俱妄事故，不應謂理性無損便無殺罪。
X37n0662_p0446a06║所言下。徵此經文顯諸師失。准前四師解義，六法心
X37n0662_p0446a07║神是據即義，當果梨耶是據離義。須知正理不即不
X37n0662_p0446a08║離，不即故至果乃顯，不離故即陰是性。諸師掘鑿故
X37n0662_p0446a09║竝違經。
X37n0662_p0446a10║只是五陰者，以神我加五，故成六法。
X37n0662_p0446a11║何容下。正難經文。既云性住陰中，則性與陰異。汝云
X37n0662_p0446a12║陰是佛性，若消此文，則成五陰在五陰內也。
X37n0662_p0446a13║眾生下。攬陰成生，故受次難。且眾生有果佛之性，故
X37n0662_p0446a14║云佛性。若陰住陰內，則是生有生性，其義大乖。心神
X37n0662_p0446a15║之說，例應可見。向言六法心神是據即義者，一往許
X37n0662_p0446a16║之，且云執即，再研其旨，即義全非。何則？夫言即者，即
X37n0662_p0446a17║妄是真，即事是理，彼執妄事，安稱即耶？故知徒立佛
X37n0662_p0446a18║性之名，全無佛性之實。問：一家立義，性具三千，既具
X37n0662_p0446a19║五陰，世間豈非陰住陰內？答：具五陰性，性即是理，豈
X37n0662_p0446a20║同他人執妄事耶？
X37n0662_p0446a21║若有下。今師難也。若現陰中有當來果者，既在現陰
X37n0662_p0446a22║即是現性，故云復非當果。
X37n0662_p0446a23║何所繼屬者，若云現陰中無當果者，則當來之果是
X37n0662_p0446a24║誰所得？現陰既無，何云有性？
X37n0662_p0446b01║釋此乃便者，惑覆於性即同性住，陰中既指本有正
X37n0662_p0446b02║因為性，復無當現之難，故云乃便。
X37n0662_p0446b03║當前難者，即迦葉作始生終沒難也。
X37n0662_p0446b04║若有下。引前難文。前云若有我者，此順現文改為佛
X37n0662_p0446b05║性，以我即佛性故。
X37n0662_p0446b06║不如諸師所解者，不同六法心神之解也。然豈但不
X37n0662_p0446b07║即不如諸師，不離豈如當果等說，以牒經文正明不
X37n0662_p0446b08║離，故且不斥諸師。
X37n0662_p0446b09║實理下。佛性一如，無所不徧，其猶太虗，孰云不住？故
X37n0662_p0446b10║云豈應等。
X37n0662_p0446b11║特是下。正示經文為彼宜聞，云住陰中故云異說，忘
X37n0662_p0446b12║言得意中外都融。
X37n0662_p0446b13║妨前後文者，前後經文皆說佛性非內非外等，若定
X37n0662_p0446b14║執此文住中之語，則妨害諸文，故知此中為緣異說
X37n0662_p0446b15║耳。
X37n0662_p0446b16║私謂此說終窮者，荊溪判上實理言之，已下疏主所
X37n0662_p0446b17║談，其義圓極，故曰終窮。
X37n0662_p0446b18║又五下。疏主。且就現文，更消其義。五陰是眾生之身，
X37n0662_p0446b19║云在陰中，則是明有情有，簡無情無。據此釋經，是別
X37n0662_p0446b20║教義，經部重施，故佛此說。故知不可執此中別義，妨
X37n0662_p0446b21║前後圓文，故治者判云仍狹方便。
X37n0662_p0446b22║經一切論者，遠法師云：一切沙門、婆羅門等名為論
X37n0662_p0446b23║者，此皆求性之人，所以舉之。
X37n0662_p0446b24║唯合不壞者，今謂經文亦合可壞，如文。
X37n0662_p0446c01║起於正道者，由悟佛性名為正道，以悟解心備脩諸
X37n0662_p0446c02║行，是則解心是能作、諸行是所作，故云所作善業。若
X37n0662_p0446c03║准經文甘毒二喻，則兼明迷性而起惡業，故以毒喻
X37n0662_p0446c04║之，故他人釋義未為至當。
X37n0662_p0446c05║今觀下，疏主正示。前額珠等喻佛性理，悟理則起行，
X37n0662_p0446c06║故理是行緣。緣以資助為義，由理發行，以理融行，助
X37n0662_p0446c07║義在此，故云但為善業緣也。今文明教，解教則識理，
X37n0662_p0446c08║識理則成善業；執教則迷理，迷理故成惡業。故以甘
X37n0662_p0446c09║喻善，以毒喻惡，教雖是一，解執自殊。故經云：方等經
X37n0662_p0446c10║者，猶如甘露，亦如毒藥也。問：執教既作惡業，迷理豈
X37n0662_p0446c11║非惡緣？何故云佛性但為善業之緣耶？答：迷理即無
X37n0662_p0446c12║明，是則無明自是惡業之緣，非干理也，故與言教不
X37n0662_p0446c13║類。又復應知，文雖明惡，意在顯善，故向科分云：正明
X37n0662_p0446c14║佛性能起善業也。
X37n0662_p0446c15║次第相生下，先於初科中取智人生起，後二成乎善
X37n0662_p0446c16║業，即猶如甘露也。
X37n0662_p0446c17║識一體三實者，即教下所詮之理，由解教故達理。
X37n0662_p0446c18║妙觀得成者，由達理故起行。只此解行，名為善業。六
X37n0662_p0446c19║即辨位，思之可知。
X37n0662_p0446c20║愚者下，次於初科取愚人生起，後二以成惡業。
X37n0662_p0446c21║反此者，謂由愚惑故，逆一體三實，妙觀不成，能作惡
X37n0662_p0446c22║業也。應知九界悉名惡業。
X37n0662_p0446c23║一云：下文逸前譬二字。稟大乘，如服甘露；或夭或壽，
X37n0662_p0446c24║如有得有失。得即依教起解，故慧命長；失即執教起
X37n0662_p0447a01║惑，故慧命夭。
X37n0662_p0447a02║後譬下，服毒如稟小乘，生死如有得失，此之得失但
X37n0662_p0447a03║是小乘解惑耳。
X37n0662_p0447a04║二云下，前單約稟教，此又約教從師授。大乘義趣同
X37n0662_p0447a05║前，而小乘中生死意與前異。
X37n0662_p0447a06║作大解者，知小是權，此權即實，名為大解。如世學大
X37n0662_p0447a07║乘人，從小乘師習學小義，內心既達，則境隨心轉。小
X37n0662_p0447a08║法即大，如服毒生；小本害大，如毒害命；於小解大，如
X37n0662_p0447a09║服而生。
X37n0662_p0447a10║守小下，執小為極，不發大解，如服毒死。
X37n0662_p0447a11║三者下。純約大乘以消二譬，不同前師大小相對。若
X37n0662_p0447a12║准長行云方等經者，猶如甘露亦如毒藥，則純以大
X37n0662_p0447a13║釋其義稍親。
X37n0662_p0447a14║又只下，恐人難云：若於得作甘露名者，經云早夭，豈
X37n0662_p0447a15║非是失？若於失作毒藥名者，經云毒生，豈非是得？故
X37n0662_p0447a16║今明二喻反覆相成，則無此難。
X37n0662_p0447a17║有得有失者，得則壽長，失則命夭，命夭即成毒藥，故
X37n0662_p0447a18║向云於得者作甘露名也。
X37n0662_p0447a19║有生有死者，生即喻得，死以喻失，服毒既生，即成甘
X37n0662_p0447a20║露，故向云於失者作毒藥名也。
X37n0662_p0447a21║反覆相成者，即甘露喻中傷命成毒藥，服毒喻中或
X37n0662_p0447a22║生成甘露也。雖以反覆互通用消經文，而失還是毒、
X37n0662_p0447a23║得還是甘，於義或通、於名未允。何者？且如初喻自云：
X37n0662_p0447a24║或有服甘露，傷命而早夭。不云服毒。次喻云：或有服
X37n0662_p0447b01║毒生。不云服甘露。故知古釋於名不允。若依疏主以
X37n0662_p0447b02║消甘毒，各有得失，則名義俱便。
X37n0662_p0447b03║今明下。今師釋於失得。二文皆先標、次釋，俱名至毒
X37n0662_p0447b04║藥，標失也。
X37n0662_p0447b05║名甘露，即初譬中上半行。名毒藥，即後譬中下一句。
X37n0662_p0447b06║保愛下。釋義也。傷毀慧命，破壞法身。
X37n0662_p0447b07║於其下，明得，有二義：初、標。云俱名等者，名甘露，即前
X37n0662_p0447b08║譬中下半；名毒藥，即後譬中上句。
X37n0662_p0447b09║入理下。釋義也。從名字至分真，通有生善破惡義。若
X37n0662_p0447b10║入分真，即名智斷。
X37n0662_p0447b11║名善業教者，詮善業之教名善業教，即長行云方等
X37n0662_p0447b12║經也。
X37n0662_p0447b13║各有合譬者，則指下合三行中各有合及譬也。
X37n0662_p0447b14║譬如下。即是預釋下文聲聞及緣覺大乘為甘露義
X37n0662_p0447b15║也。
X37n0662_p0447b16║服鴆者，左傳作酖。杜征南曰：酖，鳥名，其羽有毒，以畫
X37n0662_p0447b17║酒飲之則死。而能治癩病者，以有解藥，故本草云：生
X37n0662_p0447b18║犀能解鴆毒。
X37n0662_p0447b19║譬學下，合法。學小乘觀合服鴆，斷惑合病差，即以見
X37n0662_p0447b20║思喻癩病也。
X37n0662_p0447b21║知是下。合解。藥既知小是權，故能權即實，而能即入
X37n0662_p0447b22║大乘。經云大乘為甘露者，斯之謂矣。
X37n0662_p0447b23║初約二乘下列三人名。以三行經次第對之，二乘則
X37n0662_p0447b24║收乎兩教，菩薩則別圓分真，眾生則正在六道，凡夫
X37n0662_p0447c01║兼收通別出假。
X37n0662_p0447c02║似約（至）善業者，標示。菩薩下，次第釋出。
X37n0662_p0447c03║增進善業者，即分證位，增道損生也。
X37n0662_p0447c04║以作善業者，以，用也。用小所證為大方便，今開小入
X37n0662_p0447c05║大體空即中，故云以作也。
X37n0662_p0447c06║便作善業者，即生死假是佛性中，即此生死便作善
X37n0662_p0447c07║業，不同二乘已破生死，用真空即中而作善業也。
X37n0662_p0447c08║故舉下。以今經三教俱知常住，九界咸有佛性，故舉
X37n0662_p0447c09║三人以明善業。疏主謙己，未敢定判，故云意或在此。
X37n0662_p0447c10║從迦下。對前辨異。初對前教，次對前品。
X37n0662_p0447c11║初教（至）易知者。初教即鹿苑，舉邪為非，顯正為是。
X37n0662_p0447c12║言歸正者，歸以反還為義，反邪師還事正師，反邪法
X37n0662_p0447c13║還歸正法，反邪侶還歸正侶，三體各別故義易解。三
X37n0662_p0447c14║種三寶如前記。
X37n0662_p0447c15║前長下。對前品。今品與長壽雖同明一體，而隱顯自
X37n0662_p0447c16║他有別。長壽明諸佛所證則是顯是他，今文勸歸己
X37n0662_p0447c17║身則是隱是自。
X37n0662_p0447c18║當成等者，當果得成，由今理具，具故是隱。
X37n0662_p0447c19║顯於下。前品明護法故舉他，護他之法故。此文為成
X37n0662_p0447c20║業故舉自，自作善業故。
X37n0662_p0447c21║又免魔縛者，達己一體三寶周徧一切，魔界即佛界，
X37n0662_p0447c22║魔豈能縛？
X37n0662_p0447c23║各有所據者，前歸他顯，則據護法具戒；今歸自隱，則
X37n0662_p0447c24║據成業免縛。所據雖爾，應了隱顯不二，三無差別，方
X37n0662_p0448a01║曰真歸。
X37n0662_p0448a02║經：善分別者，勸令觀察也。
X37n0662_p0448a03║則是我之性者，我心即具，不須外求。
X37n0662_p0448a04║即是破惡等者，世謂分段變易生死之惡，故知出世
X37n0662_p0448a05║即是破惡，即前服毒生義也。
X37n0662_p0448a06║二俱下。即是於得中有甘毒二義。以此證前明然可
X37n0662_p0448a07║了。
X37n0662_p0448a08║又知下，經云：知我即是能觀智，故是佛寶；我所是所
X37n0662_p0448a09║觀境，此境可軌，故是法寶；遍一切處名為理和，故是
X37n0662_p0448a10║僧寶。故云是法、僧二寶。
X37n0662_p0448a11║雖無下。境智不二其體本一，約義說示三寶宛然。
X37n0662_p0448a12║又佛覺下。解經佛法三寶性一句也。佛法二寶以對
X37n0662_p0448a13║能所，義如前說。僧名和合則約境智，不二則與前異。
X37n0662_p0448a14║經如我所說偈等者，通指或有服甘露已下文，皆是
X37n0662_p0448a15║說佛性教義也。
X37n0662_p0448a16║初併不受者，謂別體一體俱不受也，以我皆不知故。
X37n0662_p0448a17║後併歸依者，別體一體若隱若顯俱欲歸依，以皆佛
X37n0662_p0448a18║說故。
X37n0662_p0448a19║佛皆不許者，佛意唯令歸依自己一體令成善業，不
X37n0662_p0448a20║許歸他。
X37n0662_p0448a21║總云不知者，三寶既有真偽，今欲歸之而作善業，但
X37n0662_p0448a22║不知真歸之處，故云不知也。
X37n0662_p0448a23║次無上等，疏文從省具足，應云：次別不知無上者，不
X37n0662_p0448a24║知歸佛。不然，則於下二句皆加別字，如云別不知歸
X37n0662_p0448b01║僧等。
X37n0662_p0448b02║如四相說者，如彼品說三跳義，此歸佛即初跳也。
X37n0662_p0448b03║問：法中經自在等者，法能斷疑，故得自在。
X37n0662_p0448b04║如前。波闍者，四相品云：佛告波闍：莫供養我，當供養
X37n0662_p0448b05║僧。若供養僧，則得具足三歸。汝隨我語則供佛，為解
X37n0662_p0448b06║脫故即供法，眾僧受者即供僧。
X37n0662_p0448b07║無預約自照者，謂無自照智，預知未來定當成也。既
X37n0662_p0448b08║其不知，不如歸他一體及別相，故云次第約從他。問：
X37n0662_p0448b09║迦葉分真，豈不知未來當成也？答：同凡作難，故云無
X37n0662_p0448b10║預知耳。
X37n0662_p0448b11║懷子譬解者，理境如胎、智解如子，以智照境如子托
X37n0662_p0448b12║胎，以境發智如胎懷子，妙覺果滿名為已生。
X37n0662_p0448b13║徒自萬月者，如不懷妊，空經萬月，終不生子。若無真
X37n0662_p0448b14║解，無成佛期。從深從近，故指十地。真解既深，去果復
X37n0662_p0448b15║近。然近由遠至，深因淺成，故名字解生。以解導行，分
X37n0662_p0448b16║真流入，任運至極。若取分果，則住前三，即正是托胎。
X37n0662_p0448b17║初住果成，名已生也。此則正是初心近期之地。而今
X37n0662_p0448b18║疏文，且從極果。
X37n0662_p0448b19║合譬云眾生業亦然者，六即通名眾生，合未懷妊等
X37n0662_p0448b20║可知。
X37n0662_p0448b21║經假名優婆塞者，即迦葉自指也。三歸不成，名下無
X37n0662_p0448b22║實，故曰假名。
X37n0662_p0448b23║經不知真實義者，三教權人不知圓教實義，亦是分
X37n0662_p0448b24║真不知究竟。既談化意，故須推功極果也。
X37n0662_p0448c01║偈文迮者，以五字為句，若言及於，便有六字，故不安
X37n0662_p0448c02║及字也。第四、第七俱指釋迦，若約賢劫，千佛則俱，留
X37n0662_p0448c03║孫居第一，釋迦當第四也。
X37n0662_p0448c04║能覺佛性者，分真照理名為能覺，與妙覺理等故曰
X37n0662_p0448c05║義同，所以同名為佛。
X37n0662_p0448c06║云云者，六即理同，俱得名佛。今據迦葉設難，故對分
X37n0662_p0448c07║真以明義同，意該六即也。若爾，經云汝於諸菩薩，豈
X37n0662_p0448c08║理即凡夫得稱菩薩耶？答：尚名理即佛，何況菩薩耶？
X37n0662_p0448c09║經云云何未發心而名為菩薩，豈非理即菩薩乎？
X37n0662_p0448c10║婆藪，此云天。智論第四釋王舍城云：往古世時，此國
X37n0662_p0448c11║有王名婆藪，心厭世法，出家作仙人，乃至為天祀故，
X37n0662_p0448c12║應殺生噉肉。此生在天祀中，死故得生天上等。從是
X37n0662_p0448c13║已來，乃至今日，常用婆藪仙人王法，於天祀中殺羊。
X37n0662_p0448c14║當下刀時，言：婆藪仙人殺汝。
X37n0662_p0448c15║問昔下。約初教立兩重竝難，由明別相而生。答中，約
X37n0662_p0448c16║二門以申前難，悉如文。
X37n0662_p0448c17║歸憑有在者，憑即依也，謂憑心靈覺，憑心真教，慿心
X37n0662_p0448c18║正侶也。
X37n0662_p0448c19║云云者，外境引物發心宜應說有，內患必須遣蕩故
X37n0662_p0448c20║須用空。
X37n0662_p0448c21║三種三寶者：一、昔別；二、自隱；三、他顯。
X37n0662_p0448c22║自隱時一體者，經云：常有大智性，我性及佛性。既云
X37n0662_p0448c23║我，則知是自；既云性，則知是隱；既云平等相，則知是
X37n0662_p0448c24║一體也。
X37n0662_p0449a01║經佛所讚者，即讚眾生理具之三。
X37n0662_p0449a02║經我亦趣善逝者，趣亦歸義，此言我欲歸佛，顯一體
X37n0662_p0449a03║也。善逝即十號之一。
X37n0662_p0449a04║經諸有所無有者，文具二釋：初以生死釋諸有，正覺
X37n0662_p0449a05║出離釋無有；次以現成佛果釋諸有，即萬德悉備名
X37n0662_p0449a06║諸有也，以無二十五有釋無有。
X37n0662_p0449a07║昔時為緣者，經云聲聞凡夫之人，即昔時機緣也。
X37n0662_p0449a08║昔時翻邪者，有本昔下多依字，文悞。
X37n0662_p0449a09║非但（至）法僧者已成。即釋迦等果佛所顯佛性也。
X37n0662_p0449a10║只當（至）具二者。佛指迦葉，未來佛果所顯名，當成佛
X37n0662_p0449a11║性也。故知經云於佛性中而兼自他二意。
X37n0662_p0449a12║性即下。正釋具法僧義。應云佛性即佛法，單云性者，
X37n0662_p0449a13║或闕或略，此即分字解義也。謂佛字即佛寶，此謂妙
X37n0662_p0449a14║理有覺照義也。性字即法寶，此謂妙理有軌持義也。
X37n0662_p0449a15║故云佛性即佛法也。
X37n0662_p0449a16║法佛不二者，謂軌持故能覺照，覺照故能軌持，而此
X37n0662_p0449a17║二義和合不二，即是僧寶。
X37n0662_p0449a18║身既具三者，此指當成之顯，故云身具也。
X37n0662_p0449a19║興皇四假，即釋經隨順世間法也。
X37n0662_p0449a20║理緣下。列四假名。理緣者，諦理也，即當今家第一義。
X37n0662_p0449a21║就緣者，順機脩行即當為人，對緣即當對治，因緣即
X37n0662_p0449a22║當世界。
X37n0662_p0449a23║昔即下。彼釋昔教。別體即對緣也。對外三邪以明三
X37n0662_p0449a24║正，是故須依別體也。四竝名緣悉是假立，故名四假
X37n0662_p0449b01║亦曰四緣。
X37n0662_p0449b02║云云者，以四悉對四緣，如向記釋。又興皇既以昔別
X37n0662_p0449b03║對邪，明正是對緣，則知今之同體合是理緣也。
X37n0662_p0449b04║欲令眾生敬我者，我既敬禮諸佛，眾生亦應敬我當
X37n0662_p0449b05║果。
X37n0662_p0449b06║意者下。示令生敬我之意。敬我當果必觀自身，觀自
X37n0662_p0449b07║三寶名為生善。
X37n0662_p0449b08║今之（至）須依者。凡位所具名為隱時，觀隱不已自成
X37n0662_p0449b09║於顯，正是初心入道之門，故一向須依。若約位者正
X37n0662_p0449b10║在住前，若至初住則三寶分顯。又於住前但在脩位，
X37n0662_p0449b11║所以經明能說真法等。然脩由性具，其義可知。
X37n0662_p0449b12║自身佛寶者，即名字等三所解所觀之理也。此之三
X37n0662_p0449b13║位悉能化他，故得眾生起塔廟想。
X37n0662_p0449b14║經於我以我等，皆是佛出菩薩自稱之辭，非佛自指
X37n0662_p0449b15║也。
X37n0662_p0449b16║問身下，意。問：佛是果人，云何住前因人得稱佛寶？答
X37n0662_p0449b17║中云身中佛性者，正指名觀，似三身中之理。
X37n0662_p0449b18║言佛性者，因人有果人之性，故云佛性。既具果性，故
X37n0662_p0449b19║是佛寶。雖非八相應佛，而是三德法佛，故云即是法
X37n0662_p0449b20║身。
X37n0662_p0449b21║能說此法者，說此佛性之法以示人也。
X37n0662_p0449b22║能受持者，我能受持，即稟法之眾。
X37n0662_p0449b23║他尚下，以他況自。尚歸我身者，即向經云亦令眾
X37n0662_p0449b24║生於我身中起塔廟想等也。
X37n0662_p0449c01║不敢為例者，意謂三乘是權，一乘是實，而權實兩教
X37n0662_p0449c02║俱有三寶，抑又無一寶之義，故不敢以三寶例三乘
X37n0662_p0449c03║等也。觀師例之，其義雅合，即以別相名體永異為三，
X37n0662_p0449c04║同體名異體同為一，故亦會三歸一以例乘義。下經
X37n0662_p0449c05║云：若有分別三歸者，我當為作一歸依處。豈非會三
X37n0662_p0449c06║歸一耶？
X37n0662_p0449c07║義說佛法僧異者，謂於一法性理上，義說三寶之殊，
X37n0662_p0449c08║要其所歸，終是一理。
X37n0662_p0449c09║引法華證者，聲聞羅漢名同昔小、義歸今大，故云以
X37n0662_p0449c10║佛道聲普受供養。以證三寶名同、大小義別，故注云
X37n0662_p0449c11║云。
X37n0662_p0449c12║為他作一體者，即是以己所證說示於他，令他悟入
X37n0662_p0449c13║也。
X37n0662_p0449c14║皆云舉體者只一心性，有此三義而不相違，即和合
X37n0662_p0449c15║義也。
X37n0662_p0449c16║生盲凡夫者，生下即盲，故曰生盲。以喻無始本迷，習
X37n0662_p0449c17║小為機，宜聞別相，若聞同體，謗大墮苦。
X37n0662_p0449c18║二乘得聖之人者，已證小理，遭訶被加，至于涅槃，咸
X37n0662_p0449c19║會一實。
X37n0662_p0449c20║譬說中但譬同體。大將譬了因者，慧能治惑，如將破
X37n0662_p0449c21║歒。譬正者，眾生與佛正因理同，如太子與大王天性
X37n0662_p0449c22║元等。譬緣者，福能資慧，如臣輔佐。
X37n0662_p0449c23║次約三寶配喻者，太子是民主，如法是佛師，佛能破
X37n0662_p0449c24║魔故喻大將，僧能輔佛故喻大臣。大將建意下，明一
X37n0662_p0450a01║各具三，以顯互融建立也。
X37n0662_p0450a02║太子者，漢制，天子稱皇帝，其嫡嗣稱皇太子，諸候王
X37n0662_p0450a03║之嫡稱世子。
X37n0662_p0450a04║繼霸業者，國語晉猶覇。賈逵曰：覇猶把也，言把持諸
X37n0662_p0450a05║候之權也。諸候把王事，臣道也。經本皆云覇王之業，
X37n0662_p0450a06║或作帝王。呂氏春秋曰：帝者，天下之所適也。王者，天
X37n0662_p0450a07║下之所歸往也。
X37n0662_p0450a08║餘王子依譬緣者，萬善同成緣因，如餘王子依也。上
X37n0662_p0450a09║云諸兵依我，其意亦爾。
X37n0662_p0450a10║經不應生下劣心者，太子心不下劣，則可紹王業。如
X37n0662_p0450a11║不起小志，方見同體。
X37n0662_p0450a12║如王（至）前譬者。即指經中如王二字，結顯太子是紹
X37n0662_p0450a13║位之王，明繼先業且云太子，故疏釋云如先王也。
X37n0662_p0450a14║王子下，即其餘王子，亦是大臣也。然大臣既譬緣因，
X37n0662_p0450a15║而緣亦具三。若例太子說三喻者，應以正位居體，勤
X37n0662_p0450a16║勞王家，百官總已，以此三事用配三因。經云：大臣亦
X37n0662_p0450a17║爾，斯之謂乎？此則各開成九，九只是三，廣如前記。合
X37n0662_p0450a18║中三事，即三寶也。
X37n0662_p0450a19║示此梯隥者，高下等級如梯如隥。
X37n0662_p0450a20║建決定意者，如金剛刀之決斷也。定取自己隱時一
X37n0662_p0450a21║體，思惟修習，證果非遙。若取別體，則墮於徧小。取他
X37n0662_p0450a22║佛一體，則於己何為？若能反觀，百慮一致，故云不取
X37n0662_p0450a23║別體等。稱嘆中，只由隱顯性等，因果理同，是故迦葉
X37n0662_p0450a24║雙嘆二義。
X37n0662_p0450b01║經：深利智慧者，圓極故深，排惑故利，唯觀自己，如彼
X37n0662_p0450b02║剛刀。
X37n0662_p0450b03║第三（至）圓觀者。已識己身一體三寶，若欲顯發要須
X37n0662_p0450b04║觀行，故次前文而明圓觀。
X37n0662_p0450b05║入藏由觀者，分真究竟悉名入藏，若對初心亦有觀
X37n0662_p0450b06║行相似入義。
X37n0662_p0450b07║則無修因趣果（至）善法者。解經修行等二句也。
X37n0662_p0450b08║即非有無者，非有故非我非苦，非無故因果不忘。
X37n0662_p0450b09║行苦所逼者，遷流不住，名為行苦。凡夫妄計為樂也。
X37n0662_p0450b10║故論云：如以一睫毛，置掌而不覺，若置眼精上，為損
X37n0662_p0450b11║極不安。凡夫如手掌，不覺行苦睫。
X37n0662_p0450b12║亦常亦斷者，文中三雙但是斷常二句，兼起計者即
X37n0662_p0450b13║成第三，非此二句則成第四，此四句見俱乖中道，文
X37n0662_p0450b14║雖列二意必具四。
X37n0662_p0450b15║見修斷過等者，或見自修過患，或見他修過患。問：如
X37n0662_p0450b16║何見過耶？答：知撥無因果，為非是見斷過而反更執
X37n0662_p0450b17║常。知我住身中，為非是見常過而反更執斷。
X37n0662_p0450b18║以求信也者，信音申，或單作申，或作伸者，俱非。纂文
X37n0662_p0450b19║云：吳人以步屈名桑闔。（古合反。）方言云：尺蠖又名步屈。
X37n0662_p0450b20║未必全爾者，謂未必皆是桑枝變作，亦有種類生者。
X37n0662_p0450b21║桑根下，引例，謂蟬、螢亦有種類，豈皆根草變耶？桑根
X37n0662_p0450b22║變蟬，未詳所出。王充論衡云：蠐螬化為腹育，腹育轉
X37n0662_p0450b23║為蟬。禮記曰：季夏之月，腐草化為螢。
X37n0662_p0450b24║一云：誤者，應云修餘法我，是則名曰如來秘密等。
X37n0662_p0450c01║經云常者，是字誤耳。疏主既云三雙六句，應取此釋，
X37n0662_p0450c02║謂：一、苦藥，二、無我我，三、無常常也。
X37n0662_p0450c03║常是通名者，四德不遷不變，通得名常。
X37n0662_p0450c04║我等是別者，此常自在，別得我稱；此常無苦，別得樂
X37n0662_p0450c05║稱；此常離染，別得淨稱；
X37n0662_p0450c06║佛果萬德者，萬不出四，既通得名常，是故經文以常
X37n0662_p0450c07║替我，此常即我也。是則名常而義我，故得對無我以
X37n0662_p0450c08║為一雙。二、釋各有其義，故無去取。
X37n0662_p0450c09║即指下，如來是人，秘藏是法；秘藏是總，三寶是別；三
X37n0662_p0450c10║寶即三德，具足三德，故名秘藏；入此秘藏，名正解脫。
X37n0662_p0450c11║當知人、法不二，咸即常等。
X37n0662_p0450c12║只是真法者，取下結文證義也。即指四德三寶等以
X37n0662_p0450c13║為真法。
X37n0662_p0450c14║二邊為餘者，下結。既云遠離二邊，則知中道之外悉
X37n0662_p0450c15║名餘也。若爾，何故經云修餘法樂等耶？答：此明即邊
X37n0662_p0450c16║而中，故於餘法修樂，我等是知。結云遠離二邊者，達
X37n0662_p0450c17║邊即中，邊無邊相得遠離名。
X37n0662_p0450c18║疑為解津者，津謂津濟，解因疑濟故為解津。下經云：
X37n0662_p0450c19║若人於此生疑心者，尚能摧破煩惱如須彌山。
X37n0662_p0450c20║中道（至）易解者。以正直捨方便故，愚者亦解。
X37n0662_p0450c21║依文下，經云遠離二邊，即分明易解義也。若爾，中道
X37n0662_p0450c22║易解，何故先施小乘？答：機生則難，機熟故易。昔生今
X37n0662_p0450c23║熟，故今易昔難。又是敦勸之意。凡夫具惑名愚，二乘
X37n0662_p0450c24║證真名智。舉凡夫尚解以勉二乘，又通指小乘亦名
X37n0662_p0451a01║凡愚。開小入大而俱悟圓，故曰不疑，何況圓教名字
X37n0662_p0451a02║五品等智人耶？又可指住前為凡，登住去為智。
X37n0662_p0451a03║若依惑意者，即向云疑為解津，無疑故無解，豈非倒
X37n0662_p0451a04║惑全全耶？
X37n0662_p0451a05║愚人分別者，分別即妄計也。六卷，下義同初家。
X37n0662_p0451a06║有是無有等者，謂有是無家之有，無是有家之無，指
X37n0662_p0451a07║無即有故云無上說有，指有即無故云有上說無，良
X37n0662_p0451a08║由有無二無二也。如空中華，華處空處豈二別耶？
X37n0662_p0451a09║次不二下，二即有無，不二即中。向雖有無相即以示
X37n0662_p0451a10║中道，猶是對待者，無得中道名故。今明若中若邊俱
X37n0662_p0451a11║不可得，絕於對待以明中義。
X37n0662_p0451a12║他明下。三無為，如前記。三聚，謂色聚、心聚、非色非心
X37n0662_p0451a13║聚。
X37n0662_p0451a14║四大亦爾者，以水、地喻有，以風、火喻無。諸病即四百
X37n0662_p0451a15║四病，以一大不調，則百一病起，故四大共有四百四
X37n0662_p0451a16║病也。水病即冷病，火藥即熱藥，火病即熱病，水藥即
X37n0662_p0451a17║冷藥。
X37n0662_p0451a18║地風亦爾者，謂地病以風藥治，風病以地藥治也。癕
X37n0662_p0451a19║腫癥癖，是地大病，應以風藥散之。驚悸不安，是風大
X37n0662_p0451a20║病，應以地藥鎮之。以通關竅、消積滯者，名風藥，風以
X37n0662_p0451a21║動為性故。以鎮心腑、利筋骨者，名地藥，地以靜為性
X37n0662_p0451a22║故。
X37n0662_p0451a23║不善毉師者，即凡師不鑒機緣，專執己義以化他也。
X37n0662_p0451a24║法不稱機，名為妄授。
X37n0662_p0451b01║初可見者，經如來合良毉煩惱體相差別，合四大偏
X37n0662_p0451b02║發而為除斷，去合而消息之。
X37n0662_p0451b03║不應染著者，執有起惑故名染著，智人無執故云不
X37n0662_p0451b04║應。
X37n0662_p0451b05║責其（至）遍身中者。現用即覺知，處所即根身。愚者不
X37n0662_p0451b06║了，責求佛性，謂在根身。
X37n0662_p0451b07║身中下文闕二云二字。
X37n0662_p0451b08║有即表無者，妙用之體，即是真空。假即空中，其旨可
X37n0662_p0451b09║見。
X37n0662_p0451b10║定無乖理者，以一切眾生本有佛性故。言無者，乖違
X37n0662_p0451b11║正理。
X37n0662_p0451b12║汝有智人等者，謂不應執有云無，是妄語也。以雖有
X37n0662_p0451b13║理性而無事用，灼然是無，言無非妄。現端，謂放光動
X37n0662_p0451b14║地，依正融通等事用也。
X37n0662_p0451b15║何以下以無事用為默然也。
X37n0662_p0451b16║二云下。以無應對為默然。意云：汝根處既有佛性，就
X37n0662_p0451b17║汝推尋撿責佛性，何無應對耶？
X37n0662_p0451b18║經但求了如諸法真性者，知四門體一，因門見理，名
X37n0662_p0451b19║了真性。若識一家所宗，依正唯心，三諦融即者，則諸
X37n0662_p0451b20║法真性，何須遠求？空有不二，豈有諍論？三諦即四門，
X37n0662_p0451b21║義如前說。
X37n0662_p0451b22║三約下，只應云三約無我，恐多我字，尋經可見。
X37n0662_p0451b23║皆解惑對辨者，初約苦中但有於惑，然云不知身有
X37n0662_p0451b24║樂性，以不知對了知即是解也。餘四文中皆有凡夫
X37n0662_p0451c01║智人，即解惑相也。准此，九界名惑悉曰凡夫，佛界是
X37n0662_p0451c02║解方曰智人。六即辨位，意亦可見。然此五義皆是非
X37n0662_p0451c03║苦說苦，乃至非幻言幻，故須達苦而樂、達幻常住，方
X37n0662_p0451c04║名圓頓智人。自餘三教咸稱惑者。
X37n0662_p0451c05║即動而寂者，動即去來，寂即常住。
X37n0662_p0451c06║總結是境智者，既是雙結前二，故具能觀所觀。
X37n0662_p0451c07║經約因緣明不二中，皆云其性無二者，只由實性隨
X37n0662_p0451c08║緣，故成二法。隨緣不變，實性常同，故明與無明乃至
X37n0662_p0451c09║白黑，約事雖異，其理一如。
X37n0662_p0451c10║圓人達了，故名智者；三教背實，悉曰凡夫。
X37n0662_p0451c11║先舉無明者，應云明無明，文略明字，并下二段，共成
X37n0662_p0451c12║三雙。
X37n0662_p0451c13║舊解下。二家釋經，俱違佛旨。北遠疏解初雙義云：明
X37n0662_p0451c14║與無明，列其二名。明猶是行，行中明勝。對彼無明，彰
X37n0662_p0451c15║二相顯，故偏舉之。
X37n0662_p0451c16║第二、約觀行者，前明因緣是所觀境，今明三脩是能
X37n0662_p0451c17║觀觀，境觀俱圓咸契實性，而經文雖單舉苦等，而苦
X37n0662_p0451c18║必對樂乃至無我對我，既待對成二情想堅執，故云
X37n0662_p0451c19║凡夫謂二，圓悟體同故云無二。
X37n0662_p0451c20║經：如來秘藏亦是無常者。北遠云：聲聞之人於昔教
X37n0662_p0451c21║中聞說無常，便謂生死乃至秘藏皆悉無常。彼二乘
X37n0662_p0451c22║於昔教中雖不聞秘藏，而言一切悉是無常。言無甄
X37n0662_p0451c23║簡，秘藏亦是一切之限，故得說言秘藏無常。予謂嵩
X37n0662_p0451c24║公學大而執佛性流動，豈非謂秘藏無常耶？
X37n0662_p0452a01║結佛所嘆中，經云我與無我性無有二者，驗知前明
X37n0662_p0452a02║三修義並兼二，此中亦應結苦樂常無常，佛語影略。
X37n0662_p0452a03║經我今於是（至）皆悉說已者。上來辨理能令眾生依
X37n0662_p0452a04║之成德，故名一切功德成就經也。此是嘆美之辭，如
X37n0662_p0452a05║來藏中所有諸義，於此經中具已說竟，名皆說已。
X37n0662_p0452a06║不二法、不二經者，法是所詮理行，經是能詮言教。反
X37n0662_p0452a07║妄歸真，要須行理，故先勸持法。然此行理，非教不詮，
X37n0662_p0452a08║次勸持經。佛恐後昆得言忘理，故先法後經。
X37n0662_p0452a09║燈炷喻者，彼燈炷品中明前焰後焰俱不能焦，炷亦
X37n0662_p0452a10║不離前後。古人謂前後為二，不離前後是明不二，故
X37n0662_p0452a11║佛指之。
X37n0662_p0452a12║雖不的當者，謂雖不的云我無我不二，而明色心種
X37n0662_p0452a13║智一切俱空，即是不二之義。與此明不二之性，更無
X37n0662_p0452a14║差別。
X37n0662_p0452a15║名無所得者，還指般若蕩相，是今所指不二義耳。
X37n0662_p0452a16║又二下。指彼經所說根識皆空是不二義。
X37n0662_p0452a17║諸法皆爾者，謂且舉根識義，當三科中十八界空也。
X37n0662_p0452a18║以例陰入乃至種智悉會空中，即同今經明不二性，
X37n0662_p0452a19║佛意難量諸解無失，故無所破。
X37n0662_p0452a20║次例四味者，即經云乃至醍醐也。乃至二字則略酪
X37n0662_p0452a21║及二酥，以乳例知，故科為例四味也。應知從酪出生
X37n0662_p0452a22║酥等，亦具是非二義。
X37n0662_p0452a23║是章門者，謂因緣假說則立酪從乳生，即經云如是
X37n0662_p0452a24║酪性為從乳生也。
X37n0662_p0452b01║竝是非門者，謂酪不自不他四性竝破，故曰非門。即
X37n0662_p0452b02║經云：為從自生、從他生耶？立本為破，故置二門。
X37n0662_p0452b03║經若從他生者，舉其異說，此名水等，以之為他，對破
X37n0662_p0452b04║可知。
X37n0662_p0452b05║經若自生者。此舉異說，謂計乳中先有酪性，還生後
X37n0662_p0452b06║酪。
X37n0662_p0452b07║自生是一往等者，自生是獨一之法，則乳中本自有
X37n0662_p0452b08║酪，非是從乳而生，故云將誰似續。今既見酪似於乳，
X37n0662_p0452b09║復續後乳而生，既似既續的非自生，故知言自生者
X37n0662_p0452b10║是一往耳。
X37n0662_p0452b11║即應五味一時者，若云乳中本有酪性為自生者，亦
X37n0662_p0452b12║應已有二酥及醍醐性，則應五味一時俱有，何故五
X37n0662_p0452b13║味次第相生耶？
X37n0662_p0452b14║不能自變下，明假緣而生。既乳甜酪酢為乳所奪，故
X37n0662_p0452b15║不自變，須假烹練因緣然後成酪。
X37n0662_p0452b16║論議難此者下，迦葉正難如來乳中有酪性也。然佛
X37n0662_p0452b17║已破執，今但假說，復恐愚者起執，故下更難之。
X37n0662_p0452b18║結是因緣者，牛是因水，艸是緣乳，有甘苦是所生法。
X37n0662_p0452b19║變惡為善者，即稟人天教也，如提謂經。
X37n0662_p0452b20║稟大教者即通別，稟小即藏教，此經即圓教。然前諸
X37n0662_p0452b21║部非無圓頓，但以兼等不名純出，今經開顯偏小知
X37n0662_p0452b22║常，故部內之圓昇出前教。
X37n0662_p0452b23║無聲聞人天之果者，經明五色應對五乘，而疏文存
X37n0662_p0452b24║略，應以菩薩如白、緣覺如黃、聲聞如赤、天如青、人如
X37n0662_p0452c01║黑，此約色之明暗以喻五果優劣。然菩薩含三開之
X37n0662_p0452c02║成七，今唯佛乘故無五果，故云純得等也。
X37n0662_p0452c03║文義宛然者，牛噉水艸及以甘苦悉屬理即，牛食肥
X37n0662_p0452c04║膩即名等，三即出醍醐即分果極果也，意令點出，六
X37n0662_p0452c05║即次位以申文義，故注云云。
X37n0662_p0452c06║經穀艸（至）色味之異者。總結前文也。穀艸不同，喻偏
X37n0662_p0452c07║圓教異也。
X37n0662_p0452c08║經明無明業因緣者，無明染緣則起九界相，智明淨
X37n0662_p0452c09║緣則起佛界相，即是染淨二相，亦是迷悟二相。
X37n0662_p0452c10║經不二中下，示無明，即明更無異體也。
X37n0662_p0452c11║嫌淺近者，謂變惡為善，濫人天淺事不斷，不得同小
X37n0662_p0452c12║乘近證，故不取之。乃以大乘緣了，轉迷成悟，以釋無
X37n0662_p0452c13║明變明。
X37n0662_p0452c14║但舉一耳者，但以草乳倒竝具足，應云酪中亦應有
X37n0662_p0452c15║乳。
X37n0662_p0452c16║以理解釋者，以世間道理解釋也。
X37n0662_p0452c17║非以物攪字者，撈攪應須從手作勞，經文從酉作翏，
X37n0662_p0452c18║亦是勞音。說文曰：醪，汁滓酒也。疏云非酒名者，未詳
X37n0662_p0452c19║其旨。翏，力救反，從酉作孝，音教，謂酒酵也，釀酒用之。
X37n0662_p0452c20║開轉斷義者，開應作關字，悞。謂關涉二義，斷即別義，
X37n0662_p0452c21║轉即圓義。如前釋。無明，變明也。
X37n0662_p0452c22║經無明與明，即實性隨緣變造十界，略如前記。是知
X37n0662_p0452c23║法性之無明，故云與諸結俱。無明之法性，故云與善
X37n0662_p0452c24║法俱。善法即教行之緣也。十界一心，故無二相。
X37n0662_p0453a01║四象等者，一、鉢頭摩象；二、優鉢羅象；三、拘物頭象；四、
X37n0662_p0453a02║分陀利象。即是聞雷生此等華，因以為名。
X37n0662_p0453a03║經：增長法身者，即是歷位證入，名為增長。
X37n0662_p0453a04║通譬一切眾生者，一切之言不出九界六，凡有肉天
X37n0662_p0453a05║二眼、二乘慧眼、菩薩法眼，九界四眼全是無明，不見
X37n0662_p0453a06║佛性，喻之以盲。
X37n0662_p0453a07║而言百姓者，白虎通曰：姓，生也，人所稟天氣所以生
X37n0662_p0453a08║也。姓所以有百何？以為古者聖人吹律定姓，以紀其
X37n0662_p0453a09║族。人合五常而生，聲有五音，宮、商、角、徵、羽，轉而相雜，
X37n0662_p0453a10║五五二十五，轉生四時，故百而異也。
X37n0662_p0453a11║造詣者，七到反，就也。
X37n0662_p0453a12║初教一指者，舊以十二年前名為初教，但說有相故
X37n0662_p0453a13║如一指，次談無相故喻二指，後明常住義當第三故
X37n0662_p0453a14║喻三指。對忍不明寂滅忍者，以寂滅在果故。
X37n0662_p0453a15║今明下，總斥諸師反經違理。
X37n0662_p0453a16║一、指下，正示今義。入真不見，即是二乘界；空假不見，
X37n0662_p0453a17║屬菩薩界。聖尚不見，而況六凡？三、指少見，正在佛界。
X37n0662_p0453a18║既約圓義，則有名字等見。今就分真，故舉地住，以此
X37n0662_p0453a19║會聲聞皆證入故。然經分文，應以復以二指自為一
X37n0662_p0453a20║句，即是對上而來，故云復以。經文從省，仍略答釋。三、
X37n0662_p0453a21║指示之義，屬下句。
X37n0662_p0453a22║金錍，音卑，斧也，謂決膜之刀。應法師云：案荀揩誥幼
X37n0662_p0453a23║文，字宜作篦，音方奚反。經文多作椑，假借耳。
X37n0662_p0453a24║經無量菩薩（至）猶未能見等者。即前三教菩薩具行
X37n0662_p0453b01║六度，即藏菩薩中略通人，故云乃至也。十住即別教
X37n0662_p0453b02║地前，故三乘人俱未見性，流轉分段變易生死，同為
X37n0662_p0453b03║無我之所或亂。
X37n0662_p0453b04║經如是菩薩位階十地者，住約能住，地約所住，更無
X37n0662_p0453b05║別體。
X37n0662_p0453b06║次九譬可尋者，一往觀文似十乘義，初決膜見指，既
X37n0662_p0453b07║喻三諦即觀不思議境，一念三千即空假中也。
X37n0662_p0453b08║次遠觀虗空鵝鴈者，譬發弘誓也。觀無明虗空，識法
X37n0662_p0453b09║性鵝鴈，此乃即惑成智，即生是滅，即二願上求，上求
X37n0662_p0453b10║必下化，此即發弘誓也。
X37n0662_p0453b11║髣髴敷往方物反。謂見不審諦也。
X37n0662_p0453b12║三、譬醉人涉遠路者，無明全在如醉人，人有二足如
X37n0662_p0453b13║寂照，以寂照行契佛性理，如以二足涉於遠道，此即
X37n0662_p0453b14║巧安止觀也。
X37n0662_p0453b15║四、譬曠野渴逼行求水者，起惑著如渴人，招生死如
X37n0662_p0453b16║行曠野，知惑著為非如渴逼，反觀一心遍破三惑令
X37n0662_p0453b17║達佛性如遍行求水。三惑如藂樹，三智如白鶴，惑具
X37n0662_p0453b18║智故如樹有鶴。夫鶴本居水如果智冥理，今鶴在樹
X37n0662_p0453b19║則是因智在惑，惑著心重如迷悶，認妄為真如認樹
X37n0662_p0453b20║為水，故云不能分別是樹是水。策心正觀精進無懈
X37n0662_p0453b21║如諦觀不已，達了惑智如乃見鶴水，此即破法遍也。
X37n0662_p0453b22║五、譬海中遠望大舶者，生死如海，法性如舶，於法性
X37n0662_p0453b23║通而起塞著如作念為是樓櫓、為是虗空。
X37n0662_p0453b24║久視乃生必定心者，即是破塞令通，此即識通塞也。
X37n0662_p0453c01║大舶者，音白，埤蒼：大船也。大者長二十丈，載六、七百
X37n0662_p0453c02║人者是。
X37n0662_p0453c03║六、譬王子懦弱者，佛種中生如王子，初心觀微如懦
X37n0662_p0453c04║弱，於凡心中備修道品如通夜遊戲，此譬道品調適
X37n0662_p0453c05║也。懦，三蒼奴課反，懦亦弱也。
X37n0662_p0453c06║七譬臣吏還家者，無明所覆如王事所拘，觀煩惱心
X37n0662_p0453c07║即佛性理如逼夜還家，正觀力微如夜暗無觀，假修
X37n0662_p0453c08║事觀助顯妙理如假電明，暫用事觀故云暫發，牛能
X37n0662_p0453c09║引重如智能導行，因助發智故云因見牛聚，煩惑覆
X37n0662_p0453c10║理喻以雲舍，即惑成智如生牛想，此即對治助開也。
X37n0662_p0453c11║八譬塵虫者，持戒譬修觀行，無明如塵、法性如虫，理
X37n0662_p0453c12║惑體同如塵虫難別，以行歷位則有淺深，此明知次
X37n0662_p0453c13║位也。
X37n0662_p0453c14║九、譬陰闇遠見者，即觀行位人於無明中觀法性理，
X37n0662_p0453c15║如遠見小兒觀行去初住遙，故云遠見。牛鳥譬違情
X37n0662_p0453c16║境，人譬順情境，此約外違順也。又牛形最大如無明，
X37n0662_p0453c17║人形次牛如塵沙，鳥形最小如見思，此約內違順也。
X37n0662_p0453c18║以安忍是觀行位，安忍內外違順也。
X37n0662_p0453c19║雖見小兒者，即違順破，法性顯也。
X37n0662_p0453c20║十、闇見𦘕像，譬相似位中無法愛也。無明猶在，故云
X37n0662_p0453c21║夜闇。去分真近，不云遠見。菩薩像如真解，天像如似
X37n0662_p0453c22║解。
X37n0662_p0453c23║意謂是菩薩像者，即於似解不生愛著進入分真也。
X37n0662_p0453c24║然此十乘對三根性，上根唯觀不思議境便達無相，
X37n0662_p0454a01║眾相宛然即入初住或內外凡，中根方至七，下根乃
X37n0662_p0454a02║具十，而經文皆云十住菩薩者，即是修一一觀直入
X37n0662_p0454a03║分真故也。佛以極果望之，故皆云未明了等。諸文或
X37n0662_p0454a04║引用證別義者，經意兼含隨義而變。問：向經云乃至
X37n0662_p0454a05║十住猶未能見，今諸譬中云少見等何耶？答：前云十
X37n0662_p0454a06║住乃指未聞圓經已前，即別教十住也。今皆云見者，
X37n0662_p0454a07║即聞圓法入圓初住，故前經云如來說已即便少見。
X37n0662_p0454a08║然一家十觀是入道之要樞，而與今文宛如符契，故
X37n0662_p0454a09║須依此開解依彼而修，是故止觀行門常宜措意，後
X37n0662_p0454a10║人暗旨如何如何。問：止觀是法華行，豈得依涅槃開
X37n0662_p0454a11║解而修法華行耶？答：法華涅槃味同部異，解行無別
X37n0662_p0454a12║故義例明，止觀文義唯歸二經：一依法華顯實，二依
X37n0662_p0454a13║涅槃顯常。況復既開既會，則一切諸經同成妙行，四
X37n0662_p0454a14║種三昧該括眾經，事儀少殊理觀無別，庶幾來學宜
X37n0662_p0454a15║加用心。問：以此十譬對十乘者，為稟承有自？為臆度
X37n0662_p0454a16║而成？答：此乃荊溪意也。故滿師記云：此之十譬類例
X37n0662_p0454a17║其文，與止觀十法成乘義同。妙樂尊者約略言之猶
X37n0662_p0454a18║常進退，滿暹二記各釋其義而未盡善，今解或當擇
X37n0662_p0454a19║善從之。
X37n0662_p0454a20║四、褒貶者，即褒揚如來，貶挫二乘也。
X37n0662_p0454a21║而有識者，非空識二處之識，而有細識。
X37n0662_p0454a22║而有想者，非空識之有想，非不用處之無想，而有細
X37n0662_p0454a23║想，此即小乘所說，故經云隨順契經也。
X37n0662_p0454a24║理內凡夫者，即圓教內外凡，是分證聖家之凡，故名
X37n0662_p0454b01║聖凡夫。
X37n0662_p0454b02║王子，譬菩薩也。如釋迦昔於大通佛時，為十六王子，
X37n0662_p0454b03║為彼眾生說圓乘法，即是昔時感應相關，如親友往
X37n0662_p0454b04║反也。
X37n0662_p0454b05║言取我在身者，取著妄我也。
X37n0662_p0454b06║非是證見者，謂當時稟法，但入名字五品，唯是聞見，
X37n0662_p0454b07║非相似證及分真證也。若入相似，則不流轉。
X37n0662_p0454b08║菩薩捨應者，以機息故所以捨應，於是眾生退名字
X37n0662_p0454b09║解，貪著五塵流轉生死。
X37n0662_p0454b10║自號有我者，妄計邪我也。
X37n0662_p0454b11║寱言牛世反。通俗文云：夢語謂之寱。
X37n0662_p0454b12║古本曰：讇者，應法師云：案諸字書，讇字與諂同，佞言
X37n0662_p0454b13║也。囈字者，此即妄語曰囈也。
X37n0662_p0454b14║經摚觸紂庚反。說文：摚，柱也。纂文云：摚，觸也。
X37n0662_p0454b15║經我庫中無是刀者，小乘真空庫中無邪我刀也。
X37n0662_p0454b16║五方便者，四念處為一，并四善根成五。
X37n0662_p0454b17║破彼我見者，謂於真似位中，破彼眾生邪我之見。
X37n0662_p0454b18║眾生對初果等者邪？我眾生是所化如臣，初果是能
X37n0662_p0454b19║化如君，五眾即五陰也。
X37n0662_p0454b20║曾稟此法者，即過去曾稟大乘真我之法也。
X37n0662_p0454b21║聞慧即名字，思慧是五品，修慧是六根，
X37n0662_p0454b22║竝不得思修者，以過去聞大但在名字位故，大種冥
X37n0662_p0454b23║伏但有邪解，故言如𦍞羊角。
X37n0662_p0454b24║譬悲慘者，能化小果不鑒大機，愍彼邪見故云悲慘。
X37n0662_p0454c01║未欲破此邪計者，以機宜未堪故且息化。
X37n0662_p0454c02║前逃（至）成佛者。如釋迦於大通時息菩薩化，今日機
X37n0662_p0454c03║熟還來成佛而度脫之。是則前明聲聞施化，竝指大
X37n0662_p0454c04║通之後、今日之前兩楹中間也。
X37n0662_p0454c05║時數者，數去聲，猶云數日，故云時數耳。三四五竝曰
X37n0662_p0454c06║數也。
X37n0662_p0454c07║唯明無我等者，佛出于世先於鹿園，以小乘無我破
X37n0662_p0454c08║彼邪我，然後彈斥洮汰，今至涅槃還悟真我。今文從
X37n0662_p0454c09║略且明無我，向下合文乃具二意。
X37n0662_p0454c10║優鉢（至）神黑者。即外人計彼四性神我各珠，致有貴
X37n0662_p0454c11║賤。
X37n0662_p0454c12║經云不見（至）之相者。不見小乘無我真空之理也。向
X37n0662_p0454c13║云唯明無我，即此文也。
X37n0662_p0454c14║有一好刀者，真我無二故一，無二邊惡故好，能破煩
X37n0662_p0454c15║惱名刀。
X37n0662_p0454c16║合無我教中經我庫藏中無如是刀者，即前譬云不
X37n0662_p0454c17║見我刀真實之相也。
X37n0662_p0454c18║但有其義者，如來化儀，先小後大，文明先小，義具後
X37n0662_p0454c19║大。
X37n0662_p0454c20║可見下云云者，前問非聖凡夫則起邪我，今結云若
X37n0662_p0454c21║有凡夫則是聖凡夫能知真我也。前疏釋問約兩凡
X37n0662_p0454c22║夫，意在此也。
X37n0662_p0454c23║
X37n0662_p0454c24║涅槃經疏三德指歸卷第八