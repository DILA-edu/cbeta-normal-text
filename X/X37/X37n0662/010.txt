X37n0662_p0474a01║
X37n0662_p0474a02║
X37n0662_p0474a03║涅槃經疏三德指歸卷第十
X37n0662_p0474a04║
X37n0662_p0474a05║錢塘沙門釋　智圓　述
X37n0662_p0474a06║現病品
X37n0662_p0474a07║開善下。佛實無病，示現有病令他離病，即是答上云
X37n0662_p0474a08║何諸菩薩遠離一切病問也。
X37n0662_p0474a09║望後為正者，以現病品在五行之初故。
X37n0662_p0474a10║今皆不然者，今師總斥梁武中後，如第一疏破開善
X37n0662_p0474a11║答問，理亦不成。且佛答迦葉問，但齊大眾品，具如長
X37n0662_p0474a12║壽品初疏文十義也。故知此品非是答問。觀師雖云
X37n0662_p0474a13║望後為正，而云望前是結，成前答破同開善，所立俱
X37n0662_p0474a14║非，故今總斥。
X37n0662_p0474a15║眾苦併除者，二死盡故，尚無變易，寧當有分段病耶？
X37n0662_p0474a16║能斷下，尚能斷他煩惱之病，寧當自有四大病耶？
X37n0662_p0474a17║佛地下若在因中，或容有病，以惑未盡故，智未極故。
X37n0662_p0474a18║今既圓極，寧當有病？
X37n0662_p0474a19║偏言四分者，即經云貪欲、瞋恚、愚癡、憍慢也。諸部小
X37n0662_p0474a20║乘即以三毒及等分為四，今經不取等分而取憍慢
X37n0662_p0474a21║也。若合字釋義，則貪欲無別，乃至憍慢亦爾。若分字
X37n0662_p0474a22║釋義，則自愛為貪，愛他為欲；自忿為恚，忿他為嗔；自
X37n0662_p0474a23║惑為愚，惑他為癡；自責曰憍，陵他曰慢。
X37n0662_p0474a24║通見思故者，以十使見惑後五中有此四故，九地思
X37n0662_p0474b01║惑亦有此四，故云通也。身邊等五及後五中疑思惑
X37n0662_p0474b02║中無，故云別在見諦。今迦葉但舉此四以攝見思。
X37n0662_p0474b03║通別病因者，見思通惑是分段病因，無明別惑即變
X37n0662_p0474b04║易病因，以四分之名通界外故。
X37n0662_p0474b05║經㿇音習。噦噎於越反。通俗文：氣逆曰噦。痲瀝，力金
X37n0662_p0474b06║反，聲類痲，小便數也。
X37n0662_p0474b07║經顧命、文殊者，尚書曰：成王將崩，命召公、畢公率諸
X37n0662_p0474b08║候相康王，作顧命。孔安國云：臨終之命曰顧命。實命
X37n0662_p0474b09║羣臣，敘以要言。
X37n0662_p0474b10║經聲聞人等下。列三學也。
X37n0662_p0474b11║尸羅是戒，諸禪是定，三摩提此云正受，正勤是慧。
X37n0662_p0474b12║經教大迦葉者，謂迦葉尊者是佛長子也。
X37n0662_p0474b13║此亦是四悉者，初文教弟子即世界，次文請大乘即
X37n0662_p0474b14║第一義，餘二如文。
X37n0662_p0474b15║經何故不治惡比丘者，佛今在世而不自治，滅後何
X37n0662_p0474b16║人能治耶？
X37n0662_p0474b17║初釋煩惱下，先簡示障體。文有四句：前二是障，後二
X37n0662_p0474b18║非障。皆先列，次釋。
X37n0662_p0474b19║若數數下。釋前二句義也。數數起是明利相而闕深
X37n0662_p0474b20║義，故止觀云：發時深重不可禁止，觸境彌增無能遮
X37n0662_p0474b21║制，是為深相。數數發起起輙深重，故名為利。
X37n0662_p0474b22║不數數下。釋後二句，文亦闕略。應云起雖深重，不數
X37n0662_p0474b23║數起，即深而不利也。不深不利，義准可解。
X37n0662_p0474b24║通論下。結示今意。今約別論障義，故二是二非。又據
X37n0662_p0474c01║止觀煩惱境列四句竟，乃云第四，即屬通途果報惑
X37n0662_p0474c02║相。尋常相係，故言非深非利。三句起動異常，即屬煩
X37n0662_p0474c03║惱發相。雖此約現行，彼明發相，而其句義旨趣合同，
X37n0662_p0474c04║以驗今文，應云三句是障。今但判前二者，或恐疏誤，
X37n0662_p0474c05║或別有意。
X37n0662_p0474c06║七、慢下。隨文釋義。
X37n0662_p0474c07║經：葢纏者，謂五葢、十纏。五葢如前記。十纏者，一嗔、二
X37n0662_p0474c08║覆、三睡、四眠、五戲、六掉、七無慚、八無愧、九慳、十嫉。忿
X37n0662_p0474c09║恚曰嗔，隱藏自罪曰覆，意識昏熟曰睡，五情暗冥曰
X37n0662_p0474c10║眠，嬉遊曰戲，三業躁動曰掉，屏處起罪不自羞曰無
X37n0662_p0474c11║慚，露處為非不羞他曰無愧，財法不能慧施曰慳，他
X37n0662_p0474c12║榮心生熱惱曰嫉。
X37n0662_p0474c13║七慢者，一慢、二慢慢、三不如、四增上、五我、六邪、七憍。
X37n0662_p0474c14║等中上、上中等者，其實與他齊等，而自謂我勝，故云
X37n0662_p0474c15║等中上。他實高勝，謂己等彼，故云上中等。俱舍亦明
X37n0662_p0474c16║八慢，名義次第與此小異。一我慢，自謂盛壯，我慢則
X37n0662_p0474c17║強。二大慢，於他勝謂己勝。三過慢，於他勝謂己等。四
X37n0662_p0474c18║邪慢，於有德中謂己有德。五增上慢，未得謂得。六慢
X37n0662_p0474c19║慢，於他等謂己等，於等而輕。七不如慢，於多分勝謂
X37n0662_p0474c20║己少劣。八憍慢，色不如他亦謂己等。
X37n0662_p0474c21║經懟佷丈淚反。爾雅：懟，怨也。
X37n0662_p0474c22║經欠㰦又作呿，同丘庶反。通俗文：張口運氣謂之欠
X37n0662_p0474c23║㰦也。
X37n0662_p0474c24║釋業障中皆云決定者，簡異不定故。
X37n0662_p0475a01║五無間者，應法師云：無間有二：一、身無間，二、受苦無
X37n0662_p0475a02║間。而言五者，以五逆業感無間報，因果合標，故云五
X37n0662_p0475a03║無間也。或云：無間之果有五種故，謂：一、報無間，捨身
X37n0662_p0475a04║即受；二、受苦無間，中無樂故；三、時無間，定一劫故；四、
X37n0662_p0475a05║命無間，中無絕故；五、形無間，其身充滿八百由旬故。
X37n0662_p0475a06║雀欲虵嗔者，雀多婬欲，虵多嗔恚。
X37n0662_p0475a07║皆先業果者，虵雀身是報果，嗔欲心是習果，竝由先
X37n0662_p0475a08║世嗔欲習報業因，感斯二果。復由宿習，又起來業，以
X37n0662_p0475a09║例惡人，其旨可見。
X37n0662_p0475a10║經不御，御，進也。經狀。蓐音辱，薦也。
X37n0662_p0475a11║大拏云者，謂須大拏經也。
X37n0662_p0475a12║經蟠龍蒲寒反。方言：未昇天能謂之蟠龍。廣雅：蟠，曲
X37n0662_p0475a13║也；蟠，委也。
X37n0662_p0475a14║瞿曇！此云甘蔗種，是佛本姓，故以張王為例。
X37n0662_p0475a15║釋說法中經大悲為本等者，若有大悲必應說法，今
X37n0662_p0475a16║既無說悲在何所？
X37n0662_p0475a17║蓮華是瑞者，病相則凶，今華是瑞，故非病相。
X37n0662_p0475a18║非病所能者，非實病者能放光明也。
X37n0662_p0475a19║表解脫明矣者，解脫三塗生人天故。經文次第明三
X37n0662_p0475a20║塗：初明濟地獄，次明濟饑鬼，後明濟畜生。於地獄中
X37n0662_p0475a21║初濟八大獄，次眷屬獄。前八地獄各有十六眷屬，謂
X37n0662_p0475a22║八寒冰及八炎火。彼一一獄面各有四門，謂二寒冰
X37n0662_p0475a23║及二炎火，故有十六。今經中偏舉寒冰略無炎火，故
X37n0662_p0475a24║云乃至八種寒冰也。八大獄既各有十六眷屬，若支
X37n0662_p0475b01║本合數則有一百三十六所也。廣說獄相於此非要，
X37n0662_p0475b02║事備瑜伽、俱舍等論，吉祥問、正法念等經。
X37n0662_p0475b03║前四從聲者，謂阿波波等，竝是寒聲。
X37n0662_p0475b04║後四從色者，疏文兩解：初、約罪人見優鉢華池等，由
X37n0662_p0475b05║愛華池入中受苦。
X37n0662_p0475b06║次或言下，約凍諸罪人，身體紅赤如四華色。
X37n0662_p0475b07║劈裂者，說文：劈，破也。廣雅：劈，裂也。
X37n0662_p0475b08║通言地獄者，梵言泥黎，此義譯為地獄，謂地下有獄
X37n0662_p0475b09║故言地獄，言獄縛罪人不得解脫。婆沙云：梵言捺落
X37n0662_p0475b10║迦，此言受苦器，即是苦之器具也。亦云那落迦，此言
X37n0662_p0475b11║受苦者，謂是罪人也。舊譯不分，總言地獄。言捺落迦
X37n0662_p0475b12║者，具四義：一、不可樂；二、不可救；三、闇冥；四、地獄。踰伽
X37n0662_p0475b13║云：此下三萬二千踰膳那有等活，等活下千踰膳那
X37n0662_p0475b14║有黑繩等七，如是已下六捺落迦相去皆隔二千由
X37n0662_p0475b15║旬，其八寒皆小於八熱。地獄俱舍乃云：下過二萬至
X37n0662_p0475b16║無間底，極為淺近。
X37n0662_p0475b17║化佛利益經中，有相好現通、說法現通中，有依、有正，
X37n0662_p0475b18║如文。
X37n0662_p0475b19║經鳳皇者，雄曰鳳，雌曰皇，通名曰鶠。爾雅曰：鶠，鳳。其
X37n0662_p0475b20║䳄皇是也。
X37n0662_p0475b21║色頂有形等者，淨居有五，謂無煩、無熱、善見、善現、色
X37n0662_p0475b22║究竟。今云色頂，即第五淨居也。
X37n0662_p0475b23║有頂下云云者，即前文三番釋聲至有頂義，謂竪徹
X37n0662_p0475b24║三界頂、竪徹三乘頂、竪徹等覺頂，不唯尼吒為有頂
X37n0662_p0475c01║也。故知今文先約色頂以解淨居者，且順他釋。
X37n0662_p0475c02║例世下，如下德王品明。
X37n0662_p0475c03║天有四種：一者世間天，二者生天，三者淨天，四者義
X37n0662_p0475c04║天。世間天度如諸國王，生天者三界諸天，淨天者四
X37n0662_p0475c05║果及支佛，義天者十住菩薩，以能善解諸法空義故。
X37n0662_p0475c06║故知今云淨居，即是天之別稱，故得例同後三。以生
X37n0662_p0475c07║淨居在色界，故不得云世間淨居也。
X37n0662_p0475c08║注云云者，同前有頂以配三義，故知一家立義，葢准
X37n0662_p0475c09║經文非任𦙄臆，以佛釋天義備四種，故外惡緣謂諸
X37n0662_p0475c10║魔外道，內惡因謂諸邪惡風，內善因謂微妙智慧，外
X37n0662_p0475c11║善緣謂辨才供佛，尋經可見。
X37n0662_p0475c12║舉昔證今者，昔已久除病因病果，驗知今日無病也。
X37n0662_p0475c13║如此之人者，即三種人、五種人可得有病也。
X37n0662_p0475c14║異前三人者，前即大眾問品，彼文三種病人，但是此
X37n0662_p0475c15║中初罪人耳，以此初人含前三種故。若比前文，今乃
X37n0662_p0475c16║剩有二乘小道及聞經菩薩也。
X37n0662_p0475c17║今三人者，一不差，二不差差，三差差。文逸不差二字
X37n0662_p0475c18║也。
X37n0662_p0475c19║初是下，釋出三人。
X37n0662_p0475c20║次是二乘小道者，謂有瞻病、隨意、醫藥則差，無此三
X37n0662_p0475c21║即不差，故云不差差也。
X37n0662_p0475c22║三、是下，有瞻病亦差，無瞻病亦差，故云差差。
X37n0662_p0475c23║與前碩異者，此與四依品辨異，彼為護法則駈遣惡
X37n0662_p0475c24║人，若有破戒者不聽受持讀誦大涅槃經，今則許其
X37n0662_p0476a01║發心為菩提種，故聽其供養等。
X37n0662_p0476a02║此乃與奪之意者，今文約與四依約奪。
X37n0662_p0476a03║初列下，通前點示開合也。
X37n0662_p0476a04║不差者，即初病人，經文已開謗法等三也。
X37n0662_p0476a05║不差差者，即第二病人，而經但云聲聞、緣覺，直舉二
X37n0662_p0476a06║乘，故云未開。至下明五種病人，即是開此第二人也。
X37n0662_p0476a07║至下方開，故云未開差者。
X37n0662_p0476a08║即開等者，第三、病人經開為六也。
X37n0662_p0476a09║約五法師者，即書寫等也。謂：一、書寫；二、受持；三、讀誦；
X37n0662_p0476a10║四、供養；五、為他說如經。
X37n0662_p0476a11║合三十種者，以五人各為六事，故成三十也。
X37n0662_p0476a12║中者下。中謂中間，即第二病人也。今雖未開，而下文
X37n0662_p0476a13║更開四果支佛以為五種，故探取下開文，於此結數
X37n0662_p0476a14║共成三十八種，謂初人開三、中人開五、後人開三十
X37n0662_p0476a15║也。
X37n0662_p0476a16║成上第二病人者，只是開上第二以為五故。
X37n0662_p0476a17║遇緣下。遇緣則改小入大，不遇則且滯偏空。
X37n0662_p0476a18║帶病脩行者，病即殘思及別惑也。
X37n0662_p0476a19║菩薩在因，此收三教菩薩，以惑在故，亦是帶病，故云
X37n0662_p0476a20║例此。但菩薩執輕易轉，故屬差差。
X37n0662_p0476a21║斷三結者。問：見惑既有八十八使，如何但說斷三結
X37n0662_p0476a22║已即令得果？答：論云：此三種結，三三昧近對治法。身
X37n0662_p0476a23║見是空近對治法，戒取是無願近對治法，疑是無相
X37n0662_p0476a24║近對治法。復次三結生惑，增上身見生六十二，戒取
X37n0662_p0476b01║生一切苦行，疑於過未一切處生猶豫，故但說三。
X37n0662_p0476b02║廣則十四。二十八者，謂人天各七為十四，人天各經
X37n0662_p0476b03║中陰為二十八。
X37n0662_p0476b04║下文等者，即第二十經云得阿耨菩提心也。
X37n0662_p0476b05║須會釋之者，今云成菩提則在果，下云得菩提心則
X37n0662_p0476b06║在因，以初住真因即是分果，故知二文義異位同。又
X37n0662_p0476b07║第十九經云八萬劫至大涅槃，亦是初住位也。涅槃
X37n0662_p0476b08║是斷果，菩提是智果，故知與第二十經智斷互現耳。
X37n0662_p0476b09║然此三文其言小別其意大同，若發菩提心必至菩
X37n0662_p0476b10║提涅槃果，故妙樂記第七云：故從圓義從初發心三
X37n0662_p0476b11║義具足。又云：果中既是智斷二德，故初發心菩薩可
X37n0662_p0476b12║指初住分得智斷。然經三文皆云八六四二，豈可因
X37n0662_p0476b13║果同經爾許時耶？此且一往，故菩提涅槃並通因果。
X37n0662_p0476b14║若教仍權且至初住，縱至極果其教亦權，豈必八六
X37n0662_p0476b15║等方至極果耶？則與一生入地生身得忍為妨。
X37n0662_p0476b16║五下分云云者。問：何緣此五名順下分？答：下謂欲界，
X37n0662_p0476b17║此五順益下分界故，名順下分。謂貪、恚不出欲界，身
X37n0662_p0476b18║見不出我心，戒取不出下法，疑不出凡夫。又貪、欲、嗔、
X37n0662_p0476b19║恚故，不過欲界。故說貪、嗔如守獄卒，身見等三如防
X37n0662_p0476b20║邏人。故俱舍云：由二不超欲，謂貪、嗔；由三復還下，謂
X37n0662_p0476b21║身見、戒取、疑。
X37n0662_p0476b22║五上分者，一色界貪、二無色界貪、三色無色掉舉、四
X37n0662_p0476b23║色無色慢、五色無色無明。由此五種能令有情不超
X37n0662_p0476b24║上界，名順上分結。以貪過重，兩界別論。
X37n0662_p0476c01║獨一之行者，以支佛不從他悟，故名獨一，如麟頭之
X37n0662_p0476c02║一角，故云麒麟獨一之行。此經但以麟角喻於自悟，
X37n0662_p0476c03║不同小宗分部行麟喻之異也。公羊傳：麒麟，仁獸也。
X37n0662_p0476c04║說文：麕身，牛尾，一角，角頭有肉。所以初果八萬，支佛
X37n0662_p0476c05║十千者，以由界內經生多少不同，致令界外其根利
X37n0662_p0476c06║鈍不等。
X37n0662_p0476c07║聖行品
X37n0662_p0476c08║河西明前略廣門等者，即河西以五門分經，從第三
X37n0662_p0476c09║卷至大眾問品為第二略廣門，以五行為第三涅槃
X37n0662_p0476c10║行門，故云脩涅槃因也。以十功德為第四菩薩功德
X37n0662_p0476c11║門，故云獎勸行因也。
X37n0662_p0476c12║十德聚功等者，謂十德葢是如來明乎十地，聚集功
X37n0662_p0476c13║德獎勸行人，令募此功德而脩因也。河西五門義如
X37n0662_p0476c14║第一疏記。
X37n0662_p0476c15║前明圓極之果者，謂純陀哀歎等，因食以明不食，乃
X37n0662_p0476c16║至眾問悉談果德圓常，故云圓極之果也。
X37n0662_p0476c17║梯隥之因者，次第五行自下昇高如梯隥故，以古人
X37n0662_p0476c18║不了復有一行是不次第五行，故今以次第之行望
X37n0662_p0476c19║圓極之果，因果相違以此為破，次第如方、常果如圓，
X37n0662_p0476c20║以次第無常之因而得不次常住之果者何？殊方鑿
X37n0662_p0476c21║而圓柄也，故云方圓非類。
X37n0662_p0476c22║苦舊下。破舊解因果義。皆先牒彼義，次引文破。經明
X37n0662_p0476c23║五行乃云佛之所行，佛則是果何故云因？經明十德
X37n0662_p0476c24║乃云菩薩脩行，菩薩是因何故云果？
X37n0662_p0477a01║又且下，縱破。縱作因果者，且次第五行非是圓因，分
X37n0662_p0477a02║證十德非是極果，亦應十德非圓果，以古人以此十
X37n0662_p0477a03║德歷別對十地故。今破因既非圓，故破果且從非極。
X37n0662_p0477a04║不成次第者，應以真因剋極果，乃成次第。今十德分
X37n0662_p0477a05║果即是真因，云何對行而成生起？又向引經明五行
X37n0662_p0477a06║在果，十德在因，先果後因，復非次第。破開善中，彼云
X37n0662_p0477a07║五行屬有，今歷取五行經文，一一皆明空義，何得是
X37n0662_p0477a08║有？
X37n0662_p0477a09║聖行下，悉是引下經文，唯明天行是約義耳。
X37n0662_p0477a10║開空法道者，聖行是開初地不思議空之因也。
X37n0662_p0477a11║嬰行下無來去，故空。
X37n0662_p0477a12║病行下。示為背痛。非聲聞緣覺所知，而內證真空實
X37n0662_p0477a13║無病惱，故知密語義在於空。
X37n0662_p0477a14║言十下，彼云十德明空，今破之成有。初約數法是有，
X37n0662_p0477a15║次昔所下，引文明有。既有聞有知，有性可見，豈是空
X37n0662_p0477a16║耶？
X37n0662_p0477a17║今明下。明今義。文中對上施章及下二章通明生起。
X37n0662_p0477a18║因食論不食者，即上純陀品中因催供受食以明常
X37n0662_p0477a19║身不食，乃至迦葉起三十六問，如來一一答之，名涅
X37n0662_p0477a20║槃施。覈其大旨，豈踰常身不食之義耶？
X37n0662_p0477a21║今因下。正明此章因佛現病，廣談如來自行化他，若
X37n0662_p0477a22║因若果悉皆無病，故由大眾品末而生前品，復由前
X37n0662_p0477a23║品明佛無病，三人有病故須聖行以為醫治。
X37n0662_p0477a24║病有下。正依前品列出三人：初是三種罪人，次是二
X37n0662_p0477b01║乘小道，三是聞經菩薩。
X37n0662_p0477b02║不可不用等者。簡前後二人不須方術，取二乘小道
X37n0662_p0477b03║正應用治，以前文喻云遇醫則差，不遇則不故也。
X37n0662_p0477b04║治又下，正明醫方也。
X37n0662_p0477b05║功德是不病者，故知五行是醫者用治，十德即病人
X37n0662_p0477b06║獲差，故云不病也。
X37n0662_p0477b07║不病故體顯者，此起下義章，由修行故分破無明，故
X37n0662_p0477b08║法身體顯，體顯則是見佛性也。佛性正是涅槃之義，
X37n0662_p0477b09║師子吼問意在於此。
X37n0662_p0477b10║見性故下。起下。用章。由分見佛性，故能徧十法界，起
X37n0662_p0477b11║於大用，攝善星之惡，攝十仙之邪。惡邪既歸祕藏，故
X37n0662_p0477b12║使付囑、焚身等。玄義引曇無讖云：經義已足，其文未
X37n0662_p0477b13║盡，餘有三品，謂付囑、燒身、分舍利二萬，言未來秦地
X37n0662_p0477b14║耳。然此三品悉屬用章，經雖未來，懸指何妨？以後分
X37n0662_p0477b15║經，唐高宗時方至此土，故
X37n0662_p0477b16║善成次第者，五章生起，義趣無乖，豈同古人謂因果
X37n0662_p0477b17║有無等耶？
X37n0662_p0477b18║含兩意下，次第屬別，不次唯圓。
X37n0662_p0477b19║其義未顯者，以次第不次第通名聖故。
X37n0662_p0477b20║今當別釋者，簡去次第別顯圓融。
X37n0662_p0477b21║何者下，簡通以聖訓。正簡去，次第前淺後深，地前二
X37n0662_p0477b22║諦則淺，登地證中則深。
X37n0662_p0477b23║真不知俗者，十住入空，非不知所破六界緣生之俗，
X37n0662_p0477b24║但不知十行出假之俗耳。俗不知中，正在十行。
X37n0662_p0477c01║若復下，顯別。一行一切行者，即空是聖，即假是梵，即
X37n0662_p0477c02║中是天，雙照即病兒兩行。既三諦圓觀，則五行互攝，
X37n0662_p0477c03║故云一行一切行也。
X37n0662_p0477c04║一、知等者，知只是照，以智照境，三境相融。
X37n0662_p0477c05║今從別釋名者，以聖訓正別在圓融，即是經云如來
X37n0662_p0477c06║行也。
X37n0662_p0477c07║梵行者下。兼解餘四行名。品初既列五行，故得具釋。
X37n0662_p0477c08║涉有同塵者。以四等心入於生死，同彼凡夫在六塵
X37n0662_p0477c09║中而達塵法界，故云塵不能染。即下疏不淨，即淨義
X37n0662_p0477c10║也。
X37n0662_p0477c11║就功能立名者，功能離染，故得梵名。
X37n0662_p0477c12║就諦理立名者，天謂實相天然之理也。
X37n0662_p0477c13║嬰兒下，示為小善，譬以嬰兒。
X37n0662_p0477c14║病行下，示為自病以破他病。病是所破，故云就所治
X37n0662_p0477c15║立名。
X37n0662_p0477c16║就圓人立者，如來是圓滿人也。
X37n0662_p0477c17║不住名行下，住謂住著，自他俱不住著故立行名。文
X37n0662_p0477c18║中互舉，聖梵天是上求自行，兒病是下化化他。又梵
X37n0662_p0477c19║行通自他，自行證俗諦理，化他起四等心。自行則任
X37n0662_p0477c20║運流入，故云自證不著；化他則令彼進趣，故云令他
X37n0662_p0477c21║不住。
X37n0662_p0477c22║文列五行一行者，即品初次第列五行畢，乃云復有
X37n0662_p0477c23║一行也。
X37n0662_p0477c24║則涅槃為本者，涅槃是天然之理，為理起行，方名天
X37n0662_p0478a01║行。故知涅槃是五行本，是則涅槃為本，五行為枝。
X37n0662_p0478a02║涅槃者即是天，行者應云是天，謂涅槃是天然之理，
X37n0662_p0478a03║為五行本。下云乘理自進名天行，故涅槃但是天也。
X37n0662_p0478a04║今云行者，相帶而言。
X37n0662_p0478a05║緣涅槃自脩者，緣三德理脩戒定慧，圓正論偏故名
X37n0662_p0478a06║聖行。
X37n0662_p0478a07║緣涅槃化他者，實通自行，且約他論，謂緣三德理，起
X37n0662_p0478a08║慈悲喜捨也。
X37n0662_p0478a09║涅槃理顯者，即初地初住無明分破本有理顯也。若
X37n0662_p0478a10║爾，則前之二行，則在地住已前。
X37n0662_p0478a11║乘理自進者，依初住理起二住行也。釋籤云：今以初
X37n0662_p0478a12║地所顯之理，復結成於第二地行，故名天行。
X37n0662_p0478a13║乘理化物等者，以兒、病二行是果上用，謂分果理顯、
X37n0662_p0478a14║依理起用，示同小善、示有煩惱，故得二名。
X37n0662_p0478a15║豈不下。結責他人以病行為本。
X37n0662_p0478a16║言天行為本者，此行依理義親，且得為本，則四行俱
X37n0662_p0478a17║末。至論其旨，則唯理是本，五行俱末。他人尚不知以
X37n0662_p0478a18║天行為本，況了唯理為本乎？棄本從末，斯責豈虗？
X37n0662_p0478a19║五種人者，即前品五種病人，謂四果支佛也。
X37n0662_p0478a20║五人有病者，無明全在故。
X37n0662_p0478a21║何能病行者，此責他解。夫言病行者，乃是果上示同
X37n0662_p0478a22║惑惡，得彼行名？今此五人實有惑病，安能病行耶？
X37n0662_p0478a23║病行居後者，謂一聖、二梵、三天、四兒、五病，故云居後。
X37n0662_p0478a24║佛因無病者，此指前品推自行中明無病因也。由脩
X37n0662_p0478b01║三學所以無病，故屬聖行。
X37n0662_p0478b02║餘之四行亦復如是者，且如兒行既是小善，推佛本
X37n0662_p0478b03║因非是小善即聖行，無小善果是天行，大悲熏心即
X37n0662_p0478b04║梵行，示同小善即兒行，善具煩惱即病行。餘之三行
X37n0662_p0478b05║例說可知。病行品中既有具五之文，例知下四咸有
X37n0662_p0478b06║其義。
X37n0662_p0478b07║不可一向者，以天行附理故且名通，餘四屬事故且
X37n0662_p0478b08║名別。若論互具俱通俱別，四具天行故通，天行具四
X37n0662_p0478b09║故別。即理而事天必具四，即事而理四皆具天。注云
X37n0662_p0478b10║云者，意在於此。
X37n0662_p0478b11║俱稱為行者，經云：復有一行，名如來行。行則在因，云
X37n0662_p0478b12║何偏判在果？又前五行中，天行在果，云何偏判五行
X37n0662_p0478b13║在因？
X37n0662_p0478b14║束散之異者，束五為一，散一成五，故知經文五一之
X37n0662_p0478b15║言，法無兩異。
X37n0662_p0478b16║非是二乘菩薩所知者，謂圓頓佛境，非兩教二乘三
X37n0662_p0478b17║教菩薩所能知也。
X37n0662_p0478b18║下不能卷舒於上者，卷舒即束散也。且如別教，地前
X37n0662_p0478b19║但有聖梵二行，豈能卷五歸一，舒一成五耶？
X37n0662_p0478b20║不說二者，謂下文不說病天二行也。
X37n0662_p0478b21║遙指雜華者，即梵行品末佛自指之雜華，即華嚴經
X37n0662_p0478b22║也。具足應云雜華嚴飾，故華嚴、雜華之名悉是從略。
X37n0662_p0478b23║偏圓菩薩者，以彼所談而有普賢、行布二門，今家判
X37n0662_p0478b24║義普賢在圓、行布屬別，故云偏圓。而事理等諸法雖
X37n0662_p0478c01║差，同依無差法界之性，法界即天然理也，故下文云
X37n0662_p0478c02║不逾一理。
X37n0662_p0478c03║不可卒備者，以彼經中七處九會五周六位始末之
X37n0662_p0478c04║義，新經則八十卷文，故云不可卒備。問：華嚴中豈無
X37n0662_p0478c05║聖梵等行耶？答：名體通別意如向釋。
X37n0662_p0478c06║初住下荊溪，釋名也。
X37n0662_p0478c07║天之行者，依初住理，發無生智，此智即行天家之行，
X37n0662_p0478c08║故曰天行苦。約他宗結釋，此當依主。
X37n0662_p0478c09║行即天故者，理智不二，此行即理，故云行即天故。若
X37n0662_p0478c10║約他宗，義當持業。
X37n0662_p0478c11║為天脩行者，為顯二住天然之理，而於初住起行，故
X37n0662_p0478c12║云為天脩行。
X37n0662_p0478c13║因天行進者，由初住分顯自然入流，故名天行。
X37n0662_p0478c14║遠指於天者，聖梵等行所依是理，故云遠指，故使四
X37n0662_p0478c15║行亦得天名。
X37n0662_p0478c16║有通有別者，於五義則前四屬別，別在天行第五則
X37n0662_p0478c17║通，四竝遠指俱名天故，是則一即具五名如來行也。
X37n0662_p0478c18║病行前已下，還是疏主語也。
X37n0662_p0478c19║前已現說者，即指前品如來現病說三病人及五病
X37n0662_p0478c20║人，正是如來對三五機示現病行，故使下文無別病
X37n0662_p0478c21║行。故知菩薩至于極果，還同今佛示現病行，故云道
X37n0662_p0478c22║後自彰。若約分果，則病兒二行實通道中，今望極果
X37n0662_p0478c23║故云道後。
X37n0662_p0478c24║私云：下荊溪研。詳前品。
X37n0662_p0479a01║既不說二者，徵前疏主結文，釋出義旨。
X37n0662_p0479a02║還成現品未有者，疏主既自云故不說二，則天行已
X37n0662_p0479a03║指雜華，而病行亦無現文，但是義具，故向云道後自
X37n0662_p0479a04║彰也。是則前現病品非是五行中病行也。故今荊溪
X37n0662_p0479a05║研詳前品。若依疏主，則現病一品但是結前施章談
X37n0662_p0479a06║常，而生後五行耳。故使五行現文但有其三。
X37n0662_p0479a07║結前說常者，即結前施章也。
X37n0662_p0479a08║說行因果起後者，即前品指往證今文也。指往無病
X37n0662_p0479a09║因證今無病果，以酬迦葉請起後行章也。此但起後
X37n0662_p0479a10║行章，非是正明病行。
X37n0662_p0479a11║不然下，荊溪不取疏主釋也。則以現病一品已屬五
X37n0662_p0479a12║行中，病行則是現文，但闕天行，故說四不說一也。
X37n0662_p0479a13║雙標五一等者，五即次第，一即不次，佛以次第顯不
X37n0662_p0479a14║次第，故使標釋皆雙。
X37n0662_p0479a15║治之即差等者，此之五行，正為第二病人也。
X37n0662_p0479a16║謂復有一行者，五行雖殊，不出三諦，三諦不出一心，
X37n0662_p0479a17║故舉一行則攝一切。一則是理，行則是事，即事而理，
X37n0662_p0479a18║五行咸一，一之行故，一即行故。
X37n0662_p0479a19║即因人者，如來是果上之稱，一行是因中之名，由脩
X37n0662_p0479a20║此因而證斯果，指因所行故曰因人。又解如來因行
X37n0662_p0479a21║者，因脩觀行故曰觀行如來，故此如來即是因人也。
X37n0662_p0479a22║大乘即圓因者，包含曰大、運載名乘，因既進趣故偏
X37n0662_p0479a23║名大乘，果既寂滅故偏稱涅槃，故云涅槃圓果也。
X37n0662_p0479a24║即因而果等者，眾生心因既具三軌，此因成果名三
X37n0662_p0479b01║涅槃，因果無殊始終理一，故即因心而具果德。經云
X37n0662_p0479b02║始自初心常觀涅槃行道，豈非因中亦稱涅槃耶？如
X37n0662_p0479b03║是觀察一理統收，故云是為一行一切行也。若論互
X37n0662_p0479b04║通，亦應云即果而因，故至果上亦名大乘。法華云佛
X37n0662_p0479b05║自住大乘，即是其義。今論圓行正在於因，但云即因
X37n0662_p0479b06║而果，其義已足。
X37n0662_p0479b07║是人必差者，即前第三病人，遇醫不遇醫皆得差故。
X37n0662_p0479b08║既圓頓根利，故無結勸。若前病人遇則得差，不遇不
X37n0662_p0479b09║差，故須勸之。
X37n0662_p0479b10║問五下。問意者，以經標五行則云於是大涅槃專心
X37n0662_p0479b11║思惟五種之行，標一行乃云所謂大涅槃，既俱緣涅
X37n0662_p0479b12║槃則圓別何在？答意者，中道滅理二教同觀，而於觀
X37n0662_p0479b13║法有即離之異，故云立行有異。文中先出別行，次明
X37n0662_p0479b14║圓行。
X37n0662_p0479b15║一緣涅槃次第立行等者，此謂別人繫緣本有淨性
X37n0662_p0479b16║為惑所覆，如雲覆月、如礦藏金，故須破事顯理。所以
X37n0662_p0479b17║十信信本有性，十住脩空破見思惑，十行脩假破塵
X37n0662_p0479b18║沙惑，十向脩中初地證中始破無明顯出本性，如雲
X37n0662_p0479b19║已除、如礦已破，即是瓔珞二觀方便得入中道第一
X37n0662_p0479b20║義諦觀也。二觀則淺、中道則深，故云從淺至深。
X37n0662_p0479b21║即以涅槃為行者，此謂圓人始從名字達事即理，如
X37n0662_p0479b22║指波即水、全器是金，豈應壞器求金、滅波求水？故達
X37n0662_p0479b23║此理即名圓行，故云以涅槃為行。此則即理成行。
X37n0662_p0479b24║於一一行無非涅槃者，五行雖殊不離一性，此則即
X37n0662_p0479c01║行而理，行理互融能所不二，理同事異凡聖宛然，水
X37n0662_p0479c02║濕元同清濁終別，如此觀察方名圓行。故知經文標
X37n0662_p0479c03║五一行皆云涅槃，而有偏圓二意之別。他師不見此
X37n0662_p0479c04║意，而云五行是因一行是果，或云散五束一，已如前
X37n0662_p0479c05║破。又復應知諸師不達偏圓，而作因果等釋，亦成增
X37n0662_p0479c06║減二謗。請試論之。若謂因果是圓，則於五行有增，謗
X37n0662_p0479c07║五行本別濫增為圓。若謂因果是別，則於一行有減，
X37n0662_p0479c08║謗一行本圓謬減為別。若云因別果圓義同水火，況
X37n0662_p0479c09║復還同別教，以證道同圓是分果故。因果既爾束散
X37n0662_p0479c10║例然，不見今宗豈曉經意，故云謬濫多矣。
X37n0662_p0479c11║建心者，立志要期也。
X37n0662_p0479c12║若從聲聞者，即滅後四依現聲聞像也。若約佛世，則
X37n0662_p0479c13║如般若中諸聲聞人，受佛威加轉教菩薩也。
X37n0662_p0479c14║是遇瞻病者，即是以此經文合前品遇瞻病等得差
X37n0662_p0479c15║意也。大論亦云：佛如醫王，法如良藥，僧如瞻病人，戒
X37n0662_p0479c16║如藥禁忌。今聲聞即僧，如來即佛，涅槃即法，故與大
X37n0662_p0479c17║論意同。
X37n0662_p0479c18║忻猒者，忻樂大乘，猒捨所愛也。
X37n0662_p0479c19║即是從經卷中等者，謂於此經中達了圓融三德同
X37n0662_p0479c20║體三寶方廣平等之理，故云復有方等大乘等也。
X37n0662_p0479c21║經：妻子至猪豕之屬出所愛境。妻子等是縛著緣，舍
X37n0662_p0479c22║宅等是鬪諍緣，珍寶等是放逸緣，奴婢等是憍慢緣，
X37n0662_p0479c23║象馬等是殺害緣，此等皆是所愛。今欲出家，故俱捨
X37n0662_p0479c24║離。然大小諸經多讚出家、毀呰在家，而亦有餘經讚
X37n0662_p0480a01║在家者，其意何耶？答：應以四句分別，佛旨易明：一、出
X37n0662_p0480a02║家持戒為上上；二、在家持戒為上；三、出家破戒為中；
X37n0662_p0480a03║四、在家破戒為下。今經即以第一句破第二句，故云：
X37n0662_p0480a04║若在居家，不得盡壽淨脩梵行。若餘經讚在家、毀出
X37n0662_p0480a05║家者，即是以第二句破第三句。又有經說：破戒諸比
X37n0662_p0480a06║丘，猶勝諸外道。者，即是以第三句破第四句。
X37n0662_p0480a07║得法為緣者，法即遇方等大乘經典。
X37n0662_p0480a08║第二立行者，若但建心而不立行，則無得果之期。
X37n0662_p0480a09║經服三法衣者，謂五條、七條大衣也。大論云：佛聖弟
X37n0662_p0480a10║子住於中道，故著三衣。外道裸身無耻，白衣多貪重
X37n0662_p0480a11║著。十誦云：為異外道，便以刀截，知是慚愧人衣。梵語
X37n0662_p0480a12║即安陀會、鬱多羅僧、僧伽梨也。南山云：諸部無正翻，
X37n0662_p0480a13║今以義譯。大衣云雜碎衣，以條數多故。若從用，名入
X37n0662_p0480a14║王聚落衣；七條云中價衣；從用，名入眾衣；五條云下
X37n0662_p0480a15║衣；從用，名院內道行雜作衣。若就條數，便云十九、十
X37n0662_p0480a16║七，乃至九條、七條、五條等。律中無五、七、九名，但云安
X37n0662_p0480a17║陀會乃至僧伽梨，人名七、九條也。
X37n0662_p0480a18║經：威儀無缺者，小則三千，大則八萬。
X37n0662_p0480a19║經：小罪，謂吉羅也。
X37n0662_p0480a20║初譬為五下，此中譬及合文雖有五六，而與律部五
X37n0662_p0480a21║篇六聚名義乖互。且律明五篇者：一、波羅夷，二、僧殘，
X37n0662_p0480a22║三、波逸提，四、提舍尼，五、突吉羅。六聚者：偷蘭第三乃
X37n0662_p0480a23║至吉羅第六。若開七聚，則惡說居末。今初譬文：一、以
X37n0662_p0480a24║全乞喻重，二、以乞半喻殘，三、以手許喻蘭，四、以指許
X37n0662_p0480b01║喻提，五、以微塵喻吉。至于合文，又開提為二。若約篇
X37n0662_p0480b02║聚，二提但一。是知今經為篇闕於提舍，復剩偷蘭；為
X37n0662_p0480b03║聚不開第五，亦闕提舍。大乘經文，佛意罕測。文殊問
X37n0662_p0480b04║經，篇聚亦爾。彼列五夷、三蘭、二提、一吉，罪種雖少，該
X37n0662_p0480b05║攝極寬。此等皆是菩薩律儀，不可全同三藏。篇聚名
X37n0662_p0480b06║義，具如前記。
X37n0662_p0480b07║開作兩合云云者，前據篇居第三，同喻指許；今據戒
X37n0662_p0480b08║條各別，故開二合。
X37n0662_p0480b09║或可下。重明開兩所以也。
X37n0662_p0480b10║經宿懺等者。謂捨衣經一宿已，明日方懺。此恐十誦
X37n0662_p0480b11║行事。准南山鈔，似如當日捨衣，當日即懺。但行事或
X37n0662_p0480b12║令經宿還衣，而南山許當日還。故鈔云：必不斷心，多
X37n0662_p0480b13║日亦犯；若捨心斷，當日得還。對人有三：一者僧法，謂
X37n0662_p0480b14║五人已上；二、眾多人法，謂四人已還；三、對首法。律非
X37n0662_p0480b15║本宗，不暇委述。具如南山鈔懺六聚篇。
X37n0662_p0480b16║提對首懺者，謂犯單提者，當請一清淨知律比丘堪
X37n0662_p0480b17║解罪者，共在空靜處，或對佛像前，具儀請之，然後悔
X37n0662_p0480b18║根本法。事備律鈔。此第三篇二提之罪，既懺、儀各別，
X37n0662_p0480b19║故使經中合文開兩。
X37n0662_p0480b20║羅剎二解下，知識是外緣，倒心是內因，即經合云煩
X37n0662_p0480b21║惱諸惡羅剎也。既云煩惱則與次解相應，既云諸惡
X37n0662_p0480b22║則與初解相應，外緣內因俱能破戒囊害慧命令沒
X37n0662_p0480b23║生死海中，故知因緣竝如羅剎。
X37n0662_p0480b24║經令汝安隱得入涅槃者，此以欲樂暢情為涅槃，以
X37n0662_p0480c01║涅槃是安樂法故，誘誑行人。若隨愛見而轉，毀破四
X37n0662_p0480c02║重，是全棄浮囊。
X37n0662_p0480c03║具如止觀等者，彼明犯戒不出愛見二種：若為財色
X37n0662_p0480c04║而毀戒者，名愛羅剎；若起惡見謂得空解，發少智慧
X37n0662_p0480c05║撥無因果，謂婬欲是道，又值惡師為說惡法，見毒轉
X37n0662_p0480c06║熾毀諸禁戒，名見羅剎。具在彼文。委引今經消釋其
X37n0662_p0480c07║義，應知彼分愛見，望今二義但屬內因。
X37n0662_p0480c08║二、明不次第者，戒謂毗尼事，戒即是大乘第一義理，
X37n0662_p0480c09║如是戒行，名如來行。
X37n0662_p0480c10║一具枝本者，枝本有二意：一者以大涅槃心為根本，
X37n0662_p0480c11║五種事戒如枝條，枝本相由事理不二，故經云具足
X37n0662_p0480c12║五枝諸戒也。此即與第二事理意同。二者於五枝中
X37n0662_p0480c13║自分枝本，則以初枝為本，以性重之戒為眾戒根本，
X37n0662_p0480c14║故即經云菩薩根本業清淨戒也。餘四皆從初枝而
X37n0662_p0480c15║生，則一本四枝。此之枝本，若望初義悉名為枝，唯三
X37n0662_p0480c16║德理方名為本。又下誓願中護他十戒，還從此文自
X37n0662_p0480c17║行五枝開出。若爾，此五俱本、下十俱枝，若約開出，則
X37n0662_p0480c18║開一心成三諦，從三諦出五枝，開五枝成十戒。若約
X37n0662_p0480c19║收攝，則攝十為五、攝五為三，三只是一，一中無量、無
X37n0662_p0480c20║量還一，不次第義其若是乎？統論雖然，現文且以一
X37n0662_p0480c21║理為本、五戒為枝。
X37n0662_p0480c22║初根下，疏主釋經，其義極略。今於五枝，皆先解文；次
X37n0662_p0480c23║引法華玄行妙中義，助釋令顯。
X37n0662_p0480c24║即是性重者，謂四重性戒眾戒根本，為大涅槃心持
X37n0662_p0481a01║故言清淨，即法華玄云為無漏心持故言清淨也。
X37n0662_p0481a02║是方便前後起者，謂四重各有前後方便，前蘭後吉。
X37n0662_p0481a03║故四分律中但明成者波羅夷，不成者偷蘭，亦不分
X37n0662_p0481a04║輕重。南山云：今會通輕重，約初篇中婬戒，以如內心
X37n0662_p0481a05║婬意，身口未現，名遠方便，此犯吉罪；二動身口，未到
X37n0662_p0481a06║前境，名次方便，犯偷蘭；三者臨至境所，身分相交，未
X37n0662_p0481a07║至犯處已來，名近方便，是重偷蘭。此三皆名前方便
X37n0662_p0481a08║也。後方便者，則犯後起慶快心，得吉罪。此之眷屬是
X37n0662_p0481a09║四重之餘，故云眷屬餘清淨戒也。法華玄釋與此有
X37n0662_p0481a10║異，故彼文云：偷蘭遮等是前眷屬，十三等是後眷屬。
X37n0662_p0481a11║餘者非律藏所出，絓諸經所制者，如方等二十四戒
X37n0662_p0481a12║之流，名為餘戒。是知彼釋前眷屬與今疏同。
X37n0662_p0481a13║言偷蘭者，有二種：一者、從生蘭，二者、自性蘭。此即從
X37n0662_p0481a14║生，謂四重近方便也。但釋後眷屬義，與今疏異。
X37n0662_p0481a15║此二下。謂此二是作法受得之戒，故屬律儀。下三枝
X37n0662_p0481a16║非作法是得法，得法時乃發斯戒也。瓔珞經云：攝律
X37n0662_p0481a17║儀謂十波羅夷。彼直明大乘故舉十夷，今扶小律故
X37n0662_p0481a18║唯四重。戒疏云：攝律儀能令心住。
X37n0662_p0481a19║是防意地者，雖持律儀，念破戒事，名之為雜。定共持
X37n0662_p0481a20║心，欲念不起，故名不雜。法華玄云：以戒淨故，事障除，
X37n0662_p0481a21║發得未來；性障除，發得根本。滅惡覺觀，名定共也。
X37n0662_p0481a22║即道共戒者，夫戒論防止，既發真道，永無過罪，故俱
X37n0662_p0481a23║是戒。法華玄云：即四念處，觀理正念，雖未發真，由相
X37n0662_p0481a24║似念，能發真道，成道共戒，故名正念念清淨戒。
X37n0662_p0481b01║屬攝善法戒者，瓔珞云：攝善謂八萬四千法門。戒疏
X37n0662_p0481b02║云：攝善自成佛法。
X37n0662_p0481b03║迴向下。法華玄云：即菩薩於諸戒中具四弘六度，發
X37n0662_p0481b04║願要心迴向菩提，故名大乘戒。
X37n0662_p0481b05║攝眾生者，瓔珞云：攝生，謂慈、悲、喜、捨，化及眾生，令得
X37n0662_p0481b06║安樂。戒疏云：攝生，成就眾生。故知今經五枝合，則成
X37n0662_p0481b07║瓔珞；三聚開，則成下文十戒。應了三聚不出三諦，三
X37n0662_p0481b08║諦只是一心。
X37n0662_p0481b09║性重下。且於事中以初枝為本，餘四為枝，故云派出。
X37n0662_p0481b10║說文：水別流曰派。
X37n0662_p0481b11║前之枝本皆屬事攝者，且約第二義，以初為本，餘四
X37n0662_p0481b12║為枝，故枝本俱事。
X37n0662_p0481b13║凡夫能持者，以有著心取止作相，亦且名持；不能達
X37n0662_p0481b14║止作法界，望理名犯。
X37n0662_p0481b15║聖人能持者，謂分證聖人達一止一作無非三諦，即
X37n0662_p0481b16║事而理，故云與理相應。又相應之言通該五即，聖人
X37n0662_p0481b17║之號不獨分真，以名字已上通名聖人，故是聖人之
X37n0662_p0481b18║法，故猶云如來行也。前三教雖有凡聖俱名凡夫，又
X37n0662_p0481b19║唯經意前明五枝皆云清淨，則已是正法戒也。但以
X37n0662_p0481b20║根本等五通前三教持故，所以如來更約事理區以
X37n0662_p0481b21║別之。
X37n0662_p0481b22║經云：終不為要者，尚不為離邊求中次第之惡，況為
X37n0662_p0481b23║凡夫婬盜之惡乎？
X37n0662_p0481b24║前之事理皆名為重者，以前五枝屬事皆約四重為
X37n0662_p0481c01║論，乃至迴向無上道戒，只是於四重中具四弘六度
X37n0662_p0481c02║等，故使次約事理，只是達四重事即三諦理，故云事
X37n0662_p0481c03║理皆重也。又除息世譏嫌戒外，餘悉名重。
X37n0662_p0481c04║息世（至）為輕者。經中所列多在二提。
X37n0662_p0481c05║菩薩具持者，五篇無犯也。前次第戒中護浮囊，即是
X37n0662_p0481c06║具持意也。
X37n0662_p0481c07║經然明而臥，以西土房居獨臥，故制然燈。此方同堂
X37n0662_p0481c08║眾宿，理應反此。隨方毗尼，義在斯也。
X37n0662_p0481c09║經輕稱與名稱字同，古字不分。或從禾作平，近世所
X37n0662_p0481c10║用。
X37n0662_p0481c11║經坐肆者，肆，陳也，列也，謂陳列貨賄於市也。
X37n0662_p0481c12║經氍毹渠，俱山于反。通俗文云：織毛蓐曰氍毹，細者
X37n0662_p0481c13║謂之毾㲪。經或作氀，力于反，氀毼也。
X37n0662_p0481c14║經毾㲪他盇反。釋名云：施之大牀前小榻上，所以登
X37n0662_p0481c15║上牀者，因以名焉。
X37n0662_p0481c16║經：䩸衣三蒼。而用反。說文：䩸，毳飾也。或作㲨，而容反，
X37n0662_p0481c17║謂古貝垂毛也。或作眊，人志反。廣雅：㲥，眊罽也。織毛
X37n0662_p0481c18║曰罽。三形通取，於義無失。
X37n0662_p0481c19║經裁足覆身。裁，僅也，劣也，不久也。鄭玄注禮記、周禮
X37n0662_p0481c20║作裁，東觀漢記及諸史、賈達注國語竝作裁，漢書作
X37n0662_p0481c21║纔。隨作無定。
X37n0662_p0481c22║經明根子等五般種子，律皆云種，而今云子，皆取能
X37n0662_p0481c23║生義也。
X37n0662_p0481c24║其中𢉆子疏主引他二釋愽梨柿之類者，愽字悞，亦
X37n0662_p0482a01║應作接，即解音接義。謂接子者，乃梨柿之類，以皆可
X37n0662_p0482a02║以枝條接他樹而生，故觀師音根蒂之蒂，而引漢書
X37n0662_p0482a03║禮記為證，謂彼二文皆以𢉆字音帝。為士破瓜者，曲
X37n0662_p0482a04║禮曰：為天子削瓜者副之，巾以絺。（副，析也。既削又四析之，乃橫斷之，而
X37n0662_p0482a05║巾覆焉。）為國君者華之，巾以綌。（華中裂之，不四析也。）為大夫累之，
X37n0662_p0482a06║（累，倮也。謂不巾覆也。）士㚄之，（不中裂，橫斷，去疐而已。）庶人齕之。（不橫斷。）意明
X37n0662_p0482a07║下。觀師釋經意，謂如瓜之類，有蒂者悉不得畜，故五
X37n0662_p0482a08║中有𢉆子也。疏主但引二解，而無去取。應法師定作
X37n0662_p0482a09║接音。經音云：古文𢉆，今作接，謂接木之子也。大威德
X37n0662_p0482a10║中作接子。又撿經律，竝無蒂種，故宜作接音。四分律
X37n0662_p0482a11║謂根種、枝種、節種、覆羅種（此言離種）、子子種。十誦律二誦
X37n0662_p0482a12║第四明五種，謂根、莖、節、自落、實種。彼文云：根種者，謂
X37n0662_p0482a13║藕、羅蔔、蕪菁、舍樓樓、偷樓樓，如是比種根生物。莖種
X37n0662_p0482a14║子者，謂石留、蒲桃、楊柳、沙勒，如是比種莖生物。節種
X37n0662_p0482a15║子者，謂甘蔗、麤竹、細竹，如是比種節生物。自落種子
X37n0662_p0482a16║者，謂蓼、阿修蘆、波脩盧、脩伽羅、菩提那，如是比自零
X37n0662_p0482a17║落生物。實種子者，謂稻、麻、夌、大豆、小豆、褊豆，如是比
X37n0662_p0482a18║種子生物。准僧祇，
X37n0662_p0482a19║壞種子者墮，四分、十誦竝提，今經直不許畜。
X37n0662_p0482a20║經象廌、馬廌者，或云西土以象毛馬尾編織為廌蓐
X37n0662_p0482a21║也。
X37n0662_p0482a22║經丹枕者，案天竺無木枕，皆以赤皮氎布為之，貯綿
X37n0662_p0482a23║毛枕，而且倚丹赤色。
X37n0662_p0482a24║如鼓黃者，動則有聲也。樗蒲如前記。
X37n0662_p0482b01║圍棊等者，韋曜博弈論云：至或賭及衣物，徙棋易行，
X37n0662_p0482b02║廉耻之意弛，而忿戾之色發。然其所志不出一枰之
X37n0662_p0482b03║上，所務不過方罫（古買）之間，勝敵無封爵之賞，獲地無
X37n0662_p0482b04║兼土之實。伎非六藝，用非經國，立身者不階其術，徵
X37n0662_p0482b05║選者不由其道。求之於戰陣，則非孫、吳之倫也；考之
X37n0662_p0482b06║於道藝，則非孔氏之門也；以變詐為務，則非忠信之
X37n0662_p0482b07║事也；以劫殺為名，則非仁者之意也。而空妨日廢業，
X37n0662_p0482b08║終無補益，是何異設木而擊之，置石而投之哉？且君
X37n0662_p0482b09║子居室也，勤身以致養；其在朝也，竭命以納忠。臨事
X37n0662_p0482b10║且猶旴食，而何博弈之足躭？嗚呼！棊弈之無益也，俗
X37n0662_p0482b11║儒尚鄙而誡之，而況於釋氏乎？其有不務三學，終日
X37n0662_p0482b12║勞心，佛制既違，信施何報？悲夫！
X37n0662_p0482b13║經：六薄。說文：局戲，六箸十二棊也。古者烏曹作博。方
X37n0662_p0482b14║言：博，或謂之棊，或謂之曲道。吳楚之間或謂之箭，或
X37n0662_p0482b15║謂之博，亦箸名也。
X37n0662_p0482b16║經拍毱，郭璞注三蒼云：毛丸可蹋戲者曰毱。蹋毱，兵
X37n0662_p0482b17║勢也，所以陳武士，簡才力也。劉向別錄曰：蹴，鞠也。新
X37n0662_p0482b18║書二十五篇，傳云黃帝作，或云起戰國時，託云黃帝
X37n0662_p0482b19║也。
X37n0662_p0482b20║經擲石，案漢書：甘延壽投石超距。張晏注云：飛石重
X37n0662_p0482b21║十二斤，為機發，行三百步。延壽有力，能以手投之也。
X37n0662_p0482b22║經投壺，禮記曰：算長尺二寸，壺頸脩七寸，腹脩五寸，
X37n0662_p0482b23║口徑二寸半，容斗五升，中實小豆焉，為其矢之躍而
X37n0662_p0482b24║出也。壺去席二矢半，矢以柘若棘，毋去其皮。
X37n0662_p0482c01║經卜筮。禮記：龜為卜，著為筮。卜筮者，所以決嫌疑，定
X37n0662_p0482c02║猶豫也。波羅塞戲如疏。
X37n0662_p0482c03║此起近代者，雙陸起於曹、桓，不應以此翻彼。
X37n0662_p0482c04║牽道下。疏主正解八道。
X37n0662_p0482c05║行城者，藏師梵網疏云：波羅塞戲，西國兵戲，謂二人
X37n0662_p0482c06║各布二十餘象或馬，於𡱈道所爭得要路為勝。塞，蘇
X37n0662_p0482c07║代反。
X37n0662_p0482c08║經爪鏡，以藥塗爪，呪之，能見吉凶。
X37n0662_p0482c09║經寧以此身投於猛火等，謂投火但損一身，毀戒墮
X37n0662_p0482c10║獄則損無量世身。又投火但損色身，毀戒則損法身，
X37n0662_p0482c11║是故寧投火坑不毀淨戒。下去不受外施等，經文例
X37n0662_p0482c12║爾。
X37n0662_p0482c13║內根外塵者，根謂眼等，塵謂色等。
X37n0662_p0482c14║經：染心，即愛羅剎也。
X37n0662_p0482c15║二、願他中所列十戒，即是開前五枝。法華玄義云：護
X37n0662_p0482c16║他十戒，從自行五枝中出，從根本、眷屬兩枝出。禁戒、
X37n0662_p0482c17║清淨戒、善戒。何者？篇聚作法，即是禁戒。禁戒若發無
X37n0662_p0482c18║作，乃名清淨。清淨即止善而言，善戒即行善也。從非
X37n0662_p0482c19║惡覺覺清淨戒，開出不缺戒。何者？雖防七支妄念數
X37n0662_p0482c20║起，致有缺漏。若發未來禪，事行不缺；得根本禪，性行
X37n0662_p0482c21║不缺。從護持正念念清淨戒，開出不析戒，即道共戒
X37n0662_p0482c22║也。滅色入空，是析法道共。今體法入空，故名不析。又
X37n0662_p0482c23║內有道共，則戒品牢固，不可破析也。從迴向具足無
X37n0662_p0482c24║上道戒，開出大乘不退隨順畢竟具足波羅蜜戒。
X37n0662_p0483a01║護持一種則通者，謂此初戒通貫下九，以清淨乃至
X37n0662_p0483a02║波羅蜜悉名禁戒，俱約護持。故知十戒，初一則通，下
X37n0662_p0483a03║九乃別。若准止觀妙玄意，乃以初戒對於四重，清淨
X37n0662_p0483a04║對僧殘，善戒對二提已去。約三聚，則此三戒並在攝
X37n0662_p0483a05║律儀中；約五枝，則屬前二枝。前疏亦云二枝是攝律
X37n0662_p0483a06║儀，而今以初戒為通，於下九中乃云淨、善二戒是攝
X37n0662_p0483a07║善法等，則與玄文止觀意義相反，亦與前文分判五
X37n0662_p0483a08║枝有異。而其旨未詳，以竢來者。
X37n0662_p0483a09║清淨下。判下九戒以為三聚。淨善如向釋。
X37n0662_p0483a10║不缺下。准餘文，不缺是定共，不析是道共，屬攝善法，
X37n0662_p0483a11║今云兩屬。
X37n0662_p0483a12║不退下。略釋後五而文闕大乘。妙玄云：大乘者，菩薩
X37n0662_p0483a13║持性重、譏嫌等無差別，自求佛道性重則急，為化眾
X37n0662_p0483a14║生譏嫌則急；小乘自調性重則急，不度他故譏嫌則
X37n0662_p0483a15║寬。菩薩具持兩種，故名大乘戒。
X37n0662_p0483a16║酒肆等者，即行於非道通達佛道，故非法之處輙以
X37n0662_p0483a17║度人，而於禁戒無有退失，即迦葉云如醫療病不為
X37n0662_p0483a18║病汙也。
X37n0662_p0483a19║隨順下。妙玄云：隨物機宜，隨順道理，故名隨順。今文
X37n0662_p0483a20║單約隨理，義合兼機。
X37n0662_p0483a21║畢竟下。妙玄云：畢竟者，竪究竟無上之法。今云一切
X37n0662_p0483a22║周足，則是橫具諸法。
X37n0662_p0483a23║波羅下。妙玄云：具足者橫，一切圓滿無法不備。今云
X37n0662_p0483a24║彼此窮底，則竪義也。謂此戒既徹實相，彼戒亦然，此
X37n0662_p0483b01║即竪義。所以與妙玄不同者，只由圓融法門橫竪不
X37n0662_p0483b02║二，故得互對。
X37n0662_p0483b03║一、持下，約具足義，總攬前九以明圓行，即在家、出家、
X37n0662_p0483b04║定共、道共一切諸戒，皆摩訶衍。戒從心起，即戒是心，
X37n0662_p0483b05║心具三千，何所不攝？戒為法界，義在茲焉。故止觀中
X37n0662_p0483b06║束此十戒以為四意：前四戒是因緣所生法，通為觀
X37n0662_p0483b07║境；次二戒即是觀因緣生法，即空空觀持戒也；次兩
X37n0662_p0483b08║戒觀因緣，即假假觀持戒；次兩戒觀因緣，即中中觀
X37n0662_p0483b09║持戒。廣明心起十戒，委在彼文。既對三觀，亦收四教，
X37n0662_p0483b10║其義可知。是知五枝十戒不出三觀，三一互攝，只我
X37n0662_p0483b11║自心，反本還源，不竢終日。又此十戒與大論十戒義
X37n0662_p0483b12║同，名或小異，委如別說。
X37n0662_p0483b13║若論下，報因等者，今先依諸論明因果義，次釋現文。
X37n0662_p0483b14║云何習因習果？阿毗曇人云：習因是自分因，習果是
X37n0662_p0483b15║依果。又習名習續，自分種子相生，後念心起，習續於
X37n0662_p0483b16║前，前念為因，後念為果。此義通三性，論家但在善、惡、
X37n0662_p0483b17║無記，無習續也。
X37n0662_p0483b18║報因報果者，此就異世，前習因習果，皆名報因。此因
X37n0662_p0483b19║牽來果，故以報目之，名為報因。後受五道身，即是報
X37n0662_p0483b20║果。就今報果身上，復起善惡習續，習因習果。總望前
X37n0662_p0483b21║世，此習續是果。若望後世，此習續是因。數家明報，得
X37n0662_p0483b22║鴿雀是報果，多婬是習果。論家，鴿身及多婬，俱是報
X37n0662_p0483b23║果。婬由貪起，貪是習果。又今生煩惱起，名習因，成業
X37n0662_p0483b24║即報因。後生起煩惱，名習果，苦痛名報果。大約而論，
X37n0662_p0483c01║則習因果約心，報因果約色。通十法界，悉具此二，即
X37n0662_p0483c02║是十如中因緣果報也。次釋現文。今云報因應招報
X37n0662_p0483c03║果者，謂持妙戒，是福德莊嚴，為佛界報因。應遠招佛
X37n0662_p0483c04║界大涅槃之報果，而亦近感人天勝報，此乃華報也。
X37n0662_p0483c05║不妨戒善自趣涅槃，其猶水流趣海，法爾無停，火𦦨
X37n0662_p0483c06║向空，任運咸滅。此與生公十四科中，善不受報，其義
X37n0662_p0483c07║相反。以今開悟之人，所脩戒善，尚有人天華報，豈況
X37n0662_p0483c08║迷徒所脩戒善，得無報乎？而云戒善皆以菩提為果，
X37n0662_p0483c09║人天之果，自由貪心。作此釋者，乃令善體無力。委如
X37n0662_p0483c10║妙樂記破生公有十四義科一卷，大為義學所宗，今
X37n0662_p0483c11║亦現行於世。善不受報，當第六義。唯此一條，眾所未
X37n0662_p0483c12║許，不獨今宗。
X37n0662_p0483c13║若論習因招於習果者，智慧莊嚴是習因，妙覺菩提
X37n0662_p0483c14║是習果，故云遠感常住法身也。
X37n0662_p0483c15║今下。正示今經。佛以初住分證最初顯理以為戒果，
X37n0662_p0483c16║則不同人天之近報、妙覺之遠果，故云不近不遠也。
X37n0662_p0483c17║又人天亦有習，佛果亦有報，文從影略各舉一邊。
X37n0662_p0483c18║以不動地等者，地是所依即初住分，顯常理名為不
X37n0662_p0483c19║動。
X37n0662_p0483c20║尸羅配二地者，彼以十度配十地，初地檀滿，二地尸
X37n0662_p0483c21║滿，乃至十地智滿。
X37n0662_p0483c22║言同處下。別教證道同圓初地即是初住，故使因則
X37n0662_p0483c23║開說、果乃合論。
X37n0662_p0483c24║入理名住者，即仁王云：入理般若名為住。此以證空
X37n0662_p0484a01║名入理也。此與小乘道共戒齊任運無犯，故是戒果
X37n0662_p0484a02║名不動地。
X37n0662_p0484a03║住生功德者，從十住空入十行假，名生功德。
X37n0662_p0484a04║是定果者，由內證禪定成就外用故化他自在，既上
X37n0662_p0484a05║持佛法下化眾生，故名堪忍地也。
X37n0662_p0484a06║地能生載者，分真之理能生於智，如地生牙為諸法
X37n0662_p0484a07║本，如地載物於生死涅槃俱得自在，離五怖畏名無
X37n0662_p0484a08║畏地。中智開發在此位故，即是慧果。此既三學證果
X37n0662_p0484a09║淺深位別，故屬別教次第意耳。即由前次第五行而
X37n0662_p0484a10║得此果也。
X37n0662_p0484a11║若就下，若約不次，五行既一時而脩，故至初住一時
X37n0662_p0484a12║圓證。今明戒聖行，故且云戒果。
X37n0662_p0484a13║於雙義便者，因既雙明，果豈單說？故指證道包收二
X37n0662_p0484a14║途。
X37n0662_p0484a15║常故不動等者。此約山為喻以明四德。風不能移動
X37n0662_p0484a16║故山常住，山安樂故不為風所墮，山自在故不為風
X37n0662_p0484a17║所退，山清淨故不為風所散，散則成塵穢也。下三番
X37n0662_p0484a18║合釋，皆是四德義也。
X37n0662_p0484a19║八風不動者，彼明須彌安固，不為八方風所動。若劫
X37n0662_p0484a20║盡風災起時，則碎如爛草。易緯曰：八節之風，謂之八
X37n0662_p0484a21║風。隨藍，亦云毗嵐。
X37n0662_p0484a22║今取下，答，可解。
X37n0662_p0484a23║異見邪風者，正斥二乘為異為邪。
X37n0662_p0484a24║生死下。雙結上俗真二諦也。
X37n0662_p0484b01║戒果之地常樂我淨者，還以不動等四以配四德。
X37n0662_p0484b02║第三番約四德者，此就所顯。若約所離，應云四魔。前
X37n0662_p0484b03║之二釋，皆約所離，故有三諦、三障之名。若論所顯，無
X37n0662_p0484b04║非四德。
X37n0662_p0484b05║偏圓兩人者，佛是圓人，菩薩是偏人。
X37n0662_p0484b06║以成於戒者，單有於戒，無慧無定，安能運遠？故須定
X37n0662_p0484b07║慧，令戒有所至。
X37n0662_p0484b08║七財者，一聞，謂初地聽法如雲持雨。信者，圓信堅固。
X37n0662_p0484b09║戒者，得中道戒防止二邊。定者，得首楞嚴定。進者，自
X37n0662_p0484b10║然流入薩婆若海。捨者，捨離二邊不著中道。慚愧者，
X37n0662_p0484b11║顯理未極故，慚第一義天、愧上位人。
X37n0662_p0484b12║七覺者，謂擇、進、喜，此三屬慧。除定、捨，屬定。念通兩處，
X37n0662_p0484b13║此即分真戒、定、慧也，故云宜取初地等。戒、定、慧是所
X37n0662_p0484b14║行之法，故向云聖人行聖法等。
X37n0662_p0484b15║開善釋定下，此師但見文中有無我觀。下文又云：作
X37n0662_p0484b16║是觀已得四念處，便謂定行是念處觀。不知經文正
X37n0662_p0484b17║明特勝背捨是定聖行，所明無我乃是脩特勝禪證
X37n0662_p0484b18║後起觀。下云得四念處，乃約俱解脫人定慧雙脩斷
X37n0662_p0484b19║結證果，非是正明定行也。且念處是慧，豈應釋定聖
X37n0662_p0484b20║行耶？
X37n0662_p0484b21║此義下，今師斥非。違經者下，引文。若定下，正難。汝若
X37n0662_p0484b22║謂定行即念處者，經文只合云作此觀已，入堪忍地，
X37n0662_p0484b23║故云亦應次之等。
X37n0662_p0484b24║若未下。且經既云：作此觀已得四念處，念處已入堪
X37n0662_p0484c01║忍。既觀已未云住地，則知定行非念處也。是知用念
X37n0662_p0484c02║處斷惑，方得定果入堪忍耳。
X37n0662_p0484c03║妨義下難意者，今明定行既明於慧，下明慧行則應
X37n0662_p0484c04║用定。
X37n0662_p0484c05║亦應下。既定行是慧，則應前明戒行却是於定。若不
X37n0662_p0484c06║是定，後念處慧從何而發？是則三行雜亂無以區別，
X37n0662_p0484c07║故云此失不小。如其不爾，何得云定行是念慧耶？
X37n0662_p0484c08║此中下，明今釋。
X37n0662_p0484c09║既非（至）觀慧者。四根本禪世間本有，凡夫外道專脩
X37n0662_p0484c10║此者只發有漏，故無出世觀慧。今十六特勝，是亦有
X37n0662_p0484c11║漏亦無漏禪。佛不出世，利根凡夫亦脩此禪而不發
X37n0662_p0484c12║無漏。如來若說故發無漏，此於餘禪其力雖弱亦勝
X37n0662_p0484c13║根本。若九想皆捨，是出世客法，名無漏禪。故得並有
X37n0662_p0484c14║無常無我觀慧。開善不見此意，便以四念處釋之，已
X37n0662_p0484c15║如前破。
X37n0662_p0484c16║我是眾惡等者。此釋伏難。應問云：特勝等禪備有四
X37n0662_p0484c17║觀，何故經中止明無我？故答云我是等也。我即身見，
X37n0662_p0484c18║由計我身致起諸惑，故云惡本。舉本攝末，故經偏明
X37n0662_p0484c19║特勝。明脩與證皆且約第五除諸身行以明，故脩中
X37n0662_p0484c20║則云從頭至足，證中明見三十六物也。
X37n0662_p0484c21║言十六者，謂一、知息入；二、知息出；三、知息長短，而知
X37n0662_p0484c22║來無所從，去無所至，入不聚積，出不分散，若約根本
X37n0662_p0484c23║定，即是麤細住；四、知息來去徧身，而定心明靜安隱，
X37n0662_p0484c24║若約根本，是未到地；五、除諸身行，謂見身中三十六
X37n0662_p0485a01║物，如開倉見穀粟麻豆，若對根本，即初禪位前；八、觸
X37n0662_p0485a02║觸身倉，心眼不開，不見內物特勝，既有觀慧，觸開身
X37n0662_p0485a03║倉，心眼即見三十六物，肝如綠豆，心如赤豆，腎如烏
X37n0662_p0485a04║豆，脾如粟，大小膓道更相應通，血脈灌注，如江河流，
X37n0662_p0485a05║內有十二物，脾、腎、心、肺、肝、膽、膓、胃、生藏、熟藏、赤痰、白
X37n0662_p0485a06║痰，中有十二物，肪、膏、腦、膜、骨、髓、皮、肉、筋、脈、膿、血，外有
X37n0662_p0485a07║十二物，髮、毛、爪、齒、眵（昌支反）、淚、洟、唾、垢、汗、大便、小便，出
X37n0662_p0485a08║入統致，其間不淨、無常、苦、空、無我，一切身行皆休，終
X37n0662_p0485a09║不為身而造惡業，是名除諸身行。經明脩證，正在於
X37n0662_p0485a10║此。若對道品，通五特勝，是身念處；若對根本，即是覺
X37n0662_p0485a11║觀兩支，心眼初開是覺支，別三十六物無謬是觀支；
X37n0662_p0485a12║六、心受喜支，令喜不隱沒無垢味，無垢味即法喜也；
X37n0662_p0485a13║七、心受樂，非受樂樂，知樂中三受皆無樂名，名樂支；
X37n0662_p0485a14║八、受諸心行，是一心支，知眾心是一心，不同根本計
X37n0662_p0485a15║實一心也，通前三特勝，皆受念處；九、心作喜，前喜從
X37n0662_p0485a16║三十六物生，此直就心作喜，對二禪十心作攝，得入
X37n0662_p0485a17║一心。根本但內淨受喜，特勝有觀慧，常攝喜心。十一
X37n0662_p0485a18║心作解脫。此對三禪根本之樂，猗喜徧身，受凡夫捨
X37n0662_p0485a19║為難。特勝有觀慧，則無愛味，故言解脫。通前三特勝，
X37n0662_p0485a20║對心念處。十二觀無常。對第四禪餘處亦觀無常，未
X37n0662_p0485a21║是別治，得不動定味之為常。今有觀慧，知離苦樂而
X37n0662_p0485a22║終是色法，猶是無常，不應生染，故稱無常。十三觀出
X37n0662_p0485a23║散。對空處滅三種色，如鳥出籠，故言出；緣空，故言散。
X37n0662_p0485a24║雖緣空，亦有觀慧。十四觀離欲。對識處緣空多則散，
X37n0662_p0485b01║散名為欲。特勝觀慧，離是散心，故名離欲。十五觀滅。
X37n0662_p0485b02║對無所有處特勝觀慧，觀識若多若少皆無，故云觀
X37n0662_p0485b03║滅。十六觀棄捨。對非想非非想處棄識處及無所有
X37n0662_p0485b04║處，更有妙定，名為非想非非想。凡夫妄謂涅槃佛弟
X37n0662_p0485b05║子，知其雖無麤煩惱，而有細煩惱，而無愛味，故稱淨
X37n0662_p0485b06║禪。通前五特勝，皆名法念處。此十六法，橫竪對治法，
X37n0662_p0485b07║節節皆異。根本闇證功德則薄，如食無鹽；特勝功德
X37n0662_p0485b08║則重，如食有鹽。委論發相，如禪波羅蜜及止觀禪境
X37n0662_p0485b09║中。今經據其大體而談，故無十六頭數。若明三十六
X37n0662_p0485b10║物，則似且論第五除諸身行。
X37n0662_p0485b11║竝云是桃核者，彼師謂經云腦胲，乃字之訛也，應作
X37n0662_p0485b12║桃核字也。
X37n0662_p0485b13║扁鵲下，今師引文為證，二字非訛。胲既在足，腦則在
X37n0662_p0485b14║頭，故說文云：胲，足大指也。古才反。而應法師云：案字
X37n0662_p0485b15║義宜作解，音戶買，謂腦解也。無上依經解三十二相
X37n0662_p0485b16║中，二如來頂骨無解是也。今作胲，或是古字。今謂應
X37n0662_p0485b17║師穿鑿，何異招提？故此諸師，未可承用，但依疏主，文
X37n0662_p0485b18║義善成。
X37n0662_p0485b19║與解俱發者，以特勝禪不同根本闇證，既有觀慧故，
X37n0662_p0485b20║與四念解俱時而發。由有無我等解故，於禪中不生
X37n0662_p0485b21║味著。
X37n0662_p0485b22║文略下。既推無我，則是略明後五特勝發相，以後五
X37n0662_p0485b23║對法念處觀法無我故。只由我是惑本，故略明之，意
X37n0662_p0485b24║如前說。既脩十六，必發四觀，亦如向記。
X37n0662_p0485c01║經：誰有是我者。徵責我體也。於前所觀三十六物中，
X37n0662_p0485c02║阿誰是我？餘句可解。
X37n0662_p0485c03║是八背捨觀者，經明脩證俱是初背捨相，謂內有色
X37n0662_p0485c04║相外觀色也。問：何故知是初背捨？答：經明內有骨人
X37n0662_p0485c05║故，是則於初背捨中但明內有色耳，尚未明外觀色，
X37n0662_p0485c06║故知但在初也。言背捨者，大論云：背是淨潔五欲，捨
X37n0662_p0485c07║是著心，故名背捨。如下經自釋，略如法界次第。
X37n0662_p0485c08║除却（至）脩相者。謂觀自身，初見足指皮𥀹如泡，漸漸
X37n0662_p0485c09║到頂，皮急肉裂，綻潰濕釋。又從頂至足，皮肉自脫，唯
X37n0662_p0485c10║白骨在支節，相𣫝不動，皮肉墯落，聚在一處，猶如䖝
X37n0662_p0485c11║聚等。廣明脩相如禪門。
X37n0662_p0485c12║更增其證者，謂於初背捨中其證更深也。
X37n0662_p0485c13║而言斷色欲者，法界次第云：為脩流光故，不應初背
X37n0662_p0485c14║捨中壞滅內身骨人，欲界結使難斷故，須以不淨心
X37n0662_p0485c15║觀外色。今云斷色欲者，只是欲界結使滅也。此初背
X37n0662_p0485c16║捨位在初禪。
X37n0662_p0485c17║更四重者，次第如文所點。
X37n0662_p0485c18║更緣證起觀者，此還在初背捨中，以尚明骨人故。若
X37n0662_p0485c19║二背捨，則內滅骨人也。
X37n0662_p0485c20║似九想之證者，以云斷三欲故。如止觀云：如是想者
X37n0662_p0485c21║是婬欲病之大黃湯，今觀力強婬火速滅。又云：九想
X37n0662_p0485c22║猒患外境。故知斷形貌等正是外境，故云似九想證。
X37n0662_p0485c23║佛意難量未敢判定，故云似也。
X37n0662_p0485c24║亦有其義者，以諸禪互發，脩背捨而發九想。
X37n0662_p0486a01║復似勝處者，於八勝處中似後四相，謂五青勝處，若
X37n0662_p0486a02║觀青色轉變自在，少能多、多能少，光色照曜勝於背
X37n0662_p0486a03║捨所見青相，亦不起法愛，是名青勝處。六黃勝處、七
X37n0662_p0486a04║赤勝處、八白勝處，皆類如青勝處中分別。此四勝處
X37n0662_p0486a05║位在四禪，此依大論明此四色為勝處。但今經云鴿
X37n0662_p0486a06║色，與彼赤色為異。又瓔珞經以四大為四勝處，皆隨
X37n0662_p0486a07║機異說耳。九想八勝處，如法界次第中略釋。
X37n0662_p0486a08║經四維。維，隅也。
X37n0662_p0486a09║見已即問者，若小乘背捨觀成，雖有光而無佛。今既
X37n0662_p0486a10║云問佛，驗是大涅槃心所脩，方有此相也。又止觀明
X37n0662_p0486a11║背捨見骨起四色：青、黃、白、鴿。今經剩有赤色。
X37n0662_p0486a12║作於內觀外觀者，總標也。經從見已即問至而生貪
X37n0662_p0486a13║欲是內觀。以推自身虗假，故名內觀。
X37n0662_p0486a14║即是外觀者，以推他惡境虗假，故名外觀。
X37n0662_p0486a15║經一一音聲不能見罵者，以眾聲和合方成言句，詮
X37n0662_p0486a16║表罵意故。今既折破，唯見一一聲而不見罵意也。
X37n0662_p0486a17║是結觀慧者，以經云：我若不忍，我即能忍是內，所忍
X37n0662_p0486a18║是外。既雙結內外，故云結觀慧也。
X37n0662_p0486a19║善識下。識散亂，是正念遮障也。
X37n0662_p0486a20║無地獄等果者，等取經中畜生、餓鬼也。
X37n0662_p0486a21║俱解脫人等者，凡夫外道脩闇定而無慧解，慧解脫
X37n0662_p0486a22║人單脩理慧而闕事定，俱脫人脩事定而有念慧，向
X37n0662_p0486a23║約特勝對念處是其相也。古人不了謂是念慧，而不
X37n0662_p0486a24║知正明定行也。
X37n0662_p0486b01║念處斷結者，念處是慧，因定發慧，慧能破惑。故論云：
X37n0662_p0486b02║戒如捉賊，定如縛賊，慧如殺賊也。
X37n0662_p0486b03║第五地等者，即依地經以十度對地也。
X37n0662_p0486b04║已如前釋者，即前疏中明別，則定果在行，圓在初住，
X37n0662_p0486b05║還是初地者，以證道同圓故。
X37n0662_p0486b06║出經者誤者，謂此文合在戒聖行後，而誤安此中。
X37n0662_p0486b07║只是一地者，但似今明圓果義，雖不云誤，還以此文
X37n0662_p0486b08║屬戒聖行，意謂列在定行後者，欲明戒定二果體一
X37n0662_p0486b09║耳。
X37n0662_p0486b10║直爾持戒者，謂前戒聖行，是散心持戒，既無定力，故
X37n0662_p0486b11║不能鑒機。
X37n0662_p0486b12║定能下。今定聖行既能入定鑒機，故可毀戒行殺等。
X37n0662_p0486b13║此釋似同今師，但不分別圓定殊，故與今異。
X37n0662_p0486b14║問此下。問意者。經文約破戒為問，何得判為定耶？答
X37n0662_p0486b15║意者。謂以戒例定，故知明戒引例故來。須知此文正
X37n0662_p0486b16║明於定，況復戒定體性無殊，故云即散而靜也。散則
X37n0662_p0486b17║戒，靜即定。
X37n0662_p0486b18║不復煩文者，戒已是定，不須別明定相也。
X37n0662_p0486b19║彌顯圓定者，既是圓融，豈存次第？須知此文正論相
X37n0662_p0486b20║似首楞嚴定，戒定相即，持毀一如。
X37n0662_p0486b21║經問中云未得住不動等者，此問住前菩薩也。不動
X37n0662_p0486b22║地即初住戒果，若得此果，不動真際持毀自由，今所
X37n0662_p0486b23║不疑。未審相似等人未得此果，設有利他因緣，為得
X37n0662_p0486b24║破戒以不？經佛答意者，豈但分果利他得破，相似內
X37n0662_p0486c01║凡亦有此義。
X37n0662_p0486c02║經：何者是耶？請佛陳其相狀也。佛答中，即明住前相
X37n0662_p0486c03║似已還，若為弘法利他，則得破戒而不名犯，寧當自
X37n0662_p0486c04║已破戒墮獄，不令他人退菩提心。
X37n0662_p0486c05║事乖理順者，毀犯淨戒，其事雖乖，既實心為法，則道
X37n0662_p0486c06║理甚順，定獲妙報，豈墮地獄？故經云：無有是處。
X37n0662_p0486c07║佛答如文者，文殊所問既稱佛旨，故佛即讚，復引仙
X37n0662_p0486c08║豫本事而述成之。
X37n0662_p0486c09║遠師云：下經中說仙豫住極愛地，住極愛地與上未
X37n0662_p0486c10║住不動地大別，云何為證？釋言：是中不欲取其位分
X37n0662_p0486c11║高下相當為證，正取為法破戒無過而為證也。行遠
X37n0662_p0486c12║護法，義通上下，乃至佛證亦得無妨。今謂或可且約
X37n0662_p0486c13║仙豫位在住前，若如經云以是因緣不墮地獄者，尚
X37n0662_p0486c14║非相似，以六根人已能長別苦輪海故，豈假以不墮
X37n0662_p0486c15║為嘆耶？應是觀行外凡破戒合墮，以實心護法，故不
X37n0662_p0486c16║墮也。如僧護經說欲救十人，寧殺一人，乃至欲救一
X37n0662_p0486c17║州，寧殺一縣等，存乎大益而不避小損也。又下經說
X37n0662_p0486c18║仙豫位深，此明位淺，示迹隨機，引證各別，或依遠義，
X37n0662_p0486c19║亦應無失。
X37n0662_p0486c20║經令人同虗空，謂大乘理教悉虗誑不實，如彼虗空
X37n0662_p0486c21║不可依憑也。
X37n0662_p0486c22║開四為十六者，一一諦下各有四行，謂苦、空等，諸文
X37n0662_p0486c23║亦謂十六諦也。
X37n0662_p0486c24║乃至無量者，謂種種法門，悉四諦開出。
X37n0662_p0487a01║而名義不同者，須知今經四諦是生滅，二諦是無生，
X37n0662_p0487a02║一諦是次第，對彼三教機緣，名義悉異。
X37n0662_p0487a03║大有所關者，謂四教各有四二、一空、開合之義，故知
X37n0662_p0487a04║他人但云開合，則豈別偏圓？是則四二等諦徧於四
X37n0662_p0487a05║教，四教四門，門門四悉，明諦不同。又徧五味，被機增
X37n0662_p0487a06║減，顯密不同。四證三接，故使二諦有七，三諦有五等，
X37n0662_p0487a07║具如法華玄義所明，故云大有所關。
X37n0662_p0487a08║今一往者，且據經明四諦，云若有逼迮相等，與藏義
X37n0662_p0487a09║同，故且判屬。若二往而論，則經中備明三種四諦，豈
X37n0662_p0487a10║獨生滅而已？又初生滅者，以大涅槃心脩行生滅，豈
X37n0662_p0487a11║全同藏？故經云道者大乘相也。此則別人於十信位
X37n0662_p0487a12║為中道，故脩生滅四諦也。對通說二諦等，其意例然。
X37n0662_p0487a13║但此二諦寄在四諦集諦文中明之，今約義次第居
X37n0662_p0487a14║四諦後耳。
X37n0662_p0487a15║對別說一實者，以中道一實，是別人發心所期故。若
X37n0662_p0487a16║正脩此慧，在迴向位。
X37n0662_p0487a17║次第義亦成者，以別人十信用生滅伏見思，十住用
X37n0662_p0487a18║無生斷見思，十行用無量出假，十迴向用無作。脩中
X37n0662_p0487a19║既學四教法門，是故以此經文橫對三教，而亦不失
X37n0662_p0487a20║次第行義。所以生滅明四諦，乃至無量說一諦者，亦
X37n0662_p0487a21║是一往對緣。其四二等諦，四教各有，已如向說。
X37n0662_p0487a22║舊或下，凡三家明諦義，前二可見。
X37n0662_p0487a23║或若集下，第三家，約境智相成名諦。
X37n0662_p0487a24║令智無所有者，智無自體，由境而發故。
X37n0662_p0487b01║了境本空者，由無漏智達四諦法因果皆空，是則智
X37n0662_p0487b02║無境不發、境無智不空，境智相成是審諦義。
X37n0662_p0487b03║興皇下。朗師專解聖諦之名。謂佛性涅槃之理，出四
X37n0662_p0487b04║諦因果事外，故名聖諦。
X37n0662_p0487b05║非境非智者，以聖諦理非境智事，此則破前三師義
X37n0662_p0487b06║也。
X37n0662_p0487b07║非漏下，更以三雙明大乘聖諦之理，非小乘四諦之
X37n0662_p0487b08║事。以小乘苦集是有為有漏，道諦是有為無漏，滅諦
X37n0662_p0487b09║是無為無漏；苦集是世間因果，道滅是出世間因果。
X37n0662_p0487b10║今明佛性妙理，故並非之。
X37n0662_p0487b11║四諦義多者，以四教各有故。如興皇所釋，只是無作
X37n0662_p0487b12║四諦，用破生滅四諦，而亦不知佛性涅槃四一相即，
X37n0662_p0487b13║而專存一義以破於四，未曰通方。興皇尚非前三焉，
X37n0662_p0487b14║是故云那一向解也。須知今文備有三種：
X37n0662_p0487b15║即是無作四諦慧者，此即前文總分第三一寔慧也。
X37n0662_p0487b16║以理事互融四一不二，既是一實亦是四諦，故下經
X37n0662_p0487b17║中別無一諦慧文也。若論次第，則在十迴位中脩無
X37n0662_p0487b18║作慧初地證得也。
X37n0662_p0487b19║能所合論者，前三種四諦是能趣，後無作四諦是所
X37n0662_p0487b20║趣，以二觀方便得入中道故。又無作是所依理，前三
X37n0662_p0487b21║是能依事，故曰合論。
X37n0662_p0487b22║生死盡也者，且盡分段耳。
X37n0662_p0487b23║若一往下，且順三藏義消文也。
X37n0662_p0487b24║果報顯現者，受六道身苦樂差別，皆可目擊，故云顯
X37n0662_p0487c01║現。僧亮云：麤著易知為現相。
X37n0662_p0487c02║因相微隱者，以煩惱心潤善惡業，既未招報，不可現
X37n0662_p0487c03║見，故云微隱。此微隱業能轉至果，得轉相名。見著知
X37n0662_p0487c04║微者，見身、口、意所造已成善惡顯著之業，知由一念
X37n0662_p0487c05║惑心轉變而起也。從微至著者，從一念惑心轉至成
X37n0662_p0487c06║業，故云轉相。僧亮云：因謝果起，轉因得果，為轉相。
X37n0662_p0487c07║又苦下。重解現轉義也。
X37n0662_p0487c08║據現事者，五、八著苦皆現受故。
X37n0662_p0487c09║兩心轉變者，前心後心也。謂從初心微細，至後心成
X37n0662_p0487c10║業顯著也。
X37n0662_p0487c11║道是能除者，脩戒定慧三斷，除苦集故。
X37n0662_p0487c12║經苦者有三相者，此三種苦從三受生：一、苦受，緣違
X37n0662_p0487c13║情境起，以逼迫為義；二、樂受，緣順情境起，以適悅為
X37n0662_p0487c14║義；三、捨受，緣中庸境起，以平等為義。
X37n0662_p0487c15║言苦苦者，即有漏五蘊常逼迫名苦。又與苦受相應，
X37n0662_p0487c16║即是有漏行苦，身上更加違情逼迫之苦，故云苦苦
X37n0662_p0487c17║也。
X37n0662_p0487c18║行苦者，謂有漏之法四相遷流，名為行苦。而從捨受
X37n0662_p0487c19║生者，雖無違悅二義，然是有漏四相遷流不安。
X37n0662_p0487c20║壞苦者，即樂相壞時，苦相則至。而從樂受生者，謂先
X37n0662_p0487c21║有樂，後必壞故。
X37n0662_p0487c22║數人下。凡二家釋義，語雖有異，意則大同，故下疏主
X37n0662_p0487c23║雙取二釋。
X37n0662_p0487c24║招集為集者，應云招果為集，上集字悞也。故下釋云
X37n0662_p0488a01║能招二十五有果也。
X37n0662_p0488a02║此集下，疏主會通二家明義，以消經文。謂習續故能
X37n0662_p0488a03║招，能招由習續。是知經云集者，二十五有乃是以所
X37n0662_p0488a04║顯能耳，以二十五有是所招果報故。
X37n0662_p0488a05║制立者，謂佛依因果制立四名。
X37n0662_p0488a06║經有漏者，謂漏落生死也。故律云：癡人造業，開諸漏
X37n0662_p0488a07║門。
X37n0662_p0488a08║經：生苦等者，報起名生，衰變名老，違損名病，陰壞名
X37n0662_p0488a09║死，所好分張名愛別離，所惡強集名冤憎會，所悕不
X37n0662_p0488a10║稱名求不得，五陰熾盛名五盛陰。又五陰中盛前七
X37n0662_p0488a11║苦，名五盛陰苦，正則應名五陰盛苦。此之八種通皆
X37n0662_p0488a12║致惱，咸得苦名。
X37n0662_p0488a13║但有身恨者，謂妄識託父母赤、白二渧至六處支前，
X37n0662_p0488a14║中間諸位總名名色。且如生識支後，一七日名雜穢，
X37n0662_p0488a15║狀如凝酥；二七日名疱，狀如瘡疱；三七日名凝結，狀
X37n0662_p0488a16║如就血；四七名凝厚，漸堅硬故；五七名形位，具諸根
X37n0662_p0488a17║形，四支差別故；六七名毛、髮、爪位；七七名具根位，五
X37n0662_p0488a18║根圓滿故。是則前四位雖有身、意二根，由未有眼等
X37n0662_p0488a19║餘四根故。六處未圓，皆名色攝，即俱舍云六處前名
X37n0662_p0488a20║色，故云但有身根也。應云但有身、意二根，疏文從省。
X37n0662_p0488a21║六胞增長者，即胎中第五形位也。六胞即四支及身
X37n0662_p0488a22║也。
X37n0662_p0488a23║牙齒等者，此取出胎已來牙等生長各有種類，不取
X37n0662_p0488a24║胎中髮毛位也。
X37n0662_p0488b01║年疾增長者，其年既長，病亦隨增，老人多病，事皆顯
X37n0662_p0488b02║見。
X37n0662_p0488b03║經四大毒虵等者。四大不調，令人至死，喻以毒虵貯
X37n0662_p0488b04║乎一篋，故一大不調，則百一病起。四大合有四百四
X37n0662_p0488b05║病，明其病相，如光明除病品疏文及止觀病患境。
X37n0662_p0488b06║雜病（至）攝地大者。三大不調，冷熱諸病相雜而起，同
X37n0662_p0488b07║依地大也。客病既是強作墮落等，皆損身分，即地大
X37n0662_p0488b08║病。
X37n0662_p0488b09║經業報等者。宿因招病，名業報。現逢惡緣，而致病惱，
X37n0662_p0488b10║名不離惡。對四時八節，遞代變謝，因而起病，名時節
X37n0662_p0488b11║代謝。
X37n0662_p0488b12║經：上氣欬逆者。欬，枯戴反。說文：欬，逆氣也。字林：欬，瘶
X37n0662_p0488b13║也。經本或作𠻳。
X37n0662_p0488b14║但失財物等者，此約依正論也。財物是依報，身命是
X37n0662_p0488b15║正報。
X37n0662_p0488b16║初句不是死義者，以財物雖喪身命猶存故。若約貧
X37n0662_p0488b17║窮與死無異，則三句俱得名死。然此欲取河西明義，
X37n0662_p0488b18║則三句俱皆命謝，不同他解，故斥云初句不是死義。
X37n0662_p0488b19║私謂下，荊溪助釋經義。初標二義。
X37n0662_p0488b20║一、由下。約順生順後釋也。
X37n0662_p0488b21║二因互別者，謂過去殺生故，今正報先亡，所以命盡；
X37n0662_p0488b22║過去布施故，依報猶存，所以福不盡。次句即依報滅
X37n0662_p0488b23║壞，正報猶存，例上可見。
X37n0662_p0488b24║二、由下，約順現釋。費財不殺，則福損而命存；儉約殺
X37n0662_p0488c01║生，則財有而命損。初句約先富後貧以說。
X37n0662_p0488c02║放逸下，文有二釋：初約命斷為死，次約謗犯為死。初
X37n0662_p0488c03║云反此名不放逸等者，謂信法持戒之人命根斷者，
X37n0662_p0488c04║但名壞命死；若謗法犯重人命斷者，乃名放逸死、破
X37n0662_p0488c05║戒死也。此約命斷釋義。
X37n0662_p0488c06║又解下，次釋也。但約謗犯，便名為死，未必命根斷也。
X37n0662_p0488c07║故約律明犯重，即名眾海死尸，以證其義，故云便名
X37n0662_p0488c08║死尸也。
X37n0662_p0488c09║後一總七等者，如前記。
X37n0662_p0488c10║今依下，疏主。據經現文，五盛陰苦雖總前七，亦有別
X37n0662_p0488c11║體，即此果報五陰。上既不常有前之七苦，所以但取
X37n0662_p0488c12║五陰熾盛邊，則有別體；又取能盛邊，亦有別體。
X37n0662_p0488c13║善惡五陰者，謂六道之中，三善三惡，此之盛陰，純在
X37n0662_p0488c14║生死，故是苦體。方便五陰，即是五善根人，脩無漏觀，
X37n0662_p0488c15║即非是苦也。五善根，謂四念為一，并燸頂等四也。方
X37n0662_p0488c16║便尚非苦體，何況無漏，故注云云。具足論之，應如止
X37n0662_p0488c17║觀辨九種五陰，謂一期色心，名果報五陰；平平想受，
X37n0662_p0488c18║名無記五陰；起見起愛，名兩污穢五陰；善惡三業，名
X37n0662_p0488c19║善惡兩五陰；變化示現，名工巧五陰；五善根人，名方
X37n0662_p0488c20║便五陰；證四果，名無漏五陰。此九種中，前七是苦體，
X37n0662_p0488c21║後二非苦體，工巧兼二義，以凡夫聖人俱有變化故。
X37n0662_p0488c22║
X37n0662_p0488c23║涅槃經疏三德指歸卷第十