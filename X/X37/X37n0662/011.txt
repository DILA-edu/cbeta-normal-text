X37n0662_p0489a01║
X37n0662_p0489a02║
X37n0662_p0489a03║涅槃經疏三德指歸卷第十一
X37n0662_p0489a04║
X37n0662_p0489a05║錢塘沙門釋　智圓　述
X37n0662_p0489a06║為七苦之本者，以有生故，乃有諸苦。老子尚云：吾有
X37n0662_p0489a07║大患，為吾有身。吾若無身，復有何患？但彼徒知厭生，
X37n0662_p0489a08║而無出苦之要。
X37n0662_p0489a09║簡出一苦者，謂老苦也。
X37n0662_p0489a10║六、苦生亦是本者，即經云三界受身已去也。此約生
X37n0662_p0489a11║徧三界以明根本義也。
X37n0662_p0489a12║經觀於初生者，以入胎即是無常、苦、空等，故云已見
X37n0662_p0489a13║過患。
X37n0662_p0489a14║往復有六者：一、入舍；二、見問；三、女答；四、再問；五、重答；
X37n0662_p0489a15║六、心喜供養。
X37n0662_p0489a16║女譬生果者，謂受生之果，是菩薩所觀境也。
X37n0662_p0489a17║令生愛染者，凡夫之類，孰不貪生而畏死也。
X37n0662_p0489a18║觀生初起者，即託胎之始。
X37n0662_p0489a19║有多榮華者，且據富貴之人，貪生最重，故偏舉之。
X37n0662_p0489a20║菩薩檢責者，謂推尋受生有何樂事。
X37n0662_p0489a21║生果對智者，謂人天富貴樂果，惑動觀智，如賓對主，
X37n0662_p0489a22║境如賓，智如主也。
X37n0662_p0489a23║經：主人聞已等者。一往貪著，故云心喜；知生由善，故
X37n0662_p0489a24║云我福。故令汝來造善求生，故云燒香等。
X37n0662_p0489b01║往復有六者：一、見問；二、女答；三、再問；四、重答；五、主駈；
X37n0662_p0489b02║六、女責。次第如經。
X37n0662_p0489b03║艾白者，言其色似艾也。
X37n0662_p0489b04║精殷重厭者，只是貪生惡死之心耳。
X37n0662_p0489b05║金心已還者，謂金剛心已前有生死故，是知妙覺極
X37n0662_p0489b06║果離二生死還其所止，即是離果入因，此乃舊義。若
X37n0662_p0489b07║約今義，六根淨位已離分段，初住分斷變易諸教可
X37n0662_p0489b08║知。又若且約一往次第，則此明生滅慧乃藏菩薩也。
X37n0662_p0489b09║金心即三十四心也。
X37n0662_p0489b10║菩薩慶者，已破生死而證涅槃，故有法喜。
X37n0662_p0489b11║凡夫乏善者之無漏善，故使貪愛人天樂果，而招感
X37n0662_p0489b12║生死。故經云：願汝二人，常住我家也。
X37n0662_p0489b13║生境檢讓凡心者，謂生死已為聖智所駈，汝凡夫心
X37n0662_p0489b14║何緣貪著？秖由生死之境本來虗妄，是賢聖所訶，凡
X37n0662_p0489b15║夫妄著。以境望心，義同檢讓，如客檢問主人事由而
X37n0662_p0489b16║自退讓也。又讓秖是責，左傳曰：使薳讓黃。杜注曰：責
X37n0662_p0489b17║其不會。
X37n0662_p0489b18║凡心應境者，生死之果，雖為賢聖訶棄，而凡夫貪著，
X37n0662_p0489b19║合菩薩厭者。生天合功德，老病死合黑闇，老病是死
X37n0662_p0489b20║之前相，故合凡夫中但云貪受生死二法。
X37n0662_p0489b21║初欲脩般若等者，若約一往次第者，此既明生滅四
X37n0662_p0489b22║諦，則是三藏菩薩脩無常觀。若據經意不獨藏教，以
X37n0662_p0489b23║四教中俱有淺行故。三藏即初僧祇通教乾慧性地，
X37n0662_p0489b24║別十信圓名字觀行，此等諸位既行淺惑在，則皆有
X37n0662_p0489c01║退失。觀慧求人天果者。
X37n0662_p0489c02║深行呵責者，約圓即六根已上呵觀行名字，在別則
X37n0662_p0489c03║十住已上呵十信，通則八人見地已上呵前二地，藏
X37n0662_p0489c04║則二祇已去自知作佛，終不貪求妄果，故能呵於初
X37n0662_p0489c05║祇。然且就一往，則是通斷惑位呵藏菩薩。
X37n0662_p0489c06║脩道捨之者，洗淨喻脩道也。謂欲依生除斷老死名
X37n0662_p0489c07║為淨洗，斷老死已并生俱捨名還棄捨。
X37n0662_p0489c08║經赧然奴盞反。說文：𧹞，面慚赤也。
X37n0662_p0489c09║以此化生者，以戒善化眾生也。
X37n0662_p0489c10║深智令捨者，四教三乘悉稱深智，以對斥人天為愚
X37n0662_p0489c11║淺故，據經合文且約菩薩以為深智。
X37n0662_p0489c12║經設受八萬，下至十歲，據劫增減之極也。
X37n0662_p0489c13║假名我者，即見慢我也，非自在真我，故曰假名。
X37n0662_p0489c14║相續常者，橫計連持之壽，相續不斷，以之為常。
X37n0662_p0489c15║脚跌徒結反。差跌也。
X37n0662_p0489c16║經是名菩薩住大乘（至）生苦者。既云住大涅槃，故知
X37n0662_p0489c17║前判生滅慧為藏教，是一往耳。下諸苦例然，此乃別
X37n0662_p0489c18║圓菩薩脩此慧也。別存次第故觀，圓為助道故觀，雖
X37n0662_p0489c19║通二教，正意在圓。
X37n0662_p0489c20║經即便禽獲者，禽，提也。左傳曰：狼瞫取戈以斬囚，禽
X37n0662_p0489c21║之以從公乘。故古經禽字皆單作，後人加手者非。
X37n0662_p0489c22║經背僂者，力矩反。通俗文云：曲脊謂傴僂。
X37n0662_p0489c23║經滓無復味。滓，淄士反。
X37n0662_p0489c24║經瓌瑋，上公回反，下音偉。瓌，美盛也。瑋，大也。文選鷦
X37n0662_p0490a01║賦曰：形瓌足瑋。字皆從王。
X37n0662_p0490a02║身心安下，標云解有二，而疏但釋一義，以次釋安隱
X37n0662_p0490a03║非病，但為病作因。此義易見，故疏不別。
X37n0662_p0490a04║大庾、小庾者，暹記云：梁武時人，父堅，子信。信為侯景
X37n0662_p0490a05║所虜為奴，十年後還梁，故云後得相見等。今撿北史
X37n0662_p0490a06║周書列傳云：庾信字子山，南陽新野人。幼而俊邁，聰
X37n0662_p0490a07║敏絕倫，愽覽羣書，尤善春秋左傳。身長八尺，腰帶十
X37n0662_p0490a08║圍，容止頺壯，有兼人者。父肩吾，為梁太子中庶子，掌
X37n0662_p0490a09║官記。東海徐摛為左衛率，摛子陵及信竝為修撰學
X37n0662_p0490a10║士。父子東宮，出入禁闈，恩禮莫與比隆。既文竝綺艶，
X37n0662_p0490a11║故世號為徐庾體焉。當時後進競相摸範，每有一文，
X37n0662_p0490a12║朝下莫不傳寫。累遷通直散騎常侍，聘于東魏，文章
X37n0662_p0490a13║辭令，盛為鄴下所稱。還為東宮領直，領建康令。侯景
X37n0662_p0490a14║作亂，梁簡文帝命信率宮中文武千餘人營於朱雀
X37n0662_p0490a15║航。及景至，信以眾先退。臺城陷後，信奔于江陵。據此
X37n0662_p0490a16║傳文，則無為奴之事，未知暹師所據。或恐肩吾傳中
X37n0662_p0490a17║有說，未暇尋撿。今疏主引用者，謂日中相慶，即身心
X37n0662_p0490a18║安隱也。過夜既死，驗相慶時已是病也。以四相遷流，
X37n0662_p0490a19║死必由病故，故知安隱即病。若約次義，謂安隱非病，
X37n0662_p0490a20║由安隱故以為病緣。如世人安隱時，飲食等不節，因
X37n0662_p0490a21║而致病。
X37n0662_p0490a22║經：破壞浮囊等者。止觀病患境釋云：病故毀戒，如破
X37n0662_p0490a23║浮囊；破禪定，如撤橋梁。起邪倒心，惜𦡊血臭身，破清
X37n0662_p0490a24║淨法身，名忘失正念。撤，除列反，除也，去也。
X37n0662_p0490b01║例如責滅者，撿責生滅也。
X37n0662_p0490b02║為當下，正示撿責。如云火未滅時是滅者，未滅是生，
X37n0662_p0490b03║云何是滅？例如氣未絕，猶是生，非死也。若云火滅已
X37n0662_p0490b04║時是滅者，既滅無火，那云火滅？例如氣絕已，不覺苦
X37n0662_p0490b05║故，進退難定。復引四柱偈例難定義。
X37n0662_p0490b06║將絕未絕者，生死交際須臾之間尚有覺知，指此名
X37n0662_p0490b07║為死苦，如火將滅未滅之際須臾即滅，故云火滅也。
X37n0662_p0490b08║今明下，破古。是應菩薩者，既云佛為菩薩，則是權
X37n0662_p0490b09║應所為，非實行菩薩也。
X37n0662_p0490b10║此不會經者，以經云菩薩修行大般涅槃，正明實行
X37n0662_p0490b11║因人也。
X37n0662_p0490b12║此正是死者，別教等覺後心入金剛定，破一品微細
X37n0662_p0490b13║無明，正是最後變易生死，故攝論師謂之無後有生
X37n0662_p0490b14║死也。汝所定位既未免生死，何故經云唯除菩薩？故
X37n0662_p0490b15║云何故被除破。後解可知。是故三解悉不契會經文，
X37n0662_p0490b16║以他人但得歷別不見圓意，故使二三其說悉皆反
X37n0662_p0490b17║經。
X37n0662_p0490b18║被除者下，今師正解。
X37n0662_p0490b19║生死非生死亦非涅槃者，生死即涅槃故云非生死，
X37n0662_p0490b20║涅槃即生死故亦非涅槃，以生死涅槃無異無二故。
X37n0662_p0490b21║此即中邊相即、理事一如，如是觀察孰是生死？唯除
X37n0662_p0490b22║菩薩意指斯人，即名字已上、等覺已還，圓解無殊，竝
X37n0662_p0490b23║在所除之例。
X37n0662_p0490b24║生死尚不能下，結。況生死是遷謝之事，名字等人既
X37n0662_p0490c01║達生死即是涅槃，是知生死尚不能遷名字等位，生
X37n0662_p0490c02║死之法何能遷謝分證涅槃非死法耶？以圓人雖凡
X37n0662_p0490c03║聖事殊，而始終理一故也。
X37n0662_p0490c04║如此下，結顯文旨。
X37n0662_p0490c05║故被除者乃四即人，理即在迷非脩行人，究竟極果
X37n0662_p0490c06║亦非修行。經云修行，大涅槃經正指四即。
X37n0662_p0490c07║堅義不成下云云。祇由金剛體性堅利，故以二義互
X37n0662_p0490c08║難經文。即經云：金剛暴雨悉壞艸木，乃至唯不能壞
X37n0662_p0490c09║金剛真寶也。
X37n0662_p0490c10║死傷下，答釋。
X37n0662_p0490c11║當知金剛（至）所死者。是知金剛喻同，而全碎有別。既
X37n0662_p0490c12║云金剛寶雨，豈非碎散耶？又云唯不能壞金剛，豈非
X37n0662_p0490c13║碎不壞全耶？故以碎者喻死，全喻四，即涅槃。艸木等
X37n0662_p0490c14║物喻理，即眾生，謂九法界也。磐，大石也。峙，住也。謂金
X37n0662_p0490c15║剛磐固峙住，不同碎散也。
X37n0662_p0490c16║十句傷痛者，以世人保常者多，故佛更以十句傷痛
X37n0662_p0490c17║而譬悟之。
X37n0662_p0490c18║痛其苦最重者，傷痛死苦於諸苦中最為深重，故云
X37n0662_p0490c19║險難處也。
X37n0662_p0490c20║乏善法者，無五戒十善之法，則當往三塗，如遠行闕
X37n0662_p0490c21║粮，餓死非久。
X37n0662_p0490c22║其路無窮者，茫茫苦趣，知向何方？
X37n0662_p0490c23║常無休息者，孤魂隨業而走，不得暫停，豈同世人晝
X37n0662_p0490c24║行夜息，茫茫黑暗，不別方隅，故云無前無後。
X37n0662_p0491a01║內昏者，內唯癡暗，無智慧明。又諸根滅壞，故曰內昏。
X37n0662_p0491a02║六識無用，故云而外不照。
X37n0662_p0491a03║眾路地塞者，慈親孝子不能往見，故云路塞。
X37n0662_p0491a04║必有來處者，死報乘業而來也。
X37n0662_p0491a05║當時恍惚者，當，平聲，謂當乎一念命盡之時，無所省
X37n0662_p0491a06║覺也。
X37n0662_p0491a07║賢聖不能制者，賢聖雖神，而不能遮止他人令不死
X37n0662_p0491a08║也。又賢聖之人皆歸磨滅，自亦不能遮止其死，故死
X37n0662_p0491a09║期忽到，無得脫者。
X37n0662_p0491a10║非是形害者，雖全首領而氣命已絕，親友見者，誰不
X37n0662_p0491a11║愁毒？
X37n0662_p0491a12║更非下，若為獸噉，支體狼藉，即醜惡之色。今雖髮膚
X37n0662_p0491a13║無毀，形體完全，而覩之者，誰不怖畏？
X37n0662_p0491a14║即此陰身之後者，謂現陰已謝，中陰已成，反見現陰
X37n0662_p0491a15║殘軀也。
X37n0662_p0491a16║而不測好惡者，神識昏迷，知往何趣？
X37n0662_p0491a17║若依下，疏主據佛傷嘆之文，皆約中陰以為死苦，如
X37n0662_p0491a18║云去處懸遠等。此則不取將絕、未絕及受地獄苦，是
X37n0662_p0491a19║知將絕、未絕猶屬現陰，地獄自屬後身。設不依經，請
X37n0662_p0491a20║憑前說，二義雙取，死苦彌明。然此十句傷嘆，多據生
X37n0662_p0491a21║平墮情造業之人，內無觀慧，故至捨壽，為業所引，不
X37n0662_p0491a22║得自由，故云於險難處無有資粮等。圭峰偈云：作有
X37n0662_p0491a23║義事，是醒悟心；作無義事，是狂亂心。狂亂隨情念，臨
X37n0662_p0491a24║終被業牽；醒悟不由情，臨終能轉業。又云：當知欲驗
X37n0662_p0491b01║臨終受生自在、不自在，但驗尋常行心於塵境上自
X37n0662_p0491b02║由、不自由也。況復一家明十界起心，宜須簡擇何界
X37n0662_p0491b03║因熟，受報無疑。寄語後賢，深宜自勵。
X37n0662_p0491b04║因中說果者，樂受是因、壞苦是果，以所受之樂終歸
X37n0662_p0491b05║壞滅，是故壞苦以樂受為體，委如前記。
X37n0662_p0491b06║今亦下。恩愛即樂受，別離是壞苦。今指恩愛即是壞
X37n0662_p0491b07║苦，故云若離貪愛何憂何畏也。
X37n0662_p0491b08║捨所愛身者，即經云所謂命終也。
X37n0662_p0491b09║頂生是應者，謂法身大士應化為王也。
X37n0662_p0491b10║應重則輕者，故能手擎也。
X37n0662_p0491b11║䰒尾者，䰒音蒙。髦，莫高反。劉孝標，梁時人，名峻，字孝
X37n0662_p0491b12║標。見任昉諸子流離，生平舊交莫有収恤，乃廣朱公
X37n0662_p0491b13║絕交論。彼論云：近世有樂安任昉，海內髦傑，早綰銀
X37n0662_p0491b14║黃，夙昭民譽。
X37n0662_p0491b15║經受齋者，韓康伯云：洗心曰齋。禮有散齋、致齋。
X37n0662_p0491b16║魏王下春秋後語云：齊威王二十四年，與魏王會田
X37n0662_p0491b17║于郊。魏王問曰：王有寶乎？威王曰：無有。魏王曰：寡人
X37n0662_p0491b18║國雖小，尚有徑寸之珠十枚，照車前後各二十乘，何
X37n0662_p0491b19║以萬乘之國而無寶乎？威王曰：寡人所以為寶者與
X37n0662_p0491b20║王異。吾臣有檀子眄、子黔夫者，各守一隅，則使楚、趙、
X37n0662_p0491b21║燕不敢輙前；吾臣有種首者，備賊盜，則道不捨遺。以
X37n0662_p0491b22║此為寶，將以照千里，豈直十二乘哉？魏王大慚，不悅
X37n0662_p0491b23║而去。
X37n0662_p0491b24║衣帶中者，言其小也。
X37n0662_p0491c01║釋論下。劬嬪，即悉達三妃中一。以佛若在家，當作金
X37n0662_p0491c02║輪王，故有寶女。十二遊經云：瞿夷，晉言明女。以其生
X37n0662_p0491c03║時，室內皆明，因以立字。
X37n0662_p0491c04║二文下。舉法顯傳及釋論為問。
X37n0662_p0491c05║此各下，答釋。時重生子，故寶女生子；時或不重，則寶
X37n0662_p0491c06║女不生。例如元魏時，凡是后妃，憂懼有子，故道武曰：
X37n0662_p0491c07║昔漢武將立其子，先殺其母，不令婦人後干國政，吾
X37n0662_p0491c08║故遠同漢武。此亦時代婦人不重有子之例也。
X37n0662_p0491c09║經：劫貝，正言迦波羅，譯云樹，華名也，如柳絮。
X37n0662_p0491c10║經：筞謀者，筞，智謀也，籌也。
X37n0662_p0491c11║經營從者，蒼頡篇：營，衛也，部也。
X37n0662_p0491c12║生即是苦者，此境生時，即是苦也。
X37n0662_p0491c13║三受中有樂受者，三受即五陰中受陰，故對今五陰
X37n0662_p0491c14║皆苦為難。
X37n0662_p0491c15║四番問答者，但約經文，顯有四番。
X37n0662_p0491c16║分為二者，祇初問、二答，於答章中因答作難復有三
X37n0662_p0491c17║番，是故不應大分四章也。
X37n0662_p0491c18║言子章者，謂總科如母，別分如子。
X37n0662_p0491c19║仰非者，五盛陰中有於樂受，何故一向唯苦？故云不
X37n0662_p0491c20║然。以下破上，故曰仰非。前後例爾。
X37n0662_p0491c21║初第一下，束五難文而成三意。以迦葉難辭雖五，意
X37n0662_p0491c22║不出三，而隨便發言，無復次第。故今疏主交互取文，
X37n0662_p0491c23║配屬三意。講者當提此三意，次第消經，不可越次以
X37n0662_p0491c24║亂聽者。
X37n0662_p0492a01║樂緣者，妙好六塵助發樂受，故以六塵為緣，緣以外
X37n0662_p0492a02║助為義故。樂體者，自己正受樂時也，體以主質為義
X37n0662_p0492a03║故。樂因者，以脩善因得安樂果，因以牽果為義故。以
X37n0662_p0492a04║因緣體三不離五陰，既俱有樂何言純苦？
X37n0662_p0492a05║初據下，釋第一難。今具下，釋第四難、五難。
X37n0662_p0492a06║玄解者，玄，通也。解音解釋之解。謂佛但作於下苦中
X37n0662_p0492a07║橫生樂想一答，則前迦葉所難樂緣、樂體、樂因悉是
X37n0662_p0492a08║橫生，故知如來一答而通釋迦葉五難。玄亦作懸，如
X37n0662_p0492a09║前記。
X37n0662_p0492a10║不復相違者，昔隨眾生且指輕苦為樂，故云謬情所
X37n0662_p0492a11║計也。所言輕苦者，即樂受中壞苦也。祗由苦輕故，人
X37n0662_p0492a12║不覺其實是苦，故今昔兩說未甞乖違。
X37n0662_p0492a13║千罰者，罰折伏也。然案五刑為刑，出金贖罪為罰。今
X37n0662_p0492a14║但以鞭杖折辱為罰。
X37n0662_p0492a15║我實下，明不答謬領義。
X37n0662_p0492a16║下是輕苦者，我正言樂受是壞苦，其苦既輕凡夫不
X37n0662_p0492a17║覺，故言下苦橫生樂想而汝謬領，而下謂苦是三塗
X37n0662_p0492a18║重苦，所難既非故我不答也。
X37n0662_p0492a19║竝亦下。明不答倒難意。且受樂由心妄計，豈有受於
X37n0662_p0492a20║下樂而生苦想耶？必無是理，故不須答。然若據聖智
X37n0662_p0492a21║修觀，其實於妄樂中皆作苦想。然今迦葉據凡夫妄
X37n0662_p0492a22║計為難，故不得以此例之。
X37n0662_p0492a23║正答下。明答據事難意也。
X37n0662_p0492a24║如人應刑下。舉現事明之。刑謂五刑，古則墨、劓、剕、宮、
X37n0662_p0492b01║大辟，今則笞、杖、徒、流、死。今云應刑，且據死刑為言也。
X37n0662_p0492b02║或謂下。敘古。此是下。今破。據經文是領解，非立難也。
X37n0662_p0492b03║何者？若是立難，佛應答難；既但述成，驗是領解。
X37n0662_p0492b04║點三受者，謂點示苦受中有苦苦等。文中先出小乘，
X37n0662_p0492b05║今此下次釋今教。
X37n0662_p0492b06║今此極教者，謂今經究竟之談，不同小教。
X37n0662_p0492b07║樂緣既謝者，以樂正謝時還是苦境逼心，故苦受中
X37n0662_p0492b08║有壞苦義，行苦可知。
X37n0662_p0492b09║餘二下。釋樂、捨二受。先明他解。他謂經云：餘二受者，
X37n0662_p0492b10║所謂行苦、壞苦。意謂經既上句但云餘二受，而下列
X37n0662_p0492b11║二苦，秖應樂受有壞苦、捨受有行苦，故云各一苦。
X37n0662_p0492b12║今解下，今師釋也。
X37n0662_p0492b13║前既複點者，舉前為例，前即苦受，且小乘單點，則一
X37n0662_p0492b14║苦點一受。今此既以三苦點苦受，則知各以二苦複
X37n0662_p0492b15║點二受，故責云：云何單用至點捨受？然苦受既具三
X37n0662_p0492b16║苦，應云具點，後二是複。複，重也。文云前既複點者，一
X37n0662_p0492b17║往言複，應云具也。
X37n0662_p0492b18║故知下，正明複點二受義：一、受具二苦，是總標。
X37n0662_p0492b19║樂受下，列名。樂舉體下，辨義。
X37n0662_p0492b20║捨必離壞者，謂分離敗壞也。捨受既是不苦不樂，豈
X37n0662_p0492b21║非離壞苦樂耶？無樂唯苦皆是。
X37n0662_p0492b22║隨情妄計者，經文既云苦樂之性不相捨離，則知理
X37n0662_p0492b23║性一如，謂苦謂樂自由情執，是故隨順物情言樂言
X37n0662_p0492b24║苦，故云皆是妄計。
X37n0662_p0492c01║梁三藏名真諦，西印度人，以梁武大清二年至建康，
X37n0662_p0492c02║至陳泰建，飜傳不絕，故或云陳真諦也。
X37n0662_p0492c03║云云者，前迦葉五難是諍論相。更飾其辭者，謂裝飾
X37n0662_p0492c04║文辭以廣前難。
X37n0662_p0492c05║佛果生因者，生因即是緣因，屬福德。
X37n0662_p0492c06║長養是了因者，了因即智慧，以智導福令至菩提，故
X37n0662_p0492c07║云長養。
X37n0662_p0492c08║不得有生因。古師謂金剛論云：福不趣菩提，故不取
X37n0662_p0492c09║生因也。
X37n0662_p0492c10║今謂下。若以智導福，福即法界，共為佛因，豈同古義？
X37n0662_p0492c11║緣既不定者，一等世間之物能為苦樂二緣，苦樂由
X37n0662_p0492c12║情豈關外物？是故妄樂何甞非苦？
X37n0662_p0492c13║後出下，即釋經乃至倉穀也。乃至即略却前緣中金
X37n0662_p0492c14║銀等物。
X37n0662_p0492c15║為之失命者，老子云：貨與命孰多？故知世人因財喪
X37n0662_p0492c16║命，其類眾矣。
X37n0662_p0492c17║經能知是苦因、樂因者，菩薩解苦無苦，為樂因也。
X37n0662_p0492c18║聖行品中
X37n0662_p0492c19║是陰因緣者，習因為因，報因為緣。又煩惱為因，結業
X37n0662_p0492c20║為緣。習報惑業和合名集，以招陰果，故云集因能得
X37n0662_p0492c21║陰果。十使，謂五利、五鈍。
X37n0662_p0492c22║繫地之惑者，貪於諸惑之中，牽生最重故。如經云：佛
X37n0662_p0492c23║告比丘：應當斷除一法，則得阿那含果。一法者，貪是。
X37n0662_p0492c24║如下經文九章，廣明貪愛過患。
X37n0662_p0493a01║華嚴下。由業惑本無故苦諦無，以果由因感故因本
X37n0662_p0493a02║無則果無住，故知正明於集。言苦諦者相帶而來，結
X37n0662_p0493a03║業即解脫故云無業，煩惱即菩提故云無煩惱，苦道
X37n0662_p0493a04║即法身故云無所住。
X37n0662_p0493a05║無明下。無明即煩惱也。以由煩惱潤業招苦，則知煩
X37n0662_p0493a06║惱為業苦根本。無明既絕，業苦咸傾。以無明體性本
X37n0662_p0493a07║自不有，妄想因緣和合而有，故無明體即是法性，故
X37n0662_p0493a08║無所行。法性徧在一切處，故云平等行世間。此乃無
X37n0662_p0493a09║明不行而法性行也。
X37n0662_p0493a10║又十下。更開三道以為十二，故云又也。今明集諦即
X37n0662_p0493a11║當過去二支及現在三支也。其識等七亦相帶而來，
X37n0662_p0493a12║比前易見。以不生不滅斥生滅者，以圓斥藏也。故知
X37n0662_p0493a13║前文判四諦為生滅慧者，一往而論。
X37n0662_p0493a14║是集非諦者，以小乘界內因緣滅已，但證真空，而此
X37n0662_p0493a15║真空全是無明界外之集，非中道諦理也。
X37n0662_p0493a16║集因於果已起者，謂於現在五陰果上復起愛惑集
X37n0662_p0493a17║因，故下句釋云：即是五陰成辦於愛也。此謂於現在
X37n0662_p0493a18║陰果成辦未來集因，此如十二緣中於五果後起三
X37n0662_p0493a19║支因而愛當其首，豈非五陰成辦於愛耶？
X37n0662_p0493a20║還愛此有，牒經也。是愛陰身者，釋經義，謂有即陰果，
X37n0662_p0493a21║此乃現在愛集，還招未來陰果，如現在三支因，感未
X37n0662_p0493a22║來二支果也。此則果上起惑，復愛於果，故云還也。
X37n0662_p0493a23║皆先業果者，謂先世業因所感之果也。
X37n0662_p0493a24║以習因故生愛者，以生愛為習果也。此中明報習果
X37n0662_p0493b01║義，則依論家也。謂鴿身及多婬，俱是報果。婬由貪起，
X37n0662_p0493b02║貪是習果。向云感此苦果，即報果也。是則今生煩惱
X37n0662_p0493b03║起名習因，成業名報因。後生起煩惱名習果，行婬是
X37n0662_p0493b04║報果。皆如前記。
X37n0662_p0493b05║次苦下，釋第三受，如文。北遠釋此三愛云：愛能起業，
X37n0662_p0493b06║名業因緣愛；愛生諸結，名煩惱因緣愛；愛能招苦，名
X37n0662_p0493b07║苦因緣愛。此亦一途，於義無失。
X37n0662_p0493b08║聖對凡簡者，聖即斷惑，菩薩亦似以衍簡藏。凡愚之
X37n0662_p0493b09║求，唯愛生死；菩薩之求，唯愛涅槃。
X37n0662_p0493b10║對二乘簡者，然則二乘聖人亦愛涅槃，比六凡名善，
X37n0662_p0493b11║望菩薩則非，以二乘自度、菩薩利他，故須約大小以
X37n0662_p0493b12║簡優劣。
X37n0662_p0493b13║名集不名諦者，但合集業惑以招苦果，故名集；內無
X37n0662_p0493b14║智慧，不能諦了煩惱過患，故非諦。菩薩反是。
X37n0662_p0493b15║取其下，釋義可見。
X37n0662_p0493b16║若例下。例以今判四諦文釋二諦義也。
X37n0662_p0493b17║俗亦非諦者，此據凡夫生死俗也。
X37n0662_p0493b18║若望（至）名諦。此約菩薩出假俗，及地住雙照二邊之
X37n0662_p0493b19║俗也。故經云：為度眾生，所以受生也。此約隨智，則俗
X37n0662_p0493b20║受諦名。
X37n0662_p0493b21║若復下。此明隨情但稱俗不名諦也，以未得聖智故。
X37n0662_p0493b22║隨情俗既非諦，則隨情之真例應非諦。此約以智望
X37n0662_p0493b23║情全奪說之，故二竝非諦。若約全與，則隨情之二俱
X37n0662_p0493b24║有諦名。問：經約諦非諦簡，何故但云凡夫名集、菩薩
X37n0662_p0493c01║非集，而不言二乘耶？答：應云二乘亦集非集，已斷見
X37n0662_p0493c02║思得名非集，無明全在故得是集。
X37n0662_p0493c03║引四經者，即業為因緣等四，各隨一經所明。
X37n0662_p0493c04║而有觸對者，俱舍云：觸為何義？頌云：觸六三和生。謂
X37n0662_p0493c05║眼識相應觸，乃至意識相應觸。觸體雖一，據識分六。
X37n0662_p0493c06║三和者，釋觸義也。謂根、境、識三和合所生，能有觸對，
X37n0662_p0493c07║致令外觸熾然流轉。
X37n0662_p0493c08║此識心下。釋上六識取塵為集因義也。由此識心取
X37n0662_p0493c09║塵牽生來果。
X37n0662_p0493c10║如四下。引證。如俱舍疏云：如經言：識隨色住，識隨受
X37n0662_p0493c11║住，識隨想住，識隨行住。四是所住，識是能住，故名四
X37n0662_p0493c12║識住。故知五盛陰果，由於過去識心住此四陰中，故
X37n0662_p0493c13║成五也。是故六觸是集因也。
X37n0662_p0493c14║經為五陰作因緣者，應以此句貫上憍慢等三，俱為
X37n0662_p0493c15║五陰，果為集因也。
X37n0662_p0493c16║斷正未斷習者，習即無明，所謂無為緣習也。
X37n0662_p0493c17║非緣覺所侵者，由無明未破故，猶繫在變易獄中。
X37n0662_p0493c18║經患下而死者，痢疾也。
X37n0662_p0493c19║經瘜肉，方言作𦞜，同，思力反。說文：奇肉也。三蒼：惡肉
X37n0662_p0493c20║也。
X37n0662_p0493c21║經拔舍利弗無上根本者，如大論十二明身子昔六
X37n0662_p0493c22║十劫行菩薩道，有婆羅門乞眼，得已踐之，身子因是
X37n0662_p0493c23║退大取小，退大已後輪迴生死，故云拔根本也。准纓
X37n0662_p0493c24║絡經上卷明淨目天子、法財王子、舍利弗等欲入七
X37n0662_p0494a01║住，值惡知識退入凡夫，梵網疏云法才王子六心中
X37n0662_p0494a02║退，即十住第六心也。准義是借別名通位，即性地內
X37n0662_p0494a03║凡位退故，梵網疏云十住云性地也。既猶是凡，故此
X37n0662_p0494a04║亦是為凡作譬。遠疏判此一文為敗聖者，未為雅當。
X37n0662_p0494a05║第三、科簡者，標也。苦集下，敘來意。
X37n0662_p0494a06║苦是世間果，集是世間因。四諦中間者，於生滅苦集
X37n0662_p0494a07║之後，滅道之前而料簡者，是結前起後也。
X37n0662_p0494a08║有作即生滅，忘生死者，用無生慧忘前生滅苦集，即
X37n0662_p0494a09║成無生苦集。
X37n0662_p0494a10║忘涅槃者，以無生慧忘後生滅，道滅即成無生道滅。
X37n0662_p0494a11║言涅槃者，道是涅槃因，滅是涅槃果。
X37n0662_p0494a12║第二三四者，無生無量無作三番，皆以生滅四諦為
X37n0662_p0494a13║境。但由觀解不同，故致四種差別。故於此料簡，則三
X37n0662_p0494a14║番皆顯。
X37n0662_p0494a15║若見有下，出生滅相。既解苦下，達生滅即無生。明集
X37n0662_p0494a16║滅道中，皆先舉生滅，次達生滅即無生，如文。
X37n0662_p0494a17║滅本不然者，然猶生也。
X37n0662_p0494a18║明二邊無生者，世間即有邊，出世即空邊。
X37n0662_p0494a19║其意無量，謂於生滅四諦而達無生、無量、無作。此之
X37n0662_p0494a20║四種，徧於五時，增減隨機，盈縮不等，來至今經，皆會
X37n0662_p0494a21║圓常，咸歸祕藏。今且約橫略言四種而已，其竪約五
X37n0662_p0494a22║時增減等，未暇釋之。
X37n0662_p0494a23║若欲下。解苦無苦等，指經也。解苦無苦已是無生，後
X37n0662_p0494a24║之二番義在有實。
X37n0662_p0494b01║次第實者，由次第脩前三番，至于十向方脩無作，無
X37n0662_p0494b02║作即實也。
X37n0662_p0494b03║不次者，始從凡心，即觀一實。
X37n0662_p0494b04║自有兩本者，謂南、北二本也。舊本即北，新定即南。以
X37n0662_p0494b05║謝公嚴觀據集諦文，既開凡夫、二乘有異，苦諦安得
X37n0662_p0494b06║混同？故依集諦以定苦文，例分二異。而疏文語隱難
X37n0662_p0494b07║見，應於集諦中下改則為既，於有異下加以例苦諦
X37n0662_p0494b08║中五字，讀之自顯。但知而已，不須改疏。
X37n0662_p0494b09║而與奪之者，與之則二乘有諦，奪之而無真實。
X37n0662_p0494b10║唯二乘（至）真偽之異者。以凡夫不能脩道證滅，故不
X37n0662_p0494b11║論之。唯三乘聖人俱能脩證，但二乘則偽，菩薩則真。
X37n0662_p0494b12║然藏通菩薩攝屬二乘，菩薩之名兼乎圓別。
X37n0662_p0494b13║不能觀滅諦非諦者，藏通兩教皆謂偏空以為諦理，
X37n0662_p0494b14║而全是無明別惑，尚受變易生死，故非實諦。兩教不
X37n0662_p0494b15║達，故云不能等。
X37n0662_p0494b16║菩薩能知者，別教則觀滅非滅，從空出假，次第入實。
X37n0662_p0494b17║圓人則體邊即中，真實無異。故真實之言，在乎二教。
X37n0662_p0494b18║但有斷離兩事者，灰身是斷，滅智是離。
X37n0662_p0494b19║智德等事下云云者，如經所明四德等事，即是智斷
X37n0662_p0494b20║具足也。煩惱則不斷而斷，故云煩惱斷財名為常。智
X37n0662_p0494b21║慧則不發而發，故云諸佛菩薩求因緣故名淨。由惑
X37n0662_p0494b22║斷故得寂滅樂，智斷既具不受諸有生死，故自在稱
X37n0662_p0494b23║我，如下經文，故注云云。
X37n0662_p0494b24║斷惑之者無二乘。灰：斷也。
X37n0662_p0494c01║初用者，由見滅諦能斷惑發智，以能斷能發是滅諦
X37n0662_p0494c02║用也。
X37n0662_p0494c03║或謂五德者，取名寂滅，自為一句也。
X37n0662_p0494c04║今且作四德者，以寂滅秖是明樂德義故。四德明智
X37n0662_p0494c05║斷，如向記。
X37n0662_p0494c06║畢竟寂滅者，色聲乃至不苦不樂，凡十三相，悉是事
X37n0662_p0494c07║境。而此事即理，咸空、假、中一法所印，故云不取相貌，
X37n0662_p0494c08║圓融三諦，超出偏理，名畢竟滅。故指此滅，是約體論。
X37n0662_p0494c09║物即常無常等者，常即細物，無常即麤物，乃至解即
X37n0662_p0494c10║細，非解即麤，皆應理事大小對辨。
X37n0662_p0494c11║經闇中喻無明也，以住前菩薩無明全在故。
X37n0662_p0494c12║終是一道者，無常即常，常即無常，一體無異，隨緣異
X37n0662_p0494c13║說，而分大小理事之異也。
X37n0662_p0494c14║合譬中，經凡十七門，相從為七：初、常、無常，約涅槃、生
X37n0662_p0494c15║死。二、生、非生，物、非物，約依、正，生是正，物是依。三、苦、樂
X37n0662_p0494c16║等，約因、果，初苦、樂是生死、涅槃之果，下惱、非惱，業、非
X37n0662_p0494c17║業是生死、涅槃之因。四、實、非實等，約理、行，實、非實是
X37n0662_p0494c18║真、俗諦理，乘、非乘是一乘、三乘之行。五、知、無知等，約
X37n0662_p0494c19║境、智，知、無知是凡、聖智，陀驃等是真、俗境。六、見、非見，
X37n0662_p0494c20║約色、心。七、道、非道等，約解、行，道即行也。
X37n0662_p0494c21║裝嚴瓔珞者，謂真實諦是所嚴法身，功德是能嚴定
X37n0662_p0494c22║慧，如瓔珞嚴身也。
X37n0662_p0494c23║舊云：下與河西名異義同。主即真實，依謂莊嚴。
X37n0662_p0494c24║即非真下。既非真俗，則顯中道。此門既然，前後例爾。
X37n0662_p0495a01║故知一十七門皆約相即以顯中道，故向疏云終是
X37n0662_p0495a02║一道也。
X37n0662_p0495a03║經：何故錯謬者，以昔不說八正道為錯謬也。
X37n0662_p0495a04║嘆問者，汝若不作如是問者，不知道品名異體同，因
X37n0662_p0495a05║此能破未來眾生疑網，所以嘆之。
X37n0662_p0495a06║會齊故理同者，一十四經悉是道者，但是隨機別說，
X37n0662_p0495a07║莫非能治同契滅理，故云會齊。
X37n0662_p0495a08║六譬下：一、良毉中明水藥，喻道體一，隨治分多；二、飲
X37n0662_p0495a09║水中明水名，喻道體一，隨欲分多；三、金師明道體一，
X37n0662_p0495a10║隨根分多；四、然火成上第一隨治；五、一識成上第三
X37n0662_p0495a11║隨根；六、一色成上第二隨欲。於此先知，至文易見。
X37n0662_p0495a12║良毉，可見者。良醫，譬佛。識病，譬觀機。合藥，喻說法。六
X37n0662_p0495a13║塵是藥所禁，以六塵毒食能發煩惱病故。
X37n0662_p0495a14║水喻道品。或言鬱持者，音遲，相承為鬱持者，徒得反。
X37n0662_p0495a15║此與應法師同。彼云：梵語鬱特迦，此水之一名也。
X37n0662_p0495a16║𦀟利藍者，𦀟，埤蒼所加反。
X37n0662_p0495a17║經：然不離金者，如昔十四經所說，皆不離此無作八
X37n0662_p0495a18║正之金。
X37n0662_p0495a19║信法兩行者，從他聞法名信，自思得解名法。
X37n0662_p0495a20║數人云下。彼謂前十五心，從無始時來未得法，眼未
X37n0662_p0495a21║曾見，故名見道。
X37n0662_p0495a22║而十六心是思惟道者，謂第十五心道類智忍時已
X37n0662_p0495a23║見道諦故，故十六心是重見諦。故知重見則是脩道，
X37n0662_p0495a24║譬如下平水。喻五停心是有漏心，故有利鈍，如舡遲
X37n0662_p0495b01║疾。
X37n0662_p0495b02║得風下，喻入見道無漏觀力，如舡俱疾。
X37n0662_p0495b03║經復說三種見慧智者，北遠云：如小乘中見道八忍
X37n0662_p0495b04║是見非智，推求名見，與疑俱未得決斷故不名智。盡
X37n0662_p0495b05║無生智是智非見，於境決斷故得名智，是息求心非
X37n0662_p0495b06║推求性故不名見。餘無漏慧亦見亦智，慧義則通。
X37n0662_p0495b07║經：身證者，於彼那含羅漢人中得滅定者，說為身證。
X37n0662_p0495b08║經：三正念處者，不為信毀所動名正，慧心能緣名念，
X37n0662_p0495b09║平等之理不增不減謂之為處。言三者：一、不一心聽
X37n0662_p0495b10║法不以為憂；二、聽者一心不以為喜；三、常行捨心。
X37n0662_p0495b11║經：譬如一色者，六根所對，悉名為色。眼所對是可見
X37n0662_p0495b12║有對色，耳、鼻等四所對是不可見有對色，意根、法塵
X37n0662_p0495b13║是不可見無對色。雖有三種，而同是色，故云一法。今
X37n0662_p0495b14║隨六根，更立異名，謂聲、香等。
X37n0662_p0495b15║經略意根所對者，以法塵但少分屬色，少分屬心，故
X37n0662_p0495b16║且不言。
X37n0662_p0495b17║經以義故（至）道分者。昔隨物忻樂，故使道品之名其
X37n0662_p0495b18║類非一，合會入同歸莫非一，無作八正道也。施開廢
X37n0662_p0495b19║會其旨可知。
X37n0662_p0495b20║無量無量者，一一諦皆具塵沙佛法，故云無量無量
X37n0662_p0495b21║喻。有作無生者，有作即生滅也。
X37n0662_p0495b22║四諦下，四句：初二句定；次若盡下，二句難。
X37n0662_p0495b23║就四人判中，上者四人，即二乘、菩薩也。
X37n0662_p0495b24║應指四種四諦等者，有作無生，是中即二乘所觀；無
X37n0662_p0495c01║量無作，是上即菩薩佛所觀。
X37n0662_p0495c02║應以何身應說何法者，身現十界像說四教法，各隨
X37n0662_p0495c03║宜樂應赴無差。
X37n0662_p0495c04║一一解脫等者，四教解脫於當教中各有四門，門門
X37n0662_p0495c05║四悉所離惑業，見見品品一一差殊，故云復有無量
X37n0662_p0495c06║等。
X37n0662_p0495c07║名同稱異者，四諦名同，而有無量無生四種異稱。
X37n0662_p0495c08║六道陰下，文中明十界陰束為四類，謂：一、六道，二、二
X37n0662_p0495c09║乘，三、菩薩，四、佛。前二約以惡覆善，後二約以善覆惡。
X37n0662_p0495c10║葢人天即三途，葢無漏即三善。
X37n0662_p0495c11║葢等德者，四德約內證，四等約外化，故知等德秖是
X37n0662_p0495c12║自他，而此自他二乘無分。已上二類皆約以惡覆善
X37n0662_p0495c13║以釋葢義，六道則生死惡覆無漏善，二乘則沉空惡
X37n0662_p0495c14║覆大乘善，菩薩下以慈悲善覆二邊惡，佛陰下以真
X37n0662_p0495c15║應善覆機理不徧之惡，故此二類悉約以善覆惡以
X37n0662_p0495c16║釋葢義。又應展轉以前前善為後後惡，尋文可見。
X37n0662_p0495c17║菩薩陰雙是者，自行則真俗俱照，化他則拔苦與樂。
X37n0662_p0495c18║佛、陰雙非者，事、理互融，咸皆中道。然諸文所明十界，
X37n0662_p0495c19║後之四聖分別不同：或以兩教二乘為聲聞、緣覺界，
X37n0662_p0495c20║三教菩薩為菩薩界；或以菩薩收於圓教因人，其佛
X37n0662_p0495c21║法界或指地、住分果，或剋取妙覺，或通收三教果頭。
X37n0662_p0495c22║今此文明十界者，定以藏為聲聞，通為緣覺，別屬菩
X37n0662_p0495c23║薩，圓唯佛界，則名字已上皆佛界也。此乃依經下智
X37n0662_p0495c24║觀故，得聲聞菩提，乃至上上智觀故，得佛菩提，以配
X37n0662_p0496a01║四教也。疏文前後所明十界，多用此意。
X37n0662_p0496a02║眼根入施等者，眼根不著於色名捨，防貪色之非名
X37n0662_p0496a03║戒，於違順塵不起愛恚名忍，所覩諸塵念念常與諸
X37n0662_p0496a04║波羅蜜相應名進，不為塵所動名禪，了塵性空名慧。
X37n0662_p0496a05║餘十一入亦如是也。別教菩薩義也。
X37n0662_p0496a06║諸佛下。是圓義。
X37n0662_p0496a07║佛眼者，雖五眼具足，而從勝受名。如眾流入海，失本
X37n0662_p0496a08║名字；四眼入佛眼，無復本名，但稱佛眼。
X37n0662_p0496a09║入普門門者，唯圓通入實相得普門名。何者？六凡尚
X37n0662_p0496a10║不通出三界，何况普耶？二乘雖通，化城亦復非普，菩
X37n0662_p0496a11║薩次第通亦非普。義唯圓教觀根塵即無相理，能徧
X37n0662_p0496a12║十法界三千性相，三諦一時圓通，圓通中道雙照二
X37n0662_p0496a13║諦，獨稱普門，故云入一切法等。
X37n0662_p0496a14║法界感應者，眾生理具故感，諸佛理顯故應，生佛性
X37n0662_p0496a15║等彼彼互融，故觀凡心無非果智，故云會入薩婆若
X37n0662_p0496a16║海也。
X37n0662_p0496a17║諸經下。引證圓義。如央掘經云眼為寂靜門等。是知
X37n0662_p0496a18║三諦圓融名為寂靜，六根互具故名平等。
X37n0662_p0496a19║入亦樂亦苦門者，自證入空故樂，化他入假故苦。
X37n0662_p0496a20║即能見色聞聲等者，此約六根互用。問：初心云何？答：
X37n0662_p0496a21║名字觀行雖無互用之事，而得互用之理。
X37n0662_p0496a22║壞善壞定者，四趣壞人天善，欲界人天壞色定，色天
X37n0662_p0496a23║壞無色定，無色天壞滅受想定。
X37n0662_p0496a24║二乘下。斷見思惑是壞因，不受後有是壞果。
X37n0662_p0496b01║菩薩下，初壞生死有入涅槃無，次壞涅槃無入生死
X37n0662_p0496b02║有，故雙壞有無也。
X37n0662_p0496b03║壞上諸壞者，上諸壞即九界也。今達九界即佛界，故
X37n0662_p0496b04║云壞上諸壞，即是以佛界壞九界也。皆空、假、中，故云
X37n0662_p0496b05║壞為法界等。
X37n0662_p0496b06║二乘色壞苦者，破二十五有苦因苦果，故云壞苦。
X37n0662_p0496b07║壞雙是者，初壞六凡是俗，次壞二乘是真。
X37n0662_p0496b08║壞雙非者，以不思議即邊而中，破離邊中名壞雙非。
X37n0662_p0496b09║初覺無漏下云云者，二果除欲愛，六品覺無漏；三果
X37n0662_p0496b10║除欲愛，九品覺無漏；羅漢、支佛除三界思，盡覺無漏
X37n0662_p0496b11║也。受佛法是上求，受眾生是下化。
X37n0662_p0496b12║即覺不覺下，或以此對一體三寶，謂佛名覺，法名不
X37n0662_p0496b13║覺，僧名和合，即是雙非。今謂不爾，例上下文，應對三
X37n0662_p0496b14║諦，即覺是真，不覺是俗，雙非是中。
X37n0662_p0496b15║不取二邊者，別人離邊求中也。取即不取等，及下行
X37n0662_p0496b16║中即作不作等，對三諦可知。
X37n0662_p0496b17║非邊非中者，二邊即中故非邊，中即二邊故非中。
X37n0662_p0496b18║是無等等色者，謂無等之位互相齊等，故云無等等。
X37n0662_p0496b19║十地論云：無等者，謂佛比餘眾生，彼非等故。重言等
X37n0662_p0496b20║者，此彼法身等故。別教菩薩，謂真如妙理至果方顯，
X37n0662_p0496b21║由是滅事取理慕果行因，故云菩薩之愛。愛即忻慕
X37n0662_p0496b22║之心也。
X37n0662_p0496b23║是色解脫等者，即陰見性名五解脫，名字已上位位
X37n0662_p0496b24║咸然。
X37n0662_p0496c01║凡夫六道亦得有滅者，雖暫滅四趣生人天中，而復
X37n0662_p0496c02║起惡昇而更沉，名差已還生。或恐六字悞，應云凡夫
X37n0662_p0496c03║外道即得禪，用世智斷下八地惑，故云亦得有滅。禪
X37n0662_p0496c04║失惑起，如鬱頭藍子、大樹仙人等，名差已還生。若爾，
X37n0662_p0496c05║前後諸文皆云六道，此何秖在人天耶？答：起惑墮惡
X37n0662_p0496c06║自攝餘趣，此為約滅惑義便，故須就外道釋之。後人
X37n0662_p0496c07║不曉，因例諸文改外為六。
X37n0662_p0496c08║灰：斷不起者，不能出假也。
X37n0662_p0496c09║滅一切滅者，二乘雖滅見思而未滅塵沙，菩薩滅塵
X37n0662_p0496c10║沙而未滅無明，故前諸滅悉猶是惑。今達無明即法
X37n0662_p0496c11║性，徧滅諸惑也。若定約其位，即在初住，三惑俱破，名
X37n0662_p0496c12║一破一切破。若約住前，不無此解，達惑法界，何所不
X37n0662_p0496c13║收？麤垢自落，豈是次第？人之多僻諍計云云。請委看
X37n0662_p0496c14║止觀破法遍文，自曉進否。
X37n0662_p0496c15║無離無至者，無二邊可離，無中道可至，以中邊事理
X37n0662_p0496c16║體不二故。
X37n0662_p0496c17║何以下。徵釋上義。諸法即二邊事，佛道即中道理。
X37n0662_p0496c18║故動下。約四教列出四句次第，對教顯今佛界是非
X37n0662_p0496c19║動非不動修道品也。藏教破見明空名動見，通教即
X37n0662_p0496c20║見是空名不動，別教次第故兩亦，圓教即中故雙非。
X37n0662_p0496c21║故四念處云：秖一剎那心即是因緣生法，因緣心生
X37n0662_p0496c22║滅即是三藏三十七品。因緣心空是通三十七品，因
X37n0662_p0496c23║緣心假是別三十七品，因緣心中非空非假即圓三
X37n0662_p0496c24║十七品。故知若了一心統收四教，一心無外權實體
X37n0662_p0497a01║同。
X37n0662_p0497a02║是為下。總結。以四諦一一皆約十界故，故稱無量。能
X37n0662_p0497a03║如是知，始稱上智。
X37n0662_p0497a04║第三結四無量等者，此即前文大分三科中第二明
X37n0662_p0497a05║二諦慧也。
X37n0662_p0497a06║為二無量者，合苦、集、道為世諦，以滅為真諦。
X37n0662_p0497a07║三法印者，大論云：大乘經用一實相印，生死即涅槃，
X37n0662_p0497a08║涅槃即生死，不二不異，故小乘三法印。生死二印：初
X37n0662_p0497a09║無常印，次無我印。謂初觀無常便生猒離，故用初印；
X37n0662_p0497a10║既猒離已存著能觀，故有第二印。涅槃一印謂寂滅
X37n0662_p0497a11║也，推求能觀至不可得，一切法無所依止，故用寂滅
X37n0662_p0497a12║印。俱舍云：聲聞經法相弱故須三法印，治破愛觀無
X37n0662_p0497a13║常，治破見觀無我，若入苦忍真明俱得寂滅。又無常
X37n0662_p0497a14║等三是能趣行，涅槃寂滅是所趣果。又地持？菩提分
X37n0662_p0497a15║品說：一切行無常、一切行苦、一切法無我、涅槃寂滅，
X37n0662_p0497a16║二印印生死，一印印涅槃。生死以無常為初印，無我
X37n0662_p0497a17║為後印，此即合四為三也。而言印者，從喻立稱，如世
X37n0662_p0497a18║符印可以取信也。文詮此等知是佛經，反斯義者定
X37n0662_p0497a19║屬魔外。劉凞釋名云：印者信也，所以封物為驗也。亦
X37n0662_p0497a20║言因也，封物因相付也。許慎說文曰：執政所持信也。
X37n0662_p0497a21║知第一義者，即實相印也。而此實相體具諸法遍攝
X37n0662_p0497a22║一切，又復隨機立種種名，故云無量無邊。
X37n0662_p0497a23║十六諦者，即四諦各有四行也。苦下四行，謂無常、苦、
X37n0662_p0497a24║空、無我。觀陰緣生，念念生滅故無常，為無常所逼故
X37n0662_p0497b01║苦，一相異相不可得故空，我我所不可得故無我。集
X37n0662_p0497b02║下有四，謂集因緣生，有漏和合能招苦果故名為集，
X37n0662_p0497b03║觀於六因能生苦果故名為因，觀於四緣能生苦果
X37n0662_p0497b04║故名為緣，還受後有苦故名為生。滅下四行者，謂盡、
X37n0662_p0497b05║滅、妙。離一切苦盡故名為盡，諸煩惱滅故名為滅，一
X37n0662_p0497b06║切第一故名為妙，超過生死故名為離。道下四行者，
X37n0662_p0497b07║謂道、正、迹、乘。能至涅槃故名為道，非顛倒法故名為
X37n0662_p0497b08║正，聖人行處故名為迹，運至三脫故名為乘。新經論
X37n0662_p0497b09║名與此稍別，舊云空、新云不淨，舊云盡、新云淨，舊名
X37n0662_p0497b10║正、新云如，舊云迹、新云行，舊云乘、新云出，餘名竝同，
X37n0662_p0497b11║大意可見。
X37n0662_p0497b12║唯無我一種等者。在凡入聖俱觀無我，故云通於真
X37n0662_p0497b13║俗。以聖屬真諦，凡屬俗諦也。
X37n0662_p0497b14║餘皆世諦者，餘十五行但在凡位觀之，故皆俗諦，不
X37n0662_p0497b15║通於真，世諦即俗諦也。
X37n0662_p0497b16║而皆下。論師會通今經也。
X37n0662_p0497b17║相從言是真者者，即牒經文也。以經云知一切行無
X37n0662_p0497b18║常等是第一義，故第一義即真諦也。
X37n0662_p0497b19║以無下。正釋其義。只由無常等觀，於凡位中能除四
X37n0662_p0497b20║倒，斷苦離集令得見真，雖是世諦相從名真，故經云
X37n0662_p0497b21║是第一義。
X37n0662_p0497b22║依淨下。今師引證也。淨名所說無常，尚是上智所觀
X37n0662_p0497b23║不生不滅之實相，况小乘真耶？而又無常既是小乘
X37n0662_p0497b24║三法印，非真是何？
X37n0662_p0497c01║第二、明二諦慧者，依今判經，則是七種二諦，并初總
X37n0662_p0497c02║約隨情等，共有八文。而古師凡釋二諦，皆分六種，又
X37n0662_p0497c03║復二家立名不同。
X37n0662_p0497c04║空有指大品者，謂大品所談，不出空有。如色即是空，
X37n0662_p0497c05║空即是色等。空是真諦，有是俗諦。
X37n0662_p0497c06║指阿毗曇者，彼論所明，有此二種虗俗實真。
X37n0662_p0497c07║世流布者，謂隨凡夫情亦有二諦，應與今師明隨情
X37n0662_p0497c08║二諦義同，既約凡夫故亦名隨事。
X37n0662_p0497c09║指成論者，以彼論所談，盛明三假，此之三名，即三假
X37n0662_p0497c10║也。三假是俗，三假破處，即名為真。
X37n0662_p0497c11║言因生者，即因成假，三假名義如前記。
X37n0662_p0497c12║意同名異者，今云凡聖即前空有，謂凡夫唯有聖人
X37n0662_p0497c13║證空。
X37n0662_p0497c14║三、空有者，即前世流布也。於凡夫邊自具空有，而是
X37n0662_p0497c15║解心則非證得，故前云世流布也。
X37n0662_p0497c16║四、假實下。相續是假是俗，相續破是實是真。相待屬
X37n0662_p0497c17║俗事，相待破名真。理因生是俗故踈，因生破是真故
X37n0662_p0497c18║親。意同名異，義在於此。
X37n0662_p0497c19║舊釋下。釋真俗義。以經云世諦即俗諦異名，第一義
X37n0662_p0497c20║諦乃真諦殊稱，故他人次第釋出四名。
X37n0662_p0497c21║第一義是無過者，謂真諦至極，更無過上，故稱第一。
X37n0662_p0497c22║聖人無權智者，以無俗諦可照故。既二智不具，安稱
X37n0662_p0497c23║聖人？權智全無，如何化物？
X37n0662_p0497c24║今言下。今師明真俗二種在凡在聖俱有諦名，但分
X37n0662_p0498a01║隨情智之別，故云還是審實。引淨名者，合四為二則
X37n0662_p0498a02║三俗一真，既四不虗誑，驗二俱審實。
X37n0662_p0498a03║有隨下。隨情則凡心所解，隨智則聖人所證。
X37n0662_p0498a04║隨情智者，世情多想束為世諦，聖智多知束為真諦，
X37n0662_p0498a05║此即隨情智判二諦。
X37n0662_p0498a06║故隨下，總結。俱有諦義不同他人，局判真俗分屬凡
X37n0662_p0498a07║聖。
X37n0662_p0498a08║喻如下，謂有謂無色元一體，謂轉不轉日本無殊，以
X37n0662_p0498a09║喻真俗名殊審實義一，故云一諦二諦其義亦爾。
X37n0662_p0498a10║舊解下。出二諦體。夫二諦之體也，不一不異。不一故，
X37n0662_p0498a11║二諦宛然；不異故，體唯一實。故他師定執一異，其義
X37n0662_p0498a12║俱非。抑又二諦之名，通乎大小，小無中道，事須分判，
X37n0662_p0498a13║故使開善立中為體，亦為所破。
X37n0662_p0498a14║龍光，寺名，即生法師也。本青園寺，後改龍光。
X37n0662_p0498a15║體亦俱通者，謂有二體也。
X37n0662_p0498a16║緣假下，初二句立緣假者，謂緣生虗假也。
X37n0662_p0498a17║雖有下，融會。初二句總標相即。而實相即者，相平聲。
X37n0662_p0498a18║俗雖下，正示相即。初二句明即俗而真，次二句明即
X37n0662_p0498a19║真而俗。問：龍光雖分二體，既自相即，豈非得不一不
X37n0662_p0498a20║異義乎？答：秖由云體有二故，致被今破，如下文。
X37n0662_p0498a21║又言下，約互為體用。
X37n0662_p0498a22║從俗取真者，因觀俗虗妄，而契會真理。前約由真起
X37n0662_p0498a23║俗，故真體俗用。此約因俗會真，故俗體真用。
X37n0662_p0498a24║義皆下，歷破三家：初破龍光；
X37n0662_p0498b01║不得有相即者，汝既云二諦各體，則真俗互無，豈得
X37n0662_p0498b02║云雖有二體而實相即耶？自云異體，又云相即，此乃
X37n0662_p0498b03║二三其言，矛盾自義。
X37n0662_p0498b04║若其下，破舊師，可見。若其下，破開善。取相下，約惑障
X37n0662_p0498b05║諦以破。取相即見思，無知即塵沙。
X37n0662_p0498b06║誰復障中者，二惑障二諦名教並明，今既談中以何
X37n0662_p0498b07║為障？若約三諦，則無明障中本釋二諦，體而翻用三
X37n0662_p0498b08║諦明義，義不相關事同水火，故云二諦之智不見中
X37n0662_p0498b09║等。若了今家七種二諦，則無諸師偏據之失。
X37n0662_p0498b10║若二下，顯理無一異。初破定計。
X37n0662_p0498b11║仁王下。引二經明互融。初仁王明即一而異以顯不
X37n0662_p0498b12║一，次引大品今經明即異而一以顯不異。
X37n0662_p0498b13║二諦開合非一者，即真俗自有單複等異，共有七種，
X37n0662_p0498b14║如下釋經，故云在後當說。
X37n0662_p0498b15║便成斷常者，定有定異墮常見，定無定一墮斷見。二
X37n0662_p0498b16║諦相即者，真即俗故不斷，俗即真故不常。又一即異
X37n0662_p0498b17║故不斷，異即一故不常。既無定執，故非虗妄。
X37n0662_p0498b18║真在俗中者，亦應云俗在真中等。
X37n0662_p0498b19║唯有一體者，事即理故，故云世諦即第一義。
X37n0662_p0498b20║凡有八種下，初一通，下七別。世即凡心所解，出世即
X37n0662_p0498b21║聖智所證，下七皆然故云通也。二下，藏教。俗則有名，
X37n0662_p0498b22║真則無名。
X37n0662_p0498b23║三下，通教。幻有不實，即空則實。四下，別接通。但中則
X37n0662_p0498b24║定，俗則不定，以隨兩真轉故。五下，圓接通。實相名法，
X37n0662_p0498c01║俗名不法。六下，別教。地前無常故燒，登地見常故不
X37n0662_p0498c02║燒。七下，圓接別。教道有苦，圓中無苦。八下，圓教。真俗
X37n0662_p0498c03║不二，故稱和合。於此預知，使義無壅。至下消文，則同
X37n0662_p0498c04║指掌。
X37n0662_p0498c05║他亦六種者，六名如前疏列。
X37n0662_p0498c06║隨順下。理體唯一，情計有一，如日唯一，醉醒見殊。若
X37n0662_p0498c07║見此旨，則下八重豈分二體？故二、當用此意以釋經
X37n0662_p0498c08║文。
X37n0662_p0498c09║七種一統者，除初世、出世，故唯七種。
X37n0662_p0498c10║隨緣說異者，意云：但是一種二諦，隨緣異說而有七
X37n0662_p0498c11║名。
X37n0662_p0498c12║今明下，章安引義。今明智者等者，指法華玄義也。
X37n0662_p0498c13║若依下，荊溪會同。
X37n0662_p0498c14║名相稍別等者，彼文明七種者，一藏教二諦，謂實有
X37n0662_p0498c15║為俗，實有滅為真。二通教二諦，謂幻有為俗，幻有即
X37n0662_p0498c16║空為真。此二種名單俗單真二諦。三別接通二諦，謂
X37n0662_p0498c17║幻有為俗，幻有即空不空共為真。四圓接通二諦，謂
X37n0662_p0498c18║幻有為俗，幻有即空不空，一切法趣空不空為真。此
X37n0662_p0498c19║二種名含中入真二諦，亦名單俗複真二諦。五別教
X37n0662_p0498c20║二諦，謂幻有幻有即空共為俗，不空不有為真。六圓
X37n0662_p0498c21║接別二諦，謂幻有幻有即空共為俗，不有不空一切
X37n0662_p0498c22║法趣不有不空為真。此二種名含真入俗二諦，亦名
X37n0662_p0498c23║複俗單真二諦。七圓教二諦，謂幻有幻有即空共為
X37n0662_p0498c24║俗，一切法趣有趣空趣不有不空為真。此一種名不
X37n0662_p0499a01║思議真俗二諦。已上皆是法華玄文名相也。當逐一
X37n0662_p0499a02║比對，自曉義同。是故四正三接，合有七種。
X37n0662_p0499a03║夫論接者，有始無終、有終無始故也。不通三藏者，何
X37n0662_p0499a04║也？三祇百劫來入別教，但在十信、圓在五品，是故但
X37n0662_p0499a05║成後教初心。從初至後有始有終，雖從藏來仍同當
X37n0662_p0499a06║教，故不論接。又雖接通，若從乾慧性地來者，亦不名
X37n0662_p0499a07║接，義同三藏初後心故。故四念處云：通有三種：一者、
X37n0662_p0499a08║因果俱通，即通教是；二者、因通而果非通，即被接者
X37n0662_p0499a09║是；三者、通別通圓，即別圓用於通教而為方便，便成
X37n0662_p0499a10║別圓因果人也。是故菩薩據位雖同乾慧性地，觀慧
X37n0662_p0499a11║猶劣，是故亦復不受接名。然通別二教三根受接，約
X37n0662_p0499a12║位可知。
X37n0662_p0499a13║就一下。示各具三種隨情。約全與，則凡夫豈但有俗，
X37n0662_p0499a14║亦能知真隨智。約全奪，則二諦唯聖智所證，凡心全
X37n0662_p0499a15║無。經云：凡夫行世間，不知世間相。是知尚無於俗，何
X37n0662_p0499a16║況有真隨情智？約半與半奪。凡夫隨情雖亦有真，以
X37n0662_p0499a17║未證故，但得俗諦。聖人隨智雖亦照俗，以證理故，俱
X37n0662_p0499a18║名真諦。此於凡夫奪其真而與其俗也。
X37n0662_p0499a19║且出一師之見者，即指智者。
X37n0662_p0499a20║世情多想者，謂凡夫隨情，解俗解真，俱念想故，故云
X37n0662_p0499a21║多想。
X37n0662_p0499a22║聖智多知者，謂聖人隨智觀真觀俗，俱智照故，故云
X37n0662_p0499a23║多知。知秖是照。此之一番既冠下七，則情智之言該
X37n0662_p0499a24║乎四教，悉以凡位為情、聖位為智。
X37n0662_p0499b01║次善下，釋生滅，即藏教也。
X37n0662_p0499b02║即陰離陰等者，經云：解陰無有某甲名字，此謂即陰
X37n0662_p0499b03║也。即於陰處不見我人名字，如即五指處不見拳名。
X37n0662_p0499b04║離陰亦無名字者，如離五指亦無拳名。
X37n0662_p0499b05║如性知之者，唯經應云：如性相即，達陰即離，性相俱
X37n0662_p0499b06║空，名第一義也。此既推五陰無有名字，而但是生空
X37n0662_p0499b07║一家所明，小教奚甞無法空義？今文蓋是如來略舉
X37n0662_p0499b08║生空而已，不同他宗謂二乘但得人空也。若大小影
X37n0662_p0499b09║奪，此或可然。
X37n0662_p0499b10║三復下。釋無生二諦，即通教也。
X37n0662_p0499b11║他云下。引古。此師立義非釋今文，疏主因便引之耳。
X37n0662_p0499b12║今文反此者，經明真有名有實、世有名無實，與他義
X37n0662_p0499b13║相反，驗他所立顯違佛意。
X37n0662_p0499b14║世但下。正示今經義。初句可知。
X37n0662_p0499b15║不生不滅等者。此明真諦有名有實也。謂不生不滅
X37n0662_p0499b16║之名，與不生不滅法體相稱也。法即實體也。故經云：
X37n0662_p0499b17║有名有實。
X37n0662_p0499b18║不能下。此明藏教折法之真也。故知他云真諦有名
X37n0662_p0499b19║無實者，但得此意。
X37n0662_p0499b20║能即下。此明通教體法之真，正是今文所辨也。
X37n0662_p0499b21║四善下。明別接通二諦也。
X37n0662_p0499b22║假名幻化者，假名即十六知見，經云我眾生等是也。
X37n0662_p0499b23║經無幻化之語，直是炎城毛角旋輪無實，通名幻化
X37n0662_p0499b24║耳。此名單俗，以但觀分段虗幻故。
X37n0662_p0499c01║真與中合者，即利根者於空見不空故。不空又二，此
X37n0662_p0499c02║見但中之不空也。既名複真，故云共為真諦。
X37n0662_p0499c03║若單下，正釋經文，是複真義。
X37n0662_p0499c04║不得言苦集等者，以藏通當教道滅是真，苦集非真
X37n0662_p0499c05║故也。
X37n0662_p0499c06║今但指四諦者，以通教道滅正是無明別惑變易生
X37n0662_p0499c07║死，故於別人全是苦集，今既被接故四俱真，以別苦
X37n0662_p0499c08║集是當教偏真，別教道滅即是中道，故云即真中合。
X37n0662_p0499c09║此明無量下，正示此義，是別接也。
X37n0662_p0499c10║單俗單中者，此即圓接通也。別教中道在偏空外，故
X37n0662_p0499c11║受複真之名。圓教達邊即中，故云單也。若法華玄通
X37n0662_p0499c12║教二接，並稱複真，乃是一往細分，如今文也。
X37n0662_p0499c13║此明有作無生等者，通無別俗，秖於生滅之俗達如
X37n0662_p0499c14║幻化，所以雙指。
X37n0662_p0499c15║指下一實者，以下圓真，即今通教利根所見，故但指
X37n0662_p0499c16║之。
X37n0662_p0499c17║經鳴稚者，具云楗稚，上巨寒反，下音地，此云信鼓。律
X37n0662_p0499c18║通多種，今意指鍾。楞嚴云：眾集撞鐘也。
X37n0662_p0499c19║複俗單中者，此別教二諦也。
X37n0662_p0499c20║體法始終者，始死終燒事皆滅盡，對體法為便。
X37n0662_p0499c21║析法始終者，始割終壞，有由破析，對析法為便。
X37n0662_p0499c22║兩始為有者，二教初心俱觀生死故。
X37n0662_p0499c23║兩終皆無者，二教後心俱證涅槃故，而此始終俱為
X37n0662_p0499c24║別俗。
X37n0662_p0500a01║單指中道者，離邊之中，故曰單中。單名雖與前同，而
X37n0662_p0500a02║單義則別，比前記可了。
X37n0662_p0500a03║指下一實者，證道同圓，故得指下。
X37n0662_p0500a04║此約複中者，即圓接別也。問：向圓接通則單中，今圓
X37n0662_p0500a05║接別，何云複中？又與別接通，複真何別？答：前云單中，
X37n0662_p0500a06║簡複真故；今云複中，簡單中故。雖單、複名同，而取義
X37n0662_p0500a07║各別。尋疏可曉。
X37n0662_p0500a08║文雖不顯者，以經但云八苦故。前既約別義顯，後又
X37n0662_p0500a09║明圓義顯。准七種次第，則當圓接別，故云義推自成。
X37n0662_p0500a10║應知八苦通界內外，則俗複也。
X37n0662_p0500a11║猶是下。言此番既明圓接別，則猶帶教道，未是純圓
X37n0662_p0500a12║之相也。至第八番方乃明之。有本云猶是單俗者，文
X37n0662_p0500a13║悞。
X37n0662_p0500a14║先譬次今者，雖分二文，至解釋時還以二文。
X37n0662_p0500a15║混為一釋者，以法譬所明二諦，撮其大旨，義不出三，
X37n0662_p0500a16║謂真俗相即共明，及真俗各明。所以疏文參互牒經，
X37n0662_p0500a17║葢從義便。
X37n0662_p0500a18║父母和合生子者，俗諦如父、真諦如母，真俗不二故
X37n0662_p0500a19║云和合，此境發智故云生子。若據經文，父母生子是
X37n0662_p0500a20║合譬文，約父母緣生名為世諦，事釋易見，故疏主更
X37n0662_p0500a21║作附法門解釋，故云真俗相即等，亦是託事觀心意
X37n0662_p0500a22║也。此是共明二諦。
X37n0662_p0500a23║一人下，明俗。十二下，明真。一人多能者，一人譬真，多
X37n0662_p0500a24║能譬俗，一人即多能譬，即真而俗，三千具足，故云圓
X37n0662_p0500b01║俗。
X37n0662_p0500b02║是名下，總結。一切二諦等者，融前七重悉歸一實，
X37n0662_p0500b03║如河入海失本名字。
X37n0662_p0500b04║第三明一實諦慧等者，此即前四諦慧中第四無作
X37n0662_p0500b05║四諦也。前作兩向科之，意如前記。然此雖明一實，還
X37n0662_p0500b06║是次第慧中所收，始從生滅至今無作，始從四諦至
X37n0662_p0500b07║今一諦，自淺階深存次第故。前二諦中明圓者，其意
X37n0662_p0500b08║亦爾，須至下文直就圓融方名圓慧。然別既俱是大
X37n0662_p0500b09║涅槃心所修，則次第圓融更相成顯，文雖異轍意乃
X37n0662_p0500b10║同歸，故次第中不妨明圓，圓融中自收歷別。又若一
X37n0662_p0500b11║往以次第對別者，亦有其義，以別教自行化他俱學
X37n0662_p0500b12║四故。
X37n0662_p0500b13║何不下，問。非無下，答。
X37n0662_p0500b14║束四為二者，或云：苦、集是俗，道、滅是真。或云：三皆是
X37n0662_p0500b15║俗，唯滅是真。具如前疏。雖有異釋，以四對二，名、義俱
X37n0662_p0500b16║便。
X37n0662_p0500b17║義少不便者，以真中二諦同是滅故。若以道滅總對
X37n0662_p0500b18║者，則道是真中之因，滅是真中之果，定不可云道是
X37n0662_p0500b19║真、滅是中也。以三對四，滅既含二，則名之與義少有
X37n0662_p0500b20║不便，故佛從顯易，且束四為二、束二為一耳。
X37n0662_p0500b21║此間等者，謂此中明一實諦慧，正指佛果為能依慧，
X37n0662_p0500b22║實諦即所依理，故云依一實諦。
X37n0662_p0500b23║引勝鬘者，以彼滅諦即今一實。
X37n0662_p0500b24║言苦滅者，滅苦證真，故云苦滅。
X37n0662_p0500c01║地人下，地論明第八阿棃耶是真常淨識，不立第九，
X37n0662_p0500c02║故顯棃耶即是實諦。若依攝大乘論，棃耶是無沒無
X37n0662_p0500c03║明隨眠之識，九識乃名淨識。
X37n0662_p0500c04║中假師者，暹師云：多是三論師。今謂恐假字誤，應作
X37n0662_p0500c05║論字。
X37n0662_p0500c06║興皇下，初備破三家，次自立正義。其理有歸，故今引
X37n0662_p0500c07║用。
X37n0662_p0500c08║初破三家者，佛果下破第一師，妄惑下破地人，對邊
X37n0662_p0500c09║下破中假師。由此三家義非融即，豈是今經一實諦
X37n0662_p0500c10║耶？初師能所不融，次師真妄不融，後師中邊不融，故
X37n0662_p0500c11║此三家悉為所破。
X37n0662_p0500c12║然一下，立自義也。
X37n0662_p0500c13║故華嚴下法性遠離者，遠離能所彼此相故。
X37n0662_p0500c14║非彼是此者，如前三師，捨能取所、捨妄取真、捨邊取
X37n0662_p0500c15║中，咸名非彼是此。
X37n0662_p0500c16║若隨緣例同，今家以四悉意作種種異名別說，如下
X37n0662_p0500c17║經約境約心等，凡以七義釋一實諦，此即隨緣，故云
X37n0662_p0500c18║文顯一實，甚自分明也。
X37n0662_p0500c19║一、約境者，境即所觀三諦也。
X37n0662_p0500c20║經名曰真法者，計情自妄，妙理常真，凡聖一如，自他
X37n0662_p0500c21║互攝，六而復即，理在茲焉。是故初心修觀，應須達妄
X37n0662_p0500c22║即真。他宗偏指真如，既非圓義；近秖人云妄念，全屬
X37n0662_p0500c23║計情。捨此二途，依俙識理。
X37n0662_p0500c24║二、約心者，即能觀觀也。
X37n0662_p0501a01║經云：無顛倒者，是則二教捨生死求涅槃，別教離二
X37n0662_p0501a02║邊觀中道，以至於圓起著，悉名顛倒。無此顛倒，始曰
X37n0662_p0501a03║圓修。
X37n0662_p0501a04║亦可約言行者，意謂文中已有境觀人教因果，唯闕
X37n0662_p0501a05║於行。又此約言說，下又約教，教即言說，於義似重。荊
X37n0662_p0501a06║溪准下佛答，既約斷惑，故判為言行，謂三教言行悉
X37n0662_p0501a07║是虗妄。問：雖加行義，此既有言，與下約教何別？答：教
X37n0662_p0501a08║約佛言，言唯自語，內行外言，故云言行。
X37n0662_p0501a09║據人者，謂大人所乘，故曰大乘。
X37n0662_p0501a10║經非佛說者，前三教法，魔悉能說。
X37n0662_p0501a11║因體果體者，道是因義，果顯四德。然此七科，能所宛
X37n0662_p0501a12║然，同名實諦。向云隨緣異說，得意無咎，良在於茲。
X37n0662_p0501a13║取教為實滅者，謂昔二乘四諦之教，解苦無苦，故名
X37n0662_p0501a14║實滅。即經云：昔者為無常想，是可斷相。
X37n0662_p0501a15║取理為滅實者，以大乘理滅二乘之實教，故云滅實，
X37n0662_p0501a16║即經云如來之性非苦非無常等。然則小豈無理？大
X37n0662_p0501a17║豈無教？亦互舉耳。
X37n0662_p0501a18║亦以下，更約實諦、諦實以分大小教理。小教實苦，其
X37n0662_p0501a19║義審諦，故云實諦。大理審諦常住，而是真實，故云實
X37n0662_p0501a20║諦。此以諦實而分小大者，以二乘未窮理實，故奪其
X37n0662_p0501a21║實。既解苦、無苦與其諦名，如下問答。
X37n0662_p0501a22║皆是理實者，此理非權，故云理實。
X37n0662_p0501a23║即為諦實者，諦只是理，此理審諦真實，故云諦實。諦
X37n0662_p0501a24║名雖同，而有大小教理之異，故以實字上下顯之。
X37n0662_p0501b01║是苦境者，苦境即逼迫之事。
X37n0662_p0501b02║苦教苦智者，教詮智照，悉審諦故，諦含二義也。
X37n0662_p0501b03║實是苦諦之理者，實既是理，則是境之所依，教之所
X37n0662_p0501b04║詮，智之所照，故云苦諦之理。
X37n0662_p0501b05║不二下。釋實義也。以境教雖殊所依是一，故云不二。
X37n0662_p0501b06║又云下。明判句不同。
X37n0662_p0501b07║除苦等者，苦是事境，事境虗假故非實。
X37n0662_p0501b08║餘二謂教、理。教既稱理而說，故俱得名為實諦，故云
X37n0662_p0501b09║亦得判實。
X37n0662_p0501b10║祗用實為諦者，祇以理為實諦，故除境教兩句。前義
X37n0662_p0501b11║約教能詮理，故教亦得名實。後約教是言說教，置教
X37n0662_p0501b12║存理理方是實，故除兩取實。此並約二乘四諦也。
X37n0662_p0501b13║三種皆是實者，謂如來、虗空、佛性之三也。此三皆理，
X37n0662_p0501b14║故云是實。
X37n0662_p0501b15║後三諦亦爾等者，應云如來非集非諦是實等。
X37n0662_p0501b16║顯時下。釋三種義。雖同是理，不無差別。顯謂出纏，隱
X37n0662_p0501b17║謂在纏。又此三種義含六，即上二明隱顯位殊。
X37n0662_p0501b18║是六義下。一、明隱顯不二是即義。是知隱謂四即，顯
X37n0662_p0501b19║謂分真及以究竟。又亦應云：如來佛性是法，虗空是
X37n0662_p0501b20║喻。法別喻通，法別故隱顯兩分，喻通二義同合。
X37n0662_p0501b21║釋兩章者，四諦之文一一皆先舉昔諦，次舉今教一
X37n0662_p0501b22║實，即云如來非苦等，故云皆先釋實諦至次釋諦實
X37n0662_p0501b23║也。
X37n0662_p0501b24║經是可斷相者，昔教皆由斷煩惱生死而得真實，所
X37n0662_p0501c01║以今皆非之，方成今實。
X37n0662_p0501c02║經諸佛所得（至）實諦者。先舉諸佛以顯二乘非實，與
X37n0662_p0501c03║下如來無別。
X37n0662_p0501c04║更無異體者，以如來等三是一實異名故也。
X37n0662_p0501c05║更結是非者，謂結今教如來等三異昔四諦，故是諦
X37n0662_p0501c06║昔非諦實也。
X37n0662_p0501c07║苦對即道諦者，對治於苦也。
X37n0662_p0501c08║問非下。釋疑。以由經明實理皆云是實非諦，故此問
X37n0662_p0501c09║之非虗非凡夫生死，非實非二乘涅槃也。
X37n0662_p0501c10║為實者，指中道妙理也。中道既得稱實，亦應稱諦，以
X37n0662_p0501c11║諦是審實義故。是故實之與諦，同出異名。
X37n0662_p0501c12║答如所問者，此順問答也。以實與諦其義既一，互稱
X37n0662_p0501c13║無咎。
X37n0662_p0501c14║二、問下。此問由答而生。既二義俱齊，經文何故簡小
X37n0662_p0501c15║為諦、顯大稱實，而云非諦是實耶？
X37n0662_p0501c16║文云二諦若齊者，諦字誤，應云二義。答意可解。是知
X37n0662_p0501c17║圓理名實名諦，少教奪其實名，與彼諦稱既簡偏小，
X37n0662_p0501c18║所以圓理從勝名實。若約義同，實通諦稱。
X37n0662_p0501c19║二事可見者：一、眾生欺誑；二、聖人斷除也。
X37n0662_p0501c20║既約斷惑者，以經云諸佛二乘所斷除故，故知虗妄
X37n0662_p0501c21║是惑。既明斷德，則約行為便。
X37n0662_p0501c22║經一切皆入苦諦攝者，天魔外道等皆虗妄故。若准
X37n0662_p0501c23║虗妄，欺誑是集，何云苦諦耶？以集能招苦，故從果以
X37n0662_p0501c24║說。
X37n0662_p0502a01║二十五六等者，以一切外人所計，不過二天三仙。
X37n0662_p0502a02║言二天者，摩醯首羅天、毗紐天。
X37n0662_p0502a03║三仙者：一、迦毗羅，此云黃頭，說經有十萬偈，名僧佉
X37n0662_p0502a04║論，此云數術，用二十五諦計一為宗。言二十五諦者：
X37n0662_p0502a05║一者、從冥初生覺，過八萬劫前冥然不知，但見最初
X37n0662_p0502a06║中陰初起，以宿命力常憶想之，名為冥諦。亦云世性，
X37n0662_p0502a07║謂世間眾生冥初而有，即世間本性也。亦曰自然，無
X37n0662_p0502a08║所從故。從此生覺，亦名為大，即是中陰識也。次從覺
X37n0662_p0502a09║生我心者，此我慢之我，非神我也，即第三諦。從我心
X37n0662_p0502a10║生色、聲、香、味、觸，從五塵生五大，謂四大及空，塵細大
X37n0662_p0502a11║麤，合塵成大，故云從塵生大。然此大生多少不同，從
X37n0662_p0502a12║聲生空大，從聲、觸生風大，從色、聲、觸生火大，從色、聲、
X37n0662_p0502a13║味、觸生水大，五塵生地大。地大藉塵多故，其力最薄，
X37n0662_p0502a14║乃至空大藉塵少故，其力最強。故四輪成世界，空輪
X37n0662_p0502a15║最下，次風，次火，次水，次地。從五大生十一根，謂眼等
X37n0662_p0502a16║能覺知故，故名為五知根；手、足、口大小遺根能有用
X37n0662_p0502a17║故，名五業根；心平等根合十一根，心能遍緣，名平等
X37n0662_p0502a18║根。若五知根各用一大，謂色塵成火大，火大成眼根，
X37n0662_p0502a19║眼根還見色；空塵成耳根，耳根還聞聲；地成鼻、水成
X37n0662_p0502a20║舌、風成身亦如是。此二十四諦即是我所，皆依神我，
X37n0662_p0502a21║名為主諦。能所合論即二十五，至下陳如品中明之。
X37n0662_p0502a22║二者、優樓僧佉，此云鵂鶹，以晝藏山谷以造經書，
X37n0662_p0502a23║夜則遊行說法教化，如彼鳥故計遍造，但眼根火多
X37n0662_p0502a24║乃至身根風多。如金七十論說：造論有十萬偈，名衛
X37n0662_p0502b01║世師，此云無勝，以六諦為宗：一、陀羅驃諦，此云主諦，
X37n0662_p0502b02║謂五大及時、方、神、意，此九為萬物所依，故名為主。二
X37n0662_p0502b03║者、求那，此云依諦，謂色等五塵，一、異、離、合、數、量、好、醜、
X37n0662_p0502b04║愚、智、愛、憎、苦、樂、勤、墮，此二十一依前九法，故名依諦。
X37n0662_p0502b05║三者、羯磨諦，此云作，謂俯、仰、屈、伸、出、入、去、來等，故名
X37n0662_p0502b06║為作。四者、三磨若諦，此云總相，謂總收萬法為一大
X37n0662_p0502b07║有，故名總諦。五者、毗尸沙諦，此云別相諦，謂森羅萬
X37n0662_p0502b08║像各各不同，故名別相。六者、摩婆夜諦，謂塵成瓶不
X37n0662_p0502b09║妨礙三者勤沙婆，此云苦行，用六障四濁為法，計
X37n0662_p0502b10║因中亦有果亦無果，亦一亦異為宗。六障者，方便心
X37n0662_p0502b11║論云：一不見諦，二愚癡，三受苦，四命盡，五性障，六名
X37n0662_p0502b12║言。四濁謂嗔、慢、貪、諂，此三外道皆出在佛前。
X37n0662_p0502b13║疏云二十五、六等者，等取第三、六障、四濁也。
X37n0662_p0502b14║為屬何諦者，問：於佛四諦攝屬於何？
X37n0662_p0502b15║又外下。問：外道所說教法，於佛四諦之中壞佛幾諦
X37n0662_p0502b16║也？
X37n0662_p0502b17║壞佛集諦者，以彼不知煩惱無始，而計冥初生覺故。
X37n0662_p0502b18║壞佛苦諦者，不知此身惑業所感苦空無常，而但云
X37n0662_p0502b19║五大四微之所成就故。
X37n0662_p0502b20║經誦一阿含等，翻名如前。疏：阿含有四：一、增一明人
X37n0662_p0502b21║天因東，二、長破邪見，三、中明真寂深義，四、雜明禪定。
X37n0662_p0502b22║涉師云：阿含，此云傳，傳所說義至彼也。正云阿笈多。
X37n0662_p0502b23║據形相者，如瓶以眾塵所成，故常；眾縷成衣，眾木成
X37n0662_p0502b24║車，既有所成，故知是常。如負債者，若不常者，初得財
X37n0662_p0502c01║已，後不應索；後既有索，驗知是常。餘皆可例。
X37n0662_p0502c02║經：毗紐天，亦韋紐，亦韋糅，此云遍勝，亦遍問遍淨。阿
X37n0662_p0502c03║含云：是色天。俱舍云：第三禪頂天。淨影云：處在欲界
X37n0662_p0502c04║之極。
X37n0662_p0502c05║經：極者求息，謂疲極之人求止息也。
X37n0662_p0502c06║據伴類者，同類是伴，異類非伴。
X37n0662_p0502c07║聖行品下
X37n0662_p0502c08║常我是執之端者，由起我執而計於常，謂樂謂淨。此
X37n0662_p0502c09║二既重，所以廣破。
X37n0662_p0502c10║初文下，釋初段凡兩重問答。何故名非者，問也。意問
X37n0662_p0502c11║何故判初段經名明非耶？
X37n0662_p0502c12║橫計下。答也。以諸行體實無常，而外道橫計是常也。
X37n0662_p0502c13║常非下。此明真常妙理不從緣生，今外人所計既屬
X37n0662_p0502c14║緣生，是無常法而妄計為常，故云明非也。
X37n0662_p0502c15║然諸下。重問。應不從緣者，自然非緣生故。既不從緣，
X37n0662_p0502c16║應是常住。
X37n0662_p0502c17║若自下，答也。
X37n0662_p0502c18║法塵對意起者，明實非自然，妄作自然之計，秖以意
X37n0662_p0502c19║之所思作自然解，豈非根因塵緣生此解乎？
X37n0662_p0502c20║舊云下。此謂果常而因無常也。
X37n0662_p0502c21║若是緣生者，謂因中猶是緣生之法。
X37n0662_p0502c22║此不下，今破。舉正對邪者，舉圓正明因果俱常，對
X37n0662_p0502c23║斥邪計之常是無常故。若如舊謂因是無常者，何以
X37n0662_p0502c24║對斥邪計？故知舊師但是別教意耳。
X37n0662_p0503a01║結非中，經有八句：一、明佛性非三世攝，不流變故。二、
X37n0662_p0503a02║明佛性非因所作、非無因作。非生因生，故非因作；為
X37n0662_p0503a03║了因了，故非無作。三、明佛性非作、非作者。佛性之性
X37n0662_p0503a04║不生涅槃，故名非作；亦不使他生涅槃果，名非作者。
X37n0662_p0503a05║四、明佛性非相、非無相。眾相永絕，所以非相；具足諸
X37n0662_p0503a06║法，故非無相。五、明佛性非有名、非無名。理實無名，隨
X37n0662_p0503a07║緣有名。六、明佛性非名、非色。非四陰之名，非一陰之
X37n0662_p0503a08║色也。七、明佛性非長、非短，離色相故。八、非陰、界、入之
X37n0662_p0503a09║所攝持。實不同相，所以不攝，是故名常。總以結之。
X37n0662_p0503a10║正是清淨等者，即是非因非果正性也。
X37n0662_p0503a11║不見佛性（至）非真者。三教不達，咸名說謬，豈唯邪外
X37n0662_p0503a12║而已。
X37n0662_p0503a13║舊云下三聚者，依成論明一切法凡有四位：一色聚，
X37n0662_p0503a14║二心聚，三非色非心聚，四無為聚。前三是有為法，舊
X37n0662_p0503a15║見此文明心及色，便引梵行雙非之文足成三聚，故
X37n0662_p0503a16║云總有。然成論明非色非心是不相應行，有十七法，
X37n0662_p0503a17║謂得非得乃至第十七無作也。又引聖行文證成梵
X37n0662_p0503a18║行雙非，是明無作義也。
X37n0662_p0503a19║言得無作者，白四是作戒，由作戒發得無作，故經云
X37n0662_p0503a20║然後得也。所言作者，作謂為作，亦造作也。即運動身
X37n0662_p0503a21║口，陳辭乞戒等，故名為作。言無作者，謂以無簡作，對
X37n0662_p0503a22║作得名。而無作是作起之相，一發續現，始末恒有，不
X37n0662_p0503a23║藉緣辨，即任運為義。而無作以非色非心不相應行
X37n0662_p0503a24║為體者，則顯作戒定與色心相應也。外則耳聆羯磨，
X37n0662_p0503b01║目視衣鉢，此與色相應也。內則建志領納，要期盡形，
X37n0662_p0503b02║此與心相應也。作法既謝，耳無羯磨之聲，不與色相
X37n0662_p0503b03║應也。心或在於餘性，不與心相應也。而由前作法，戒
X37n0662_p0503b04║善常存，故云以非色非心不相應行為體也。廣明其
X37n0662_p0503b05║義，如戒體章。今粗陳梗槩，俾識大綱。
X37n0662_p0503b06║是義下。今破彼師有違義謬引之失也。梵行雙非之
X37n0662_p0503b07║文，正談佛性中道，而彼謂是小乘無作，且無作是生
X37n0662_p0503b08║死有為，尚非小乘無漏，既以有漏之義，抑此談中之
X37n0662_p0503b09║文，故云此過非小。
X37n0662_p0503b10║若依今意者，謂梵行雙非之文，借使名為無作者，乃
X37n0662_p0503b11║是中道不作二邊云無作耳，故云無作無漏也。故知
X37n0662_p0503b12║無漏之名，亦約中道涅槃不漏落二邊生死以說。
X37n0662_p0503b13║為證何等無作者？為證小乘受得之無作？為證中道
X37n0662_p0503b14║之無作耶？
X37n0662_p0503b15║下文那云等者，引下迦葉品二十一番諍論文以救
X37n0662_p0503b16║前義。下文既云或言有無作色、或言無無作色，經文
X37n0662_p0503b17║既談無作，何妨於此總明三聚乎？
X37n0662_p0503b18║答：數下重片彼救也。下云無作色之有無，葢是如來
X37n0662_p0503b19║懸記滅後數論，二家立義成諍，豈是今經明耶？
X37n0662_p0503b20║數人云：無作是色者，即不可見無對色也。毗曇論云：
X37n0662_p0503b21║戒是四大所造，無色界無四大，故無戒。又根品云：四
X37n0662_p0503b22║大所造善不善等色，如生欲界受律儀戒，教無教成
X37n0662_p0503b23║就善不善色，教無教即作無作也。此宗薩婆多立義，
X37n0662_p0503b24║故以色為無作戒體。
X37n0662_p0503c01║論人下。成論明無作戒是第三聚不相應行，故云無
X37n0662_p0503c02║色。此宗曇無德立義也。
X37n0662_p0503c03║我今下。我今既得此經圓融之旨，則一切無非佛性。
X37n0662_p0503c04║設有云無作者，乃是中道、不作二邊。既知色香無非
X37n0662_p0503c05║中道，尚不計色與無色之異，豈同數論各計成諍耶？
X37n0662_p0503c06║小有大無者，終不定執小乘有無作戒，大乘無無作
X37n0662_p0503c07║戒也。以小大一如，咸同佛性故。
X37n0662_p0503c08║又准下秖據現文三段，初則雙辨色心，後二偏明色
X37n0662_p0503c09║心，故曰秖云色之與心。何以探取諸文強談三聚乎？
X37n0662_p0503c10║若數下正釋經文也。然明王數亦數論二家所說不
X37n0662_p0503c11║同，疏文但引數義，初句明王數同起。
X37n0662_p0503c12║又識下。上雖云王數，未辨體狀，故此明之。謂王數者，
X37n0662_p0503c13║秖是四陰，一陰是王，三陰是數。或可云四陰是數，以
X37n0662_p0503c14║色陰亦是心數所攝。故止觀云：數人說五陰同時，識
X37n0662_p0503c15║是心王，四陰是數。此約有門明義，故王數相扶，同時
X37n0662_p0503c16║而起。故疏云：數隨王起。若約論人明義，則識先了別，
X37n0662_p0503c17║次受領納，想取相皃，行起違從，色由行感。約空門明
X37n0662_p0503c18║義，故次第相生。經云：心是識陰，心數法是三陰。
X37n0662_p0503c19║色有下，引二家明色不同。
X37n0662_p0503c20║并無教色者，即法入中無作之色也。
X37n0662_p0503c21║然此下正示今文，以經但云色法者地水火風，故云
X37n0662_p0503c22║但明四大色。有本大字下多五字，應以四大中義含
X37n0662_p0503c23║無教故云五色，撿未治本則無五字。
X37n0662_p0503c24║十一色者下。偏明心無常中既根境識三，則五根五
X37n0662_p0504a01║塵及法，今少分共成十一色也。
X37n0662_p0504a02║互現一邊者，此明四而不云十一，下明十一而不云
X37n0662_p0504a03║四，具足而論應十四色也。若取法界少分則成十五。
X37n0662_p0504a04║淨影云：此文偏說四大者，准依成實，四大是塵果復
X37n0662_p0504a05║是根因，舉因知果故不說根，舉果收因故不說塵。若
X37n0662_p0504a06║依毗曇，四大是其造色之本故偏舉之，舉本收末故
X37n0662_p0504a07║不說餘。若依佛陀，提婆所立色唯四大，四大之外更
X37n0662_p0504a08║無造色。今經所說似彼佛陀，然一往消文其義甚美。
X37n0662_p0504a09║下經偏明心中既涉根塵，則依今師互現之說斯盡
X37n0662_p0504a10║善也。
X37n0662_p0504a11║一、明識不應獨緣者，此有二字誤，明合作眼，應合作
X37n0662_p0504a12║能，即經云：心若常者，眼識應獨緣一切法也。此謂心
X37n0662_p0504a13║若常者，眼識應獨能遍緣六塵。既但見色知心無常，
X37n0662_p0504a14║且徵眼識，餘可例知。此就凡夫妄事以責，若六根互
X37n0662_p0504a15║用，則是得常用也。或可但除不字，其義自成，應云一、
X37n0662_p0504a16║明識應獨緣也。
X37n0662_p0504a17║第二、六識下，三、復次，皆云不應，其義允合。
X37n0662_p0504a18║經因眼因色等者，眼是根，色是境，思惟是作意，謂眼
X37n0662_p0504a19║識從根、境、明、作意四緣而生。
X37n0662_p0504a20║經耳識（至）各異者。耳但三緣，除明緣也。若依新經論，
X37n0662_p0504a21║則眼識從空明根境等九緣而生，故頌云眼識九緣
X37n0662_p0504a22║生，耳識唯從八，鼻舌身三七等（云云）。今但四緣，比望
X37n0662_p0504a23║九緣，乃是佛言廣略之異。
X37n0662_p0504a24║經壞諸行因緣者，觀行之心能壞生死有為諸行，故
X37n0662_p0504b01║名彼觀。以破壞諸行因緣、壞行緣異，說心無常。
X37n0662_p0504b02║第八、生後者，生起後段，結前心無常文也。
X37n0662_p0504b03║先結前生後者，結前心生後色，如經：
X37n0662_p0504b04║經歌羅羅，亦云羯羅藍，此翻雜穢，狀若疑酥，此託胎
X37n0662_p0504b05║後初七日也。安浮陀，亦云案部曇，此翻疱，狀若瘡疱，
X37n0662_p0504b06║即二七日也。伽那，亦云健男，此翻凝厚漸堅硬，即四
X37n0662_p0504b07║七日也。閇手，亦云閇尸，此翻凝結，狀若就血，即三七
X37n0662_p0504b08║日也。諸皰，即第五七也。梵云鉢羅奢佉，此翻形位，具
X37n0662_p0504b09║諸根形、諸根差別故。今云諸皰者，即初生五匏，一頭、
X37n0662_p0504b10║二手、二足；次生二十皰，謂手足指也。又今經四七位
X37n0662_p0504b11║在三七之前者，或恐古譯以伽那為三七之名，閇手
X37n0662_p0504b12║為四七之號，向之釋義且約新翻。
X37n0662_p0504b13║經：壞已還合者，內色則如髮、爪等，除已還生；樹木則
X37n0662_p0504b14║伐已還生。
X37n0662_p0504b15║皆舉外對辨者，約內色身分外色艸木也。
X37n0662_p0504b16║中間或略者，即第四力異，至第七名字異，四文但約
X37n0662_p0504b17║內色。
X37n0662_p0504b18║第七卷中已答者，此卷有三品，謂邪、正、四諦、四倒，故
X37n0662_p0504b19║觀師定指四倒。
X37n0662_p0504b20║若諸（至）正破所執者。講者應引前卷文殊難文，對此
X37n0662_p0504b21║破執消釋令顯。有本云第二破第六者，文誤，二應作
X37n0662_p0504b22║五。第七破第二、第八破第三者，七應作八，八應作九。
X37n0662_p0504b23║經破有遮中，先牒彼所計遮故知無，反其所立下廣
X37n0662_p0504b24║顯之。於中初明有我不遮，如言調達終不言非，此舉
X37n0662_p0504c01║事類顯也。我亦如是我終不遮，此當法正辨也。下明
X37n0662_p0504c02║有遮定知無我。下就不遮明無我中，若以遮故知有
X37n0662_p0504c03║我者，牒其所立。汝今不遮定應無我，即取其義反以
X37n0662_p0504c04║破之。
X37n0662_p0504c05║經破有伴中有法無伴下，舉如來等三遍一切處獨
X37n0662_p0504c06║一無侶，既稱真我，故汝有伴定無我也。此以真我破
X37n0662_p0504c07║妄我。
X37n0662_p0504c08║經破名字中，前文殊明諸外道取彼世人所說諸事
X37n0662_p0504c09║和合益我之言，執定有我，故今破之，明但假名，都無
X37n0662_p0504c10║實事。於中，先牒其所立，下對破之。無我法中亦有我
X37n0662_p0504c11║名，彰名無實。如貧賤等，舉事類顯。如我死下，破名有
X37n0662_p0504c12║實。如言我死，舉世人語。若我死者，我則殺我，依名徵
X37n0662_p0504c13║實。若諸外道聞言益我，即謂有我，如言我死，我亦應
X37n0662_p0504c14║死，若我死者，此我便是可殺之我，是故說言我則殺
X37n0662_p0504c15║我。而我頗殺，簡異實名。假名殺我，結名無實。餘文可
X37n0662_p0504c16║知。
X37n0662_p0504c17║經矬人才戈反。廣雅：矬，短也。
X37n0662_p0504c18║經生涎詳延反。字林慕欲口液。三蒼涎，小兒唾也。
X37n0662_p0504c19║經非欠，嚬欠也。
X37n0662_p0504c20║他言下云云者，無始本迷如彼生盲，乳喻四德之理，
X37n0662_p0504c21║貝末雪鶴喻四德之教，同顯白色如教詮理。外道闇
X37n0662_p0504c22║信葦陀，妄執邪四以為已行，如謂聲軟冷動，經文譬
X37n0662_p0504c23║合分明。
X37n0662_p0504c24║經猶如白鶴下，而無旨人領解之語。若准前義立，應
X37n0662_p0505a01║云：彼雪如鶴動耶？
X37n0662_p0505a02║圓慧行者，前七種二諦中圓及一實諦，竝由次第相
X37n0662_p0505a03║帶而明，故非圓慧。若約別位則利受圓接，又化他學
X37n0662_p0505a04║圓、十向修圓、初地證圓，故於次第慧中得有圓義。又
X37n0662_p0505a05║今經俱知佛性，以大寂滅心修前次第，豈離圓融？次
X37n0662_p0505a06║顯不次義合相在，約文顯示須分二別，舊人不了乃
X37n0662_p0505a07║云破著，既昏大旨故招今斥，在文可尋。
X37n0662_p0505a08║一、明不般者，明佛常身不般涅槃，以破文殊臨般涅
X37n0662_p0505a09║槃之說。
X37n0662_p0505a10║二、明不更者，明今昔事別故非更說。又法輪名同亦
X37n0662_p0505a11║非更說，以破文殊方復更轉無上法輪之說。然前段
X37n0662_p0505a12║中亦破轉法輪者，因明不滅相帶而來。
X37n0662_p0505a13║橫歷事者，七無優劣，約事以破，故得橫名。
X37n0662_p0505a14║謂非果下，列七事經。初文是明圓理非果經。我即是
X37n0662_p0505a15║信去，二、明非因經。若言常住，無有變易去，三、明非轉
X37n0662_p0505a16║經。譬如因眼去，四、明非生經。譬如因酪去，五、明非出
X37n0662_p0505a17║經。譬如因子去，六、明非作經。譬如因鼓下，七、明非造。
X37n0662_p0505a18║而第七文譬云不出聲，合云不作，皆不造也。又復應
X37n0662_p0505a19║知造、作義同。今依下，竪示。文既云非作、非造，故於作
X37n0662_p0505a20║後，科為非造。又後四皆有譬、合，皆即事而理者，而此
X37n0662_p0505a21║七文皆破文殊請轉法輪之見。見即我執，故於諸法
X37n0662_p0505a22║若果、若因，乃至作、造，皆成我所。諸法是事，達事即理，
X37n0662_p0505a23║無常即常，不起事執，故云如來終不作如是計。
X37n0662_p0505a24║經：初非果中，先約大小明真果，次約六根四大明妄
X37n0662_p0505b01║果，於此果事而見妙理，餘並可尋。
X37n0662_p0505b02║經因燧辭醉反，火母也。論語云：鑽燧改火。
X37n0662_p0505b03║經因桴。按詔定古文官書，枹、桴二字體同扶鳩反，謂
X37n0662_p0505b04║鼓椎也。若云屋棟作。按鼓椎作枹，近人分耳。
X37n0662_p0505b05║竪結圓慧者，直就虗空等三顯佛境界，非前橫七故
X37n0662_p0505b06║云竪結。於非七中但闕非轉非有為法，即是非因果
X37n0662_p0505b07║二事也。
X37n0662_p0505b08║通因、果下云云者，如前疏約隱、顯釋此三名也。隱則
X37n0662_p0505b09║是因，顯則是果，具如前記。
X37n0662_p0505b10║第二、明下，正破文殊更轉無上法輪之說。先明異是
X37n0662_p0505b11║破更轉，次明同是破無上。
X37n0662_p0505b12║既其兩異者，若是一法重復宣說可名為更，今昔全
X37n0662_p0505b13║異何得言更？德異者，精進是德行也。
X37n0662_p0505b14║初轉法輪下，據經但云八萬天人得果，而疏明五人
X37n0662_p0505b15║者，五人是正，八萬是傍，經總據也。文列五人，與法華
X37n0662_p0505b16║疏異。彼云：一、拘隣；三、頞鞞，亦云濕鞞，亦云阿說，亦云
X37n0662_p0505b17║馬星；三、䟦提，亦云摩訶男；四、十力迦葉；五、拘利太子。
X37n0662_p0505b18║䟦提與摩訶男秖是一人耳，恐今文錯也。馬星、摩訶
X37n0662_p0505b19║男、拘利，此三是佛父親；十力迦葉、拘隣，此二人是佛
X37n0662_p0505b20║母親。
X37n0662_p0505b21║明同故不更者，此破文殊無上之說，明佛所說皆是
X37n0662_p0505b22║法輪，何得偏嘆？今為無上同名法輪，何須更轉？
X37n0662_p0505b23║此等義同是故無更者，問：今昔二說小大永異，生善
X37n0662_p0505b24║滅惡深淺應殊，何云同耶？答：且據生滅名同，又約開
X37n0662_p0505c01║小即大以破文殊分別之計。若明今昔灼然義異，又
X37n0662_p0505c02║應文殊據先小後大以為發起，故云更轉。今佛據圓
X37n0662_p0505c03║機所見先後俱大以破文殊，例如純陀難五果（云云），
X37n0662_p0505c04║故云義同是故無更。
X37n0662_p0505c05║前佛復宗者，即前第四結章還告迦葉，故云復宗。
X37n0662_p0505c06║開結下，初、釋經聲聞、緣覺。
X37n0662_p0505c07║本為五人有病行處等者，即現病末明五病人，謂四
X37n0662_p0505c08║果及支佛也。
X37n0662_p0505c09║得有修義者，引小歸大，即現病品云從佛聞法發心
X37n0662_p0505c10║也。
X37n0662_p0505c11║又有下。釋經及諸菩薩。此正指別菩薩，戒定慧三次
X37n0662_p0505c12║第而修，不能圓修故云拙度。而不明藏通菩薩者，同
X37n0662_p0505c13║二乘故。
X37n0662_p0505c14║若是下。出前別結之意。
X37n0662_p0505c15║此結圓行者，即品初云復有一行名如來行也。
X37n0662_p0505c16║如來行之者，是佛自己所行之法故。
X37n0662_p0505c17║治與不治等者，即現病品云：譬如病人若有瞻病隨
X37n0662_p0505c18║意醫藥，若無瞻病隨意醫藥，皆悉可差。有一種人亦
X37n0662_p0505c19║復如是，或值三乘聖人、或不值、或值佛、或不值聞法
X37n0662_p0505c20║不聞，悉自成道。此謂圓機也。故知別結。
X37n0662_p0505c21║正結此人及此法門者，即結品初如來行也。
X37n0662_p0505c22║不作別圓兩釋者，但云前正明慧行，後是遣著。
X37n0662_p0505c23║修之則差等者，即現病品云：譬如病人若有瞻病，隨
X37n0662_p0505c24║意醫藥則可令差，若無此三則不可差。
X37n0662_p0506a01║舊明慧果得二地者，舊見經文二段，前有無畏地名，
X37n0662_p0506a02║後有自在地名，而不曉名異體同，遂將十地分對二
X37n0662_p0506a03║果。
X37n0662_p0506a04║從初下，謂前六地是無畏果。從七下，謂後三地是自
X37n0662_p0506a05║在果。所以下，舊師對前戒定釋妨也。
X37n0662_p0506a06║以戒定但各一果者，以由不能斷惑通道故。
X37n0662_p0506a07║今謂下，今以戒定並難，分三：初、牒古師立義；今謂不
X37n0662_p0506a08║然者，總非也。
X37n0662_p0506a09║且戒下。正牒破義。彼云慧行疾利故有二果，則戒定
X37n0662_p0506a10║遲鈍但得一果。
X37n0662_p0506a11║云何下。二、引前釋反質。且汝前解，戒果不動地、定果
X37n0662_p0506a12║堪忍地同在初地，初地是斷惑證真位也，故能斷惑
X37n0662_p0506a13║則是疾利，何云鈍耶？
X37n0662_p0506a14║若同下。三、以自在地並。此有二意：一者、戒定二果既
X37n0662_p0506a15║同在初地，則與慧果無別，以斷煩惱通道疾利義等
X37n0662_p0506a16║故自在。慧果既至法雲，此二何但在初？二者、慧行一
X37n0662_p0506a17║等疾利，何故優劣不等？自在既至法雲，無畏何但六
X37n0662_p0506a18║地？其第二意文雖不顯，義合並之。
X37n0662_p0506a19║今明下。明今義。戒定慧同在初地，故云秖是一地。
X37n0662_p0506a20║自在下。雖於慧果立二地名，但是內外體用之異，由
X37n0662_p0506a21║內無五畏而外用自在隨意受生，既是內外殊稱，不
X37n0662_p0506a22║應分位淺深，故云不應更開。
X37n0662_p0506a23║與地經合等者，十地經、地持論竝明初地離五怖畏，
X37n0662_p0506a24║故地持云：修無我智我想不生，云何當有我愛眾具
X37n0662_p0506b01║愛？是離不活畏。不於他人有所求欲，常饒益一切眾
X37n0662_p0506b02║生，是離惡名畏。於我見我想心不生，是離死畏。此身
X37n0662_p0506b03║命終於未來世必與佛菩薩共會，是離惡道畏。觀於
X37n0662_p0506b04║世間無與等者，況復過者，是離大眾畏。
X37n0662_p0506b05║今文亦然者，彼此皆在初地，故用彼義以消此經。
X37n0662_p0506b06║在名小異者，不畏惡道其名全同，餘四小異，如彼名
X37n0662_p0506b07║不活畏，此云不畏貪恚等。
X37n0662_p0506b08║無不活畏、無死畏者，經云：不畏貪恚癡，是無不活畏。
X37n0662_p0506b09║以世人貪求利養，以資生活，得喜失嗔，故不畏三毒，
X37n0662_p0506b10║即無不活畏也。故法華玄云：活者，依身所用眾具，能
X37n0662_p0506b11║資於生，名資生，生為活也。經云：不畏生老病死，是無
X37n0662_p0506b12║死畏。初地菩薩已出二死故。
X37n0662_p0506b13║無惡道畏者，尚不墮二乘惡道，況有分段惡道畏耶？
X37n0662_p0506b14║無惡名畏者，真智顯發，終無修羅好諍、闡提謗大犯
X37n0662_p0506b15║重之惡名也。無大眾畏可解。
X37n0662_p0506b16║名諸三昧王者，三昧梵語，此云調直定也。真諦以空
X37n0662_p0506b17║無漏為調直，出假以稱機為調直，中道以遮二邊為
X37n0662_p0506b18║調直，故二十五皆具三諦，通稱三昧。又稱王者，空假
X37n0662_p0506b19║調直，未得為王，所以二乘入空，菩薩出假，不名法王。
X37n0662_p0506b20║中道調直，二邊攝屬，故得稱王。一一三昧，皆有中道，
X37n0662_p0506b21║悉稱為王。
X37n0662_p0506b22║一切三昧悉入其中者，一切即二邊也，即邊而中故
X37n0662_p0506b23║云悉入。
X37n0662_p0506b24║既不是王者，以經結文云菩薩得二十五三昧，名諸
X37n0662_p0506c01║三昧王，不云二乘也。
X37n0662_p0506c02║又六地等者，六地即已辦地，以合八人見地為一，故
X37n0662_p0506c03║當第六。
X37n0662_p0506c04║釋二下。治者，引文助顯。問：荊溪凡有補助，皆言私謂
X37n0662_p0506c05║私云，今何闕言？答：若立己義，與疏主微異者，乃有私
X37n0662_p0506c06║謂之言。今既直指玄文，且非己義，故闕之爾。前後倣
X37n0662_p0506c07║此。文中先示隨機立名，次明通具四意。初文中云如
X37n0662_p0506c08║日光等者，日光三昧破東洲有，但取日出於東以譬
X37n0662_p0506c09║智光，是生善意也。月夕初現於西，其義亦爾。如不退
X37n0662_p0506c10║者，此三昧破畜生有，以畜生無慚愧，退失善道，故以
X37n0662_p0506c11║不退而對破之，即破惡意也。如常樂者，常三昧破識
X37n0662_p0506c12║處有，此天謂識相續不斷為常，而直約真常理體以
X37n0662_p0506c13║破之，故屬入理。次明一一三昧皆具四意，如文。
X37n0662_p0506c14║片意下注云云者，廣釋二十五法，在法華玄文行妙
X37n0662_p0506c15║中，今依彼文略示名義。
X37n0662_p0506c16║經無垢三昧者，地獄是重垢報處，報因則是垢，謂惡
X37n0662_p0506c17║業垢、見思垢、塵沙垢、無明垢，此名過患也。菩薩先見
X37n0662_p0506c18║此過，為破諸垢，修前來所明根本戒破惡業垢，修前
X37n0662_p0506c19║來所明背捨等定伏見思垢，修前來所明生滅無生
X37n0662_p0506c20║慧破見思垢，修前來所明無量慧破塵沙垢，修前來
X37n0662_p0506c21║所明無作慧破無明垢，此名本法功德也。三惑破故
X37n0662_p0506c22║三諦顯，名無垢三昧成，此名結行成也。菩薩自破地
X37n0662_p0506c23║獄諸垢時，句句皆有慈悲誓願。彼地獄有，若有機緣
X37n0662_p0506c24║關於慈悲，以王三昧力法性不動而往應之，還令眾
X37n0662_p0507a01║生破此三垢，即名慈悲破有也。下二十四番例此可
X37n0662_p0507a02║見。又此且約次第明之，故一一有中三惑各破。若論
X37n0662_p0507a03║圓頓，一心三惑攝無不周，一心破時諸有咸破，二十
X37n0662_p0507a04║五種無差而差。經無退如前記。
X37n0662_p0507a05║經：心樂者，餓鬼多苦，故以心樂破之。
X37n0662_p0507a06║經：歡喜者，修羅多猜疑怖畏，故以歡喜破之。
X37n0662_p0507a07║經日光月光如前記。
X37n0662_p0507a08║經：熱𦦨者，北方陰地氷結難消，以喻北洲氷執無我。
X37n0662_p0507a09║若非智火慧𦦨，無以銷融，故以熱𦦨破之。
X37n0662_p0507a10║經：如幻者，南天下果報雜，壽命不定，猶如幻化，故以
X37n0662_p0507a11║如幻破之。
X37n0662_p0507a12║經：不動者，四王天守護國土，遊行世界，故用不動破
X37n0662_p0507a13║之。
X37n0662_p0507a14║經難伏者，三十三天是地居之頂，果報三惑難伏，故
X37n0662_p0507a15║用難伏破之。
X37n0662_p0507a16║經：悅意者，此天處空，無脩羅戰鬪，以之為悅，故用悅
X37n0662_p0507a17║意破之。
X37n0662_p0507a18║經青色者，真諦三藏云：此天果報樂青，宮殿服玩皆
X37n0662_p0507a19║青，故以第一義非青之青破之。
X37n0662_p0507a20║經黃色、赤色、白色者，皆是果報白等例。青色三昧可
X37n0662_p0507a21║解。
X37n0662_p0507a22║經種種者，梵王主領大千，種類既多，故用種種破之。
X37n0662_p0507a23║經雙者，二禪獨有內淨支、喜支為雙，餘支與諸禪共，
X37n0662_p0507a24║故用雙破之。
X37n0662_p0507b01║經雷音者，此禪樂最深，如氷魚蟄虫，故用雷音驚駭
X37n0662_p0507b02║以破之。
X37n0662_p0507b03║經注雨者，四禪如大地，具一切善根種子，得雨乃生，
X37n0662_p0507b04║故用注雨破之。
X37n0662_p0507b05║經：如虗空者，外道非空，妄計涅槃，故用如空破之。
X37n0662_p0507b06║經：照鏡者，此勝無漏天，雖得淨色，未盡色空，如鏡未
X37n0662_p0507b07║極明；未知色假，如鏡未有影；未知色中，如未達鏡圓，
X37n0662_p0507b08║故以照鏡破之。
X37n0662_p0507b09║經無礙者，此天得出色籠，即果報無礙，未是三諦無
X37n0662_p0507b10║礙，故用無礙破之。經常者，如前記。
X37n0662_p0507b11║經樂者，此天如癡，癡故是苦，故用樂破之。
X37n0662_p0507b12║經：我者，頂天。謂是涅槃猶有細煩惱等，不自在故，用
X37n0662_p0507b13║自在破之。
X37n0662_p0507b14║初總生諸處者，即經云隨欲生處等，此即隨可化機
X37n0662_p0507b15║應生十界。雖生處之言不出十界，而言總意含不談
X37n0662_p0507b16║名相，故云總生。
X37n0662_p0507b17║次別生下，於十界中且明地獄，以例餘九顯出名相，
X37n0662_p0507b18║故云別生。
X37n0662_p0507b19║壞須彌下。通前結顯功、結力用中三文。壞須彌即初
X37n0662_p0507b20║依正，包世界是第二自他，散合十方是第三少多。以
X37n0662_p0507b21║經云分一為多、合多為一，故云散合。
X37n0662_p0507b22║而不染者，即經云雖作如是，心無所著也。
X37n0662_p0507b23║遊處下。結生用。即地之用者，以不染不苦，顯無畏
X37n0662_p0507b24║用。
X37n0662_p0507c01║結下況高者，下謂菩薩，高即諸佛。
X37n0662_p0507c02║問：是諸菩薩下。問意者，菩薩既入此地，用應齊等，何
X37n0662_p0507c03║故經中明諸菩薩高下不同？如無邊身來時，此諸菩
X37n0662_p0507c04║薩悉皆戰慄，豈非力用高下耶？
X37n0662_p0507c05║舊云下，答釋。等中等者，謂聖位既等，住地又等，如彼
X37n0662_p0507c06║此俱在初地，則作用悉齊，故悉同無別。
X37n0662_p0507c07║等中不等者，同是聖位名等，而初地二地階級淺深，
X37n0662_p0507c08║故云不等。所以深位作用，淺位不測。
X37n0662_p0507c09║興皇下。橫論則功德悉等，此與前等中等義殊。今約
X37n0662_p0507c10║一地具諸地，故為等也。前約位齊為等，竪則與前等
X37n0662_p0507c11║中不等，其義稍同。
X37n0662_p0507c12║亦如一物下，舉喻推倒如一地具，諸地捧起如高下
X37n0662_p0507c13║位別，二釋俱要故今用之。
X37n0662_p0507c14║威是外用者，即下神通也。德是內證者，內證三德也。
X37n0662_p0507c15║外有大用，必由內德，故言威德。此是總嘆內外成就，
X37n0662_p0507c16║神通即別嘆外用。
X37n0662_p0507c17║母能生子者，稟教生智，故佛如子。
X37n0662_p0507c18║藏王所嘆下。以聖行是自行故，病兒兩行方屬化他，
X37n0662_p0507c19║故使藏王就自行為嘆。
X37n0662_p0507c20║經欲比是經不得為喻等者，以法華、涅槃已前偏圓
X37n0662_p0507c21║相隔，故使功德不及斯經。
X37n0662_p0507c22║譬五時教者，始阿含，終涅槃，以為五時。古以華嚴為
X37n0662_p0507c23║頓，五時屬漸，由是華嚴在五時外。
X37n0662_p0507c24║又以般若在方等前者，以錯消此文，從佛出十二部
X37n0662_p0508a01║以為阿含，而見方等居于第三，遂以多羅用對般若，
X37n0662_p0508a02║致在方等之前。又不了法華與今經味同，故合文不
X37n0662_p0508a03║出，而強將般若用對法華，故使一代教門此經大旨
X37n0662_p0508a04║參差乖各。
X37n0662_p0508a05║多羅法本者，以古翻修多羅為法本故，智能導行故
X37n0662_p0508a06║云行本，由智起行亦名行本，為本義同知是般若。
X37n0662_p0508a07║大慧是般若者，以般若翻智慧故。
X37n0662_p0508a08║又云下。開善次釋也。直指經云般若者，是無相教。
X37n0662_p0508a09║言始在等者，此明般若正在初時，即經云從佛出十
X37n0662_p0508a10║二部也。故云十二年中後分隣於涅槃，故經云從般
X37n0662_p0508a11║若出涅槃也。事如後破。
X37n0662_p0508a12║畢竟品為證者，釋論第九十五：復次，須菩提聞法華
X37n0662_p0508a13║經中說於佛所作少功德，乃至戲笑，一稱南無佛，漸
X37n0662_p0508a14║漸必當作佛；又聞阿鞞䟦致品中有退；又復聞聲聞
X37n0662_p0508a15║人皆當作佛。若爾，不應有退。如法華經中說，必定餘
X37n0662_p0508a16║經有退、不退。是故今問：為必定？為不必定？彼引此文，
X37n0662_p0508a17║證般若在法華後也。
X37n0662_p0508a18║若爾下。再徵釋經義。謂若約般若作前後分者，則經
X37n0662_p0508a19║云從佛出十二部，是般若前分；從十二部出多羅，是
X37n0662_p0508a20║淨名等諸經；從多羅出方等，是法華；從方等出般若，
X37n0662_p0508a21║即般若後分也。故從般若便至涅槃。此是開善第二
X37n0662_p0508a22║義，比前更迂。非但不攝華嚴，兼亦不攝有相，以將十
X37n0662_p0508a23║二部作般若前分故。
X37n0662_p0508a24║前三明教者，三藏是能詮教故。後二明理者，因果能
X37n0662_p0508b01║顯於理故。以能從所，故云依理。
X37n0662_p0508b02║十二部者，此約小乘十二部，故云即小乘藏。修多羅
X37n0662_p0508b03║是契經，經通大小，大小合論，故稱雜藏。方等是大乘
X37n0662_p0508b04║廣平之法，故屬菩薩藏。
X37n0662_p0508b05║佛教不出此三者，意謂諸經多說此三，以此為三則
X37n0662_p0508b06║收攝一代大小義故，故云不出。
X37n0662_p0508b07║後二理者下，因即初顯於理，果即後顯於理，應知招
X37n0662_p0508b08║提以教理消文，豈但迷經大旨，而乃義不主對。何者？
X37n0662_p0508b09║教本詮理，如何教含大小而理唯在大耶？餘如下破。
X37n0662_p0508b10║興皇唯約生解次第以釋，即以十二部為教，修多羅
X37n0662_p0508b11║翻法本，即是教下之義。雖十二部中已有法本，但名
X37n0662_p0508b12║通體總，既得名經，故由學十二則知經義方等是理，
X37n0662_p0508b13║既學教知義尋義得理則生智慧，故云達方等故生
X37n0662_p0508b14║於般若也。智慧證理故了涅槃。從多之少從廣至略
X37n0662_p0508b15║者，之，往也。多少祇是廣略，約經五句而後後略於前
X37n0662_p0508b16║前。又十二部最廣、涅槃最略中三，望前為略、望後為
X37n0662_p0508b17║廣。又廣略只是通別，故使文中以通別釋義。
X37n0662_p0508b18║通大小者，此約大小各有十二，故云通也。十二部義
X37n0662_p0508b19║如前記。
X37n0662_p0508b20║別歎多羅者，除餘十一部，別指契經。
X37n0662_p0508b21║多羅又通者，大小俱名經故，故以方等顯之，則知唯
X37n0662_p0508b22║在於大。
X37n0662_p0508b23║未為希有者，方等是教。必須依教發慧，方稱希有。
X37n0662_p0508b24║別歎涅槃者，般若通因，涅槃唯果，三德涅槃，同名佛
X37n0662_p0508c01║性。
X37n0662_p0508c02║如從下，牒喻貼合。義皆下，曆破四師。初破開善五時
X37n0662_p0508c03║義。何者下，破以十二部對阿含初教。文出二過：一者、
X37n0662_p0508c04║十二部名既通大小，況今經正指華嚴，則義唯在大，
X37n0662_p0508c05║今且縱之，云通大小。二者、縱以十二部作小釋之，其
X37n0662_p0508c06║如小教，且非初說。若據小經及諸律部，云鹿苑為初
X37n0662_p0508c07║者，既在小乘，得作此說，今經大教通結一代。
X37n0662_p0508c08║最初說者，定指華嚴，義既無歸，故不可用。
X37n0662_p0508c09║餘經豈無長行耶者，以十二部中長行直說者名修
X37n0662_p0508c10║多羅故。
X37n0662_p0508c11║名不相應者，經云：從方等出般若，而却云是法華，此
X37n0662_p0508c12║即名不相應也。
X37n0662_p0508c13║假使下，破開善，第二、釋也。
X37n0662_p0508c14║般若隣涅槃者，彼約後分為釋，故般若居法華後。則
X37n0662_p0508c15║是第四時教者，汝立五時，乃云一有相、二無相即般
X37n0662_p0508c16║若，三褒貶抑揚即方等，四萬善同歸即法華，五常住
X37n0662_p0508c17║即涅槃。今既自以般若隣於涅槃，則般若翻居第四，
X37n0662_p0508c18║故云復違爾五時次第也。爾，汝也。
X37n0662_p0508c19║乃歎他經者，以前三既是三藏，故歎其教即是他經。
X37n0662_p0508c20║興皇下，初斥非。藏王下，引文顯非。從教下，結非。
X37n0662_p0508c21║若觀下，先牒彼立義。
X37n0662_p0508c22║文云下。引文顯非。彼以略為勝，經以廣為勝。
X37n0662_p0508c23║此既下，結非。此經既廣，今乃嘆略，則屬他經。
X37n0662_p0508c24║諸師下，結斥。文有三段：初、出諸師意，各立己義，意存
X37n0662_p0509a01║包括無遺。
X37n0662_p0509a02║不覺下。斥諸師失。釋此七行之文，不覺失經大旨。
X37n0662_p0509a03║咫尺者，八寸曰呎，十寸曰尺，言其消此少文，因而失
X37n0662_p0509a04║旨。
X37n0662_p0509a05║邯鄲下。引事類結。邯鄲音寒丹。莊子外篇第十七曰：
X37n0662_p0509a06║壽陵餘子聞趙國邯鄲，徙步徐行，遂往學之。不得，又
X37n0662_p0509a07║失其故行矣，直匍匐而歸。故云兩無所獲。今類諸師
X37n0662_p0509a08║解釋此經，如學步於邯鄲之地。釋經失旨，如學不得。
X37n0662_p0509a09║翻違己義，如失故行。如開善自立五時，以般若為第
X37n0662_p0509a10║二時。及釋此經，反令般若却居第四。既違己義，如失
X37n0662_p0509a11║舊行。餘例可知。廣破諸師，如法華玄教相章。
X37n0662_p0509a12║今但下明今解中，初約一經釋義，次約一期釋義，二
X37n0662_p0509a13║釋雖別同顯今經。初譬五行則五一相即嘆述俱成，
X37n0662_p0509a14║次譬五時則一代宗歸涅槃為極。又初釋則橫在一
X37n0662_p0509a15║經，次釋則竪該一化，而復橫中有竪，五行次第自淺
X37n0662_p0509a16║至深，故竪中有橫，今經醍醐是詮五行故，故茲二釋
X37n0662_p0509a17║妙盡文心。初約一經中，初徵文敘意二：初明前文藏
X37n0662_p0509a18║王嘆兩教，二佛助下明此段雙述成。
X37n0662_p0509a19║次第相生者，即下約次第義。窮玄極妙，即下約不次
X37n0662_p0509a20║義。佛讚善哉意存於此，故云更加稱義。
X37n0662_p0509a21║牛者下。約次第義釋。
X37n0662_p0509a22║乳者下。戒學居首，如乳味在初；由戒成定，如從乳出
X37n0662_p0509a23║酪。向下三味，以譬對法，生起例爾。
X37n0662_p0509a24║而生酥譬四諦慧等者，以四諦在入室位，二諦在二
X37n0662_p0509b01║假位，一實在入中位，此皆一往義乃互通，為成次第
X37n0662_p0509b02║不取互義。
X37n0662_p0509b03║五行轉深者，戒定為二，慧行分三。
X37n0662_p0509b04║極於一實者，極於證中也。
X37n0662_p0509b05║若單下，約不次第義釋。
X37n0662_p0509b06║不由次第者，初後不二，俱修一實。
X37n0662_p0509b07║佛即下。引文諸藥悉入，喻為法界等也。
X37n0662_p0509b08║中間諸法者，且約前次第文，則如來是涅槃教主，如
X37n0662_p0509b09║牛在初；一實是涅槃之慧，如醍醐在後；中間即戒定
X37n0662_p0509b10║及四諦二諦也。
X37n0662_p0509b11║無不醍醐者，實慧融之，無非法界，即同牛若食者，純
X37n0662_p0509b12║出醍醐。
X37n0662_p0509b13║一而無二者，以次第顯一實，一實融次第，故知一行
X37n0662_p0509b14║五行其體無殊。
X37n0662_p0509b15║作此下。總結。約五味以譬五行，則次第義成。今經秖
X37n0662_p0509b16║是詮行之教，則嘆教義成，故云二義皆成。
X37n0662_p0509b17║若望下，約一期釋義。
X37n0662_p0509b18║三人同聞者，所聞之法有共不共，即空名共、中名不
X37n0662_p0509b19║共，而有但中不但中之殊，是知雖談通別意在圓中，
X37n0662_p0509b20║故曰專歸一實。二乘轉教義當成別，故云引小歸大。
X37n0662_p0509b21║通別菩薩利受圓接，故云接偏成圓。方等部中非無
X37n0662_p0509b22║此意，且約彈呵義強，故且偏說。
X37n0662_p0509b23║及住（至）小果者。即藏教內外凡位也。
X37n0662_p0509b24║許其通學等者，許彼通學，即色明空，斷惑證聖。
X37n0662_p0509c01║又許其通學者，未入無為正位，猶在七賢，故許迴心
X37n0662_p0509c02║修菩薩道。故大品云：二乘若能發菩提心，我皆隨喜。
X37n0662_p0509c03║此約凡位，二乘未是敗種，故般若容發。若在聖位，須
X37n0662_p0509c04║至法華及以今經，在般若中但能領業。
X37n0662_p0509c05║大般下。明今經也。超一代上故曰尊，談常顯實故稱
X37n0662_p0509c06║極。又談常顯實超出眾經故稱尊，一代化終故稱極。
X37n0662_p0509c07║由尊故極，由極故尊。
X37n0662_p0509c08║已住下。二乘至此，敗種還生，斥廢三修，如哀嘆品。
X37n0662_p0509c09║若爾下。問意者，此文法喻既該五時，何故般若之後
X37n0662_p0509c10║便云涅槃而不云法華耶？
X37n0662_p0509c11║法華破小下。答。有三意：一、約滅小義同。今既正說涅
X37n0662_p0509c12║槃，故佛言從省不言法華，秖由義同故可從省。又迦
X37n0662_p0509c13║下。二、約極唱義同。極唱雖同而彼出淨土談常則足，
X37n0662_p0509c14║乃法華已是涅槃之異稱，世間相常常在靈鷲略如
X37n0662_p0509c15║今佛，此出穢土將護物機，既廣談常仍須扶律，隨彼
X37n0662_p0509c16║機宜異名斯立，涅槃之號由是而生，名義雖殊化意
X37n0662_p0509c17║必等，故使佛語且略法華。又前下。三、約般若通後。則
X37n0662_p0509c18║兩番機緣前後別故，前則般若洮汰法華成熟，後番
X37n0662_p0509c19║則還用般若洮汰涅槃成熟，故使今經於般若後便
X37n0662_p0509c20║至涅槃。是知次第五時極乎法華者，據一番機緣以
X37n0662_p0509c21║說，若論化人不息，故使鹿苑亦至涅槃，五時互通義
X37n0662_p0509c22║在於此，具如法華玄第十所明。
X37n0662_p0509c23║釋論下。如法華。玄問：云何意知鈍者於法華不入，更
X37n0662_p0509c24║用般若洮汰？答：釋論云：須菩提何故更問菩薩畢定
X37n0662_p0510a01║不畢定？答云：須菩提於法華中聞諸菩薩受記作佛，
X37n0662_p0510a02║今於般若中更問，當知法華之後更明般若也。
X37n0662_p0510a03║又嘆下，對今教合義。
X37n0662_p0510a04║如文所說者，如前戒聖行中明五枝十戒攝一切法，
X37n0662_p0510a05║則與華嚴初照大機說法界周徧義齊。義同有二：一
X37n0662_p0510a06║者居首義同，二者廣攝義同。
X37n0662_p0510a07║自誓下。敬請後學，觀茲自誓，幸冀思齊。烏呼！人根漸
X37n0662_p0510a08║鈍，大法將漓。𥪰名利為己懷，視流通猶兒戲。命同過
X37n0662_p0510a09║隟，百年幾何？浪死虗生，從暝入暝。每一思及，誠可哀
X37n0662_p0510a10║傷。
X37n0662_p0510a11║經，亦不聞有如來出世大乘經名者，雖不聞名，由發
X37n0662_p0510a12║宿習見四德理。
X37n0662_p0510a13║我修下經應總分二段：初集會嘆德，次三天謀議。初
X37n0662_p0510a14║一天子，二一仙天子，三如汝言下帝釋。
X37n0662_p0510a15║福慧也者，經堅持禁戒是福，深智是慧，如車二輪方
X37n0662_p0510a16║能致遠，如鳥兩翼始可翔空。
X37n0662_p0510a17║經討賊，漢書音義曰：討，除也。禮記云：討，誅也。
X37n0662_p0510a18║經道撿。蒼頡篇：撿，法度也。撿亦攝也。
X37n0662_p0510a19║不捨下注云云者，於逼試時既見菩薩有智無畏能
X37n0662_p0510a20║捨，則知分證深智，五怖已除達苦法界能捨身命，則
X37n0662_p0510a21║顯次位乃分。真人應以此三法次第合燒打磨義。
X37n0662_p0510a22║遷謝顯者，謂無常義顯也。以無常是遷謝義，故無住
X37n0662_p0510a23║之常。下云云者，許有此義也。謂無常故無住，既妄執
X37n0662_p0510a24║為住，亦無住故無常，而妄執為常。
X37n0662_p0510b01║經𮨇眄亡見反。說文：眄，邪視也。
X37n0662_p0510b02║經舡舫，通俗文：連舡曰舫，併兩舟也。
X37n0662_p0510b03║經後卒得者，卒謂蒼卒，猶云忽得等也。
X37n0662_p0510b04║經：覆復生疑。覆音福，或非二字是下句首，今亦無常
X37n0662_p0510b05║是。
X37n0662_p0510b06║不生不滅義者，正與淨名義合，以此半偈是大涅槃
X37n0662_p0510b07║一邊之用故。初師所解云是方便者，全是小義，與經
X37n0662_p0510b08║意反。
X37n0662_p0510b09║經：炎旱。爾雅：炎炎，謂熏也。謂旱氣熏灼人也。
X37n0662_p0510b10║經薄祐胡古反。爾雅：祐，福也，天之福也。
X37n0662_p0510b11║經：開空法道者，謂此偈是開顯空法之道也。此指中
X37n0662_p0510b12║道不思議空。
X37n0662_p0510b13║文云下。釋寂滅義二：初、據體反難。
X37n0662_p0510b14║寂生為樂不者，意問：且諸法不生而般若生，是則體
X37n0662_p0510b15║非智斷而智斷宛然。既約斷德，乃云寂滅為樂，此即
X37n0662_p0510b16║諸法不生也。還可約智德，云寂生為樂否？此即般若
X37n0662_p0510b17║生也。
X37n0662_p0510b18║答任下，舉義順答二：初、縱奪。
X37n0662_p0510b19║任道是例者，謂若縱任無方之說者，則誠如所竝，故
X37n0662_p0510b20║云是例。
X37n0662_p0510b21║不任下。若不縱任無，方為消釋偈文，區別真妄，則不
X37n0662_p0510b22║如所竝，故不例。
X37n0662_p0510b23║言任道者，任謂縱任，道即言說也。
X37n0662_p0510b24║生起下，正答。
X37n0662_p0510c01║正取除生除滅等者，謂涅槃是斷德故，此明引昔證
X37n0662_p0510c02║求涅槃故。若求涅槃，若可云寂生為樂，今約涅槃故
X37n0662_p0510c03║云不例。
X37n0662_p0510c04║
X37n0662_p0510c05║涅槃經疏三德指歸卷第十一