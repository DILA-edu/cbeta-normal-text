X37n0662_p0510c06║
X37n0662_p0510c07║涅槃經疏三德指歸卷第十二
X37n0662_p0510c08║
X37n0662_p0510c09║錢塘沙門釋　智圓　述
X37n0662_p0510c10║梵行品
X37n0662_p0510c11║四心，謂慈、悲、喜、捨。三品，謂戒、定、慧。
X37n0662_p0510c12║引經下。此師意謂梵行淺聖行深，故修四心但能通
X37n0662_p0510c13║至梵天，觀四諦則能通至真理，道即能通義。所以引
X37n0662_p0510c14║經云四諦者，能觀四諦即慧學也。此證聖行以三品
X37n0662_p0510c15║為體。
X37n0662_p0510c16║十二門禪者，謂四禪、四心、四空，名十二門；今四無量
X37n0662_p0510c17║心，是十二中四故。
X37n0662_p0510c18║若然下。與聖行辯異。初且徵起意。問：聖行已明三品，
X37n0662_p0510c19║今梵行復明此三，所說既同，何故有聖梵二品之別？
X37n0662_p0510c20║異者下。答釋。戒定相成者。謂戒定是傍扶成於慧也。
X37n0662_p0510c21║下句例爾。
X37n0662_p0510c22║道通凡聖者，聖行豈不通凡？而云聖人所行者，非也。
X37n0662_p0510c23║聖先戒下，聖行梵行，雖戒慧先後有異，而定行皆在
X37n0662_p0510c24║中間。
X37n0662_p0511a01║梵先慧者，指七善為慧也。
X37n0662_p0511a02║因果下。聖行同前。以三品為體，故此不言。
X37n0662_p0511a03║義皆下，今破。初句總斥。若四下，別破三師。
X37n0662_p0511a04║皆云非大涅槃者，以前經云菩薩修行大般涅槃有
X37n0662_p0511a05║五種行故，初師但是梵天生死之道，次師但是二乘
X37n0662_p0511a06║偏空之道，三師但得因果之事，俱非三德涅槃圓融
X37n0662_p0511a07║之道。
X37n0662_p0511a08║若非下，結斥。是誰梵行者，以此梵行是菩薩修大
X37n0662_p0511a09║涅槃故。諸師所解既非涅槃，故責云是誰梵行也。
X37n0662_p0511a10║今言下。今釋。謂梵行只是初心，修無緣慈，達三諦理，
X37n0662_p0511a11║名梵行因；初地分證，名梵行果。因果不二，三諦俱融。
X37n0662_p0511a12║淨義有三下。即三諦也。淨淨者，謂以無緣淨心，淨於
X37n0662_p0511a13║出世淨法，令契不思議空。不淨淨者，即以無緣淨心，
X37n0662_p0511a14║出假利他，淨六凡染法，令成不思議假。非淨淨非不
X37n0662_p0511a15║淨淨者，即以無緣淨心，雙非二邊，成不思議中。又淨
X37n0662_p0511a16║淨是因中自行，不淨淨是果上化他，非淨淨非不淨
X37n0662_p0511a17║淨，即雙非因果自他。又淨淨是四聖淨法，不淨淨是
X37n0662_p0511a18║六凡染法，雙非染淨之事，以顯中道之理。
X37n0662_p0511a19║徧淨諸淨者，以大涅槃融四聖淨法也。
X37n0662_p0511a20║當言慈是者，無緣慈是能淨，四聖法是所淨。是則諸
X37n0662_p0511a21║善是枝，無緣是本。即枝而本，無緣統收。慈心既然，悲
X37n0662_p0511a22║等咸爾。故向云今以梵行徧淨等也。故知梵行只是
X37n0662_p0511a23║佛界四心。
X37n0662_p0511a24║慈有無量門者，從體起用，垂形六道，隨機攝化，故有
X37n0662_p0511b01║無量。
X37n0662_p0511b02║所謂下。正示無量門也。略列六種竝在品文。調象謂
X37n0662_p0511b03║現師子調醉象。調狂謂婆羅女子死發狂，佛化為子
X37n0662_p0511b04║女得本心。治眼謂賊被挑眼歸佛得之。治瘡謂女人
X37n0662_p0511b05║施肉瘡痛，佛為塗藥。斯皆慈力見如是事。
X37n0662_p0511b06║慈遊下。即迦葉讚云：我今當以一法讚，所謂慈心行
X37n0662_p0511b07║世間。
X37n0662_p0511b08║悲入下，即經云：菩薩見一闡提墮於地獄，亦願與俱
X37n0662_p0511b09║生地獄中。
X37n0662_p0511b10║非因非果（至）非淨者。即中道無緣，非前二種義，如向
X37n0662_p0511b11║釋。
X37n0662_p0511b12║若此下，結融即。
X37n0662_p0511b13║言三慈者，淨淨即法緣慈，不淨淨即生緣慈，雙非即
X37n0662_p0511b14║無緣慈。文中先斥徧，次即一下顯圓，顯前三淨體咸
X37n0662_p0511b15║不二。從三下示得名，既即一而三故立三號，既即三
X37n0662_p0511b16║而一其禮常融。
X37n0662_p0511b17║經：住七善法，得具梵行者。具足應云：住七善、四心、持
X37n0662_p0511b18║戒等法，得具梵行。今隨便略標，且云七善。
X37n0662_p0511b19║若傍下。通以七善明傍正義。以梵行修四心故正在
X37n0662_p0511b20║化他，聖行修三品故正在自行，故今七善既是梵行
X37n0662_p0511b21║之首，故以化他為正、自行為傍。
X37n0662_p0511b22║而通自行者，以七善即慧，四心即定，持戒是戒，既含
X37n0662_p0511b23║三品，故通自行。
X37n0662_p0511b24║以知法故下。示通自他義。只由知法故，能內進己道、
X37n0662_p0511c01║外化眾生。
X37n0662_p0511c02║五義訓釋，謂修多羅之名含多義故，故不可翻，但可
X37n0662_p0511c03║以五義訓釋而已。言五義者，如雜心論以五義解經：
X37n0662_p0511c04║一、涌泉義，義味無盡故；二、顯示義，能示真理故；三、出
X37n0662_p0511c05║生義，能生妙善故；四、繩墨義，楷定邪正故；五、結鬘義，
X37n0662_p0511c06║令不散失故。此乃非直翻名，但是以五義訓釋修多
X37n0662_p0511c07║羅耳。
X37n0662_p0511c08║或云下。凡出兩家。初謂契經是義翻，故云以此代彼。
X37n0662_p0511c09║以此間先聖之書名經，賢者所述為子史，以代彼土
X37n0662_p0511c10║佛說名經，菩薩稱論。言義翻者，此方既無佛，出則無
X37n0662_p0511c11║佛教，但可以此代彼，故謂義翻。若如娑伽翻海，則是
X37n0662_p0511c12║正翻，以彼此二方俱有海故。或云是正翻者，第二家
X37n0662_p0511c13║釋義也。此謂西土有佛，此有先王。先王之言既名為
X37n0662_p0511c14║經，正可以此而翻修多羅也。契謂契理、契機、契時、契
X37n0662_p0511c15║當之義。佛所說教，契當此二，必無虗授。
X37n0662_p0511c16║但通無別者，意謂餘十一部則有別體，修多羅無別
X37n0662_p0511c17║體，但總十一部為修多耳，以始從如是終至奉行皆
X37n0662_p0511c18║名經故。
X37n0662_p0511c19║即是偈頌長行者，此明各有別體也。謂祇夜是偈頌，
X37n0662_p0511c20║修多羅是長行，指所頌名修多羅也。
X37n0662_p0511c21║成論下。引證。只是以偈頌長行耳。是則論文明指長
X37n0662_p0511c22║行為修多羅，豈得云無別體耶？然廣釋十二部，義在
X37n0662_p0511c23║妙玄，說法妙中，須者宜尋。今開善莊嚴，各得片意，若
X37n0662_p0511c24║順經文，且就通義，故經云從如是等。
X37n0662_p0512a01║經利根後至者，以根利故不假長行，廣說應知。先在
X37n0662_p0512a02║會者，不簡利鈍俱聞長行。
X37n0662_p0512a03║經儴佉者，亦餉佉，或霜佉，此譯云貝也，亦珂之異名
X37n0662_p0512a04║耳。
X37n0662_p0512a05║號曰彌勒者，經中從別，疏文從通，故云授六道等。當
X37n0662_p0512a06║知授記有二：若與菩薩授佛記，是大乘中授記；若記
X37n0662_p0512a07║近因近果，是小乘中授記。聖言說與名授，果為心期
X37n0662_p0512a08║名記。或云受記者，上與下曰授，下領上曰受，故使經
X37n0662_p0512a09║疏二名互出。
X37n0662_p0512a10║不等句者，謂與長行言義俱不齊等，孤然而說也。准
X37n0662_p0512a11║此祇夜亦應云等句也，以言義與長行齊等故。
X37n0662_p0512a12║下云頌者，義與句同，以句通長短故。
X37n0662_p0512a13║除別相被頌長行者，即是簡去祇夜也。
X37n0662_p0512a14║戒律亦然。無長行者，此謂孤起，不是重頌，故云無長
X37n0662_p0512a15║行爾。
X37n0662_p0512a16║無頌之長行者，此言下有重頌，則前之長行名修多
X37n0662_p0512a17║羅，若無重頌單有長行，則名優陀那也。
X37n0662_p0512a18║經云下。此經自結云：無問自說，是名優陀那。故須依
X37n0662_p0512a19║經言。
X37n0662_p0512a20║無問自說者，不因咨啟而自宣唱也。一者、理深意遠，
X37n0662_p0512a21║人無能問；二者、非不可問，但聽者宜聞，佛為不請之
X37n0662_p0512a22║師，不待問自說也。
X37n0662_p0512a23║因緣下。釋尼陀那義也。謂莫輕小惡等偈，出在法句
X37n0662_p0512a24║經上卷。今佛引昔明因緣義，謂藉現事緣有所宣唱，
X37n0662_p0512b01║名因緣經。
X37n0662_p0512b02║論云下。成論第一十二部品云：尼陀那者，是名因緣
X37n0662_p0512b03║經。所以者何？諸佛賢聖所說法要，皆有因緣。此諸因
X37n0662_p0512b04║緣，或在修多羅中，或在餘處，是尼陀那。此解十二部
X37n0662_p0512b05║中，凡言論云，悉指成實。
X37n0662_p0512b06║即譬喻經者，立喻顯法也。伊帝曰多伽者。曰音越。
X37n0662_p0512b07║開善下。此約本事本生合為一部，故此第八翻如是
X37n0662_p0512b08║語。
X37n0662_p0512b09║莊嚴下。約本事本生開為二部，則本事第八、本生第
X37n0662_p0512b10║九，則無如是語也。本事者，宣說他人往古之事故。本
X37n0662_p0512b11║生者，自說己身往昔之事故。
X37n0662_p0512b12║各有界別者，界以隔別為義，謂所說事義不同也。
X37n0662_p0512b13║欲明下。釋經中賢劫四佛於此本事各立一名者，其
X37n0662_p0512b14║猶封疆不同，印信亦別也。
X37n0662_p0512b15║合第九為本生者，自他往事同名本生，不開二別，若
X37n0662_p0512b16║開二異則無如是語也。
X37n0662_p0512b17║毗佛略大論注文作口夜反。
X37n0662_p0512b18║今經方廣者，即經云方等經典，其義廣大故云方廣
X37n0662_p0512b19║也。理正名方，包富名廣，理融無二亦名為等。理正則
X37n0662_p0512b20║生佛一如，包富則三千具足，教從理顯名方廣經。
X37n0662_p0512b21║直廣下。此約大小，通有十二部也。徧空之理，顯非中
X37n0662_p0512b22║正，故不名方。空於六界，且得名廣，此乃半奪。若全與
X37n0662_p0512b23║者，對邪名正，亦得稱方。若全奪者，不徧十界，亦非廣
X37n0662_p0512b24║義。
X37n0662_p0512c01║即未曾有者，謂佛現種種神力，眾生怪未曾有，如經
X37n0662_p0512c02║無人扶持行七步等。
X37n0662_p0512c03║亦云解義者，解音解釋之解。謂答諸問者，釋其所以，
X37n0662_p0512c04║廣說諸義。如是等問答解義，皆名優波提舍也。
X37n0662_p0512c05║大乘中下。此約大乘唯有九部以說，謂除因緣、譬喻、
X37n0662_p0512c06║論議，大乘根利不假此三。小乘亦但有九部，則無方
X37n0662_p0512c07║廣、自說、授記，或云十一但無方廣。此並別論，大小通
X37n0662_p0512c08║論各具十二。
X37n0662_p0512c09║光宅下。此明光宅但翻提舍為論議，而謂解義之名
X37n0662_p0512c10║自屬受記。解音解了之解，以解了劫國等義故。
X37n0662_p0512c11║應言下。明三諦義。平等即空，無量即假，畢竟即中。經
X37n0662_p0512c12║文既云廣知其義，須達三諦方名廣知。
X37n0662_p0512c13║諦視善不善者，即經云如是信等也。謂如是信邪名
X37n0662_p0512c14║不善，如是信正名善，信徧名不善，信圓名善戒等。准
X37n0662_p0512c15║說當須內訟，使捨邪得正，捨徧歸圓。
X37n0662_p0512c16║曾子下。論語云：曾子曰：吾日三省吾身：為人謀而不
X37n0662_p0512c17║忠乎？與朋友交而不信乎？傳不習乎？此乃曾子自省
X37n0662_p0512c18║有類，菩薩自知，故得引證。經明自知，凡有十句：前五
X37n0662_p0512c19║知己五品善根，後五知己三業所作去來。身業正念
X37n0662_p0512c20║善行，意業問答，口業自知問答勝負是非也。
X37n0662_p0512c21║略舉人及二乘者，剎利等三是人界，沙門是二乘界。
X37n0662_p0512c22║但略舉身口者，行來坐起是身，說法問答是口。具論
X37n0662_p0512c23║應備十界，界界三業，佛語從要，故並略舉。
X37n0662_p0512c24║少用意者，然意業知機方施身口，但意潛密故略不
X37n0662_p0513a01║言。
X37n0662_p0513a02║乃至別圓等者，謂求大乘義通四教，事度大乘義卑，
X37n0662_p0513a03║通教理度為尊，理度為卑別教次第為尊，此三悉是
X37n0662_p0513a04║菩薩界，次第為卑圓融為尊，圓融即佛界，故云是佛
X37n0662_p0513a05║菩薩界也。
X37n0662_p0513a06║圓七善者，了前七善唯心，無非三諦，故名圓七善也。
X37n0662_p0513a07║一善一切善者，三諦善生。
X37n0662_p0513a08║一切一切滅者，三惑惡滅，正在分真，義通三即。
X37n0662_p0513a09║於賢聖人天中等者。謂圓名字已上，雖具煩惱如無
X37n0662_p0513a10║煩惱，能知如來祕密之藏，故於前三教賢聖人天中
X37n0662_p0513a11║最為尊勝。故妙玄云：彼家之極極，不如我家之初初
X37n0662_p0513a12║也。
X37n0662_p0513a13║即梵行中之一品者，謂七義，於戒定慧三品中是慧
X37n0662_p0513a14║品也。
X37n0662_p0513a15║無量從境者，以所緣眾生數無量故。
X37n0662_p0513a16║四等從心者，不擇怨親等，皆與樂拔苦故，故下釋云
X37n0662_p0513a17║我心一相也。
X37n0662_p0513a18║境亦名等者，以境從心俱得樂故。
X37n0662_p0513a19║心亦無量者，以心從境分別不同故。法界次第云：以
X37n0662_p0513a20║所緣眾生無量故，能緣之心亦隨境無量故，悉受無
X37n0662_p0513a21║量心名。
X37n0662_p0513a22║皆同有三等者，悲喜捨心既同慈心而有三緣，故知
X37n0662_p0513a23║三心同成慈義。若唯慈心則但一無四，故云難令唯
X37n0662_p0513a24║一。
X37n0662_p0513b01║然約境下。釋上但為一義也。謂約境雖有生法無緣
X37n0662_p0513b02║之異，而能緣慈心唯是一種，故云無別。若爾則成難
X37n0662_p0513b03║三應一，何名難四應一？答：四同有三俱成慈義，故應
X37n0662_p0513b04║一也。然此段明三慈義，若約三諦唯有於俗。
X37n0662_p0513b05║五陰從何而生者，謂觀四趣陰從惡因緣生，人天陰
X37n0662_p0513b06║從善因緣生等，但觀緣生則名生緣慈也。五陰是正
X37n0662_p0513b07║所須是依，故觀依正名法緣也。無緣約佛其義可見，
X37n0662_p0513b08║是故三緣同歸俗諦。
X37n0662_p0513b09║況復餘境者，況九界也。
X37n0662_p0513b10║經是名無緣句絕。慈者二字，下句之首。
X37n0662_p0513b11║第三下。此明三緣即是三諦，故此生緣含前三義，猶
X37n0662_p0513b12║同親屬故施所須，乃知如來不假供給，既但在俗故
X37n0662_p0513b13║云眾生境淺也。
X37n0662_p0513b14║法空則深者，即經云不見父母等，以但見緣生之法
X37n0662_p0513b15║當體即空，故云不見。既是真諦，故云則深。
X37n0662_p0513b16║無緣兩無者，不住法相則無涅槃之空，不住眾生相
X37n0662_p0513b17║則無生死之俗，中道雙遮故云極深。
X37n0662_p0513b18║只應有三者，三慈之體既是三諦，悲等各三俱成三
X37n0662_p0513b19║諦，三諦無別據體唯三，何須論四？
X37n0662_p0513b20║名字離合作難者，以通別合標名四無量。四即別稱，
X37n0662_p0513b21║謂慈、悲、喜、捨也。無量即通稱，以此四心通名無量故，
X37n0662_p0513b22║所以離其通別互難合名。
X37n0662_p0513b23║既言下，以通難別。
X37n0662_p0513b24║既其下。以別難通，有四可數，故非無量。
X37n0662_p0513c01║若無下，結成執一。無量之名，只合是一，不可云四。
X37n0662_p0513c02║經：一因緣者，總彼十二，唯一有為。
X37n0662_p0513c03║因緣及果者，謂十二支中五支是因、七支是果，故唯
X37n0662_p0513c04║二法。
X37n0662_p0513c05║三種者，以十二支配三道可知。四種者，無明、行收二
X37n0662_p0513c06║世因，無明攝現在愛、取，行攝現在有支，生攝識，老死
X37n0662_p0513c07║攝名色、六入、觸、受。或說五種者，舉受攝彼識、名色等，
X37n0662_p0513c08║舉愛、舉取攝彼無明，舉有攝行，舉生攝彼老病死等。
X37n0662_p0513c09║或說六種，則三世各論因果也。或說七種者，舉彼識
X37n0662_p0513c10║等攝生老死，舉愛、取攝彼無明，略無行、有。或說八種
X37n0662_p0513c11║者，舉彼識等攝生老死，舉愛、取、有攝無明、行，所以除
X37n0662_p0513c12║之。或說九種，餘前三支攝入，餘中亦應說十支。
X37n0662_p0513c13║經略不明如城經者，茅城經廣明因緣，故此指之。或
X37n0662_p0513c14║十一除生一法攝入餘中，疏引河西明其所以。
X37n0662_p0513c15║以從非法父母生者，謂私通而有此子，故憚難也。難，
X37n0662_p0513c16║去聲。
X37n0662_p0513c17║辟支根利者，謂佛若不出，迦葉即能自悟道成獨覺
X37n0662_p0513c18║人。則十二支中無明及與愛取俱是煩惱，何故過去
X37n0662_p0513c19║偏說無明、現說愛取？答：理實齊等，為分世別、隱顯互
X37n0662_p0513c20║論。既為分世，非無所以。解有兩義：一、本末分別，無明
X37n0662_p0513c21║是本故偏過去，愛取是末故在現說。二、強弱分別，迷
X37n0662_p0513c22║其本際、迷集生死，無明力強是以先說；牽生當果，愛
X37n0662_p0513c23║取力強是以後辨。問：行有同是業道，何故過去名行、
X37n0662_p0513c24║現在說有？答：理齊世別故隱顯互論。過去之業集起
X37n0662_p0514a01║已竟，是故當相說之為行；未來之果由業故有，是故
X37n0662_p0514a02║就能說之為有。問：識等同是苦果，何故現在說識名
X37n0662_p0514a03║色等、未來說生死？答：理齊世別，現在世果起已竟，是
X37n0662_p0514a04║故當相宣說識等；未來未起令人生猒，故說生死。而
X37n0662_p0514a05║俱舍云：略果及略因，由中可比。二者據理齊以說也。
X37n0662_p0514a06║反常不定者，反於平常所說以彰不定也。佛果本常
X37n0662_p0514a07║反云無常，生死無常反談常住，樂等例爾，故曰反常。
X37n0662_p0514a08║經中凡有十二對：初四對約生死涅槃分別，生死之
X37n0662_p0514a09║法實無常苦無我不淨，如來隨化為眾生說；三十三
X37n0662_p0514a10║天常樂我淨，如來實是常樂我淨，隨化宣說無常苦
X37n0662_p0514a11║等。次下兩對依正分別。於非眾生等是正報。五陰非
X37n0662_p0514a12║生，如來隨俗說為眾生。即彼世俗假名眾生，如來就
X37n0662_p0514a13║實說非眾生。亦可如來體真常住，名非眾生，隨化生
X37n0662_p0514a14║故說為眾生。生死凡夫實是眾生，佛破我人說非眾
X37n0662_p0514a15║生。非物說物等是依報。於理非物，隨俗說物，世俗諸
X37n0662_p0514a16║物就理說非。次下兩對理事分別。就理分別，世俗虗
X37n0662_p0514a17║假名為非實，如來隨俗說為世諦。四真諦等名為說
X37n0662_p0514a18║實，即此實者，如來就理說為非實。又復妄法情有理
X37n0662_p0514a19║無，如來於中說為二諦，名為說實。佛性是實，隨妄流
X37n0662_p0514a20║轉說為生死，名說非實。非境下就事分別。三界虗妄
X37n0662_p0514a21║但一心作，心外無法，故曰非境。隨心妄取，如來說境，
X37n0662_p0514a22║即彼妄境就實言無，名說非境。次下兩對就十二緣
X37n0662_p0514a23║分別。先觀生支起老病死，次第逆推，乃至最後觀彼
X37n0662_p0514a24║無明能超於行。今約此義以舉因緣。非生說生等是
X37n0662_p0514b01║初觀也。於理非生，隨俗說生，隨俗之生就理說非。乃
X37n0662_p0514b02║至無明等者是後觀也。越其餘支，故曰乃至。癡暗之
X37n0662_p0514b03║心體是無明，妄取分別如來說明，即彼妄明體是癡
X37n0662_p0514b04║暗。故無明下有兩對境智分別。就境分別，於理非色，
X37n0662_p0514b05║隨俗說色，世諦之色就理言非也。非道下就智分別。
X37n0662_p0514b06║類色可解。
X37n0662_p0514b07║如來以是下。總結。上十二對悉是隨機反常之說，類
X37n0662_p0514b08║四無量義亦不定。
X37n0662_p0514b09║治惑者，經文四段皆云安住菩提，即是破貪欲、憍慢。
X37n0662_p0514b10║前二是貪欲，後二是憍慢。
X37n0662_p0514b11║經性戾，字林：力計反，乖也。說文：戾，曲也。
X37n0662_p0514b12║敦喻都肫反。爾雅：敦，勉也；謂相勸勉。
X37n0662_p0514b13║趍走是慈者，給侍於彼令得樂故。
X37n0662_p0514b14║訶諫是悲者，拔彼根戾之苦故。是知隨彼眾生有何
X37n0662_p0514b15║等惑，而用慈等治之，故有四也。
X37n0662_p0514b16║經體性有四者，明其四心主質體異，不可改慈為悲，
X37n0662_p0514b17║改捨為喜，是故有四。是知憐愛之心是慈之性，惻愴
X37n0662_p0514b18║之懷是悲之性，慶悅之意是喜之性，亡懷之慮是捨
X37n0662_p0514b19║之性。心無存著，故曰亡懷。由茲四性，得報不同。
X37n0662_p0514b20║徧淨等者，大論第二十云：問曰：佛說四無量功德：慈
X37n0662_p0514b21║心好修、善修，福極徧淨天；悲心好修、善修，福極虗空
X37n0662_p0514b22║處；喜心好修、善修，福極識處；捨心好修、善修，福極無
X37n0662_p0514b23║所有處。云何言慈果報生梵天上？答曰：諸佛法不可
X37n0662_p0514b24║思議，隨眾生應度者，如此說。又三界中徧淨最樂，故
X37n0662_p0514c01║言福極徧淨。復次從悲定起，迴向空處易；從喜定起，
X37n0662_p0514c02║入識處易；從捨定起，入無所有處易。復次初禪有覺
X37n0662_p0514c03║觀分別，修悲易；喜支，修喜易；樂支，修慈易；一心支，修
X37n0662_p0514c04║捨易。復次初禪修悲易，二禪修喜易，三禪修慈易，四
X37n0662_p0514c05║禪修捨易。此即修四無量定之處所也。而疏中但引
X37n0662_p0514c06║一文，總結前非者，非前迦葉五重難也。
X37n0662_p0514c07║嗔有輕重者，六番中皆有輕重，而初番云恚，後四云
X37n0662_p0514c08║嗔，互現其名，更無別說。而六番中經文，例皆三段：先
X37n0662_p0514c09║舉二嗔，次列兩名，後明治法。初番中，奪命重，嗔麤易
X37n0662_p0514c10║捨，故慈能斷；鞭撻輕，忿難離，修悲方治。二番中，嗔眾
X37n0662_p0514c11║生者，應生嗔處，或容浮薄，故慈能治；嗔非眾生，不應
X37n0662_p0514c12║處起，性必深重，修悲方治。非眾生者，即無情物，如虗
X37n0662_p0514c13║舟之觸，飄瓦之擊也。三番中，有緣生嗔，性容輕薄，故
X37n0662_p0514c14║慈能治；無緣生嗔，性必深利，故悲能治。四番中，若藉
X37n0662_p0514c15║過去久遠因緣而生嗔者，去因玄遠，嗔容輕微，故慈
X37n0662_p0514c16║能治；若藉現在內緣而生嗔者，覩相起發，嗔必增強，
X37n0662_p0514c17║修悲方治。五番中，嗔聖人者，不應處生，易可除捨，故
X37n0662_p0514c18║慈能治；嗔凡夫者，可嗔處生，難可除遣，修悲方治。六
X37n0662_p0514c19║番中，上嗔易斷，故慈能治；中嗔難遣，修悲方治；極細
X37n0662_p0514c20║者，修慧方斷。是以不論。
X37n0662_p0514c21║豈逐行為三者，不應以皆修生緣等淺深不同以為
X37n0662_p0514c22║三法也。
X37n0662_p0514c23║或言下。引他釋也。
X37n0662_p0514c24║雖有兩人者，即見行利根人，愛行鈍根人也。
X37n0662_p0515a01║而有四行者，利人見鈍不解，欲與彼解了之樂，拔於
X37n0662_p0515a02║暗鈍之苦，故有慈悲二行。鈍者見利人速解，必起隨
X37n0662_p0515a03║喜心，捨離嫉妬意，故有喜捨二行。故使二人各有兩
X37n0662_p0515a04║行，還成四法。故經云以行分別也。
X37n0662_p0515a05║廣解釋中經文四段，例皆先間後釋。初門中緣多眾
X37n0662_p0515a06║生故名為緣，而不能自在三昧與樂艱難故非自在。
X37n0662_p0515a07║釋第二中云如緣父母兄弟眷屬與樂心易故名自
X37n0662_p0515a08║在，所緣狹少故非無量。既非無量，云何上言是無量
X37n0662_p0515a09║心有四種乎？葢是無量中分故名無量，如一比丘眾
X37n0662_p0515a10║僧中分亦名眾僧，此亦如是。後二門可知。
X37n0662_p0515a11║此兩俱住大涅槃故者，以別圓二教俱有中道，故云
X37n0662_p0515a12║住大涅槃。
X37n0662_p0515a13║次第似真俱小者，似即三十心，真即十地，以存始終
X37n0662_p0515a14║教道，故望圓俱小。
X37n0662_p0515a15║不次第似真者，似謂十信，真謂登住。
X37n0662_p0515a16║或謂唯一但七者，他人見經文，但冤親各分三品，中
X37n0662_p0515a17║人不分，故但有七。毗婆沙論亦但七品。
X37n0662_p0515a18║中人於我下，他人釋中人，不聞所以也。
X37n0662_p0515a19║一往下。今師判有九品，謂經文一往不開中人，故知
X37n0662_p0515a20║但七，約義細論中非無三。
X37n0662_p0515a21║然此下正示中人三義，謂雖非我親及冤，而其人既
X37n0662_p0515a22║有愚智等異，豈免於上智者起愛，下愚者起惡，中庸
X37n0662_p0515a23║者不愛不惡，貴賤亦爾。以此而推世人之心，於非冤
X37n0662_p0515a24║親孰免三過，分為九境義實可憑，無文有義智人所
X37n0662_p0515b01║用，斯之謂乎。
X37n0662_p0515b02║但欲下三親三冤者，親中三品：一、上親，謂師僧父母
X37n0662_p0515b03║生我法身肉身故；二、中親，謂兄弟姉妹同學等；三、下
X37n0662_p0515b04║親，謂惠我財物或朋友等。
X37n0662_p0515b05║冤中三者，一上冤奪我父母性命等，二中冤奪我兄
X37n0662_p0515b06║弟同學性命財物等，三下冤奪我朋友性命財物等。
X37n0662_p0515b07║中人三品，如向明。
X37n0662_p0515b08║三樂者，諸佛樂為上，菩薩樂為中，諸天樂為下，三苦
X37n0662_p0515b09║例應可見。
X37n0662_p0515b10║若全未修等者，此明人之常情，皆欲與親之樂，與冤
X37n0662_p0515b11║之苦也。
X37n0662_p0515b12║若初下明修相。然此慈觀，佛為眾生多於違情境上
X37n0662_p0515b13║起嗔，行相增盛故令修慈，不擇冤親平等與樂。問：自
X37n0662_p0515b14║身有樂可施於他，忽若自身無樂，將何施與？答：自身
X37n0662_p0515b15║若無樂可施，即但運心將他人諸天菩薩等樂而惠
X37n0662_p0515b16║施之，願彼冤親同皆受樂。文中先併對，次直對。初併
X37n0662_p0515b17║對中於三親與三樂者，此初起觀時，且順行人之心
X37n0662_p0515b18║於親生愛，故以三樂與彼三親，即上親與上樂等也。
X37n0662_p0515b19║中人三品於我無冤，與樂亦易，故次與之。
X37n0662_p0515b20║上冤與下樂等者，若與上中之樂，則頓違本心，以昔
X37n0662_p0515b21║於重冤但欲與苦，故今初起觀且與下樂，於下冤境
X37n0662_p0515b22║起嗔既輕，故可頓與上樂。然此上樂只下品上樂耳，
X37n0662_p0515b23║未是親中三種之樂者，以人既九品不同，故使三樂
X37n0662_p0515b24║不無親疎之異，是以第三修時併與三冤下品上樂
X37n0662_p0515c01║也。須知第二修時，中上之樂亦是下品中上耳。第四
X37n0662_p0515c02║修去例應可了，至于第九修時，三冤尚得三親上樂，
X37n0662_p0515c03║而況三品中人，是則九境咸霑上樂，故知修觀從易
X37n0662_p0515c04║至難，故至第九修時冤親平等名慈心成，是則一州
X37n0662_p0515c05║一國一世界乃至十方所有冤親悉皆平等。然此疏
X37n0662_p0515c06║符經作此釋義，對經研覈方知有旨，故不可以諸論
X37n0662_p0515c07║七品行慈義來此會同。
X37n0662_p0515c08║又直下，對也。以人有九種，樂有二十七品。何者？如初
X37n0662_p0515c09║入觀時，上親併得三樂，中親已得下中二樂，下親唯
X37n0662_p0515c10║得下樂。所以第二入觀，中親與其上樂，下親與其中
X37n0662_p0515c11║樂；第三入觀，下親方得上樂。文中中人三品，但出下
X37n0662_p0515c12║中三品，中上、中中例然。冤人亦但出上怨耳，中下可
X37n0662_p0515c13║例。疏云初入觀時，三親與三樂者，應云上親，三字恐
X37n0662_p0515c14║誤。今文中下，示經存略，可解。
X37n0662_p0515c15║經得慈，非大慈也者，得歷別慈，非圓頓慈也。
X37n0662_p0515c16║初文唱者，以次第心離事求理，不能達惑法界，所以
X37n0662_p0515c17║難成。
X37n0662_p0515c18║惑弱慈弱者，別人次第斷惑，外凡菩薩三惑全在，尚
X37n0662_p0515c19║未成就眾生緣慈，而況無緣？故云慈弱。
X37n0662_p0515c20║達惑慈成者，圓教初心雖有煩惱，如無煩惱達惑即
X37n0662_p0515c21║理，不緣二邊名曰無緣，住前尚爾何況分真？
X37n0662_p0515c22║經豌豆一丸，反。第二顯大者，經中從勝而說，偏就
X37n0662_p0515c23║分真以明四心，顯其大義，住地從略。
X37n0662_p0515c24║經菩薩住於初地者，以別初地證道同圓，故次文云
X37n0662_p0516a01║初住菩薩，豈非別圓證同？是故並列。又地約所依，住
X37n0662_p0516a02║約能依。若然者，雖云初地，只是初住約所依說耳。
X37n0662_p0516a03║但見實相等者，闡提雖不是菩薩大冤，而違佛法名
X37n0662_p0516a04║為大惡。圓修菩薩見彼闡提不斷性善，以一心三慈
X37n0662_p0516a05║始，從名字位已上但見佛心眾生三無差別同一涅
X37n0662_p0516a06║槃，故云不見其過。
X37n0662_p0516a07║今明慈亦拔苦者，經云除無利益，是顯慈亦拔苦也。
X37n0662_p0516a08║顯悲亦與樂者，經文煥然。
X37n0662_p0516a09║捨中亦二者，經約三義明捨，前二是拔苦：初顯生已
X37n0662_p0516a10║離苦，故不須擁護；次顯己、他離煩惱苦，悟空平等。故
X37n0662_p0516a11║此二義屬拔苦也。第三、捨有與樂義，如文。但經明大
X37n0662_p0516a12║喜，唯有一文，故疏不釋。據義亦應含二：以見眾生離
X37n0662_p0516a13║苦得樂，所以心生歡喜。是則四心皆具拔苦與樂二
X37n0662_p0516a14║義也。
X37n0662_p0516a15║六度本者，以一心三慈為無作六度之本，達施等五
X37n0662_p0516a16║無非三諦法界，方名具足。
X37n0662_p0516a17║發心本中，經先得世間等者，世間即梵天之因，達禪
X37n0662_p0516a18║法界，故曰然後發心。此即名字觀行相似三即，同名
X37n0662_p0516a19║發心。
X37n0662_p0516a20║得出世者，即轉似入真，於初住位，出離分段、變易二
X37n0662_p0516a21║種世間分真，無緣大慈也。
X37n0662_p0516a22║自相本者，經云因世得出世者，良由世禪即是佛性，
X37n0662_p0516a23║故至初住方能顯發，乃知世間事禪本相是理。
X37n0662_p0516a24║開善為實觀者，他見遮離中，明往昔行慈得為梵主，
X37n0662_p0516b01║故謂為實。
X37n0662_p0516b02║經：世壞生光音者，以初禪梵天為火災所壞故。
X37n0662_p0516b03║嘆其遮者，汝是下位，能於我前無所畏懼，而遮行慈，
X37n0662_p0516b04║無有利益，真是勇猛，故以嘆之。
X37n0662_p0516b05║經願與彼樂者，大論云：菩薩因時，但是普欲與之，至
X37n0662_p0516b06║果方能徧與其樂。
X37n0662_p0516b07║經：聖種性同佛種性故。
X37n0662_p0516b08║經不及修一慈者，不及一生緣，何況法緣無緣耶？
X37n0662_p0516b09║聲聞假想之非者，二乘未得真實所行之慈，但名假
X37n0662_p0516b10║想。
X37n0662_p0516b11║經：修行如是大涅槃者，只是了達色由心造，全色是
X37n0662_p0516b12║心，心具三千，依正攝盡，故能轉境自在無礙。
X37n0662_p0516b13║釋中下，疏釋經文，凡有二段：初、疏主正解；二、治者，助
X37n0662_p0516b14║釋。初文二：初、乏引常徒所解。
X37n0662_p0516b15║可實轉者，意謂金土可永轉故。
X37n0662_p0516b16║但能令見者，意謂但可令機熟者見，變眾生為艸木，
X37n0662_p0516b17║變艸木為眾生，而其體實不可轉，以不可令有情作
X37n0662_p0516b18║無情等。
X37n0662_p0516b19║二、一師下，正舉智者釋義二：初、斥違經。一師即指智
X37n0662_p0516b20║者，對前他解，故云一師。經文於金土文下，結云隨意
X37n0662_p0516b21║成就；依正文下，結云悉隨意成。是則皆是實轉，古人
X37n0662_p0516b22║那得違經而謂一實一不實耶？二、菩薩下，正釋義二：
X37n0662_p0516b23║初、明依正互轉。如文。二、若言下，釋出互轉義二：初、約
X37n0662_p0516b24║事理正釋。當知眾生有非眾生。若輔行云：若論無情，
X37n0662_p0516c01║何獨外色？內色亦然。以有情正報之身，本是四大和
X37n0662_p0516c02║合虗妄而立，則與艸木其體無殊。故淨名云：是身無
X37n0662_p0516c03║知，如艸木瓦礫。轉正為依，義在此也。
X37n0662_p0516c04║若言下，諸法之言豈隔艸木？
X37n0662_p0516c05║安樂性者，即是佛性。既云諸法有性，則知一切無非
X37n0662_p0516c06║眾生。故輔行云：若論有情，何獨眾生一切唯心？是則
X37n0662_p0516c07║一塵具足一切眾生佛性，亦具十方諸佛佛性，轉依
X37n0662_p0516c08║為正，義在此也。故云即非眾生，亦是眾生。
X37n0662_p0516c09║二、情與下，約性徧結示。若言有情有性，性徧一切，艸
X37n0662_p0516c10║木咸有。輔行云：一切萬法攝屬於心，心外無餘，豈復
X37n0662_p0516c11║甄隔？但云有情心體咸徧。若云無性，何但依報？正報
X37n0662_p0516c12║之身亦同艸木。故云准此可見。然依智者釋義，通論
X37n0662_p0516c13║性體，美則美矣，而於事用互轉之說，其義尚隱，故使
X37n0662_p0516c14║荊溪更加助釋。
X37n0662_p0516c15║二、私問下，治者助釋二：初、牒文雙微。
X37n0662_p0516c16║是義難信者，菩薩變人以為艸木，變艸木以為人，若
X37n0662_p0516c17║其永變不近人情，故云難信。
X37n0662_p0516c18║聖力徒施者，既不實轉，則同妖幻，聖果之力，乃成空
X37n0662_p0516c19║設。
X37n0662_p0516c20║二、總而下，約義答釋二：初、約理事二轉以正明二：初、
X37n0662_p0516c21║約內證即事而理明永轉。諸佛即妙覺究竟，菩薩即
X37n0662_p0516c22║真因分顯。
X37n0662_p0516c23║自既下。正明二人內證混融。即理而事，依正兩殊，故
X37n0662_p0516c24║不二而二；即事而理，依正一體，故二而不二。即十不
X37n0662_p0517a01║二門云：依正既居一心，一心豈分能所？雖無能所，依
X37n0662_p0517a02║正宛然也。然其事理體一，凡聖何殊？但理具情迷，於
X37n0662_p0517a03║凡自異；理顯智悟，於聖常同。
X37n0662_p0517a04║能令下。即是聖人說己所證以示凡夫，令彼下凡亦
X37n0662_p0517a05║達此理，故云亦復如是。轉迷成悟金不為礦，故云此
X37n0662_p0517a06║則永轉，即楞嚴云若能轉物即同如來也。約義則有
X37n0662_p0517a07║名字、觀行、相似、分真、究竟等轉。今云永轉，乃是稟教
X37n0662_p0517a08║悟理得相似已上方是永轉，以相似去不退轉故，五
X37n0662_p0517a09║品已還容有退失不成永轉。
X37n0662_p0517a10║二、若暫下，約外用即理，而事明暫轉。此由聖入本，具
X37n0662_p0517a11║自他依正不二之理，故至果位。自即益他，隨順物機，
X37n0662_p0517a12║宜見轉形而得益者。故有變化眾生為彼艸木，變彼
X37n0662_p0517a13║艸木為他眾生，而令彼眾生亦不覺知為聖所變，但
X37n0662_p0517a14║有緣者見之耳。然須深推其本，不由理性不二，何能
X37n0662_p0517a15║暫轉者乎？
X37n0662_p0517a16║二、況復舉事理互融以結示文中，先引經文明互融
X37n0662_p0517a17║相，次勸後學當思經旨。初文者，於一理上而立三名，
X37n0662_p0517a18║謂無緣、大慈、法身、如來、正因、佛性，雖有三名，實無三
X37n0662_p0517a19║體，故皆云即。而此理即事，故云佛性即諸法。故諸法
X37n0662_p0517a20║之言，統收十界依正之事，事理相即，永轉何疑？神用
X37n0662_p0517a21║化他，暫轉可信。是則芥納須彌，毛藏巨海，亦是暫作，
X37n0662_p0517a22║令彼不知。以此類同，義旨無異，故勸後人再思此義。
X37n0662_p0517a23║但是功德者，他謂四心，但是梵福，即是禪中功德。暫
X37n0662_p0517a24║伏嗔等，失禪還生，故非究竟。
X37n0662_p0517b01║猗樂者，於宜反。文選音義云：猗，美也。顧野王曰：歎美
X37n0662_p0517b02║之詞，字又作禕。郭璞注爾雅云：禕謂住麗輕美之皃。
X37n0662_p0517b03║今謂慈定成就，伏彼嗔躁，安和輕美，故云猗樂相伏。
X37n0662_p0517b04║此中下。今經四等，即是大涅槃心之所修習，達禪定
X37n0662_p0517b05║實相，三智圓融，能斷諸惑，故云即般若等也。
X37n0662_p0517b06║舉八事者，即經云飲食等八，為下發誓中八事作本
X37n0662_p0517b07║也。
X37n0662_p0517b08║經：是田非田者，謂持戒者是福田，破戒者非福田。
X37n0662_p0517b09║經：是器者，施財食等必用篋器，故吉時吉日乃施，是
X37n0662_p0517b10║處清淨僧藍應可施。
X37n0662_p0517b11║不計飢饉豐樂者，不於年豐則施，手飢則止。又是不
X37n0662_p0517b12║見彼人貧窮飢饉，受施豐樂之相也。如是簡擇，則心
X37n0662_p0517b13║有依止，全是妄想，皆非菩薩。故疏云：皆不作如此施。
X37n0662_p0517b14║即向經云：其心爾時無所依止也。
X37n0662_p0517b15║經不見施者等者，即是以圓不思議空中二觀，泯蕩
X37n0662_p0517b16║三事相著，而空中即假，故常行布施，則因果不亡，善
X37n0662_p0517b17║惡斯在。
X37n0662_p0517b18║經其鏃，字林：子木反，箭鏑也。
X37n0662_p0517b19║顯圓慈相者，經明四等皆云眾生如子者，則是菩薩
X37n0662_p0517b20║觀生佛性與我相關，故如子也。同體之慈義斯現矣。
X37n0662_p0517b21║凡有八重者，華嚴淨行品雖有一百四十皆是單願，
X37n0662_p0517b22║今雖八重，於一食等而有多願，是知行檀必須誓願
X37n0662_p0517b23║導之方有所至。
X37n0662_p0517b24║經：飲八味水者，謂涅槃河具足八味：一、常，二、恒，三、安，
X37n0662_p0517c01║四、清涼，五、不老，六、不死，七、無垢，八、快樂。
X37n0662_p0517c02║經得一甜味者，如四相品初云：說苦酢味、無常醎味、
X37n0662_p0517c03║無我苦味、樂為甜味、我為辛味、常為淡味，煩惱為薪、
X37n0662_p0517c04║智慧為火，以是因緣成涅槃食。今願眾生皆得大般
X37n0662_p0517c05║涅槃安樂之法，無有大小六味之殊，故云甜也。以世
X37n0662_p0517c06║漿味甜故，因事表理。
X37n0662_p0517c07║面各四寸者，如來著衣離身四寸，四面各離總成尺
X37n0662_p0517c08║六。
X37n0662_p0517c09║第五下，經明戒義甚廣，而疏但釋無戒及無作戒者，
X37n0662_p0517c10║以此二名有濫，故須簡示。餘皆可見，故不須釋。
X37n0662_p0517c11║無戒下。簡非。一、非不受名無，以大乘戒必須作法受
X37n0662_p0517c12║故。二、非是不發無作名無，故云及受不得之無。此謂
X37n0662_p0517c13║無殷重心，雖作法受而不發戒體也。
X37n0662_p0517c14║華嚴下。顯是。凡引二經皆是精持禁戒，而持無持相，
X37n0662_p0517c15║故云如虗空等。故大集云見住戒非故也。是則前三
X37n0662_p0517c16║教人不達持犯法界，俱名住戒之非也。
X37n0662_p0517c17║言無作下。亦先簡非。謂此大乘中道之戒名為無作，
X37n0662_p0517c18║非同小教成宗所談第三聚之無作也。
X37n0662_p0517c19║乃是下。顯是可知。
X37n0662_p0517c20║經：天中天！所臥之牀者，即妙覺如來以究竟三德為
X37n0662_p0517c21║牀。又同法華如來座者，諸法空是。菩薩所臥，即是分
X37n0662_p0517c22║證。
X37n0662_p0517c23║經初中後心，常入涅槃宅者，只是圓因圓果，俱觀實
X37n0662_p0517c24║相耳。
X37n0662_p0518a01║經離二乘錠者，錠音定，錠亦燈也。呂靜韻集云：有足
X37n0662_p0518a02║曰燈，無足曰錠。
X37n0662_p0518a03║為三乘本者，則總攝四教也。前為大乘本，即別語別
X37n0662_p0518a04║圓也。良由無緣大慈，即三諦理。一心三諦，十界統收。
X37n0662_p0518a05║四聖法界，則攝四教。若大若小，若權若實。
X37n0662_p0518a06║次一切法者，只三乘教中所具種種法門而已，故云
X37n0662_p0518a07║用慈攝一切法，無法不徧也。
X37n0662_p0518a08║初文即是三乘者，經云菩薩、諸佛，只是於大乘中具
X37n0662_p0518a09║舉因果耳。
X37n0662_p0518a10║不淨與出入息者，即五停心觀中二種停心也。謂一
X37n0662_p0518a11║者多貪眾生教修不淨觀，二多嗔修慈，三愚癡修十
X37n0662_p0518a12║二緣，四思覺修數息，五著我修界分別。雖有五門，然
X37n0662_p0518a13║其要者其唯二種。故俱舍云：入修要二門，不淨觀數
X37n0662_p0518a14║息，貪尋增上者，如次第應修。故使今經但舉此二。
X37n0662_p0518a15║言甘露門者，涅槃如甘露，此二能通故名門。甘露之
X37n0662_p0518a16║門名甘露門，應以甘露喻四教理。
X37n0662_p0518a17║經無常生滅等者，北遠云：無常生滅是總相法念處，
X37n0662_p0518a18║觀四念處是別相，謂觀身不淨等。
X37n0662_p0518a19║論師下。且就色說七，餘陰可類。若依成實判位，此七
X37n0662_p0518a20║同在聞、思、修地中，而毗曇亦說此七判位，則與前異，
X37n0662_p0518a21║謂前四在四善根乃至見道，後三修道。
X37n0662_p0518a22║三觀下，先准小乘，今文乃依成論也。約位在四善根，
X37n0662_p0518a23║若依毗曇，則以觀陰、入、界名三觀處。約位在總相念，
X37n0662_p0518a24║若大乘下，即是達三道，即三德，名三觀也。瓔珞所明，
X37n0662_p0518b01║則別教次第三觀。二諦觀是空觀，因觀生死而證真
X37n0662_p0518b02║空，俗是入空之筌，故云二諦，位在十住。平等觀是假
X37n0662_p0518b03║觀，前十住位已破假用空，今十行中復破空用假，二
X37n0662_p0518b04║邊各有破用，故名平等。以此二觀為方便，得入中道
X37n0662_p0518b05║觀也。修中十向，證中初地。注云云者，一心三觀，如大
X37n0662_p0518b06║論。此則已當徧四教，釋三觀也。前約苦等，即是藏、通
X37n0662_p0518b07║經。八解脫，如下第二十八經中說。
X37n0662_p0518b08║無諍下。三解中，初義屬藏，次義屬通，後義收別、圓。
X37n0662_p0518b09║經諸神通六種不同，故云諸也。亦是修發不同，或漏
X37n0662_p0518b10║無漏，故云諸。
X37n0662_p0518b11║實徧下二句，上句云即是諸善，下云徧於諸善者，由
X37n0662_p0518b12║即故徧，由徧故即，而即顯體同，徧顯廣攝。
X37n0662_p0518b13║先明即大乘善者是實相，隨淨緣故，有十五句異。
X37n0662_p0518b14║即小乘善者，是實相隨染緣故，有十六句異，而皆隨
X37n0662_p0518b15║緣不變，即事而理。以佛界名淨，九界名染，故知小乘
X37n0662_p0518b16║是染緣也。
X37n0662_p0518b17║二云下，以十地判三慈。古人雖用歡喜等十地之名，
X37n0662_p0518b18║而此釋義乃屬通位，良由不分四教，所以致此淆混。
X37n0662_p0518b19║若是別位，則始終顯中，豈得云空心等耶？今師於玅
X37n0662_p0518b20║玄明通位，義與此同。
X37n0662_p0518b21║疏云空心多者，玅玄云：通菩薩從乾慧至見地，多用
X37n0662_p0518b22║從假入空。四地下，玄云：從薄地用遊戲神通，多修從
X37n0662_p0518b23║空入假。八地下，玄云：從支佛地學二觀雙照，入菩薩
X37n0662_p0518b24║地，自然流入薩婆若海。今云並觀，只是雙照，而云是
X37n0662_p0518c01║雙非者，以照俗則非真，照真則非俗，故於雙照得雙
X37n0662_p0518c02║非名。是知古釋不出通意。
X37n0662_p0518c03║冥真故非有非無者，以佛果妙有，冥合真空，故非有
X37n0662_p0518c04║無。
X37n0662_p0518c05║今言下，今破緣。五陰等者，破初師疏主意，以生緣、法
X37n0662_p0518c06║緣與假、實名同，謂生緣即眾生假名，法緣即五陰實
X37n0662_p0518c07║法，假、實俱是生死有法，初師豈得云法緣、緣無耶？故
X37n0662_p0518c08║云五陰法如何是無也。
X37n0662_p0518c09║又若下。縱破。若謂法緣是無，又與無緣如何區別？故
X37n0662_p0518c10║云無緣何異？此由古人但明二諦以配三慈，雖有雙
X37n0662_p0518c11║非之言，但約空、假互奪，故使疏主順彼立義，以法緣
X37n0662_p0518c12║是有，無緣屬無，竝而破之。若約今家，以此三慈敵對
X37n0662_p0518c13║三諦，則無此難。
X37n0662_p0518c14║又初下，破第二師。豈一向空者，若是別位，則見中道，
X37n0662_p0518c15║故非空；若是通位，乾慧性地，實未證空，亦非一向。
X37n0662_p0518c16║又非下。正破第二。師云：八地至十地是雙非也。以第
X37n0662_p0518c17║十是通教佛地，故以今經明行無緣慈者，正是因人，
X37n0662_p0518c18║豈是佛地？此亦兼破第三家同據佛義也。
X37n0662_p0518c19║此乃下。明今釋也。若緣等者。即前三慈各具此三，故
X37n0662_p0518c20║無有無之難，然亦不妨以此三慈敵對三諦。
X37n0662_p0518c21║今於一一慈中各有三者，乃即一而三。
X37n0662_p0518c22║又緣於三諦等者，此以三諦釋三淨義，以前三淨即
X37n0662_p0518c23║三諦故。
X37n0662_p0518c24║引中論者，通證三慈，各具三諦。
X37n0662_p0519a01║假名四句者，謂此四句無定四執其體互融，故以有
X37n0662_p0519a02║無雙非，以判三慈而非戲論。
X37n0662_p0519a03║經覺寤居効反。寤亦覺也。蒼頡篇：覺而有言曰寤。
X37n0662_p0519a04║若佛實修下，經云菩薩，疏云：佛者，因果互舉。
X37n0662_p0519a05║中間非橫者，謂合得八十壽而或夭折，故假慈力除
X37n0662_p0519a06║橫死夭折而得定壽也。念佛作福能延壽者，應知但
X37n0662_p0519a07║是免橫而已。今文據長，且云八十，其或定壽二十、三
X37n0662_p0519a08║十等，中間亦有非橫，則慈能益之。然亦假機緣樂善，
X37n0662_p0519a09║慈方為益，感應道交，因緣和合，非孤然也。顏子行仁
X37n0662_p0519a10║而壽三十者，此乃得其定壽，安可謂行仁反招短折
X37n0662_p0519a11║耶？故知三十之壽，自由往因，中無非橫，功由現善，行
X37n0662_p0519a12║仁之益，明同指掌。楊子法言曰：或問：壽可益乎？曰：德。
X37n0662_p0519a13║曰：回、牛之行德矣，曷壽之不益也？曰：德故爾。如回之
X37n0662_p0519a14║殘，牛之賊也，焉得爾？李軌注云：言復甚也。
X37n0662_p0519a15║如初下，以不煞是長壽因，煞害是短命因，故舉煞業
X37n0662_p0519a16║三時無悔，以明定業一時有悔，則成不定。煞業既爾，
X37n0662_p0519a17║盜等例然。惡業既爾，善業亦然。且如不煞放生，三時
X37n0662_p0519a18║無悔，則後受果報，乃獲長壽而無橫夭，此乃定業感
X37n0662_p0519a19║定報也。
X37n0662_p0519a20║一時有悔者，雖感長壽，不免橫死，故假佛慈，益之免
X37n0662_p0519a21║橫。問義。自下據惡業為問耳。
X37n0662_p0519a22║轉重為輕者，例如小般若云：是人先世罪業應墮惡
X37n0662_p0519a23║道，以今世人輕賤故，先世罪業則為消滅。亦同十住
X37n0662_p0519a24║婆沙論云：願今身償，不惡道受也。
X37n0662_p0519b01║青泥者，青謂銅青等染，泥謂雜泥等染，即黑色也。然
X37n0662_p0519b02║此青黑實非正色，木蘭赤色亦然。木蘭謂菓汁染等。
X37n0662_p0519b03║南山云：予於益部親見木蘭樹皮赤黑色鮮明，可以
X37n0662_p0519b04║為染。
X37n0662_p0519b05║但其點小等者，謂著木蘭，雖以青黑點之，遙望還是
X37n0662_p0519b06║赤色。有本其點下或剩雖字者，非。
X37n0662_p0519b07║經南天竺者，天竺或言身毒，或言賢豆，皆訛也。正言
X37n0662_p0519b08║印度，印度月名，良以彼土聖賢相繼，開悟羣生，照臨
X37n0662_p0519b09║如月，因以名也。
X37n0662_p0519b10║經馳騁丑領反。廣雅：馳，奔也；騁，走也。
X37n0662_p0519b11║經私吒竹嫁反。
X37n0662_p0519b12║經割其股肉者，運曆曰：唐開元二十七年，明州俚人
X37n0662_p0519b13║陳藏器撰。本艸拾遺云：人肉治羸疾，自是閭閻相効
X37n0662_p0519b14║割股。藏器葢依此經也。
X37n0662_p0519b15║是附庸者，此謂五等諸候列國，外不滿百里小國也。
X37n0662_p0519b16║庸，用也。謂國色微小，不能自通於天子，以國內稅賊，
X37n0662_p0519b17║附用於大國諸候也。
X37n0662_p0519b18║經：復念宿嫌者，稚年被釋種罵為妾子故。
X37n0662_p0519b19║經：劓，魚器反，割鼻也。
X37n0662_p0519b20║梵行品之二
X37n0662_p0519b21║一心已成者，即捨心離著也。古人意謂見他離苦得
X37n0662_p0519b22║樂而生歡喜，若不離著梵行不成，故云一心已成也。
X37n0662_p0519b23║今亦一往者，且以三一各立一果，義當歷別。四心互
X37n0662_p0519b24║通，義當圓融。
X37n0662_p0519c01║若二往者，不應兩判，但是文略及互現耳。
X37n0662_p0519c02║即理而事者，內證三德之理，而外運四心之事。
X37n0662_p0519c03║與愛相扶者，以慈等被物，如母愛子，故制其果，名為
X37n0662_p0519c04║極愛。
X37n0662_p0519c05║捨心下。可解。是則雖有四心，但成二類，前三屬有，後
X37n0662_p0519c06║一符空，故但二果。
X37n0662_p0519c07║果豈隔別者，既四心互具，理合一心皆有二果。
X37n0662_p0519c08║經明三一各有一果者，葢是佛言隱略，故云文略。又
X37n0662_p0519c09║是佛言巧妙互現其名，三心得極愛果非無平等果，
X37n0662_p0519c10║捨心得平等果非無極愛果，故云互現。
X37n0662_p0519c11║若過若不及者，今明梵行之果正在別初地，即圓初
X37n0662_p0519c12║住。若云八地，是太過；若云性地，乃通教內凡，是不及，
X37n0662_p0519c13║俱不得中也。
X37n0662_p0519c14║子非我內者，子是所愛境，非能愛心也。
X37n0662_p0519c15║結判分明者，初文末結云名曰極愛，後四文末皆結
X37n0662_p0519c16║云名一子，分明若此也。
X37n0662_p0519c17║見諸凡夫者，即是見人天道起四趣惡因也。
X37n0662_p0519c18║別譬發心等者，謂依四教發心學人，即是四聖法界
X37n0662_p0519c19║初心也。故兼前文，則慈被十界怡然理順。
X37n0662_p0519c20║起於取著者，四教四門各執成著。
X37n0662_p0519c21║譬五陰者，皆由緣陰執有我身，於是便計我解為是、
X37n0662_p0519c22║他學為非，諸惑浩然潤彼三業，招感生死何莫由斯。
X37n0662_p0519c23║左譬實等者，西方君父師皆面東，故左在北屬陰，陰
X37n0662_p0519c24║靜譬實；右在南屬陽，陽散譬權。定觀智拔義亦如是，
X37n0662_p0520a01║定止散動譬父母見已及與左手，故云定觀觀見也。
X37n0662_p0520a02║智能破惑譬右手，總上權實定慧是拔彼意業之惡，
X37n0662_p0520a03║既雙以左右配拔意業，故單以捉頭譬救身，挑出譬
X37n0662_p0520a04║殺口。
X37n0662_p0520a05║別譬苦果者，以前二文俱譬惡因，故此別明所感之
X37n0662_p0520a06║果。第五、通譬，則兼前三文。經：若墮地獄是果，造作善
X37n0662_p0520a07║惡是因。
X37n0662_p0520a08║直申不解者，如佛向舉五譬，皆住極愛及一子地，復
X37n0662_p0520a09║云殺婆羅門，其義秘密，故我淺智不解。
X37n0662_p0520a10║或云五難者，即開初煞婆羅門難為三，并下二文，故
X37n0662_p0520a11║有五也。
X37n0662_p0520a12║經則應護念者，既住一子地，則應護念，何故行煞？
X37n0662_p0520a13║經若不住等者，若不言住此地，應同凡夫行煞墮獄，
X37n0662_p0520a14║又何不墮？
X37n0662_p0520a15║不及弟子者，弟子即須菩提。
X37n0662_p0520a16║經：佉陀羅炭者，僧亮云：一燒六日乃滅，堅利傷人。
X37n0662_p0520a17║總寄迦葉者，由迦葉問，故寄而斥之，以誡後代無智，
X37n0662_p0520a18║謂佛實罵實煞之者。
X37n0662_p0520a19║上迦葉問等者，引聖行文與此辯異。
X37n0662_p0520a20║一解下。出二家釋義。初家全非上佛答意。且上答意
X37n0662_p0520a21║者，謂雖未得不動地，為護法故、為駈遣惡人故，破戒
X37n0662_p0520a22║無罪。而云得地及破戒者，非上答意人師妄說。若然
X37n0662_p0520a23║者，則是未得地不許破戒也。
X37n0662_p0520a24║二、解下，次師解義，與上文合。只由得地入真則可，見
X37n0662_p0520b01║機破戒其理必然，故前但問：未得真時有緣得破否？
X37n0662_p0520b02║故佛答云：得。是知前云破戒是未得入真凡位，遇弘
X37n0662_p0520b03║法緣則許破戒；此破殺戒是入分真聖位，見機因殺
X37n0662_p0520b04║得益故破，故云即得於真也。
X37n0662_p0520b05║理在其間者，前煞聽戒童子是化，今云煞婆羅門是
X37n0662_p0520b06║實，不可一例局文，謂二俱是實，及二俱是化也。
X37n0662_p0520b07║經憲制爾雅：憲制，法則也。廣雅：制，禁也。
X37n0662_p0520b08║經，熊羆胡弓。彼宜反。說文，熊如豕，山居，冬蟄。爾雅，羆
X37n0662_p0520b09║如熊，黃白。
X37n0662_p0520b10║經：和尚，外道名師也。故和尚之名，內外通有。僧傳云：
X37n0662_p0520b11║郁波弟耶，此云常近受持者。苑法師云：西域流俗謂
X37n0662_p0520b12║之殟社，于闐、疏勒云鶻社，此方訛略云和尚也。羅什
X37n0662_p0520b13║翻為力生。
X37n0662_p0520b14║經譬如掘地（至）無有罪報者。嗔心掘地，寧有罪報？慈
X37n0662_p0520b15║心殺闡提的，無罪也。
X37n0662_p0520b16║經：癡人食唾者，調達化為小兒，坐闍王床上，王以唾
X37n0662_p0520b17║飼之。
X37n0662_p0520b18║七事中明降曠野鬼，即比丘出生本起也。今佛寺圖
X37n0662_p0520b19║於門壁二神像者，即曠野鬼及佛化身。其為居士形
X37n0662_p0520b20║立於後者，即手長者。其女像即鬼子母，亦是出生本
X37n0662_p0520b21║緣，見十誦律，故古人并而圖之。寄歸傳云：或圖門屋
X37n0662_p0520b22║下，或𦘕食厨邊。
X37n0662_p0520b23║經惟仰語向反。韻集云：仰，恃也；謂取資於人曰仰。仰
X37n0662_p0520b24║亦望也。
X37n0662_p0520c01║所以然下。示生起意也。所以初明平等，次辯知見者，
X37n0662_p0520c02║只由平等是法性寂義，知見是法性照義。既是即寂
X37n0662_p0520c03║而照，故有二文：空是寂義，有是照義。權實亦然。
X37n0662_p0520c04║上三下。更對上果以辯互顯。三心是事，佛境是理。既
X37n0662_p0520c05║即事而理，故於文末結云：汝於諸佛所有境界不應
X37n0662_p0520c06║生疑。
X37n0662_p0520c07║即事（至）互顯者。前明即事而理，今明即理而事，故先
X37n0662_p0520c08║示平等，次說知見，故云互顯。向三雙中，寂空實是理，
X37n0662_p0520c09║照有權是事。
X37n0662_p0520c10║七地入寂滅者，華嚴？十地品云：解脫月言：佛子！菩薩
X37n0662_p0520c11║何地未能入寂滅？金剛藏言：六地未能入。今住七地，
X37n0662_p0520c12║於念念中能入寂滅而不證寂滅，是菩薩成就不思
X37n0662_p0520c13║議身、口、意業行。然此乃是別教教道，故今不用。
X37n0662_p0520c14║理同能異者，佛性理同，功能則異，前是照用，此是寂
X37n0662_p0520c15║用也。何得淺深者，責古人也。
X37n0662_p0520c16║例聖下，須知五行之果，同在初地。
X37n0662_p0520c17║大品明十八空者，大論三十四廣釋其相。今依彼略
X37n0662_p0520c18║消名義：一、內空，所謂內六入空，無我、無我所。二、外空，
X37n0662_p0520c19║所謂外六入空，無我、無我所。三、內外空，所謂內外十
X37n0662_p0520c20║二入中，無我、無我所，無內外法。四、空空，謂以空破內
X37n0662_p0520c21║空、外空、內外空，破是三空故。如淨名云：唯有空病，空
X37n0662_p0520c22║病亦空。故名空空。五、大空，所謂十方相空，故名大空，
X37n0662_p0520c23║以十方無邊故空。六、第一義空，所謂諸法中第一義
X37n0662_p0520c24║者名涅槃，涅槃中亦無涅槃相，涅槃空即第一義空
X37n0662_p0521a01║也。七、有為空，有為法者，名因緣和合生，所謂五眾、十
X37n0662_p0521a02║二入、十八界等。今有為法二因緣故空：一者、無我無
X37n0662_p0521a03║所及常相，不變異不可得故空；二者、有為法相空，不
X37n0662_p0521a04║生不滅無所有故空。八、無為空，無為法者，名無因緣，
X37n0662_p0521a05║常不生不滅如虗空故。今待有為，故說無為。若有為
X37n0662_p0521a06║法不可得，則無無為之可著，即是無為空。九、畢竟空，
X37n0662_p0521a07║謂以前八空破諸法畢竟盡淨，名為畢竟。若無諸法，
X37n0662_p0521a08║亦無畢竟之可著，名畢竟空。十、無始空，一切世間若
X37n0662_p0521a09║眾生若法皆無有始，無明覆愛往來生死始不可得，
X37n0662_p0521a10║破是無始，於無始中無執著故，名無始空。十一、散空，
X37n0662_p0521a11║所謂五眾和合故有，人若智慧一一分別破散，人與
X37n0662_p0521a12║五眾及所破散皆無所有，是名散空。十二、性空，性名
X37n0662_p0521a13║自有，不待因緣；若待因緣，名為作法。今諸法中皆無
X37n0662_p0521a14║自性，性不可得，名為性空。十三、自相空，一切諸法有
X37n0662_p0521a15║二種相：一者、總相，如無常等；二者、別相，諸法雖無常
X37n0662_p0521a16║而各有別相，如地有堅相、火為熱相，如是二相皆空，
X37n0662_p0521a17║故名相空。十四、諸法空，謂五眾、十二入、十八界等法
X37n0662_p0521a18║皆入種種門，一切法有相、知相、識相、緣相、增上相、因
X37n0662_p0521a19║相、果相、總相、別相、依相等，一切皆空，空無實故，名諸
X37n0662_p0521a20║法空。十五、不可得空，一切法及因緣畢竟不可得，名
X37n0662_p0521a21║不可得空。十六、無法空，無法名法已滅，是滅無故，名
X37n0662_p0521a22║無法空。十七、有法空，所謂諸法因緣和合故有，今皆
X37n0662_p0521a23║空，名有法空。十八、無法有法空，亦以觀無法有法空
X37n0662_p0521a24║故，名之為空。又九十二云：是十八空，性亦自空，即是
X37n0662_p0521b01║能空，亦復皆空。以二經互顯，故得引同。
X37n0662_p0521b02║或論七空者，楞伽俱列七空：一者相空分，㭊自他共
X37n0662_p0521b03║不能生故；二者自性空，空於諸法自性不生故；三者
X37n0662_p0521b04║無行空，陰本涅槃故；四者行空，陰入和合離我我所
X37n0662_p0521b05║故；五者不可得空，諸法妄計無可說故；六者第一義
X37n0662_p0521b06║空，自證聖智離過習故；七者彼彼空，空中最下無復
X37n0662_p0521b07║彼此故。亦是合十八為七空耳。今處中說，非十八之
X37n0662_p0521b08║廣、非七空之略，故今十一名為處中。
X37n0662_p0521b09║然大品下，彼經正蕩相著，故明空則廣；今經正談性
X37n0662_p0521b10║徧，故明空則略。且對大品，故受略名。
X37n0662_p0521b11║總其下。明二經文異義等。以彼不共般若即今佛性，
X37n0662_p0521b12║今經十一即是彼空，況復空即佛性、佛性即空，故云
X37n0662_p0521b13║互顯。但彼兼帶與此為異，今雖有小同知圓常。
X37n0662_p0521b14║互無空者，說內空時無外空，說外空時無內空，餘五
X37n0662_p0521b15║皆爾，名互無空。
X37n0662_p0521b16║住理空者，謂自性是空也。
X37n0662_p0521b17║皆是理空者，謂此十一並是真諦。
X37n0662_p0521b18║修行有漸故者，初觀生空，次觀法空，次第漸深，至于
X37n0662_p0521b19║佛果。觀師破病，得今家對治義。融冶，音野。
X37n0662_p0521b20║有人評下。消名貴在區分，宜依冶城，故云於文為得。
X37n0662_p0521b21║詮理孰分內外，宜依開善，故云於理為得。雙取兩家，
X37n0662_p0521b22║乃成正義。
X37n0662_p0521b23║理外橫計者，乃至於圓融四德，同體三寶，而起定執，
X37n0662_p0521b24║亦名邪計。理無定執，定執乖理，故云理外。
X37n0662_p0521c01║理內正法者，即名字已上順理生解，無定四執故名
X37n0662_p0521c02║理內。
X37n0662_p0521c03║經：從內空者，無父母至財物，是所空境。次從是內法
X37n0662_p0521c04║中下，舉能空體。
X37n0662_p0521c05║經外空但云亦復如是者，謂前內空時無外空所空
X37n0662_p0521c06║之境，即名內空；今外空時無內空所空之境，即名外
X37n0662_p0521c07║空。所以疏文共為一釋。
X37n0662_p0521c08║經：內外空者，先出所空境；次唯有如來下，出能空體。
X37n0662_p0521c09║經：有為空者，先出所空境；次是中下，出能空體。
X37n0662_p0521c10║經無為空者，先出所空境，次從佛等四下出能定體。
X37n0662_p0521c11║始破明無者，以上非今貫之，謂非今修此空觀，始破
X37n0662_p0521c12║執著明空，應知本來自空非始今日，昔由妄計執之
X37n0662_p0521c13║成有，故知空理無有始也，故云無無有始。上無訓空、
X37n0662_p0521c14║下無訓非，義則易見。
X37n0662_p0521c15║經：從生死無始，是所空境。次從皆悉空寂下，出能空
X37n0662_p0521c16║體。
X37n0662_p0521c17║破性說性空者，謂內因外緣破四性計故得證空。
X37n0662_p0521c18║二云下。由本性空故，性執可破。
X37n0662_p0521c19║如貧下。此乃無有空中喻，而引著此中者，由性本空，
X37n0662_p0521c20║故無所有。所以疏文不釋後義，以可見故。
X37n0662_p0521c21║經：無所有空，先出所空境；次從菩薩觀時下，出能空
X37n0662_p0521c22║體。愚癡人譬外道，貧窮人譬二乘，次云貧窮，乃正譬
X37n0662_p0521c23║菩薩，語同意異，思之可知。
X37n0662_p0521c24║兩不之義者，論八不明中，今則與彼不生不滅義同。
X37n0662_p0522a01║無眼是實法空，無主是假名空，假實之名雖通於小，
X37n0662_p0522a02║義即大乘不生不滅。
X37n0662_p0522a03║凡小所迷沒處者，經既云支佛等，即等取凡夫空見，
X37n0662_p0522a04║故云凡小是是，即權智分別故云是是，實智冥空故
X37n0662_p0522a05║云非是。
X37n0662_p0522a06║三句責下，空境亦空，故云空空，即了所觀不可得也。
X37n0662_p0522a07║空來下，觀空之智亦空，故名空空，即了能觀不可得
X37n0662_p0522a08║也。此乃偏小乘中皆達能所俱空，故下云空境空智，
X37n0662_p0522a09║此猶是偏也。
X37n0662_p0522a10║空能空之法者，謂以圓中不思議空，來亡偏小能空
X37n0662_p0522a11║境智之空，故名空空。
X37n0662_p0522a12║若直下，判前三句。
X37n0662_p0522a13║若將空空。空者，凡三空字，謂若將圓空來，空於偏小
X37n0662_p0522a14║之空也。
X37n0662_p0522a15║河西下皆道朗疏文中語也。
X37n0662_p0522a16║而智體不空者，即存著能觀，謂我能觀空，此由執空
X37n0662_p0522a17║翻成於有，故須推撿能觀至不可得，故云遣破惑情
X37n0662_p0522a18║能所俱空，得空空號。
X37n0662_p0522a19║是有下，結成上義。是有，結上萬法；是無，結上智體；亦
X37n0662_p0522a20║空，結上遣破。下句即云四字，即章安語，指明彼義，故
X37n0662_p0522a21║云下句等。
X37n0662_p0522a22║前計既空者，萬法既空也。智不獨有者，智體亦空也。
X37n0662_p0522a23║真悟下。若論真悟，豈存能所？故云理無竝照。
X37n0662_p0522a24║雖無下。謂真悟。雖爾而初心修觀取理難當，必須遣
X37n0662_p0522b01║破方得真悟，故云可知。
X37n0662_p0522b02║有漏下。二法雖殊能空體一，其猶木火艸火，木艸自
X37n0662_p0522b03║異燒滅本同，以破常情執事分理，故重無漏而輕有
X37n0662_p0522b04║漏，豈知空義一揆何重何輕？
X37n0662_p0522b05║萬法既寂下。正示二空體一義。萬法是有漏，智體是
X37n0662_p0522b06║無漏。
X37n0662_p0522b07║葢謂妙空者，能所俱亡，中空不二，故非二乘智力所
X37n0662_p0522b08║及。
X37n0662_p0522b09║涅槃、般若更互相顯者，彼經指此、此經指彼，以顯實
X37n0662_p0522b10║相般若、性淨涅槃名異體同，是故互指。
X37n0662_p0522b11║今約下。結歸三諦也。其文雖廣義不出三，三一互融
X37n0662_p0522b12║即心而具，結歸之意妙在斯乎？此則已成觀心解也。
X37n0662_p0522b13║故不可以前文義局今諸名，今消諸名俱順諦義。
X37n0662_p0522b14║而以內外為真俗者，真諦亡泯，望俗為內；俗諦建立，
X37n0662_p0522b15║望真如外。
X37n0662_p0522b16║即二俱空者，中諦雙遮，二邊俱泯。
X37n0662_p0522b17║不見元祖者，即真是俗，故真無始；即俗是真，故俗無
X37n0662_p0522b18║始；中即二邊，故中亦無始。
X37n0662_p0522b19║本來自空者，一一互融本無定執，闕無所有空，應云
X37n0662_p0522b20║三諦俱寂名無所有。
X37n0662_p0522b21║真即是中等者，以真中二體，二無二也，俱亡泯故。
X37n0662_p0522b22║後嘆下，追釋空空義。以前經文文相難解，今以諦消
X37n0662_p0522b23║宛然易見，故此廣明。前經有三段，謂：初嘆，次釋，後結。
X37n0662_p0522b24║今云後嘆，恐是字悞。
X37n0662_p0522c01║凡小聖所迷沒處者，謂圓融三諦，凡小不知，名為迷
X37n0662_p0522c02║沒。
X37n0662_p0522c03║一一諦悉備真中者，既即一而三，故三諦各三。於一
X37n0662_p0522c04║一諦但取真中者，以明空空義故，謂真空及中空，故
X37n0662_p0522c05║云空空。單照一諦即具空假，而未云中者，以明是及
X37n0662_p0522c06║非是義故。下結空空還約中道，義同向說。
X37n0662_p0522c07║若雙下，總結。若雙即前云雙照，若隻即前云單照，若
X37n0662_p0522c08║三即前云三諦相即，若一義與隻同。
X37n0662_p0522c09║皆不思議者，只由三一互攝，一心所具，故使雙隻三
X37n0662_p0522c10║一，自在無礙，皆非凡小心思言議所及。
X37n0662_p0522c11║前離後得者，經有二段：前段有法、譬、合以明離著，後
X37n0662_p0522c12║段但有譬、合以明得法，即廣二無對已下文是。
X37n0662_p0522c13║經於一切法亦知亦見者，謂於十界法以三智知、五
X37n0662_p0522c14║眼見也。
X37n0662_p0522c15║經若行下，列十三法。行即是心者，心謂四教能觀，境
X37n0662_p0522c16║即四教所觀，性則自分不改，相謂覽而可別，俱約十
X37n0662_p0522c17║界。
X37n0662_p0522c18║經：若眾生心者，十界色心。若根者，四教根機。若禪，謂
X37n0662_p0522c19║界內外禪。若乘，謂三、五、一乘。施開不同。若善知識，亦
X37n0662_p0522c20║四教異。若持禁戒，大小篇聚。若所施，四教行檀也。一
X37n0662_p0522c21║一分別不同，故云一切知見。謂肉、天二眼見十界麤
X37n0662_p0522c22║細色，慧見十界性相俱空，法見根緣差別，佛見無非
X37n0662_p0522c23║心性。五眼既爾，三智可知。五眼、五智開合之異。
X37n0662_p0522c24║經編椽者，聲類：以繩次物曰編。大毼力于反。聲類，毛
X37n0662_p0523a01║布也。茹菜攘舉反。廣雅云：茹，食也。啜啗茹食之也。
X37n0662_p0523a02║知因果中，經有二段：初知出世因果，如疏文釋；次從
X37n0662_p0523a03║以淨天眼去，知世間因果。善、惡業是因，三塗、人、天是
X37n0662_p0523a04║果。闇謂三塗，明謂人、天。
X37n0662_p0523a05║身戒心慧者，修是四法，能轉業障，重業輕受。下師子
X37n0662_p0523a06║吼品云：若不觀身無常不淨，名不修身；不觀戒是一
X37n0662_p0523a07║切善法梯隥，名不修戒；若不觀心躁動制伏，名不修
X37n0662_p0523a08║心；不觀智慧有力能斷惑，名不修慧。是故不修此四，
X37n0662_p0523a09║輕業重受。
X37n0662_p0523a10║佛性為三者，凡夫謂理等，四即十住分，證諸佛究竟。
X37n0662_p0523a11║理同故等有，事異故差別。
X37n0662_p0523a12║經五眼所知者，應云五眼所見、三智所知，佛語互現。
X37n0662_p0523a13║出世釋中，經云菩薩，俱指分真，今依難意。
X37n0662_p0523a14║為無著釋者，只由佛說菩薩於四無著，故迦葉以不
X37n0662_p0523a15║著則不知為難也。且今文正說地住菩薩自然無着，
X37n0662_p0523a16║何關遣執。優樓迦，外道名也。
X37n0662_p0523a17║料簡論議中各三段，皆是以圓斥小，故二乘人無四
X37n0662_p0523a18║無礙。若約當教，名自有文，壽文可知。
X37n0662_p0523a19║經無有三種善巧者，謂二乘不能觀機說法也。宜攝
X37n0662_p0523a20║受故軟語，宜折伏故麤語，宜中庸者則不讚不訶。又
X37n0662_p0523a21║圓為軟語，藏、通麤語，別是不軟麤語，則是二乘不能
X37n0662_p0523a22║觀四教機也。
X37n0662_p0523a23║二、開昔權者，此是施開之開。
X37n0662_p0523a24║三、顯今實者，經舉昔小不具，今菩薩具，名顯實也。
X37n0662_p0523b01║前文已遠者，應問云：既是當品，何須指名？答云：近者
X37n0662_p0523b02║不指，前文已遠，故須指之。此即指前大章第三明四
X37n0662_p0523b03║礙智也。故前經云：迦葉白佛：菩薩能如是知，得何等
X37n0662_p0523b04║利？佛言：菩薩能如是知，得四無礙。故指梵行。
X37n0662_p0523b05║正難者，前明即寂而照，故約妙空而論知見；今明即
X37n0662_p0523b06║照而寂，須指知見即是真空，故使迦葉以有得同凡
X37n0662_p0523b07║為難。
X37n0662_p0523b08║凡十下先釋初對，次十對者下通示十文。先釋初對。
X37n0662_p0523b09║非謂得中之得者，謂以有所得心起四顛倒。
X37n0662_p0523b10║無得之得者，由證妙空而得四辯，故此四辨當體即
X37n0662_p0523b11║空，據義合更云得之無得，文略耳。
X37n0662_p0523b12║次通示十文者，得無是總，下九是別，只是以九釋得
X37n0662_p0523b13║無無得，故知總具下別，別還釋總。
X37n0662_p0523b14║倒無倒者，應約界內外明倒，是則開之成八，合但名
X37n0662_p0523b15║四。下云生死，例亦內外。
X37n0662_p0523b16║方等三藏者，方等即十二中方廣部，三藏謂小教十
X37n0662_p0523b17║一部也。此約大唯方廣、小有十一以說，委如前記。
X37n0662_p0523b18║五見謂身邊等五，此亦通界內外。
X37n0662_p0523b19║名無所得下，注云云者，既云無二名無所得，則知向
X37n0662_p0523b20║明十對，則迷成二法、悟唯一貫，以配十雙俱有迷悟。
X37n0662_p0523b21║又即理而事二法甄分，故迷悟相對，即事而理其體
X37n0662_p0523b22║無二，謂得即無得，乃至二乘即是菩提。
X37n0662_p0523b23║八番等者，八番經文例皆三意：先釋本有今無，次釋
X37n0662_p0523b24║本無今有，後釋三世有法無有是處。初番經云本有
X37n0662_p0523c01║煩惱者，以三藏佛因中不斷惑故本有煩惱，所以今
X37n0662_p0523c02║在鹿苑無大涅槃。本無者，在三藏本無大乘般若，以
X37n0662_p0523c03║不即惑成智故，所以現今唯有煩惱。若有沙門下釋
X37n0662_p0523c04║下半偈，謂本有煩惱今有煩惱，皆非三世所攝，以於
X37n0662_p0523c05║如來無非法界，不見本今三世之異。次番父母和合
X37n0662_p0523c06║之身，即王宮太子身也。無有金剛等者，但有小乘五
X37n0662_p0523c07║分法身，故無大乘金剛等身。本無三十二相等者，此
X37n0662_p0523c08║約大乘應身相好。現在具有下即鹿苑寒風索衣熱
X37n0662_p0523c09║病求乳等身。若有下例前。三番我昔在樹下時唯有
X37n0662_p0523c10║無常等觀，今斷結成道無大乘菩提。本無者，由本不
X37n0662_p0523c11║見佛性故，今在小時致無常樂我淨。四番本有凡夫
X37n0662_p0523c12║修苦行等者，以在小時但修苦行禪定謂是菩提，致
X37n0662_p0523c13║使在昔現在不能究竟破界外四魔。本無六度者，昔
X37n0662_p0523c14║無無作六度，但有苦行之心，所以現在不得大乘解
X37n0662_p0523c15║上菩提。五番雜食身即受乳靡身現在無有等者，於
X37n0662_p0523c16║昔現在無大乘無邊法身。本無者，無無作三十七品
X37n0662_p0523c17║等。今有者，以無無作道品故，於昔現在但有雜食之
X37n0662_p0523c18║身，而無大乘無邊法身。六番本有者，但有捨離生死
X37n0662_p0523c19║取著涅槃之心。今無者，故昔現在無首楞嚴定。本無
X37n0662_p0523c20║者，昔但有偏真偽法，而無中道實義。七番本有者，初
X37n0662_p0523c21║坐道場實得一乘菩提，眾生根鈍不果即說一乘，是
X37n0662_p0523c22║今無也。本無下以無大乘利根為本無，昔日施三為
X37n0662_p0523c23║今有。八番以小機見佛實滅為本有，不得說大為今
X37n0662_p0523c24║無。又昔無大機為本無，演說無常為今有。已上八番
X37n0662_p0524a01║明前兩句悉在昔教，釋後兩句悉在今經，以圓融涅
X37n0662_p0524a02║槃聖凡一貫，解惑體同實無今本之異，故知三世有
X37n0662_p0524a03║法無有是處也。
X37n0662_p0524a04║又前兩句下應云：三世有法，斯有是處。以小乘教體
X37n0662_p0524a05║不相即，故有今、本之異。下二句上應云：非今非本。方
X37n0662_p0524a06║乃結云：三世有法，無有是處。以體性本一，故非三世。
X37n0662_p0524a07║文略義含，佛言之巧。此皆一往消文，講者請以疏主
X37n0662_p0524a08║正釋，預示文意，令聽者無壅。
X37n0662_p0524a09║舊釋下。凡引二家。前記釋經且依舊師，向言一往良
X37n0662_p0524a10║在此也。初敘舊義如此。釋文下。疏主破。
X37n0662_p0524a11║一往得去者，消文可然，義猶未允，尚未遣迦葉三世
X37n0662_p0524a12║之難，故云未遣他難。
X37n0662_p0524a13║只為下，正示難意。
X37n0662_p0524a14║還是本無今有者，昔無常住，今有常住也。今昔宛然，
X37n0662_p0524a15║安能遣三世之疑也。
X37n0662_p0524a16║興皇下。先敘，次破。敘中云非有說有者，意謂實無煩
X37n0662_p0524a17║惱，方便隨緣說有煩惱。
X37n0662_p0524a18║非無說無者，意謂實有涅槃，方便隨緣說無涅槃。
X37n0662_p0524a19║遣難下。興皇總結。謂作上釋則遣迦葉之難，釋前經
X37n0662_p0524a20║文俱無滯礙，故云俱了。今謂下，今破。
X37n0662_p0524a21║總答中意者，興皇云非無說無等，即下如來總答雖
X37n0662_p0524a22║知諸法，說言不知等意也。若以總答意來消八番別
X37n0662_p0524a23║答之文，義實相反，故云猶自未去。問：向疏主示前八
X37n0662_p0524a24║番，乃云又須望下總釋之意，今何不許興皇？答：應須
X37n0662_p0524b01║分釋別答，令文不亂。然以總意貫而通之，興皇一向
X37n0662_p0524b02║用總，云何消釋別文今昔俱在鹿苑之義？
X37n0662_p0524b03║為化眾生者，眾生之言通該十界。眾生唯作下，示十
X37n0662_p0524b04║界異解。此云眾生別指六凡，若論機緣多在三善。
X37n0662_p0524b05║謂昔有惡等者，凡夫謂佛昔則因中有惡，今則果上
X37n0662_p0524b06║唯善。
X37n0662_p0524b07║二乘下。謂四聖法界也。二乘謂佛昔有生死之俗，今
X37n0662_p0524b08║有涅槃之真，故云不一。別教菩薩謂昔因中本有二
X37n0662_p0524b09║諦，今於果上則有中道，故云三諦各別。故知九界所
X37n0662_p0524b10║見，但上半差別之義。又疏中且約有邊，故云昔有惡，
X37n0662_p0524b11║今有善等，應知昔有必對今無，今有必對昔無。細思，
X37n0662_p0524b12║可知，不煩委記。文殊圓解，即佛、界、人。三諦既融，故非
X37n0662_p0524b13║今、昔；三世不攝，正屬下半。亦能具前兩句。何者？即真
X37n0662_p0524b14║而俗，則本無今有；即俗而真，則本有今無。二邊即中，
X37n0662_p0524b15║今、本俱泯，則三世有法，無有是處。
X37n0662_p0524b16║亦是四門等者，既解三諦四門，可知空有只是真俗，
X37n0662_p0524b17║後二只是中道遮照，以消偈文，亦應可見。又復應知
X37n0662_p0524b18║四悉被機，諸說無爽，義既包富，豈同諸師各執一解？
X37n0662_p0524b19║略如章安。四悉者，即向云亦是四門四悉等也。以有
X37n0662_p0524b20║世界等益，稱彼所好，故諸家悉是。
X37n0662_p0524b21║離悉下。若執一非諸，以己為是，名為離悉，故俱非佛
X37n0662_p0524b22║意。
X37n0662_p0524b23║故知下，既明諸解是非，例識四出進否。
X37n0662_p0524b24║故更下，徵下總文，以顯別意，收別歸總。佛意惟明總
X37n0662_p0524c01║釋中經文，先明經，次明律。
X37n0662_p0524c02║經略相說廣者，如開色心為三科等一切法。
X37n0662_p0524c03║廣相說略者，如指三科，只是色心，餘諸名相，例之可
X37n0662_p0524c04║解。
X37n0662_p0524c05║皆為利益者，欲令眾生得四悉益故，所說無定。是以
X37n0662_p0524c06║昔日法實無相，而作有相之說；今經事實有相，而作
X37n0662_p0524c07║無相之談。
X37n0662_p0524c08║隨國土下。即釋經中次明律也。
X37n0662_p0524c09║而云隨國土者，意謂五天之境，國人喜犯則制重，國
X37n0662_p0524c10║人稀犯則制輕，以佛制皆隨王法故。事如前記。故僧
X37n0662_p0524c11║祇：盜人四錢三角，即犯波羅夷。四分：為偷蘭。
X37n0662_p0524c12║經犯說非犯等者，如四分說犯重，僧祇非犯重；僧祇
X37n0662_p0524c13║說犯蘭，四分非犯蘭。又如八不淨，儉畜非犯，豐則成
X37n0662_p0524c14║犯。
X37n0662_p0524c15║輕罪說重等者，四分：著白色衣犯提，不點而畜犯吉。
X37n0662_p0524c16║僧祇：著白色衣犯吉，不點而畜犯提。然此且約小乘
X37n0662_p0524c17║部執不同，以消經文，亦應大小對辯。以菩薩十夷四
X37n0662_p0524c18║十八輕，與小乘四重已下諸篇，以論輕重、犯不犯等
X37n0662_p0524c19║異。且如小乘煞畜得提則輕，大乘得夷則重。又小乘
X37n0662_p0524c20║燒指犯吉，燒身犯蘭；大乘無犯，不燒不名出家菩薩。
X37n0662_p0524c21║餘准可知。
X37n0662_p0524c22║生死為世諦者，即二種生死，屬偈上半。涅槃為第一
X37n0662_p0524c23║義者，即三德涅槃，屬偈下半。
X37n0662_p0524c24║有時下，先牒經。或說下，釋義也。
X37n0662_p0525a01║諸法空寂等者，如前兩教偏真，即是變易生死，而小
X37n0662_p0525a02║乘謂是涅槃，故云謂說第一義。
X37n0662_p0525a03║或說妙有下。釋經有時演第一義。眾生謂世也。圓教
X37n0662_p0525a04║所談世間常住諸法本寂，正是第一義諦，而偏小之
X37n0662_p0525a05║機但謂世間諸法是生死法，故云人謂是生死。
X37n0662_p0525a06║如來說空下，重用上意。上約機見不同，此明佛意融
X37n0662_p0525a07║會。空即第一義，有即世諦。說空欲明不空者，真空即
X37n0662_p0525a08║妙有故；說有欲明不有者，妙有即真空故。佛意雖融，
X37n0662_p0525a09║機見各別，故云皆作有無之見。得佛意者，其唯圓人
X37n0662_p0525a10║乎？
X37n0662_p0525a11║作有無見者，即偈上半。得佛意者，即偈下半。
X37n0662_p0525a12║經亦名為道，亦名菩提，亦名涅槃者，若以菩提飜道，
X37n0662_p0525a13║名則重出，故知菩提翻覺，末伽翻道，則三義不濫。是
X37n0662_p0525a14║知道謂中道，即法身德；菩提翻覺，即般若德；涅槃滅
X37n0662_p0525a15║度，即解脫德。第一義諦是一心之總名，而此一心具
X37n0662_p0525a16║足三德，故曰亦名等。問：古云佛陁翻覺，何故新云菩
X37n0662_p0525a17║提翻覺耶？答：菩提單云覺，佛陁云覺者，即人也，謂覺
X37n0662_p0525a18║悟之人稱為佛陁。古來翻譯混濫不分，具如佛道論
X37n0662_p0525a19║衡中說。
X37n0662_p0525a20║法譬合者，即是舉虗空及世間物也。
X37n0662_p0525a21║常道雖得而非無常者，即是得而無得，以因果雖殊，
X37n0662_p0525a22║始終理一故。
X37n0662_p0525a23║經一切菩薩了了見知者，問：前後經文皆云十住菩
X37n0662_p0525a24║薩見不了了，今何得云了了耶？答：以究竟望分真，尚
X37n0662_p0525b01║未了了，此乃奪論。若與而明之，則分證了了也。
X37n0662_p0525b02║皆有似真者，相貌見，喻六根似解；了了見，喻分證究
X37n0662_p0525b03║竟。似位尚非虗妄，何況真位？
X37n0662_p0525b04║一、菩薩下，分證；二、如來下，究竟也。即經云如來悉知
X37n0662_p0525b05║見覺，菩薩亦復如是等文也。故知經約三位明見義
X37n0662_p0525b06║相似，分真究竟，而不論名字觀行者，三千未顯故，三
X37n0662_p0525b07║惑全在故，尚有退轉故，未得事用故。
X37n0662_p0525b08║經：知、見、覺者，謂三智知、五眼見，而覺通二義，是故三
X37n0662_p0525b09║名不出智眼。故究竟得名如來分，得名為菩薩。
X37n0662_p0525b10║經世間眾生下。指九界為眾生，不得種智佛眼，故云
X37n0662_p0525b11║不知等。
X37n0662_p0525b12║亦不自知等者，以在迷故各自謂實，故不自知不知
X37n0662_p0525b13║等。
X37n0662_p0525b14║經眾生所知見下。明其九界有四眼、二智，不免取著
X37n0662_p0525b15║也。
X37n0662_p0525b16║疏示會通兩章者，即前初明知、見，二、無所得二章也。
X37n0662_p0525b17║今明有知、覺，即初章；從若使如來作下，明次章。謂雖
X37n0662_p0525b18║有知、見、覺，而不得其相，即是會通。
X37n0662_p0525b19║
X37n0662_p0525b20║涅槃經疏三德指歸卷第十二