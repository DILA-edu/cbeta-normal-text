X37n0662_p0525c01║涅槃經疏三德指歸卷第十三
X37n0662_p0525c02║錢塘沙門釋　智圓　述
X37n0662_p0525c03║梵行品三
X37n0662_p0525c04║初、明異。世間下，世間不知十二部等，菩薩能知，故異。
X37n0662_p0525c05║二、明下，世人橫計，而菩薩知彼所解，故云同。
X37n0662_p0525c06║三、非下。謂涅槃等，體不當世與出世故，謗此人法，獲
X37n0662_p0525c07║罪至重。於此預知，至文易見。
X37n0662_p0525c08║經世間之人，即指九界。
X37n0662_p0525c09║經十二因緣等者，不思議因緣三道，即三德四倒，通
X37n0662_p0525c10║界內外，無作四諦，無作道品，圓頓菩提、涅槃二果。
X37n0662_p0525c11║經當名菩薩者，即正指分真菩薩，以此明空平等果
X37n0662_p0525c12║故，意同前說。
X37n0662_p0525c13║經梵天等者，涉公云：梵天，初禪主；自在天，四禪主；八
X37n0662_p0525c14║臂天，護世主。性者，即數論計冥初性也。時者，謂計時
X37n0662_p0525c15║生萬物。微塵者，即順世外道說細微塵生麤果色。法
X37n0662_p0525c16║及非法，是勝論師。計善惡行，生苦樂受，各計所執為
X37n0662_p0525c17║萬物因，名造化主。世終始，即邊見。初禪等為涅槃，是
X37n0662_p0525c18║見取。此是世間所知見覺，謬執為正。
X37n0662_p0525c19║舊云下，因明古人解無明義，全同此文。邪執。
X37n0662_p0525c20║無有一始（至）知有始者。謂無明本有，既無一物在此
X37n0662_p0525c21║無明之先，故無明最在其初，即當有始。至果既破，即
X37n0662_p0525c22║是有終。
X37n0662_p0525c23║此之（至）斷常者。作無始終釋者墮於常，計有始有終
X37n0662_p0525c24║者墮於斷。
X37n0662_p0526a01║喜之所離者，謂見彼離苦，故喜也。
X37n0662_p0526a02║喜之所得者，謂見彼得樂，故喜也。
X37n0662_p0526a03║嘆大捨者，眾生雖已究竟離苦得樂，而我不求恩報，
X37n0662_p0526a04║故是捨心。經云不死不生，即明眾生得常住樂，以顯
X37n0662_p0526a05║如來大捨之心。
X37n0662_p0526a06║開善下。意謂前七善四心是深，今持戒在初心故淺。
X37n0662_p0526a07║是義下。今斥，謂戒亦非淺也。
X37n0662_p0526a08║以戒為本者，由持淨戒發生定慧，故能化他。又下經
X37n0662_p0526a09║云：以修慧故，所受持戒牢固不動。是知持戒通於深
X37n0662_p0526a10║位，非淺梵行。
X37n0662_p0526a11║釋同章者，即是名字位人也。
X37n0662_p0526a12║有同有異者，圓信成就故與世異，即經云初聞是涅
X37n0662_p0526a13║槃經已下文是。煩惱全在觀行未立故與世同，即經
X37n0662_p0526a14║云一切世間不知已下文是。
X37n0662_p0526a15║釋異章者，即觀行相似，分真位人也。
X37n0662_p0526a16║聞經得三法者，即是依經修戒、定、慧，即觀行相似位
X37n0662_p0526a17║也。故經云：因修定故，得十一空。正是從五品入六根，
X37n0662_p0526a18║麤垢自落，與空相應，故與世異，亦是分真證中道空。
X37n0662_p0526a19║二邊文略，但言二者，不言定也。
X37n0662_p0526a20║慧資戒等者。此之二文正明分真人也。既出二死，故
X37n0662_p0526a21║二文皆云非世間，及云明見佛性也。異義可知。
X37n0662_p0526a22║經所持戒牢固不動者，即初住中道，道共戒也。
X37n0662_p0526a23║如難陀下云云者，難陀為求生天五欲樂故持戒，是
X37n0662_p0526a24║為有造業也。緣起如法華疏弟子章及止觀呵五欲
X37n0662_p0526b01║中。
X37n0662_p0526b02║三、非下，且約事釋。亦應達止作法界，方名畢竟。故下
X37n0662_p0526b03║疏釋戒、非戒義，正對此文，亦是互現。
X37n0662_p0526b04║四淨對前四不淨者，翻前不淨成淨，故云對也。今第
X37n0662_p0526b05║一翻前第三非畢竟，今第二翻前第一為有，今第三
X37n0662_p0526b06║翻前第二不定，第四為眾生，如文。
X37n0662_p0526b07║非是下。釋經非戒二字。謂今明圓融之戒，非是人天
X37n0662_p0526b08║小乘執著之心所持五十及篇聚等戒，故云戒非戒。
X37n0662_p0526b09║乃以下。釋經戒字也。
X37n0662_p0526b10║無戒無持者，戒即所持戒，持謂能持心。達能所唯心，
X37n0662_p0526b11║心本自空，孰云能所？如是體達，名圓持戒，故云為戒。
X37n0662_p0526b12║故知經云戒非戒者，上戒字是顯圓，下非戒是斥小。
X37n0662_p0526b13║次第傳傳釋前句者，謂初釋無悔恨，次釋歡喜，後釋
X37n0662_p0526b14║悅樂，如答迦葉問也。
X37n0662_p0526b15║以因貿果下云云者，以因貿果，如酪易錢。
X37n0662_p0526b16║五受根者，謂苦、樂、憂、喜、捨也。此既先樂後喜，故云樂
X37n0662_p0526b17║淺喜深。
X37n0662_p0526b18║禪定之中等者，如初禪五支：覺、觀、喜、樂、一心。此既喜
X37n0662_p0526b19║前樂後，故知喜淺樂深。
X37n0662_p0526b20║今同禪枝者，以經明先喜後樂故。
X37n0662_p0526b21║經心得安隱下，由戒發定；得實知見，即因定發慧。由
X37n0662_p0526b22║茲三法故，解脫二種生死，分見三德佛性。
X37n0662_p0526b23║五法佐助者，信、慚等五是能佐，前三法是所佐。五蓋、
X37n0662_p0526b24║見、疑是佐之所離，五根是佐之所得。
X37n0662_p0526c01║涅槃非五者，釋妨也。應問云：涅槃是一法，云何言五？
X37n0662_p0526c02║故答云：脫五陰縛等，即初住分真涅槃。經中五葢五
X37n0662_p0526c03║見等，皆須深釋以符初住。極猥者，猥，惡也。
X37n0662_p0526c04║一無所用者，尚失人天善果，何能革凡成聖？問：上文
X37n0662_p0526c05║下即第十三卷聖行品，若憍慢者為作僕使，隨順其
X37n0662_p0526c06║意令其歡喜，然後以此經而教導之。此乃不簡前人
X37n0662_p0526c07║持毀，但令受持故與今反。答意者，前明所化故不簡，
X37n0662_p0526c08║今約人師故須持，故知前之能化亦應持，此之所化
X37n0662_p0526c09║亦不簡，文雖互現義必兼通。
X37n0662_p0526c10║不出三業者，次第對三科可見。
X37n0662_p0526c11║號令不嚴者，論語曰：身不正，雖令不從。楊子曰：鼓舞
X37n0662_p0526c12║萬物者，雷風乎！鼓舞萬民者，號令乎！
X37n0662_p0526c13║不求果報者，不求三有生死果報也。然既唯求大涅
X37n0662_p0526c14║槃果，則求九界果報悉名為有造業，況三有之名義
X37n0662_p0526c15║通界外，求有由心故屬意業。
X37n0662_p0526c16║經莫非時說者，機緣信樂之時，方堪說也。
X37n0662_p0526c17║事須適時者，若利根重法之人，則不須待請；若鈍根
X37n0662_p0526c18║輕法之人，事須待請。鈍根重法、利根輕法，斟酌隨時。
X37n0662_p0526c19║先列十智者，謂若欲受持至見佛性者，凡有十事，悉
X37n0662_p0526c20║是智人所為。次勸淨心，即先當清淨已去文是。
X37n0662_p0526c21║今初下。今師以前段為自他，後段為三業清淨。文具
X37n0662_p0526c22║自他而但言十智，文具三業而但云淨心，故知古義
X37n0662_p0526c23║非也。故初段十句中，初句自行，後九化他，以皆云說
X37n0662_p0526c24║故。
X37n0662_p0527a01║涅槃下。示九句義也。涅槃總名，餘八即宗等。謂說佛
X37n0662_p0527a02║性是宗，此約尊極名宗，非宗用之宗也。祕藏是體，佛
X37n0662_p0527a03║性祕藏總別之異，別名三性，總具名藏，故知宗體名
X37n0662_p0527a04║異理一。說大乘是行，說方等是教，說聲聞至解脫是
X37n0662_p0527a05║用，說二乘是即實而權用，說佛及解脫是即權而實
X37n0662_p0527a06║用。見佛性即初住分果也，故知說佛性是涅槃之宗，
X37n0662_p0527a07║祕藏是涅槃之體，大乘是涅槃之行，方等是涅槃之
X37n0662_p0527a08║教，聲聞乘等是涅槃之用，見性是涅槃之果。故知宗
X37n0662_p0527a09║等不出涅槃，故知涅槃一名貫下宗等。
X37n0662_p0527a10║兩途等者，即上自他二途並使三業清淨，豈同古人
X37n0662_p0527a11║但云淨心而已。經云先當淨身業，無呵責即口業，生
X37n0662_p0527a12║清淨信即意業，文含自他尋之可了。
X37n0662_p0527a13║八念者，於六更加七念阿那、八念死，如法界次第。
X37n0662_p0527a14║十念者，如阿含：佛告比丘：當修十法，便成神通，去眾
X37n0662_p0527a15║亂想，到于涅槃。一念佛，乃至第七念休息，八念安般，
X37n0662_p0527a16║九念身非常，十念死。
X37n0662_p0527a17║小乘亦有六念者，准律，鈔：第二、念知食處，第三、念知
X37n0662_p0527a18║受持時夏、臘。而文中念戒臘居第二，施食法居第三
X37n0662_p0527a19║者，乃是鈔宗四分。此依十誦，致有參差。雖云元魏法
X37n0662_p0527a20║聰者講四分，自唐已前，其道未純，故行事者或准他
X37n0662_p0527a21║部。今據說行，略依律鈔明其相狀，則疏自可見。鈔云：
X37n0662_p0527a22║第一、念知日、月，應言：今朝白月一日至十五日，以純
X37n0662_p0527a23║大故，不云大、小。若黑月有大、小，故須分之。此謂識布
X37n0662_p0527a24║薩遠、近。出家日、月法式如此。若據律文，為俗士問，令
X37n0662_p0527b01║使識知。若入聚落，先知日、月數法。准此，方不論黑、白。
X37n0662_p0527b02║若答俗人，唯得通相，云：正月小，今是某日。此則道、俗
X37n0662_p0527b03║通知為允。二、念知食處，於中有三：若全不受請者，云：
X37n0662_p0527b04║我今自食已食。有言：食僧常食。有言：我常乞食。若受
X37n0662_p0527b05║請者，云：我今自食，無請處。又云：我今食僧食，無請處。
X37n0662_p0527b06║又云：我今乞食，無請處。若有請者，有背不背，應云：今
X37n0662_p0527b07║有請處，念自去。若背者（謂迦提月病及施衣等緣），今有某緣得背
X37n0662_p0527b08║請（若無緣，一日有眾多請者，應對人云）。今日有多請，自受一請，餘者施
X37n0662_p0527b09║與長老在某處（應覔五眾捨之。若無人時，心念捨）。我某甲，今朝檀越
X37n0662_p0527b10║施我正食，迴施比丘。某甲檀越於我不計，我得自恣
X37n0662_p0527b11║食（三說。此念法，謂獨住、蘭若、遠行、長病、飢時、依親里住。五種十誦開之）。第三、知受戒夏
X37n0662_p0527b12║臘，云：我於某年中月日某時，一尺木若干影時受具
X37n0662_p0527b13║戒，我今無夏。後若有者，隨夏言之。第四、知衣鉢有無
X37n0662_p0527b14║受淨等，應云：我三衣鉢具有，長已說淨（後隨有無衣鉢藥等，隨有
X37n0662_p0527b15║者念說淨）。第五、念同別食，云：我今依眾食（必有別眾，九緣隨開）。云：我
X37n0662_p0527b16║今有某緣，應別眾食。六、念康羸，云：我無病，堪行道（有病
X37n0662_p0527b17║念療治之）。
X37n0662_p0527b18║疏云皆各有意者，已如向引鈔文釋也。故知古者行
X37n0662_p0527b19║事著述，各依律部不同，故有小異。如止觀持戒清淨
X37n0662_p0527b20║明十受云：邊方依第五律師受戒。而今時明律者，皆
X37n0662_p0527b21║謂文悞，合云五人。若見十誦、十受之文，方委止觀騰
X37n0662_p0527b22║寫。彼義乃是五人中，一人須是第五律師，可從此人
X37n0662_p0527b23║受戒，餘但足數而已。言第五律師者，一、誦戒至三十，
X37n0662_p0527b24║二、至九十，三、誦比丘戒本，四、誦二部戒本，第五、廣誦
X37n0662_p0527c01║二部律。
X37n0662_p0527c02║今此下。述今文義意。
X37n0662_p0527c03║六通言念者，念即內心存憶之異名，專心存憶六念
X37n0662_p0527c04║功德，故名六念。
X37n0662_p0527c05║天有近遠果者，生天華報名近，第一義天果報名遠。
X37n0662_p0527c06║先列十號者，然一切法皆有通別兩號，佛亦如是，釋
X37n0662_p0527c07║迦、彌勒等是別名，如來等十是通名，化相須分故立
X37n0662_p0527c08║別名，實德齊同故立通稱，道德無量依德施名名亦
X37n0662_p0527c09║無邊。今據一門且論十種。
X37n0662_p0527c10║經十力等者，十力降天魔，四無畏伏外道，決定說名
X37n0662_p0527c11║師子吼，息無明惡名沙門，眾行淨名婆羅門，滅三障
X37n0662_p0527c12║名大淨，三德究顯名畢竟到岸，破八魔名無勝，超賢
X37n0662_p0527c13║聖名無見頂，離五怖名無怖畏，生死不能驚、毀譽不
X37n0662_p0527c14║能動，無與等故名獨一無侶，達自心故名無師，自悟
X37n0662_p0527c15║一念知一切法名疾智，橫達法界名大智，無境不照
X37n0662_p0527c16║名利智，豎窮如理名深智，自在離縛名解脫智，高出
X37n0662_p0527c17║餘人名不共智，平等利物名普廣智，究竟圓極名畢
X37n0662_p0527c18║竟智，總具諸智名智寶成就，荷負眾生故喻象牛，興
X37n0662_p0527c19║慈雲注法雨故喻龍，四魔不能屈故名丈夫，出離二
X37n0662_p0527c20║乘清水、凡夫淤泥故喻蓮華，聖中最上喻分陀利，能
X37n0662_p0527c21║調眾生名調御，以法惠人名施主法師。次文自釋。
X37n0662_p0527c22║前文皆略者，謂十力等名，佛皆不釋。
X37n0662_p0527c23║七善為釋者，五名全同，但以第五自知為知我，以第
X37n0662_p0527c24║七知尊卑為知種種性，即十界性也。次云知根只是
X37n0662_p0528a01║尊卑，說中道只是知法，二義重出耳。
X37n0662_p0528a02║經：利鈍中故者。利即上根，鈍即下根，不利不鈍是中
X37n0662_p0528a03║根也。
X37n0662_p0528a04║釋論四義者，謂如來義中復有餘三義也。來約智，去
X37n0662_p0528a05║約斷，解約自行，說約化他。
X37n0662_p0528a06║依三下。釋義也。當以智斷自他配釋，則坦然明白。
X37n0662_p0528a07║如如而解等者，猶云依理而解，依理而說也。上如猶
X37n0662_p0528a08║云依也，下如猶云理也。此約自他對釋，解是自行，說
X37n0662_p0528a09║是化他。
X37n0662_p0528a10║亦是下，純約化他能所以釋。
X37n0662_p0528a11║說我所解者，即是如解而說，此約化他能。
X37n0662_p0528a12║解我所說者，即是如說而解，此約機緣。解佛所說，此
X37n0662_p0528a13║約化他所。
X37n0662_p0528a14║中一是如來義者，即經云諸佛世尊從六波羅下去
X37n0662_p0528a15║至大涅槃也。
X37n0662_p0528a16║經無復次之語，恐是疏文隨便，以此經節段多言復
X37n0662_p0528a17║次故。餘皆倣此。
X37n0662_p0528a18║以破陰魔等者，應云破陰死二魔，即經云破壞四魔
X37n0662_p0528a19║也。破煩惱是因滅，即殺賊義；破陰死是果亡，即不生
X37n0662_p0528a20║義。
X37n0662_p0528a21║經觀一色陰不能盡知者，以不達百界之色若因若
X37n0662_p0528a22║果故。梵云：毗侈，尺氏反。
X37n0662_p0528a23║而能生明及以無明者，謂空理唯一，而悟成智明，迷
X37n0662_p0528a24║成無明，葢真如隨緣也。
X37n0662_p0528b01║佛與菩薩下，謂佛則究竟達無明即明，菩薩分達無
X37n0662_p0528b02║明即明，故知無明明句總前兩句也。
X37n0662_p0528b03║就佛心為言者，以無緣慈常入生死化眾生故。伽憊
X37n0662_p0528b04║蒲界反。
X37n0662_p0528b05║世間有三下，三種世間名出大論，六種名義出在今
X37n0662_p0528b06║經。然六種雖廣，義不出三，五陰、眾生、國土三名全同
X37n0662_p0528b07║五欲，即別立因法名世間也。此即三種世間之因，即
X37n0662_p0528b08║八界中如是性相至因緣也。五陰等三別約果報，若
X37n0662_p0528b09║依大論總收因果。
X37n0662_p0528b10║五、諸佛者，即經云蓮華也。別喻佛界三種世間，而輔
X37n0662_p0528b11║行注云蓮華是二乘者，恐誤。
X37n0662_p0528b12║六照世者，即經云諸佛菩薩見世間故。此約佛菩薩
X37n0662_p0528b13║能照之智以說此佛界，兼收菩薩，故知六種於彼三
X37n0662_p0528b14║中別明二聖及開因法，故成六也。五陰等三統乎八
X37n0662_p0528b15║界。
X37n0662_p0528b16║開斷惑不斷惑者，等覺尚有一品可斷名上士，唯佛
X37n0662_p0528b17║無斷名無上士。
X37n0662_p0528b18║具足四法，乃名丈夫者，雖有前三，若不修行，亦非丈
X37n0662_p0528b19║夫也。孟子云：居天下之廣居，立天下之正位，行天下
X37n0662_p0528b20║之大道，得志與民由之，不得志獨行其道，富貴不能
X37n0662_p0528b21║淫，貧賤不能移，威武不能屈，此之謂大丈夫。今亦爾，
X37n0662_p0528b22║居法界之廣居，立法界之正位，行法界之大道，得機
X37n0662_p0528b23║緣與眾生由之，不得機緣獨行其道，涅槃不能淫，生
X37n0662_p0528b24║死不能移，四魔不能屈，此之謂大丈夫也。
X37n0662_p0528c01║鹿頭人下云云者，大論云：昔波羅奈王入山遊獵，見
X37n0662_p0528c02║二鹿群，數各五百，各有一主，一是釋迦菩薩，一是調
X37n0662_p0528c03║達。鹿主見王煞其群黨，起大悲心，直至王前，跪白王
X37n0662_p0528c04║言：王以小事，一時令鹿受於死苦。若以供膳，當差次
X37n0662_p0528c05║送。王善其言，於是二主各差次送。次當調達群中有
X37n0662_p0528c06║一母鹿，白其主言：我死分當，而我懷子，子非死次，屈
X37n0662_p0528c07║垂料理，使生者不濫，死者得次。王怒之曰：誰不惜命，
X37n0662_p0528c08║次來但去。母思惟言：我王無慈，橫見嗔怒。即至菩薩
X37n0662_p0528c09║鹿王所，具以事白。菩薩王言：唯我當代。即自送身到
X37n0662_p0528c10║其王門。眾人見之，怪其自來，以事白王，王亦怪之。王
X37n0662_p0528c11║問：群鹿盡耶？而忽自來。鹿王白言：大王仁慈，人無犯
X37n0662_p0528c12║者。但有滋茂，無有盡時。但彼鹿母歸告於我，我愍之
X37n0662_p0528c13║故。若非分差，是亦不可。若縱而不救，無異木石，是身
X37n0662_p0528c14║不久必不免死。慈救苦厄，其德無量。若人無慈，與虎
X37n0662_p0528c15║狼何別？王聞是語，即從座起，而說偈言：我實是畜獸，
X37n0662_p0528c16║名曰人頭鹿。汝雖是畜生，名曰鹿頭人。以理而為人，
X37n0662_p0528c17║不以形為人。
X37n0662_p0528c18║野干者，大論十三云：譬如野干在林樹間，依諸師子
X37n0662_p0528c19║及虎狼等，求其餘肉，以自存活。時間空闕，夜半踰城，
X37n0662_p0528c20║深入人舍，求肉不得，避走睡息，不覺竟夜，惶怖無計。
X37n0662_p0528c21║始欲起行，慮不自免，住懼無濟，便詐死在地。眾人來
X37n0662_p0528c22║見，有一人言：須野干耳。即便截去。野干自念：截耳雖
X37n0662_p0528c23║痛，但令在。次一人來言：須其尾。復自念言：截尾小事。
X37n0662_p0528c24║次一人言：須野干牙。野干自念：取者轉多，儻取我頭，
X37n0662_p0529a01║則無活路。即從地起，奮力絕勇，間關歷涉，徑得自濟。
X37n0662_p0529a02║行者之心，求脫苦難，亦復如是。生不修如失耳，老不
X37n0662_p0529a03║修如失尾，病不修如失牙，豈更至死則如失頭？
X37n0662_p0529a04║經唯天與人能發等者，餘超非無，其事少故。黑人白
X37n0662_p0529a05║厭，不名白人。
X37n0662_p0529a06║此翻覺者者，覺音角，者即是人，謂覺了之人名為覺
X37n0662_p0529a07║者。詩云：有覺德行。覺，大也，又明也，曉也，直也。今亦如
X37n0662_p0529a08║是，十號具足，種智圓明，三惑頓盡，大夜斯曉，二死永
X37n0662_p0529a09║除，無復迴曲。
X37n0662_p0529a10║亦言覺寤者，覺音教，即佛地論云開覺有情如睡夢
X37n0662_p0529a11║覺也。既梵言佛陀含斯二義，此方覺字復通二音，故
X37n0662_p0529a12║使人師取音釋義。
X37n0662_p0529a13║如支佛下，以此為例，欲取角音。
X37n0662_p0529a14║餘三復次屬釋功德者，謂能惠施及吐女根，并前第
X37n0662_p0529a15║四有大功德等三文也。
X37n0662_p0529a16║經上座長老，如釋序中記。
X37n0662_p0529a17║五十四心者，一一皆約佛心，無九界心，方是佛因。
X37n0662_p0529a18║無所為作者，不作九界因也。
X37n0662_p0529a19║雙捨此二者，常住中道也。
X37n0662_p0529a20║知解無記者，玄義引光宅云：常住佛果有兩種無記：
X37n0662_p0529a21║一、知解無記，如棊書、射馭，闡提亦有，故非是善；佛果
X37n0662_p0529a22║亦有，故非是惡，即是無記性也。二、果報無記者，如生
X37n0662_p0529a23║死苦、無常報，既非是惡，止是無記；涅槃地常、樂、我、淨，
X37n0662_p0529a24║亦非是善，直是無記。前疏已破，此中再舉，顯彼違經。
X37n0662_p0529b01║不求果報者，三因開發，任運契極，不求九界之果報。
X37n0662_p0529b02║經無語心者，若知如來常不說法，是名多聞。
X37n0662_p0529b03║無所定執者，三諦互融故無定執，無常即無定也。
X37n0662_p0529b04║經諸佛所可說法者，能詮教法也。圓頓無過，故云最
X37n0662_p0529b05║上最玅。依教修行得初住果，故云因是乃至得現在
X37n0662_p0529b06║果。
X37n0662_p0529b07║得現果而非上妙者，以藏、通於一生中現得四果，不
X37n0662_p0529b08║達中道，故非上妙。
X37n0662_p0529b09║別是下。以初地分果，於地前經歷塵劫修行，斷滅九
X37n0662_p0529b10║界，方乃得之。故於父母生身，終無現得之者。圓人一
X37n0662_p0529b11║生，可超十地，現得初住，斷不疑也。故知古謂別體，屈
X37n0662_p0529b12║抑經文。又經中諸句，皆先舉法體，次出功能。如云：非
X37n0662_p0529b13║色斷色。非色，法體也。能令眾生斷色，功能也。然而即
X37n0662_p0529b14║事而理，實無可斷，故云而亦是色。餘句例爾。經中具
X37n0662_p0529b15║約三科，以示法相。
X37n0662_p0529b16║經諸佛聖僧如法而住者，雖具舉三寶，但成念僧。何
X37n0662_p0529b17║者？諸佛說法，僧能稟法，依法而住，名分真僧。
X37n0662_p0529b18║唯有圓僧是正直者，藏、通著空，別教次第，悉邪曲故。
X37n0662_p0529b19║經廣普無邊者，以遍應法界，令入佛道，名良福田。
X37n0662_p0529b20║經有戒不破等者，明菩薩只於小乘篇聚，以大涅槃
X37n0662_p0529b21║心修，一一無非法界法性，即成菩薩律儀，故云不破
X37n0662_p0529b22║不漏等。
X37n0662_p0529b23║或謂下。他謂無形色等言，是明小乘無作，故使各引
X37n0662_p0529b24║一宗以明其義。
X37n0662_p0529c01║自無無作者，猶云本無無作也。
X37n0662_p0529c02║亦無無色者，次無字下欠作字，應云亦無無作色。謂
X37n0662_p0529c03║僧祇但以心為戒體，指心誓不為惡即名受戒，不同
X37n0662_p0529c04║多德二宗各立無作，故云自無無作。既唯在心，亦不
X37n0662_p0529c05║同多宗而云無作是色，故云亦無無作色。意謂經云
X37n0662_p0529c06║雖無形色而可護持，正是僧祇約誓心為無形色也。
X37n0662_p0529c07║色非質礙者，簡異可見有對色，然亦非不可見有對
X37n0662_p0529c08║色，但是不可見無對色也。
X37n0662_p0529c09║無教假色者，無教即無表也。菩薩戒疏云：若毗曇義，
X37n0662_p0529c10║戒是色聚，無作假色，亦言無教，非對眼色。既是色法，
X37n0662_p0529c11║故須護持，故破戒則無作謝也。
X37n0662_p0529c12║成論所用者，成論宗於曇無德義，故成論無作品云：
X37n0662_p0529c13║是非色非心聚。然無作戒義略如前記，廣如今家梵
X37n0662_p0529c14║網疏出體中止觀方便初及南山戒疏、律鈔緣集篇
X37n0662_p0529c15║等所明。近世二家別出戒體章，文甚委悉，學者宜覽，
X37n0662_p0529c16║擇善從之。如此下，斥小。
X37n0662_p0529c17║都不明此者，不說別有無作也。問：小乘何故明無作
X37n0662_p0529c18║耶？答：梵網疏云：小乘引接小根，恐其輕慢因果，權言
X37n0662_p0529c19║重心，能別生一法，無作牽報。善法欲行，惡法欲止，行
X37n0662_p0529c20║一則有兩力，豈可不慎？方便假說，適會一時耳。故云
X37n0662_p0529c21║大乘都不明此。若准大乘，但以心為體。法皷經云：心
X37n0662_p0529c22║無邊故，戒亦無邊。又瓔珞經云：一切聖凡戒盡，以心
X37n0662_p0529c23║為體。心無盡故，戒亦無盡。或言教為戒體，或云真諦
X37n0662_p0529c24║為戒體，或言願為戒體，無別無作。是知大乘亦有說
X37n0662_p0530a01║色聚是戒體者。
X37n0662_p0530a02║故上下。引證。謂五陰名教通大小乘，但有一色四心
X37n0662_p0530a03║也。總成二法，四大是色，四大之外更別無色法故。云
X37n0662_p0530a04║何時云有無作色耶？是知經云：雖無形色正指於心，
X37n0662_p0530a05║而可護持不妄要制。然大乘師亦有說大乘有無作
X37n0662_p0530a06║者，備載梵網疏中。總而言之，若大若小說有說無，咸
X37n0662_p0530a07║順機緣令得四益。失斯意者執之成諍。
X37n0662_p0530a08║經大地等者。能生眾善喻之大地，度生死流故如舡
X37n0662_p0530a09║舫，莊嚴法身如瓔珞，離九界卑賤如大姓，含納萬德
X37n0662_p0530a10║如大海，除煩惱垢如灰汁，初心依託如舍宅，斷截惡
X37n0662_p0530a11║法如刀劒，超越生死如橋梁，善治惑病如良醫，所服
X37n0662_p0530a12║必差如妙藥，遍治諸惡喻阿伽陀藥，出生佛果喻如
X37n0662_p0530a13║意寶珠，從凡入聖如脚足，能見聖道如眼目，生養定
X37n0662_p0530a14║慧如父母，除生死熱惱如陰凉。戒寶在身，誰能劫盜？
X37n0662_p0530a15║餘句可知。
X37n0662_p0530a16║經：住須陀洹我亦有分者，寄小蘇息以助大乘。
X37n0662_p0530a17║經諸佛菩薩親近修習者，諸佛昔修習，菩薩今修習。
X37n0662_p0530a18║經而能除破現在煩惱者，破現在慳貪之心也。若究
X37n0662_p0530a19║竟斷結，唯在智度。
X37n0662_p0530a20║或謂當果等者，他人謂此念天，正是念自己當來佛
X37n0662_p0530a21║果，名第一義天。
X37n0662_p0530a22║今謂下。今釋。乃是行人通念三界諸天，雖是信心等
X37n0662_p0530a23║果，而皆無常非我所欲，故云直是念天。
X37n0662_p0530a24║當果天等者，此破他釋。若謂念天是第一義當果者，
X37n0662_p0530b01║何殊念佛？故云與前佛果無異。若爾，不應重出。
X37n0662_p0530b02║正是下。此是釋伏難也。應難云：若謂念天非當果者，
X37n0662_p0530b03║何故經云我曾聞有第一義天等耶？故答云：正是通
X37n0662_p0530b04║念世天之境無常，故隨天義別立第一義天是常住
X37n0662_p0530b05║法。故知當果非文正意，以念當果已屬在念佛中故。
X37n0662_p0530b06║二云（至）不及涅槃者。他人意謂涅槃已前，諸部大乘
X37n0662_p0530b07║皆未扶律談常，不稱滅後機緣，故云亦不及也。
X37n0662_p0530b08║大乘下。明勝之所以。由此經中開權顯實，扶律談常，
X37n0662_p0530b09║稱最後機，故勝諸教。
X37n0662_p0530b10║又涅槃下，謂涅槃經中具十二部竝是圓常，諸大乘
X37n0662_p0530b11║教有十二部而非圓常，故知涅槃為勝。此並他義也。
X37n0662_p0530b12║今謂下。今師且橫約四教以圓勝別，用消經文則義
X37n0662_p0530b13║通諸味，以乳及二酥俱談圓故，復應更約五味簡之，
X37n0662_p0530b14║則今經開顯之圓勝前兼帶圓也，方顯今經超出眾
X37n0662_p0530b15║典。
X37n0662_p0530b16║如人間事咸不測等者，人間吉凶晴雨等皆不可測，
X37n0662_p0530b17║豈可以此便同三賢十聖菩薩所證不思議理耶？
X37n0662_p0530b18║今明下。正明圓教賢聖所證不思議也。只是三諦互
X37n0662_p0530b19║融耳。
X37n0662_p0530b20║理須人教者，以依佛四諦聲教而見真，故得聲聞名，
X37n0662_p0530b21║故云人教。
X37n0662_p0530b22║須境教者，由依俗境發道種智，境發於智，義當教也。
X37n0662_p0530b23║此二發心，已簡三教。
X37n0662_p0530b24║若緣中下，明圓。圓融三諦本自有之，所有慧心不由
X37n0662_p0530c01║他悟，既不因外境、不由他人，故云無教。明了佛性義
X37n0662_p0530c02║通四即，今在住前，故下文云：此經明初心菩薩未入
X37n0662_p0530c03║位時不可思議。故知不可約分真釋。
X37n0662_p0530c04║發心意同者，生死、諸結，此二是下化境；涅槃、菩提，此
X37n0662_p0530c05║二是上求境，故與發心意同。
X37n0662_p0530c06║即俗真中等者，即百界俗是真是中，故不厭於自行；
X37n0662_p0530c07║即中真理是百界之俗，故不離於化他。
X37n0662_p0530c08║安心意者，以三智安三諦，智即是觀，觀必有止，故云
X37n0662_p0530c09║同也。
X37n0662_p0530c10║通塞意同，三界生死是塞，三德涅槃是通，如涅槃樂
X37n0662_p0530c11║於塞得通也。
X37n0662_p0530c12║亦似大慈者，即如三禪樂，同發心中與樂義也。
X37n0662_p0530c13║故言旋還者，自外還家，如中雙照。赴救者，滅二邊惑也。
X37n0662_p0530c14║此約三諦行者，依諦起行，自他俱拔二邊之苦，故與
X37n0662_p0530c15║悲心意同。
X37n0662_p0530c16║生死常涅槃近者，達生死即涅槃故常，即涅槃是生
X37n0662_p0530c17║死，是故云近也。
X37n0662_p0530c18║約三諦證者，既不退沒即相似證三諦，故得位行不
X37n0662_p0530c19║退。如經云未階初不動地，故知未得分證念不退也。
X37n0662_p0530c20║與道品同者，由修道品故得入證。
X37n0662_p0530c21║聖人神通譬體法者，通教聖位體色證空，如以通力
X37n0662_p0530c22║度則不難。
X37n0662_p0530c23║修羅下。歷劫修行次第破九。如修羅本長，度之應易。
X37n0662_p0530c24║人無兩種者。經舉凡夫之人也。無聖人神通，無修羅
X37n0662_p0531a01║長大，故無兩種。以喻圓人始從名字圓觀三諦，理事
X37n0662_p0531a02║不二如人度海，既在凡心故非聖證，既在當念不同
X37n0662_p0531a03║歷劫。
X37n0662_p0531a04║次位意者，應約名字度生死海，乃至分證度生死海，
X37n0662_p0531a05║即是判次位也。
X37n0662_p0531a06║一中無量，真即俗故，百界宛然；無量中一，俗即真故，
X37n0662_p0531a07║一念頗得；非一非無量，顯中道故，心性不動。又即中
X37n0662_p0531a08║而邊，故云一中無量；即邊而中，故云無量中一；非中
X37n0662_p0531a09║非邊，故云非一非無量。亦是即三而一，即一而三，即
X37n0662_p0531a10║非三非一，如是三重，並成三諦。一念具足，如絲懸山，
X37n0662_p0531a11║一切生死，豈逾百界？
X37n0662_p0531a12║三諦教者，無常等四，二邊教也。常樂等四，中道教也。
X37n0662_p0531a13║以無常對破邪常，助開常住涅槃三脫之門，故與對
X37n0662_p0531a14║治意同。
X37n0662_p0531a15║此約三諦報者，以入五品位故獲斯華報，所以在胎
X37n0662_p0531a16║不惱不亂。
X37n0662_p0531a17║安忍意同者，內有觀法故外無惱亂，此即內外安忍
X37n0662_p0531a18║也。
X37n0662_p0531a19║通塞意同者，菩提約悟是通，心則約迷是塞。經云：得
X37n0662_p0531a20║是法已，心無慳恡。即於塞得通也。
X37n0662_p0531a21║三諦業者，即是三業，與三諦相應故離十惡，十惡遍
X37n0662_p0531a22║破故與破法遍同。
X37n0662_p0531a23║經及與離主，謂能離主宰之心也。
X37n0662_p0531a24║經是故此慧不能遠離者，於能觀慧若起計著，是故
X37n0662_p0531b01║不能遠離生死。
X37n0662_p0531b02║經終不生念我以此慧等者，達了三惑全是法性，所
X37n0662_p0531b03║觀既泯，能觀亦無，故於似證之法不生愛著，故云與
X37n0662_p0531b04║離愛同。
X37n0662_p0531b05║初心菩薩者，名字位正，觀不思議，乃云次位。安忍在
X37n0662_p0531b06║觀行，無愛在相似，故云初心。止觀十乘，唯在住前，故
X37n0662_p0531b07║云未入位時等。然准經文，約略對當，義趣相應，故以
X37n0662_p0531b08║十觀釋也。
X37n0662_p0531b09║文云下，他人以假實二觀以消其文。
X37n0662_p0531b10║如是實法等者，他見經明四大即屬色陰，陰即實法。
X37n0662_p0531b11║相續下，釋異生異滅去文也。經云終不生念我以此
X37n0662_p0531b12║慧破諸煩惱等，不起我心，即假名空也。
X37n0662_p0531b13║即是兩心等者，此釋前段異生異滅句，是故此慧不
X37n0662_p0531b14║能遠離也。
X37n0662_p0531b15║前滅後起者，前雖起觀，滅惑而起，後能觀之著也，故
X37n0662_p0531b16║經云不能遠離。
X37n0662_p0531b17║復伐於慧者，代攻治也。既破於惑，復治於慧，則能所
X37n0662_p0531b18║俱空。
X37n0662_p0531b19║若斷惑已等者，若謂我能破惑則於觀起著，觀翻成
X37n0662_p0531b20║惑如將翻成賊，故破能觀亦名斷惑，能所俱破故云
X37n0662_p0531b21║無所攻伐。
X37n0662_p0531b22║故於下。此明向云實慧是一心也。他人意云：如經文
X37n0662_p0531b23║所列修行次第，假既破已，則達五陰唯一法性，更無
X37n0662_p0531b24║兩心。故經結云終不生念等，此皆他師解義也。
X37n0662_p0531c01║又生來下。釋經異生異滅義也。故知經云異生異滅，
X37n0662_p0531c02║還是結上慧不能破，乃至生不能生等。只由滅已還
X37n0662_p0531c03║生，故滅非滅，故云生來生滅等。只由生而復滅，故生
X37n0662_p0531c04║非生，故云滅來滅生等。此則法無定性，以顯本空，以
X37n0662_p0531c05║例能觀之慧亦不可得，故云智慧亦然。
X37n0662_p0531c06║滅是不滅者，本無今有也。不滅而滅者，本有今無也。
X37n0662_p0531c07║是則約事則應身有滅，法身不滅。約理則法應體一，
X37n0662_p0531c08║非滅非不滅。即三世有法，無有是處也。故舉文殊解
X37n0662_p0531c09║前偈義，即於生滅無所疑矣。
X37n0662_p0531c10║泛答者，泛約多番通途而答，未的答迦葉佛時是經
X37n0662_p0531c11║有無也。
X37n0662_p0531c12║經：外法者，能詮教也；內法者，所詮理也。
X37n0662_p0531c13║經：天無壞滅者。十聖之天以分證常，故無壞滅。人即
X37n0662_p0531c14║三賢。
X37n0662_p0531c15║今佛對辨者，對前迦葉出淨土故不說，我今出穢土
X37n0662_p0531c16║故說也。
X37n0662_p0531c17║經四大各捨己性者，寧說火捨熱性而冷等。
X37n0662_p0531c18║經未有弟子解甚深等者，謂但稟小乘未聞開會，如
X37n0662_p0531c19║多寶佛但說四時不說法華涅槃而便滅度，又如須
X37n0662_p0531c20║扇多佛朝成正覺暮入涅槃，此皆弟子未解深義而
X37n0662_p0531c21║佛入滅也。然六重經文展轉深細，當知後後難於前
X37n0662_p0531c22║前，謂雖有解義無檀越不得，雖有檀越為利不得，雖
X37n0662_p0531c23║不為利起諍不得，雖不起諍說過不得，雖不說過作
X37n0662_p0531c24║種種說不得。種種說者，謂空引異說不能融會，既迷
X37n0662_p0532a01║佛旨於道無益，是非鋒起是法滅相。
X37n0662_p0532a02║經或說有神等者，如犢子部說有神我，自餘諸部說
X37n0662_p0532a03║無神我。
X37n0662_p0532a04║或說有中陰等者，薩婆多部有中陰，大眾部說無中
X37n0662_p0532a05║陰。
X37n0662_p0532a06║或說有三世等者，薩婆多部說有三世，一說部說無
X37n0662_p0532a07║三世。
X37n0662_p0532a08║或說一切有等者，薩婆多部說一切有，一說部說一
X37n0662_p0532a09║切無。
X37n0662_p0532a10║或言眾生有始等者，化地部說有始有終，經部師說
X37n0662_p0532a11║無始無終。
X37n0662_p0532a12║或言十二因緣是有為等者，大眾部、化地部說是無
X37n0662_p0532a13║為，自餘部說是有為。
X37n0662_p0532a14║或言如來有病苦行等者，薩婆多部說有病六年苦
X37n0662_p0532a15║行，大眾部說無。
X37n0662_p0532a16║或言如來下比丘（至）十種者。如四相品初說。
X37n0662_p0532a17║或言一切不聽者，化地部說一切不聽。
X37n0662_p0532a18║而滅而非滅者，示生示滅，皆為拔與引偏入圓，作大
X37n0662_p0532a19║利益。齊此明淨淨文已盡，非淨非不淨文寄在淨淨
X37n0662_p0532a20║文中，雙非釋者是。
X37n0662_p0532a21║梵行品四
X37n0662_p0532a22║提那犯重者，如律明須提那與本二行婬，因制初篇。
X37n0662_p0532a23║今以闍王調達為例，則知彼亦權人。
X37n0662_p0532a24║名為客品者，梁武意謂既是梵行只應明清淨生善
X37n0662_p0532b01║之法，既談重逆與梵相乖乃是他品，文寄安梵行中
X37n0662_p0532b02║耳，故云客品。
X37n0662_p0532b03║具十惡因者，身但行殺，則唯七、八惡，具舉云十。
X37n0662_p0532b04║經不見未來者，不信來報也。
X37n0662_p0532b05║惡緣者，外助為緣，即調達等助王為惡也。
X37n0662_p0532b06║經妓樂不御者，御，進也。
X37n0662_p0532b07║或言是應等者，此之二解立名不同，而應之與用其
X37n0662_p0532b08║義無別，遍法界應無所不為，故現造逆。今師許此二
X37n0662_p0532b09║解，故云皆是聖人權謀等。但他不明應用之意，而今
X37n0662_p0532b10║明之，故云開逆方便等。開謂施開，蓋言世王權施造
X37n0662_p0532b11║逆引彼實行，今知此經滅罪之功大也。
X37n0662_p0532b12║經明六臣皆是滅惡遠緣，故科為惡人為緣也。然六
X37n0662_p0532b13║臣所說與佛法有同者，亦有計業所為，其言雖同，要
X37n0662_p0532b14║云煞父無罪無報等。
X37n0662_p0532b15║經無辜，爾雅：辜，罪也。古胡反。
X37n0662_p0532b16║經：富蘭那等者，什曰：迦葉，母姓。富蘭那，母字也。計一
X37n0662_p0532b17║切法猶如虗空，不生不滅。肇云：其人計一切法斷滅
X37n0662_p0532b18║如空，無有君臣、父子、忠孝之道。
X37n0662_p0532b19║經：下業者，下劣心作業為下業，增上心造即為上業。
X37n0662_p0532b20║經：末伽梨等者，什曰：末伽梨，字也，俱賖梨母也。計眾
X37n0662_p0532b21║生罪福，無有因緣，肇云：其計眾生苦樂，不由因緣，自
X37n0662_p0532b22║然而爾。經：仁惻。廣雅：惻，悲也。
X37n0662_p0532b23║經：刪闍夜等者，什曰：刪闍夜，字也，毗羅胝母也。計要
X37n0662_p0532b24║經生死，彌歷劫數，然後任運，自盡苦際。肇曰：其計道
X37n0662_p0532c01║不須求，如縷丸轉於高山之上，縷盡則止，何假須求？
X37n0662_p0532c02║今經云：眾生苦樂，由前世因，現在無因，未來無果。與
X37n0662_p0532c03║彼不同。
X37n0662_p0532c04║經𣐎樹北本作[髟/瓦]，口昆反。廣雅：[髟/瓦]，截也。
X37n0662_p0532c05║經：阿耆多等者，什曰：阿耆多，翅舍字也。欽婆羅，麤衣
X37n0662_p0532c06║也。非因計因，著麤皮，拔髮，烟薰鼻等。以諸苦行而為
X37n0662_p0532c07║其道，肇曰：今身苦行，後身常樂。
X37n0662_p0532c08║經：迦羅鳩䭾等者，什曰：外道字也。其人應物起見，若
X37n0662_p0532c09║人問有，其即答有。無等皆然。肇曰：迦旃延姓，餘是字。
X37n0662_p0532c10║計諸法亦有亦無。
X37n0662_p0532c11║經深穽慈性反。三蒼：穽，穿地為壍，所以張禽獸也。
X37n0662_p0532c12║經：若內若外者，計恒河水能滅身觀二病也。
X37n0662_p0532c13║經不觀口過者，以王口勑令殺父故。
X37n0662_p0532c14║經：尼乾若提子等者。尼乾是字，若提母名。計罪福苦
X37n0662_p0532c15║樂，盡由前世，要必當償，與今不同。此計無修無道，經
X37n0662_p0532c16║八萬劫，自然得脫也。此之六師，皆悉躶形，自稱一切
X37n0662_p0532c17║智人，所計不出因中有果，因中無果等。而經明六師
X37n0662_p0532c18║所執，與什、肇或有不同者，恐是六臣改轉師義。
X37n0662_p0532c19║此翻固活者，以藥治病，堅固彼身，活彼命也。
X37n0662_p0532c20║菴羅女之子者，奈女即世王姨母，固活即世王庶兄，
X37n0662_p0532c21║緣起見奈女經等。
X37n0662_p0532c22║先帝已崩者，糓梁傳曰：高曰崩，厚曰崩，尊曰崩。天子
X37n0662_p0532c23║之崩，以尊也。其崩之何也？以其在民上。
X37n0662_p0532c24║非謂東宮等者，經明先帝既崩，寶位未定，故太子憂
X37n0662_p0533a01║戚，不得安眠。非謂父王未崩，太子在東宮時，不得安
X37n0662_p0533a02║眠也。言東宮者，東方朔神異經曰：東方東明山有宮，
X37n0662_p0533a03║青石為牆，題曰天地長男之宮。因名太子所居為東
X37n0662_p0533a04║宮，亦曰青宮、春宮，皆准神異經也。
X37n0662_p0533a05║經在弶。渠向反。字書曰：施罥於道謂之弶，其形似弓。
X37n0662_p0533a06║或作摾者，俗字也。
X37n0662_p0533a07║以下望上者，下三文皆具五例，此合爾。
X37n0662_p0533a08║然耆下，明此文，但四文意。
X37n0662_p0533a09║不無小異者，懺悔約心，發露約口，故云小異。
X37n0662_p0533a10║懺是下。示小異相。然梵語懺磨，此云悔過。今分字解
X37n0662_p0533a11║義，故作異釋。若合字釋者，悔諐即是謝過，應言：梵語
X37n0662_p0533a12║懺磨，此云悔𠍴，亦曰謝過。是知光明疏六番釋懺悔
X37n0662_p0533a13║者，其意亦爾。他人不曉，便謂天台不知華、梵。且十六
X37n0662_p0533a14║觀疏中彰灼翻名，豈五品菩薩迷斯小事？
X37n0662_p0533a15║經：覆藏者。漏者，謂漏落三塗也。經：迦摩羅，此云癩病。
X37n0662_p0533a16║魯扈抵突者。不慚，則內無羞耻；不愧，則不發露向人。
X37n0662_p0533a17║止觀音云：魯扈，即遲鈍無知之貌也。
X37n0662_p0533a18║初示良毉。經文二意：初嘆自德，大慈下嘆利他。初又
X37n0662_p0533a19║二：初嘆身德，次具十力下嘆智德。利他又二：初嘆利
X37n0662_p0533a20║他心，次隨善下嘆利他行。行中具身口二行，如犢逐
X37n0662_p0533a21║母歎佛身行。次嘆口業。初知時者，善達機緣應病授
X37n0662_p0533a22║藥等。實語者，離虗妄語也。淨語者，離不淨語。玅語者，
X37n0662_p0533a23║離麤惡語。義語者，離無義語。法語者，離非法語。一語
X37n0662_p0533a24║者，言無二也。又實語淨語明無妄語，妙語明無惡口，
X37n0662_p0533b01║義語法語明無綺語。語能益人名為義語，語能稱法
X37n0662_p0533b02║故曰法語。一語明無兩舌。
X37n0662_p0533b03║經諸菩薩僧者，偏小知常，通名菩薩。
X37n0662_p0533b04║有無即二諦者，此不思議真俗也。
X37n0662_p0533b05║是煩惱涅槃者，有為是煩惱，無為是涅槃。
X37n0662_p0533b06║即四諦者，無作四也。苦集是有漏因果，道滅是無漏
X37n0662_p0533b07║因果，故云四諦。
X37n0662_p0533b08║亦是苦集者，煩惱即集諦，果謂苦諦，善法即道諦，果
X37n0662_p0533b09║即滅諦。
X37n0662_p0533b10║十一種色者，謂五根、五塵及無表色。
X37n0662_p0533b11║非色非非色者，他人謂是十四不相應行中得，得一
X37n0662_p0533b12║行也。
X37n0662_p0533b13║十四種色者，謂五相、五塵及四大。
X37n0662_p0533b14║即無作者、無作處，是不相行也。而成論明不相應行
X37n0662_p0533b15║凡十七種，此當無作一行也。
X37n0662_p0533b16║即是兩捨者，謂捨色、捨心，即是中理。此之下，今師斥。
X37n0662_p0533b17║只是俗諦者，觀師只云兩捨是中道無體，以所捨色
X37n0662_p0533b18║心但是俗諦，是知能捨唯是偏空，豈成法性中道耶？
X37n0662_p0533b19║以此消釋，抑挫圓經。
X37n0662_p0533b20║今明下。出今義二諦三諦開合之殊。若二諦者，有無
X37n0662_p0533b21║二法同名為俗，中理名真；三諦則開俗出真，中道名
X37n0662_p0533b22║中，故成三也。非色是破生死之有，非非色是破涅槃
X37n0662_p0533b23║之空。
X37n0662_p0533b24║是從假入空者，入空是自行，破生死故。
X37n0662_p0533c01║是從空出假者，出假是化他益眾生故。
X37n0662_p0533c02║即是中道者，妙理湛然，無二邊之作受也。
X37n0662_p0533c03║諸文例然者，皆應以三諦釋之也。
X37n0662_p0533c04║不厚昔薄今者，今謂闍王也。
X37n0662_p0533c05║經：御臣者，御車之臣也。
X37n0662_p0533c06║經：憍尸迦等者。佛且從末而答。
X37n0662_p0533c07║經因疑生者，以天主本疑於命，故云實如佛教。
X37n0662_p0533c08║經：大目連者，舉資以顯師。
X37n0662_p0533c09║經：大王！畜生見佛者。此舉下類以況於人。
X37n0662_p0533c10║經云大王世尊未得阿耨菩提者，此舉因行以顯果
X37n0662_p0533c11║德。阿之言無，耨多羅云上，三藐者此云正，次三者此
X37n0662_p0533c12║云等，菩提此云覺，即無上正等覺也。覺有二義：一正
X37n0662_p0533c13║覺，即正觀中道；二等覺，即等照二邊。三諦俱照，皆至
X37n0662_p0533c14║極無過，故云無上也。
X37n0662_p0533c15║經有曠野鬼者，此顯佛慈普度。
X37n0662_p0533c16║經如來弟子尚有如是等者，此舉資以況於師。
X37n0662_p0533c17║經而殺其父。殺或作弑，同，尸至反。左傳曰：自虐其君
X37n0662_p0533c18║曰弑。周易云：臣弑君，子弑父，非一朝一夕，其所由來
X37n0662_p0533c19║漸也。釋名云：下弑上曰弑。弑，伺也，伺間而後得施便
X37n0662_p0533c20║也。
X37n0662_p0533c21║經邠坻鄙旻。直飢反。正云阿那他擯茶陀。阿那他，此
X37n0662_p0533c22║云無依，亦名孤獨。擯茶陀，此云團施，言此長者好施
X37n0662_p0533c23║貧獨，因以名焉。本名須達多。
X37n0662_p0533c24║經判合普旦反。周禮，媒氏掌萬民之判。鄭玄曰：判，半
X37n0662_p0534a01║也，得偶而合曰判。喪服云夫妻判合是也。
X37n0662_p0534a02║經大秦國者，十二遊經云：閻浮提中有十六大國，八
X37n0662_p0534a03║萬四千城，有八國王，四天子。東有晉天子，人民熾盛。
X37n0662_p0534a04║南有天竺國天子，土地多名象。西有大秦國天子，土
X37n0662_p0534a05║地饒金璧玉。西北月支天子，土地多好馬。
X37n0662_p0534a06║經：鄙悼者，鄙耻傷悼也。
X37n0662_p0534a07║經甲冑除救反。說文：冑，兜䥐也。
X37n0662_p0534a08║經名：間間無樂故者。上居莧反，間隔也。古下閑反，間
X37n0662_p0534a09║中也。
X37n0662_p0534a10║梵行品之五。
X37n0662_p0534a11║唯王謂滅者，王在法華雖預列眾，然障未除機未動，
X37n0662_p0534a12║故於彼會未悟圓常，而於今日尚謂實滅。雖是權行，
X37n0662_p0534a13║且依實釋方顯今經。
X37n0662_p0534a14║六番者，中四番皆云。又復第六番，即善男子已去，尋
X37n0662_p0534a15║經可見。
X37n0662_p0534a16║此文自說無為者，謂不作眾生，故曰無為眾生，故以
X37n0662_p0534a17║佛果釋之。
X37n0662_p0534a18║理內眾生者，此約地前內外凡也。
X37n0662_p0534a19║然非下，今師釋也。
X37n0662_p0534a20║經亦不定者，正以經釋不定，破彼眾師作定淺深之
X37n0662_p0534a21║解也。然據經文義似不定，准今圓位高下有歸，是知
X37n0662_p0534a22║有為即住前，無為即登住。又名字已上悉名無為，以
X37n0662_p0534a23║知祕密藏雖有煩惱如無煩惱故。
X37n0662_p0534a24║為一切者，通收善惡。
X37n0662_p0534b01║為五逆者，別指惡人。此雖不同，同歸理即，未發心則
X37n0662_p0534b02║是理即，已發心則或在假名，不見性則通住前，不生
X37n0662_p0534b03║則別指分證。一等解闍王名，而或聖或凡，或迷或悟
X37n0662_p0534b04║者，正明權實難知，高下莫測，密語之義，美在其中。
X37n0662_p0534b05║他云下。明他人總許前三家義也。意謂既是密語，何
X37n0662_p0534b06║妨有為無為三解不同。
X37n0662_p0534b07║今謂下。反破前義。夫密之為義高下難量，豈可定作
X37n0662_p0534b08║八地初地等深淺遠近釋耶？故知他人以密義救前
X37n0662_p0534b09║三家，今疏主還以密義破前三家，淺深既非則救者
X37n0662_p0534b10║亦破，四家同壞今義唯明。
X37n0662_p0534b11║經：八法者，謂八風也。王未發心前，常為八法所汙，殺
X37n0662_p0534b12║父當四違，貪國當四順。
X37n0662_p0534b13║經是光無根者，根以能生為義，中道法界無能生所
X37n0662_p0534b14║生，故云無根。
X37n0662_p0534b15║經非熱非冷者，王身蒸熱，蒙光所照，則得清涼事益。
X37n0662_p0534b16║雖然，論其理體，不當冷熱。
X37n0662_p0534b17║經非常非滅下諸句，皆約中道釋之。
X37n0662_p0534b18║經實不可說者，光即法界，無可說覩也。
X37n0662_p0534b19║并外凡者，十信是外凡位，上云六住，則是內凡。然下
X37n0662_p0534b20║六住自有兩釋，若約今宗，別位十信未斷見思，故稱
X37n0662_p0534b21║病者。
X37n0662_p0534b22║三云下，若望今宗，只是通位，此云外凡，即指乾慧。
X37n0662_p0534b23║或進或退者，進取於別，退取於通，望今四教，收義不
X37n0662_p0534b24║盡。
X37n0662_p0534c01║今取下。正釋也。七方便即人天二乘三教菩薩，若在
X37n0662_p0534c02║當教各自謂實，今論佛意意令悟圓，雖說偏乘悉作
X37n0662_p0534c03║入圓之方便，故云圓家七方便也。
X37n0662_p0534c04║注云云者，七人未悟圓，伊佛皆慈念。其或於人天中，
X37n0662_p0534c05║及三教凡位，造五逆罪，翻墮三塗，故於此人，悲心最
X37n0662_p0534c06║切。以喻病子，其義皎如。
X37n0662_p0534c07║六住下，雖有二解，望今並是別位。真解即別地，似解
X37n0662_p0534c08║六心即別六住。六住是內凡，已破思惑，終不為逆，或
X37n0662_p0534c09║是通位。
X37n0662_p0534c10║六番如文者，初開敷鮮明譬發心，次能令一切行路
X37n0662_p0534c11║之人譬修行，此即發心修行為一雙。次智斷一雙，漸
X37n0662_p0534c12║增譬智德，損減譬斷德。三滅惡生善為一雙，除貪惱
X37n0662_p0534c13║是滅惡，為甘露味是生善。
X37n0662_p0534c14║滅其心罪者，從此向下一一問答皆是耆婆，顯如來
X37n0662_p0534c15║冥應益物之相。又一一問答皆將闡提以竝闍王，令
X37n0662_p0534c16║王節節勝於闡提，以由王具五德及能發心故。且闡
X37n0662_p0534c17║提無善佛尚矜怜，王具五德佛寧棄捨？故宜速往以
X37n0662_p0534c18║治心病。
X37n0662_p0534c19║有重惡者，撥無因果故。
X37n0662_p0534c20║斷現未善者，由現是惡故無未善，若改惡等則非闡
X37n0662_p0534c21║提，故知闡提無現未善。
X37n0662_p0534c22║過去少善等者，由昔五戒感此人身。
X37n0662_p0534c23║捨一取一者，謂捨有執無等，約單複具絕言等，展轉
X37n0662_p0534c24║說之。
X37n0662_p0535a01║高觀者，去聲。觀，亦樓也。釋名曰：觀者，於上觀望也。
X37n0662_p0535a02║山譬者，山能生草木，如戒能生眾義。
X37n0662_p0535a03║樹木譬者，樹依山有，如定由戒生。
X37n0662_p0535a04║案此（至）三乘耳者。故知象喻圓乘，即同法華大白牛
X37n0662_p0535a05║也。馬牛羊喻三教三乘，即法華羊鹿牛也。若約力勢，
X37n0662_p0535a06║則牛喻菩薩，馬喻支佛，羊喻聲聞，而馬在上者，隨語
X37n0662_p0535a07║便耳。若約貴賤，則馬喻菩薩，牛喻支佛，故馬居前。偏
X37n0662_p0535a08║圓對論四乘義足，經文顯喻冥合法華，相承云三人
X37n0662_p0535a09║情之昧。
X37n0662_p0535a10║計我四種不同者，此外道推計姓既貴賤四別，故其
X37n0662_p0535a11║神我有四色不同，亦猶此方俗書所明魂清魄濁之
X37n0662_p0535a12║類也。我見即身見也，執有我身方起諸使，故知身見
X37n0662_p0535a13║為諸見本。
X37n0662_p0535a14║於無樂下。見取即非果計果，無想有頂實非涅槃安
X37n0662_p0535a15║樂之處，而彼謬計以為涅槃，故云無樂無勝等。邪見
X37n0662_p0535a16║謂執劣為勝，自執己法謂我道真，遂使出世善根悉
X37n0662_p0535a17║皆吞噉。邊見謂計我是斷是常，今喻執斷故言墮落，
X37n0662_p0535a18║以斷見過重故偏喻之。戒取謂非因計因，實非涅槃
X37n0662_p0535a19║之因而謬計為因也。
X37n0662_p0535a20║狗戒下。依狗為戒，謂得生天，信此居初，如頭枕狗。
X37n0662_p0535a21║私謂下。此之五利，全計陰身，以起見故。故九種陰中，
X37n0662_p0535a22║名汙穢五陰，故以臥糞為喻。
X37n0662_p0535a23║樹葉為衣者，雖著此衣不免裸露，故譬無慚。
X37n0662_p0535a24║惡法自運者，其車既壞，仍是驢駕，體既破弊，復非平
X37n0662_p0535b01║正，既惡且邪，喻意在此。
X37n0662_p0535b02║正南下三解中，初後順此方釋義，中一順西土釋義。
X37n0662_p0535b03║南是離地者，周易離卦明兩作離字皆此作，單作离
X37n0662_p0535b04║者後代曲分。
X37n0662_p0535b05║失善起惡者，南離屬火，北坎屬水，火猛喻惡，水柔喻
X37n0662_p0535b06║善。
X37n0662_p0535b07║北方是上者，西土君父東向，故北是上方，委如前記。
X37n0662_p0535b08║冥機冥扣者，宿有善根，今不覺知，故曰冥機。藉茲宿
X37n0662_p0535b09║善，以感聖應，故曰冥扣。
X37n0662_p0535b10║初觀察者，皆冥觀冥許。
X37n0662_p0535b11║十四諦出華嚴經者，彼經第三十六云：佛子！此第五
X37n0662_p0535b12║地菩薩摩訶薩如實知此是苦聖諦，此是苦集聖諦，
X37n0662_p0535b13║此是苦滅聖諦，此是苦道聖諦，善知俗諦，善知第一
X37n0662_p0535b14║義諦，善知相諦，善知差別諦，善知成立諦，善知事諦，
X37n0662_p0535b15║善知生諦，善知盡無生諦，善知入道知諦，善知一切
X37n0662_p0535b16║菩薩地次第成就諦，乃至善知如來智成就諦。此菩
X37n0662_p0535b17║薩隨眾生心樂令歡喜故知俗諦，通達一實相故知
X37n0662_p0535b18║第一義諦，覺法自相故知相諦，了諸法分位差別故
X37n0662_p0535b19║知差別諦，善分別蘊界處故知成立諦，覺身心苦惱
X37n0662_p0535b20║故知事諦，覺諸趣生相續故知生諦，一切熱惱畢竟
X37n0662_p0535b21║滅故知盡無生智諦，出生無二故知入道智諦，正覺
X37n0662_p0535b22║一切行相故善知一切菩薩地次第相續成就乃至
X37n0662_p0535b23║如來智成就諦。以信解智力知，非以究竟智力故。以
X37n0662_p0535b24║闡提人無信解力，撥無此善，名斷善根。
X37n0662_p0535c01║過去善根者，以福德本有故，喻過去善根。
X37n0662_p0535c02║感應道交者，亦冥有此義。
X37n0662_p0535c03║獨一無侶者，謂佛雖欲應，闡提無機，出世之善，無人
X37n0662_p0535c04║可受，故稱獨一。
X37n0662_p0535c05║經：往至病所者。闡提雖無三世善根，以無緣慈而冥
X37n0662_p0535c06║應之，細察機緣，故云往至。
X37n0662_p0535c07║後觀過去者，現既無善，過去無始復有善不？
X37n0662_p0535c08║譬五根者，五根無善，如骨等皆病。
X37n0662_p0535c09║欲將慢等者，貪欲性卑憍慢高舉，方起於慢復起欲
X37n0662_p0535c10║心，故使慢心不得高舉。將，去聲，禦也。
X37n0662_p0535c11║譬斷常二見，以大小便利以譬斷常二見，相破如不
X37n0662_p0535c12║通。譬三業者，亦譬無善。
X37n0662_p0535c13║經：問：瞻病者，闡提以惡為機，名瞻病人。
X37n0662_p0535c14║意志云何者？為過去有善根可發、為都無耶？
X37n0662_p0535c15║根緣對者，謂根緣所對皆無其善。
X37n0662_p0535c16║七漏者，謂見、思、根惡、親近、受、念也。
X37n0662_p0535c17║經然不定言當死者，未來時寬，應有發義，故云不定。
X37n0662_p0535c18║非佛教所制者，善機未發，任起斷、常及三業惡，故云
X37n0662_p0535c19║非制。
X37n0662_p0535c20║經：如是二語者，一、聞伽離入獄，二、聞剎多見佛罪除。
X37n0662_p0535c21║雖聞二語，意猶未審。
X37n0662_p0535c22║經為無定定者，了知無定，名決定心，故云無定定也。
X37n0662_p0535c23║除其不定為定者，罪性若定，不能除之。由罪性不定，
X37n0662_p0535c24║佛有能除之智，定能除之，故云為定。
X37n0662_p0536a01║經八種聲者，梵摩喻經云：一、最好聲；二、易了聲；三、調
X37n0662_p0536a02║和聲；四、柔軟聲；五、不誤聲；六、不女聲；七、尊慧聲，無戰
X37n0662_p0536a03║怯故；八、深遠聲，如雷震故。然今雖不別列，與彼所出
X37n0662_p0536a04║聲同，是故引之。
X37n0662_p0536a05║經常當繫心等者，此二十事，令凡夫託事觀察，折伏
X37n0662_p0536a06║其心，達事見理，正助合行，方成妙觀。
X37n0662_p0536a07║無道前智慧等者，無觀行相似定慧也。此以分真為
X37n0662_p0536a08║道中，妙覺為道後。
X37n0662_p0536a09║經難得遠離者，分段八難，似位方遠；變易八難，分真
X37n0662_p0536a10║乃離。
X37n0662_p0536a11║經：無有一法者，於出世法中未霑少分，是故未能遮
X37n0662_p0536a12║止二十五有生死因果。
X37n0662_p0536a13║經度五逆津者，未能造立六度之法橋，度五逆之長
X37n0662_p0536a14║津，此語正歸王身。
X37n0662_p0536a15║經生死無際者，若入初住，分得其邊。
X37n0662_p0536a16║空有為一雙者，經不作業不得果者，由法性本空故，
X37n0662_p0536a17║即淨名無我無造無受者也。
X37n0662_p0536a18║無有我作等者，此明有因有果，即淨名善惡之業不
X37n0662_p0536a19║敗亡也。
X37n0662_p0536a20║因果一雙經，上句是善因果，下句是惡因果。
X37n0662_p0536a21║經：因無明生死者，猶如一手，覆之與仰，俱不離手；生
X37n0662_p0536a22║死亦小，俱不離癡。
X37n0662_p0536a23║兩句佛性者，即第五、六二句。
X37n0662_p0536a24║業道下云云。束前二十事不出三道，而此三道本是
X37n0662_p0536b01║三德。
X37n0662_p0536b02║第二廣說者，前之事觀文義並略，故使世王執情尚
X37n0662_p0536b03║在，故更廣說無生理觀，以遣以蕩令悟佛性。
X37n0662_p0536b04║普賢觀下。初二句，推業起處。一切業，即九界業也。皆
X37n0662_p0536b05║由無明心起，故云從妄想生。次一句，破業觀法。端坐
X37n0662_p0536b06║者，示其身儀。念實相，即明其觀境。坐於四儀中勝，故
X37n0662_p0536b07║且舉之。應知端坐既念，餘三亦然。使造次顛沛，出處
X37n0662_p0536b08║語默，心懸妙理，無所間然。如是修行，何罪不滅？念即
X37n0662_p0536b09║能觀之三觀，實相即所觀之三諦。實相者何？即妄想。
X37n0662_p0536b10║是故觀妄念，即真三德。三千宛爾，空中泯然。十乘圓
X37n0662_p0536b11║運，名念實相。故此一句，乃止觀之宏綱，祕藏之要術
X37n0662_p0536b12║（音隧）。故玅勝定經云：但能直心坐禪，即是第一懺悔。直
X37n0662_p0536b13║心只是念實相也。眾罪下。二句，喻觀成罪滅。若達下。
X37n0662_p0536b14║結示經意也。故禪門云：一切萬法，悉屬於心。心性尚
X37n0662_p0536b15║空，何況萬法？若無萬法，誰是罪業？若不得罪，不得不
X37n0662_p0536b16║罪。觀罪無生，破一切罪。根本性空，性清淨故。是知佛
X37n0662_p0536b17║示闍王，無有決定者，旨在茲焉。問：既是圓觀，何故經
X37n0662_p0536b18║云性相無常？答：無常即常，豈同小法？故楞伽云：一切
X37n0662_p0536b19║法不生，我說剎那義。初生即有滅，不為愚者說。是知
X37n0662_p0536b20║體彼生滅無常，即是圓頓不生之理。達斯旨者，唯在
X37n0662_p0536b21║佛界智人，非七方便愚者所解，故不為說。
X37n0662_p0536b22║經色與非色，性無和合者，非色即四陰也。色性質礙，
X37n0662_p0536b23║心性虗通，性既相反，故無和合。
X37n0662_p0536b24║混高下之心等者，曲推無罪，以蕩執情，不應分別殺
X37n0662_p0536c01║父定重。然此皆為執情不去，悔箭入心，既妨正觀，聖
X37n0662_p0536c02║果難階。故佛廣談無罪，以示本空。若論善惡不亡，會
X37n0662_p0536c03║遇須受。嗚呼！濫學大乘語人，設見此文，豈量奧旨？往
X37n0662_p0536c04║往執為心要，無惡不造，謂達無生。且達無生者，善尚
X37n0662_p0536c05║不為，豈縱作惡？當知此輩八熱之獄，不待召而至；三
X37n0662_p0536c06║惡之塗，不由步而到。自謂達道，一何謬哉！往者不可
X37n0662_p0536c07║諫，來者猶可追。寄語來學，審而思之。
X37n0662_p0536c08║經：正坐此人。坐，慈臥反。案：坐，罪也，謂相緣罪也。鹽鐵
X37n0662_p0536c09║論曰親戚相坐是也。
X37n0662_p0536c10║經：況王不爾者，世王口不云煞，但令削足故。
X37n0662_p0536c11║經亦得善果、惡果者，由昔殺仙，故今被殺；由昔供屍，
X37n0662_p0536c12║今得初果。
X37n0662_p0536c13║縱橫非法者，恣任為惡也。
X37n0662_p0536c14║經我弟子（至）犯戒者。以由狂故犯，本無心故，故不結
X37n0662_p0536c15║罪。
X37n0662_p0536c16║實命重死者，寶亦重也。尚書序云：歷代寶之，以為大
X37n0662_p0536c17║訓。有改作保傅之保者，非。
X37n0662_p0536c18║若就施食者，如有經云：如人持食欲上如來，路逢餓
X37n0662_p0536c19║狗而便施之，與供養佛其福無別。此由畜心、佛心、法
X37n0662_p0536c20║身平等，故云同緣實相等。
X37n0662_p0536c21║破其滯邊失理者，以業體非有非無，而王偏滯於有，
X37n0662_p0536c22║故佛破之。
X37n0662_p0536c23║舉涅槃為譬者，問曰：殺父義淺、涅槃義深，云何以深
X37n0662_p0536c24║而況淺乎？答：是中以易況難，就涅槃法明非有無理
X37n0662_p0537a01║在易知，就殺辨之相在難識，故今舉彼易知涅槃以
X37n0662_p0537a02║況殺也。
X37n0662_p0537a03║經：涅槃非有非無。涅槃之體，離相非有，具德非無。又
X37n0662_p0537a04║復於迷非有，於解非無，而亦是有，以可證故。此明用
X37n0662_p0537a05║也。
X37n0662_p0537a06║三番合中，於初文中，又應分二：初句是總；從有慚下，
X37n0662_p0537a07║三番是別。雖非有無，而亦是有，是其總也。非有非無，
X37n0662_p0537a08║論其業體；而亦是有，彰其業能，能有果故。慚愧下，是
X37n0662_p0537a09║別。此初番就事義中，慚愧之人，則是非有，能除滅故；
X37n0662_p0537a10║無慚愧者，則為非無，不能滅故。此論業體。受果報者，
X37n0662_p0537a11║名之為有，彰其業能，能得果故。次番就破有入空，空
X37n0662_p0537a12║見非有，能滅除故；有見非無，不能滅故。此明業體。有
X37n0662_p0537a13║有見者，亦名有等，彰其業能，能得果故。於中，初舉；何
X37n0662_p0537a14║以下，釋。有有見者，得果報故，正解有義。於有見有，名
X37n0662_p0537a15║有有見也。無有見者，則無果報，舉無顯有。後番就破
X37n0662_p0537a16║空顯實，常見之人，則為非有，能斷滅故。證見常理，名
X37n0662_p0537a17║曰常見。證常之時，見法本寂，無罪可起，所以能滅。無
X37n0662_p0537a18║常見者，則為非無，不能滅故。取著空義，名無常見。不
X37n0662_p0537a19║能見實，永除妄想，令罪息滅，所以非無。此論業體。
X37n0662_p0537a20║常常見者，不得無下，彰其業能，能得報故。於中，初舉；
X37n0662_p0537a21║何以下，釋。於常法性計為定常，名常常見。執取之心
X37n0662_p0537a22║悉是煩惱，能助殺業，得惡報故，名有惡果。
X37n0662_p0537a23║是故下，結。
X37n0662_p0537a24║空空見者亦有惡報，故前宣說無常見者則為非無，
X37n0662_p0537b01║今據細論，麤類可知，是故偏言常常見者有惡果矣。
X37n0662_p0537b02║以是義下。總結前三番也。
X37n0662_p0537b03║大王夫眾下。明有殺罪生王愧心，令王作其慚愧非
X37n0662_p0537b04║有也。已上三番經文，疏雖無釋，當須細辨。
X37n0662_p0537b05║勸作常樂等觀者，以圓破偏，名之為殺，此即殺無明
X37n0662_p0537b06║癡愛父母也。
X37n0662_p0537b07║王發心者，此是發自行心入初住位，故下經中王語
X37n0662_p0537b08║耆婆：我今捨無常身而得常身也。
X37n0662_p0537b09║重發心者，即發化他心也，故云使我常在地獄等。
X37n0662_p0537b10║實語下。釋經口密是離四過，文雖有三義則兼四，應
X37n0662_p0537b11║知實軟義三唯在圓教，虗麤綺三通指三教。軟語中，
X37n0662_p0537b12║初兩句經明隱實施權，故云為眾故說麤；次兩句明
X37n0662_p0537b13║開權顯實，故云皆歸第一義。是則四時三教悉曰麤
X37n0662_p0537b14║言，醍醐圓融方名教語。實義二語例說可見。
X37n0662_p0537b15║即五悔意者，經文少不次第。若准餘經，應先懺、二勸、
X37n0662_p0537b16║三喜、四向、五願。既皆名悔，莫非治罪，應無次第，則如
X37n0662_p0537b17║今文。若依餘經，存次第者，不無生起。謂若舊罪不除，
X37n0662_p0537b18║徒施勸請。既勸請已，覩相聞教，依教修行。若嫉妬不除，
X37n0662_p0537b19║自善微劣，尚不喜他，何能迴向？四法具足，以願導之。
X37n0662_p0537b20║若論破罪者，應知懺悔破三業遮性等罪。勸請破謗
X37n0662_p0537b21║法罪，昔聞諸法而生誹謗，今請佛說令一切聞，是故
X37n0662_p0537b22║能翻謗法之罪。隨喜破嫉妬罪，昔對境生嫉，今隨喜
X37n0662_p0537b23║一切，故得翻破昔嫉妬心。迴向破諸有罪，昔所作福，
X37n0662_p0537b24║但順生死，為諸有因，不能自免，豈能令他離於有因？
X37n0662_p0537c01║今具二迴向，自免、免他，是故迴向順涅槃門。發願破
X37n0662_p0537c02║邪願，即導前四，令至所在。故知闍王對佛陳辭，明乎
X37n0662_p0537c03║五悔，其有旨哉！故文殊問經云：晝夜六時，勤行五悔，
X37n0662_p0537c04║不假苦行，能得菩提。
X37n0662_p0537c05║經三寶常存世者，此請住世也。
X37n0662_p0537c06║經願以破一切等者，眾生破魔，我則隨喜。
X37n0662_p0537c07║願悉發始心者，應指初住以為始心，以始見佛性故，
X37n0662_p0537c08║亦應通指住前。
X37n0662_p0537c09║經繫心思念等者，即達諸佛法身與己泯合，三無差
X37n0662_p0537c10║別，玅性湛然。如是觀察，名常思念。
X37n0662_p0537c11║終見佛性者，文殊等覺惑盡非遙，極果顯發故云了
X37n0662_p0537c12║了。問：何故獨指文殊不言餘聖？答：文殊是菩薩上首
X37n0662_p0537c13║故，此會受佛付囑故，與世王有因緣故，直從佛性彰
X37n0662_p0537c14║名故，諸菩薩不爾故不指焉。文殊翻妙德，謂三德佛
X37n0662_p0537c15║性不縱不橫故名為妙。
X37n0662_p0537c16║經：莊嚴諸佛大眾者。以發心菩薩誓化眾生故，能增
X37n0662_p0537c17║添佛眾，故曰莊嚴。
X37n0662_p0537c18║經：毗婆尸，此云勝觀，當賢劫前九十一劫時出世。闍
X37n0662_p0537c19║王發心既久，未曾墮獄，豈於今日頓為逆罪？故知前
X37n0662_p0537c20║云未發心者，迹也；今云已發，即顯本也。
X37n0662_p0537c21║世王經者，別有阿闍世王經一卷，備明事跡。
X37n0662_p0537c22║猶入賓吒者，以顯因果不亡但在聖位，償之即是淨
X37n0662_p0537c23║佛國土，富人還債理應不難，故無痛苦。雜華經即華
X37n0662_p0537c24║嚴經也。釋論云：不思議經。
X37n0662_p0538a01║嬰兒行品
X37n0662_p0538a02║嬰兒者，蒼頡篇云：男曰兒，女言嬰。今言嬰者，通男女
X37n0662_p0538a03║也。劉凞釋名曰：嬰兒者，𦚾前曰嬰，接之嬰前而乳養
X37n0662_p0538a04║之也。此喻果上之用，現勝劣身，說權實法，悉名嬰兒
X37n0662_p0538a05║行也。故下經明五種嬰兒，義在此矣。
X37n0662_p0538a06║大即如來，行者謂圓嬰兒也。是故須約涅槃為體，方
X37n0662_p0538a07║能起於大小兩用。
X37n0662_p0538a08║權智下，破他師。黃葉即人天嬰兒，若以權智為體，則
X37n0662_p0538a09║但能起於人天之用也。
X37n0662_p0538a10║兩行皆爾者，謂皆明因果及以偏圓，例知此品應具
X37n0662_p0538a11║此義，故云此不應無。問：嬰兒既是果用，何故作因釋
X37n0662_p0538a12║耶？答：果由因剋，因修偏圓之行，果獲大小之用。今約
X37n0662_p0538a13║義兼通，故收於因而正在果，亦如聖梵正在於因而
X37n0662_p0538a14║亦通果。若爾，天行雖專在果理亦通因，既指雜華義
X37n0662_p0538a15║准可見。
X37n0662_p0538a16║從初發心（至）行道者。此指名字為發心。
X37n0662_p0538a17║能化所化等者，佛是能化證果四德，上根是所化修
X37n0662_p0538a18║因四德，故云皆行。對彼偏小，圓稱上根。
X37n0662_p0538a19║一究竟故不能語者，還取第三不能來經文以成今
X37n0662_p0538a20║意。
X37n0662_p0538a21║隨他言音，即是隨順機緣，說偏說小，談常無常，然後
X37n0662_p0538a22║引權歸實。故經云：亦令因而得解。
X37n0662_p0538a23║經名：物不一者，小兒召物，多好重呼故。
X37n0662_p0538a24║不語還具四德者，前合不起等四敵對四德，則不語
X37n0662_p0538b01║譬樂，今不於語復有四德，故云還具。以此例前各應
X37n0662_p0538b02║具四，佛語雖略准義合有，乃是四一互融，體無二故
X37n0662_p0538b03║得作此說，故云餘三亦應如是。
X37n0662_p0538b04║婆和是小兒學語之聲也。
X37n0662_p0538b05║正取和字者，和淺婆深，以三藏菩薩對當教二乘得
X37n0662_p0538b06║名大乘，既非無漏，是故今文以婆對衍。
X37n0662_p0538b07║合文自釋者，以經合云和者，名無常故。然據合文，約
X37n0662_p0538b08║開偏入圓以說，故云聞已為常法等。疏主且指所開，
X37n0662_p0538b09║判屬六度。
X37n0662_p0538b10║舉六字者，苦、樂、晝、夜、父、母也。
X37n0662_p0538b11║是無憎愛者，不憎夜愛晝也。應以父母喻境智，文略
X37n0662_p0538b12║不釋。玄義云：不知苦樂是泯憂喜，不知晝夜是齊明
X37n0662_p0538b13║暗，不知親疎是等憎愛，不作大小是亡巨細。
X37n0662_p0538b14║合菩薩化他者，以經云於諸眾生其心平等故。
X37n0662_p0538b15║初譬云不作大逆等者，即解譬文不能造作大小諸
X37n0662_p0538b16║事也。
X37n0662_p0538b17║行於中道者，離二邊中也。
X37n0662_p0538b18║譬妄常者，楊樹常在故。譬妄淨者，謂是金故。
X37n0662_p0538b19║譬妄樂者，牛馬可乘，無徒行之苦故。譬妄我者，男
X37n0662_p0538b20║女是人，人必有我故。
X37n0662_p0538b21║利使鈍使者，緣滅諦下起惑也。
X37n0662_p0538b22║見道修道者，皆分證滅故。
X37n0662_p0538b23║九品增修者，即冤親中人，各開三品也。
X37n0662_p0538b24║二、是半惑者，通菩薩但破界內煩惱，界外煩惱全在，
X37n0662_p0538c01║故云半惑。惑既染汙，故乖淨義。
X37n0662_p0538c02║但是嬰兒者，起想著故。但是凡夫，非是化用。
X37n0662_p0538c03║以行成故等者，此則自淺階深、從權入實，故始與人
X37n0662_p0538c04║天小善，終歸大般涅槃。應知自爾已前皆名啼哭，故
X37n0662_p0538c05║啼哭之義不獨三塗。
X37n0662_p0538c06║得果下。結責古人。經文顯云：得大涅槃而不知是果。
X37n0662_p0538c07║如何如何者。謂責古人。明文若是，如何不見也。詩云：
X37n0662_p0538c08║如何如何，忘我實多。
X37n0662_p0538c09║亦呼為大涅槃者，初地分得也。若爾，今云得大涅槃
X37n0662_p0538c10║亦是初地，與前聖梵二果其位正等。
X37n0662_p0538c11║第三單結者，即聖行品初大分三文也。
X37n0662_p0538c12║
X37n0662_p0538c13║涅槃經疏三德指歸卷第十三