X37n0662_p0552a01║涅槃經疏三德指歸卷第十六
X37n0662_p0552a02║錢塘沙門釋　智圓　述
X37n0662_p0552a03║德王品之六
X37n0662_p0552a04║今皆不然者，總斥二家。前五下，別斥二家至是證斥。
X37n0662_p0552a05║次家證中下，斥開善。
X37n0662_p0552a06║淺深非一者，雖有淺深，同明證義。
X37n0662_p0552a07║次列名下，皆引經文明五事，多分約理以成深證，用
X37n0662_p0552a08║斥他師。
X37n0662_p0552a09║見聖性者，即經云：因是信故，得聖人性。
X37n0662_p0552a10║直起下。經云：於諸眾生作質直心。作猶起也。中懷即
X37n0662_p0552a11║心。
X37n0662_p0552a12║不為緣曲者，謂直心不由外緣所動也。經云：雖見眾
X37n0662_p0552a13║生諸惡過咎，終不說之，恐生煩惱故。
X37n0662_p0552a14║戒是性成者，佛性顯故。淨戒具足經云：受持菩薩戒，
X37n0662_p0552a15║得具足戒。
X37n0662_p0552a16║友全下經云：具足梵行，名善知識。
X37n0662_p0552a17║聞於不說者，經云：若知如來常不說法，亦名菩薩具
X37n0662_p0552a18║足多聞。
X37n0662_p0552a19║如此下，結意斥古也。
X37n0662_p0552a20║二、信因果者，經施有果報，施即是因，如純陀施食，得
X37n0662_p0552a21║五常果。
X37n0662_p0552a22║五、信三諦者，經信第一義，是信中道；信善方便，是雙
X37n0662_p0552a23║照二邊。古人不曉，故有穿鑿，乃作二身二智消之。
X37n0662_p0552a24║隱顯為異者，他謂因人理隱，受二智名；果人理顯，受
X37n0662_p0552b01║二身名。
X37n0662_p0552b02║分別二體者，即別體也。
X37n0662_p0552b03║無施無受者，理顯無復果名，豈可仍存因號？
X37n0662_p0552b04║亦復如是者，理非二三，為眾生故作二三說。
X37n0662_p0552b05║釋有四意者：一、堅固；二、根本；三、增長；四、不見。如疏次
X37n0662_p0552b06║第配釋。
X37n0662_p0552b07║得聖人性者，即初住聖人所顯佛性也。
X37n0662_p0552b08║彌，著去聲，顯也。照之則深廣顯然，亡之則橫竪寂爾，
X37n0662_p0552b09║遮照體一，故竝云彌。
X37n0662_p0552b10║解因緣故。不諂者，達因緣虗假故。
X37n0662_p0552b11║初開經時者，指現病品中說三種病人也。以在第三
X37n0662_p0552b12║顯示涅槃行章之初，故云初開。若約前章則非初。
X37n0662_p0552b13║也。
X37n0662_p0552b14║初中第二者，初雙中第二難也。
X37n0662_p0552b15║經日從中出者，從山中東方而出也。
X37n0662_p0552b16║書云下，即論語文也。何晏解云：溫，尋也。尋繹故者，又
X37n0662_p0552b17║知新者，可以為師矣。
X37n0662_p0552b18║通敏者，敏，達也。
X37n0662_p0552b19║能主能客者，客謂能問，主謂能答，故楊雄解嘲等皆
X37n0662_p0552b20║立主客以為問答。
X37n0662_p0552b21║昔莊嚴下。舉二人明專一，事備本傳，故注云云。
X37n0662_p0552b22║五句者，即一句生善，四句滅惡，共有五也。
X37n0662_p0552b23║取有是新者，是現在因，故云新。無明是故者，是過去
X37n0662_p0552b24║因，故云是故。不生生是智德，後發故新。世諦死是煩
X37n0662_p0552c01║惱，前除故故。暗謝明生，雖無前後，而義當暗前去，明
X37n0662_p0552c02║後來。
X37n0662_p0552c03║以新破新者，般若破取有也。以故破故者，斷德斷無
X37n0662_p0552c04║明。此乃一往就義分釋。
X37n0662_p0552c05║為他舟航恩及物故，自運舟航報他恩故。
X37n0662_p0552c06║因緣大樹者，過去二支如根，現在五支如質，現在三
X37n0662_p0552c07║支如華，未來二支如果，故喻之以樹。
X37n0662_p0552c08║外國亦戰等者，外國即天竺也。彼纔戰勝，即竪幢麾。
X37n0662_p0552c09║麾，許為反。尚書牧誓云：王左杖黃鉞，右執白旄以麾。
X37n0662_p0552c10║孔傳曰：鉞，以黃金飾斧。左手杖鉞，示無事於誅；右手
X37n0662_p0552c11║把旄，示有事於教。
X37n0662_p0552c12║經若能發心（至）不復名一闡提者。以既改先惡，則是
X37n0662_p0552c13║善人，佛據正起惡心的不能發，故云不差耳。
X37n0662_p0552c14║佛性不同善根者，佛性是性善，善根是修善德王，以
X37n0662_p0552c15║修性混難故，善與佛性俱應不斷。今佛以修性分答，
X37n0662_p0552c16║則闡提斷修善故不差，不斷性善故有佛性。當知修
X37n0662_p0552c17║性善惡出自今宗，妙盡教源，深窮佛旨，古今諸師豈
X37n0662_p0552c18║窮其妙？故普門玄義云：如來不斷性惡，闡提不斷性
X37n0662_p0552c19║善，以不斷性善故，緣因本有。彼文又云：了是顯了智
X37n0662_p0552c20║慧莊嚴，緣是資助福德莊嚴。由二為因，佛具二果，元
X37n0662_p0552c21║此因果本是性德，性德緣了本自有之。三千即空性，
X37n0662_p0552c22║了因也；三千即假性，緣因也；三千即中性，正因也。是
X37n0662_p0552c23║故他解唯知闡提不斷正因，不知不斷性德緣了，故
X37n0662_p0552c24║知善惡不出三千。彼又問云：既有性德善，亦有性德
X37n0662_p0553a01║惡否？答：具有。問：闡提與佛斷何等善惡？答：闡提斷修
X37n0662_p0553a02║善，但有性善在；如來斷修惡，但有性惡在。問：性德善
X37n0662_p0553a03║惡何以不斷？答：性德但是善惡法門，故不可斷，一切
X37n0662_p0553a04║世間無能毀者。如魔燒經卷，豈令性善法門盡？縱燒
X37n0662_p0553a05║惡譜，亦不能令性惡法門盡。問：闡提不斷性善故，後
X37n0662_p0553a06║時還起善；如來不斷性惡故，應當後時還起惡。答：闡
X37n0662_p0553a07║提不達性惡故，後時還起於修惡；不了性善故，後時
X37n0662_p0553a08║還為修善染。是故修善還得起，即以修善治修惡，則
X37n0662_p0553a09║令修惡不得起。佛雖不斷於性惡，而能了達於性惡，
X37n0662_p0553a10║而於惡法得自在，不為修惡之所染。是故修惡不得
X37n0662_p0553a11║起，故佛永無於修惡，自在用於惡法門。闡提若能達
X37n0662_p0553a12║修惡，則與如來無差別，故知於善於惡善，達修性方
X37n0662_p0553a13║曉今經。德王約善義同難，如來據修性別答。
X37n0662_p0553a14║極惡欲之邊者，以惡極，故名之曰邊。
X37n0662_p0553a15║善巧方便則非無者，由住前修得緣了以為方便，故
X37n0662_p0553a16║於發住顯出理性正因。
X37n0662_p0553a17║箜篌者，風俗通曰：箜篌，一名坎侯。漢武帝祠太一后
X37n0662_p0553a18║土，令樂人侯調依琴作坎作，言其坎坎應節也。侯以
X37n0662_p0553a19║姓冠章也。或曰空侯，取其空中。釋名云：箜篌，師延所
X37n0662_p0553a20║作靡靡之樂，葢空國之侯所好。而今經引喻，則西域
X37n0662_p0553a21║有之久矣。
X37n0662_p0553a22║但舉一呵者，即經云愚癡之人也。
X37n0662_p0553a23║是計性義者，同外道執因中有果自性之計也。
X37n0662_p0553a24║經不訟彼缺。訟，責也。歎善自足者，歎佛性善也。
X37n0662_p0553b01║經於師同學等者，於師前同學前發露自罪也。
X37n0662_p0553b02║經：不為生天者，不為躭天樂也。不為恐怖者，不為畏
X37n0662_p0553b03║三塗苦也。不作破戒者，不犯四重。不作缺戒者，不犯
X37n0662_p0553b04║十三。不作瑕戒者，不犯。三十已下不作雜戒者，不犯
X37n0662_p0553b05║定共。不作聲聞者，不自調自度也。此皆惡戒也。
X37n0662_p0553b06║經：得具足戒者，達止作法界也。
X37n0662_p0553b07║不生憍慢者，不見持犯相故，不以大慢小，以持慢犯
X37n0662_p0553b08║也。
X37n0662_p0553b09║必須上定者，必得四禪，方生色界。
X37n0662_p0553b10║白骨即背捨禪者，以初二背捨內觀骨人故。
X37n0662_p0553b11║猒穢作背捨易者，謂背欲捨著是猒穢義故。
X37n0662_p0553b12║經：尸利毱多者，涉公云：尸利毱多火坑陷佛毒食藥，
X37n0662_p0553b13║佛如來于時履火不燒、食毒不損，彼捨邪見為佛弟
X37n0662_p0553b14║子。
X37n0662_p0553b15║十二文多者，合云十一，於十二中簡出方廣，故二字
X37n0662_p0553b16║誤也。
X37n0662_p0553b17║文少義要者，以方廣部直談妙理，不涉餘事故。
X37n0662_p0553b18║十二文言浩愽者，以十二部通該一切大乘經故。故
X37n0662_p0553b19║今除前三味，兼帶十二部之廣，就此經開顯談常之
X37n0662_p0553b20║略，即是除他經十二部，令受持此經十二部也。
X37n0662_p0553b21║復除全體者，始終一經，其文尚廣，要言妙詞，止取四
X37n0662_p0553b22║句，義該法界，如雪山四柱偈等。
X37n0662_p0553b23║但取常住者，四句猶繁，但云常住，理無不統，義無不
X37n0662_p0553b24║攝。
X37n0662_p0553c01║復除常住等者，向雖從廣之狹，始從十二終至常住，
X37n0662_p0553c02║皆逐名言未能悟理，尚同數寶豈識自心？若能達事
X37n0662_p0553c03║即理、說即無說，則涼池坐到寶所匪遠，心攝一切，故
X37n0662_p0553c04║曰具足多聞也。
X37n0662_p0553c05║損之又損等者，周易云：以至無損。肇云：改用。今且依
X37n0662_p0553c06║之。損之又損，即前四段，從廣之狹也。遂至無為，即今
X37n0662_p0553c07║但取寂嘿也。一家宗教，於諸文下，皆約觀心，豈非承
X37n0662_p0553c08║躡有由，深符佛旨？若不觀心，安契寂嘿？
X37n0662_p0553c09║法經無性故者，以無四性故，說即無說。法華云：知法
X37n0662_p0553c10║常無性。與此同也。
X37n0662_p0553c11║不存著者，以達法界無性，故於難作等不作難想，謂
X37n0662_p0553c12║不矜其功也。儒宗尚云善世不伐，老子亦曰功成不
X37n0662_p0553c13║居，而況大士以法界心為心，豈著於功用哉？
X37n0662_p0553c14║但不能見者，本性雖空，執之成有，故須稱其本理而
X37n0662_p0553c15║修於空。
X37n0662_p0553c16║經色者，非地、水、火、風者，色即是空，故非四大。
X37n0662_p0553c17║經不離地等者。空即是色，故亦不離；色空相奪，故無
X37n0662_p0553c18║自性。
X37n0662_p0553c19║經具足五事者，初信，二直心等五也。
X37n0662_p0553c20║經：不得現見諸佛菩薩者，不得現與諸佛菩薩而為
X37n0662_p0553c21║眷屬也。
X37n0662_p0553c22║舉內法為譬者，內法謂正報，即色心等一切法也。外
X37n0662_p0553c23║法謂依報也，即鹽蜜等皆依報故。
X37n0662_p0553c24║於緣是有者，隨因緣假立故。
X37n0662_p0554a01║貪是有法，非空使空者，能貪之心，所貪之色，於妄是
X37n0662_p0554a02║有，於真是無，今即妄達真，故非空使空。
X37n0662_p0554a03║此法者，即貪心及色境也。
X37n0662_p0554a04║經闍提者，暹師云：數論外道也。
X37n0662_p0554a05║經則不復見一切法性者，既見佛性混融唯一，故不
X37n0662_p0554a06║見有諸法差別之性。地持明二法性：一、事法性，性差
X37n0662_p0554a07║別故；二、實法性，性真實故。經云：一切法性是事法性
X37n0662_p0554a08║也。
X37n0662_p0554a09║般若無知，無所不知者，無妄想慮知，故曰無知。而有
X37n0662_p0554a10║照理之知，故曰無所不知。以例空本無見，無所不見，
X37n0662_p0554a11║即是無妄想執有之見，而具照空之見也。
X37n0662_p0554a12║引昔證者，即釋種為琉璃所誅，阿難愁惱也。
X37n0662_p0554a13║餘皆可見者，檀攝二覺，謂除、捨也。尸攝三，謂正語、業、
X37n0662_p0554a14║命。忍攝四，謂念根、念力、念覺、正念。進攝八，謂四正勤：
X37n0662_p0554a15║進根、進力、進覺分、正精進。禪攝八，謂四如意：定根、定
X37n0662_p0554a16║力、定覺分、正定。慧攝十，謂四念處：慧根、慧力、擇覺、喜
X37n0662_p0554a17║覺、正見、正思。此則六度攝三十五也。餘有二信，通三
X37n0662_p0554a18║十五。一切諸法，信為本故，謂信根、信力。
X37n0662_p0554a19║婆沙文中，下婆沙以實體十一攝三十七，先以七覺
X37n0662_p0554a20║收餘六科，謂四念處及慧根、慧力、正見，入擇法覺分；
X37n0662_p0554a21║四正勤、進根、進力及正方便，正方便是正精進，入進
X37n0662_p0554a22║覺分；四如意足及定根、定力、正定，入定覺分；念根、念
X37n0662_p0554a23║力、正念，入念覺分。是即二十四法攝入七覺。餘不入
X37n0662_p0554a24║者，謂二信為一及正思惟一，語、業、命實但二，并根本
X37n0662_p0554b01║七覺成三十七。正命入語業中，然於七攝中攝喜入
X37n0662_p0554b02║擇、攝捨入捨。又俱舍中實體但十，以合語、業、命三為
X37n0662_p0554b03║一戒支故。
X37n0662_p0554b04║初功德云下，對初德示始終理齊，文中徵初德中經
X37n0662_p0554b05║以示三德。
X37n0662_p0554b06║不聞聞下有本多者字，誤也。
X37n0662_p0554b07║意謂此解等者，以十德始終同歸三諦，橫論則地地
X37n0662_p0554b08║具十，竪論則對地無乖，橫竪任殊三諦無爽，以十地
X37n0662_p0554b09║位只是分證三諦故也。既曉分證地前可知，既許橫
X37n0662_p0554b10║論則知理具名字，觀行相似分真究竟咸具十德，以
X37n0662_p0554b11║十德即三諦故。若然者，雖高下兩殊修證有別，而聖
X37n0662_p0554b12║凡一貫理體無差，故知疏主釋經鈎深索隱，豈同古
X37n0662_p0554b13║說謬判淺深？故云方近於理。
X37n0662_p0554b14║第九已上皆不如此者，謂前皆淺也。
X37n0662_p0554b15║二車竝載者，譬喻經云：有長者子不別貨，父令往外
X37n0662_p0554b16║國興易。初載栴檀往他國賣，久久不售，便問他言：市
X37n0662_p0554b17║頭何者貴耶？他人答言：炭貴。便燒栴檀為炭。
X37n0662_p0554b18║昔人下引此方，事類未治，本云見乘驢者著縚帶，問
X37n0662_p0554b19║楊州何物貴，答驢縚甚貴等，但云著縚帶，不云驢縚
X37n0662_p0554b20║也。答驢縚貴者，謂所乘驢、所繫縚也，即以馬易驢，以
X37n0662_p0554b21║金帶易縚也。
X37n0662_p0554b22║經五種鹽者，案四分律藥犍度中有兩五種鹽：初五
X37n0662_p0554b23║謂黑鹽、丸鹽、樓鹽、摩鹽、支頭鞞鹽（鞞，府移反）；後五者謂鹵
X37n0662_p0554b24║鹽、灰鹽、新陀婆鹽、施遽鞞鹽、海鹽。此等名或約色辨，
X37n0662_p0554c01║或約處明。若此土五鹽，謂顆、緣、赤、白、印也。鹽有多類，
X37n0662_p0554c02║大略五耳。
X37n0662_p0554c03║師子吼品
X37n0662_p0554c04║雙題品目者，菩薩能問既如師子吼，如來能答亦譬
X37n0662_p0554c05║師子吼也。
X37n0662_p0554c06║皆二莊嚴者，福故能問，慧故能答。又慧故能問，福故
X37n0662_p0554c07║能答。
X37n0662_p0554c08║徵文據義者，上云皆二嚴，
X37n0662_p0554c09║是據義，下文中去是徵文。
X37n0662_p0554c10║因何下。責他人。但約能問釋題也。
X37n0662_p0554c11║廣能兼略者，文廣題略也。
X37n0662_p0554c12║吼通兩處者，王及子俱能吼也。
X37n0662_p0554c13║又師下。約字義釋。𠂤，多迴反。帀，子合反。
X37n0662_p0554c14║事理皆帀者，帀謂周帀。事帀則萬德俱圓，理帀則三
X37n0662_p0554c15║諦究顯。
X37n0662_p0554c16║訓帥者，帥音率，師能師眾為善也。
X37n0662_p0554c17║訓資者，資，取也。弟子取法於師，故謂弟子為資。
X37n0662_p0554c18║六位下云云者，九界眾生即是佛故理具口密，聞名
X37n0662_p0554c19║識體能為他說名字口密，如說而行如行而說觀行
X37n0662_p0554c20║口密，能以一音滿三千界相似口密，分真究竟口密
X37n0662_p0554c21║可知。前五在因後一是果，今明能問是真因、能答是
X37n0662_p0554c22║極果，即兩處也。
X37n0662_p0554c23║身口下三密，俱約六即，今順品題，且約口密。
X37n0662_p0554c24║此是世界者，因果異故，問答令他歡喜故。
X37n0662_p0555a01║此從為人者，弟子從師稟法，為生善故。
X37n0662_p0555a02║此從對治者決定說破偏小惡故。
X37n0662_p0555a03║從第一義者，師居極位，悟理周帀故。
X37n0662_p0555a04║若是入證下，次第破前三師。
X37n0662_p0555a05║證則無說者，今云師子吼品，正說法化他，何謂入證？
X37n0662_p0555a06║若說下，縱計轉破也。汝若云是說所證法名入證分
X37n0662_p0555a07║者，佛應自說，何以菩薩題品？
X37n0662_p0555a08║為是誰問者，前問既是迦葉，何故今品佛答師子吼
X37n0662_p0555a09║耶？況經文次第答迦葉，但齊大眾問品，廣如前釋。
X37n0662_p0555a10║佛性誰說者，佛性既是佛自說之，何故却以菩薩題
X37n0662_p0555a11║品？三師所釋背義乖文，故云乖各。
X37n0662_p0555a12║今明下。既云問答涅槃義，則是師子吼菩薩問，如來
X37n0662_p0555a13║說佛性義以答之。若得此意，無他三失。
X37n0662_p0555a14║初舉下，先標經六門。
X37n0662_p0555a15║有乘下。釋出五六二門義。初釋第五門義。
X37n0662_p0555a16║皆屬了因者，萬善本屬緣因，由一乘了達萬善，致使
X37n0662_p0555a17║萬善亦屬了因也。
X37n0662_p0555a18║經云有乘無乘者，謂有一乘是智，無一乘即萬善也。
X37n0662_p0555a19║餘句皆云有無，倣此可見。
X37n0662_p0555a20║是舉果性等者，即有性句，是有菩提涅槃之性也。
X37n0662_p0555a21║舉正因性者，亦取有眾生為正因，謂但有心者即具
X37n0662_p0555a22║正因也。釋五性名義，如前記。
X37n0662_p0555a23║有因無因下，釋第六門義。
X37n0662_p0555a24║習因因果，有因句是習因，有果句是習果。
X37n0662_p0555b01║又三句者，取有作有業為報因，取有報為報果。習報
X37n0662_p0555b02║義委如前記。
X37n0662_p0555b03║有作無作下，釋出三句義。
X37n0662_p0555b04║是煩惱因者，煩惱能造作業報故。
X37n0662_p0555b05║業非煩惱等者，三業十支非煩惱，故經云有業以簡
X37n0662_p0555b06║之。
X37n0662_p0555b07║報是煩惱業果者，由惑潤業，此二為因，招生死報。出
X37n0662_p0555b08║世因果即道滅，謂有因是道，有果是滅。世間因果是
X37n0662_p0555b09║苦集有作，有業句是集，有報句是苦。而云有因無因
X37n0662_p0555b10║者，謂有出世因，則無世間因也。有無相對而來，餘句
X37n0662_p0555b11║例爾。
X37n0662_p0555b12║依報無報即問正性者，報是五陰，五陰即佛性，乃正
X37n0662_p0555b13║因性也。
X37n0662_p0555b14║十八條者，但依前列六門細數即足。
X37n0662_p0555b15║同異若此者，同謂不出佛性，異即如上諸意，是則同
X37n0662_p0555b16║而不同，不同而同也。
X37n0662_p0555b17║私謂下，荊溪研詳文旨，以申如來別勸一十八條師
X37n0662_p0555b18║子吼，總問佛性一義之意也。
X37n0662_p0555b19║但未為得意者，佛舉六門，意存佛性。若備問六門，雖
X37n0662_p0555b20║稱佛言，未得佛意也。
X37n0662_p0555b21║總勸下。此釋伏難也。應難云：既許別勸總問，何不總
X37n0662_p0555b22║勸佛性、別問六門耶？今釋云：收法不遍。一者、佛若總
X37n0662_p0555b23║勸佛性，則於諸名相有所遺失，故云不遍。二者、菩薩
X37n0662_p0555b24║若別問六門，且法實無邊，何止於六？故云不遍。不如
X37n0662_p0555c01║從要且問佛性，以總攝別，義無不該，是故斥云未為
X37n0662_p0555c02║得意。
X37n0662_p0555c03║亦稱佛意者，如來意在佛性故總勸，菩薩承旨故總
X37n0662_p0555c04║問。此雖稱佛意，但恐時機聞總迷別故佛別勸，下開
X37n0662_p0555c05║總出別故佛別勸，攬別歸總故師子吼總問，是則總
X37n0662_p0555c06║別體一，故得互明令眾易解。
X37n0662_p0555c07║斂字亦為檢字者，斂謂收斂，檢謂檢束，語異義同，互
X37n0662_p0555c08║存無在。
X37n0662_p0555c09║譬法身者，謂十力、無畏等法所成之身也。
X37n0662_p0555c10║經：如師子王者，梵云僧伽羅，此翻師子。爾雅曰：狻猊，
X37n0662_p0555c11║如虥猫，食虎豹。郭璞注云：即師子也。虥，音士姧反。漢
X37n0662_p0555c12║書西域傳曰：有師子，似虎，正黃，尾端毛大如斗。司馬
X37n0662_p0555c13║彪續漢書云：章和元年，安息國遣使獻師子符，枝形
X37n0662_p0555c14║似麟而無角。
X37n0662_p0555c15║地即尸羅者，戒為萬善之基故。
X37n0662_p0555c16║經欲壞實非師子者，前三教皆不能為師子吼，故下
X37n0662_p0555c17║合云為諸眾生而師子吼，謂說佛性也。
X37n0662_p0555c18║經令住處淨者下。合云開佛行處，即三德秘藏是佛
X37n0662_p0555c19║所行所住之處，今開示眾生令三惑不染，故云住處
X37n0662_p0555c20║淨也。
X37n0662_p0555c21║譬惡滅善生之機者，謂三障惡滅，三德善生，乃今經
X37n0662_p0555c22║圓機也。
X37n0662_p0555c23║先舉非者，即以野干喻二乘，雖當隨侍如來，終不能
X37n0662_p0555c24║說佛性，故經云雖逐師子等。言野干者，子虗賦中作
X37n0662_p0556a01║射干，射音夜，似狐而小，能緣木。
X37n0662_p0556a02║譬三行者，聖梵天也。
X37n0662_p0556a03║十力下云云者，餘事法合，尋經可見。
X37n0662_p0556a04║前有四句者，一水性，二陸行，三飛者，四香象。
X37n0662_p0556a05║開譬下。結責他人，單以菩薩釋品題也。
X37n0662_p0556a06║前三問問法等者，前問所見之性，後問能見之人。
X37n0662_p0556a07║一、問：果性者，他見經云：云何為佛性？謂是果性。
X37n0662_p0556a08║次問因性者，見經云：以何義故名佛性？謂約義立名，
X37n0662_p0556a09║即是因性。
X37n0662_p0556a10║雙問者，意謂四德通因果，此釋乖文，故觀師不許。
X37n0662_p0556a11║今將下。今用觀師體義，名三以成六即。
X37n0662_p0556a12║將後人問前法者，即將後段能見之人來此，問所見
X37n0662_p0556a13║佛性高下差別。初將一切眾生問理佛性體，此言理
X37n0662_p0556a14║者，收前四，即以住前未顯通受理名。次將十住菩薩
X37n0662_p0556a15║問分佛性義，後將如來問究竟佛性名。又名義體三
X37n0662_p0556a16║位位皆有，今捨旁取正各就一種，謂理具未顯則名
X37n0662_p0556a17║義未彰，初住開發則分有其義，唯佛究竟公灼揚名。
X37n0662_p0556a18║眼約性用者。問：眼是能見，何名性用？答：全能見眼，是
X37n0662_p0556a19║所見性。若離所有能，則性體攝法不遍。若混然唯一，
X37n0662_p0556a20║則能所奚分？寄語後賢，彌須介意。
X37n0662_p0556a21║歎解六義者，即前六問也。
X37n0662_p0556a22║此土福勝慧者，以穢土人多薄福，至有食不給、衣不
X37n0662_p0556a23║供者，故以福為勝；淨土反是。
X37n0662_p0556a24║企尚者，企，去智反，望也。
X37n0662_p0556b01║十住菩薩（至）通教者。住為能依，地為所依，以通教第
X37n0662_p0556b02║十地菩薩同於通佛俱能八相，故云十地菩薩為如
X37n0662_p0556b03║佛。所以菩薩同佛俱屬智慧莊嚴，九地已下俱屬福
X37n0662_p0556b04║德。
X37n0662_p0556b05║若消此文者，謂既是三藏菩薩，何故云無礙常住耶？
X37n0662_p0556b06║故須作於彼初教密解，圓常消之，故引天子為證。
X37n0662_p0556b07║最下既然者，天人既容密入二乘，菩薩豈不然乎？故
X37n0662_p0556b08║云例餘亦爾。故誡講者消文不可定執，以今經重施
X37n0662_p0556b09║故如來作前三教以釋二嚴，次就平等則是會偏入
X37n0662_p0556b10║圓，主伴一如生佛互遍，故云汝之與我各具二嚴也。
X37n0662_p0556b11║以問答非二嚴者，我若具二嚴亦應能答不應但問，
X37n0662_p0556b12║佛若具二嚴亦應能問不應但答，二義既齊問答不
X37n0662_p0556b13║成，故云非也。
X37n0662_p0556b14║一種、二種者，涅槃理同，故名一種；生死事異，故云二
X37n0662_p0556b15║種。如下疏釋。
X37n0662_p0556b16║只由解一二無一二者，由解生死非妄，涅槃非真，體
X37n0662_p0556b17║性一如，故云無一二也。
X37n0662_p0556b18║菩薩分解，佛究竟解，故能問答，令他眾生亦解此法，
X37n0662_p0556b19║故云眾生不解等。
X37n0662_p0556b20║非是下。結顯也。佛謂我言一種二種，非是定計生死
X37n0662_p0556b21║涅槃差別之相，故云非是一二。於一二乃是約一體
X37n0662_p0556b22║無差而談事理差別，故云無一二之一二。
X37n0662_p0556b23║亦是言於無言者，以言詮辨無差之理也。非是言於
X37n0662_p0556b24║言，非是以言分別名相一二差別也。
X37n0662_p0556c01║翻其前難下有本注云云，文誤。
X37n0662_p0556c02║愛、無明、過、現者，愛是現惑，無明是過惑。
X37n0662_p0556c03║能知此二此不二者，了生死涅槃染淨事異，故云能
X37n0662_p0556c04║知此二。復了體同，故云此不二。以能知貫下句，了事
X37n0662_p0556c05║異故無一過，了體同故無二過。
X37n0662_p0556c06║今師子下，復宗顯義也。初顯師子以雙亡問，次佛還
X37n0662_p0556c07║下，顯如來以雙照答。良由即照而亡，即亡而照，亡照
X37n0662_p0556c08║體一，故使主伴各據一邊。次文三段，尋科語可解。
X37n0662_p0556c09║言若無一二，何能無一二者，意云：先有一二，方可雙
X37n0662_p0556c10║亡一二；若無一二，無法可亡。
X37n0662_p0556c11║正答五問，兼答一問者，前約法約人，總有六問：一、問
X37n0662_p0556c12║理性體；二、問分性義；三、問究竟名；四、問不見性人；五、
X37n0662_p0556c13║問何法有了不了；六、問何眼有了不了。今佛正答前
X37n0662_p0556c14║二後三，於答第二問舉解惑中，明解者能見，即兼答
X37n0662_p0556c15║第三。
X37n0662_p0556c16║當知空有非空非有者，空則三諦俱亡，有則三諦俱
X37n0662_p0556c17║照。即照而亡，智慧是第一義空，故曰非有。即亡而照，
X37n0662_p0556c18║第一義空，名為智慧，故曰非空。良由空有體同，不離
X37n0662_p0556c19║妙性，故名中道。故使三一展轉互融，三諦俱亡，故云
X37n0662_p0556c20║盡一切相。三諦俱照，故云照一切境。
X37n0662_p0556c21║故云一切中者，以亡照同體故也。文剩云字。
X37n0662_p0556c22║是故下，牒經示三諦義。
X37n0662_p0556c23║名為佛性者，佛性即中道也。經文佛性居先，今存三
X37n0662_p0556c24║諦次第，故以佛性在後，故知經文三諦義足。
X37n0662_p0557a01║不見空邊者，字誤，應云二邊。下疏云：空者，即是二邊。
X37n0662_p0557a02║須知經言空、不空者，約中、邊相對，故未治本乃是二
X37n0662_p0557a03║邊，知此云空邊，誤也。
X37n0662_p0557a04║見邊見中者，中邊俱見，即三智圓照，名第一義智慧
X37n0662_p0557a05║也。
X37n0662_p0557a06║若此下。明三智互融，一時具足，故非前後。邊即中故
X37n0662_p0557a07║不淺，中即邊故不深。
X37n0662_p0557a08║即空下。以寂照體一，結成三觀。空是三諦俱寂，智是
X37n0662_p0557a09║三諦俱照。今以寂為空，以照為假，在文可見。
X37n0662_p0557a10║無四德者，即經云乃至見一切無我也。此於四中略
X37n0662_p0557a11║舉其一，對無四德見空之非，以顯有四德見中之是。
X37n0662_p0557a12║兩種不見者，彼謂凡夫二乘。一種見者，彼謂菩薩。以
X37n0662_p0557a13║隨情者，彼謂菩薩隨情見不了了，故經總結云雖有
X37n0662_p0557a14║佛性而不得見耳。
X37n0662_p0557a15║而於名起見者，唱云見中道者，乃是於中名上妄起
X37n0662_p0557a16║中道之見，非證見也。三人竝然，他謂一種見者非也。
X37n0662_p0557a17║凡夫下，凡夫於所著生死起中常之見。又俗亦明中，
X37n0662_p0557a18║如書云中庸之德民恊于中等，二乘以離斷常謂得
X37n0662_p0557a19║中道，菩薩以出假於機中適以為中道。如此三人皆
X37n0662_p0557a20║非佛性中道，是知中道名同其體永異。
X37n0662_p0557a21║定苦樂行者，二乘猒生死之苦，求涅槃之樂，故云定
X37n0662_p0557a22║苦樂行。
X37n0662_p0557a23║甘苦如樂者，甘受其苦，如三禪樂。
X37n0662_p0557a24║佛是下，次第釋經三句：初釋一切諸佛至三菩提句，
X37n0662_p0557b01║次釋中道句，後釋種子句。釋初句中言兼得涅槃之
X37n0662_p0557b02║果果也者，既有菩提智德，必具涅槃斷德，故云兼也。
X37n0662_p0557b03║此果從因因生者，佛性境為因性，具能觀智為因因
X37n0662_p0557b04║性，由觀智之因因成菩提之智果。
X37n0662_p0557b05║此果果從因生者，由福定之因性，成涅槃之斷果。
X37n0662_p0557b06║中道下，釋經次句也。中道是理性正因，故雙非四性。
X37n0662_p0557b07║皆顯下，釋經後句也。
X37n0662_p0557b08║皆顯現者者，謂四性分顯，實由凡心正因本具，故悉
X37n0662_p0557b09║由佛性為種子。此指理具為種，非修得種也。
X37n0662_p0557b10║種子能生等者，由性發修故。
X37n0662_p0557b11║此兩（至）中道者。此以修得為種，由修照性故，指修得
X37n0662_p0557b12║因果為顯性之種。
X37n0662_p0557b13║更互為種子者，修為顯性種，性為發修種，故云更互。
X37n0662_p0557b14║無奈此文何者，以經云菩提則是修，又云中道則屬
X37n0662_p0557b15║性，下云種子則兼修性，若不作更互釋之，無以消通
X37n0662_p0557b16║經旨。
X37n0662_p0557b17║通途下。雖修性互通種子，若別說之，定以性具為種，
X37n0662_p0557b18║以修從性生故。
X37n0662_p0557b19║問：佛性下，問意者，下經既明因、因、因、果、果四種之別，
X37n0662_p0557b20║種子即是正因之理，則為四性之種，經文何獨指正
X37n0662_p0557b21║因為菩提果性之種耶？答中具二意：一、據從略，且云
X37n0662_p0557b22║正因為果性種，廣明則為四性種也。二、約傍正，應問
X37n0662_p0557b23║云：一等從略，何故獨存果性，略餘生耶？即答云：正因
X37n0662_p0557b24║生為果性種，傍為餘性種，略旁存正，故指菩提。
X37n0662_p0557c01║如十二下。釋出傍正義也。十二因緣三道即三因，合
X37n0662_p0557c02║性為一但名正因，正因之理亦為餘性種，故云非無
X37n0662_p0557c03║傍義而達三道，即是三因正發觀智，故至果上名菩
X37n0662_p0557c04║提果，所以正因為果性種，其義彰顯。
X37n0662_p0557c05║正能發熱者，亦傍發餘病故。
X37n0662_p0557c06║是不一不異者，因是不一，果是不異。
X37n0662_p0557c07║今明下。屬當四科，不出九界，即是佛界，故皆云諸佛
X37n0662_p0557c08║體之也。
X37n0662_p0557c09║汝問何義者，汝即師子吼也。
X37n0662_p0557c10║而是兩邊之上者，此釋經中何以故，即是上故文也。
X37n0662_p0557c11║此指第一義空，出過前凡夫外道二人之上。
X37n0662_p0557c12║經生死本際者，即無明愛二種煩惱，是現未生死之
X37n0662_p0557c13║本也。
X37n0662_p0557c14║兩因夾一果者，識等五支是現在果也。
X37n0662_p0557c15║方是妙中者，達苦果生死即涅槃佛性，故曰妙中，故
X37n0662_p0557c16║使二死不破而破。
X37n0662_p0557c17║中間明是者，經云無常無斷去，是列菩薩章菩薩觀
X37n0662_p0557c18║中，故云明是。此圓菩薩及圓接通別人也。
X37n0662_p0557c19║兩因兩果者，共為四性：一、因性，二、因因性，三、果性，四、
X37n0662_p0557c20║果果性。
X37n0662_p0557c21║尋此下簡示，凡四句：先二句簡非，次二句顯是。初句
X37n0662_p0557c22║云不得以因家之因為因因者，能觀智已是於因，境
X37n0662_p0557c23║能發智則境是智因，故曰因家之因。故所觀境只是
X37n0662_p0557c24║單因而已，故云不得為因因也。次句云不得至果果
X37n0662_p0558a01║者，文多一果字，只合云果家之果為果，謂菩提智德
X37n0662_p0558a02║已是果，更加涅槃斷德乃是果上之果，故云果家之
X37n0662_p0558a03║果。故不得以此重果為單果，上句是不得以單因為
X37n0662_p0558a04║重因，此句是不得以重果為單果，以義思之方知文
X37n0662_p0558a05║誤。或改不得為而得者，亦非。得以下二句顯是因家
X37n0662_p0558a06║之果者，境能發智則境是智因，智從境發則智是境
X37n0662_p0558a07║果。又以此智望於菩提復名為因，故云因因。果家之
X37n0662_p0558a08║果類前可解。
X37n0662_p0558a09║何故爾下。釋義。
X37n0662_p0558a10║觀智從因至於因者，從理境之因，發觀智之因，故云
X37n0662_p0558a11║從因至因。
X37n0662_p0558a12║菩提但是果者，請觀此文，方驗前列句中多一果字。
X37n0662_p0558a13║譬與法乖者，法中則與二法為二因，譬文則以一事
X37n0662_p0558a14║為二因，二果亦爾。今但取法譬俱有二因二果，名同
X37n0662_p0558a15║為譬，故云少分。故下文中下，引經證十二因緣支支
X37n0662_p0558a16║相望，各通因果義也。
X37n0662_p0558a17║例二果亦爾者，菩提當體是果，復為觀智作果，故亦
X37n0662_p0558a18║名果果。涅槃當體是果，復為菩提作果，故名果果。此
X37n0662_p0558a19║以法就譬，二因二果各各相望，俱有因因果果之名
X37n0662_p0558a20║也。此亦荊溪一往約義釋之耳。
X37n0662_p0558a21║彼家用眾生為正因等者，眾生是妄事，此定在因。今
X37n0662_p0558a22║云非因非果，乃是真理，故不相應。良由他人不曉，即
X37n0662_p0558a23║妄而真，故使但指妄事以為正因。
X37n0662_p0558a24║然此五性下，今師正釋也。
X37n0662_p0558b01║緣性則二者，以因果二法能顯於正，通名緣性。是則
X37n0662_p0558b02║正性是理，緣性是事。
X37n0662_p0558b03║合二為一者，合因果為緣也。
X37n0662_p0558b04║合緣為正者，即因果事，是心性理故。
X37n0662_p0558b05║正無復數者，正是一性，一尚無一，豈有數量哉？
X37n0662_p0558b06║經：無知無見者，不可以二智知，不可以四眼見。又以
X37n0662_p0558b07║一切種智知而知無知相，佛眼見而見無見相。
X37n0662_p0558b08║廣釋甚深者，六門一一皆明十二因緣，即是中道佛
X37n0662_p0558b09║性凡小及偏，菩薩自體雖具而不能見，唯佛明了故
X37n0662_p0558b10║曰甚深。
X37n0662_p0558b11║經：無有始終者，三世輪轉故。
X37n0662_p0558b12║今互顯沒者，於佛則顯始沒終，於菩薩則顯終沒始。
X37n0662_p0558b13║正言十地者，即經十住也。
X37n0662_p0558b14║一轉等者，即第十地。是等覺人破最後無明，即入妙
X37n0662_p0558b15║覺，故云終處。近據此釋，即經云十住是第十地也。
X37n0662_p0558b16║始則杳然者，謂無明無始，非等覺智所知故，以一品
X37n0662_p0558b17║細惑猶存故，故向但云去終處近。若佛已到於終，則
X37n0662_p0558b18║見終復勝，則此最後所斷是最初起者，且寄次第說
X37n0662_p0558b19║之。起惑如著衣之法從內至外，斷惑如脫衣之法從
X37n0662_p0558b20║外至內，故最終脫者是最始著者。當知見終是約斷
X37n0662_p0558b21║惑說，不見始是約起惑說。
X37n0662_p0558b22║十住破元品者，謂第十地後心，能破始起之惑，則變
X37n0662_p0558b23║易果報，究竟不起。
X37n0662_p0558b24║自性（至）為易者，達事即理則易。因緣（至）則難者，約事
X37n0662_p0558c01║推尋元始則難。
X37n0662_p0558c02║今言下，章安順釋。
X37n0662_p0558c03║今言十住者，乃指一一住位皆分破無明，望於元品
X37n0662_p0558c04║悉是後起，故云分見其終。
X37n0662_p0558c05║私謂下。荊溪反釋。經云菩薩不見始，而荊溪作見始
X37n0662_p0558c06║義釋之，故云亦可云等，顯義多含，非違經也。
X37n0662_p0558c07║斷其始故者，此據斷說故得見始，經約惑起故但見
X37n0662_p0558c08║終。
X37n0662_p0558c09║故知賢位等者，此指地前住前也。
X37n0662_p0558c10║知無始終者，達惑法界故。鑒其始終者，達事緣起故。
X37n0662_p0558c11║最麤著者，著，去聲。元品者，爾雅：肇、祖、元、胎，始也。
X37n0662_p0558c12║重明不見者，九法界人悉皆不見。若爾，圓名字已上
X37n0662_p0558c13║亦可云見。今為簡出聖位，故使圓教賢人悉在不見
X37n0662_p0558c14║之數。前文類此。
X37n0662_p0558c15║類前定樂行等三者，然此下中上下三，但與前二同
X37n0662_p0558c16║耳。以前三中定苦是凡夫，故應於苦樂行中開二乘
X37n0662_p0558c17║人。對今下中二智定樂，同今上智而復有異。前約出
X37n0662_p0558c18║假，此據分真。然一家教門多引此文以對四教，則以
X37n0662_p0558c19║上上為圓。准今經文乃以上上為究竟，上智為分真，
X37n0662_p0558c20║雖有小異得意無在。
X37n0662_p0558c21║別得一箇菩提者，經文但有四知菩提，汝既謂九住
X37n0662_p0558c22║不見，與十住異，則經應明五種菩提也。反經非聖，過
X37n0662_p0558c23║莫大焉。
X37n0662_p0558c24║非當非現者，正因之性，眾生現有故非當，未顯發故
X37n0662_p0559a01║非現。
X37n0662_p0559a02║無當現之諍者，以五性收之。說當說現，各有所主，諍
X37n0662_p0559a03║計自消。
X37n0662_p0559a04║此意者下。通示上三段文意也。謂體性不殊故生佛
X37n0662_p0559a05║平等，迷悟緣別故生佛不同。
X37n0662_p0559a06║事用未足者，全未有用，亦名未足。分有其用，亦名未
X37n0662_p0559a07║足。
X37n0662_p0559a08║四出者，初出菩薩品，二出梵行品。
X37n0662_p0559a09║准經應作等者，偈文上半是差故屬俗，下半是無差
X37n0662_p0559a10║故屬真，俱存則兩亦是中道雙照，俱遣則雙非是中
X37n0662_p0559a11║道雙遮，故知偈旨不出三諦互融不一不異也。
X37n0662_p0559a12║若生死下。開成四句，以明生死涅槃各有本有今無
X37n0662_p0559a13║也。
X37n0662_p0559a14║本無涅槃者，執事迷理故無。
X37n0662_p0559a15║不離有而論無者，如本有生死，即是今無涅槃；本有
X37n0662_p0559a16║涅槃，即是今無生死。句雖各立，義乃一揆。
X37n0662_p0559a17║此前三下結四句，唯雙非句是無差。
X37n0662_p0559a18║上文下兩本兩末句中，初約反迷成悟，事必先迷後
X37n0662_p0559a19║悟，故生死為本，涅槃為末。次約背理起惑，義似先理
X37n0662_p0559a20║後惑，故涅槃為本，生死為末。
X37n0662_p0559a21║涅槃始為生死終者，中道始顯名涅槃始，無明破處
X37n0662_p0559a22║名生死終。
X37n0662_p0559a23║二河相望者，生死河、涅槃河也。
X37n0662_p0559a24║互作始終者，生死終是涅槃始，涅槃始是生死終，故
X37n0662_p0559b01║云互作。然生死定無始，涅槃定無終，故此二句文中
X37n0662_p0559b02║不出。
X37n0662_p0559b03║末本非本者，生死之本非涅槃之本也。本末非末者，
X37n0662_p0559b04║涅槃之末非生死之末也。非本非末者，生死涅槃之
X37n0662_p0559b05║本非本，本即末故。生死涅槃之末非末，末即本故。故
X37n0662_p0559b06║不屬三世。然此本末四番釋之，大體不出差與無差。
X37n0662_p0559b07║何者？前三釋上半差，第四雙非釋下半無差。
X37n0662_p0559b08║即是三諦者，於前二句，各取涅槃本末為真，生死本
X37n0662_p0559b09║末為俗。第三、第四二句，只是中道遮照，三諦互攝，即
X37n0662_p0559b10║是差即無差，無差即差等。
X37n0662_p0559b11║不即心為佛性者，此據離義以說，則未來當見，故云
X37n0662_p0559b12║有耳。要須修行方乃見之，故經云以巧方便定當得
X37n0662_p0559b13║故。
X37n0662_p0559b14║不取眾生為佛心者，當來成佛是真心，非今日妄心
X37n0662_p0559b15║也。
X37n0662_p0559b16║佛心亦爾者，果佛真心，亦非本作凡夫時妄心也。
X37n0662_p0559b17║他云一乘是萬善者，即光定謂法華一乘為萬善同
X37n0662_p0559b18║歸也，猶是無常，涅槃佛性乃是常住。今因經明一乘
X37n0662_p0559b19║是佛性，因便破之。
X37n0662_p0559b20║六度為莊嚴等者，六度是能嚴之福慧，一乘是所嚴
X37n0662_p0559b21║之理體，故云究竟。
X37n0662_p0559b22║更無別體者，全能是所，全所是能，理體本同。
X37n0662_p0559b23║隨義異釋者，事異故分能所。
X37n0662_p0559b24║經：眾生悉有首楞嚴者，此約理具。
X37n0662_p0559c01║修心者，三止圓修，十乘妙運，名為修治。此則正指名
X37n0662_p0559c02║字觀行，亦攝真修。
X37n0662_p0559c03║通通諸地者，六即俱名楞嚴故也。
X37n0662_p0559c04║經有五種名者，首楞是定，般若是慧，金剛喻定，師子
X37n0662_p0559c05║吼喻慧，佛性是定慧之體，故此五名還是三德。
X37n0662_p0559c06║三、舉類者，舉事定以類例，楞嚴理定也。
X37n0662_p0559c07║八大人覺，如前疏記。
X37n0662_p0559c08║呼為大地者，俱舍頌云：受想思欲觸，慧念與作意，勝
X37n0662_p0559c09║解三摩地，遍於一切心。釋曰：前三句標列，第四句釋
X37n0662_p0559c10║得名。受者，謂領納苦、樂、不苦不樂相也。想者，取像，謂
X37n0662_p0559c11║於前境取差別想也。思者，造作，謂能令心有所造作
X37n0662_p0559c12║也。觸者，謂觸對根、境、識三和合而生，能有觸對。欲者，
X37n0662_p0559c13║謂希求所作事業。慧者，於法有能簡擇。念者，謂於緣
X37n0662_p0559c14║明記不妄作。意者，作動於意，謂能令心警覺為性。勝
X37n0662_p0559c15║解者，謂能於境印可，此事如是，此事不如是，起殊勝
X37n0662_p0559c16║解。三摩地者，此云等持心，於一境轉，亦持心所，從強
X37n0662_p0559c17║說心。遍於一切心者，釋得名也。此十心所，遍通三性、
X37n0662_p0559c18║四心、三界、九地、有漏、無漏一切心品，故名大地。地即
X37n0662_p0559c19║心王，此十法依心地起，名大地。
X37n0662_p0559c20║法起十數者，十前後而起，不得俱時，故云義說為十。
X37n0662_p0559c21║或云下，三塗并人為四，合修羅在鬼趣也。并六天為
X37n0662_p0559c22║十，竝是有情所依，故名居止。
X37n0662_p0559c23║釋論名健相者，論第四十七云：首楞嚴三昧者，秦言
X37n0662_p0559c24║健相。分別知諸三昧行相多少深淺，如大將知諸兵
X37n0662_p0560a01║力多少，故名健相。
X37n0662_p0560a02║會通者，有即說無，無即說有，名為會通。
X37n0662_p0560a03║有二十種者，俱舍云：色有二種：一、顯，二、形，或開二十。
X37n0662_p0560a04║如疏：日𦦨名光，月、星、火、藥諸𦦨名明，可見名影，翻此
X37n0662_p0560a05║為闇。形平等為正，不平等曰邪。
X37n0662_p0560a06║佛性非一二三者，前三師各執墮於三門，既執己非
X37n0662_p0560a07║他，故不能通理，但成諍論。
X37n0662_p0560a08║如王見象者，今家解釋達四無四，如大王見象六分
X37n0662_p0560a09║同是一身，諸師各執如彼羣盲競觸尾牙謂為全象。
X37n0662_p0560a10║兩國中間者，界內界外兩楹之中也。
X37n0662_p0560a11║品數與習氣同者，意謂習氣即是無明。
X37n0662_p0560a12║言元品者，元，頭也，謂頭數品袟也。左傳：歸先軫之元。
X37n0662_p0560a13║曲禮：一元大武。注云：元，頭也。
X37n0662_p0560a14║竟不出破煩惱意者，經文止明破己見性，而向二師
X37n0662_p0560a15║但出其名，須知見性是破意也。故引本業纓絡經得
X37n0662_p0560a16║入中道，以明破惑之意。
X37n0662_p0560a17║釋論等者，彼以慈心不淨因緣等三，治貪等三也。此
X37n0662_p0560a18║義亦恐未與經會，故更引纓絡以明三觀。
X37n0662_p0560a19║二諦觀者，因觀妄俗，得證真空故也。
X37n0662_p0560a20║平等觀者，前觀破俗用真，此觀破真用俗，破用既均
X37n0662_p0560a21║故稱平等。
X37n0662_p0560a22║觀師破違經者，即第三解，是觀師義。
X37n0662_p0560a23║若不見性，與經相違者，經云：破煩惱故，然後得見。若
X37n0662_p0560a24║云不見，故與經違反。
X37n0662_p0560b01║此以別接通者，此約下根受接，即破無明見佛性也。
X37n0662_p0560b02║三種破惑者，一別接通，二別初地，三圓初住。此三皆
X37n0662_p0560b03║是見性之位，如文所列。而不云圓接通別者，葢同止
X37n0662_p0560b04║觀兩理交際，止論一接也，以接歸初地即初住故。
X37n0662_p0560b05║又一下。唯約圓教三人以釋。雖知三諦圓融，而隨宜
X37n0662_p0560b06║樂。或宜用空見性，如止觀用無生門破遍；或宜用假
X37n0662_p0560b07║見性，如用生門破遍；或宜用中見性，如用亦生亦不
X37n0662_p0560b08║生、非生不生門破遍也。以一破一切破，故俱破五住。
X37n0662_p0560b09║此文一空一切空等，語似通相，而是一心。若通相觀，
X37n0662_p0560b10║即前接義也。故淨名疏明三種三觀：一、別相，即次第
X37n0662_p0560b11║三觀也；二、通相，亦謂一空一切空，無中假而不空，其
X37n0662_p0560b12║但在空，不能即假即中，一假一切假等亦然，故謂通
X37n0662_p0560b13║相三觀也；三、一心三觀。問：此三何教所修耶？答：淨名
X37n0662_p0560b14║記云：別相三觀，的在別教，歷別觀三諦；通相一心，的
X37n0662_p0560b15║屬圓教。問曰：此兩觀既竝是圓教，何意為兩？答曰：通
X37n0662_p0560b16║相三觀，約通論此，恐是方等教帶方便之圓，非如法
X37n0662_p0560b17║華所明也。釋曰：言帶方便之圓者，乃部中圓接通別
X37n0662_p0560b18║人所修也。如於入空位受接者，乃能達空即假即中，
X37n0662_p0560b19║雖三諦圓融，而從本受稱，但通名空觀也。例如聲聞
X37n0662_p0560b20║至法華後已是菩薩，而從舊立號且曰羅漢，出假修
X37n0662_p0560b21║中二位被接，類空可知。故淨名記又云：通相雖圓，然
X37n0662_p0560b22║帶方等乃成圓中之別相耳。有謂通相三觀是修漸
X37n0662_p0560b23║次止觀者，且淨名記自云：通相三觀是方等教，非如
X37n0662_p0560b24║法華所明。今漸次止觀是法華行，故不相類。問：荊溪
X37n0662_p0560c01║既云通相是方等圓，大師何故但於淨名疏中出此
X37n0662_p0560c02║觀相，而光明等疏全不明耶？答：淨名經中有三品之
X37n0662_p0560c03║文，正明此觀，故得明之。諸經無文，但有其義，故餘疏
X37n0662_p0560c04║不說。又既云通相是帶方便圓，例知華嚴、般若部中
X37n0662_p0560c05║悉應有之，以皆有被接人故。
X37n0662_p0560c06║是就別意者，非指別教。葢前別對三教以釋，故云別
X37n0662_p0560c07║耳。
X37n0662_p0560c08║前譬就外者，即前盲不見色等三，皆就外法為譬，以
X37n0662_p0560c09║色像及月悉是依報外法，舉此以喻佛性。
X37n0662_p0560c10║今譬就內者，以十二因緣是舉正報內法，以喻佛性
X37n0662_p0560c11║故也。
X37n0662_p0560c12║此唯在人，非謂外物者，此疏主消經亦外之言，非是
X37n0662_p0560c13║山河外色，葢約十二因緣中正報之色為能喻耳。此
X37n0662_p0560c14║乃疏主辨能喻之物，非謂所喻佛性不遍外物也。荊
X37n0662_p0560c15║溪恐他強執章安之語，謂性不遍無情，故探取喻意，
X37n0662_p0560c16║以顯內外之言該乎依正，與所喻之性法合㳷齊。然
X37n0662_p0560c17║但依章安，義亦無爽。荊溪為時人故，重更申釋。
X37n0662_p0560c18║又云下。疏主再出異義。既以在胎出胎為內外，則亦
X37n0662_p0560c19║但正報而已。
X37n0662_p0560c20║內外貪求及為內外事者，既云外貪外事，是則兼於
X37n0662_p0560c21║依報塵境也。
X37n0662_p0560c22║但取十二以為佛性者，為字恐誤，應云以喻佛性。
X37n0662_p0560c23║支支別辨者，如云無明是惑，行是業等。
X37n0662_p0560c24║為令下。明別辨之意。令識三世因果相生，故分惑業
X37n0662_p0561a01║等別。
X37n0662_p0561a02║豈可下。明互具也。如無明時亦具行識乃至老死，老
X37n0662_p0561a03║死亦具餘十一支，中間類爾，是故十二各具色心。如
X37n0662_p0561a04║無明雖在於心，既具名色等支，當知亦有於色而色
X37n0662_p0561a05║兼依。正文云亦內亦外，葢謂此也。以例佛性界界互
X37n0662_p0561a06║具。
X37n0662_p0561a07║況一切下。正明所喻佛性，一念凡心十界具足也。
X37n0662_p0561a08║一切眾生者，一切之言不出十界，此事造十也。
X37n0662_p0561a09║念念具足十界百界等者。此明理造也。依正即三種
X37n0662_p0561a10║世間，一一世間各具十如因果，故成三千。既具十如，
X37n0662_p0561a11║即具十二因緣，以十二因緣即十如故，故云依正因
X37n0662_p0561a12║緣。指理具三千，依正收盡，在凡在聖，數無增減。此性
X37n0662_p0561a13║顯時，依正融通，能為大用。眾生隱故，而無事用，但有
X37n0662_p0561a14║理性。因人具果人之性，故名佛性。故內下經云亦內
X37n0662_p0561a15║亦外之言，雖約正報因緣，不妨兼於外色，以喻佛性
X37n0662_p0561a16║體徧，其義善成，故云意兼多義。
X37n0662_p0561a17║入胎五分者，毗婆沙釋從識至於現身死來，合有十
X37n0662_p0561a18║時，胎內五時，胎外五時，名為五分，與今經不同。
X37n0662_p0561a19║此色與眾生之名者，謂攬色之實法，立眾生假名也。
X37n0662_p0561a20║未有想受者，未能想像前境，領納苦樂也。
X37n0662_p0561a21║五果之後者，受是五果最後支也。
X37n0662_p0561a22║胎內行心之初者，於胎內能起貪嗔之時也。
X37n0662_p0561a23║初名愛下，此約胎中以說。
X37n0662_p0561a24║中名取者，以愛故而起貪求之心。
X37n0662_p0561b01║後名有者，貪求心增長，名為有也。
X37n0662_p0561b02║但轉名名之者，以在未來故，故轉識名色等名而名
X37n0662_p0561b03║生等。
X37n0662_p0561b04║不具苦受等者，但有餘二，不具三故，名無三受。
X37n0662_p0561b05║經歌羅邏時死者，謂六入未具：一、歌羅邏，二、阿浮陀，
X37n0662_p0561b06║三、閉尸，四、伽那，五、波羅奢呵。翻名辨相如前記。如是
X37n0662_p0561b07║等時名名色，於此位時死者，但具前四支而已。
X37n0662_p0561b08║無中庸之捨者，不苦不樂名捨受故。
X37n0662_p0561b09║始終長望者，有二意：一、三界長望，更互受生故；二、支
X37n0662_p0561b10║支長望，各具十二故。此乃三界眾生等有十二。
X37n0662_p0561b11║眾生等有佛性者，一一眾生心地各具三千依正三
X37n0662_p0561b12║諦之法，與佛心地更無差別，彼彼互遍何所不收？
X37n0662_p0561b13║待緣方見者，待教行緣，方至初住，見佛性也。故下經
X37n0662_p0561b14║云：若能聽受咨啟大般涅槃，則見佛性。此即聞圓法，
X37n0662_p0561b15║起圓信，立圓行，入圓位也。
X37n0662_p0561b16║經十二部中雖不聞有者，此敘昔小乘十二部也。
X37n0662_p0561b17║長出三事者，即下云何為樂句，但有雙非一句，准諸
X37n0662_p0561b18║句合有苦非苦二句，則成三十六句。又章門及解釋
X37n0662_p0561b19║大體，專明眾生本具此理，諸法具足皆是三諦，與諸
X37n0662_p0561b20║佛菩薩更無差別，修習即得。
X37n0662_p0561b21║今明以大涅槃心修者，雖是小行，以圓頓觀了之，即
X37n0662_p0561b22║小而大，即偏而圓。前云有化他故是大，未能簡偏。
X37n0662_p0561b23║保非為極者，化城、涅槃非是究竟，執為究竟也。
X37n0662_p0561b24║靈味，寺名，令正人師。前云靈味，皆指寶亮，故今云令
X37n0662_p0561c01║正以別之。
X37n0662_p0561c02║解脫翻無累者，此說無憑，解脫是此方之語，如何更
X37n0662_p0561c03║用翻譯？
X37n0662_p0561c04║大樂即出家人樂者，此釋經一者出家樂也。以出家
X37n0662_p0561c05║最樂，故以大樂釋之，故經云在家不樂，猶如窂獄。
X37n0662_p0561c06║應是戒樂者，出家以戒學居先故。
X37n0662_p0561c07║畢竟即菩薩樂者，以分見畢竟之理故。又菩薩雖是
X37n0662_p0561c08║因人，望彼權小得畢竟名。
X37n0662_p0561c09║但有九者無第十，以涅槃化眾生故。
X37n0662_p0561c10║私云：皆不爾者，今經以大涅槃為體，豈用小論以釋
X37n0662_p0561c11║因？內外緣者，應以聞法為外緣，思修為內緣，藉三慧
X37n0662_p0561c12║因緣，得未來涅槃之樂。又戒為外緣，定慧為內緣。
X37n0662_p0561c13║出菩薩地經者，即菩薩善戒論，一名菩薩地經。故彼
X37n0662_p0561c14║經第二云：云何名快樂義？快樂義有五種：一者因樂，
X37n0662_p0561c15║因行善法得他世樂，是名因樂。二者受樂，從因因緣
X37n0662_p0561c16║身得增長心得安隱，是名受樂。三者斷受樂，修習聖
X37n0662_p0561c17║道斷諸受故，道得增長無有諸受，名斷受樂。四者遠
X37n0662_p0561c18║離樂，永離煩惱身心無患，名遠離樂。五者菩提樂，受
X37n0662_p0561c19║常樂故名菩提樂。始從修因終至佛果，故云從淺至
X37n0662_p0561c20║深也。有本云菩薩樂者，文誤。
X37n0662_p0561c21║地前十住全不見性者，此簡別位，顯經云十住是圓
X37n0662_p0561c22║位，住即地故，同見佛性。
X37n0662_p0561c23║經而不能知一切眾生悉有佛性者，名字位人尚知
X37n0662_p0561c24║他有，豈十住菩薩而不知耶？此亦抑之云不能知耳。
X37n0662_p0562a01║聞見者，謂聞佛所說，因而得解也。
X37n0662_p0562a02║師子吼品之二
X37n0662_p0562a03║若欲聞見者，勸於凡夫，令依教而聞，稱教而見。
X37n0662_p0562a04║受持十二部經者，此約今經十二部故，依教修習而
X37n0662_p0562a05║得見性。前云十二不見，乃約偏小耳。
X37n0662_p0562a06║明見義者，若能依教觀察得有見義，復須中四明能
X37n0662_p0562a07║見之行方得正見。
X37n0662_p0562a08║經：眾生不知如來心相者。眾生妄心，則三惑喧動；如
X37n0662_p0562a09║來真心，則三諦寂滅。云何以妄而得知真？
X37n0662_p0562a10║上就下，對上辨異。先對上卷辨異。上明眼見勝、聞見
X37n0662_p0562a11║劣，今明聞見勝、眼見劣，故須釋意。上則究竟佛眼見
X37n0662_p0562a12║理性故勝，分真從他聞說故劣；今則凡夫聞法能悟
X37n0662_p0562a13║道故勝，肉眼但見應色故劣。
X37n0662_p0562a14║上德下，次對德王辨異。德王明執迹迷本故成曲見，
X37n0662_p0562a15║今知迹從本現故名見佛。
X37n0662_p0562a16║妙本者，法身也。法身為本，應身為迹。
X37n0662_p0562a17║兩捨是兩教者，前兩教但離斷常，假立中名而無中
X37n0662_p0562a18║體，所以初不破諸結屬兩捨。
X37n0662_p0562a19║相成是別教者，即不度眾生句及非一切成句，此二
X37n0662_p0562a20║屬別，謂地前二觀成，登地中道名曰相成。
X37n0662_p0562a21║雙照者，即凡有所說及說不為利二句，屬雙照也。
X37n0662_p0562a22║經：六年苦行十二遊。經云：佛以二十九出家，三十五
X37n0662_p0562a23║得道，故云六年苦行也。
X37n0662_p0562a24║經：波羅奈。十二遊經：翻鹿野。
X37n0662_p0562b01║經：正語等者。軟言合法，名正語；離妄不虗，名實語；稱
X37n0662_p0562b02║機，即說名時語；言無綺飾，稱當法體，名真語。
X37n0662_p0562b03║經：二種因緣者，聞見、眼見，名二因緣。以此二種依教
X37n0662_p0562b04║修行，必見如來心相。
X37n0662_p0562b05║即四依人。問者意云：四依因人或示麤細，我等尚自
X37n0662_p0562b06║難知，何能依教知如來果人心相耶？
X37n0662_p0562b07║初二濫後二者，初人行細濫第三人，次人濫第四人。
X37n0662_p0562b08║以眾生但見外迹不測內本，故見初人謂是第三人，
X37n0662_p0562b09║見第二人謂是第四人，細與正實義歸一揆，佛言之
X37n0662_p0562b10║巧綺互其文。又復應二三是四依，初四非四依。
X37n0662_p0562b11║直置僧寶等者，謂四依與凡尚自難別也。
X37n0662_p0562b12║依此二事者，謂見佛色身、聞佛說法。云何知佛心相
X37n0662_p0562b13║乎？
X37n0662_p0562b14║經菴羅果喻等。此喻生熟難知，或外熟內生，或外生
X37n0662_p0562b15║內熟，或俱熟俱生。
X37n0662_p0562b16║經舍利弗影，猶故戰慄者，此明戒之功用，以驗究竟
X37n0662_p0562b17║不究竟也。
X37n0662_p0562b18║經為利養者，乃至捨邊求中、去凡取聖，咸名利養，故
X37n0662_p0562b19║云當知是戒不見佛性。
X37n0662_p0562b20║經：若為正法者，即以大涅槃心達邊，即中無取無捨
X37n0662_p0562b21║也。
X37n0662_p0562b22║經：是名眼見者，見如來色也。
X37n0662_p0562b23║亦名聞見者，聞佛性能解也。前疏云聞見強，眼見弱
X37n0662_p0562b24║者，此文是也。
X37n0662_p0562c01║經為眾生者，能見佛性者，達自他不二，心性無差，方
X37n0662_p0562c02║能利他。如此利他，即見佛性。
X37n0662_p0562c03║經：若遇師僧者，師謂三師，僧謂七證。
X37n0662_p0562c04║和尚諸師者，諸師即羯磨教授師及七證也。
X37n0662_p0562c05║為作要求者，要，平聲。
X37n0662_p0562c06║是市易法者，以凡求聖，如以賤易貴也。
X37n0662_p0562c07║任運法爾者，十四法相成任運，始從持戒至為見佛
X37n0662_p0562c08║性也。
X37n0662_p0562c09║法爾者，爾，此也。謂不假搆造，其法自如是也。猶云自
X37n0662_p0562c10║然也。
X37n0662_p0562c11║持戒不淺者，由見佛性心則不悔，所以持戒任運契
X37n0662_p0562c12║理，故十四句展轉相釋而無淺深，向云隣接良在此
X37n0662_p0562c13║也。然雖無深淺而深淺宛爾，故持戒為因不悔為果
X37n0662_p0562c14║等。住大涅槃下云云者，謂十四句法性自具不假修
X37n0662_p0562c15║成，由昔不知故成迷倒，今既知已何在要求？故經云
X37n0662_p0562c16║自然而得也。
X37n0662_p0562c17║有因無果者。問：前明十四句，涅槃但當第十一句。而
X37n0662_p0562c18║經明第十二句云：何故為得大般涅槃？為得常、樂、我、
X37n0662_p0562c19║淨法故？豈非四德是涅槃果耶？答：後之四句只是涅
X37n0662_p0562c20║槃異名，故疏云居在眾行之末。言異名者，涅槃必具
X37n0662_p0562c21║德，具德故無生滅，無生滅由見佛性。故知後四同在
X37n0662_p0562c22║涅槃，涅槃之上更無餘法不同。中間諸句展轉互明，
X37n0662_p0562c23║故以有因無果為責，但舉涅槃為難，意在此也。
X37n0662_p0562c24║偏結一邊者，偏就涅槃是無常結難，向雖雙舉意但
X37n0662_p0563a01║在一。言戒是常者，意竝涅槃成無常，以難如來四德
X37n0662_p0563a02║之義。
X37n0662_p0563a03║經云何得名樂我淨耶者，既是無常，亦無三德。
X37n0662_p0563a04║釋迦日短者，從晨朝至中夜也。
X37n0662_p0563a05║食頃下云云，即法華云：時會聽者亦坐一處，六十小
X37n0662_p0563a06║劫身心不動，聽佛所說謂如食頃。此由機緣慕法情
X37n0662_p0563a07║深雖長謂短，亦是如如來延促之智宜促長令短。以
X37n0662_p0563a08║例此經機緣宜長，故善得演短令長三億歲說；機緣
X37n0662_p0563a09║宜短，故釋迦促長令短止齊半夜。當知善得亦短、釋
X37n0662_p0563a10║迦亦長，佛佛道齊斯之謂也。故舉法華一往為例。
X37n0662_p0563a11║經亦因亦因因者，信心是因，聽法復為信心之因，故
X37n0662_p0563a12║云亦因因。又聽法是因，信心復為聽法之因，故云亦
X37n0662_p0563a13║因因。此由有信故聽法，聽法必生信，故得互為因也。
X37n0662_p0563a14║經：亦果亦果。果者，聽法為信心之果，信心復為聽法
X37n0662_p0563a15║之果，乃至互說，例因可解。
X37n0662_p0563a16║三木為拒者，此外道瓶圓如瓠，無足，以三杖交之，舉
X37n0662_p0563a17║於瓶也。諸經中或言執三奇立拒，或言三叉立拒，皆
X37n0662_p0563a18║是也。
X37n0662_p0563a19║以支一瓶者，支合作搘拄也。
X37n0662_p0563a20║渴烏者，謂井上𣚃槹衡上下低昂，若渴烏飲水也。
X37n0662_p0563a21║亦名栒𧇀者，音笋巨。釋名曰：所以懸鐘，橫曰栒，縱曰
X37n0662_p0563a22║𧇀。此非井上之物。又立拒字，非栒𧇀字。合云亦名𣚃
X37n0662_p0563a23║槹，恐寫誤。或云亦名轆樓者，亦誤。
X37n0662_p0563a24║更互上下者，謂一頭低則一頭昂，上為下因、下為上
X37n0662_p0563b01║果，例前互說。
X37n0662_p0563b02║經云：立拒舉瓶。若依後釋，即𣚃槹之端懸瓶取水也。
X37n0662_p0563b03║若剋定三世等者，若取過去二因、現在五果，現在三
X37n0662_p0563b04║因、未來二果，則顯因因果果之義不便，今但取更互
X37n0662_p0563b05║相緣顯成其義。
X37n0662_p0563b06║釋八相譬中，先出正義，次破論人。正義者，謂佛自舉
X37n0662_p0563b07║昔小乘中八相互相因起，以顯今經互為因果之義。
X37n0662_p0563b08║大生直名（至）生生者。疏釋猶略。若悉釋經者，於八相
X37n0662_p0563b09║中且就大小二生明相因起，餘類可知。
X37n0662_p0563b10║經：生能生法，不能自生者。彼大生相，但能生於色、心
X37n0662_p0563b11║等法，不能自生。其猶世間，眼不自見，指不自觸。
X37n0662_p0563b12║經：不自生故，由生生生者，明其大生由小生生，小生
X37n0662_p0563b13║偏能生於大生，故名生生。大生為此生生所生，名生
X37n0662_p0563b14║生生。
X37n0662_p0563b15║經生生不自生，賴生故生者，明其小生由大生生。小
X37n0662_p0563b16║生雖復能生大生，不能自生，不自生故，賴大生生。如
X37n0662_p0563b17║是二生，亦因亦因因，亦果亦果果。
X37n0662_p0563b18║成論下。破論人也。成師意云：此經是大，不應用小，八
X37n0662_p0563b19║相義故，自立一期，念念以釋今經。
X37n0662_p0563b20║此不應然者，破成師也。
X37n0662_p0563b21║破立適時者，謂今經雖破小明大，而立小喻大，令物
X37n0662_p0563b22║開解，正適時機，云何論人不許用毗曇義耶？
X37n0662_p0563b23║大相是因者，能引起小相故，所以小相為果。
X37n0662_p0563b24║言小相是因因者，大相已是於因，小相復為大相作
X37n0662_p0563c01║因，故云因因。以小生能生大生，故亦可云小相是因，
X37n0662_p0563c02║大相是因。因例說可解，果義亦然。又大相於八有能，
X37n0662_p0563c03║但舉一相，即具八相；小相於一有能，只能生一大相
X37n0662_p0563c04║故。
X37n0662_p0563c05║是習果者，謂種智已圓，三德究顯，故屬習果。
X37n0662_p0563c06║沙門、婆羅門，即佛也。眾惡永盡名沙門，諸善普會名
X37n0662_p0563c07║婆羅門。下疏云：指佛果為沙門、婆羅門果。
X37n0662_p0563c08║斷生死者，斷二種生死而有分證，究竟俱稱佛果。
X37n0662_p0563c09║體是死因者，煩惱是生死之因也。
X37n0662_p0563c10║無報因者，行善惡因得善惡報名報因，今涅槃無之。
X37n0662_p0563c11║無生因者，涅槃是了因所感故，生因是福德莊嚴牽
X37n0662_p0563c12║生死報故。
X37n0662_p0563c13║無相待因者，涅槃是絕待因所感故。問：若爾，涅槃應
X37n0662_p0563c14║是了因及絕待因耶？答：涅槃是果，定非是因，但正為
X37n0662_p0563c15║了因及絕待因所感，故不簡耳。
X37n0662_p0563c16║但是語勢者，以無義通有六種，故且列之。以畢竟無
X37n0662_p0563c17║正同涅槃，豈得為難？
X37n0662_p0563c18║正取下。即提下。結文以申今意。下結云：有時無因故
X37n0662_p0563c19║名涅槃。是知雖舉六無，但以一無為難。若然，豈但畢
X37n0662_p0563c20║竟無是語勢，後之四無亦語勢也。
X37n0662_p0563c21║池沼雨旱者，雨時有水，旱時無水。
X37n0662_p0563c22║日月籠散者，雲籠似無，雲散則有。
X37n0662_p0563c23║互無之意者，如旃陀羅無婆羅門法，娑羅門無旃陀
X37n0662_p0563c24║羅法，互望云無，非畢竟無也。
X37n0662_p0564a01║畢竟無為正難者，汝所舉六無，借使以畢竟無為正
X37n0662_p0564a02║難者，尚不全是涅槃，但有少分是義，故佛且就此義
X37n0662_p0564a03║責之，乃云何故不引等。
X37n0662_p0564a04║況以下。畢竟最勝尚不全是，況汝以互無為其正難，
X37n0662_p0564a05║豈得契會涅槃耶？問：云何少分是耶？答：畢竟無無我
X37n0662_p0564a06║我所，以涅槃無因俱是寂滅，而涅槃體具常樂我淨，
X37n0662_p0564a07║與畢竟有殊，故使次文併非六喻。
X37n0662_p0564a08║以佛性為因者，由了佛性故證涅槃。云何能了？謂一
X37n0662_p0564a09║心三觀也。
X37n0662_p0564a10║沙門小果者，四沙門果也。
X37n0662_p0564a11║二、舉三譬者，經從能生法者已下文是。三譬者：一、燈，
X37n0662_p0564a12║二、父母，三、穀子、地、水。然經中三雙六句明二因義，初
X37n0662_p0564a13║句猶是約法。
X37n0662_p0564a14║能生法者者，謂福德能招報，故名生因。福德是能生，
X37n0662_p0564a15║勝報是所生也。
X37n0662_p0564a16║經燈能了物者，喻智慧能照了本理，故名了因。
X37n0662_p0564a17║經煩惱名生因者，結惑能生苦果，故喻生因。
X37n0662_p0564a18║父母名了因者，由二親和合，方能了畢成辦果身，故
X37n0662_p0564a19║喻了因。
X37n0662_p0564a20║經：穀子等者。穀雖能生，必假水潤；福能牽報，必須智
X37n0662_p0564a21║導。故以穀子喻生，地水喻了。
X37n0662_p0564a22║悉用親為生因者，以福德招報義強為親，智慧不爾
X37n0662_p0564a23║故疎。
X37n0662_p0564a24║橫豎相對者，了因是八正反三菩提，八正是因，菩提
X37n0662_p0564b01║是果，因果相對故豎生；因是六度因中橫修，故屬橫。
X37n0662_p0564b02║欲明因取果等者，以六度因取菩提果，則因是果家
X37n0662_p0564b03║之因；舉菩提果成六度因，則果是因家之果。
X37n0662_p0564b04║答：了下。了果即智德，生果即斷德。此乃生、了二因，成
X37n0662_p0564b05║智、斷二果。從因立稱，名生、了果。
X37n0662_p0564b06║生果即是無常等者。此以二果體別為難，意謂生是
X37n0662_p0564b07║福德不能契理故屬無常，了是智慧與理冥合故是
X37n0662_p0564b08║常也。
X37n0662_p0564b09║謂屈。此竝者，講者皆謂生果是無常，而與涅槃常住
X37n0662_p0564b10║義反，所以屈也。屈謂屈伏，葢不知福智理同，無常即
X37n0662_p0564b11║常，常即無常之旨也。
X37n0662_p0564b12║此乃下。疏主引首楞嚴三昧經及今經，咸明二果事
X37n0662_p0564b13║異理同，以通前竝。
X37n0662_p0564b14║楞嚴下術人喻佛。人前幻死，即生而死，喻常即無常。
X37n0662_p0564b15║而復還生，即死而生，喻無常即常。
X37n0662_p0564b16║二鳥下。雌喻無常，雄以喻常。斯皆明涅槃果有斯二
X37n0662_p0564b17║用，體性一如，何妨生果無常、了果是常也。
X37n0662_p0564b18║經色者如來解脫等者，此段言色皆指真善妙色也。
X37n0662_p0564b19║此作中道說者，中道即佛性異名，佛性雙非說為中
X37n0662_p0564b20║道。
X37n0662_p0564b21║如步屈虫者，既云不定在身內，則捨內取外。又云即
X37n0662_p0564b22║識神成佛，則捨外取內。捨一取一，如彼虫行。觀師內
X37n0662_p0564b23║外俱捨，如鳥除翅。
X37n0662_p0564b24║何者下。正約三諦圓融示雙非義。
X37n0662_p0564c01║不在俗諦者，三千依正咸名俗諦，故非外之言何所
X37n0662_p0564c02║不收？問：文云五陰是緣生法，何關依報耶？答：色陰之
X37n0662_p0564c03║言該內外色，即依正也。三千空故說名真諦，雖云真
X37n0662_p0564c04║俗心性一如說為中道，故約三諦以解，則見有情無
X37n0662_p0564c05║情佛性咸遍，豈可三諦局在陰質？三千遍攝何竢復
X37n0662_p0564c06║言？
X37n0662_p0564c07║任運破諸師者，舊解不在身內及成佛，但是俗諦一
X37n0662_p0564c08║邊。觀師內外俱捨，所捨內外亦只是俗，尚未知二諦
X37n0662_p0564c09║體一，豈曉三德互融？故但舉即空，二師自壞。
X37n0662_p0564c10║初句未成者，初句即上雙非句。
X37n0662_p0564c11║世人求酪取乳者，世人求酪則取於乳，若求佛性必
X37n0662_p0564c12║觀五陰，如何而言佛性非內？
X37n0662_p0564c13║性應在內者，何故而言佛性非內耶？
X37n0662_p0564c14║經我亦不說乳中有酪者，我亦不說乳中已有酪果，
X37n0662_p0564c15║但云有酪性耳。
X37n0662_p0564c16║乳即是空者，以乳藉緣而有，緣生非實故空。
X37n0662_p0564c17║如穀有牙者，穀喻因，牙喻果，春來喻反妄。穀內有牙，
X37n0662_p0564c18║如因中有果，遇淨緣時，其果則現，如春來方出。此師
X37n0662_p0564c19║子吼所執之意也。
X37n0662_p0564c20║即空奪破者，以即空故乳本無酪，若約即假本具酪
X37n0662_p0564c21║性，今破定執以空蕩之。
X37n0662_p0564c22║經：醪𤏙音勞。三蒼、說文皆云：有滓酒也。字應作酵。韻
X37n0662_p0564c23║集：古孝反，酒酵也。謂起麵酒也。
X37n0662_p0564c24║經金鐵師者，乳若已有酪者，眾生有性及已是佛，則
X37n0662_p0565a01║如一人有其二能。既無二種名字，云何難言乳已有
X37n0662_p0565a02║酪？
X37n0662_p0565a03║一往縱答者，但約角具四大，𤏙即火大，𤏙既能為出
X37n0662_p0565a04║酪之緣，故知角中亦有酪性，是則乳為酪因，𤏙為酪
X37n0662_p0565a05║緣也。
X37n0662_p0565a06║舉非果為難者，酪是乳果，菴摩！非乳果以為乳果之
X37n0662_p0565a07║難。
X37n0662_p0565a08║經乳灌者，乳為樹緣因，樹子是正因。須兩因者，正因、
X37n0662_p0565a09║緣因也。經舉四大，明一因也。
X37n0662_p0565a10║復有幾因者，此釋經為是何因義也。意問：為只用一
X37n0662_p0565a11║因，為總用二因，故云幾因？
X37n0662_p0565a12║正謂眾生者，眾生五陰，即正因性，此約不離義也。
X37n0662_p0565a13║莊嚴（至）假名者。他見經云：正因者，謂諸眾生即云假
X37n0662_p0565a14║名，是正因佛性。
X37n0662_p0565a15║生其陰軀者，謂六度能為陰身正因作緣顯於佛性，
X37n0662_p0565a16║非謂六度生於陰身也。
X37n0662_p0565a17║不應餘解者，還須如前非內非外而解。
X37n0662_p0565a18║可更思之者，雖非內外，而內而外，令依三諦思之。
X37n0662_p0565a19║仙人下。葛稚川神仙傳曰：孫愽，河東人。學道，治墨子
X37n0662_p0565a20║之術，能吞刀劍，引鏡為刀，屈刀為鏡。後入林慮山，合
X37n0662_p0565a21║丹仙去。
X37n0662_p0565a22║若有己面者，自生求不可得；見他面者，他生求亦不
X37n0662_p0565a23║可得；二求皆不可得，定知乳中無於酪果。
X37n0662_p0565a24║初奪如文者，此奪破中經自有二意：初以遠近一時
X37n0662_p0565b01║能見明光不到。眼光若到，遠應遲見、近應疾見，如天
X37n0662_p0565b02║月為遠、地瓶為近，舉眼雙觀一時俱見，既無遲疾知
X37n0662_p0565b03║非光到方見。二以不見中間諸物證光不到。如月瓶
X37n0662_p0565b04║相去兩楹之間，物象何量？光既到者則應盡見，既不
X37n0662_p0565b05║能見知非光到。
X37n0662_p0565b06║四、若不到能見者，謂若光不到水下，能見魚石者，則
X37n0662_p0565b07║應光不到壁外，應見壁外物也。
X37n0662_p0565b08║騿馬者，音草，壯馬也。
X37n0662_p0565b09║亭亭者，高貌。文選云：亭亭高山柏。
X37n0662_p0565b10║布護者，文選琴賦作布濩，注云：布濩，長多貌。從言從
X37n0662_p0565b11║水竝通。
X37n0662_p0565b12║今已患臰者，如有人明日欲服酥，今日應已聞酥香，
X37n0662_p0565b13║世無此理。驗知此中定無酪果，臰亦香也。易曰：其臭
X37n0662_p0565b14║如蘭。
X37n0662_p0565b15║明當酵𤏙者，明日方當酵𤏙於乳以取於酪，而今日
X37n0662_p0565b16║預已飽足於酪，世亦無此理也。飫，依倨切，亦飽也。左
X37n0662_p0565b17║傳序曰：饜而飫之。
X37n0662_p0565b18║既其不定者，師子吼於不定中作定問，佛於定中作
X37n0662_p0565b19║不定答，由定與不定俱無性故。亦是師子約即假理
X37n0662_p0565b20║具諸法為問，佛約即空泯蕩情著為答，問答似異，其
X37n0662_p0565b21║體一同。厥或契理忘情，則若定不定，即照即亡，自在
X37n0662_p0565b22║無礙。
X37n0662_p0565b23║下二句相仍而來者，雖曰相仍，若欲消釋，應云佛性
X37n0662_p0565b24║非生非滅，即是三世有法，無有是處。然須約三諦以
X37n0662_p0565c01║消偈旨，方為盡理。
X37n0662_p0565c02║經：因緣故生者，即本無今有；因緣故滅，即本有今無。
X37n0662_p0565c03║經一切眾生（至）身如我者。此破定執有性，故以果事
X37n0662_p0565c04║竝之。既若有性，應同我身萬德莊嚴，云何眾生不爾
X37n0662_p0565c05║耶？
X37n0662_p0565c06║經：不牽，謂不可牽引；不捉，謂不可捉持。此約不可得
X37n0662_p0565c07║以破定有之執。
X37n0662_p0565c08║經：虗空界者，眾生之身，六界所成，四大及空識也。若
X37n0662_p0565c09║無空界，一切風血悉不得行，轉動俯仰皆悉不得。故
X37n0662_p0565c10║以眾生等有虗空，喻性體徧而不定有。
X37n0662_p0565c11║經：金剛珠者，不可毀壞故。
X37n0662_p0565c12║觀上下，總攬前文以示三諦。次引偈下明中道雙照，
X37n0662_p0565c13║故云即空即假。次明下即中道雙遮。
X37n0662_p0565c14║言遍一切處者，即一切處寂，寂是遮義。
X37n0662_p0565c15║私謂下。荊溪述成疏主之意。此由疏主前後諸文，但
X37n0662_p0565c16║釋眾生佛性，而不明言遍於無情，故使荊溪申明其
X37n0662_p0565c17║旨。
X37n0662_p0565c18║以為時人（至）其遍者。此明章安不談無情有性之意。
X37n0662_p0565c19║時人謂傳五性宗者，而云佛性三無二有：初一闡提，
X37n0662_p0565c20║二定性聲聞，三定性緣覺，謂此三人無佛性，定不作
X37n0662_p0565c21║佛；四不定性，五菩薩性，此之二人有性作佛。此五皆
X37n0662_p0565c22║是有情，而稟權宗者尚執三無，故云尚未信有，焉可
X37n0662_p0565c23║點示佛性徧無情耶？故金錍云：古人尚云一闡提無，
X37n0662_p0565c24║云無情無，未足可恠。且今經多處明佛性徧一切處。
X37n0662_p0566a01║又章安傳天台心要，而達三千依正在乎一心，豈一
X37n0662_p0566a02║切之言不收草木，三千之說寧隔墻壁？故知章安具
X37n0662_p0566a03║了體徧。
X37n0662_p0566a04║佛性既具下，荊溪正述徧意。
X37n0662_p0566a05║即三諦者，三諦是佛性異名故。
X37n0662_p0566a06║餘處豈無者，餘處謂無情草木等。
X37n0662_p0566a07║思之！思之者，世人多昧其旨，聞無情有性，惑耳驚心，
X37n0662_p0566a08║故勸依經義，深自思之。
X37n0662_p0566a09║據緣能發因中之果者，緣了二因俱能照性，通名為
X37n0662_p0566a10║緣也。因謂正因，正因本具之性由緣顯發，故云能發
X37n0662_p0566a11║因中之果。
X37n0662_p0566a12║若都下。示師子難意。因中若都無果，則緣因無用，故
X37n0662_p0566a13║云何用緣耶？良由本具待緣方發。
X37n0662_p0566a14║經有佛性性者，暹云：有自佛及有果佛之性，故云性
X37n0662_p0566a15║性。此釋非也，乃是眾生有佛性之性耳。
X37n0662_p0566a16║經何須緣因者，既由緣有酪，故知乳中本無酪性。
X37n0662_p0566a17║轉緣因作了因名者，只由緣名含二因故，故於此段
X37n0662_p0566a18║作了因說。
X37n0662_p0566a19║性自是了者，既本具正因，則已是了義，何須智慧而
X37n0662_p0566a20║照了之？以性望修，以境望智，則性境名自，智修名他，
X37n0662_p0566a21║故云他了。
X37n0662_p0566a22║應能自了者，應於酵𤏙之中自出別酪。何故於乳中
X37n0662_p0566a23║出酪？
X37n0662_p0566a24║已足為八者，以我足他，我則為了，他則是正，故云此
X37n0662_p0566b01║是自數。他數於我，我則是正，他則為了，他數我時，他
X37n0662_p0566b02║還為自，我則為他，故云自數他數也。
X37n0662_p0566b03║別有一法等者，了因既不能自了了他，理當別更有
X37n0662_p0566b04║法也。
X37n0662_p0566b05║經已同酪壞者，同前酪喻中若有性了，何須外緣破
X37n0662_p0566b06║此同彼也。
X37n0662_p0566b07║泛舉三答者，正在轉答，餘二非正，故云泛舉。
X37n0662_p0566b08║經以當見故者，以可修可顯在未來故，故云有性，而
X37n0662_p0566b09║因中實無有果。
X37n0662_p0566b10║經擣押乃得者，佛性亦爾，緣了資發必當得故。
X37n0662_p0566b11║曾有等者，曾有即過去有，正有即現在。
X37n0662_p0566b12║有法王所為者，如來隨機說有說無，豈以凡情定執
X37n0662_p0566b13║眾生？佛性下。合譬者，應云乳中有酪下。
X37n0662_p0566b14║經：應當觀察者，眾生若修緣了，必當得見。
X37n0662_p0566b15║據正因執有者，前執由緣了顯發，則知本有果性既
X37n0662_p0566b16║被破訖，故今直執本有正因。
X37n0662_p0566b17║經雲：表星。三蒼曰：表，外也。言此星在雲外，故不見。
X37n0662_p0566b18║經不同如是八種等者，樹性若有，既無八緣則應可
X37n0662_p0566b19║見。
X37n0662_p0566b20║了因了無等者，了因外助可云本無，於樹正因子中
X37n0662_p0566b21║云何無耶？
X37n0662_p0566b22║經二俱無故者，尼拘陀子中無尼拘陀樹，及無佉陀
X37n0662_p0566b23║羅樹也。
X37n0662_p0566b24║非果為難者，佉陀樹非是尼拘陀子之果也。
X37n0662_p0566c01║何不出油者，既不出油，驗知子有於樹。
X37n0662_p0566c02║經因緣故有者，以水土因緣故生樹，以擣押因緣故
X37n0662_p0566c03║出油。
X37n0662_p0566c04║艸木中無佛性者，夫言佛性遍一切處者，但是一一
X37n0662_p0566c05║有情心遍性遍，心具性具，則艸木瓦石全是己心，乃
X37n0662_p0566c06║云艸木有性，非謂一一艸木各一佛性，故云艸木中
X37n0662_p0566c07║無佛性。若不爾者，豈章安疏主不達性遍耶？荊溪治
X37n0662_p0566c08║定而無私釋耶？故金剛錍野客領解云：仁所立義，灼
X37n0662_p0566c09║然異僕於昔所聞。僕初聞之，乃謂一艸一木，一礫一
X37n0662_p0566c10║塵，各一佛性，各一因果，具足緣了。若其然者，僕實不
X37n0662_p0566c11║忍。何者？艸木有生有滅，塵礫隨劫有無，豈唯不能修
X37n0662_p0566c12║因得果，亦乃佛性有滅有生。世皆謂此以為無情，故
X37n0662_p0566c13║曰無情不應有性。僕乃誤以世所傳習難仁至理，失
X37n0662_p0566c14║之甚矣！過莫大矣！余曰：子何因猶存無情之名？客曰：
X37n0662_p0566c15║乃僕重述初迷之見。今亦粗知仁所立理，只是一一
X37n0662_p0566c16║有情心遍性遍，心具性具，猶如虗空，彼彼無礙，彼彼
X37n0662_p0566c17║各遍，身土因果無所增減。故法華云：世間相常住。世
X37n0662_p0566c18║間之言，凡聖、因果、依正攝盡。請觀今疏及金錍文所
X37n0662_p0566c19║談性遍，足曉指歸。不可纔聞色、香俱具，便謂一一艸
X37n0662_p0566c20║木各具三千，遂不許即色是心、色具即心具之義，乃
X37n0662_p0566c21║云：非但心具，色亦自具。今問：有情心具，則能隨緣變
X37n0662_p0566c22║造十界之事。艸木既具，胡不起善作惡，造十界耶？救
X37n0662_p0566c23║曰：各具是理，隨緣是事，安得以事難理乎？破曰：若爾，
X37n0662_p0566c24║眾生之心則具二造，艸木之性但有理造。闕具既異，
X37n0662_p0567a01║豈稱理融？是則艸木之處，有性無修；具理闕事，但因
X37n0662_p0567a02║無果。當知無情成佛之談，剎塵俱說之旨，不輕唯禮
X37n0662_p0567a03║眾生之義。今經但明有心作佛之文，一切皆失。若曉
X37n0662_p0567a04║心外無境，諸義皆成，各具灼然己性常遍。凡尋遺教，
X37n0662_p0567a05║須認大途諸文。凡云：善、惡俱理，真、妄竝融，凡、聖無差，
X37n0662_p0567a06║色、心各具。意令遷善遠惡，反妄歸真，革凡成聖，體色
X37n0662_p0567a07║即心耳。豈聞融具，便欲縱惡沉妄，守下凡，滯外境耶？
X37n0662_p0567a08║若了其旨，則諸聖設教，皎然可識。幸請諸德試為精
X37n0662_p0567a09║詳。言或有中，無以人廢。了一心已，色、香各具，復何疑
X37n0662_p0567a10║焉？由心本融，云色、香具
X37n0662_p0567a11║而有艸木等性者，此約事明性，如藥艸冷熱不同也。
X37n0662_p0567a12║既非外義者，前因中有果是外道義，故多番問答破
X37n0662_p0567a13║之。今此但是佛弟子修行起計，故止一番。
X37n0662_p0567a14║三、據下，進退作難。初、約佛性發心俱是善法。既本有
X37n0662_p0567a15║性，則已發心，何須今發？
X37n0662_p0567a16║次又佛下，明佛性是理是常，發心是事是無常，故云
X37n0662_p0567a17║發則非性。
X37n0662_p0567a18║經：世尊！若使下，第三、結難也。
X37n0662_p0567a19║經無菩提心者，明本無因心，亦無阿耨多羅，翻本無
X37n0662_p0567a20║果心，故將例性以結難辭。
X37n0662_p0567a21║止有八字者，即經云：一切眾生實有佛性。
X37n0662_p0567a22║人天不須佛性者，若只求人天，但唯世善，不用知性。
X37n0662_p0567a23║求佛果者，必在知性。以知性故，則無往反。既無往反，
X37n0662_p0567a24║則得常住。
X37n0662_p0567b01║經心是無常者，然心雖依性發，發未稱性，故屬無常。
X37n0662_p0567b02║止觀大意曰：不變隨緣名心，隨緣不變名性。隨緣故
X37n0662_p0567b03║無常，不變故常住。
X37n0662_p0567b04║經五緣成者，牒前難中生酥要得因緣，所謂人功、水
X37n0662_p0567b05║瓶、鑽繩方成酥也。
X37n0662_p0567b06║經鑪冶餘者切。說文：冶，銷也。三蒼：冶，銷鑠也。遭熱即
X37n0662_p0567b07║流，遇冷即合，與氷同意，故字從冰。
X37n0662_p0567b08║前無此言者，謂無眾生佛性，何故不見之言也。
X37n0662_p0567b09║直是取意者，佛知師子難辭之下有此難意，故今牒
X37n0662_p0567b10║之。
X37n0662_p0567b11║經緣因者，發菩提心者，若作三因分之，發心屬了，加
X37n0662_p0567b12║行名緣。今合三為二，則發心、加行同能資發正因，所
X37n0662_p0567b13║以合受緣稱以例諸文，其意自曉。
X37n0662_p0567b14║經：諸佛和合者，理與真如法界和，事與十界眾生和，
X37n0662_p0567b15║彼彼互融，名諸佛和合。
X37n0662_p0567b16║經不作心者，無菩提志願及行也。
X37n0662_p0567b17║經：疑心者，疑自為有佛性？為無佛性？疑涅槃為有？為
X37n0662_p0567b18║無等？
X37n0662_p0567b19║經恡惜身財者，如前若聞入地獄經無量劫方得菩
X37n0662_p0567b20║提，亦不為菩等，今聞此說起懈退心。
X37n0662_p0567b21║經於涅槃（至）永滅者。示有退之人謂言涅槃，令一切
X37n0662_p0567b22║眾生永入滅度名為涅槃，所以生於怖畏，不意涅槃
X37n0662_p0567b23║是永不滅之法。
X37n0662_p0567b24║經心不堪忍者，不能堪忍修習故。
X37n0662_p0567c01║心不調柔者，或樂人天，或樂二乘，或樂出假，皆是不
X37n0662_p0567c02║調柔心，餘例可知。
X37n0662_p0567c03║緣自輕己身者，不自信己身有佛性。
X37n0662_p0567c04║巨有所妨者，大妨於道也。
X37n0662_p0567c05║真修之外等者，三學之外，至於文辭讚詠，咸名俗務。
X37n0662_p0567c06║若准下觀解，則圓修之外，偏小之學，悉俗務也。
X37n0662_p0567c07║三不仁者春秋左氏傳曰：仲尼曰：臧文仲，其不仁者
X37n0662_p0567c08║三，不知者三。下子禽，（展禽，柳下惠。文仲知柳下惠之賢，而使在下位。）廢六關，
X37n0662_p0567c09║（塞關、揚關之屬，凡六關，所以禁絕未遊而廢之。）妾織蒱，三不仁也。（家人販席，言其與民
X37n0662_p0567c10║爭利。）作虗器，（居蔡山，櫛藻梲也。有其器，無其位，故曰虗。）縱遲祀，（聽夏父躋僖公。）祀爰
X37n0662_p0567c11║居，三不知也。（海鳥曰爰居，止於魯東門外，文仲以為神，國人祀也。）
X37n0662_p0567c12║疏云被異邦彈之等者，左氏及公羊、穀、三梁傳俱無
X37n0662_p0567c13║此說，但明文仲為仲尼所貶，不云異邦彈之。而此言
X37n0662_p0567c14║者，葢疏主出仲尼所貶之意耳。然此雖指三不仁，意
X37n0662_p0567c15║取販賣一事以誡僧也。
X37n0662_p0567c16║俗人下。舉况也。文仲俗士食祿於君而事販賣，貪求
X37n0662_p0567c17║財利尚為君子所譏，况物外真僧本期出離，而乃駈
X37n0662_p0567c18║伇馳騁耕種販賣，違佛之制妨道之𠍴，其可知也。
X37n0662_p0567c19║尚應下。與俗對辨過失重輕。據前經說僧有違戒，佛
X37n0662_p0567c20║勅國王種種苦治，乃至第一卷中明令罷道還俗等，
X37n0662_p0567c21║豈但如春秋中彈貶而已，故云何足及言？是知販賣
X37n0662_p0567c22║之失於僧彌重、於俗尚輕，以此事人多喜犯，故疏主
X37n0662_p0567c23║於六事中委細釋出。
X37n0662_p0567c24║得意自在者，若了三觀一心，無所不統，則於前經文，
X37n0662_p0568a01║凡明事相法相之處，悉當懸覽，反照自心，使無封文
X37n0662_p0568a02║滯事之𠍴，知依解起行之旨矣。
X37n0662_p0568a03║執耒運斤者，耒耜，田器也。斤，斧也。
X37n0662_p0568a04║坐馳者，莊周貴坐忘遺照，故曰坐馳無益。
X37n0662_p0568a05║言坐亡遺照者，若能知天之所為者，能會其物理，體
X37n0662_p0568a06║其變化，靜坐而忘其事，棄遺所照之物，任其自然之
X37n0662_p0568a07║真理，不以他事係心，端然懸寂，如此者乃能知天地
X37n0662_p0568a08║之所為。言天之道亦如此也。此坐忘等語，出莊子大
X37n0662_p0568a09║宗師篇。今以凡夫心緣五塵，未甞暫息，故曰坐馳。若
X37n0662_p0568a10║能體塵即空，名坐忘也。
X37n0662_p0568a11║自坐馳已下，是簡出五乘九界，悉名世務。五塵六欲，
X37n0662_p0568a12║是人天乘，亦是六道六界。又專念下，是聲聞、緣覺乘。
X37n0662_p0568a13║又念蒼生下是菩薩乘，總前是五乘九法界也。
X37n0662_p0568a14║若能下，明修一心三觀，名為佛乘。是佛法界，方名出
X37n0662_p0568a15║俗不壞道心。
X37n0662_p0568a16║若能無念者，明三諦俱亡。
X37n0662_p0568a17║念於無念等者，明三諦俱照，念是假，無念是空，非念
X37n0662_p0568a18║非無念是中。
X37n0662_p0568a19║私謂下治者，述疏中少明觀心之意。
X37n0662_p0568a20║句句觀解者，如法華疏等。
X37n0662_p0568a21║於文非要者，於消釋文義非要也。
X37n0662_p0568a22║但為下，使隨聞一句攝事成理，即聞而修。故妙玄明
X37n0662_p0568a23║一家釋義，凡伏二人：一、約事釋，為伏文字法師；二、約
X37n0662_p0568a24║觀釋，為伏坐禪人。然疏主既云得意自在，是則今疏
X37n0662_p0568b01║觀心一科無文有義，況復至解世務，委而明之。及前
X37n0662_p0568b02║釋通序中，文亦略示。若爾，復成有文有義。以一例諸，
X37n0662_p0568b03║一部可曉。
X37n0662_p0568b04║此非心師者，以後心隨前惡心，則是後心為前心所
X37n0662_p0568b05║教，乃成弟子師於前心也。
X37n0662_p0568b06║後心能止者，知前心之過，改惡為善，則前心是所教
X37n0662_p0568b07║弟子，後心是能教之師，名曰心師。
X37n0662_p0568b08║以假人制心者，妄心內動，由人制伏也。
X37n0662_p0568b09║不隨心作者，以制伏故，不隨惡心造身口業。制心在
X37n0662_p0568b10║人，則人為心師，此不約他人，但約自己。
X37n0662_p0568b11║心緣於法者，心謂能觀之智，法謂所觀之理，制心依
X37n0662_p0568b12║理、理為心師，始從名字、終乎究竟，悉有心師義，故云
X37n0662_p0568b13║深淺自在。又淺依他解、深依今釋，義竝無妨，故云自
X37n0662_p0568b14║在。
X37n0662_p0568b15║經涉路而去者，即前遲得名退人也。
X37n0662_p0568b16║不退之行者，位、行、念三不退也。
X37n0662_p0568b17║經傭滿勅龍反。爾雅：傭，均也，齊等也。經文作𦟛，俗字
X37n0662_p0568b18║也。
X37n0662_p0568b19║經奩底力占反。蒼頡篇：盛鏡器也。
X37n0662_p0568b20║經：身毛上靡。靡，偃也。
X37n0662_p0568b21║經七處滿者，大品經云：兩手、兩足、兩肩及項也。
X37n0662_p0568b22║經缺骨充滿者，即項下橫骨，繞項至咽喉處二寸，強
X37n0662_p0568b23║曲凹下，如盆緣缺，名缺盆骨。
X37n0662_p0568b24║求佛心便者，三十二相正是佛果所得故。然相好無
X37n0662_p0568c01║別，但由四教觀慧淺深故成四別。三藏可知。達相本
X37n0662_p0568c02║空，通教達相即假，別教達相即中雙遮雙照，圓教八
X37n0662_p0568c03║十種好經文不釋，廣如大論及法界次第。然相之與
X37n0662_p0568c04║好同是色法，但相總好別，相若無好則不圓滿。輪王
X37n0662_p0568c05║釋梵亦有相，以無好故相不微妙，好嚴於相令人愛
X37n0662_p0568c06║樂欲親近也。既相好相須，故知經文存略。
X37n0662_p0568c07║業果即了因性者，了因觀智是非有漏非無漏之業，
X37n0662_p0568c08║此業能招菩提之果，故云業果。正指能招之業，故屬
X37n0662_p0568c09║了因。
X37n0662_p0568c10║下總結四法者，即經云如是四法，是總結上文也。
X37n0662_p0568c11║兩番破義者：一、破因中有果；二、破因中無果。
X37n0662_p0568c12║無性即有性下。以有無互融即三諦理，故不可作有
X37n0662_p0568c13║無定執。一切眾生皆有此性，故云悉有佛性。
X37n0662_p0568c14║文理抗行者，既失圓融之理意，欲消秘藏之宗教，是
X37n0662_p0568c15║則次第之理，不應秘藏之文，秘藏之文，豈詮次第之
X37n0662_p0568c16║理？抗行之誚，胡以逃之？
X37n0662_p0568c17║以煩惱起故是常者，煩惱是妄，常是真理，即妄而真，
X37n0662_p0568c18║故惑起處當體真常，此謂煩惱即菩提也。
X37n0662_p0568c19║此解淺近者，以直指佛性為常，此則偏指於真，不能
X37n0662_p0568c20║達妄即真，何殊別義？故云淺近。以所覆佛性雖是常
X37n0662_p0568c21║住，而能覆煩惱還是無常，故云常義不成。
X37n0662_p0568c22║眾生下。正示常義。此則廣上初解耳。
X37n0662_p0568c23║如何是常者，正因屬理，容可為常。且果及果，果是果
X37n0662_p0568c24║上所得，緣了是因中修成，悉是本無今有無常之法，
X37n0662_p0569a01║何得五性俱常住耶？
X37n0662_p0569a02║萬善即緣因能了佛性者，意謂因中了正因佛性故
X37n0662_p0569a03║有緣了二性，果上了正因佛性故有果及果果性，所
X37n0662_p0569a04║以因果竝常。然此解雖優而但云了佛性，則能了所
X37n0662_p0569a05║了理事宛然，既不明理事互融因果不二，尚是可思
X37n0662_p0569a06║可議之法，故云今謂不然也。
X37n0662_p0569a07║不思議故常者，則能所因果事理俱不二也。
X37n0662_p0569a08║此是別義者，地前以無常為能覆，常理為所覆，破九
X37n0662_p0569a09║界二邊之無常，登地分顯佛界中道之常住，即別教
X37n0662_p0569a10║也。前第二解云：眾生中佛性是常，但得此義。
X37n0662_p0569a11║
X37n0662_p0569a12║涅槃經疏三德指歸卷第十六