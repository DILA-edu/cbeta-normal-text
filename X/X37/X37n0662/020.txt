X37n0662_p0615b17║
X37n0662_p0615b18║
X37n0662_p0615b19║涅槃經疏三德指歸卷第二十
X37n0662_p0615b20║
X37n0662_p0615b21║錢塘沙門釋　智圓　述
X37n0662_p0615b22║陳如品之二
X37n0662_p0615b23║愛是現在，那忽言故者，彼自立難也。
X37n0662_p0615b24║乃強下。恐被他難，故有此釋。
X37n0662_p0615c01║由行得愛者，此愛即行，已屬過去，非現在愛，義不符
X37n0662_p0615c02║文，名為強解。
X37n0662_p0615c03║無明愛為新者，此取始託胎時閏生無明及現在愛，
X37n0662_p0615c04║既俱今世所起，故竝屬新，此直據煩惱道說也。而經
X37n0662_p0615c05║云故者，乃約業道望之，則惑能閏業，既在業前乃名
X37n0662_p0615c06║為故。
X37n0662_p0615c07║取有為故者，直約業道能招苦果，則因故果新。而經
X37n0662_p0615c08║云新者，乃以煩惱望之，業是後起，所以名新。此師解
X37n0662_p0615c09║義極成迂曲，然又不顧取是煩惱而謬判為業，故招
X37n0662_p0615c10║今破。
X37n0662_p0615c11║那忽為新者，忽應作不，蓋字誤也。此責古人，汝若據
X37n0662_p0615c12║煩惱無明愛為新，且取亦煩惱，何得為故？故云那不
X37n0662_p0615c13║為所。
X37n0662_p0615c14║無明愛新下。此竝破也。無明愛取竝三煩惱，二既為
X37n0662_p0615c15║新，取支那忽屬業為故耶？此乃以惑為業，抑新為故，
X37n0662_p0615c16║反違己說，何謬如之？故云最為不可。
X37n0662_p0615c17║取從無明愛起者，應云取有，文逸有字。
X37n0662_p0615c18║即是枝末者，無明愛是根本即故，取有乃枝末是新。
X37n0662_p0615c19║無前諸失者，無上二師失也。初師有以現為過失，次
X37n0662_p0615c20║師有以惑為業失。
X37n0662_p0615c21║與觀師同者，今家用觀師義也。
X37n0662_p0615c22║經云取有名新者，此二皆現在因，故云新也。問：愛亦
X37n0662_p0615c23║現因，既以未來望現得名故者，取有何故不爾？答：愛
X37n0662_p0615c24║是現惑之始，取是現惑之終，乃以始惑別受故名，有
X37n0662_p0616a01║是現因之末，新義自顯。此新故義，并前古師共有四
X37n0662_p0616a02║解，今師之美無得而稱，今更私加一釋，以顯經意多
X37n0662_p0616a03║含。言無明屬故，其義可知。愛雖現惑，若望取有，既在
X37n0662_p0616a04║前起，故亦屬故。取有望愛，悉名為新。所以但舉惑業
X37n0662_p0616a05║以明新故者，此二為因，能招苦果，因滅果亡，故約此
X37n0662_p0616a06║二。
X37n0662_p0616a07║經儒雅者，儒，仁也；雅，正也。
X37n0662_p0616a08║經而來諮啟者，左傳曰：訪問於善為咨。
X37n0662_p0616a09║乃開問端者，即經云：隨所疑問，吾當答之。
X37n0662_p0616a10║經：三種即三毒，十種即十惡。三毒是惑，十惡是業。問：
X37n0662_p0616a11║十惡中意三豈非惑耶？答：與身口指應者屬業，但在
X37n0662_p0616a12║意地屬惑。一切有即二十五有也。
X37n0662_p0616a13║少分得度者，那含欲惑方盡，分證涅槃，故云少分。
X37n0662_p0616a14║優婆塞經明必四月者，四分亦同。律云：有裸形外道
X37n0662_p0616a15║名布薩，與身子論義，結舌歎云：𭔰小者尚爾，況堂堂
X37n0662_p0616a16║者乎？至䟦難陀所而求出家，後問其義而不能答，即
X37n0662_p0616a17║生念言：沙門釋子愚闇無知。即便休道。比丘白佛，佛
X37n0662_p0616a18║言：若有異學來投出家，四月共住。
X37n0662_p0616a19║只是一時者，佛法立三時，謂春、夏、冬，則一時有四月
X37n0662_p0616a20║也。
X37n0662_p0616a21║根性不同等者，謂根利之人，不必四月。
X37n0662_p0616a22║或言止、觀等者，奢摩他，此云止，或云定；毗婆舍那，此
X37n0662_p0616a23║云觀，或云慧。
X37n0662_p0616a24║麻襦、杯度者，並東晉時人而無名字，但見常著麻襦
X37n0662_p0616b01║及能乘杯度水，世人因以立号，事跡如梁傳。襦者，說
X37n0662_p0616b02║文：襦，短衣也。
X37n0662_p0616b03║但分文在人者，經文節段非佛親分，既屬人情理宣
X37n0662_p0616b04║擇善，故依觀師分為四段。
X37n0662_p0616b05║弘廣問終者，弘廣是下經第九外道古師，皆謂與此
X37n0662_p0616b06║納衣立義相關，故徵下對辨。
X37n0662_p0616b07║問始是問流來等者，此用攝大乘師七種生死義以
X37n0662_p0616b08║配此文。言七種者，一流來、二反出、三分段、四方便、五
X37n0662_p0616b09║因緣、六有後、七無後。流來是迷真之始，反出是背妄
X37n0662_p0616b10║之初。而云問終是問反出者，謂涅槃之始是生死之
X37n0662_p0616b11║終也。
X37n0662_p0616b12║佛常默然者，如前所引十四難，皆不答也。
X37n0662_p0616b13║復何處來者，如前疏文破識窟義。
X37n0662_p0616b14║知答不去者，以佛答文不去前難，故知前問不難流
X37n0662_p0616b15║來，所以如來隨問解釋。若問流來，佛定不答。
X37n0662_p0616b16║納衣下。正示所問義也。初立義徵文。
X37n0662_p0616b17║解此下，二、師異解。
X37n0662_p0616b18║於生陰前起愛者，謂見地獄反更生愛，正在中陰，故
X37n0662_p0616b19║云生陰前也。
X37n0662_p0616b20║有身有惑，皆約中有。亦起愛心者，亦起，纔起也。
X37n0662_p0616b21║即便得身者，謂於中有身上起愛，而得生陰之身。
X37n0662_p0616b22║身前煩惱在後者，於中有身起生陰愛故。
X37n0662_p0616b23║於死陰後起愛潤生者，此不論中有之身，但約於死
X37n0662_p0616b24║後起惑而受生陰，故經云反更生愛，即生其中也。
X37n0662_p0616c01║此下牒佛等者，經從何以故去。
X37n0662_p0616c02║若煩惱在先，全未有身等者，此外道據眾生有始以
X37n0662_p0616c03║難。既元未有身，此時煩惱從誰而起？故下荊溪云：諸
X37n0662_p0616c04║大乘經云：無始者，不獨身，不獨煩惱。若一在前，一則
X37n0662_p0616c05║有始。故知古人云：問流來者，非不一途，但失始領無
X37n0662_p0616c06║量世中作善不善等義，故為今師所破。應知此經正
X37n0662_p0616c07║難佛說因緣潤生，傍執外宗有始為難。
X37n0662_p0616c08║若煩惱復因煩惱者，若云未有身時，有煩惱不從身
X37n0662_p0616c09║生，還從煩惱而起，後起煩惱因先煩惱而有。若然者，
X37n0662_p0616c10║煩惱不得為先，以身前煩惱復更因前煩惱而有，如
X37n0662_p0616c11║是展轉相因至于無窮，則身前煩惱不得為最先也。
X37n0662_p0616c12║總結三義者，即經云先後一時也：一、惑先身後；二、身
X37n0662_p0616c13║先惑後；三、身惑一時。
X37n0662_p0616c14║如此土嚴具者，鬘等類，如此方冠弁鞶帶嚴身之具
X37n0662_p0616c15║也。
X37n0662_p0616c16║工匠揆木者，揆，度也。左傳曰：山有木，工則度之。
X37n0662_p0616c17║經車輿與諸反。說文：車輿也。
X37n0662_p0616c18║誰之刻畫者？蚶形誰刻？蛤文誰𦘕？引此助證自性之
X37n0662_p0616c19║說。經中但言龜等，不云蚶蛤。然此外道與此方蒙莊
X37n0662_p0616c20║所計，其義頗齊。故莊子云：鵠不日浴而白，烏不日黔
X37n0662_p0616c21║而黑。又曰：雨為雲乎？雲為雨乎？孰降施？是皆其自然
X37n0662_p0616c22║也。
X37n0662_p0616c23║經釣餌，服虔云：釣魚曰餌。
X37n0662_p0616c24║性是其宗者，自性義是其宗計故。
X37n0662_p0617a01║佛逐破等者，以此外道但計五大為常，諸法悉是無
X37n0662_p0617a02║常，而云俱無因緣，故招並破。
X37n0662_p0617a03║不應祠祀者，爾雅：春祭曰祠。註云：祠之言食。禮曰：禱
X37n0662_p0617a04║祠祭祀，供給鬼神。
X37n0662_p0617a05║縱則應定者，經云：當知諸法各有定性，即是縱也。
X37n0662_p0617a06║經若有下，縱而復難也。
X37n0662_p0617a07║甘蔗只合常守自性，何故作漿、作蜜等？驗知皆從因
X37n0662_p0617a08║緣生也。
X37n0662_p0617a09║經酒時不飲者，謂漿蜜經停變成酒也，飲則犯提。
X37n0662_p0617a10║後為苦酒者，苦酒，醋也。謂酒變為醋，飲之無罪。
X37n0662_p0617a11║別難中即無者，雙難中但難先後，別難但難一時，不
X37n0662_p0617a12║具三意故云即無。
X37n0662_p0617a13║結難中有之者，即經云先後一時，義皆不可，即具三
X37n0662_p0617a14║意也。
X37n0662_p0617a15║次正答三難者，文誤，應云次答正難。
X37n0662_p0617a16║相對而來等者，此明外道正難煩惱在先。難身在先
X37n0662_p0617a17║者，相對傍難，故云非其本意。
X37n0662_p0617a18║還成我義者。明佛不曾說身在先。若云在先，是汝自
X37n0662_p0617a19║立，還為我破，則成我所立煩惱為身因之義也。
X37n0662_p0617a20║除彼所計之一時者，非外人定計因中有果，果中有
X37n0662_p0617a21║因之一時也。
X37n0662_p0617a22║若是下。彼明一時乃是邪計，故云此則不可。
X37n0662_p0617a23║此是前後之一時者，雖煩惱為因，以身為果，則因前
X37n0662_p0617a24║果後，而煩惱與身一時而有，故云前後而一時。
X37n0662_p0617b01║亦是下。雖一時有，要因煩惱而得有身，則似因前果
X37n0662_p0617b02║後，故知約理則一時，就事則前後，次文自顯，故註云
X37n0662_p0617b03║云。
X37n0662_p0617b04║緣成由果者，中論第一觀因緣品云：緣成由於果，以
X37n0662_p0617b05║果復緣先，故名未有果，何名為緣？故論偈云：果先於
X37n0662_p0617b06║緣中，有無俱不可，先無誰能緣？先有何用緣？此即總
X37n0662_p0617b07║破一切因緣也。今經明一時前後以山因果，彼破此
X37n0662_p0617b08║立，其義不同，故云此別有意。
X37n0662_p0617b09║不獨云身，不獨煩惱者，以眾生無始故，則煩惱及身
X37n0662_p0617b10║俱無始也。此則實教所談。
X37n0662_p0617b11║今經下。以機緣宜聞權說，意令對治破惑，故說煩惱
X37n0662_p0617b12║為先。
X37n0662_p0617b13║仍帶理說者，理無前後，事有前後，故云雖也。
X37n0662_p0617b14║故知實理等者，實不稱機却成餘法。
X37n0662_p0617b15║實而下。約實理明之。則因果唯心，孰分前後？豈但過
X37n0662_p0617b16║去，現在亦然。並由理具三千，故使同歸不二。
X37n0662_p0617b17║何以故下。徵釋無前後義也。
X37n0662_p0617b18║因果無二者，因果之事豈離十如？界界十如同在一
X37n0662_p0617b19║念，一念無別豈有兩殊？故云無二。
X37n0662_p0617b20║色心體一者，若因若果不出色心，色由心造當體即
X37n0662_p0617b21║心，色即是心色外無法，心即是色心外無法，故云體
X37n0662_p0617b22║一。
X37n0662_p0617b23║三道（至）無乖者。苦道即法身，煩惱道即般若，業道即
X37n0662_p0617b24║解脫，若道即果，二道是因，百界三道咸即三德，不縱
X37n0662_p0617c01║不橫剎那理等，故云一念無乖。
X37n0662_p0617c02║五陰（至）理等者。色解脫乃至識解脫，百界五陰咸即
X37n0662_p0617c03║解脫，此五解脫五一互融一念無乖，故云剎那理等。
X37n0662_p0617c04║舉要言之，一念三千攝無不徧，因果同時何須致惑？
X37n0662_p0617c05║貴在下。結示經意。實理本無前後，只由外道執無因
X37n0662_p0617c06║果，故明前因後果以破其執。邪執既破，了一實性同
X37n0662_p0617c07║太虗空，豈有前因後果之殊？亦無內惑外身之別，故
X37n0662_p0617c08║云空無前後，內外誰施？
X37n0662_p0617c09║三十下。總顯一經咸同此性。當知卷卷品品名相雖
X37n0662_p0617c10║異，要其所歸不出三德，故使攬別成總以立首題，故
X37n0662_p0617c11║云三十六軸唯從涅槃。從，順也。唯順所詮三德以立
X37n0662_p0617c12║涅槃之稱。
X37n0662_p0617c13║五十二下，三十六軸即能詮之教，五十二眾即稟教
X37n0662_p0617c14║之人，教詮人證豈出斯理？上云涅槃此云佛性，名字
X37n0662_p0617c15║兩異理體一同，三滅三因即是三德，納衣了解成當
X37n0662_p0617c16║機人，守株尚迷乃結緣眾。
X37n0662_p0617c17║兩段者，即初一時，二前後，共有二行文也。一時則正
X37n0662_p0617c18║明實理，前後則兼帶權說，執破權亡一理彌頻，釋疑
X37n0662_p0617c19║之要豈虗言哉？
X37n0662_p0617c20║舊說下。意謂須約眾生之始，乃得因果同時，自餘但
X37n0662_p0617c21║是因前果後。
X37n0662_p0617c22║用業得身必由煩惱者，既由煩惱潤業，復由煩惱潤
X37n0662_p0617c23║生，潤業故牽果，潤生故受身，故云必由也。故於文中
X37n0662_p0617c24║列出二種：言潤業者，由煩惱故造作三業，如因水潤
X37n0662_p0618a01║牙乃能滋長，故曰潤業。煩惱潤生者，即初託胎時於
X37n0662_p0618a02║母起愛、於父起嗔，乘此煩惱遂受識名色等報，故曰
X37n0662_p0618a03║潤生煩惱。此惑正在生陰之初也。
X37n0662_p0618a04║身果為奢者，潤過去業，感現在報，潤現在業，感來世
X37n0662_p0618a05║報，隔生賖遠，則非同時。
X37n0662_p0618a06║今之下。即經云要因煩惱而得有身者，正明潤生煩
X37n0662_p0618a07║惱。如前疏云惡因緣元見地獄時反生愛等，即此類
X37n0662_p0618a08║也。
X37n0662_p0618a09║若依下，引諸師明起潤生煩惱之處。數人及靈味，皆
X37n0662_p0618a10║約生陰之初，起潤生惑，則得因果一時之義。其餘諸
X37n0662_p0618a11║師，並約死陰起惑，以潤來生，非一時義，今所不用。
X37n0662_p0618a12║但今依後解者，依靈味解也。故下結云微採靈味之
X37n0662_p0618a13║說。
X37n0662_p0618a14║得言下示今義也。凡引三文，初引迦葉品，次引十地
X37n0662_p0618a15║經，後引漸俻經，皆證潤生煩惱與識同時，即是因果
X37n0662_p0618a16║一時義也。文中先引文，次潤生下釋義。初引文中愛
X37n0662_p0618a17║無明等者，由於父母有憎愛心故，所以託胎，故云得
X37n0662_p0618a18║住壽命。
X37n0662_p0618a19║有漏有取心，即是識也。熱惱種子，即潤生惑也。由中
X37n0662_p0618a20║陰識心起惑，故使現識託胎，故云生熱惱種子及有
X37n0662_p0618a21║漏種子也。
X37n0662_p0618a22║潤生下。釋十地及漸俻義也。
X37n0662_p0618a23║之異者，異應作惑，字誤也。謂潤生之惑，雖在現識前
X37n0662_p0618a24║起，而正由中陰妄識，是有漏故，所以起惑，令現識託
X37n0662_p0618b01║胎，故云是潤生至結之也。
X37n0662_p0618b02║是為下。結顯二經，明由識起惑令識託胎，故云有漏
X37n0662_p0618b03║有取心生熱惱種子也。
X37n0662_p0618b04║已有下。即顯三經所明，皆是生陰之初有染汙識，即
X37n0662_p0618b05║結果報，豈非身惑一時有耶？故云即是至之義也。有
X37n0662_p0618b06║本作三義者，字誤也。
X37n0662_p0618b07║微採靈味之說者，結示前文稍依靈味。彼前至亦不
X37n0662_p0618b08║可牒前納衣難問。
X37n0662_p0618b09║今答：一時而有此義者，雖因果同時，而有因前果後
X37n0662_p0618b10║之義，豈同外道自性之計？故云殊堪反於邪難。
X37n0662_p0618b11║實有相因之義者，相因即前後也。
X37n0662_p0618b12║還明一切法實有因緣者，此即佛法明正因緣。
X37n0662_p0618b13║直云下。即是外人邪因緣，此乃佛反破之。汝既不許
X37n0662_p0618b14║我說正因緣，汝亦不應說邪因緣也。
X37n0662_p0618b15║三師外道者，即迦毗羅、僧佉勒、沙婆，如前說。
X37n0662_p0618b16║彼家者，諸外道也。
X37n0662_p0618b17║現在一世相生者，外人但計二十五諦從性生大等，
X37n0662_p0618b18║有主有依以為因緣，不云從過去業力因緣。為此義
X37n0662_p0618b19║故，與佛因緣異也。
X37n0662_p0618b20║主諦依諦者，梵云陀羅驃，此云主諦。求那，此云依諦。
X37n0662_p0618b21║色是火家求那者，即展轉相望以為主依也。如五大
X37n0662_p0618b22║為主，五根為依，由根取塵，則五根為主，五塵為依，故
X37n0662_p0618b23║云色是火家求那也。
X37n0662_p0618b24║云云者，謂風大造鼻、水大造舌、地大造身，主依亦然。
X37n0662_p0618c01║主則是因、依則是緣，故一世相生有因緣義。
X37n0662_p0618c02║破五大性者，彼執地性堅，乃至空性無礙，體性自爾，
X37n0662_p0618c03║非因緣成。五大既爾，一切亦然，以成自性之義。今佛
X37n0662_p0618c04║以五大隨緣，不守自性，以破邪執。
X37n0662_p0618c05║是彼家地者，外道計酥臘等是地大也，故佛約此破
X37n0662_p0618c06║自性之執。
X37n0662_p0618c07║或時為水等者，遇火則融為水，冷時則凝為地。
X37n0662_p0618c08║舉為五大者，佛廣破地、火二大，二大既無自性，餘三
X37n0662_p0618c09║可例。
X37n0662_p0618c10║不言三大等者，即釋經是五大性，即是因緣義也。若
X37n0662_p0618c11║無因緣，汝何不說三大？四大既須定說，五大豈非因
X37n0662_p0618c12║緣？
X37n0662_p0618c13║經如世人等者，舉事類責。汝將五大類一切法者，何
X37n0662_p0618c14║異世人說出家之人持戒精進，便謂旃陀羅亦精進
X37n0662_p0618c15║持戒也。
X37n0662_p0618c16║此中兩雙者，此用成論中外道義，以消此文。
X37n0662_p0618c17║香相品者，成論第五香相品初：問曰：多摩羅䟦等眾
X37n0662_p0618c18║香合故，其香異本，為即此等眾香更生異香否？答曰：
X37n0662_p0618c19║因香和合，更生異香，如青黃色雜，更生綠色。有以種
X37n0662_p0618c20║種業因緣故，生種種香。又衛世師人謂白𨭛、鈆鍚、金、
X37n0662_p0618c21║銀、銅等皆是火物，而是中有香，故知非唯地有，故云
X37n0662_p0618c22║說香為地。
X37n0662_p0618c23║從後雙者下，全是彼論第三四大相品文。
X37n0662_p0618c24║不隨寒緣是地者，汝謂本是水故，所以不云是地，豈
X37n0662_p0619a01║非有因緣耶？
X37n0662_p0619a02║此是芰角難者，謂菱角斜難也。以風之初動，難水之
X37n0662_p0619a03║後凍，以此初難彼後，名芰角也。
X37n0662_p0619a04║若例難者，即橫並齊難，謂以此初難彼初，以此後難
X37n0662_p0619a05║彼後，名例難。只為經文義通兩句，故此從容釋之。
X37n0662_p0619a06║應有物不動尚不為風者，不字誤，應作名字。如物不
X37n0662_p0619a07║動則不名風，何故不流者猶得名水？此橫例以難。
X37n0662_p0619a08║而今下作芰角釋義，甚符經文。
X37n0662_p0619a09║水本下，只是以風之初動難，水之後凍耳。
X37n0662_p0619a10║又解下，約例，並尋文可見。
X37n0662_p0619a11║凍時名凍者，但云凍水，不云是地也。
X37n0662_p0619a12║善惡覺觀即生貪嗔者，應云即生貪嗔解脫，疏闕文。
X37n0662_p0619a13║經外因緣故，則能增長者，外能助內故。內有善覺，縱
X37n0662_p0619a14║對惡境，亦皆增長解脫也。如內修忍辱，外逢逼惱，內
X37n0662_p0619a15║忍轉增。猪揩金山，喻意可識。內有惡覺，縱值三寶善
X37n0662_p0619a16║境，亦只增惡，以毀謗不信故。
X37n0662_p0619a17║果報參差者，應知或時根具是後報，貧窮是生報；貧
X37n0662_p0619a18║窮是後報，根具是生報；今雖殘缺，後或根具；今雖貧
X37n0662_p0619a19║窮，後或富貴。此乃順經三報以釋，謂因或並具，但受
X37n0662_p0619a20║報參差，故有根具、貧窮等異。若約修因，有偏以說者，
X37n0662_p0619a21║富貴由行布施，根具由不嗔害；因中多施而嗔害，故
X37n0662_p0619a22║果上根缺而饒富。餘皆例爾。
X37n0662_p0619a23║二種無法者，前計虗空、兔角二法也。
X37n0662_p0619a24║棄通從別者，隨機授法，大小適宜，徧乎一代，故曰通。
X37n0662_p0619b01║五時次第，前小後大，故曰別。
X37n0662_p0619b02║初起下。示一期用法次第。文中且指小初，故云初起
X37n0662_p0619b03║道樹也。
X37n0662_p0619b04║多用因緣破性者，如為提謂說五戒等，即人天因，名
X37n0662_p0619b05║正因緣，以破外道自性之執。
X37n0662_p0619b06║次用無常者，自執雖破仍滯人天生死，故說無常令
X37n0662_p0619b07║他出離，此皆鹿苑時也。
X37n0662_p0619b08║用體破析者，方等雖四教並談，意在轉藏成通故。
X37n0662_p0619b09║用分別破析體者，般若意在轉通成別故。
X37n0662_p0619b10║中道破二者，法華一實廢三教故，廢析體是破空邊，
X37n0662_p0619b11║廢分別是破有邊。
X37n0662_p0619b12║圓常破偏漸者，涅槃談圓常，破三教之偏漸也。圓常
X37n0662_p0619b13║即中道，偏漸即二邊，名異義同。法華、涅槃所以同味
X37n0662_p0619b14║徧乎經論者，以五時經各有其論，菩薩造論通經，各
X37n0662_p0619b15║依本部申義。
X37n0662_p0619b16║今大下。示今經隨機不定。若依次第則今經但合談
X37n0662_p0619b17║圓常破偏漸，既有外計還用初教因緣以破之，故云
X37n0662_p0619b18║葢隨其病等。此乃今經重施之意也。
X37n0662_p0619b19║初後既然者，後教既用初藥，例知初教亦用圓常，但
X37n0662_p0619b20║此顯彼密耳。
X37n0662_p0619b21║中間亦爾者，謂方等般若唯除法華，以法華唯是一
X37n0662_p0619b22║圓仍無秘密故也。
X37n0662_p0619b23║於一切下。明五時化物隨四悉機，或顯或密常用四
X37n0662_p0619b24║教。
X37n0662_p0619c01║而次第宛然者，約一分先小後大之機，則不失五時
X37n0662_p0619c02║次第。但諸味中有新入者，故須互用。
X37n0662_p0619c03║更須懸作等者，此段雖無前後已有，故須於此准義
X37n0662_p0619c04║懸作。如哀歎品中比丘說劣三修，即是以無常析空
X37n0662_p0619c05║破正因緣。如諸品中說如幻如化等，即是以體破析
X37n0662_p0619c06║說。次第五行菩薩法門，即是以分別破體析。復有一
X37n0662_p0619c07║行名如來行，即是以圓常破偏漸。諸如此例，覽經思
X37n0662_p0619c08║義皆可意得，不暇煩文。
X37n0662_p0619c09║內道正教正義者，即人天教正因緣義。
X37n0662_p0619c10║小乘賢聖等者，即柝法也。教謂三藏教，行謂柝色行，
X37n0662_p0619c11║位即七賢七聖，理即偏真涅槃。
X37n0662_p0619c12║大乘下。即體法及分別也。以通別二教俱名大，故教
X37n0662_p0619c13║行等約二教說之。
X37n0662_p0619c14║包括下。舉況。謂展轉相破，或依五時次第而施，或於
X37n0662_p0619c15║諸味隨病互用，尚至破別，何況破外？故云況復執性
X37n0662_p0619c16║外道邪。
X37n0662_p0619c17║一一須作者，以十仙俱是外道，新入如來，悉用初教
X37n0662_p0619c18║正因緣義破之。諸段疏文，悉合具敘不定次第二意，
X37n0662_p0619c19║但避煩文，而於此中備述以例，前七後二，皆悉同然。
X37n0662_p0619c20║復次，應知雖用偏小而皆會圓，則與前四味其旨永
X37n0662_p0619c21║異。
X37n0662_p0619c22║其本有四念者，謂常、無常、曲、直也。
X37n0662_p0619c23║佛亦作四句者，彼但默念淺事，謂乞食等。佛乃顯答
X37n0662_p0619c24║深法，謂涅槃等。以淺形深，欲令捨邪入正故也。
X37n0662_p0620a01║與其名同者，謂常等四名，
X37n0662_p0620a02║而意則異者，我謂乞食為常，佛以涅槃為常，即意異
X37n0662_p0620a03║也。
X37n0662_p0620a04║佛方為說者，說彼邪執之意也。
X37n0662_p0620a05║乃跨節者，彼念世間民事，佛答大乘深理，故名跨節。
X37n0662_p0620a06║所表之理者，謂外道所立常無常曲直之名，密表佛
X37n0662_p0620a07║法四義。故佛因彼邪名，示以正義。此亦開邪示正之
X37n0662_p0620a08║方軌也。後世化物，可以為規。
X37n0662_p0620a09║函關下柱者，方言云：關東謂之鍵，關西謂之𨷲。函、柱
X37n0662_p0620a10║二字並誤。說文：𨷲，關下牡也。牡，亡後反。牡所以封固
X37n0662_p0620a11║關，令不可開也。
X37n0662_p0620a12║至理中，眾生無盡者，以本具十界之性，始終無減。是
X37n0662_p0620a13║以在凡不滅性善，故四聖不減；在聖不滅性惡，故六
X37n0662_p0620a14║凡不減。凡聖常十，生豈盡乎？
X37n0662_p0620a15║私謂准文恐且約事者，荊溪依准經文，言眾生無盡
X37n0662_p0620a16║者，正是約事。謂眾生無邊，度不可盡，非約理具也。不
X37n0662_p0620a17║敢頓違疏義，故云恐且。然亦不違以事無量者，必由
X37n0662_p0620a18║理無盡故。所以疏主捨事從理，置文示意。若爾，則章
X37n0662_p0620a19║安、荊溪兩義相濟。
X37n0662_p0620a20║舊用下復是章安之語，非私謂也。
X37n0662_p0620a21║須䟦自佷者，俍戾不順佛化也。
X37n0662_p0620a22║經：世尊知已者。如來已知阿難為魔所亂，將欲發起
X37n0662_p0620a23║付囑，是以故問。陳如問：天魔何以但亂阿難？答：阿難
X37n0662_p0620a24║是其傳法藏人，恐佛付法令傳末代，所以亂之。
X37n0662_p0620b01║應是對𫾻者，尚書說命云：說拜稽首，對揚天子之休
X37n0662_p0620b02║命。孔傳曰：對，答也。答受美命而稱揚之。
X37n0662_p0620b03║欲折阿難高心者，恐阿難自忖：是佛親侍過一切人，
X37n0662_p0620b04║故須此折。
X37n0662_p0620b05║經入定見如來，心在阿難者，佛力所加，故目連下位
X37n0662_p0620b06║能知佛心。
X37n0662_p0620b07║經如師子等者。無畏如師子，自在如龍，威猛如火，亦
X37n0662_p0620b08║是表佛三品究竟也。師子殺獸，如戒防非；龍能潛水，
X37n0662_p0620b09║如佛在定；火能破暗，如慧斷惑。如來內證三品，外有
X37n0662_p0620b10║三德，我之內外穢弱，豈任為侍？
X37n0662_p0620b11║經具足煩惱（至）不生欲心者。阿難是初果人，欲惑全
X37n0662_p0620b12║在故。問：或云阿難已證三果，雖具上界煩惱而欲惑
X37n0662_p0620b13║已盡，何故歎其不生欲心？答：慧解脫人遇好境多退
X37n0662_p0620b14║為初果，以至捨戒還家。今阿難不退，正可稱歎。
X37n0662_p0620b15║脫有本有舍浮者，謂毗字誤為有字也。七佛名義如
X37n0662_p0620b16║前記。
X37n0662_p0620b17║各有重任者，以慈悲化物為重任也。
X37n0662_p0620b18║奪故不堪者，以彼元是小乘故。
X37n0662_p0620b19║與故言堪者，今已開小入大故。
X37n0662_p0620b20║此是從弟者，即堂弟也。
X37n0662_p0620b21║但欲論近者，以親近故，則凡有所說，人必信受，故隱
X37n0662_p0620b22║從名，但云吾弟，猶己母弟也。
X37n0662_p0620b23║既非外道者，破第一解。
X37n0662_p0620b24║又非通說者，破第二解，於三解中第二義長。
X37n0662_p0620c01║文少不來者，梵本未至也。至唐麟德中，後分適來，而
X37n0662_p0620c02║有遺教一品，即其文也。
X37n0662_p0620c03║以解阿難者，阿難為魔罥繫，以呪解之。
X37n0662_p0620c04║梵音兼義者，謂內有持慧、外具辨才，故名兼義。
X37n0662_p0620c05║斷辛等者，通俗眾故，故斷辛等。
X37n0662_p0620c06║名婆嵐彌者惑，恐古本經婆字上有名字，或恐字誤。
X37n0662_p0620c07║此本携字者，然作携音者，字應作𡸔。纂文云姓也，與
X37n0662_p0620c08║嵐字不同。而下云山字有邪正等，未詳所據。此中字
X37n0662_p0620c09║義，恐是後人擅添，非疏主親出。荊溪從舊，故且存之。
X37n0662_p0620c10║讀音為嵐者，力含咸應法師云：案諸字部無如此字，
X37n0662_p0620c11║惟應璩詩云嵐山寒折骨作此字。
X37n0662_p0620c12║說文云夏德也者，或作憂德，並字誤，應作厚繒。切韻
X37n0662_p0620c13║註釋分明知此字誤，然此字音並是梵語，何須訓釋？
X37n0662_p0620c14║然因示其音，略指其義，亦應無妨廣明呪義，如前疏
X37n0662_p0620c15║記。
X37n0662_p0620c16║新金明者，即指真諦所翻七卷為新經也。
X37n0662_p0620c17║思之可見者，久本始證亦有肉身，故本中亦假呪護，
X37n0662_p0620c18║故云本迹何殊？又雖已久證而無明未盡，可指無明
X37n0662_p0620c19║為狼虎畏等。然今疏文不取此釋，但約應迹以解，故
X37n0662_p0620c20║下疏云就應身為論，此當示畏。
X37n0662_p0620c21║故人多釋下，先示難，次而有下，示義。
X37n0662_p0620c22║皆依前釋者，作應迹釋也。
X37n0662_p0620c23║但古來下，追示呪義。
X37n0662_p0620c24║但三寶名種種不同者，諸陀羅尼雖種種密語，不同
X37n0662_p0621a01║三寶攝盡，葢密詮一體三寶也。
X37n0662_p0621a02║魔竭大魚者，大論第七云：五百賈客入海採寶，值須
X37n0662_p0621a03║摩竭魚王開口，舡去甚疾。船師問樓上人：何所見邪？
X37n0662_p0621a04║答言：見三日及大白山，水流奔趣，如入大坑。船師云：
X37n0662_p0621a05║三日者，一是實日，二是魚目，白山是魚齒，水奔是入
X37n0662_p0621a06║魚口，我曹了矣。時船中各稱所事，都無徵驗。中有優
X37n0662_p0621a07║婆塞語眾人言：吾等當共稱佛名字，佛為無上救苦
X37n0662_p0621a08║厄者。眾人一心共稱南無佛。是魚先世曾受五戒，得
X37n0662_p0621a09║宿命智，聞佛名字，即自悔責，魚便合口，眾人命存。
X37n0662_p0621a10║鸚鵡生天者，賢愚經云：須達長者敬信佛法，一切所
X37n0662_p0621a11║須，悉皆供給。時諸比丘日日往來，說法教誨。須達家
X37n0662_p0621a12║內有二鸚鵡：一名律提，二名賖律提。稟性黠慧，能知
X37n0662_p0621a13║人語。諸比丘往來，每先告家內聞知，整理敷具。後時
X37n0662_p0621a14║阿難往到其家，見鳥聰黠，愛之在心，而語之言：欲教
X37n0662_p0621a15║汝法。二鳥歡喜，授四諦法。偈言：豆佉（苦）三牟提耶（集）
X37n0662_p0621a16║尼樓陀（滅）末伽（道）。其家門前有樹，二鳥聞法，歡悅樹
X37n0662_p0621a17║上，次第上下，七反誦習。其暮宿樹，為狸所食，緣此善
X37n0662_p0621a18║心，即生四王天。阿難明日，遂到其舍，聞二鸚鵡，為狸
X37n0662_p0621a19║所殺，還白佛言：須達家內，有二鸚鵡，昨教誦四諦法，
X37n0662_p0621a20║其夜命終，不審識神，生於阿折？佛告阿難：緣汝授法，
X37n0662_p0621a21║生四王天，乃至第六天，七反生天，無有中夭。阿難又
X37n0662_p0621a22║問：六天壽盡，當生何處？佛言：下閻浮提，出家成辟支
X37n0662_p0621a23║佛，一名曇摩，二修曇摩。
X37n0662_p0621a24║真境無名等者，理本無名，因名會理，故依一理立種
X37n0662_p0621b01║種名。
X37n0662_p0621b02║大品下彼經第九大明品云：復次，憍尸迦！是善男子、
X37n0662_p0621b03║善女人聞是深般若波羅蜜，受持、親近、讀誦、正憶念、
X37n0662_p0621b04║不離薩婆若心，若以毒藥燻，若以蠱道，若以火坑，若
X37n0662_p0621b05║以深水，若欲刀殺等，皆不能傷。何以故？般若波羅蜜
X37n0662_p0621b06║是大明呪，是無上呪。此即一心三智之般若，尚能徧
X37n0662_p0621b07║蕩三惑二死之毒，何況世間之毒而能傷耶？照理不
X37n0662_p0621b08║虗，名曰大明。更無加過，故稱無上。
X37n0662_p0621b09║一數、二隨等者，以彼經說三呪，其第三者名六字章
X37n0662_p0621b10║句，而於呪後廣說六道、六根、六玅，乃知前呪只是密
X37n0662_p0621b11║說三種六法，故名六字。然六道是所破生死，六根是
X37n0662_p0621b12║所破煩惱，以經明六根與六塵相應各起三毒，故六
X37n0662_p0621b13║玅是能破之行。今文略舉行義以攝餘二，安痒數息
X37n0662_p0621b14║從一至十名數門，攝心在緣隨息出入名隨門，不念
X37n0662_p0621b15║數隨凝寂其心名止門，於定心中以慧分別名觀門，
X37n0662_p0621b16║反觀觀心境觀俱寂名還門，不起諸垢心如本淨名
X37n0662_p0621b17║淨門。玅是涅槃之理，六是能入之門，能所合標名六
X37n0662_p0621b18║玅門，廣如別說。
X37n0662_p0621b19║鬼神王名者，稱其王名，部落敬主，不能為害。今此神
X37n0662_p0621b20║呪，乃是密談三德，則應徧有五能，如阿伽陀藥，徧療
X37n0662_p0621b21║眾病。若不爾者，豈魔眾暫聞，而能發菩提心耶？
X37n0662_p0621b22║彼既得非想定等者，即釋背上起義也。得非想定而
X37n0662_p0621b23║計為涅槃，即是非果。計果名為見取，自恃所證輕他
X37n0662_p0621b24║得下定者，故知此慢從見取背上起也。以外人但伏
X37n0662_p0621c01║思惑，見惑全在故。
X37n0662_p0621c02║昔非想地等者，指須䟦舊習，故云昔也。非想地自有
X37n0662_p0621c03║慢心，非前散心之慢，故云猶有慢在。
X37n0662_p0621c04║而彼得下定者，即是他人得下八地定也。
X37n0662_p0621c05║我心殊多者，謂我已得非想故，輕慢於他。
X37n0662_p0621c06║但無現在因緣者，以不知眾生雖有過去壽業，要賴
X37n0662_p0621c07║現在飲食因緣，及現作苦樂因，現受苦樂報等，但云
X37n0662_p0621c08║過業以感現果，所以成邪。
X37n0662_p0621c09║現在無因等者，經云：本業既盡，即現在無因也；眾苦
X37n0662_p0621c10║盡滅，即未來無果也。
X37n0662_p0621c11║其人邪見撥無者，謂蘭那撥三世因果，亦不許過業
X37n0662_p0621c12║感今現果，故云不說業行。
X37n0662_p0621c13║正謂無定之報者，謂不定果也。
X37n0662_p0621c14║經若以斷業因緣（至）不得解脫者。斥彼顯過也。以造
X37n0662_p0621c15║業由心，必斷惑心乃得解脫。
X37n0662_p0621c16║多作六行等者，謂猒下苦麤障，忻上止玅離，亦曰勝
X37n0662_p0621c17║玅出。
X37n0662_p0621c18║作八行觀者，亦名八聖種觀。然此八觀，有總有別。總
X37n0662_p0621c19║者，總以八觀觀彼四陰和合不實。別者，以無常等治
X37n0662_p0621c20║四陰理。無常觀識，若觀於受，空觀於想，無我觀行。以
X37n0662_p0621c21║癕瘡等治四陰事，謂觀受如癕，觀想如瘡，觀行如毒，
X37n0662_p0621c22║觀識如箭。若止觀中引用，即云受如病，想如癕，行如
X37n0662_p0621c23║瘡，識如㓨。又觀空處如病，識處如癕，無所有處如瘡，
X37n0662_p0621c24║非想處如㓨。其名雖異，其治大同。以有此八，心易生
X37n0662_p0622a01║猒，疾能捨離，修習無漏。問：四禪但以苦麤障三而為
X37n0662_p0622a02║方便，空等四處何須用八？答：空處定細，不說八過，過
X37n0662_p0622a03║患難識。凡夫亦有依六行者，不及聖種之速疾。
X37n0662_p0622a04║今此須䟦等者，此之經文即外道修八觀之顯據也。
X37n0662_p0622a05║但例等者，若例佛教應須具八，而今但七闕無我故。
X37n0662_p0622a06║以外道下釋闕無我之意。然又佛教八觀但破無色，
X37n0662_p0622a07║今外用之通於色界。
X37n0662_p0622a08║涅槃無想者，真實涅槃，實無想心。汝今妄計非想以
X37n0662_p0622a09║為涅槃，是故存於細想，後墮無間。
X37n0662_p0622a10║受是惡身者，從地獄出，受飛狸身。此乃如來懸記其
X37n0662_p0622a11║事。
X37n0662_p0622a12║經況其餘者，況劣藍弗外道也。
X37n0662_p0622a13║歸伏文為三者，後分未來，故只三段。今有後分，乃有
X37n0662_p0622a14║第四須䟦出家也。
X37n0662_p0622a15║想是智名等者，智即能觀三觀，境即所觀三諦，三諦
X37n0662_p0622a16║分顯則斷分段、變易兩種三有，故經云能斷一切諸
X37n0662_p0622a17║有也。
X37n0662_p0622a18║經一切法無自相等，用衍門四句推撿，令入畢竟實
X37n0662_p0622a19║相空理也。
X37n0662_p0622a20║此空遣於俗有者，以畢竟空蕩二死有。
X37n0662_p0622a21║三乘異觀者，乃是今家析法三乘耳。
X37n0662_p0622a22║三乘同觀者，即衍門體法三乘也。故引大品三獸度
X37n0662_p0622a23║河為例。
X37n0662_p0622a24║同觀中道者，以今經同了圓常故，同觀中道則是行
X37n0662_p0622b01║漸解圓。若以圓位收之，則聲聞菩提當七信位，支佛
X37n0662_p0622b02║菩提當八信位，菩薩菩提是初住已上。雖同觀中道，
X37n0662_p0622b03║而隨根利鈍證入淺深，此與前四智觀因緣不得相
X37n0662_p0622b04║類。前四偏圓解脫以成四教，今三則行漸解圓同歸
X37n0662_p0622b05║一實，是知前四今三不無所以。
X37n0662_p0622b06║如法華經損生者，即分別品中一生至八世界微塵，
X37n0662_p0622b07║一一配位以說。而今經有發二乘心者，以重施故。然
X37n0662_p0622b08║雖發小心，與前三味不同，今此乃是解圓行漸，但寄
X37n0662_p0622b09║二乘法中修行，云發聲聞等心耳。亦可作大乘聲聞
X37n0662_p0622b10║釋之，即法華云以佛道聲令一切聞也。
X37n0662_p0622b11║須䟦悟道者，北凉梵本未足，故此得道之文方有九
X37n0662_p0622b12║字。今後分既來此之九字，合在後卷出家文後安之
X37n0662_p0622b13║開善下。開善，哀幸也。謂如來最後度須䟦一人而便
X37n0662_p0622b14║入滅，故云自斯至哀傷也。
X37n0662_p0622b15║然皆下。其餘雖未得度，而幸聞法結緣，故佛滅後，四
X37n0662_p0622b16║依傳法得聖道者，其人甚眾，斯皆此會下種結緣之
X37n0662_p0622b17║人也。
X37n0662_p0622b18║今經下。今師勸勉。涅槃五分其文已周，所闕其餘但
X37n0662_p0622b19║是用章少分而已，故云經教滿足。故誡後人逢斯至
X37n0662_p0622b20║典，唯宜勉力自行他化，雖曰未證必謂之近。
X37n0662_p0622b21║脫復下，其有不遇斯典，不達圓常，則三惑浩然，二死
X37n0662_p0622b22║重積，方將沒溺苦海，如何可出？故云沒苦如何。
X37n0662_p0622b23║居士下。引經證闕。據彼經所談，知此猶闕三品。然
X37n0662_p0622b24║今後分乃有四品，遺教、還源二品則當囑累，茶毗、廓
X37n0662_p0622c01║潤二品則當燒身，起塔之文尚未至此。抑又今後分
X37n0662_p0622c02║四品與此所指三品，數既不等，前却亦殊，將非譯人
X37n0662_p0622c03║隨情安置，故有不同？或恐天竺梵文由來自異，例如
X37n0662_p0622c04║仲尼之教出自此方，尚有齊論、魯論開章各別，況彼
X37n0662_p0622c05║佛滅時賖結集兩異，傳來梵天豈得皆同？凡諸經翻
X37n0662_p0622c06║譯前後不同者，皆如此例也。嗚呼！章安祖師未逢後
X37n0662_p0622c07║分，顧我眇劣而覩全文，隨力讚揚幸莫大矣。
X37n0662_p0622c08║陳如品末
X37n0662_p0622c09║此後分經者，案譯經圖紀云：沙門若那䟦陀羅，唐言
X37n0662_p0622c10║智賢，南海波凌國人。麟德年中，益府城都沙門會寧
X37n0662_p0622c11║故遊天竺，觀禮聖跡，汎舶西遊，路經波凌國，遂共智
X37n0662_p0622c12║賢譯大般涅槃茶毗分一部二卷，寄經達交州，會寧
X37n0662_p0622c13║方之天竺。後儀鳳年初，交州都督梁難敵遣使附經
X37n0662_p0622c14║入京。三年戊寅，大慈恩寺僧靈會於東宮啟請施行。
X37n0662_p0622c15║此經批文云婆羅門師者，即智賢三藏以四姓中婆
X37n0662_p0622c16║羅門取為清貴，故天竺通稱婆羅門國，其僧亦曰婆
X37n0662_p0622c17║羅門僧，出西域記。古來講者遂以此分二卷，續前大
X37n0662_p0622c18║部為三十七、三十八也。此文猶是第五用章初陳如
X37n0662_p0622c19║半品，即歸伏中第四須䟦出家也。
X37n0662_p0622c20║甚深玅法者，聞上佛說無想之法，乃是實智實境，境
X37n0662_p0622c21║智名別其體元同，境智相冥三一互攝，故云甚深玅
X37n0662_p0622c22║法也。
X37n0662_p0622c23║而得法眼，即初果。初聖果現證中，初經家敘事；法性
X37n0662_p0622c24║智水下，經家歎德。初三句正歎智斷。初二句歎智德
X37n0662_p0623a01║中，先歎境能發智如源出水，則是法性之源出智慧
X37n0662_p0623a02║水，故云法性智水。次句歎智能照境，如水從源出還
X37n0662_p0623a03║溢於源，如智從境發還照於境，故云灌注心源。後一
X37n0662_p0623a04║句歎斷德，即是境智冥合能斷三惑二死之縛，故云
X37n0662_p0623a05║無復縛著。
X37n0662_p0623a06║漏盡下結，歎智斷。漏盡結斷德，意解結智德，二德具
X37n0662_p0623a07║故，名阿羅漢行。漸解圓意，如前示。
X37n0662_p0623a08║蒙如來恩者，佛令阿難召我，殷勤教誨令我捨邪，故
X37n0662_p0623a09║云恩也。
X37n0662_p0623a10║世尊下。歎佛悲智之德。由大智故自出生死，故云智
X37n0662_p0623a11║慧大海。由大悲故令我捨邪，故云慈愍無量。
X37n0662_p0623a12║行苦遷逼者，以苦依身在，未免遷逼。
X37n0662_p0623a13║坏器毒身者，四大無堅，如坏易壞，身如虵篋，故曰毒
X37n0662_p0623a14║身。
X37n0662_p0623a15║無歸、無依、無趣者，以佛喻君、父、師。佛今既滅，則臣無
X37n0662_p0623a16║主可歸，子無父可依，資無師可趣。上略標無主，下具
X37n0662_p0623a17║釋三義。若具標者，應云無主、無父、無師也。
X37n0662_p0623a18║八種聲者：一、極好；二、柔耎；三、和適；四、尊慧；五、不女；六、
X37n0662_p0623a19║不誤；七、深遠；八、不竭。
X37n0662_p0623a20║徧緣境界等者，緣六塵境，起三種惑，謂於好色起貪，
X37n0662_p0623a21║惡色起恚，中庸起癡，聲等皆然。以惑潤業，能感生死，
X37n0662_p0623a22║名造生死業。
X37n0662_p0623a23║法應如是者，欲令眾生修善斷惡故，方便示滅也。
X37n0662_p0623a24║如來涅槃甚深等者，以滅即不滅、不滅即滅，亦即非
X37n0662_p0623b01║滅非不滅，故重言甚深。所以如來示滅，上達其本、下
X37n0662_p0623b02║悲其迹，中根處悲達之間，二乘皆在下悲之限。現病
X37n0662_p0623b03║品云：下愚凡見言必涅槃，唯諸菩薩、文殊師利等能
X37n0662_p0623b04║知如來常住不變。
X37n0662_p0623b05║即噓長歎者，噓，吹也。歎，平聲。無緣者，耻躬不逮，所以
X37n0662_p0623b06║長歎。
X37n0662_p0623b07║唱言下有機者，能見賢思齊，所以稱善。
X37n0662_p0623b08║疏云亦應生起四品者，須䟦既得道入滅，則如來化
X37n0662_p0623b09║事已周，故以教法遺囑時眾，故有遺教品；既囑累已
X37n0662_p0623b10║畢，則聖心無慮，宣入秘藏，故次有還源品；既已還源，
X37n0662_p0623b11║須焚應質，故次有茶毗品；火葬既訖，靈骨猶存，故散
X37n0662_p0623b12║及人、天，令供養獲益，故有廓潤品。
X37n0662_p0623b13║遺教品
X37n0662_p0623b14║此下四品即第五用章中次明化周掩迹用也。疏云
X37n0662_p0623b15║亦可稱為第六，意如前記。然此四品總成一對，初品
X37n0662_p0623b16║即聲益，以遺教利物故；後三即形益，皆遺身利物故。
X37n0662_p0623b17║釋品題者，急就章云：遺者，有餘也。法華玄義云：教者，
X37n0662_p0623b18║聖人被下之言也。遺餘言教付囑群機，故云遺教品。
X37n0662_p0623b19║問：此與遺教經同異耶？答：不同。彼小此大，故法華玄
X37n0662_p0623b20║義明遺教經結阿含部是小乘也。問：馬鳴遺教論何
X37n0662_p0623b21║故判為大乘耶？答：馬鳴據小中之大判為大乘，即三
X37n0662_p0623b22║藏教中聲聞為小乘、支佛為中乘、菩薩為大乘也。而
X37n0662_p0623b23║此大乘猶是小教，故知馬鳴、天台其義無爽，得四教
X37n0662_p0623b24║意必無乖諍。應知遺教經中不談常辨性，驗是初教
X37n0662_p0623c01║耳。
X37n0662_p0623c02║爾時，佛告至我大涅槃。是標大涅槃難思法體，勸令
X37n0662_p0623c03║護持。我於下，釋其難得，以勸修習利益自他。
X37n0662_p0623c04║今已顯說者，自法華前以權覆實不名顯說，來至法
X37n0662_p0623c05║華及以今經，彰灼開權同入秘藏，故云今已顯說。
X37n0662_p0623c06║十方三世一切諸佛者，亦如法華開權顯實，引五佛
X37n0662_p0623c07║化同，所以十方三世諸佛，一一皆為令眾生至一切
X37n0662_p0623c08║種智。今亦如是，皆同諸佛住大涅槃。
X37n0662_p0623c09║言周圓者，生滅一如，聖凡互具，故曰周圓。
X37n0662_p0623c10║放捨身命者，放捨應迹遺軀也。此滅即不滅，亦即非
X37n0662_p0623c11║滅非不滅，故名涅槃。
X37n0662_p0623c12║諸佛摩頂者，若依經修習，則法身如來以權實不二
X37n0662_p0623c13║之手，摩我一心三諦之頂，不起二邊之著，名不失正
X37n0662_p0623c14║念。若能如是，諸佛法體常現其前，示入外道法中，是
X37n0662_p0623c15║外學也。諸佛化邪，皆先同後異，故先在外。
X37n0662_p0623c16║如乾草葉者，須䟦於外道眾中為最上首，一化便歸，
X37n0662_p0623c17║猶如乾草投大火𦦨，況餘劣者耶？
X37n0662_p0623c18║入諸境界者，不出六師，故云受行邪法。
X37n0662_p0623c19║喑咽者，上於金反，切韻：啼，無聲也；下嗚結反。
X37n0662_p0623c20║六群者，難陀、䟦難陀二人，善閑算數陰陽說法，而性
X37n0662_p0623c21║多嗔。迦留陀夷、闡陀二人，深曲財道，善解毗曇，而性
X37n0662_p0623c22║多癡。馬師、滿宿二人，善閑音樂戲笑，而性多嗔。迦留
X37n0662_p0623c23║陀夷是婆羅門種，餘並王種。此六常為群黨，故號六
X37n0662_p0623c24║群。
X37n0662_p0624a01║唯然者，禮曰：父召無諾，先生召無諾，唯而起。鄭玄曰：
X37n0662_p0624a02║應辭唯恭於諾。
X37n0662_p0624a03║今經明車匿，與大論文異意同。彼云：惡口車匿依梵
X37n0662_p0624a04║壇法治，若其心耎伏，教那陀迦旃延經即得入道。此
X37n0662_p0624a05║文異也。今云：漸當調伏，即用梵壇法令觀十二因緣
X37n0662_p0624a06║方得入道。彼舉能詮教，此示所詮行；此但言調伏，彼
X37n0662_p0624a07║出調伏之法，即意同也。梵壇謂默擯。
X37n0662_p0624a08║觀十二因緣者，達三道即三德也。
X37n0662_p0624a09║尸波羅蜜者，達止作法界也。
X37n0662_p0624a10║依四念處者，圓四念處即是用十乘觀觀於陰境，名
X37n0662_p0624a11║依念處嚴心而住，若無十乘何以至道？
X37n0662_p0624a12║犯盜佛物罪者，南山云：盜佛物者，正望佛邊無盜罪。
X37n0662_p0624a13║由佛於物無我所，心無惱害故，但得偷蘭，以同非人
X37n0662_p0624a14║物攝。十誦：盜天神像衣，結偷蘭。涅槃亦云：造立佛寺，
X37n0662_p0624a15║用珠華鬘供養，不問輙取。若知不知，皆犯偷蘭。若有
X37n0662_p0624a16║守護主者，三寶物邊皆結重罪。無守護主，望斷施主
X37n0662_p0624a17║福邊結罪。
X37n0662_p0624a18║疏云：後一結難者，謂滅後供芥子許舍利，尚與現在
X37n0662_p0624a19║供佛無異，況供其多？故不應以優劣差別為難也。
X37n0662_p0624a20║其轉輪王以少福德下，是歎輪王也。
X37n0662_p0624a21║於世間法已作霜雹者，世間苦集因果如禾苗，聖道
X37n0662_p0624a22║對治喻以霜雹。
X37n0662_p0624a23║其轉輪王雖未解脫者，文中不云次羅漢者，以未斷
X37n0662_p0624a24║煩惱故。
X37n0662_p0624b01║皆紹王位者，以於城中茶毗，故受是福，悉當為王。既
X37n0662_p0624b02║各為王，必相討伐，則民受其苦，一不可也。
X37n0662_p0624b03║亦令一切下，若於城中茶毗，則福但厚於此城而薄
X37n0662_p0624b04║於諸國，遂令如來利益不等，二不可也。
X37n0662_p0624b05║阿難下，但可城外，福及四方。
X37n0662_p0624b06║言討伐者，禮記：叛者君討。鄭注曰：討，誅伐也。左傳：有
X37n0662_p0624b07║鐘皷曰伐。
X37n0662_p0624b08║阿羅塔成以四層者，下三果次第降殺。
X37n0662_p0624b09║疏云四佛止請半身者，四應作下，即預指下文四字
X37n0662_p0624b10║誤也。
X37n0662_p0624b11║疏云：許少者，天帝是佛檀越，得佛一牙，有殊餘眾，但
X37n0662_p0624b12║對半身，故稱許少。
X37n0662_p0624b13║修多羅，亦云修妬路，義翻為線，取貫穿攝持義故。毗
X37n0662_p0624b14║那耶，亦云毗奈耶，亦云毗尼，此翻為律。摩達磨，亦阿
X37n0662_p0624b15║毗達磨，亦阿毗曇，此翻無比法，謂無漏之法，慧為最
X37n0662_p0624b16║勝故，即是論藏詮慧學也。愁毒者，毒，苦也。
X37n0662_p0624b17║疏云前滅身益者，前二段皆明滅後利益故；此一文
X37n0662_p0624b18║放光現相，益時眾故，入第三禪。
X37n0662_p0624b19║難生是中者，三禪最難得生故。
X37n0662_p0624b20║大涅槃光者，由內證涅槃故外有大用，又令眾生蒙
X37n0662_p0624b21║光所照咸悟涅槃，故曰涅槃光也。例如思益云：又如
X37n0662_p0624b22║來光名曰能捨，佛以此光能破眾生慳貪之心，能令
X37n0662_p0624b23║行施等。又臨涅槃時所放之光名涅槃光。總成三釋，
X37n0662_p0624b24║各有意趣，思之。
X37n0662_p0624c01║還源品
X37n0662_p0624c02║二期化畢，故曰應盡。入秘密藏，故曰還源。即是攝應
X37n0662_p0624c03║身之指，歸法身之本也。然法身常徧，豈始還源。神化
X37n0662_p0624c04║無方，寧論應盡。特是機緣，宜聞示滅。故此施為，
X37n0662_p0624c05║從初禪出入第二禪等者，但是已離初禪未入第二，
X37n0662_p0624c06║故名為出，非是出散心中也。從三禪出等例爾。准摩
X37n0662_p0624c07║耶經，此即無間三昧，亦名練禪，即九次第定。此乃如
X37n0662_p0624c08║來以大涅槃心達禪法界，尚非別教次第，況同兩教
X37n0662_p0624c09║二乘。
X37n0662_p0624c10║次間入出者，此即薰禪，亦名師子奮迅三昧。猶如師
X37n0662_p0624c11║子奮諸塵上，謂奮迅入出，為熟靜散心故。
X37n0662_p0624c12║順入者，其入九定，從初禪以至滅定。逆者，從滅定起
X37n0662_p0624c13║復入非想，如是次第復至初禪。如是逆順皆經入一
X37n0662_p0624c14║散心。
X37n0662_p0624c15║三、超入出者，此入修禪，即超越三昧。從初禪起已，入
X37n0662_p0624c16║非想；悲想起，入滅定；滅定起，入二禪；二禪起，入滅定。
X37n0662_p0624c17║上界皆須滅定為主，下則漸漸滅，入三、四、空、識、不用
X37n0662_p0624c18║處、非想，至悲想已，還入滅定，此即順入也。逆者，從滅
X37n0662_p0624c19║定起，入初禪；初禪起，入非想；非想起，入初禪。此即初
X37n0662_p0624c20║禪為主，則上漸漸滅，至二種已，還入初禪。復有逆順
X37n0662_p0624c21║相對交過者，從滅定起，入初禪；初禪起，入非想；非想
X37n0662_p0624c22║起，入二禪；二禪起，入不用處；不用處起，入三禪；三禪
X37n0662_p0624c23║起，入識處；識處起，入四禪；四禪起，入空處；空處起，更
X37n0662_p0624c24║入四禪；四禪起，入識處；識處起，入三禪；三禪起，入無
X37n0662_p0625a01║所有；無所有起，入二禪；三禪起，入非想；非想起，入初
X37n0662_p0625a02║禪；初禪起，還入滅定。入既有三，出亦具三，皆經散心
X37n0662_p0625a03║為異也。此依摩耶經略出其相，然今經語略，大體則
X37n0662_p0625a04║同，應如彼廣。
X37n0662_p0625a05║三段說法：初云甚深般若，次云摩訶般若，後云佛眼
X37n0662_p0625a06║者，前二約智，後一約斷。堅窮三諦，故曰甚深；橫周法
X37n0662_p0625a07║界，故曰摩訶。既即智而斷，故佛眼亦應具甚深、摩訶
X37n0662_p0625a08║二義。是知三智圓明，五眼具足。從勝而說，即種智佛
X37n0662_p0625a09║眼，徧照十界，若依若正，當體空中。
X37n0662_p0625a10║於七寶床右脇而臥者，左陰表實智，右陽表權智，床
X37n0662_p0625a11║表寂光，即權智化用已周，究竟安住寂光之土，故右
X37n0662_p0625a12║脇而臥也。
X37n0662_p0625a13║頭枕北方等者，東集、南苦、西道、北滅。頭北足南表證
X37n0662_p0625a14║滅離苦，向西背東表修道斷集。然此乃表如來所證
X37n0662_p0625a15║究竟無作四諦四而不四，所謂陰入皆如無苦可捨，
X37n0662_p0625a16║煩惱即菩提無集可斷，邊邪皆中正無道可修，生死
X37n0662_p0625a17║即涅槃無滅可證。欲令眾生同悟此理，故枕北方等
X37n0662_p0625a18║以表示之。而此諦理雙非八倒，故在八樹之間。
X37n0662_p0625a19║即時慘然變白等者，於集眾時林已變白，如序品中
X37n0662_p0625a20║云：其林變白猶如白鶴。而今又言變者，前謂悲近召
X37n0662_p0625a21║遠一期變白，遠眾既至其樹還青，故今既滅其樹永
X37n0662_p0625a22║變。而四方雙樹兩兩對合垂覆寶床，表涅槃八用同
X37n0662_p0625a23║冥一體，用即兩亦、體即雙非，然四枯四榮咸皆變白，
X37n0662_p0625a24║即表榮非榮、枯非枯。
X37n0662_p0625b01║中間涅槃者，表不生不滅而現生滅。問：前列眾中梵
X37n0662_p0625b02║王帝釋悉皆在會，何故今始飛下耶？答：前為請住献
X37n0662_p0625b03║供故來，已聞談常辨性卒度須䟦故歸本宮，今聞佛
X37n0662_p0625b04║滅是故重至。
X37n0662_p0625b05║普飲者，飲，去聲，下文同。眾劫，即多劫也。
X37n0662_p0625b06║茶毗品
X37n0662_p0625b07║機感在生，茶毗約佛。覩佛神異，誠由機感。機應合辨，
X37n0662_p0625b08║以立品名。又示生示滅，說法現通，無非機感。今捨通
X37n0662_p0625b09║從別，別指茶毗。茶毗，或云闍維，亦耶旬，此云火葬。
X37n0662_p0625b10║疏云初更為三者，後二段乃是懸科，無別經文；次出
X37n0662_p0625b11║棺現相，即下正茶毗中恩深現足；三、入棺潛形，即下
X37n0662_p0625b12║化訖掩足也。
X37n0662_p0625b13║不能勝者，勝，平聲。
X37n0662_p0625b14║疏云：餘城亦爾者，十六城等皆爾也。
X37n0662_p0625b15║餘時者亦爾者，七日之中，日日皆如是也。
X37n0662_p0625b16║餘迹亦爾者，百億閻浮悉同此相也。
X37n0662_p0625b17║其地乃是（至）處者。明三世諸佛化道悉同益物事等，
X37n0662_p0625b18║皆於此處而闍維之。
X37n0662_p0625b19║疏云：非今人天火也者，以徧照世界，故非常火。
X37n0662_p0625b20║儵爾心驚者，儵爾，即忽爾也。
X37n0662_p0625b21║擬示六親者，父子、夫婦、兄弟為六親。
X37n0662_p0625b22║唯有迦葉獨自聞之者，迦葉於佛滅後，住持佛法，為
X37n0662_p0625b23║此等人，因是不令捨雜碎戒。迦葉獨聞，良在於此；餘
X37n0662_p0625b24║不令聞，恐染惡故。是知餘皆不聞為生善，迦葉獨聞
X37n0662_p0625c01║為破惡。復持舊氎著新氎上，而不除舊者，使凡聖普
X37n0662_p0625c02║受其福，故不除之。
X37n0662_p0625c03║心𮌎中火者，以同體慈火焚權迹軀利樂眾生，故下
X37n0662_p0625c04║偈云自於心中出慈火也。
X37n0662_p0625c05║廓潤品
X37n0662_p0625c06║所遺靈骨，名曰聖軀，福霑群品，故云廓潤。廓，猶廣也。
X37n0662_p0625c07║一牙舍利，此云靈骨，即所遺骨分，通名舍利。世人既
X37n0662_p0625c08║爇，唯尋碎粟，而棄餘骨，一何謬乎？應知粟體大骨，聖
X37n0662_p0625c09║凡俱有，但熏修優劣，故堅壞不同，神用有別，非但以
X37n0662_p0625c10║碎粟為奇也。
X37n0662_p0625c11║千張火全不燒（至）除外一雙者。中間皆燒，表如來常
X37n0662_p0625c12║行中道故。
X37n0662_p0625c13║金壜者，徒含反，甒屬。
X37n0662_p0625c14║雉毛纛者，徒倒反。爾雅：纛，翳也。郭璞注云：今之羽葆
X37n0662_p0625c15║幢，舞者所以自蔽翳。
X37n0662_p0625c16║抄、掠，俱去聲。奪，取也。慨悼者，謂糠慨悲悼也。
X37n0662_p0625c17║疏云或是簡無緣，如文所說者，即八王不知佛滅，俱
X37n0662_p0625c18║不獲舍利而還也。
X37n0662_p0625c19║其文未盡者，謂今經無分舍利之文，則梵本來尚未
X37n0662_p0625c20║盡。
X37n0662_p0625c21║釋為始者，即迦毗羅王是釋種也。波肩王當第八，故
X37n0662_p0625c22║云終訖。
X37n0662_p0625c23║應是先已請者。言私謂者，准日本目錄云後分疏，或
X37n0662_p0625c24║云後分科是荊溪所撰，何故又稱私謂耶？答：和會付
X37n0662_p0626a01║法藏云是先請者，此實無文說是先請，但荊溪約義
X37n0662_p0626a02║通之，是故亦稱私謂。
X37n0662_p0626a03║應是下，謂傳中八王與此八王不同也。謂此明八王
X37n0662_p0626a04║不知佛滅，非先請人。付法藏傳明分舍利為三分：天、
X37n0662_p0626a05║海、人，人中一分。復分八國：一、拘尸國諸末羅眾，二、波
X37n0662_p0626a06║波國諸末梨眾，三、遮羅國諸䟦離眾，四、摩伽陀國拘
X37n0662_p0626a07║利民眾，五、毗提國諸婆羅門眾，六、迦維羅國諸釋種
X37n0662_p0626a08║眾，七、毗舍離國諸離車眾，八、摩竭國阿闍世王眾。各
X37n0662_p0626a09║云：我當於彼求舍利分，各嚴四兵。即勑香姓婆羅門：
X37n0662_p0626a10║汝持我名問訊俱尸諸末羅眾：起居輕利，遊步強耶？
X37n0662_p0626a11║吾於諸賢每相宗敬，隣國敦義，曾無諍言。我聞如來
X37n0662_p0626a12║於君國中而入涅槃，唯無上尊實我所天，故從遠來
X37n0662_p0626a13║請求骨分，冀還本國起塔供養。香姓受教，白諸末羅：
X37n0662_p0626a14║誠如君言，佛此滅度，國內人民自當供養。遠勞諸君
X37n0662_p0626a15║求舍利分，終不可得。時諸國王即集諸臣：若不見與，
X37n0662_p0626a16║四兵現在，當以力取。時拘尸國即集諸臣，共以偈答：
X37n0662_p0626a17║如來遺形，不敢相許，彼言舉兵，吾斯亦有。是時香姓
X37n0662_p0626a18║喻眾人曰：諸賢長者受佛教勑，口誦法言，心服仁化，
X37n0662_p0626a19║豈諍舍利共相殺害？舍利現在，但當分取。眾咸稱善。
X37n0662_p0626a20║尋復語言：誰能分者？眾舉香姓：仁智均平，可分舍利。
X37n0662_p0626a21║即分舍利以為八分。瓶塔第九。灰塔第十五。存時，髮
X37n0662_p0626a22║天持上天起塔供養。明星出時，分舍利訖，有餘灰者，
X37n0662_p0626a23║畢鉢村人白眾人言：乞地餘灰起塔供養。皆云：與之。
X37n0662_p0626a24║諸國各於本處起塔供養。
X37n0662_p0626b01║若從下，約所表釋。當知行人若能達三諦唯心，修無
X37n0662_p0626b02║作八正，觀行已上，位位進入，則是常分如來法身舍
X37n0662_p0626b03║利。是則遺教遺形，何須遠覔？故一家釋義，唯開五章：
X37n0662_p0626b04║眾即證性之人，施即詮性之教，行即能觀之觀，義即
X37n0662_p0626b05║所觀之理。理顯有用，折惡攝邪，化周掩迹。結括五章，
X37n0662_p0626b06║不離三德：施即解脫，行即般若，義即法身。即一而三，
X37n0662_p0626b07║咸具三德；即三而一，各守本章。眾則自證三德，用乃
X37n0662_p0626b08║三德化他。五章既即三德，三德即我一心。心性徧融，
X37n0662_p0626b09║生佛齊貫，三無差別，其斯謂歟？如此了知，方名開解。
X37n0662_p0626b10║若欲修行，必依十乘。委明十乘，在乎止觀。故知摩訶
X37n0662_p0626b11║止觀，通為一切圓頓大乘經教之行門也。四種三昧，
X37n0662_p0626b12║何經不攝？十乘十境，何教不用？教行相濟，方有所歸。
X37n0662_p0626b13║自非一家，未聞斯說。幸哉鄙末，偶此極唱，輙以宵燭，
X37n0662_p0626b14║增暉耀靈。辭既不文，義亦無取。唯願一切諸佛涅槃
X37n0662_p0626b15║真法、三乘聖賢，攝我以慈悲，加我以福慧，往還五道，
X37n0662_p0626b16║周旋十方，常闡斯經，以導含識，同歸秘藏，共了圓伊。
X37n0662_p0626b17║虗空有窮，我願無盡。
X37n0662_p0626b18║
X37n0662_p0626b19║涅槃經疏三德指歸卷第二十（終）