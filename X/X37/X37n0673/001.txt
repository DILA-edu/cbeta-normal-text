X37n0673_p0738c01║
X37n0673_p0738c02║
X37n0673_p0738c03║
X37n0673_p0738c04║
X37n0673_p0738c05║No. 673-A
X37n0673_p0738c06║ 佛說八大人覺經疏序
X37n0673_p0738c07║〔龍植〕
X37n0673_p0738c08║
X37n0673_p0738c09║眾生迷而不覺，諸佛覺而不迷。世間虗而不實，法性
X37n0673_p0738c10║實而不虗。即生心而見佛心，即世界而成法界者，其
X37n0673_p0738c11║惟八大人覺經焉。不考其文，罔徵迷悟之本。不研其
X37n0673_p0738c12║義，靡測真妄之源。小人不可大受而可小知，於雞園
X37n0673_p0738c13║應語小乘。君子不可小知而可大受，為佛子宜揚大
X37n0673_p0738c14║覺。少欲知足，顯頭陀之妙行。發心博施，示菩薩之初
X37n0673_p0738c15║因。清白翻乎世染，聞慧轉乎顓愚。精進治疲怠之病，
X37n0673_p0738c16║苦空化極樂之邦。佛若不闡，三界九類曷能乘法身
X37n0673_p0738c17║之航。經或不傳，六道四生無以至涅槃之岸。幸承世
X37n0673_p0738c18║高奉譯，聖教宣明。自漢迄今，未蒙訓解。（續法）避靜泉
X37n0673_p0738c19║石，養疾山川。偶閱斯文，隨修其疏。庶令八大覺門，如
X37n0673_p0738c20║杲日之昭乎中天。五尊勝益，似甘霖之潤乎稿木。凡
X37n0673_p0738c21║見聞隨喜者，宜勸勉啟廸焉。
X37n0673_p0738c22║康熈二十九年歲次庚午五月端陽節日灌頂行者
X37n0673_p0738c23║續法題於崇壽紫竹林間
X37n0673_p0738c24║
X37n0673_p0739a01║
X37n0673_p0739a02║No. 673
X37n0673_p0739a03║佛說八大人覺經疏
X37n0673_p0739a04║
X37n0673_p0739a05║清　浙水崇壽沙門　灌頂續法　集
X37n0673_p0739a06║△疏：此經義，文分為二：先略標章門。
X37n0673_p0739a07║將釋此經，五門分別：一教起因緣，二藏乘教攝，三
X37n0673_p0739a08║宗趣通局，四略釋題名，五詳解文義。
X37n0673_p0739a09║△後、廣釋義相五：初、教起因緣。
X37n0673_p0739a10║初、教起因緣者，法華云：諸佛唯以一大事因緣出
X37n0673_p0739a11║現於世。起信云：有如是等八種因緣，所以造論。今
X37n0673_p0739a12║此教興，略開為十：一、為了世法虗幻故，二、為顯無
X37n0673_p0739a13║為真常故，三、為破惡惱修慧故，四、為離欲患淨行
X37n0673_p0739a14║故，五、為示耐苦守道故，六、為勸解怨興慈故，七、為
X37n0673_p0739a15║明大乘心願故，八、為圓諸佛果覺故，九、為度眾生
X37n0673_p0739a16║離苦故，十、為施教化與樂故。
X37n0673_p0739a17║△二、藏乘教攝。
X37n0673_p0739a18║二、藏乘教攝者，藏有二：一、三藏，經、律、論也。佛為弟
X37n0673_p0739a19║子說八大覺經，藏所攝。二、二藏，菩薩、聲聞也。此是
X37n0673_p0739a20║諸佛菩薩大人之所覺悟菩薩藏。藏攝乘有二：一、
X37n0673_p0739a21║五乘，人、天、聲聞、辟支菩薩也。今教菩薩常念菩薩
X37n0673_p0739a22║乘攝。二、四乘，小乘羊車，中乘鹿車，大乘牛車，一乘
X37n0673_p0739a23║大白牛車也。經云八事，乃是佛菩薩覺大乘一乘
X37n0673_p0739a24║所攝。教有三：一、十二分教，契經、重頌、授記、諷頌、因
X37n0673_p0739b01║緣、自說、本事、本生、方廣、未曾有、譬喻、論議也。今此
X37n0673_p0739b02║契經自說二分所攝。二、化儀，十教本末差別，依本
X37n0673_p0739b03║起末，攝末歸本，本末無礙，隨機不定，顯密同時，一
X37n0673_p0739b04║時頓演，寂寞無言，該通三際，重重無盡也。今屬本
X37n0673_p0739b05║末差別教中本分所攝。一經始終，唯大人覺定無
X37n0673_p0739b06║異，故三化法、五教小，始終頓圓也。經云苦空無我，
X37n0673_p0739b07║初教空宗所攝。又云精進廣學，分教相宗所攝。又
X37n0673_p0739b08║云進趣菩提，性宗實教所攝。又云速登正覺，頓教
X37n0673_p0739b09║所攝。又云念念滅罪，普濟一切，永斷常樂，圓教所
X37n0673_p0739b10║攝。是知此經之義，廣大深遠也矣。
X37n0673_p0739b11║△三、宗趣通局
X37n0673_p0739b12║三、宗趣通局者，通辨諸宗。儒教孔子，宗於五常意，
X37n0673_p0739b13║以修身慎行，齊家治國，揚名後代也。道教老子，宗
X37n0673_p0739b14║於自然意，以融蕩是非，齊平生死，終歸虗無也。釋
X37n0673_p0739b15║教世尊，宗於因緣意，以識心達本，斷惑證真，稱體
X37n0673_p0739b16║起用也。小乘以生滅因緣為宗，大乘以無性因緣
X37n0673_p0739b17║為宗。因緣即空空宗也，因緣即假相宗也，因緣即
X37n0673_p0739b18║中性宗終頓圓也。存二以顯中終義，泯二以顯中
X37n0673_p0739b19║頓義，混融以顯中圓義，故一代佛教通宗因緣也。
X37n0673_p0739b20║局論此經，復有總別。總以覺觀事法修心聖道為
X37n0673_p0739b21║宗，進趣菩提普濟一切，令諸眾生悉以大樂為趣。
X37n0673_p0739b22║別有五對：一、教義，教誦八大人覺文字為宗，了達
X37n0673_p0739b23║所詮八門義旨為趣。二、事理，舉八重事相為宗，顯
X37n0673_p0739b24║八法理性為趣。三、境智，所緣真俗諦境為宗，能緣
X37n0673_p0739c01║權實觀智為趣。四、修證，精進修道梵行高遠為宗，
X37n0673_p0739c02║直趣菩提速登正覺為趣。五、體用，圓滿菩提還歸
X37n0673_p0739c03║覺體常住快樂為宗，全大覺體發真如用普化一
X37n0673_p0739c04║切為趣。如是五對，展轉相因而為生起也。
X37n0673_p0739c05║△四、略釋題名二：初、經題。
X37n0673_p0739c06║佛說八大人覺經。
X37n0673_p0739c07║四、略釋題名者，先隨相釋。佛者，梵語佛陀，此云覺
X37n0673_p0739c08║者。準起信論，具有三義：一、本覺，即所證理；二、始覺，
X37n0673_p0739c09║即能證智；三、究竟覺，即智與理冥，始、本不二也。又
X37n0673_p0739c10║一者、自覺，覺於我空，異凡夫也；二者、覺他，覺於法
X37n0673_p0739c11║空，異二乘也；三者、覺滿，覺於俱空，異菩薩也。楞嚴
X37n0673_p0739c12║云：自覺己圓，能覺他者，如來應世，即本師釋迦牟
X37n0673_p0739c13║尼佛也。說者，悅也。八音、四辨，暢本懷故。中論云：佛
X37n0673_p0739c14║依二諦，為眾生說，法義無礙，莫不歡悅。揀非餘人
X37n0673_p0739c15║說也。八者，法數：一、苦空；二、少欲；三、知足；四、精進；五、
X37n0673_p0739c16║多聞；六、布施；七、梵行；八、心願。即見、定、思、進、語、業、念、
X37n0673_p0739c17║命八正道也，亦即理、斷、智、位、教、因、行、果八法門也。
X37n0673_p0739c18║大人者，菩薩稱為大道心眾生，如來稱為大覺世
X37n0673_p0739c19║尊。覺者，覺悟、證知也。先覺、後覺，自覺、覺他，名大人
X37n0673_p0739c20║覺，高出凡夫、二乘。唯自覺者，華嚴云：奇哉大導師，
X37n0673_p0739c21║自覺能覺他。孟子曰：大人者，正己而物正者也。八、
X37n0673_p0739c22║大人覺者，經云：如此八事，乃是諸佛、菩薩、大人之
X37n0673_p0739c23║所覺悟，復還生死，度脫眾生，以前八事開導一切。
X37n0673_p0739c24║寶積亦云：菩薩成就八法，於諸佛前蓮華化生。經
X37n0673_p0740a01║者，梵語修多羅，此云契經。契謂契理契機，經謂貫
X37n0673_p0740a02║說攝生也。案五印土呼綵線、席經、井索、聖教，皆名
X37n0673_p0740a03║修多羅。線能貫華，經能持緯，索能汲水，教能詮義，
X37n0673_p0740a04║敵對翻之，應名聖教。古德見此方聖說為經，賢說
X37n0673_p0740a05║為傳，遂分借席經一義，以目西方佛說名修多羅，
X37n0673_p0740a06║菩薩羅漢說名阿毗達磨。又恐濫席經名，更加契
X37n0673_p0740a07║字揀之，故名契經，甚為允當。次作對釋，共有六義：
X37n0673_p0740a08║一、通別，經字通也，通餘經故；佛等別也，別諸部故。
X37n0673_p0740a09║二、人法，佛說人也，八覺法也。三、一多，就法中八者
X37n0673_p0740a10║多也，大人覺一也，不離一覺觀故。四、能所，人為能，
X37n0673_p0740a11║覺為所，經云大人之所覺悟。五、名德，人則共有虗
X37n0673_p0740a12║名，大乃獨成實德。六、應感，就人中佛者應也，顯我
X37n0673_p0740a13║能應法主也；說者感也，悅彼所感機宜也。三、離合
X37n0673_p0740a14║釋，佛之說經，依主釋佛說有八大人覺經，有財釋
X37n0673_p0740a15║八大人覺經，帶數釋八大人覺即經，持業釋佛說
X37n0673_p0740a16║八大人覺經，非法華論、四分律相違釋也。四、立名
X37n0673_p0740a17║釋，諸經得名，或人或處，或法或喻，乍單乍複，乍具
X37n0673_p0740a18║乍缺，此經以人法受稱也。則一題名具四門義，釋
X37n0673_p0740a19║題尚爾，況經文耶？
X37n0673_p0740a20║△二譯人。
X37n0673_p0740a21║後漢安息國沙門安世高譯。
X37n0673_p0740a22║後，漢標朝代，對前高祖，稱名曰後。安息出處所揀，
X37n0673_p0740a23║非餘國土也。沙門，人也。此言功勞，修八正道，有多
X37n0673_p0740a24║功勞故。秦言勤行，勤行八覺，進取涅槃故。安世高，
X37n0673_p0740b01║字也。譯者，翻譯，謂翻梵天之語，轉成漢地之言，音
X37n0673_p0740b02║雖似別，義則大同也。傳云：姓安名清，字世高，安息
X37n0673_p0740b03║國王子也。當嗣位，讓國於叔，而求出家。博曉經綸，
X37n0673_p0740b04║七曜五行，醫方異術，無不綜達。既而遊方，徧歷諸
X37n0673_p0740b05║國，行見羣燕，忽謂伴曰：燕云應有送食者。頃之，果
X37n0673_p0740b06║有致焉。漢桓帝建和二年，來到中夏，通習華言，宣
X37n0673_p0740b07║譯佛經二十九部，凡一伯七十六卷，多有神迹。自
X37n0673_p0740b08║稱先身已經出家，有一同學多瞋，乃與辭訣云：我
X37n0673_p0740b09║當往廣，畢宿世之對。既而適廣州，路逢一少年，唾
X37n0673_p0740b10║手拔刀，乃延頸受刃無懼，少年殺之，觀者駭異。已
X37n0673_p0740b11║而神識還為安息王子，今來遊化，度昔同學。靈帝
X37n0673_p0740b12║建寧四年，關洛擾亂，乃附舟過廬山。行達䢼亭湖，
X37n0673_p0740b13║廟神極靈，能分風送往來之舟，會同旅三十餘船，
X37n0673_p0740b14║奉牲請福。神降祝曰：舟有沙門，請來入廟。告高云：
X37n0673_p0740b15║吾昔與子出家學道，好行布施，而性多瞋，今為䢼
X37n0673_p0740b16║亭廟神。此湖千里，皆吾所轄，壽盡旦夕，當墮惡道。
X37n0673_p0740b17║有絹千疋，并雜寶物，可為立法營塔，使生善處。高
X37n0673_p0740b18║向之梵語數番，即取絹物辭別，便達豫章。遂以廟
X37n0673_p0740b19║物為造東寺，名曰大安，乃江淮寺塔之始也。暮有
X37n0673_p0740b20║一少年，長跽高前，受其呪願。高謂眾曰：向之少年，
X37n0673_p0740b21║即䢼亭廟神，得生善處，離醜惡形矣。後於山西澤
X37n0673_p0740b22║中，見一死蟒，頭尾數里。（今潯陽郡大蛇村是。）高後復到廣州，
X37n0673_p0740b23║尋前害己少年。時少年尚在，高投其家，說昔日償
X37n0673_p0740b24║對之事，歡喜相向。謂云：吾猶有餘報，今當往會稽
X37n0673_p0740c01║畢對。廣州客悟高非凡，豁然意解，追悔前愆，厚相
X37n0673_p0740c02║資供。隨高東遊，遂達會稽。至便入市，正值羣鬪，誤
X37n0673_p0740c03║傷高首，應時殞命。廣客頻驗二報，遂發心出家，精
X37n0673_p0740c04║懃佛法，弘傳八大人覺經，具說世高事緣。遠近聞
X37n0673_p0740c05║知，莫不歎伏。
X37n0673_p0740c06║△五、詳解文義。
X37n0673_p0740c07║道安三分，今古同遵。考此文意，似有正宗，而無序
X37n0673_p0740c08║通。今以義判，仍分為三：初標八法誦念以發起。
X37n0673_p0740c09║為佛弟子，常於晝夜，至心誦念，八大人覺。
X37n0673_p0740c10║三分中，此當序分，屬發起，非證信也。八大覺事，佛
X37n0673_p0740c11║菩薩本，故不待問而自教誡。文有四句：初句人，作
X37n0673_p0740c12║成曰為，妙覺曰佛，解後曰弟，從生曰子。然有五位：
X37n0673_p0740c13║一本性，二名字，三相似，四隨分，五究竟。今屬名字，
X37n0673_p0740c14║依佛為師，更不皈依邪魔外道，允成大乘佛弟子
X37n0673_p0740c15║也。次句時，晝夜約日，晝三夜三也。常者約年，盡形
X37n0673_p0740c16║不懈也。三四句法，先行也，至心意業行，誦念身口
X37n0673_p0740c17║行，後教也。八種法門，諸佛菩薩大人之所覺者，服
X37n0673_p0740c18║佛之服，誦佛之言，行佛之行，是佛而已矣。若晝夜
X37n0673_p0740c19║不念八大人覺，豈稱佛弟子哉？
X37n0673_p0740c20║△二、詳八大法相以成宗分二：先、別釋八法以起
X37n0673_p0740c21║信解八：初、覺身心無常，觀念真常；
X37n0673_p0740c22║第一覺悟，世間無常，國土危脆，四大苦空，五陰無我，
X37n0673_p0740c23║生滅變異，虗偽無主，是心惡源，形為罪藪。如是觀察，
X37n0673_p0740c24║漸離生死。
X37n0673_p0741a01║此下八門，當正宗也。初門分二：先、覺知事相非真。
X37n0673_p0741a02║明而不昧謂之覺，知而不迷謂之悟。於中有八：一、
X37n0673_p0741a03║三世。世為遷流，流數有三：過去、未來、現在也。無常
X37n0673_p0741a04║有二：一者敗壞無常，二者念念無常。過去諸法恍
X37n0673_p0741a05║惚如夢，現在諸法猶如電光，未來諸法如雲歘起。
X37n0673_p0741a06║賢首疏云：過去則無體難追，現在則剎那不住，未
X37n0673_p0741a07║來則本無積聚，故曰無常。楞嚴云：豈惟年變，亦兼
X37n0673_p0741a08║月化。何直月化，兼又日遷。沉思諦觀，剎那剎那，念
X37n0673_p0741a09║念之間，不得停住。二、十方國土。橫徧十方，故界為
X37n0673_p0741a10║方位。方位有十：四方、四維、上、下也。總收國界，略為
X37n0673_p0741a11║八類，謂淨、穢、小、大、麤、妙、廣、狹。不安曰危，虗浮曰脆。
X37n0673_p0741a12║三界不安，猶如火宅。塵剎虗浮，喻同朝露。經云：假
X37n0673_p0741a13║使妙高山，劫盡皆散壞。大海深無底，亦復有枯竭。
X37n0673_p0741a14║大地及日月，時至皆皈盡。未曾有一事，不被無常
X37n0673_p0741a15║吞。三、四大。堅相為地大，潤濕為水大，煖觸為火大，
X37n0673_p0741a16║動搖為風大。內四大為苦，外四大為空。經云：水火
X37n0673_p0741a17║風土，旋令覺知。四大各離，誰和合者？則內四大皆
X37n0673_p0741a18║苦空也。又云：火乃燒於色，水復為爛壞，風能令散
X37n0673_p0741a19║滅，四大互相違。堅濕煖動法，假名無有實，大種本
X37n0673_p0741a20║無生，故無所造色。則外四大亦苦空也。四、五陰：根
X37n0673_p0741a21║塵名色，質礙為義。違順名受，領納為義。苦樂名想，
X37n0673_p0741a22║取像為義。善惡名行，造作為義。是非名識，了別為
X37n0673_p0741a23║義。皆曰陰者，葢覆真性故。無我者，謂五陰中都無
X37n0673_p0741a24║我主，但形骸色思慮心耳。楞伽云：諸蘊業因和合
X37n0673_p0741b01║而起，離我我所，是名行空。圭山云：色有地水火風，
X37n0673_p0741b02║心有受想行識。若皆是我，即成八我。翻覆推析，皆
X37n0673_p0741b03║不可得。便悟此身眾緣和合，似我人相，元無我人。
X37n0673_p0741b04║欲求出離，修無我觀，斷分別我執，證我空真如，即
X37n0673_p0741b05║知五陰皆空無我也。五、生死：生滅是生死之因，生
X37n0673_p0741b06║死為生滅之果。天如云：那箇生死業根，只在汝一
X37n0673_p0741b07║念生滅之間。變異者，遷改也。經云：我此之身，雖未
X37n0673_p0741b08║曾滅，我觀前念念遷謝，新新不住，如火成灰。决知
X37n0673_p0741b09║此身當從滅盡。然四相遷流，有一期剎那二種之
X37n0673_p0741b10║別。以理推之，生如石女懷兒，住若陽燄翻浪，異同
X37n0673_p0741b11║浮雲千變，滅猶狂華謝空。六、煩惱虗妄相：想為虗
X37n0673_p0741b12║假名，無明為偽無主者，謂此無明妄想因緣和合
X37n0673_p0741b13║而有，實無自性，亦無有我。觀此想念屬誰，誰便是
X37n0673_p0741b14║煩惱想。歷歷見此一念想中無有主宰，即人空慧。
X37n0673_p0741b15║如幻化相，即法空慧。頌曰：一切妄想中，因緣空無
X37n0673_p0741b16║主。七內心。心，六識也。惡，十惱三毒也。根塵為緣，識
X37n0673_p0741b17║生其中。聚緣內搖，趣外奔逸。昏昏擾擾，以為性相。
X37n0673_p0741b18║是故心為功之首，惡之魁也。六識。頌曰：動身發語
X37n0673_p0741b19║獨為最，引滿能招業力牽。息心達本，無善無惡，是
X37n0673_p0741b20║一真源，如如不動心矣。八外身。形，身口也。罪，七支
X37n0673_p0741b21║四種業也。本末續生，遞相為種。喻如草木，生長不
X37n0673_p0741b22║絕，故云藪也。遺教云：此是罪惡之物，假名為身，沒
X37n0673_p0741b23║在老病生死大海。智者除之，如殺怨賊。如是下，次
X37n0673_p0741b24║觀察法相對治。五識照矚曰觀，意識尋伺曰察。如
X37n0673_p0741c01║是結上八種覺悟。上乃別明，此句總攝。謂世間國
X37n0673_p0741c02║土，五陰生滅，虗偽心形，皆為惡源罪藪，無常苦空，
X37n0673_p0741c03║危脆無我，變滅無主者也。漸離者，舉第五生死，以
X37n0673_p0741c04║該餘七也。若對翻之，轉無常壽命，以成十世真常。
X37n0673_p0741c05║轉危脆家產，以成性土悠久。苦空大種，成五大圓
X37n0673_p0741c06║融。無我陰處，成法身真我。變異生死，成不滅不生。
X37n0673_p0741c07║無主虗想，成無位真人。翻惡源之心，而為菩提道
X37n0673_p0741c08║心。翻罪藪之身，而為涅槃法身。如此最勝法益，非
X37n0673_p0741c09║觀察覺悟，不能得成也。
X37n0673_p0741c10║△二、覺貪欲為苦觀念少欲。
X37n0673_p0741c11║第二覺知多欲為苦，生死疲勞從貪欲起，少欲無為
X37n0673_p0741c12║身心自在。
X37n0673_p0741c13║先覺事相非真。初一句，現招苦惱。唯識云：云何為
X37n0673_p0741c14║欲？於所樂境，希望為性。欲境有五，謂財、色、名、食、睡。
X37n0673_p0741c15║今約希望欲心，不一而足曰多。經云：常求諸欲境。
X37n0673_p0741c16║苦者，五苦中求不得苦也。遺教云：多欲之人，多求
X37n0673_p0741c17║利故，苦惱亦多。次二句，當感生死。生死，果也。疲勞
X37n0673_p0741c18║輪轉不休故。貪欲，因也。唯識云：云何為貪？於有有
X37n0673_p0741c19║具，染著為性。貪愛為本，欲樂為末。圓覺云：一切眾
X37n0673_p0741c20║生，從無始際，由有種種恩愛貪欲，故有轉迴。佛名
X37n0673_p0741c21║經云：有愛則生，愛盡則滅。故知生死，貪愛為本（文）。
X37n0673_p0741c22║若去貪欲之因，生死苦輪之報息矣。少欲下，次觀
X37n0673_p0741c23║法相對治。初句無為樂，則無苦惱。少欲而外無所
X37n0673_p0741c24║貪，無為而內無所作，豈不逍遙暢快？次句自在樂，
X37n0673_p0742a01║則無生死。身離生老病死，心離生住異滅，豈不解
X37n0673_p0742a02║脫自在？經云：少欲之人，則無諂曲以求人意，亦復
X37n0673_p0742a03║不為諸根所牽。行少欲者，心則坦然，無所憂畏。有
X37n0673_p0742a04║少欲者，則有涅槃。少欲既能生諸功德，無欲更受
X37n0673_p0742a05║無盡益矣。
X37n0673_p0742a06║△三覺多求增罪觀念知足。
X37n0673_p0742a07║第三覺知，心無厭足，惟得多求，增長罪惡。菩薩不爾，
X37n0673_p0742a08║常念知足，安貧守道，惟慧是業。
X37n0673_p0742a09║先，覺事非真也。初句內存無厭足心，次句外惟多
X37n0673_p0742a10║求境物，三、漸增惡求罪過。梵網云：自為飲食、錢財、
X37n0673_p0742a11║利養、名譽故，親近王臣，恃作形勢，橫取錢物，名為
X37n0673_p0742a12║惡求。菩薩下，次觀法對治。菩薩心者，利人為先，豈
X37n0673_p0742a13║有惡求、多求？故云不爾。念知足，如迦葉頭陀，無厭
X37n0673_p0742a14║斷矣；貧樂道，若顏回陋巷，多求滅矣。此則惑障除
X37n0673_p0742a15║也。空慧業，猶善現阿蘭那行，罪惡消矣。此則業障
X37n0673_p0742a16║除也。惑業之因既絕，苦報之果何來？故遺教云：汝
X37n0673_p0742a17║等若欲脫諸苦惱，當觀知足。知足之法，即是富樂
X37n0673_p0742a18║安隱之處（念知足也）。知足之人，雖臥地上，猶為安樂；不
X37n0673_p0742a19║知足者，雖處天堂，亦不稱意。不知足者，雖富而貧；
X37n0673_p0742a20║知足之人，雖貧而富（貧樂道也）。不知足者，常為五欲所
X37n0673_p0742a21║牽，為知足者之所憐愍（惟以二空觀慧為事業也）。
X37n0673_p0742a22║△四覺懈怠墜落觀念精進。
X37n0673_p0742a23║第四覺知懈怠墜落，常行精進，破煩惱惡，摧伏四魔，
X37n0673_p0742a24║出陰界獄。
X37n0673_p0742b01║先覺事相；懈，則根、身疲倦；怠，則心、識恣放；墜，則墮
X37n0673_p0742b02║下難上；落，則退後不前。由此上弘下化之功，自利
X37n0673_p0742b03║利他之德，皆喪失矣。華嚴云：如鑽燧求火未出而
X37n0673_p0742b04║數息火勢隨止滅懈怠者亦然。遺教云：行者之心
X37n0673_p0742b05║數數懈廢，譬如鑽火，未熱而息，雖欲得火，火難可
X37n0673_p0742b06║得。清涼疏：約三慧以辨懈怠：聞，則聽、習數息，明、解
X37n0673_p0742b07║不生；思，則決、擇數息，真智不生；修，則定、慧數息，聖
X37n0673_p0742b08║道不生。懈怠之過，豈細小哉！常下，次觀治法。初一
X37n0673_p0742b09║句總。純一不雜曰精，勇往直前曰進。常行者，一生
X37n0673_p0742b10║不退也。起信云：一切時、一切處所有眾善，隨己堪
X37n0673_p0742b11║能，不捨修學。遺教云：若勤精進，則事無難。是故汝
X37n0673_p0742b12║等當勤精進，譬如小水常流，則能穿石。次三句別。
X37n0673_p0742b13║初、即唯識論中攝善精進，以諸十善破十惱惡，八
X37n0673_p0742b14║萬法行破八萬塵勞。葢此精進觀中，法不欲其精，
X37n0673_p0742b15║無行不欲其進故。亦即起信論明勤勇精進，文云：
X37n0673_p0742b16║於諸善事，心不懈退。淨名云：譬如勝怨，乃可名勇。
X37n0673_p0742b17║此明見思無明怨賊，皆悉破也。二即唯識論中被
X37n0673_p0742b18║甲精進。四魔者，一天魔，二煩惱魔，三五陰魔，四生
X37n0673_p0742b19║死魔。摧伏者，以知生死定為苦故，佛果決然樂故，
X37n0673_p0742b20║眾生與己足可度故。由是志堅不怯，必定取辦。與
X37n0673_p0742b21║五陰魔、煩惱魔、死魔共戰，有大功勳。滅三毒，出三
X37n0673_p0742b22║界，破魔網。亦即起信論明難壞精進。文云：立志堅
X37n0673_p0742b23║強，遠離怯弱。寶藏論云：決歸者不顧其疲，決戰者
X37n0673_p0742b24║不顧其死，決學者不顧其身，決道者不重其事。此
X37n0673_p0742c01║其難壞相也。後即唯識論中利樂精進。陰即五陰，
X37n0673_p0742c02║界即三界。獄者，三界五陰，如牢獄桎梏故。出者，尅
X37n0673_p0742c03║己造修，唯日不足，直至超出陰界，得大利樂而後
X37n0673_p0742c04║已也。亦即起信論明無足精進。文云：念過去久遠
X37n0673_p0742c05║已來，虗受一切身心大苦，無有利益。是故應勤修
X37n0673_p0742c06║諸功德，自利利他，速離眾苦。此明練磨其心，修二
X37n0673_p0742c07║利行，堅固熾然，總無厭足，畢竟超出，成最勝樂也。
X37n0673_p0742c08║破治怠失，摧治懈失，出治墜失，精進法門，廣矣大
X37n0673_p0742c09║矣。
X37n0673_p0742c10║△五覺愚癡無智觀念多聞。
X37n0673_p0742c11║第五、覺悟愚癡生死。菩薩常念廣學多聞，增長智慧，
X37n0673_p0742c12║成就辨才，教化一切，悉以大樂。
X37n0673_p0742c13║先覺事相。六識茫昧無知曰愚，五根昏迷不曉曰
X37n0673_p0742c14║癡。愚為惑惱之首，癡是惡業之元因也。無明事理
X37n0673_p0742c15║從冥入冥，生死險道受苦不斷，背去三寶貧無福
X37n0673_p0742c16║慧，不識苦盡道，不知求解脫果也。菩薩下，次觀治
X37n0673_p0742c17║法。廣學，博究三藏也。多聞，聽講十二部也。增慧，無
X37n0673_p0742c18║觀不習故。成辯，無經不誦故。聞即聞慧，身根聰也。
X37n0673_p0742c19║智即思慧，意識通也。辯即修慧，口舌利也。上三句
X37n0673_p0742c20║自度，此教化句度他。一切不揀道俗賢愚，五性三
X37n0673_p0742c21║根普皆化導也。末一句自他均利也。他得開通佛
X37n0673_p0742c22║法樂，自得增明教觀樂。又自他現得六根通利樂，
X37n0673_p0742c23║當得三德安住樂，並以出世大道揀非世間小果，
X37n0673_p0742c24║故云大也。四弘對之。聞即法門，智即煩惱，教即眾
X37n0673_p0743a01║生，樂即佛道。前二治愚癡，後二治生死。
X37n0673_p0743a02║△六、覺貧苦結怨觀念施善。
X37n0673_p0743a03║第六、覺知貧苦多怨，橫結惡緣。菩薩布施，等念怨親，
X37n0673_p0743a04║不念舊惡，不憎惡人。
X37n0673_p0743a05║先覺事。財產缺乏為貧，饑寒逼迫為苦。多怨者，上
X37n0673_p0743a06║則怨天，下則怨人；內則怨於父母妻子，外則怨於
X37n0673_p0743a07║師友親隣。書云：貧而無怨，難結惡緣者，苦境怨心，
X37n0673_p0743a08║一時交接，諸惡業緣，無不備造。所謂慳惜己物，貪
X37n0673_p0743a09║求人財，嫉妬其富，瞋恨其貴，起諸邪見，撥無因果，
X37n0673_p0743a10║好勇鬪狠，欺長凌幼，由此父子不和，夫妻反目。孟
X37n0673_p0743a11║子曰：無恒產而有恒心者，惟士為能。若民則無恒
X37n0673_p0743a12║產，因無恒心。苟無恒心，放辟邪侈，無不為己。而云
X37n0673_p0743a13║橫者，儒云：死生有命，富貴在天。佛云：今感貧富貴
X37n0673_p0743a14║賤之報，皆因前世慳施敬慢之業，與人結諸怨尤，
X37n0673_p0743a15║豈不枉造空作惡耶？菩薩下，次觀法。孔子曰：貧與
X37n0673_p0743a16║賤，是人之所惡也。不以其道得之，不去也。孟子曰：
X37n0673_p0743a17║古之人，修其天爵，而人爵從之。仁義忠信，樂善不
X37n0673_p0743a18║倦，此天爵也。公卿大夫，此人爵也。今開四法，即是
X37n0673_p0743a19║去貧之道，得爵之術也。一、布施。經言為人貧困，從
X37n0673_p0743a20║慳貪中來。為人大富，從布施中來。故以施治貧也。
X37n0673_p0743a21║有二：財則四事七珍，乃至一縷一麻。法則五教三
X37n0673_p0743a22║乘，片言片行。老子曰：富貴者，送人以財。仁人者，送
X37n0673_p0743a23║人以言。一言可以興邦，則法施之拔苦與樂，識不
X37n0673_p0743a24║可較量也。二、等念。經言有親則有怨，離親即離怨。
X37n0673_p0743b01║今以同體慈悲，怨親平等觀之，善與人同，樂取於
X37n0673_p0743b02║人，求仁得仁，何怨之有？孟子云：不怨勝己者，反求
X37n0673_p0743b03║諸己而已矣。故以等治怨也。三、不念。如伯夷叔齊，
X37n0673_p0743b04║不念舊惡，怨是用希。是以有舊惡者，當與勸釋，不
X37n0673_p0743b05║得加報也。四、不憎。如子張之尊賢容眾，嘉善而矜
X37n0673_p0743b06║不能。老子曰：善人，不善人之師。不善人，善人之資。
X37n0673_p0743b07║孔子曰：三人行，必有我師焉。擇其善者而從之，其
X37n0673_p0743b08║不善者而改之。是以見惡逆者，當與教誡，不得痛
X37n0673_p0743b09║絕也。三、四治結惡。四法一修，貧苦無不離矣。
X37n0673_p0743b10║△七覺五欲過患觀念梵行。
X37n0673_p0743b11║第七覺悟五欲過患，雖為俗人，不染世樂，常念三衣、
X37n0673_p0743b12║瓦鉢、法器，志願出家，守道清白，梵行高遠，慈悲一切。
X37n0673_p0743b13║初覺事。五欲者，五塵欲也。過患者，煩惱過也。欲是
X37n0673_p0743b14║境，患是心，由外塵欲，牽起愛心。瑜伽云：欲有二種：
X37n0673_p0743b15║一、事境欲，二、煩惱欲。經云：由於欲境，起諸違順。老
X37n0673_p0743b16║子曰：五色令人目盲，五音令人耳聾，五味令人口
X37n0673_p0743b17║爽，馳騁田獵令人心發狂，難得之貨令人行妨。如
X37n0673_p0743b18║五百仙聞甄陀女歌而失禪定，一角老為婬女騎
X37n0673_p0743b19║頸而無神通。夏以妺喜，商以姐己，周以褒似，並亡
X37n0673_p0743b20║其國。凡為道者，須知過罪，當訶責也。世樂有十，謂
X37n0673_p0743b21║女色、財寶、聲名、飲食、睡眠、家宅、田園、衣服、眷屬、官
X37n0673_p0743b22║貴。圓覺疏開為四相：一、內愛欲，緣自身形，按拭摩
X37n0673_p0743b23║觸，起諸染著；二、外愛欲，緣他男女，姿態妖艶，念念
X37n0673_p0743b24║貪愛；三、內外愛欲，於自他身，柔輭細滑，攀緣不捨；
X37n0673_p0743c01║四、遍一切處愛欲，緣於一切五欲塵境，生結縛心。
X37n0673_p0743c02║不染者，猶如蓮華不著水，亦如日月不住空也。大
X37n0673_p0743c03║論云：五欲無樂，如狗嚙骨；五欲增諍，如鳥競肉；五
X37n0673_p0743c04║欲燒人，如執風炬；五欲害人，如踐毒蛇；五欲無實，
X37n0673_p0743c05║如夢所得；五欲不久，如繫石火。禪經偈云：智者應
X37n0673_p0743c06║觀身，不貪染世樂，無累無所欲，是名真涅槃。豈可
X37n0673_p0743c07║入道則淨，涉俗便染耶？常下，次觀法，有五：一、衣鉢，
X37n0673_p0743c08║迦葉受頭陀法，衣但糞掃。三、衣食，常次第乞食器，
X37n0673_p0743c09║即香爐、鍚杖、念珠、澡瓶。梵網云：菩薩行頭陀時，此
X37n0673_p0743c10║十八物常隨其身。二、出家，阿蘭若處離於聚落，放
X37n0673_p0743c11║牧聲絕無諸憒閙。此則出五欲塵染之家，入一真
X37n0673_p0743c12║寂靜之家。曰志願者，身雖俗家，心實佛家也。四句
X37n0673_p0743c13║揀之：一、心形俱不出家；二、心形俱出家；三、心出形
X37n0673_p0743c14║不出；四、形出心不出。今當第三句，此二治為俗。四
X37n0673_p0743c15║十二章經云：受道法者，去世資財乞求取足，日中
X37n0673_p0743c16║一食、樹下一宿，慎勿再矣。使人愚蔽者，愛與欲也。
X37n0673_p0743c17║三、守道，謂守涅槃清淨之道，出離生死濁海；守菩
X37n0673_p0743c18║提潔白之道，解脫煩惱淤泥。此一治五欲過患。四、
X37n0673_p0743c19║梵行，有三：一、明悟欲心；二、潔淨欲身；三、不犯欲塵。
X37n0673_p0743c20║出世第一，如梵天行，高超六欲、遠越釋天。如諸佛
X37n0673_p0743c21║所說，一心一意行，數息在禪定，是名行頭陀。此一
X37n0673_p0743c22║治不染世樂。五、慈悲，慈與一切之樂，悲拔一切之
X37n0673_p0743c23║苦。若非一味法雨，何能三根普潤？此句總治三種
X37n0673_p0743c24║也。配四法門：初、二理；三、果；四、行；五、教也。問：二、七何
X37n0673_p0744a01║別？答：二、約能緣，莫起多欲心也；七、約所緣，莫染五
X37n0673_p0744a02║塵欲也。
X37n0673_p0744a03║△八、覺生死苦惱觀念心願。
X37n0673_p0744a04║第八覺知生死熾然，苦惱無量，發大乘心，普濟一切，
X37n0673_p0744a05║願代眾生受無量苦，令諸眾生畢竟大樂。
X37n0673_p0744a06║先覺事相。生死者，三界內外有二種生死，稱為苦
X37n0673_p0744a07║海。第一分段生死，即六道眾生四大所成身體，有
X37n0673_p0744a08║分齊段落，受其生生滅滅。第二變易生死，即聲聞
X37n0673_p0744a09║菩薩雖離分段之身，未得圓證，法身常寂，不免四
X37n0673_p0744a10║相遷流，因移果易。熾然者，楞嚴云：生死死生，生生
X37n0673_p0744a11║死死，如旋火輪，未有休息。苦惱無量者，苦有三苦、
X37n0673_p0744a12║八苦、一百一十苦，惱有六惱、十惱、八萬四千惱。問：
X37n0673_p0744a13║前後何別？答：初明一切生死虗幻不實，二明自他
X37n0673_p0744a14║生死因貪欲起，五明自己生死愚迷癡受，八明眾
X37n0673_p0744a15║生生死發心普濟。又四明自己多欲便多苦惱，六
X37n0673_p0744a16║明自他貧苦多怨結惡，七明一切五欲皆有過患，
X37n0673_p0744a17║八明眾生苦惱誓願代受。故前後不同也。四句揀
X37n0673_p0744a18║之，謂一人受一生死苦惱，一人受多生死苦惱，多
X37n0673_p0744a19║人受一生死苦惱，多人受多生死苦惱。復有四句，
X37n0673_p0744a20║謂同業同報、別業別報、同業別報、別業同報，故如
X37n0673_p0744a21║火之熾然、空之無量。發下，次觀法相。初二句，發心
X37n0673_p0744a22║濟一切出生死。自未得度先度人者，菩薩發心三
X37n0673_p0744a23║心四願，乃菩薩之初因也。起信云：發心盡於未來，
X37n0673_p0744a24║化度一切眾生使無有餘，皆令究竟無餘涅槃，故
X37n0673_p0744b01║云普濟。次願代二句，立願代眾生受苦惱。還源觀
X37n0673_p0744b02║云：普代眾生受苦者，謂修諸行法，不為自身，但欲
X37n0673_p0744b03║廣利羣生，冤親平等，普令斷惡，備修萬行，速證菩
X37n0673_p0744b04║提。又菩薩大悲大願，以身為質，於三惡趣，救贖一
X37n0673_p0744b05║切受苦眾生，惡令得樂，盡未來際，心無退屈，不於
X37n0673_p0744b06║眾生希望毛髮報恩之心。問：眾生無量，業苦無邊，
X37n0673_p0744b07║云何菩薩而能普代眾生受苦？答：菩薩代眾生受
X37n0673_p0744b08║苦者，由大悲方便力故。但以眾生妄執，不了業體，
X37n0673_p0744b09║從妄而生，無由出苦。菩薩教令修止觀兩門，心無
X37n0673_p0744b10║暫替，因亡果喪，苦業無由得生，但令不入三途，名
X37n0673_p0744b11║為普代眾生受苦惱也。後令諸二句，誓令與無上
X37n0673_p0744b12║二果樂。起信云：為令眾生離一切苦，得究竟樂，非
X37n0673_p0744b13║求世間名利恭敬。故賢首疏云：苦者，二死煩惱苦
X37n0673_p0744b14║也。樂者，無上菩提覺法樂，無上涅槃寂靜樂。非求
X37n0673_p0744b15║者，非欲令其求於後世人天利樂。長水記云：凡諸
X37n0673_p0744b16║菩薩有所作為，皆為眾生離苦得樂。此令轉滅煩
X37n0673_p0744b17║惱生死，得此菩提涅槃。一得永得，大患永滅，超度
X37n0673_p0744b18║四流，不亦樂乎？然上離苦，是菩薩大悲；此令得樂，
X37n0673_p0744b19║是菩薩大慈。至覺之心，於焉備矣。
X37n0673_p0744b20║△後總結三覺以成行證。
X37n0673_p0744b21║如此八事，乃是諸佛菩薩大人之所覺悟，精進行道，
X37n0673_p0744b22║慈悲修慧，乘法身船，至涅槃岸，復還生死，度脫眾生。
X37n0673_p0744b23║以前八事，開導一切，令諸眾生，覺生死苦，捨離五欲，
X37n0673_p0744b24║修心聖道。
X37n0673_p0744c01║先結前八事。有大人之事，有小人之事。前七自利，
X37n0673_p0744c02║第八利他，故屬諸佛一乘、菩薩大乘之事，非比自
X37n0673_p0744c03║利小乘、界內人天乘輕細事也。孟子曰：從其大體
X37n0673_p0744c04║為大人，從其小體為小人。然事為所觀境，覺為能
X37n0673_p0744c05║知心。佛是滿覺、先覺、果地覺，菩薩是始覺、後覺、因
X37n0673_p0744c06║地覺也。精下，次起後三覺。初四句自覺，復還下覺
X37n0673_p0744c07║他，合則三覺圓矣。又精進四法行道，正助道品也。
X37n0673_p0744c08║三法慈悲，七法修慧，二空觀知也。五法法身，無為
X37n0673_p0744c09║法性也。經云：夫為道者，猶木在水，尋流而行，不觸
X37n0673_p0744c10║兩岸，不為洄流。吾保此木，決定入海。學道之人，不
X37n0673_p0744c11║為情欲所惑，不為眾邪所嬈，精進無為，吾保此人，
X37n0673_p0744c12║必得道矣。當第一涅槃，秦言滅度，義翻圓寂。唯識
X37n0673_p0744c13║明四種：一、性淨涅槃，二、有餘涅槃，三、無餘涅槃，四、
X37n0673_p0744c14║無住涅槃。今屬後二也。當第二復還生死海，代受
X37n0673_p0744c15║苦惱，八也。度脫惡眾生，怨親平等，六也。上乃自覺
X37n0673_p0744c16║八事，下以前等覺他八事，開導五六也。覺苦，一八
X37n0673_p0744c17║也。離欲，二七也。修道，三四也。修習自心，入於聖道。
X37n0673_p0744c18║故肇師曰：佛者何也？葢窮理盡性，大覺之稱也。生
X37n0673_p0744c19║死長寢，莫能自覺，自覺覺彼，其唯佛也。佛地論云：
X37n0673_p0744c20║於一切法、一切種相，能自開覺，亦能開覺一切有
X37n0673_p0744c21║情，故名為佛。今依八事覺之，豈有不成正覺也哉？
X37n0673_p0744c22║△三、結八門利益以廣通。
X37n0673_p0744c23║若佛弟子誦此八事，於念念中滅無量罪，進趣菩提，
X37n0673_p0744c24║速登正覺，永斷生死，常住快樂。
X37n0673_p0745a01║此當流通分也。初舉能修法行。於念下，次顯所獲
X37n0673_p0745a02║勝益。略開有五：一、滅罪，罪業為因，苦報為果，修行
X37n0673_p0745a03║斷惑，罪滅福生矣。二、趣果，五十五位真菩提路，必
X37n0673_p0745a04║須多聞廣慧而進，今誦八大人覺，自到菩提覺道。
X37n0673_p0745a05║經云：觀靈覺即菩提。如是知識，得道疾矣。三、成覺：
X37n0673_p0745a06║迅疾曰速，成證曰登，中直曰正，種智曰覺。過五十
X37n0673_p0745a07║五菩提路已，方盡妙覺，成無上道，坐華王座，名登
X37n0673_p0745a08║正覺。四、斷死：五住究盡，二死永亡也。五、住樂：約三
X37n0673_p0745a09║身釋：法性身土，無為不動，真常樂故；受用身土，具
X37n0673_p0745a10║足無量快樂相故；變化身土，相續不斷，諸法樂故。
X37n0673_p0745a11║廣開為八：一、二果成證樂，二、依正常然樂，三、恒見
X37n0673_p0745a12║諸佛樂，四、時聞妙法樂，五、賢聖相會樂，六、眾生離
X37n0673_p0745a13║苦樂，七、願行廣大樂，八、本覺真常樂。三德配之：念
X37n0673_p0745a14║念滅罪，解脫德也；菩提正覺，般若德也；永斷常樂，
X37n0673_p0745a15║法身德也。三德五益，唯此經為然，可不誦習而力
X37n0673_p0745a16║行之。
X37n0673_p0745a17║
X37n0673_p0745a18║佛說八大人覺經疏（終）
X37n0673_p0745a19║
X37n0673_p0745a20║音釋
X37n0673_p0745a21║䢼（九容切，音恭。亭名。）轄（胡瞎切，音鎋。）
X37n0673_p0745a22║
X37n0673_p0745a23║
X37n0673_p0745a24║
X37n0673_p0745b01║
X37n0673_p0745b02║
X37n0673_p0745b03║淨土三經論
X37n0673_p0745b04║
X37n0673_p0745b05║清　彭際清　述
X37n0673_p0745b06║卍云：無量壽經、起信論、觀無量壽佛經約論，及阿
X37n0673_p0745b07║彌陀經約論之三般，合稱三經。解既分出別處，故
X37n0673_p0745b08║省于此。