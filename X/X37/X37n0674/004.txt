X37n0674_p0756a01║
X37n0674_p0756a02║
X37n0674_p0756a03║
X37n0674_p0756a04║雲溪維摩饒舌序
X37n0674_p0756a05║維摩一默，頓覺三十二義同旹光𦦨。默然處，維摩先
X37n0674_p0756a06║已逗漏不少，何處更容饒舌耶？雖然，說即默，默即說，
X37n0674_p0756a07║三十二大士廣長舌都盧在維摩口中，維摩居士廣
X37n0674_p0756a08║長舌却在我俍亭和尚口裏，所以他經有密語，此經
X37n0674_p0756a09║無密語。默然處，說陀羅尼已竟，業為俍和尚明眼道
X37n0674_p0756a10║破矣。知麼？知麼？兩口一無舌，我法妙難思。讀是編也，
X37n0674_p0756a11║謂為密語也可，謂為饒舌也可，謂為默然也可。
X37n0674_p0756a12║秀州法弟沈廷勱盥手敬題
X37n0674_p0756a13║
X37n0674_p0756a14║
X37n0674_p0756a15║No. 674-4
X37n0674_p0756a16║ 維摩饒舌
X37n0674_p0756a17║
X37n0674_p0756a18║雲門鏡湖船客　瀞艇　著
X37n0674_p0756a19║秀州　柴灣老人吳　鑄
X37n0674_p0756a20║　赤肩頭陀沈廷勵　閱
X37n0674_p0756a21║
X37n0674_p0756a22║掩室摩竭、杜口毗耶，兩個老漢一般鼻孔，大家扶起
X37n0674_p0756a23║破砂盆，菴羅樹園偏欲借他著力，弄上一班猾頭曼
X37n0674_p0756a24║殊室利、阿逸多，五十二個少叢林擦掌摩拳，弩力向
X37n0674_p0756b01║前一上，尋常著衣喫飯千二百五十人一時捱落了
X37n0674_p0756b02║也，看的眼快，做的手快。玄沙到莆田，魚龍觝角許多
X37n0674_p0756b03║雜戲，問他小塘長老總不見得，這是西京餘習，吞刀
X37n0674_p0756b04║吐火多少希奇，須彌鐙王、香積菩薩以至不動如來，
X37n0674_p0756b05║一總是個撒荳成兵、木人相打、幻妄不實之法。不信，
X37n0674_p0756b06║先做一齣，五百長者子獻一寶蓋。如何是寶蓋？破砂
X37n0674_p0756b07║盆，荷葉團團團似鏡，菱角尖尖尖似錐，三千大千世
X37n0674_p0756b08║界、百千諸佛一齊走入這寶蓋中，豈不作怪？針鋒棗
X37n0674_p0756b09║葉、陶家輪大、海內牛跡、須彌如芥子，若干伎倆做盡
X37n0674_p0756b10║了也，且道有多少長處聻？老僧只解看東林西林創
X37n0674_p0756b11║立蓮社，說個淨土法，煞有來歷，如帶角虎，不妨兩彩
X37n0674_p0756b12║一賽。知麼？知麼？心淨則佛土淨，長寂光土、實報莊嚴
X37n0674_p0756b13║土、凡聖同居土、方便有餘土，被他螺髻梵王略施手
X37n0674_p0756b14║脚一撥，撥翻這些黃金七寶，與他丘陵坑坎、荊棘瓦
X37n0674_p0756b15║礫攪作一塊、打做一團，再也不容廝認。罷！罷！罷！不如
X37n0674_p0756b16║隨分納些些多少是好。此土眾生剛強難化，釋迦老
X37n0674_p0756b17║子隱其無量自在之力，口喃喃地說淨說垢、說有漏
X37n0674_p0756b18║說無漏、說邪道說正道、說有為說無為、說世間說涅
X37n0674_p0756b19║槃，東方西方切莫打做兩橛。不見道：眾生病，菩薩病，
X37n0674_p0756b20║吾有大病，非世所醫。維摩居士病臥一床，說無常空
X37n0674_p0756b21║苦之法。錯！錯！四大性自復，如子得其母，舍却無常空
X37n0674_p0756b22║苦之身，覔甚佛身？渠正是我，我不是渠，頭長三寸，頸
X37n0674_p0756b23║長二分，起坐鎮相隨，語嘿還不是，金粟如來變卦了
X37n0674_p0756b24║也。日面佛，月面佛，這師姑藥也不會煎得，只此一機
X37n0674_p0756c01║慣得其便，五百弟子眼睜睜的奈何他不得。迦旃延
X37n0674_p0756c02║論義無比，阿㝹樓陀天眼無比，優波離持律無比，羅
X37n0674_p0756c03║睺羅密行功德無比，阿難多聞無比，被他問得口啞。
X37n0674_p0756c04║和那鶖子智慧，采菽神通，小巫見大巫，一時氣索金
X37n0674_p0756c05║色頭陀，百萬神天獨誇得意，却也不犯當頭。善現持
X37n0674_p0756c06║鉢，只合撩起便行，絮絮聒聒說許多般，留下個隨墮
X37n0674_p0756c07║法門。後人因之說：不斷聲色是隨墮，披毛戴角是類
X37n0674_p0756c08║墮，不受食是尊貴墮。呀！呀！呀！墮也！墮也！清淨本然，云
X37n0674_p0756c09║何忽生山河大地？滿慈！滿慈！彼自無瘡，勿傷之也。直
X37n0674_p0756c10║捷承當，猶較些子。明州憨布袋，十字街頭等個人來，
X37n0674_p0756c11║不免入廛垂手。且道為甚如此聻？無生即是正位，若
X37n0674_p0756c12║見無為入正位者，高原陸地不生蓮華。聲聞入正位，
X37n0674_p0756c13║菩薩雖知諸法不生，而不入正位。正中偏，偏中正，疊
X37n0674_p0756c14║三變五，回互分明，彈指門開，也不過是現前樓閣光
X37n0674_p0756c15║嚴。持世各說異端，大好一場曲調。石頭絫石為戶，雲
X37n0674_p0756c16║居縛屋而居，舉足下步無非道場，酒肆婬妨皆為佛
X37n0674_p0756c17║事。波旬面目，帝釋衣冠，十方世界作魔王者，多是不
X37n0674_p0756c18║可思議菩薩。眾魔外道，皆吾侍者。魔女應以與我，惟
X37n0674_p0756c19║我應受。臺山路上，鄂渚灘頭。斷送浮杯，掀翻德嶠。諸
X37n0674_p0756c20║魔眷屬，一燈然千百燈。南泉設粥，甘贊散䞋。財法二
X37n0674_p0756c21║施，等無差別。當時善德，鈍置煞人。須些瓔珞，變成四
X37n0674_p0756c22║柱寶臺。揑目空華，誑惑他家男女。獨有個七佛之師，
X37n0674_p0756c23║是司空見慣的。三處度夏，弄出百醜千拙。白椎下座，
X37n0674_p0756c24║却解遮羞。約莫有幾分相應。維摩若是個漢，何不一
X37n0674_p0757a01║時閉却大門。且教題鳳而去，一場懡㦬。三十二人，不
X37n0674_p0757a02║妨疑著。奈何忍俊不禁，下榻相見。不來相而來，不見
X37n0674_p0757a03║相而見。敗闕了也。尋常道個諸法不相知，諸法不相
X37n0674_p0757a04║到。鐘中既無鼓響，鼓中亦無鐘鳴。為甚麼西牛貸洲，
X37n0674_p0757a05║普請南贍部洲喫飯維摩。維摩空，病亦空。且問誰為
X37n0674_p0757a06║維摩，誰是病者。無慧方便縛，有慧方便解。無方便慧
X37n0674_p0757a07║縛，有方便慧解。又說個無縛無解，豈不自相矛盾。不
X37n0674_p0757a08║厭生死，不取涅槃。雖行六道，而不盡漏。喚居士作一
X37n0674_p0757a09║頭牛得麼。大士對譚，取笑不少。阿修羅掌擎日月，長
X37n0674_p0757a10║八萬四千由旬。立大海底，僅及其半。然則四萬二千
X37n0674_p0757a11║之身，三萬二千之座。內藕絲孔中，甚非奇事。向彼須
X37n0674_p0757a12║彌，借他獅座。入丈室中，不迫不隘。你面皮多少厚來。
X37n0674_p0757a13║無邊剎海，不隔毫端。十世古今，不離當念。這是他菩
X37n0674_p0757a14║提樹下，三七日中，家常茶飯。七日為一劫，一劫為七
X37n0674_p0757a15║日。十方眾生，十方諸佛，十方國土，日月星宿，於一毛
X37n0674_p0757a16║孔，普令見之。正如嚼飯喂嬰孩，食者還唾。且要問你，
X37n0674_p0757a17║普賢毛孔遍滿十方，還出得他人窠臼麼？長者身，居
X37n0674_p0757a18║士身，帝釋身，梵王身，世主身，轉輪聖王身，佛身，辟支
X37n0674_p0757a19║佛身，聲聞身，是多身？是一身？汝是文殊，更無文殊是
X37n0674_p0757a20║文殊者。維摩原是個老胡子，三十二應，十四無畏，攙
X37n0674_p0757a21║行奪市，轉見不堪。幻師觀幻人，幻人施幻法，有權有
X37n0674_p0757a22║實，有照有用，四賓主，四料揀，三玄三要，一喝如金剛
X37n0674_p0757a23║王寶劒，一喝如踞地師子，一喝如探竿影草，一喝不
X37n0674_p0757a24║作一喝用。龍象蹴踏，非驢所堪，師子咬人，韓盧逐塊，
X37n0674_p0757b01║淨名淨名，通身狼藉矣。慈悲喜捨，法爾如然，不善不
X37n0674_p0757b02║生，善法不滅。白居易問鳥窠：諸惡莫作，眾善奉行。是
X37n0674_p0757b03║否？是否？不依有住而住，不依無住而住，從無住本，立
X37n0674_p0757b04║一切法。剎竿頭上煎䭔子，三個胡孫夜簸錢，這裏穿
X37n0674_p0757b05║鑿不得。須菩提宴坐，帝釋雨華，維摩詰說法，天女散
X37n0674_p0757b06║華，畢竟宴坐的是？說法的是？風動？旛動？仁者心動？有
X37n0674_p0757b07║分別動？無分別動？王太尉入昭慶，明昭潑翻茶銚，譬
X37n0674_p0757b08║如人畏時，非人得其便。賓家有過，主家有過，婆須密
X37n0674_p0757b09║女勝熱，婆羅門無厭足，王是解脫？不是解脫？舍利弗
X37n0674_p0757b10║為天女，天女為舍利弗，倩女離魂，孰是真者？化身受
X37n0674_p0757b11║用，任運遊行，佛化所生，非沒生也。耆闍崛山，舍利弗
X37n0674_p0757b12║等飛光灌頂，法化所生；毗耶城裏，天女遊戲，佛化所
X37n0674_p0757b13║生。這都是化生的樣子。莫行心處路，不挂本來衣，舍
X37n0674_p0757b14║利弗還為凡夫，我乃當得阿耨多羅三藐三菩提。纔
X37n0674_p0757b15║見人來，便問是凡是聖。具足凡夫法，凡夫不知。具足
X37n0674_p0757b16║聖人法，聖人不會。此語具一理二義。若人辨得，兩處
X37n0674_p0757b17║負門。陋巷不騎金色馬，迴途別著破襴衫。王老師向
X37n0674_p0757b18║異類中行，行於非道，通達佛道。蜆子和尚，寒山拾得，
X37n0674_p0757b19║芭蕉泉大道，酒仙鴉葬婆，不可端倪。如是如是，六十
X37n0674_p0757b20║二見，皆為佛種。塵勞之儔，為如來種。八萬四千諸煩
X37n0674_p0757b21║惱門，皆佛事也。我有一機，瞬日視伊。若還不會，別喚
X37n0674_p0757b22║沙彌。棒如雨點，喝似雷奔。且莫當面錯過。不見道，兩
X37n0674_p0757b23║刃交鋒莫迴避麼。火中生蓮華，是可謂希有。衝天志
X37n0674_p0757b24║氣，不落尋常。村中用村中財物，縣中用縣中財物。不
X37n0674_p0757c01║著村中，不著縣中。用兩處財物，或為邑中主，或作商
X37n0674_p0757c02║人導。為諸貧窮者，現作無盡藏。藏舟於壑，藏山於澤。
X37n0674_p0757c03║有盡耶，無盡耶。真師子兒，善師子吼。汝今不應有所
X37n0674_p0757c04║畏也。眼色耳聲，鼻香舌味，是一乘法。色即是空，非色
X37n0674_p0757c05║滅空。明與無明，同為一體。明暗各相對，明暗原不二。
X37n0674_p0757c06║功德天，黑暗女，有智主人，二俱不受。有漏笊籬，無漏
X37n0674_p0757c07║木杓。朱頂王菩薩，說這赤頭公作麼。三十二菩薩，人
X37n0674_p0757c08║人鼻孔撩天，個個脚跟著地。文殊師利看得眼華，也
X37n0674_p0757c09║只好別行一路。鐵錚錚一個維摩詰，這番口挂壁上
X37n0674_p0757c10║布袋裏。老鴉忍氣吞聲，嘿然而坐。文殊路見不平，臂
X37n0674_p0757c11║膞不向外曲，從旁喝采。賓則始終賓，主則始終主，說
X37n0674_p0757c12║時嘿，嘿時說，無語中有語，有語中無語，逢強即弱，遇
X37n0674_p0757c13║貴即賤，一絡索還體會得麼？法輪未轉，食輪先轉，菩
X37n0674_p0757c14║薩子喫飯來，廬陵米作麼生價？喫粥了，洗鉢盂去，身
X37n0674_p0757c15║諸毛孔皆出異香，全虧他化主之力。香積國中常以
X37n0674_p0757c16║香飯而為佛事，還有不受食者麼？打破鍋子，須是其
X37n0674_p0757c17║人，放下鑊頭，阿誰無分？得力須忘飽，休粮更不饑，勿
X37n0674_p0757c18║以有限意食之，使不消也。就中功，立中功，無功之功，
X37n0674_p0757c19║功用之功，不盡有為，不住無為。無為入正位者，高原
X37n0674_p0757c20║陸地不生蓮華。闍黎，此事不得孤滯，如枯木上糝些
X37n0674_p0757c21║子花，方與他合。枯木花開劫外春，須是轉功就位始
X37n0674_p0757c22║得。維摩。維摩伎倆盡矣，不起於座，接妙喜世界如陶
X37n0674_p0757c23║家輪，三道寶階從天而下，泥牛吼月，木馬嘶風，不覺
X37n0674_p0757c24║不知此之出入。毗耶丈室函蓋十方，阿彌陀佛、阿閦
X37n0674_p0758a01║佛從東過西，從西過東，左繞一匝，右繞一匝。如今平
X37n0674_p0758a02║分海宇，克定山河，但高處高平，低處低平，切莫指空
X37n0674_p0758a03║望空，隨人起倒。娑婆世界度生無量，為欲化諸樂小
X37n0674_p0758a04║法者，不盡現其清淨土耳。往昔劫中物為月蓋王子，
X37n0674_p0758a05║王有千子，即是賢劫千佛，分內紹外紹，別臣種王種，
X37n0674_p0758a06║譬如王子能成一國之事，月蓋比丘得之矣。鷄足山
X37n0674_p0758a07║前待彼彌勒，一生受記為護法城，阿難老昏，誤水潦
X37n0674_p0758a08║鶴，不思億經，受持勿失也。還有一問：諸大乘經各說
X37n0674_p0758a09║陀羅尼為密部，維摩詰所說經何獨無之？癡人！癡人！
X37n0674_p0758a10║維摩嘿然，說陀羅尼已竟。
X37n0674_p0758a11║
X37n0674_p0758a12║維摩饒舌（終）