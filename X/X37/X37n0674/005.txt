X37n0674_p0758a13║
X37n0674_p0758a14║
X37n0674_p0758a15║
X37n0674_p0758a16║
X37n0674_p0758a17║
X37n0674_p0758a18║圓覺連珠序
X37n0674_p0758a19║自波翻船子，夢斷鴦湖，松戴鳥窠，依然寶石。遙遙千
X37n0674_p0758a20║載，俍亭和尚獨振宗風，今日之澧陽藥嶠也。余舊本
X37n0674_p0758a21║通門，重來問道，讀圓覺連珠一帙，以雲間雒下之驚
X37n0674_p0758a22║才，寫白鷺竹林之遺意。昔陳思子建傳梵響於魚山，
X37n0674_p0758a23║鳳閣彥和走雕龍於竺國，樂旨潘詞，瞠乎後矣。若乃
X37n0674_p0758a24║春風芻狗，嘷徹桃源；夜月木鷄，啼殘玉漏。長蘆進而
X37n0674_p0758b01║比肩，中峯望之卷舌，尤非風穴鏡清所能及也。是為
X37n0674_p0758b02║序。禹航弟子嚴曾榘智鼎敬題
X37n0674_p0758b03║
X37n0674_p0758b04║No. 674-5
X37n0674_p0758b05║ 圓覺連珠
X37n0674_p0758b06║愚庵俍亭　淨挺　著
X37n0674_p0758b07║同門　朱昇淨儲
X37n0674_p0758b08║　吳百朋淨琬　閱
X37n0674_p0758b09║
X37n0674_p0758b10║略序
X37n0674_p0758b11║相國裴休云：統眾德而大備，爍羣昏而獨照。故曰圓
X37n0674_p0758b12║覺。圭峯密公親承荷澤，究一雨之所霑，窮五教之殊
X37n0674_p0758b13║致，因為之疏云爾。圭峯序曰：專一氣而致柔，修一心
X37n0674_p0758b14║而成道。冲虗妙粹，炳煥靈明。德用無邊，皆同一性。性
X37n0674_p0758b15║起為相，境智歷然。蓋種種幻化，生於覺心。幻盡覺圓，
X37n0674_p0758b16║心通法遍。所謂空不生華，金無重鑛者矣。一言之下，
X37n0674_p0758b17║心地開通。一軸之中，義天朗耀。極思研精，以傳來學。
X37n0674_p0758b18║真歇、悟空、中峯、普應，竝有偈頌各殊。妙挺慚固陋，更
X37n0674_p0758b19║為短言，用連珠體，有宗有因有喻。末仍頌云：
X37n0674_p0758b20║神通大光明藏不二，隨順現諸淨土。
X37n0674_p0758b21║蓋聞圓極則智湛淵澄，覺滿則光瑩朗徹。何則？以明
X37n0674_p0758b22║覯物者，明麗於空；攝物入明者，物合其照。是以重暉
X37n0674_p0758b23║耀夜，無間阻深；千珠納光，必窮郛廓。
X37n0674_p0758b24║頌云：黃鶴樓，鸚鵡洲，漢陽此去正優遊。磨磚作鏡，千
X37n0674_p0758c01║古使人愁。祖師家，慣饒舌，說道吾心似秋月。白中黑，
X37n0674_p0758c02║黑中白，亡與未亡，光境何物？
X37n0674_p0758c03║文殊菩薩章
X37n0674_p0758c04║蓋聞六虗本淨，非塵累之可攖；一道澄清，豈見網之
X37n0674_p0758c05║得及。何則？返原契性，性不能覆其纖微；鑑盡彌空，空
X37n0674_p0758c06║無所遁其餘影。是以天池皎皎，必無假於投珠；舜若
X37n0674_p0758c07║濛濛，抑奚嫌於墮葉。
X37n0674_p0758c08║蓋聞情生境納，舉不出乎內心；體變事懸，率相緣於
X37n0674_p0758c09║塵慮。何則？死生形役者，心非其心；來往道殊者，慮匪
X37n0674_p0758c10║其慮。是以張弧之見，鬼載一車；齊物之譚，雞懸三足。
X37n0674_p0758c11║蓋聞得全於覺者，夢偽所不能誵；得全於天者，人損
X37n0674_p0758c12║所不能入。何則？神還其漠，故恬以頤和；德儷於常，故
X37n0674_p0758c13║湛以表素。是以鈞天之奏，不聞舉國而謀；華胥之遊，
X37n0674_p0758c14║豈復乘雲而拜？
X37n0674_p0758c15║頌云：三世諸佛不知有，金毛獅子變作狗。黧奴白牯
X37n0674_p0758c16║却知有，笑煞曹山好顛酒。文殊文殊，出乖露醜。第二
X37n0674_p0758c17║月，第二月，古人且要問□：畢竟是第幾月？
X37n0674_p0758c18║普賢菩薩章
X37n0674_p0758c19║蓋聞式周元始者，觀在象先；廓落塵埃者，灼居域外。
X37n0674_p0758c20║何則？行披披而從幻，豈歷幻以求真；紛總總之非真，
X37n0674_p0758c21║固了真而是幻。是以乘風白絮，無翼而飛；入壑黃雲，
X37n0674_p0758c22║絕迹而走。
X37n0674_p0758c23║蓋聞物之生也非物，故雖生而不生；道之化也非道，
X37n0674_p0758c24║故及化而逾化。何則？析體則離膚寸之庸，觀空則無
X37n0674_p0759a01║絫黎之積。是以燧人秉御，劫有沉灰；火正耀靈，林無
X37n0674_p0759a02║堅木。
X37n0674_p0759a03║蓋聞駕神龍以奠極，不逐方隅；整羲馭以規天，應離
X37n0674_p0759a04║躔次。何則？無為者無所不為，一治者不復更治。是以
X37n0674_p0759a05║塗山之國，石女生兒；汾河之濵，老人搏影。
X37n0674_p0759a06║頌云：空悠悠，空悠悠，誰說金星現到頭？灰飛煙滅，彼
X37n0674_p0759a07║此一齊休。幻人撫掌呵呵笑，幻法從來多巧妙。南山
X37n0674_p0759a08║虎咬大蟲，東海鯉魚𨁝跳。有照有用，有玄有要。
X37n0674_p0759a09║普眼菩薩章
X37n0674_p0759a10║蓋聞住無可住者，心擬涉而路窮；思無可思者，口欲
X37n0674_p0759a11║緣而辭喪。何則？望虗空以測影，徒益觀摹；叩寂寞以
X37n0674_p0759a12║求音，用勞瞻歎。是以千年蓮葉，必有元龜之毛；萬里
X37n0674_p0759a13║桂輪，豈聞燋兔之角。
X37n0674_p0759a14║蓋聞積物物而成我，故物在我中；析我我而歸物，故
X37n0674_p0759a15║我周物外。何則？知吾之非我者，必對境而如遺；觀道
X37n0674_p0759a16║之即物者，抑舉量而自足。是以秦臺之鏡，照照靡虧；
X37n0674_p0759a17║隋侯之珠，光光比耀。
X37n0674_p0759a18║蓋聞總經途之智，則區域不殊；超形有之觀，則神字
X37n0674_p0759a19║睟溢。何則？并慮故可任其分，兩行故並忘其一。是以
X37n0674_p0759a20║鐙王攝影，能生虗室之明；瞳子舒光，遂折若華之照。
X37n0674_p0759a21║頌云：牟尼珠，今始識，如來藏裏收不得。象罔遇之而
X37n0674_p0759a22║若存若亡，二龍爭之而不出不入。絳雪帶玄，烏鷄非
X37n0674_p0759a23║黑。秋清一片白如練，過影仙人掩團扇。薦不薦，打破
X37n0674_p0759a24║鏡來，與汝相見。
X37n0674_p0759b01║金剛藏菩薩章
X37n0674_p0759b02║蓋聞澄源本寂，而濁智亂其渟泓；古炬彌空，而蓬心
X37n0674_p0759b03║發其頑焰。何則？道殊動止者，必非一致之揆；情存去
X37n0674_p0759b04║來者，中有不全之數。是以眶生赤眚，垂髮參差；目有
X37n0674_p0759b05║浮翳，水論洄澓。
X37n0674_p0759b06║蓋聞盪精玄表者，因新故以為居；寓形眾流者，任方
X37n0674_p0759b07║圓於一器。何則？彼非我也，故在廣不亂其羣；我猶物
X37n0674_p0759b08║也，故入紛彌見其獨。是以軒轅鑄鼎，不雜鉛丹；神禹
X37n0674_p0759b09║範金，未容砂石。
X37n0674_p0759b10║蓋聞心與道會，去離耳目之鄉；神與融理，超越意言
X37n0674_p0759b11║之表。何則？見所見者，不見所不見；聞所聞者，不聞所
X37n0674_p0759b12║不聞。是以鷽鳩之足，墮於枌榆；蚊虻之肩，絀於華岱。
X37n0674_p0759b13║頌云：雲駛月運，舟行岸移，歷落桃華信馬蹄。死生路
X37n0674_p0759b14║上，把手萬山齊。休擬議，漫思維，誰將螢火爇須彌？從
X37n0674_p0759b15║來金矢法，一印印成泥。
X37n0674_p0759b16║彌勒菩薩章
X37n0674_p0759b17║蓋聞物相生而有滋，滋者以欲為性；物相遇而後聚，
X37n0674_p0759b18║聚者以愛為命。何則？影從影者，望影而迷其影；幻逐
X37n0674_p0759b19║幻者，非幻亦入於幻。是以四生總總，比奔車之無定
X37n0674_p0759b20║輪；大造茫茫，猶渴𦦨之匪實相。
X37n0674_p0759b21║蓋聞任運而適者，無動不與道咸；稱物為施者，嚮方
X37n0674_p0759b22║必以矩合。何則？天人博設，始終有以一其趨；頓漸依
X37n0674_p0759b23║分，洪纖無所越其致。是以培塿之細，可增益於崑崙；
X37n0674_p0759b24║蹄涔之微，亦全納於滄溟。
X37n0674_p0759c01║蓋聞棄智就愚者，用其智寧用其愚；捨聖入凡者，任
X37n0674_p0759c02║其凡不任其聖。何則？廣已而造其大，故逆順有所不
X37n0674_p0759c03║拘；納物而入於樊，故存亡與之為一。是以文王醢子，
X37n0674_p0759c04║哀江漢之臣鄰；伊尹烹牛，報空桑之魚鱉。
X37n0674_p0759c05║頌云：樓閣門前可奈何？相逢拍手笑呵呵。一文錢，討
X37n0674_p0759c06║甚的，揭諦揭諦；破布袋，盛著些，波羅波羅。疥狗瘋猪，
X37n0674_p0759c07║盡往南方成佛；寒山拾得，打從地獄經過。說甚麼宗
X37n0674_p0759c08║趣？頓漸婆婆和和。左青原，右南嶽，一齊是外道天魔。
X37n0674_p0759c09║好大哥！好大哥！且與君家唱哩囉。
X37n0674_p0759c10║清淨慧菩薩章
X37n0674_p0759c11║蓋聞參差應迹者，非無小大之規；玄同一齊者，豈有
X37n0674_p0759c12║偏全之量。何則？吹萬則萬莫能該，返極則極不言數。
X37n0674_p0759c13║是以爍迦羅眼，渺塵劫而觀空；庵摩羅掌，曠昭曠以
X37n0674_p0759c14║盡類。
X37n0674_p0759c15║蓋聞情含眾彚，非却卑以明尊；足蹈大方，不守此以
X37n0674_p0759c16║遺彼。何則？澄之不清，故淆之不濁；推之不去，故輓之
X37n0674_p0759c17║不來。是以迷頭認境，徒觀鏡裏之頭；標指見月，却疑
X37n0674_p0759c18║月中之指。
X37n0674_p0759c19║蓋聞冲冲漠漠者，侗乎未孩；冥冥蒙蒙者，窅焉若喪。
X37n0674_p0759c20║何則？心不隔於有無，情奚間於取捨？是以春風芻狗，
X37n0674_p0759c21║嘷徹桃源；夜月木鷄，啼殘玉漏。
X37n0674_p0759c22║頌云：洗臉摸著鼻頭，眉毛只在眼上，箜篌吹徹鳳凰
X37n0674_p0759c23║城，珍珠撒遍芙蓉帳。說甚的函蓋乾坤？截斷眾流，隨
X37n0674_p0759c24║波逐浪，一隊野狐精，個個把亡僧禮葬。懷州牛喫禾，
X37n0674_p0760a01║益州馬腹脹，石女高歌，銕人弄棒。任死生，忘得喪，六
X37n0674_p0760a02║根不具，七識不全，太煞是逍遙放曠。啐！啐！啐！柳絮毛
X37n0674_p0760a03║毱滾滾，梨華蛺蝶飛飛，露柱遭殃，燈籠造謗。
X37n0674_p0760a04║威德自在菩薩章
X37n0674_p0760a05║蓋聞理無趨向，非建理而設其標也；道絕形言，非懸
X37n0674_p0760a06║道而為之的也。何則？奚思奚慮者，寧矜務於周容；寬
X37n0674_p0760a07║兮綽兮者，亦游衍於明旦。是以大鵬展翼，不歷堦墀；
X37n0674_p0760a08║應龍搏雲，豈由戶闥。
X37n0674_p0760a09║蓋聞天宇湛一者，返景而符；光融廓徹者，覽微而鑑。
X37n0674_p0760a10║何則？觀心則官止於符，開務則物入其鑑。是以土爰
X37n0674_p0760a11║稼穡，含物化光；鏡納重明，因時逸豫。
X37n0674_p0760a12║蓋聞求定者反亂，不如無定而亂莫之從也；趨明者
X37n0674_p0760a13║必昏，不如藏明而昏莫之入也。何則？至人住運，與天
X37n0674_p0760a14║為遊，大覺不言，自然成契。是以歌管在廟者，神降在
X37n0674_p0760a15║庭；鼓鐘於官者，聲聞於外。
X37n0674_p0760a16║頌云：薄伽梵，涅槃門，門門迴互境分明。東西南北，一
X37n0674_p0760a17║路坦然平。桃華沒䏶，斥鷃來庭。不了事，弄精魂。千年
X37n0674_p0760a18║百歲，拖個死屍靈。驀直去，太惺惺。玄關鳥道，草鞋繩
X37n0674_p0760a19║索絆君行。荊棘林中運步，夜明簾外翻身。出頭天外
X37n0674_p0760a20║看，誰是恁般人。須信道，從門入者，不是家珍。
X37n0674_p0760a21║辨音菩薩章
X37n0674_p0760a22║蓋聞多者一之反，而不知即一可以觀多；分者合之
X37n0674_p0760a23║殊，而不知因分逾以得合。何則？銖銖積之至鈞石，則
X37n0674_p0760a24║不任其數矣；寸寸掄之至微渺，則遂隣於虗矣。是以
X37n0674_p0760b01║容成辨律而慎審於環中，伶倫考音而致齊於谷應。
X37n0674_p0760b02║蓋聞行周浹於八表，彌前後而悉入於房；理溟滓於
X37n0674_p0760b03║四虗，歷險夷而不蹈其跡。何則？亦趨亦步者，示我驅
X37n0674_p0760b04║馳；無軌無方者，超諸援畔。是以衡輓之用，䇿足而遇
X37n0674_p0760b05║王良；輪蹄之間，舉首而失造父。
X37n0674_p0760b06║蓋聞望道而赴者，一往情移；與化俱徂者，怡然理順。
X37n0674_p0760b07║何則？無主於中，則無以發其志；不達於岸，則無以和
X37n0674_p0760b08║其倪。是以翻翻白氎，正當任意而消；綰綰華巾，亦復
X37n0674_p0760b09║迎虗而解。
X37n0674_p0760b10║頌云：六六三十六，五五二十五。趙州無雲門，普普化
X37n0674_p0760b11║搖鈴。金牛作舞，禾山打破鼓。堪笑堪疑，玄沙汝虎。蒼
X37n0674_p0760b12║天蒼天，無事饒冤苦。難難難，十石芝蔴樹上攤。單三
X37n0674_p0760b13║複三，前三後三。鴛鴦枕畔，珠淚澘澘。
X37n0674_p0760b14║淨諸業障菩薩章
X37n0674_p0760b15║蓋聞物大於己，將見物而疑物；己大於物，亦見己而
X37n0674_p0760b16║迷己。何則？躡形有之迹者，必無返身之知；沉內景之
X37n0674_p0760b17║觀者，未免拘墟之智。是以孟賁雖勇，不舉體膚；離朱
X37n0674_p0760b18║極明，難睹目睫。
X37n0674_p0760b19║蓋聞超然意表，發夷曠於靈襟；寂爾中恬，任清虗於
X37n0674_p0760b20║奧府。何則？背塵入覺者，不知覺即迷塵；捨有循空者，
X37n0674_p0760b21║竊恐空仍滯有。是以風行水上，何妄非真？天在山中，
X37n0674_p0760b22║指正為倒。
X37n0674_p0760b23║蓋聞化與化而靡極，故體道必忘其玄；息與息以相
X37n0674_p0760b24║吹，故歷物不留其準。何則？朕雖絕矣，而離朕者勿雖；
X37n0674_p0760c01║慮盡捐矣，而遣慮者未遣。是以幽人入夜，逝魄相尋；
X37n0674_p0760c02║臘月流澌，春冰不泮。
X37n0674_p0760c03║頌云：暗不棲巢，明不越戶，身雖扄而在途，語帶玄而
X37n0674_p0760c04║無路。但形文彩，即屬染污，聾者使之聞，盲者使之睹。
X37n0674_p0760c05║堪笑時人，邯鄲學唐步，命根不斷，增長我見，輪却他
X37n0674_p0760c06║克賓維那一場法。戰岐途兮亡羊，心不息兮走正狂，
X37n0674_p0760c07║認賊為子兮喚奴作郎。
X37n0674_p0760c08║普覺菩薩章
X37n0674_p0760c09║蓋聞不囿於物者，頹然任運，而運與道俱；無係於心
X37n0674_p0760c10║者，嗒焉忘情，而情與古會。何則？未嘗在也，未嘗不在
X37n0674_p0760c11║也；無乎適也，無乎不適也。是以東山破斧，感動風雷；
X37n0674_p0760c12║西狩獲麟，象傳箕斗。
X37n0674_p0760c13║蓋聞狃於近見，必執偏而廢其全；習於故聞，將取小
X37n0674_p0760c14║而遺其大。何則？作之固非，任之亦執其咎；止之多失，
X37n0674_p0760c15║滅之尤罹其殃。是以情志之癖，倉公憫其可憐；膏肓
X37n0674_p0760c16║之原，醫緩望而却走。
X37n0674_p0760c17║蓋聞潛神冥極，憂樂不以入其懷；息意淵微，動靜不
X37n0674_p0760c18║以干其慮。何則？泯怨亦因而忘其親，絕愛即無所用
X37n0674_p0760c19║其憎。是以蒼龍臥月，漫勞折角之鞭；玉馬奔風，不窘
X37n0674_p0760c20║弄蹄之駕。
X37n0674_p0760c21║頌云：一圭一刀，一匕一勺，作者好求無病藥。漏笊籬，
X37n0674_p0760c22║破木杓，久嚮趙州到來，一條略彴。綿州附子益州薑，
X37n0674_p0760c23║大煞大煞曹山病。病山病，偏不坐偏，正不居正。不病
X37n0674_p0760c24║者來看和尚麼？老僧看他有分。
X37n0674_p0761a01║圓覺菩薩章
X37n0674_p0761a02║蓋聞神志耑則窮微集逸，情慮并則考道鈎玄。何則？
X37n0674_p0761a03║宇泰定而光通，心塞淵而闓豫。是以耳目靜好，三月
X37n0674_p0761a04║坐忘；商旅不行，七日來復。
X37n0674_p0761a05║蓋聞身居軌物，故不戒而心孚；性守宮庭，故無欲而
X37n0674_p0761a06║智正。何則？非內也，非外也，收神聽於和平；於彼乎，於
X37n0674_p0761a07║此乎，儼帝降於左右。是以黃琮蒼璧，屢薦郊坼；藻火
X37n0674_p0761a08║辰星，時嚴路寢。
X37n0674_p0761a09║蓋聞藏天下於天下，故在宥者不勞；運一心於一心，
X37n0674_p0761a10║故照臨者不匱。何則？寓形自物，物在而我分之也；考
X37n0674_p0761a11║道由我，我先而物合之也。是以箕風畢雨，庶徵者皇
X37n0674_p0761a12║建之符；石隕鷁飛，辨類者體元之事。
X37n0674_p0761a13║頌云：九旬休夏為誰忙？烹石虎，打羚羊，迦葉眉毛丈
X37n0674_p0761a14║二長，剎竿放倒，漸漸好商量。最上一竅，絕玄絕妙，泥
X37n0674_p0761a15║金剛打拳，木羅漢𨁝跳，石敢當，呵呵大笑。東壁葫蘆
X37n0674_p0761a16║低聲報道：獼猴闖入道場，大虫褁著紙帽。
X37n0674_p0761a17║賢善首菩薩章
X37n0674_p0761a18║蓋聞立言居要，非瀚漫不收之言；踞論入微，豈畢近
X37n0674_p0761a19║苟且之論。何則？言渺眾慮者，七十子奉其指歸；論攝
X37n0674_p0761a20║羣機者，五千文入其標準。是以泱泱東海，河伯望洋；
X37n0674_p0761a21║嶽嶽岱宗，梁父屏息。
X37n0674_p0761a22║蓋聞羲軒堯禹，不嫌接席而謀；崆峒廣成，豈難望影
X37n0674_p0761a23║而赴。何則？理無殊理，故千聖廸於余心；文多舊文，故
X37n0674_p0761a24║羣詞一乎己口。是以玄龜入雒，無取大撓；白馬遊河，
X37n0674_p0761b01║不勞蒼頡。
X37n0674_p0761b02║蓋聞非明非暗，故在兩有所不居；亦白亦玄，故履中
X37n0674_p0761b03║更失其任。何則？貴不入聖者，賤不趨凡；高不守真者，
X37n0674_p0761b04║卑不背俗。是以現身護世，嘗持一卷之經；息影逃虗，
X37n0674_p0761b05║不挂半綸之網。
X37n0674_p0761b06║頌云：一函經，一函經，大地山河努眼睛。鏤空出屑，𦘕
X37n0674_p0761b07║鬼成文。鉢盂枘子重三斤，綠楊芳草。子規夜半喚聲
X37n0674_p0761b08║聲，髑髏驚起，枯木龍吟。天津橋上，日午打三更，脫殻
X37n0674_p0761b09║烏龜嶺外行。只憂他雲門拄杖，觸著帝天鼻孔，雨下
X37n0674_p0761b10║盆傾。
X37n0674_p0761b11║
X37n0674_p0761b12║圓覺連珠（終）