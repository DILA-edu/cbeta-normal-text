X37n0674_p0761c01║
X37n0674_p0761c02║
X37n0674_p0761c03║
X37n0674_p0761c04║楞嚴答問序
X37n0674_p0761c05║昔人閱楞嚴經，不解句讀，已獲深契，則語言道斷，文
X37n0674_p0761c06║字性離，未當求勝諦于恒沙，叩妙音于筆授矣。俍亭
X37n0674_p0761c07║和尚慧本天成，思若符契，提摩竭之正令，盡毗耶之
X37n0674_p0761c08║秘藏。今日之藥山投子也，固將目霄漢以忘言，托東
X37n0674_p0761c09║臯以長嘯。諸方義學，持波斯宮掖之文，作慶喜袈裟
X37n0674_p0761c10║之問。于是縱其指揮，都成撰述。山河大地，進瑯琊而
X37n0674_p0761c11║盡其機；一路涅槃，起雙峯而畢其義。深微集逸，旁引
X37n0674_p0761c12║曲暢，同人奉為剞厥，用廣流通。從聞聲見性之一門，
X37n0674_p0761c13║得不歷僧伽之道果，是真實了義也，是究竟堅固也。
X37n0674_p0761c14║合掌恭敬而為之序。
X37n0674_p0761c15║繡水後學曾王孫
X37n0674_p0761c16║
X37n0674_p0761c17║No. 674-6
X37n0674_p0761c18║ 楞嚴答問
X37n0674_p0761c19║萬壽俍亭　淨挺　著
X37n0674_p0761c20║長水　何元英蕤音
X37n0674_p0761c21║　曾王孫道扶　閱
X37n0674_p0761c22║
X37n0674_p0761c23║判教差殊
X37n0674_p0761c24║問：楞嚴一經，天台判教列為方等，賢首判圓又兼終
X37n0674_p0762a01║頓。序經者謂圓理圓行，圓耶？否耶？答：脩證了義非不
X37n0674_p0762a02║了義，究竟堅固非不究竟。台宗判教與華嚴等，盧舍
X37n0674_p0762a03║那身落第二耶？理行並圓開為終頓，圓通一門三十
X37n0674_p0762a04║二應，法華會上異口同宣。又問菩薩萬行。答：戒定慧
X37n0674_p0762a05║三及三增進種種是也。摩竭全提亦稱六度，結界持
X37n0674_p0762a06║呪統屬修能，但說密因不耑持呪。
X37n0674_p0762a07║科經同異
X37n0674_p0762a08║問：科經正宗，離為五分：始從啟請，至勝義性，為見道
X37n0674_p0762a09║分；從決定義，至說呪已，為脩道分；五十五位，為證道
X37n0674_p0762a10║分；安立經題，為結經分；人天七趣，微細魔事，為助道
X37n0674_p0762a11║分。溫陵、長水，兩家略同，是不易否？答：原本經題，脩證
X37n0674_p0762a12║雙舉。經中明言，是見所斷，是脩所斷。有見、有脩、有證，
X37n0674_p0762a13║是已徵心辨見。三科七大，含吐十虗，獲本妙心，得未
X37n0674_p0762a14║曾有。此時見道，了了分明，不歷僧祇，一生取證。願今
X37n0674_p0762a15║得果，普度恒沙。自此以還，發願眾生，發願證果。滿慈
X37n0674_p0762a16║再問。答：正脩行性覺妙明，覺明為咎。審除微細，稱此
X37n0674_p0762a17║可知。如來藏性，周徧圓融，一多互含，大小涉入，離即
X37n0674_p0762a18║離非，是即非即。華嚴法界，全體無餘。如此修證，何藉
X37n0674_p0762a19║劬勞？衣裏繫珠，大經同旨。正修行路，豈有他哉？話端
X37n0674_p0762a20║不了，按下雲頭。華屋在前，要因門入。疏明決定，選擇
X37n0674_p0762a21║圓通。叩鐘綰結，旁引曲暢。文殊說偈，深入一門。大地
X37n0674_p0762a22║山河，忽然不現。一生取證，不其然耶？前悟實相，此獲
X37n0674_p0762a23║法眼。有頓有漸，次第宛然。後為未來，方便申請。三無
X37n0674_p0762a24║漏學，以戒為基。持呪結壇，種種功德。是正修耶？是助
X37n0674_p0762b01║道耶？四十四心，五十五位，雖與華嚴詳略不同，彼此
X37n0674_p0762b02║互明，皆為證果。七趣六道，亦槩他經。微細陰魔，無問
X37n0674_p0762b03║自說。五濁五陰，根本輪迴。妄想攀緣，自取生死。示現
X37n0674_p0762b04║聲聞，重來啟請。指修行路，不離見聞。一生證入，如是
X37n0674_p0762b05║如是。
X37n0674_p0762b06║說經時分
X37n0674_p0762b07║問：五時判教，謂說楞嚴在法華後、涅槃會前；耶輸受
X37n0674_p0762b08║記，持地證經，不唱入滅。果可據否？答：疑者有二：法華
X37n0674_p0762b09║會上受記宛然，自在通王豈入淫室？又從記莂遂入
X37n0674_p0762b10║涅槃，一乘之餘那說方等？經不云乎：迴心向大，志行
X37n0674_p0762b11║等慈，清淨執身，不遭淪溺，入魔入佛，難行能行。彼小
X37n0674_p0762b12║乘人望而却走，畢鉢羅窟體會全經，末後提持，當機
X37n0674_p0762b13║啟請，剎竿放倒，飲光再傳。不可無一，不可有二，圓耶？
X37n0674_p0762b14║否耶？論者又謂：是經所說將不一時，彼琉璃王誅滅
X37n0674_p0762b15║瞿曇在波斯後。是亦不然。菩提樹下三七思維，煙水
X37n0674_p0762b16║百城經歷年歲，將一時耶？將異時耶？牽義拘文，難尋
X37n0674_p0762b17║妙典。
X37n0674_p0762b18║如來密因
X37n0674_p0762b19║問：教分顯密謂修多羅及陀羅尼，此說密因當指持
X37n0674_p0762b20║呪？答：欽奉慈嚴將求密義，十方諮決恒沙來聚，皆謂
X37n0674_p0762b21║於此獲玅微密，豈指陀羅目為秘藏？問：宣示深奧所
X37n0674_p0762b22║說何法？阿難結集何不廣明？答：當時說法十界普聞，
X37n0674_p0762b23║若涉言詮已多剩義，摩竭國中正令如是，更希冥授
X37n0674_p0762b24║得無妄耶？
X37n0674_p0762c01║頂放寶光
X37n0674_p0762c02║問：佛說神呪頂放寶光，觀音大士說圓通門，諸佛放
X37n0674_p0762c03║光皆從頂出，是一是二？答：飛光以後三度放光，一從
X37n0674_p0762c04║面門、一從𮌎出、一從佛頂，惟圓通門交光相羅，佛佛
X37n0674_p0762c05║授手無二無別。化佛說呪光從頂生，表示其相亦復
X37n0674_p0762c06║如是，名大佛頂，豈偶然耶？
X37n0674_p0762c07║啟請方便
X37n0674_p0762c08║問：最初方便，方便多門，屈曲垂慈，理合如是。及至後
X37n0674_p0762c09║來，超出一門，一門深入，一路涅槃，與方便義，似相違
X37n0674_p0762c10║反。答：惟一乘實，餘二非真。方便化城，都成戲論。深入
X37n0674_p0762c11║一門，已非超出。身出門易，門出身難。從門入者，不是
X37n0674_p0762c12║家珍。莫錯會好。
X37n0674_p0762c13║見何勝相
X37n0674_p0762c14║問：心目流轉，眼見空華，別指見精，見猶離見，見有二
X37n0674_p0762c15║耶？答：如病目人，見即有眚，彼見精者，初未嘗眚。浮塵、
X37n0674_p0762c16║勝義有二見耶？明不循根，無目而見，周遍法界，莫非
X37n0674_p0762c17║見精。咄哉！阿難！見相發心，心目為咎。佛審其故，展轉
X37n0674_p0762c18║推窮，見非是見，見不能及。空華瞥地，清淨眼開，一場
X37n0674_p0762c19║慶快。
X37n0674_p0762c20║妄想輪轉
X37n0674_p0762c21║問：一切妄想，輪轉無窮。由顛倒生，從堅固滅。五濁葢
X37n0674_p0762c22║纏，不離五蘊。中間復云：內分外分，純想升天，純情墜
X37n0674_p0762c23║地，想聰情鈍。則言想者，未盡非耶？答：積想積情，眾生
X37n0674_p0762c24║顛倒。輪轉三界，無有出期。黑白升沉，無容揀擇。末那
X37n0674_p0763a01║執受，幽隱難銷。聲聞辟支，未空識蘊。四禪八定，全屬
X37n0674_p0763a02║虗明。命根不斷，自取輪迴。望涅槃城，遠之遠矣。
X37n0674_p0763a03║摩頂說經
X37n0674_p0763a04║問：講堂開豁，詞義未終，忽舒金臂，說三摩提，是何意
X37n0674_p0763a05║旨？答：首楞嚴王玅莊嚴路，一經標指，具足數言，錯過
X37n0674_p0763a06║此機，葛藤難了。如大日輪，能破全暗；如獅子吼，能伏
X37n0674_p0763a07║百獸；如大火聚，能燒須彌；如金剛劍，能斷一切。舒臂
X37n0674_p0763a08║摩頂，當時一口吸盡西江。
X37n0674_p0763a09║七處徵心
X37n0674_p0763a10║問：阿難逐妄，如來指迷。七處追窮，必無根本。是則是
X37n0674_p0763a11║已，龜毛兔角。既被所訶，畢竟此心為在無在？答：獼猴
X37n0674_p0763a12║窺月，月未嘗無。捉影則非，影非真月。晴空在眼，覿面
X37n0674_p0763a13║無他。若問空華，汝應揑目。
X37n0674_p0763a14║面門放光
X37n0674_p0763a15║問：圓融行布，百界千如，十方微塵，合成一界。既聞命
X37n0674_p0763a16║矣，佛頂放光，大地不現，豈移此土至他方耶？抑復平
X37n0674_p0763a17║沉空所有也？答：因明立所，大地遷流，清淨本然，從無
X37n0674_p0763a18║起滅。圓通證入，塵累銷亡，諸有為相，自然不現。譬如
X37n0674_p0763a19║寤時，問夢中事，為有相耶？為無相耶？
X37n0674_p0763a20║識精元明
X37n0674_p0763a21║問：識精元明，講家謂為阿賴耶識不生不滅，與生滅
X37n0674_p0763a22║合，發起根身及器世界，識相既現，元性即隱。是否？答：
X37n0674_p0763a23║阿賴耶識但名為識，不名識精。識精見精，孤山同釋。
X37n0674_p0763a24║菴摩羅識是為元明，阿賴耶識謂為元明，則尚未可。
X37n0674_p0763b01║世界眾生相續緣起，本元明妙，豈涉去來？能生諸緣，
X37n0674_p0763b02║不變隨緣，緣折遺者，隨緣不變，本然清淨，絕遠攀緣，
X37n0674_p0763b03║菩提涅槃，此為根本。若如所云，識相現前，元性即隱，
X37n0674_p0763b04║顛倒妄想，違彼涅槃，豈得指為元清淨體？
X37n0674_p0763b05║佛咄阿難
X37n0674_p0763b06║問佛：咄！阿難矍然避席，馬祖一喝，三日耳聾。佛祖機
X37n0674_p0763b07║緣，是同是別？答：一般機鋒箭刃上事，有殺人刀，有活
X37n0674_p0763b08║人劒，具眼者知。
X37n0674_p0763b09║舉拳屈指
X37n0674_p0763b10║問：檠拳竪指，事本瞿曇，有實有權，為照為用？答：止啼
X37n0674_p0763b11║黃葉，未免婆心，作家拈起，料撿分明，依樣葫蘆，遭人
X37n0674_p0763b12║怪笑。
X37n0674_p0763b13║窮子逃逝
X37n0674_p0763b14║問：窮子捨父喻出法華，阿難悲淚引事輸情，故知說
X37n0674_p0763b15║經在法華後。答：衣裏繫珠亦同彼喻，說經前後不必
X37n0674_p0763b16║深窮，動地放光異文同指。
X37n0674_p0763b17║捨生趣生
X37n0674_p0763b18║問：捨生趣生未免輪轉，不生滅地恐不其然，波斯何
X37n0674_p0763b19║云得未曾有？答：伽黎誑惑指身後無，聞佛慈示悟身
X37n0674_p0763b20║後有，只此踊躍聞所未聞，却復悞謂捨生趣生是不
X37n0674_p0763b21║生滅，都認識神以為本來，喚奴作郎究竟顛倒。
X37n0674_p0763b22║棄海認漚
X37n0674_p0763b23║問：山河大地，咸妙明心。如來藏體，開闡略盡。何所未
X37n0674_p0763b24║明，來再叩耶？答：海即為漚，波不名水。躭緣失心，泥指
X37n0674_p0763c01║亡月。含元殿裏，更問長安。
X37n0674_p0763c02║八還辯見
X37n0674_p0763c03║問：見猶離見，見無所還。一言直指，快便難逢。胡乃紆
X37n0674_p0763c04║回，徒致辭費？答：水落石出，春到雪消。影草探竿，重重
X37n0674_p0763c05║拶入。心緣路絕，貧無立錐。似空合空，以水涵水。
X37n0674_p0763c06║見性周遍
X37n0674_p0763c07║問：見性周遍遠矚塵沙，何廼眾生不越分寸，聲聞菩
X37n0674_p0763c08║薩種種差殊，或見初禪或見千界，可得聞耶？答：元明
X37n0674_p0763c09║見性洞遠無餘，現前差殊脩業所發，周遍義類在後
X37n0674_p0763c10║廣明，脩業造端於茲略顯。
X37n0674_p0763c11║自然非彼不見之相
X37n0674_p0763c12║問：寂音謂為性見清淨，但可目見，非他能見。中峰謂
X37n0674_p0763c13║為離物不見，本無其相。二俱是否？答：說理轉勝，語意
X37n0674_p0763c14║不倫。經文但云不見若見，見相現前，豈得復名不見
X37n0674_p0763c15║之相？葢不見者，非見所及。此理本明，見非是見，見猶
X37n0674_p0763c16║離見。且待下文，方始開顯。
X37n0674_p0763c17║於一毫端含受十方國土
X37n0674_p0763c18║問：一毫含受，其義云何？答：須彌藏芥，芥內須彌。大中
X37n0674_p0763c19║現小，小中現大。
X37n0674_p0763c20║如虗空華本無所有
X37n0674_p0763c21║問：空華本無，虗妄不實。菩提淨妙，圓亘周常。見緣想
X37n0674_p0763c22║相既屬空華，如何復云此見及緣元是菩提妙淨明
X37n0674_p0763c23║體？答：山河遷變，豈礙虗空？見聞往來，不攖湛寂。如來
X37n0674_p0763c24║藏裏，影現空華。愚懵無知，但勞執捉。
X37n0674_p0764a01║我真文殊無是文殊
X37n0674_p0764a02║問：洞山開悟，渠不是我，我正是渠。臨濟提持，無位真
X37n0674_p0764a03║人，面門出入，我真文殊，無是文殊。宗教自懸，理難通
X37n0674_p0764a04║會。答：惟有一月，厚無第二。文殊之外，豈更文殊？稱理
X37n0674_p0764a05║而譚，一言斯足。離魂倩女，誰幻誰堅？赤肉真人，隨出
X37n0674_p0764a06║隨入。認影迷頭，切須仔細。洞山過水，渠我相逢。寶鏡
X37n0674_p0764a07║重重，非公境界。
X37n0674_p0764a08║因緣自然
X37n0674_p0764a09║問：因緣說法，排擯自然。夙昔闡陳，何名戲論？答：隨宜
X37n0674_p0764a10║方便，不惜眉毛。曳尾靈龜，自拂其迹。因緣和合，燔盡
X37n0674_p0764a11║無餘。今日舉揚，方為了義。
X37n0674_p0764a12║見見非見
X37n0674_p0764a13║問：本元見性，獨妙真常，見見之時，何勞離見？答：本說
X37n0674_p0764a14║見精，是第二月，誠然見見，見已銷亡。不踁而走，無翼
X37n0674_p0764a15║而飛，返聞自聞，知見亡見，豈心與目所能及耶？
X37n0674_p0764a16║諸三摩提！
X37n0674_p0764a17║問：諸佛密義，既聞命矣。彼說經者，謂三摩提，亦有顯
X37n0674_p0764a18║別。阿難所問，猶屬小乘。如來闡揚，方屬圓旨。為止為
X37n0674_p0764a19║觀，科釋不同。說偏說全，疏指非一。是果然否？答：迴心
X37n0674_p0764a20║嚮大，本叩圓音。答在問邊，漫勞分別。或三摩地，或三
X37n0674_p0764a21║摩提，及奢摩他，舉一即是。譯文徑省，以槩全題。摘句
X37n0674_p0764a22║尋章，是皆逐塊。
X37n0674_p0764a23║別業同分
X37n0674_p0764a24║問：妄見一緣，何分同別？造業之地，別具因由；受報之
X37n0674_p0764b01║時，同其劑限。先德所釋，誠為是否？答：人迷我迷，故謂
X37n0674_p0764b02║之同；人覺我迷，故謂之別。妄例妄見，本屬隨行；妄雜
X37n0674_p0764b03║正知，遂成獨起。
X37n0674_p0764b04║見與見緣似現前境
X37n0674_p0764b05║問：永明、長水，各自分科，元我、覺明，見所緣眚，二句指
X37n0674_p0764b06║歸，應離應合？答：順理消文，永明為是，覺明何眚？見緣
X37n0674_p0764b07║為眚。故下申言覺見即眚，覺緣非眚，眚即眚明，明不
X37n0674_p0764b08║為眚。所覺雖眚，覺未嘗眚，覺自離眚，覺并知眚。前不
X37n0674_p0764b09║云乎：見眚非病。若知其眚，眚不為病，明暗二性，曾兩
X37n0674_p0764b10║立耶？
X37n0674_p0764b11║生滅去來本如來藏
X37n0674_p0764b12║問：因緣生滅，盡屬假名。如來藏中，本無所有。何不直
X37n0674_p0764b13║趨無上究竟陰入處界，徒此紛紛？答：不捨一法，不受
X37n0674_p0764b14║一塵。治世資生，未違實相。當由仁者分別多端，于種
X37n0674_p0764b15║種邊自生執著。彼師子吼，何關鐵牛？木人無情，豈驚
X37n0674_p0764b16║花鳥？
X37n0674_p0764b17║陰入處界
X37n0674_p0764b18║問：五陰次第，識宇難銷。處入界三，識為之本。唯識所
X37n0674_p0764b19║變，虗妄不真。識與見精，是一是二？答：水外無波，金非
X37n0674_p0764b20║重鑛。要第九識，方名識精。非彼賴耶，伏藏生滅。問：全
X37n0674_p0764b21║體真如，轉識成智。何容決擇，誰幻誰堅？答：轉不留情，
X37n0674_p0764b22║繁興在定。雖圓鏡智，即此含藏。起滅未停，不名白淨。
X37n0674_p0764b23║澄清海體，豈外浮漚？非認浮漚，遂為瀛渤。又問：本了
X37n0674_p0764b24║知性，即湛元明。咎此覺明，因之立所。識精微妙，不越
X37n0674_p0764c01║了知。豈是涅槃，常清淨體？答：第二月輪，一月所現。終
X37n0674_p0764c02║不名彼，不為月輪。因明立所，所即妄生。豈得罪明，并
X37n0674_p0764c03║棄明覺？決波求水，濕性全無。不特亡波，抑且亡水。元
X37n0674_p0764c04║明見性，具足涅槃。是見精微，離見分別。
X37n0674_p0764c05║見精見性
X37n0674_p0764c06║問：明暗二種，發見吸塵，見性見精，本無自體，菩提涅
X37n0674_p0764c07║槃，誰根本耶？答：後不云乎，根塵同原，脫縛無二，本一
X37n0674_p0764c08║精明，為六和合，涅槃生死，總由六根，故選圓通，一門
X37n0674_p0764c09║深入。
X37n0674_p0764c10║因緣和合
X37n0674_p0764c11║問：因緣和合，何分四義？答：因依往昔，緣起現前。和不
X37n0674_p0764c12║中分，合尚兩立。問：因緣種種，排擯無餘。如來指歸，畢
X37n0674_p0764c13║將何等？答：佛說了義，如晴明空，終不尚留一翳在眼。
X37n0674_p0764c14║剝芭蕉體，中無有堅。世巧幻師，誰為實法？
X37n0674_p0764c15║吸撮內塵
X37n0674_p0764c16║問：離色離相，故名內塵。為分別影？為獨頭意？答：前塵
X37n0674_p0764c17║影謝，吸攬中歸。雖則依他，多由徧計。水中像現，鏡裏
X37n0674_p0764c18║月形。當體寂然，塵從誰起？
X37n0674_p0764c19║入處虗妄
X37n0674_p0764c20║問：入處虗妄自性則無，何云如來妙真如性？答：了知
X37n0674_p0764c21║虗妄當體本如，且妙真如原無自性。
X37n0674_p0764c22║第一義諦
X37n0674_p0764c23║問：第一義諦，言說都忘。佛祖從來，何所標指？答：如來
X37n0674_p0764c24║口窄，阿難耳聾。楞嚴會中，祇得一半。問：留取一半，何
X37n0674_p0765a01║不說明？答：向下文長，且待來日。
X37n0674_p0765a02║七大周徧
X37n0674_p0765a03║問：七大周徧，是義均否？答：本問四大，例及虗空。援見
X37n0674_p0765a04║與識，究極而言。兼內兼外，有別有總。問：識性見精，何
X37n0674_p0765a05║分為二？答：聽聞覺知，都名為見。前五照境，具顯功能。
X37n0674_p0765a06║識兼了別，傳送含藏。總六七八，始獲全性。前後理殊，
X37n0674_p0765a07║不妨分顯。問：畢竟同異？答：體相雖分，指歸無別。周徧
X37n0674_p0765a08║圓融，無有二也。問：已復圓融，何為循業？答：巨雷驚遠，
X37n0674_p0765a09║聾夫不聞。日輪經天，盲人不見。騰聲吐曜，周徧義均。
X37n0674_p0765a10║所不見聞，斯為循業。
X37n0674_p0765a11║心徧十方
X37n0674_p0765a12║問：世間所有，皆妙明心。石頭大小，竹竿短長，任舉目
X37n0674_p0765a13║前，當由此旨。答：鎮州蘿蔔，青州布衫，亦是世間諸所
X37n0674_p0765a14║有物，豈得盡指菩提妙心？逐塊韓盧，觸途成滯。
X37n0674_p0765a15║獲本妙心說偈讚佛：
X37n0674_p0765a16║問：得本悟心，一生取證；發大誓願，還度恒沙。明是頓
X37n0674_p0765a17║超，豈復漸詣？答：涅槃易曉，不歷僧祇；差別難明，更審
X37n0674_p0765a18║微細。理雖頓悟，事以漸除。卷末釋成，當無匿旨。
X37n0674_p0765a19║云何忽生山河大地
X37n0674_p0765a20║問：山河大地次第遷流，觀音說通忽然不現，或由神
X37n0674_p0765a21║力移擲他方，抑復遷流有時而滅？答：彼不現者，清淨
X37n0674_p0765a22║本然未嘗有生，云何得滅？遷流終始影現空華，目睛
X37n0674_p0765a23║不勞，華於何有？
X37n0674_p0765a24║清淨本然
X37n0674_p0765b01║問：清淨本然，山河大地。就路還家，何等成現？世尊當
X37n0674_p0765b02║日，胡反紆迴？答：黃面老子，聊借探竿。祖師門庭，當頭
X37n0674_p0765b03║一擊。相逢覿面，了無異詞。審顧遲疑，千里萬里。
X37n0674_p0765b04║為覺不明稱為明覺
X37n0674_p0765b05║問：為覺不明？吳興謂為覺了無明，長水謂為由覺他
X37n0674_p0765b06║明，溫陵復云：性自不明，用心合覺。未知孰是？答：求之
X37n0674_p0765b07║過深，反失語脉。經旨若云：為指明者名為覺耶？抑復
X37n0674_p0765b08║不明稱明覺也？輕施一拶，用勘滿慈，故設兩端，以為
X37n0674_p0765b09║套索。無明既乖，有所尤錯，納成敗闕，上我釣鈎。
X37n0674_p0765b10║因明立所
X37n0674_p0765b11║問：因明立所，疏謂無明織成能所，是果然否？答：眼施
X37n0674_p0765b12║金玉，為青已多，豈待塵沙，乃足疵累？因明立所，咎本
X37n0674_p0765b13║在明，若說無明，更寬一著。
X37n0674_p0765b14║彼無同異真有為法
X37n0674_p0765b15║問：彼無同異，真有為法。疏謂彼者，依賴耶識，指現相
X37n0674_p0765b16║言。吳興又謂無同無異，指上所稱。葢無同異與同異
X37n0674_p0765b17║相，總列為三，具有為法。兩家孰是？答：一真法界，何異
X37n0674_p0765b18║何同？世界虗空，盡由妄想。無同異中，熾然同異。山河
X37n0674_p0765b19║大地，從此遷流。蓋無同異，無為法也。熾然同異，已屬
X37n0674_p0765b20║有為。因此復立，無異無同。四相宛然，有為轉熾。夢幻
X37n0674_p0765b21║泡影，莫此為尤。顛倒塵勞，覺明之咎。區區管見，無當
X37n0674_p0765b22║前賢。
X37n0674_p0765b23║世界相續
X37n0674_p0765b24║問：風金火水，次第輪成。風應在下，水應在上，相狀何
X37n0674_p0765c01║等？答：准他經說，地輪依水，水輪依風，風輪依空。大氣
X37n0674_p0765c02║舉之，風本在下，金質堅礙，當在風際。另有一輪，如崑
X37n0674_p0765c03║崙山及七金等，不指地也。火光上騰，蒸濕為水，氣呵
X37n0674_p0765c04║液結，甑蓋汗流，故大海中常有火起。世界安立，次第
X37n0674_p0765c05║本然。問：覺明、堅明、搖明、寶明，四輪相依，以明立體。明
X37n0674_p0765c06║為之咎，不待言矣。若遺本明，滅除世界，虗空莽蕩，豁
X37n0674_p0765c07║達無歸，未必如來遂所稱允。答：丘陵坑坎，不異黃金；
X37n0674_p0765c08║寶樹旛幢，何非雲影？飛光按指，豈待滅除？忉利菩提，
X37n0674_p0765c09║別成世界。如來藏裏，周徧圓融，地水火風，皆歸實相。
X37n0674_p0765c10║遷流妄想，豈盡然哉？
X37n0674_p0765c11║明理不踰
X37n0674_p0765c12║問：明理不踰，疏謂真明妙理，是否？答：因明立所，見妄
X37n0674_p0765c13║相成。明理所知，不越分寸，見不超色，聽不出聲，種種
X37n0674_p0765c14║是也。若復謂是妙理真明，何得更說覺明為咎？
X37n0674_p0765c15║流愛為種
X37n0674_p0765c16║問：種之與胎，作何別白？答：種謂識神，胎指形質。愛根
X37n0674_p0765c17║遷流，織成種子，妄想納受，結為胎元。無始分段，識神
X37n0674_p0765c18║先來，當體出生，形質伊始。
X37n0674_p0765c19║有為習漏何當復生？
X37n0674_p0765c20║問：習漏已盡，大地平沉，請為如來代一轉語。答：瞿曇
X37n0674_p0765c21║當日不消道個我不見有大地山河。
X37n0674_p0765c22║水火凌滅
X37n0674_p0765c23║問：水火虗空，不相凌滅。觀相元妄，觀性元真。復云何
X37n0674_p0765c24║說是圓徧義？答：相非性外，因妄顯真。性在相中，依真
X37n0674_p0766a01║立妄。竹密流水，山高白雲。法界本寬，何疑圓徧？
X37n0674_p0766a02║離即離非是即非即
X37n0674_p0766a03║問：毛端寶剎，微塵法輪，自他不隔，一多互含，當是華
X37n0674_p0766a04║嚴無礙境界？答：摩竭掩室，不勞佇思；淨名杜口，漫容
X37n0674_p0766a05║比儗。離即離非，是即非即，且與老僧過拄杖來。
X37n0674_p0766a06║三緣三因
X37n0674_p0766a07║問：三緣三因，長水謂是或殺盜淫三之助緣，溫陵又
X37n0674_p0766a08║謂世界眾生業果相續，吳興則云欲貪三種，明是所
X37n0674_p0766a09║因，助殺盜淫種種緣起，未知孰是？答：世尊現說殺盜
X37n0674_p0766a10║淫業三緣斷故，三因不生，取證經文，吳興理勝。問：緣
X37n0674_p0766a11║是所造，因是能造，所反屬先，能反屬後，於義何準？答：
X37n0674_p0766a12║因緣互生，本無前後，執身不受，執意不行，緣斷因銷，
X37n0674_p0766a13║能所雙遣。
X37n0674_p0766a14║菩提心生生滅心滅
X37n0674_p0766a15║問：用真遣妄，不名本然。有照有覺，俱為障礙。曹溪亦
X37n0674_p0766a16║云菩提無樹，意謂此耶？答：無功用道，本絕名言。北秀
X37n0674_p0766a17║南能，漫勞頻舉。
X37n0674_p0766a18║雖獲大宅要因門入
X37n0674_p0766a19║問：歸元無二，方便多途。一路涅槃，遵何戶牖？答：門門
X37n0674_p0766a20║善財，處處彌勒。不消彈指，樓閣斯開。彼過量人，豈由
X37n0674_p0766a21║門入？
X37n0674_p0766a22║開無上乘妙修行路
X37n0674_p0766a23║問：修行圖藉，次第宛然，教外單傳，似疑徑省。答：為二
X37n0674_p0766a24║乘人及末法眾開示化門，非第一義。三乘權學，一念
X37n0674_p0766b01║頓超，不歷僧伽，豈由漸次？
X37n0674_p0766b02║五濁次第
X37n0674_p0766b03║問：五陰根本，五濁因之，誰當其先？誰當其後？答：緣染
X37n0674_p0766b04║之入，色陰最先；銷滅之餘，命濁最後。其驟接者，其感
X37n0674_p0766b05║已粗；其障深者，其習尤勝。
X37n0674_p0766b06║湛旋虗妄得元明覺
X37n0674_p0766b07║問：五陰滅生，從無實體。云何旋湛，得契如來？答：初伏
X37n0674_p0766b08║煩惱，次斷無明。但去泥沙，不除其水。水性自清，塵土
X37n0674_p0766b09║故濁。若無塵土，水自澄泓。
X37n0674_p0766b10║惱煩根本
X37n0674_p0766b11║問：煩惱緣起在五濁中，云何復開二決定義？答：初援
X37n0674_p0766b12║五濁為斷無明，次選六根為求深入。煩惱重濁最障
X37n0674_p0766b13║性修，故勑圓通鏤其根本。
X37n0674_p0766b14║六湛圓明
X37n0674_p0766b15║問：六湛圓明隨處可入，云何獨選耳根得通？答：六解
X37n0674_p0766b16║一亡互融勝妙，觀音入理此方應機，故涅槃門耳為
X37n0674_p0766b17║殊勝。
X37n0674_p0766b18║見斷修斷
X37n0674_p0766b19║問：塵沙無明，麤細殊等。見斷修斷，分劑井然。非可顢
X37n0674_p0766b20║頇，一生取辦。答：無明積劫，石鞏頓消。百千法門，水潦
X37n0674_p0766b21║驟悟。一生證入，豈遂無人。苟不其然，修途難昧。
X37n0674_p0766b22║六根互用
X37n0674_p0766b23║問：無目而見，無耳而德，吼月泥牛，嘶風木馬，想亦如
X37n0674_p0766b24║是？答：以蠡測海，徒益自勞；以籌算沙，終恐未盡。依通
X37n0674_p0766c01║解會，轉見難堪。佛法不是這個道理。
X37n0674_p0766c02║將誰立因求無上覺
X37n0674_p0766c03║問：撥無因果，殃禍所招，慶喜一疑，不為無見。答：抱橋
X37n0674_p0766c04║洗澡，鈍置殺人，莫怕落空，落空不惡。
X37n0674_p0766c05║羅睺擊鐘
X37n0674_p0766c06║問：拈棰竪拂，照用齊行。羅睺擊鍾，後來依樣。答：宗門
X37n0674_p0766c07║大用，軌則全無。莫謗如來，便為戎首。我有一棒要打
X37n0674_p0766c08║羅睺，不合當時隨人使喚。
X37n0674_p0766c09║普佛放光
X37n0674_p0766c10║問：放光灌頂，於時妙法曾不宣揚，云何大眾得未曾
X37n0674_p0766c11║有？答：纔涉言詮，便成剩法。諸佛頂相，本所不見、本所
X37n0674_p0766c12║不聞。今此會中光光相羅，以頂灌頂，大佛頂義覿面
X37n0674_p0766c13║分明，塵說剎說當無有間。
X37n0674_p0766c14║根塵同源縛脫無二
X37n0674_p0766c15║問：生死解脫，總由六根。云何證知，顯不二法？答：聞聲
X37n0674_p0766c16║悟道，見色明心。無明涅槃，不爭分寸。知之一字，眾禍
X37n0674_p0766c17║之門。白牯黧奴，許伊話會。
X37n0674_p0766c18║陀那微細常不開演
X37n0674_p0766c19║問：阿賴耶識，一分是真，一分非真，於義果否？答：真與
X37n0674_p0766c20║非真，是兩頭語。前不云乎，妄真同妄，離真非真。如何
X37n0674_p0766c21║更取此義，纏擾佛旨。蓋云若說是真，若說非真，總恐
X37n0674_p0766c22║成迷，故不開演。截取兩頭，離言說相。大圓鏡智，即阿
X37n0674_p0766c23║賴耶。無明涅槃，非有二也。
X37n0674_p0766c24║非幻成幻
X37n0674_p0767a01║問：云何自心復取自心？非幻成幻，幻于何立？答：心本
X37n0674_p0767a02║非幻，亦復非真。若執自心，塗汙不少。何況于中更生
X37n0674_p0767a03║取著？渴鹿求𦦨，不大妄耶？
X37n0674_p0767a04║六解一亡
X37n0674_p0767a05║問：六解一亡，非一非六，頓漸次第，如何指明？答：一尚
X37n0674_p0767a06║不立，六云胡生？當體全超，本無倫次。若須選擇六受
X37n0674_p0767a07║用門，綸結宛然，因次第盡。
X37n0674_p0767a08║退藏密機
X37n0674_p0767a09║問：密言密機，是一是兩？答：此經標首，謂之密因。密在
X37n0674_p0767a10║汝邊，言詮莫及。退藏領納，是第一機。前此披陳，已為
X37n0674_p0767a11║剩說。
X37n0674_p0767a12║憍陳那等各說圓通
X37n0674_p0767a13║問：各證圓通從無優劣，何勞選擇獨事耳根？答：深入
X37n0674_p0767a14║一門音聞為最，自餘方便七大圓融，處入界三本如
X37n0674_p0767a15║來藏，故各各說盡圓通門。
X37n0674_p0767a16║識心圓明入圓成實
X37n0674_p0767a17║問：三界萬法，唯識唯心。慈氏圓通，何反不取？答：依他
X37n0674_p0767a18║徧計，三性宛然。但可條分，未為最上。華嚴六相，雖定
X37n0674_p0767a19║宗乘。慈氏門風，尚需一劫。
X37n0674_p0767a20║都攝六根淨念相繼
X37n0674_p0767a21║問：觀音勢至，分座蓮邦。淨土一門，豈非上乘？答：隨其
X37n0674_p0767a22║心淨，佛土自淨。六根攝入，已證圓通。但此想因，未能
X37n0674_p0767a23║離念。豈如亡所，聞盡覺空。
X37n0674_p0767a24║從聞思修入三摩地
X37n0674_p0767b01║問：達耳謂聞，著心謂思，治習謂修，名為三慧。准瑜伽
X37n0674_p0767b02║說，聞屬三賢，思判加行，脩成十地，二者孰是？答：雖稱
X37n0674_p0767b03║三慧統貫一門，聞性圓明，曾何漸次有初有漸？但於
X37n0674_p0767b04║聞中先後涉入層梟而言，不必裂段擬合思修，彰三
X37n0674_p0767b05║慧名，失一門解。
X37n0674_p0767b06║入流亡所
X37n0674_p0767b07║問：入流成覺，前有偈言。此云入流，應無二義。答：准雲
X37n0674_p0767b08║棲解，入法性流，如偈所稱返聞自性。
X37n0674_p0767b09║生滅既滅寂滅現前
X37n0674_p0767b10║問：入流亡所，是聞聞理。聞所聞盡，聞不聞理。覺所覺
X37n0674_p0767b11║空，不聞聞理。空所空滅，不聞不聞。於理是否？答：說理
X37n0674_p0767b12║即得，寂滅現前，更是何理？問：者一喝。答：老僧耳聾。
X37n0674_p0767b13║聞熏聞修金剛三昧
X37n0674_p0767b14║問：熏是熏習，修是修證。現取音聞，何稱如幻？答：聽不
X37n0674_p0767b15║以耳，亦不以聲。幻法幻人，離情絕謂。覷驢覷井，同道
X37n0674_p0767b16║方知。不是目前音響所及。
X37n0674_p0767b17║三十二應
X37n0674_p0767b18║問：本菩薩身三十二應，為是報身、為是化身？答：如水
X37n0674_p0767b19║中月，應物現形；報、化非真，是名如幻。
X37n0674_p0767b20║十四無畏
X37n0674_p0767b21║問：無作妙力，施與無畏。事類相感，得思維否？答：觀音
X37n0674_p0767b22║入理，各以類求。無畏功德，亦以類應。離目坎耳，不熱
X37n0674_p0767b23║不濡。慈能止殺，空能銷堅，明能破暗。根身圓淨，誰作
X37n0674_p0767b24║賊媒？塵境全除，不亡何待？權實二智，成女成男。福慧
X37n0674_p0767c01║並圓，一多互攝。表此義類，理事相符。故與眾生，合其
X37n0674_p0767c02║悲仰。
X37n0674_p0767c03║四不思億
X37n0674_p0767c04║問：頭目手臂影現眾多，如響應聲有感斯赴，為神通
X37n0674_p0767c05║耶？為法爾耶？答：持名誦呪總屬音聞，八萬四千尋聲
X37n0674_p0767c06║赴感，莊嚴勝淨微妙難量，擬議推求固所不逮。
X37n0674_p0767c07║大地山河俱時不現
X37n0674_p0767c08║問：萬象森羅，云胡不現？答：一時清淨，寶網交光。大地
X37n0674_p0767c09║山河，何從安著？問：梵唄自然，憑誰宣說？答：妙音圓徧，
X37n0674_p0767c10║彌亘十方。耳入通玄，理合如是。
X37n0674_p0767c11║文殊說偈：
X37n0674_p0767c12║問：耳根證入，契理契機。捨觀音門，豈無方便？答：二十
X37n0674_p0767c13║五行，觸處現圓。官不容針，私通車馬。
X37n0674_p0767c14║聖性初心
X37n0674_p0767c15║問：聖性初心云何分別？答：彼聖位中逆順皆通，二十
X37n0674_p0767c16║五門何勞選擇？初心方便遲速不同，清淨音聞淺深
X37n0674_p0767c17║懸契。
X37n0674_p0767c18║安立道場
X37n0674_p0767c19║問：道場莊嚴表何勝相？答：悲念末法度彼沉淪，故此
X37n0674_p0767c20║攝心理事兼舉。
X37n0674_p0767c21║三無漏學
X37n0674_p0767c22║問：淫怒癡性即是佛性，何三無漏以戒為基？答：增上
X37n0674_p0767c23║慢人作過量語，非毀禁戒，祇益自欺。毗柰耶法根本
X37n0674_p0767c24║最先，定慧義兼，故不重釋。
X37n0674_p0768a01║淫妄愛見
X37n0674_p0768a02║問：愛見同坑，淫妄何別？答：淫由愛生，妄逐見起，以是
X37n0674_p0768a03║兼說愛見成河。
X37n0674_p0768a04║結界持呪
X37n0674_p0768a05║問：十方諸佛同一呪心，惟此密因將為無上？答：陀羅
X37n0674_p0768a06║尼義不可思維，觀音妙力說種種呪、現種種相，等無
X37n0674_p0768a07║有異。
X37n0674_p0768a08║四十四心
X37n0674_p0768a09║問：一生取證不歷僧祇，云何復問增進漸次？答：信、住、
X37n0674_p0768a10║行、向并十地名，摩竭會中原所演說，始從兜率暨升
X37n0674_p0768a11║妙光，是一生耶？是累劫耶？
X37n0674_p0768a12║眾生世界
X37n0674_p0768a13║問：眾生世界前已略言，此復繁稱旨歸何屬？答：將明
X37n0674_p0768a14║等妙先釋眾生，生佛同原本無差別，此有所有非因
X37n0674_p0768a15║所因，方位遷流以故合說。
X37n0674_p0768a16║非真求復
X37n0674_p0768a17║問：一處休復圓通妙門，何乃求真復成非相？答：纔有
X37n0674_p0768a18║一毫眼著金屑，動念即失，舉心即乖。
X37n0674_p0768a19║窮十二變
X37n0674_p0768a20║問：六境六情旋流不止，云何修證還得出離？答：因聲
X37n0674_p0768a21║有色，因動有聲。聲不自聲，誰為動者？
X37n0674_p0768a22║刳其正性
X37n0674_p0768a23║問：云何漸次刳其正性？答：眾生淫欲而正性命，斷除
X37n0674_p0768a24║三毒，淫為最先。
X37n0674_p0768b01║即獲無上
X37n0674_p0768b02║問：違其現業即獲無生，乾慧以前便齊八地，是漸次
X37n0674_p0768b03║不？答：雲棲謂指圓頓行人，然約漸次在因地中，且待
X37n0674_p0768b04║增修後證果位。
X37n0674_p0768b05║從真妙圓重發真妙
X37n0674_p0768b06║問：一真法界，直入全超。十信位中，如何重發？答：自乾
X37n0674_p0768b07║慧地，已證一真。初增信心，重重顯發。大悟小悟，閱歷
X37n0674_p0768b08║不同。根本智齊，乃彰差別。
X37n0674_p0768b09║迴佛慈光向佛安住
X37n0674_p0768b10║問：信、住、行、向標位各殊，云何十信已列住名并迴向
X37n0674_p0768b11║義？答：十波羅蜜勝槩全彰，如來乘中不妨兼舉。迴自
X37n0674_p0768b12║佛來，向從我往，交光涉入，何所住耶？
X37n0674_p0768b13║四加行位
X37n0674_p0768b14║問：天台加行，位列小乘，云何此經在十向後？答：彼彰
X37n0674_p0768b15║通教，此說圓門，理非一指，詞無定科，即小乘名，顯大
X37n0674_p0768b16║乘法。
X37n0674_p0768b17║如來逆流菩薩順至
X37n0674_p0768b18║問：順行而至，次歷僧祇，如來逆流，是名何等？答：地前
X37n0674_p0768b19║諸位，以次而遷，擬陟修途，豈容蹵至？如來妙應，赴感
X37n0674_p0768b20║隨機，衣垢脫珍，曲垂方便。
X37n0674_p0768b21║是覺始獲金剛心中初乾慧地
X37n0674_p0768b22║問：初乾慧地連綴上文，撿原疏中指科不合。答：從初
X37n0674_p0768b23║乾慧具足大心，歷五十五功行始備，位同大覺，故名
X37n0674_p0768b24║等覺。此正所謂金剛後心。
X37n0674_p0768c01║名大方廣妙蓮華王
X37n0674_p0768c02║問：稱大方廣原本華嚴，妙蓮華王具法華旨，經兼二
X37n0674_p0768c03║義，得此稱耶？答：天台、賢首各定一尊，楞嚴會中出門
X37n0674_p0768c04║合轍。
X37n0674_p0768c05║斷除六品微細煩惱
X37n0674_p0768c06║問：溫陵解謂九品煩惱斷除其六，自餘三品佛果全
X37n0674_p0768c07║除。蓋此已證大乘地位，不從欲界前六品也。此說是
X37n0674_p0768c08║否？答：審除微細，先獲法身，豈至今時纔登二果？頓悟
X37n0674_p0768c09║禪那，經有明誨，溫陵理勝，不足疑矣。
X37n0674_p0768c10║六道七趣
X37n0674_p0768c11║問：六道七趣，本無所有。為勝為劣，得非妄耶？答：依世
X37n0674_p0768c12║間法，安立假名。倘未出離，升沉宛在。想聰情鈍，稱此
X37n0674_p0768c13║可知。
X37n0674_p0768c14║生從順習死從變流
X37n0674_p0768c15║問：儒典所傳，遊魂為變，此云變流，旨頗合否？答：少壯
X37n0674_p0768c16║遞遷，皆由順習，形哀物變，輪轉環流，儒佛所稱，是皆
X37n0674_p0768c17║同旨。生死交流，輪迴不已，阿誰取證，出此蓋纏？
X37n0674_p0768c18║有十種仙
X37n0674_p0768c19║問：遊仙一類，不載他經，此獨詳明，檃括何旨？答：秦皇
X37n0674_p0768c20║漢武，本好神仙，黃老失傳，多溺其說。有形終盡，去天
X37n0674_p0768c21║尚遙，倘聞佛言，廢然知返。問：堅固交遘？答：一身坎離，
X37n0674_p0768c22║自為牝牡，非云金液，窮極淫機。
X37n0674_p0768c23║于無盡中發宣盡性
X37n0674_p0768c24║問：云何為盡？云何無盡？答：不盡空理，故云無盡；然已
X37n0674_p0769a01║窮空，故云為盡。于窮空處，如存不存；于不盡處，若盡
X37n0674_p0769a02║非盡。既已窮空，故名非想；然不盡空，故非非想。
X37n0674_p0769a03║有無二無無二亦滅
X37n0674_p0769a04║問：依中道智，無二亦無，非有非無，作何揀別？答：已離
X37n0674_p0769a05║四句，不著二邊，空色兩亡，形言都盡，豈諸戲論所能
X37n0674_p0769a06║及耶？
X37n0674_p0769a07║此十方空悉皆銷殞
X37n0674_p0769a08║問：虗空銷殞，世界都忘。即此道場，何處安立？答：迷妄
X37n0674_p0769a09║成空，依空立界。或起或靜，為異為同。既爾發真，銷滅
X37n0674_p0769a10║自盡。別行一路，只在目前。毫端寶剎，微塵法輪。惟證
X37n0674_p0769a11║乃知，非公境界。
X37n0674_p0769a12║五陰主人
X37n0674_p0769a13║問：五陰既盡，誰為主人？強作主人，何由陰盡？答：住名
X37n0674_p0769a14║主人，理無遷變。前云五蘊本如來藏，豈彼逃匿名蘊
X37n0674_p0769a15║空耶？
X37n0674_p0769a16║五陰區宇
X37n0674_p0769a17║問：色為堅固，豈有說乎？答：色塵留礙，是堅固義。劫有
X37n0674_p0769a18║分段，晷刻成形。問：受為虗明。答：受由見起，仗此虗明，
X37n0674_p0769a19║察察為知，方能領納。問：想為融通。答：想濫十方，融通
X37n0674_p0769a20║三界。自生煩惱，此為其端。問：行為幽隱。答：諸行遷流，
X37n0674_p0769a21║幽隱難辨。剎那起滅，是眾生根。問：識為顛倒。答：識情
X37n0674_p0769a22║顛倒，去後來先。生死迴流，命光飄忽。問：五十陰魔。答：
X37n0674_p0769a23║種種魔事，各以類從。五陰未空，不離五濁。
X37n0674_p0769a24║得意生身隨往無礙
X37n0674_p0769b01║問：十身具足，乃獲意生。受陰乍離，何遽得此？疏分利
X37n0674_p0769b02║鈍，是果然耶？答：譬如寱語，中非所期。定力現前，偶然
X37n0674_p0769b03║暫得。非謂圓頓已足十身，遂與聖賢同證果位。說利
X37n0674_p0769b04║說鈍，經旨未然。
X37n0674_p0769b05║一倫生死首尾圓照
X37n0674_p0769b06║問：首尾生死，何云一倫？答：生死遷流，都屬妄想。一期
X37n0674_p0769b07║倫次，自為始終。想陰既離，了知不實。此煩惱障，應念
X37n0674_p0769b08║而空。
X37n0674_p0769b09║行陰十種
X37n0674_p0769b10║問：六十二見，教相條分。今行陰中，十種外道，無因徧
X37n0674_p0769b11║常，以及涅槃，成六十二，疑即此也。答：准教乘說，別有
X37n0674_p0769b12║指科，總之不離斷常二見。今經所說，名數相符，以此
X37n0674_p0769b13║倫彼，亦無不可。
X37n0674_p0769b14║邪魔外道
X37n0674_p0769b15║問：邪魔外道，深淺不同，五十種類，作何次第？答：色屬
X37n0674_p0769b16║形有，易感羣邪，受為領納，魔入心腑，想轉幻忽，魔來
X37n0674_p0769b17║附人，行雖擾動，外道幽清，識涉勝流，直趨小乘。如是
X37n0674_p0769b18║次第，種種不同，毫釐有差，天地懸隔。
X37n0674_p0769b19║諸根互用
X37n0674_p0769b20║問：現前六根互用開合，從乾慧地直至如來一生取
X37n0674_p0769b21║證，經旨合否？答：六根互用證圓通門，五蘊銷亡入如
X37n0674_p0769b22║來地，前後互顯一路涅槃，不歷僧祇如是如是。
X37n0674_p0769b23║生因識有滅從色除
X37n0674_p0769b24║問：云何識生？云何色滅？答：命根不斷，捨生趣生，以致
X37n0674_p0769c01║形有，由細及麤，堅礙銷亡，歷受想行，次第寂滅，從麤
X37n0674_p0769c02║入細，生自順出，滅從逆入。
X37n0674_p0769c03║理則頓悟事非頓除
X37n0674_p0769c04║問：理事一揆，何分頓漸？答：因次第盡，修證不無。乘悟
X37n0674_p0769c05║併銷，汙染不得。分頓分漸，非實兩途。大修行人，理事
X37n0674_p0769c06║兼到。
X37n0674_p0769c07║持經功德
X37n0674_p0769c08║問：佛說法已，較量經功，為持一經？為轉全藏？答：依文
X37n0674_p0769c09║解會，食飯不消。故紙堆頭，轉多理沒。密因了義，一句
X37n0674_p0769c10║全提。首楞嚴王，只在這裏。
X37n0674_p0769c11║
X37n0674_p0769c12║楞嚴答問（終）