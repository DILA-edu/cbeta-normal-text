X37n0675_p0808c15║
X37n0675_p0808c16║No. 675-3
X37n0675_p0808c17║ 佛祖三經指南卷下
X37n0675_p0808c18║
X37n0675_p0808c19║富沙釋　道霈　述
X37n0675_p0808c20║溈山大圓禪師警䇿
X37n0675_p0808c21║溈山在長沙府之寧鄉，周百四十里，溈水出焉，故
X37n0675_p0808c22║名。師諱靈祐，大圓其諡號也。福州長谿人，姓趙氏。
X37n0675_p0808c23║年十五，依本郡建善寺法常律師出家，嗣往杭州
X37n0675_p0808c24║龍興寺習大小乘教。二十三往江西參百丈，丈一
X37n0675_p0809a01║見許之。入室侍立次，丈問：誰？師曰：某甲。丈曰：撥爐
X37n0675_p0809a02║中有火否？師撥之曰：爐中無火。丈躬起深撥，得少
X37n0675_p0809a03║火，夾示師曰：汝道無這箇聻？師由是發悟禮謝。後
X37n0675_p0809a04║因司馬頭陀選得溈山，時師為典座，丈命師往住
X37n0675_p0809a05║持，且囑曰：吾化緣在此，溈山勝境，汝當居之，嗣續
X37n0675_p0809a06║吾宗，廣度後學。時樺林聞之曰：某甲忝居上座，典
X37n0675_p0809a07║座何得住持？丈曰：若對眾下得一轉語，出格當與
X37n0675_p0809a08║住持。即指淨瓶問曰：不得喚作淨瓶，喚作甚麼？林
X37n0675_p0809a09║曰：不可喚作木揬也。丈顧問師，師踢倒淨瓶便出
X37n0675_p0809a10║去。丈笑曰：第一座輸却山子了也。師遂往焉。是山
X37n0675_p0809a11║峭絕，敻無人烟，猿猱為伍，橡栗為食。經五七載，而
X37n0675_p0809a12║懶安偕數僧自百丈來夾輔之，於是禪學者始輻
X37n0675_p0809a13║輳焉。後又得仰山師資鼓唱，家聲大振，世稱溈仰
X37n0675_p0809a14║宗。師見學者懈怠，漸成流弊，乃著警䇿一篇，叢林
X37n0675_p0809a15║盛傳之。言警䇿者，如人重睡，警之使寤；如馬既疲，
X37n0675_p0809a16║䇿之使進。眾生睡生死大夜，怠脩行正路，故師作
X37n0675_p0809a17║此警䇿之，可謂徹困婆心，真實相為也。其或警而
X37n0675_p0809a18║不省，䇿而不進，則亦自暴自棄而已。
X37n0675_p0809a19║大章分二：一文，二銘。文分五節：一示色身大患，
X37n0675_p0809a20║二懲出家流弊，三明出家正因，四示入道由徑，
X37n0675_p0809a21║五結勸叮嚀。今初也。
X37n0675_p0809a22║夫業繫受身，未免形累。
X37n0675_p0809a23║業者，過去所造善惡二業。受身者，異熟識（第八識）為
X37n0675_p0809a24║前業所繫，而受現在之身。業屬因，身屬果，以因有
X37n0675_p0809b01║善惡之殊，故果有苦樂之異也。形累者，生老病死
X37n0675_p0809b02║也。老子云：吾有大患，為吾有身是也。
X37n0675_p0809b03║稟父母之遺體，假眾緣而共成。
X37n0675_p0809b04║此總明受身。此身稟父母精血所成，故曰遺體。眾
X37n0675_p0809b05║緣者，四大也。謂初則假內四大以生，次則假外四
X37n0675_p0809b06║大以養，故曰共成。
X37n0675_p0809b07║雖乃四大扶持，常相違背。
X37n0675_p0809b08║此下別明形累。四大扶持者，謂四大有互相扶持
X37n0675_p0809b09║之意也。如水得火而不寒，火得水而不燥等。常相
X37n0675_p0809b10║違背者，謂四大之性，升降動靜，互相乖反也。既有
X37n0675_p0809b11║扶持之功，又有違背之害，故有生老病死之累也。
X37n0675_p0809b12║無常老病，不與人期。朝存夕亡，剎那異世。
X37n0675_p0809b13║不與人期，謂卒然而至也。剎那異世，謂俄爾隔生
X37n0675_p0809b14║也。
X37n0675_p0809b15║譬如春霜曉露，倏忽即無，岸樹井藤，豈能長久？
X37n0675_p0809b16║四、喻證上。春霜易化，曉露易晞，世俗共知。岸樹者，
X37n0675_p0809b17║言易隤也。大涅槃經云：譬如河岸臨峻之樹，若遇
X37n0675_p0809b18║暴風，必當顛墜。人亦如是，臨老嶮岸，死風既至，勢
X37n0675_p0809b19║不得住。井藤者，言易斷也。經云：如人行於曠野大
X37n0675_p0809b20║火之中，被狂象所逐，見一枯井，井上有樹，樹上有
X37n0675_p0809b21║藤。其人板藤懸於井中，下有三毒龍、四毒蛇，復有
X37n0675_p0809b22║黑白二鼠，兼相晈藤。四邊毒蜂，有蜜少許，滴於口
X37n0675_p0809b23║中。因貪蜜故，遂忘其苦。曠野喻三界，樹喻身，藤喻
X37n0675_p0809b24║命根，象喻無常煞鬼，二鼠喻日月，井喻黃泉，三龍
X37n0675_p0809c01║喻三毒，四蛇喻四大，蜜喻五欲。因貪財色等欲，遂
X37n0675_p0809c02║忘生死大苦。
X37n0675_p0809c03║念念迅速，一剎那間轉息，即是來生，何乃晏然空過？
X37n0675_p0809c04║四句總結上文，謂生死轉變甚速，當及時進德，不
X37n0675_p0809c05║可坐以待弊也。剎那者，言時之極促也。此正出警
X37n0675_p0809c06║䇿之意。警䇿開端，即示身重患者，以是苦本故也。
X37n0675_p0809c07║苟不知此意，而漫云出家學道，動止云為，無非髑
X37n0675_p0809c08║髏活計，適足以益生死業，豈能入道哉。
X37n0675_p0809c09║二懲出家流弊
X37n0675_p0809c10║父母不供甘旨，六親固以棄離，不能安國治邦，家業
X37n0675_p0809c11║頓指繼嗣。緬離鄉黨，剃髮稟師，內勤克念之功，外弘
X37n0675_p0809c12║不諍之德，逈脫塵世，冀期出離。
X37n0675_p0809c13║此正明出家下反懲流弊旨美也。六親，謂伯叔兄
X37n0675_p0809c14║弟子孫之親。家業頓捐繼嗣，謂出家者家業頓棄
X37n0675_p0809c15║而無繼嗣之人也。緬，遠也。千二百五十家為鄉，五
X37n0675_p0809c16║百家為黨。克念，能念也。尚書云：惟狂克念作聖。亦
X37n0675_p0809c17║即遺教所謂不忘念也。不諍者，僧名和合，於一切
X37n0675_p0809c18║人中不起諍論也。夫人生兩儀間，孝養父母，愛敬
X37n0675_p0809c19║六親，安治邦國，和睦鄉黨，乃至隆家業，承宗祧，是
X37n0675_p0809c20║固所當為者。今皆棄去不為，而獨剃髮毀形，稟師
X37n0675_p0809c21║受法者，蓋欲內勤外弘，期脫塵網，以報父母，資六
X37n0675_p0809c22║親耳。彼世俗常行虗假不實，纏縛生死，寧有了期，
X37n0675_p0809c23║故甘自棄之。此其捨家出家之本旨也。
X37n0675_p0809c24║何乃纔登戒品，便言我是比丘。檀越所須，喫用常住。
X37n0675_p0810a01║不解忖思來處，謂言法爾合供。喫了聚頭喧喧，但說
X37n0675_p0810a02║人間襍話。然則一期趂樂，不知樂是苦因。
X37n0675_p0810a03║何乃者，反責之辭。登戒謂受具也。忖思來處者，佛
X37n0675_p0810a04║制比丘凡受食當作五觀：一、計功多少量彼來處；
X37n0675_p0810a05║二、忖己德行全闕應供；三、防心離過貪等為宗；四、
X37n0675_p0810a06║正事良藥為療形枯；五、為成道故方受此食。今殊
X37n0675_p0810a07║不思忖，但謂我是比丘，法爾合受檀越常住供養
X37n0675_p0810a08║也。一期猶云一時。趂樂即聚頭喧喧等。樂是苦因
X37n0675_p0810a09║者，謂目前放逸之樂，適足以感召當來苦果，故古
X37n0675_p0810a10║云：信施一粒米，重如須彌山，若人不了道，披毛帶
X37n0675_p0810a11║角還。可不懼哉！
X37n0675_p0810a12║曩劫循塵，未甞返省。時光淹沒，歲月蹉跎。受用殷繁，
X37n0675_p0810a13║施利濃厚。動經年載，不擬棄離。積聚滋多，保持幻質。
X37n0675_p0810a14║曩劫下四句，謂其無返照之功，而循塵流轉，空度
X37n0675_p0810a15║歲月也。受用下六句，謂其貪著受用，而積聚施利，
X37n0675_p0810a16║保持幻身也。
X37n0675_p0810a17║導師有勅，誡勗比丘，進道嚴身，三常不足。人多於此，
X37n0675_p0810a18║躭味不休，日往月來，颯然白首。
X37n0675_p0810a19║此承上受用殷繁而言，比丘不當如是也。進道，學
X37n0675_p0810a20║道也。嚴身，資身之具也。三不足，謂衣食睡三者不
X37n0675_p0810a21║可令足。衣取蔽形，不以文采；食取支命，不貪美味；
X37n0675_p0810a22║睡以息勞，不令縱意。何者，恐為其所愚蔽，妨廢道
X37n0675_p0810a23║業也。孔子曰：食無求飽，居無求安，亦是此意。世人
X37n0675_p0810a24║不志於道，而多於是三者，躭味不休，營營求足，日
X37n0675_p0810b01║往月來，不覺老之忽至，非三者誤之乎。
X37n0675_p0810b02║後學未聞旨趣，應須愽問先知。將謂出家，貴求衣食。
X37n0675_p0810b03║旨趣，謂出家之旨趣也。出家旨趣，在見性而度生。
X37n0675_p0810b04║後學或未聞，應當愽問先達之人，而依之勒求可
X37n0675_p0810b05║也。既不聞不問，將謂出家者惟貴求衣食哉，何太
X37n0675_p0810b06║錯也。
X37n0675_p0810b07║佛先制律，啟創發蒙。軌則威儀，淨如氷雪。止持作犯，
X37n0675_p0810b08║束斂初心。微細條章，革諸猥弊。毗尼法席，曾未叨陪。
X37n0675_p0810b09║了義上乘，豈能甄別。可惜一生空過，後悔難追。
X37n0675_p0810b10║此言其不習律。夫律者，三學之初門，如不習，則何
X37n0675_p0810b11║由而進道乎？啟創發蒙者，謂佛所制律，開始啟發
X37n0675_p0810b12║其蒙昧也。以初始出家者，身心蒙昧，惟知放逸，不
X37n0675_p0810b13║有律儀，何以防閑哉？止持作犯，即如來所制之律，
X37n0675_p0810b14║如五篇七聚等，所以束斂初心者也。微細條章，即
X37n0675_p0810b15║軌則威儀等，所以革諸猥弊者也。毗尼法席，律肆
X37n0675_p0810b16║也。曾未叨陪，謂曾未登律肆之門，濫陪清眾也。濫
X37n0675_p0810b17║陪尚未，則疎野可知矣。夫律學事行，既尚未知，上
X37n0675_p0810b18║乘玄理，豈能甄別乎？是徒空度一生，雖有後悔，又
X37n0675_p0810b19║何可及？吁，惜哉！
X37n0675_p0810b20║教理未甞措懷，玄道無因契悟。及至年高臘長，空腹
X37n0675_p0810b21║高心，不肯親附良朋，惟知倨傲。
X37n0675_p0810b22║此言其不習教。夫教者，照心之明鏡，如不習，則心
X37n0675_p0810b23║何由悟乎？及至下四句，出其不習教之過。不親良
X37n0675_p0810b24║朋，逞空腹之高心；惟知倨傲，恃年臘之高長。
X37n0675_p0810c01║未諳法律，戢斂全無。或大語高聲，出言無度。不敬上
X37n0675_p0810c02║中下座婆羅門，聚會無殊。碗鉢作聲，食畢先起。去就
X37n0675_p0810c03║乖角，僧體全無。起坐忪諸，動他心念。不存些些軌則，
X37n0675_p0810c04║小小威儀，將何束斂？後昆新學，無因倣傚。纔相覺察，
X37n0675_p0810c05║便言我是山僧。未聞佛教行持，一向情存麤糙。
X37n0675_p0810c06║此出其不習律之過。律所以束斂初心，律既不諳，
X37n0675_p0810c07║則戢斂何有？大語高聲，無忌憚也。出言無度，言出
X37n0675_p0810c08║非法，不能自節也。不敬上中下座，無尊卑次序也。
X37n0675_p0810c09║婆羅門，外道也。戒經云：我佛法中，先受戒者在前
X37n0675_p0810c10║坐，後受戒者在後坐，莫如外道痴人，坐無次第。碗
X37n0675_p0810c11║鉢作聲者，不念餓鬼苦也。食畢先起者，忽大眾也。
X37n0675_p0810c12║去就乖角者，不合禮法，非僧體也。起坐忪諸者，動
X37n0675_p0810c13║他念也。忪諸，麤遽貌。不存軌則下，總結諸過。覺察，
X37n0675_p0810c14║猶警䇿也。山僧，謂山野之僧，不識禮貌，蓋拒諫飾
X37n0675_p0810c15║非之詞。麤糙，即上大語高聲等。
X37n0675_p0810c16║如斯之見，蓋為初心慵惰，饕餮因循，荏苒人間，遂成
X37n0675_p0810c17║疎野。
X37n0675_p0810c18║此總出上二過所由。慵者志劣，惰者功怠，饕者貪
X37n0675_p0810c19║食，餮者貪財，因循者自無憤悱，徒隨群逐隊而已。
X37n0675_p0810c20║謂此輩由初心如此，遂乃釀成疎野耳。荏苒，即因
X37n0675_p0810c21║循之意。
X37n0675_p0810c22║不覺躘踵老朽，觸事面墻。後學咨詢，無言接引。縱有
X37n0675_p0810c23║談說，不涉典章。或被輕言，便責後生無禮。瞋心忿起，
X37n0675_p0810c24║言語該人。
X37n0675_p0811a01║言此輩既不閑教律，無所用心，老病死到來，其苦
X37n0675_p0811a02║有不可勝言者。此明其老苦。躘踵，行不進之貌。面
X37n0675_p0811a03║墻，言無所知。後學下四句，皆無知之事。或被下四
X37n0675_p0811a04║句，謂或被輕薄，不自知非，反動瞋心。出言該眾，該，
X37n0675_p0811a05║徧涉也。謂出言徧涉人，動眾念也。
X37n0675_p0811a06║一朝臥疾在床，眾苦縈纏逼迫。曉夕思忖，心裏恛惶。
X37n0675_p0811a07║前路茫茫，未知何往。從茲始知悔過，臨渴掘井奚為。
X37n0675_p0811a08║自恨早不預脩，年晚多諸過咎。
X37n0675_p0811a09║此言其病苦。眾苦縈纏逼迫者，謂大病臨身，眾苦
X37n0675_p0811a10║交作，非止一端也。當此之際，與死為隣，生平之妄
X37n0675_p0811a11║想已歇，壯志已灰，惟朝夕思忖，心裏恛惶，不知前
X37n0675_p0811a12║路何如耳。恛惶，驚怖貌。前路，謂五趣。將死悔過，如
X37n0675_p0811a13║臨渴掘井，尚何及哉。自恨二句，乃悔過之言。
X37n0675_p0811a14║臨行揮霍，怕怖慞惶。縠穿雀飛，識心隨業。如人負債，
X37n0675_p0811a15║強者先牽。心緒多端，重處偏墜。無常殺鬼，念念不停。
X37n0675_p0811a16║命不可延，時不可待。人天三有，應未免之。如是受身，
X37n0675_p0811a17║非論劫數。
X37n0675_p0811a18║此言其死苦，謂既無定慧，則甘伏死門也。揮霍，驚
X37n0675_p0811a19║惶卒遽之貌。縠穿雀飛二句，七賢女經云：雀來入
X37n0675_p0811a20║瓶中，以縠覆其口，縠穿雀飛去，識心隨業走。雀喻
X37n0675_p0811a21║賴耶，瓶喻身，縠喻命根，謂現陰命根既斷，則賴耶
X37n0675_p0811a22║舍身而去，隨業隨心，受形六道也。如人負債二句，
X37n0675_p0811a23║謂業重者先報也。心緒多端二句，謂心重者偏墜
X37n0675_p0811a24║也。無常下四句，謂時命為行陰遷駛，念念不住，莫
X37n0675_p0811b01║可延待也。人天下四句，謂非獨人為然，凡三有之
X37n0675_p0811b02║內，均不能免，輪轉往反，如循環然，豈劫數所可論
X37n0675_p0811b03║乎？三有即三界。
X37n0675_p0811b04║感傷歎訝，哀哉切心，豈可緘言，遞相警䇿。所恨同生
X37n0675_p0811b05║像季，去聖時遙，佛法生疎，人多懈怠。略申管見，以曉
X37n0675_p0811b06║後來，若不蠲矜，誠難輪逭。
X37n0675_p0811b07║此總結上文首四句，謂目擊流弊，感傷切心，豈可
X37n0675_p0811b08║無言，共相警䇿。訝，發歎聲。緘言，謂閉口而不言也。
X37n0675_p0811b09║所恨下四句，謂人根怠惰，由時數使然也。像季者，
X37n0675_p0811b10║佛正像法各千年，末法萬年，今當像法之末，故曰
X37n0675_p0811b11║像季。略申下四句，正明作警䇿。管見，古云以管窺
X37n0675_p0811b12║豹，只見一班，蓋謙詞。蠲，除也。矜者，持守之嚴也。輪
X37n0675_p0811b13║逭，轉身而逃也。謂叮嚀如此，更不蠲除舊習，矜持
X37n0675_p0811b14║素行，則生死之苦，又安能輪逭乎。
X37n0675_p0811b15║三明出家正因
X37n0675_p0811b16║夫出家者，發足超方，心形異俗，紹隆聖種，震懾魔軍，
X37n0675_p0811b17║用報四恩，拔濟三有。若不如此，濫廁僧倫。
X37n0675_p0811b18║發足超方者，謂一念發足出家之時，志欲逈越塵
X37n0675_p0811b19║區高超方外也。心形異俗者，形異可知。心異有四：
X37n0675_p0811b20║一欲紹隆聖種，使佛種不斷且隆盛也。二欲震懾
X37n0675_p0811b21║魔軍，令魔軍退衂邪法損減也。三欲報四恩，荷恩
X37n0675_p0811b22║德也。四恩謂父母眾生國王三寶之恩。四欲拔三
X37n0675_p0811b23║有，悲沉淪也。蓋四者成佛降魔報恩濟眾之行，四
X37n0675_p0811b24║行居懷異俗遠矣。苟有是形而無是心，則是假我
X37n0675_p0811c01║衣服而混濫雜廁於僧類之中，豈真出家僧寶乎？
X37n0675_p0811c02║言行荒疎，虗霑信施。昔年行處，寸步不移。恍惚一生，
X37n0675_p0811c03║將何憑恃。況乃堂堂僧相，容貌可觀。皆是夙植善根，
X37n0675_p0811c04║感斯異報。便擬端然拱手，不貴寸陰。事業不勤，功果
X37n0675_p0811c05║無因克就。豈可一生空過，抑亦來業無裨。
X37n0675_p0811c06║此明濫廁之意，反顯正因出家者不如此也。言行
X37n0675_p0811c07║二句，謂言行相違，闕應供之德，徒素䬸耳。昔年二
X37n0675_p0811c08║句，謂雖復出家，而俗行不改，新德無聞。恍惚二句，
X37n0675_p0811c09║謂徒混沌一生，德業不脩，無善可恃。況乃下共十
X37n0675_p0811c10║句，提獎而勉勵之，謂感受美報，騐知夙因，現前不
X37n0675_p0811c11║脩，將來何補。
X37n0675_p0811c12║辭親決志披緇，意欲等超何所。曉夕思忖，豈可遷延
X37n0675_p0811c13║過時。心期佛法棟梁，用作後來龜鏡。常以如此，未能
X37n0675_p0811c14║少分相應。
X37n0675_p0811c15║首四句審其出家之意，果何為也？豈非欲上等諸
X37n0675_p0811c16║聖，下超凡俗哉？固當日夜思忖，勉力進道，詎可遷
X37n0675_p0811c17║延，愒玩歲月？後四句謂棟梁佛法，龜鏡後來，二者
X37n0675_p0811c18║固心之所期，而功力未充，尚不得少分相應，況怠
X37n0675_p0811c19║惰恣情，不加策勵，又何以酬出家初志哉？棟梁謂
X37n0675_p0811c20║法門正材，龜鏡謂後學師匠。
X37n0675_p0811c21║出言須涉典章，談說乃傍於稽古。形儀挺特，意氣高
X37n0675_p0811c22║閒。遠行要假良朋，數數親於耳目；住止必須擇伴，時
X37n0675_p0811c23║時聞於未聞。故云：生我者父母，成我者朋友。
X37n0675_p0811c24║首四句示自立之德，涉典稽古，謂不可逞胸臆之
X37n0675_p0812a01║論；意高氣閒，謂不可近流俗之態。後六句明取友
X37n0675_p0812a02║之功，謂行住之間，皆資良友啟廸，增長見聞，須善
X37n0675_p0812a03║揀擇也。生我父母，成我朋友，古語也。謂父母雖能
X37n0675_p0812a04║生我之身，而切切偲偲，指擿瑕纇，裁成我之德業
X37n0675_p0812a05║者，惟善友能然。
X37n0675_p0812a06║親附善者，如霧露中行，雖不濕衣，時時有潤；狎習惡
X37n0675_p0812a07║者，長惡知見，曉夕造惡，即目交報，歿後沉淪，一失人
X37n0675_p0812a08║身，萬劫不復。忠言逆耳，豈不銘心者哉！
X37n0675_p0812a09║此較量擇友損益，謂親附善者，雖不見其善，而相
X37n0675_p0812a10║親相附之間，不覺潛消其惡念，而默被其德風，故
X37n0675_p0812a11║云如行霧露中，雖不濕衣，而時自有潤也。狎習惡
X37n0675_p0812a12║者，雖不見其惡，而相狎相習之間，不覺自喪其良
X37n0675_p0812a13║心，而密長其惡見，故云曉夕造惡也。即目交報，現
X37n0675_p0812a14║報也；歿後沉淪，生報及後報也。一失人身，萬劫不
X37n0675_p0812a15║復者，涅槃云：失人身者，如大地土；得人身者，如爪
X37n0675_p0812a16║上土。然既失而思復，不亦難乎？逆耳者，古云：良藥
X37n0675_p0812a17║苦口而利於病，忠言逆耳而利於行。銘心，謂銘刻
X37n0675_p0812a18║於心，志不忘也。師自謂吾所言固是逆耳，然實利
X37n0675_p0812a19║於行，學者可不銘心力踐之哉？
X37n0675_p0812a20║便能澡心育德，晦跡韜名，蘊素精神，喧囂止絕。
X37n0675_p0812a21║此言銘心力踐之効，故云便能等。澡心育德，謂淨
X37n0675_p0812a22║三毒，養三學。晦跡韜名，謂隱幻身，藏虗名。蘊素精
X37n0675_p0812a23║神者，謂精神蘊蓄而不浮露，素潔而無染著，澡育
X37n0675_p0812a24║之功也。喧囂止絕者，喧囂，俗境也。止絕俗境，晦韜
X37n0675_p0812b01║之功也。
X37n0675_p0812b02║四示入道由徑
X37n0675_p0812b03║若欲參禪學道，頓超方便之門。
X37n0675_p0812b04║上所明，皆撿束身心，淬礪志氣之事。今正示入道
X37n0675_p0812b05║由徑，以根有利鈍，故分禪教二種。此示參禪欲者，
X37n0675_p0812b06║志樂也。禪即達摩所傳最上乘禪，所謂直指人心，
X37n0675_p0812b07║見性成佛者也。言頓超方便者，以依教修證，總屬
X37n0675_p0812b08║方便。惟參禪一著，頓悟自性，超諸方便也。
X37n0675_p0812b09║心契玄津，研幾精要。決擇深奧，啟悟真源。
X37n0675_p0812b10║此明參究工夫。參究之功，捨諸方便，直窮理性，忽
X37n0675_p0812b11║然心與理契，謂之心契玄津。雖云心與理契，秪恐
X37n0675_p0812b12║見其粗而不見其精，見其泛而不見其要，則是膚
X37n0675_p0812b13║淺之見，豈可顢頇自守？必須研窮其幾微，而拾粗
X37n0675_p0812b14║取精，捨泛取要也。既得其精要，則造理可謂深奧。
X37n0675_p0812b15║然理雖深奧，總是識心所緣之境，不是衲僧家駐
X37n0675_p0812b16║足處，必須精於決擇，重重披剝，不可坐於深奧，所
X37n0675_p0812b17║謂玄玄玄處更須訶也。至於窮玄徹底，無深可入，
X37n0675_p0812b18║無奧可居，功盡合平常，乃可謂之啟悟真源。名真
X37n0675_p0812b19║源者，玄津之源也。
X37n0675_p0812b20║愽問先知，親近善友，此宗難得其妙，切須子細用心。
X37n0675_p0812b21║此示其去就，謂學者參禪，不可師心自是。其未得，
X37n0675_p0812b22║須依師友決擇；既得，須求師友證據。蓋此宗不落
X37n0675_p0812b23║格量，難得其妙。三袒云：毫𨤲有差，天地懸隔。故須
X37n0675_p0812b24║子細，未可忽略也。
X37n0675_p0812c01║可中頓悟正因，便是出塵階漸。此則破三界二十五
X37n0675_p0812c02║有，內外諸法，盡知不實，從心變起，悉是假名。
X37n0675_p0812c03║此正明悟境。可中，猶云箇中。正因者，當人本有之
X37n0675_p0812c04║正因佛性也。三界，總名二十五有。別列頌云：四洲
X37n0675_p0812c05║四惡趣，六欲并梵天，四禪四空處，無想五那含。內
X37n0675_p0812c06║外諸法，即器界身心等。破者，謂參禪者，當其悟時，
X37n0675_p0812c07║猶如大夢，豁然驚覺，三界等皆夢中之境，豈得不
X37n0675_p0812c08║破？盡知下，出破之所由。謂諸法不實，皆是自心變
X37n0675_p0812c09║現而起，但有假名而已。迷時不知，認名為實，妄生
X37n0675_p0812c10║取舍，如小兒弄鏡像，渴鹿趂陽𦦨，豈不大可笑乎？
X37n0675_p0812c11║南嶽示徒云：一切萬法，皆自心生。心無所生，法無
X37n0675_p0812c12║所住。若達心地，所作無礙。非遇上根，宜慎辭哉。噫！
X37n0675_p0812c13║可與智者道也。
X37n0675_p0812c14║不用將心湊泊，但情不附物，物豈礙人？任他法性周
X37n0675_p0812c15║流，莫斷莫續，聞聲見色，蓋是尋常，這邊那邊，應用不
X37n0675_p0812c16║闕。
X37n0675_p0812c17║此明悟後履踐之功。首三句，消遣俗境。任他二句，
X37n0675_p0812c18║保任法性。聞聲二句，功合平常。四祖示牛頭云：境
X37n0675_p0812c19║緣無好醜，好醜起於心。心若不強名，妄情從何起？
X37n0675_p0812c20║妄情既不起，真心任遍知。汝但隨心自在，無復對
X37n0675_p0812c21║治，即名常住法身，無有變易。如次合上三段，可知。
X37n0675_p0812c22║後二句，明應用不闕。謂今時那畔，臨時臨機，隨緣
X37n0675_p0812c23║出沒，無定軌也。
X37n0675_p0812c24║如斯行止，實不枉披法服，亦乃酬報四恩，拔濟三有。
X37n0675_p0813a01║生生若能不退，佛階決定可期，往來三界之賓，出沒
X37n0675_p0813a02║為他作則。此之一學，最妙最玄，但辦肯心，必不相賺。
X37n0675_p0813a03║此結益激勸之意。不退，謂心鏡明淨，隔陰不昏也。
X37n0675_p0813a04║佛階，謂成佛之階級，即三賢十聖也。不相賺，如法
X37n0675_p0813a05║華云：我今為汝保任此事，終不虗也。或謂參究頓
X37n0675_p0813a06║悟之人，一念不生，即名為佛。今云頓悟正因，始是
X37n0675_p0813a07║出塵階漸。又云：生生若能不退，佛階決定可期。得
X37n0675_p0813a08║無既悟之人，猶有退失之虞，階漸之脩乎？答曰：經
X37n0675_p0813a09║謂一念不生，即名為佛者，約悟理言之，約事則否。
X37n0675_p0813a10║首楞嚴云：理雖頓悟，乘悟併消。事非頓除，因次第
X37n0675_p0813a11║盡是也。又僧問溈山曰：頓悟之人，更有脩否？山曰：
X37n0675_p0813a12║若真悟得本，他自知時，脩與不脩，是兩頭語。今初
X37n0675_p0813a13║心從緣，一念頓悟自理，猶有無始習氣，未能頓淨。
X37n0675_p0813a14║但教渠淨除現業流識，即是修也。不可別有法，教
X37n0675_p0813a15║渠脩行趨向云云。此淨除現業流識一句子，古人
X37n0675_p0813a16║於水邊林下，不知費却多少鹽醬，豈可謂一悟便
X37n0675_p0813a17║了乎？
X37n0675_p0813a18║若有中流之士，未能頓超，且於教法留心，溫尋貝葉，
X37n0675_p0813a19║精搜義理，傳唱敷揚，接引後來，報佛恩德，時光亦不
X37n0675_p0813a20║虗棄。必須以此扶持住止威儀，便是僧中法器。
X37n0675_p0813a21║此示習教，謂參禪單刀直入超諸方便，非中下之
X37n0675_p0813a22║機所能，故令其且於教法留心，庶幾聞解信入也。
X37n0675_p0813a23║教法謂經論貝葉，西域用以書經者，如此方紙素
X37n0675_p0813a24║之類。溫尋謂熟文，精搜謂窮義。傳唱敷揚者，謂作
X37n0675_p0813b01║大法師弘通正教也。接引後來報佛恩德者，經云：
X37n0675_p0813b02║假使頂戴經塵劫，身為床座徧三千，若不傳法利
X37n0675_p0813b03║眾生，畢竟無由申報者。故唯自利利他如說脩行，
X37n0675_p0813b04║為報佛恩耳。時光下四句，謂中下之機必須借教
X37n0675_p0813b05║扶持，而光陰亦不至虗棄，四威儀間自然合度，便
X37n0675_p0813b06║是僧中法器也。法器謂受法之器。
X37n0675_p0813b07║豈不見倚松之葛，上聳千尋，託附勝因，方能廣益。
X37n0675_p0813b08║此結上二段。松喻宗教，葛喻學人。尋，八尺也。謂葛
X37n0675_p0813b09║倚長松而聳千尋之勢，僧閑宗教而行廣大之益，
X37n0675_p0813b10║皆由附託之勝也。
X37n0675_p0813b11║懇脩齋戒，莫謾虧踰，世世生生，殊妙因果，不可等閒
X37n0675_p0813b12║過日，兀兀度時。可惜光陰，不求升進，徒消十方信施，
X37n0675_p0813b13║亦乃辜負四恩。積累轉深，心塵易壅，觸途成滯，人所
X37n0675_p0813b14║輕欺。古云：彼既丈夫我亦爾，不應自輕而退屈。若不
X37n0675_p0813b15║如此，徒在緇門，荏苒一生，殊無所益。
X37n0675_p0813b16║上正明宗教，此兼示戒法。謂不可徒恃見地，弁髦
X37n0675_p0813b17║事行也。首二句，謂齋戒須懇切而脩，不得虧缺踰
X37n0675_p0813b18║越。次二句，謂戒根既全，則人天勝報，永不失耳。不
X37n0675_p0813b19║可等閒下，反覆勸勉之意。兀兀，無知貌。積累轉深
X37n0675_p0813b20║者，業愈重也。心塵易壅者，迷益深也。餘可知。
X37n0675_p0813b21║五結勸叮嚀
X37n0675_p0813b22║伏望興決烈之志，開特達之懷。舉措看他上流，莫擅
X37n0675_p0813b23║隨於庸鄙。今生便須決斷，想料不由別人。
X37n0675_p0813b24║望，期望也。志決烈則無頑懦脂韋之習，懷特達則
X37n0675_p0813c01║無卑淺隘狹之量。舉措二句，論語云：見賢思齊焉，
X37n0675_p0813c02║見不賢而內自省也。今生二句，古云：此身不向今
X37n0675_p0813c03║生度，更向何生度此身。又首楞嚴阿難云：將謂如
X37n0675_p0813c04║來惠我三昧，不知身心本不相代，故須自決也。
X37n0675_p0813c05║息意亡緣，不與諸塵作對；心空境寂，只為久滯不通。
X37n0675_p0813c06║熟覽斯文，時時警䇿。
X37n0675_p0813c07║內意既息，則外緣自亡，無復對待也。然心境本自
X37n0675_p0813c08║空寂，但久為妄情所滯，不能豁然通達耳。後二句，
X37n0675_p0813c09║誡勿忘警䇿之意。
X37n0675_p0813c10║強作主宰，莫狥人情，業果所牽，誠難逃避。聲和響順，
X37n0675_p0813c11║形直影端，因果歷然，豈無憂懼？故經云：假使百千劫，
X37n0675_p0813c12║所造業不忘，因緣會遇時，果報還自受。故知三界刑
X37n0675_p0813c13║罰，縈絆殺人，努力勤脩，莫空過日。
X37n0675_p0813c14║此備陳三界因果罪福，使自戒慎，勿狥人情也。所
X37n0675_p0813c15║造業不忘者，經云：如暗書字，火滅字存。果報還自
X37n0675_p0813c16║受者，如世尊受馬麥之報，釋種遭琉璃之誅，皆酬
X37n0675_p0813c17║遠因也。
X37n0675_p0813c18║深知過患，方乃相勸行持。願百劫千生，處處同為法
X37n0675_p0813c19║侶。
X37n0675_p0813c20║首二句謂深知過患，故勸行持，非虗誑也。後二句
X37n0675_p0813c21║誓詞，謂果能信茲言，行茲行，則一切時，一切處，以
X37n0675_p0813c22║法相逢，為法儔侶。蓋志同道合，自然會遇也。
X37n0675_p0813c23║二銘
X37n0675_p0813c24║乃為銘曰：幻身夢宅，空中物色。
X37n0675_p0814a01║古者盤盂几杖皆有銘，以著儆戒之辭。今文後繫
X37n0675_p0814a02║之以銘，其意亦然。又重述上文之意，猶經中之有
X37n0675_p0814a03║應頌也。幻身，正報也。毗婆尸佛偈云：身從無相中
X37n0675_p0814a04║受生，猶如幻出諸形相。夢宅，依報也。謂三界不實，
X37n0675_p0814a05║猶如夢中之宅，空中物色。重明上依正夢幻之意，
X37n0675_p0814a06║謂似有而實無也。
X37n0675_p0814a07║前際無窮，後際寧尅。出此沒彼，升沈疲極。未免三輪，
X37n0675_p0814a08║何時休息。
X37n0675_p0814a09║三界生死，若循環然。徵之前而無始，推之後而無
X37n0675_p0814a10║終。眾生在此苦海中，出沒升沈，輪回往反，形神疲
X37n0675_p0814a11║極矣。唯出三界，庶幾免之。不然，不知何時休息也。
X37n0675_p0814a12║貪戀世間，陰緣成質。從生至老，一無所得。根本無明，
X37n0675_p0814a13║因茲被惑。
X37n0675_p0814a14║世間，有情世間也。陰，五陰。緣，十二因緣。一、無所得
X37n0675_p0814a15║者，謂此身乃陰緣假合，本無所得，但眾生被根本
X37n0675_p0814a16║無明所惑，故妄生貪戀耳。
X37n0675_p0814a17║光陰可惜，剎那不測。今生空過，來世窒塞。
X37n0675_p0814a18║光陰可惜者，古云尺壁非賢，寸陰是競，故可惜耳。
X37n0675_p0814a19║剎那不測者，四十二章經云：人命在呼吸間，何可
X37n0675_p0814a20║測乎？後二句謂今生既空過，則來世益窒塞。窒塞，
X37n0675_p0814a21║言心神昏昧，愈不通利也。
X37n0675_p0814a22║從迷積迷，皆因六賊。六道往還，三界匍匐。
X37n0675_p0814a23║四句義脩。楞嚴首句經云：自諸妄想，展轉相因，從
X37n0675_p0814a24║迷積迷，以歷塵劫是也。後三句經云：則汝現前眼、
X37n0675_p0814b01║耳、鼻、舌及與身、心，六為賊媒，自劫家寶。由此無始
X37n0675_p0814b02║眾生世界生纏縛故，於器世間不能超越是也。釋
X37n0675_p0814b03║曰：六道，正報也，即眾生世界；三界，依報也，即器世
X37n0675_p0814b04║間。往還匍匐，即纏縛及不能超越之意。匍匐者，伏
X37n0675_p0814b05║地手行，乃眾生迷倒之相也。
X37n0675_p0814b06║早訪明師，親近高德。決擇身心，去其荊棘。
X37n0675_p0814b07║上皆警䇿生死無常，迷妄顛倒。此方示參禪師者，
X37n0675_p0814b08║人之模範。故古人己事未明，不憚勤劬，䟦涉山川，
X37n0675_p0814b09║尋師訪友，以揀邪辨異，袪惑明道，終不肯空坐守
X37n0675_p0814b10║愚，師心自是。如雪峰、巖頭、欽山，結友參方，三登投
X37n0675_p0814b11║子，九上洞山，後皆成大器，謂非師友之力乎？故參
X37n0675_p0814b12║禪之士，須早訪明師高德而親近之，庶幾為我決
X37n0675_p0814b13║擇真偽，撿束身心，以剪去其荊𣗥。荊𣗥，毒刺也。即
X37n0675_p0814b14║身心之非，及一切不正之弊。
X37n0675_p0814b15║世自浮虗，眾緣豈逼。
X37n0675_p0814b16║此恐禪者不達世緣浮虗，妄遭逼迫，有失正念，故
X37n0675_p0814b17║此示之。百丈大智禪師曰：一切法本不自言空，不
X37n0675_p0814b18║自言色，亦不言是非垢淨，亦無心繫縛人。但人自
X37n0675_p0814b19║虗妄計著，作若干種解會，起若干種知見，生若干
X37n0675_p0814b20║種愛畏。但了諸法不自生，皆從自己一念妄想顛
X37n0675_p0814b21║倒取相而有。知心與境本不相到，當處解脫，一一
X37n0675_p0814b22║諸法當處寂滅，當處道場。
X37n0675_p0814b23║研窮法理，以悟為則。
X37n0675_p0814b24║研窮是參究工夫，法理即本分事。以悟為則者，以
X37n0675_p0814c01║悟為式也。蓋大道懸曠，無有程途，學者參尋，惟當
X37n0675_p0814c02║以悟為式，不可不及。所謂悟者，如忘忽憶，如夢忽
X37n0675_p0814c03║覺，如十字街頭遇見親生父母，更有何疑？此豈可
X37n0675_p0814c04║以比擬之知、恍惚之見，而妄云得悟哉？昔大慧杲
X37n0675_p0814c05║禪師，天資頴利，口舌快便，諸方皆印可之。杲惟自
X37n0675_p0814c06║知其未悟，掉頭而去曰：大丈夫豈肯受這般野狐
X37n0675_p0814c07║涎？最後參圓悟於天寧，乃自要曰：若此老更以我
X37n0675_p0814c08║為是造無禪論去也。悟知其所得未當，果示以本
X37n0675_p0814c09║分鉗鎚，杲乃服膺。後於悟言下發明大法，透頂透
X37n0675_p0814c10║底，大機大用，為宋葉第一流宗師。豈似今人亂自
X37n0675_p0814c11║承當，妄受人印可，師資相誑，自誤誤人？若大慧，可
X37n0675_p0814c12║為萬世參禪者之龜鑑也。
X37n0675_p0814c13║心境俱捐，莫記莫憶。六根怡然，行住寂默。
X37n0675_p0814c14║此明初悟時事。謂雖知心境本空，而心境之影子
X37n0675_p0814c15║未消，須加捐棄之功。不記不憶，則六根四儀，自然
X37n0675_p0814c16║安帖，而能成就一相一行三昧也。
X37n0675_p0814c17║一心不生，萬法俱息。
X37n0675_p0814c18║由心生故，萬法俱生。若一心不生，則心境不待捐
X37n0675_p0814c19║而自空，更何法之不息乎？遂師云：末後一句，始到
X37n0675_p0814c20║牢關是也。
X37n0675_p0814c21║溈山警䇿（終）。
X37n0675_p0814c22║
X37n0675_p0814c23║佛祖三經指南卷下（終）