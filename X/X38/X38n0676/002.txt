X38n0676_p0011a01║
X38n0676_p0011a02║
X38n0676_p0011a03║菩薩戒經義疏卷下
X38n0676_p0011a04║
X38n0676_p0011a05║隋天台　智者大師　說
X38n0676_p0011a06║門人　灌頂　記
X38n0676_p0011a07║△十重。此下第二，正說段也。文為二：先明十重，次
X38n0676_p0011a08║四十八輕。初三章：一、總標，二、別解，三、總結也。
X38n0676_p0011a09║佛告諸佛子言：有十重波羅提木叉，若受菩薩戒不
X38n0676_p0011a10║誦此戒者，非菩薩、非佛種子。我亦如是誦，一切菩薩
X38n0676_p0011a11║已學、一切菩薩當學、一切菩薩今學，已略說菩薩波
X38n0676_p0011a12║羅提木叉相貌，應當學，敬心奉持。
X38n0676_p0011a13║總標中若受菩薩戒下揀非，我亦如是誦下顯是，
X38n0676_p0011a14║亦名舉果勸因。一切菩薩下經明三世，意令思齊
X38n0676_p0011a15║以勸受者，略說木叉即頓戒之相貌，偈歎戒體豈
X38n0676_p0011a16║逾斯矣。勸應當學敬心奉持。○二別解為十。
X38n0676_p0011a17║○第一、殺戒，十重之始。若聲聞非梵行在初者，人
X38n0676_p0011a18║多起過故。地繫煩惱重，故制之。殺雖性罪，出家人
X38n0676_p0011a19║起此罪希，亦易防斷。婬既易起，制之當初。大論云：
X38n0676_p0011a20║聲聞之戒，消息人情，多防起邊。所以輕者多起，是
X38n0676_p0011a21║故重制。重者起希，輕罪制之。婬欲非性罪，殺是性
X38n0676_p0011a22║罪，大乘制之當初也。今言殺，斷他命故。五陰相續
X38n0676_p0011a23║有眾生，而今斷此相續，故云殺也。大經云：遮未來
X38n0676_p0011a24║相續，名之為殺。道俗同制，如五戒、八戒之類也。大
X38n0676_p0011b01║士以慈悲為本，故須斷也。七眾菩薩，同犯聲聞。五
X38n0676_p0011b02║眾，大同小異。同者，同不許殺。異者，略三事：一、開遮
X38n0676_p0011b03║異，二、色心異，三、輕重異。開遮異者，大士見機得殺，
X38n0676_p0011b04║聲聞雖見，不許殺。色心異者，大士制心，聲聞制色。
X38n0676_p0011b05║三、輕重異者，大士害師犯逆，聲聞非逆。又大士重，
X38n0676_p0011b06║重於聲聞重也。
X38n0676_p0011b07║若佛子！若自殺、教人殺、方便殺、讚嘆殺、見作隨喜乃
X38n0676_p0011b08║至呪殺、殺因、殺緣、殺法、殺業，乃至一切有命者不得
X38n0676_p0011b09║故殺，是菩薩應起常住慈悲心、孝順心，方便救護一
X38n0676_p0011b10║切眾生；而反更自恣心快意殺生者，是菩薩波羅夷
X38n0676_p0011b11║罪。
X38n0676_p0011b12║文為三別：先、標人，謂若佛子；第二、序事，謂中間所
X38n0676_p0011b13║列；三、結罪，名波羅夷。就序事有三：一、不應，二、應，三、
X38n0676_p0011b14║結。就不應中三別：初六句明殺事中有四句成業，
X38n0676_p0011b15║後一句舉輕況重。初六者：一、自殺，謂自害他命，凡
X38n0676_p0011b16║三種法：內色、外色、內外色，竝皆犯也。二、教他，他亦
X38n0676_p0011b17║是殺。大論云：口教是殺罪，非作瘡。律部分別，甚多
X38n0676_p0011b18║條緒，教他遣使等。三、方便殺者，即殺前方便，所謂
X38n0676_p0011b19║束、縛、繫等。四、讚嘆殺，亦得罪也。五、隨喜者，㢡勸令
X38n0676_p0011b20║命斷，亦犯也。六、呪殺，謂毗陀羅等，雖假餘緣，亦皆
X38n0676_p0011b21║同犯。律中明殺十五種，謂優多、頭多、弶、弦、撥、毗陀
X38n0676_p0011b22║羅等，如律部廣明云云。殺業，此下三重中第二、成
X38n0676_p0011b23║業之相也。三業成殺：自動用者，正身業也；教他及
X38n0676_p0011b24║呪，口業造身業也；心念欲殺，鬼神自宣遂者，意業
X38n0676_p0011c01║造身業也。三階，於緣中造作，皆是業義。殺法，謂刀、
X38n0676_p0011c02║劒、坑、弶等，皆有法體，故稱為法。殺因、殺緣者，親、疎
X38n0676_p0011c03║二途：正因，殺心為因；餘者，助成，故為緣。親者，造作
X38n0676_p0011c04║來果為業。四者：一、是眾生，二、眾生想，三、殺害，四、命
X38n0676_p0011c05║斷。一、是眾生者，眾生雖多，大為三品。一者上品，謂
X38n0676_p0011c06║諸佛聖人父母師僧，害則犯逆。三果人兩解，一云
X38n0676_p0011c07║同逆，以聲聞害時，已是重中之重故。二云犯重，大
X38n0676_p0011c08║經明三種殺，殺三果人，但入中殺，不在上殺，故知
X38n0676_p0011c09║非逆。菩薩人以取解行已上，大經云畢定菩薩同
X38n0676_p0011c10║上科，今取不作二乘為畢定位，或取七心已上，皆
X38n0676_p0011c11║可為斷也。養胎母，一云無逆，二云犯逆，大士之重，
X38n0676_p0011c12║重於聲聞也。中品即人天害心犯重。三下品四趣
X38n0676_p0011c13║也。兩解，一云同重，大士防殺嚴重，故文云一切有
X38n0676_p0011c14║命者，不得故殺，即其證也。二云但犯輕垢，在重戒
X38n0676_p0011c15║中兼制，以非道器，故文云有命者，舉輕況重耳。三
X38n0676_p0011c16║殺心有兩，一自身殺心，二教他殺心。自身殺心有
X38n0676_p0011c17║兩，一通心，二隔心。通心者，如漫作坑弶，漫燒煑等，
X38n0676_p0011c18║通三性皆犯。若緣此為彼，於彼上起害心，皆屬通
X38n0676_p0011c19║心。既自對境，又命不復續，雖所為不稱，悉皆正犯。
X38n0676_p0011c20║隔心者，作坑止為此，無心在彼，彼死亦犯，彼邊不
X38n0676_p0011c21║遂輕垢。若此路本是此道，眾人行往，今作坑止為
X38n0676_p0011c22║此，而彼死亦重。以此殺具，體能通害，以具緣心，還
X38n0676_p0011c23║屬通心也。若本斫東人，誤中西人，西人上都無殺
X38n0676_p0011c24║心，此屬隔心。四、命根斷有兩時：一、此生；二、後生。此
X38n0676_p0012a01║生有二句：一、有戒時犯重；二、無戒時斷。當戒去時
X38n0676_p0012a02║結不遂輕垢，命斷時結罪同前，聲聞臨終時未結，
X38n0676_p0012a03║聲聞捨具戒作五戒等結也。後生為戒自復兩種：
X38n0676_p0012a04║一、自憶；二、不自憶。自憶者，若任前勢、若更加方便，
X38n0676_p0012a05║命斷犯重，以前後皆自憶故。不自憶者，若任勢死
X38n0676_p0012a06║犯重，已死時有戒故。若加方便當知前瘡不死，後
X38n0676_p0012a07║方便時不憶但犯輕垢也。而言命根者，數論別有
X38n0676_p0012a08║非色非心為命根，成論及大乘無別非色非心為
X38n0676_p0012a09║命根也，秖取色心連持相續不斷為命耳。大論亦
X38n0676_p0012a10║然，六入六識得相續生假名為命也。乃至一切有
X38n0676_p0012a11║命下，第三、舉輕況重，是菩薩第二階明應。有三句：
X38n0676_p0012a12║一、常住慈悲心，兩解：一云、應學常住佛起慈悲；二
X38n0676_p0012a13║云、心恒應常住慈悲之地；二、孝順心秉戒不惱他；
X38n0676_p0012a14║三、方便救護。非直爾不惱，乃應涉事救解。而恣下，
X38n0676_p0012a15║第三、結不應故成罪。亦三句：一、恣心，謂貪心殺；二、
X38n0676_p0012a16║快意，謂嗔心殺；三、殺生，謂舉殺事。有此三故墮不
X38n0676_p0012a17║如罪。
X38n0676_p0012a18║○第二盜戒，謂不與取。灼然不與取，名劫。潛匿不
X38n0676_p0012a19║與取，名盜。盜彼依報得罪。此戒七眾同犯。聲聞五
X38n0676_p0012a20║眾，有同有異。同者皆不應盜。異者有三：一、開遮異，
X38n0676_p0012a21║如見機得不得等。或復謂見機盜，以無盜心。大士
X38n0676_p0012a22║為物得種，運為皆種。聲聞自度，必依規矩。大士不
X38n0676_p0012a23║畏罪，但令前人有益，即便為之。聲聞人，佛滅後，盜
X38n0676_p0012a24║佛物輕，菩薩恒重。又本應與他外命而反取，豈是
X38n0676_p0012b01║大士之心耶？
X38n0676_p0012b02║若佛子！自盜、教人盜、方便盜、讚嘆盜、見作隨喜，乃至
X38n0676_p0012b03║呪盜、盜因、盜緣、盜法、盜業，乃至鬼神有主劫賊物，一
X38n0676_p0012b04║切財物一針一草不得故盜，而菩薩應生佛性孝順
X38n0676_p0012b05║心、慈悲心，常助一切人生福生樂，而反更盜人財物
X38n0676_p0012b06║者，是菩薩波羅夷罪。
X38n0676_p0012b07║序事中有三，三中各有三，不應有三，就十一句判
X38n0676_p0012b08║三也。初六、次四、後一。應中亦三，如文，文句同前。殺
X38n0676_p0012b09║戒不應中三，如前。盜業下，第二、別明成業之相，有
X38n0676_p0012b10║四句同前。運手取他物離本處成盜業，業是造作
X38n0676_p0012b11║為義，重物謂五錢也。律云：大銅錢準十六小錢也。
X38n0676_p0012b12║其中錢有貴賤，取盜處為斷，菩薩之重重，聲聞二
X38n0676_p0012b13║錢已上便重。有人作此說者，今不盡用取五錢為
X38n0676_p0012b14║斷，是重也。離處盜業定在此時也。而菩薩第二階，
X38n0676_p0012b15║明應也，與前大同小異。前明應學常住佛行慈悲，
X38n0676_p0012b16║今言孝順行慈悲也。菩薩應學此等事，故言應也。
X38n0676_p0012b17║不應者，不應為偷盜及殺生等事，此即誡勸二門
X38n0676_p0012b18║也。誡勿令殺盜，勸令行善，慈悲孝順及學常住佛
X38n0676_p0012b19║行，行等皆是善法，為孝順也。佛性者，一切眾生皆
X38n0676_p0012b20║有當果之性，性是不改為義耳。而反第三，結不應
X38n0676_p0012b21║也。解三寶物，如律說。
X38n0676_p0012b22║○第三婬戒，名非梵行，鄙陋之事，故言非淨行也。
X38n0676_p0012b23║七眾同犯，大小乘俱制，而制有多少。五眾邪正俱
X38n0676_p0012b24║制，二眾但制邪婬，與聲聞同異，大略同前。
X38n0676_p0012c01║若佛子！自婬、教人婬，乃至一切女人不得故婬，婬因、
X38n0676_p0012c02║婬緣、婬法、婬業，乃至畜生女、諸天鬼神女及非道行
X38n0676_p0012c03║婬。而菩薩應生孝順心，救度一切眾生，淨法與人，而
X38n0676_p0012c04║反更起一切人婬，不擇畜生乃至母女、姉妹、六親行
X38n0676_p0012c05║婬，無慈悲心者，是菩薩波羅夷罪。
X38n0676_p0012c06║序事三階：一、不應；二、應；三、結婬事。出家人不應為
X38n0676_p0012c07║也。應學佛菩薩淨行，如前殺門不異。初不應有三
X38n0676_p0012c08║別：第一三句舉婬事，中四句明成業，後三句舉輕
X38n0676_p0012c09║況重，文小差互不次耳。此戒備三因緣成重：一、是
X38n0676_p0012c10║道；二、婬心；三、事遂。或備五：一、是眾生；二、眾生想等。
X38n0676_p0012c11║後三句舉劣結過。自妻非道非處，產後乳兒妊娠
X38n0676_p0012c12║等，大論皆名邪婬。優婆塞戒經云：六重以制。邪婬
X38n0676_p0012c13║戒中復制非時非處，似如自妻非時不正犯重，教
X38n0676_p0012c14║人婬自無迷染但犯輕垢。或言菩薩則重，今釋聲
X38n0676_p0012c15║聞菩薩同爾，不與殺盜例也。人畜鬼神男女黃門
X38n0676_p0012c16║二根，但令三道皆重，餘稱嘆摩觸出不淨，皆是此
X38n0676_p0012c17║戒方便，悉犯輕垢也。而菩薩下，第二階，明應也。而
X38n0676_p0012c18║反下，第三，結此中所制皆不應為，為即犯罪故結
X38n0676_p0012c19║不應也。
X38n0676_p0012c20║○第四，妄語戒。妄是不實之名，欺凡罔聖，迴惑人
X38n0676_p0012c21║心，所以得罪。此戒七眾同犯，大小乘俱制，與聲聞
X38n0676_p0012c22║同異，大略同前。
X38n0676_p0012c23║若佛子！自妄語、教人妄語、方便妄語、妄語因、妄語緣、
X38n0676_p0012c24║妄語法、妄語業，乃至不見言見、見言不見、身心妄語，
X38n0676_p0013a01║而菩薩常生正語、正見，亦生一切眾生正語、正見，而
X38n0676_p0013a02║反更起一切眾生邪語、邪見、邪業者，是菩薩波羅夷
X38n0676_p0013a03║罪。
X38n0676_p0013a04║序事三段不應中三別：初三句明妄語等事，中四
X38n0676_p0013a05║句明成業，後三句舉輕況重。自妄語者，言得上人
X38n0676_p0013a06║法。教他者，教說或教他自說。方便妄語，如蜜塗樹，
X38n0676_p0013a07║眾蜂悉來。此戒備五緣成重：一、是眾生；二、眾生想；
X38n0676_p0013a08║三、欺誑心；四、說重。具五，前人領解。一、是眾生者，謂
X38n0676_p0013a09║前三品境。上品境中，向父母、師僧妄語，犯重。向諸
X38n0676_p0013a10║佛、聖人兩解：一云入重內；二云此人不惑，又能神
X38n0676_p0013a11║力遮餘人令不聞，但犯輕垢。聖人有大小，有他心
X38n0676_p0013a12║智者，有不得者。今從多例：羅漢及解行已上，向說
X38n0676_p0013a13║罪輕；降此，或得他心，或不得者，例悉同重。向中品
X38n0676_p0013a14║境，天、人等同重，正是惑解妨道之限。向下品境，四
X38n0676_p0013a15║趣等或言同重，今釋輕垢。二、眾生想，有當、有疑、有
X38n0676_p0013a16║僻，大略同前。有言：妄語心通，本向此說，此不聞而
X38n0676_p0013a17║彼聞說，亦同重。今釋不重，於彼無心故。三、欺誑心
X38n0676_p0013a18║是業主，若避難，又增上慢，皆不犯。地持云：菩薩味
X38n0676_p0013a19║禪，名染汙犯。當知菩薩起增上慢，亦輕垢。遣使有
X38n0676_p0013a20║兩解：一云：教他說我是聖人，亦重。以士無珪璧，談
X38n0676_p0013a21║者為價，傍人讚說勝自道。教他道是聖，名利不入
X38n0676_p0013a22║我，非重也。二云：聖法冥密，證之在我，必須自說方
X38n0676_p0013a23║重，他說坐輕。四、說重具，謂身證、眼見。若說得四果、
X38n0676_p0013a24║十地、八禪、神通，若言見天、龍、鬼、神，悉是重具。若說
X38n0676_p0013b01║得證性地，一云既是凡法，罪輕垢。五、前人領解結
X38n0676_p0013b02║罪時節多少兩解：一云隨人，二云隨語結。此戒既
X38n0676_p0013b03║制口業，理應隨語，遠為妨損，必應通人。小妄語戒，
X38n0676_p0013b04║應隨人復隨語。若增上煩惱犯，則失戒者復說，但
X38n0676_p0013b05║犯性罪。若對面不解，且結方便。後追思前言忽解
X38n0676_p0013b06║者，則壞輕結重。十重皆有因緣，今且釋四重，餘可
X38n0676_p0013b07║例知。直出為言，宣述為語。論述有所表明，能示理
X38n0676_p0013b08║事，名為語也。
X38n0676_p0013b09║○第五、酤酒戒。酤即貨貿之名，酒是所貨之物，所
X38n0676_p0013b10║貨乃多種。酒是無明之藥，令人惛迷。大士之體，與
X38n0676_p0013b11║人智慧，以無明藥飲人，非菩薩行。大論明酒有三
X38n0676_p0013b12║十五失，所以制此為菩薩十重中攝也。七眾同犯，
X38n0676_p0013b13║大小乘俱制。大小同異者，同不應酤，菩薩以利物
X38n0676_p0013b14║故重，聲聞止不應作犯。七聚貨賣，但犯第三篇，是
X38n0676_p0013b15║販賣戒所制。菩薩若在婬舍，或賣肉，犯輕垢，以招
X38n0676_p0013b16║呼引召，不能如酤酒也。
X38n0676_p0013b17║若佛子！自酤酒、教人酤酒，酤酒因、酤酒緣、酤酒法、酤
X38n0676_p0013b18║酒業，一切酒不得酤，是酒起罪因緣，而菩薩應生一
X38n0676_p0013b19║切眾生明達之慧，而反更生一切眾生顛倒之心者，
X38n0676_p0013b20║是菩薩波羅夷罪。
X38n0676_p0013b21║文句同前。酤者，求利。教人者，令人為我賣酒亦同
X38n0676_p0013b22║重，教人自酤罪輕。酤酒因下，明成業四句。業者，運
X38n0676_p0013b23║手。法者，是酤酒方便法用也。因緣者，備五也：一、是
X38n0676_p0013b24║眾生；二、眾生想；三、希利貨賣；四、真酒；五、授與前人。
X38n0676_p0013c01║眾生謂前三境，上品無醉亂者輕，是醉亂者重；中
X38n0676_p0013c02║品境謂人天，正是所制故重；下品四趣亂道義弱，
X38n0676_p0013c03║酤與罪輕。眾生想，有當、有疑、有僻同前，若隔心亦
X38n0676_p0013c04║重，希利貨賣亦重，以欲得多售故。真酒者，謂能醉。
X38n0676_p0013c05║亂人者，藥酒雖希初貨，不亂人貨無罪也。一云：待
X38n0676_p0013c06║飲時隨人數結重，如小兒來酤，彼竟不飲，於誰結
X38n0676_p0013c07║重耶？
X38n0676_p0013c08║○第六、說四眾過戒。說是談道之名，四眾謂同法。
X38n0676_p0013c09║四眾過者，七逆十重也。一、以抑沒前人，二、損正法，
X38n0676_p0013c10║故得罪也。此戒七眾同犯，大小乘俱制。大士掩惡
X38n0676_p0013c11║揚善為心，故罪重也。上者第二篇，中者第三篇，下
X38n0676_p0013c12║者第七聚。聲聞法如此，與菩薩有異也。
X38n0676_p0013c13║若佛子！自說出家、在家菩薩、比丘、比丘尼罪過，教人
X38n0676_p0013c14║說罪過：罪過因、罪過緣、罪過法、罪過業。而菩薩聞外
X38n0676_p0013c15║道惡人及二乘惡人說佛法中非法、非律，常生慈心，
X38n0676_p0013c16║教化是惡人輩，令生大乘善信。而菩薩反更自說佛
X38n0676_p0013c17║法中罪過者，是菩薩波羅夷罪。
X38n0676_p0013c18║文句同前。此戒備六緣成重：一、是眾生，二、眾生想，
X38n0676_p0013c19║三、有說罪心，四、所說罪，五、所向人說，六、前人領解。
X38n0676_p0013c20║一、是眾生者，上中二境取有菩薩戒者方重，以妨
X38n0676_p0013c21║彼上業故。無菩薩戒止有聲聞戒，及下境有戒無
X38n0676_p0013c22║戒悉犯輕垢，此戒兼制以妨業緣。文云：在家菩薩
X38n0676_p0013c23║即是清信士女，出家菩薩是十戒具戒。又言比丘、
X38n0676_p0013c24║比丘尼，一云猶是道出家菩薩具戒者耳，二云是
X38n0676_p0014a01║聲聞僧尼。若說此人重過亦犯重，此是行法勝者
X38n0676_p0014a02║亦損深法故。二、眾生想，有當、有疑、有僻，大意同前。
X38n0676_p0014a03║三、說過者，有兩：一、陷沒心，欲令前人失名利等；二、
X38n0676_p0014a04║謂治罸心，欲令前人被繫縛等。此二心皆是業主，
X38n0676_p0014a05║必犯此戒。若獎勸心說及被差說罪，皆不犯。四、所
X38n0676_p0014a06║說過，謂七逆、十重。稱犯者名字，在此戒正制。若謂
X38n0676_p0014a07║治罸心，在第四十八破法戒制。若說出佛身血、破
X38n0676_p0014a08║僧，依律部本制。向僧說是謗僧，知出血等事希故
X38n0676_p0014a09║輕，此戒正制。向無戒者說，應得重。若重罪作重名
X38n0676_p0014a10║說，是事當義；作輕名說，是謂當失當義。但令心重、
X38n0676_p0014a11║事重，悉同犯重，此是名僻。若事僻者，實輕謂重則
X38n0676_p0014a12║犯重，實重謂輕則罪輕，以其心謂輕重故。若作書、
X38n0676_p0014a13║遣使，一云同重，二云罪輕。然犯七逆、十重，前人失
X38n0676_p0014a14║戒，失戒後說，但犯輕垢。五、向人說，謂上、中二境無
X38n0676_p0014a15║菩薩戒，向說犯重，損法深故；為下境悉輕，毀損不
X38n0676_p0014a16║過深。文云：菩薩聞外道、二乘說佛法過，應慈悲教
X38n0676_p0014a17║化，而反自說。即是向彼人說，損辱為甚也。六、前人
X38n0676_p0014a18║信解已，所說口業事，遂據此時結罪。結罪多少，一
X38n0676_p0014a19║云隨人，二云隨口業也。
X38n0676_p0014a20║○第七、自讚毀他戒。自讚者，自稱己功德。毀他者，
X38n0676_p0014a21║譏他過惡。備二事故重。菩薩推直於他，引曲向己，
X38n0676_p0014a22║何容舉我毀他故得罪。七眾同犯，大小乘俱制。但
X38n0676_p0014a23║菩薩利安為本，故讚毀罪重。聲聞不兼物，毀他犯
X38n0676_p0014a24║第三篇，自讚犯第七聚。
X38n0676_p0014b01║若佛子！自讚毀他，亦教人自讚毀他，毀他因、毀他緣、
X38n0676_p0014b02║毀他法、毀他業，而菩薩應代一切眾生受加毀辱，惡
X38n0676_p0014b03║事自向己、好事與他人，若自揚己德、隱他人好事，令
X38n0676_p0014b04║他人受毀者，是菩薩波羅夷罪。
X38n0676_p0014b05║文句同前。此戒備五緣成重：一是眾生，二眾生想，
X38n0676_p0014b06║三讚毀心，四說讚毀具，五前人領解。一是眾生者，
X38n0676_p0014b07║一云毀上中二境犯重，毀下犯輕。二云上中二境
X38n0676_p0014b08║有菩薩戒者方重，惱彼妨深故；若無戒及下境有
X38n0676_p0014b09║戒悉輕，惱妨淺故。二眾生想，有當有疑有僻，大意
X38n0676_p0014b10║同上。三讚毀心，謂揚我抑他欲令彼惱，若折伏非
X38n0676_p0014b11║犯自讚毀心，正是業主教他兩解：一云同重，二云
X38n0676_p0014b12║罪輕。四說讚毀具者，此經漫云他人受毀辱，依律
X38n0676_p0014b13║部有八事云云。五前人領解者，彼人解讚毀之言，
X38n0676_p0014b14║隨語語結重增上，犯已失戒後但性罪，前戒制向
X38n0676_p0014b15║他說，彼過止八事中犯事，以向無戒人故重也。
X38n0676_p0014b16║○第八、慳惜加毀戒。慳惜是愛悋之名，加毀是身
X38n0676_p0014b17║口加辱。前人求財請法，慳悋不與，復加毀辱，頓乖
X38n0676_p0014b18║化道，故得罪。此戒七眾同犯，大小不全共。菩薩不
X38n0676_p0014b19║簡親疎，求者皆施，不與加辱，皆犯，以本誓兼物故。
X38n0676_p0014b20║聲聞唯弟子不教法，犯第七聚。不與財，不制。尼家
X38n0676_p0014b21║二歲內不與財法，犯第三篇。二歲外不與，犯第七
X38n0676_p0014b22║聚。加毀隨事各結，不合為重。
X38n0676_p0014b23║若佛子！自慳、教人慳，慳因、慳緣、慳法、慳業，而菩薩見
X38n0676_p0014b24║一切貧窮人來乞者，隨前人所須一切給與。而菩薩
X38n0676_p0014c01║以惡心、瞋心，乃至不施一錢、一針、一艸；有求法者，不
X38n0676_p0014c02║為說一句、一偈、一微塵許法，而反更罵辱者，是菩薩
X38n0676_p0014c03║波羅夷罪。
X38n0676_p0014c04║此戒備五緣成重：一、是眾生，二、眾生想，三、慳毀心，
X38n0676_p0014c05║四、示慳相，五、前人領解。一、是眾生者，謂上中二境
X38n0676_p0014c06║犯重，下境輕。二、眾生想，如前。三、慳毀心，謂惡瞋悋
X38n0676_p0014c07║惜財法而加打罵，是犯。若彼不宜聞法得財，宜見
X38n0676_p0014c08║訶辱，皆不犯。自慳自毀，正是業主犯輕垢，以前人
X38n0676_p0014c09║教不犯戒故。四、示慳相者，或隱避不與財法，或言
X38n0676_p0014c10║都無，或手杖驅斥，或惡言加罵等，皆名示相。或自
X38n0676_p0014c11║身示作，或使人打罵，皆重。若彼遣使求財請法，對
X38n0676_p0014c12║使人慳惜，或惡言呵罵，皆應不重。既非對面，損惱
X38n0676_p0014c13║彼輕。故決定毗尼經云：在家菩薩應行二施：一、財，
X38n0676_p0014c14║二、法。出家菩薩行四施：一、紙，二、墨，三、筆，四、法。得忍
X38n0676_p0014c15║菩薩行三施：一、王位，二、妻子，三、頭目皮骨。當知凡
X38n0676_p0014c16║夫菩薩隨宜惠施，都杜絕故犯也。五、前人領解，知
X38n0676_p0014c17║悋惜之相，領納打罵之言，隨事隨語結重。此戒亦
X38n0676_p0014c18║一例結重也。
X38n0676_p0014c19║○第九、瞋心不受悔戒。不受悔謝，乖接他之道，故
X38n0676_p0014c20║得罪。此戒七眾同犯，大小乘不全同。菩薩本接取
X38n0676_p0014c21║眾生，瞋隔犯重。聲聞自利，犯第七聚。
X38n0676_p0014c22║若佛子！自瞋、教人瞋，瞋因、瞋緣、瞋法、瞋業，而菩薩應
X38n0676_p0014c23║生一切眾生善根無諍之事，常生慈悲心、孝順心，而
X38n0676_p0014c24║反更於一切眾生中，乃至於非眾生中，以惡口罵辱，
X38n0676_p0015a01║加以手打，及以刀杖，意猶不息，前人求悔，善言懺謝，
X38n0676_p0015a02║猶瞋不解者，是菩薩波羅夷罪。
X38n0676_p0015a03║文句同前。此戒具五緣成重：一是眾生，二眾生想，
X38n0676_p0015a04║三瞋隔心，四示不受相，五前人領解。一是眾生者，
X38n0676_p0015a05║上中境重，下境輕也。二眾生想，有當有疑有僻等
X38n0676_p0015a06║同上。三瞋隔心者，不欲和解犯重，知彼未堪受悔
X38n0676_p0015a07║不犯。四示不受相，或關閇斷隔發口不受。五前人
X38n0676_p0015a08║領解，知彼不受身口加逼之苦，隨身口業多少結
X38n0676_p0015a09║重也。
X38n0676_p0015a10║○第十、謗三寶戒，亦云謗菩薩法戒，或云邪見邪
X38n0676_p0015a11║說戒。謗是乖背之名，絓是解不稱理，言不當實，異
X38n0676_p0015a12║解說者，皆名為謗也。乖己宗，故得罪。七眾同犯，大
X38n0676_p0015a13║小俱制。大士以化人為任，今邪說亂正，故犯重。聲
X38n0676_p0015a14║聞異此，三諫不止，犯第三篇。
X38n0676_p0015a15║若佛子！自謗三寶、教人謗三寶，謗因、謗緣、謗法、謗業，
X38n0676_p0015a16║而菩薩見外道及以惡人一言謗佛音聲，如三百矛
X38n0676_p0015a17║刺心，況口自謗，不生信心、孝順心，而反更助惡人、邪
X38n0676_p0015a18║見人謗者，是菩薩波羅夷罪。
X38n0676_p0015a19║文句同前。此戒備五緣成重：一、是眾生；二、眾生想；
X38n0676_p0015a20║三、欲說心；四、正吐說；五、前人領解。一、是眾生，謂上
X38n0676_p0015a21║中二境，若菩薩、若聲聞、若外道，向說犯重。二、眾生
X38n0676_p0015a22║想，有當、有疑、有僻，如上。三、欲說心者，運意作欲向
X38n0676_p0015a23║說之意。四、正說者，發言向他，自對他說，若令他傳
X38n0676_p0015a24║說，悉重。五、前人領解，納受邪言，隨語語結重。若作
X38n0676_p0015b01║邪說經者，欲令人解，隨彼披覽。發解者，隨語語重。
X38n0676_p0015b02║邪見推畫，條緒乃多，略有四種：一、上邪見；二、中；三、
X38n0676_p0015b03║下；四、雜。上邪見者，撥一切都無因果，如闡提。中邪
X38n0676_p0015b04║見者，不言都無因果，但謂三寶不及外道，有兩相：
X38n0676_p0015b05║一、法相異，謂三寶不如，此是矬陋之心，計成失戒。
X38n0676_p0015b06║二、非法相，知三寶為勝，口說不如，既不翻歸，戒善
X38n0676_p0015b07║不失，隨所出言犯重，亦此戒所制也。下品邪見，不
X38n0676_p0015b08║言三寶不及外道，但於中棄大取小，心中謂二乘
X38n0676_p0015b09║勝，大乘不及。若計未成，犯輕垢。下自有背大向小，
X38n0676_p0015b10║此戒中廣明也。雜邪見有四種：一、偏執；二、雜信；三、
X38n0676_p0015b11║暫念小乘；四、思義僻謬。偏執有二：一、執大謗小；二、
X38n0676_p0015b12║偏謗一部。執大謗小者，計云唯有大乘，都無小乘，
X38n0676_p0015b13║非佛所說，此謗聲聞藏，犯輕。偏謗一部者，於方等
X38n0676_p0015b14║中偏言一部非佛說。若計成，犯輕垢。既不頓違經
X38n0676_p0015b15║教，犯輕垢，不失戒。二、雜信者，謂心中不背因果及
X38n0676_p0015b16║三寶大乘，但言外道鬼神有威力，遂奏章解神，或
X38n0676_p0015b17║勸他悉犯輕垢。三、蹔信小乘，知大乘高勝，且欲斷
X38n0676_p0015b18║煩惱，取小果，後更修大，此名念退。若計成，犯輕垢。
X38n0676_p0015b19║四、思義僻謬，如即今人義淺三五家釋，此應非罪，
X38n0676_p0015b20║是我智力不及，非作意強撥也。復有知義輕輒解，
X38n0676_p0015b21║復有知他為是強欲立異，皆邪畫之流所犯輕垢
X38n0676_p0015b22║也。
X38n0676_p0015b23║善學諸人者，是菩薩十波羅提木叉應當學，於中不
X38n0676_p0015b24║應一一犯如微塵許，何況具足犯十戒。若有犯者，不
X38n0676_p0015c01║得現身發菩提心，亦失國王位、轉輪王位，亦失比丘、
X38n0676_p0015c02║比丘尼位，亦失十發趣、十長養、十金剛、十地佛性常
X38n0676_p0015c03║住妙果，一切皆失墮三惡道中，二劫三劫不聞父母
X38n0676_p0015c04║三寶名字，以是不應一一犯。汝等一切菩薩，今學當
X38n0676_p0015c05║學已學，如是十戒應當學，敬心奉持。八萬威儀品當
X38n0676_p0015c06║廣明。
X38n0676_p0015c07║善學十重，第三段、總結，有三章：前、舉所持法；二、誡
X38n0676_p0015c08║勸；三、指後說。此三中各二段。初二者：一、舉人，謂善
X38n0676_p0015c09║學諸人是嘆美之辭；二、舉法，菩薩波羅提木叉此
X38n0676_p0015c10║言保解脫，解脫是果、戒是因，因中說果也。應當下，
X38n0676_p0015c11║第二、誡勸犯持，亦二：初、勸學持；二、別舉得失。若有
X38n0676_p0015c12║下，第一、舉得失。汝等下，第二、勸學持也。八萬下，第
X38n0676_p0015c13║三、總結，指後說。懸指大本，後分八萬威儀品當說。
X38n0676_p0015c14║○四十八輕類前三段。
X38n0676_p0015c15║佛告諸菩薩言：已說十波羅提木叉竟，四十八輕今
X38n0676_p0015c16║當說。
X38n0676_p0015c17║○第一、不敬師友戒。傲不可長，妨於進善，故制。七
X38n0676_p0015c18║眾同犯，大小乘俱制。
X38n0676_p0015c19║若佛子！欲受國王位時、受轉輪王位時、百官受位時，
X38n0676_p0015c20║應先受菩薩戒，一切鬼神救護王身、百官之身，諸佛
X38n0676_p0015c21║歡喜。既得戒已，應生孝順心、恭敬心，見上座、和尚、阿
X38n0676_p0015c22║闍梨、大德、同學、同見、同行者，應起承迎、禮拜、問訊。而
X38n0676_p0015c23║菩薩反生憍心、慢心、癡心、瞋心，不起承迎、禮拜、問訊，
X38n0676_p0015c24║一一不如法供養，以自賣身國城、男女、七寶、百物而
X38n0676_p0016a01║供給之。若不爾者，犯輕垢罪。
X38n0676_p0016a02║自下諸戒皆有三章：一、標人，謂若佛子；二、序事，謂
X38n0676_p0016a03║中間所列；三、結罪名，謂輕垢。就序事中或差降不
X38n0676_p0016a04║同，三階：一、勸受；二、明應；三、明不應，與十重無異。前
X38n0676_p0016a05║明勸受是結戒遠緣，凡舉三位人為勸，恐在高奢
X38n0676_p0016a06║誕不修戒行，故偏勸王雖秉法行殺有罪有福，如
X38n0676_p0016a07║聖所說若受得戒非人防護福善增多。此階三別：
X38n0676_p0016a08║一、舉所勸人；二、正勸令受；三、明受利，下悅鬼神上
X38n0676_p0016a09║匡佛法。有人言：此文屬總勸受戒，若是總勸何簡
X38n0676_p0016a10║高下？偏勸王官者制令恭敬，恐王憍奢故舉為言
X38n0676_p0016a11║先也。既得已下，第二、明應，應行敬事也。亦有三別：
X38n0676_p0016a12║一、序已得戒善；二、應生孝敬；三、出所敬之境。而菩
X38n0676_p0016a13║薩下，第三、不應生慢也。前明應，應行謙卑敬讓師
X38n0676_p0016a14║友，自下諸戒皆有此意也。
X38n0676_p0016a15║○第二，飲酒戒。酒開放逸門，故制。七眾同犯，大小
X38n0676_p0016a16║俱制，唯咽咽輕垢。
X38n0676_p0016a17║若佛子！故飲酒而酒生，過失無量。若自身手過酒器
X38n0676_p0016a18║與人飲酒者，五百世無手，何況自飲？亦不得教一切
X38n0676_p0016a19║人飲及一切眾生飲酒，況自飲酒？一切酒不得飲。若
X38n0676_p0016a20║故自飲、教人飲者，犯輕垢罪。
X38n0676_p0016a21║序事三階：一、明過失；二、制不應；三、舉非結過。過酒
X38n0676_p0016a22║器與人二解：一云、執杯酒器相勸；二云、止過空器
X38n0676_p0016a23║令斟酌。尋下況語，應如後釋。過器尚爾，況自飲乎？
X38n0676_p0016a24║所以結戒有五五百：一、五百在鹹糟地獄；二、五百
X38n0676_p0016b01║在沸屎；三、五百在曲蛆蟲；四、五百在蠅蚋；五、五百
X38n0676_p0016b02║在癡熟無知蟲。今之五百或是最後與人癡藥，故
X38n0676_p0016b03║生癡熟蟲中也。不得教，此第二、制不應教。人及非
X38n0676_p0016b04║人并自飲皆制。若故下，第三段、舉非結過。自作教
X38n0676_p0016b05║他悉同輕垢，必重病宣藥及不為過患悉許也。未
X38n0676_p0016b06║曾有經末利飲酒，此見機為益，不同恒例也。
X38n0676_p0016b07║○第三、食肉戒。食肉斷大慈心。大士懷慈為本，一
X38n0676_p0016b08║切悉斷。聲聞漸教，初開三種淨肉等，後亦皆斷。文
X38n0676_p0016b09║云：當知斷現肉義。大經四相品廣明三種、九種、十
X38n0676_p0016b10║種也。
X38n0676_p0016b11║若佛子！故食肉，一切眾生肉不得食。夫食肉者，斷大
X38n0676_p0016b12║慈悲佛性種子，一切眾生見而捨去，是故一切菩薩
X38n0676_p0016b13║不得食一切眾生肉。食肉得無量罪，若故食者犯輕
X38n0676_p0016b14║垢罪。
X38n0676_p0016b15║序事三階：一、明過失，二、制不應，三、舉非結過。若有
X38n0676_p0016b16║重病，飲藥能治，準律得噉，或應不制也。
X38n0676_p0016b17║○第四食五辛戒，葷臰妨法，故制七眾，大小如前。
X38n0676_p0016b18║菩薩小重，發色故也。
X38n0676_p0016b19║若佛子！不得食五辛：大蒜、茖蔥、慈蔥、蘭蔥、興渠。是五
X38n0676_p0016b20║辛，一切食中不得食。若故食者，犯輕垢罪。
X38n0676_p0016b21║序事三階：一明單辛不應食，二明雜飲食之不應，
X38n0676_p0016b22║三舉非結過。舊云：五辛謂蒜、蔥、興渠、韮、薤。此文止
X38n0676_p0016b23║蘭、蔥，足以為五。兼名苑分別五辛，大蒜是葫荾，茖
X38n0676_p0016b24║蔥是薤，慈蔥是蔥，蘭蔥是小蒜，興渠是蒠蒺也。生
X38n0676_p0016c01║熟皆臰，悉斷。經云：五辛能葷，悉不食之，必有重病，
X38n0676_p0016c02║餌藥不斷。如身子行法，菩薩亦應不制也。
X38n0676_p0016c03║○第五、不教悔罪戒。以朋惡長過故制。出家二眾
X38n0676_p0016c04║全犯。餘三眾及在家，雖未有僧事利養，見過不令
X38n0676_p0016c05║悔，亦犯輕垢。大小同制。
X38n0676_p0016c06║若佛子！見一切眾生犯八戒、五戒、十戒，毀禁、七逆、八
X38n0676_p0016c07║難，一切犯戒罪應教懺悔，而菩薩不教懺悔；同住、同
X38n0676_p0016c08║僧利養而共布薩，一眾說戒而不舉其罪，不教悔過
X38n0676_p0016c09║者，犯輕垢罪。
X38n0676_p0016c10║序事三階：一、出犯事；二、明應；三、明不應。犯事者，謂
X38n0676_p0016c11║犯八戒、五戒、十戒，大小乘皆有。小乘八戒，即八齋
X38n0676_p0016c12║法；大乘八戒，謂地持八重；小乘五戒，清信士女、優
X38n0676_p0016c13║婆塞戒。經所明小乘五逆，大乘七逆。七逆如下文
X38n0676_p0016c14║應教悔。第二、明應。凡大小乘人犯上諸罪，必有三
X38n0676_p0016c15║根，應須舉處教悔。而菩薩下。三、明不應。不應有三
X38n0676_p0016c16║句：一、不應同住；二、不應同利；三、不應同法。凡上來
X38n0676_p0016c17║所制，若一往見犯，不舉是一罪；是不可同住者，復
X38n0676_p0016c18║默與同住，復加一罪；不可同利養者，復差與施利，
X38n0676_p0016c19║復加一罪也。
X38n0676_p0016c20║○第六、不供給請。法戒喪染，神資之益，故制。七眾
X38n0676_p0016c21║同犯，大小乘不全共。大士見有解者，常應供給啟
X38n0676_p0016c22║請，以欲善無厭故。聲聞有解，廣略布薩，法應供給。
X38n0676_p0016c23║五歲內及未解五法，法應啟請。不者，犯第七聚。
X38n0676_p0016c24║若佛子！見大乘法師、大乘同學、同見、同行，來入僧房、
X38n0676_p0017a01║舍宅、城邑，若百里、千里來者，即起迎來送去，禮拜供
X38n0676_p0017a02║養。日日三時供養，日食三兩金，百味飲食、牀座、醫藥
X38n0676_p0017a03║供事法師，一切所須盡給與之。常請法師三時說法，
X38n0676_p0017a04║日日三時禮拜，不生瞋心、患惱之心，為法滅身，請法
X38n0676_p0017a05║不懈。若不爾者，犯輕垢罪。
X38n0676_p0017a06║序事中第一序大乘師來，言大乘同見同行簡小
X38n0676_p0017a07║乘。第二明應應二事，所謂應供給請法。言三兩金
X38n0676_p0017a08║極勢之語，若有諮請當應捨三兩金，如雪山一偈
X38n0676_p0017a09║為此殞軀，況小供給。三時者，中前中後初夜請益
X38n0676_p0017a10║也。
X38n0676_p0017a11║○第七，懈怠不聽法戒，制意與前同。
X38n0676_p0017a12║若佛子，一切處有講法毗尼經律，大宅舍中有講法
X38n0676_p0017a13║處，是新學菩薩應持經律卷，至法師所聽受諮問。若
X38n0676_p0017a14║山林、樹下、僧地、房中，一切說法處悉至聽受。若不至
X38n0676_p0017a15║彼聽受諮問者，犯輕垢罪。
X38n0676_p0017a16║序事三段：一、有講法處；二、應；三、不應。言毗尼經律
X38n0676_p0017a17║者，大乘毗尼經律，非三藏中毗尼也。大乘經有滅
X38n0676_p0017a18║惡義，故稱毗尼。傍人已請在彼講說法，應往聽，而
X38n0676_p0017a19║懈怠不去，日日輕垢。地持有講法處，不聽不往，瞋
X38n0676_p0017a20║慢心得罪。優婆塞經相去一由旬為限也。
X38n0676_p0017a21║○第八，背大向小戒，乖大故制。七眾同犯，大小乘
X38n0676_p0017a22║不共，所習各異。
X38n0676_p0017a23║若佛子！心背大乘常住經律，言非佛說，而受持二乘、
X38n0676_p0017a24║聲聞、外道惡見、一切禁戒、邪見經律者，犯輕垢罪。
X38n0676_p0017b01║序事兩階：一、背大；二、向小。此戒直制猶豫未決，是
X38n0676_p0017b02║下邪見之方便。若決，謂大劣小勝計成失戒，若心
X38n0676_p0017b03║邪畫未成犯輕垢，同此戒制。今舉背大向小為語，
X38n0676_p0017b04║以凡夫菩薩多行此事故。若彰言說則有兩種：若
X38n0676_p0017b05║法想說戒善已謝止犯性罪，若非法想說犯第十
X38n0676_p0017b06║重。而受持二乘者，是欲受外道惡見，兩解：一云、二
X38n0676_p0017b07║乘望大乘悉是外道；二云、若背大乘欲受六師法
X38n0676_p0017b08║計未成，是邪見方便犯輕垢，同此戒制也。
X38n0676_p0017b09║○第九、不看病戒，乖慈故制。七眾同犯，大小乘不
X38n0676_p0017b10║全共，大士一切應看，聲聞止在師友同法共房及
X38n0676_p0017b11║僧差，此外不制，以其本不兼物故。
X38n0676_p0017b12║若佛子！見一切疾病人，常應供養，如佛無異。八福田
X38n0676_p0017b13║中，看病福田是第一福田。若父母、師僧、弟子病，諸根
X38n0676_p0017b14║不具，百種病苦惱，皆供養令差。而菩薩以瞋恨心不
X38n0676_p0017b15║看，乃至僧房、城邑、曠野、山林、道路中，見病不救濟者，
X38n0676_p0017b16║犯輕垢罪。
X38n0676_p0017b17║序事三重：一舉病人是勝福田，二應，三不應。言供
X38n0676_p0017b18║養病人，如佛極敬為語，此明在心不在田。如阿難
X38n0676_p0017b19║分飯與餓狗，以心好故，與佛一等。菩薩見一切病
X38n0676_p0017b20║人，隨力所能，皆應看視。文中舉父母師弟子，從近
X38n0676_p0017b21║為始也。未云城邑曠野，凡是病皆救，即知通一切
X38n0676_p0017b22║也。若瞋心捨置，隨人結輕垢。若力不及，起慈念心，
X38n0676_p0017b23║不犯其細碎，如律部也。
X38n0676_p0017b24║○第十，畜殺眾生具戒，以傷慈故制。七眾同犯，大
X38n0676_p0017c01║小俱制。
X38n0676_p0017c02║若佛子！不得畜一切刀杖、弓箭、矛斧、鬬戰之具，及惡
X38n0676_p0017c03║網、羅罥、殺生之器，一切不得畜。而菩薩乃至殺父母
X38n0676_p0017c04║尚不加報，況殺一切眾生？不得畜殺眾生具。若故畜
X38n0676_p0017c05║者，犯輕垢罪。
X38n0676_p0017c06║序事三重：一、不應畜，二、引況，三、舉非結過。父母之
X38n0676_p0017c07║仇，尚不思報，況畜殺具，欲害眾生。罾繳羅網等，道
X38n0676_p0017c08║俗同制。刃槊弓箭，舊開國王、王子等。
X38n0676_p0017c09║如是十戒，應當學，敬心奉持，下六品中廣明。
X38n0676_p0017c10║此十戒總結，如下六品所明也。
X38n0676_p0017c11║○第十一國使戒。夫為敵國使命，必覘候盈虗，矯
X38n0676_p0017c12║誑䇿略，邀合戰陣，情存勝負，以乖本慈。文云：國賊
X38n0676_p0017c13║七眾同犯，大小俱制。
X38n0676_p0017c14║若佛子！不得為利養惡心故，通國使命，軍陣合會，興
X38n0676_p0017c15║師相伐，殺無量眾生，而菩薩尚不得入軍中往來，況
X38n0676_p0017c16║故作國賊？若故作者，犯輕垢罪。
X38n0676_p0017c17║序事中三：一、不應；二、引況；三、舉非結過。序為利惡
X38n0676_p0017c18║心，簡除和合，不得入軍中。軍中喧雜，非佛子所行
X38n0676_p0017c19║處。興師相伐，殺心乖慈，不應為也。此使命為相害
X38n0676_p0017c20║因緣，故制也。
X38n0676_p0017c21║○第十二，販賣戒。希利損物，乖慈故制。大小同犯，
X38n0676_p0017c22║七眾不全共。
X38n0676_p0017c23║若佛子！故販賣良人、奴婢、六畜，市易棺材、板木、盛死
X38n0676_p0017c24║之具，尚不應自作，況教人作？若故自作、教人作者，犯
X38n0676_p0018a01║輕垢罪。
X38n0676_p0018a02║序事中三：一、不應；二、舉況；三、舉非結過。夫販賣者，
X38n0676_p0018a03║謂生口六畜，或度賣良人，多有眷屬分張之苦。若
X38n0676_p0018a04║販賣棺材，則惡心希售，故道俗俱斷。若自作，若教
X38n0676_p0018a05║他為我作，或教他自作，悉犯輕垢。若偷度生口，賣
X38n0676_p0018a06║畜生令殺，呪令人死，欲得棺材售，此別犯盜罪殺
X38n0676_p0018a07║罪也。
X38n0676_p0018a08║○第十三，謗毀戒。陷沒前人，傷慈故制。大小乘俱
X38n0676_p0018a09║制，七眾同犯。別取天人已上，同有菩薩戒者說。其
X38n0676_p0018a10║七逆十重，或陷沒，或治罰，莫問有根無根，但令向
X38n0676_p0018a11║異法人說，悉犯重。前說四眾過戒已制。若向同法
X38n0676_p0018a12║人說，莫問境高下，有戒無戒，陷沒人者，此戒同犯
X38n0676_p0018a13║輕垢。
X38n0676_p0018a14║若佛子！以惡心故，無事謗他良人、善人、法師、師僧、國
X38n0676_p0018a15║王、貴人，言犯七逆、十重，於父母、兄弟、六親中，應生孝
X38n0676_p0018a16║順心、慈悲心，而反更加於逆害，墮不如意處者，犯輕
X38n0676_p0018a17║垢罪。
X38n0676_p0018a18║序事有三：一、舉謗事，二、應，三、不應。言父母兄弟者，
X38n0676_p0018a19║舉大士之心，心常想一切如父母六親，應生孝順
X38n0676_p0018a20║慈悲心，而今反加謗害。聲聞向同戒、同見、同眾四
X38n0676_p0018a21║重無根者，僧殘。餘如律部廣說。
X38n0676_p0018a22║○第十四，放火燒戒，傷損有識故制。七眾同犯，大
X38n0676_p0018a23║小乘俱制。
X38n0676_p0018a24║若佛子！以惡心故，放大火燒山林曠野，四月乃至九
X38n0676_p0018b01║月放火，若燒他人家屋宅、城邑、僧房、田木及鬼神官
X38n0676_p0018b02║物，一切有生物不得故燒。若故燒者，犯輕垢罪。
X38n0676_p0018b03║序事三重：一、舉放火事；二、遠有焚燒；三、舉非結過。
X38n0676_p0018b04║有師言：殺鬼畜犯重，初戒已制。此戒但不得燒林
X38n0676_p0018b05║木，遠損害義。今釋：殺鬼畜既不犯重，今燒林木而
X38n0676_p0018b06║死者，與此戒同制。四月至九月多生蟲類，此時道
X38n0676_p0018b07║俗同制。不得燒林木，遠有損害義。在家菩薩為業
X38n0676_p0018b08║燒者，不制。出家菩薩為妨害眾事亦應開許者，若
X38n0676_p0018b09║不慎燒，犯輕垢。一切有生物，謂有生命也。有言生
X38n0676_p0018b10║誤，應言有主物。若燒有主物，何但四月、九月？當知
X38n0676_p0018b11║作有生也。
X38n0676_p0018b12║○第十五，僻教戒，使人失正道，故制。七眾同犯，大
X38n0676_p0018b13║小乘不共，以所習異故。
X38n0676_p0018b14║若佛子！自佛弟子，及外道惡人、六親、一切善知識，應
X38n0676_p0018b15║一一教受持大乘經律，應教解義理，使發菩提心、十
X38n0676_p0018b16║發趣心、十長養心、十金剛心，於三十心中，一一解其
X38n0676_p0018b17║次第法用。而菩薩以惡心、瞋心，橫教二乘、聲聞經律、
X38n0676_p0018b18║外道邪見論等，犯輕垢罪。
X38n0676_p0018b19║序事三階：一、舉所應教人，自佛弟子謂內眾，外道
X38n0676_p0018b20║謂外眾，六親善知識通內外。二、明應，應教大乘經
X38n0676_p0018b21║律令發菩提心。三十心者，十發趣心，起金剛心，謂
X38n0676_p0018b22║十金剛，略不說十長養。此三十是始行者急須，應
X38n0676_p0018b23║為開示故。三、明不應，不應惡心教二乘外典等，若
X38n0676_p0018b24║見機益物不犯。
X38n0676_p0018c01║○第十六、為利倒說戒，乖訓授之道，故制。七眾同
X38n0676_p0018c02║犯，大小乘俱制。前戒隱大示小，今戒雖為說大，而
X38n0676_p0018c03║希利靳固，隱沒義味，不令顯示。聲聞教訓他人，隱
X38n0676_p0018c04║沒義理，犯輕垢。
X38n0676_p0018c05║若佛子！應好心先學大乘威儀經律，廣開解義味。見
X38n0676_p0018c06║後新學菩薩，有從百里千里來求大乘經律，應如法
X38n0676_p0018c07║為說一切苦行。若燒身燒臂燒指，若不燒身臂指供
X38n0676_p0018c08║養諸佛，非出家菩薩。乃至餓虎狼師子一切餓鬼，悉
X38n0676_p0018c09║應捨身肉手足而供養之。然後一一次第為說正法，
X38n0676_p0018c10║使心開意解。而菩薩為利養故，應答不答，倒說經律
X38n0676_p0018c11║文字，無前無後，謗三寶說者，犯輕垢罪。
X38n0676_p0018c12║序事三階：一、先應自學；二、為後來者具說；三、明不
X38n0676_p0018c13║應為利隱沒。就文易見。有師言：此中所列苦行，制
X38n0676_p0018c14║令救物，不爾輕垢。又解：是舉況之辭。大士當應捨
X38n0676_p0018c15║身施人，然後具為說法，況今止為說法，而希利隱
X38n0676_p0018c16║沒耶？後階亦三，文相易見也。
X38n0676_p0018c17║○第十七、恃勢乞求戒，惱他故制。七眾同犯，大小
X38n0676_p0018c18║乘俱制。
X38n0676_p0018c19║若佛子！自為飲食、錢財、利養、名譽故，親近國王、王子、
X38n0676_p0018c20║大臣、百官，恃作形勢，乞索、打拍、牽挽、橫取錢物，一切
X38n0676_p0018c21║求利，名為惡求、多求、教他人求，都無慈心、無孝順心
X38n0676_p0018c22║者，犯輕垢罪。
X38n0676_p0018c23║序事有三：一為利親附，二非理告乞，三舉非結過。
X38n0676_p0018c24║因倚威勢，乞書囑置，打拍乞索，若自及教他為我，
X38n0676_p0019a01║皆犯此戒也。
X38n0676_p0019a02║○第十八，無解作師戒。無解強授，有悞人之失，故
X38n0676_p0019a03║制。出家二眾同犯，大小乘俱制。三眾及在家無師
X38n0676_p0019a04║範義，未制。聲聞師德在七法，誦受戒法所制。菩薩
X38n0676_p0019a05║師法，必須十歲。五法如初釋。
X38n0676_p0019a06║若佛子！學誦戒者，日日六時持菩薩戒，解其義理佛
X38n0676_p0019a07║性之性。而菩薩不解一句一偈及戒律因緣，詐言能
X38n0676_p0019a08║解者，即為自欺誑，亦欺誑他人。一一不解，一切法不
X38n0676_p0019a09║知，而為他人作師授戒者，犯輕垢罪。
X38n0676_p0019a10║序事三重：一應誦戒解義，亦是所制。日日六時，晝
X38n0676_p0019a11║夜各三。一云誦未通利必須六時，已通利未必恒
X38n0676_p0019a12║爾。二云恒應六時。二明不誦不解不應作師。一乖
X38n0676_p0019a13║己心則自欺，悞前人則欺他也。
X38n0676_p0019a14║○第十九，兩舌戒。遘扇，彼此乖和合，故制。七眾同
X38n0676_p0019a15║犯，大小俱制。
X38n0676_p0019a16║若佛子！以惡心故，見持戒比丘，手捉香爐，行菩薩行，
X38n0676_p0019a17║而鬬過兩頭，謗欺賢人，無惡不造者，犯輕垢罪。
X38n0676_p0019a18║序事兩階：一、舉所鬬過人。謂持戒菩薩比丘，手捉
X38n0676_p0019a19║香爐，聊舉善行一事。二、不應。不應鬬過兩頭，持此
X38n0676_p0019a20║過向彼說，故言兩頭。謗欺賢人，道其無惡，不造兩
X38n0676_p0019a21║舌之辭。實語兩舌，亦犯此戒。舉虗過為語，故言謗
X38n0676_p0019a22║欺。過字或作遇字文，語以鬬言，值遇二邊皆消文。
X38n0676_p0019a23║或言應作遘字文，誤也。此戒名嫉善戒，直憎嫉善
X38n0676_p0019a24║人，說其過惡，於兩頭之語小不便。今言嫉善，此戒
X38n0676_p0019b01║兼制，由以鬪於彼此也。
X38n0676_p0019b02║○第二十、不行放救戒，見危不濟，乖慈故制。菩薩
X38n0676_p0019b03║行慈悲為本，何容見危不救？大士見危致命故也。
X38n0676_p0019b04║七眾同犯，大小乘不俱制。大士一切普度，聲聞止
X38n0676_p0019b05║在眷屬，此制自度也。
X38n0676_p0019b06║若佛子！以慈心故，行放生業，應作是念：一切男子是
X38n0676_p0019b07║我父，一切女人是我母，我生生無不從之受生故。六
X38n0676_p0019b08║道眾生皆是我父母，而殺而食者，即殺我父母，亦殺
X38n0676_p0019b09║我故身。一切地水是我先身，一切火風是我本體故，
X38n0676_p0019b10║常行放生生生受生常住之法，教人放生。若見世人
X38n0676_p0019b11║殺畜生時，應方便救護，解其苦難，常教化講說菩薩
X38n0676_p0019b12║戒，救度眾生。若父母兄弟死亡之日，應請法師講菩
X38n0676_p0019b13║薩戒經律，福資亡者，得見諸佛，生人天上。若不爾者，
X38n0676_p0019b14║犯輕垢罪。
X38n0676_p0019b15║序事三重：一、非親應度；二、是親應度；三、舉非結過。
X38n0676_p0019b16║初重可解。前明想念如親，即制令憶慈觀，如大經
X38n0676_p0019b17║明習九品、七品等。第一、使上怨等於上親。大士應
X38n0676_p0019b18║與資身之益及資神之利，在文易見。若父母下，第
X38n0676_p0019b19║二、是親應度。大士前人後己，故親在後。準前亦應
X38n0676_p0019b20║有三，今止明資神之益。
X38n0676_p0019b21║如是十戒，應當學，敬心奉持。如滅罪品中，廣明一一
X38n0676_p0019b22║戒相。
X38n0676_p0019b23║如是下，第三、總結，指滅罪品中廣明也。
X38n0676_p0019b24║○第二十一瞋打報仇戒。既傷慈忍，方復結怨，故
X38n0676_p0019c01║制也。外書有二途：一是禮之所許，二是法之所禁，
X38n0676_p0019c02║漸教故也。今內經悉禁七眾同犯，大小俱制。
X38n0676_p0019c03║若佛子！不得以瞋報瞋、以打報打，若殺父母兄弟六
X38n0676_p0019c04║親不得加報，若國主為他人殺者亦不得加報。殺生
X38n0676_p0019c05║報生不順孝道，尚不畜奴婢打拍罵辱，日日起三業
X38n0676_p0019c06║得罪無量，況故作七逆之罪？而出家菩薩無慈心報
X38n0676_p0019c07║讎，乃至六親中故報者，犯輕垢罪。
X38n0676_p0019c08║序事三階：初、制不應報仇，謂以瞋打報瞋打非，謂
X38n0676_p0019c09║應以德報怨。尚不應畜下，第二、舉。況而出家下，第
X38n0676_p0019c10║三、舉非結過。奴奴出家菩薩不得畜，在家得畜而
X38n0676_p0019c11║不應非理打拍也。
X38n0676_p0019c12║○第二十二、憍慢不請法戒。慢如高山，法水不住，
X38n0676_p0019c13║有乖傳化之益。故制七眾同犯，大小不全。共大士
X38n0676_p0019c14║常應諮請聲聞，是應請之內，憍慢不請，方犯輕失。
X38n0676_p0019c15║若佛子！初始出家未有所解，而自恃聰明有智，或恃
X38n0676_p0019c16║高貴年宿，或恃大姓、高門、大解、大福、大富、饒財七寶，
X38n0676_p0019c17║以此憍慢而不諮受先學法師經律。其法師者，或小
X38n0676_p0019c18║姓、年少、卑門、貧窮、下賤、諸根不具而實有德，一切經
X38n0676_p0019c19║律盡解。而新學菩薩不得觀法師種姓，而不來諮受
X38n0676_p0019c20║法師第一義諦者，犯輕垢罪。
X38n0676_p0019c21║序事三階：一、自恃憍慢，即是兼制。言始出家者染
X38n0676_p0019c22║法未深，多有自舉解者未有正解，自恃聰明者於
X38n0676_p0019c23║餘事有知也。其法師者下，二、出慢之境。小姓卑陋
X38n0676_p0019c24║所以起慢，實自有解是故不應。而新學下，第三、舉
X38n0676_p0020a01║非結過。第一義者，菩薩勝法皆名第一義，此戒與
X38n0676_p0020a02║前第六戒同，制不請法以心為異，前制懈怠不請，
X38n0676_p0020a03║此制憍慢不請，若慢心不往聽應同此戒也。
X38n0676_p0020a04║○第二十三，憍慢僻說戒，乖教訓之道，故制。七眾
X38n0676_p0020a05║同犯，大小俱制。
X38n0676_p0020a06║若佛子！佛滅度後，欲以好心受菩薩戒時，於佛菩薩
X38n0676_p0020a07║形像前自誓受戒，當以七日佛前懺悔，得見好相便
X38n0676_p0020a08║得受戒。若不得好相，應二七、三七乃至一年要得好
X38n0676_p0020a09║相。得好相已，便得佛菩薩形像前受戒。若不得好相，
X38n0676_p0020a10║雖佛像前受戒，不名得戒。若先受菩薩戒，法師前受
X38n0676_p0020a11║戒時，不須要見好相。何以故？是法師師師相授故，不
X38n0676_p0020a12║須好相。是以法師前受戒時即得戒，以生至重心故
X38n0676_p0020a13║便得戒。若千里內無能授戒師，得佛菩薩形像前自
X38n0676_p0020a14║誓受戒，而要見好相。若法師自倚解經律大乘學戒，
X38n0676_p0020a15║與國王、太子、百官以為善友，而新學菩薩來問，若經
X38n0676_p0020a16║義、律義，輕心、惡心、慢心，一一不好答問者，犯輕垢罪。
X38n0676_p0020a17║序事三階：一、求法之人遠來問道，文中具序。初、新
X38n0676_p0020a18║學菩薩已受戒竟，遠來聽法。法主言非己師，恃解
X38n0676_p0020a19║恃勢，輕慢心，不好答問，使義理隱沒，顛倒法相，故
X38n0676_p0020a20║犯。若千里內無師，於佛像前自誓受，必須見好相
X38n0676_p0020a21║方得。二、明師師相授，不假見相，生重心故。若法師，
X38n0676_p0020a22║此第二、法師自恃，所以興慢。而新學下，舉非結過，
X38n0676_p0020a23║第三句也。彼遠來問義，倚恃憍慢，不好酬對，故犯
X38n0676_p0020a24║也。
X38n0676_p0020b01║○第二十四、不習學佛戒，不務所務，務所不應學
X38n0676_p0020b02║者，乖出要之道，故制。七眾同犯，大小不全共。菩薩
X38n0676_p0020b03║常應，大乘在先，不限時節。聲聞五歲未滿，五法未
X38n0676_p0020b04║明，若學失所，非急，犯第七聚。此外不制，以自修自
X38n0676_p0020b05║滿故。
X38n0676_p0020b06║若佛子！有佛經、律、大乘法，正見、正性、正法身，而不能
X38n0676_p0020b07║勤學修習，而捨七寶，反學邪見、二乘、外道、俗典、阿毗
X38n0676_p0020b08║曇、雜論、一切書記，是斷佛性障道因緣，非行菩薩道
X38n0676_p0020b09║者。若故作者，犯輕垢罪。
X38n0676_p0020b10║序事三階：一、應學而不學。有佛經律大乘法者，通
X38n0676_p0020b11║舉菩薩藏。正見者，謂萬行之解。正性者，謂正因性。
X38n0676_p0020b12║正法身者，謂正果性。修萬行從因至果，此是要知。
X38n0676_p0020b13║而今反不勤學，而反學二乘外道數論等，是斷佛
X38n0676_p0020b14║性。此第三、舉非結過。習小助大不犯，為伏外道讀
X38n0676_p0020b15║其經書亦不犯。菩薩若撥無二乘，亦名為犯。若學
X38n0676_p0020b16║二乘法，為欲引化二乘令入大乘，不犯也。
X38n0676_p0020b17║○第二十五不善和眾戒。夫為眾主，必使事會眾
X38n0676_p0020b18║心，方能傳益後生。彼我獲利，而反起鬬亂，用無節
X38n0676_p0020b19║目，自損損他，故制。出家二眾同犯，大小俱制。三眾
X38n0676_p0020b20║及在家，既未持眾，不制。
X38n0676_p0020b21║若佛子！佛滅度後，為說法主、為行法主、為僧房主、教
X38n0676_p0020b22║化主、坐禪主、行來主，應生慈心，善和鬬訟，善守三寶
X38n0676_p0020b23║物，莫無度用。如自己有，而反亂眾鬬諍，恣心用三寶
X38n0676_p0020b24║物者，犯輕垢罪。
X38n0676_p0020c01║序事三階出眾主，凡五種人，以初句為兩方便成
X38n0676_p0020c02║六人。律中有十四人，如律中說，此略舉六人。應生
X38n0676_p0020c03║下，第二、應。應有三事：一、應慈心，謂欲與眾生樂；二、
X38n0676_p0020c04║善和諍訟，謂如法滅諍，諍有四、毗尼有七，應如法
X38n0676_p0020c05║除滅不得差違；三、善守三寶物，應物應事施用，不
X38n0676_p0020c06║得差互而反亂眾。第三、不應但舉後兩句，不舉不
X38n0676_p0020c07║生慈心，此二事即是無慈也。
X38n0676_p0020c08║○第二十六，獨受利養戒。僧次請僧，不問客舊等，
X38n0676_p0020c09║皆有分。而舊人獨受，不以分客，乖施主心，貪利故
X38n0676_p0020c10║制。此戒出家，二眾同犯，大小俱制。三眾及在家，未
X38n0676_p0020c11║知僧事，不制。
X38n0676_p0020c12║若佛子！先在僧房中住，後見客菩薩比丘來入僧房、
X38n0676_p0020c13║舍宅、城邑、若國王宅舍中，乃至夏坐安居處及大會
X38n0676_p0020c14║中，先住僧應迎來送去，飲食供養，房舍、臥具、繩牀、木
X38n0676_p0020c15║牀事事給與。若無物，應賣自身及男女身，割自身肉
X38n0676_p0020c16║賣，供給所須悉以與之。若有檀越來請眾僧有利養
X38n0676_p0020c17║分，僧房主應次第差客僧受請。而先住僧獨受請而
X38n0676_p0020c18║不差客僧者，僧房主得無量罪，畜生無異，非沙門、非
X38n0676_p0020c19║釋種姓。若故作者，犯輕垢罪。
X38n0676_p0020c20║序事三階：一、有客來至。文中雖道菩薩、比丘，若聲
X38n0676_p0020c21║聞僧預利養分，亦同其例也。先住下，二、應。應有二
X38n0676_p0020c22║事：一、禮拜迎接，給僧臥具等；二、應依次差僧。言賣
X38n0676_p0020c23║身供給，舉況之辭。而先住下，第三、不應。不應中但
X38n0676_p0020c24║舉不次差僧，據後以兼前。若不與僧物分，不迎接，
X38n0676_p0021a01║亦同此制。若知僧次的至，彼人不差而奪，但犯輕
X38n0676_p0021a02║垢。以臨差時，界外或有來者，未專有分，故差竟而
X38n0676_p0021a03║奪與餘人。餘人知爾，能差及所差並是盜方便，後
X38n0676_p0021a04║得施家食䞋，五錢入手，各結重畜生無異。或此為
X38n0676_p0021a05║不差僧次戒。差僧次有六種，如律中說。
X38n0676_p0021a06║○第二十七、受別請戒。各受別請，則施主不請十
X38n0676_p0021a07║方僧，使施主失平等心功德。十方僧失常利施，故
X38n0676_p0021a08║制。出家五眾同犯。在家二眾無此利，未制。大小乘
X38n0676_p0021a09║不同菩薩僧。一云：凡齋會利施，悉斷別請。若請受
X38n0676_p0021a10║戒、說法、見機或比智，知此人無我，則不營功德。如
X38n0676_p0021a11║此等不制。二云：從四人已上有一僧，次不犯。都無
X38n0676_p0021a12║者，被制。文意似前解。
X38n0676_p0021a13║若佛子！一切不得受別請利養入己。而此利養屬十
X38n0676_p0021a14║方僧，而別受請，即是取十方僧物入己，及八福田中
X38n0676_p0021a15║諸佛聖人、一一師僧、父母、病人物，自己用故，犯輕垢
X38n0676_p0021a16║罪。
X38n0676_p0021a17║序事三階：初、標不應；而此下，第二、釋不應意。施主
X38n0676_p0021a18║修福法應廣普，當知利施本通十方，由汝別受故
X38n0676_p0021a19║十方不得，遠有奪十方之義，是故不應。八福田下，
X38n0676_p0021a20║此三、結不應。八福田並有應得僧次義，如佛應迹
X38n0676_p0021a21║為僧等。八福田者：一、佛；二、聖人；三、和尚；四、闍梨；五、
X38n0676_p0021a22║僧；六、父；七、母；八、病人。然三藏中佛恒受別請而不
X38n0676_p0021a23║名犯：一、佛是上福田，不減等心之福；二、此土只有
X38n0676_p0021a24║一佛，無有奪餘佛義。
X38n0676_p0021b01║○第二十八、別請僧戒，分別是田非田。如大經？德
X38n0676_p0021b02║王品：當知是心則為狹劣，失平等心，七眾同犯，大
X38n0676_p0021b03║小乘不全共。道俗菩薩請僧齋會，一云：都不得別
X38n0676_p0021b04║請，悉應僧次的請，一人便犯。二云：一食處莫問人
X38n0676_p0021b05║數多少，止請一僧次，便不犯。都無則制。若悉請者，
X38n0676_p0021b06║益善。文意似如前解。
X38n0676_p0021b07║若佛子！有出家菩薩、在家菩薩及一切檀越，請僧福
X38n0676_p0021b08║田求願之時，應人僧房問知事人：今欲請僧求願？知
X38n0676_p0021b09║事報言：次第請者，即得十方賢聖僧。而世人別請五
X38n0676_p0021b10║百羅漢菩薩僧，不如僧次一凡夫僧。若別請僧者，是
X38n0676_p0021b11║外道法。七佛無別請法，不順孝道。若故別請僧者，犯
X38n0676_p0021b12║輕垢罪。
X38n0676_p0021b13║序事三階：一、標應；而世人下，二、釋應。意明次請雖
X38n0676_p0021b14║得凡僧，有勝的請聖僧也。云五百羅漢不及一凡
X38n0676_p0021b15║僧，此就心邊，不論田也。若別請下，三、不應。不應同
X38n0676_p0021b16║外道異法，不隨佛教，即乖孝道。七佛者，並在此土
X38n0676_p0021b17║應化，迹在百劫之內，長壽天皆所曾見，故多引七
X38n0676_p0021b18║佛證義，欲使信者易明。過去九十劫，初有一佛，名
X38n0676_p0021b19║毗婆尸，亦名維衛。中間諸劫無佛，至三十一劫有
X38n0676_p0021b20║兩佛：一、名尸棄；二、名毗舍婆，亦言隨比。此第九十
X38n0676_p0021b21║一劫名賢劫，千佛應出，四佛已過：一、拘留孫；二、拘
X38n0676_p0021b22║那含牟尼；三、迦葉；四、釋迦牟尼也。
X38n0676_p0021b23║○第二十九、邪命自活戒。大論云：貪心發身口，名
X38n0676_p0021b24║為邪命。文列七事，例同者，皆犯乖淨命也。
X38n0676_p0021c01║若佛子！以惡心故，為利養販賣男女色，自手作食自
X38n0676_p0021c02║磨自舂，占相男女解夢吉凶，是男是女呪術工巧調
X38n0676_p0021c03║醫方法，和合百種毒藥千種毒藥，蛇毒生金銀毒蠱
X38n0676_p0021c04║毒，都無慈憫心無孝順心，若故作者犯輕垢罪。
X38n0676_p0021c05║序事三階：一、惡心為利，簡見機益物；二、列七事；三、
X38n0676_p0021c06║舉非結過，即是無慈，故犯聲聞邪命。凡有四食，方
X38n0676_p0021c07║仰及下等四。此中五事，通前四食：一、販賣女色；二、
X38n0676_p0021c08║手自作食，制道開俗；三、相吉凶，俗人如相以自活，
X38n0676_p0021c09║不犯，道一向制；四、呪術；五、工巧；六、調醫方法。此三
X38n0676_p0021c10║事，於物無侵，如法自活，在家不制，出家悉斷。若淨
X38n0676_p0021c11║治醫，無所悕望，不犯，出家亦開。和合藥毒，殺人犯
X38n0676_p0021c12║罪也。
X38n0676_p0021c13║○第三十，不敬好時戒。三齋、六齋，並是鬼神得力
X38n0676_p0021c14║之日。此日宜修善，福過餘日。而今於好時，虧慢更
X38n0676_p0021c15║犯，隨所犯事，隨篇結罪。此時此日，不應不知。加一
X38n0676_p0021c16║戒：一云：七眾俱制，皆應敬時。二云：但制在家年三
X38n0676_p0021c17║長齋月。六齋本為在家、出家盡壽持齋，不論時節。
X38n0676_p0021c18║若佛子！以惡心故，自身謗三寶詐現親附，口便說空
X38n0676_p0021c19║行在有中，經理白衣為白衣通，致男女交會婬色作
X38n0676_p0021c20║諸縛著，於六齋日年三長齋月，作殺生劫盜破齋犯
X38n0676_p0021c21║戒者，犯輕垢罪。
X38n0676_p0021c22║序事三階：一、總舉犯戒。凡有所犯，皆言行相違，乖
X38n0676_p0021c23║反正真，皆謗三寶。於六齋日下，二、所敬之時，謂六
X38n0676_p0021c24║齋、三長齋等。作殺生下，第三、更舉所犯結過。殺生、
X38n0676_p0022a01║劫盜，略舉初二。重破齋者，謂非時食等。優婆塞戒
X38n0676_p0022a02║云：六齋日、三齋月，受八戒、持齋。在家菩薩應行此
X38n0676_p0022a03║事。
X38n0676_p0022a04║如是十戒，應當學，敬心奉持，如制戒品中廣明。
X38n0676_p0022a05║如是十戒，第三總結也。
X38n0676_p0022a06║○第三十一，不行救贖戒。見有賣佛菩薩像，不救
X38n0676_p0022a07║贖，損辱之甚，非大士行。應隨力救贖，不者犯罪，故
X38n0676_p0022a08║制。七眾同犯，大小乘不全共，菩薩應贖。聲聞見父
X38n0676_p0022a09║母，不贖。犯第七聚經像，不見，制。
X38n0676_p0022a10║佛言：佛子！佛滅度後，於惡世中，若見外道一切惡人
X38n0676_p0022a11║劫賊，賣佛菩薩父母形像，及賣經律，販賣比丘、比丘
X38n0676_p0022a12║尼，亦賣發菩提心菩薩道人，或為官使，與一切人作
X38n0676_p0022a13║奴婢者。而菩薩見是事已，應生慈悲心，方便救護，處
X38n0676_p0022a14║處教化取物，贖佛菩薩形像，及比丘、比丘尼、發心菩
X38n0676_p0022a15║薩一切經律。若不贖者，犯輕垢罪。
X38n0676_p0022a16║序事有三：先、能賣之人，謂劫賊所賣，即佛菩薩形
X38n0676_p0022a17║像，此有父母是有大慈故。而菩薩下，第三、正應救
X38n0676_p0022a18║贖也。
X38n0676_p0022a19║○第三十二、損害眾生戒。此有六事：遠防損害，乖
X38n0676_p0022a20║慈故制；七眾同犯，大小俱制。
X38n0676_p0022a21║若佛子！不得販賣刀杖弓箭畜輕秤小斗，因官形勢
X38n0676_p0022a22║取人財物，害心繫縛破壞成功，長養猫狸猪狗。若故
X38n0676_p0022a23║作者，犯輕垢罪。
X38n0676_p0022a24║序事凡列六事：一、販賣殺具；二、畜輕秤小斗，丈尺
X38n0676_p0022b01║短者，亦從此例；三、因官形勢，求覓錢財；四、害心繫
X38n0676_p0022b02║縛；五、破壞成功；六、畜養猫狸。此等六物，皆有損害，
X38n0676_p0022b03║不應畜損傷之事也。
X38n0676_p0022b04║○第三十三、邪業覺觀戒。凡所運為，皆非正業，思
X38n0676_p0022b05║想覺觀，有亂真道。故制大小同犯，七眾不全同。
X38n0676_p0022b06║若佛子！以惡心故，觀一切男女等鬬，軍陣兵將劫賊
X38n0676_p0022b07║等鬬，亦不得聽吹貝鼓角、琴瑟箏笛、箜篌歌呌、妓樂
X38n0676_p0022b08║之聲，不得樗蒲圍棊、波羅塞戲、彈棊六博、拍毱擲石、
X38n0676_p0022b09║投壺牽道、八道行城、爪鏡蓍草、楊枝鉢盂、髑髏而作，
X38n0676_p0022b10║卜筮不得作，盜賊使命一一不得作。若故作者，犯輕
X38n0676_p0022b11║垢罪。
X38n0676_p0022b12║序事三階：前標不應惡心，簡去見機。二、列事。三、總
X38n0676_p0022b13║結。列事大例成五：第一、兩事不得觀看，道俗同制。
X38n0676_p0022b14║第二、若為自娛，道俗同，不得作，不得聽；若供養三
X38n0676_p0022b15║寶，道俗同開。第三、八事不得雜戲。第四、六事不得
X38n0676_p0022b16║卜筮為利。此等道俗俱制也。第五、使命。
X38n0676_p0022b17║○第三十四，暫念小乘戒，乖本所習，故制。七眾同
X38n0676_p0022b18║犯，大小不共，以習各異。欲背大向小，心計未成，犯
X38n0676_p0022b19║前第八背大向小戒。計成失戒，在第十重戒中說。
X38n0676_p0022b20║此戒所制，不欲背大，正言小乘易行。且欲斷結，然
X38n0676_p0022b21║後化生。
X38n0676_p0022b22║若佛子！護持禁戒，行住坐臥日夜六時，讀誦是戒猶
X38n0676_p0022b23║如金剛，如帶持浮囊欲渡大海，如草繫比丘常生大
X38n0676_p0022b24║乘善信，自知我是未成之佛，諸佛是已成之佛，發菩
X38n0676_p0022c01║提心念念不去心，若起一念二乘外道心者，犯輕垢
X38n0676_p0022c02║罪。
X38n0676_p0022c03║序事有兩：一、應，應念大乘。略舉三事：一、護大乘戒。
X38n0676_p0022c04║凡舉兩譬：一、金剛，取堅義；二、浮囊，如大經草繫，出
X38n0676_p0022c05║因緣經；二、生大乘信；三、發大乘心。若起下，二、不應，
X38n0676_p0022c06║不應一念起自度之想。外道者，指二乘為外道，若
X38n0676_p0022c07║權入此道為化，非所制也。
X38n0676_p0022c08║○第三十五、不發願戒。菩薩常應願求勝事，緣心
X38n0676_p0022c09║善境，將來因此尅遂。若不發願，求善之心難遂，故
X38n0676_p0022c10║制。七眾同，大小異，所習不同故。
X38n0676_p0022c11║若佛子！常應發一切願，孝順父母、師僧、三寶，願得好
X38n0676_p0022c12║師、同學、善知識，常教我大乘經律，十發趣、十長養、十
X38n0676_p0022c13║金剛、十地，使我開解，如法修行，堅持佛戒，寧捨身命，
X38n0676_p0022c14║念念不去心。若一切菩薩不發是願者，犯輕垢罪。
X38n0676_p0022c15║序事三重：一、出願體；二、應；三、不應。一、願體有十事：
X38n0676_p0022c16║一、願孝父母師僧；二、願得好師；三、願得勝友同學；
X38n0676_p0022c17║四、願教我大乘律；五、願解十發趣；六、願解十長養；
X38n0676_p0022c18║七、願解十金剛；八、願解十地；九、願如法修行；十、願
X38n0676_p0022c19║堅持佛戒。寧捨下，第二、應發此心。苦一切下，第三、
X38n0676_p0022c20║不應。不應不發此心也。
X38n0676_p0022c21║○第三十六、不發誓戒。誓是必固之心，願中之勇
X38n0676_p0022c22║烈意。始行心弱，宜須防持。若不發心作意，亦生違
X38n0676_p0022c23║犯。故制七眾同犯而用，不必皆盡。大小乘不共，二
X38n0676_p0022c24║乘不制，心易防持。
X38n0676_p0023a01║若佛子！發是十大願已，持佛禁戒，作是願言：寧以此
X38n0676_p0023a02║身投熾然猛火、大坑、刀山，終不毀犯三世諸佛經律，
X38n0676_p0023a03║與一切女人作不淨行。
X38n0676_p0023a04║復作是願：寧以熱鐵羅網千重周匝纏身，終不以破
X38n0676_p0023a05║戒之身受於信心檀越一切衣服。
X38n0676_p0023a06║復作是願：寧以此口吞熱鐵丸及大流猛火經百千
X38n0676_p0023a07║劫，終不以破戒之口食於信心檀越百味飲食。復作
X38n0676_p0023a08║是願：寧以此身臥大流猛火羅網熱鐵地上，終不以
X38n0676_p0023a09║破戒之身受於信心檀越百種牀座。
X38n0676_p0023a10║復作是願：寧以此身受三百矛刺身，經一劫、二劫，終
X38n0676_p0023a11║不以破戒之身受於信心檀越百味醫藥。
X38n0676_p0023a12║復作是願：寧以此身投熱鐵鑊經百千劫，終不以破
X38n0676_p0023a13║戒之身受於信心檀越千種房舍、屋宅、園林、田地。
X38n0676_p0023a14║復作是願：寧以鐵鎚打碎此身，從頭至足令如微塵，
X38n0676_p0023a15║終不以破戒之身受於信心檀越恭敬禮拜。
X38n0676_p0023a16║復作是願：寧以百千熱鐵刀矛挑其兩目，終不以破
X38n0676_p0023a17║戒之心視他好色。
X38n0676_p0023a18║復作是願：寧以百千鐵錐劖刺耳根，經一劫、二劫，終
X38n0676_p0023a19║不以破戒之心聽好音聲。
X38n0676_p0023a20║復作是願：寧以百千刃刀割去其鼻，終不以破戒之
X38n0676_p0023a21║心貪齅諸香。
X38n0676_p0023a22║復作是願：寧以百千刃刀制斷其舌，終不以破戒之
X38n0676_p0023a23║心食人百味淨食。
X38n0676_p0023a24║復作是願：寧以利斧斬破其身，終不以破戒之心貪
X38n0676_p0023b01║著好觸。
X38n0676_p0023b02║復作是願：願一切眾生悉得成佛。而菩薩若不發是
X38n0676_p0023b03║願者，犯輕垢罪。
X38n0676_p0023b04║序事有三：初一句標勸，以發十願應發誓持戒；後
X38n0676_p0023b05║一句結不發為過；中間十三復次，正明誓體也。
X38n0676_p0023b06║○第三十七冐難遊行戒。始行菩薩，業多不定。且
X38n0676_p0023b07║人身難得，堪為道器。不慎遊行，致有夭逝。在危生
X38n0676_p0023b08║念，所喪事重。以不慎故制。七眾同犯，大小俱制。
X38n0676_p0023b09║若佛子！常應二時頭陀：冬夏坐禪、結夏安居，常用楊
X38n0676_p0023b10║枝、澡豆、三衣、缾鉢、坐具、錫杖、香爐、漉水囊、手巾、刀子、
X38n0676_p0023b11║火燧、鑷子、繩牀、經律、佛像、菩薩形像。而菩薩行頭陀
X38n0676_p0023b12║時及遊方時，行來百里、千里，此十八種物常隨其身。
X38n0676_p0023b13║頭陀者，從正月十五日至三月十五日、八月十五日
X38n0676_p0023b14║至十月十五日，是二時中，此十八種物常隨其身，如
X38n0676_p0023b15║鳥二翼。若布薩日，新學菩薩半月半月常布薩，誦十
X38n0676_p0023b16║重、四十八輕戒。若誦戒時，當於諸佛菩薩形像前誦，
X38n0676_p0023b17║一人布薩即一人誦，若二人、若三人乃至百千人亦
X38n0676_p0023b18║一人誦。誦者高座、聽者下座，各各披九條、七條、五條
X38n0676_p0023b19║袈裟。若結夏安居時，亦應一一如法。若行頭陀時，莫
X38n0676_p0023b20║入難處。若惡國界、若惡國王，土地高下、艸木深邃，師
X38n0676_p0023b21║子、虎、狼、水、火、風難，及以劫賊、道路、毒蛇，一切難處悉
X38n0676_p0023b22║不得入。頭陀行道乃至夏坐安居時，是諸難處皆不
X38n0676_p0023b23║得入。若故入者，犯輕垢罪。
X38n0676_p0023b24║序事三重：一、明遊止所應，是制戒之緣。在先兼制，
X38n0676_p0023c01║更有三：初、明遊止二時，十八物自隨。二時頭陀者，
X38n0676_p0023c02║遊行時也。春秋二時，調適遊行，化物無妨損也。頭
X38n0676_p0023c03║陀有十二，大論廣明。食有五：一、不受別請；二、常乞
X38n0676_p0023c04║食；三、中後不飲漿；四、一坐食；五、節量食。住處有五：
X38n0676_p0023c05║一、阿練若處；二、常坐不臥；三、塚間住；四、樹下坐；五、
X38n0676_p0023c06║露地住。衣止有兩：一、但畜三衣；二、常著衲衣。冬寒
X38n0676_p0023c07║夏熱，遊行多妨損，故制。若不依制，犯輕垢。有人言：
X38n0676_p0023c08║菩薩立誓安居，五月、三月下半至八月上半。文云：
X38n0676_p0023c09║此時不復頭陀，復是安居之限。遊行冐難，皆是制
X38n0676_p0023c10║限也。
X38n0676_p0023c11║○第三十八，乖尊卑次序戒。乖亂失儀故制。七眾
X38n0676_p0023c12║同犯，大小俱制。
X38n0676_p0023c13║若佛子，應如法次第坐，先受戒者在前坐，後受戒者
X38n0676_p0023c14║在後坐。不問老少，比丘、比丘尼、貴人、國王、王子，乃至
X38n0676_p0023c15║黃門奴婢，皆應先受戒者在前坐，後受戒者次第而
X38n0676_p0023c16║坐。莫如外道癡人，若老若少，無前無後，坐無次第，如
X38n0676_p0023c17║兵奴之法。我佛法中，先者先坐，後者後坐，而菩薩一
X38n0676_p0023c18║一不如法次第坐者，犯輕垢罪。
X38n0676_p0023c19║序事三階：一、應次第。莫如外道下，二、不應，不應亂
X38n0676_p0023c20║次也。我法中下，三、總結應不應義。聲聞次序出律
X38n0676_p0023c21║部，臥具法以戒為次，乃至大須臾時，皆名上座。通
X38n0676_p0023c22║道俗九眾：一、比丘，二、比丘尼，三、六法尼，四、沙彌，五、
X38n0676_p0023c23║沙彌尼，六、出家，七、出家尼，八、優婆塞，九、優婆夷。此
X38n0676_p0023c24║九眾有次第，不得亂，如律部說也。
X38n0676_p0024a01║○第三十九、不修福慧戒。福慧二莊嚴，如鳥二翼，
X38n0676_p0024a02║不可不修，乖出要之道，故制。七眾同犯，大小乘不
X38n0676_p0024a03║全共。菩薩攝一切善，應修。聲聞夏分自誓，應修福
X38n0676_p0024a04║業。餘時不制。
X38n0676_p0024a05║若佛子！常應教化一切眾生，建立僧房、山林、園田，立
X38n0676_p0024a06║作佛塔，冬夏安居坐禪處所，一切行道處皆應立之，
X38n0676_p0024a07║而菩薩應為一切眾生講說大乘經律。若疾病、國難、
X38n0676_p0024a08║賊難，父母、兄弟、和尚、阿闍黎亡滅之日，及三七日、四
X38n0676_p0024a09║五七日乃至七七日，亦應講說大乘經律。一切齋會
X38n0676_p0024a10║求福行來治生，大火所燒、大水所漂、黑風所吹船舫、
X38n0676_p0024a11║江河大海、羅剎之難，亦讀誦講說此經律。乃至一切
X38n0676_p0024a12║罪報、三惡、八難、七逆，杻械枷鎖繫縛其身，多愛、多嗔、
X38n0676_p0024a13║多愚癡、多疾病，皆應讀誦講說此經律。而新學菩薩
X38n0676_p0024a14║若不爾者，犯輕垢罪。
X38n0676_p0024a15║序事三階：一、修福自作教他。文中略序七事：一、僧
X38n0676_p0024a16║坊；二、山林；三、園；四、田；五、塔；六、冬夏坐禪安居處；七、
X38n0676_p0024a17║一切行道處。凡此流類悉應建立，力若不及者不
X38n0676_p0024a18║犯。而菩薩下，第二、應修智慧，亦自作教他人。而新
X38n0676_p0024a19║學下，第三、舉非結通，不修為失也。
X38n0676_p0024a20║如是九戒應當學，敬心奉持，梵壇品中當廣明。
X38n0676_p0024a21║如是九戒下，第四段、總結梵壇品，當廣明也。
X38n0676_p0024a22║○第四十、揀擇受戒。戒有心樂受，悉皆應與。若瞋
X38n0676_p0024a23║惡揀棄，乖於勸獎，故制出家。二眾同犯。餘無師範
X38n0676_p0024a24║者，未制。大小不全共。菩薩本兼物，聲聞若許而中
X38n0676_p0024b01║悔，是犯。不許，不犯。
X38n0676_p0024b02║若佛子！與人受戒時，不得揀擇一切國王、王子、大臣、
X38n0676_p0024b03║百官、比丘、比丘尼、信男、信女、婬男、婬女、十八梵天、六
X38n0676_p0024b04║欲天子、無根、二根、黃門、奴婢、一切鬼神，盡得受戒。應
X38n0676_p0024b05║教身所著袈裟，皆使壞色與道相應，皆染使青黃赤
X38n0676_p0024b06║黑紫色，一切染衣乃至臥具盡以壞色，身所著衣一
X38n0676_p0024b07║切染色。若一切國土中國人所著衣服，比丘皆應與
X38n0676_p0024b08║其俗服有異。若欲受戒時，師應問言：汝現身不作七
X38n0676_p0024b09║逆罪否？菩薩法師不得與七逆人現身受戒。七逆者，
X38n0676_p0024b10║出佛身血、殺父、殺母、殺和尚、殺阿闍梨、破羯磨轉法
X38n0676_p0024b11║輪僧、殺聖人。若具七逆，即現身不得戒，餘一切人盡
X38n0676_p0024b12║得受戒。出家人法，不向國王禮拜、不向父母禮拜、六
X38n0676_p0024b13║親不敬、鬼神不禮，但解法師語。有百里千里來求法
X38n0676_p0024b14║者，而菩薩法師以惡心瞋心，而不即與授一切眾生
X38n0676_p0024b15║戒者，犯輕垢罪。
X38n0676_p0024b16║序事有三：初、不應簡擇。二、應簡擇者，有兩：一、身形
X38n0676_p0024b17║不如，應簡釋；二、業障不如，須簡擇。衣中聲聞用青
X38n0676_p0024b18║泥𣝕，菩薩亦應用，依此文意似不必盡備，但與俗
X38n0676_p0024b19║艶不同便名如法。一云道俗受戒皆須服壞色，二
X38n0676_p0024b20║云是可壞色處道俗同制。文云與俗有異，當知出
X38n0676_p0024b21║家菩薩必用壞色。出家人法下，第三、舉非結過也。
X38n0676_p0024b22║○第四十一，為利作師戒。內無實解，外為名利，輒
X38n0676_p0024b23║爾強為，有誤人之失，故制。出家二眾同犯，大小不
X38n0676_p0024b24║俱制。三眾及在家無師範義，不制。
X38n0676_p0024c01║若佛子！教化人起信心時，菩薩與他人作教誡法師
X38n0676_p0024c02║者，見欲受戒人，應教請二師：和尚、阿闍梨。二師應問
X38n0676_p0024c03║言：汝有七遮罪否？若現身有七遮罪者，師不應與受
X38n0676_p0024c04║戒。若無七遮者，得與受戒。若有犯十戒者，應教懺悔，
X38n0676_p0024c05║在佛菩薩形像前，日夜六時誦十重、四十八輕戒，苦
X38n0676_p0024c06║到禮三世千佛，得見好相。若一七日、二三七日，乃至
X38n0676_p0024c07║一年，要見好相。好相者，佛來摩頂，見光見華，種種異
X38n0676_p0024c08║相，便得滅罪。若無好相，雖懺無益，是人現身亦不得
X38n0676_p0024c09║戒，而得增受戒。若犯四十八輕戒者，對首懺悔，罪便
X38n0676_p0024c10║得滅，不同七遮。而教誡師於是法中，一一好解，若不
X38n0676_p0024c11║解大乘經律，若輕若重，是非之相，不解第一義諦，習
X38n0676_p0024c12║種性、長養性、性種性、不可壞性、道種性、正法性，其中
X38n0676_p0024c13║多少觀行，出八十禪支，一切行法，一一不得此法中
X38n0676_p0024c14║意。而菩薩為利養故，為名聞故，惡求多求，貪利弟子，
X38n0676_p0024c15║而詐現解一切經律，為供養故，是自欺詐，亦欺詐他
X38n0676_p0024c16║人故，與人授戒者，犯輕垢罪。
X38n0676_p0024c17║序事三階：一、明所解。解此故堪為師兼制，不解則
X38n0676_p0024c18║犯問遮道。遮道有三：一、七逆；二、十重；三、四十八輕。
X38n0676_p0024c19║如是三事皆應一一好解，不欲受者不得逼憎受
X38n0676_p0024c20║之罪。若不解大乘下，第二、不解。不解此而作師，亦
X38n0676_p0024c21║是兼制。而菩薩下，第三、舉非結過也。
X38n0676_p0024c22║○第四十二、為惡人說戒戒。凡未受菩薩戒者，皆
X38n0676_p0024c23║曰惡人。若預為說，後受不能慇重，故制。七眾同犯，
X38n0676_p0024c24║大小俱制。
X38n0676_p0025a01║若佛子！不得為利養故，於未受菩薩戒者前、若外道
X38n0676_p0025a02║惡人前，說此千佛大戒；邪見人前亦不得說。除國王，
X38n0676_p0025a03║餘一切人不得說。是惡人輩不受佛戒，名為畜生。生
X38n0676_p0025a04║生之處不見三寶，如木石無心，名為外道邪見人輩
X38n0676_p0025a05║木頭無異。而菩薩於是惡人前說七佛教戒者，犯輕
X38n0676_p0025a06║垢罪。
X38n0676_p0025a07║序事三階：一、不得輙說，唯除國王外道惡人，即九
X38n0676_p0025a08║十五種是。惡人輩下，第二、不受皆為惡人，空生空
X38n0676_p0025a09║死同畜生也。而菩薩下，第三、舉非結過也。
X38n0676_p0025a10║○第四十三，無慚受施戒當分。犯已自結罪，不思
X38n0676_p0025a11║慚愧，而冐當利施，無愧故制。出家五眾同，大小俱
X38n0676_p0025a12║制，以枉當福田故。文云：信心出家，毀正戒者，在家
X38n0676_p0025a13║未當，田任未制。
X38n0676_p0025a14║若佛子！信心出家受佛正戒，故起心毀犯聖戒者，不
X38n0676_p0025a15║得受一切檀越供養，亦不得國王地上行，不得飲國
X38n0676_p0025a16║王水。五千大鬼常遮其前，鬼言：大賊！若入房舍、城邑、
X38n0676_p0025a17║宅中，鬼復常掃其脚迹。一切世人咸皆罵言：佛法中
X38n0676_p0025a18║賊！一切眾生眼不欲見。犯戒之人，畜生無異、木頭無
X38n0676_p0025a19║異。若故毀正戒者，犯輕垢罪。
X38n0676_p0025a20║序事三重：一、帶罪無愧不得受施。國王本以地水
X38n0676_p0025a21║給有德之人，無有德行不應受用。五千下，第二、帶
X38n0676_p0025a22║罪無愧人鬼所毀。若毀正戒，第三、舉非結過也。
X38n0676_p0025a23║○第四十四、不供養經典戒。三寶皆應供養，若不
X38n0676_p0025a24║修者，乖於謹敬之心，故制。七眾同犯，大小不全共。
X38n0676_p0025b01║菩薩應修五事，聲聞五篇輕重法應誦持，餘事不
X38n0676_p0025b02║制。
X38n0676_p0025b03║若佛子！常應一心受持讀誦大乘經律，剝皮為紙、刺
X38n0676_p0025b04║血為墨、以髓為水、析骨為筆，書寫佛戒，木皮、榖紙、絹
X38n0676_p0025b05║素、竹帛亦悉書持，常以七寶、無價香華、一切雜寶為
X38n0676_p0025b06║箱囊，盛經律卷。若不如法供養者，犯輕垢罪。
X38n0676_p0025b07║序事三階：一、標勸；受持下，二、別列。勸事凡五種：一、
X38n0676_p0025b08║受持；二、讀；三、誦；四、書寫；五、供養。解說已在上三十
X38n0676_p0025b09║九中。若不下，第三、舉非結過。經典是佛，母應供養，
X38n0676_p0025b10║不者犯罪。
X38n0676_p0025b11║○第四十五、不化眾生戒。菩薩發心為物，見有識
X38n0676_p0025b12║之類，應須教化，令得悟解。若不能者，乖大士之行。
X38n0676_p0025b13║故制七眾同犯，大小不共。大士化眾生，是正行。小
X38n0676_p0025b14║乘自度不化，非犯。
X38n0676_p0025b15║若佛子！常起大悲心，若入一切城邑、舍宅，見一切眾
X38n0676_p0025b16║生，應當唱言：汝等眾生，盡應受三歸、十戒。若見牛、馬、
X38n0676_p0025b17║猪、羊一切畜生，應心念口言：汝是畜生，發菩提心。而
X38n0676_p0025b18║菩薩入一切處山林、川野，皆使一切眾生發菩提心；
X38n0676_p0025b19║是菩薩若不發教化眾生心者，犯輕垢罪。
X38n0676_p0025b20║序事三重：一、勸起大悲，不起兼制。悲能拔苦，大士
X38n0676_p0025b21║恒願眾生離苦。若入一切下，二、列悲心之事，凡三
X38n0676_p0025b22║種：一、見人類令受三歸十戒，有二解：一、聲聞十戒；
X38n0676_p0025b23║二、菩薩十重戒。二、見非人類令發心；三、隨所至方。
X38n0676_p0025b24║隨所見人悉令發心，是出要之急須，此三通制道
X38n0676_p0025c01║俗。菩薩若不下，第三、舉非結過也。
X38n0676_p0025c02║○第四十六、說法不如法戒。前人不如法，強為解
X38n0676_p0025c03║說，彼此有慢法之失，故制。出家五眾同，大小俱制。
X38n0676_p0025c04║在家不全為法主，止說一句一偈，不如法，亦犯。
X38n0676_p0025c05║若佛子！常應教化起大悲心入檀越貴人家，一切眾
X38n0676_p0025c06║中不得立為白衣說法，應在白衣眾前高座上坐，法
X38n0676_p0025c07║師比丘不得地立為四眾說法。若說法時，法師高座
X38n0676_p0025c08║香華供養，四眾聽者下座，如孝順父母、敬順師教，如
X38n0676_p0025c09║事火婆羅門。其說法者，若不如法說者，犯輕垢罪。
X38n0676_p0025c10║序事三重：一、常應大悲教化，即是兼制也。不得立
X38n0676_p0025c11║示說法儀則，為白衣說不得倚立，法應同坐，若相
X38n0676_p0025c12║與立亦非過。此中舉立為語，若人臥法主坐立，或
X38n0676_p0025c13║復覆頭捉杖悉不得。二、為四眾說，亦不應倚立，莫
X38n0676_p0025c14║言僧尼有道而倚立為說，亦是輕法為犯也。其說
X38n0676_p0025c15║法者，三舉非結過也。
X38n0676_p0025c16║○第四十七，非法制限戒。既見善事，法應隨喜，而
X38n0676_p0025c17║今制網障閡，乖助善之義。故制在家二眾同犯，出
X38n0676_p0025c18║家五眾無其自在之制。脫立閡善制限，亦同此制，
X38n0676_p0025c19║大小同犯。
X38n0676_p0025c20║若佛子皆以信心受佛戒者，若國王太子百官四部
X38n0676_p0025c21║弟子，自恃高貴破滅佛法戒律，明作制法，制我四部
X38n0676_p0025c22║弟子不聽出家行道，亦復不聽造立形像佛塔經律，
X38n0676_p0025c23║立統官制眾使安籍記僧，菩薩比丘地立白衣高座，
X38n0676_p0025c24║廣行非法如兵奴事主。而菩薩正應受一切人供養，
X38n0676_p0026a01║而反為官走使，非法非律。若國王百官好心受佛戒
X38n0676_p0026a02║者，莫作是破三寶之罪。若故作破法者，犯輕垢罪。
X38n0676_p0026a03║序事三階：一、標受戒者，兩釋：一云、標被制之人。佛
X38n0676_p0026a04║子欲信心受戒，而制限障閡，不聽彼受。二云、標能
X38n0676_p0026a05║制之人。佛子始以信心受戒，未便立非法制限，是
X38n0676_p0026a06║故示應。若國王下。二、正制限之事。不聽出家，斷僧
X38n0676_p0026a07║寶也。不聽四部出家者，謂居士、居士婦、童男、童女。
X38n0676_p0026a08║不聽造立形像，斷佛寶也。不聽書寫經律，斷法寶
X38n0676_p0026a09║也。故作下。舉非結過也。
X38n0676_p0026a10║○第四十八，破法戒。內眾有過，依內法治問，乃向
X38n0676_p0026a11║白衣外人說罪，令彼王法治罸，鄙辱清化，故名破
X38n0676_p0026a12║法。乖護法之心，故制。出家五眾同犯，大小乘俱制。
X38n0676_p0026a13║若佛子以好心出家，而為名聞利養，於國王百官前
X38n0676_p0026a14║說佛戒者，橫與比丘、比丘尼、菩薩戒弟子作繫縛事，
X38n0676_p0026a15║如獄囚法，如兵奴之法，如師子身中蟲自食師子肉，
X38n0676_p0026a16║非餘外蟲。如是佛子自破佛法，非外道天魔能破。若
X38n0676_p0026a17║愛佛戒者，應護佛戒，如念一子，如事父母，不可毀破。
X38n0676_p0026a18║而菩薩聞外道惡人以惡言謗破佛戒之聲，如三百
X38n0676_p0026a19║矛刺心，千刀萬杖打拍其身，等無有異。寧自入地獄
X38n0676_p0026a20║經於百劫，而不一聞惡人以惡言謗破佛戒之聲，而
X38n0676_p0026a21║況自破佛戒，教人破法因緣，亦無孝順之心。若故作
X38n0676_p0026a22║者，犯輕垢罪。
X38n0676_p0026a23║序事三階：第一、不應破法；第二、明護法，從若受佛
X38n0676_p0026a24║戒文已去是也；第三、舉非結過，從教人破法已去
X38n0676_p0026b01║文是也。或名此戒為令他得損惱戒也。
X38n0676_p0026b02║如是九戒，應當學，敬心奉持。
X38n0676_p0026b03║諸佛子！是四十八輕戒，汝等受持，過去諸菩薩已誦，
X38n0676_p0026b04║未來諸菩薩當誦，現在諸菩薩今誦。
X38n0676_p0026b05║諸佛子下，第三、總結。有三：一、標數；二、勸持；三、勸誦。
X38n0676_p0026b06║一、標數，即四十八輕也。汝等受持，即第二、勸秉，持
X38n0676_p0026b07║之在心也。第三、勸誦，舉三世菩薩誦為勸也。
X38n0676_p0026b08║△諸佛子聽下，第三、大段流通也。就此中大分為
X38n0676_p0026b09║兩：一、流通此戒輕重，二、流通此一品。
X38n0676_p0026b10║諸佛子諦聽！此十重、四十八輕戒，三世諸佛已誦、當
X38n0676_p0026b11║誦、今誦，我今亦如是誦。汝等一切大眾，若國王、王子、
X38n0676_p0026b12║百官、比丘、比丘尼、信男、信女受持菩薩戒者，應受持、
X38n0676_p0026b13║讀誦、解脫、書寫佛性常住戒卷，流通三世，一切眾生
X38n0676_p0026b14║化化不絕，得見千佛，為佛佛授手，世世不墮惡道八
X38n0676_p0026b15║難，常生人道天中。我今在此樹下略開七佛法戒，汝
X38n0676_p0026b16║等大眾當一心學波羅提木叉，歡喜奉行。如無相天
X38n0676_p0026b17║王品勸學中一一廣明。三千學士時坐聽者聞佛自
X38n0676_p0026b18║誦，心心頂戴，歡喜受持。
X38n0676_p0026b19║就第一流通，此戒輕重復有四意：一、明誦；二、正流
X38n0676_p0026b20║通；三、流通得益；四、大眾奉持。就此四更各有三別。
X38n0676_p0026b21║第一誦中三：一、標名；二、三世諸佛誦；三、我釋迦亦
X38n0676_p0026b22║誦。第一標名數十重四十八輕事也。第二三世諸
X38n0676_p0026b23║佛尊重此戒，誦持勸也。我今亦誦，第三我釋迦亦
X38n0676_p0026b24║誦，為流通勸物也。汝等一切眾，此四階中第二正
X38n0676_p0026c01║流通，亦有三：一、勸流通人；二、流通相；三、流通事。流
X38n0676_p0026c02║通人者，即時座大眾也。流通相，五種法師也。流通
X38n0676_p0026c03║事者，以此戒法流通三世化化不絕也。得見千佛
X38n0676_p0026c04║下，此是四重中第三階流通得益，得見千佛是益
X38n0676_p0026c05║事也。就此文為三：一、值聖；二、離苦；三、得樂。值聖者，
X38n0676_p0026c06║見千佛也。三世千佛悉見，今舉千佛一世耳。佛佛
X38n0676_p0026c07║授手者，非即舉手更授也，明秉戒如法與佛相鄰，
X38n0676_p0026c08║鄰次不遠故義言授手也。世世不墮離苦也，常生
X38n0676_p0026c09║得樂也，所離所得豈止於此？且舉凡情所忻厭以
X38n0676_p0026c10║之為勸耳。我今在此樹下付屬奉行，此下不更開
X38n0676_p0026c11║也。
X38n0676_p0026c12║爾時，釋迦牟尼佛說上蓮華臺藏世界盧舍那佛所
X38n0676_p0026c13║說心地法門品中十無盡戒法品竟，千百億釋迦亦
X38n0676_p0026c14║如是說。從摩醯首羅天王宮至此道樹下十住處說
X38n0676_p0026c15║法品，為一切菩薩、不可說大眾受持、讀誦、解說其義，
X38n0676_p0026c16║亦如是。千百億世界、蓮華藏世界、微塵世界，一切佛
X38n0676_p0026c17║心藏、地藏、戒藏、無量行願藏、因果佛性常住藏，如是
X38n0676_p0026c18║一切佛說無量一切法藏竟，千百億世界中一切眾
X38n0676_p0026c19║生受持、歡喜、奉行。若廣開心地相相，如佛華光王七
X38n0676_p0026c20║行品中說。
X38n0676_p0026c21║爾時釋迦第二章總流通一品，一卷戒本亦有闕
X38n0676_p0026c22║者，是抄不盡耳。亦四階：一、偏結說心地品；二、略舉
X38n0676_p0026c23║總結十處說；三、所說之法；四、大眾奉行。初階兩別：
X38n0676_p0026c24║一、明此釋迦說竟；二、明餘釋迦說竟。從摩醯第二
X38n0676_p0027a01║階總結十處說竟，亦兩：一、舉此釋迦所說十處出
X38n0676_p0027a02║上卷；二、舉餘釋迦所說，餘釋迦中文末闕。亦如是
X38n0676_p0027a03║學第三階舉所說法，凡七句，亦兩：前六是別，後一
X38n0676_p0027a04║是總。千百億世界中下，第四、大眾奉行，亦兩：前、明
X38n0676_p0027a05║千百億世界中眾生各各皆說、各各奉行；二、指餘
X38n0676_p0027a06║處廣說佛華光王品，應是大本中也。本不同三千
X38n0676_p0027a07║者，是菩薩應學三千威儀。三年者，聲聞五年、菩薩
X38n0676_p0027a08║三年。三事者，戒、定、慧也。
X38n0676_p0027a09║明人忍慧強，能持如是法，未成佛道間，
X38n0676_p0027a10║安獲五種利？一者十方佛，憫念常守護，
X38n0676_p0027a11║二者、命終時，正見心歡喜；三者、生生處；
X38n0676_p0027a12║為諸菩薩友。四者功德聚，戒度悉成就，
X38n0676_p0027a13║五者、今後世性戒福慧滿，此是佛行處。
X38n0676_p0027a14║智者善思量，計我著相者，不能信是法。
X38n0676_p0027a15║滅盡取證者，亦非下種處。欲長菩提苗，
X38n0676_p0027a16║光明照世間，應當靜觀察，諸法真實相。
X38n0676_p0027a17║不生亦不滅，不常復不斷，不一又不異。
X38n0676_p0027a18║不來亦不去，如是一心中，方便勤莊嚴。
X38n0676_p0027a19║菩薩所應作，應當次第學，於學於無學。
X38n0676_p0027a20║勿生分別想，是名第一道，亦名摩訶衍。
X38n0676_p0027a21║一切戲論惡，悉從是處滅。諸佛薩婆若，
X38n0676_p0027a22║悉由是處出。是故諸佛子，宜發大勇猛，
X38n0676_p0027a23║於諸佛淨戒，護持如明珠。過去諸菩薩，
X38n0676_p0027a24║已於是中學，未來者當學，現在者今學。
X38n0676_p0027b01║此是佛行處，聖主所稱嘆，我已隨順說。
X38n0676_p0027b02║福德無量聚，迴以施眾生，共向一切智。
X38n0676_p0027b03║願聞是法者，疾得成佛道。
X38n0676_p0027b04║
X38n0676_p0027b05║菩薩戒經義疏卷下
X38n0676_p0027b06║
X38n0676_p0027b07║音釋經
X38n0676_p0027b08║鉾（迷浮切，與矛同。）刺（七迹切。）[萩-火+(尤-尢+木)]（蘇貫切，與蒜同。）茖（音格，作革非也。）諮問（上津夷切，
X38n0676_p0027b09║訪問也。）罥（古泫切，繫也，與羂同。）販（方願切，販賣也。）易（夷益切，貿易也。）占（之亷切，占視也。）
X38n0676_p0027b10║箜篌（上音空，下音侯，樂器也。）摴蒲（上抽居切，博器也。）塞戲（上音賽。）拍毱。
X38n0676_p0027b11║（上普陌切，下渠竹切，毬子也。）擲（直炙切，投也。）蓍（升脂切，蒿屬。）髑髏（上音獨，下音婁，
X38n0676_p0027b12║首骨。）卜筮（下時世切，龜為卜，箸為筮。）劖（仕衫切，針刺。）齅（許救切，俗作嗅。）燧（除醉切，取
X38n0676_p0027b13║火木也。）鑷（尼輒切，箝也。）邃（雖遂切，深也。）杻械（上救九切，下下戒切。）鏁（蘇果切，與
X38n0676_p0027b14║鎻同。）出佛（上尺類切，出之也。）殺（七逆中殺，並式吏切，下殺上也。）剝皮（上百各切，削也。）
X38n0676_p0027b15║㭊（先的切，與析同。）帛（音白）
X38n0676_p0027b16║疏
X38n0676_p0027b17║弶（其亮切。）鄙（補靡切，陋也。）娠（升人切，孕也。）罔（誣也，欺也，以是為非。）絓（古賣切，猶
X38n0676_p0027b18║豫也。）痤（音坐。）謬（靡幼切，猶錯亂誤也。）傲（五倒切，不敬也。）誕（徒亶切，欺也。）咽（伊甸切，吞
X38n0676_p0027b19║也。）蚋（如銑切，小蚊也。）葷臭（上許云切，辛臭也。下尺救切，與臰同。）薤（音械。）葫荾（上音
X38n0676_p0027b20║胡，下音雖，與荽同。）蒠蒺（上私力切，下音疾。）餌（忍止切，所食物曰餌。）罾（音增，魚網有機
X38n0676_p0027b21║者。）繳（告丁切，纏也。）希（香衣切，與悕同。）靳（音僅，固也。）邁（居候切，猶結搆也，合集也。）仇
X38n0676_p0027b22║（渠尤切，讎也。）瞋打（上稱人切，怒而張目也；下音頂。）䞋（初覲切，施也。）救贖（下神六切，
X38n0676_p0027b23║貿也。）烈（音列，火猛也。）泥𣝕（上年題切，水和也；下將先切，香木名。）艶（音焰，美也。）閡（與礙
X38n0676_p0027b24║同。）
X38n0676_p0027c01║
X38n0676_p0027c02║
X38n0676_p0027c03║
X38n0676_p0027c04║
X38n0676_p0027c05║
X38n0676_p0027c06║
X38n0676_p0027c07║䟦
X38n0676_p0027c08║天台戒疏，行于世者尚矣。但以經疏別行，舛脫頗多，
X38n0676_p0027c09║令講者少，學者病焉。余頃不揣不敏，稽之古本，規之
X38n0676_p0027c10║藏本，遂會之經，付剞劂氏，命以流通，此蓋以我亦曾
X38n0676_p0027c11║病也。庶幾圓頓戒光，因茲復朗者。
X38n0676_p0027c12║于時貞享甲子臘八之日師子谷徵隱書