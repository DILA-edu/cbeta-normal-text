X38n0678_p0107c01║註菩薩戒經卷下之一
X38n0678_p0107c02║天台　智者大師　疏
X38n0678_p0107c03║門人　灌頂　錄
X38n0678_p0107c04║東掖白蓮沙門　與咸（入疏箋經加註釋疏）
X38n0678_p0107c05║△第十一國使戒。
X38n0678_p0107c06║【疏】夫為敵國使命，必覘候盈虗，矯誑䇿略，邀合戰
X38n0678_p0107c07║陣，情存勝負，以乖本慈。文云：國賊七眾同犯，大小
X38n0678_p0107c08║俱制。
X38n0678_p0107c09║○初標人。
X38n0678_p0107c10║若佛子！
X38n0678_p0107c11║△序事中三：一、不應，二、引況，三、舉非結過。○今初
X38n0678_p0107c12║不得為利養惡心故，通國使命，軍陣合會，興師相罰，
X38n0678_p0107c13║殺無量眾生。
X38n0678_p0107c14║【疏】序為利惡心，揀除和合。○二引況
X38n0678_p0107c15║而菩薩尚不得入軍中往來，況故作國賊？
X38n0678_p0107c16║【疏】不得入軍中，軍中喧雜，非佛子所行處。興師相
X38n0678_p0107c17║罰殺，乖慈，不應為矣。此使命為相害因緣，故制。
X38n0678_p0107c18║【註】萬二千人曰軍，今通稱軍。○三、舉非結過。
X38n0678_p0107c19║若故作者，犯輕垢罪。
X38n0678_p0107c20║△第十二販賣戒
X38n0678_p0107c21║【疏】希利損物，乖慈故制，大小同犯，七眾不全共。
X38n0678_p0107c22║【註】在家為生，或於物無損，不犯。若准涅槃十六惡
X38n0678_p0107c23║律儀，及今惡心希售等，理應悉制。○初標人。
X38n0678_p0107c24║若佛子！
X38n0678_p0108a01║△序事三：一、不應，二、舉況，三、舉過結非。○今初
X38n0678_p0108a02║故販賣良人、奴婢、六畜，市易棺材、板木、盛死之具。
X38n0678_p0108a03║【疏】夫販賣者，謂口生六畜，或度賣良人，多有眷屬
X38n0678_p0108a04║分張之苦。若販賣棺材，則惡心希售，故道俗俱斷。
X38n0678_p0108a05║○二舉況
X38n0678_p0108a06║尚不應自作，況教人作（有本無應字）？
X38n0678_p0108a07║○三、舉過結非。
X38n0678_p0108a08║若故自作、教人作者，犯輕垢罪。
X38n0678_p0108a09║【疏】若自作，若教佗為我，或教佗自作，悉犯輕垢。若
X38n0678_p0108a10║偷度生口，賣畜生令殺，呪令人死，欲得棺材售，此
X38n0678_p0108a11║別犯盜罪、殺罪。
X38n0678_p0108a12║△第十三、謗毀戒。
X38n0678_p0108a13║【疏】陷沒前人，傷慈故制。大小乘俱制，七眾同犯。別
X38n0678_p0108a14║取天人已上，同有菩薩戒者說。其七逆、十重，或陷
X38n0678_p0108a15║沒，或治罸，莫問有根無根，但令向異法人說，悉犯
X38n0678_p0108a16║重。前說四眾過戒已制。若向同法人說，莫問境高
X38n0678_p0108a17║下，有戒無戒，陷沒人者，此戒同犯輕垢。○初標人。
X38n0678_p0108a18║若佛子！
X38n0678_p0108a19║△序事有三。一舉謗事，二應，三不應。○今初
X38n0678_p0108a20║以惡心故，無事謗佗良善人、法師、師僧、國王、貴人，言
X38n0678_p0108a21║犯七逆十重。
X38n0678_p0108a22║○二、明應。
X38n0678_p0108a23║於父母兄弟六親中，應生孝順心，慈悲心。
X38n0678_p0108a24║【疏】言父母兄弟者，舉大士之心，心常想一切如父
X38n0678_p0108b01║母六親，應生孝順心、慈悲心。
X38n0678_p0108b02║【註】六親者，父、母、兄、弟、妻、子也。○三不應。
X38n0678_p0108b03║而反更加於逆害。墮不如意處者。
X38n0678_p0108b04║【疏】而今反加謗害聲聞向同戒、同見、同行四重無
X38n0678_p0108b05║根者，僧殘。餘如律部廣說。○三結罪。
X38n0678_p0108b06║犯輕垢罪。
X38n0678_p0108b07║△第十四、放火燒戒
X38n0678_p0108b08║【疏】傷損有識，故制。七眾同犯，大小乘俱制，文為三。
X38n0678_p0108b09║○初標人。
X38n0678_p0108b10║若佛子！
X38n0678_p0108b11║△序事三重。一、放火事，二、遠有焚燒，三、舉非結過。
X38n0678_p0108b12║○今初
X38n0678_p0108b13║以惡心故，放大火燒山林曠野，四月乃至九月放火。
X38n0678_p0108b14║【疏】有人言：殺鬼、畜犯重，初戒已制；此戒但不得燒
X38n0678_p0108b15║林木，遠損害義。今釋：殺鬼、畜既不犯重，今燒林木
X38n0678_p0108b16║而死者，與此戒同制。四月至九月，多生蟲類，此時
X38n0678_p0108b17║道俗同制，不得燒林木，遠有損害義。在家菩薩為
X38n0678_p0108b18║業燒者，不制；出家菩薩為妨害眾事，亦應開許者，
X38n0678_p0108b19║若不慎燒，犯輕垢罪。○二遠有焚燒。
X38n0678_p0108b20║若燒佗人家屋宅、城邑、僧房、田木，及鬼神官物，一切
X38n0678_p0108b21║有生（有本作王字）物，不得故燒。
X38n0678_p0108b22║【疏】一切有生物，謂有生命。有言生誤，應言有主物。
X38n0678_p0108b23║若燒有主物，何但四月九月！當知作有生也。
X38n0678_p0108b24║【註】佗本皆作有主。藏疏科此為二段：山林等是無
X38n0678_p0108c01║主物，屋宅等是有主物。然作此釋，義似不便。山林
X38n0678_p0108c02║奚甞一向無主？故大師云：若有主物，何但四月、九
X38n0678_p0108c03║月？○三、舉過結非。
X38n0678_p0108c04║若故燒者，犯輕垢罪。
X38n0678_p0108c05║△第十五僻教戒
X38n0678_p0108c06║【疏】使人失正道，故制。七眾同犯，大小乘不共，以所
X38n0678_p0108c07║習異，故為三。○初標人。
X38n0678_p0108c08║若佛子！
X38n0678_p0108c09║△序事三階。一、舉所應教人。二、明應。三、明不應。○
X38n0678_p0108c10║今初
X38n0678_p0108c11║自佛弟子及外道，惡人六親一切善知識，
X38n0678_p0108c12║【疏】自佛弟子，謂內眾。外道，謂外眾。六親善知識，通
X38n0678_p0108c13║內外。○二、明應。
X38n0678_p0108c14║應一一教受持大乘經律，應教解義理使發菩提心、
X38n0678_p0108c15║十發趣心、十長養心、十金剛心，於三十心中一一解
X38n0678_p0108c16║其次第法用。
X38n0678_p0108c17║【疏】應教大乘經律，令發菩提心。十心者，十發越心，
X38n0678_p0108c18║起金剛心，謂十金剛，略不說十長養。此三十是始，
X38n0678_p0108c19║行者急須為開示故。
X38n0678_p0108c20║【註】熙鈔云：略不說下，舊經本闕。是知明識位次，意
X38n0678_p0108c21║令階之，故曰始行者急。○三、明不應。
X38n0678_p0108c22║而菩薩以惡心瞋心，橫教佗二乘聲聞戒經律論，外
X38n0678_p0108c23║道邪見論等。
X38n0678_p0108c24║【疏】不應惡心教二乘、外典等，若見機益物，不犯。○
X38n0678_p0109a01║三結罪。
X38n0678_p0109a02║犯輕垢罪。
X38n0678_p0109a03║△第十六、為利倒說戒。
X38n0678_p0109a04║【疏】乖訓授之道，故制。七眾同犯，大小乘俱制。前戒
X38n0678_p0109a05║隱大示小，今戒雖為說大，而希利靳固，隱沒義理，
X38n0678_p0109a06║犯輕垢。
X38n0678_p0109a07║【註】靳，居忻切，固也。謂固執須利後，方為說法。藏疏
X38n0678_p0109a08║以此戒為惜法規利，亦善。○初標人。
X38n0678_p0109a09║若佛子！
X38n0678_p0109a10║△序事三階。一、先應自學。二、為後來具說。三、明不
X38n0678_p0109a11║應為利隱沒。○初應先自學。
X38n0678_p0109a12║應好心先學大乘威儀經律，廣開解義味（有本作義理）。
X38n0678_p0109a13║○二、為後來具說。
X38n0678_p0109a14║【註】天台戒疏於此戒經，但作三科，科其大略，佗疏
X38n0678_p0109a15║却詳。今用藏疏細科，令易見。△佗從見後下科為
X38n0678_p0109a16║令教後進為二。○初新學來求。
X38n0678_p0109a17║見後新學菩薩，有從百里千里來求大乘經律。
X38n0678_p0109a18║△二、正教為說二：先、說苦行令堅其志，二、說正法
X38n0678_p0109a19║令增慧悟。初又二：○初、總標。
X38n0678_p0109a20║應如法為說一切苦行。
X38n0678_p0109a21║○二別辯。
X38n0678_p0109a22║若燒身、燒臂、燒指，若不燒身、臂、指供養諸佛，非出家
X38n0678_p0109a23║菩薩，乃至餓虎、狼、師子、一切餓鬼，悉應捨身、肉、手、足
X38n0678_p0109a24║而供養之。
X38n0678_p0109b01║○二、為說正法令增慧悟。
X38n0678_p0109b02║然後一一次第為說正法，使心開意解。
X38n0678_p0109b03║【疏】就文易見。有師言：此中所列苦行，制令救物，不
X38n0678_p0109b04║爾輕垢。又解：是舉沒況之辭。大士當應捨身施人，
X38n0678_p0109b05║然後具為說法，況今止為說法，而希利隱沒耶！
X38n0678_p0109b06║【註】刪補引左傳云：有威可畏，有儀可象。經詮定學
X38n0678_p0109b07║眾善威儀，律詮戒學軌範威儀。曠云：先為說其苦
X38n0678_p0109b08║行，意在重法輕生，非謂即捨身命，燒身臂指。若即
X38n0678_p0109b09║捨身，為誰說法？此與疏列第二解同。○三、明不應。
X38n0678_p0109b10║而菩薩為利養故，應答不答，倒說經律文字，無前無
X38n0678_p0109b11║後，謗三寶說者。
X38n0678_p0109b12║【疏】後階示三，文相易見。
X38n0678_p0109b13║【註】言示三者：一、為利養，二、應答不答，三、倒說經律。
X38n0678_p0109b14║○三結罪。
X38n0678_p0109b15║犯輕垢罪。
X38n0678_p0109b16║△第十七恃勢乞求戒。
X38n0678_p0109b17║【疏】惱他故制，七眾同犯，大小乘俱制。○初標人。
X38n0678_p0109b18║若佛子！
X38n0678_p0109b19║△序事有三：一、為利親附，二、非理告乞，三、舉非結
X38n0678_p0109b20║過。○今初
X38n0678_p0109b21║自為飲食、錢財、利養、名譽故，親近國王、王子、大臣、百
X38n0678_p0109b22║官。
X38n0678_p0109b23║○二、非理告乞
X38n0678_p0109b24║恃作形勢，乞索打拍牽挽，橫取錢物，一切求利，名為
X38n0678_p0109c01║惡求、多求、教佗人求。
X38n0678_p0109c02║【註】榮鈔引五百問云：昔有比丘，多乞積聚，不肯為
X38n0678_p0109c03║福，又不修道。命終之後，作一肉駱駝山，廣數十里。
X38n0678_p0109c04║時世飢荒，一國中人，日日取食，隨割隨生。有佗國
X38n0678_p0109c05║人，見而取之，駱駝大喚。人問其故，答云：吾本是道
X38n0678_p0109c06║人，貪財不施，負此國債，以肉償之。我不負卿物，是
X38n0678_p0109c07║故大喚。佛告諸比丘：貪為大患，應當捨之。○三、舉
X38n0678_p0109c08║非結過。
X38n0678_p0109c09║都無慈心，無孝順心。
X38n0678_p0109c10║【疏】乍因倚威勢，乞書屬置，打拍乞索，若自及教佗
X38n0678_p0109c11║為我，皆犯此戒。○三結罪。
X38n0678_p0109c12║犯輕垢罪。
X38n0678_p0109c13║△第十八、無解作師戒。
X38n0678_p0109c14║【疏】無解強授，有悞人之失，故制。出家二眾同犯，大
X38n0678_p0109c15║小乘俱制。三眾及在家無師範義，未制。聲聞師德
X38n0678_p0109c16║在七法，誦受戒法所制。菩薩法師必須十歲。五法
X38n0678_p0109c17║如初釋。
X38n0678_p0109c18║【註】熈鈔云：地持云：必須戒德嚴明，善解三藏，方能
X38n0678_p0109c19║發彼敬心。故知自行暗於妙宗，何殊無目而導聲
X38n0678_p0109c20║聞？七法如律明，五法如前引。○初標人。
X38n0678_p0109c21║若佛子！
X38n0678_p0109c22║△序事三重：一、應誦解義，二、明不應，三、舉非結過。
X38n0678_p0109c23║○今初
X38n0678_p0109c24║應學十二部經誦戒者（有本闕應十二部經五字者，非），日日六時（有本
X38n0678_p0110a01║作日夜）持菩薩戒，解其義理佛性之性。
X38n0678_p0110a02║【疏】應誦戒解義，亦是所制，日日六時，晝夜各三。一
X38n0678_p0110a03║云：誦未通利，必須六時；已通利，未必恒爾。二云：恒
X38n0678_p0110a04║應六時。
X38n0678_p0110a05║【註】十二部經，如妙玄諸文中具明。○二、明不應。
X38n0678_p0110a06║而菩薩不解一句一偈及戒律因緣，詐言能解者，即
X38n0678_p0110a07║為自欺誑，亦欺誑佗人。
X38n0678_p0110a08║【疏】不誦不解，不應作師。一乖己心則自欺，誤前人
X38n0678_p0110a09║則欺佗也。○三、舉非結過。
X38n0678_p0110a10║一一不解，一切法不知，而為佗人作師授戒者（授者，本作
X38n0678_p0110a11║受者，非）。
X38n0678_p0110a12║○三結罪。
X38n0678_p0110a13║犯輕垢罪。
X38n0678_p0110a14║△第十九、兩舌戒
X38n0678_p0110a15║【疏】遘扇彼此，乖和合故，制七眾同，大小俱制。○初
X38n0678_p0110a16║標人。
X38n0678_p0110a17║若佛子！
X38n0678_p0110a18║△序事兩階。一舉人，二不應。○今初
X38n0678_p0110a19║以惡心故，見持戒比丘手捉（一作執）香爐，行菩薩行。
X38n0678_p0110a20║【疏】一、舉所鬪遘人，謂持戒菩薩比丘，手捉香爐，聊
X38n0678_p0110a21║舉善行一事。○二不應。
X38n0678_p0110a22║而鬪遘兩頭，謗欺賢人，無惡不造。
X38n0678_p0110a23║【疏】不應鬪遘兩頭，持此過向彼說，故言兩頭謗欺。
X38n0678_p0110a24║賢人道其無惡，不造兩舌之醉，實語兩舌，亦犯此
X38n0678_p0110b01║戒。舉虗遘為語，故言謗欺。過字或作遇字文，語以
X38n0678_p0110b02║鬪言，值遇二邊皆消文。或言應作遘字文，誤也。
X38n0678_p0110b03║【註】經文無過字，亦無遇字。想古本必有以遘字為
X38n0678_p0110b04║過字者，或為遇字者，故有此文。既已改之，反閑其
X38n0678_p0110b05║文。遘，或作訟字者，非。○三結罪。
X38n0678_p0110b06║犯輕垢罪。
X38n0678_p0110b07║△第二十、不行放殺戒。
X38n0678_p0110b08║【疏】見危不救，乖慈故制。菩薩行慈悲為本，何容見
X38n0678_p0110b09║危不救？大士見危致命故也。七眾同犯，大小乘不
X38n0678_p0110b10║俱制。大士一切普度，聲聞止在眷屬，此制自度。○
X38n0678_p0110b11║初標人。
X38n0678_p0110b12║若佛子！
X38n0678_p0110b13║△二、序事三重：一、非親應度，二、是親應度，三、舉非
X38n0678_p0110b14║結過。
X38n0678_p0110b15║【註】預註疏意，於初非親應度中，更應開三：一、想念
X38n0678_p0110b16║如親，二、令憶慈觀，三、資神之益。疏下文云准前亦
X38n0678_p0110b17║應有三，即此三意。○今初。想念如親。
X38n0678_p0110b18║以慈心故，行放生業。一切男子是我父，一切女人是
X38n0678_p0110b19║我母，我生生無不從之受生，故六道眾生皆是我父
X38n0678_p0110b20║母。
X38n0678_p0110b21║○二令。憶慈觀。
X38n0678_p0110b22║而殺而食者，即殺我父母，亦殺我故身。一切地水，是
X38n0678_p0110b23║我先身；一切火風，是我本體。故常行放生，生生受生，
X38n0678_p0110b24║常住之法，教人放生。
X38n0678_p0110c01║○三資身之益。
X38n0678_p0110c02║若見世人殺畜生時，應方便救護解其苦難，常教化
X38n0678_p0110c03║講說菩薩戒救度眾生。
X38n0678_p0110c04║【疏】初重，可解。前明想念如親，即制令憶慈觀，如大
X38n0678_p0110c05║經明習九品、七品等。第一，使上怨等於上親，大士
X38n0678_p0110c06║應與資身之益及資神之利，在文易見。
X38n0678_p0110c07║【註】用此疏文，引出經意，顯然易見。九品、七品已上，
X38n0678_p0110c08║怨上親者，如大涅槃疏，明七周行慈，或九周等，於
X38n0678_p0110c09║上品怨，與上親等，與上品樂。非此可具，疏但略提
X38n0678_p0110c10║而已。○二是親應度。
X38n0678_p0110c11║若父母兄弟死亡之日，應請法師講菩薩戒經律福
X38n0678_p0110c12║資，亡者得見諸佛生人天上。
X38n0678_p0110c13║【疏】大士前人後己，故親在後。准前亦應有三，今止
X38n0678_p0110c14║明資神之益。
X38n0678_p0110c15║【註】亦應有前三意：於佗人邊，尚作親想，況自親親，
X38n0678_p0110c16║世世生生，幾番受生，恩德莫量，即初意也；於佗尚
X38n0678_p0110c17║爾，於自親親，應教放生常住之法，即次意也；經中
X38n0678_p0110c18║見文，即第三意也。此意甚顯，佗之疏鈔，或作異解，
X38n0678_p0110c19║皆非文意。○三、舉過結非。
X38n0678_p0110c20║若不爾者，犯輕垢罪。
X38n0678_p0110c21║○十後總結。
X38n0678_p0110c22║如是十戒應當學，敬心奉持如滅罪，品中廣明一一
X38n0678_p0110c23║戒。
X38n0678_p0110c24║【疏】如是下，第三、總結，指滅罪品中廣明。
X38n0678_p0111a01║【註】此總結文。疏云：第三三字必誤。若以為分科之
X38n0678_p0111a02║三，且何文是初？只有十條戒文并此結文，不應分
X38n0678_p0111a03║三科也。准下第四段中結云：如是九戒下，第四段
X38n0678_p0111a04║總結。既有段字，即應改此三字為二，乃第二段之
X38n0678_p0111a05║總結也明矣。△第二十一、瞋打報仇戒。
X38n0678_p0111a06║【疏】既傷慈忍，方復結怨，故制也。外書有二途：一是
X38n0678_p0111a07║禮之所許，二是法之所禁，漸教故也。今內經悉禁
X38n0678_p0111a08║七眾同犯，大小俱制。○初標人。
X38n0678_p0111a09║若佛子！
X38n0678_p0111a10║△序事三階。初制不應報仇，二舉況，三舉過結非。
X38n0678_p0111a11║○今初，不應。
X38n0678_p0111a12║以瞋報瞋，以打報打。若殺父母兄弟六親，不得加報。
X38n0678_p0111a13║若國主為佗人殺者，亦不得加報。殺生報生，不順老
X38n0678_p0111a14║道。
X38n0678_p0111a15║【疏】謂以瞋打報瞋打，非謂應以德報怨。
X38n0678_p0111a16║【註】此與論語以直報怨，以德報德異者，何也？盖由
X38n0678_p0111a17║儒行立世禮法，故許報怨復讎。今運出世普慈，乃
X38n0678_p0111a18║欲怨親平等。故唯應以德報怨也。疏：前文外書，一
X38n0678_p0111a19║是禮之所許也。殆彼法之所禁，亦乃不許。故知外
X38n0678_p0111a20║書亦有二途也。經云不順孝道，則與彼世禮孝道
X38n0678_p0111a21║相違也。今之孝道者，前經文云：孝順至道之法。孝
X38n0678_p0111a22║名為戒，以戒為孝，方曰至順，豈容殺生？又儒但據
X38n0678_p0111a23║今見生，釋乃業通三世。以此怨境，未必前世非己
X38n0678_p0111a24║父母。若以殺報，即殺我父母，豈是孝道？故云不順
X38n0678_p0111b01║孝道也。殺父母不報，如前第十戒已辯。○二舉況
X38n0678_p0111b02║尚不畜奴婢，打拍罵辱，日日起三業，口罪無量，況故
X38n0678_p0111b03║作七逆之罪？
X38n0678_p0111b04║【疏】奴婢出家，菩薩不得畜；在家得畜，而不應非理打
X38n0678_p0111b05║拍。
X38n0678_p0111b06║【註】大經云：有說如來許畜奴婢僕使，舌則墮縮。戒
X38n0678_p0111b07║文經文，不容畜僕，蓋以乞自活。一己尚猶外物，畜
X38n0678_p0111b08║婢豈是持戒？自有淨侍之人，以為給奉也。今之享
X38n0678_p0111b09║用，以富貴夸耀者，可不誡之？經言口罪無量者，打
X38n0678_p0111b10║拍身業，罵辱口業，意在其中。於三業中，口罪偏多
X38n0678_p0111b11║也。有本口字為得字，意謂日日起三業，尚乃得罪
X38n0678_p0111b12║無量，何況殺命為七逆也？意亦優長，今且從見文
X38n0678_p0111b13║也。言七逆者，以於一切人作父母想故。○三、舉非
X38n0678_p0111b14║結過。
X38n0678_p0111b15║而出家菩薩無慈心報酬，乃至六親故報者。
X38n0678_p0111b16║【註】獨言出家，應在家不犯耶？藏疏云：雖二眾同犯，
X38n0678_p0111b17║然出家由深，故別重舉，以捨俗親緣修慈故。奧疏
X38n0678_p0111b18║云：發菩提心，通是出家。二疏皆有理，通意由長。○
X38n0678_p0111b19║三結罪。
X38n0678_p0111b20║犯輕垢罪。
X38n0678_p0111b21║△第二十二、憍慢不請法戒。
X38n0678_p0111b22║【疏】慢如高山，法水不住，有乖傳化之益，故制。七眾
X38n0678_p0111b23║同犯，大小不全。共大士常應諮請，聲聞是應請之，
X38n0678_p0111b24║內懷憍慢，不請方犯輕失。○初標人。
X38n0678_p0111c01║若佛子！
X38n0678_p0111c02║△序事三階。一、自恃憍慢。二、出慢之境。三、舉非結
X38n0678_p0111c03║過。○今初。自恃憍慢
X38n0678_p0111c04║初始出家，未有所解，而自恃聰明有智，或恃高貴年
X38n0678_p0111c05║宿，或恃大姓、高門、大解、大福、大富、饒財七寶，以此嬌
X38n0678_p0111c06║慢，而不諮受先學法師經律。
X38n0678_p0111c07║【疏】自恃嬌慢，即是兼制。言始出家者，染法未深，多
X38n0678_p0111c08║有自舉解者，未有正解；自恃聰明者，於餘事有知。
X38n0678_p0111c09║【註】藏疏、奧疏，以十慢釋此云：一、聰明慢，恃自聰明，
X38n0678_p0111c10║散動高舉。二、世智慢，恃有世智，輕於深法。三、高貴
X38n0678_p0111c11║慢，恃曾任官。四、耆年慢，恃己年長，不知虗老。五、大
X38n0678_p0111c12║姓慢，恃己剎利諸大姓等。六、高門慢，恃上代簪貴。
X38n0678_p0111c13║七、解慢，恃解世法，或小乘外典。八、福慢，己曾作諸
X38n0678_p0111c14║大福行。九、富慢，恃己富有。十、寶慢，恃家有金寶等。
X38n0678_p0111c15║此等經中，依科易解。○二出慢之境
X38n0678_p0111c16║其法師者，或小姓，年少卑門，貧窮下賤，諸根不具，而
X38n0678_p0111c17║實有德，一切經律盡解。
X38n0678_p0111c18║【疏】小姓卑陋，所以起慢，實自有解，是故不應。
X38n0678_p0111c19║【註】有本無下賤二字。諸聖亦散影於貧賤，歸佛一
X38n0678_p0111c20║化，如跡水入海，豈存洿淺？尚德而不尚皃。大莊嚴
X38n0678_p0111c21║經中，難陀有僕優波離，投佛出家，先得戒不禮。佛
X38n0678_p0111c22║言：佛法如海容百川，皆同一味。但據受戒前後，不
X38n0678_p0111c23║在貴賤，本無吾我。當思聖法，勿生憍慢。難陀去，自
X38n0678_p0111c24║貢高便禮。藏疏云：五事：一、小姓，二、年幻，三、卑門，四、
X38n0678_p0112a01║貧窮。此並翻上十中四位。五、諸根不具，形殘醜陋。
X38n0678_p0112a02║○三、舉非結過。
X38n0678_p0112a03║而新學菩薩不得觀法師種姓，而不來諮受法師第
X38n0678_p0112a04║一義諦者。
X38n0678_p0112a05║【疏】第一義者，菩薩勝法，皆名第一義。此戒與前第
X38n0678_p0112a06║六戒，同制不請法，以心為異。前制懈怠不請，此制
X38n0678_p0112a07║嬌慢不請。若慢心不往聽，應同此戒。
X38n0678_p0112a08║【註】略舉種姓之一，餘亦不應。觀奧疏云：童子求於
X38n0678_p0112a09║羅剎，天帝跪於野干，皆為慕法情殷，不觀形皃。鈔
X38n0678_p0112a10║云：童子，即雪山童子。野干者，未曾有經云：毗摩國
X38n0678_p0112a11║徒陀山有一野干，為師子所逐，墮在井中，經於三
X38n0678_p0112a12║日。自說偈云：一切皆無常，恨不飼師子。奈何危厄身，
X38n0678_p0112a13║身貧困無功死。無功已可恨，復汙人中水。懺悔十方
X38n0678_p0112a14║佛，願垂照我心。前代諸惡業，現償皆令盡。從是值
X38n0678_p0112a15║明師，修行盡作佛。帝釋聞之，與八萬天眾到其井
X38n0678_p0112a16║所，謂曰：不聞聖教，久處幽冥，向說非凡，願更宣說。
X38n0678_p0112a17║野干曰：法師在下，自處上位，初無修敬，而問法要。
X38n0678_p0112a18║帝釋以天衣接之令出，扣頭懺悔。廣如彼經。又如
X38n0678_p0112a19║弊惡之炬，足以明途。炬雖麤惡，發光□照，久闇即
X38n0678_p0112a20║明。亦猶法師雖風皃不揚，解第一義，妙言一出，利
X38n0678_p0112a21║益頗深。豈可以炬之麤弊，而棄光明也？獨言第一
X38n0678_p0112a22║義諦者，其實二諦皆求：一者，以真攝俗；二者，世諦
X38n0678_p0112a23║易知，約難為請。○三結罪。
X38n0678_p0112a24║犯輕垢罪。
X38n0678_p0112b01║△第二十三、憍慢避說戒。
X38n0678_p0112b02║【疏】乖教訓之道，故制。七眾同犯，大小俱制。
X38n0678_p0112b03║【註】熈鈔為憍慢僻說，今詳舉過。經文既云以輕慢
X38n0678_p0112b04║心不好答問，應作僻字，避則無理，疏文為悞。○初
X38n0678_p0112b05║標人。
X38n0678_p0112b06║若佛子！
X38n0678_p0112b07║△二、序事中三階：一、求法人來問，二、師師相授，三、
X38n0678_p0112b08║舉過結非。
X38n0678_p0112b09║【註】疏只科其大略，私更細開，令經意顯。序事為二：
X38n0678_p0112b10║初、通示新學受戒法式；二、正制為師，舉非結過。於
X38n0678_p0112b11║初又二：初、示相；二、重釋。初又為二：初、自誓受；二、從
X38n0678_p0112b12║師受。此皆不失疏中科意。○今初。自誓受
X38n0678_p0112b13║佛滅度後，欲以好心受菩薩戒時，於佛菩薩形像前
X38n0678_p0112b14║自誓受戒，當以七日佛前懺悔，得見好相便得受戒。
X38n0678_p0112b15║若不得好相，應以二七、三七乃至一年要得好相，得
X38n0678_p0112b16║好相已便得佛菩薩形像前受戒。若不得好相，雖佛
X38n0678_p0112b17║像前受戒不名得戒。
X38n0678_p0112b18║○二從師受。
X38n0678_p0112b19║若先受菩薩戒，法師前受戒時，不須要見好相。
X38n0678_p0112b20║△二釋相又二。○初、釋從師相。
X38n0678_p0112b21║何以故？是法師師師相授故，不須好相。是以法師前
X38n0678_p0112b22║受戒即得戒，以生至重心故便得戒。
X38n0678_p0112b23║○第二、釋自誓相。
X38n0678_p0112b24║若千里內無能授戒，師得佛菩薩形像前，自誓受戒
X38n0678_p0112c01║而要見好相。
X38n0678_p0112c02║△二、正制為師舉非結過。文二：○初明自倚非。
X38n0678_p0112c03║若法師自倚解經律、大乘學戒，與國王、太子、百官以
X38n0678_p0112c04║為善友。
X38n0678_p0112c05║○二、舉非結過。
X38n0678_p0112c06║而新學菩薩來問，若經義、律義，輕心、惡心、慢心，不一
X38n0678_p0112c07║一好答問者。
X38n0678_p0112c08║【疏】一、求法之人遠來問道，文中具序。初、新學菩薩
X38n0678_p0112c09║已受戒竟，遠來聽法。法主言非己師，恃解恃勢，輕
X38n0678_p0112c10║慢心，不好答問，使義隱沒，顛倒法相，故犯。若千里
X38n0678_p0112c11║內無師，於佛像前自誓受，必須見好相方得。二、師
X38n0678_p0112c12║師相授，不假見相，生重心故。若法師，此第二、法師
X38n0678_p0112c13║自恃，所以興慢。而新學下，舉非結過，第三句也。彼
X38n0678_p0112c14║遠來問義，倚恃憍，不好酬對，故犯。
X38n0678_p0112c15║【註】今疏中但舉其大槩科經，說其制意爾。細詳應
X38n0678_p0112c16║如此科經文，自顯疏文。熈鈔云：多却此二法師四
X38n0678_p0112c17║字，除之亦便。○三結罪。
X38n0678_p0112c18║犯輕垢罪。
X38n0678_p0112c19║△第二十四、不習學佛戒。
X38n0678_p0112c20║【疏】不務所務，務所不應學者，乖出要之道，故制。七
X38n0678_p0112c21║眾同犯，大小不全共。菩薩常應，大乘在先，不限時
X38n0678_p0112c22║節。聲聞五歲未滿，五法未明，若學失所，非急，犯第
X38n0678_p0112c23║七聚。此外不制，以自修自滿故。
X38n0678_p0112c24║【註】五法如前釋。○初標人。
X38n0678_p0113a01║若佛子！
X38n0678_p0113a02║△序事三階：初、明應，二、不應，三、舉非結過。○初明
X38n0678_p0113a03║應學而不學。
X38n0678_p0113a04║有佛經律大乘法，正見正性正法身，而不能勤學修
X38n0678_p0113a05║習，
X38n0678_p0113a06║【疏】有佛經律大乘法者，通舉菩薩藏。正見者，謂萬
X38n0678_p0113a07║行之解。正性者，謂正因性。正法者，謂正果性。修萬
X38n0678_p0113a08║行從因至果，此是要知，而今反不勤學。
X38n0678_p0113a09║【註】菩薩藏，攝大乘法也。正法，即正法身。文脫身字，
X38n0678_p0113a10║以法身為正果也。○二、明不應。
X38n0678_p0113a11║而捨七寶，反學邪見、二乘、外道、俗典、阿毗曇、雜論、一
X38n0678_p0113a12║切書記。
X38n0678_p0113a13║疏，而反學二乘外道數論等。
X38n0678_p0113a14║【註】藏疏云：反學，反倒而學也，有八：一、邪見，是總句；
X38n0678_p0113a15║二、二乘者，就執著乖大故；三、僧佉等論，異說乖真，
X38n0678_p0113a16║故云外道；四、世俗詩書，習彼妨道；五、阿毗曇，此云
X38n0678_p0113a17║對法，即小乘諸部，諍論相違，損害大乘；六、小乘外
X38n0678_p0113a18║道，及以世典，雜糅成論，故云雜論；七、書者，謂躭學
X38n0678_p0113a19║書點，以失光儀；八、記者，謂學算數，記穀聚之多少
X38n0678_p0113a20║等。若詳經意，亦可邪見是總舉，一切書記是總結。
X38n0678_p0113a21║藏疏中有經無一切字，乃開八種，此亦無礙。若宿
X38n0678_p0113a22║德飽道，為化佗故，作引導緣，學亦無犯。律亦許三
X38n0678_p0113a23║時中一分習外。○三、舉非結過。
X38n0678_p0113a24║是斷佛性障道因緣，非行菩薩道。
X38n0678_p0113b01║【疏】是斷佛性，此第三，舉非結過。習小助大，不犯；為
X38n0678_p0113b02║伏外道，讀其經書，亦不犯。菩薩若撥無二乘，亦名
X38n0678_p0113b03║為犯；若學二乘法，為欲引化二乘令入大乘，不犯。
X38n0678_p0113b04║【註】熈鈔云：大品云：譬如狗，不從大家求食，反從作
X38n0678_p0113b05║務者索。然所習學，具兼大小，定慧並行，內外兼美
X38n0678_p0113b06║者，實難其人，戒制妨道。若為利益，習亦無妨。榮鈔
X38n0678_p0113b07║引華嚴三十六金剛藏菩薩說難勝地云：菩薩為
X38n0678_p0113b08║利眾生故，世間技藝，靡不該習。所謂文字、算數、圖
X38n0678_p0113b09║書、印璽、地、水、火、風，種種諸論，咸所通達。善知方藥，
X38n0678_p0113b10║救療諸病。顛狂鬼魅，悉能除斷。文筆讚詠等。但於
X38n0678_p0113b11║眾生有利益故，咸悉開示，令住佛法。○三結罪。
X38n0678_p0113b12║若故作者，犯輕垢罪。
X38n0678_p0113b13║△第二十五、不善和眾戒
X38n0678_p0113b14║【疏】自損損佗，故制。出家二眾同犯，大小俱制。三眾
X38n0678_p0113b15║及在家，既未持眾，不制。○初標人。
X38n0678_p0113b16║若佛子！
X38n0678_p0113b17║△序事三階。一、出眾生。二、明應。三、不應。○初出眾
X38n0678_p0113b18║生
X38n0678_p0113b19║佛滅度後，為說法主，為行法主，為僧坊主，教化主，坐
X38n0678_p0113b20║禪主，行來主。
X38n0678_p0113b21║【疏】凡五種人，以初句為兩方便，成六人。律中有十
X38n0678_p0113b22║四人，如律中說，此略舉六人。
X38n0678_p0113b23║【註】說法主、行法主，義開為兩，故成六人。有本脫行
X38n0678_p0113b24║法主，藏疏只開五人，是闕行法一人也。僧坊主者，
X38n0678_p0113c01║謂身任綱維，為眾當苦務者也。教化主，謂導引檀
X38n0678_p0113c02║越，修治塔寺等。坐禪主者，謂善授止觀，令伏煩惱。
X38n0678_p0113c03║行來主者，領眾游方，令善攝諸根，不毀禁戒故。○
X38n0678_p0113c04║二、明應。
X38n0678_p0113c05║應生慈心，善和鬪訟，善守三寶物，莫無度用，如自己
X38n0678_p0113c06║有。
X38n0678_p0113c07║【疏】應生三事：一、事慈心，謂欲與眾生樂；二、善和諍
X38n0678_p0113c08║訟，謂如法滅諍，諍有四，毗尼有七，應如法除滅，不
X38n0678_p0113c09║得差違；三、善守三寶物，應事施用，不得差互。
X38n0678_p0113c10║【註】諍有四者：一、言諍，二、覓諍，三、犯諍，四、事諍。律中，
X38n0678_p0113c11║上三開九品，事諍復九品，共十八品。毗尼有七者，
X38n0678_p0113c12║謂七滅諍：一、現前，二、憶念，三、不癡，四、自言，五、多人
X38n0678_p0113c13║語，六、罪處所，七、如草覆地。委如四分律。今意在滅
X38n0678_p0113c14║諍三寶物，如前盜戒委明。○三不應。
X38n0678_p0113c15║而反亂眾，鬪諍恣心。用三寶物，
X38n0678_p0113c16║○三結罪。
X38n0678_p0113c17║犯輕垢罪。
X38n0678_p0113c18║△第二十六獨受利養戒。
X38n0678_p0113c19║【疏】僧次請僧，不問客舊等皆有分，而舊人獨受，不
X38n0678_p0113c20║以分客，乖施心貪利，故制此戒。出家二眾同犯，大
X38n0678_p0113c21║小俱制。三眾及在家未知僧事，不制。○初標人。
X38n0678_p0113c22║若佛子！
X38n0678_p0113c23║△序事三階。初有客來，二應，三不應。○今初
X38n0678_p0113c24║先在僧房中住，後見客菩薩、比丘來入僧房、舍宅、城
X38n0678_p0114a01║邑、若國王宅舍中，乃至夏坐安居處及大會中。
X38n0678_p0114a02║【疏】文中雖道菩薩、比丘，若聲聞僧預利養分，亦同
X38n0678_p0114a03║其例。
X38n0678_p0114a04║【註】藏疏云：略舉五處：一、僧房者，是伽藍中出家菩
X38n0678_p0114a05║薩所在；二、舍宅，是在家菩薩所住；三、國王宅舍，是
X38n0678_p0114a06║王宮內城邑，通前二位；四、乃至夏坐安居處位者；
X38n0678_p0114a07║五、大會中。△二、明應又二。○初應迎接。
X38n0678_p0114a08║先住僧應迎來送去，飲食供養，房舍、臥具、繩牀、木牀，
X38n0678_p0114a09║事事給與。若無物，應賣自身及男女身，割自身肉賣，
X38n0678_p0114a10║供給所須，悉以與之。
X38n0678_p0114a11║○二應僧次。
X38n0678_p0114a12║若有檀越來請眾僧，客僧有利養分，僧坊主應次第
X38n0678_p0114a13║差客僧受請。
X38n0678_p0114a14║【疏】應有二事：一、禮拜迎接，給僧臥具等；二、應依次
X38n0678_p0114a15║差僧，言賣身供給，舉況之辭。○三、明不應。
X38n0678_p0114a16║而先住僧獨受請而不差客僧者，僧坊主得無量罪，
X38n0678_p0114a17║畜生無異，非沙門、非釋種姓。
X38n0678_p0114a18║【疏】不應中，但舉不次差僧，據後以兼前。若不與僧
X38n0678_p0114a19║物分，不迎接，亦同此制。若知僧次的至，彼人不差
X38n0678_p0114a20║而奪，但犯輕垢。以臨差時，界外或有來者，未專有
X38n0678_p0114a21║分，故差竟而奪與餘人。餘人知爾，能差及所差，並
X38n0678_p0114a22║是盜方便。後得施家食，䞋五錢入手，各結重畜生
X38n0678_p0114a23║無異。或云：此為不差僧次戒。差僧次有六種，如律
X38n0678_p0114a24║中說。
X38n0678_p0114b01║【註】藏疏云：畜生下，呵責結犯。先以三事呵：一、愚癡，
X38n0678_p0114b02║故同畜生；二、無聖果，故非沙門；三、無彼因，故非釋
X38n0678_p0114b03║種。熙鈔云：六種者，曾詢律宗，亦未詳。榮鈔引寄歸
X38n0678_p0114b04║傳云：佛昔在日，客比丘至，唱言：善來。西方寺制：凡
X38n0678_p0114b05║見新來比丘，無論客舊及弟子等，舊人須迎前唱
X38n0678_p0114b06║曰：莎揭多（此云善來）。客云：窣莎揭多（云極善來）。若不唱者：一、
X38n0678_p0114b07║違寺制，二、准律有犯。○三結罪。
X38n0678_p0114b08║犯輕垢罪。
X38n0678_p0114b09║△第二十七、受別請戒。
X38n0678_p0114b10║【疏】各受別請，則施主不請十方僧，使施主失平等
X38n0678_p0114b11║心功德，十方僧失常利施，故制。出家五眾同犯，在
X38n0678_p0114b12║家二眾無此利，未制。大小乘不同菩薩僧。一云：凡
X38n0678_p0114b13║齋會利施，悉斷別請。若請受戒、說法，見機或比智，
X38n0678_p0114b14║知此人無我，則不營功德，如此等不制。二云：從四
X38n0678_p0114b15║人已上有一僧，次不犯；都無者，被制。文意似前解。
X38n0678_p0114b16║【註】受別請有三種過：一、壞如來僧次之法；二、損施
X38n0678_p0114b17║主無限之福；三、累自身取此不應受之物。熙鈔云：
X38n0678_p0114b18║嗟乎！像運營世利為己能，棄教法為末事，多般結
X38n0678_p0114b19║托，曉日驅馳。又凡於信施，須召門僧，兼邀親屬，實
X38n0678_p0114b20║乖平等，福利尤虧，等是為善，請依佛制。○初標人。
X38n0678_p0114b21║若佛子！
X38n0678_p0114b22║△序事三階：初、標不應，二、釋不應意，三、結不應。○
X38n0678_p0114b23║今初
X38n0678_p0114b24║一切不得受別請利養入己。
X38n0678_p0114c01║○二、釋不應意。
X38n0678_p0114c02║而此利養屬十方僧，而別受請，即是取十方僧物入
X38n0678_p0114c03║己。
X38n0678_p0114c04║【疏】施主修福，法應廣普。當知利施本通十方，由汝
X38n0678_p0114c05║別受，故十方不得遠。有奪十方之義，是故不應。
X38n0678_p0114c06║【註】十方僧、現前僧，如盜戒中辯，此屬十方現前僧
X38n0678_p0114c07║耶？藏疏云：問：如亡比丘輕物，亦屬十方現前僧，豈
X38n0678_p0114c08║得僧次受耶？答：雖屬十方，然制法有異。彼以羯磨
X38n0678_p0114c09║為約，此以僧次為限，各依本法，受之無互。○三、結
X38n0678_p0114c10║不應。
X38n0678_p0114c11║及八福田中，諸佛、聖人、一一師僧、父母、病人物，自己
X38n0678_p0114c12║用故。
X38n0678_p0114c13║【疏】八福田，並有應得僧次義，如佛應迹為僧等。八
X38n0678_p0114c14║福田者：一、佛，二、聖人，三、和上，四、闍梨，五、僧，六、父，七、
X38n0678_p0114c15║母，八、病人。然三藏中，佛恒受別請，而不名犯：一、佛
X38n0678_p0114c16║是上福田，不滅等心之福；二、此土只有一佛，無有
X38n0678_p0114c17║奪餘佛義。
X38n0678_p0114c18║○三結罪。
X38n0678_p0114c19║犯輕垢罪。
X38n0678_p0114c20║△第二十八、別請僧戒。
X38n0678_p0114c21║【疏】分別是田非田，如大經德王品。當知是心則為
X38n0678_p0114c22║狹劣，失平等心，七眾同犯，大小乘不全共。道俗菩
X38n0678_p0114c23║薩請僧齋會，一云：都不得別請，悉應僧次的，請一
X38n0678_p0114c24║人便犯。二云：一食處，莫問人數多少，止請一僧次，
X38n0678_p0115a01║便不犯。都無則制。若悉請者，益善。文意似如前解。
X38n0678_p0115a02║【註】大經二十四：云何菩薩不觀福田及非福田？云
X38n0678_p0115a03║何福田？外道持戒，上至諸佛，是名福田。當知是心
X38n0678_p0115a04║是為狹劣，菩薩悉觀一切眾生無非福田。雖有二
X38n0678_p0115a05║解，文意如前，即依初釋。○初標人。
X38n0678_p0115a06║若佛子！
X38n0678_p0115a07║△序事三：初、標應，二、釋應意，三、不應。○今初，標應。
X38n0678_p0115a08║有出家菩薩、在家菩薩及一切檀越，請僧福田求願
X38n0678_p0115a09║之時，應入僧坊問知事人：今欲請僧求願。知事報言：
X38n0678_p0115a10║次第請者，即得十方賢聖僧。
X38n0678_p0115a11║【註】此戒對前，前制所請，今制能請。○二、釋應。
X38n0678_p0115a12║而世人別請五百羅漢菩薩僧，不如僧次一凡夫僧。
X38n0678_p0115a13║【疏】明次請雖得凡僧，有勝的請聖僧也。佗云五百
X38n0678_p0115a14║羅漢不及一凡僧，此就心遍，不論田也。○三不應。
X38n0678_p0115a15║若別請僧者，是外道法。七佛無別請法，不順孝道。
X38n0678_p0115a16║【疏】不應同外道異法，不隨佛教，即乖孝道。七佛者，
X38n0678_p0115a17║並在此土應化，迹在百劫之內，長壽天皆所曾見，
X38n0678_p0115a18║故多引七佛證義，欲使信者易明。過去九十劫，初
X38n0678_p0115a19║有一佛，名毗婆尸，亦維衛。中間諸劫無佛，至三十
X38n0678_p0115a20║一劫有兩佛：一名尸棄，二名毗舍婆，亦言隨葉。此
X38n0678_p0115a21║第九十一劫名賢劫，千佛應出，四佛已過：一、拘留
X38n0678_p0115a22║孫，二、拘那含牟尼，三、迦葉，四、釋迦牟尼也。
X38n0678_p0115a23║【註】阿含經云：師子長者別請五百羅漢，佛言：不如
X38n0678_p0115a24║僧次一人，福不可量，如飲大海，則飲眾流。五百羅
X38n0678_p0115b01║漢人數雖多，但是現前一類僧數，其猶江水，但一
X38n0678_p0115b02║味爾。若僧次一人雖少，便具十方僧數，如海一滴，
X38n0678_p0115b03║便具百川。若以田有濃瘠，凡不及聖，如六度集云：
X38n0678_p0115b04║百世孝親，不如飯一辟支佛；飯百辟支，不如飯一
X38n0678_p0115b05║佛。今取心平等，故云不論田。長壽天光明疏云：報
X38n0678_p0115b06║在六天，極長者九百二十六億七千歲。上天倍增
X38n0678_p0115b07║藏疏云：問：彼所別請僧，亦十方僧中人，何得非十
X38n0678_p0115b08║方攝？答：別請注心在所欲之人，非是普該十方僧
X38n0678_p0115b09║也。僧次不爾，情無別注，心該一切，故廣○三、舉非
X38n0678_p0115b10║結過。
X38n0678_p0115b11║若故別請僧者，犯輕垢罪。
X38n0678_p0115b12║△第二十九邪命自活戒
X38n0678_p0115b13║【疏】大論云：貪心發身口，名為邪命。文列七事例同
X38n0678_p0115b14║者，皆犯乖淨命也。
X38n0678_p0115b15║【註】佗宗立名，惡伎損生，戒不及天台。○初標人。
X38n0678_p0115b16║若佛子！
X38n0678_p0115b17║△序事三階。一、惡心為利，揀見機益物。二、列七事。
X38n0678_p0115b18║三、舉非結過，即是無慈，故犯。○今初
X38n0678_p0115b19║以惡心故為利養。
X38n0678_p0115b20║○二列七事
X38n0678_p0115b21║販賣男女色（一）。自手作食自磨自舂（二）。占相男女解
X38n0678_p0115b22║夢吉凶是男是女（三）。呪術（四）。工巧（五）。調鷹方法（六）。和
X38n0678_p0115b23║合百種毒藥千種毒藥蛇毒生金銀毒蟲毒（七）。
X38n0678_p0115b24║【疏】聲聞邪命，凡有四食，方、仰及下等四。此中五事，
X38n0678_p0115c01║通前四食：一、販賣男女色；二、手自作食，制道開俗；
X38n0678_p0115c02║三、相吉凶，俗人如相以自活，不犯，道一向制；四、呪
X38n0678_p0115c03║術；五、工巧；六、調鷹方法。此三事於物無侵，如法自
X38n0678_p0115c04║活，在家不制，出家悉斷。若淨治醫，無所希望，不犯，
X38n0678_p0115c05║出家亦開。七、和合藥毒，殺人犯罪。
X38n0678_p0115c06║【註】佗疏所釋，與天台有異。藏疏云：惡事雖眾，略舉
X38n0678_p0115c07║十三：一、賣色，謂居婬肆，賣女色與男，或賣男色與
X38n0678_p0115c08║女。據教佗婬邊，理實犯重；今約衒賣邊，更結輕垢，
X38n0678_p0115c09║是得二罪也。二、自手作食者，自惡[婬-女+酉]非法也。律云：
X38n0678_p0115c10║世之譏嫌，妨修出世諸事業故。內蘊勝法，外行亦
X38n0678_p0115c11║勝。如世貴人安坐受食，尚不執作，況佛弟子？佛令
X38n0678_p0115c12║弟子現大人相，令近事男、近事女作食供給。三、自
X38n0678_p0115c13║磨舂，是壞生及惡觸，亦世譏嫌。四、占相男女者，占
X38n0678_p0115c14║卜男女婚嫁相宜，又解其夢有吉凶等。五、是男是
X38n0678_p0115c15║女者，占胎辯男女也。六、呪者，為呪咀等，又以惡呪
X38n0678_p0115c16║呪龍等。七、術者，厭禱符書等。八、工巧者，匠傭作以
X38n0678_p0115c17║求利等。九、調鷹法者，縫眼等既熟已，令殺眾生。十、
X38n0678_p0115c18║和百種毒藥者，以百種毒合成此藥，千毒亦爾。既
X38n0678_p0115c19║數有少多，理應毒有緩急。十一、蛇毒者，以五月五
X38n0678_p0115c20║日蛇合和毒藥，又以毒藥擗蛇等。十二、生金銀者，
X38n0678_p0115c21║合假金銀以誑惑人。舊鈔云：以生金銀合成，假以
X38n0678_p0115c22║和藥害人故。又有云：毒藥名生金銀也。又有云：如
X38n0678_p0115c23║以水銀藥入爐中，化成金銀以毒之，如砒之類。十
X38n0678_p0115c24║三、蠱毒者，亦蛇及猫鬼等損害眾生。有云：七月七
X38n0678_p0116a01║日蜘蛛，五月五日午時晴蛇，十二月猫兒，共置甕
X38n0678_p0116a02║中，閉之多日，唯有一在，即成其毒。又相傳云：取百
X38n0678_p0116a03║種蛇置甕中相食，強者即毒最也。疏既但存大略，
X38n0678_p0116a04║故以佗疏兼釋之，詳而易解。○三、舉過結非。
X38n0678_p0116a05║都無慈憫心，犯輕垢罪。
X38n0678_p0116a06║△第三十、不敬好時戒。
X38n0678_p0116a07║【疏】三齋、六齋，並是鬼神得力之日。此日宜修福善
X38n0678_p0116a08║過餘日，而今於好時虧慢更犯，隨所犯事，隨篇結
X38n0678_p0116a09║罪，此時此日，不應不知。加一戒：一云七眾俱制，皆
X38n0678_p0116a10║應敬時；二云但制在家年；三、長齋月；六、齋齋，本為
X38n0678_p0116a11║在家、出家盡壽持齋，不論時節。
X38n0678_p0116a12║【註】三、長月，即正、五、九。此三月從南洲為始，即二、三、
X38n0678_p0116a13║四月對餘三洲。此准智論。六齋者，月內六日也。如
X38n0678_p0116a14║常辯譬喻經云：天王帝釋勅四天王，以六齋日案
X38n0678_p0116a15║行天下，伺求人間所造善惡，奏聞上帝。又淨度經
X38n0678_p0116a16║云：一日六奏，一歲四覆。○初標人。
X38n0678_p0116a17║若佛子！
X38n0678_p0116a18║△序事三階。一、總舉犯戒。二、所敬之時。三、舉犯結
X38n0678_p0116a19║過。○今初
X38n0678_p0116a20║以惡心故，自身謗三寶，詐現親附，口便說空，行在有
X38n0678_p0116a21║中，經理白衣，為白衣通，致男女交會婬色，作諸縛著。
X38n0678_p0116a22║【疏】凡有所犯，皆言行相違，乖反正真，皆謗三寶。
X38n0678_p0116a23║【註】經理白衣，有本脫此一句，謂詐親附佛，實謗三
X38n0678_p0116a24║寶，亦犯一重。口詐說空，行實執有，或通致男女，為
X38n0678_p0116b01║成媒妁，豈學道之人所作也。○二所敬之時。
X38n0678_p0116b02║於六齋日，年三長齋月。
X38n0678_p0116b03║【疏】所敬之時，謂六齋、三長、齋月等，皆如前釋。○三、
X38n0678_p0116b04║舉犯結過。
X38n0678_p0116b05║【疏】更舉所犯結過。殺生、劫盜，略舉初二。重破齋者，
X38n0678_p0116b06║謂非時食等。優婆塞戒云：三齋月受，八戒持齋，在
X38n0678_p0116b07║家菩薩應行此事。
X38n0678_p0116b08║【註】殺生、劫盜，已屬前重，於長月齋日不知而犯者，
X38n0678_p0116b09║又加此一戒，方在此中所制爾。故前疏云：此時此
X38n0678_p0116b10║日不知，加一戒。○三結罪。
X38n0678_p0116b11║犯輕垢罪。
X38n0678_p0116b12║○第三總結。
X38n0678_p0116b13║如是十戒，應當學，敬心奉持。制戒品中廣解。
X38n0678_p0116b14║【疏】如是十戒，第三，總結也。
X38n0678_p0116b15║△第三十一、不行救贖戒
X38n0678_p0116b16║【疏】見有賣佛菩薩形像不救贖，損辱之甚，非大士
X38n0678_p0116b17║行，應隨力救贖，不者犯罪，故制。七眾同，大小不全
X38n0678_p0116b18║共，菩薩應贖。聲聞見父母不贖，犯第七聚經像不
X38n0678_p0116b19║見，制。○初標人。
X38n0678_p0116b20║佛言：佛子！
X38n0678_p0116b21║【疏】藏疏云：佛言者，是別品之首，故標斯語。今謂亦
X38n0678_p0116b22║可二九之初，標斯以別。△序事三○初能賣
X38n0678_p0116b23║佛滅度後，於惡世中，若見外道，一切惡人，劫賊。
X38n0678_p0116b24║○二所賣
X38n0678_p0116c01║賣佛菩薩父母形像及賣經律，販賣比丘、比丘尼，亦
X38n0678_p0116c02║賣發菩提心菩薩道人，或為官使與一切人作奴婢
X38n0678_p0116c03║者。
X38n0678_p0116c04║【疏】先能賣之人，謂劫賊所賣，即佛菩薩形像，此有
X38n0678_p0116c05║父母，有大慈故。
X38n0678_p0116c06║【註】父母二解：一、見有賣所生父母之形像者；二、佛、
X38n0678_p0116c07║菩薩，即是法中父母。疏意語略，似用次解。○三、正
X38n0678_p0116c08║明救贖
X38n0678_p0116c09║而菩薩見是事已，應生慈悲心，方便救護，處處教化，
X38n0678_p0116c10║取物贖佛、菩薩形像，及比丘、比丘尼、發心菩薩一切
X38n0678_p0116c11║經律。
X38n0678_p0116c12║【疏】而菩薩下，第三、正應救贖也。
X38n0678_p0116c13║【註】此中不言父母者，有云以及字兼之，今謂以此
X38n0678_p0116c14║照之，前應用次解，故此合不言父母也。○三、舉過
X38n0678_p0116c15║結罪。
X38n0678_p0116c16║若不贖者，犯輕垢罪。
X38n0678_p0116c17║△第三十二、損害眾生戒
X38n0678_p0116c18║【疏】此有六事，遠防損害，乖慈故制；七眾同犯，大小
X38n0678_p0116c19║乘俱制。○初標人。
X38n0678_p0116c20║若佛子！
X38n0678_p0116c21║△序事文列六事
X38n0678_p0116c22║不得販賣（佗本云畜）刀杖弓箭，畜（佗本云販賣）輕秤小㪷，因官
X38n0678_p0116c23║形勢，取人財物，害心繫縛，破壞成功。長養猫貍猪狗。
X38n0678_p0116c24║【疏】凡列六事：一、販賣殺具；二、畜輕秤小㪷，丈尺短
X38n0678_p0117a01║者，亦從此例；三、因官形勢，求覓錢財；四、害心繫縛；
X38n0678_p0117a02║五、破壞成功；六、畜養猫貍。此等六物，皆有損害，不
X38n0678_p0117a03║應畜損傷之事也。
X38n0678_p0117a04║【註】經本皆云畜刀杖、販賣、輕秤，前第十戒已云不
X38n0678_p0117a05║得畜刀杖、弓箭，此何再制？據疏中科，方見經文悞
X38n0678_p0117a06║也。科云：一、販賣殺具，二、畜輕秤、小㪷。故應改上畜
X38n0678_p0117a07║字為販賣，改下販賣為畜，方見前制戒畜。今制販
X38n0678_p0117a08║賣，則不繁重。鈔記從來失於考較，一至於此。○三
X38n0678_p0117a09║結罪。
X38n0678_p0117a10║若故養者，犯輕垢罪。
X38n0678_p0117a11║△第三十三、邪業覺觀戒。
X38n0678_p0117a12║【疏】凡所運為，皆非正業，思想覺觀，有亂真道，故制
X38n0678_p0117a13║大小同犯，七眾不全同。○初標人。
X38n0678_p0117a14║若佛子！
X38n0678_p0117a15║△序事三階。前標惡心，二、列事，三、總結。○今初
X38n0678_p0117a16║以惡心故。
X38n0678_p0117a17║【疏】不前標應惡心，揀去見機。
X38n0678_p0117a18║【註】藏疏云：明犯之因，有三類心：一、觀相鬪，因此快
X38n0678_p0117a19║彼，無揮解意；二、將此為戲，悅己狂心；三、發暢害心。
X38n0678_p0117a20║△二列事大列成五○第一兩事不同觀看。
X38n0678_p0117a21║【註】同字應作得字。
X38n0678_p0117a22║
X38n0678_p0117a23║註菩薩戒經卷下之一
X38n0678_p0117a24║
X38n0678_p0117b01║
X38n0678_p0117b02║
X38n0678_p0117b03║
X38n0678_p0117b04║註菩薩戒經卷下之二
X38n0678_p0117b05║
X38n0678_p0117b06║觀一切男女等鬪，軍陣兵將劫賊等鬪。
X38n0678_p0117b07║【疏】道俗同制。
X38n0678_p0117b08║【註】一、男女等鬪：俗謂相罵相打。等，謂等餘不說者。
X38n0678_p0117b09║二、軍兵等鬪：軍，謂軍旅。古制，軍萬有二千五百人
X38n0678_p0117b10║為一軍。周禮夏官曰：王六軍，大國三軍，次國二軍，
X38n0678_p0117b11║小國一軍。兵，謂五兵：弓、刀、槊、戈、[乃/乂]（音殊），長一丈二，兩
X38n0678_p0117b12║刃。戟，有柄。槊，矛也。○第二十事，不得娛樂。
X38n0678_p0117b13║亦不得聽吹貝、鼓角、琴、瑟、箏、笛、笙、篌、歌呌妓樂之聲。
X38n0678_p0117b14║【疏】若為自娛，道俗同，不得作，不得聽。若供養三寶，
X38n0678_p0117b15║道俗同開。
X38n0678_p0117b16║【註】此中十事不自娛。一、吹貝，即螺貝也，海中介虫。
X38n0678_p0117b17║二、皷角，行軍則用，亦有大小禪于梅華之調。或開
X38n0678_p0117b18║此為二皷，即樂中之皷，今從合說。三、琴，白虎通曰：
X38n0678_p0117b19║琴，禁也，以禁婬邪，令正心也。四、瑟，世本曰：包義造
X38n0678_p0117b20║瑟，本五十九絃。黃帝使素女皷瑟，哀不自勝，遂破
X38n0678_p0117b21║之，留三十五絃。五、箏，似琴，十三絃。六、笛，竹之樂器，
X38n0678_p0117b22║七孔。風俗通云：武帝時，丘仲所作，或黃帝時，伶倫
X38n0678_p0117b23║造。七、笙，禮記：女媧造笙簧。釋名曰：笙，生也，象物貫
X38n0678_p0117b24║地而生也。八、篌，即箜篌也。釋名云：師延所作，靡靡
X38n0678_p0117c01║之音，出桑間濮上。續漢書云：靈帝胡服，作箜篌也。
X38n0678_p0117c02║九、歌呌，即歌唱之聲。呌或作噭，通謂呼呌之聲。榮
X38n0678_p0117c03║鈔別開為二，即以呌是呌子，應和歌聲。若以呼呌
X38n0678_p0117c04║之聲，則非樂器。若為樂聲，應作此器字，即大塤也。
X38n0678_p0117c05║爾雅云：大塤謂之器。塤者，說文曰：樂器也，以土為
X38n0678_p0117c06║之，六孔。釋名曰：塤，喧也，聲濁喧然，呌子即無所出。
X38n0678_p0117c07║若開此為二，即妓樂乃通結也。若合此為一，則第
X38n0678_p0117c08║十乃妓樂之聲，女妓也。字應從女，從手者非。○第
X38n0678_p0117c09║三，八事不得雜戲。
X38n0678_p0117c10║不得摴蒲圍棊，波羅塞戲，彈棊六愽，拍毱擲石，投壺
X38n0678_p0117c11║牽道，八道行城。
X38n0678_p0117c12║【註】云八事。熙鈔釋云：一、摴蒲。或曰：西域異道，多作
X38n0678_p0117c13║是戲。愽物誌云：老子入胡度關作。又云：其骰齒謂
X38n0678_p0117c14║五木，形如棗核，半黑半白，今謂即呼盧也。晉書載
X38n0678_p0117c15║記：劉毅與劉裕摴蒲，挼五木，四子俱黑，一子轉未
X38n0678_p0117c16║定，裕厲聲袒之，即成盧。又慕容寶因摴蒲誓曰：世
X38n0678_p0117c17║云摴蒲有神，若富貴可期，願三盧果。三、擲盧。盧，黑
X38n0678_p0117c18║也。古以木為子，五黑五白為勝，亦云呼五百。今以
X38n0678_p0117c19║錢愽五胡，五字為勝。呼盧、摴蒲，皆方言難究。二、圍
X38n0678_p0117c20║棊。今著棊是。白氏云：堯造圍棊，以教丹朱。說文云：
X38n0678_p0117c21║變圍棊。此儒書皆云變棊也。三、波羅塞戲。釋音云：
X38n0678_p0117c22║梵語波羅塞，此翻兵，即兵戲也。即今以板𦘕路，中
X38n0678_p0117c23║間界之以河，各設十六子卒，砲車馬象等，俗謂象
X38n0678_p0117c24║基者是也。藏疏云：是西域兵戲法，謂二人各執二
X38n0678_p0118a01║十餘子，至或象或馬，於局道所，爭得要路，以為勝
X38n0678_p0118a02║也。釋音家亦用此解。熙鈔云：波羅，梵語。塞戲，華言。
X38n0678_p0118a03║塞，音賽。與圍棊合為一，此釋不可。而涅槃疏引梁
X38n0678_p0118a04║武帝為雙陸者，古來亦有，先用骰子擲采為先也。
X38n0678_p0118a05║四、彈棊。榮鈔云：以石為局，以玉為面，隆其四隅，宮
X38n0678_p0118a06║人仕女多為之。熙鈔云：此起魏宮糚奩戲。葛洪西
X38n0678_p0118a07║京雜記云：漢成帝時，群臣獻之。五、六博。藏疏云：即
X38n0678_p0118a08║雙陸也。熙鈔引楚詞云：篦蔽象棊有六博。說文云：
X38n0678_p0118a09║局戲六著（音筋），十二棊也。榮鈔云：以圍中左右各𦘕
X38n0678_p0118a10║六路，謂之雙陸。又如以六隻骰子賭采博戲，下至
X38n0678_p0118a11║六夾之戲，皆是六博之類也。今詳諸解，以六博為
X38n0678_p0118a12║雙陸者是也。又云：局戲十二棊，以圖六路等者，各
X38n0678_p0118a13║有所以。雙陸乃骰子之博。古來以棊局布子，擲骰
X38n0678_p0118a14║子以數取之，謂之取棊，以此為博。後來博者不用
X38n0678_p0118a15║棊子，直以骰子爭來為博。故雙陸有多種，此皆一
X38n0678_p0118a16║類戲也。廣韻骰字解云：骰子博陸采。又博字解云：
X38n0678_p0118a17║六博棊類，故以此為正。唐書：武后夢雙陸不勝，為
X38n0678_p0118a18║無子之兆也。六、拍毱。音菊。釋音云：趯毬也。亦通毛
X38n0678_p0118a19║丸為毱。趯、弄者，皆類也。七、擲石投壺。此應合為一
X38n0678_p0118a20║種投壺，乃禮記古法。籌長赤，二十二隻，象十二月
X38n0678_p0118a21║三步之外投籌。或通以石作籌首鋒者，故云擲石
X38n0678_p0118a22║投壺也。若如佗鈔云：擲石謂之飛石，十二斤為機
X38n0678_p0118a23║發，行三百步者，此乃兵中戰具砲石也。非以此為
X38n0678_p0118a24║戲法，故不用此解。八、八道行城。有本無牽道二字，
X38n0678_p0118b01║故知此即一種戲也。涅槃經云：八道行城，一切戲
X38n0678_p0118b02║笑悉不應觀。榮鈔云：八𦘕為道，以棊子行之，似行
X38n0678_p0118b03║城法。熙鈔云：若依瑞應經云：二月八日，是四天王
X38n0678_p0118b04║捧太子馬足踰城出家，因此有行城之法。為追太
X38n0678_p0118b05║子馬迹，表戀聖之情。復有濫設斯法，與此恐別。戒
X38n0678_p0118b06║中多有事相惑人，不得不辯。○第四，六事不得卜
X38n0678_p0118b07║筮。
X38n0678_p0118b08║爪、鏡、蓍（或作芝）草、楊枝、鉢盂、髑髏，而作卜筮。
X38n0678_p0118b09║【疏】六事不得，卜筮為利，此道俗等俱制也。
X38n0678_p0118b10║【註】藏疏云：五事：一、爪鏡者，承聞西域術師以藥塗
X38n0678_p0118b11║爪甲呪之，即於中見吉凶等事。熙鈔云：經但五事，
X38n0678_p0118b12║今准涅槃經云：終不占相手足面目。此經恐闕茲
X38n0678_p0118b13║一節。二、爪鏡等，今謂熙鈔以佗經足，此為六不可
X38n0678_p0118b14║也。應開爪鏡為二：一、爪，二、鏡，三、蓍草，四、楊枝，五、鉢
X38n0678_p0118b15║盂，六、髑髏。即六事也。爪，謂以藥塗爪。鏡，謂以藥作
X38n0678_p0118b16║鏡，令人見其吉凶等事。今時見有以鏡為卜者，或
X38n0678_p0118b17║以幻呪加其照子，照影於壁間而卜吉凶者，如今
X38n0678_p0118b18║行扣召法，或謂童子照者，皆此類也。耆草，易卜揲
X38n0678_p0118b19║蓍也。楊枝，榮鈔云：墨狄子五行傳云：當端五日午
X38n0678_p0118b20║時，至柳樹下，仰視有折者，柳枝取刻作人形，置於
X38n0678_p0118b21║靜室，以香華酒脯祭之，仍以呪呪之，有能知人休
X38n0678_p0118b22║咎。呪詞如彼傳。鉢盂，西土外道呪一切器物，令人
X38n0678_p0118b23║於中卜吉凶。此以鉢盂為言，即器也。此方亦有呪
X38n0678_p0118b24║水椀以卜者，皆此類。髑髏，如輔行引外道聽髑髏
X38n0678_p0118c01║聲，謂之得俗。帝少分此等事相，搜諸異釋，詳註于
X38n0678_p0118c02║此。○第五使命
X38n0678_p0118c03║不得作盜賊使命。
X38n0678_p0118c04║【註】據成盜業，教佗盜等應犯重，今取為使，約不應
X38n0678_p0118c05║作，故入此制。○三、總結。
X38n0678_p0118c06║一一不得作。
X38n0678_p0118c07║○三、舉非結罪。
X38n0678_p0118c08║若故作者，犯輕垢罪。
X38n0678_p0118c09║△第三十四、暫念小乘戒
X38n0678_p0118c10║【疏】乖本所習，故制。七眾同犯，大小不共，以習各異。
X38n0678_p0118c11║欲背大向小，心計未成，犯前第八；背大向小，戒計
X38n0678_p0118c12║成失，戒在第十重戒中說。此戒所制，不欲背大，正
X38n0678_p0118c13║言小乘易行，且欲斷結，然後化生。○初標人。
X38n0678_p0118c14║若佛子！
X38n0678_p0118c15║△序事有兩：一、應，二、不應。初應中又三：一、護大乘
X38n0678_p0118c16║戒，二、生大乘信，三、發大乘心。○今初
X38n0678_p0118c17║護持禁戒，行住坐臥日夜六時，讀誦是戒猶如金剛，
X38n0678_p0118c18║如帶持浮囊欲渡大海，如草繫比丘。
X38n0678_p0118c19║【疏】應念大乘，略舉三事：一、護大乘戒。凡舉兩譬：一、
X38n0678_p0118c20║金剛，取堅義；二、浮囊，如大經草繫，出因緣經。
X38n0678_p0118c21║【註】金剛明：持心堅固浮囊語，絲毫不犯。是持心清
X38n0678_p0118c22║淨，以草繫比丘因緣。比之今持戒者，當如草繫之，
X38n0678_p0118c23║無犯也。浮囊緣，出涅槃。草繫者，莊嚴論云：有諸比
X38n0678_p0118c24║丘，曠野中行，為賊劫掠，剝脫衣裳，復欲殺之。賊中
X38n0678_p0119a01║一人，先曾出家，語同伴云：不須盡殺。比丘之法，不
X38n0678_p0119a02║許傷草，以草繫之。彼畏傷草，終不能起，四向馳告，
X38n0678_p0119a03║諸賊依之。諸比丘等，被草繫縛，恐犯禁戒，不敢挽
X38n0678_p0119a04║絕。身無衣服，為日所炙，蚊蟲蠅蚤之所咂食。從旦
X38n0678_p0119a05║至暮，夜行蟲獸，交橫馳走，甚可怖畏。有老比丘，說
X38n0678_p0119a06║偈誡云：若有智慧者，能堅持禁戒，求人天涅槃，稱
X38n0678_p0119a07║意而獲得。伊鉢羅龍王，以其毀禁戒，傷損諸業命，
X38n0678_p0119a08║今故墮龍中。是諸比丘，為苦所逼，恐傷草命，不敢
X38n0678_p0119a09║動轉。即說偈言：我曾往昔來，造作諸惡業，或得生
X38n0678_p0119a10║人中，竊盜婬佗妻。王法受刑戮，計筭不能數，復受
X38n0678_p0119a11║地獄苦，如是亦難計。假使此日光，暴我身命乾，我
X38n0678_p0119a12║要持佛戒，終不中毀犯。假使遇惡獸，爴裂我身首，
X38n0678_p0119a13║終不敢毀犯，釋師子禁戒。我寧持戒死，不願犯戒
X38n0678_p0119a14║生。比丘等各正其身不動不搖。時彼國王游獵遙
X38n0678_p0119a15║見，疑是露形尼乾子等，遣使往看知是比丘，王疑
X38n0678_p0119a16║怪親往問之曰：看時似無病，肥壯有多力，如何為
X38n0678_p0119a17║草繫，日夜不轉側？比丘答言：此草甚危脆，斷時豈
X38n0678_p0119a18║有難？但為佛世尊，金剛戒所制。玉聞歡喜即為解
X38n0678_p0119a19║草，而說偈言：善哉能堅持，釋師子所說，寧捨己身
X38n0678_p0119a20║命，護法不毀犯。我今亦歸命，如是顯大法，歸依離
X38n0678_p0119a21║熱惱，牟尼解脫尊。堅持禁戒者，我今亦歸命。持小
X38n0678_p0119a22║戒尚爾，何況大乘禁戒也。○二生大乘信
X38n0678_p0119a23║常生大乘善信，自知我是未成之佛，諸佛是已成之
X38n0678_p0119a24║佛。
X38n0678_p0119b01║○三、發菩提心。
X38n0678_p0119b02║發菩提心，念念不去心。
X38n0678_p0119b03║○二不應。
X38n0678_p0119b04║若起一念二乘外道心者。
X38n0678_p0119b05║【疏】不應一念起自度之想。外道者，指二乘為外道，
X38n0678_p0119b06║若權入此道為化，非所制也。○三結罪。
X38n0678_p0119b07║犯輕垢罪。
X38n0678_p0119b08║△第三十五、不發願戒。
X38n0678_p0119b09║【疏】菩薩常應願求勝事，緣心善境，將來因此克遂，
X38n0678_p0119b10║故制。七眾同，大小異，所習不同故。○初標人。
X38n0678_p0119b11║若佛子！
X38n0678_p0119b12║△序事三重：一、出願軆，二、應，三、不應。一、願軆有十：
X38n0678_p0119b13║○一願孝父母師僧。
X38n0678_p0119b14║常應發一切願，孝順父母師僧（有本有三寶二字）。
X38n0678_p0119b15║○二願得好師。
X38n0678_p0119b16║願得好師。
X38n0678_p0119b17║○三願得勝友同學。
X38n0678_p0119b18║同學善知識。
X38n0678_p0119b19║○四願教我大乘經律。
X38n0678_p0119b20║常教我大乘經律。
X38n0678_p0119b21║○五願解。十發趣。
X38n0678_p0119b22║十，發趣。
X38n0678_p0119b23║○六願解。十長養。
X38n0678_p0119b24║十、長養。
X38n0678_p0119c01║○七願解十金剛。
X38n0678_p0119c02║十金剛。
X38n0678_p0119c03║○八願解十地。
X38n0678_p0119c04║十地
X38n0678_p0119c05║○九願如法修行
X38n0678_p0119c06║使我開解，如法修行。
X38n0678_p0119c07║○十願堅持佛戒。
X38n0678_p0119c08║堅持佛戒。
X38n0678_p0119c09║○二、明應。
X38n0678_p0119c10║寧捨身命，念念不去心。
X38n0678_p0119c11║○三、明不應。
X38n0678_p0119c12║若一切菩薩，不發是願者，
X38n0678_p0119c13║【疏】寧捨下，第二、應應發此心。若一切下，第三、不應
X38n0678_p0119c14║不應不發此心。
X38n0678_p0119c15║【註】藏疏作五願科。經云：初、制願成孝行，即孝順父
X38n0678_p0119c16║母等；二、願勝師友，即願得好師等；三、願聞大法，即
X38n0678_p0119c17║常教大乘至十地等；四、願依解起行，即使我開解
X38n0678_p0119c18║等；五、願行堅持，即堅持佛戒等。如此釋者，後戒文
X38n0678_p0119c19║指已發，十願何在？榮鈔通指十重為十，又失也。應
X38n0678_p0119c20║如天台科釋為優。○三結罪。
X38n0678_p0119c21║犯輕垢罪。
X38n0678_p0119c22║△第三十六不發誓戒。
X38n0678_p0119c23║【疏】誓是必固之心，願中之勇烈意。始行心弱，宜須
X38n0678_p0119c24║防持，若不發心作意，亦生違犯。故制七眾同犯而
X38n0678_p0120a01║用，不必皆盡。大小乘不共，二乘不制，心易防持。○
X38n0678_p0120a02║初標人。
X38n0678_p0120a03║若佛子！
X38n0678_p0120a04║△序事有三：初、標勸，二、應，三、不應。○初標勸。
X38n0678_p0120a05║發是十大願，已持佛禁戒，
X38n0678_p0120a06║【疏】初一句標勸以發。一、願下，應發誓持戒。後一句
X38n0678_p0120a07║結不發為過。中間十三復次，正明誓軆。△二、明應
X38n0678_p0120a08║有十三大願。今依藏疏，各開誓目。○初對所犯戒
X38n0678_p0120a09║立火坑刀山誓。
X38n0678_p0120a10║作是願言：寧以此身投熾然猛火、大坑、刀山，終不毀
X38n0678_p0120a11║犯三世諸佛經律，與一切女人作不淨行。
X38n0678_p0120a12║【註】天台但科大略，佗疏甚詳。只十大願文，不細指
X38n0678_p0120a13║出，以之為失。輔行云：梵網發十大願、十三誓等，故
X38n0678_p0120a14║須此解。火坑但壞色身，女色能壞法身，所以此況。
X38n0678_p0120a15║下去諸誓，藏疏以為從婬戒立十二大誓，餘戒准
X38n0678_p0120a16║知。此亦不無其理。經文既於初誓戒其女色，次諸
X38n0678_p0120a17║誓中皆云終不以此破戒之身等，故知即以婬戒
X38n0678_p0120a18║為始。於殺、盜等，例皆如此，義亦可取。○二、對信施
X38n0678_p0120a19║衣立熱鐵纏身誓。
X38n0678_p0120a20║復作是願：寧以熱鐵羅網千重周匝纏身，終不以此
X38n0678_p0120a21║破戒之身受於信心檀越一切衣服。
X38n0678_p0120a22║【註】藏疏云：為三義故，立此諸誓：一、如此信施，是淨
X38n0678_p0120a23║戒人受；今若犯戒，則為盜受。二、諸施主等，信佛語
X38n0678_p0120a24║故，捨妻子、糇糧，為福施之；今若毀禁，則為欺誑，既
X38n0678_p0120b01║誤施主，復累如來。三、如來大慈，分毫相功德，與遺
X38n0678_p0120b02║法弟子，令得四事，何容食佛福而毀佛戒？下去一
X38n0678_p0120b03║一皆爾。○三、對信施食立鐵圓猛火誓。
X38n0678_p0120b04║復作是願：寧以此口吞熱鐵圓及大流猛火經百千
X38n0678_p0120b05║劫，終不以此破戒之口食於信心檀越百味飲食。
X38n0678_p0120b06║○四、對信施床立臥熱鐵地誓。
X38n0678_p0120b07║復作是願：寧以此身臥大流猛火羅網熱鐵地上，終
X38n0678_p0120b08║不以此破戒之身受於信心檀越百種牀座。
X38n0678_p0120b09║○五對信施藥立三百鉾刺誓。
X38n0678_p0120b10║復作是願：寧以此身受三百矛刺身一劫、二劫，終不
X38n0678_p0120b11║以此破戒之身受於信心檀越百味醫藥。
X38n0678_p0120b12║○六對信施房舍立投熱鐵鑊誓。
X38n0678_p0120b13║復作是願：寧以此身投熱鐵鑊經百千劫，終不以此
X38n0678_p0120b14║破戒之身受於信心檀越千種房舍、屋宅、園林、田地。
X38n0678_p0120b15║○七對。信心恭敬立，鐵鎚碎身誓。
X38n0678_p0120b16║復作是願：寧以鐵鎚打碎此身，從頭至足令如微塵，
X38n0678_p0120b17║終不以此破戒之身，受於信心檀越恭敬禮拜。
X38n0678_p0120b18║○八、對視好色立熱鐵挑目誓。
X38n0678_p0120b19║復作是願：寧以百千熱鐵刀矛挑其兩目，終不以此
X38n0678_p0120b20║破戒之心視佗好色。
X38n0678_p0120b21║○九。對聽好聲立，千錐劖耳誓。
X38n0678_p0120b22║復作是願：寧以百千鐵錐徧身劖刺耳根，經一劫、二
X38n0678_p0120b23║劫，終不以此破戒之心聽好音聲。
X38n0678_p0120b24║○十。對嗅諸香立，千刃割鼻誓。
X38n0678_p0120c01║復作是願：寧以百千刃刀割去其鼻，終不以此破戒
X38n0678_p0120c02║之心貪嗅諸香。
X38n0678_p0120c03║○十一對食味立千刃斷舌誓。
X38n0678_p0120c04║復作是願：寧以百千刃刀割斷其舌，終不以此破戒
X38n0678_p0120c05║之心食人百味淨食。
X38n0678_p0120c06║【註】前文已戒，此重云食者，蓋前約三業，此約六根，
X38n0678_p0120c07║所制雖同，能犯小異。口約妄語，舌約貪味。
X38n0678_p0120c08║○十二對。好觸立利斧斬身誓。
X38n0678_p0120c09║復作是願：寧以利斧斬破其身，終不以此破戒之心
X38n0678_p0120c10║貪著好觸。
X38n0678_p0120c11║○十三、常願眾生在己先成佛。
X38n0678_p0120c12║復作是願：願一切眾生悉得成佛。
X38n0678_p0120c13║○三、明不應，即後一句結不發為過。
X38n0678_p0120c14║而菩薩若不發是願者。
X38n0678_p0120c15║【註】此諸誓願，不出四弘：願眾生成佛，即初誓；決不
X38n0678_p0120c16║破禁戒，即次誓；願學大乘經律十發趣等，即第三
X38n0678_p0120c17║誓；自知我是未成之佛，即第四誓。在文顯見。○三
X38n0678_p0120c18║結罪。
X38n0678_p0120c19║犯輕垢罪。
X38n0678_p0120c20║△第三十七、冐難游行戒
X38n0678_p0120c21║【疏】始行菩薩，業多不定，且人身難得，堪為道器，不
X38n0678_p0120c22║慎遊行，致有夭逝，在危生念，所喪事重。以不慎故，
X38n0678_p0120c23║制七眾同，大小俱制。○初標人。
X38n0678_p0120c24║若佛子！
X38n0678_p0121a01║△序事二重
X38n0678_p0121a02║【疏】一、明游止所應，是制戒之緣。在先兼制，更有三：
X38n0678_p0121a03║初、游止；二、時；十、八物自隨。
X38n0678_p0121a04║【註】三、重者，謂應、不應、結過。今初應中，疏科甚略，今
X38n0678_p0121a05║更細科。疏中大節三科，謂：初、明游止二時；二、辯十
X38n0678_p0121a06║八物；三、明自隨。初私為二：初、游行；二、止住。故疏云
X38n0678_p0121a07║游止。○今初游行
X38n0678_p0121a08║常應二時頭陀。
X38n0678_p0121a09║【疏】二、時頭陀者，遊行時也。春秋二時，調適遊行，化
X38n0678_p0121a10║物無妨損也。頭陀有十二，大論廣明。食有五：一、不
X38n0678_p0121a11║受別請，二、常一食，三、中、後不飲漿，四、一坐食，五、節
X38n0678_p0121a12║量食。住處有五：一、阿練若處，二、常坐不臥，三、冢間
X38n0678_p0121a13║住，四、樹下坐，五、露地住。衣止有兩：一、但畜三衣，三、
X38n0678_p0121a14║常著衲衣。
X38n0678_p0121a15║【註】律疏云：舊云頭陀，新云杜多。此飜洗除，亦洗浣，
X38n0678_p0121a16║亦抖擻。大小乘皆行所出，名目雖小異，大體無別。
X38n0678_p0121a17║百錄云：吾少嬰勤苦。乃至云：唯著一納，三十餘年，
X38n0678_p0121a18║冬夏不釋體。故知吾祖誠堪師範。今傳道者，但以
X38n0678_p0121a19║畜衣盂為務，獨不媿於心乎？○二止住
X38n0678_p0121a20║冬夏坐禪，結夏安居。
X38n0678_p0121a21║【疏】冬寒夏熱，游行多妨損，故制。若不依制，犯輕垢。
X38n0678_p0121a22║【註】梵語禪那，此云功德叢林，又云思惟修。百錄云：
X38n0678_p0121a23║依堂坐禪，此為恒務。寄語後學，常應以此為急務。
X38n0678_p0121a24║若多散而不靜，真所謂空喪自己靈光也。安居，南
X38n0678_p0121b01║山云：形心攝靜曰安，要期在住曰居。安居法式，具
X38n0678_p0121b02║在律文，不得不識。此是疏三科中。初游止科竟。△
X38n0678_p0121b03║二十八物○一物
X38n0678_p0121b04║常用楊枝。
X38n0678_p0121b05║【註】涅槃經云：晨朝嚼楊枝，佛言：有五利：一、能除黃
X38n0678_p0121b06║熱；二、能除涎癊；三、口無息氣；四、能消食；五、眼目明
X38n0678_p0121b07║淨。寄歸傳云：齒木長十二指，短不減八指，大如小
X38n0678_p0121b08║指，使一頭緩，熟嚼良久，淨揩牙關，能堅牙香口去
X38n0678_p0121b09║癊，用之半月，口氣頓除，痛齒憊，三旬即愈。○二物
X38n0678_p0121b10║澡豆
X38n0678_p0121b11║【註】十誦云：大小豆，迦提婆草作。仍有八種豆：謂胡
X38n0678_p0121b12║豆、大豆、蓽豆、小豆、豌豆、山豆、䕪豆、鵲豆。用此淨身
X38n0678_p0121b13║淨口，然不得著香在內。大威儀請問經云：若不用
X38n0678_p0121b14║澡豆水洗手，把經卷香爐者，死墮不淨地獄。昔有
X38n0678_p0121b15║見提比丘，六十年持齋，秪得一日功德。佛言：為汝
X38n0678_p0121b16║常用灰水𠻳口，曾於一日以澡豆水𠻳口，所獲功
X38n0678_p0121b17║德無量。○三物
X38n0678_p0121b18║三衣
X38n0678_p0121b19║【註】通名袈裟，後文自釋。○四物
X38n0678_p0121b20║缾
X38n0678_p0121b21║【註】鈔引寄歸傳云：凡水分淨觸，缾有二枚：淨者，用
X38n0678_p0121b22║瓦、瓷；觸者，任用銅、鐵。出觸，以觸水洗；入淨，以淨水
X38n0678_p0121b23║洗。沙彌經云：若無淨水盥手，淨草亦得。○五物
X38n0678_p0121b24║鉢。
X38n0678_p0121c01║【註】梵語鉢多羅，此云應器。律云：用瓦鐵為之，如律
X38n0678_p0121c02║說。○六物
X38n0678_p0121c03║坐具
X38n0678_p0121c04║【註】律云：為護身、護衣、護僧臥具，故制。梵云尼師壇，
X38n0678_p0121c05║此云隨坐衣。○七物
X38n0678_p0121c06║鍚杖
X38n0678_p0121c07║【註】杖者，依也，依倚此杖，除惡進善。鍚者，明也，束也，
X38n0678_p0121c08║不迴也，求出不迴故。○八物
X38n0678_p0121c09║香爐奩。
X38n0678_p0121c10║【註】盛香器也。或云爐并奩，乃二事也。或本無奩字
X38n0678_p0121c11║亦可。○九物
X38n0678_p0121c12║漉水囊
X38n0678_p0121c13║【註】亦名濾水羅。天竺用白疊作，此土用熟絹作。以
X38n0678_p0121c14║濾水漉虫，近送本池，遠即別置放生盆，三重濾之。
X38n0678_p0121c15║猶有不去者，捨去。日日諦眎，無蟲得用。無漉水囊，
X38n0678_p0121c16║用袈裟一角。路行同伴都無者，舉眾得罪。寧可忍
X38n0678_p0121c17║渴死，不得飲蟲水。廣如律說。○十物
X38n0678_p0121c18║手巾
X38n0678_p0121c19║【註】律中許畜拭手巾、拭脚巾、汗巾、面巾、淚巾等。○
X38n0678_p0121c20║十一物
X38n0678_p0121c21║刀子
X38n0678_p0121c22║【註】相承呼為護戒刀。楞伽經云：為截袈裟故，聽畜
X38n0678_p0121c23║四寸刀，頭如月刃。○十二物
X38n0678_p0121c24║火燧
X38n0678_p0122a01║【註】取火具，或木，或鏡，或珠等。○十三物
X38n0678_p0122a02║鑷子。
X38n0678_p0122a03║【註】四分云：比丘鼻中毛，俗譏嫌故，佛令畜銅鐵者。
X38n0678_p0122a04║榮鈔云：西天多跣足，擬之拔刺，未知何出。○十四
X38n0678_p0122a05║物
X38n0678_p0122a06║繩牀。
X38n0678_p0122a07║【註】律制曲脚、直脚等，隨處修觀說法用。○十五物
X38n0678_p0122a08║經。
X38n0678_p0122a09║○十六物
X38n0678_p0122a10║律：
X38n0678_p0122a11║○十七物
X38n0678_p0122a12║佛像。
X38n0678_p0122a13║○十八物
X38n0678_p0122a14║菩薩形像。
X38n0678_p0122a15║【註】經律顯修行依定慧法故，佛像不忘本師故，菩
X38n0678_p0122a16║薩像常觀善友故。前十四物是修道之緣，後之四
X38n0678_p0122a17║種是依止之處，藉此修道故。已上乃疏中大科第
X38n0678_p0122a18║二十八物。△第三、自隨私，又二：一、遊行自隨，二、止
X38n0678_p0122a19║住自隨。初又二：初、正釋頭陀，二、兼明布薩。○今初
X38n0678_p0122a20║而菩薩行頭陀時及遊方時，行來百里、千里，此十八
X38n0678_p0122a21║種物常隨其身。頭陀者，從正月十五日至三月十五
X38n0678_p0122a22║日、八月十五日至十月十五日，是二時中，此十八種
X38n0678_p0122a23║物常隨其身，如鳥二翼。
X38n0678_p0122a24║【註】前是春時，次是秋時，此二時不寒不熱，正宜行
X38n0678_p0122b01║行。○二、兼明布薩。
X38n0678_p0122b02║若布薩日，新學菩薩半月半月布薩，誦十重、四十八
X38n0678_p0122b03║輕戒。若誦戒時，當於諸佛菩薩形像前誦，一人布薩
X38n0678_p0122b04║即一人誦，若二人、若三人乃至百千人亦一人誦。誦
X38n0678_p0122b05║者高座，聽者下坐，各各披九條、七條、五條袈裟。
X38n0678_p0122b06║【註】布薩，此翻淨住。遵佛弟子出家、在家，當每半月
X38n0678_p0122b07║常行布薩。布薩法式，行籌舉事。今別錄卷末，幸須
X38n0678_p0122b08║秉行。九條袈裟等者，衣有三種：一、僧伽梨，有九種，
X38n0678_p0122b09║九條至二十五條。此翻之名，從義而立。或云伏眾
X38n0678_p0122b10║衣，伏外道眾故。或云重衣、雜碎衣等。或從用名，入
X38n0678_p0122b11║王宮、聚落衣。二、鬱多羅僧，義翻上衣，以在五條上
X38n0678_p0122b12║著故。或云中價衣，今為入眾衣也。三、安多會，或安
X38n0678_p0122b13║陀會，此謂道行衣。或云作務衣，此最帖身衣。鬱多
X38n0678_p0122b14║羅僧即七條，安多會即五條。故此三衣，一不可闕，
X38n0678_p0122b15║製造當用布。然圓其頂，必方其袍，乃僧之形相，為
X38n0678_p0122b16║有法之製。近有二種人，不曾介懷。經中說：身不披
X38n0678_p0122b17║三衣者，鬼得隨跡，天不護持。諸聖見之，目為無法。
X38n0678_p0122b18║無慚愧者：一者、自謂通達大道，不拘小節，謂拘拘
X38n0678_p0122b19║衣制，是小乘行，恣其侈心，用羅綾華飾。二者、不識
X38n0678_p0122b20║戒檢，村愚之流，只知頭圓衣方而已，不知所謂衣
X38n0678_p0122b21║者是何等法，恣用紗絹但欲成之，良可悲憫。雖欲
X38n0678_p0122b22║遮人眼目披挂在身，諸天諸聖冥空見之，只一禿
X38n0678_p0122b23║頭俗人爾，鬼神得以輕侮。奉勸諸僧製造三衣秉
X38n0678_p0122b24║持無失，非但為聖所訶，亦且自招殃禍。問：布薩既
X38n0678_p0122c01║通在家出家二眾同會，若在家者云何亦云著袈
X38n0678_p0122c02║裟耶？答：律有單縫衣，專為俗制。方等經云：亦如比
X38n0678_p0122c03║丘法修淨行具三法衣，入道場者單縫三衣。荊溪
X38n0678_p0122c04║云：單縫者不許却刺，恐濫大僧受持之衣。却刺者
X38n0678_p0122c05║即鳥足刺也，單縫即直刺，或摺或貼俱通三衣，長
X38n0678_p0122c06║短條相相似，但不同大衣，三重等色亦同也。乃至
X38n0678_p0122c07║雖制三衣非出家服，吾祖智者獻晉王椿皮袈裟，
X38n0678_p0122c08║云布薩時著，正此衣也。斯表國主尊教粗成道服，
X38n0678_p0122c09║使遵方等也。○二、止住自隨。
X38n0678_p0122c10║若結夏安居時，亦應一一如法。
X38n0678_p0122c11║【疏】有人云：菩薩立誓安居，五月下半至八月上半。
X38n0678_p0122c12║文云此時不復頭陀，是安居之限。
X38n0678_p0122c13║【註】此釋前來止住時也。不語坐禪者，略也。△二、不
X38n0678_p0122c14║應私更，為二：初、遊行不應，二、止住不應。○今初
X38n0678_p0122c15║若行頭陀時莫入難處，若惡國界、若惡國王，土地高
X38n0678_p0122c16║下、草木深邃，師子、虎、狼、水、火、風難，及以劫賊、道路、毒
X38n0678_p0122c17║蛇，一切難處悉不得入頭陀行道。
X38n0678_p0122c18║【疏】遊行冐難，皆是制限。
X38n0678_p0122c19║【註】藏疏云：十二難處：一、國難惡王者，彼國王不信
X38n0678_p0122c20║三寶，頭陀不得入彼界中；二、地有高下；三、草深林
X38n0678_p0122c21║密；四、黑師子噉人；五、虎；六、狼；七、水；八、火；九、風；十、賊；
X38n0678_p0122c22║十一、毒蛇所行之路；十二、總結一切難處。國難者，
X38n0678_p0122c23║謂水、旱、兵、革也。熙鈔云：問：前十六輕云：乃至餓虎、
X38n0678_p0122c24║狼，悉應施身、肉、手、足。何與此相違？答：前明事施，恐
X38n0678_p0123a01║性地已上，備能行之。此准始行，須慎難處。蓋凡夫、
X38n0678_p0123a02║菩薩，業多不定。○二，住止不應。
X38n0678_p0123a03║乃至夏坐安居時，是諸難處皆不得入。
X38n0678_p0123a04║【註】此中亦應語坐禪，故以乃至兼之。○三、舉過結
X38n0678_p0123a05║非。
X38n0678_p0123a06║若故入者，犯輕垢罪。
X38n0678_p0123a07║△第三十八、乖尊卑次序戒
X38n0678_p0123a08║【疏】乖亂失儀，故制。七眾同，大小俱制。○初標人。
X38n0678_p0123a09║若佛子！
X38n0678_p0123a10║△序事三：一、應次不應，三、總結應不應。○今初
X38n0678_p0123a11║應如法次第坐，先受戒者在前坐，後受戒者在後坐。
X38n0678_p0123a12║不問老少，比丘、比丘尼、貴人、國王、王子，乃至黃門、奴
X38n0678_p0123a13║婢，皆應先受戒者在前坐，後受戒者次第而坐。
X38n0678_p0123a14║○二不應。
X38n0678_p0123a15║莫如外道癡人，若老若少，無前無後，坐無次第，如兵
X38n0678_p0123a16║奴之法。
X38n0678_p0123a17║【疏】即不應亂次。○三、總結。
X38n0678_p0123a18║我佛法中，先者先坐，後者後坐，而菩薩一一不如法
X38n0678_p0123a19║次第坐者。
X38n0678_p0123a20║【疏】總結應不應義。聲聞次序，出律部。臥具法，以戒
X38n0678_p0123a21║為次，乃至大須臾時，皆名上座。通道俗九眾：一、比
X38n0678_p0123a22║丘，二、比丘尼，三、六法尼，四、沙彌，五、沙彌尼，六、出家，
X38n0678_p0123a23║七、出家尼，八、優婆塞，九、優婆夷。此九眾有次第，不
X38n0678_p0123a24║得亂，如律部說。
X38n0678_p0123b01║【註】須臾者，俱舍云：三十須臾為晝夜。十誦云：先受
X38n0678_p0123b02║大戒，乃至須臾時，是人應先受水，先受飲食。輔行
X38n0678_p0123b03║云：若先小後大，則開小夏以成大夏。若先受大，後
X38n0678_p0123b04║受律儀，在小則依小，在大則依大。理雖若是方土，
X38n0678_p0123b05║不同此土僧徒，不擇大小，西方一向永隔。然四依
X38n0678_p0123b06║出世，必大小並弘，但隨物機緣，通局在彼。六法尼，
X38n0678_p0123b07║即式叉摩那。學六法者，如前已辯。又云出家，出家
X38n0678_p0123b08║尼者，尼即女也，初出家之男女。○三結罪。
X38n0678_p0123b09║犯輕垢罪。
X38n0678_p0123b10║△第三十九、不修福慧戒
X38n0678_p0123b11║【疏】福慧二莊嚴，如鳥二翼，不可不修，乖出要之道，
X38n0678_p0123b12║故制。七眾同大小乘，不全共。菩薩攝一切善，應修。
X38n0678_p0123b13║聲聞夏分自誓，應修福業。餘時不制。○初標人。
X38n0678_p0123b14║若佛子！
X38n0678_p0123b15║△序事三階。一修福，二修慧，三結過。○今初
X38n0678_p0123b16║常應教化一切眾生，建立僧坊，山林園田立作佛塔，
X38n0678_p0123b17║冬夏安居坐禪處所，一切行道處皆應立之。
X38n0678_p0123b18║【疏】自作教佗文中，略序七事：一、僧坊，二、山林，三、園，
X38n0678_p0123b19║四、田，五、塔，六、冬夏坐禪安居處，七、一切行道處。凡
X38n0678_p0123b20║此流類，悉應建立，力若不及者，不犯。
X38n0678_p0123b21║【註】營福之務，學佛者要在日用聞不忘，即二嚴備
X38n0678_p0123b22║矣。大論四句，象身七寶絡，此有福無慧句。羅漢應
X38n0678_p0123b23║供薄，即有慈無福句。餘則准知。故知福慧二嚴，如
X38n0678_p0123b24║鳥二翼也。七事，應離邪命自活。如遺教不許安置
X38n0678_p0123c01║田宅，畜養人民，如此令作。蓋聲聞自行，應離邪命。
X38n0678_p0123c02║今大士所行，務在建立三寶，其功莫量，過德顯矣。
X38n0678_p0123c03║○二、修慧私。又五：一、救苦難。
X38n0678_p0123c04║而菩薩應為一切眾生講說大乘經律。若疾病、國難、
X38n0678_p0123c05║賊難、父母、兄弟、和尚、阿闍梨亡滅之日，及三七日，四、
X38n0678_p0123c06║五七日，乃至七七日，亦應講說大乘經律。
X38n0678_p0123c07║○二、救災厄難。
X38n0678_p0123c08║一切齋會求願行來治生，大火所燒，大水所漂，黑風
X38n0678_p0123c09║所吹，船舫、江河、大海、羅剎之難，亦讀誦講說此經律。
X38n0678_p0123c10║【註】一切齋會，或科在上，今是修慧，不應營齋。經意
X38n0678_p0123c11║謂欲營福時遇難，故令講說，以救災厄也。○三、救
X38n0678_p0123c12║罪報難。
X38n0678_p0123c13║乃至一切，罪報三惡，八難七逆，
X38n0678_p0123c14║○四救牢獄難。
X38n0678_p0123c15║杻械枷鎻，繫縛其身。
X38n0678_p0123c16║○五、救三毒難。
X38n0678_p0123c17║多婬、多嗔、多愚癡、多疾病，皆應講此經律。
X38n0678_p0123c18║【疏】而菩薩下，第二、應修智慧，亦自作教人。○三、舉
X38n0678_p0123c19║非結過。
X38n0678_p0123c20║而新學菩薩若不爾者。
X38n0678_p0123c21║○三結罪。
X38n0678_p0123c22║犯輕垢罪。
X38n0678_p0123c23║○第四總結。
X38n0678_p0123c24║如是九戒應當學，敬心奉持。梵檀品當廣說。
X38n0678_p0124a01║【疏】如是九戒下，第四段，總結，梵檀品廣明。
X38n0678_p0124a02║【註】梵檀者，藏疏云：此翻默擯，良以非理違犯，不受
X38n0678_p0124a03║調伏，以此治之。△第四十、揀擇受戒戒。
X38n0678_p0124a04║【疏】有心樂受，悉皆應與。若瞋惡揀棄，乖於勸獎，故
X38n0678_p0124a05║制出家，二眾同犯。餘無師範者，未制。大小不全共。
X38n0678_p0124a06║菩薩本兼物，聲聞若許而中悔，是犯；不許，不犯。○
X38n0678_p0124a07║初標人。
X38n0678_p0124a08║若佛子！
X38n0678_p0124a09║△序事有三：初、不應揀釋，二、應，三、舉過結非。○今
X38n0678_p0124a10║初
X38n0678_p0124a11║與人受戒時，不得揀擇一切國王、王子、大臣、百官、比
X38n0678_p0124a12║丘、比丘尼、信男、信女、婬男、婬女、十八梵、六欲天、無根、
X38n0678_p0124a13║二根、黃門、奴婢、一切鬼神，盡得受戒。
X38n0678_p0124a14║△二、應揀擇有兩：一、身形不如應揀擇，二、業障不
X38n0678_p0124a15║如應揀擇爾。○今初
X38n0678_p0124a16║應教身所著袈裟，皆使壞色與道相應，皆染使青黃
X38n0678_p0124a17║赤黑紫色，一切染衣乃至臥具盡以壞色，身所著衣
X38n0678_p0124a18║一切染色。若一切國土中國人所著衣服，比丘皆應
X38n0678_p0124a19║與其俗服有異。
X38n0678_p0124a20║疏：衣中聲聞用青泥𣝕，菩薩亦應用。依此文意，似
X38n0678_p0124a21║不必盡備，但與俗艶不同，便名如法。一云：道、俗受
X38n0678_p0124a22║戒，皆須服壞色。二云：是可壞色處，道、俗同制。文云：
X38n0678_p0124a23║與俗服有異。當知出家菩薩必用壞色。
X38n0678_p0124a24║【註】𣝕，音箋，香木。文出十誦律，應𣝕。或作棧，非。○二、
X38n0678_p0124b01║業障不如應揀擇。
X38n0678_p0124b02║若欲受戒時，師應問言：汝現身不作七逆罪不？（不字有本
X38n0678_p0124b03║作耶字者非，問辭故不可。）菩薩法師不得與七逆人現身受戒。七
X38n0678_p0124b04║逆者，出佛身血、殺父、殺母、殺和尚阿闍梨、破羯磨轉
X38n0678_p0124b05║法輪僧、殺聖人。若具七遮，即現身不得戒，餘一切人
X38n0678_p0124b06║盡得受戒。
X38n0678_p0124b07║△第三、私，又二：初、誡禮俗，二、舉非結過。○今初
X38n0678_p0124b08║出家人法，不向國主禮拜，不向父母禮拜，六親不敬，
X38n0678_p0124b09║鬼神不禮。
X38n0678_p0124b10║【註】熈鈔去經似語倒，應移六親二字於上，意云：不
X38n0678_p0124b11║向父母六親禮拜。下句即云：不敬鬼神。頂山云：或
X38n0678_p0124b12║移六親二字，今皆不用。父母不禮，如淨飯王，六親
X38n0678_p0124b13║不敬，但不可禮敬，非無崇敬也。鬼神不禮，禮有九
X38n0678_p0124b14║種，但不可稽首上禮，非無餘禮，作敬而已，但敬而
X38n0678_p0124b15║不著。今從頂山。若如熈鈔，又却下句剩不禮二字。
X38n0678_p0124b16║○二、舉非結過。
X38n0678_p0124b17║但解法師語，有百里千里來求法者，而菩薩法師以
X38n0678_p0124b18║惡心嗔心，而不即與授一切眾生戒者。
X38n0678_p0124b19║○三結罪。
X38n0678_p0124b20║犯輕垢罪。
X38n0678_p0124b21║△第四十一、為利作師戒。
X38n0678_p0124b22║【疏】內無實解，外為名利，輙爾強為，有悞人之失，故
X38n0678_p0124b23║制。出家二眾同，大小不俱制。三眾及在家無師範
X38n0678_p0124b24║義，不制。○初標人。
X38n0678_p0124c01║若佛子！
X38n0678_p0124c02║△序事三階。一明解，二不解，三舉非結過。
X38n0678_p0124c03║【註】疏中大科甚略，今於初明解中，私更細科為三：
X38n0678_p0124c04║初、標教授師；二、示所教事；三、結教授解。○今初，標
X38n0678_p0124c05║教授師。
X38n0678_p0124c06║教化人起信心時，菩薩與佗人作教戒法師者。
X38n0678_p0124c07║【疏】解此故堪為師兼制，不解則犯。△二、示所教事，
X38n0678_p0124c08║又二：初、教請二師，二、二師問遮。○今初
X38n0678_p0124c09║見欲受戒人，應教請二師：和尚、阿闍梨。
X38n0678_p0124c10║【註】此中明師，經文甚顯，鈔記不曉，前文已辯。故知
X38n0678_p0124c11║正明受戒，唯在一師，即教授師。而教授師見彼欲
X38n0678_p0124c12║求戒者，先應教請二師，為問遮懺罪緣，令罪淨故，
X38n0678_p0124c13║方堪為受。二師者，即和尚、阿闍梨師也。二師但為
X38n0678_p0124c14║犯逆有遮者設，非謂正受戒為得戒也。得戒只在
X38n0678_p0124c15║教授一師，此若不明，如何解經？非但解經不明，亦
X38n0678_p0124c16║乃與人受戒而請二師，如何設法？△二、二師問遮。
X38n0678_p0124c17║又為三，即疏中三科也：初七、逆遮，二十、重遮，三眾、
X38n0678_p0124c18║輕遮。○今初，先問七逆遮。
X38n0678_p0124c19║二師應問言：汝有七遮罪不？若現身有七遮罪者，師
X38n0678_p0124c20║不應與受戒；若無七遮者，得與受戒。
X38n0678_p0124c21║【疏】問：遮道，遮道有三：一、七逆，二、十重，三、四十八輕。
X38n0678_p0124c22║如是三事，皆應一一好解，不欲受者，不得逼憎受
X38n0678_p0124c23║之罪。
X38n0678_p0124c24║△二、問十重遮私，更分二：初、總問所犯，二、教示懺
X38n0678_p0125a01║悔。○今初，總問所犯。
X38n0678_p0125a02║若有犯十戒者。
X38n0678_p0125a03║△二、教示懺悔。又三：一、示方法。二、須見相。三、得受
X38n0678_p0125a04║戒。○今初，示方法。
X38n0678_p0125a05║應教懺悔，在佛菩薩形像前，日夜六時，誦十重四十
X38n0678_p0125a06║八輕戒。苦到，禮三世千佛。
X38n0678_p0125a07║○二、明見相。
X38n0678_p0125a08║得見好相。若一七日，二三七日，乃至一年，要見好相。
X38n0678_p0125a09║相者，佛來摩頂，見光見華，種種異相。
X38n0678_p0125a10║△三、得受戒，又二：初、見相得，二、增益得。○今初
X38n0678_p0125a11║便得滅罪。若無好相，雖懺無益，是人現身亦不得戒。
X38n0678_p0125a12║【註】滅罪之言，含於深意。懺有二種：方法，即作法懺；
X38n0678_p0125a13║見相，即取相懺；滅之一字，即無生懺。若非妙理，罪
X38n0678_p0125a14║云何滅？理顯罪亡，見寂滅處，如云因滅會真。一者，
X38n0678_p0125a15║泯淨曰滅；二者，寂絕曰滅。含此二意，故契無生。此
X38n0678_p0125a16║文乃以過顯德。若無好相，則不得戒，反顯纔得好
X38n0678_p0125a17║相，住寂滅理。諸戒皆復○二，增益得。
X38n0678_p0125a18║而得增益受戒。
X38n0678_p0125a19║【註】有本無益字。前見好相，舊戒復全。約見好相，便
X38n0678_p0125a20║名得戒，不須再受。若不得好相者，如是懺悔，功勤
X38n0678_p0125a21║行全，當如何耶？故為此人開增益受，即許於師前
X38n0678_p0125a22║再如受戒法而重受者，名增益受。若爾，犯重既通
X38n0678_p0125a23║再受，何妨恣犯復受？雖然，當須懺悔，如法日數，以
X38n0678_p0125a24║至一年。如不見好相者，而得增戒。若不如此勤苦
X38n0678_p0125b01║懺悔，亦不名得戒。豈容犯已更受，開放逸門？問：今
X38n0678_p0125b02║此開懺，是為犯十重者。設前犯七逆，何故無此懺
X38n0678_p0125b03║悔？又前戒云：不得與七逆人現身受戒。是則犯七
X38n0678_p0125b04║逆人永不容受耶？答：頂山以五義揀七逆、十重同
X38n0678_p0125b05║異，云：一、約三根。前云若見七逆、八難，應教懺悔，及
X38n0678_p0125b06║七逆應講此經者，前約上根易淨，此約中、下難度
X38n0678_p0125b07║者說。二、約悔有輕、重。三、約影略互顯。四、約名異義
X38n0678_p0125b08║同。五、約與奪等。文相徒繁，義無決判。須者讀之，自
X38n0678_p0125b09║見其意。今謂重、逆須異，不可全濫。疏中自分，如前
X38n0678_p0125b10║殺戒三品：上品諸佛、聖人、父母、師僧，則犯逆；中品
X38n0678_p0125b11║人、天，犯重；下品四趣，或輕或重，以非道器屬輕等。
X38n0678_p0125b12║分此三品，甚自分明。又前疏明三障中揀障、非障
X38n0678_p0125b13║云：七逆：一云懺滅非障；二云犯一悔與不悔，悉皆
X38n0678_p0125b14║是障。十重有三釋，第三云不悔悉障，悔已非障。文
X38n0678_p0125b15║七逆、十重各有多釋，雖無去取，皆以後釋為正。七
X38n0678_p0125b16║逆悔、不悔皆障，與重已別。據此等文，重、逆須分。如
X38n0678_p0125b17║何以名異義同，一向無揀，固不可也？故知受戒問
X38n0678_p0125b18║遮兼問重，重猶可懺，遮實不容。故文顯云：不得與
X38n0678_p0125b19║七逆人現身受戒。明制若此，何得固迷？犯重者懺
X38n0678_p0125b20║得滅罪，可以受戒；犯逆者現身，決無容受之文。若
X38n0678_p0125b21║謂七逆亦通得戒，何制現身？或曰：前戒許容懺悔
X38n0678_p0125b22║及應講此經，何故一向不容得戒？答：此須精揀懺
X38n0678_p0125b23║悔與得戒不同。昔人迷此，所以亂倫。前疏釋三果
X38n0678_p0125b24║人妄改疏文，緣不曉此犯逆之人造罪既深，許容
X38n0678_p0125c01║懺悔。故前文云：應教懺悔，以得漸淨，無墮地獄也。
X38n0678_p0125c02║只此現身不得受戒，經既無文通受，人情安可私
X38n0678_p0125c03║容？記家徒多，義目公然，違相背經，其可得乎？熈齊
X38n0678_p0125c04║鈔記疎闕處多，率皆類此，不能備辯。○三眾輕遮。
X38n0678_p0125c05║若犯四十八輕戒者，對首懺悔，罪便得滅，不同七遮。
X38n0678_p0125c06║上來多文，皆屬釋所教事。○三、結教授解。
X38n0678_p0125c07║而教戒師，於是法中，一一好解，
X38n0678_p0125c08║△已上皆於初科私細開竟。○第二、明不解。
X38n0678_p0125c09║若不解大乘經律若輕若重是非之相，不解第一義
X38n0678_p0125c10║諦習種性、長養性、性種性、不可壞性、道種性、正法性，
X38n0678_p0125c11║其中多少觀行出入十禪支一切行法，一一不得此
X38n0678_p0125c12║法中意。
X38n0678_p0125c13║【疏】若不解大乘下，第二、不解此而作師，亦是兼制。
X38n0678_p0125c14║【註】不解有四節：不解大乘教也，不解第一義理也，
X38n0678_p0125c15║不解習等位也，不解其中多少行也。習種性等，對
X38n0678_p0125c16║別五十二位，如前疏文，雖少不同，亦可意得。其中
X38n0678_p0125c17║多少者，智斷不同，亦可自行隨用一門為少，化佗
X38n0678_p0125c18║橫學諸門為多。出入者，亦可竪入、橫出、空入、假出。
X38n0678_p0125c19║十禪支者，如初禪五支：覺、觀、喜、樂、一心也。二禪四
X38n0678_p0125c20║支：內淨一支，餘三名同。三禪五支：捨、念、慧三支，餘
X38n0678_p0125c21║二支名同。四禪四支：不苦不樂，餘三名同。今略標
X38n0678_p0125c22║實，故但十支，謂初五、二一、三三、四一，共有十支也。
X38n0678_p0125c23║一切行法，總結也。此等一一皆不曉了，不得其意
X38n0678_p0125c24║也。○三、舉過結非。
X38n0678_p0126a01║而菩薩為利養故，為名聞故，惡求多求，貪利弟子，而
X38n0678_p0126a02║詐現解一切經律。為供養故，是自欺詐，亦欺詐佗人
X38n0678_p0126a03║故，與人受戒者。
X38n0678_p0126a04║○三結罪。
X38n0678_p0126a05║犯輕垢罪。
X38n0678_p0126a06║△第四十二、為惡人說戒。
X38n0678_p0126a07║【疏】凡未受菩薩戒者，皆曰惡人。若預為說，後受不
X38n0678_p0126a08║能慇重，故制。七眾同大小制。○初標人。
X38n0678_p0126a09║若佛子！
X38n0678_p0126a10║△序事三階。一、不得輙說。二、責不受者。三、舉非結
X38n0678_p0126a11║過。○今初
X38n0678_p0126a12║不得為利養故，於未受菩薩戒者前、若外道惡人前，
X38n0678_p0126a13║說此千佛大戒；邪見人前亦不得說。除國王，餘一切
X38n0678_p0126a14║不得說。
X38n0678_p0126a15║【疏】唯除國王，外道惡人，即九十五種。
X38n0678_p0126a16║【註】千佛者，千佛所同誦持之戒，與下七佛教戒意
X38n0678_p0126a17║同，律中亦許國王布薩。○二責不受者。
X38n0678_p0126a18║是惡人輩，不受佛戒，名為畜生。生生之處，不見三寶，
X38n0678_p0126a19║如木石無心，名為外道。邪見人輩，木頭無異。
X38n0678_p0126a20║【疏】不受皆為惡人，空生空死同畜生。○三、舉非結
X38n0678_p0126a21║過。
X38n0678_p0126a22║而菩薩於是惡人，前說七佛教戒者，
X38n0678_p0126a23║○三結罪。
X38n0678_p0126a24║犯輕垢罪。
X38n0678_p0126b01║△第四十三、無慚受施戒。
X38n0678_p0126b02║【疏】當分犯已自結罪，不思慚愧，而冐當利施，無愧
X38n0678_p0126b03║故制。出家五眾同，大小俱制，以枉當福田故。文云：
X38n0678_p0126b04║信心出家，毀正戒者，在家未當，田任未制。○初標
X38n0678_p0126b05║人。
X38n0678_p0126b06║若佛子！
X38n0678_p0126b07║△序事三重。一、不得受施。二、人鬼所毀。二、舉非結
X38n0678_p0126b08║過。○今初
X38n0678_p0126b09║信心出家受佛正戒故，起心毀犯聖戒者，不得受一
X38n0678_p0126b10║切檀越供養，亦不得國王地上行，不得飲國王水。
X38n0678_p0126b11║【疏】一、帶罪無愧，不得受施。國王本以地水給有德
X38n0678_p0126b12║之人，無有德行，不得受用。○二、人鬼所毀
X38n0678_p0126b13║五千大鬼常遮其前，鬼言：大賊！若入房舍、城邑、宅中，
X38n0678_p0126b14║鬼復常掃其脚迹。一切世人咸皆罵言：佛法中賊！一
X38n0678_p0126b15║切眾生眼不欲見犯戒之人，畜生無異，木頭無異。
X38n0678_p0126b16║【疏】帶罪無愧，人鬼所毀。
X38n0678_p0126b17║【註】藏疏云：一、供施無一毫分，二、大地無一足分，三、
X38n0678_p0126b18║飲水無一滴分。問：供施無分可爾，王之水土，眾生
X38n0678_p0126b19║同感，何故亦無分？答：白衣無戒，食王水土，皆有輸
X38n0678_p0126b20║稅。出家不稅，良為戒行。今既二種俱無，豈有其分？
X38n0678_p0126b21║無分而用，豈非是賊？四、鬼遮罵賊，無戒，神所不護，
X38n0678_p0126b22║鬼即罵之。五、世人罵佛法中偷形相賊。六、眾生不
X38n0678_p0126b23║欲見其賊。七、同畜生，是罪身故。八、同木頭，是無知
X38n0678_p0126b24║故。此釋灼然，後賢可鑒。○三、舉非結過。
X38n0678_p0126c01║若故毀正戒者，犯輕垢罪。
X38n0678_p0126c02║△第四十四不供養經典戒。
X38n0678_p0126c03║【疏】三寶皆應供養，若不修者，乖於謹敬之心，故制。
X38n0678_p0126c04║七眾同，大小不全共。菩薩應修五事，聲聞五篇輕
X38n0678_p0126c05║重法應誦持，餘事不制。○今初
X38n0678_p0126c06║若佛子！
X38n0678_p0126c07║△序事三階。一、標勸，二、列勸事，三、舉非結過。○今
X38n0678_p0126c08║初
X38n0678_p0126c09║常應一心。
X38n0678_p0126c10║【註】心與心性妙戒相應，理一心也。心與所制戒中
X38n0678_p0126c11║五事相應，事一心也。持戒之人，常宜自照。○二列
X38n0678_p0126c12║有五事○今初，受持。
X38n0678_p0126c13║受持。
X38n0678_p0126c14║○二讚。
X38n0678_p0126c15║讀。
X38n0678_p0126c16║○三誦。
X38n0678_p0126c17║誦大乘經律。
X38n0678_p0126c18║○四書寫。
X38n0678_p0126c19║剝皮為紙，刺血為墨，以髓為水，折骨為筆，書寫佛戒。
X38n0678_p0126c20║木皮糓紙，絹素竹帛，亦悉書持。
X38n0678_p0126c21║【註】熈云：恐約得忍菩薩，方能如此。須知此是舉況。
X38n0678_p0126c22║若剝皮為紙，折骨為筆，尚應書寫，況木皮、絹素、竹
X38n0678_p0126c23║帛等，豈不為也？木皮，即貝多葉紙也。○五供養。
X38n0678_p0126c24║常以七寶、無價香華、一切雜寶為箱囊，盛經律卷。
X38n0678_p0127a01║【疏】解脫已在上三十九中。○三、舉非結過。
X38n0678_p0127a02║若不如法供養者。
X38n0678_p0127a03║【疏】經典是佛母，應供養，不者犯罪。○三結罪。
X38n0678_p0127a04║犯輕垢罪。
X38n0678_p0127a05║△第四十五、不化眾生戒
X38n0678_p0127a06║【疏】菩薩發心為物，見有識之類，應須教化，令得悟
X38n0678_p0127a07║解；若不能者，乖大士之行。故制七眾同犯，大小不
X38n0678_p0127a08║共。大士化眾生，是正行；小乘自度不化，非犯。○初
X38n0678_p0127a09║標人。
X38n0678_p0127a10║若佛子！
X38n0678_p0127a11║△序事三重。一、勸起大悲，二、列悲心事，三、舉非結
X38n0678_p0127a12║過。○今初
X38n0678_p0127a13║常起大悲心。
X38n0678_p0127a14║【疏】勸起大悲，不起兼制，悲能拔苦，大士恒願眾生
X38n0678_p0127a15║離苦。△二、列悲心事有三：一、見人令發心，二、見畜
X38n0678_p0127a16║令發心，三、隨所至令發心。○今初
X38n0678_p0127a17║若入一切城邑舍宅，見一切眾生，應當唱言：汝等眾
X38n0678_p0127a18║生，盡應受三歸十戒。
X38n0678_p0127a19║○二、見畜令發心。
X38n0678_p0127a20║若見牛、馬、豬、羊一切畜生，應心念口言：汝是畜生，發
X38n0678_p0127a21║菩提心。
X38n0678_p0127a22║○三隨至令殺心。
X38n0678_p0127a23║而菩薩入一切處山林川野，皆使一切眾生發菩提
X38n0678_p0127a24║心。
X38n0678_p0127b01║○三、舉非結過。
X38n0678_p0127b02║是菩薩若，不發教化，眾生心者，
X38n0678_p0127b03║【註】藏疏節是菩薩三字在上科，意謂發心即是菩
X38n0678_p0127b04║薩，亦自有意。○三結罪。
X38n0678_p0127b05║犯輕垢罪。
X38n0678_p0127b06║△第四十六、說法不如法戒。
X38n0678_p0127b07║【疏】強為解說，彼此有慢法之失，故制。出家五眾同，
X38n0678_p0127b08║大小俱制。在家不全為法主，止說一句一偈，不如
X38n0678_p0127b09║法，亦犯。
X38n0678_p0127b10║【註】頂山以不全為法主為句，似非文意。謂在家者，
X38n0678_p0127b11║今戒不全制，只制出家五眾爾。白衣無說法之制，
X38n0678_p0127b12║以出家人若為說法主，一句一偈說不如法，即犯
X38n0678_p0127b13║也。○初標人。
X38n0678_p0127b14║若佛子！
X38n0678_p0127b15║△序事三重：一、常應大悲，二、為四眾說，三、舉非結
X38n0678_p0127b16║過。○今初
X38n0678_p0127b17║常行教化，起大悲心。
X38n0678_p0127b18║【註】例前應開勸起大悲科，文無者略。
X38n0678_p0127b19║若入檀越貴人家，一切眾中不得立為白衣說法，應
X38n0678_p0127b20║在白衣眾前高座上坐。
X38n0678_p0127b21║【疏】常應大悲教化，即是兼制也。不得立示說法儀
X38n0678_p0127b22║則，為白衣說。不得倚立法，應同坐，若相與立亦非
X38n0678_p0127b23║過。此中舉立為語，若人臥，法主坐立，或復覆頭捉
X38n0678_p0127b24║杖，悉不得。
X38n0678_p0127c01║【註】舉立為語者，或人臥立說，或人坐立說，或人坐
X38n0678_p0127c02║臥立說，皆非儀也。或覆頭者，謂非禮也。捉杖者，倚
X38n0678_p0127c03║杖而自恃也。皆非禮敬之皃，故失儀則。○二、為四
X38n0678_p0127c04║眾說。
X38n0678_p0127c05║法師比丘不得地立為四眾說法。若說法時，法師高
X38n0678_p0127c06║座香華供養，四眾聽者下坐，如孝順父母、敬順師教，
X38n0678_p0127c07║如事火婆羅門。
X38n0678_p0127c08║【疏】為四眾說，亦不得立。莫言僧尼有道而倚立為
X38n0678_p0127c09║說，亦是輕法為犯也。
X38n0678_p0127c10║【註】藏疏云：非儀有三：一、人坐己立；二、人高已下；三、
X38n0678_p0127c11║人在座，己在非座。此中高座具三也。事火。婆羅門
X38n0678_p0127c12║榮鈔云：伽耶迦葉計執火能變壞萬物，有大功能，
X38n0678_p0127c13║由是多不敢用。今敬法師之教，由彼之敬火也。○
X38n0678_p0127c14║三、舉非結過。
X38n0678_p0127c15║其說法者，若不如法說；
X38n0678_p0127c16║○三結罪。
X38n0678_p0127c17║犯輕垢罪。
X38n0678_p0127c18║△第四十七、非法制限戒
X38n0678_p0127c19║【疏】既見善事，法應隨喜，而今制網障閡，乖善之義，
X38n0678_p0127c20║故制在家二眾同犯。出家五眾，無其自在之訓，脫
X38n0678_p0127c21║立閡善制限，亦同此制，大小同犯。○初標人。
X38n0678_p0127c22║若佛子！
X38n0678_p0127c23║△序事三階。一、標受戒者，二、正制限事，三、舉非結
X38n0678_p0127c24║過。○今初
X38n0678_p0128a01║皆以信心，受佛戒者。
X38n0678_p0128a02║【疏】兩釋：一云、標被制之人。佛子欲信心受戒，而制
X38n0678_p0128a03║限障閡，不聽彼受。二云、標能制之人。佛子始以信
X38n0678_p0128a04║心受戒，未便立非法制限，是故示應。
X38n0678_p0128a05║【註】第二釋多未字，更詳。△二、正制限事。疏科甚略，
X38n0678_p0128a06║私更為三：初、指自恃人，二、制破滅事，三、誡不應作。
X38n0678_p0128a07║○今初
X38n0678_p0128a08║若國王、太子、百官、四部弟子，自恃高貴。
X38n0678_p0128a09║△二、制破滅事又二。○初示三寶。
X38n0678_p0128a10║破滅佛法戒律，明作制法，制我四部弟子，不聽出家
X38n0678_p0128a11║行道，亦復不聽造立形像佛塔經律。
X38n0678_p0128a12║○二、追釋僧寶。
X38n0678_p0128a13║立統官制眾，使安籍記僧菩薩比丘地。立白衣高座，
X38n0678_p0128a14║廣行非法，如兵奴事主。
X38n0678_p0128a15║○三誡不應作，又二：初誡出家眾，二誡在家眾。○
X38n0678_p0128a16║今初
X38n0678_p0128a17║而菩薩正應受一切人供養，而反為官走使，非法非
X38n0678_p0128a18║律。
X38n0678_p0128a19║○二誡在家眾。
X38n0678_p0128a20║若國王、百官好心受佛戒者，莫作是破三寶之罪。
X38n0678_p0128a21║【疏】若國王二，正制限事。不聽出家，斷僧寶也。不聽
X38n0678_p0128a22║四部出家者，謂居士、居士婦、童男、童女。不聽造立
X38n0678_p0128a23║形像，斷佛寶也。不聽書寫經律，斷法寶也。
X38n0678_p0128a24║【註】藏疏經本，從佛塔經律下，即接是破三寶之罪，
X38n0678_p0128b01║中間闕脫六十三字。不審古有此本耶？寫者之脫
X38n0678_p0128b02║耶？已上於第二正制限事科中，私開諸科竟。○三、
X38n0678_p0128b03║舉非結過。
X38n0678_p0128b04║若故作破法者，犯輕垢罪。
X38n0678_p0128b05║△第四十八、破法戒
X38n0678_p0128b06║【疏】內眾有過，依內法治問，乃向白衣外人說罪，令
X38n0678_p0128b07║彼王法治罰，鄙辱清化，故名破法。乖護法之心，故
X38n0678_p0128b08║制出家。五眾同犯，大小乘俱制。○初標人。
X38n0678_p0128b09║若佛子！
X38n0678_p0128b10║△序事
X38n0678_p0128b11║【疏】序事三重：第一、不應破法；第二、明護法，從若受
X38n0678_p0128b12║佛戒已去文是也；第三、舉過結非，從教人破法已
X38n0678_p0128b13║去文是也。或名此戒為令佗得損惱戒也。
X38n0678_p0128b14║【註】疏科大略，今更細開，令經易見。於初私為三：初、
X38n0678_p0128b15║示邪心；二、作邪事；三、結邪人。○初示邪心。
X38n0678_p0128b16║以好心出家，而為名聞利養。
X38n0678_p0128b17║○二作邪事
X38n0678_p0128b18║於國王百官前說佛戒者，橫與比丘、比丘尼、菩薩戒
X38n0678_p0128b19║弟子作繫縛事，如獄囚法，如兵奴之法，如師子身中
X38n0678_p0128b20║蟲自食師子肉，非餘外蟲。
X38n0678_p0128b21║△三、結邪人。
X38n0678_p0128b22║如是，佛子，自破佛法，非外道、天魔能破。
X38n0678_p0128b23║【註】蓮華面經云：佛告阿難：如師子命終，若空、若地、
X38n0678_p0128b24║若水、若陸，所有眾生不敢食彼師子身肉。唯師子
X38n0678_p0128c01║身自生諸蟲，還自噉食師子之肉。阿難！我之佛法
X38n0678_p0128c02║非餘能壞，是我法中諸惡比丘，破我三大阿僧祇
X38n0678_p0128c03║劫積行勤苦所集佛法。○二、護法私，又為二：初、護
X38n0678_p0128c04║而不忘，二、聞而傷痛。○今初
X38n0678_p0128c05║若受佛戒者，應護佛戒，如念一子、如事父母，不可毀
X38n0678_p0128c06║破。
X38n0678_p0128c07║○二、聞傷痛，又三：一、聞謗音。二、喻傷痛。三、舉況結。
X38n0678_p0128c08║○今初
X38n0678_p0128c09║而菩薩聞外道惡人，以惡言謗破佛戒之聲。
X38n0678_p0128c10║○二、喻傷痛。
X38n0678_p0128c11║如三百矛刺心，千刀萬杖打拍其身，等無有異。
X38n0678_p0128c12║○三、舉況結。
X38n0678_p0128c13║寧自入地獄經於百劫，而不一聞惡人以惡言謗破
X38n0678_p0128c14║佛戒之聲，而況自破佛戒！
X38n0678_p0128c15║已上私開諸科竟。○第三、舉過結非。
X38n0678_p0128c16║教人破法因緣。亦無孝順之心。若故作者。
X38n0678_p0128c17║○第三結罪名。
X38n0678_p0128c18║犯輕垢罪。
X38n0678_p0128c19║○第五段總結。
X38n0678_p0128c20║如是九戒，應當學，敬心奉持。
X38n0678_p0128c21║△諸佛子下，第三、總結。有三：一、標數，二、勸持，三、勸
X38n0678_p0128c22║誦。○今初
X38n0678_p0128c23║諸佛子！是四十八輕戒。
X38n0678_p0128c24║○二勸持
X38n0678_p0129a01║汝等受持。
X38n0678_p0129a02║○三勸誦。
X38n0678_p0129a03║過去諸菩薩已誦，未來諸菩薩當誦，現在諸菩薩今
X38n0678_p0129a04║誦。
X38n0678_p0129a05║【疏】一、標數，即四十八輕。汝等受持，即第二勸。秉持
X38n0678_p0129a06║在心，第三勸誦，舉三世菩薩誦為勸。
X38n0678_p0129a07║△諸佛子聽下，第三、大段流通。就此中大分為兩：
X38n0678_p0129a08║一、流通，此戒制輕重；二、流通，此品就第一流通。此
X38n0678_p0129a09║戒輕重復有四意：一、明誦，二、正流通，三、流通得益，
X38n0678_p0129a10║四、大乘奉持。就此四更，各有三別。第一、誦中三者：
X38n0678_p0129a11║一、標名，二、三世諸佛誦，三、我釋迦亦誦。○今初。標
X38n0678_p0129a12║名。
X38n0678_p0129a13║諸佛子！聽十重、四十八輕戒。
X38n0678_p0129a14║【疏】第一，標名數，十重四十八輕事也。○二，三世諸
X38n0678_p0129a15║佛誦。
X38n0678_p0129a16║三世諸佛已誦、當誦、今誦。
X38n0678_p0129a17║【疏】第二，三世佛尊重此戒，誦持勸也。○三、我釋迦
X38n0678_p0129a18║亦誦。
X38n0678_p0129a19║我今亦如是誦。
X38n0678_p0129a20║【疏】我今亦誦，第三，我釋迦亦誦，為流通勸物。△汝
X38n0678_p0129a21║等一切大眾，此四階中，第二、正流通，亦有三：一、勸
X38n0678_p0129a22║流通人，二、流通相，三、流通事。○今初
X38n0678_p0129a23║汝等一切大眾。若國王、王子、百官、比丘、比丘尼、信男、
X38n0678_p0129a24║信女。受持菩薩戒者。
X38n0678_p0129b01║【疏】流人通者，即時座大眾也。○二流通相
X38n0678_p0129b02║應受持、讀誦、解說、書寫。
X38n0678_p0129b03║【疏】流通相，五種之法師也。○三流通事
X38n0678_p0129b04║佛性常住，戒卷流通，三世一切眾生，化化不絕。
X38n0678_p0129b05║【疏】流通事者，以此戒法流通三世，化化不絕。△得
X38n0678_p0129b06║見千佛下。此是四重中第三階，流通得益。得見千
X38n0678_p0129b07║佛，是益事也。就此文為三：一、值聖，二、離苦，三、得樂。
X38n0678_p0129b08║○今初
X38n0678_p0129b09║得見千佛，為佛佛授手。
X38n0678_p0129b10║【疏】值聖者，見千佛也。三世千佛悉見，今舉千佛，一
X38n0678_p0129b11║世爾佛。佛授手者，非即舉手更授也，明秉戒如法，
X38n0678_p0129b12║與佛相隣次不遠，故義言授手也。○二離苦。
X38n0678_p0129b13║世世不墮惡道八難。
X38n0678_p0129b14║○三得樂。
X38n0678_p0129b15║常生人道天中。
X38n0678_p0129b16║【疏】世世不墮，離苦也；常生，得樂也。所離所得，豈止
X38n0678_p0129b17║於此！且舉凡情所欣猒以之為勸爾。○第四，大眾
X38n0678_p0129b18║奉持。
X38n0678_p0129b19║【註】疏：前開科云就四更各三別，但開三科各有三
X38n0678_p0129b20║別，第四不開。今私例前，亦為三別：初、付囑奉行，二、
X38n0678_p0129b21║指廣，三、時眾歡喜。○今初
X38n0678_p0129b22║我今在此樹下略開七佛法戒，汝等大眾當一心學
X38n0678_p0129b23║波羅提木叉，歡喜奉行。
X38n0678_p0129b24║○二指廣。
X38n0678_p0129c01║如無相天王品勸學中，一一廣明。
X38n0678_p0129c02║○三時眾歡喜。
X38n0678_p0129c03║三千學士時坐聽者，聞佛自誦，心心頂戴，歡喜受持。
X38n0678_p0129c04║【疏】我今在此樹下付囑奉行，此下不更開也。
X38n0678_p0129c05║【註】疏雖不開，今亦准例。有云：前第五總結中圖指
X38n0678_p0129c06║廣，至此方云無相天王品廣明也。今謂不然。今乃
X38n0678_p0129c07║流通，指勸學之文，非謂明戒相也。三千學士，曠云：
X38n0678_p0129c08║即三千世界學戒之士，非三千人數也。然以三千
X38n0678_p0129c09║為人數，故太少也。以三千為世界者，千百億樹下
X38n0678_p0129c10║所化之眾，何止三千界也？亦是促靈鳳於鳩巢也。
X38n0678_p0129c11║大師疏末追釋云：三千者，三千威儀也，乃學三千
X38n0678_p0129c12║威儀之士也。此解甚善。若據藏中有序文，亦云三
X38n0678_p0129c13║千人聽什所誦，學此戒亦云三千學士，與此相類。
X38n0678_p0129c14║恐是翻譯之時，三千學士則不應作經文也，可作
X38n0678_p0129c15║註字，自序一時之事。若爾，應改佛字為什字耶？後
X38n0678_p0129c16║來傳寫，易致訛錯。今從疏釋。
X38n0678_p0129c17║【疏】爾時釋迦第二章總流通一品一卷，戒本亦有
X38n0678_p0129c18║缺者，是抄不盡耳。亦四階：一、偏結說心地品；二、略
X38n0678_p0129c19║舉總結十處說；三、所說之法；四、大眾奉行。初階兩
X38n0678_p0129c20║別：一、明此釋迦說竟；二、明餘釋迦說竟。○今初
X38n0678_p0129c21║爾時，釋迦牟尼佛說上蓮華臺上世界盧舍那佛所
X38n0678_p0129c22║說心地法門品中十無盡戒法品竟。
X38n0678_p0129c23║○二、明餘釋迦說竟。
X38n0678_p0129c24║千百億釋迦亦如是說。
X38n0678_p0130a01║△二、略舉總結十處說，又二：一、舉此釋迦說，二、舉
X38n0678_p0130a02║餘釋迦說。○今初
X38n0678_p0130a03║從摩醯首羅天王宮至此道樹下十住處說法品，為
X38n0678_p0130a04║一切菩薩、不可說大眾受持、讀誦、解說其義，亦如是。
X38n0678_p0130a05║○二、舉餘釋迦說。
X38n0678_p0130a06║千百億世界。
X38n0678_p0130a07║【疏】從摩醯第二，總結十處說竟，亦兩：一、舉此釋迦
X38n0678_p0130a08║所說十處，出上卷；二、舉餘釋迦所說，餘釋迦文末
X38n0678_p0130a09║闕，亦如是學。
X38n0678_p0130a10║【註】十住處具在卷初，長行細列，既指出上卷，又以
X38n0678_p0130a11║之為驗也。文末闕亦者，應云千百億世界亦如是。
X38n0678_p0130a12║○第三、舉所說法，又二：六句別，一句總。○今初
X38n0678_p0130a13║蓮華藏。世界微塵世界。一切佛心藏。地藏。戒藏。無量
X38n0678_p0130a14║行願藏。因果佛性常住藏。
X38n0678_p0130a15║○二，後一句結。
X38n0678_p0130a16║如是一切佛說無量一切法藏竟。
X38n0678_p0130a17║【疏】第三階，舉所說法，凡七句，亦兩：前六是別，後一
X38n0678_p0130a18║是總。
X38n0678_p0130a19║【註】熈鈔：六、前六是別，謂蓮華藏世界下六句，並云
X38n0678_p0130a20║包攝無盡。故經如是一切佛，有本云：如如一切佛，
X38n0678_p0130a21║或作亦如一切佛。此文既云所說法前六是別，此
X38n0678_p0130a22║一是總，應云如是一切佛為正也。頂山云：前別後
X38n0678_p0130a23║總者，於七句中，前六別也，後一總也。蓋將因果佛
X38n0678_p0130a24║性貫前六句，不出此藏也。蓮華，所依也；微塵，能喻
X38n0678_p0130b01║也。皆顯此經含容法門，乃斯經異名爾。一切佛心
X38n0678_p0130b02║等，將非總舉當品之目？心藏、地藏，即心、地二字也；
X38n0678_p0130b03║戒藏，即法門也；無量行等，即果人、因人稟斯品而
X38n0678_p0130b04║修行、願也。因果佛性，總包初、後也。如是一切等，又
X38n0678_p0130b05║總結上句也。鈔記所釋總、別之句，各自不同。若依
X38n0678_p0130b06║頂山，將因果佛性句為總，則見如如一切佛下，句
X38n0678_p0130b07║文閑剩，而云又總結上句，甚非文意，故不可用。今
X38n0678_p0130b08║取熈鈔，消文乃便也。△千百億世界中下，第四、大
X38n0678_p0130b09║眾奉行，亦兩：初、千百億眾，二、指餘處。○今初
X38n0678_p0130b10║千百億世界中一切眾生，受持歡喜奉行。
X38n0678_p0130b11║○二指餘處。
X38n0678_p0130b12║若廣開心地相相，如佛華光王七行品中說：
X38n0678_p0130b13║【疏】前明千百億世界中眾生，各各皆說，各各奉行。
X38n0678_p0130b14║二、指餘處廣說華光王品，應是大本中也。本不同
X38n0678_p0130b15║三千者，是菩薩應學三千威儀。三年者，聲聞五年，
X38n0678_p0130b16║菩薩三年。三事者，戒、定、慧爾。
X38n0678_p0130b17║【註】古經本有作三年者，有作三事者，寫者之訛也。
X38n0678_p0130b18║今本當云三千，例如前釋。後有偈文，疏鈔不解。今
X38n0678_p0130b19║詳此偈，恐是什於大本，餘文誦出于此，非品內文，
X38n0678_p0130b20║吾祖不解。舊經亦有存不存者，既是經文兼錄，與
X38n0678_p0130b21║人習誦何妨？今既流行，因而私釋，以助解者，總分
X38n0678_p0130b22║三節。△初、讚戒功勳，二、斥非顯是，三、誡勸結歸。於
X38n0678_p0130b23║初中又三：初、標讚，二、正讚，三、結讚。○今初，標讚。
X38n0678_p0130b24║明人忍慧彊，能持如是法，未成佛道間，
X38n0678_p0130c01║安獲五種利？
X38n0678_p0130c02║【註】唯高明人能行忍慧，堅持無犯，雖未成佛，安然
X38n0678_p0130c03║獲利。○二正讚。
X38n0678_p0130c04║一者十方佛，憫念常守護。二者命終時，
X38n0678_p0130c05║正見心歡喜。三者生生處，為諸菩薩友，
X38n0678_p0130c06║四者功德聚，戒度悉成就；五者今後世；
X38n0678_p0130c07║性戒福慧滿。
X38n0678_p0130c08║【註】五種利，作種種對當解釋，無不可者。今但以因
X38n0678_p0130c09║果言之，前四讚因，後一讚果，或分或極，皆從此生
X38n0678_p0130c10║也。○三結讚。
X38n0678_p0130c11║此是佛行處，智者善思量。
X38n0678_p0130c12║△二、斥非顯是。又二：先斥非，次顯是。○今初
X38n0678_p0130c13║計我著相者，不能生是法。滅盡取證者，
X38n0678_p0130c14║亦非下種處。
X38n0678_p0130c15║【註】斥二種非：一者、凡位六凡，是取著之境，則有我
X38n0678_p0130c16║相、人相，不能生實相之法。二者、二乘住沉空偏證
X38n0678_p0130c17║之境，滅於法身、慧命之壽，故非佛種之田。此皆非
X38n0678_p0130c18║之。△二、顯是，又三：一、示實相光，二、明八不果，三、顯
X38n0678_p0130c19║所行因。○今初
X38n0678_p0130c20║欲長菩提苗，光明照世間，應當靜觀察。
X38n0678_p0130c21║諸法真實相。
X38n0678_p0130c22║【註】前文佛即口放光明，因此放光，故經釋之，即有
X38n0678_p0130c23║因緣，非色心等。今此光明，既觀實相，即同法華。疏
X38n0678_p0130c24║釋放光，表說實相，故前註嘗引此為證也。○二、明
X38n0678_p0131a01║八不果
X38n0678_p0131a02║不生亦不滅，不常復不斷，不一又不異。
X38n0678_p0131a03║不來亦不去。
X38n0678_p0131a04║【註】六凡著生滅之境，外道起常斷之見，三乘有一
X38n0678_p0131a05║異之修，偏佛成去來之相。今實相妙戒，佛果之體，
X38n0678_p0131a06║離此八過，故談八不。前二句，以六凡外道言之，義
X38n0678_p0131a07║則易曉。後之二句，何以明之？一者，如也。二乘見三
X38n0678_p0131a08║界為如，菩薩見三界亦如亦異。出假在異，且舉一
X38n0678_p0131a09║邊，故知此句對破三乘，故云不一又不異也。出釋
X38n0678_p0131a10║氏宮，去也；來成正覺，來也。法華疏揀縱橫如來，尚
X38n0678_p0131a11║非今義，況藏通偏果？又中論偈及法華涌塔，皆約
X38n0678_p0131a12║八不，方顯圓常。又不生故不異，不常不來也；不滅
X38n0678_p0131a13║故不一，不斷不去也。為成初二，故列餘六止觀；為
X38n0678_p0131a14║成無生門，故作此釋。△三、顯所行因，又三：一、菩薩
X38n0678_p0131a15║根本，二、佛子根本，三、諸佛本源。並以會同前疏行
X38n0678_p0131a16║因三句也。○今初，菩薩根本。
X38n0678_p0131a17║如是一心中，方便勤莊嚴，菩薩所應作。
X38n0678_p0131a18║應當次第學。
X38n0678_p0131a19║【註】即前經云：行菩薩之道根本也。○二、佛子根本
X38n0678_p0131a20║於學於無學，勿生分別想。
X38n0678_p0131a21║【註】即前是大眾諸佛子之根本。○三、諸佛本源。
X38n0678_p0131a22║是名第一道，亦名摩訶衍。一切戲論惡，
X38n0678_p0131a23║悉從是處滅，諸佛薩婆若，悉由是處出。
X38n0678_p0131a24║【註】即前諸佛之本源，作此科釋，與疏前文校照會
X38n0678_p0131b01║通，義甚符合。△三、誡勸結歸，又二：初、誡勸，二、結歸。
X38n0678_p0131b02║○今初，誡勸。
X38n0678_p0131b03║是故諸佛子，宜發大勇猛，於諸佛淨戒，
X38n0678_p0131b04║護持如明珠，過去諸菩薩，已於是中學。
X38n0678_p0131b05║未來者當學，現在者今學。
X38n0678_p0131b06║○二、結歸。
X38n0678_p0131b07║此是佛行處，聖主所稱歎，我已隨順說。
X38n0678_p0131b08║福德無量聚，迴以施眾生，共向一切智。
X38n0678_p0131b09║願聞是法者，悉得成佛道。
X38n0678_p0131b10║【註】歸於涅槃、三德、佛道。或曰：此偈誰說？釋者有二：
X38n0678_p0131b11║一、據我已隨順說，即知是佛說也。二、云上句有聖
X38n0678_p0131b12║主所稱歎，不應佛自稱也。蓋是什師誦譯時，作此
X38n0678_p0131b13║偈以為歎戒。而言我者，什師自謂也。此戒既是聖
X38n0678_p0131b14║主之所稱歎，我今依佛半月半月常說是戒。云隨
X38n0678_p0131b15║順說，即順聖主世尊之所說也。今以經本不來，難
X38n0678_p0131b16║以考驗，更請詳之。藏疏解釋，止於前段流通。爾時
X38n0678_p0131b17║釋迦已下，長行及偈頌皆不解釋。榮鈔云：准下經
X38n0678_p0131b18║本，更有十行長行、十四行偈頌，一切經本皆悉有
X38n0678_p0131b19║之。今不釋者，緣此經文是經家敘致古德讚揚，義
X38n0678_p0131b20║非緊急，略不釋之。今謂榮師無識之甚，經家乃結
X38n0678_p0131b21║集家。若是經家故不釋者，前文稍有經家之辭，例
X38n0678_p0131b22║不釋耶？既是結集經家，又安得與古德讚揚為類？
X38n0678_p0131b23║何不詳之如此？
X38n0678_p0131b24║註菩薩戒經卷下（終）
X38n0678_p0131c01║
X38n0678_p0131c02║
X38n0678_p0131c03║No. 678-B
X38n0678_p0131c04║
X38n0678_p0131c05║戒經誦習者多，解釋亦眾，而經疏抗行，至於無疏
X38n0678_p0131c06║之處，其間所難曉者，無以決釋。咨詢與咸，每欲以
X38n0678_p0131c07║疏入經註釋，搜求諸家疏鈔考詳。雖石壁藏疏各
X38n0678_p0131c08║有註本，又且不入天台閫域，事相雖備，理義未端。
X38n0678_p0131c09║今用智者疏為綱格，註入經文之下，兼採摘諸家
X38n0678_p0131c10║鈔記及石壁藏疏，有事相可用、義解優長者，錄而
X38n0678_p0131c11║兼明。貴乎誦習者展卷有疑滯處，駐目之間，頓然
X38n0678_p0131c12║曉了，不俟後時也。戒經令半月布薩，學佛者忽之，
X38n0678_p0131c13║不以為遵承，而喪其良訓，實可嗟憫。今得古本，行
X38n0678_p0131c14║布薩法式，仍將四分所行參校，錄示于此。伏望諸
X38n0678_p0131c15║方有力量大人，不忘佛訓，提唱宗乘，遵稟習行，庶
X38n0678_p0131c16║使正教清規復振于季運，與法界有情同游華藏，
X38n0678_p0131c17║直達道場者矣。
X38n0678_p0131c18║
X38n0678_p0131c19║
X38n0678_p0131c20║
X38n0678_p0131c21║半月布薩法式（白月十五日，黑月大盡十五日，即三十日也。小盡十四日，即二十九日也。）
X38n0678_p0131c22║一鳴鐘集眾（眾集已定，同聲說聞鐘偈云：）
X38n0678_p0131c23║降伏魔力怨，除結盡無餘，露地擊犍椎。
X38n0678_p0131c24║比丘聞當集，諸欲聞法人，度流生死海。
X38n0678_p0132a01║聞此妙響音，盡當雲集此。
X38n0678_p0132a02║（偈畢，即次第入堂，各依坐位前合掌立。）
X38n0678_p0132a03║二作禮說布薩偈（立定，各展坐具，三拜，胡跪，說偈。）
X38n0678_p0132a04║持戒清淨如滿月，身口皎潔無瑕穢，
X38n0678_p0132a05║大眾和合無違諍，爾乃可得同布薩。
X38n0678_p0132a06║（偈畢，𠬧坐具起，各就座跏趺坐。）
X38n0678_p0132a07║三法事僧出眾秉白行事（用一人，維那秉白，四人行法事，備香湯、淨水、手巾二
X38n0678_p0132a08║條，列于拜席之前，維那跪於中，四人次第各出，說偈。）
X38n0678_p0132a09║淨水偈云：
X38n0678_p0132a10║八功德水淨諸塵，灌掌去（上聲）垢心無染。
X38n0678_p0132a11║執持禁戒無闕犯，一切眾生亦如是。
X38n0678_p0132a12║香湯偈云：
X38n0678_p0132a13║香湯熏沐澡諸垢，法身具足五分充，
X38n0678_p0132a14║般若圓照解脫滿，群生同會法界容。
X38n0678_p0132a15║四人起，各執淨水手巾，行于大眾。維那起，白槌。
X38n0678_p0132a16║四維那鳴槌曰眾警念發願（即平聲，白不用唱。）
X38n0678_p0132a17║敬白諸佛子，合掌志心聽。各隨聲作念：此南閻浮
X38n0678_p0132a18║提某州某伽某僧伽藍所，我本師釋迦牟尼佛遺
X38n0678_p0132a19║法弟子出家、在家菩薩等，自惟生死長劫，乃由不
X38n0678_p0132a20║遇無上慈尊，今生若不發出離心，恐還流浪。故於
X38n0678_p0132a21║是日，同崇三寶，渴仰大乘，眾共宣傳菩薩戒藏。以
X38n0678_p0132a22║此功德，資益龍天八部，威光自在。
X38n0678_p0132a23║皇帝陛下，聖化無窮。太子諸王，福延萬葉。師僧父
X38n0678_p0132a24║母，常保安寧。隨喜見聞，宿障氷泮。三塗四趣，罪業
X38n0678_p0132b01║雪銷。某等誓出娑婆，與法界有情，同生安養國。（白竟，
X38n0678_p0132b02║鳴槌一下。）
X38n0678_p0132b03║五白未發心者出（唱云：）
X38n0678_p0132b04║諸佛子諦聽，此菩薩戒藏，三世諸佛菩薩同學眾
X38n0678_p0132b05║中，未發菩提心，未受菩薩戒者出。（三唱畢，鳴一下。）
X38n0678_p0132b06║五問持（唱云：）
X38n0678_p0132b07║諸佛子諦聽！此中未發、未受者已出。汝等從今身
X38n0678_p0132b08║至佛身，於其中間能捨邪歸正、發菩提心、斷惡修
X38n0678_p0132b09║善、持菩薩戒、行菩薩行否？（眾答云：能行。）
X38n0678_p0132b10║六問小護（唱云：）
X38n0678_p0132b11║諸佛子諦聽！眾中誰小小者收護？（三唱，鳴一下。）
X38n0678_p0132b12║七問清淨入（唱云：）
X38n0678_p0132b13║諸佛子諦聽！外有清淨大菩薩摩訶薩入。（三唱，鳴一下。）
X38n0678_p0132b14║八結問行籌，先行出家籌。
X38n0678_p0132b15║諸佛子諦聽！眾中小者已收護，外有清淨大菩薩
X38n0678_p0132b16║已入，內外寂靜無諸難事，堪可行籌廣作布薩。我
X38n0678_p0132b17║菩薩比丘某甲，為眾行籌作布薩事，眾當一心念
X38n0678_p0132b18║作布薩，願上中下座各次第如法受籌（從願上中下座下三
X38n0678_p0132b19║唱，鳴一下行籌）。大眾受籌，各念偈云：
X38n0678_p0132b20║金剛無礙解脫籌，難得難遇如金果。
X38n0678_p0132b21║我今頂戴歡喜受，一切眾生亦如是。
X38n0678_p0132b22║九行在家籌（唱云：）
X38n0678_p0132b23║諸佛子諦聽！次行在家菩薩籌（三唱，鳴一下，行籌）。受籌偈
X38n0678_p0132b24║如前。
X38n0678_p0132c01║十結唱籌數（唱云：）
X38n0678_p0132c02║諸佛子諦聽！此一住處、一布薩，出家菩薩若干人、
X38n0678_p0132c03║在家菩薩若干人，都若干人，各於佛法清淨秉持，
X38n0678_p0132c04║和合布薩，上順佛教、中報四恩、下為含識（各念阿彌陀佛）。
X38n0678_p0132c05║十一請上座說戒（維那至上座前，三禮，平聲白云：）
X38n0678_p0132c06║上座慈悲，為眾說戒。（如上座自誦，即默而許之。或別差僧，即平聲白云：）
X38n0678_p0132c07║半月說戒，坐次合當，但以言辭濁鈍，恐惱大眾。眾
X38n0678_p0132c08║中有某菩薩能誦，往彼告云：為眾說戒。（維那即往彼僧前，合
X38n0678_p0132c09║掌問，平聲告云：）
X38n0678_p0132c10║上座告云：為眾說戒。（眾中有音聲者請之作梵，維那往其前問訊請之。）
X38n0678_p0132c11║十二請說戒（鳴一下，唱云：）
X38n0678_p0132c12║諸佛子諦聽！眾差菩薩比丘某甲為眾說戒，梵音
X38n0678_p0132c13║某甲戒師陞高座。
X38n0678_p0132c14║十三戒師陞座。（誦戒僧出眾前，具儀燒香，展坐具，三禮，跪白云：）
X38n0678_p0132c15║我比丘某甲，稽首和南，敬白大眾：眾差誦戒，三業
X38n0678_p0132c16║不勤，恐有忘失，願同誦者指授。（白已，起陞座。）
X38n0678_p0132c17║十四梵音（誦戒僧陞座已，坐定，鳴槌一下，梵音僧唱：）
X38n0678_p0132c18║十五燒香散花（行法事，僧起行散花，舉偈云：）
X38n0678_p0132c19║散花莊嚴徧十方，散眾寶花以為帳，
X38n0678_p0132c20║散眾寶花徧十方，供養一切諸如來。
X38n0678_p0132c21║（維那於眾前執手爐燒香，跪唱舉云：）
X38n0678_p0132c22║戒香定香解脫香，光明雲臺徧法界。
X38n0678_p0132c23║供養十方無量佛，見聞普熏證寂滅。
X38n0678_p0132c24║十六誦戒（梵音聲絕鳴一下。）
X38n0678_p0133a01║誦戒
X38n0678_p0133a02║十七誦畢梵唱（梵音僧唱云：）
X38n0678_p0133a03║處世界，如虗空。如蓮花，不著水。心清淨，超彼岸。稽
X38n0678_p0133a04║首禮，無上尊（或唱五通梵亦得）。
X38n0678_p0133a05║十八戒師禮謝（誦戒僧下座，於眾前三拜，跪白云：）
X38n0678_p0133a06║我比丘某甲，稽首和南，敬謝大眾。眾差誦戒，多不
X38n0678_p0133a07║如法，惱亂大眾。願眾慈悲，布施歡喜。
X38n0678_p0133a08║十九三歸（大眾起，展坐具，三禮。維那鳴槌唱云：）
X38n0678_p0133a09║自歸於佛，當願眾生：體解大道，發無上意。
X38n0678_p0133a10║自歸於法，當願眾生：深入經藏，智慧如海。
X38n0678_p0133a11║自歸於僧，當願眾生，統理大眾，一切無礙。上來說
X38n0678_p0133a12║戒功德，散霑法界。和南聖眾。
X38n0678_p0133a13║二十大眾慶快（拜已，跪說偈云：）
X38n0678_p0133a14║諸佛出世第一快，聞法奉行安隱快，
X38n0678_p0133a15║大眾和合寂滅快，眾生離苦解脫快。
X38n0678_p0133a16║偈訖，各散。