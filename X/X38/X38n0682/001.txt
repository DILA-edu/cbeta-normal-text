X38n0682_p0242a01║
X38n0682_p0242a02║No. 682-A
X38n0682_p0242a03║ 梵網經記序
X38n0682_p0242a04║
X38n0682_p0242a05║如來所說梵網經菩薩心地戒品，西天譯經三藏法
X38n0682_p0242a06║師羅什奉詔所譯，葢大本中一品也。其在大藏，與菩
X38n0682_p0242a07║薩地持經同。安字圅中：凡持此經者，有五種功德：或
X38n0682_p0242a08║十方佛愍念常守護，或命終時正見心歡喜，或生生
X38n0682_p0242a09║處為淨菩薩友，或功德聚戒度悉成就，或今後世性
X38n0682_p0242a10║戒福慧滿。此是佛行處，智者善思察。噫！如來大誓願
X38n0682_p0242a11║故，神通力故，慈憫有情故，誠真實不虗。石壁奧法師
X38n0682_p0242a12║信之為尤力，於是撰述記文，遠延日國。愚菴照公從
X38n0682_p0242a13║大宋國得此本以示予，予隨喜讚嘆，即於賀茂佛光
X38n0682_p0242a14║山禪堂院騰寫，以樂同心道俗。伏願見聞隨喜，種知
X38n0682_p0242a15║足之因；讀誦思惟，證慈尊之法印。轉相曉悟，共脫沈
X38n0682_p0242a16║淪。
X38n0682_p0242a17║承久三年十一月下旬
X38n0682_p0242a18║賀茂佛光山禪堂院沙門高辨
X38n0682_p0242a19║
X38n0682_p0242a20║
X38n0682_p0242a21║
X38n0682_p0242a22║
X38n0682_p0242a23║
X38n0682_p0242a24║
X38n0682_p0242b01║
X38n0682_p0242b02║No. 682
X38n0682_p0242b03║梵網經記卷上（序）
X38n0682_p0242b04║
X38n0682_p0242b05║北京石壁寺沙門　傳奧　述
X38n0682_p0242b06║波羅提木叉者，菩薩之師也。片善必錄，纖瑕必懲，
X38n0682_p0242b07║退禦機微，進防言行，為萬德之階陛，作十身之泉
X38n0682_p0242b08║源。故得蓮藏親宣，千華轉受，學者之要，不亦宜乎？
X38n0682_p0242b09║然自濫觴姚秦，綿歷遐代，派諸天下，雷諷寔多，其
X38n0682_p0242b10║於旨趣，鮮有知者。雖古德著疏，文廣義豐，致令後
X38n0682_p0242b11║徒，思而不學。此方釋子，多習大乘，雖受假聲聞，而
X38n0682_p0242b12║行兼菩薩。寡尤寡悔，誠在深知，不有發揮，終難措
X38n0682_p0242b13║趾。故於廣疏，略此別行，有不同者，頗為改易。輙申
X38n0682_p0242b14║庸鄙，以繫全文，苟獲其玅，則筌蹄可云矣。
X38n0682_p0242b15║歸命三世佛，滿字修多羅，十方菩薩僧。
X38n0682_p0242b16║慈悲見加護，我今略讚述，波羅提木叉。
X38n0682_p0242b17║普利諸群生，令向菩提道。
X38n0682_p0242b18║釋此菩薩戒經，大分為二：初、釋題目。
X38n0682_p0242b19║梵網經盧舍那佛說心地法門品菩薩戒本。
X38n0682_p0242b20║釋曰：曲分為二：初、三字是一部之都名，梵、網兩字
X38n0682_p0242b21║是諭也。梵謂梵王，具云梵覽摩，此云極淨，離欲穢
X38n0682_p0242b22║惡，得極淨名。網即彼天之幢網，以彼持此至佛會
X38n0682_p0242b23║中供養聽法，時佛見之，因取為諭。諭有通、別：通者，
X38n0682_p0242b24║諭情器差別，佛教被此亦所不同。故下文曰：於寂
X38n0682_p0242c01║滅道場，坐金剛華光王座，乃至摩醯首羅天王宮，
X38n0682_p0242c02║其中次第十住處所說。時佛觀諸大梵王網羅幢，
X38n0682_p0242c03║因為說無量世界猶如網孔，一一世界各各不同，
X38n0682_p0242c04║別異無量，佛教門亦復如是。別者，諭菩薩三聚淨
X38n0682_p0242c05║戒：一、諭攝律儀戒，如網羅樹，禽穢不侵；二、諭攝善
X38n0682_p0242c06║法戒，如樹得羅網，華果繁實，此二相資；三、諭攝眾
X38n0682_p0242c07║生戒，如張網在河，澇魚出岸。然準下文所說，佛於
X38n0682_p0242c08║菩提樹下乃至色究竟天，都說十會法門，前九即
X38n0682_p0242c09║是通諭之所諭，第十即是別諭之所諭也。又通必
X38n0682_p0242c10║該別，別不該通。經者，諭中一分之所諭也。義有多
X38n0682_p0242c11║門，常法貫攝，如常所談。二、盧舍那下，是當品之別
X38n0682_p0242c12║目。於中又有總、別：總即一品之總名，別則品內別
X38n0682_p0242c13║義。今初，盧舍那佛，即能說之主也。盧舍那，此云滿
X38n0682_p0242c14║淨，一切障染，若麤若細，無不盡故。佛者，梵音，具云
X38n0682_p0242c15║佛陀，此云覺者，謂滿淨之覺者。覺即是人，揀餘二
X38n0682_p0242c16║乘菩薩是分淨之覺人，故今存梵之略，但云佛也。
X38n0682_p0242c17║然準梵本，即云毗盧遮那，此云光明徧照，謂身、智
X38n0682_p0242c18║二光內外俱照故。然前約障離，此約德顯，義雖兩
X38n0682_p0242c19║途，理歸一致。心地法門品者，具有六十一品，此揀
X38n0682_p0242c20║非餘也。心即所修所發之心，所謂信等五十心也。
X38n0682_p0242c21║地即所依所成之地位，謂三地也。地前總名信行
X38n0682_p0242c22║地，見道名淨心地，修道已上通名如來地。地有生
X38n0682_p0242c23║成荷載之義，故以諭之。此三地中能生能載諸功
X38n0682_p0242c24║德故，無非妙軌為法，賢聖通遊曰門，類別不同故
X38n0682_p0243a01║稱為品。二菩薩戒本者，即此品內之別義也。以應
X38n0682_p0243a02║更有諸義理故，不爾品下何須別標菩薩之義？如
X38n0682_p0243a03║常所釋。戒者，孝順義、制止義，廣下說明。本者，菩薩
X38n0682_p0243a04║之根源故。戒即是本，持業釋也。菩薩之戒本，依主
X38n0682_p0243a05║釋也。若望果而論亦為佛本，故下文云：諸佛之本
X38n0682_p0243a06║源，行菩薩道之根本。今約當機且言菩薩，亦可輕
X38n0682_p0243a07║重二戒未盡戒條，以略言之略為廣本，故下每節
X38n0682_p0243a08║皆指廣文，如八萬威儀品等。又智論曰：略有八萬，
X38n0682_p0243a09║廣有塵沙。將知此者，蓋略中之略也。下云如毛頭
X38n0682_p0243a10║許然，天地春秋知乎一葉，圓機對此足反三隅。然
X38n0682_p0243a11║此題中有兩重總別，詳之可知。斯則法諭雙彰、師
X38n0682_p0243a12║教兼舉，詮旨齊立、總別俱名，文簡理周以冠篇首，
X38n0682_p0243a13║故云梵網等也。然汎論菩薩戒具本什公，相傳曰：
X38n0682_p0243a14║西域有十萬頌六十一品，若具翻譯應成三百餘
X38n0682_p0243a15║卷。以什公持菩薩戒，偏誦一心地法門品，略明菩
X38n0682_p0243a16║薩戒相。既至此土，時當姚興翻傳經論五十餘部，
X38n0682_p0243a17║最後於逍遙園中譯出此經也。時弘始三秊，其餘
X38n0682_p0243a18║廣部未達此方。釋題目已竟。
X38n0682_p0243a19║自下第二釋本文。本文三：初戒起所從分，二對緣
X38n0682_p0243a20║正說分，三結勸流通分。前中二：初長行，後重頌。前
X38n0682_p0243a21║中二：初總標本末廣略，後別明真化源流。前中二：
X38n0682_p0243a22║初正明。
X38n0682_p0243a23║爾時，盧舍那佛為此大眾略開百千恒河沙不可說
X38n0682_p0243a24║法門中心地如毛頭許。
X38n0682_p0243b01║釋曰：爾時者，爾猶當也，即當舍那於華藏界中付
X38n0682_p0243b02║傳釋迦之時也。盧舍那佛者，能說之主也，即應之
X38n0682_p0243b03║真，略如前說。為此大眾，即地前三賢及諸凡夫也。
X38n0682_p0243b04║略開下，即所說之法也。略，少也。恒河之事同諸處
X38n0682_p0243b05║說。不可說者，即華嚴中云大數意，明一沙為一不
X38n0682_p0243b06║可說，直有百千箇恒沙數乃至不可說，此為能數
X38n0682_p0243b07║之數法門，即所數之法直有爾所法門，皆是舍那
X38n0682_p0243b08║之所說也。心地如毛頭許者，謂於廣多法中略說
X38n0682_p0243b09║少許，諭如毛頭以被地前之眾也。問：何不盡說乃
X38n0682_p0243b10║略說也？答：善慧位中尚不能受雲雨之法，況斗屑
X38n0682_p0243b11║之器而能有巨海之量哉？故不可也。此乃約本望
X38n0682_p0243b12║末懸指地前，謂舍那親授彼眾，彼眾是釋迦化身
X38n0682_p0243b13║親所被故。斯則約主會時乃知是蓮藏之時，以法
X38n0682_p0243b14║取眾方知是地前之眾，但是釋迦如來序致於此
X38n0682_p0243b15║也。下文亦然。斯則大開法門示其少法，如開國庫
X38n0682_p0243b16║唯賜一金。二、顯證
X38n0682_p0243b17║是過去一切佛已說、未來佛當說、現在佛今說，三世
X38n0682_p0243b18║菩薩已學、當學、今學。
X38n0682_p0243b19║釋曰：既諸佛同說菩薩皆學，當知非謬亦知珠勝，
X38n0682_p0243b20║冀諸達者見賢思齊，聖所云爾不徒然也。二別明
X38n0682_p0243b21║真化源流。文二：初明真佛按法垂敕，後明化佛稟
X38n0682_p0243b22║命傳通。前中二：初舉自修證。
X38n0682_p0243b23║我已百劫修行是心地，號吾為盧舍那。
X38n0682_p0243b24║釋曰：我即盧舍那，隨世所稱，亦兼具法身自在。百
X38n0682_p0243c01║劫即修行時分，時實無量大數。言百是心地所修
X38n0682_p0243c02║之法，盧舍那即所求之果。多劫修此，障盡德圓，故
X38n0682_p0243c03║致此果耳。前雖通證，尚恐未信，今引己別證，足可
X38n0682_p0243c04║信也。然欲令他修學，故先顯自所德，斯則承前已
X38n0682_p0243c05║說已學者也。此則今說下，令當學。二、令轉誨人。既
X38n0682_p0243c06║自證無上道，亦以此度眾生，蓋大士之行也。文二：
X38n0682_p0243c07║初、略標。
X38n0682_p0243c08║汝諸佛轉我所說，與一切眾生開心地道。
X38n0682_p0243c09║釋曰：諸佛者，即是千釋迦及千百億釋迦也。化從
X38n0682_p0243c10║真起，報尊化卑，故呼云汝。所說即心地海，邐迤流
X38n0682_p0243c11║通，故名為轉。顯法所屬，故云我也。一切眾生，即地
X38n0682_p0243c12║前之眾，是所被機也。開心地道者，機所獲益，開謂
X38n0682_p0243c13║開覺、開發，道即是因，意令然與？心地菩薩開覺根
X38n0682_p0243c14║機，開發戒品，以成佛因也。又明此戒是心地之道
X38n0682_p0243c15║路，開令進涉耳。又明心地有道，此道通於佛果，開
X38n0682_p0243c16║令行之。此則以本心為心地，亦以戒為道也。二、廣
X38n0682_p0243c17║述。
X38n0682_p0243c18║時蓮華臺藏世界赫赫天光師子座上，盧舍那佛放
X38n0682_p0243c19║光，光告千華上佛：持我心地法門品而去。復轉為千
X38n0682_p0243c20║百億釋迦及一切眾生，次第說我上心地法門品：汝
X38n0682_p0243c21║等受持讀誦，一心而行。
X38n0682_p0243c22║釋曰：時即告佛傳受之時。蓮華臺藏世界，即所依
X38n0682_p0243c23║國土，謂界所依本是大蓮華臺，含種剎及諸功德，
X38n0682_p0243c24║故云臺藏。赫赫下，明所依座，蓋依中之別也。師子
X38n0682_p0244a01║座者，佛能降魔無畏，決定宣說，由如師子。師子所
X38n0682_p0244a02║坐之座，名師子座，依主釋也。天光者，天上皆寶，常
X38n0682_p0244a03║放光明，座以寶成，故如天光。或取淨光及自然之
X38n0682_p0244a04║光為天光也。其光熾然，故云赫赫。盧舍那佛，即傳
X38n0682_p0244a05║法主，是正報也。放光光者，光非一，故曰光光。意在
X38n0682_p0244a06║召眾表法，故放光也。下文釋迦亦斆於此。表法之
X38n0682_p0244a07║義，如下所明。千華上佛者，有曰是應十地之報身，
X38n0682_p0244a08║或恐未是余，謂應二地菩薩之報身也。以彼地行
X38n0682_p0244a09║戒度增故，見千佛故。千百億釋迦者，是應地前之
X38n0682_p0244a10║化身也。一切眾生者，即是化身所教地前之眾也。
X38n0682_p0244a11║復轉者，謂舍那親授千華報佛，令報佛授與千百
X38n0682_p0244a12║億化佛，令化佛授與地前眾生故。然於千百億下，
X38n0682_p0244a13║下務簡不言，但云及耳。次第下，即所傳法。然次第
X38n0682_p0244a14║之言，通有三意：一、約能傳之佛，是上轉義；二、約所
X38n0682_p0244a15║化眾生，不令遺棄，故下云但解法師語，盡受得戒
X38n0682_p0244a16║等；三、約所傳法門，即文義始終，二皆如舍那所說
X38n0682_p0244a17║也。汝等下，令其受行，不但傳言而已，始終不易，故
X38n0682_p0244a18║曰一心。此即親敕報佛，遠勗餘生。然光、告兩字，勢
X38n0682_p0244a19║通離合，合則光中演法，離即光後發言。望下釋迦，
X38n0682_p0244a20║應當後義。
X38n0682_p0244a21║自下第二、明稟命傳通，如宰臣受敕敢順行。文二：
X38n0682_p0244a22║初、總明諸界多佛，即千百億世界釋迦也；後、別顯
X38n0682_p0244a23║此界一佛，即我等本師釋迦牟尼也。前釋迦中二：
X38n0682_p0244a24║初、唯明一界；後、類辨餘方。前之中三：初、避席興供，
X38n0682_p0244b01║受法將辭；
X38n0682_p0244b02║爾時，千華上佛、千百億釋迦，從蓮華臺藏世界赫赫
X38n0682_p0244b03║師子座起，各各辭退，舉身放不可思議光，光皆化無
X38n0682_p0244b04║量佛，一時以無量青黃赤白華，供養盧舍那佛。受持
X38n0682_p0244b05║上說心地法門品竟。
X38n0682_p0244b06║釋曰：爾時即當舍那之傳法。爾時千華等者，準上
X38n0682_p0244b07║文令千佛轉授千百億佛，即合此中唯明千佛千
X38n0682_p0244b08║佛歸於淨土，然後轉授化佛。今與報佛同處者，密
X38n0682_p0244b09║顯報化二無礙等，下偈文中亦同於此。師子座起
X38n0682_p0244b10║者，各有所座之座故。各各下，避席將辭。舉身放不
X38n0682_p0244b11║可思議光者，二佛身光皆如此光。皆化無量佛者，
X38n0682_p0244b12║一一光中各有無量佛，斯即重化也。一時者，本末
X38n0682_p0244b13║相兼。以無量等者，一一佛各以無量華供養也。青
X38n0682_p0244b14║黃赤白即如次是。優鉢羅華、波頭摩華、拘勿頭華、
X38n0682_p0244b15║芬陀利華供養等者，敬法重人令人重法故。受持
X38n0682_p0244b16║者，領受寶持將傳未悟故。竟者，了也。謂上來聞法
X38n0682_p0244b17║辭退放光現化，持華供養領受法門悉皆了也。二、
X38n0682_p0244b18║潛形履虗旋歸本界。
X38n0682_p0244b19║各各從此蓮華臺藏世界而沒。沒已，入體性虗空華
X38n0682_p0244b20║光三昧，還本源世界閻浮提菩提樹下。
X38n0682_p0244b21║釋曰：千、百、億不同，故云各各。體性等者，所入定也。
X38n0682_p0244b22║三昧者，正云三摩地，此云等持，平等持心專一境
X38n0682_p0244b23║故。體性虗空者，由入定證知諸法悉無體性，猶若
X38n0682_p0244b24║虗空故，謂圓成體性本自虗空，無我法故。又依他
X38n0682_p0244c01║無實故云虗，徧計都無故言空。華光者，將說華嚴
X38n0682_p0244c02║及心地戒故。還本源等者，閻浮化土則釋迦本邦，
X38n0682_p0244c03║暫往蓮臺，故云還本。閻浮提，此云瞻部洲，洲中有
X38n0682_p0244c04║此樹故，因立洲名。菩提樹下者，本是畢鉢羅樹，以
X38n0682_p0244c05║佛於其下得菩提故，立此名耳。然準義理，合入定
X38n0682_p0244c06║發通，沒此還彼，應云各各從此蓮華臺藏世界入
X38n0682_p0244c07║體性虗空華光三昧而沒，沒已還本源世界等，令
X38n0682_p0244c08║文倒耳。又據前分報、化之異，即合云千佛還於淨
X38n0682_p0244c09║土，千百億佛歸於南閻浮提。今不言者，非此所要
X38n0682_p0244c10║故，文義不便故，亦顯無二故。若至而言之，則舍那
X38n0682_p0244c11║佛、千百億佛，是二無差別。又準下八相例，且合往
X38n0682_p0244c12║天上化魔，然後化生成於佛道，今皆略也。其傳受
X38n0682_p0244c13║及法會等，即廣於後，前前相影耳。三、遵成教敕，廣
X38n0682_p0244c14║利群生。文二：初、出三昧。
X38n0682_p0244c15║從體性虗空，華光三昧出。
X38n0682_p0244c16║釋曰：前於蓮藏欲歸故入，今於樹下欲說故出，斯
X38n0682_p0244c17║則總相土中入正定，別相土中從定起。言總相者，
X38n0682_p0244c18║通染淨故。言別相者，但唯染故。從彼至此既然，自
X38n0682_p0244c19║此之彼亦爾，但文隱耳。二、說法門。
X38n0682_p0244c20║出已，方坐金剛千光王座及玅光堂，說十世界海。復
X38n0682_p0244c21║從座起，至帝釋宮，說十住。復至𦦨天中，說十行。復從
X38n0682_p0244c22║座起，至第四天中，說十迴向。復從座起，至化樂天，說
X38n0682_p0244c23║十禪定。復從座起，至他化天，說十地。復至一禪中，說
X38n0682_p0244c24║十金剛。復至二禪中，說十忍。復至三禪中，說十願。復
X38n0682_p0245a01║至四禪中魔醯首羅天王宮，說我本原蓮華藏世界
X38n0682_p0245a02║盧舍那佛所說心地法門品。
X38n0682_p0245a03║釋曰：出已兩字，義屬前科，文連此段，今從文耳。有
X38n0682_p0245a04║十一處，十會法門，初二合故。初會中，方者，始也。金
X38n0682_p0245a05║剛座者，佛本於此座成道，今還於此座說法。佛出
X38n0682_p0245a06║即現，法滅即沒，今殘一分矣。千光王者，座嚴光發，
X38n0682_p0245a07║多而且勝故。又佛放多勝光明故。又如來法王放
X38n0682_p0245a08║千光故。然初義優耳。妙光堂者，華嚴云：普光堂，堂
X38n0682_p0245a09║以寶成，發玅光明，無不照故。又於堂中放難思光，
X38n0682_p0245a10║徧十方故。然此去菩提樹三數里許，近故言及，非
X38n0682_p0245a11║謂樹下有此堂也。既言其及，自然不一。說十世界
X38n0682_p0245a12║海者，華嚴經說：華藏之外，十方方有一海故。又諸
X38n0682_p0245a13║世界海，有十種事得成立。然以橫包多種，竪容多
X38n0682_p0245a14║界，既深且廣，立以海名。第二會中，帝釋者，具云釋
X38n0682_p0245a15║迦提婆因陀羅，此云能天主，能施善化為天主故，
X38n0682_p0245a16║即玅高山頂三十三天主也。宮者，爾雅曰：室謂之
X38n0682_p0245a17║宮。嚴麗寬愽，不可悉談。十住者，即發心住、治地住，
X38n0682_p0245a18║乃至灌頂等。第三會中，𦦨天者，具云須夜摩，此云
X38n0682_p0245a19║喜時分，隨時受樂故。又此天用蓮華開合，以明晝
X38n0682_p0245a20║夜故。又云：赤蓮華開為晝，白蓮華開為夜。十行者，
X38n0682_p0245a21║即歡喜、饒益，乃至真實等。第四會中，第四天中者，
X38n0682_p0245a22║欲界第四天也。梵音覩史多，此云少欲知足。後身
X38n0682_p0245a23║菩薩為彼天主，善化誘故。十迴向者，即救護一切
X38n0682_p0245a24║眾生，離眾生相，乃至法界無量等。第五會中，化樂
X38n0682_p0245b01║天者，具云樂變化天。樂自變化為宮殿等，還自悅
X38n0682_p0245b02║樂故。十禪者，即出家禪、近善知識禪，乃至通明禪
X38n0682_p0245b03║等。第六會中，他化天者，具云他化自在天。宮殿等
X38n0682_p0245b04║事皆變化，而得受用自在義。十地者，即歡喜、離垢，
X38n0682_p0245b05║乃至法雲等。第七會中，禪者，具云禪那，此云靜慮。
X38n0682_p0245b06║此即色界四禪之初，故立也。十金剛者，謂覺了三
X38n0682_p0245b07║世一切諸法，悉無餘等。此十地滿，將成佛位，得金
X38n0682_p0245b08║剛定，方有所作。發此十心，照菩提心，令無礙轉，不
X38n0682_p0245b09║為世道所壞，能壞一切障等法。故說此地名金剛
X38n0682_p0245b10║心，非是地前迴向心也。彼約欲入見道，能伏二分
X38n0682_p0245b11║別障；此據將成佛果，能摧一切相染。名義稍同，而
X38n0682_p0245b12║意異也。況麤細不同，十地後說，居然不疑。第八會
X38n0682_p0245b13║中十忍者，準善戒經說，性忍、難忍乃至寂靜忍等。
X38n0682_p0245b14║第九會中十願者，發菩提心經說，菩薩發心，大悲
X38n0682_p0245b15║為首，興十正願，願我三世善根，普施眾生，迴向佛
X38n0682_p0245b16║果，乃至為陀羅尼之所守護等。第十會中魔醯首
X38n0682_p0245b17║羅者，具云莫醯伊濕伐羅提婆，此云大自在天，為
X38n0682_p0245b18║四禪王，是娑婆主，統御諸天故也。宮者，有大宮殿，
X38n0682_p0245b19║隨身化生。心地之義，如前所明。法門即菩薩戒也。
X38n0682_p0245b20║此戒是菩薩心地所修行法，便能出生死界，入涅
X38n0682_p0245b21║槃界，故號為門。斯則以行為門，若以教為門，亦能
X38n0682_p0245b22║出三界苦，但能所詮異，其旨亦通。然此心地法門，
X38n0682_p0245b23║來自報佛淨土，故指蓮藏舍那為本原也。準華嚴
X38n0682_p0245b24║說，唯七處九會，不出欲界，化樂一天，全無覺樹，與
X38n0682_p0245c01║光堂一定異。其中法門，多是菩薩所說，所說之法，
X38n0682_p0245c02║與此亦增減不同。又彼皆不起樹下，徧至餘處，今
X38n0682_p0245c03║皆云起，應是真化現異，聞見乃殊，不可和會後類
X38n0682_p0245c04║辨餘方。
X38n0682_p0245c05║其餘千百億釋迦，亦復如是，無二無別。如贒劫品中
X38n0682_p0245c06║說：
X38n0682_p0245c07║釋曰：曲分二節：初正類所同處，會言理無二無別；
X38n0682_p0245c08║後指其說處，可知。
X38n0682_p0245c09║自下第二、別顯此界一佛。文三：初、依身起化，天上
X38n0682_p0245c10║降魔；二、降德現生，人間利物；三、戒均含識，宜普受
X38n0682_p0245c11║持。今初。
X38n0682_p0245c12║爾時，釋迦牟尼佛從初現蓮華藏世界東方來，入天
X38n0682_p0245c13║宮中，說魔受化經已。
X38n0682_p0245c14║釋曰：釋迦牟尼，此云能仁，寂默不住涅槃及生死
X38n0682_p0245c15║故。初現華藏者，約實即覺心初起心無初相處，約
X38n0682_p0245c16║圓即十身初滿心正覺始成處。流從源有、化自真
X38n0682_p0245c17║流，故今經文先按其本。東方來者，有曰：此界在西
X38n0682_p0245c18║故。意曰：從報佛淨土中來。今文但舉華藏總界，不
X38n0682_p0245c19║言淨土，如前顯彰無礙也。若取所表，東主於春發
X38n0682_p0245c20║生之首，表依真起化，此為其端。天王宮者，即欲界
X38n0682_p0245c21║第六天也。說魔等者，魔羅梵音，此云殺者，或云惡
X38n0682_p0245c22║意，或云嫉妬，謂不喜善者斷彼慧故。佛將下生現
X38n0682_p0245c23║成正覺，宣流正法化彼群蒙，彼邪乖此故先伏之，
X38n0682_p0245c24║彼聞言順故云魔受化經也。應是此戒或即未來。
X38n0682_p0246a01║初云爾時者，是此等時也。問：本行等說將成正覺
X38n0682_p0246a02║然始降魔，云何此中天上降魔然下成佛？答：天上
X38n0682_p0246a03║降者，真實降也。樹下降者，示現降也。故正法念經
X38n0682_p0246a04║說將成正覺，放光召魔降訖送去。餘說云云，恐非
X38n0682_p0246a05║正義。然降魔有十種意，如雜華經說：二、降德現生
X38n0682_p0246a06║人間利物。初文三：初、下生成道；二、傳法利生；三、生
X38n0682_p0246a07║所獲益。今初。
X38n0682_p0246a08║下生南閻浮提迦夷羅國，母名摩耶，父字白淨。吾名
X38n0682_p0246a09║悉達，七歲出家，三十成道，號吾為釋迦牟尼佛。
X38n0682_p0246a10║釋曰：下生者，入胎相也。為破諸天計有常故，勝人
X38n0682_p0246a11║尚沒餘者奚在？由是勸勵不復放逸。迦夷羅國者，
X38n0682_p0246a12║生處也。其止云劫比羅伐率堵，此云黃髮，仙人住
X38n0682_p0246a13║處。城即是白淨王等兄弟四人所從之處，本是彼
X38n0682_p0246a14║仙住處，因立城名，今為國號耳。摩耶，此云大術。本
X38n0682_p0246a15║行說釋摩男有八女，小者賢當生聖子，淨飯聞而
X38n0682_p0246a16║娉之，娶長及幼六，餘則與三弟為妃。長曰鉢剌闍
X38n0682_p0246a17║鉢底，此云生主。大術生佛七日命終生天，生主育
X38n0682_p0246a18║之名為姨母，今即生身之母也。悉達者，具云薩婆
X38n0682_p0246a19║喝剌他悉陀，此云一切義成，世出世法無不解故。
X38n0682_p0246a20║七歲，出家相也；三十，成道成相也。又有曰：十九、二
X38n0682_p0246a21║十五出家，三十五成道。然今七歲之言，或則見聞
X38n0682_p0246a22║不同，或則傳譯差謬。然諸聖教說有八相，此但有
X38n0682_p0246a23║三者，嬰兒一相入胎所攝，文云下生，故七歲出家，
X38n0682_p0246a24║不言童子；苦行一相出家所收，次即說法是轉法
X38n0682_p0246b01║輪，正明興化不說涅槃。其具闕離合照然可悉，餘
X38n0682_p0246b02║文可知。二傳法利生，文二：初大覺弘慈已垂多化，
X38n0682_p0246b03║後群迷扣聖赴感又來。前中二：初橫指處會，
X38n0682_p0246b04║於寂滅道場，坐金剛華光王座，乃至摩醯首羅天王
X38n0682_p0246b05║宮，其中次第十住處所說。時，佛觀諸大梵天王網羅
X38n0682_p0246b06║幢，因為說無量世界。猶如網孔，一一世界各各不同，
X38n0682_p0246b07║別異無量；佛教門亦復如是。
X38n0682_p0246b08║釋曰：寂滅道場者，佛得道處名曰道場，生滅滅已
X38n0682_p0246b09║故云寂滅，斯即菩提樹也。十住處如前所明，略叩
X38n0682_p0246b10║兩端故云乃至。時佛觀下明梵網經名所由，謂梵
X38n0682_p0246b11║幢網孔大小方圓不同，器界生界心形亦異，佛教
X38n0682_p0246b12║被彼故有一三乘等差別，梵網經名蓋因此立。是
X38n0682_p0246b13║則於前十會中，初一是所諭世界，後九是所諭法
X38n0682_p0246b14║門，後竪明往復。
X38n0682_p0246b15║吾今來此世界八千返，為此娑婆世界坐金剛華光
X38n0682_p0246b16║王座，乃至摩醯首羅天王宮，為是中一切大眾略開
X38n0682_p0246b17║心地法門竟。
X38n0682_p0246b18║釋曰：八千返者，或增減一二等，未必整數娑婆堪
X38n0682_p0246b19║忍，且如常談。然五濁之惡未若娑婆大聖加慈及
X38n0682_p0246b20║多垂祐竟者，結上八千返事。若文順合，云吾今來
X38n0682_p0246b21║此世界八千返，為此娑婆世界是中一切大眾坐
X38n0682_p0246b22║金剛華光王座，乃至摩醘首羅天王宮，略開心地
X38n0682_p0246b23║法門竟，後亦類爾。過在譯人後，群迷扣聖，赴感又
X38n0682_p0246b24║來。
X38n0682_p0246c01║復從天王宮下至閻浮提菩提樹下，為此地上一切
X38n0682_p0246c02║眾生凡夫癡闇之人，說本盧舍那佛心地中初發心
X38n0682_p0246c03║中常所誦一戒光明金剛寶戒，是一切佛本源、一切
X38n0682_p0246c04║菩薩本源、佛性種子，一切眾生皆有佛性，一切意識
X38n0682_p0246c05║色心是情，是心皆入佛性界中。
X38n0682_p0246c06║釋曰：曲分四節：初明所至處，自化魔處之成道處
X38n0682_p0246c07║也。二為此下明所為機。地上者，揀非天上無濫聖
X38n0682_p0246c08║流，輕微無德號曰凡夫，愚鈍昏迷目為癡闇。或則
X38n0682_p0246c09║地上一切眾生是信行地凡夫，癡暗之人是十信
X38n0682_p0246c10║已前之輩，斯則地上不為揀於天上，然揀之者優。
X38n0682_p0246c11║三說本下明所說法，謂舍那本行菩薩道時，於三
X38n0682_p0246c12║地四十心中最初發心即持此戒，此戒大要故釋
X38n0682_p0246c13║迦傳之，萬行之基故居三學之首矣。光明等者，從
X38n0682_p0246c14║用約諭以制其名，光明即戒用，戒能資定、定能發
X38n0682_p0246c15║慧、慧即光明，從所發立名，亦即具戒不行非善，如
X38n0682_p0246c16║人有目日光明照，故下戒如明日月，小乘戒云譬
X38n0682_p0246c17║如有目人等故也。金剛寶戒者，戒之諭也。諸惡不
X38n0682_p0246c18║能摧，能摧諸惡故。又光明金剛皆通體用，思之。是
X38n0682_p0246c19║一切佛本源等者，應作元字，是初首義也。本因受
X38n0682_p0246c20║戒得為佛菩薩故，順途託於初步故。故戒經云：譬
X38n0682_p0246c21║如人毀足，不堪有所涉，毀戒亦如是，不得生天人。
X38n0682_p0246c22║尚不生止，況佛菩薩？又佛之三身自於三聚而得，
X38n0682_p0246c23║此即可用源字。三聚淨戒是三身之泉源故，菩薩
X38n0682_p0246c24║修證三身果故，故亦以為源耳。此源最先故加本
X38n0682_p0247a01║字，或即一也，文體容斯。佛性者，有二種：一、理性，即
X38n0682_p0247a02║如來藏；二、行性。行性復二：一、本性住種性，法爾本
X38n0682_p0247a03║有在本識中一類相續；二、即習所成性，即發大心
X38n0682_p0247a04║後令本識中無漏種子體性增長。種子者，因義。由
X38n0682_p0247a05║有理性苟異木石，由本種故致招現習，因此得佛
X38n0682_p0247a06║號為種子。四、一切眾生下，明所化意。皆有佛性者，
X38n0682_p0247a07║意曰：菩薩以有佛性故持戒，持戒故得為佛。菩薩
X38n0682_p0247a08║汝等既有佛性，亦可持戒齊於上士。然上云佛性
X38n0682_p0247a09║是行性，行性即戒也；此言佛性是理性也，理性即
X38n0682_p0247a10║非戒。文同意異，慎勿濫之。一切意識等者，釋成可
X38n0682_p0247a11║受戒之相。意即第七，識即前六，色即五根及根依
X38n0682_p0247a12║處，心即第八，此等和合方曰眾生。是情是心者，於
X38n0682_p0247a13║上眾生中不揀高卑妍媿，但論是有情是有心者。
X38n0682_p0247a14║皆入等者，戒能防非通於三業，攝所從能故名為
X38n0682_p0247a15║入。又曰：三聚戒中攝取眾生得名為入。以予之意，
X38n0682_p0247a16║謂一切眾生平等一性，但由薰習便有行性種子，
X38n0682_p0247a17║故令普施戒律必得入於性戒。性戒即戒所習種，
X38n0682_p0247a18║由此得佛故名佛性。性即因義，預於此流乃名為
X38n0682_p0247a19║入，了義首不亦然乎？後生所獲益
X38n0682_p0247a20║當當常有因故，有當當常住法身。
X38n0682_p0247a21║釋曰：當即當來，當來不一，故曰當當。常有因者，即
X38n0682_p0247a22║菩薩戒也。謂初心堅礭，有始有畢，故世世有因。當
X38n0682_p0247a23║當常住法身者，戒之果也。十地之中，分分證得，故
X38n0682_p0247a24║曰當當。又戒與法身，各有三種：由有律儀戒為因，
X38n0682_p0247b01║故住真如法身；由有攝善戒為因，故住受用法身；
X38n0682_p0247b02║由有攝生戒為因，故住變化法身。以各不一，故皆
X38n0682_p0247b03║重言。言常住者，凝然不斷，相續如次，是三法身，皆
X38n0682_p0247b04║常住也。或予意曰：但若世世有戒為因，必當常住
X38n0682_p0247b05║法身矣。因果相望，遲速在人，類別不同，故云當當
X38n0682_p0247b06║也。後均含識，宜普受持。
X38n0682_p0247b07║如是十波羅提木叉出於世界，是法戒是三世一切
X38n0682_p0247b08║眾生頂戴受持。
X38n0682_p0247b09║釋曰：波羅提木叉，此云別解脫戒。由制戒已戒法
X38n0682_p0247b10║在身，別別防非而解脫故，廣如下釋。出於世界者，
X38n0682_p0247b11║舍那誦出傳於釋迦，釋迦奉教流於人代故。是法
X38n0682_p0247b12║戒者，戒有軌則戒即是法，法能防非法即是戒故。
X38n0682_p0247b13║是三世下勸持。佛所流傳意在霑物，聖果既因斯
X38n0682_p0247b14║得，故宜頂戴受持。意曰：但是眾生皆合頂持也，文
X38n0682_p0247b15║不暢故。本為眾生有性故戒，出戒故合物持也。
X38n0682_p0247b16║自下第二、重頌。文二：初、標出舉，後、正頌。今初。
X38n0682_p0247b17║吾今當為此大眾重說十無盡藏戒品，是一切眾生
X38n0682_p0247b18║戒本源，自性清淨。
X38n0682_p0247b19║釋曰：重說者，望前八千返故，亦即望於長行故。十
X38n0682_p0247b20║無盡藏者，十數表圓，意彰無盡。由此包攝，故名為
X38n0682_p0247b21║藏。一切眾生等者，應云一切眾生自性戒本源清
X38n0682_p0247b22║淨，謂從本已來，一切染法不相應故，染而不染。所
X38n0682_p0247b23║以今令持戒者，性相異故，方相契故。不爾，皆徒設
X38n0682_p0247b24║故，性相俱淨，方成佛故。或可物皆有分，故云一切
X38n0682_p0247c01║眾生戒本源自性清淨者，戒性為虗空故。故下文
X38n0682_p0247c02║云：有緣非無因。既屬因，即是空義，亦即是善品故。
X38n0682_p0247c03║後正頌。文二：初頌真佛垂敕，後頌化佛傳通。前中
X38n0682_p0247c04║四：初報從真現。
X38n0682_p0247c05║我今盧舍那，方坐蓮華臺，周匝千華上，
X38n0682_p0247c06║復現千釋迦。
X38n0682_p0247c07║釋曰：能現所現乃相互耳。舍那即自受用身也。方
X38n0682_p0247c08║者，始義、正義。蓮華臺者，表所證離染具德故。周匝
X38n0682_p0247c09║等者，謂於真佛四面周匝有千華圍繞，他受用身
X38n0682_p0247c10║各依而坐，是應二地菩薩之身也。言復現者，復由
X38n0682_p0247c11║重也。舍那坐華已是一現，今望於彼是第二重，故
X38n0682_p0247c12║云復也。二、化託報成。
X38n0682_p0247c13║一華百億國，一國一釋迦，各坐菩提樹。
X38n0682_p0247c14║一時成佛道，如是千百億。
X38n0682_p0247c15║釋曰：初偈明一華所現。一華等者，謂一四天下為
X38n0682_p0247c16║一國，百億四天下是一報佛為國，故云一華百億
X38n0682_p0247c17║國。每一國南洲現一釋迦，故云一國一釋迦，由是
X38n0682_p0247c18║便成百億箇釋迦也。各坐等者，各各於本國南閻
X38n0682_p0247c19║浮提樹下現成正覺，竝無前後，故曰一時。如是千
X38n0682_p0247c20║百億者，類餘華也。一華之佛既能現百億釋迦，餘
X38n0682_p0247c21║九百九十九佛亦爾，故成千箇百億也。或可百億
X38n0682_p0247c22║國佛是大化身，若爾，云何說是報身耶？答：但千華
X38n0682_p0247c23║總取先報身，若一一別論即是大化身。若爾，大化
X38n0682_p0247c24║寧與彼同？答：但一一別明加行所見即是千大，若
X38n0682_p0248a01║千華總說二地所見其量即大，化總為體其義不
X38n0682_p0248a02║殊，但隨根眾所見別故。斯則蓮華臺藏是自受用，
X38n0682_p0248a03║周徧千華是他受用，一華百億國即大化身，千百
X38n0682_p0248a04║億釋迦即小化身。準此，則上文千百億釋迦之言
X38n0682_p0248a05║含斯二化，以同是化、同應地前，故合言耳。若準傳
X38n0682_p0248a06║法，則自受用傳與他受用，他受用傳與大小二化，
X38n0682_p0248a07║大小二化傳與地前異生。但詳上文，斯皆可見。三、
X38n0682_p0248a08║詣本聽聞。
X38n0682_p0248a09║盧舍那本身，千百億釋迦，各接微塵眾，
X38n0682_p0248a10║俱來至我所，聽我誦佛戒，甘露門則開。
X38n0682_p0248a11║釋曰：初句是所詣之真佛；次句即能詣之化佛；次
X38n0682_p0248a12║句明化佛神力接眾未必掌擎；次句明主伴同詣，
X38n0682_p0248a13║從佛故須去，機劣或不聞，以是化佛所攝生故；次
X38n0682_p0248a14║句正受戒法，佛所誦故、是佛因故，故名佛戒；後句
X38n0682_p0248a15║明說戒利益。然甘露有二義，故以諭三戒：能除飢
X38n0682_p0248a16║渴以濟自他，同攝善及攝眾生二皆得益，能治疾
X38n0682_p0248a17║病同於律儀斷諸惡行。因此解脫戒即是門，傳通
X38n0682_p0248a18║受行即是開義，亦可戒能出生死之熱惱、納涅槃
X38n0682_p0248a19║之清涼，故用斯諭耳。四還歸傳受。
X38n0682_p0248a20║是時千百億，還至本道場，各坐菩提樹。
X38n0682_p0248a21║誦我本師戒，十重四十八。
X38n0682_p0248a22║釋曰：初三句明諸化佛各還本位，後二句明通傳
X38n0682_p0248a23║戒本。本師戒者，得自真佛故，此約釋迦之言也。戒
X38n0682_p0248a24║即是師，發本師故，遺教有文，此約舍那之言也。依
X38n0682_p0248b01║主持業，二釋可知。十重等相，如下廣明。後頌化佛
X38n0682_p0248b02║傳通，文二：初舉群聖以勸持，後顯同佛以勸持。今
X38n0682_p0248b03║初。
X38n0682_p0248b04║戒如明日月，亦如瓔珞珠，微塵菩薩眾，
X38n0682_p0248b05║由是成正覺。是盧舍那誦，我亦如是誦。
X38n0682_p0248b06║汝新學菩薩，頂戴受持戒，受持是戒已，
X38n0682_p0248b07║轉授諸眾生：諦聽我正誦，佛法中戒藏。
X38n0682_p0248b08║波羅提木叉。
X38n0682_p0248b09║釋曰：初兩句明戒德圓滿，謂內破無明外招欽敬，
X38n0682_p0248b10║又即是福慧二嚴也。又律儀如日破暗故，攝生如
X38n0682_p0248b11║月使清涼故，攝善如瓔珞善自莊嚴故。次二句明
X38n0682_p0248b12║戒用深廣，即上句深即下句廣。次二句明大人誦
X38n0682_p0248b13║持，上報下化皆大人也。次二句勸令自利，次二句
X38n0682_p0248b14║勸令利他，後三句敕令諦受，不爾差謬無所利故。
X38n0682_p0248b15║佛法揀異邪魔，戒藏表非經論，備包眾德立以藏
X38n0682_p0248b16║名顯非定道，故云波羅提木叉也。然此六節展轉
X38n0682_p0248b17║而起詳之，後顯同佛以勸持。文三：初勸令信。
X38n0682_p0248b18║大眾心諦信，汝是當成佛，我是已成佛。
X38n0682_p0248b19║常作如是信，戒品已具足。
X38n0682_p0248b20║釋曰：初句勗能信之心，不容汎爾，故云諦信。次二
X38n0682_p0248b21║句出所信境，其由蘭菊，時異而芳同耳。後二句辨
X38n0682_p0248b22║信利益，實信即心淨，心淨即戒圓，即行之信，方是
X38n0682_p0248b23║實信也。如起信中，五行成於四信矣。二、勸令受。
X38n0682_p0248b24║一切有心者，皆應攝佛戒。眾生受佛戒，
X38n0682_p0248c01║即入諸佛位，位同大覺已，真是諸佛子。
X38n0682_p0248c02║釋曰：初二句普勸。攝即受義。前云當成，即是語佛
X38n0682_p0248c03║性之體；今言攝戒，明佛性之用。故下云：但解法師
X38n0682_p0248c04║語，盡受得戒。是知云有心者，言通意別耳。餘四句
X38n0682_p0248c05║釋勸所以。但能受戒，雖未成佛，便入佛位，如作沙
X38n0682_p0248c06║彌墮僧數，亦如寡尤、寡悔為得祿之道。位同大覺
X38n0682_p0248c07║已者，牒次上之句。此但位同，非德用同，亦如沙彌
X38n0682_p0248c08║雖預僧數，而戒行未圓。真是諸佛子者，受佛戒故，
X38n0682_p0248c09║佛口生故，真即是嫡，揀非外子及庶子也。三、勸令
X38n0682_p0248c10║聽。
X38n0682_p0248c11║大眾皆恭敬，至心聽我誦。
X38n0682_p0248c12║釋曰：可知。
X38n0682_p0248c13║自下大文第二、對緣正說。分文三：初、略序源由，二、
X38n0682_p0248c14║對機正誦，三、結勸受持。前中四：初、序成道時處。
X38n0682_p0248c15║爾時，釋迦牟尼佛初坐菩提樹下，成無上正覺已。
X38n0682_p0248c16║釋曰：自往却還之時，依真而起化佛，去蓮華藏而
X38n0682_p0248c17║居穢土，隱實證而現假成也。二序所結戒相。
X38n0682_p0248c18║初結菩薩波羅提木叉，孝順父母、師僧、三寶，孝順至
X38n0682_p0248c19║道之法。孝名為戒，亦名制止。
X38n0682_p0248c20║釋曰：曲分二節：初辨相。初結等者，以是本戒法爾
X38n0682_p0248c21║合行故。亦成即結，不同小乘，至於後時因犯方制。
X38n0682_p0248c22║菩薩波羅提木叉者，表非二乘及定道戒故。孝順
X38n0682_p0248c23║者，愛敬從命之義，此即能孝順心。下明所孝順境。
X38n0682_p0248c24║父母者，有生育之恩故須孝順。現存者，竭力供養
X38n0682_p0249a01║以發道心。過往者，戒善潛資咸令離苦。又一切眾
X38n0682_p0249a02║生無非父母，既具饒益即成孝順。又現無力因以
X38n0682_p0249a03║成佛，無所不度為大孝也。師僧者，揀非餘僧，以有
X38n0682_p0249a04║訓導之恩故須孝順。前是色身父母，此即法身父
X38n0682_p0249a05║母。又前生其道器，此乃生其道果故。三寶者，以有
X38n0682_p0249a06║拔濟之恩故須孝順，謂非佛無以垂教、非僧無以
X38n0682_p0249a07║弘道也。至道之法者，真如法性也。至為至極萬法
X38n0682_p0249a08║由生，揀非諸法故云至道之法。今令離過契合名
X38n0682_p0249a09║孝順也。餘義云云皆非正理。問：師僧豈非僧寶？至
X38n0682_p0249a10║道豈非法寶？而重說乎？答：親受教誨故、究竟所證
X38n0682_p0249a11║故，由是開之成四種境也。二會名孝名戒者，以一
X38n0682_p0249a12║切眾生皆是父母，既不於彼行殺盜等事而及生
X38n0682_p0249a13║慈愛等心，以此便能合於三寶之意，又以符契真
X38n0682_p0249a14║如之理故也。名制止者，謂制善令行、制惡令斷，止
X38n0682_p0249a15║即唯令止惡，明開密遮所以然也。斯則戒與制止
X38n0682_p0249a16║皆孝順之別名耳。據此則一切聖教皆成孝順之
X38n0682_p0249a17║義，由是教字以文從孝，文不為孝即非教故。故孝
X38n0682_p0249a18║經曰：夫孝德之本也，教之所由生也。三序口光表
X38n0682_p0249a19║說
X38n0682_p0249a20║佛即口放無量光明。
X38n0682_p0249a21║釋曰：舍那欲授釋迦既爾，釋迦將傳餘眾亦然。然
X38n0682_p0249a22║有二意：一為集眾，通招有緣如擊鐘故；二為表法，
X38n0682_p0249a23║表法之意如下所明。無量者，即大數也。四序眾集
X38n0682_p0249a24║聽受。
X38n0682_p0249b01║是時，百萬億大眾、諸菩薩、十八梵天、六欲天子、十六
X38n0682_p0249b02║大國王，合掌至心聽佛誦一切諸佛大乘戒。
X38n0682_p0249b03║釋曰：曲分兩節：初、眾集。是時口光徧照之時，百萬
X38n0682_p0249b04║億大數如此，未必定爾。大眾者，屬上即數大，屬下
X38n0682_p0249b05║即德大。文雖屬下，義通上下。諸菩薩者，即下發心
X38n0682_p0249b06║等。十八梵天等者，謂三禪各三，四禪有九，梵為導
X38n0682_p0249b07║首，故特舉之。六欲天者，謂四天王等。十六大國者，
X38n0682_p0249b08║謂央伽國等。準下文意，合兼四眾、八部。今無有略，
X38n0682_p0249b09║或則攝在其中，無所遺矣。此等見光，知佛說戒，殊
X38n0682_p0249b10║方競驚，同集道場。二、合掌下，敬聽。合掌者，恭敬也。
X38n0682_p0249b11║至心者，諦聽也。一切佛者，三世佛也。大乘者，揀非
X38n0682_p0249b12║小乘。斯則一切佛所說大乘之戒也，亦即此大乘
X38n0682_p0249b13║戒是一切佛之本故。以是佛本，故名大乘。
X38n0682_p0249b14║自下第二、對機正誦。文二：初、總歎戒德；後、別誦戒
X38n0682_p0249b15║相。前中有二：初、明戒法玄玅；後、辨戒機宏廣。前中
X38n0682_p0249b16║二：初、約事所顯；後、勸總修學。前中二：初、約人顯勝；
X38n0682_p0249b17║後、約光顯勝。今初。
X38n0682_p0249b18║佛告諸菩薩言：我今半月半月自誦諸佛法戒，汝等
X38n0682_p0249b19║一切發心菩薩，乃至十發趣、十長養、十金剛、十地諸
X38n0682_p0249b20║菩薩亦誦。
X38n0682_p0249b21║釋曰：曲分為二：初、約尊顯。半月者，其時若白月，定
X38n0682_p0249b22║是十五日；若黑月，或即十四、十五。所以半月說者，
X38n0682_p0249b23║約人即無厭無忘，表法則黑半闇盡、白半明圓，律
X38n0682_p0249b24║儀惡盡、攝善善圓，是所表也。攝生一戒，通茲二矣。
X38n0682_p0249c01║法戒者，戒即是法，通教行故；佛誦佛戒，能所勝故。
X38n0682_p0249c02║二、汝等下，約眾顯。一切之言，貫下四類。發心者，十
X38n0682_p0249c03║信也，以未成位，但言發心。發趣者，十住也，以是三
X38n0682_p0249c04║贒之初，故云發趣。長養者，十行也，謂修善根故。金
X38n0682_p0249c05║剛者，十迴向也，堅固不壞故。十地可知。二、約光顯
X38n0682_p0249c06║勝。文二：初能表，後所表。今初。
X38n0682_p0249c07║是故戒光從口出，有緣非無因故光。光非青黃赤白
X38n0682_p0249c08║黑，
X38n0682_p0249c09║釋曰：是故者，仍前起後也。意曰：至時欲誦戒，是故
X38n0682_p0249c10║口放光。戒光者，以光表戒，非戒即光。從口出者，表
X38n0682_p0249c11║佛自誦，及勸一切眾生悉皆誦故，具戒真子從佛
X38n0682_p0249c12║口出故。有緣等者，表戒從因緣離有無等，所出光
X38n0682_p0249c13║非五色也。光數不一，故曰光光。言因緣者，師資感
X38n0682_p0249c14║應，戒方起故。二、所表。文二：初、戒體幽微。
X38n0682_p0249c15║非色非心，非有非無，非因果法，
X38n0682_p0249c16║釋曰：非色非心者，無質礙故非色，無緣慮故非心。
X38n0682_p0249c17║非有非無者，因緣所生，即假即空故。又非所執故
X38n0682_p0249c18║不有，緣起之故不無。非因果者，藉菩提心為因，故
X38n0682_p0249c19║非因也；能成大菩提果，故非果也。尅體而言，非佛
X38n0682_p0249c20║非菩薩也。又非因者，眾生得之成佛故；非果者，諸
X38n0682_p0249c21║佛得之化物故。最後法字，通上諸文。意曰：以此戒
X38n0682_p0249c22║法，假因賴緣之所發起，乃得離於色心、有無、因果
X38n0682_p0249c23║等法相也。二、戒用深遠。
X38n0682_p0249c24║是諸佛之本源，行菩薩道之根本，是大眾諸佛子之
X38n0682_p0250a01║根本。
X38n0682_p0250a02║釋曰：雖非果能為佛之本源，雖非因能為菩薩之
X38n0682_p0250a03║行本，雖俱非因果能為大眾等之根本，亦可以非
X38n0682_p0250a04║因故為果、以非果故為因、以非定因故得能果後
X38n0682_p0250a05║勸物修學。
X38n0682_p0250a06║是故，大眾！諸佛子應受持、應讀誦、善學。
X38n0682_p0250a07║釋曰：意令受持其事、讀誦其文、善學其義、應者勗
X38n0682_p0250a08║勵，此三後辨戒機宏廣。
X38n0682_p0250a09║佛子諦聽！若受佛戒者，國王、王子、百官、宰相、比丘、比
X38n0682_p0250a10║丘尼、十八梵天、六欲天子、庶民、黃門、婬男、婬女、奴婢、
X38n0682_p0250a11║八部鬼神、金剛神、畜生乃至變化人，但解法師語盡
X38n0682_p0250a12║受得戒，皆名第一清淨者。
X38n0682_p0250a13║釋曰：曲分三節：初、約戒總標；二、國王下，約類別列。
X38n0682_p0250a14║總二十類，開則更多。變化人者，如龍變為人等，不
X38n0682_p0250a15║同小乘貶之為難。餘文可知。三、但解下，約器總結。
X38n0682_p0250a16║斯則人有不可者，畜有可取者，非以形類評乎優
X38n0682_p0250a17║劣。又曉了文義，方名解語，不同鸚鵡但襲其言。第
X38n0682_p0250a18║一、清淨者，佛性論說有二清淨：一、性淨，本無惑染
X38n0682_p0250a19║故；二、相淨，對治離障故。今約初義，故云第一；約人
X38n0682_p0250a20║以明，故云者也。後、別誦戒相。文二：初、明十重，後、明
X38n0682_p0250a21║輕垢。前中，十戒所制，一一皆為內防三毒。三毒不
X38n0682_p0250a22║有，七支自無；三惑不生，七亦非犯。況依慈慧，即犯
X38n0682_p0250a23║為持；不約內心，是非何據？若定配三業，則無殊小
X38n0682_p0250a24║乘。達士詳之，足見臧否。又此十戒，約其相顯，唯是
X38n0682_p0250b01║律儀；據其細論，兼通餘二，謂治惡、進善、自作、誨他
X38n0682_p0250b02║故。若不誨他，非菩薩故。如前所明。文三：初、標勸誦
X38n0682_p0250b03║持，二、據事正顯，後、結勸指廣。前中二：初、舉數勸誦，
X38n0682_p0250b04║佛告諸佛子言：有十重波羅提木叉，若受菩薩戒不
X38n0682_p0250b05║誦此戒者，非菩薩、非佛種子，我亦如是誦。
X38n0682_p0250b06║釋曰：夫為菩薩者，必二利通行，不誦則不能傳受，
X38n0682_p0250b07║大悲之行不成，不成則自止一身，佛種由此永斷，
X38n0682_p0250b08║佛行不爾故非佛種，既非佛種亦非菩薩。又若不
X38n0682_p0250b09║聞此，自亦不得無上菩提，故非佛種非菩薩也。我
X38n0682_p0250b10║亦誦者，正顯不誦非佛種等義。且夫真佛傳於報
X38n0682_p0250b11║佛，報佛傳於眾生，眾生苟不能傳，豈得名為佛子？
X38n0682_p0250b12║佛子既非，胡為菩薩？後引例勸持。
X38n0682_p0250b13║一切菩薩已學，一切菩薩當學，一切菩薩今學。我已
X38n0682_p0250b14║略說菩薩波羅提木叉相貌，應當學，敬心奉持。
X38n0682_p0250b15║釋曰：引其過現以勗未來。學者學解，解於自受誦
X38n0682_p0250b16║傳。持者行持，持於所解之法。對下廣明，故云略說。
X38n0682_p0250b17║二、據事正顯。十重戒即為十段。
X38n0682_p0250b18║○初、殺命戒。菩薩以慈悲為本，眾生以形命為先，
X38n0682_p0250b19║為存物命故首明之，不同小乘急於猒離，以婬戒
X38n0682_p0250b20║居初也。文二：初、標告當機，後、正示戒法。今初。
X38n0682_p0250b21║佛言：佛子！
X38n0682_p0250b22║釋曰：佛言者，若約結集，所序近取，即釋迦佛言；若
X38n0682_p0250b23║準報化，傳通於本，即舍那佛言。本末雖殊，實通兩
X38n0682_p0250b24║勢。佛子者，是發大心、受大戒菩薩也。從佛法所生，
X38n0682_p0250c01║得佛法分，紹繼佛家，故名佛子，的非凡迷及二乘
X38n0682_p0250c02║也，以結犯云菩薩故。然下，九、同此。故下，不別科。後
X38n0682_p0250c03║正示戒法，文二：初制戒令行，後違禁結罪。前中二：
X38n0682_p0250c04║初制所應止，後制所應作。前是律儀，後即攝善。攝
X38n0682_p0250c05║生之戒，通在兩途。前中二：初示相令知。
X38n0682_p0250c06║若自殺、教人殺、方便殺、讚歎殺、見作隨喜乃至呪殺、
X38n0682_p0250c07║殺因、殺緣、殺法、殺業。
X38n0682_p0250c08║釋曰：三節，初明殺類。二殺通於三業，謂自殺是身、
X38n0682_p0250c09║教他是口，意通自他，審決二思為先導故。又教人
X38n0682_p0250c10║殺者有二，謂教令自殺、或使人斷命。然菩薩合行
X38n0682_p0250c11║二利，今反為二損。二明殺相。方便讚歎者，釋有離
X38n0682_p0250c12║合。合明亦二，謂讚能殺之人、或讚所用之法。此二
X38n0682_p0250c13║各二，謂未殺即讚之令殺、殺已即讚令喜，皆悉巧
X38n0682_p0250c14║言曉諭美事，故云方便。離者，上之所明但是讚歎，
X38n0682_p0250c15║至如千居之戮范曾、晏子之誅三士等為方便也。
X38n0682_p0250c16║此與教人殺別者，教為明形、此乃潛損故，此通自
X38n0682_p0250c17║他故。見作隨喜者亦二，謂喜此殺、或喜彼終。呪殺
X38n0682_p0250c18║者，或但呪願、或有呪術。言乃至者，意云自他二類
X38n0682_p0250c19║殺中通方便等多種殺相，殺相既多不可備舉，呪
X38n0682_p0250c20║殺最希故言乃至。三明殺具。因謂內心通於三毒，
X38n0682_p0250c21║謂利屠獵等貪為因也，以怨報怨等瞋為因也，不
X38n0682_p0250c22║識罪福或戲或好等癡為因也，但除貪瞋外所有
X38n0682_p0250c23║行殺盡癡為因也。緣謂外境有此總別，別即窮困
X38n0682_p0250c24║軄伇達情風俗娛樂等，總即弧矢劒戟乃至鷹犬
X38n0682_p0251a01║手足等也。法謂軌則，如沉舟感電等。業謂殺事，即
X38n0682_p0251a02║正作或以此為業榮身益家。上通下局細思可知。
X38n0682_p0251a03║然前三具足方成此業，闕則不成，故下輕篇別別
X38n0682_p0251a04║遮制。又此四前後者，若據現行即緣先因後，若據
X38n0682_p0251a05║種子則因先緣後，次法後業定不參差，下皆此例。
X38n0682_p0251a06║二制戒令斷。
X38n0682_p0251a07║乃至一切有命者，不得故殺。
X38n0682_p0251a08║釋曰：上句境明所殺之境，九類悉說。下句心明能
X38n0682_p0251a09║殺之心，揀不作意。斯則有命皆重，定心皆業，不同
X38n0682_p0251a10║小乘畜等為輕業重。唯人命斷，佛性平等故，無非
X38n0682_p0251a11║父母故，深防意地故，萬法唯心故也。問：何以前云
X38n0682_p0251a12║因等具足方成殺耶？答：前說成其殺事，此說定其
X38n0682_p0251a13║殺罪，故不同也。後制所應作。
X38n0682_p0251a14║是菩薩應起常住慈悲心、孝順心，方便救護一切眾
X38n0682_p0251a15║生。
X38n0682_p0251a16║釋曰：菩薩即持戒之人，應起下能救之心。一切眾
X38n0682_p0251a17║生所救之境，謂前一切有命之者，於中有臨命者
X38n0682_p0251a18║令以悲心救之，有違己者令以孝心順之，護令以
X38n0682_p0251a19║慈心護之，亦可孝順通於一切，一切皆父母故，斯
X38n0682_p0251a20║則慈悲是孝順之別耳。起常住者，如此三心應須
X38n0682_p0251a21║發心常住在懷，造次顛沛不得暫忘，亦可所起之
X38n0682_p0251a22║心如常住之性，是無緣之慈等也。方便者不爾，不
X38n0682_p0251a23║脫故或反傷故。又雖起慈悲而無物我，不乖常住
X38n0682_p0251a24║之體，為方便也。斯則進不失用、退不違體，大方便
X38n0682_p0251b01║也。行此二利不虧戒律，真菩薩也。既止他殺自必
X38n0682_p0251b02║不為，即翻前殺類。又慈悲等翻前殺因，方便翻前
X38n0682_p0251b03║緣法，救護翻前殺業，殺具既無何成殺相？以翻不
X38n0682_p0251b04║善為善，故名攝善戒也。後違禁結罪。
X38n0682_p0251b05║而反更自恣心快意殺生者，是菩薩波羅夷罪。
X38n0682_p0251b06║釋曰：恣心等者，恣心則當殺之心難制，快意則殺
X38n0682_p0251b07║了之意豁然。又恣則殺心無限，快則殺事稱情。反
X38n0682_p0251b08║自者兩意：謂尚合救生而今害生，是一反也，此唯
X38n0682_p0251b09║反字；尚合教他不教而今自行其殺，是二反也，此
X38n0682_p0251b10║兼自字。是菩薩者，即上佛子波羅夷，此云他勝處，
X38n0682_p0251b11║處即是戒，持犯所依，故菩薩以持戒為自、犯戒為
X38n0682_p0251b12║他，今既犯戒即他處也。以予之意恐是阿鼻，阿鼻
X38n0682_p0251b13║是犯戒之人住處，此處最劣即明他處皆勝也。罪
X38n0682_p0251b14║者，摧也，摧善法故。既造惡業何有善法？縱有善種
X38n0682_p0251b15║亦乃不生，故亦摧也。且夫大士弘慈是心戒因之，
X38n0682_p0251b16║己非佛子況加殺害？快意恣情為咎頗深，故貽斯
X38n0682_p0251b17║罪。其所開者，若實以慈悲為懷去病興利，願當殺
X38n0682_p0251b18║罪務且益生，如仙譽等即無過也。但以中人已下
X38n0682_p0251b19║未可推，不行則未是多非，誤為則翻成大過，由斯
X38n0682_p0251b20║得失遮而不開。下諸戒條多同此意。
X38n0682_p0251b21║○第二、偷盜戒。命以衣食等資，故次於前。故智度
X38n0682_p0251b22║論曰：一切諸眾生，以衣食自活，若劫若奪取，則為
X38n0682_p0251b23║劫命賊。文二：初、制戒令行，後、違禁結罪。前中二：初、
X38n0682_p0251b24║制所應止，後、制所應作。前中二：初、示相令知。
X38n0682_p0251c01║若佛子，自盜、教人盜、方便盜、呪盜、盜因、盜緣、盜法、盜
X38n0682_p0251c02║業。
X38n0682_p0251c03║釋曰：三節，初明盜之類。二盜三業同前，但於教人
X38n0682_p0251c04║中開一義耳。二明盜之相。方便者，除身手偷竊，但
X38n0682_p0251c05║不義而取皆方便盜。呪盜者，呪使鬼神取，或轉轉
X38n0682_p0251c06║人心令捨而取等，亦應多種。略舉此二竝於前戒，
X38n0682_p0251c07║又略讚歎及隨喜也，或以方便攝取。三明盜具因
X38n0682_p0251c08║者，亦通三毒，貪則可知非己所要，但不欲彼有，取
X38n0682_p0251c09║之使無令其困乏，瞋為因也。除貪瞋外不與而取，
X38n0682_p0251c10║皆癡為因。然此三中貪者多矣，緣亦非一，謂貪怕
X38n0682_p0251c11║怨家慣習及穿窬之具等，總別可知。法亦軌則，業
X38n0682_p0251c12║者正作，或以此為活，餘義準前。二制戒令斷。
X38n0682_p0251c13║乃至鬼神，有主劫賊物，一切財物，一針一艸，不得故
X38n0682_p0251c14║盜。
X38n0682_p0251c15║釋曰：先明所盜之物。鬼神等者，約所主以辨物。鬼
X38n0682_p0251c16║神物者，有三句：一、鬼而非神，尋常家墓中物及祭
X38n0682_p0251c17║祀物等；二、神而非鬼，謂四天王等所有；三、亦鬼亦
X38n0682_p0251c18║神，謂諸祠廟中物鬼趣攝故。劫賊物者，兩意：一、是
X38n0682_p0251c19║賊劫得，或遺或藏知而取之或反劫之；二、謂己賊
X38n0682_p0251c20║得，已成他物而劫奪之。今詳文意以輕況重，鬼神
X38n0682_p0251c21║賊物尚不得盜，況人物取？況三寶之物取？一切財
X38n0682_p0251c22║物者，約色類以辨物，不揀金帛錢穀等類，故云一
X38n0682_p0251c23║切。一針一艸者，約多少以辨物，不同小乘待滿五
X38n0682_p0251c24║錢，亦是以少況多故也。乃至之言貫於三節，思之
X38n0682_p0252a01║不得。故盜者，止能盜之心，除無心外起意即犯，不
X38n0682_p0252a02║同小乘待離本處。二、制所應作。
X38n0682_p0252a03║而菩薩應生佛性孝順心、慈悲心，常助一切人生福
X38n0682_p0252a04║生樂。
X38n0682_p0252a05║釋曰：佛性之義，同前常住，但名異耳。孝及慈等，名
X38n0682_p0252a06║義皆同。常者，約時無間。一切者，約類徧收。雖但言
X38n0682_p0252a07║人，實兼鬼等。福通漏與無漏，樂兼世出世間，但福
X38n0682_p0252a08║因樂果為異耳。言助者，護護彼物故。又或惠之以
X38n0682_p0252a09║衣服，濟之以飲食，導之以禮樂，示之以法門。苟令
X38n0682_p0252a10║福樂皆助，義以此翻，前可詳會耳。後違禁結罪。
X38n0682_p0252a11║而反更盜人財物者，是菩薩波羅夷罪。
X38n0682_p0252a12║釋曰：慈惠不施，反加盜竊，既違嚴制，罪復何逃？開
X38n0682_p0252a13║遮利害，審自詳悉。
X38n0682_p0252a14║○第三、婬欲戒。智度論云：婬欲雖不惱眾生，心繫
X38n0682_p0252a15║縛故，為大罪也。為於生死永劫難出，莫不由之，故
X38n0682_p0252a16║次明矣。文二：初、制戒令行，後、違禁結罪。前中二：初、
X38n0682_p0252a17║制所應止。
X38n0682_p0252a18║若佛子！自婬、教人婬，乃至一切女人不得故婬，婬因、
X38n0682_p0252a19║婬緣、婬法、婬業，乃至畜生女、諸天鬼神女及非道行
X38n0682_p0252a20║婬。
X38n0682_p0252a21║釋曰：分三節：初示婬類，二婬三業可知，是則嫡嫂
X38n0682_p0252a22║男女皆教人婬也。二縱婬行，不揀親疎好媿等，故
X38n0682_p0252a23║云一切女人。準下文說，是女皆制，不唯於人，文影
X38n0682_p0252a24║互耳。又今且約男子為門，若約女人為門，計應反
X38n0682_p0252b01║此。不得故婬者，揀去強力及無心等，起意即犯也。
X38n0682_p0252b02║不同小乘徒從於事，然亦不得至於樂也。正法念
X38n0682_p0252b03║經說沙門夢中行婬，覺後隨喜，讚說死入鉢頭摩
X38n0682_p0252b04║地獄等也。然此段文合居第四，亦是譯人之失也。
X38n0682_p0252b05║三顯婬具因，亦通三毒，貪染可知。實無愛情，但欲
X38n0682_p0252b06║令彼耻辱，遂為其事，瞋為因也。此二之外謂之曰
X38n0682_p0252b07║癡緣，亦多種也。謂富貴得貌伎澇粉黛綺及怨恨
X38n0682_p0252b08║等法者，即是使宜業者遂事，或以此為務。四彰婬
X38n0682_p0252b09║境，兼望後文，都有十類：一畜生，二天，三鬼，四神，五
X38n0682_p0252b10║餘人，六母，七女，八姉，九妹，十六親。越略所餘，故云
X38n0682_p0252b11║乃至也。約女望男反之。五及非道下，辨婬處二意：
X38n0682_p0252b12║一但論女之下部及口，二總攝男之口等，二制所
X38n0682_p0252b13║應作。
X38n0682_p0252b14║而菩薩應生孝順心，救度一切眾生，淨法與人。
X38n0682_p0252b15║釋曰：孝順心愛敬，皆如父母也。救度等者，謂示欲
X38n0682_p0252b16║過，受其戒法等，令離欲縛，即名救度。以此翻前，亦
X38n0682_p0252b17║可思準。二、違禁結罪。
X38n0682_p0252b18║而反更起一切人婬，不揀畜生乃至母女、姉妹、六親
X38n0682_p0252b19║行婬，無慈悲心者，是菩薩波羅夷罪。
X38n0682_p0252b20║釋曰：合淨而染已是一𠎝，兒於母等行非畜上為
X38n0682_p0252b21║惡，心踰禽獸、事越聚塵、過累重疊，故云反更。乃至
X38n0682_p0252b22║者，略去鬼神等故。六親者，父母夫妻男女也。無慈
X38n0682_p0252b23║悲心者，翻上救度。若其先以欲鈎牽，後令入佛道
X38n0682_p0252b24║等即無過。
X38n0682_p0252c01║○第四、妄語戒。前繫縛，此為解脫。智度論云：如稠
X38n0682_p0252c02║林拽木，直者易出。又以妄語是前三之方便，所以
X38n0682_p0252c03║次制之也。文二：初、制戒令行，後、違禁結罪。前中二：
X38n0682_p0252c04║初、制所應止。
X38n0682_p0252c05║若佛子！自妄語、教人妄語、方便妄語，妄語因、妄語緣、
X38n0682_p0252c06║妄語法、妄語業，乃至不見言見、見言不見，身心妄語。
X38n0682_p0252c07║釋曰：四節初明妄語之類。二妄語中正唯口意亦
X38n0682_p0252c08║兼於身，或作誑妄之事、或示喜怒等故，故下文云
X38n0682_p0252c09║身心妄語。二略明妄相，如云我今日不入定等是
X38n0682_p0252c10║方便妄語，亦合有讚歎隨喜，蓋文略也。三明妄之
X38n0682_p0252c11║具因亦通於三毒，為求名利妄說禍福傳所不習，
X38n0682_p0252c12║巧詞說理以護身命等，貪為因也。妄說異端但欲
X38n0682_p0252c13║損害，瞋為因也。此二之外所有不實，竝癡為因也。
X38n0682_p0252c14║緣亦多種，謂貪乏畏難及宿恨器具等法業，準前
X38n0682_p0252c15║可知。四廣明妄相，事通六識六境，今舉初及後二
X38n0682_p0252c16║以攝中三，故云乃至。若具足應云不聞言聞等，既
X38n0682_p0252c17║言於身豈唯二業？斯則妄皆重，不同小乘別分輕
X38n0682_p0252c18║罪。又亦在意，不俟形言後制所應作。
X38n0682_p0252c19║而菩薩常生正語正見，亦生一切眾生正語正見。
X38n0682_p0252c20║釋曰：正語是總，正見是別，則見言見，不見言不見。
X38n0682_p0252c21║若具合云正聞乃至正知，依此發言皆成正語，故
X38n0682_p0252c22║語為總矣。今但略之。亦生等者，教他亦爾，教他生
X38n0682_p0252c23║故，正是翻前自他二妄方為菩薩，無時不爾，故曰
X38n0682_p0252c24║常生。後違禁結罪。
X38n0682_p0253a01║而反更起一切眾生邪語、邪見、邪業者，是菩薩波羅
X38n0682_p0253a02║夷罪。
X38n0682_p0253a03║釋曰：以他況自，故云而反等。或即於一切眾生起
X38n0682_p0253a04║自邪語等，通茲兩勢。邪語者，語之用也。但以心中
X38n0682_p0253a05║不正，故語業皆邪，聞等亦略之也。至於誘進之道，
X38n0682_p0253a06║益物之門，如虗於化城，故隱麤等即不犯。
X38n0682_p0253a07║○第五、酤酒戒。醉後昏狂，何事不作？或能助成前
X38n0682_p0253a08║四，所以次之。然與下飲酒異者，損多人，害他物，與
X38n0682_p0253a09║醉一人輕重別故。故十輪經說十壓油輪罪等彼
X38n0682_p0253a10║一婬坊，置彼十婬坊等一酒坊罪。文二：初、制戒令
X38n0682_p0253a11║行，後、違禁結罪。前中二：初、制所應止，後、制所應作。
X38n0682_p0253a12║前中又二：初、示相令知。
X38n0682_p0253a13║若佛子，自酤酒，教人酤酒，酤酒因，酤酒緣，酤酒法，酤
X38n0682_p0253a14║酒業。
X38n0682_p0253a15║釋曰：分二：初、明酤酒之類。二、酤酒亦通三業，可知。
X38n0682_p0253a16║二、明酤酒之具，因貪心偏，多瞋癡分。有緣，謂貪乏
X38n0682_p0253a17║麴、米、糟具等法醞釀方便業者，得直與他，依之存
X38n0682_p0253a18║活，後制戒令斷。
X38n0682_p0253a19║一切酒不得酤酒，起罪因緣。
X38n0682_p0253a20║釋曰：分兩節，初舉事正斷。文分二勢：一約種類，智
X38n0682_p0253a21║論說酒有三種，謂穀酒、菓酒、藥酒等，乃至乾濕清
X38n0682_p0253a22║濁。二約少乃多，至一毛滴悉不得酤。二顯過除疑，
X38n0682_p0253a23║疑酒有何過而全止之，故此云也。智論說有三十
X38n0682_p0253a24║六失，且傾國喪家亡身失政多因於酒，是知酒過
X38n0682_p0253b01║之事那能具陳？言三十六由是略說，由此深過所
X38n0682_p0253b02║以制之。二制所應作。
X38n0682_p0253b03║而菩薩應生一切眾生明達之慧。
X38n0682_p0253b04║釋曰：隨其根器導以慧明，一三五乘俾令通達，後
X38n0682_p0253b05║違禁結罪。
X38n0682_p0253b06║而反更生一切眾生顛倒之心者，是菩薩波罪夷罪。
X38n0682_p0253b07║釋曰：本來愚情尚要提撕，暫時睡眠猶須䇿發，豈
X38n0682_p0253b08║得貪財易酒致彼昏狂？作所不應，故當其罪。若為
X38n0682_p0253b09║益自醘，他益求之，即可酤也。
X38n0682_p0253b10║○第六、說過戒。前四同律中聲聞四重，後四同瑜
X38n0682_p0253b11║伽菩薩四重。中間更加酤說，說細於酤，所以相次。
X38n0682_p0253b12║文二：初、制戒令行，後、違禁結罪。前中二：初、制所應
X38n0682_p0253b13║止。
X38n0682_p0253b14║若佛子！自說出家在家菩薩、比丘、比丘尼罪過，教人
X38n0682_p0253b15║說罪過、罪過因、罪過緣、罪過法、罪過業。
X38n0682_p0253b16║釋曰：分二：初明說過之類。乘有大小，小有僧尼之
X38n0682_p0253b17║殊，大有在家出家之異，出家菩薩在僧尼中。二說
X38n0682_p0253b18║正當口意亦兼於身，次章亦爾。二說過之具，文闕
X38n0682_p0253b19║說字知之。因通於三毒，謂為名利身命故說貪為
X38n0682_p0253b20║因也，不為益己但欲損他故說瞋為因也，除此二
X38n0682_p0253b21║外所有談說癡為因也。緣亦多種，謂財位、勢力、舊
X38n0682_p0253b22║惡、宿習、辭費等。法者令知方便，業者當說為業，亦
X38n0682_p0253b23║以此為勢，後制所應作。
X38n0682_p0253b24║而菩薩聞外道惡人及二乘惡人，說佛法中非法非
X38n0682_p0253c01║律，常生慈心，教化是惡人輩，令生大乘善信。
X38n0682_p0253c02║釋曰：外道是佛法外惡人，二乘是佛法內惡人，以
X38n0682_p0253c03║不信大乘皆惡人故。故法華中不令親近佛法中
X38n0682_p0253c04║者，通大小乘，謂外道即兼說大小之過，小乘即多
X38n0682_p0253c05║說大乘之過，亦兼說自乘中過，以諸部異故。教化
X38n0682_p0253c06║者，謂種種方便譬諭言辭。惡人輩者，即上二種。善
X38n0682_p0253c07║信者，即實信也。又不信大乘不名善故，能信難信
X38n0682_p0253c08║一乘法故，實教大乘即一乘故。此中有能化、所化、
X38n0682_p0253c09║自化、緣化益，詳之可知。後違禁結罪。
X38n0682_p0253c10║而菩薩反更自說佛法中罪過者，是菩薩波羅夷罪。
X38n0682_p0253c11║釋曰：尚合止他，而今自說，故云反自等。大悲經說：
X38n0682_p0253c12║出家人左手携男、右手携女，從一酒家至一酒家，
X38n0682_p0253c13║不出賢劫當般涅槃。是故於彼不應說過。若以為
X38n0682_p0253c14║師訓下，決斷是非忠苦相誡，摧邪顯正破小顯大，
X38n0682_p0253c15║大悲為本一向利他，即無過也。
X38n0682_p0253c16║○第七、讚毀戒。前依過說，此乃加毀，先輕後重，以
X38n0682_p0253c17║為次第。況加自讚，由來不同也。文二：初、制戒令行，
X38n0682_p0253c18║後、違禁結罪。前中二：初、制所應止。
X38n0682_p0253c19║若佛子自讚毀他，亦教人自讚毀他，毀他因、毀他緣、
X38n0682_p0253c20║毀他法、毀他業。
X38n0682_p0253c21║釋曰：分三：初明讚毀之類、二事、三業。準前，然有三
X38n0682_p0253c22║句，謂讚而不毀、毀而不讚、亦讚亦毀。又詳下文，但
X38n0682_p0253c23║隱德不稱便成其毀，況復誣之。二明讚毀之具，文
X38n0682_p0253c24║取婉順，略於自讚，理必有之。因亦通於三毒，謂自
X38n0682_p0254a01║讚為貪，或兼於瞋，顯他非故，毀他正是其瞋也。或
X38n0682_p0254a02║兼於貪，顯自德故。又為名利讚毀，即貪為因也。為
X38n0682_p0254a03║損故讚毀，即瞋為因也。此外讚毀，竝癡為因也。緣
X38n0682_p0254a04║法及業，大義同前，後制所應作。
X38n0682_p0254a05║而菩薩應代一切眾生受加毀辱，惡事自向己，好事
X38n0682_p0254a06║與他人。
X38n0682_p0254a07║釋曰：過過而說名毀，令其耻赧為辱。受惡施好，必
X38n0682_p0254a08║在兼行，不可也。後違禁結罪。
X38n0682_p0254a09║若自揚己德，隱他人好事，令他人受毀者，是菩薩波
X38n0682_p0254a10║羅夷罪。
X38n0682_p0254a11║釋曰：成人之惡，自伐其巧，君子不為，況於菩薩？令
X38n0682_p0254a12║他受毀，光瑩己身，既觸嚴科，理當重罪。若於教道
X38n0682_p0254a13║開誘抑陽之門，慈悲方便不可無也。
X38n0682_p0254a14║○第八，慳恡戒。前二貪於未得之財，此段恡於已
X38n0682_p0254a15║得之物。前麤此細，義之次第。文二：初制戒令行，後
X38n0682_p0254a16║違禁結罪。前中二：初制所應止。
X38n0682_p0254a17║若佛子，自慳、教人慳，慳因、慳緣、慳法、慳業。
X38n0682_p0254a18║釋曰：二節初明慳類，二慳三業兼正可知。二明慳
X38n0682_p0254a19║具因，亦通於三毒，謂存己不施貪為因也，憎彼不
X38n0682_p0254a20║捨瞋為因也，此二之外不行捨施癡為因也。緣亦
X38n0682_p0254a21║多種，為外財所乏，或宿有慊恨、或不得稱情，法者
X38n0682_p0254a22║護惜使宜，業者堅固不捨、或務此成家，二制所應
X38n0682_p0254a23║作。
X38n0682_p0254a24║而菩薩見一切貧窮人來乞者，隨前人所須，一切給
X38n0682_p0254b01║與。
X38n0682_p0254b02║釋曰：貧窮之言，含於兩意。望財施，即以飢寒等者
X38n0682_p0254b03║無福為貧窮；望下法施，則以寡聞等無慧為貧窮。
X38n0682_p0254b04║一切給與，該於二施之中，復有多種，所謂財有金、
X38n0682_p0254b05║帛、財物之異，法有一、三、五乘之殊。須者施之，故云
X38n0682_p0254b06║一切給與。又要帛者，不可與錢；樂大者，不可與小。
X38n0682_p0254b07║故云隨前人所須，後違禁結罪。文二：初、據本明非，
X38n0682_p0254b08║後、加過結罪。前中二：初、明慳因。
X38n0682_p0254b09║而菩薩以惡心瞋心。
X38n0682_p0254b10║釋曰：以惡心者，謂貪癡二毒。若為身不施即以貪
X38n0682_p0254b11║為惡心，若任運不好即以癡為惡心，或別生異見
X38n0682_p0254b12║亦是癡攝。瞋即瞋毒。為對宿怨，後明慳事。
X38n0682_p0254b13║乃至不施一錢、一針、一艸。有求法者，不為說一句、一
X38n0682_p0254b14║偈、一微塵許法。
X38n0682_p0254b15║釋曰：初財後法一錢等者，意日針艸至寡，慳之即
X38n0682_p0254b16║犯也。句偈有文義之異，如常所辨。微塵許者，如云
X38n0682_p0254b17║毛頭類於極少，非謂法門有塵毛相，斯皆以少況
X38n0682_p0254b18║多，故首云乃至，非謂恡多財多法後加過結罪。
X38n0682_p0254b19║而反更罵辱者，是菩薩波羅夷罪。
X38n0682_p0254b20║釋曰：有可之恡，匪曰大才，菩薩行中，詎容慳秘？財
X38n0682_p0254b21║法不惠，已是一𠎝，罵辱於人，因宜加罪。若復求其
X38n0682_p0254b22║所無，問所不解，或施反招損，及妨己大利等，則不
X38n0682_p0254b23║可也。然須方便發遣，慎勿罵辱，令其怨恨。
X38n0682_p0254b24║○第九，瞋恚戒。前慳貪，此瞋恚法之次也。文二：初
X38n0682_p0254c01║制戒令行，後違禁結罪。前中二：初制所應止。
X38n0682_p0254c02║若佛子，自瞋、教人瞋，瞋因、瞋緣、瞋法、瞋業。
X38n0682_p0254c03║釋曰：分二：初、瞋類，二、事，三、業，可知。二、瞋具因，亦通
X38n0682_p0254c04║於三毒，謂競名利等，故瞋貪為因也。但對違情，瞋
X38n0682_p0254c05║即因也。違順之外所有瞋者，癡為因也。云何瞋與
X38n0682_p0254c06║瞋為因？邪種現異故。緣者，即名利怨讎等法，謂發
X38n0682_p0254c07║作方便業為忿毒現行，亦以此為業。二、制所應作。
X38n0682_p0254c08║而菩薩應生一切眾生善根無諍之事，常生慈悲心。
X38n0682_p0254c09║釋曰：善根者，無瞋也。無諍事者，為無瞋善根所起
X38n0682_p0254c10║之業，即謙虗柔忍，善和諍訟也。慈悲者，非但無瞋，
X38n0682_p0254c11║更能拔苦；不唯無諍，兼能與樂。如斯行者，即名孝
X38n0682_p0254c12║順。二、違禁結罪。
X38n0682_p0254c13║而反更於一切眾生中，乃至於非眾生中，以惡口罵
X38n0682_p0254c14║辱，加以手打，及以刀杖，意猶不息，前人求悔，善言懺
X38n0682_p0254c15║謝，猶瞋不解者，是菩薩波羅夷罪。
X38n0682_p0254c16║釋曰：一切眾生不唯人類，非眾生者無情之物，如
X38n0682_p0254c17║蹶倒罵地等，以惡口下三業皆具。然反更之言有
X38n0682_p0254c18║六重事：合慈不慈，一也；更加瞋恚，二也；及以口罵，
X38n0682_p0254c19║三也；又以手打，四也；兼行刀杖，五也；懺謝不解，六
X38n0682_p0254c20║也。過犯重重，故云反更。若為利物故慈悲示行，如
X38n0682_p0254c21║吒呵調達等，即無犯也。
X38n0682_p0254c22║○第十、誹謗戒。前即瞋心，此是邪見，故次於瞋。以
X38n0682_p0254c23║此能令三寶斷絕，故次明制。文二：初制戒令行，後
X38n0682_p0254c24║違禁結罪。前中二：初制所應止。
X38n0682_p0255a01║若佛子，自謗三寶，教人謗三寶，謗因、謗緣、謗法、謗業。
X38n0682_p0255a02║釋曰：分二：初明謗類。若人言如來定大定小定、有
X38n0682_p0255a03║定空定一定多定等，皆謗佛也。若不了四意趣四
X38n0682_p0255a04║悉檀及三語等，皆謗法也。若不知權實逆順內外
X38n0682_p0255a05║事理等方便，皆謗僧也。斯則佛通真應、法兼半滿、
X38n0682_p0255a06║僧具聖凡二事，三業可知。後明謗具。因亦通於三
X38n0682_p0255a07║毒，謂若為財位徇情容佞謗者，即貪為因也。若為
X38n0682_p0255a08║讎怨謗者，即瞋為因也。若為不了不信及任運謗
X38n0682_p0255a09║者，竝癡為因也。緣謂祿位，通已得未得、怨嫌邪師
X38n0682_p0255a10║邪教戲論等也。法者巧說道理，業者現行其事或
X38n0682_p0255a11║以為務，後制所應作。
X38n0682_p0255a12║而菩薩見外道及以惡人一言謗佛，音聲如三百鉾
X38n0682_p0255a13║㓨心。
X38n0682_p0255a14║釋曰：外道，即邪見無信之輩也。惡人，即但為貪瞋
X38n0682_p0255a15║等謗，未必無信者也。外道非非惡人，但緣過重，故
X38n0682_p0255a16║偏語之。謗佛者，不謂法僧，略有二意：一、文不便故；
X38n0682_p0255a17║二、以本該末故。為法是佛所說，僧是佛弟子也。鉾
X38n0682_p0255a18║者，鏘戟之類也。謗言至少，鉾㓨甚多，乃㓨心痛惜
X38n0682_p0255a19║之甚。所以然者，菩薩燒身供佛，捨命求法，忍苦度
X38n0682_p0255a20║僧，蓋為紹隆三寶。今反見斷三寶之事，寧不痛哉！
X38n0682_p0255a21║二、違禁結罪。
X38n0682_p0255a22║況口自謗，不生信心、孝順心，而反更助惡人、邪見人
X38n0682_p0255a23║謗者，是菩薩波羅夷罪。
X38n0682_p0255a24║釋曰：見謗不痛，已是其罪，而復自謗，故云況也。又
X38n0682_p0255b01║見謗不止，已是一非也，而復助彼，故云反更。不生
X38n0682_p0255b02║信心，則同外道；不生孝順心，即同惡人。既謗三寶，
X38n0682_p0255b03║即不孝順三寶；理法是至道之法，亦不孝順。由此
X38n0682_p0255b04║損物，亦不孝順父母。如或破小顯大，進實忘權，抑
X38n0682_p0255b05║揚之門不可全廢。如淨名云：我觀小乘，猶如盲人。
X38n0682_p0255b06║即其類也。必須據理，不得附情。後結勸指廣，文二：
X38n0682_p0255b07║初結勸，後指廣。前中二：初舉損勸持，後引例勸持。
X38n0682_p0255b08║前中三：初令持護小𠎝，次明違招大損，後則結所
X38n0682_p0255b09║不應。今初。
X38n0682_p0255b10║善學諸人者，是菩薩十波羅提木叉應當學，於中不
X38n0682_p0255b11║應一一犯如微塵許，何況具足犯十戒。
X38n0682_p0255b12║釋曰：善學諸人者，意曰：善學他諸人者。諸人者，即
X38n0682_p0255b13║已學菩薩。又或意曰：善學得此諸人者。此諸人者，
X38n0682_p0255b14║即今學、當學菩薩。斯皆勗勵之詞。應當等者，於此
X38n0682_p0255b15║十戒，隨一一戒中尚不得犯微塵許，何況具足犯
X38n0682_p0255b16║十戒？二、明違招大損。文二：初、明失十善利。
X38n0682_p0255b17║若有犯者，不得現身發菩提心，亦失國王位，亦失轉
X38n0682_p0255b18║輪王位，亦失比丘、比丘尼位，亦失十發趣、十長養、十
X38n0682_p0255b19║金剛、十地佛性常住妙果，一切皆失。
X38n0682_p0255b20║釋曰：犯者即前微塵許。不得發心者，非法器故。國
X38n0682_p0255b21║王即粟散天子，輪王即兼於四輪。皆言失位者，鬼
X38n0682_p0255b22║神不護故。雖得之必失之，如次篇說。失比丘等者，
X38n0682_p0255b23║無淨戒故，不約形服。已上通凡小，自下唯大乘發
X38n0682_p0255b24║趣等四位是因，於中有地前地上賢聖不同，下二
X38n0682_p0255c01║皆果。常住是涅槃果，顯體同因故曰佛性，以此明
X38n0682_p0255c02║於常住。常住即涅槃妙果，是菩提玅行處，成萬德
X38n0682_p0255c03║莊嚴故。或可佛性是涅槃常住，言通於二果，二果
X38n0682_p0255c04║皆常住故。或可佛性是至得果，佛性常住玅果即
X38n0682_p0255c05║涅槃菩提故。一切皆失者，結前凡小及大乘因果
X38n0682_p0255c06║等。或可凡是一切善品，漏與無漏竝皆失也。後明
X38n0682_p0255c07║墮三惡道。
X38n0682_p0255c08║墮三惡道中，二劫三劫不聞父母三寶名字。
X38n0682_p0255c09║釋曰：二三等者，於惡中隨所犯輕重，及宿善多少，
X38n0682_p0255c10║或一中經二經三，或二三中共經二三劫等，隨罪
X38n0682_p0255c11║輕重，亦通小中大三也。不聞父母名字者，地獄化
X38n0682_p0255c12║生，鬼從多分，畜雖多有，癡故不知，與無不別故也。
X38n0682_p0255c13║三寶於其難處，固宜絕聞，後則結所不應。
X38n0682_p0255c14║以是不應一一犯。
X38n0682_p0255c15║釋曰：果報若斯，理須堅礭，如形帶影，終不可遁。後
X38n0682_p0255c16║引例勸持。
X38n0682_p0255c17║汝等一切諸菩薩，今學、當學、已學如是十戒，應當學
X38n0682_p0255c18║敬心奉持。
X38n0682_p0255c19║釋曰：舉其先進以勸後徒可知。後，指廣。
X38n0682_p0255c20║八萬威儀，品當廣明。
X38n0682_p0255c21║釋曰：廣本在彼，但今知之而未見之。
X38n0682_p0255c22║
X38n0682_p0255c23║梵網經記卷上