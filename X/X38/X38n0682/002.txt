X38n0682_p0256a01║
X38n0682_p0256a02║
X38n0682_p0256a03║梵網經記卷下
X38n0682_p0256a04║
X38n0682_p0256a05║北京石壁寺沙門　傳奧　述
X38n0682_p0256a06║自下第二、明輕垢戒。體非重過名輕，黷污淨行稱
X38n0682_p0256a07║垢。所以制者，為護微細惑業增長三聚，方便成於
X38n0682_p0256a08║十重戒故。然其戒相無量無邊，今之四十八者蓋
X38n0682_p0256a09║尤略也，故下數指本品廣明。又智度論說略有八
X38n0682_p0256a10║萬、廣有塵沙，今雖略示可反三偶。又於諸戒之中
X38n0682_p0256a11║有含多種，共成七十九戒，及有兼於重戒，至文當
X38n0682_p0256a12║示。文三：初、結前生後，次、正誦戒相，後、結勸修學。今
X38n0682_p0256a13║初。
X38n0682_p0256a14║佛告諸菩薩言：已說十波羅提木叉竟，四十八輕今
X38n0682_p0256a15║當說。
X38n0682_p0256a16║釋之可知。次正誦戒相，文五：一、明慢師等十戒；二、
X38n0682_p0256a17║明入軍等十戒；三、明報怨等十戒；四、明救危等九
X38n0682_p0256a18║戒；五、明受戒等九戒。前中分二：初具彰戒相，後結
X38n0682_p0256a19║勸指廣。前中即為十段。
X38n0682_p0256a20║○第一，輕慢師長戒。既創得戒，須從師教，反生輕
X38n0682_p0256a21║慢，失教行虧，故先制也。文二：初制戒令行，後違禁
X38n0682_p0256a22║結罪。前中二：初令遵戒受持。
X38n0682_p0256a23║佛言：佛子！欲受國王位時、受轉輪王位時、百官受位
X38n0682_p0256a24║時，應先受菩薩戒，一切鬼神救護王身、百官之身，諸
X38n0682_p0256b01║佛歡喜。
X38n0682_p0256b02║釋曰：二節初釋位令受。王之等級如前所說。百官
X38n0682_p0256b03║即文武將相等。二顯益除疑。疑云：受位不受戒有
X38n0682_p0256b04║何失耶？故次云爾，以具戒故。上順聖意故得諸佛
X38n0682_p0256b05║歡喜，下叶群靈故得鬼神救護。有難即救護乃尋
X38n0682_p0256b06║常，不爾即無以保其社稷治於人民故也。後令感
X38n0682_p0256b07║恩敬養。
X38n0682_p0256b08║既得戒已，應生孝順心、恭敬心，見上座、和上、阿闍梨、
X38n0682_p0256b09║大同學、同見、同行者，應起承迎，禮拜問訊。
X38n0682_p0256b10║釋曰：孝順者，感其恩故。恭敬者，欽其德故。上座者，
X38n0682_p0256b11║眾中尊。和尚，此云近讀，親承事受讀經法故。阿闍
X38n0682_p0256b12║梨，此云軌範，以此誨人令成就故。上二正唯受此
X38n0682_p0256b13║戒者，兼之所餘無不敬故。大同學者，同學中長，長
X38n0682_p0256b14║通年德。同見同行者，解行齊均。此之二類未必同
X38n0682_p0256b15║師，應起下意有通別。別者，過之必作，居之承事，自
X38n0682_p0256b16║外而來即迎而宿，已去即禮，有所不安即問，縱無
X38n0682_p0256b17║不適亦要問訊。通者，見自遠來即速起迎，承接禮
X38n0682_p0256b18║拜問訊也。後違禁結罪。
X38n0682_p0256b19║而菩薩反生憍心、慢心、癡心、瞋心，不起承迎、禮拜、問
X38n0682_p0256b20║訊，一一不如法供養，以自賣身、國城、男女、七寶、百物
X38n0682_p0256b21║而供給之。若不爾者，犯輕垢罪。
X38n0682_p0256b22║釋曰：三節，初、正明違犯。著自盛事曰憍，恃己凌他
X38n0682_p0256b23║曰慢。癡為此二之因，瞋為此二之果，望下不起等
X38n0682_p0256b24║亦得名因。斯則憍慢翻前恭敬，瞋癡反前孝順，此
X38n0682_p0256c01║上皆違逆之心也。一一之言有兩意，謂一一師長
X38n0682_p0256c02║處，或一一供養事。如法供養有三：一、敬供養，謂迎
X38n0682_p0256c03║禮等；二、事供養，謂香華等；三、行供養，謂如說行，亦
X38n0682_p0256c04║名法供養。然即正明前二兼後行，此亦翻前可知。
X38n0682_p0256c05║二者、別示除疑。或曰：禮敬隨時，人皆所致，貧富不
X38n0682_p0256c06║等，供養如何？故此云矣。賣身及男女，即貧者也。身
X38n0682_p0256c07║通兼道俗，男女唯俗。或表鄭重，未必貧無國城，唯
X38n0682_p0256c08║是在家，又非凡庶。所統曰國，所據為城。此通四輪，
X38n0682_p0256c09║兼於粟敗。七寶有二：一者、唯約輪王，謂輪寶、象寶
X38n0682_p0256c10║等；二者、兼於小王，謂金銀等。百物者，亦有二意，謂
X38n0682_p0256c11║所賣、所供。所供即隨彼所須，所賣即隨自所持，皆
X38n0682_p0256c12║通一切。大數言百，於尊上即言供，謂大同學已上；
X38n0682_p0256c13║於中下即言給，謂同見同行已下。三、總結所犯。不
X38n0682_p0256c14║爾之言，該前別示及次前感恩之兩科。若病不能
X38n0682_p0256c15║起，不能問訊，貧不能供身等，又無人買，不生憍慢
X38n0682_p0256c16║等語，生慙愧之意，即無犯矣。
X38n0682_p0256c17║○第二、飲酒成非戒。前即外儀不肅，此乃內心昏
X38n0682_p0256c18║狂。自外之內，義之次也。文二：初、制戒令行，後、違禁
X38n0682_p0256c19║結罪。前中二：初、約事總標，後、約人別制。今初。
X38n0682_p0256c20║若佛子！故飲酒而酒生，過失無量。
X38n0682_p0256c21║釋曰：酒過無量者，四分律中說有十種，謂顏色惡、
X38n0682_p0256c22║少氣力、視不明、多瞋恚等。智論說有三十六，實為
X38n0682_p0256c23║眾患之基，不唯三惑之一。上所引說猶是略明，經
X38n0682_p0256c24║以蔽諸故云無量。後約人別制。文二：初制自飲。
X38n0682_p0257a01║若自身手過酒器與人飲酒者，五百世無手，何況自
X38n0682_p0257a02║飲？
X38n0682_p0257a03║釋曰：分二：初、舉輕。無手者，增上果也。以俱是脚，故
X38n0682_p0257a04║云無手，斯則畜生也。然亦兼於人類，但無手矣。二、
X38n0682_p0257a05║況重，可知。二、制教化。
X38n0682_p0257a06║亦不得教一切人飲，及一切眾生飲酒，況自飲酒？一
X38n0682_p0257a07║切酒不得飲。
X38n0682_p0257a08║釋曰：想失此罪過於自飲損他人，故後違禁結罪。
X38n0682_p0257a09║若故自飲、教人飲者，犯輕垢罪。
X38n0682_p0257a10║釋曰：自他之中有二，於此即當其罪。若為治病和
X38n0682_p0257a11║諍、慈悲為本、將行大利等，既非酒事，故不為犯。
X38n0682_p0257a12║○第三、食肉無慈戒。前是亂心之飲，此是損形之
X38n0682_p0257a13║食。酒、肉、心、形，皆次第也。文二：初、制戒令行，後、違禁
X38n0682_p0257a14║結罪。前中二：初、標所斷，後、制令斷。今初。
X38n0682_p0257a15║若佛子，故食肉。
X38n0682_p0257a16║釋之可知。後制令斷。文二：初明失利他以制斷也。
X38n0682_p0257a17║一切肉不得食。夫食肉者，斷大慈悲性種子，一切眾
X38n0682_p0257a18║生見而捨去。
X38n0682_p0257a19║釋曰：分二：初標所斷，一切之言是肉皆攝；後示其
X38n0682_p0257a20║失。斷大慈等者，內失化因積習成性，對於現行性
X38n0682_p0257a21║即是種，或性是現行薰成種故。一切下外失化緣。
X38n0682_p0257a22║有說畜生見食肉之人頭上有血光，故怖而捨之，
X38n0682_p0257a23║所以童子修慈雁與爭路，比丘帶殺鳥為分岐。後
X38n0682_p0257a24║明失自利以制斷也。
X38n0682_p0257b01║是故一切菩薩不得食一切眾生肉，食肉得無量罪。
X38n0682_p0257b02║釋曰：分二：初標所斷。是故之言，躡前文也。後示其
X38n0682_p0257b03║罪。為殺之緣，故曰得無量罪。如智論說偈：肉非自
X38n0682_p0257b04║然生，皆從斷命得。若人不斷肉，皆同劫命賊。後違
X38n0682_p0257b05║禁結罪。
X38n0682_p0257b06║若故食者，犯輕垢罪。
X38n0682_p0257b07║釋曰：若為化生同事，如誌公等，既不在肉味，又無
X38n0682_p0257b08║所傷，此即無犯，餘皆不可。
X38n0682_p0257b09║○第四、噉薰辛穢戒。前食有命之血肉，此食無命
X38n0682_p0257b10║之薰茹，即其次也。文二：初、制戒令行。
X38n0682_p0257b11║若佛子！不得食五辛：大蒜、茖𦵇、韮𦵇、蘭𦵇、興渠，是五
X38n0682_p0257b12║種一切食中不得食。
X38n0682_p0257b13║釋曰：三節初舉類總制。此五臭穢熏刺，謂之五辛。
X38n0682_p0257b14║二列名別制。大蒜如常見者，茖𦵇即山𦵇也，北地
X38n0682_p0257b15║有，江南無。韮𦵇謂胡𦵇，蘭𦵇是家𦵇。興渠者，有說
X38n0682_p0257b16║芸薹是。有說葉似野蒜，根莖似韮，亦名蕪荖子，江
X38n0682_p0257b17║南多有，北地所無。有曰：是阿魏之梵音。餘處說𮑋
X38n0682_p0257b18║[卄/((起-走+光)-巳+韭)]𦵇蒜興為五辛，與此不同。三約食普制。一切之
X38n0682_p0257b19║言勢，說五辛及諸食也。後違禁結罪。
X38n0682_p0257b20║若故食者，犯輕垢罪。
X38n0682_p0257b21║釋曰：尚合香潔自居，而反薰穢賢聖，故當其罪。若
X38n0682_p0257b22║為治病、為大利益，即應開許，餘終不可。
X38n0682_p0257b23║○第五、匿非同住戒。前即自潔，此乃淨他故也。亦
X38n0682_p0257b24║前是物穢，此是行穢。文二：初、制戒令行。
X38n0682_p0257c01║若佛子！見一切眾生，犯八戒、五戒、十戒，毀禁、七逆、八
X38n0682_p0257c02║難，一切犯戒罪，應教懺悔。
X38n0682_p0257c03║釋曰：分二：初、舉戒緣。眾生即能犯，餘皆所犯。八戒、
X38n0682_p0257c04║五戒者，五即八中前五，婬但止邪，十戒即沙彌戒
X38n0682_p0257c05║也。毀禁者，謂大比丘戒及菩薩戒。七逆者，出佛身
X38n0682_p0257c06║血等，如下文說。八難者，即盲、聾等。今取其因，是造
X38n0682_p0257c07║八難因之人。一切下，兼結上說，或取所餘。二、明戒
X38n0682_p0257c08║行。梵云懺摩，此云悔過。見渠有所虧犯，須令改過
X38n0682_p0257c09║自斷。今此文中，華、梵相兼耳。後違禁，結罪。
X38n0682_p0257c10║而菩薩不教懺悔，同住、同僧利養而共布薩，一眾說
X38n0682_p0257c11║戒而不舉其罪，不教悔過者，犯輕垢罪。
X38n0682_p0257c12║釋曰：共住者，處同也。同利者，利同也，亦是食同。共
X38n0682_p0257c13║布薩者，法同也。正云補敬多，此云淨住。如上過累，
X38n0682_p0257c14║共有四重。詳之瑜伽說：輕過呵，中過罸，重過擯。不
X38n0682_p0257c15║爾，成犯。若舉不悔，不伏餘去，即自去矣。亦不與居，
X38n0682_p0257c16║居即成犯。
X38n0682_p0257c17║○第六、不能請法戒。前於失者不敬，此於德者不
X38n0682_p0257c18║求，故又次之。文二：初制戒令行，後違禁結罪。前中
X38n0682_p0257c19║二：初舉戒緣，後彰戒行。今初。
X38n0682_p0257c20║若佛子！見大乘法師、大乘同學、同見、同行，來入僧坊、
X38n0682_p0257c21║舍宅、城邑，若百里、千里來者。
X38n0682_p0257c22║釋曰：大乘法師者，悟大乘理、行大乘行、趣大乘果、
X38n0682_p0257c23║說大乘教故。同學者，同一師學故，同見同行即未
X38n0682_p0257c24║必同師。皆約大乘之者，不許親近小乘三藏學者
X38n0682_p0258a01║故，鸞鳳不應賓烏鵲故。僧坊約出家菩薩，舍宅城
X38n0682_p0258a02║邑約在家菩薩，然舍宅兼於貴賤，城邑唯局王候，
X38n0682_p0258a03║若約逢迎之處亦可通也。百里等者，意明在途即
X38n0682_p0258a04║不必遠迎。後彰戒行。文二：初、令敬養不虧。
X38n0682_p0258a05║即起迎來送公，禮拜供養。日日三時供養，日食三兩
X38n0682_p0258a06║金，百味飲食，牀座醫藥，供事法師，一切所須，盡給與
X38n0682_p0258a07║之。
X38n0682_p0258a08║釋曰：分二：初、明敬養之儀。迎送等者，謂來者起迎，
X38n0682_p0258a09║禮拜供養；去者供養，禮拜送之。三、時供養者，謂朝、
X38n0682_p0258a10║中、夜夜供湯藥等故。二、明供養所貴。三、兩金者，以
X38n0682_p0258a11║佛教門出三界苦，恩逾罔極，何限三金？百味等者，
X38n0682_p0258a12║謂齋時獻食，餘時奉飲，偃臥置床，說法敷座，有所
X38n0682_p0258a13║乖適，即供醫藥，須者即給，故云一切。後令請法無
X38n0682_p0258a14║倦。
X38n0682_p0258a15║常請法師三時說法，日日三時禮拜，不生瞋心、患惱
X38n0682_p0258a16║之心，為法滅身，請法不懈。
X38n0682_p0258a17║釋曰：請法有言詞即口業，禮拜即身業，不瞋等即
X38n0682_p0258a18║意業。謂不以違情故，瞋惱不問。又不說不瞋，說多
X38n0682_p0258a19║不惱。反此亦得，雙說亦得。又說過違情而不瞋，說
X38n0682_p0258a20║深不解而不惱。為法滅身者，虗生浪死，數歷塵沙，
X38n0682_p0258a21║為法喪軀，於理何爽？雪山童子等即其例也。後違
X38n0682_p0258a22║禁結罪。
X38n0682_p0258a23║若不爾者，犯輕垢罪。
X38n0682_p0258a24║釋曰：若實無瞋惱，但以病不能興、貧不能供、聾啞
X38n0682_p0258b01║所難，兼解不及己等，不請不問即無過犯。
X38n0682_p0258b02║○第七、情聽講筵戒。前即遇人不請，此明有講不
X38n0682_p0258b03║聽故也。文二：初、制戒令行，後、違禁結罪。前中二：初、
X38n0682_p0258b04║示其講處。
X38n0682_p0258b05║若佛子，見一切處有講法，毗尼經律大宅舍中有講
X38n0682_p0258b06║法處。
X38n0682_p0258b07║釋曰：毗尼，此云滅，滅業滅惑至滅果故。律者，法也，
X38n0682_p0258b08║軌則之義。法含對法，則三藏具矣。後敕令聽受。
X38n0682_p0258b09║是新學菩薩，應持經律卷，至法師所，聽受諮問。若山
X38n0682_p0258b10║林樹下，僧地坊中，一切說法處，悉至聽受。
X38n0682_p0258b11║釋曰：經律卷者，或疏或本。聽受者，為聽其文，受行
X38n0682_p0258b12║其義。諮問者，或昧或疑，發明大體，益諸徒也。山林
X38n0682_p0258b13║樹下是前一切處，僧坊即是前舍宅。或可宅舍、山
X38n0682_p0258b14║林、僧坊是別前，後一切之言是總相。夫講法之處，
X38n0682_p0258b15║豈限此三？後違禁結罪。
X38n0682_p0258b16║若不至彼聽受諮問者，犯輕垢罪。
X38n0682_p0258b17║釋曰：新學菩薩理合如斯，苟乏所聞難為解行，指
X38n0682_p0258b18║奇身命尚合處求，有講不聽為失，何甚傷乎？即世
X38n0682_p0258b19║十有九餘，火出水中云何可救？若別有大利、或病
X38n0682_p0258b20║難不遂、或彼不如己，即不往無犯。
X38n0682_p0258b21║○第八、背正向邪戒。前雖勤學，須知邪正，毫𨤲之
X38n0682_p0258b22║失，萬劫為殃，故須次辨。
X38n0682_p0258b23║若佛子！心背大乘常住經律，言非佛說，而受持二乘、
X38n0682_p0258b24║聲聞、外道惡見、一切禁戒、邪見經律者，犯輕垢罪。
X38n0682_p0258c01║釋曰：常住者，大乘經律所詮之玅理也。常住之經
X38n0682_p0258c02║律，依主釋也。所詮為主，故言非佛。說者，情動於中
X38n0682_p0258c03║而形言，即知口意二業皆成叛也。二乘者，第二乘
X38n0682_p0258c04║謂緣覺也。不爾，聲聞何別言之？謂緣諦異耳。外道
X38n0682_p0258c05║者，佛法外之道也。惡見者，不信法空是二乘惡見，
X38n0682_p0258c06║撥無因果是外道惡見。一切禁戒者，殺人方重、盜
X38n0682_p0258c07║滿五錢，不遮意地過大利益，亦無開許癡於大慈
X38n0682_p0258c08║等，是二乘禁戒。烏雞鹿狗等，是外道禁戒。邪見經
X38n0682_p0258c09║律者，即半字及大有等。大般若說：設菩薩於恒沙
X38n0682_p0258c10║劫受玅五欲，不名犯戒。若起一念二乘之心，即名
X38n0682_p0258c11║為犯。下文亦說：若欲摧伏要善他宗，於大乘法不
X38n0682_p0258c12║背不謗，即受彼無犯。
X38n0682_p0258c13║○第九、見疾不救戒。前智此悲，菩薩行故。文二：初、
X38n0682_p0258c14║制戒令行，後、違禁結罪。前中二：初、據理普勸。
X38n0682_p0258c15║若佛子！見一切疾病人，常應供養，如佛無異。八福田
X38n0682_p0258c16║中，看病福田是第一福田。
X38n0682_p0258c17║釋曰：兩節：初、舉尊正勸。以如佛之心供養看病人
X38n0682_p0258c18║亦如於佛，即能所皆如佛也。二、顯福斷疑。或曰：何
X38n0682_p0258c19║故心境皆如佛那？何故勸我行此行耶？故此云爾。
X38n0682_p0258c20║八福田者，有一說曰：一、曠路美井；二、水路橋梁；三、
X38n0682_p0258c21║平治險隘；四、孝順父母；五、供養沙門；六、給事病人；
X38n0682_p0258c22║七、救濟危厄；八、設無遮會。有曰：三寶為三，其次父
X38n0682_p0258c23║母、師僧、貧窮、病疾、畜生為八，此八境中皆能生福，
X38n0682_p0258c24║故名福田。言第一者，以佛居初，文云如佛無異，故
X38n0682_p0259a01║名第一，故偏勸之。二、約親別勸。
X38n0682_p0259a02║若父母、師僧、弟子疾病，諸根不具，百種病苦惱，皆供
X38n0682_p0259a03║養令差。
X38n0682_p0259a04║釋曰：父母師僧者，是世出世間父母，及色身法身，
X38n0682_p0259a05║皆有昊天之恩故，弟子能紹三寶故。雖通一切，此
X38n0682_p0259a06║三尤切，故偏勸之。百種之言，理該一切，是苦皆救，
X38n0682_p0259a07║方曰大悲。後違禁結罪。
X38n0682_p0259a08║而菩薩以惡心、瞋心、恨心，不看乃至僧坊、城邑、曠野、
X38n0682_p0259a09║山林、道路中，見病不救濟者，犯輕垢罪。
X38n0682_p0259a10║釋曰：惡心即惡其病事，瞋心即慈悲不生，恨心即
X38n0682_p0259a11║宿有怨惡。或由恨故，欲使遄死，名曰瞋心；欲令且
X38n0682_p0259a12║病，名曰恨心。此則恨心為總，瞋惡為別也。又或嫉
X38n0682_p0259a13║彼故惡，現違故瞋，宿怨故恨。僧坊即師僧弟子病
X38n0682_p0259a14║處，城邑即父母親屬病處，山林等通一切人病處，
X38n0682_p0259a15║或即互通，不必局定。然菩薩慈悲為心，救物為行，
X38n0682_p0259a16║所以月上女割乳房以濟產婦，毗舍佉母割股肉
X38n0682_p0259a17║以養病僧，忍辱之於父王，亦傷肌以瘳疾故。不爾
X38n0682_p0259a18║者，犯斯罪也。若實無瞋恨等心，但為病難所阻，或
X38n0682_p0259a19║利過此，或彼自無乏等，即不爾無犯。
X38n0682_p0259a20║○第十、畜諸非法戒。前無救物之心，此畜害生之
X38n0682_p0259a21║具，惡之類也。文二：初、制戒令行，後、違禁結罪。前中
X38n0682_p0259a22║二：初、舉事正遮。
X38n0682_p0259a23║若佛子！不得畜一切刀杖、弓箭、鉾斧、鬪戰之具，及惡
X38n0682_p0259a24║網、羅罥、殺生之器，一切不得畜。
X38n0682_p0259b01║釋曰：鬪戰之具結上刀杖等，殺生之器結上網羅。
X38n0682_p0259b02║然殺器之言即通，戰具之語即局。知之一切等者，
X38n0682_p0259b03║於上二中各有多種，故總制之，謂鏘、弩、筌、罩等。後
X38n0682_p0259b04║方便重誡。
X38n0682_p0259b05║而菩薩乃至殺父母尚不加報，況殺一切眾生？
X38n0682_p0259b06║釋曰：父母大怨尚由不報，餘生無過豈合傷殘？將
X38n0682_p0259b07║知畜此誠為非法，後違禁結罪。
X38n0682_p0259b08║若故畜刀杖者，犯輕垢罪。
X38n0682_p0259b09║釋曰：為護三寶父母等事，假此為威終無殺意，即
X38n0682_p0259b10║刀杖等可畜其網羅之具，義無開許，後結勸指廣。
X38n0682_p0259b11║如是十戒，應當學，敬心奉持。下六品中當廣明。
X38n0682_p0259b12║釋曰：可知。
X38n0682_p0259b13║自下第二、明入軍等十戒。文二：準前，前中十戒即
X38n0682_p0259b14║為十段。
X38n0682_p0259b15║○第一、通國入軍戒。前畜戰具，此為戰使，義類相
X38n0682_p0259b16║次。文二：初、制戒令行，後、違禁結罪。前中二：初、約事
X38n0682_p0259b17║正制。
X38n0682_p0259b18║佛言：佛子！不得為利養惡心故，通國使命軍陣合會，
X38n0682_p0259b19║興帥相伐殺無量眾生。
X38n0682_p0259b20║釋曰：利養通於財位，惡心通於宿怨。通國使等者，
X38n0682_p0259b21║計會軍陣之事，如欒布等。殺無量眾生者，如塚下
X38n0682_p0259b22║等事。斯即兼犯殺戒，但以為命輕事，故為門也。二、
X38n0682_p0259b23║以輕況重。
X38n0682_p0259b24║而菩薩尚不得入軍中往來，況故作國賊？
X38n0682_p0259c01║釋曰：無事往來，尚由不許，惡心為命，豈可容之？後
X38n0682_p0259c02║違禁結罪。
X38n0682_p0259c03║若故作者，犯輕垢罪。
X38n0682_p0259c04║釋曰：若為好心，不為利養，欲使安和，即可往也。
X38n0682_p0259c05║○第二、販賣招嫌戒。前則通會戰諍，此則販賣人
X38n0682_p0259c06║民。又前即害生令死，此即押良為賤。故次之矣。文
X38n0682_p0259c07║二：初、總舉不應。
X38n0682_p0259c08║若佛子，故販賣良人、奴婢、六畜，市易棺材、板木、盛死
X38n0682_p0259c09║之具，尚不應自作，況教人作？
X38n0682_p0259c10║釋曰：良人奴婢者，或為一事，押良為賤故，或為二
X38n0682_p0259c11║事故。六畜者，周禮曰：牛、馬、犬、羊、豕、雞，其實通於一
X38n0682_p0259c12║切畜生。市易棺木等者，此是旃陀羅業也。盛死之
X38n0682_p0259c13║具，含有所餘，可知。然其此中共有三事，若或別明，
X38n0682_p0259c14║便成三戒，後雙結違禁。
X38n0682_p0259c15║若故自作、教人作者，犯輕垢罪。
X38n0682_p0259c16║釋曰：此等買之容有，賣即無文，開遮得失，詳會可
X38n0682_p0259c17║知。
X38n0682_p0259c18║○第三、無根謗毀戒。前於下位不輕，此於上位不
X38n0682_p0259c19║輕不謗，故為次也。文二：初、制戒令行，後、違禁結罪。
X38n0682_p0259c20║前中二：初、制所應止。
X38n0682_p0259c21║若佛子！以惡心故，無事謗他良人、善人、法師、師僧、國
X38n0682_p0259c22║王、貴人，言犯七逆、十重。
X38n0682_p0259c23║釋曰：惡心即謗因，通於怨嫉。無事為無根，無根說
X38n0682_p0259c24║過所以成謗。良人下是謗人，人有六種，合即為三，
X38n0682_p0260a01║二二合故竝可詳會。七逆等是所謗罪，以重例輕
X38n0682_p0260a02║故不別言也。後制所應作。
X38n0682_p0260a03║於父母兄弟六親中，應生孝順心，慈悲心。
X38n0682_p0260a04║釋曰：此文與前段影略，不爾則成相違。孝順心者，
X38n0682_p0260a05║謂父母已上，有過譏諫，不犯顏色，是為孝順。慈悲
X38n0682_p0260a06║心者，為弟妹已下，有過善悔，拔其苦業，令後安樂，
X38n0682_p0260a07║是慈悲也。後違禁結罪。
X38n0682_p0260a08║而反更加於逆害，墮不如意處者，犯輕垢罪。
X38n0682_p0260a09║釋曰：反更等者，有過直言為不孝，況加謗黷，豈非
X38n0682_p0260a10║逆流？墮不如意處者，令父母等墮於惡數中，即不
X38n0682_p0260a11║義之地，唯除逆化，餘皆不可。
X38n0682_p0260a12║○第四、放火損燒戒。前正報，此依報之次也。文二：
X38n0682_p0260a13║初、制戒令行，後、違禁結罪。前中二：初、舉事令知，後、
X38n0682_p0260a14║立制令斷。前中二：初、舉能燒之因。
X38n0682_p0260a15║若佛子！以惡心故。
X38n0682_p0260a16║釋曰：惡心通於怨利，後示所燒之事。
X38n0682_p0260a17║放大火燒山林曠野。四月乃至九月放火。若燒他人
X38n0682_p0260a18║家屋宅城邑僧坊田木。及鬼神官物一切有主物。
X38n0682_p0260a19║釋曰：分二：初明無主之處。此雖無主，動識攸依，苟
X38n0682_p0260a20║至焚燒，寧無傷害？由是此兼犯殺戒。二明有主之
X38n0682_p0260a21║物。通說唯六，別明有十，在文可見。後立制令斷。
X38n0682_p0260a22║不得故燒。
X38n0682_p0260a23║釋曰：無主之處，從十月初至三月末，即許有主之
X38n0682_p0260a24║物，不論時節，皆不可也。故者，惡心故也。後違禁結
X38n0682_p0260b01║罪。
X38n0682_p0260b02║若故燒者，犯輕垢罪。
X38n0682_p0260b03║釋曰：害生損物殊不慈悲，細詳此事難為開許。
X38n0682_p0260b04║○第五、法化違宗戒。前為外損，此為內損故也。文
X38n0682_p0260b05║二：初、制戒令行，後、違禁結惡。前中二：初、舉緣。
X38n0682_p0260b06║若佛子，自佛弟子，及外道惡人，六親一切善知識，
X38n0682_p0260b07║釋曰：五類十類開合可知，後立戒令行。
X38n0682_p0260b08║應一一教受持大乘經律，應教解義理使發菩提心，
X38n0682_p0260b09║十發趣心，十長養心，十金剛心，一一解其次第法用。
X38n0682_p0260b10║釋曰：如次令持教、悟理、發行、定位、發趣等，同前次
X38n0682_p0260b11║第，即行位階降，謂入住出等。法通所斷所證之惑，
X38n0682_p0260b12║理用通能斷能證之二智。或可三十心中所有軌
X38n0682_p0260b13║則，總名法用。依主持業，二釋不同。如次則免於僭
X38n0682_p0260b14║上偪下，進退可度也。後違禁結罪。
X38n0682_p0260b15║而菩薩以惡心、瞋心，橫教二乘、聲聞經律、外道邪見
X38n0682_p0260b16║論等者，犯輕垢罪。
X38n0682_p0260b17║釋曰：惡心唯對所教，恐不成大利故。瞋心嫌於別
X38n0682_p0260b18║人，如有人教於大乘為瞋，能教之者便曲示教小
X38n0682_p0260b19║乘令彼修學，意圖彼師所教不成。橫教之言似有
X38n0682_p0260b20║此意，或但可是所教之人，以違情故不示大法。橫
X38n0682_p0260b21║教者，幸是大根授以小法，如以穢食置於寶器，況
X38n0682_p0260b22║與邪僻豈非橫耶？若實無惡心瞋心，但緣知是小
X38n0682_p0260b23║根不堪授大，或使摧伏要善他宗，或為圓成種智，
X38n0682_p0260b24║即教亦無犯。
X38n0682_p0260c01║○第六、借法窺利戒。前即不說大乘，此乃說之倒
X38n0682_p0260c02║錯故也。文二：初、制戒令行，後、違禁結罪。前中二：初、
X38n0682_p0260c03║舉戒緣，後、立戒行。今初。
X38n0682_p0260c04║若佛子！應以好心先學大乘威儀經律，廣開解義味，
X38n0682_p0260c05║見後新學菩薩有從百里、千里來求大乘經律。
X38n0682_p0260c06║釋曰：好心者，本欲自利利他故。學威儀者，知其去
X38n0682_p0260c07║就。開解等者，曉其所歸。不爾，徒設威儀，終何益乎？
X38n0682_p0260c08║見下後學欽風，可知。後立戒行。文二：初示苦行以
X38n0682_p0260c09║成福。
X38n0682_p0260c10║應如法為說一切苦行，若燒身、燒臂、燒指，若不燒身、
X38n0682_p0260c11║臂、指供養諸佛，非出家菩薩，乃至餓虎、狼、師子、一切
X38n0682_p0260c12║餓鬼，悉應捨身、肉、手、足而供養之。
X38n0682_p0260c13║釋曰：分二：初、上供以荷恩。佛德無上，己身無二，不
X38n0682_p0260c14║以此供，何報巨恩？喜見菩薩即其類也。二、乃至下，
X38n0682_p0260c15║下濟以宛願。本發大心，亡身益物，遇此不濟，徒願
X38n0682_p0260c16║何為？薩埵王子即其人也。後、宣玅法以增慧。
X38n0682_p0260c17║然後一一次第為說正法，使心開意解。
X38n0682_p0260c18║釋曰：大乘教理行果是其正法，悟修階級是其次
X38n0682_p0260c19║第。如華嚴第六會中說，修因契果生解分後違禁
X38n0682_p0260c20║結罪。
X38n0682_p0260c21║而菩薩為利養故，應答不答，倒說經律文字，無前無
X38n0682_p0260c22║後，謗三寶說者，犯輕垢罪。
X38n0682_p0260c23║釋曰：為利養者，邀令苦求故，恐解侵利故。應答不
X38n0682_p0260c24║答者，或全不語，或問實答權等。倒說等者，戒定互
X38n0682_p0261a01║言，或通下一意，即差於首尾。謗三寶者，佛不如是
X38n0682_p0261a02║說，法不如是詮，僧不如是傳，妄言如是，是謗三寶。
X38n0682_p0261a03║若實不為利養，但欲隨義隨機，方便開誘，不依文
X38n0682_p0261a04║字，即無過焉。
X38n0682_p0261a05║○第七，倚官強乞戒。前即憑法取利，此即倚官求
X38n0682_p0261a06║財。又前誑此威耳。文四：初、舉犯因。
X38n0682_p0261a07║若佛子！自為飲食、錢財、利養，名養故。
X38n0682_p0261a08║釋曰：利養者衣食之資，名譽者豪勢之名，或得財
X38n0682_p0261a09║反惠以求善名。二明犯緣。
X38n0682_p0261a10║親近國王、王子、大臣、百官。
X38n0682_p0261a11║釋曰：國王唯明粟散，王子通取諸王，大臣兼於將
X38n0682_p0261a12║相，百官統於州縣。三、彰犯相。
X38n0682_p0261a13║恃作形勢乞索，打拍牽挽，橫取錢物。一切求利，名為
X38n0682_p0261a14║惡求、多求、教他人求。都無慈心，無孝順心。
X38n0682_p0261a15║釋曰：恃作等，倚賴上官現其威怒。打拍等者，打棒
X38n0682_p0261a16║令痛、拍恊令懼，初即乞之不得即牽。牽挽者，將見
X38n0682_p0261a17║上官。橫取者，非其義也。一切求利者，百計營謀故，
X38n0682_p0261a18║是物皆求故。惡求者，打拍橫取故。多求者，得已增
X38n0682_p0261a19║貪無厭足故，亦即一切求也。教他人求者，囑上官
X38n0682_p0261a20║故，駈使別人令作故，或教於別人如此求故。下惱
X38n0682_p0261a21║眾生是無慈心，上違佛教是無孝順。又眾生皆父
X38n0682_p0261a22║母惱之，亦名不孝。又行惡自隨生為惡人，非唯不
X38n0682_p0261a23║救幽靈，抑亦累於見在，亦名不孝也。四、結犯罪。
X38n0682_p0261a24║犯輕垢罪。
X38n0682_p0261b01║釋曰：准此亦犯盜戒，方便盜故，為門異故，在此文
X38n0682_p0261b02║矣。或奪其賊物以還主，揤之令種善等，不緣自潤，
X38n0682_p0261b03║一向利他，慈心為本，即可容也。
X38n0682_p0261b04║○第八、無解為師戒。前即倚官求利，此即詐解為
X38n0682_p0261b05║師。文二：初、制戒令行。
X38n0682_p0261b06║若佛子！學誦戒者，日日六時持菩薩戒，解其義理佛
X38n0682_p0261b07║性之性。
X38n0682_p0261b08║釋曰：勤誦其文，六時無替，深達義理，二諦分明。義
X38n0682_p0261b09║理者，道理也。佛性者，真理也。為揀餘性，故云佛性
X38n0682_p0261b10║之性。又義理即持犯之法，佛性即本新行性之性，
X38n0682_p0261b11║即平等理性。後違禁結罪。
X38n0682_p0261b12║而菩薩不解一句一偈及戒律因緣，詐言能解者，即
X38n0682_p0261b13║為自欺誑，亦誑欺他人。一一不解，一切法不知，而為
X38n0682_p0261b14║他人作師授戒者，犯輕垢罪。
X38n0682_p0261b15║釋曰：句偈有其文義之異，可知。因緣者，通輕重、持
X38n0682_p0261b16║犯、受學、傳誦等，皆具因緣。欺誑自他者，彼此俱墮
X38n0682_p0261b17║故。不知者，自冐前人，不令知已，不解文順，合云一
X38n0682_p0261b18║切法中一一不解，他人不知而為作師受戒，即易
X38n0682_p0261b19║會也。若或無人為師，隨己所解，不隱所短，即無過
X38n0682_p0261b20║也。
X38n0682_p0261b21║○第九、鬪謗欺贒戒。前則內隱無知，此乃外欺有
X38n0682_p0261b22║德。文二：初、妬賢嫉能。
X38n0682_p0261b23║若佛子！以惡心故，見持戒比丘手捉香鑪行菩薩行。
X38n0682_p0261b24║釋曰：惡心者，或恐侵名利，或宿有怨嫌，但違善品，
X38n0682_p0261c01║名為惡心。持戒者，輕重兩全。捉香鑪者，行道供養，
X38n0682_p0261c02║後積惡成禍。
X38n0682_p0261c03║而鬪過兩頭，謗欺賢人，無惡不造者，犯輕垢罪。
X38n0682_p0261c04║釋曰：彼此無過兩頭互說，遂令善人心生忿毒遞
X38n0682_p0261c05║相凌損，故云爾耳。又無惡不造屬於此人，謂種種
X38n0682_p0261c06║鬪謗務令相反，是無惡不造也。此唯除癡狂心亂，
X38n0682_p0261c07║餘竝不可。
X38n0682_p0261c08║○第十、不救眾生戒。前則於善令非，此乃見苦不
X38n0682_p0261c09║救。文二：初制戒令行，後違禁結罪。前中二：初總標，
X38n0682_p0261c10║後別示。今初。
X38n0682_p0261c11║若佛子，以慈心故，行放生業；
X38n0682_p0261c12║釋曰：慈心為體，放生為業，業即是行，行即是行，行
X38n0682_p0261c13║即是用。後別示，文二：初據理正觀，後依觀起行。前
X38n0682_p0261c14║中二：初觀同父母，後觀同己身。前中二：初普明皆
X38n0682_p0261c15║是，後結所不應。前中二：初約人類。
X38n0682_p0261c16║一切男子是我父，一切女人是我母，我生生無不從
X38n0682_p0261c17║之受生。
X38n0682_p0261c18║釋曰：分二：初標舉，後我生生下釋成。或曰：如何得
X38n0682_p0261c19║知皆父母耶？故此云爾。恩愛業緣即為眷屬，屢受
X38n0682_p0261c20║生無數，理合如斯。後約六趣。
X38n0682_p0261c21║六道眾生，皆是我父母。
X38n0682_p0261c22║釋曰：或自身為六道，彼此相參又經多劫，故應爾
X38n0682_p0261c23║也。後結所不應。
X38n0682_p0261c24║而殺而食者，即殺我父母。
X38n0682_p0262a01║釋曰：問：若然者，殺生合成逆罪，何不然耶？答：以隔
X38n0682_p0262a02║生故、無父母相之想故，後觀同己身。
X38n0682_p0262a03║亦殺我故身。一切地水是我先身，一切火風是我本
X38n0682_p0262a04║體。
X38n0682_p0262a05║釋曰：分二：初標舉，後一切下釋成。或曰：云何知是
X38n0682_p0262a06║已耶？故此云耳。意曰：我所受身是其四大，眾生之
X38n0682_p0262a07║體亦復如是。所捨身既無邊，眾生足明是我。後依
X38n0682_p0262a08║觀起行。文二：初躡前總標，後約事別辨。今初。
X38n0682_p0262a09║故常行放生，生生受生，常住之法，教人放生。
X38n0682_p0262a10║釋曰：意云：准上二義，即合生生、受生之處，常行、放
X38n0682_p0262a11║生之行，法爾常規，故云常住之法。不唯自爾，兼亦
X38n0682_p0262a12║教人二利行也。後、約事別辨。文二：初、普救餘生。
X38n0682_p0262a13║若見世人殺畜生時，應方便救護解其苦難，常教化
X38n0682_p0262a14║講說菩薩戒救度眾生。
X38n0682_p0262a15║釋曰：分二：初別救危者，方便救者不爾，不遂或反
X38n0682_p0262a16║損故。後常教化下通救所餘，既皆父母固合救度，
X38n0682_p0262a17║橫該人物竪通幽顯，可一一故通為也。後別資現
X38n0682_p0262a18║在。
X38n0682_p0262a19║若父母兄弟死亡之日，應請法師講菩薩戒經，福資
X38n0682_p0262a20║亡者，得見諸佛，生人天上。
X38n0682_p0262a21║釋曰：分二：初孝子薦因。斯則見今生身父母不同，
X38n0682_p0262a22║餘類存亡可知。以但取忌辰講說，餘生雖悉父母，
X38n0682_p0262a23║隔遠難知。又復過見廣多，故常講也。由是藏疏言
X38n0682_p0262a24║此戒中具於二事：後福資下，先靈享福。謂已在人
X38n0682_p0262b01║天者，即令生於淨土，故云得見諸佛；若在三塗者，
X38n0682_p0262b02║不得同生淨土，故令且上人天。然此正明現在兼
X38n0682_p0262b03║於餘類，經意然也。後違禁結罪。
X38n0682_p0262b04║若不爾者，犯輕垢罪。
X38n0682_p0262b05║釋曰：若力所不及，無師可請自又不任，或有大利
X38n0682_p0262b06║過此不逮，兼行即不可也。後結勸指廣。
X38n0682_p0262b07║如是十戒，應當學，敬心奉持。如滅罪品中，廣明一一
X38n0682_p0262b08║戒相。
X38n0682_p0262b09║自下第三、明報怨等十戒，文二准前，前中即為十
X38n0682_p0262b10║段。
X38n0682_p0262b11║○第一、無慈報怨戒。前則見苦不救，此乃於怨起
X38n0682_p0262b12║酬。文二：初制戒令行，後違禁結罪。前中二：初總標
X38n0682_p0262b13║所斷，後別列所斷。今初。
X38n0682_p0262b14║佛言：佛子！不得以瞋報瞋、以打報打。
X38n0682_p0262b15║釋曰：合云以罵報罵共成三業，今以身意合之，後
X38n0682_p0262b16║別列所斷。文二：初舉重列輕。
X38n0682_p0262b17║若殺父母、兄弟、六親，不得加報。若國主為他人殺者，
X38n0682_p0262b18║亦不得加報。殺生報生，不順孝道。
X38n0682_p0262b19║釋曰：二節初正制令斷，此舉至親至尊之境以況
X38n0682_p0262b20║諸也。後示其所由。或曰：君親之怨不報，何名忠孝
X38n0682_p0262b21║耶？故此云耳。生由命也，謂殺彼命以還此命，故云
X38n0682_p0262b22║殺生報生怨。怨不息故非孝道，如瑠璃王事。又彼
X38n0682_p0262b23║怨亦是我之父母故，亦不合佛心故，亦不契正理
X38n0682_p0262b24║故，故不可也。後以輕況重。
X38n0682_p0262c01║尚不畜奴婢，打拍罵辱，日日起三業，口罪無量，況故
X38n0682_p0262c02║作七逆之罪？
X38n0682_p0262c03║釋曰：奴婢是屬己之賤，打罵之罪猶多。怨家是己
X38n0682_p0262c04║之父母，殺即同七逆，七逆之罪，不言可知。口罪無
X38n0682_p0262c05║量者，世人於奴婢等大方如此，或恐是得字傳寫
X38n0682_p0262c06║誤，故後違禁結罪。
X38n0682_p0262c07║而出家菩薩無慈報讐，乃至六親中故報者，犯輕垢
X38n0682_p0262c08║罪。
X38n0682_p0262c09║釋曰：發菩提心是則出家，不約形服。不爾，在家菩
X38n0682_p0262c10║薩得不犯耶？以中攝初後，但言六親爾。據此兼犯
X38n0682_p0262c11║殺瞋二重戒，開遮之義如殺戒說。
X38n0682_p0262c12║○第二、慢人輕法戒。前於怨境起瞋，招其大損；今
X38n0682_p0262c13║於德人生慢，失其大益。文二：初、制戒令行，後、違禁
X38n0682_p0262c14║結罪。前中二：初、制所應止，後、制所應作。前中二：初、
X38n0682_p0262c15║明制戒因。
X38n0682_p0262c16║若佛子！初始出家未有所解，而自恃聰明有智，或恃
X38n0682_p0262c17║高貴年宿，或恃大姓、高門、大解、大福、大富、饒財七寶，
X38n0682_p0262c18║以此憍慢而不諮受先學法師經律。
X38n0682_p0262c19║釋曰：分三：初實無所解。出家者兩意，謂身及心。又
X38n0682_p0262c20║身必兼心，不發大心非菩薩故。初出之言即無解
X38n0682_p0262c21║之因。二而自下徒恃豪族，有十種：一聰明，耳目俊
X38n0682_p0262c22║利；二有智，悉諳世事；三高賢，先曾任官；四年宿，老
X38n0682_p0262c23║大；五大姓，剎族等；六高門，上代衣瓔；七大解，黃籍
X38n0682_p0262c24║或是小乘；八大福，曾作大施；九饒財，富有錢帛；十
X38n0682_p0263a01║七寶，足金銀等。三以此下耻於下問。於此十中或
X38n0682_p0263a02║一或多，不必一人全具於十。後明制戒緣。
X38n0682_p0263a03║其法師者，或小姓年少，卑門貧窮，諸根不具，而實有
X38n0682_p0263a04║德，一切經律盡解。
X38n0682_p0263a05║釋曰：分二：初、風儀外，陋有五類，亦不必一人如此，
X38n0682_p0263a06║將對前文有其通、別。別者，小姓，是前大姓之所慢
X38n0682_p0263a07║者等；通者，應可互望為之。二、而實下，德行內宛，德
X38n0682_p0263a08║即是行，行解具故，以此反明慢之悞矣。後制所應
X38n0682_p0263a09║作。
X38n0682_p0263a10║而新學菩薩不得觀法師種姓。
X38n0682_p0263a11║釋曰：略舉一事可以例諸。且夫童子求於羅剎，天
X38n0682_p0263a12║帝跪於野干，皆為慕法情慇不觀形貌，弊惡之短
X38n0682_p0263a13║足以明途，豈得公然輔情損利？世多如此，哀哉哀
X38n0682_p0263a14║哉！後違禁結罪。
X38n0682_p0263a15║而不來諮受法師第一義諦者，犯輕垢罪。
X38n0682_p0263a16║釋曰：二諦俱問，蓋文略之。除自恃輕他外，或病難
X38n0682_p0263a17║所阻，或審知無德，或調伏彼惡，或因招大損等即
X38n0682_p0263a18║可，餘不可也。
X38n0682_p0263a19║○第三、輕新求學戒。前則有德不問，此即有問不
X38n0682_p0263a20║言。又前慢先德，此輕後進，是次第也。文二：初、制戒
X38n0682_p0263a21║令行，後、違禁結罪。前中二：初、總標受戒之時，後、別
X38n0682_p0263a22║明受戒之法。今初。
X38n0682_p0263a23║若佛子！佛滅度後，欲以好心受菩薩戒時。
X38n0682_p0263a24║釋曰：佛滅等者，佛在即無自誓等受戒事故。欲以
X38n0682_p0263b01║好心者，願樂深信故，意專二利故，此即好心之欲，
X38n0682_p0263b02║揀非惡心是受戒之器。後別明受戒之法，文二：初
X38n0682_p0263b03║別顯受學，後雙結分齊。前中二：初明自誓受戒，後
X38n0682_p0263b04║明從師受戒。前中二：初總明處法，後別顯時緣。今
X38n0682_p0263b05║初。
X38n0682_p0263b06║於佛菩薩形像前，自誓受戒。
X38n0682_p0263b07║釋曰：情發於中，誠言立弘，誓願自要，口陳羯磨，應
X38n0682_p0263b08║教相現，名為得戒。後別顯時緣。文二：初別明遲速。
X38n0682_p0263b09║當以七日佛前懺悔，得見好相便受得戒。若不得好
X38n0682_p0263b10║相，應以二七、三七乃至一年要得好相，得好相已便
X38n0682_p0263b11║得佛菩薩戒，像前受戒。
X38n0682_p0263b12║釋曰：分二：初明勝機得戒。且斯七日見相即止，不
X38n0682_p0263b13║必定然。好相者，佛來摩頂等，如下文說。後若不下，
X38n0682_p0263b14║明劣機得戒。以見相為限，何指一年？然極劣者亦
X38n0682_p0263b15║不出此，故言一年矣。由此障有厚薄、聖無親疎，尤
X38n0682_p0263b16║宜自責，慎勿怨夫。後總結不可。
X38n0682_p0263b17║若不得好相，雖佛像前受戒，不名得戒。
X38n0682_p0263b18║釋曰：戒不可見，佛又無言，不以相表，安知可否？後
X38n0682_p0263b19║明從師受戒。文二：初明得戒緣，後明得戒因。前中
X38n0682_p0263b20║二：初具彰。
X38n0682_p0263b21║若先受菩薩戒，法師前受戒時，不須要見好相。何以
X38n0682_p0263b22║故？是法師師師相授故，不須好相。
X38n0682_p0263b23║釋曰：三節，初標。意曰：現前有法師先曾受戒，今於
X38n0682_p0263b24║彼前二徵戒是一源，何故自誓須相此不要耶？後
X38n0682_p0263c01║釋法師從上傳習善知軌摸，教授如法故不假相。
X38n0682_p0263c02║後印定。
X38n0682_p0263c03║是以法師前，受戒即得戒。
X38n0682_p0263c04║釋曰：是者，此也。即得者，不經多日，故後明得戒。
X38n0682_p0263c05║以生至重心故，便得戒。
X38n0682_p0263c06║釋曰：雖不假相，要在極鄭重之心，恐使因修，故茲
X38n0682_p0263c07║嚴戒。至為至到，罄竭肝心；重為殷重，尊人敬法。其
X38n0682_p0263c08║由瓶安水入、溪淨月生後，雙結分齊。
X38n0682_p0263c09║若千里內無能授戒，師得佛菩薩形像前，自誓受戒
X38n0682_p0263c10║而要見好相。
X38n0682_p0263c11║釋曰：千里者，八方各爾。有而不受即是慢他，無而
X38n0682_p0263c12║遠求便成自因，故兼勗耳。後違禁結罪。文二：初明
X38n0682_p0263c13║犯因緣。
X38n0682_p0263c14║若法師自倚解經律大乘學戒，與國王、太子、百官以
X38n0682_p0263c15║為善友，而新學菩薩來問若經義、律義。
X38n0682_p0263c16║釋曰：分三：初智解分明，此唯因也。二與國下交結
X38n0682_p0263c17║豪貴，此通因緣。三而新學下後進來求，此唯緣也。
X38n0682_p0263c18║後結犯行相。
X38n0682_p0263c19║以輕心、惡心、慢心，不一一好答問者，犯輕垢罪。
X38n0682_p0263c20║釋曰：以恃內解外勢故。於新學生輕慢二心通於
X38n0682_p0263c21║輕慢，亦乃是無慈悲心。或是瞋心，以是不欲之事
X38n0682_p0263c22║故。或是嫉妬心，恐彼解同己侵名利故。如是三心，
X38n0682_p0263c23║有一於此即不能好說。除此心外，為老病失心或
X38n0682_p0263c24║知其後患，故作是說，即無犯也。其羯磨、懺悔、受戒
X38n0682_p0264a01║等，廣如別說。由此戒中含於二事，為師資各一知
X38n0682_p0264a02║之。
X38n0682_p0264a03║○第四、棄正從邪戒。前則恃慢凌人，此乃背真向
X38n0682_p0264a04║偽。又前輕人，此捨法，故次來也。文二：初、明違禁，後、
X38n0682_p0264a05║結成罪。前中二：初、明棄正，後、顯從師。今初。
X38n0682_p0264a06║若佛子！有佛、經、律、大乘法，正見、正性、正法身，而不能
X38n0682_p0264a07║勤學修習，而捨七寶。
X38n0682_p0264a08║釋曰：二節初列所棄之正。大乘法是教，正見是行，
X38n0682_p0264a09║即解之行故。正性是理，正法身是果，四法具矣。又
X38n0682_p0264a10║初是修生法，依教聞薰成正智故。後二是本有法，
X38n0682_p0264a11║在纏名性、出纏為法，故表異外法，故言佛也。二不
X38n0682_p0264a12║能下明所棄之失。七寶者諭也。大法可重故如七
X38n0682_p0264a13║寶，意顯二乘等為瓦礫也。不能言如捨也。後顯從
X38n0682_p0264a14║師。
X38n0682_p0264a15║反學邪見二乘、外道、俗典、阿毗曇、雜論、一切書記，是
X38n0682_p0264a16║斷佛性鄣道因緣，非行菩薩道。
X38n0682_p0264a17║釋曰：分二：初、列所從之邪。邪見者，總明也。反前諸
X38n0682_p0264a18║正及佛二乘者，是異乘邪見。外道者，僧伽等論。俗
X38n0682_p0264a19║典者，五經、六書、阿毗曇，此云對法，即小乘論也。雜
X38n0682_p0264a20║論者，小乘外道及以俗典雜糅所成。書者，大篆、小
X38n0682_p0264a21║篆。記者，大演、小演等。二、是斷下，顯所從之失。斷佛
X38n0682_p0264a22║性者，佛種從緣起，此等非正緣，即自他皆斷。障道
X38n0682_p0264a23║因緣者，由此令菩提教行之道俱不行故。非行菩
X38n0682_p0264a24║薩道者，上二所行，非菩薩所行之道故。後、結成罪。
X38n0682_p0264b01║若故作者，犯輕垢罪。
X38n0682_p0264b02║釋曰：若其行者，餘力資於正法，圓成種智，調化難
X38n0682_p0264b03║調，即皆藥也。如五地菩薩，即不妨也。
X38n0682_p0264b04║○第五、為主失儀戒。前明捨法，此明損財故也。文
X38n0682_p0264b05║二：初、制戒令行，後、違禁結罪。前中二：初、總舉其時，
X38n0682_p0264b06║後、別明其事。今初。
X38n0682_p0264b07║若佛子！佛滅度後。
X38n0682_p0264b08║釋曰：佛在即無此事，故後別明其事。文二：初分司
X38n0682_p0264b09║立主。
X38n0682_p0264b10║為說法主？為行法主？為僧坊主？教化主？坐禪主？行來
X38n0682_p0264b11║主？
X38n0682_p0264b12║釋曰：說法主者，知法人也，通於三學。僧房主者，三
X38n0682_p0264b13║綱也。教化主者，知修造供養人。坐禪主者，明了止
X38n0682_p0264b14║觀人也。行來主者，領徒遊方之長。為者，作也，後據
X38n0682_p0264b15║位為政。
X38n0682_p0264b16║應生慈心，善和鬪訟，善守三寶物，莫無度用，如自己
X38n0682_p0264b17║有。
X38n0682_p0264b18║釋曰：分二：初、通制五主。慈心善和等者，既為上首，
X38n0682_p0264b19║眾有所諍即須善和，導之以德故名善也。二、善守
X38n0682_p0264b20║下，別明二主。此最難故，三寶之物用須如法，不得
X38n0682_p0264b21║同於己物，要用即用。又守護愛惜如其己物，即免
X38n0682_p0264b22║損失，斯則護之如己物，用之不如己物也。後違禁
X38n0682_p0264b23║結罪。
X38n0682_p0264b24║而反亂眾鬪諍恣心用三寶物者，犯輕垢罪。
X38n0682_p0264c01║釋曰：反亂眾者，其身不正，雖令不從，恣心用兼，犯
X38n0682_p0264c02║盜戒也。若有六群之類，或病不護禁，王賊所逼等，
X38n0682_p0264c03║即無過也。更細思之。
X38n0682_p0264c04║○第六、待賓乖戒，次如科顯，文二：初、制戒令行，後、
X38n0682_p0264c05║違禁結罪。前中三：初、居僧所住，二、賓客來臻，三、後
X38n0682_p0264c06║枑迎禮。今初。
X38n0682_p0264c07║若佛子，先在僧坊中住。
X38n0682_p0264c08║釋曰：先字應平聲。二、賓客來臻。
X38n0682_p0264c09║後見客菩薩比丘，來入僧坊舍宅城邑，若國王宅舍
X38n0682_p0264c10║中，乃至夏坐安居處，及大會中。
X38n0682_p0264c11║釋曰：共有五處：一、僧房，是出家菩薩住處；二、舍宅，
X38n0682_p0264c12║是在家菩薩住處；三、國王宅舍，即禁宮中，此亦在
X38n0682_p0264c13║家菩薩住處，城邑通於二住，故在兩間，然上二或
X38n0682_p0264c14║即安僧在中；四、坐夏處，隨所安居，處應非少，不可
X38n0682_p0264c15║遍舉，故云乃至，謂暫住一夏之處；五、大會，即檀越
X38n0682_p0264c16║設齋之處，或是僧居為正，以前云僧房故，後云先
X38n0682_p0264c17║住僧故，斯則僧所住處皆曰僧房。後枑迎禮，文二：
X38n0682_p0264c18║初、迎送不虧；後、寢膳如法，文二：初、自供必備。
X38n0682_p0264c19║先住僧應迎來送去，飲食供養，房舍、臥具、繩牀、木牀，
X38n0682_p0264c20║事事給與。若無物，應賣自身及男女身，供給所須，盡
X38n0682_p0264c21║給與之。
X38n0682_p0264c22║釋曰：分二：初辨富僧。臥具者，裀褥衾裕之類。繩牀
X38n0682_p0264c23║者，謂要坐故。木牀者，即臥牀也。事事者，燈火諸物
X38n0682_p0264c24║不可具列，故云事事。後明貧士。在家兼男女，出家
X38n0682_p0265a01║唯己身。盡給與者，富即盡其所須，貧則盡其所有，
X38n0682_p0265a02║後他請無踰。
X38n0682_p0265a03║若有檀越來請眾僧，客僧有利養分，僧坊主應次第
X38n0682_p0265a04║差客僧受請。
X38n0682_p0265a05║釋曰：客雖乍來，便有其分。既入眾僧之數，即須依
X38n0682_p0265a06║次差之，後違禁結罪。
X38n0682_p0265a07║而先住僧獨受請而不差，客僧坊主得無量罪，畜生
X38n0682_p0265a08║無異，非沙門、非釋種姓，犯輕垢罪。
X38n0682_p0265a09║釋曰：無量罪者，固違聖制已是罪人，況利屬十方
X38n0682_p0265a10║故獲𠎝無量。愚癡之甚故同畜生，急於蒭粟寧有
X38n0682_p0265a11║義讓？不息惡心故非沙門，違佛言故非種姓，不從
X38n0682_p0265a12║佛口生故不得成佛。若病不自由、或王力非己、或
X38n0682_p0265a13║初心未能自責等，即可容也。
X38n0682_p0265a14║○第七、受用非法戒。前則待客非儀，此乃用物非
X38n0682_p0265a15║法。文二：初別彰所犯，後通結罪名。前中二：初舉一
X38n0682_p0265a16║以制。
X38n0682_p0265a17║若佛子！一切不得受別請利養入己。而此利養屬十
X38n0682_p0265a18║方僧，而別受請，即取十方僧物入己。
X38n0682_p0265a19║釋曰：有標、釋、結，在文可知。後例諸以制。
X38n0682_p0265a20║及八福田中，諸佛、聖人、一一師僧、父母、病人物，自己
X38n0682_p0265a21║用故。
X38n0682_p0265a22║釋曰：意曰：別請物屬眾僧，即是八福田中一數，此
X38n0682_p0265a23║既不得用，餘田之物亦不得用，例同此故，此可立
X38n0682_p0265a24║量云云，可思。後通結罪名。
X38n0682_p0265b01║犯輕垢罪。
X38n0682_p0265b02║釋曰：若以慈悲為懷，益多損少，都不為己，意在利
X38n0682_p0265b03║人，即無犯也。
X38n0682_p0265b04║○第八、請僧踰越戒。前受此請，故次之也。文二：初
X38n0682_p0265b05║制戒令行，後違禁結罪。前中二：初標彼所欲，後示
X38n0682_p0265b06║此所應。今初。
X38n0682_p0265b07║若佛子！有出家菩薩、在家菩薩及一切檀越，請僧福
X38n0682_p0265b08║田求願之時。
X38n0682_p0265b09║釋曰：檀越此是兼制，多有此事，故二示此所應。文
X38n0682_p0265b10║二：初正示所應。
X38n0682_p0265b11║應入僧坊中，問知事人：今欲請僧求願。知事報言：次
X38n0682_p0265b12║第請者，即得十方賢聖僧。
X38n0682_p0265b13║釋曰：知事人者，即維那知次第故。今欲等者，明本
X38n0682_p0265b14║意即得。等者，凡是一僧乃是十方之數，以心無揀
X38n0682_p0265b15║擇故，此一僧便同十方僧也。況十方僧內凡聖相
X38n0682_p0265b16║兼，後校量顯勝。
X38n0682_p0265b17║而世人別請五百羅漢菩薩僧，不如僧次一凡夫僧。
X38n0682_p0265b18║釋曰：江水雖多但為一味，海雖少便具百川，法准
X38n0682_p0265b19║詳之。問：別請僧豈非十方僧數耶？答：運心有限不
X38n0682_p0265b20║能普故，境隨於心成局限故，後違禁結罪。
X38n0682_p0265b21║若別請僧者，是外道法。七佛無別請法，不順孝道。若
X38n0682_p0265b22║故別請僧者，犯輕垢罪。
X38n0682_p0265b23║釋曰：是外道下，三、意展轉相釋。七佛，即毗婆尸等。
X38n0682_p0265b24║違逆佛心，是不順孝道。若勢力強逼，或不為人情，
X38n0682_p0265c01║但為尊德，成大利益，或僧次已滿等，即應可也。
X38n0682_p0265c02║○第九、惡枝多損戒。前為感福，此乃增罪。文二：初、
X38n0682_p0265c03║明所犯之事。
X38n0682_p0265c04║若佛子！以惡心故，為利養販賣男女色，自手作食、自
X38n0682_p0265c05║磨自舂、占相男女、解夢吉㐫、是男是女、呪術工巧、調
X38n0682_p0265c06║鷹方法、和合百種毒藥、千種毒藥、蛇毒、生金銀毒、蠱
X38n0682_p0265c07║毒，都無慈心、無孝順心。
X38n0682_p0265c08║釋曰：惡心利養，但因緣異耳。販賣下有十三事：一
X38n0682_p0265c09║賣色，即販婬也。二自作食等，惡觸非法，亦世之譏
X38n0682_p0265c10║嫌。三占相，謂占勘婚嫁，相其善惡。四解夢，是吉是
X38n0682_p0265c11║㐫。五辨胎中男女。六呪，呪詛等。七術，厭禱符書等。
X38n0682_p0265c12║八工巧，謂刻畫等。九調鷹，謂縫耄等。十合毒，以多
X38n0682_p0265c13║毒藥合成百千，但功能遲速之異耳。十一蛇毒，以
X38n0682_p0265c14║五月五日蛇，合和毒藥，[罩-卓+鬼]辟蛇等。十二生金銀，合
X38n0682_p0265c15║假金銀等。十三蠱毒，取七月七日蜘蛛，五月五日
X38n0682_p0265c16║午時青蛇，十二月猫兒，共置瓮中，閉之多日，唯有
X38n0682_p0265c17║一在，即成其毒。然束此十三，不出六事，謂三四五
X38n0682_p0265c18║合故，六七八合故，第十已下合故。若別之，即為六
X38n0682_p0265c19║戒。無慈孝者，違法損物，故後結所犯之罪。
X38n0682_p0265c20║若故作者，犯輕垢罪。
X38n0682_p0265c21║釋曰：於中開遮可以意悉。
X38n0682_p0265c22║○第十，違禁行非戒。前則惡作損生，此乃公行毀
X38n0682_p0265c23║禁。文三：初總明所犯之因。
X38n0682_p0265c24║若佛子！以惡心故。
X38n0682_p0266a01║釋曰：不信業果也。二、別彰所犯之事。文二：初、巧言
X38n0682_p0266a02║令色。
X38n0682_p0266a03║自身謗三寶，詐現親附，口便說空，行在有中。
X38n0682_p0266a04║釋曰：依三寶蔭以求財利，己取行違，故言詐親等
X38n0682_p0266a05║文。復巧言無行，故云說空等後躬行不善。
X38n0682_p0266a06║為白衣通致男女，交會婬色，作諸縛著。於六齋日，年
X38n0682_p0266a07║三長齋月，作殺生劫盜，破齋犯戒者。
X38n0682_p0266a08║釋曰：白衣等者，為媒人通於私禮，此是生死之中
X38n0682_p0266a09║縛著事，合與解之而反縛之。六齋日者，一日、八十、
X38n0682_p0266a10║五十八、二十四、三十，此是外道六師齋日也。三長
X38n0682_p0266a11║月者，智論說：天帝以大寶鏡共諸天眾，從正月一
X38n0682_p0266a12║日照南州，善惡具錄。如是二月東、三月北、四月西、
X38n0682_p0266a13║五月還至此，九月亦然，故當修善。殺生等者，如婆
X38n0682_p0266a14║藪仙等，唯於此時即行殺等，以惡見故。此中共有
X38n0682_p0266a15║四事，兼有犯重，詳之。後通結所犯之罪。
X38n0682_p0266a16║犯輕垢罪。
X38n0682_p0266a17║釋曰：唯除癡狂心亂或大聖示同即可，餘皆不得。
X38n0682_p0266a18║後結勸指廣。
X38n0682_p0266a19║如是十戒，應當學，敬心奉持。制戒品中廣說。
X38n0682_p0266a20║自下第四明救厄等九戒，文二准前，前中有九。
X38n0682_p0266a21║○第一、見厄不救戒。前則重罪故違，此乃尊厄不
X38n0682_p0266a22║救。文二：初、制戒令行，後、違禁結罪。前中二：初、舉緣，
X38n0682_p0266a23║後、正制。前中二：初、總標惡時。
X38n0682_p0266a24║佛言：佛子！佛滅度後，於惡世中，
X38n0682_p0266b01║釋曰：佛在即無此事，前四五百年亦應無，此後別
X38n0682_p0266b02║明惡事。
X38n0682_p0266b03║若見外道一切惡人劫賊，賣佛菩薩父母形像，及賣
X38n0682_p0266b04║經律，販賣比丘、比丘尼，亦賣發菩提心菩薩道人，或
X38n0682_p0266b05║為官使與一切人作奴婢者。
X38n0682_p0266b06║釋曰：外道與佛法為怨故。惡人即闡提之類，不信
X38n0682_p0266b07║佛法故。劫賊則凶暴求財故。父母形像雖少不無，
X38n0682_p0266b08║共有五類，細分為九，義添成十，應有論故。或為等
X38n0682_p0266b09║者，欠負官物賣之，取錢納官，因為奴婢；或為犯事，
X38n0682_p0266b10║被官司收配，與別家為賊；或因離亂，為官所掠，賜
X38n0682_p0266b11║及有功，乃成賤士。後正制。
X38n0682_p0266b12║而菩薩見是事已，應生慈悲心，方便救護，處處教化，
X38n0682_p0266b13║取物贖佛、菩薩形像，及比丘、比丘尼、發心菩薩一切
X38n0682_p0266b14║經律。
X38n0682_p0266b15║釋曰：慈心與方便，但因緣異耳，後違禁結罪。
X38n0682_p0266b16║若不贖者，犯輕垢罪。
X38n0682_p0266b17║釋曰：若癡狂，或錢少、或教化不得、或菩薩自賣，志
X38n0682_p0266b18║趣堅深則可也。
X38n0682_p0266b19║○第二、畜諸非法戒。前則有厄不救，此乃無辜加
X38n0682_p0266b20║害。文二：初、制戒令行。
X38n0682_p0266b21║若佛子，不得畜刀杖弓箭，販賣輕秤小斗，因官形勢，
X38n0682_p0266b22║取人財物，害心繫縛，破壞成功，長養猫狸猪狗。
X38n0682_p0266b23║釋曰：刀等殺器，前已制之，今重制者，傳寫悞失。於
X38n0682_p0266b24║中仗字，從人從本，總別雖殊，隨取皆得。販賣輕秤
X38n0682_p0266c01║者，或但賣於此，或以此販物，因官取物。下或一事
X38n0682_p0266c02║邐迤，謂本以勢取，勢取不得，即以囚繫，囚繫不得，
X38n0682_p0266c03║即破其家產。或即三事迢然各別。養猫等者，能殺
X38n0682_p0266c04║所殺，皆不相應。然此文中，開則成六，合則有四，竝
X38n0682_p0266c05║可知之。後違禁結罪。
X38n0682_p0266c06║若故養者，犯輕垢罪。
X38n0682_p0266c07║釋曰：若或癡狂、或欲慈育、或護佛法等，有益即許
X38n0682_p0266c08║也。
X38n0682_p0266c09║○第三、觀聽作惡戒。前貯畜非儀，此觀聽作惡，以
X38n0682_p0266c10║為次也。文二：初、制戒令行，後、違禁結罪。前中二：初、
X38n0682_p0266c11║總舉犯因。
X38n0682_p0266c12║若佛子！以惡心故。
X38n0682_p0266c13║釋曰：但順生死，皆惡心也。後別彰犯事。
X38n0682_p0266c14║觀一切男女等鬪、軍陣兵將劫賊等鬪，亦不得聽吹
X38n0682_p0266c15║貝皷角琴瑟箏笛箜篌歌叫伎樂之聲，不得摴蒲團
X38n0682_p0266c16║碁波羅塞戲彈碁六博拍毬擲石投壺牽道八道行
X38n0682_p0266c17║成爪鏡蓍草楊枝鉢盂髑髏而作卜筮，不得作盜賊
X38n0682_p0266c18║使命。
X38n0682_p0266c19║釋曰：總有五類，初觀鬪竸三事可知，有二等字，是
X38n0682_p0266c20║中皆有多種鬪故。二亦不得下聽音樂有十事，伎
X38n0682_p0266c21║樂但是總名，以結上諸別兼該所餘。三不得下作
X38n0682_p0266c22║枝戲有九事，波羅塞戲、西國兵戲，謂二人各布二
X38n0682_p0266c23║十餘象或馬，於局道所爭得要路以為勝也。六愽
X38n0682_p0266c24║即雙即戮或即長行等。六四爪鏡下行邪術有五
X38n0682_p0267a01║事，爪鏡者以藥塗爪呪之便見吉凶，蓍等竝呪之
X38n0682_p0267a02║作術，此方所無未知委的。五不得下為盜賊使一
X38n0682_p0267a03║事可知，後約戒總制。
X38n0682_p0267a04║一一不得作。
X38n0682_p0267a05║釋曰：五中之二也。後違禁結罪。
X38n0682_p0267a06║若故作者，犯輕垢罪。
X38n0682_p0267a07║釋曰：前二中因而視聽不是惡心即可，餘除化物
X38n0682_p0267a08║同事方便皆不可也。
X38n0682_p0267a09║○第四、輙入二乘戒，前斷惡，此修善。又前制身，前
X38n0682_p0267a10║防意。文二：初、制戒令行，後、違禁結罪。前中三：初、令
X38n0682_p0267a11║護持禁戒；
X38n0682_p0267a12║若佛子！護持禁戒，行住坐臥日夜六時，讀誦是戒猶
X38n0682_p0267a13║如金剛，如帶持浮囊欲度大海，如草繫比丘。
X38n0682_p0267a14║釋曰：分二：初、法。護持其行則畢世無虧，讀誦其文
X38n0682_p0267a15║則六時無倦。二、猶如下，諭。如金剛者，不可壞故，如
X38n0682_p0267a16║浮囊纖毫不犯。涅槃所說艸繫比丘者，莊嚴論說：
X38n0682_p0267a17║有比丘賊剝裸形，以艸根繫之，經宿不轉。王見謂
X38n0682_p0267a18║外道臣曰：非也，是佛弟子。以右膞黑，是袒露之相。
X38n0682_p0267a19║王問其由，發心請之供養。二、令生大信。
X38n0682_p0267a20║常生大乘善信，自知我是未成之佛，諸佛是已成之
X38n0682_p0267a21║佛。
X38n0682_p0267a22║釋曰：佛本同我，但由行致故，我堅心三令發大心。
X38n0682_p0267a23║發菩提心，念念不去心。
X38n0682_p0267a24║釋曰：由前所信故，此信不亡。造次顛沛如是，故云
X38n0682_p0267b01║念等後違禁結罪。
X38n0682_p0267b02║若起一念二乘外道心者，犯輕垢罪。
X38n0682_p0267b03║釋曰：二乘即佛法中外道，片雲凝空，陽光倐掩，小
X38n0682_p0267b04║心繞舉，大行那在？若新發意，或習強，或示同調物
X38n0682_p0267b05║等即可也。
X38n0682_p0267b06║○第五、不發大願戒。前則心不向小，此則願趣於
X38n0682_p0267b07║大。文二：初、制戒令行，後、違禁結罪。前中二：初、總標
X38n0682_p0267b08║大願。
X38n0682_p0267b09║若佛子！常應發一切願。
X38n0682_p0267b10║後別顯大願。
X38n0682_p0267b11║孝順父母師僧。願得好師同學善知識。常教我大乘
X38n0682_p0267b12║經律。十發趣。十長養。十金剛。十地。使我開解。如法修
X38n0682_p0267b13║行。堅持佛戒。寧捨身命。念念不去心。
X38n0682_p0267b14║釋曰：五願：一願成孝敬，謂生我訓我皆有𠣪勞。二
X38n0682_p0267b15║願得師友，師既開示同學研精善友傍資，又增解
X38n0682_p0267b16║行有知識故。三常教下願解教理，有能所詮可知。
X38n0682_p0267b17║四願如法行，謂隨相離相二利等行。五堅持下願
X38n0682_p0267b18║護佛戒。然此五願從一至五展轉而起，詳之後違
X38n0682_p0267b19║禁結罪。
X38n0682_p0267b20║若一切菩薩不發是願者，犯輕垢罪。
X38n0682_p0267b21║釋曰：除已得者，餘皆須也。
X38n0682_p0267b22║○第六、不作十誓戒，前對順起願，此對非立誓。文
X38n0682_p0267b23║二：初、制戒令行，後、違禁結罪。前中二：初、望前總標，
X38n0682_p0267b24║後、正明誓願。今初。
X38n0682_p0267c01║若佛子！發十大願已，持佛禁戒。
X38n0682_p0267c02║釋曰：意云先發大願方得堅持禁戒，斯則十戒之
X38n0682_p0267c03║大願也。後正明誓願，文二：初約智以自護，後約悲
X38n0682_p0267c04║以利他。前中二：初對自犯以發願。
X38n0682_p0267c05║作是願言：寧以此身投熾然猛火、大坑、刀山，終不毀
X38n0682_p0267c06║犯三世諸佛經律，與一切女人作不淨行。
X38n0682_p0267c07║釋曰：火等但害一身，婬罪沈於多劫故也。下諸願
X38n0682_p0267c08║門，皆約婬戒說。此有十三願，若於十戒一一言之，
X38n0682_p0267c09║即成一百三十，以不別故，故以例之。後對他緣以
X38n0682_p0267c10║發願，願各三意：一、是淨人料，取則如盜；二、信心敬
X38n0682_p0267c11║戒，取則誑他；三、佛留與戒者，取則盜佛之物。故戒
X38n0682_p0267c12║經曰：破戒人無一滴水分。下文云：不得飲國王等
X38n0682_p0267c13║水。文二：初、偏約身口。
X38n0682_p0267c14║復作是願：寧以熱鐵羅網千里周匝纏身，終不以破
X38n0682_p0267c15║戒之身受於信心檀越一切衣服。
X38n0682_p0267c16║復作是願：寧以此口吞熱䥫丸及大流猛火經百千
X38n0682_p0267c17║劫，終不以破戒之口食於信心檀越百味飲食。
X38n0682_p0267c18║復作是願：寧以此身臥大流猛火羅網熱䥫地上，終
X38n0682_p0267c19║不以破戒之身受於信心檀越百種牀座。
X38n0682_p0267c20║復作是願：寧以此身受三百矛㓨，經一劫、二劫，終不
X38n0682_p0267c21║以破戒之身受於信心檀越百味醫藥。
X38n0682_p0267c22║復作是願：寧以此身投熱䥫鑊經百千劫，終不以破
X38n0682_p0267c23║戒之身受於信心檀越千種房舍、屋宅、園林、田地。
X38n0682_p0267c24║復作是願：寧以䥫鎚打碎此身，從頭至足令如微塵，
X38n0682_p0268a01║終不以破戒之身受於信心檀越恭敬禮拜。
X38n0682_p0268a02║後別約五塵。
X38n0682_p0268a03║復作是願：寧以百千熱鐵刀矛挑其兩目，終不以破
X38n0682_p0268a04║戒之心視他好色。
X38n0682_p0268a05║復作是願：寧以百千鐵錐劖刺耳根，經一劫、二劫，終
X38n0682_p0268a06║不以破戒之心聽好音聲。
X38n0682_p0268a07║復作是願：寧以百千刃刀割去其鼻，終不以破戒之
X38n0682_p0268a08║心貪齅諸香。
X38n0682_p0268a09║復作是願：寧以百千刃刀割斷其舌，終不以破戒之
X38n0682_p0268a10║心食人百味淨食。
X38n0682_p0268a11║復作是願：寧以利斧斬破其身，終不以破戒之心貪
X38n0682_p0268a12║著好觸。
X38n0682_p0268a13║後約悲以利他。
X38n0682_p0268a14║復作是願：願一切眾生悉得成佛。
X38n0682_p0268a15║後違禁結罪。
X38n0682_p0268a16║而菩薩若不發是願者，犯輕垢罪。
X38n0682_p0268a17║釋曰：唯除狂病等及己得人，餘皆然也。
X38n0682_p0268a18║○第七、諸難處戒。前則護戒心堅，此乃存軀長道。
X38n0682_p0268a19║文二：初、制戒令行，後、違禁結罪。前中二：初、制所應
X38n0682_p0268a20║作，後、制所應止。前中二：初、總標二門，後、別釋四事。
X38n0682_p0268a21║今初。
X38n0682_p0268a22║若佛子，常應二時頭陀，冬夏坐禪，結夏安居。常用楊
X38n0682_p0268a23║枝、澡豆、三衣、瓶、鉢、坐具、鍚杖、香爐、漉水囊、手巾、刀子、
X38n0682_p0268a24║火燧、鑷子、繩牀、經、律、佛像、菩薩形像。
X38n0682_p0268b01║釋曰：分二：初、標所依時節。二、時頭陀者，春秋也，非
X38n0682_p0268b02║寒熱故。冬夏坐禪者，寒熱不出故。結夏安居者，依
X38n0682_p0268b03║教修道故。二、標所用道具，可知。後、別釋四事。文四：
X38n0682_p0268b04║初、雙明二事。
X38n0682_p0268b05║而菩薩行頭陀時及遊方時，行來百里、千里，此十八
X38n0682_p0268b06║種物常隨其身。
X38n0682_p0268b07║二，別明頭陀。
X38n0682_p0268b08║頭陀者，從正月十五日至三月十五日、八月十五日
X38n0682_p0268b09║至十月十五日，是二時中，此十八種物常隨其身，如
X38n0682_p0268b10║鳥二翼。
X38n0682_p0268b11║釋曰：二翼之言，論時及物。三總彰布薩。
X38n0682_p0268b12║若布薩日，新學菩薩半月半月布薩，誦十重、四十八
X38n0682_p0268b13║輕戒。若誦戒時，當於諸佛菩薩形像前誦，一人布薩
X38n0682_p0268b14║即一人誦，若二人、三人乃至百千人亦一人誦。誦者
X38n0682_p0268b15║高座，聽者下座，各各被九條、七條、五條袈裟。
X38n0682_p0268b16║釋曰：分二：初、定時主布薩，此云淨住，不犯默然故；
X38n0682_p0268b17║二、若誦下，示軌儀；四、例結安居。
X38n0682_p0268b18║結夏安居時，亦應一一如法。
X38n0682_p0268b19║釋曰：坐禪含在一一之中，後制所應止。
X38n0682_p0268b20║若行頭陀時，莫入難處。若惡國界、若惡國王，土地高
X38n0682_p0268b21║下、草木深邃，師子、虎、狼、水、火、風難，及以劫賊、道路、毒
X38n0682_p0268b22║蛇，一切難處悉不得入。頭陀行道乃至夏坐安居時，
X38n0682_p0268b23║是諸難處皆不得入。
X38n0682_p0268b24║釋曰：分二：初、偏制頭陀十二處。有標、釋、結，詳之可
X38n0682_p0268c01║見。國難、惡王，離合皆得。二、乃至兼戒餘事。乃至之
X38n0682_p0268c02║言，該於坐禪、遊方，後違禁結罪。
X38n0682_p0268c03║若故入者，犯輕垢罪。
X38n0682_p0268c04║釋曰：兼上應作不作共為二戒，前若貧不能置等，
X38n0682_p0268c05║後為自調及調眾生，或更無好路好處事不獲等
X38n0682_p0268c06║即可也。
X38n0682_p0268c07║○第八、眾坐乖儀戒。前外避厄難，此內順眾儀。文
X38n0682_p0268c08║二：初制戒令行，後違禁結罪。前中三：初約戒立制。
X38n0682_p0268c09║若佛子！應如法次第坐，先受戒者在前坐，後受戒者
X38n0682_p0268c10║在後坐。
X38n0682_p0268c11║二、舉人重制
X38n0682_p0268c12║不問老少，比丘、比丘尼、貴人、國王、王子，乃至黃門、奴
X38n0682_p0268c13║婢，皆應先受戒者在前坐，後受戒者次第而坐。
X38n0682_p0268c14║釋曰：僧尼二眾各自隨儀，非容於雜。三、對邪顯制。
X38n0682_p0268c15║莫如外道癡人，若老若少，無前無後，坐無次第，如兵
X38n0682_p0268c16║奴之法。我佛法中，先者先坐，後者後坐。
X38n0682_p0268c17║釋曰：不知禮法，實為兵奴，兵奴豈非癡人？後違禁
X38n0682_p0268c18║結罪。
X38n0682_p0268c19║而菩薩不如法次第坐者，犯輕垢罪。
X38n0682_p0268c20║釋曰：除狂亂及不知大小及不穩便等即可也。
X38n0682_p0268c21║○第九、應講不講戒，前明坐儀，此明道引。文二：初
X38n0682_p0268c22║制戒令行，後違禁結罪。前中二：初令化安僧，後使
X38n0682_p0268c23║講經益物。今初。
X38n0682_p0268c24║若佛子！常應教化一切眾生，建立僧坊、山林、園田，立
X38n0682_p0269a01║作佛塔、冬夏安居、坐禪處所、一切行道處，皆應立之。
X38n0682_p0269a02║釋曰：山林園田是立僧坊及佛塔處。一切行道處
X38n0682_p0269a03║者，誦習禮念等處也。但是修習佛道之處，後使講
X38n0682_p0269a04║經益物。文二：初、總明。
X38n0682_p0269a05║而菩薩應為一切眾生講說大乘經律。
X38n0682_p0269a06║後別示。文三：初、救疾等諸難。
X38n0682_p0269a07║佛疾病、國難、賊難、父母、兄弟、和上、阿闍棃亡滅之日，
X38n0682_p0269a08║及三七日、四、五七日，乃至七七日，亦應讀誦講說大
X38n0682_p0269a09║乘經律，一切齋會求願。
X38n0682_p0269a10║釋曰：國難、飢饉等，賊難、兵戈等，二救火等諸難。
X38n0682_p0269a11║行來治生，大火所燒，大水所漂，黑風所吹，船舫、江河、
X38n0682_p0269a12║大海、羅剎之難，亦讀誦講說此經律。
X38n0682_p0269a13║三，救罪等諸難。
X38n0682_p0269a14║乃至一切罪報，三惡、七逆、八難，杻械加鏁繫縛其身，
X38n0682_p0269a15║多婬、多嗔、多愚癡、多疾病，皆應讀誦講說此經律。
X38n0682_p0269a16║釋曰：三惡是三塗，與八難及繫縛等是報障，七逆
X38n0682_p0269a17║是業障，婬瞋癡是煩惱障，後違禁結罪。
X38n0682_p0269a18║而新學菩薩若不爾者，犯輕垢罪。
X38n0682_p0269a19║釋曰：兼前教化以為二戒，入位大士利益事別，不
X38n0682_p0269a20║必講經，故唯勗新學。若彼不受化或不解經，又無
X38n0682_p0269a21║人所請等，即不犯也。後勸結指廣。
X38n0682_p0269a22║如是九戒，應當學，敬心奉持。梵檀品中當說。
X38n0682_p0269a23║釋曰：梵檀，此云默擯。
X38n0682_p0269a24║自下第五、明受戒等九戒。文二：初、具彰戒相，後、結
X38n0682_p0269b01║數勸持。前中亦有九：
X38n0682_p0269b02║○第一、不受眾生戒。前令講法益生，此令受戒攝
X38n0682_p0269b03║物，故次之也。文二：初制戒令行，後違禁結罪。前中
X38n0682_p0269b04║二：初明受戒之機，後明受戒之法。今初。
X38n0682_p0269b05║佛言：佛子！與人受戒時，不得簡擇一切國王、王子、大
X38n0682_p0269b06║臣、百官、比丘、比丘尼、信男、信女、婬男、婬女、十八梵、六
X38n0682_p0269b07║欲天子、無根、二根、黃門、奴婢、一切鬼神，盡得受戒。
X38n0682_p0269b08║釋曰：有十七類，可知。後明受戒之法，文二：初教染
X38n0682_p0269b09║衣色，後示受戒相。前中二：初約一方正示。
X38n0682_p0269b10║應教身所著袈裟皆使壞色，與道相應皆染使青黃
X38n0682_p0269b11║赤黑紫色，一切染衣乃至臥具盡以壞色，身所著衣
X38n0682_p0269b12║一切染色。
X38n0682_p0269b13║釋曰：袈裟，梵音，此云染色。著此則逆於情愛，故與
X38n0682_p0269b14║道相應。二、約餘國以辨異。
X38n0682_p0269b15║若一切國土中國人所著衣服，比丘皆應與其俗服
X38n0682_p0269b16║有異。
X38n0682_p0269b17║釋曰：諸國土中衣色不一，但要異俗，何限青黃？後
X38n0682_p0269b18║示受戒相。文三：初揀去七逆。
X38n0682_p0269b19║若欲受戒時，師應問言：汝現身不？作七逆罪不？菩薩
X38n0682_p0269b20║法師不得與七逆人現身受戒。七逆者，出佛身血、殺
X38n0682_p0269b21║父、殺母、殺和上、殺阿闍棃、破羯磨轉法輪僧、殺聖人。
X38n0682_p0269b22║若具七遮，即現身不得戒。
X38n0682_p0269b23║釋曰：聖人即五果十地。若具等者，七中有一即非
X38n0682_p0269b24║戒器，故總名逆。現身者，現生造逆之身，過去不知。
X38n0682_p0269c01║二却收餘類。
X38n0682_p0269c02║餘一切人盡得受戒。
X38n0682_p0269c03║釋曰：除七逆外解法師語者，三、釋其所由。
X38n0682_p0269c04║出家人法，不向國王禮拜，不向父母禮拜，六親不敬，
X38n0682_p0269c05║鬼神不禮。
X38n0682_p0269c06║釋曰：無罪具戒，方堪他敬。七逆反此，故揀不堪。六
X38n0682_p0269c07║親等者，於其六親，但不拜而已。鬼神之屬，亦敬而
X38n0682_p0269c08║遠之。今文失耳，後違禁結罪。
X38n0682_p0269c09║但解法師語，有百里千里來求法者，而菩薩法師以
X38n0682_p0269c10║惡心瞋心，而不即與授一切眾生戒者，犯輕垢罪。
X38n0682_p0269c11║釋曰：應云不即與一切眾生受戒，恐彼解脫即是
X38n0682_p0269c12║惡心，不得財利即應瞋也。兼前失儀即為二事，除
X38n0682_p0269c13║病、或不解、或彼非器即可也，餘皆犯也。
X38n0682_p0269c14║○第二、無德作師戒。前則有解不為，此乃無德強
X38n0682_p0269c15║作。文二：初、制戒令行，後、違禁結罪。前中二：初、舉緣。
X38n0682_p0269c16║若佛子！教化人起信心時，菩薩與他人作教戒法師
X38n0682_p0269c17║者。
X38n0682_p0269c18║釋曰：或自教化，或別人教化，令起信心。後正示。文
X38n0682_p0269c19║二：初示所要達，後明所不敏。前中，初別明，後總結。
X38n0682_p0269c20║前中二：初教資請師。
X38n0682_p0269c21║若見欲受戒人，應教請二師：和上、阿闍棃。
X38n0682_p0269c22║釋曰：今請釋迦為和尚已，為闍棃後問罪揀器。文
X38n0682_p0269c23║三：初問遮罪。
X38n0682_p0269c24║二師應問言：汝有七遮罪不？若現身有七遮罪者，師
X38n0682_p0270a01║不應與受戒；若無七遮者，得與受戒。
X38n0682_p0270a02║二、問重罪。文二：初、罪滅戒存而不受。
X38n0682_p0270a03║若有犯十戒者，應教懺悔。在佛菩薩形像前，日夜六
X38n0682_p0270a04║時，誦十重四十八輕戒，苦到禮三世千佛，得見好相。
X38n0682_p0270a05║若一七日，二三七日，乃至一年，要見好相。好相者，佛
X38n0682_p0270a06║來摩頂，見光華種種異相，便得滅罪。
X38n0682_p0270a07║釋曰：三世千佛者，大略言之也。種種異相者，聖境
X38n0682_p0270a08║多端故。滅者，此則舊戒却圓更不要受，後罪存戒
X38n0682_p0270a09║滅而可受。
X38n0682_p0270a10║若無好相，雖懺無益，是人現身亦不得戒，而得增受
X38n0682_p0270a11║戒。
X38n0682_p0270a12║釋曰：現身不得戒者，不得舊戒。得增受戒者，增由
X38n0682_p0270a13║重也，得與重受戒也。三問輕罪。
X38n0682_p0270a14║若犯四十八輕戒者，對首懺悔，罪便得滅，不同七遮。
X38n0682_p0270a15║釋曰：應云據此，亦不同十重文之略也。後總結。
X38n0682_p0270a16║而教誡師，於是法中，一一好解，
X38n0682_p0270a17║釋曰：好解者，如法實解也。二、明所不敏。文二：初、別
X38n0682_p0270a18║明。
X38n0682_p0270a19║若不解大乘經律若輕若重是非之相，不解第一義
X38n0682_p0270a20║諦習種性、長養性、不可壞性、道種性、正法性，其中多
X38n0682_p0270a21║少觀行出入十禪支一切行法。
X38n0682_p0270a22║釋曰：有四法，一教、二理、三位。次配十住等乃至佛
X38n0682_p0270a23║位，謂初習次養性成不壞，入於聖道覺正法故。四
X38n0682_p0270a24║行多少觀行出入者，約地前地上八地前後等料
X38n0682_p0270b01║揀說之。十禪支者，四禪共有十支，謂初禪五支，一
X38n0682_p0270b02║尋、二伺、三喜、四樂、五定。二禪，一內淨。三禪，三捨、念、
X38n0682_p0270b03║正知。四禪，一不苦不樂，俱如別說。二總結。
X38n0682_p0270b04║一一不得，此法中意。
X38n0682_p0270b05║後違禁結罪。
X38n0682_p0270b06║而菩薩為利養故、為名聞故，惡求多求貪利弟子，而
X38n0682_p0270b07║詐現解一切經律，是自欺詐亦欺詐他人故，與人授
X38n0682_p0270b08║戒者犯輕垢罪。
X38n0682_p0270b09║釋曰：不出三事，一名聞、二利養、三弟子。稍解不為
X38n0682_p0270b10║利養等即可也。
X38n0682_p0270b11║○第三、非處說法戒。前則詐解，此乃妄傳也。文二：
X38n0682_p0270b12║初、制戒令行，後、違禁結罪。前中三：初、總示不應。
X38n0682_p0270b13║若佛子！不得為利養故，於未受菩薩戒者前、若外道
X38n0682_p0270b14║惡人前，說此千佛大戒；邪見人前亦不得說。
X38n0682_p0270b15║釋曰：千佛者，千華上佛或是諸佛。上云三世千佛，
X38n0682_p0270b16║大數言故，以一切佛皆同說故。三、雙彰可不。
X38n0682_p0270b17║除國王，餘一切人不得說。
X38n0682_p0270b18║釋曰：國王有損益佛法之力故。三、釋制所由。
X38n0682_p0270b19║是惡人輩，不受佛戒，名為畜生。生生之處，不見三寶，
X38n0682_p0270b20║如木石無心，名為外道。邪見人輩，木頭無異。
X38n0682_p0270b21║釋曰：愚癡之甚，雖人如畜當必墮落，故不見三寶
X38n0682_p0270b22║或不奉三寶，則見如不見如木石。無心者，不知業
X38n0682_p0270b23║果故，亦是貶責之言，實非無心後違禁結罪。
X38n0682_p0270b24║而菩薩於是惡人前說七佛教戒者，犯輕垢罪。
X38n0682_p0270c01║釋曰：若或對王，若有實信，或犯亂不覺等，即可也。
X38n0682_p0270c02║○第四、無知敗禁戒，前不應說而說，此不應犯而
X38n0682_p0270c03║犯。文二：初、示所不應，後、作所成犯。前中二：初、總標
X38n0682_p0270c04║本末。
X38n0682_p0270c05║若佛子！信心出家受佛正戒故，起心毀犯聖戒者。
X38n0682_p0270c06║釋曰：信心者，出家受戒因故。起心犯者，無慚等不
X38n0682_p0270c07║善心也。聖即正也。二、別示過非也。
X38n0682_p0270c08║不得受一切檀越供養，亦不得國王地上行，不得飲
X38n0682_p0270c09║國王水。五千大鬼常遮其前，鬼言：大賊！若入坊舍、城
X38n0682_p0270c10║邑、宅中，鬼復常掃其脚跡。一切世人咸皆罵言：佛法
X38n0682_p0270c11║中賊！一切眾生眼不欲見犯戒之人，畜生無異，木頭
X38n0682_p0270c12║無異。
X38n0682_p0270c13║釋曰：不得受供者，非真福田故。亦不得等者，水屬
X38n0682_p0270c14║王，百姓以輪稅故得行得飲，若持戒奉於福稅即
X38n0682_p0270c15║可，今反此故。五千等者，比丘戒全故神衛鬼去，今
X38n0682_p0270c16║反此故神去鬼來。一切等者，賺他信施都無福利，
X38n0682_p0270c17║如盜僧物故人鬼皆罵賊。一切眾生等者，到處災
X38n0682_p0270c18║故、無有慈悲故、不欲見之癡無覺知故，同畜木二
X38n0682_p0270c19║作所成犯。
X38n0682_p0270c20║若故毀正戒者，犯輕垢罪。
X38n0682_p0270c21║釋曰：故者，除悞也。開遮之理，思而示之。
X38n0682_p0270c22║○第五、不敬經律，戒前犯行，此輕教故。文二：初、制
X38n0682_p0270c23║戒令行。
X38n0682_p0270c24║若佛子！常應一心受持讀誦大乘經律，剝皮為紙、刺
X38n0682_p0271a01║血為墨、以髓為水、折骨為筆，書寫佛戒，木皮、榖紙、絹
X38n0682_p0271a02║素、竹帛亦悉書持，常以七寶、無價香華、一切雜寶為
X38n0682_p0271a03║箱囊，盛經律卷。
X38n0682_p0271a04║釋曰：縱不剝皮㓨血，必須紙素香華。二、違禁結罪。
X38n0682_p0271a05║若不如法供養者，犯輕垢罪。
X38n0682_p0271a06║釋曰：除貧病入定貪化生等不犯，餘皆犯也。
X38n0682_p0271a07║○第六、不化眾生戒。前誡輕教，此教發心。文二：初
X38n0682_p0271a08║制戒令行，後違禁結罪。前中二：初舉因顯戒。
X38n0682_p0271a09║若佛子，常起大悲心，
X38n0682_p0271a10║釋曰：悲為化本，復是無緣。二對生成戒。文二：初令
X38n0682_p0271a11║受戒。
X38n0682_p0271a12║若入一切城邑舍宅，見一切眾生，應當唱言：汝等眾
X38n0682_p0271a13║生，盡應受三歸十戒。
X38n0682_p0271a14║釋曰：謂歸三寶、十重戒、二令發心。
X38n0682_p0271a15║若見牛、馬、猪、羊一切畜生，應心念口言：汝是畜生，發
X38n0682_p0271a16║菩提心。而菩薩入一切處山川林野，皆使一切眾生
X38n0682_p0271a17║發菩提心。
X38n0682_p0271a18║釋曰：心念口言者，心發悲念，如念啟言，意在警覺，
X38n0682_p0271a19║聞之作遠因緣也。後違禁結罪。
X38n0682_p0271a20║是菩薩若不發教化眾生心者，犯輕垢罪。
X38n0682_p0271a21║釋曰：除病及不解。
X38n0682_p0271a22║○第七、說法乖儀戒。前教發心，此令敬法。文二：初、
X38n0682_p0271a23║制戒令行，後、違禁結罪。前中二：初、舉因緣。
X38n0682_p0271a24║若佛子！常行教化起大悲心，若入檀越貴人家一切
X38n0682_p0271b01║眾中。
X38n0682_p0271b02║釋曰：悲即化本，是因也。人家即化處，一切眾即化
X38n0682_p0271b03║機，上二皆緣。言貴人家者，此等多慢，故偏舉之。後
X38n0682_p0271b04║制戒令行。文二：初令止非儀。
X38n0682_p0271b05║不得立為白衣說法，應在白衣眾前高座上坐。法師
X38n0682_p0271b06║比丘不得地立為四眾說法。
X38n0682_p0271b07║二、令依是儀。
X38n0682_p0271b08║若說法時，法師高座，香華供養四眾；聽者下座，如孝
X38n0682_p0271b09║順父母；敬順師教，如事火婆羅門。
X38n0682_p0271b10║後違禁結罪。
X38n0682_p0271b11║其說法者，若不如法說者，犯輕垢罪。
X38n0682_p0271b12║釋曰：不如法者，通明三業，唯除化病及王臣力，或
X38n0682_p0271b13║已不解。
X38n0682_p0271b14║○第八、非法立制戒。前說法非儀，此恃威滅法。文
X38n0682_p0271b15║四：初、舉犯人。
X38n0682_p0271b16║若佛子，皆以信心受佛戒者，若國王、太子、百官、四部
X38n0682_p0271b17║弟子。
X38n0682_p0271b18║釋曰：信心受戒者、不受戒者，非此所明故。四部僧
X38n0682_p0271b19║尼士女二彰犯戒相。
X38n0682_p0271b20║自恃高貴。破滅佛法戒律。明作制法。制我四部弟子。
X38n0682_p0271b21║不聽出家行道。亦復不聽造立形像佛塔經律。立統
X38n0682_p0271b22║官制眾。使安籍記僧。菩薩比丘地。立白衣高座。廣行
X38n0682_p0271b23║非法。如兵奴事主。而菩薩正應受一切人供養。而反
X38n0682_p0271b24║為官走使。非法非律。若國王百官。好心受佛戒者。
X38n0682_p0271c01║釋曰：與前四部異者，前是能制，此為所制。又王臣
X38n0682_p0271c02║自恃四部憑他，皆起異端，立茲嚴令。三、辨犯戒業。
X38n0682_p0271c03║莫作是破三寶之罪。
X38n0682_p0271c04║釋曰：同體是別相所顯，別相是住持所成。今破住
X38n0682_p0271c05║持，即三種俱破：初受、後破，有始、無畢。詩曰：靡不有
X38n0682_p0271c06║初，鮮充有終。即斯義也。四、結犯戒罪。
X38n0682_p0271c07║若故作破法者，犯輕垢罪。
X38n0682_p0271c08║釋曰：除制惡人出家不許造像賣等，餘皆成犯。
X38n0682_p0271c09║○第九、自傷內法戒。前恃自威，此憑他勢，故次來
X38n0682_p0271c10║也。文二：初制戒令行，後違禁結罪。前中二：初制所
X38n0682_p0271c11║應止，後制所應作。前中三：初法。
X38n0682_p0271c12║若佛子！以好心出家而為名聞利養，於國王百官前
X38n0682_p0271c13║說佛戒者，橫與比丘、比丘尼、菩薩戒弟子作繫縛事，
X38n0682_p0271c14║如獄囚法、如兵奴之法。
X38n0682_p0271c15║釋曰：苟求名利，容侫王候，或傍法以黑人，或傍法
X38n0682_p0271c16║以黑法，事既非理，橫義照然，因使不安，名為繫縛。
X38n0682_p0271c17║二諭。
X38n0682_p0271c18║如師子身中蟲，自食師子肉。
X38n0682_p0271c19║釋曰：蓮華面經說：師子死，諸虫獸不敢食，師子身
X38n0682_p0271c20║中虫自食之三合。
X38n0682_p0271c21║非餘外蟲。如是，佛子！自破佛法，非外道天魔能破壞。
X38n0682_p0271c22║釋曰：外魔不能壞佛法，佛弟子自壞也。然合文與
X38n0682_p0271c23║諭中相影詳之，後制所應作。文二：初順顯戒精，後
X38n0682_p0271c24║反彰罪重。前中文二：初以諭略顯。
X38n0682_p0272a01║若受佛戒者，應護佛戒，如念一子、如事父母，不可毀
X38n0682_p0272a02║破。
X38n0682_p0272a03║釋曰：父母有其一子，憐念情深。孝子於其父母，愛
X38n0682_p0272a04║敬尤切。菩薩於其佛戒，豈不然乎？後寄事廣明。
X38n0682_p0272a05║而菩薩聞外道惡人以惡言謗破佛戒之聲，如三百
X38n0682_p0272a06║鉾刺心，千刀萬杖打拍其身，等無有異。寧自入地獄
X38n0682_p0272a07║經百劫，而不一聞惡人以惡言謗破佛戒之聲。
X38n0682_p0272a08║釋曰：輕身重法故，大慈為本故，是佛本源故，後反
X38n0682_p0272a09║彰罪重。
X38n0682_p0272a10║而況自破佛戒，教人破法因緣，亦無孝順之心。
X38n0682_p0272a11║釋曰：破法者廢其教，教廢則理等俱廢故。無孝順
X38n0682_p0272a12║心者，壞三寶、殃父母、違至理，故後違禁結罪。
X38n0682_p0272a13║若故作者，犯輕垢罪。
X38n0682_p0272a14║釋曰：教道不弘尚為有過，反更破壞豈得無𠎝？若
X38n0682_p0272a15║不緣名利，翻以慈心為法去害，即不成犯。後結數
X38n0682_p0272a16║勸持。
X38n0682_p0272a17║如是九戒，應當學，敬心奉持。
X38n0682_p0272a18║後結勸修學。
X38n0682_p0272a19║諸佛子！是四十八輕戒，汝等受持，過去諸菩薩已誦，
X38n0682_p0272a20║未來諸菩薩當誦，現在諸菩薩今誦。
X38n0682_p0272a21║後、結勸受持。文四：初、舉佛同誦；
X38n0682_p0272a22║諸佛子諦聽！此十重、四十八輕戒，三世諸佛已誦、當
X38n0682_p0272a23║誦、今誦，我今亦如是誦。
X38n0682_p0272a24║釋曰：三世皆通十方真應，我今亦誦，即是現在應
X38n0682_p0272b01║身。二勸眾普持。
X38n0682_p0272b02║汝等一切大眾，若國王、王子、百官、比丘、比丘尼、信男、
X38n0682_p0272b03║信女受持菩薩戒者，應受持、讀誦、解說、書寫。
X38n0682_p0272b04║釋曰：人之七類，法行有六，可知三流通不絕。
X38n0682_p0272b05║佛性常住，戒卷流通，三世一切眾生，化化不絕。
X38n0682_p0272b06║釋曰：展轉受則戒卷流通，流通即化化不絕，三身
X38n0682_p0272b07║自在佛性常住。又佛性是理戒，戒卷為教化，化不
X38n0682_p0272b08║絕兼於行果，謂依教詮理、依理起行得果，斯則理
X38n0682_p0272b09║等三法非教不成，是故慇懃勸令弘教。法華曰：以
X38n0682_p0272b10║佛教門出三界苦。即其義也。四、傳受利益。
X38n0682_p0272b11║得見千佛，佛佛授手，世世不墮惡道八難，常生人道
X38n0682_p0272b12║天中。
X38n0682_p0272b13║釋曰：見千佛者，得入二地。授手者，佛以慈教為手，
X38n0682_p0272b14║人以信心為手，二手相契即是授義。不墮惡道等
X38n0682_p0272b15║者，持小乘戒尚得如此，況菩薩戒耶？授手之義由
X38n0682_p0272b16║茲著矣。十三、傍地故生人道天中，又為道器身攝
X38n0682_p0272b17║眾生處不同凡小耳。三、結勸流通。分文四：初、結所
X38n0682_p0272b18║略說。
X38n0682_p0272b19║我今在此樹下，略開七佛法戒，
X38n0682_p0272b20║釋曰：我即釋迦所稱，樹謂菩提之樹，如毛頭計，故
X38n0682_p0272b21║曰略開。然雖親授舍那，今論展轉，故言七佛。七佛
X38n0682_p0272b22║猶略，其實無邊。盡過去佛戒，即是法軌則義，故二
X38n0682_p0272b23║勸眾奉持。
X38n0682_p0272b24║汝等大眾，當一心學波羅提木叉，歡喜奉行。
X38n0682_p0272c01║釋曰：大眾者，正是地前兼地上也。一心者，地前略
X38n0682_p0272c02║機未有餘力，苟宜篤志故此勗之。奉行者，受學傳
X38n0682_p0272c03║通自他兼利。三、懸指廣文。
X38n0682_p0272c04║如無相天王品勸學中，一一廣明。
X38n0682_p0272c05║四，群賢頂受。
X38n0682_p0272c06║三千學士時坐聽者，聞佛自誦，心心頂戴，歡喜受持。
X38n0682_p0272c07║釋曰：三千學士與時坐聽者，勢通離合，合則一眾
X38n0682_p0272c08║已現當學皆名學士，同聽聞故。若離說者，三千學
X38n0682_p0272c09║士即地上菩薩，或但地前已學現學之流。時坐聽
X38n0682_p0272c10║者，即地前菩薩，或是未學當學之輩。聞佛自誦者，
X38n0682_p0272c11║敬受之因，餘不爾故。心心等者，頂禮戴仰情歡足
X38n0682_p0272c12║蹈，領納文旨不遺不忘，人眾不一故曰心心，亦可
X38n0682_p0272c13║念念相續表其殷極。且如遠叶群方、邇佛七聖，十
X38n0682_p0272c14║身之所讚、千佛之所弘，爰及釋迦是頒金口，況以
X38n0682_p0272c15║妙圓三點、尅備二嚴為利厥深，孰不歡荷敬行而
X38n0682_p0272c16║已哉？
X38n0682_p0272c17║爾時，釋迦牟尼佛說上蓮華臺藏世界盧舍那佛所
X38n0682_p0272c18║說心地法門品中十無盡戒法品竟，千百億釋迦亦
X38n0682_p0272c19║如是說。從摩醯首羅天王宮至此道樹下十住處說
X38n0682_p0272c20║法品，為一切菩薩、不可說大眾受持、讀誦、解說其義
X38n0682_p0272c21║亦如是。千百億世界、蓮華藏世界、微塵世界一切佛
X38n0682_p0272c22║心藏、地藏、戒藏、無量行願藏、因果佛性常住藏，如如
X38n0682_p0272c23║一切佛說無量一切法藏竟，千百億世界中一切眾
X38n0682_p0272c24║生受持、歡喜、奉行。若廣開心地相相，如佛華光王七
X38n0682_p0273a01║行品中說。
X38n0682_p0273a02║明人忍慧強，能持如是法，未成佛道間，
X38n0682_p0273a03║安獲五種利：一者十方佛，愍念常守護，
X38n0682_p0273a04║二者、命終時，正見心歡喜；三者、生生處；
X38n0682_p0273a05║為淨菩薩友。四者功德聚，戒度悉成就，
X38n0682_p0273a06║五者、今後世性戒福慧滿，此是佛行處。
X38n0682_p0273a07║智者善思量，計我著相者，不能信是法。
X38n0682_p0273a08║滅盡取證者，亦非下種處。欲長菩提苗，
X38n0682_p0273a09║光明照世間，應當靜觀察，諸法真實相。
X38n0682_p0273a10║不生亦不滅，不常復不斷，不一亦不異。
X38n0682_p0273a11║不來亦不去，如是一心中，方便勤莊嚴。
X38n0682_p0273a12║菩薩所應作，應當次第學，於學於無學。
X38n0682_p0273a13║勿生分別想，是名第一道，亦名摩訶衍。
X38n0682_p0273a14║一切戲論惡，悉由是處滅。諸佛薩婆若，
X38n0682_p0273a15║悉由是處出。是故諸佛子，宜發大勇猛，
X38n0682_p0273a16║於諸佛淨戒，護持如明珠。過去諸菩薩，
X38n0682_p0273a17║已於是中學，未來者當學，現在者今學。
X38n0682_p0273a18║此是佛行處，聖主所稱歎，我已隨順說。
X38n0682_p0273a19║福德無量聚，迴以施眾生，共向一切智。
X38n0682_p0273a20║願聞是法者，疾得成佛道。
X38n0682_p0273a21║
X38n0682_p0273a22║梵網經記卷下（終）
X38n0682_p0273a23║
X38n0682_p0273a24║
X38n0682_p0273b01║
X38n0682_p0273b02║No. 682-B
X38n0682_p0273b03║
X38n0682_p0273b04║承久三年十一月下旬，於賀茂佛光山禪堂院住
X38n0682_p0273b05║房，以草案之本清書畢。華嚴宗沙門高辨。
X38n0682_p0273b06║寬喜二年十二月十六日，病後勵力，兩卷拜寫。心
X38n0682_p0273b07║中懇念，諸佛照覽。願以此功，必共自他。生知足之
X38n0682_p0273b08║雲閣，拜慈尊之金容。聞法悟道，利益群生。新發意
X38n0682_p0273b09║僧空辨記之。（四十七歲）
X38n0682_p0273b10║同三年辛卯正月十一日，於禪河院菴室再校了，
X38n0682_p0273b11║沙門空辨（四十八歲）。
X38n0682_p0273b12║元祿六秊太歲癸酉春二月上旬，於洛東禪林僧
X38n0682_p0273b13║坊參訂諸本，肇成全本。釋昇堂謹識。
X38n0682_p0273b14║
X38n0682_p0273b15║
X38n0682_p0273b16║
X38n0682_p0273b17║
X38n0682_p0273b18║No. 682-C
X38n0682_p0273b19║
X38n0682_p0273b20║竊以菩薩戒者，是為千佛之要路，萬聖之嚴師，三身
X38n0682_p0273b21║四智之源，五眼六通之本。昔有天竺三藏羅什法師，
X38n0682_p0273b22║譯梵語以就秦言，翻祕詞而為顯說。次有沙門傳奧，
X38n0682_p0273b23║造疏弘揚，雖綿歷於帝朝，奈因緣而隱滯。即有常山
X38n0682_p0273b24║重地龍興上人，法諱慧顒，製科并鈔，方得法義齊備，
X38n0682_p0273c01║旨趣周圓，望濟益於群靈，覩流通於遠代。爰有俗弟
X38n0682_p0273c02║子張令珣，一聞勝事，便整衷懷，乃命良工，刻茲印板，
X38n0682_p0273c03║總斯巨福，普用裝嚴。所集殊因，竝將迴向，迴向真常
X38n0682_p0273c04║實性，迴向正等菩提。法界有情，皆霑利樂，皇王萬歲，
X38n0682_p0273c05║宰輔千秋，四夷八表以永安，君正臣忠而□□。師僧
X38n0682_p0273c06║父母，善友良緣，歷劫先亡，連綿眷戚，皆願同生知足，
X38n0682_p0273c07║共禮慈尊。三塗湮沒以停𮠹，六趣漂沈□息浪，在眾
X38n0682_p0273c08║生數，盡啟真誠，凡是有情，俱登佛道。時太平興國八
X38n0682_p0273c09║年歲次癸未冬十一月八日工畢記。
X38n0682_p0273c10║鎮府龍興寺講法華梵網經沙門歸演　挍勘
X38n0682_p0273c11║銀青光祿太夫、撿挍太子賓客、兼殿中侍御史、頴
X38n0682_p0273c12║州尤從都押衛張令珣　印施。
X38n0682_p0273c13║妻李氏。長男　敕賜及第進士惟吉。次男惟一、忠
X38n0682_p0273c14║吉、則吉、永吉。新婦李氏、曹氏、衛氏。
X38n0682_p0273c15║
X38n0682_p0273c16║
X38n0682_p0273c17║
X38n0682_p0273c18║
X38n0682_p0273c19║No. 682-D
X38n0682_p0273c20║ 重刻梵網經記後序
X38n0682_p0273c21║
X38n0682_p0273c22║梵網戒線者，舍那薄伽體性之本原，菩提薩埵修證
X38n0682_p0273c23║之法門，其大本也。六十一品廣說斯義，今此品所明
X38n0682_p0273c24║菩薩心地戒，常住佛性之尸羅，大士首心之學處也。
X38n0682_p0274a01║大都受持者，熱惱去而清涼生；頂戴者，無間空而忉
X38n0682_p0274a02║利現。此其福利恩，有稟難思議。據之，譯家特誦出此
X38n0682_p0274a03║一品，流布於叔世，以為累劫之津梁。倭漢龍象又從
X38n0682_p0274a04║而為之釋者，五十有餘家，無不蘭菊檀美。雖然，明月
X38n0682_p0274a05║之珠不能無考，獨文約義豐，致令後徒而便受隨者，
X38n0682_p0274a06║其惟莫越於奧法師記。然斯篇也，淹歷年所，罕傳於
X38n0682_p0274a07║世。今年春，出游洛西，始從白雲菴住上人譚及，上人
X38n0682_p0274a08║唯然曰：吾傳此本，久為鴻珍，幸壽文梓，以福群生，當
X38n0682_p0274a09║贈舍諸。予驚喜曰：是真好事，苟勿負約。於是上人寄
X38n0682_p0274a10║彼本來，請予挍勘。予合爪閱之，惜乎傳錄婉轉，錯節
X38n0682_p0274a11║衍語，至若間混魚魯，每繙無不釋卷而歎，遂憤激之。
X38n0682_p0274a12║餘自不顧陋拙，管識之所暨，叨分會經記，補苴罅漏，
X38n0682_p0274a13║紏正錯謬，以命工壽梓，謀公諸天下。噫！此篇流通戒
X38n0682_p0274a14║宗，朗如日星也。刻成，姑述其顛末如是。旹
X38n0682_p0274a15║歲次癸酉元祿六禩冬十二月既望，釋昇堂和南序
X38n0682_p0274a16║于洛東禪林僧坊