X38n0687_p0453c13║
X38n0687_p0453c14║梵網經疏卷第四
X38n0687_p0453c15║
X38n0687_p0453c16║濮陽沙門　智周　撰
X38n0687_p0453c17║○輕垢罪（頭從佛告諸菩薩言：已說十波羅提木叉竟。尾盡佛華光王品中廣說也。）
X38n0687_p0453c18║將釋此經文，前八門分別：一、制意。二、釋名。三、數類。
X38n0687_p0453c19║四、以輕帶重。五、以一含多。六、遮性。七、麤細。八、會通。
X38n0687_p0453c20║一、制意者，六義：一、為令世間於佛弟子無譏嫌故；
X38n0687_p0453c21║二、光顯佛子出世道故；三、微細情塵悉斷盡故；四、
X38n0687_p0453c22║調伏三業滅三毒故；五、遠護十重前方便故；六、長
X38n0687_p0453c23║養菩薩三聚淨戒故。此六義戒戒通有，務使毫微
X38n0687_p0453c24║雜染一念不生，清淨真心湛如空月，故名無犯（制意
X38n0687_p0454a01║竟也）。
X38n0687_p0454a02║二、釋名者，言輕垢罪者，簡異十重名輕，汙辱戒名
X38n0687_p0454a03║垢。罪者，摧也。即有二義：一、由犯戒故，善神不護，現
X38n0687_p0454a04║令菩薩身心衰耗；二、負破戒業，墮不如意處，更令
X38n0687_p0454a05║佛子身心摧折，故名罪也（約戒釋竟）。又體非是重名輕，
X38n0687_p0454a06║點汙淨行名垢（約行釋竟）。菩薩善戒經、地持論、輕戒，總
X38n0687_p0454a07║名突吉羅。瑜伽論、四分律等，翻名惡作、惡說。身犯
X38n0687_p0454a08║名惡作，口犯名惡說。善生經中，名失意罪（釋曰）。謂忘
X38n0687_p0454a09║念所作，乖於本志，故名失意（釋名竟）。
X38n0687_p0454a10║三、數類者，通論此篇與諸教類開合，略出十例：一、
X38n0687_p0454a11║若依瑜伽論，有四十四種輕戒；二、若依地持善戒，
X38n0687_p0454a12║少有增減，大同瑜伽；三、依菩薩內戒經，四十二種
X38n0687_p0454a13║輕戒；四、依善生經，別有二十八種輕垢戒；五、依方
X38n0687_p0454a14║等經，除二十四種戒外，別有二十五輕戒；六、依此
X38n0687_p0454a15║經大數，四十八輕戒其中含攝，即近向百條；七、三
X38n0687_p0454a16║千威儀經，即三千條；八、依毗婆論□□□□及付
X38n0687_p0454a17║法藏經說八萬毗尼，又此經自指廣梵網本八萬
X38n0687_p0454a18║威儀品當明；九、如梁攝論引毗奈耶瞿沙經說，菩
X38n0687_p0454a19║薩戒有十萬種差別；十、如大智論說，菩薩戒略有
X38n0687_p0454a20║八萬，廣有塵沙等戒。如是等一切三藏、八藏，更有
X38n0687_p0454a21║種種差別數類。總而為言，皆是此輕垢等類也（類數
X38n0687_p0454a22║竟）。
X38n0687_p0454a23║四、以輕帶重：此四十八中，幾唯是輕？幾兼於重？今
X38n0687_p0454a24║詳四十八中，六戒兼重，餘戒唯輕。其六重：一、國使
X38n0687_p0454b01║殺生戒，於中為使故不應為而為，輕垢故入此篇，
X38n0687_p0454b02║以殺生故兼帶重罪。二、放火焚燒戒中，以焚燒故
X38n0687_p0454b03║不應為而為，輕垢入此篇，隨火所損眾生命兼帶
X38n0687_p0454b04║重罪。三、倚官乞求戒中，不應恃官勢故，輕垢入此
X38n0687_p0454b05║篇，強逼取他物入盜重攝。四、為主失儀戒中，為主
X38n0687_p0454b06║失儀入此篇，損三寶物入重攝。五、違禁行非戒中，
X38n0687_p0454b07║以詐現親附等入此篇，自謗三寶故入重攝。又行
X38n0687_p0454b08║殺盜故重，以三長月六齋日犯故入此篇。六、畜作
X38n0687_p0454b09║非法戒中，輕秤小斗等入此篇，取人財物等是重
X38n0687_p0454b10║攝（以輕帶重義竟）。
X38n0687_p0454b11║五以一含多亦以少含多者，四十八輕中，幾唯一
X38n0687_p0454b12║戒？幾具多戒？略有十戒，各具多戒。一於販賣中有
X38n0687_p0454b13║三戒：一賣奴婢，二賣良人，三賣棺材板木等。二不
X38n0687_p0454b14║能救生戒中有二戒：一救生免殺，二亡日說法以
X38n0687_p0454b15║救亡苦。三於輕求中亦有二戒：一乖受戒儀式戒，
X38n0687_p0454b16║二法師倚恃不為答問戒。四於惡伎損生戒中有
X38n0687_p0454b17║六戒：一賣男女色，二自手作食自磨自舂，三占相
X38n0687_p0454b18║解夢，四呪術工巧，五調鷹方法，六和合毒藥。五於
X38n0687_p0454b19║違禁行非戒中有四戒：一密謗三寶，二為媒，三齋
X38n0687_p0454b20║日殺生，四齋日偷盜。六於畜作非法戒中有六戒：
X38n0687_p0454b21║一畜刀箭等，二輕秤小斗，三因官勢取物，四害心
X38n0687_p0454b22║繫縛，五破壞成功，六畜養猫狸。七於觀聽作惡戒
X38n0687_p0454b23║中有五：一不得看闘，二不得聽樂等聲，三不得博
X38n0687_p0454b24║戲，四不得卜，五不得賊使。八於故入難處戒中有
X38n0687_p0454c01║三戒：一頭陀，二布薩，三坐夏，各令如法不入難處
X38n0687_p0454c02║等。九於應講大乘戒中有二戒：一教化他建立塔
X38n0687_p0454c03║寺處，二教災厄之時講說大乘。十於受戒乖儀戒
X38n0687_p0454c04║中有二戒：一受戒乖儀，二不敬禮俗。（結曰）上來且十
X38n0687_p0454c05║條內，約文散說，即三十五種。又前門六戒內，各有
X38n0687_p0454c06║可含重戒，亦各具二戒也。自餘三十二戒，各唯一
X38n0687_p0454c07║種。以此開張為論，則有七十九戒。（以少含多竟）
X38n0687_p0454c08║第六、遮性不同者，於四十八戒中，幾是遮？幾是性？
X38n0687_p0454c09║至文點出（云云遮性義竟）。
X38n0687_p0454c10║第七、麤細差別者，於四十八戒中，幾防身口？幾防
X38n0687_p0454c11║意業？又幾是麤防惡業？幾細防惑障？亦至文點出
X38n0687_p0454c12║（麤細竟）。
X38n0687_p0454c13║第八、會通者，如上七門，及一切時聖教中，廣略多
X38n0687_p0454c14║少，節級調伏，斷除五住地惑，名為三聚淨戒者。此
X38n0687_p0454c15║蓋是無上調御一切種智，了達一切眾生深心所
X38n0687_p0454c16║行，能知一切法之所歸趣，將護攝化一切眾生，應
X38n0687_p0454c17║病與藥，令得復行一切戒品差別之相，皆是隨宜
X38n0687_p0454c18║方便而演說之。若得眾生五濁鄣消，五住惑盡，則
X38n0687_p0454c19║與如來同皈本源，同一佛性，同住光明金剛寶戒，
X38n0687_p0454c20║同坐華臺，放戒光明，普照一切，如盧舍那佛，無二
X38n0687_p0454c21║無別。故法華經云：我本立誓願，欲令一切眾，如我
X38n0687_p0454c22║等無異。我昔可願，今者以滿足，化一切眾生，皆令
X38n0687_p0454c23║入佛道。是其義也（云云會通竟）。
X38n0687_p0454c24║佛告諸菩薩言：已說十波羅提木叉竟，四十八輕今
X38n0687_p0455a01║當說者。
X38n0687_p0455a02║述曰：此是一釋迦說戒。中分二：一十重已如前竟，
X38n0687_p0455a03║二四十八輕今當說。此文為三：一結前生後，二正
X38n0687_p0455a04║顯戒相，三結勸修學。今初。已說十重竟是結前，四
X38n0687_p0455a05║十八輕今當說是生後（結前生後義竟）。
X38n0687_p0455a06║就第二正顯戒相中，四十八戒或分五段，即如文
X38n0687_p0455a07║有三十二九，各指大經本品故。或復各依本條例，
X38n0687_p0455a08║則四十八章。此二分文，任便取捨。今依五段為宜，
X38n0687_p0455a09║以文中五節法勸故。初三段各十戒，出一結勸章。
X38n0687_p0455a10║後二段各九戒，出一結勸章。仍於此戒名數上，各
X38n0687_p0455a11║加初中後之三字。其名曰初十中十後十二九者，
X38n0687_p0455a12║初九後九無中故（分五段竟）。
X38n0687_p0455a13║▲初十、不得輕慢師長戒第一。文前七門：一、制意，
X38n0687_p0455a14║二、次第，三、釋名，四、具緣，五、闕緣，六、輕重，七、通塞。
X38n0687_p0455a15║初制意者，菩薩唯應謙卑敬讓一切眾生，況於師
X38n0687_p0455a16║長輙有輕慢，違行之甚，故須制也（制意竟）。
X38n0687_p0455a17║二、次第者，善學佛子既物得戒，宜須廣修諸行，修
X38n0687_p0455a18║行方軌要須師授。佛子若懷輕慢，師長教授無由；
X38n0687_p0455a19║若教授無由，行業無憑而立。故次十重，先制不得
X38n0687_p0455a20║輕慢師長戒也（次第義竟）。
X38n0687_p0455a21║三、釋名者，於師及長，心輕身慢，憍癡自居，應以供
X38n0687_p0455a22║給供養而不行之。立制防此，故名不得輕慢師長
X38n0687_p0455a23║戒（釋名竟）。
X38n0687_p0455a24║四、具緣者，有四：一、是師是長是德人。二、知是師等。
X38n0687_p0455b01║三、故起輕慢心。四、身不敬養。即犯（具緣竟）。
X38n0687_p0455b02║五、闕緣者，闕初二緣並有小罪，以於一切含靈皆
X38n0687_p0455b03║須敬故；闕第三緣得中罪，以於師長身心不敬故；
X38n0687_p0455b04║闕後緣得上罪，以於師長起輕慢心故（闕緣竟）。
X38n0687_p0455b05║六、輕重有四種：一、約境，有三品：一、於二師，二、於長
X38n0687_p0455b06║友，三、於同類。於此三境，犯上、中、下罪，可知。二、約心，
X38n0687_p0455b07║亦三品：若以嫌恨心、恚惱心，犯上品。二、若無嫌恨
X38n0687_p0455b08║等心，但由憍、慢、癡心，是中品。三、懈怠、忘念，是下品。
X38n0687_p0455b09║三、約對，以三心對前三境，如此綺互，輕、重可知。四、
X38n0687_p0455b10║約事，亦三品：一、不能賣身等，二、不如法敬養等，三、
X38n0687_p0455b11║不迎送禮等。上、中、下三品，可知（輕、重竟）。
X38n0687_p0455b12║第七通塞者，若夜黑暗煙雲塵霧中不相識，二若
X38n0687_p0455b13║睡眠時他覺想，三若重病，四若病新差無力，五若
X38n0687_p0455b14║在座說法，六若正聽法護說者心，皆無違犯。如瑜
X38n0687_p0455b15║伽戒本（通竟）。若此經中一切不開（通塞竟）。
X38n0687_p0455b16║若佛子！欲受國王位時，受轉輪王位時者。
X38n0687_p0455b17║述曰：此正釋不輕慢師長戒。文分三別：一先應受
X38n0687_p0455b18║菩薩戒（從初至諸佛歡喜是），二標起長師令如法供養（從既得戒
X38n0687_p0455b19║已至而供養之是也）。又可前是佛子應受戒，此是佛子應隨
X38n0687_p0455b20║行（結曰）。應受戒而不受，應行供給而不行，即是二戒
X38n0687_p0455b21║同制也。三違制結犯（從若不爾者至犯輕垢罪是也）。就初文二：一
X38n0687_p0455b22║明應先受戒（從初至應先受菩薩戒是），二明受戒利益（從一切鬼神至
X38n0687_p0455b23║諸佛歡喜是也）。初明應先受戒，略舉三位：一國王，是粟散
X38n0687_p0455b24║王及諸封王位。國帝不得執權衡者，是如此國帝
X38n0687_p0455c01║子帝孫封國王等。二輪王，即金銀銅鐵等（各有數寶感應，
X38n0687_p0455c02║如前說竟）。三百宦，通一切文武官等。此三貴位，於其眾
X38n0687_p0455c03║生皆能損益。若不受戒，幽靈不護，憑何威肅統領
X38n0687_p0455c04║一切群生？故云應先受菩薩戒也。
X38n0687_p0455c05║一切鬼神救護王身至諸佛歡喜者。
X38n0687_p0455c06║述曰：此第二明受戒利益。以受戒人上順佛意，故
X38n0687_p0455c07║諸佛歡喜；下愜群靈，故得一切鬼神救護，令其身
X38n0687_p0455c08║心無諸災厄，職位長存。
X38n0687_p0455c09║既得戒已，生孝順心、恭敬心，下至而供給之者。
X38n0687_p0455c10║述曰：此第二標起師長令如法供養。文分二別：初
X38n0687_p0455c11║標應供養師長（從而菩薩下至而供給之是）。初標起師長中分
X38n0687_p0455c12║三：一生重心，二見尊人，三設敬儀。初孝順心者，報
X38n0687_p0455c13║恩敬養為孝，奉行尊命名順故（云云）。恭敬心者，謹
X38n0687_p0455c14║攝三業名恭，迎承禮拜名敬也（生重心竟）。
X38n0687_p0455c15║見上座和上至同行者。
X38n0687_p0455c16║述曰：此第二見尊人，略舉六種。上座者，但是一切
X38n0687_p0455c17║眾集處為上首者是也。二和尚者，古師翻為力生，
X38n0687_p0455c18║道力由此人生故。唐玄奘三藏、義淨三藏同稱梵
X38n0687_p0455c19║音鄔波陀耶，此翻親教師，以此人親教弟子故。有
X38n0687_p0455c20║三種：一十戒、二具戒、三菩薩戒和上。謹撿詳諸經，
X38n0687_p0455c21║菩薩戒師有二種：一冥師，即諸佛菩薩是；二顯師，
X38n0687_p0455c22║即人師傳法相宛者是。以此經云二師應問七遮
X38n0687_p0455c23║故，以人師傳本釋尊為和上，即還以傳法人師芤
X38n0687_p0455c24║和上亦得故（云云）。阿闍梨，此梵短聲也，翻為正行，
X38n0687_p0456a01║以此人糺弟子之行故。涅槃經第八云：阿闍梨者，
X38n0687_p0456a02║謂於世間有聖行者也。唐二個如上三藏師，長聲
X38n0687_p0456a03║呼曰阿遮梨耶，翻軌範師，以為弟子作法則故。六
X38n0687_p0456a04║種不同：一十戒、二羯磨、三威儀師、四受業、五依止、
X38n0687_p0456a05║六授菩薩戒（云云）。四大同學者，是同學大乘先受
X38n0687_p0456a06║菩薩戒者。五同見者，同學大乘正因緣法中生正
X38n0687_p0456a07║見者是（如云不妄語戒中釋正見義竟）。六同行者，如三世菩薩法
X38n0687_p0456a08║友心同行者是也。又見亦名解，行亦進亦是，或同
X38n0687_p0456a09║師或不同師，但取同見或解同進修大乘行乘者，
X38n0687_p0456a10║俱堪尊重。又釋亦通小乘，解行人亦堪尊重，以究
X38n0687_p0456a11║竟無別小乘，一切同入大乘故。故法華經四雖復
X38n0687_p0456a12║說三乘，但為教菩薩也。
X38n0687_p0456a13║而菩薩反生憍心、慢心、癡心，下至而供給之者。
X38n0687_p0456a14║述云：此第三設敬儀中違失明非也。以生憍慢心
X38n0687_p0456a15║故，翻前恭敬心也。以生癡心故，翻前孝順心也。又
X38n0687_p0456a16║於師不孝，於長不敬。又不敬曰憍，自大曰慢，長憍
X38n0687_p0456a17║慢故名癡也。此是違行之竟也。不起承迎禮拜者，
X38n0687_p0456a18║是違行之相也。
X38n0687_p0456a19║一一不如法。
X38n0687_p0456a20║有二：一、於前六位，一一人所各不如法供養等；二、
X38n0687_p0456a21║於一切所須物中，一一各不如法等。又通論有五
X38n0687_p0456a22║種供養：一、身業，承迎禮拜是；二、口業，稱揚謙謝是；
X38n0687_p0456a23║三、意業，尊重孝敬心是；四、事物，即七寶百物是；五、
X38n0687_p0456a24║法供養，即受持讀誦如法修行是。今文無口業及
X38n0687_p0456b01║法供養。若通准上下文，並皆具五種供養。若實貧
X38n0687_p0456b02║窮無財供者，終無開許，空不供養可以令自。賣身，
X38n0687_p0456b03║通在家、出家位。賣國城，約王位，所統曰國，所據曰
X38n0687_p0456b04║城。賣男女者，是本誓願之男女，故賣時無失所也。
X38n0687_p0456b05║又是菩薩重願，願行至深，故破生死恩愛，於恩愛
X38n0687_p0456b06║處捨而不著，故賣男女成就行願也（上二位約在家，菩薩勇決
X38n0687_p0456b07║持無著戒，故賣國城男女）。
X38n0687_p0456b08║七寶者：
X38n0687_p0456b09║有二種，一金輪藏臣等寶。七寶者，一金輪寶，玉女
X38n0687_p0456b10║馬象珠玉兵臣主藏臣寶等（以〔巳〕七寶十回向菩薩作世間金輪王，王
X38n0687_p0456b11║四天下，先咸得後皆能捨，成無著戒也）。又七寶者，一金、二銀、三瑠璃、
X38n0687_p0456b12║四頗梨、五赤珠、六車渠、七瑪瑙（此七寶十信十住十行，已示粟散王
X38n0687_p0456b13║等，為成菩薩行願，捨而不著，成無著戒也）。
X38n0687_p0456b14║百物者。
X38n0687_p0456b15║通一切所有，或隨法師所須而供給之，或賣易供
X38n0687_p0456b16║給，務令盡力，無所慳惜。一切供給，自成菩薩行願。
X38n0687_p0456b17║若不爾者。
X38n0687_p0456b18║述曰：此是第三違制結犯。言若不盡力供養法師，
X38n0687_p0456b19║便成慳惜財寶。自非於物無染無著，清淨願戒無
X38n0687_p0456b20║由得成。然違本願心故，唯結輕垢。實慳相應，即波
X38n0687_p0456b21║羅夷。輕則結薄，重即增深。輕重成𠎝，隨心可解（輕慢
X38n0687_p0456b22║師長不供結戒竟）。
X38n0687_p0456b23║▲不得飲酒戒第二。文前七門：一、制意，二、次第，三、
X38n0687_p0456b24║釋名，四、具緣，五、闕緣，六、輕重，七、通塞。
X38n0687_p0456c01║初、制意者。酒是惛狂之本，損害之□，一切過患，由
X38n0687_p0456c02║酒而生。故大智論云：飲酒三十六失，能造四逆，唯
X38n0687_p0456c03║除破僧，為患之甚，特應制斷。（制意竟）
X38n0687_p0456c04║二、次第者，前戒制外不供給，今戒制內無惛亂，故
X38n0687_p0456c05║次第明也（次第竟）。
X38n0687_p0456c06║三、釋名者，飲是能防、酒是所防，能所俱故，制名不
X38n0687_p0456c07║飲酒戒（釋名竟）。
X38n0687_p0456c08║四、具緣者，有四緣成犯：一、是酒。二、起酒想。三、無重
X38n0687_p0456c09║病（文殊問經云：一切藥不能治。醫師言：唯酒能治。故開通也）。四、酒一渧咽便犯
X38n0687_p0456c10║（以小乘諸律不通想疑錯等，緣此義故有酒想。故今文云：若佛子故飲酒，明知有酒想方犯）。
X38n0687_p0456c11║五、闕緣者，如上四緣，一一闕者，或皆開通無犯，縱
X38n0687_p0456c12║犯亦輕（闕緣竟）。
X38n0687_p0456c13║六輕重者，有三：一約境，二約心，三合辨。一約境者，
X38n0687_p0456c14║即酒醇醴醨薄（境竟）。二約心者，即飲人少時多時長
X38n0687_p0456c15║時，又一一時中少分多分全分，又一一分中自飲
X38n0687_p0456c16║教他讚歎隨喜，一一心念隨心輕重結業不同（約心
X38n0687_p0456c17║竟）。三合辨，如前心境相對四句說之：一長時飲酒
X38n0687_p0456c18║心，對染一切酒境（此業最重）。二少時心，對少境（此業最輕）。三
X38n0687_p0456c19║半長半少時心，對半好半惡境（此業處中）。四非長少時
X38n0687_p0456c20║心，對非酒境（此與無記恒心心相應，亦可名持戒無犯也）。餘自飲教他
X38n0687_p0456c21║等四位作句，可以義准（輕重竟）。
X38n0687_p0456c22║七、通塞者，如文殊問經同上引者是也。又為救他
X38n0687_p0456c23║生命難及自身命難，為存生命成菩薩行。又如末
X38n0687_p0456c24║利夫人經：為救彼無間業人故，與同飲歡，致息重
X38n0687_p0457a01║業。此皆開通，理亦無犯。亦是菩薩以眾生病，是故
X38n0687_p0457a02║我病；眾生病愈，我病即愈。有心佛子一一隱心，能
X38n0687_p0457a03║於病行無染無著，或方可行之矣（通塞竟）。
X38n0687_p0457a04║若佛子！故飯酒而生酒，過失無量。善者！
X38n0687_p0457a05║述曰：此不飲酒，文分三：一舉酒過（文云故飲酒下至無量是也）。
X38n0687_p0457a06║二、出犯相（文云若自身手下至眾生飲酒是也），三、違制結犯（文云若故自飲
X38n0687_p0457a07║下是）。今初，舉犯過者，而此經本傳來既久，有本云：故
X38n0687_p0457a08║飯酒而生酒，過失無量。又有本云：加一善字，云失
X38n0687_p0457a09║無量善（學者應知）。今依失無量善本釋之。言故飲酒者，
X38n0687_p0457a10║簡癡犯無故也。
X38n0687_p0457a11║失無量善者。
X38n0687_p0457a12║以過多多故，一切善失也。
X38n0687_p0457a13║若自身手過酒器與人，下至及一切眾生飲酒者，
X38n0687_p0457a14║述曰：此第二，出犯相，分二：先出過酒器相，次出飲
X38n0687_p0457a15║酒相。今初，言若自身手過酒器，與人飲酒者，五百
X38n0687_p0457a16║世無手者，此舉輕以明重，舉淺以況深。過器是輕
X38n0687_p0457a17║是淺，猶五百世無手。若自飲教他飲，定當多劫墮，
X38n0687_p0457a18║況梨也。
X38n0687_p0457a19║何況自飲下至眾生飲酒者。
X38n0687_p0457a20║述曰：此第二正犯相，正是以輕況重。文無讚歎隨
X38n0687_p0457a21║喜，理有略無（酒過之相如前酤酒戒說）。
X38n0687_p0457a22║若故自飲下，至輕垢罪者，
X38n0687_p0457a23║述曰：此第三違制結犯。經言：一切眾生皆有佛性，
X38n0687_p0457a24║皆受得戒。若教他飲酒，皆發惛狂，塞他明達之慧。
X38n0687_p0457b01║由此尤故酒制也。（不飲酒戒竟）
X38n0687_p0457b02║▲不得食肉戒第三，文前七門（同上）。
X38n0687_p0457b03║初制意者，凡為菩薩者，只合捨自身肉濟一切命，
X38n0687_p0457b04║何容斷大慈種作眾生怨食他血肉？非理至甚，故
X38n0687_p0457b05║須制也（制意竟）。
X38n0687_p0457b06║二、次第者，前離惛亂之飲，今離損命之食，故次生
X38n0687_p0457b07║也（次第竟）。
X38n0687_p0457b08║三、釋名者，佛子是能食之人，血肉是所食之味，立
X38n0687_p0457b09║制防此，故名不得食肉戒（釋名竟）。
X38n0687_p0457b10║四、具緣有四：一、是肉（以非肉無犯故）。二、是他肉，以食自肉
X38n0687_p0457b11║無正犯故。三、起肉想（以錯誤無犯故）。四、入口成犯。（具緣竟）。
X38n0687_p0457b12║五、闕緣者，如上緣中闕一一緣，或輕，無犯可解（闕緣
X38n0687_p0457b13║竟）。
X38n0687_p0457b14║六、輕重者，分三：一、約境，二、約心，三、合辨。初、約境者，
X38n0687_p0457b15║有四：一、如一切胎衣是無命肉，二、自死鳥獸殘肉，
X38n0687_p0457b16║三、淨肉（不見殺、不聞殺、不疑殺，小乘教中為淨肉也），四、見聞覺知處分
X38n0687_p0457b17║殺等肉。論犯四種並同，論業如次能輕後重（境竟）。二、
X38n0687_p0457b18║約心者，就惡心中分三：少時、多時、長時、食肉心等。
X38n0687_p0457b19║就一一事中少分、多分、全分食肉，一一分中各有
X38n0687_p0457b20║自食、教他、讚喜等食肉心。如是等心造業輕重，思
X38n0687_p0457b21║之可解（約心竟）。三、心境合辨者，輕重四句類前說之，
X38n0687_p0457b22║得罪輕重可解（合辨竟）。
X38n0687_p0457b23║七、通塞者，約別教三賢位人，以不見機一向皆塞，
X38n0687_p0457b24║初地以上見機而作，或以食肉因緣令諸眾生發
X38n0687_p0457c01║菩薩意、成菩薩心，斷惡生善、破惑見理，故應為之
X38n0687_p0457c02║（通塞行竟）。
X38n0687_p0457c03║云若佛子，食肉下者。
X38n0687_p0457c04║述曰：此不得食肉戒，文分三：一舉不食肉意（文云從佛
X38n0687_p0457c05║子下至不得食一切眾生肉也）、二明食肉得無量罪（文云即章一勺是）、三
X38n0687_p0457c06║違制結犯（文云若故食者犯輕垢是）。今初為二：先舉不食肉意
X38n0687_p0457c07║（從初至而捨去是）、二制斷（文云一切菩薩不得食一切眾生肉）。就前先標起
X38n0687_p0457c08║不得食肉，如文一切肉不得食也。次釋不得食肉
X38n0687_p0457c09║意，文云斷大慈悲佛性種子，一切眾生見而捨去
X38n0687_p0457c10║故。謹按入楞伽經斷肉品中，有十義故不得食一
X38n0687_p0457c11║切眾生肉（文廣不出）。此斷大慈悲種子是一意，眾生捨
X38n0687_p0457c12║去又是一意。又一涅槃經云：一切眾生見食肉人
X38n0687_p0457c13║悉皆怖走，咸言此人是我等怨。又諸經說：食肉人
X38n0687_p0457c14║口四邊連頭常有血肉光，或時令眾生得見，所以
X38n0687_p0457c15║怖走（楞伽、悲華、大雲、一切智光、仙人經、涅槃經等廣說斷肉，善學佛子於心行之，於事無令漏
X38n0687_p0457c16║失）。
X38n0687_p0457c17║一切菩薩不得食一切眾生肉者。
X38n0687_p0457c18║述曰：此第二，制斷食肉也。
X38n0687_p0457c19║食肉得無量罪者。
X38n0687_p0457c20║述曰：此第二論食肉罪報，如論經中同說。食肉之
X38n0687_p0457c21║人，一者短命、二多病，乃至貧窮諸衰以自莊嚴故
X38n0687_p0457c22║（云云）。
X38n0687_p0457c23║若故食者，犯罪者。
X38n0687_p0457c24║述曰：此第三，違制法犯也。
X38n0687_p0458a01║▲不得食五辛戒第四，文前七門（同上）。
X38n0687_p0458a02║初制意者，凡諸佛子理應香潔其身，奉事一切賢
X38n0687_p0458a03║聖，何有食噉五辛、臰氣𤑫㶿、薰坌賢聖？善神捨離、
X38n0687_p0458a04║惡鬼侯授，故須制也（意竟）。
X38n0687_p0458a05║二、次第者，前戒制有命之身分，此戒制無命之五
X38n0687_p0458a06║辛，故其次也（次第竟）。
X38n0687_p0458a07║三、釋名者，能食佛子為能防，五辛色類為所防，立
X38n0687_p0458a08║制遮斷，故名不食五辛戒也。又惡習嗜欲為能防，
X38n0687_p0458a09║葷辛種類為所防，能所雙制，故名不食五辛戒也
X38n0687_p0458a10║（名竟）。
X38n0687_p0458a11║四、具緣有四：一、是五。辛二、起彼想。三、無開緣（若重病、救
X38n0687_p0458a12║命、見機、度生等開）。四、入口便犯（具竟）。
X38n0687_p0458a13║五、闕緣者，如上四緣，一一闕者，戒輕無犯，可解（闕竟）。
X38n0687_p0458a14║六、輕重者，約境有生熟，氣有潑盛，心有忻厭躭捨。
X38n0687_p0458a15║輕重三時，三分四位，類前可知（輕重竟）。
X38n0687_p0458a16║七、通塞者，若自重病，更無藥治，見機救生，利益安
X38n0687_p0458a17║樂，理應並通。非此等緣，一切皆塞（通塞竟）。
X38n0687_p0458a18║若佛子，不得食五辛下者。
X38n0687_p0458a19║述曰：此正是不食五辛戒。文分三：一標不得食五
X38n0687_p0458a20║辛（文從初至興渠是）、二正唱制斷（從是五種至不得食是也）、三違制結
X38n0687_p0458a21║犯（從若故食下至犯罪是也）。今初標不食中，先標五辛，次列五
X38n0687_p0458a22║數。今初不食五辛者，總標也。大蒜、茖䓗、慈䓗、蘭䓗、
X38n0687_p0458a23║興渠者，列數也。此中五辛與五辛經及諸處色數
X38n0687_p0458a24║有別，諸處以薤、薢、䓗、䔉、興渠為五。今經革䓗者，相
X38n0687_p0458b01║承是山䓗也。諸山人言臰於人間，䓗也。慈䓗者，胡
X38n0687_p0458b02║䓗是也。蘭䓗者，人家園中種者是。興渠者，有說芸
X38n0687_p0458b03║薹是，有說阿魏藥樹是。又說海南山中自有興渠，
X38n0687_p0458b04║臰穢難近。大蒜人所常食，可知（云云）。
X38n0687_p0458b05║是五種，一切食中不得食者。
X38n0687_p0458b06║述曰：此第二，正唱制斷也。
X38n0687_p0458b07║若故食下者。
X38n0687_p0458b08║述曰：此第三違制結犯也（不食五辛戒竟）。
X38n0687_p0458b09║▲不得不教悔罪戒第五，文前七門（同上）。
X38n0687_p0458b10║初制意者，若佛子見一切犯戒之人，應方便曉喻
X38n0687_p0458b11║教令懺悔復本清淨，即是自利利他正法久住，而
X38n0687_p0458b12║乃捨四等心棄本誓願，不教一切犯者懺悔而同
X38n0687_p0458b13║住同利，此則令法門塵垢同法義虧，自行不成清
X38n0687_p0458b14║濁同事，三聚正因不立攝生之義，令乖非菩行，故
X38n0687_p0458b15║須聖制（意竟）。
X38n0687_p0458b16║二、次第者，前則自清己身，今戒不與雜穢惡行者
X38n0687_p0458b17║同事，故次制也（次第竟）。
X38n0687_p0458b18║三、釋名者，一切犯戒名有罪，而菩薩不教悔過名
X38n0687_p0458b19║無慈。自他俱非，清濁同事，戒防此失，故云不教悔
X38n0687_p0458b20║罪戒。又若佛子，不以慈悲教授一切，名不教懺悔。
X38n0687_p0458b21║乃令一切犯戒之者，現種惡因，當受惡果，立制防
X38n0687_p0458b22║此，故云不教悔過戒（名竟）。
X38n0687_p0458b23║四、具緣有五：一、是犯戒眾生；二、知彼有罪；三、無別
X38n0687_p0458b24║開緣；四、無慈悲故覆藏彼罪；五、共同法利便犯（具竟）。
X38n0687_p0458c01║五、闕緣者，隨闕如上一一緣，或輕無犯（闕竟）。
X38n0687_p0458c02║六、輕重者，犯五、八戒者，不教悔過，教義名輕。犯十
X38n0687_p0458c03║戒、具戒、七逆等，不教悔者，長劫受苦，彌成菩薩，無
X38n0687_p0458c04║慈悲甚故重。又若以理論，諸法平等，戒隨情別，菩
X38n0687_p0458c05║薩違理，不教一切悔過，如今戒結，一一同犯輕垢
X38n0687_p0458c06║也（輕重竟）。
X38n0687_p0458c07║七、通塞者，自無五德、十德，他不信順，理通無犯。若
X38n0687_p0458c08║實有德，輕心、慢心，不教悔過，此則無慈，故塞（通塞竟）。
X38n0687_p0458c09║若佛子！一切眾生犯八戒下者。
X38n0687_p0458c10║述曰：此不教悔過戒，文分三：一、標起一切犯戒應
X38n0687_p0458c11║教懺悔（從初至應教懺悔是），二、出不教懺悔共同法利（從而菩薩
X38n0687_p0458c12║至一眾住說戒是），三、違制結犯（從而不舉至犯罪是）。今初，先列一切
X38n0687_p0458c13║犯罪相（從初至一切犯戒罪是），次應教懺悔（文如章門）。今初，八戒、
X38n0687_p0458c14║五戒、十戒，此三種戒，若小乘中，通道俗受。此已上
X38n0687_p0458c15║十戒，即十善戒故。若以十戒為沙彌戒者，即唯道
X38n0687_p0458c16║非俗，即是今經十重，通六道一切受得。毀禁者，沙
X38n0687_p0458c17║彌十戒中，煞、盜、婬犯者，禁為毀。比丘四重，尼八重，
X38n0687_p0458c18║此經十重，犯者並名毀禁（云云）。又犯一切制戒，不
X38n0687_p0458c19║同輕重，皆名毀禁。七逆者，如後戒說之。八難者，古
X38n0687_p0458c20║師云：是三塗八難。（解曰：）此八難，是生死人受報之處，
X38n0687_p0458c21║非是舉罪懺悔之因，故不用。今准地持論中說，菩
X38n0687_p0458c22║薩戒有八重法，與今經十重大同。而菩薩犯八重
X38n0687_p0458c23║者，生八難處，即以八重、八難之因，令菩薩舉處懺
X38n0687_p0458c24║悔。因中說果，故名八難也（云云）。
X38n0687_p0459a01║一切犯戒罪應教懺悔者。述曰：此次明應教懺悔（云
X38n0687_p0459a02║云）。
X38n0687_p0459a03║而菩薩不教懺悔。同住同僧利養。而共布薩。一眾住
X38n0687_p0459a04║說戒者。
X38n0687_p0459a05║述曰：此第二明菩薩作而不作，不教懺悔，不應作
X38n0687_p0459a06║而作，同住、同僧、同利、同說戒是（云云）。問曰：如受五
X38n0687_p0459a07║戒、八戒人，此是俗人，何處得與菩薩同住、同利、說
X38n0687_p0459a08║戒耶？答：此有兩解：一但受五、八戒人，不樂聽聞菩
X38n0687_p0459a09║薩戒，即如來問不與菩薩同住說戒。若是有情心
X38n0687_p0459a10║信向大乘，難受五、八戒，而欲聽聞菩薩大戒，佛亦
X38n0687_p0459a11║開許。故上文云：但有心向戒，解法師語，皆受得戒，
X38n0687_p0459a12║皆名第一清淨者。又本業經云：菩薩法師，先為其
X38n0687_p0459a13║人讀誦解說，令心開意解，然後為受。故但受五戒、
X38n0687_p0459a14║八戒人，亦得與菩薩同住說戒也（云云）。
X38n0687_p0459a15║布薩者。
X38n0687_p0459a16║此翻長養淨法。佛令弟子半月半月修撿自身，心
X38n0687_p0459a17║有犯戒，亦慚愧懺悔，長養成就清淨行業，故名布
X38n0687_p0459a18║薩（云云）。
X38n0687_p0459a19║而不舉其罪，下至犯罪者。
X38n0687_p0459a20║述曰：此第三違制法犯（不教悔過戒義竟）。
X38n0687_p0459a21║▲不得不供給請法戒第六，文前七門（同上）。
X38n0687_p0459a22║初制意。如涅槃、大品經同說云：諸佛所師，所謂法
X38n0687_p0459a23║也。以法常故，諸佛亦常。是故諸佛供養恭敬，尊重
X38n0687_p0459a24║讚嘆。所以法在人尊，有法人重，故便捨憍慢，除倨
X38n0687_p0459b01║傲，百里千里，迎來送去，六時請法，乃至為法滅身。
X38n0687_p0459b02║而菩薩反縱憍慢，生患惱心，倨傲於人，輕侮於法，
X38n0687_p0459b03║失法利甚，故須制也（意竟）。
X38n0687_p0459b04║二、釋合後名者，慳蔽自纏，名不供給；輕人慢法，故
X38n0687_p0459b05║不行請。大聖哀愍，制戒防之，故名不供給不請法
X38n0687_p0459b06║戒，亦名不尊人戒。法不孤運，弘之在人；人不自成，
X38n0687_p0459b07║要資法立。心懷我慢，自大貢高，故名不敬法；鄙恡
X38n0687_p0459b08║所須，故名不重人。財法路塞，良為慳慢，戒防此失，
X38n0687_p0459b09║故名不敬法重人戒（名竟）。
X38n0687_p0459b10║三、次第者，前戒於犯者不教悔過，今戒於有德者
X38n0687_p0459b11║輕人慢法，故相次生也（次第竟）。
X38n0687_p0459b12║四、具緣有四：一、實是大乘見行人。二、無別開緣。三、
X38n0687_p0459b13║起慳慢心。四、不供養請法。便犯（具竟）。
X38n0687_p0459b14║五、闕緣者，若是小乘不同見、不同行人，即闕第一
X38n0687_p0459b15║緣。餘緣闕者，可解（闕竟）。
X38n0687_p0459b16║六、輕重者，約人有三：一、解行過已，堪為軌範，而不
X38n0687_p0459b17║敬請，應重；二、解行同己人，不敬請，少輕；三、解行劣
X38n0687_p0459b18║已，無犯（人竟）。約法者，若實解大乘常住經律人，不敬
X38n0687_p0459b19║請，則重；若大小乘各半解半未解人，不敬請，稍輕。
X38n0687_p0459b20║若唯解行小，不解大乘者，無犯（法竟）。
X38n0687_p0459b21║七、通塞者，若菩薩慧眼法眼開發，知時非時，善識
X38n0687_p0459b22║人達法，理通無犯。未至此位，一切皆塞。故華嚴十
X38n0687_p0459b23║方補處菩薩，亦皆請法也（通塞竟）。
X38n0687_p0459b24║若佛子！見大乘法師下者。
X38n0687_p0459c01║述曰：此不供給請法戒。文分三：一明制戒緣（從初至千
X38n0687_p0459c02║里來者是），二正明制戒（從即起至滅身請法是），三違制結犯（若不爾者
X38n0687_p0459c03║是）。今初，見大乘法師者，此總標大乘，異小乘學人
X38n0687_p0459c04║也。
X38n0687_p0459c05║大乘同見同行者。
X38n0687_p0459c06║以大乘學人見行不同，以不同故，今文別簡。出取
X38n0687_p0459c07║同見行者，來入僧房、舍宅、城邑，即應供請也。
X38n0687_p0459c08║百里千里來者。
X38n0687_p0459c09║明為弘宣大法，故遠來傳授也。
X38n0687_p0459c10║即起迎來送去，下至滅身。請法者。
X38n0687_p0459c11║述曰：此第二正制戒。日食三兩金，請法重人，故舉
X38n0687_p0459c12║寶物中重者金，是故云日以三兩金供養。又以傳
X38n0687_p0459c13║法師替補佛處，說佛教誡，故消此供養。如謗佛經
X38n0687_p0459c14║中說：謗佛罪輕，謗法師罪重。若供養法師，則為供
X38n0687_p0459c15║養佛等。法華經？法師品說：若人一劫謗佛，其罪尚
X38n0687_p0459c16║輕；若人須臾罵受持讀誦法華經者，其罪甚重。由
X38n0687_p0459c17║此言之，以凡夫法師，佛處處大乘中說敬法重人。
X38n0687_p0459c18║如未曾有經：諸天脫天衣上服為座，請野干和上
X38n0687_p0459c19║說法。涅槃經：雪山童子為求半偈，許捨身命供養
X38n0687_p0459c20║羅剎。大品經：薩埵波崙菩薩行打骨髓，為求般若。
X38n0687_p0459c21║如是等說菩薩敬法重人，不惜身命。故此經文為
X38n0687_p0459c22║法滅身，請法是也。
X38n0687_p0459c23║日日三時供養，請法師三時說法，三時禮拜者。
X38n0687_p0459c24║述曰：為菩薩者，自未證真，法身未立，居地前位，理
X38n0687_p0460a01║合有疑。即聞見勝便請，亦何限時節，或三或六。若
X38n0687_p0460a02║入初地已上，一一念中問十方佛及大菩薩一切
X38n0687_p0460a03║法義。此三時者，制住四十心位。人未能於念念中
X38n0687_p0460a04║問法請益，且制今日夜各三時，即日朝、中、晡，即初
X38n0687_p0460a05║夜、中、後，故云三時。以住居凡位，制令不生瞋心、患
X38n0687_p0460a06║惱之心，為法滅身請法也。
X38n0687_p0460a07║若不爾者。
X38n0687_p0460a08║述曰：此第三違制結犯（不敬法重人戒，亦名不供給戒竟）。
X38n0687_p0460a09║▲不得懈怠不聽法戒第七，文前七門（同上）。
X38n0687_p0460a10║初制意者，凡諸佛子，應持經律，詣講法處，聽受諮
X38n0687_p0460a11║問，以自資神益智，成法身慧命。而乃懈怠懶惰，應
X38n0687_p0460a12║往不往，應聞不聞，長己無智，減損慧命，故勞聖制
X38n0687_p0460a13║（意竟）。
X38n0687_p0460a14║二、次第者，前戒令請大法，今戒令聽大法，故次來
X38n0687_p0460a15║也（次第竟）。
X38n0687_p0460a16║三、釋名者，有講法處成立法身，心懷懈怠不往聽
X38n0687_p0460a17║受，聖防此失制戒禦之，故云懈怠不聽法戒（名竟）。
X38n0687_p0460a18║四、具緣有四：一、是新學。二、有講法處。三、無別開緣。
X38n0687_p0460a19║四、不往聽受。便犯（具竟）。
X38n0687_p0460a20║五、闕緣者，類前可知（闕竟）。
X38n0687_p0460a21║六、輕重者，約人有三：一、大小俱講，二、講大不講小、
X38n0687_p0460a22║講小不講大。前二重，後或無犯。若受威儀戒，如來
X38n0687_p0460a23║制後，亦有犯故（輕重竟）。
X38n0687_p0460a24║七、通塞者，若自知法身慧命既成立，則通餘並塞
X38n0687_p0460b01║（通塞竟）。
X38n0687_p0460b02║若佛子，一切處有講法毗尼下者。
X38n0687_p0460b03║述曰：此懈怠不聽法戒。文分三：一舉戒緣（從初至有講法
X38n0687_p0460b04║處是），二正制（從是新學菩薩至聽受是），三違制結犯（若不至下是也）。今初，
X38n0687_p0460b05║一切處有講法毗尼經律者。述曰：講法兩學，總通
X38n0687_p0460b06║一切佛法。毗尼者，此翻為滅，能滅五住煩惱（即大乘中
X38n0687_p0460b07║說滅，能滅一切煩惱義也）。若以小乘有漏木叉，能滅身口七支
X38n0687_p0460b08║惡，名為滅者（此約威義戒釋也）。若定共戒、道共戒，能滅九
X38n0687_p0460b09║十八使者（此小乘無漏戒也）。經律者，通一切大乘經律也。
X38n0687_p0460b10║若菩薩曉了己身有佛性戒故，如涅槃經住實智
X38n0687_p0460b11║用權智者，則不與一切小乘而相違背。雖聽學小
X38n0687_p0460b12║乘，而知是佛權智攝誘一類，終歸大乘，而學佛方
X38n0687_p0460b13║便，即不犯次後背大聽小戒。若不得此意，即犯背
X38n0687_p0460b14║大向小戒也。
X38n0687_p0460b15║是新學下至聽受者。
X38n0687_p0460b16║述曰：此第二對緣正制也。
X38n0687_p0460b17║若不至彼下。
X38n0687_p0460b18║述曰：此第三違制結犯（懈怠不聽法戒竟）。
X38n0687_p0460b19║▲不得背大向小戒第八，文前七門（同上）。
X38n0687_p0460b20║初制意者，為菩薩者，住十信之位。十住之位，名習
X38n0687_p0460b21║種性。人唯捨邪法皈正法，背小乘入大乘。今乃捨
X38n0687_p0460b22║正皈邪，棄大習小。本原種性，遂被塵蒙。佛子之行，
X38n0687_p0460b23║頓成乖僻。違行之甚，故勞聖制也。大般若經戒品
X38n0687_p0460b24║云：若菩薩設殑伽沙劫，受妙五欲，於菩薩戒，由不
X38n0687_p0460c01║名犯。若起一念二乘之心，即名為犯（意竟）。
X38n0687_p0460c02║二、次第者，所戒令離懈怠，制使勤學。今戒制不許
X38n0687_p0460c03║學習二乘外典，故次來也（次第竟也）。
X38n0687_p0460c04║三、釋名者，不了己身有佛性故背大，不別權實教
X38n0687_p0460c05║義故向小，能所合目故名不得背大向小戒。又不
X38n0687_p0460c06║善習應常住種性故背大，不別邪正是非故習外
X38n0687_p0460c07║立制，防此故名不得背正向邪戒，亦名不得背大
X38n0687_p0460c08║習邪戒（名竟）。
X38n0687_p0460c09║四、具緣有四：一、是大乘法。二、起彼此想。三、心背言
X38n0687_p0460c10║非。四、捨大受小便。犯。背大、向小、向外亦爾（具竟）。
X38n0687_p0460c11║五、闕緣者，例上釋之（闕竟）。
X38n0687_p0460c12║六、輕重者，約境者，大乘有隨轉理。大乘如十二部
X38n0687_p0460c13║中、四阿含經中說，三無數劫修道、百劫修相好、三
X38n0687_p0460c14║十四心入相成佛等，是名隨轉大乘。以此經中不
X38n0687_p0460c15║說一切眾生皆有佛性故。二、常住大乘，即事嚴此
X38n0687_p0460c16║經、一切般若方等經、法華涅槃等，是名常住大乘。
X38n0687_p0460c17║以此等經同說一切眾生皆有佛性，凡有心者皆
X38n0687_p0460c18║當成佛。背此等經，名心背大乘常住經律也。故重
X38n0687_p0460c19║約心者，凡夫癡暗心性不定，或泛爾迷、或信心隨
X38n0687_p0460c20║緣則轉，疑猶豫不決故轉。以心退轉故，背大向小
X38n0687_p0460c21║向邪。如是轉迷疑生背則輕，轉信生背則重，種種
X38n0687_p0460c22║廣說（輕重竟）。
X38n0687_p0460c23║七、通塞者，若聖種性未成，法身未立，一切皆塞，反
X38n0687_p0460c24║上則通（通塞竟）。
X38n0687_p0461a01║若佛子！心背大乘常住經律者。
X38n0687_p0461a02║述曰：此背大向小戒，文分三：一背大（從初至言非佛說是），二
X38n0687_p0461a03║向小向邪（從而受持至邪見輕律是），三結犯（如文）。今初，心背大乘
X38n0687_p0461a04║常住經律，如前釋訖。
X38n0687_p0461a05║言：非佛說。
X38n0687_p0461a06║惡習熏心，故言非佛說。此據初習二乘邪見人，未
X38n0687_p0461a07║見邪見、惡見，可以結輕；若成邪惡見，即是謗法，如
X38n0687_p0461a08║上結重。
X38n0687_p0461a09║而受持二乘聲聞外道惡見邪見經律者。
X38n0687_p0461a10║述曰：此是第二、向小向邪也。二乘者，即聲聞、緣覺
X38n0687_p0461a11║乘法，唯說無常、苦、空、無我，不說常住佛性故。言外
X38n0687_p0461a12║道者，如西國九十五種外道，此國數種外道等法，
X38n0687_p0461a13║皆不得習學，恐成惡見、邪見故。惡見、邪見與諸惡
X38n0687_p0461a14║雜染同趣，故名惡見。執著斷、常，名邪見。故言外道
X38n0687_p0461a15║法、律，是惡見、邪見經、律也。又學殺牛、殺羊、祠天，願
X38n0687_p0461a16║得生天等法，故名邪見經。受行雞、狗等戒，名邪見
X38n0687_p0461a17║律。又學斷、常二見，撥無因、果等法，名邪見經、律。又
X38n0687_p0461a18║行服氣、服水等法，名邪見律。故名邪見經、律也。
X38n0687_p0461a19║犯輕垢罪者。
X38n0687_p0461a20║述曰：此第三違制結犯（背大向小戒竟）。
X38n0687_p0461a21║▲不得不看病戒第九，文前七門（同上）。
X38n0687_p0461a22║初制意者，凡稱菩薩，以慈悲喜捨為體，拔苦與樂
X38n0687_p0461a23║為用。何有見病不救，乖體失用？聖防此失，故須制
X38n0687_p0461a24║也。又諸疾病人，愛惜性命，恐死墮落。佛子慈忍供
X38n0687_p0461b01║給，可須說法安慰，愛養令差。即是施與長命色，力
X38n0687_p0461b02║安無礙辯。頓違此行，故須制也。又不受長者請經
X38n0687_p0461b03║云：佛自看病，比丘洗浣說法，告諸比丘：汝等捨父
X38n0687_p0461b04║母兄弟，唯有師僧同學，何不相看？種種呵已，現金
X38n0687_p0461b05║色身，皆從看病因緣故來。何況凡下（意竟）。
X38n0687_p0461b06║二、次第者，前戒為背勝上法故制，今戒為捨悲愍
X38n0687_p0461b07║故制。又前戒於法違背故制，今戒終生不濟故制
X38n0687_p0461b08║（次第竟）。
X38n0687_p0461b09║三、釋名者，病苦隣死，捨而不看能所合利，故名不
X38n0687_p0461b10║得不看病戒（名竟）。
X38n0687_p0461b11║四、具緣有四：一、病苦。二、起彼想。三、自無病。四、起嫌
X38n0687_p0461b12║捨去。便犯（具竟）。
X38n0687_p0461b13║五、闕緣；六、輕重；七、通塞（並類上思之）。
X38n0687_p0461b14║若佛子一切，疾病人下者，
X38n0687_p0461b15║述曰：此不看病戒。文分二：一舉緣（從初至皆養令差也），二舉
X38n0687_p0461b16║違行結犯（從而菩薩下乃至輕垢罪是）。今初，一切疾病人供養
X38n0687_p0461b17║如佛無異者，述曰：舉上比下，故云如佛無異。言使
X38n0687_p0461b18║菩薩心行平等，於八福田無二無別，故云病人如
X38n0687_p0461b19║佛無異（此令以理觀小心看病也）。
X38n0687_p0461b20║八福田第一者。
X38n0687_p0461b21║述曰：八福田者，有人云：一、曠路造美井，二、水路造
X38n0687_p0461b22║橋梁，三、平治險路，四、孝養父母，五、供養沙門，六、供
X38n0687_p0461b23║養病人，七、救濟危厄，八、設無遮會（未審出何聖教）。又有人
X38n0687_p0461b24║云：三寶為三，四、父母，五、師僧，六、貧窮，七、病人，八、畜
X38n0687_p0461c01║生（亦未見聖教文）。又賢愚經：施五人，得福無量：一、知法人，
X38n0687_p0461c02║二、遠行來人，三、遠去人，四、飢餓人，五、病人。加以三
X38n0687_p0461c03║寶，亦名八種福田。今依本經戒中，自有八種福田：
X38n0687_p0461c04║三寶為三，四、父母，五、師僧，六、弟子，七、諸根不具，八、
X38n0687_p0461c05║百種苦。以此義故，從初舉佛子平等心看病人，與
X38n0687_p0461c06║佛無異者是也。又不受長者請經云：佛自看病，洗
X38n0687_p0461c07║浣病者，及洗衣物。曬褁訖，集諸比丘，種種呵責。說
X38n0687_p0461c08║法已，告諸比丘：佛法僧寶，無可須待。一切病人，有
X38n0687_p0461c09║所須待。要人看待，然可得差。故看病福田，於八之
X38n0687_p0461c10║中，最為第一。
X38n0687_p0461c11║而菩薩下者。
X38n0687_p0461c12║述曰：此第二舉行以制。若佛子！於一切病者，先有
X38n0687_p0461c13║嗔恨心，今應捨嗔恨心而行救濟。若懷嗔恨心不
X38n0687_p0461c14║救濟者，失慈悲之行，成怨結之業，故犯即輕垢罪
X38n0687_p0461c15║是也（不看病戒竟也）。
X38n0687_p0461c16║▲不得畜諸煞具戒第十文前七門（同上）。
X38n0687_p0461c17║初制意者，菩薩唯應廣積財法利樂眾生，而反畜
X38n0687_p0461c18║殺具，深乖慈忍，故須制也（意竟）。
X38n0687_p0461c19║二、次第者，前戒防自身不能濟病，今戒防非法煞
X38n0687_p0461c20║具，唯行慈濟，故次來也（次第竟）。
X38n0687_p0461c21║三、釋名者，煞具損害，畜長嗔怒，違慈既深，立制防
X38n0687_p0461c22║此，故名不畜煞具戒（名竟）。
X38n0687_p0461c23║四、具緣有四：一、是煞具。二、有彼想。三、無開緣。四、故
X38n0687_p0461c24║畜成。犯（具竟）。
X38n0687_p0462a01║五、闕緣；六、輕重（准上說之）。
X38n0687_p0462a02║七、通塞。如涅槃經第三金剛身品云：於末法中初
X38n0687_p0462a03║護正法，令與優婆塞等執持刀杖而相隨逐，口常
X38n0687_p0462a04║宣說方等大乘，一切眾生皆有佛性。當知是人不
X38n0687_p0462a05║名破戒，名護法師。此通也。又一切人施者，口應報
X38n0687_p0462a06║云：出家人法所不應畜，檀越迴易如法布施，其福
X38n0687_p0462a07║甚多。或未迴易間，蹔時隱處安置，亦應無犯。餘一
X38n0687_p0462a08║切皆塞（過塞竟）。
X38n0687_p0462a09║若佛子！不得畜一切刀杖者。
X38n0687_p0462a10║述曰：此不畜煞生具戒。文分二：初戒緣（從初至一切不得畜
X38n0687_p0462a11║是），二舉違行結犯（從而菩薩下至犯罪是）。今初為二：先舉一
X38n0687_p0462a12║切煞具（從初至殺生之器是），二制斷（如文一切不得畜是）。
X38n0687_p0462a13║而菩薩下者。
X38n0687_p0462a14║述曰：此第二舉違行結犯。菩薩斷怨行，乃至煞父
X38n0687_p0462a15║母尚不如報，況故畜刀杖者，結犯。（不畜煞具戒竟）
X38n0687_p0462a16║如是十戒應當學，敬心奉持者。
X38n0687_p0462a17║述曰：結前十戒，勸學奉持也。
X38n0687_p0462a18║下六品中當廣開者。
X38n0687_p0462a19║述曰：此是以今本之略指大本之廣，故云下六品
X38n0687_p0462a20║中廣開也（結前竟也）。
X38n0687_p0462a21║▲不得故作國賊戒第十一，文前七門（同上）。
X38n0687_p0462a22║初制意者，菩薩理應和諸違諍令息相害，而反作
X38n0687_p0462a23║國賊令興師相煞者，為害滋甚故勞聖制。又別意
X38n0687_p0462a24║有六：一、招彼此譏嫌故；二、兩發怒害故；三、兩成乖
X38n0687_p0462b01║諍故；四、興師相伐故；五、非四等行故；六、業道深重
X38n0687_p0462b02║故。為此傷故須制也（意竟）。
X38n0687_p0462b03║二、次第者，前戒制畜煞具，今戒遮為軍使，故次第
X38n0687_p0462b04║也（次第竟也）。
X38n0687_p0462b05║三、釋名者，為國傳語，名國賊。兩軍相合，或名相煞，
X38n0687_p0462b06║立制防此，故名不住國賊戒，亦名不作兩國通使
X38n0687_p0462b07║戒。釋云：鯨敵勝負，名兩國。傳彼此語，名通使戒。互
X38n0687_p0462b08║覘盈虗，興師相伐，制戒防此，故名不作兩國通使
X38n0687_p0462b09║戒（名竟）。
X38n0687_p0462b10║四、具緣有四：一、二國二軍。二、有惡心為利養。三、傳
X38n0687_p0462b11║彼此語。四、彼此知聞。便犯。若令兩國相煞，傳者有
X38n0687_p0462b12║煞心，一一人死，即犯煞戒夷罪。又犯兩國通使輕
X38n0687_p0462b13║垢罪（具竟）。
X38n0687_p0462b14║五、闕緣；六、輕重（准上說之）。
X38n0687_p0462b15║七、通塞者，若菩薩住不思議解脫神通力用立之，
X38n0687_p0462b16║以等力降伏使和安者，來往並通，餘皆塞也（通塞竟）。
X38n0687_p0462b17║若佛子！為利養。
X38n0687_p0462b18║述曰：此不作兩國通使戒。文分三：一、戒緣（從初至無量眾
X38n0687_p0462b19║生是），二、正制戒（從而菩薩至故作國賊是），三、違制結犯（若故作下是也）。今
X38n0687_p0462b20║初。為利養者，望得賞賜故，又望爵祿故。惡心者，或
X38n0687_p0462b21║自有惡心，或為親識國家作報怨心。是惡心故，云
X38n0687_p0462b22║通國使。命，命。興，興。師，師者，眾也，帥也，謂帥眾人煞
X38n0687_p0462b23║無量眾。
X38n0687_p0462b24║而菩薩不得，入軍往來者，
X38n0687_p0462c01║述曰：此第二正制，尚不得往來，況故作國賊也。
X38n0687_p0462c02║若故作者。
X38n0687_p0462c03║述曰：此違制結犯（故作國賊戒竟）。
X38n0687_p0462c04║▲不得作販賣戒第十二文前（同上）。
X38n0687_p0462c05║初制意者，菩薩唯應捨身命財，捨而不著，財法二
X38n0687_p0462c06║施周給一切，不可內懷貧利外行販賣，或因此行
X38n0687_p0462c07║枉押埋沒，煞盜之業潛興，自行既虧招他譏謗，雜
X38n0687_p0462c08║染之甚故須制也（意竟）。
X38n0687_p0462c09║二、次第者，前戒止為國賊故制，今戒遮販賣良人
X38n0687_p0462c10║六畜等物，況於諸色埋沒故制，故次第也（次第竟）。
X38n0687_p0462c11║三、釋名者，衒誘規利故名販賣，立制防此故名不
X38n0687_p0462c12║販賣戒（名竟）。
X38n0687_p0462c13║四、具緣有四：一、是犯境有四（一、良人。二、奴婢。三、六畜。四、盛死之具）。二、
X38n0687_p0462c14║隨起彼想。三、正賣。四、事成。即犯（具竟）。
X38n0687_p0462c15║五、闕緣；六、輕重（准上）。
X38n0687_p0462c16║七通塞者，若小乘諸部經律，為三寶建立修持，聽
X38n0687_p0462c17║畜良人奴婢六畜等使用。若別人不許，唯以出家
X38n0687_p0462c18║五眾為三寶事，直買直賣無心販易理通，餘並塞。
X38n0687_p0462c19║盛死具者，諸佛教中唯有水火林三葬，終無許用
X38n0687_p0462c20║盛死人具，何況賣販行非法耶（通塞竟也）？
X38n0687_p0462c21║曰：若佛子！故販賣下者。
X38n0687_p0462c22║述曰：此不販賣戒，文分三：一舉犯緣（從初至盛死之具是），二
X38n0687_p0462c23║正制（從尚不至教人作是也），三違制結犯（從若故下是也）。
X38n0687_p0462c24║六畜者。
X38n0687_p0463a01║述曰：俗書周禮云：牛羊犬馬豕鷄為六。此隨世言
X38n0687_p0463a02║六，理實無六畜，通一切畜生皆不得販。若販賣者，
X38n0687_p0463a03║即是十六惡律儀攝故（不販賣戒竟也）。
X38n0687_p0463a04║▲不得無根謗毀戒第十三，文前（同上）。
X38n0687_p0463a05║初制意者，有四：一、為護十重中說，謗毀他等三重
X38n0687_p0463a06║戒故；二、為令不惱諸好人故；三、為護佛法無醜惡
X38n0687_p0463a07║過失故。實惡尚不許說，何況虗起謗耶？四、為離招
X38n0687_p0463a08║重業累故（意竟）。
X38n0687_p0463a09║二、次第者，前戒於下利不貪故制，今戒於上人無
X38n0687_p0463a10║謗故制（次第竟也）。
X38n0687_p0463a11║三、釋名者，非見聞疑等惡事，名曰無根。枉惡熏心
X38n0687_p0463a12║而語，名謗。立制防此，故曰不得無根謗毀戒（名竟）。
X38n0687_p0463a13║四、具緣有四：一、境實好人。二、知無惡事。三、起惡心。
X38n0687_p0463a14║四、發言謗毀。便犯（具竟）。
X38n0687_p0463a15║五、闕緣；六、輕重（同上）。
X38n0687_p0463a16║七、通塞。若癡狂心亂，又初地以上，見機而逆化之
X38n0687_p0463a17║可通，餘並塞（通塞竟也）。
X38n0687_p0463a18║若佛子！以惡心故者。
X38n0687_p0463a19║述曰：此不得無根謗毀戒。文分三：一、舉過（從初至十重是），
X38n0687_p0463a20║二、舉勝立制（從父母兄弟下至慈悲心是），三、違制犯結（從反而至垢罪
X38n0687_p0463a21║是）。今初，以惡心者，明用三毒、七毒，或怨嫌心，或諍
X38n0687_p0463a22║名利、眷屬、勝他等種種惡心，皆是起謗之因故（云
X38n0687_p0463a23║云）。
X38n0687_p0463a24║無事謗他者。
X38n0687_p0463b01║述曰：即是元無見聞疑三根等事，故云無事。惡狂
X38n0687_p0463b02║重心而語，故曰謗他。此兩句是總。餘良人至貴人
X38n0687_p0463b03║等七種，父母兄弟六親是別。若廣說者，即應以上
X38n0687_p0463b04║一句歷一十七種人，一一皆言以惡心故無事謗
X38n0687_p0463b05║他。言犯十重，此句亦總（文不次義如是）。七逆如下釋。十重
X38n0687_p0463b06║六親孝順慈悲等，並如上釋。章門云舉勝立制者，
X38n0687_p0463b07║以父母兄弟境上孝心易成故，又對餘境亦同父
X38n0687_p0463b08║母故。
X38n0687_p0463b09║而反更加者。
X38n0687_p0463b10║述曰：此第三違制結犯（不無根謗戒竟）。
X38n0687_p0463b11║▲不放火損燒戒第十四，文前（同上）。
X38n0687_p0463b12║初制意者，護煞盜罪，惡心放火連炎蔓莚，損害深
X38n0687_p0463b13║廣怨嫌極深，大聖哀愍故立制也（意竟）。
X38n0687_p0463b14║二、次第者，前戒不令損，惱人故制；今戒不令損，依
X38n0687_p0463b15║報故制，故次第也（次第竟）。
X38n0687_p0463b16║三、釋名者，放火起炎名曰損燒，立制防此故名不
X38n0687_p0463b17║放火損燒戒（名竟）。
X38n0687_p0463b18║四、具緣有四：一、山等境。二、起彼想。三、以惡心。四、放
X38n0687_p0463b19║火。便犯（具竟）。
X38n0687_p0463b20║五、闕緣；六、輕重；七、通塞（准上說之）。
X38n0687_p0463b21║若佛子！以惡心故者。
X38n0687_p0463b22║述曰：此不放火損燒戒，文分三：一舉過（從初至九月放火是），
X38n0687_p0463b23║二舉損正制（從若燒他人至不得故燒是也），三違制結犯（從若故下是也）。
X38n0687_p0463b24║今初云以惡心者，簡非慈心救物也。放大火者，簡
X38n0687_p0463c01║非小緣錯誤也。燒山林曠野者，此明所損彌廣也。四
X38n0687_p0463c02║月乃至九月放火，此是約時明損，生惱害尤多。以
X38n0687_p0463c03║從四月乃至九月，方寸之地有多生今，故舉制也。
X38n0687_p0463c04║若燒他人家屋宅者。
X38n0687_p0463c05║述曰：此第二舉損立制。以燒山野元是無主，火隨
X38n0687_p0463c06║風勢燒他人家屋宅城邑乃至一切有主物，故云
X38n0687_p0463c07║不得故燒。此正立制，若有主無主山野並不得燒。
X38n0687_p0463c08║若故燒者。
X38n0687_p0463c09║述曰：此第三違制結犯（不放火損燒戒竟也）。
X38n0687_p0463c10║▲不得邪僻教他戒第十五，文前（同上）。
X38n0687_p0463c11║初制意者，菩薩唯應以大乘教化一切眾生，令速
X38n0687_p0463c12║成佛，乃以惡心嗔心，教他二乘外道邪僻之法（外道
X38n0687_p0463c13║名邪，二乘名僻），流轉生死，不達其本源，故須制也（意竟）。
X38n0687_p0463c14║二、次第者，前戒遮其外損，今戒護其內益，故次來
X38n0687_p0463c15║也（次第）。
X38n0687_p0463c16║三、釋名者，外道法邪，二乘法僻。佛子！以此施他，有
X38n0687_p0463c17║損自他，立制防禦，故名不邪僻。教化戒（名竟）。
X38n0687_p0463c18║四、具緣有四：一、所對人。二、以惡心。三、教二乘外道
X38n0687_p0463c19║法。四、前人領受。即犯（具竟）。
X38n0687_p0463c20║五、闕緣；六、輕重；七、通塞（準上）。
X38n0687_p0463c21║若佛子，自佛弟子者，
X38n0687_p0463c22║述曰：此不邪僻教化戒。文分二：一、應教化以大乘
X38n0687_p0463c23║之法（從初至次第法用是），二、教化邪僻之法結犯（從而菩薩至結罪是）。
X38n0687_p0463c24║今初。及外道初入佛法，佛子應以慈心教以大法。
X38n0687_p0464a01║教，解義理者。
X38n0687_p0464a02║述曰：法界法性名大乘理，佛種佛性是大乘義（並如
X38n0687_p0464a03║上廣釋也）。使發菩提心以解義理故傷輪轉，發大誓願
X38n0687_p0464a04║斷惡修善名菩薩心。發十心者，有本云：發十發趣
X38n0687_p0464a05║心俱得，長養心即十長養，金剛心即十金剛（並如上釋），
X38n0687_p0464a06║一一解其次第法用。如是三十心位，一一位皆有
X38n0687_p0464a07║體用，自行、化他、讚喜等次第法用（並如上釋）。
X38n0687_p0464a08║而菩薩下者。
X38n0687_p0464a09║述曰：此第二教以邪僻結犯亦名教，以二乘外道
X38n0687_p0464a10║法故結犯惡心瞋心二乘外道邪見論等（並如上釋）。言
X38n0687_p0464a11║橫教者，以二乘外道法不正入佛法之義教授他
X38n0687_p0464a12║人，故名橫教也（不邪僻教化戒竟）。
X38n0687_p0464a13║▲不得惜法規利戒第十六，文前（同上）。
X38n0687_p0464a14║初、制意。惜法有四：一、畏他勝己故倒說；二、規他利
X38n0687_p0464a15║故倒說；三、或求他；五、欲色境故倒說；四、罔冐他故
X38n0687_p0464a16║倒說。此等皆是初心菩薩塵垢，故勞聖制。又制此
X38n0687_p0464a17║戒，為護前慳法重戒；又為攝護新學佛子，令入大
X38n0687_p0464a18║乘正法故；又為令說者、聽者俱成大乘種性，傳燈
X38n0687_p0464a19║不顛倒故（意竟）。
X38n0687_p0464a20║二、次第者，前戒應教而不教、不應教而教，故制；今
X38n0687_p0464a21║戒為惜法規利，不應時而說，故制（次第竟）。
X38n0687_p0464a22║三、釋名者，恡護正法，名為惜法。內規利養，名規利
X38n0687_p0464a23║戒。防此失故，名不得惜法規利戒（名竟）。
X38n0687_p0464a24║四、具緣有六：一、有來求法。二、實自解法。三、無開緣。
X38n0687_p0464b01║四、規他利。五、倒說法言。六、前人聞知。即犯（見竟）。
X38n0687_p0464b02║五、闕緣；六、輕重；七、通塞（準上）。
X38n0687_p0464b03║若佛子！應好心者。
X38n0687_p0464b04║述曰：此不得惜法規利戒。文分三：一、先制自學（從初
X38n0687_p0464b05║至解義味是），二、制教他學（從見後新學至開意解是也），三、違制結犯
X38n0687_p0464b06║（從而菩薩下是）。今初。應好心，簡不是求利雜染等心也。先
X38n0687_p0464b07║學至義味，是自學成立也。
X38n0687_p0464b08║見後新學下至心開意解者。
X38n0687_p0464b09║述曰：此第二制教他學。有百里千里來求大乘經
X38n0687_p0464b10║律，應如法為說。有事有理兩種如法，如燒身臂指
X38n0687_p0464b11║等行，此難行能行、難作能作，此事如法為說也。理
X38n0687_p0464b12║如法為說者，即是教諸新學菩薩觀身，觀一切眾
X38n0687_p0464b13║生、一切賢聖、一切法亦如也。眾生聖賢亦如。夫如
X38n0687_p0464b14║者，不一不異，平等無二。如是心心寂滅，念念真如，
X38n0687_p0464b15║住正法故。亦不分別自身他身、自事他事、自行他
X38n0687_p0464b16║行，遠離恐怖，身心豁然與真應，名理如法為說戒。
X38n0687_p0464b17║淨名曰：夫說法者，無說無示。其聽法者，無聞無得。
X38n0687_p0464b18║此即標事理兩種如法為說竟。
X38n0687_p0464b19║為說一切苦行下者。
X38n0687_p0464b20║述曰：此是釋事理兩行，為二：先釋事行，次出理行。
X38n0687_p0464b21║今初。苦行燒身臂指供養凡聖者，以菩薩心住平
X38n0687_p0464b22║等清淨法界，觀心佛眾生一如無二如，以真如心
X38n0687_p0464b23║而行行苦行，捨身臂指，所以虎狼獅子餓鬼畜生
X38n0687_p0464b24║而無差別，平等施與而供養之（事如法竟）。
X38n0687_p0464c01║云：若有一一次第為說正法，使心開意解者。
X38n0687_p0464c02║述曰：此第二釋理如法。應教新學菩薩展轉為一
X38n0687_p0464c03║切眾生說次第道、平等道，名正法，使心意解也。故
X38n0687_p0464c04║華嚴經曰：如心佛亦爾，如佛眾生然，心佛及眾生，
X38n0687_p0464c05║是三無差別，差別無差別，一一次第道。諸戒平等
X38n0687_p0464c06║是無差別，差別平等道中迷悟深淺，是佛依二諦
X38n0687_p0464c07║為眾生說，於佛真如清淨常一也。
X38n0687_p0464c08║而菩薩為利養故者。
X38n0687_p0464c09║述曰：此第三，違制結犯。言為利者，情有規求應答。
X38n0687_p0464c10║以大乘事理苦行，如次前說，故云應答。乃以小乘
X38n0687_p0464c11║雜碎事行，非平等理行而說者，故云不應答也。
X38n0687_p0464c12║說經律文字，無前無後，謗三寶說者。
X38n0687_p0464c13║述曰：先簡非，次顯是。初簡非者，有人云：以小乘戒
X38n0687_p0464c14║定慧門，不以先戒次定後慧，為倒說經律文字。（彈曰）
X38n0687_p0464c15║此是聲聞二乘法，今經若教他二乘經律，犯輕垢
X38n0687_p0464c16║罪。（一非）又師云：為人說法前後一者，中著前後令乖
X38n0687_p0464c17║義理。謗三寶說是佛所說，則為謗佛。言法如是，則
X38n0687_p0464c18║為謗法。復云僧同此說，則是謗僧。（議曰）此解有通有
X38n0687_p0464c19║塞。塞者，不簡說大小二乘教，又不簡大小二乘。謗
X38n0687_p0464c20║三寶心口是何心口，故是塞。通者，一往通望名教
X38n0687_p0464c21║作義示有通。（簡非詳識竟也）
X38n0687_p0464c22║次顯是者，略作三義釋之：一、約教位釋不謗三寶，
X38n0687_p0464c23║二、約修行釋不謗三寶，三、結會不謗三寶。初約教
X38n0687_p0464c24║位不謗三寶者，如涅槃經云：若人八恒河沙諸佛
X38n0687_p0465a01║所發菩薩心，然後始能不謗三寶正法。又涅槃第
X38n0687_p0465a02║三十七迦葉菩薩品云：若人心口異想異說，言一
X38n0687_p0465a03║闡提得菩提者，當知是人謗佛、法、僧。若人心口異
X38n0687_p0465a04║想異說，言一闡提不得菩提，是人亦名謗佛、法、僧。
X38n0687_p0465a05║若引說言，八聖道分凡夫所得，是人亦名謗佛、法、
X38n0687_p0465a06║僧。若有說言，八聖道分非凡夫得，是人亦名謗佛、
X38n0687_p0465a07║法、僧。若有說言，一切眾生定有佛性、定無佛性，是
X38n0687_p0465a08║人亦名謗佛、法、僧。是故我於戒經中說，有二種人
X38n0687_p0465a09║謗佛、法、僧：一者、不信瞋恚心，二者、難信不解故。善
X38n0687_p0465a10║男子！若人有信心，無有智慧，是人則能增長無明；
X38n0687_p0465a11║若有智慧，無有信心，是人則能增長邪見。善男子！
X38n0687_p0465a12║不信之人顛恚心故（貪、痴、慢等，例準瞋心），說言無有佛、法、僧
X38n0687_p0465a13║實。信者無慧，瞋倒解義，令聞法者謗佛、法、僧。善男
X38n0687_p0465a14║子！是故，我說不信之人瞋恚心故、有信之人無智
X38n0687_p0465a15║慧故，是人能謗佛、法、僧寶（已上涅槃經文不添，入語除註）。議曰：經
X38n0687_p0465a16║言心口異想、異說者，以是凡夫心想見倒以自覆
X38n0687_p0465a17║蔽，故名異想；由想顛倒熏動口業，故名異說。是故，
X38n0687_p0465a18║名為心口異想、異說，能謗三寶也。正約信者，十信、
X38n0687_p0465a19║十住、第六正信住。以前遇惡因緣退者，無惡不作，
X38n0687_p0465a20║能說異法，能謗三寶；遇善知識進入第七不退住，
X38n0687_p0465a21║常以般若圓明自照故，說法化人，不謗三寶；乃至
X38n0687_p0465a22║妙覺三十六位人說法教化，一一皆能稱法界、法
X38n0687_p0465a23║性，不謗三寶（廣如仁王、本業二經明之，約教位釋竟）。
X38n0687_p0465a24║二、約行者，十信位人，還以信、進、念、定、慧，迴不護戒、
X38n0687_p0465b01║願等十心，為進修之行。若佛子！信三寶性相，常住
X38n0687_p0465b02║無變，生死輪轉，猶如循環。如是生死，異動不動，異
X38n0687_p0465b03║自行教化，此別教菩薩修行信心也。若觀生死，即
X38n0687_p0465b04║而生信心，了了分明，通達生死空寂，即是無二無
X38n0687_p0465b05║別。如是自行此信，教他讚喜等，此是圓學菩薩修
X38n0687_p0465b06║行信心也。進、念、定、慧等九法修行，一一皆有別圓
X38n0687_p0465b07║二種行，唯以義可論，結會謗不謗義也（約修行不謗三寶竟）。
X38n0687_p0465b08║三、結會者，涅槃云：有信無慧，能謗三寶；有慧無信，
X38n0687_p0465b09║能謗三寶者。此等經自釋云：有慧無信，增長邪見，
X38n0687_p0465b10║以瞋恚心故，謗佛法僧；有信無慧，顛倒解義，令聞
X38n0687_p0465b11║法者，謗佛法僧。故云心口異想異說，皆謗三寶（此多
X38n0687_p0465b12║約別教別相，信慧不融，故云謗三寶是也）。若菩薩，如華嚴？十無盡藏品
X38n0687_p0465b13║說：信一切法，性相常住，不生不滅，同真際，等法性。
X38n0687_p0465b14║若菩薩住是信者，所有慧身，不從他悟，信慧圓融，
X38n0687_p0465b15║一體一相，能以自行化人者，真名不謗三寶（結會不謗
X38n0687_p0465b16║三寶竟，不惜法規利戒竟）。
X38n0687_p0465b17║▲不得依勢乞求戒第十七，文前（同上）。
X38n0687_p0465b18║初制意者，菩薩理應謙下無礙利生益物，而反倚
X38n0687_p0465b19║恃乞索打拍橫取錢物，違慈之甚故須聖制。又別
X38n0687_p0465b20║意有三：一護前盜戒故、二乖自慈濟故、三倚勢恐
X38n0687_p0465b21║他失所化故（意竟）。
X38n0687_p0465b22║二、次第者，前戒他來求法倒說成謗故制，今戒非
X38n0687_p0465b23║分倚勢惡求多求故制，故次明也（次第竟）。
X38n0687_p0465b24║三、釋名者，假託官力名倚勢，惡取無厭名乞求。立
X38n0687_p0465c01║制防此，故名不得倚勢乞求戒（名竟）。
X38n0687_p0465c02║四、具緣，有六：一、為自名利。二、故近官等。三、倚威勢。
X38n0687_p0465c03║四、逼惱他人。五、惡乞他物。六、人入手。便犯（具竟）。
X38n0687_p0465c04║五、闕緣；六、輕重；七、通塞（準上說）。
X38n0687_p0465c05║若佛子！自為飲食者，
X38n0687_p0465c06║述曰：此不得倚勢乞求戒。文分四：一自行惡求（從初
X38n0687_p0465c07║至多求是）、二教他惡求（文如章是）、三無慈孝心（文無慈孝心是）、四
X38n0687_p0465c08║違制結犯文（不倚勢乞求戒竟）。
X38n0687_p0465c09║▲不得無知解作師授戒戒第十八文前（同上）。
X38n0687_p0465c10║初制意者，菩薩理應內成己德、外益他人，而乃內
X38n0687_p0465c11║實無知、外欺一切，詐為知解，故勞聖制也（意竟）。
X38n0687_p0465c12║二、次第者，前戒倚勢強乞故制，今戒詐言知解故
X38n0687_p0465c13║制，相次來也（次第竟）。
X38n0687_p0465c14║三、釋名者，隱無知解，詐言知解，為人師範，自誑誑
X38n0687_p0465c15║他，立制防禦，故名不得無知解作師授戒戒（名竟）。
X38n0687_p0465c16║四、具緣有四：一、隨不習學。二、性非愚癡。三、隱迷詐
X38n0687_p0465c17║解。四、與人授戒。犯（具竟）。
X38n0687_p0465c18║五、闕緣；六、輕重（準上）。
X38n0687_p0465c19║七、通塞者，若癡狂心亂、立性闇鈍、勤學未成，又如
X38n0687_p0465c20║法為說，千里內更無人為戒師救彼死畏病苦，應
X38n0687_p0465c21║告他云：某甲隨力隨分而說。受者通也，餘並塞（通塞
X38n0687_p0465c22║竟）。
X38n0687_p0465c23║若佛子！學誦戒法者，
X38n0687_p0465c24║述曰：此不得無知解作師授戒。戒文分三：一、制學
X38n0687_p0466a01║知解（從初至佛性之性是），二、實無知解（從而菩薩至解一切法不知是），三、違
X38n0687_p0466a02║制結犯（從而為他人作師下是）。今初，制學知解戒法者，謂一
X38n0687_p0466a03║法即是光明金剛寶戒，是名戒法。若三法即三聚
X38n0687_p0466a04║淨戒，是名戒法。若二法即戒體戒相（體者，從師頓受得是。相者，
X38n0687_p0466a05║十重八萬，略則四十八是）。如是準本業經，三聚淨戒攝受一切
X38n0687_p0466a06║佛法，故須日日六時持菩薩戒，解其義理佛性之
X38n0687_p0466a07║性（義者，十重八萬所詮之義。理者，凡聖本源清淨之理。學習知解如此義理，名為佛性之性義也）。
X38n0687_p0466a08║而菩薩者。
X38n0687_p0466a09║述曰：此第二實無知解。文分三：一實自無知解（從而
X38n0687_p0466a10║菩薩至戒律因緣是），二欺誑自他（從詐言至他人是也），三結自無知解
X38n0687_p0466a11║（從一一不解至不知是）。
X38n0687_p0466a12║而為他人作師者。
X38n0687_p0466a13║述曰：此違制結犯。去聖時遠，人多嬉犯。自他俱墮，
X38n0687_p0466a14║如何出離也？（不知解作師授戒戒竟）。
X38n0687_p0466a15║▲不得鬪遘兩頭謗欺賢人戒第十九，文前（同上）。
X38n0687_p0466a16║初制意者，菩薩理應見人少善便稱讚也。何乃內
X38n0687_p0466a17║懷惡心兩舌欺謗？積亹由此無惡不造，大聖哀愍
X38n0687_p0466a18║故須制也（意竟）。
X38n0687_p0466a19║二、次第者，前戒自無知解故制，今戒謗他賢人故
X38n0687_p0466a20║制，故次來也（次第竟）。
X38n0687_p0466a21║三、釋名者，兩舌來往，故名鬪遘兩頭。矯設端緒，故
X38n0687_p0466a22║名謗欺賢人。立制防禦，故名不得鬪遘兩頭謗欺
X38n0687_p0466a23║賢人戒，亦名不得兩舌戒，亦名不得離間戒（名竟）。
X38n0687_p0466a24║四、具緣有五：一、內有惡心。二、見他惡行。三、謗以惡
X38n0687_p0466b01║言。四、矯傳彼此。五、彼此作惡。便犯（具竟）。
X38n0687_p0466b02║五、闕緣；六、輕重；七、通塞（準上）。
X38n0687_p0466b03║若佛子！以惡心故者。
X38n0687_p0466b04║述曰：此不得兩舌戒。文分三：一、敘制戒緣（從初至菩薩行
X38n0687_p0466b05║是），二、制戒意（從而鬪遘至不造是），三、違制結犯（從若故作下是）。今初。
X38n0687_p0466b06║以惡心故者，種種嫉妬心、欺陵心、憍慢勝負心、朋
X38n0687_p0466b07║黨愛見心、不省己過心、常訟彼短心，如是纏縛相
X38n0687_p0466b08║應心，皆是惡故。
X38n0687_p0466b09║見持戒至行菩薩行。
X38n0687_p0466b10║此是賢人以惡心者見生欺謗，故名制戒緣也。
X38n0687_p0466b11║而闕遘至不造者。
X38n0687_p0466b12║述曰：此第二制戒意。佛意不許行兩舌，令彼此造
X38n0687_p0466b13║惡故。
X38n0687_p0466b14║若故下者。
X38n0687_p0466b15║述曰：此第三違制結犯（不鬪遘兩頭謗欺賢人戒竟）。
X38n0687_p0466b16║▲不得不救眾生苦戒第二十，文前（同上）。
X38n0687_p0466b17║初制意者，菩薩初發心時，救度一切眾生，而乃見
X38n0687_p0466b18║他殺害，無救度心，違慈行甚，故制也（意竟）。
X38n0687_p0466b19║次第者，前戒見賢欺謗故制，今戒見生不救陷他
X38n0687_p0466b20║受苦名生苦難，能所合目故名不救眾生苦戒（〔名〕竟）。
X38n0687_p0466b21║四、具緣有四：一、內無慈濟，二、見人殺生，三、捨而不
X38n0687_p0466b22║救，四、命斷及不講戒便犯（具竟）。
X38n0687_p0466b23║五、闕緣；六、輕重；七、通塞（準上）。
X38n0687_p0466b24║若佛子！以慈心故者。
X38n0687_p0466c01║述曰：此不得不救眾生苦。戒文分三：一、制應作（從初
X38n0687_p0466c02║至生生受生是），二、應救應講（從若見世人至生人天上是），三、違制結犯（若不
X38n0687_p0466c03║下是）。今初，應作者，菩薩以無緣慈悲，觀三界六道，捨
X38n0687_p0466c04║身受身，同稟四大。若殺彼者，即是我身本體。以其
X38n0687_p0466c05║一性一相，一體一用，一行一位，一因一果，平等平
X38n0687_p0466c06║等，無異身我本體者□□□□。相續行殺生業故。
X38n0687_p0466c07║若見世人者。
X38n0687_p0466c08║述曰：此第二應救應講，或先救次講、或先講次救，
X38n0687_p0466c09║隨便宜行要以慈心救，令於怨親平等平等。所以
X38n0687_p0466c10║父母亡日今為講戒，同一切眾生與第一樂，故云
X38n0687_p0466c11║解其苦難得見諸佛也。
X38n0687_p0466c12║若不爾，下者。
X38n0687_p0466c13║述曰：此第三違制結犯（不救眾生苦戒竟）。
X38n0687_p0466c14║如是十戒下至廣明者。
X38n0687_p0466c15║述曰：此是結略指也（二十經垢戒竟）。
X38n0687_p0466c16║
X38n0687_p0466c17║梵網經卷第四（終）