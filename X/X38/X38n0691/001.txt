X38n0691_p0547a01║
X38n0691_p0547a02║No. 691-A
X38n0691_p0547a03║ 梵網經菩薩戒序
X38n0691_p0547a04║
X38n0691_p0547a05║法門雖廣，本乎三學；戒品雖多，總乎三聚。三聚者
X38n0691_p0547a06║何？即所謂攝律儀戒、攝善法戒、饒益有情戒也。此
X38n0691_p0547a07║之三聚，具足一切波羅蜜行，前佛後佛由此而取
X38n0691_p0547a08║證，大乘小乘由此而起修，自利利他無越乎此。經
X38n0691_p0547a09║不云乎：是諸佛之本源，行菩薩道之根本。又云：眾
X38n0691_p0547a10║生受佛戒，即入諸佛位，位同大覺已，真是諸佛子。
X38n0691_p0547a11║此其驗歟！是故千華臺上舍那為能說之主，千花
X38n0691_p0547a12║葉上迦文為能誦之師，展轉傳持，無令斷絕。當知
X38n0691_p0547a13║西域戒本則有十萬頌六十一品之多，此土所行
X38n0691_p0547a14║乃是姚秦羅什法師誦出心地法門一品而已。雖
X38n0691_p0547a15║然，廣略不同，譬夫舉一綱則眾目斯張，嘗一滴則
X38n0691_p0547a16║全潮已悉，何彼何此，無欠無餘。前江淮福建總統
X38n0691_p0547a17║雪堂禪師安住禪那，深入般若，又以波羅提木叉
X38n0691_p0547a18║羅籠萬有，幸際
X38n0691_p0547a19║聖元一統，車書混同，復慮毗尼之文流通不廣，遂鋟
X38n0691_p0547a20║諸梓，傳布微塵剎土，普使微塵含識咸得見聞，因
X38n0691_p0547a21║戒生定，因定生慧，三學增長，三德圓成，盡未來際
X38n0691_p0547a22║稱為教授師者，雪堂其毋辭。雪堂平生樂與名士
X38n0691_p0547a23║大夫交游，不以死生患難為問，至於恤貧好施，義
X38n0691_p0547a24║襟豁然，皆非人所可及，見於諸賢哲之詩之文者
X38n0691_p0547b01║詳矣。兩辭
X38n0691_p0547b02║上命，深感
X38n0691_p0547b03║皇恩，今又賜田來南，　眷注彌渥，乃刊此經，流布十
X38n0691_p0547b04║方，于以仰祝
X38n0691_p0547b05║南山之壽云。
X38n0691_p0547b06║大德二年六月住中吳崑山東禪無外惟大盥
X38n0691_p0547b07║手焚香謹序
X38n0691_p0547b08║
X38n0691_p0547b09║
X38n0691_p0547b10║
X38n0691_p0547b11║
X38n0691_p0547b12║No. 691-B
X38n0691_p0547b13║ 梵網經菩薩戒序
X38n0691_p0547b14║
X38n0691_p0547b15║昔夫子之道傳於子思，子思傳於孟軻，軻之後不
X38n0691_p0547b16║得其傳。今壽峰之道傳於雪堂，雪堂之後欲廣其
X38n0691_p0547b17║傳，何也？壽峰乃儒釋兼通，禪教俱備。河南法照遠
X38n0691_p0547b18║孫，發祥潛溪嫡子，得圓照之正傳，襲琅瑘之後裔。
X38n0691_p0547b19║平生吟詠，如金風寶月，講楞嚴、圓覺、唯識等論，每
X38n0691_p0547b20║於箋註戒本，切切留心。欲鏤板以廣流通，奈化緣
X38n0691_p0547b21║已畢，遷神涅槃，是以不果其願。茲者總統雪堂大
X38n0691_p0547b22║和尚，居師之上足，而名重
X38n0691_p0547b23║王候，遵師之道而無違，嗣師之法而克肖。故觀其
X38n0691_p0547b24║為戒，於思種上有防非發善之功，亦名制止，制善
X38n0691_p0547c01║令行，戒惡令滅者也。今代鋟梓，以畢前因，於父之
X38n0691_p0547c02║道，可謂孝矣。經不云乎：孝名戒。是之謂歟？雪堂乃
X38n0691_p0547c03║臨濟十八世孫，提唱宗風，領十大剎，皆增崇殿宇，
X38n0691_p0547c04║廣置田園，塑造
X38n0691_p0547c05║佛像，建立經藏，飯僧數萬種，無限勝因。兩奉
X38n0691_p0547c06║丹詔，命總僧權，甘守清閑，固辭弗往。遂感
X38n0691_p0547c07║皇帝聖旨，賜田五千畝。雪堂以種種功德，祝延
X38n0691_p0547c08║睿算，報答
X38n0691_p0547c09║鴻恩。
X38n0691_p0547c10║皇大后億萬載之康寧，
X38n0691_p0547c11║皇兄晉王八千春之富貴，中外宰輔，均燕繁禧，此雪
X38n0691_p0547c12║堂之志願也。開泰退居襲祖沙門五峰野衲普秀
X38n0691_p0547c13║齋沐謹序
X38n0691_p0547c14║
X38n0691_p0547c15║
X38n0691_p0547c16║
X38n0691_p0547c17║
X38n0691_p0547c18║No. 691-C
X38n0691_p0547c19║ 梵網經菩薩戒序
X38n0691_p0547c20║
X38n0691_p0547c21║原夫一切眾生恒以心三口四為造業之本，諸勝
X38n0691_p0547c22║薩埵悉以六度萬行為成佛之因。我大薄伽梵悲
X38n0691_p0547c23║愍末法比丘，去佛漸遠，設教彌深，告示阿難：汝常
X38n0691_p0547c24║聞我毗奈耶中宣說修行三決定義，所謂攝心為
X38n0691_p0548a01║戒，因戒生定，因定發慧，是則名為三無漏學。先當
X38n0691_p0548a02║戒淫，次當戒殺，又當戒盜，以淫、殺、盜名為三毒業。
X38n0691_p0548a03║若不永斷，云何修證無上菩提？若不戒淫，必落魔
X38n0691_p0548a04║道，縱修禪定，如蒸砂石作飯，終不可食。若不戒殺，
X38n0691_p0548a05║必落神道，斷眾生命，犯根本罪，入大地獄，永無出
X38n0691_p0548a06║期。是故佛說：婆羅門地，草菜不生，我令比丘食五
X38n0691_p0548a07║淨肉。奈何如來滅度之後，食眾生肉，名為釋子。清
X38n0691_p0548a08║淨比丘及諸菩薩於岐路行，不蹋生草，況以手拔？
X38n0691_p0548a09║若不戒偷，必落邪道。欲修三昧，本出塵勞，偷心不
X38n0691_p0548a10║除，塵不可出。如來滅後末法之時，非謗出家具戒
X38n0691_p0548a11║比丘為小乘道，由是疑誤無量眾生墮無間獄。已
X38n0691_p0548a12║上三種大戒，悉是大乘經中金口演說。先佛世尊
X38n0691_p0548a13║清淨明晦，如我此說，名為佛說；不如是說，即波旬
X38n0691_p0548a14║說。若諸比丘修行梵行，受持梵戒，若五戒、十戒、菩
X38n0691_p0548a15║薩四百戒、苾蒭二百五十戒、苾蒭尼五百戒，於所
X38n0691_p0548a16║受中但有毀犯，隨其所犯，自墮惡趣。孟子曰：君子
X38n0691_p0548a17║之於禽獸也，見其生不忍見其死，聞其聲不忍食
X38n0691_p0548a18║其肉，是以君子遠庖厨也。東坡先生大悲閣記云：
X38n0691_p0548a19║齋戒持律，講誦其書，而崇飾塔廟，此佛之所以日
X38n0691_p0548a20║夜教人者也。而其徒或者以為齋戒持律不如無
X38n0691_p0548a21║心，講論其書不如無言，崇飾塔廟不如無為，則飽
X38n0691_p0548a22║食遊嬉而已，是為大以欺佛者也。山谷黃太史嘗
X38n0691_p0548a23║作發願文：今者對佛發大誓願：願從今日盡未來
X38n0691_p0548a24║世，不復淫慾，不復食肉，不復飲酒。設復淫慾，當墮
X38n0691_p0548b01║地獄，住火坑中；設復食肉，當墮地獄，吞熱鐵丸；設
X38n0691_p0548b02║復飲酒，當墮地獄，飲洋銅汁。經無量劫，一切眾生
X38n0691_p0548b03║為飲酒食肉，婬亂殺生，故我皆代受。又說決定偈：
X38n0691_p0548b04║不能止酒，不能斷肉，不斷貪慾，又不知足，齊佛知
X38n0691_p0548b05║見，亦入地獄。誠哉是言也。考千古聖賢之用心，即
X38n0691_p0548b06║諸佛菩薩之行事。今者總統雪堂禪師發菩提心，
X38n0691_p0548b07║發大悲心，發金剛堅固心，發聖功德不思議心，遂
X38n0691_p0548b08║於大都創建天慶禪寺，重修開泰禪寺、洛陽發禪
X38n0691_p0548b09║寺、鄭州大覺禪寺、豐州法藏禪寺、汴梁開寶惠安
X38n0691_p0548b10║禪寺、滁州琅瑘禪寺、通州勝覺禪寺、大名臨濟禪
X38n0691_p0548b11║寺、嵩陰靜慧羅漢禪寺十大名剎，俱有欽奉
X38n0691_p0548b12║御寶
X38n0691_p0548b13║聖旨、
X38n0691_p0548b14║太后懿旨、
X38n0691_p0548b15║晉王令旨護持，悉皆增崇殿宇，修置田園，塑造
X38n0691_p0548b16║佛像，建立經藏，飯僧數萬，種種功德，無限勝因。遂
X38n0691_p0548b17║感
X38n0691_p0548b18║皇帝聖旨，特賜田五千畝，至江南印造大藏經二十
X38n0691_p0548b19║藏，雕造
X38n0691_p0548b20║佛壇一十二堂，并諸經呪板，於中創刻善財五十
X38n0691_p0548b21║三參變相圖經，注釋梵網菩薩戒經，擬續如來末
X38n0691_p0548b22║法之壽命，仍酬壽峰未滿之心緣。斯經尊妙，是蓮
X38n0691_p0548b23║花臺藏世界百億萬紫金剛光明宮中盧舍那佛，
X38n0691_p0548b24║為千花中千佛，千百億釋迦言千佛。諦聽！略說百
X38n0691_p0548c01║千恒河沙不可說法門中菩薩心地品。一戒光明
X38n0691_p0548c02║金剛寶，戒是一切佛本源，一切菩薩本源佛法中
X38n0691_p0548c03║戒藏波羅提木叉。若犯十重波羅夷罪，四十八輕
X38n0691_p0548c04║垢罪，或如明日月，亦如瓔珞珠，微塵菩薩眾，由戒
X38n0691_p0548c05║成正覺，眾生受佛戒，即入諸佛位。故此施戒殊勝
X38n0691_p0548c06║功德，徧滿百億四天下，百億日月宮，百億須彌山，
X38n0691_p0548c07║百億閻浮提，不可說，不可量，不可窮，不可盡。上報
X38n0691_p0548c08║皇帝
X38n0691_p0548c09║晉王檀施洪恩，下為率土普天布薩黑業。蠢動沾濡，
X38n0691_p0548c10║離四生之苦報；見聞解脫，證十地之殊勳。
X38n0691_p0548c11║聖躬享億萬之遐年，
X38n0691_p0548c12║晉王登八千之睿算，
X38n0691_p0548c13║皇太后、
X38n0691_p0548c14║皇后倍膺天福，　太子、　聖孫咸躋壽域，內外宰臣
X38n0691_p0548c15║利樂康寧者矣。大德二年七月望日前監察御史
X38n0691_p0548c16║郭　天鍚盥手焚香謹序
X38n0691_p0548c17║
X38n0691_p0548c18║
X38n0691_p0548c19║
X38n0691_p0548c20║
X38n0691_p0548c21║
X38n0691_p0548c22║
X38n0691_p0548c23║
X38n0691_p0548c24║
X38n0691_p0549a01║
X38n0691_p0549a02║No. 691
X38n0691_p0549a03║梵網經菩薩戒注
X38n0691_p0549a04║
X38n0691_p0549a05║注梵網經并序
X38n0691_p0549a06║洛苑講經傳戒住持寶應寺沙門慧因注
X38n0691_p0549a07║夫滅十重四十八輕之罪，成佛之門者，莫僅於梵網
X38n0691_p0549a08║經心地法門品也。即舍那親宣，千佛共說，以七遮之
X38n0691_p0549a09║餘，但解師語者，盡可受其戒焉。是則世尊欲使後之
X38n0691_p0549a10║有智信受，堅心而護之，雖逼以火鐵矛刃刳刻之苦，
X38n0691_p0549a11║而終不悛其心以犯者也。故其言初直悲閔。然此經
X38n0691_p0549a12║文，科釋具疏，慮人飫其繁廣，於是采集眾義，具注本
X38n0691_p0549a13║文，俾其覽者，易為曉悟。儻崇此戒而依之，以其圓淨
X38n0691_p0549a14║清涼，莊嚴定慧，成無上覺，得不謂智矣。
X38n0691_p0549a15║時紹聖三年歲次丙子季夏望日。
X38n0691_p0549a16║
X38n0691_p0549a17║
X38n0691_p0549a18║
X38n0691_p0549a19║
X38n0691_p0549a20║
X38n0691_p0549a21║
X38n0691_p0549a22║
X38n0691_p0549a23║
X38n0691_p0549a24║
X38n0691_p0549b01║
X38n0691_p0549b02║
X38n0691_p0549b03║
X38n0691_p0549b04║梵網經菩薩戒序。
X38n0691_p0549b05║梵目梵王，網即幢網，謂梵王將諸梵眾，前後導從，
X38n0691_p0549b06║有大寶幢，用七寶網羅上，以為儀從，來詣佛所，供
X38n0691_p0549b07║養聽法，請轉法輪。佛因觀此幢網，取以為喻，故說
X38n0691_p0549b08║此經，名梵網經。喻有通別，通喻情器差別，佛教被
X38n0691_p0549b09║此，亦乃不同。別喻三聚淨戒，一喻律儀戒，三業無
X38n0691_p0549b10║虧，如網羅樹，禽穢不侵。二喻攝善法戒，眾善資長，
X38n0691_p0549b11║如樹得網羅，華果成實。三喻饒益有情戒，二利周
X38n0691_p0549b12║圓，如張網在河，澇魚出岸。經者，是教梵網之經。菩
X38n0691_p0549b13║薩者，具云菩提薩埵，此云覺有情。覺是所求之果，
X38n0691_p0549b14║有情是所度之生，從所求所度為名，略名菩薩也。
X38n0691_p0549b15║戒者，即受學三聚淨戒，於思種子上，有防惡發善
X38n0691_p0549b16║功能為性。亦名制止，制善令行，止惡令滅。亦名為
X38n0691_p0549b17║禁，禁防三業，不造諸惡。序者，由也，始也，陳教德之
X38n0691_p0549b18║因由，作法興之漸始（云云）。
X38n0691_p0549b19║諸佛子等合掌至心聽，我今欲說諸佛大戒序。
X38n0691_p0549b20║諸者不一，通在家出家男眾女眾。佛子者，即前四
X38n0691_p0549b21║眾，但受佛戒行紹佛位，故稱佛子。合掌至心聽者，
X38n0691_p0549b22║聽受佛戒是當成佛之因，不可容易令恭，合掌至
X38n0691_p0549b23║極專心用意，令音囑耳聽受所說。我今欲說者，即
X38n0691_p0549b24║造序者順世假我。意欲宣說諸佛大戒者，近即七
X38n0691_p0549c01║佛遠乃無際，過去諸佛若以初發心時，最先受持
X38n0691_p0549c02║此戒直至成佛，成佛最初結此大戒。序者，即此經
X38n0691_p0549c03║序是諸佛大戒之序。
X38n0691_p0549c04║眾集。
X38n0691_p0549c05║說戒之夜，四眾會集。
X38n0691_p0549c06║默然聽。
X38n0691_p0549c07║法師誦戒，諦聽審靜聽。
X38n0691_p0549c08║自知有罪。
X38n0691_p0549c09║未得他心道眼，知他所犯，即知出家後來，或懺悔
X38n0691_p0549c10║後來，必自可犯。知曾有違犯。
X38n0691_p0549c11║當懺悔。
X38n0691_p0549c12║要當懺悔，梵語懺摩，此云悔過，或云發露。自所犯
X38n0691_p0549c13║罪，對眾發露。
X38n0691_p0549c14║懺悔即安樂。
X38n0691_p0549c15║若人有病，由先惡業，今懺悔已，病苦痊除，故得安
X38n0691_p0549c16║樂。又由犯戒，身心不安，日夜悔惱，由懺悔已，得安
X38n0691_p0549c17║樂果。
X38n0691_p0549c18║不懺悔，罪益深。
X38n0691_p0549c19║由日日夜夜相續作罪，漸漸增益，如水滴滴在也。
X38n0691_p0549c20║無罪者默然。
X38n0691_p0549c21║自知無罪，更不發言，由述罪名，
X38n0691_p0549c22║默然故，當知眾清淨。
X38n0691_p0549c23║須是自知真實無罪，即不發言，故云默然。今有罪
X38n0691_p0549c24║無罪皆默，欺之甚也。
X38n0691_p0550a01║諸大德！
X38n0691_p0550a02║出家二眾，以具戒清淨，進修大行，求大菩提，有大
X38n0691_p0550a03║德學故。
X38n0691_p0550a04║優婆塞、優婆夷等。
X38n0691_p0550a05║在家二眾，具五戒等。
X38n0691_p0550a06║諦聽！
X38n0691_p0550a07║審諦而聽。
X38n0691_p0550a08║佛滅度後。
X38n0691_p0550a09║佛自二十九出家，六年苦行，三十五成道，八十五
X38n0691_p0550a10║入滅度後。
X38n0691_p0550a11║於像法中。
X38n0691_p0550a12║正法一千年，像法一千年。造此序時，居像法中。
X38n0691_p0550a13║應當遵敬波羅提木叉。
X38n0691_p0550a14║應者，合也。當者，須也，要也。遵者，稟承習行也。佛滅
X38n0691_p0550a15║度後，比丘無依，若不遵承此戒，則無所歸投，故云
X38n0691_p0550a16║耳也。
X38n0691_p0550a17║波羅提木叉者，即是此戒。
X38n0691_p0550a18║牒釋其名也。梵語波羅提木叉，此云別解脫戒，即
X38n0691_p0550a19║下十重戒別解脫棄背諸惡。
X38n0691_p0550a20║持此戒時。
X38n0691_p0550a21║有何功德勝利？
X38n0691_p0550a22║如闇遇明。
X38n0691_p0550a23║未持此戒時，被癡所蔽，明慧不生，恒如黑闇。既持
X38n0691_p0550a24║此戒，智慧漸增，如遇明也。
X38n0691_p0550b01║如貧人得寶。
X38n0691_p0550b02║未持戒時，如貧窮人，闕智慧財，真法寶故。既持此
X38n0691_p0550b03║戒，是七聖財之一數，又是出世法財之寶。
X38n0691_p0550b04║如痾者，得差。
X38n0691_p0550b05║由持此戒，煩惱病除，如安差也。
X38n0691_p0550b06║如囚繫出獄。
X38n0691_p0550b07║持戒為因，當出三界之牢獄故。
X38n0691_p0550b08║如遠行者得歸。
X38n0691_p0550b09║未持此戒，如離家遠去，遊於生死險道。今發心持
X38n0691_p0550b10║戒，似初迴程，日日不住，漸漸不久，到涅槃家。
X38n0691_p0550b11║當知此則是眾等大師。
X38n0691_p0550b12║因以上五喻，喻顯此戒，方當了知此戒，依之修學，
X38n0691_p0550b13║進趂有規，訓匠群物，令生正解，故戒名本師。
X38n0691_p0550b14║若佛住世，無異此也。
X38n0691_p0550b15║佛在之日，佛常半月半月自誦此戒。佛子依行，與
X38n0691_p0550b16║佛在日軌則合同，故云無異此也。
X38n0691_p0550b17║怖心難生。
X38n0691_p0550b18║三塗極苦，心無猒怖，唯希惡因，不念惡果。
X38n0691_p0550b19║善心難發。
X38n0691_p0550b20║凡發善心，契理益物。今者心無怖念，一向唯思自
X38n0691_p0550b21║受安樂，不顧他苦故。
X38n0691_p0550b22║故經云：
X38n0691_p0550b23║涅槃經也。
X38n0691_p0550b24║勿輕小罪，以為無殃。水滴雖微，漸盈大器。
X38n0691_p0550c01║莫輕微小之罪，如小水漸積成大水，小罪不悔，積
X38n0691_p0550c02║成大罪。水滿名盈器，罪就名成器。成器者，三塗業
X38n0691_p0550c03║滿也。
X38n0691_p0550c04║剎那造罪。
X38n0691_p0550c05║以造罪時速，疾舉意便成。
X38n0691_p0550c06║殃墮無間。
X38n0691_p0550c07║業影追形，無能捨離。如牽至趣，此且據重，餘獄亦
X38n0691_p0550c08║爾。
X38n0691_p0550c09║一失人身，萬劫不復。
X38n0691_p0550c10║復由重也。萬劫不能重得人身也。且言萬劫。設萬
X38n0691_p0550c11║萬劫業未盡未出。
X38n0691_p0550c12║壯色不停。
X38n0691_p0550c13║即盛年少壯顏色，不得久久停住故。
X38n0691_p0550c14║猶如奔馬。
X38n0691_p0550c15║喻戒無常速疾，如奔走之馬，剎那即過也。
X38n0691_p0550c16║人命無常，過於山水。
X38n0691_p0550c17║山水流之急速，人命無常，復過於彼也。
X38n0691_p0550c18║今日雖存，明亦難保。
X38n0691_p0550c19║釋上二喻無常迅速，理實出息不保入息，出息不
X38n0691_p0550c20║迴便捨壽也。
X38n0691_p0550c21║眾等！
X38n0691_p0550c22║此會大眾。
X38n0691_p0550c23║各各一心。
X38n0691_p0550c24║人人各各心專無二，念念進修。
X38n0691_p0551a01║勤修精進。
X38n0691_p0551a02║即䇿發心心所，防惡發善，成滿一切善事。
X38n0691_p0551a03║慎勿懈怠。
X38n0691_p0551a04║心常謹慎，無德懈怠，退失諸善，增長諸惡。
X38n0691_p0551a05║懶墮。
X38n0691_p0551a06║是懈怠之體性。
X38n0691_p0551a07║睡眠
X38n0691_p0551a08║令身心不自在，障觀為業，睡眠覆心，諸善皆息。
X38n0691_p0551a09║縱意
X38n0691_p0551a10║無常日近，所作未成，勿貪塵境，縱恣心意也。
X38n0691_p0551a11║夜即攝心。
X38n0691_p0551a12║每至夜分時，攝錄其心，勿令散亂，攀緣境界。
X38n0691_p0551a13║存念三寶
X38n0691_p0551a14║每至夜分時，心常存在，觀察思念佛法僧也。
X38n0691_p0551a15║莫以空過。
X38n0691_p0551a16║人身難得，諸佛難遇，正法難聞，眾僧難值，心無思
X38n0691_p0551a17║念，可謂空過。如到寶山，空手而迴，無所自齋也。
X38n0691_p0551a18║徒設疲勞。
X38n0691_p0551a19║翫色躭聲，虗徒施設疲勞苦，終無濟益。
X38n0691_p0551a20║後代深悔。
X38n0691_p0551a21║生不修善，死墜三塗，萬死千生，自受深重憂悔，誰
X38n0691_p0551a22║人代苦？故云徒設疲勞，後代深悔。
X38n0691_p0551a23║眾等各各一心謹依此戒如法修行，應當學。
X38n0691_p0551a24║此勸大眾一心應學，依教奉行，應合要當修學此
X38n0691_p0551b01║菩薩大戒也。廣本一百一十二卷，六十一品。以什
X38n0691_p0551b02║公偏誦一心地法門品，略明戒相。時當姚興翻傳
X38n0691_p0551b03║經論五千餘部，最後於逍遙園中譯此經也。時維
X38n0691_p0551b04║弘始三年。
X38n0691_p0551b05║諸大德！春分四月，日為一時。
X38n0691_p0551b06║從臘月十六至四月十五，春分。四月十六至八月
X38n0691_p0551b07║十五，夏分。八月十六至臘月十五，冬分。
X38n0691_p0551b08║半月日已過。
X38n0691_p0551b09║一月日已過，　二月日已過，　一月半已過，　二
X38n0691_p0551b10║月半已過，　三月日已過，　四月日已過，　二月
X38n0691_p0551b11║半已過。
X38n0691_p0551b12║少一夜，餘有一夜，三月半在。
X38n0691_p0551b13║三月日在，　二月日在，　一月日在，　二月半在，
X38n0691_p0551b14║　一月半在，　半月日在。
X38n0691_p0551b15║老死至近，佛法欲滅。諸大德！優婆塞、優婆夷為得道
X38n0691_p0551b16║故，一心勤求精進。所以者何？諸佛一心勤求精進故，
X38n0691_p0551b17║得阿耨多羅三藐三菩提，何況餘善道法？各聞強健
X38n0691_p0551b18║時，努力勤修善，如何不求道？安可須待老？欲何樂乎？
X38n0691_p0551b19║是日已過，命亦隨減，如少水魚，斯有何樂？
X38n0691_p0551b20║僧集否？
X38n0691_p0551b21║答：僧已集。
X38n0691_p0551b22║和合否？
X38n0691_p0551b23║和合
X38n0691_p0551b24║未受具戒者出。
X38n0691_p0551c01║若有，答云：未受戒者已出。若無，答云：此眾無未具
X38n0691_p0551c02║戒者。
X38n0691_p0551c03║不來諸比丘，說欲及清淨。
X38n0691_p0551c04║若有，答云：不來諸比丘說欲及清淨已。若無，答云：
X38n0691_p0551c05║此眾無說欲者。
X38n0691_p0551c06║僧今和合，何所作為？
X38n0691_p0551c07║答云：說戒羯磨。
X38n0691_p0551c08║大德僧聽！今十五日眾僧說戒。若僧時到僧忍聽，和
X38n0691_p0551c09║合說戒。白如是。
X38n0691_p0551c10║問云：作白成否？答云：成。
X38n0691_p0551c11║眾當一心聽。持戒淨身口，攝心正憶念，多聞生實智，
X38n0691_p0551c12║由斯戒為本。戒為妙法藏，亦為出世財；戒為大舟舡，
X38n0691_p0551c13║能度生死海；戒為清涼池，澡浴諸熱惱；戒為無為術，
X38n0691_p0551c14║消伏邪毒害；戒為究竟伴，能過險惡道；戒為甘露門，
X38n0691_p0551c15║眾聖所遊履。持戒心不高，專精不放逸，不取正戒相，
X38n0691_p0551c16║亦無邪念心，是名清淨戒，諸佛所稱讚。持戒心不悔，
X38n0691_p0551c17║所願亦成就；戒為法城壍，能遮煩惱賊；戒為勇猛將，
X38n0691_p0551c18║摧伏魔軍眾；戒為如意珠，能與商人寶；戒為妙樓觀，
X38n0691_p0551c19║遊戲諸三昧；持戒為平地，禪定為屋宅，能生智慧光，
X38n0691_p0551c20║次第得明照。定慧力莊嚴，萬行為具足，乃至成佛道，
X38n0691_p0551c21║悉由戒為本。是故有智人，堅心守護戒，寧喪失身命，
X38n0691_p0551c22║慎勿有所犯。合十指爪掌，供養釋師子，我今欲說戒，
X38n0691_p0551c23║眾當一心聽。乃至小罪中，心應大怖畏，有罪一心悔，
X38n0691_p0551c24║後更莫復犯。心馬馳惡道，放逸難禁制，佛說切戒行，
X38n0691_p0552a01║亦如利轡勒。佛口說教戒，善者能信受，是人馬調順，
X38n0691_p0552a02║能破煩惱軍。若不受教勅，亦不愛樂戒，是人馬不調，
X38n0691_p0552a03║沒在生死軍。若人守護戒，如𤛆牛愛尾，繫心不放逸，
X38n0691_p0552a04║亦如猴著鏁。日夜常精進，求實智慧故，是人佛法中，
X38n0691_p0552a05║能得清淨命。
X38n0691_p0552a06║諸大德！今（白黑）月十五日，作布薩優婆塞、優婆夷菩薩
X38n0691_p0552a07║戒，當一心善聽，有罪者發露，無罪者默然。默然故，當
X38n0691_p0552a08║知諸大德清淨，堪說優婆塞、優婆夷菩薩戒。已說菩
X38n0691_p0552a09║薩戒序竟。今問諸大德：是中清淨否？
X38n0691_p0552a10║如是三問。
X38n0691_p0552a11║諸大德！是中清淨，默然故，是事如是持。
X38n0691_p0552a12║
X38n0691_p0552a13║梵網經盧舍那。
X38n0691_p0552a14║此云滿淨。
X38n0691_p0552a15║佛說：
X38n0691_p0552a16║史說，即佛以教合機開，不可理從所說彰名。梵網
X38n0691_p0552a17║經之盧舍那佛說，依主釋也。
X38n0691_p0552a18║心
X38n0691_p0552a19║即信等五十心，或五十四心。楞嚴經五十五心。
X38n0691_p0552a20║地。
X38n0691_p0552a21║無所地，地前總名信解行地，見道名淨心地，修道
X38n0691_p0552a22║以上名如來地。前心唯因，地通佛果。
X38n0691_p0552a23║法
X38n0691_p0552a24║無非妙軌。
X38n0691_p0552b01║門。
X38n0691_p0552b02║賢聖通遊。
X38n0691_p0552b03║品
X38n0691_p0552b04║類別不同也。心地即法門，心地法門即品，此心地
X38n0691_p0552b05║法門品即所說也。從能說，依主釋也。
X38n0691_p0552b06║菩薩戒本。
X38n0691_p0552b07║戒即本菩薩之戒，本亦諸佛之本，本即根本。佛菩
X38n0691_p0552b08║薩功德，從此戒生。
X38n0691_p0552b09║爾時。
X38n0691_p0552b10║爾，猶當也。即當舍那於華藏界中，正宣此戒，傳付
X38n0691_p0552b11║釋迦之時也。
X38n0691_p0552b12║盧舍那佛。
X38n0691_p0552b13║即第二重，他受用佛能說教主也。
X38n0691_p0552b14║為此大眾，
X38n0691_p0552b15║則遠指地前三賢及諸凡眾也。
X38n0691_p0552b16║略開百千恒河沙不可說法門中。
X38n0691_p0552b17║此之廣戒，乃有爾數。
X38n0691_p0552b18║心地如毛頭許。
X38n0691_p0552b19║今此心地一品，如前廣數中一毛頭許，顯極少也。
X38n0691_p0552b20║是過去一切佛已說、未來佛當說、現在佛今說，三世
X38n0691_p0552b21║菩薩已學、當學、今學。
X38n0691_p0552b22║此顯證也。既三世諸佛皆同說此戒，今後學者見
X38n0691_p0552b23║賢思齊，進趣有憑，不枉功也。
X38n0691_p0552b24║我已百劫修行是心地。
X38n0691_p0552c01║此是釋迦隨世稱我，指自本身從初發心便修此
X38n0691_p0552c02║戒，直至成佛，實經三祗。且略云：百心地即所修之
X38n0691_p0552c03║法，盧舍那即所求之果。
X38n0691_p0552c04║號吾為盧舍那。
X38n0691_p0552c05║此化釋迦，指自本身，稱盧舍那。
X38n0691_p0552c06║汝諸佛！
X38n0691_p0552c07║此依諸佛化行之門。千華上盧舍那佛告千釋迦、
X38n0691_p0552c08║千百億釋迦：
X38n0691_p0552c09║轉我所說。
X38n0691_p0552c10║令化佛轉傳，我自受用身。舍那所說心地法門戒
X38n0691_p0552c11║品。
X38n0691_p0552c12║與一切眾生。
X38n0691_p0552c13║少分一切。
X38n0691_p0552c14║開心地道
X38n0691_p0552c15║為此地前三賢開示五十五心，并於三地令修成
X38n0691_p0552c16║無上覺，故名為道。
X38n0691_p0552c17║時蓮華臺藏世界。
X38n0691_p0552c18║即正當從真起化時，第二重他受用佛所坐華座，
X38n0691_p0552c19║表含千界，名為臺藏。
X38n0691_p0552c20║赫赫天光。
X38n0691_p0552c21║復名世界赫赫天光。
X38n0691_p0552c22║師子座上。
X38n0691_p0552c23║師子之座。
X38n0691_p0552c24║盧舍那佛放光光。
X38n0691_p0553a01║佛傳佛戒，先放多光，表淨戒無瑕，遮防不一，能除
X38n0691_p0553a02║癡暗。
X38n0691_p0553a03║告千華上佛：
X38n0691_p0553a04║今告此千葉華上千丈大化身佛：
X38n0691_p0553a05║持我心地法門品而去。
X38n0691_p0553a06║令傳法歸，往自所化邦處去。去者，離也。
X38n0691_p0553a07║復轉為千百億釋迦。
X38n0691_p0553a08║此迤邐相傳，約安布教相行化相門，理實千釋迦
X38n0691_p0553a09║千百億釋迦，皆從自受用成事智現，所說法音，亦
X38n0691_p0553a10║不離無垢識自證分中聲種子起。
X38n0691_p0553a11║及一切眾生次第說，我上心地法門品。
X38n0691_p0553a12║依前五十五心次第而說、次第而修，於三地中亦
X38n0691_p0553a13║次第故。
X38n0691_p0553a14║汝等受持讀誦，一心而行。
X38n0691_p0553a15║告大小佛及一切眾生，各各受持，各各修行此心
X38n0691_p0553a16║地法門品。
X38n0691_p0553a17║爾時。
X38n0691_p0553a18║即是舍那。傳授畢已，千華上佛受法了時。
X38n0691_p0553a19║千華上佛。
X38n0691_p0553a20║千葉華上，千大化佛。
X38n0691_p0553a21║千百億釋迦。
X38n0691_p0553a22║一千箇大千界內，千百億小化佛，
X38n0691_p0553a23║從蓮華藏世界赫赫師子座起。
X38n0691_p0553a24║從第二重他受用土起來，於本界。
X38n0691_p0553b01║各各辭退。
X38n0691_p0553b02║大小化佛皆各辭退。
X38n0691_p0553b03║舉身放不可思議光。
X38n0691_p0553b04║舉者，遍也，諸佛各遍身放光故。
X38n0691_p0553b05║光皆化無量佛。
X38n0691_p0553b06║諸佛光中各各皆化無量佛故。
X38n0691_p0553b07║一時以無量，青黃赤白花，
X38n0691_p0553b08║諸佛各用四色之花供養佛故。佛供養佛者，化下
X38n0691_p0553b09║位故。令敬法者，重於人故。
X38n0691_p0553b10║供養盧舍那佛。
X38n0691_p0553b11║敬本師故。
X38n0691_p0553b12║受持上說心地法門品竟。
X38n0691_p0553b13║理實先受法已然後供養人，供養了後言受竟者，
X38n0691_p0553b14║供養只為報受法恩，酬恩畢已方名竟故。
X38n0691_p0553b15║各各。
X38n0691_p0553b16║千釋迦、千百億釋迦不一，名各各也。
X38n0691_p0553b17║從此蓮華藏世界而沒。
X38n0691_p0553b18║如是大小化佛，各從他受用土沒來此也。
X38n0691_p0553b19║沒已，入體性虗空華光三昧。
X38n0691_p0553b20║佛所入定名也。定能攝心，住持功德，猶如虗空，容
X38n0691_p0553b21║受一切，無所障礙。定能發慧，慧能演法奉行，斷障
X38n0691_p0553b22║證理，如花結果，如光破闇。
X38n0691_p0553b23║還本源世界。
X38n0691_p0553b24║如是千佛、千百億佛，各從本土往詣蓮華臺藏，聞
X38n0691_p0553c01║此心地戒已，却來元所化國土。
X38n0691_p0553c02║閻浮提菩提樹下。
X38n0691_p0553c03║此即化身赴座成佛之義也。如王宮生、出家、修行、
X38n0691_p0553c04║成道、轉法輪、入涅槃，八相具矣。
X38n0691_p0553c05║從體性虗空，華光三昧出。
X38n0691_p0553c06║問：佛心常在定，何故前言入定，此言出定？答：若佛
X38n0691_p0553c07║實身即常在定，今約化身示有入出。
X38n0691_p0553c08║出已，方坐金剛千光王座。
X38n0691_p0553c09║此即菩提樹下金剛座也。餘處不言千光王者，對
X38n0691_p0553c10║劣機故。此對大乘上機，故出定已，更不待請，便登
X38n0691_p0553c11║金剛千光王座，即說大法。若對下根八相成道，後
X38n0691_p0553c12║說法座。此表成佛說法破闇，法王座上放千光故。
X38n0691_p0553c13║千光之王，千光王之座。
X38n0691_p0553c14║及妙光堂。
X38n0691_p0553c15║佛於堂內坐，欲說妙法，先放微妙光，故王座、光堂
X38n0691_p0553c16║二處，合說初會法門。
X38n0691_p0553c17║說十世界海。
X38n0691_p0553c18║即於十方，一方一界，世界即佛國土。此初會說法，
X38n0691_p0553c19║即十方中每一一方各說一他受用佛國土，對於
X38n0691_p0553c20║地前小穢土故。此土廣大，下位罔一，故復稱海。
X38n0691_p0553c21║復從座起。
X38n0691_p0553c22║從前金剛千光王座起。
X38n0691_p0553c23║至。
X38n0691_p0553c24║到也。
X38n0691_p0554a01║帝釋宮。
X38n0691_p0554a02║即三十三天主所居天之也。
X38n0691_p0554a03║說十住。
X38n0691_p0554a04║住不退唯第七住，若入位不退名住。一住總攝十：
X38n0691_p0554a05║一、發心住，見佛法僧發菩提心故。二、治地住，鍊磨
X38n0691_p0554a06║轉精治心垢故，於諸眾生利樂悲愍故。三、修行住，
X38n0691_p0554a07║自觀己身六界五根，念念遷滅苦空無我，修此觀
X38n0691_p0554a08║行以除我執，名修行住。四、生貴住，行與佛同，受佛
X38n0691_p0554a09║氣分入如來種中故。五、方便具足住，能利自他饒
X38n0691_p0554a10║益安樂諸眾生故。六、正心住，聞讚佛毀佛心定不
X38n0691_p0554a11║動故。七、不退住，聞有佛無佛心定不退故。八、童真
X38n0691_p0554a12║住，三業無失起六和敬，真行無非物莫能壞故。九、
X38n0691_p0554a13║法王子住，方便善巧調伏眾生，應機善說妙合令
X38n0691_p0554a14║儀，紹嗣非虗故。十、灌頂，勤學十智神通化利，功業
X38n0691_p0554a15║圓就表以成人，如國大王以諸國事分委大子陳
X38n0691_p0554a16║列灌頂故。此下具位正念真如住法界理，名之為
X38n0691_p0554a17║住也。
X38n0691_p0554a18║復從座起，至𦦨天中。
X38n0691_p0554a19║具正應云：須夜摩，此云喜分，隨受喜樂有時分故。
X38n0691_p0554a20║說十行。
X38n0691_p0554a21║此第三會，佛說十行法門也。一、歡喜行，歡喜布施
X38n0691_p0554a22║內外無惜，能悅自他無恚恨故。二、饒益行，善護三
X38n0691_p0554a23║聚，以能利益一切眾生故。三、無違逆行，行二利行
X38n0691_p0554a24║時能順人心，菩薩恭謹無違根故。四、無盡行，精進
X38n0691_p0554b01║修習心不退亂，盡未來際三世平等十方通達故。
X38n0691_p0554b02║五、癡亂行，了知生死隨行業緣心不迷倒故。六、善
X38n0691_p0554b03║見行，念念觀察一切眾生而不著故。七、無著行，善
X38n0691_p0554b04║修勝行不滯空有，達有為法無實性故。八、難得行，
X38n0691_p0554b05║常以大願攝勝善根，但行利他無求自果故。九、善
X38n0691_p0554b06║法行，深根性順理益物善於化故。十、真實行，言行
X38n0691_p0554b07║相應所作成諦故。此中賢位深心增勝，樂修一切
X38n0691_p0554b08║菩薩行故，立十行名也。
X38n0691_p0554b09║復從座起，至第四天中。
X38n0691_p0554b10║從欲天下數之，梵語兜率，兜術非正，正云覩史多，
X38n0691_p0554b11║此云知足，彼天知欲樂足故。
X38n0691_p0554b12║說十迴向
X38n0691_p0554b13║此第四會，佛說十迴向法門也。智照真理不住名
X38n0691_p0554b14║回，大悲救物為心名向。一、救護眾生相迴向，以四
X38n0691_p0554b15║無量心能救護眾生，由大智故復離眾生相，能拔
X38n0691_p0554b16║濟眾生破癡闇故。二、不壞迴向，信向三寶及戒，得
X38n0691_p0554b17║四不壞信故。三、等一切諸佛迴向，學三世諸佛所
X38n0691_p0554b18║作迴向故。四、至一切處迴向，菩薩修善恩霑無際，
X38n0691_p0554b19║普利法界行願無邊故。五、無盡功德藏迴向，心常
X38n0691_p0554b20║在定，身行利物無蹔停時故。六、入一切善根平等
X38n0691_p0554b21║迴向，能現八相成道，修四攝行化利生故。七、等隨
X38n0691_p0554b22║順一切眾生迴向，住無分別心，離怨親男女等想
X38n0691_p0554b23║故，常以此心行化利故。八、真實相迴向，謂能決斷
X38n0691_p0554b24║推求理事無邪謬故，所行真正不越無為故。九、無
X38n0691_p0554c01║縛著解脫迴向，一切行願普皆修習，違背障染趣
X38n0691_p0554c02║向真如故。十、等法界無量迴向，能為法師調御有
X38n0691_p0554c03║情，離相行廣名等法界，恒以此行迴向三處故，以
X38n0691_p0554c04║法訓物令調三業制御六根，滅除眾生諸惑障故。
X38n0691_p0554c05║此第十迴向中攝四加行位，總名上賢大悲心增
X38n0691_p0554c06║勝，普將諸善迴向救護苦眾生故。楞嚴十住、十行、
X38n0691_p0554c07║十迴向名中與此少別，恐繁不敘。
X38n0691_p0554c08║復從座起，至化樂天。
X38n0691_p0554c09║具正云樂變化天，樂自變化快樂等事，還自受用
X38n0691_p0554c10║悅樂意故。
X38n0691_p0554c11║說十禪定。
X38n0691_p0554c12║此第五會，佛說十禪定法門也。梵語禪那，或云䭾
X38n0691_p0554c13║演那，此云靜慮。一出家清淨禪，二近善知識清淨
X38n0691_p0554c14║禪，三阿蘭若處禪，四離戲論憒閙禪，五身心柔軟
X38n0691_p0554c15║禪，六智慧寂靜一切音聲禪，七七覺支八聖道禪，
X38n0691_p0554c16║八離味著諸煩惱垢禪，九通明清淨禪，十內知方
X38n0691_p0554c17║便遊戲神通清淨禪。於此十種法門，寂靜思慮專
X38n0691_p0554c18║注一心，故名十禪。
X38n0691_p0554c19║復從座起，至他化天。
X38n0691_p0554c20║具云他化自在天，他化五塵而自受用，皆得自在
X38n0691_p0554c21║故。
X38n0691_p0554c22║說十地。
X38n0691_p0554c23║此第六會，佛說十地行法門也。一、極喜地，初獲聖
X38n0691_p0554c24║性具證二空，能益自他生大歡喜故。二、離垢地，具
X38n0691_p0555a01║淨尸羅，遠離能起微細毀犯煩惱垢故。三、發光地，
X38n0691_p0555a02║成就勝是六法總持，能發無邊妙慧光故。四、焰慧
X38n0691_p0555a03║地，安住最勝菩提分法，燒煩惱薪慧焰增故。五、極
X38n0691_p0555a04║難勝地，真俗兩智行相牙連，合令相應極難勝故。
X38n0691_p0555a05║六、現前地，住緣起智引無分別，最勝般若今現前
X38n0691_p0555a06║故。七、遠行地，至無相住功用後邊，出過世間二乘
X38n0691_p0555a07║道故。八、不動地，無分別智任運相續，相用煩惱不
X38n0691_p0555a08║能動故。九、善慧地，成就微妙四無礙解，能遍十方
X38n0691_p0555a09║善說法故。十、法雲地，大法智雲含眾德水，蔽如空
X38n0691_p0555a10║麤重充滿法身故。
X38n0691_p0555a11║復至一禪中。
X38n0691_p0555a12║即初禪也。
X38n0691_p0555a13║說十金剛。
X38n0691_p0555a14║此第七會，佛說十金剛法門也。一、覺了諸法心；二、
X38n0691_p0555a15║化度眾生心；三、莊嚴世界心；四、善根迴向心；五、奉
X38n0691_p0555a16║事大師心；六、實證諸法心；七、廣行忍辱心；八、長時
X38n0691_p0555a17║修行心；九、自滿足心；十、令他願滿心。以此十心堅
X38n0691_p0555a18║固難壞猶若金剛，故立此名也已。
X38n0691_p0555a19║復至二禪中。
X38n0691_p0555a20║定生喜樂地也。
X38n0691_p0555a21║說十忍。
X38n0691_p0555a22║此第八會，說十忍法門也。一、音聲忍；二、順忍；三、無
X38n0691_p0555a23║生法忍；四、如幻忍；五、如焰忍；六、如夢忍；七、如響忍；
X38n0691_p0555a24║八、如影忍；九、如化忍；十、如空。此之十忍，皆以聖智
X38n0691_p0555b01║印解諸法，斷染證淨，故立忍名也。
X38n0691_p0555b02║復至三禪中。
X38n0691_p0555b03║離喜，妙樂地也。
X38n0691_p0555b04║說十願
X38n0691_p0555b05║此第九會，十願法門也。一、無限善根願；二、法愛增
X38n0691_p0555b06║上願；三、親近增上願；四、獲大神通願；五、自證正智
X38n0691_p0555b07║願；六、令他了解願；七、攝受正法願；八、廣利羣生願；
X38n0691_p0555b08║九、荷負眾生正願；十、如實修行願。以此十種大願
X38n0691_p0555b09║力故，而能攝持一切行門無不具足，故名為願也。
X38n0691_p0555b10║復至四禪中摩醯首羅天王宮。
X38n0691_p0555b11║具正云莫醯伊濕伐羅提婆，此云大自在天。此天
X38n0691_p0555b12║為第四禪王，是娑婆世界之主，統御諸天故。有大
X38n0691_p0555b13║宮殿，隨身化生故。
X38n0691_p0555b14║說我本源蓮，華臺藏世界。
X38n0691_p0555b15║我即釋迦說戒本源，從蓮藏界流至於此。
X38n0691_p0555b16║盧舍那佛。
X38n0691_p0555b17║能說教主。
X38n0691_p0555b18║所說心地法門品。
X38n0691_p0555b19║是所說之法門也。心地之義，前已明也。
X38n0691_p0555b20║其餘千百億釋迦，亦復如是，無二無別，如賢劫品中
X38n0691_p0555b21║說。
X38n0691_p0555b22║前段經文所明，是一箇大千界內百億釋迦各說
X38n0691_p0555b23║前十會法門竟。今此類辯餘方，例准餘界，九百九
X38n0691_p0555b24║十九箇大千界內各各有百億釋迦各各說十會
X38n0691_p0555c01║法門，與前事同，是故云爾。
X38n0691_p0555c02║爾時。
X38n0691_p0555c03║初現化相時也。
X38n0691_p0555c04║釋迦牟尼佛。
X38n0691_p0555c05║即此周之一佛也。
X38n0691_p0555c06║從初現蓮華藏世界東方來。
X38n0691_p0555c07║從第二重，他受用佛千華座處來，於此一閻浮提
X38n0691_p0555c08║州故。
X38n0691_p0555c09║入天王宮中。
X38n0691_p0555c10║欲界第六天，他化自在天王所居宮也。
X38n0691_p0555c11║說魔受化經已。
X38n0691_p0555c12║梵語魔羅，此云障礙惱亂，令善事不成故。佛將成
X38n0691_p0555c13║道，先降伏已，魔王受化，諸魔子魔民，無不順從者
X38n0691_p0555c14║也。此是化佛降真魔也。有說天上真降魔者，在大
X38n0691_p0555c15║寶華王座上成，自受用身時降之。樹下降魔者，是
X38n0691_p0555c16║化佛示現魔，亦是化佛先降魔，後現八相成道。
X38n0691_p0555c17║下生南閻浮提。
X38n0691_p0555c18║是小化身佛現化之州也。
X38n0691_p0555c19║迦夷羅國。
X38n0691_p0555c20║以南贍部州中有十六大國，五百中國，十萬小國，
X38n0691_p0555c21║此迦夷羅國大國之數也。
X38n0691_p0555c22║母名摩耶。
X38n0691_p0555c23║此云大術。此大菩薩得大智願，悟世法如幻，願為
X38n0691_p0555c24║佛母。
X38n0691_p0556a01║父字白淨。
X38n0691_p0556a02║釋迦示現受生之父母也。
X38n0691_p0556a03║吾名悉達。
X38n0691_p0556a04║具正，梵云薩縛喝剌他悉陀，此云一切義成，世出
X38n0691_p0556a05║世法成就圓滿。
X38n0691_p0556a06║七歲出家。
X38n0691_p0556a07║出家相也。
X38n0691_p0556a08║三十成道
X38n0691_p0556a09║小乘十九出家，三十成道。大乘二十九出家，三十
X38n0691_p0556a10║五成道。
X38n0691_p0556a11║號吾為釋迦。
X38n0691_p0556a12║此云能仁。
X38n0691_p0556a13║牟尼！
X38n0691_p0556a14║此云寂默，即能證智、所證理俱離喧煩故。
X38n0691_p0556a15║佛於寂滅道場。
X38n0691_p0556a16║即菩提樹下，金剛座上，佛得道處，名曰道場。生滅
X38n0691_p0556a17║滅已，故云寂滅。
X38n0691_p0556a18║坐金剛華光王座。
X38n0691_p0556a19║即金剛座。佛坐此座已，將欲說法，先雨花放光。
X38n0691_p0556a20║乃至摩醯首羅天王宮。
X38n0691_p0556a21║從金剛座起，超越中間至自在宮故。
X38n0691_p0556a22║其中次第十住處所說：
X38n0691_p0556a23║舉其兩頭，攝其中間。十會法門，
X38n0691_p0556a24║時，佛觀諸大梵天王網羅幢。
X38n0691_p0556b01║四禪諸王各將部從，持於寶幢來至佛所。
X38n0691_p0556b02║因為說無量世界猶如網孔。
X38n0691_p0556b03║情非情界，皆各不同。
X38n0691_p0556b04║一一世界，各各不同，別異無量，
X38n0691_p0556b05║一一大千界，各各有百億四大州也。
X38n0691_p0556b06║佛教門亦復如是。
X38n0691_p0556b07║佛所說教，遍大千界內有大乘性，悉能被故，正被
X38n0691_p0556b08║大乘，兼被餘乘。
X38n0691_p0556b09║吾今來此世界。
X38n0691_p0556b10║釋迦，指自所化之國也。
X38n0691_p0556b11║八千返
X38n0691_p0556b12║返者，迴還也。往來之義，根熟來化，緣盡迴還，迴還
X38n0691_p0556b13║八千，且約大數，未必定耳。
X38n0691_p0556b14║為此娑婆世界。
X38n0691_p0556b15║此云堪忍。此世界中五濁極惡，堪忍眾苦。
X38n0691_p0556b16║坐金剛華光王座。
X38n0691_p0556b17║赴座成佛
X38n0691_p0556b18║乃至摩醯首羅天王宮。
X38n0691_p0556b19║往返宣說，十會法門。
X38n0691_p0556b20║是中一切大眾。
X38n0691_p0556b21║少分一切。
X38n0691_p0556b22║略開心地竟。
X38n0691_p0556b23║此約大乘心地戒故。
X38n0691_p0556b24║復從天王宮下，至閻浮提菩提樹下。
X38n0691_p0556c01║如前說，魔受化經已來下成佛故。
X38n0691_p0556c02║為此地上。
X38n0691_p0556c03║凡夫地上。
X38n0691_p0556c04║一切眾生凡，夫癡闇之人，
X38n0691_p0556c05║凡夫無智，故各癡闇。
X38n0691_p0556c06║說本盧舍那佛心地中初發心中。
X38n0691_p0556c07║此戒從無垢識中流出。
X38n0691_p0556c08║常所誦一戒。
X38n0691_p0556c09║佛為眾生，常誦出此，一大乘戒，
X38n0691_p0556c10║光明。
X38n0691_p0556c11║光明體清淨，離戒戒於癡闇。
X38n0691_p0556c12║金剛
X38n0691_p0556c13║戒性堅持能破煩惱，猶如金剛能摧諸物。
X38n0691_p0556c14║寶戒
X38n0691_p0556c15║此戒貴重，如世珍寶，亦七聖財之一數也。
X38n0691_p0556c16║是一切佛本源。
X38n0691_p0556c17║十方諸佛初發心時，即持此戒而得成佛。
X38n0691_p0556c18║一切菩薩本源。
X38n0691_p0556c19║十方菩薩皆因此戒得入上地。
X38n0691_p0556c20║佛性種子。
X38n0691_p0556c21║四智種子是佛體性，亦由此戒佛性種子，漸漸增
X38n0691_p0556c22║長證理成佛。
X38n0691_p0556c23║一切眾生，皆有佛性，
X38n0691_p0556c24║約理佛性，及行佛性，少分一切，
X38n0691_p0557a01║一切意識色心。
X38n0691_p0557a02║意即第七，識即前六，色即五根及根依處，心即第
X38n0691_p0557a03║八，此等和合方名眾生。
X38n0691_p0557a04║是情是心？
X38n0691_p0557a05║揀無情物是有情者，可受得戒。
X38n0691_p0557a06║皆入佛性戒中。
X38n0691_p0557a07║此戒是成佛之性，非真如也。有云受佛性戒者，非
X38n0691_p0557a08║也。
X38n0691_p0557a09║當！當！
X38n0691_p0557a10║即當世不一。
X38n0691_p0557a11║常有因故。
X38n0691_p0557a12║此戒成佛常定之因。
X38n0691_p0557a13║當！當！
X38n0691_p0557a14║即所證之果，於十地中分分而證，故曰當當。又因
X38n0691_p0557a15║果合論，故曰當當。
X38n0691_p0557a16║常住法身。
X38n0691_p0557a17║離四相遷，故曰常住法身。又由持三戒為因，證三
X38n0691_p0557a18║法身，凝然相續不斷，故言當當。
X38n0691_p0557a19║如是！
X38n0691_p0557a20║總指十戒
X38n0691_p0557a21║十波羅提木叉。
X38n0691_p0557a22║根本十種。
X38n0691_p0557a23║出於世界。
X38n0691_p0557a24║從自受用自證分中，流出此戒遍於世間。
X38n0691_p0557b01║是法界。
X38n0691_p0557b02║戒即是法，法能防非。
X38n0691_p0557b03║是三世一切眾生頂戴。
X38n0691_p0557b04║頂戴文卷
X38n0691_p0557b05║受持。
X38n0691_p0557b06║領納指趣，慎勿廢忘。常憶在心，
X38n0691_p0557b07║吾今當為此大眾。
X38n0691_p0557b08║釋迦，指地前三賢眾。
X38n0691_p0557b09║重說。
X38n0691_p0557b10║曾八千返說，今此又說，故名重說。若望長行，無重
X38n0691_p0557b11║說十戒之理。
X38n0691_p0557b12║十無盡藏戒品。
X38n0691_p0557b13║十戒類別故稱品，包攝出生功德故名藏。此戒出
X38n0691_p0557b14║生三身、四智、百四十種不共功德。
X38n0691_p0557b15║是一切眾生戒本源。
X38n0691_p0557b16║因持此戒，究竟成佛，演出五乘，故亦即是此戒為
X38n0691_p0557b17║其本源也。
X38n0691_p0557b18║自性清淨。
X38n0691_p0557b19║戒性離染，本淨無瑕。
X38n0691_p0557b20║我今盧舍那。
X38n0691_p0557b21║我即釋迦順世所稱，今指第二重他受用佛，是我
X38n0691_p0557b22║小化身佛所依盧舍佛也。
X38n0691_p0557b23║方坐蓮華臺。
X38n0691_p0557b24║方如正坐千葉所成之華座臺，即華座也。
X38n0691_p0557c01║周匝千華上。
X38n0691_p0557c02║華座周匝千箇華葉之上。
X38n0691_p0557c03║復現千釋迦。
X38n0691_p0557c04║每一華葉上，現一千丈大化釋迦，佛以千葉故，現
X38n0691_p0557c05║千釋迦。
X38n0691_p0557c06║一華百億國，一國一釋迦。
X38n0691_p0557c07║前千葉華，每一華上一大釋迦王，一大千界內有
X38n0691_p0557c08║百億小釋迦，各王一四大州也。
X38n0691_p0557c09║各坐菩提樹，一時成佛道。
X38n0691_p0557c10║各於本國南州中印度內菩提樹下金剛座上，同
X38n0691_p0557c11║日同時，更無前後，一時成佛道。
X38n0691_p0557c12║如是千百億。
X38n0691_p0557c13║結指上數。
X38n0691_p0557c14║盧舍那本身。
X38n0691_p0557c15║舍那本身上，現起化佛故。
X38n0691_p0557c16║千百億釋迦。
X38n0691_p0557c17║所現化佛。
X38n0691_p0557c18║各接微塵眾。
X38n0691_p0557c19║神力引接，三賢之眾。
X38n0691_p0557c20║俱來至我所。
X38n0691_p0557c21║釋迦及眾俱至舍那所，聞心地戒。凡見化舍那。
X38n0691_p0557c22║聽我誦佛戒。
X38n0691_p0557c23║聽我舍那誦諸佛戒，或釋迦令眾聽我誦舍那佛
X38n0691_p0557c24║所說戒。
X38n0691_p0558a01║甘露門則開。
X38n0691_p0558a02║戒如甘露，除煩惱熱。開者，解也，解散一切煩惱怨
X38n0691_p0558a03║結故。
X38n0691_p0558a04║是時千百億。
X38n0691_p0558a05║是前詣舍那所聽戒了訖之時。
X38n0691_p0558a06║還至本道場。
X38n0691_p0558a07║是諸釋迦元得道處。
X38n0691_p0558a08║各坐菩提樹。
X38n0691_p0558a09║各於本國，坐於樹下。
X38n0691_p0558a10║誦我本師戒。
X38n0691_p0558a11║佛因戒得，戒為本師。又釋迦於舍那傳受，即釋迦
X38n0691_p0558a12║誦我舍那本師所誦之戒。
X38n0691_p0558a13║十重四十八。
X38n0691_p0558a14║所誦重輕，本遮二戒。
X38n0691_p0558a15║戒如明日月。
X38n0691_p0558a16║顯戒德也。能除癡闇，能除熱惱，
X38n0691_p0558a17║亦如瓔珞珠。
X38n0691_p0558a18║戒珠嚴身，善名速聞，近感人天，遠成佛果，勝報莊
X38n0691_p0558a19║嚴。又瓔珞莊嚴，年少姝好；若老朽等，莊嚴非好；戒
X38n0691_p0558a20║珠莊嚴，一切俱好。
X38n0691_p0558a21║微塵菩薩眾，由是成正覺。
X38n0691_p0558a22║此明遍法界量，一切菩薩無有不因此戒得成佛
X38n0691_p0558a23║者。
X38n0691_p0558a24║是盧舍那誦，我亦如是誦。
X38n0691_p0558b01║此舉聖勸凡。佛佛尚誦，凡豈不誦？由持此戒，頓成
X38n0691_p0558b02║佛也。
X38n0691_p0558b03║汝新學菩薩。
X38n0691_p0558b04║釋迦呼三賢位菩薩對於地上，名曰新學。
X38n0691_p0558b05║頂戴受持戒。
X38n0691_p0558b06║勸受持自利行也。自若不行，無以勸他，亦同事化。
X38n0691_p0558b07║受持是戒已，轉授諸眾生。
X38n0691_p0558b08║此二句明利他行也。
X38n0691_p0558b09║諦聽！我正誦。
X38n0691_p0558b10║正者，當也。佛令審聽我誦此戒，甚是正當要當也。
X38n0691_p0558b11║佛法中戒藏。
X38n0691_p0558b12║於佛所說三藏教中，此是戒藏。
X38n0691_p0558b13║波羅提木叉。
X38n0691_p0558b14║標指別解脫戒名也。如下自釋。
X38n0691_p0558b15║大眾心諦信。
X38n0691_p0558b16║勸三賢眾令信信，何言汝是當成佛？
X38n0691_p0558b17║汝是當成佛。
X38n0691_p0558b18║令信時受持戒故，定當成佛。
X38n0691_p0558b19║我是已成佛。
X38n0691_p0558b20║亦令汝信我佛曾受此戒，已得成佛。
X38n0691_p0558b21║常作如是信。
X38n0691_p0558b22║於當成已成，念念常憶，心心不移故。
X38n0691_p0558b23║戒品已具足。
X38n0691_p0558b24║由前二信戒得具足，翻顯無信定無此戒。
X38n0691_p0558c01║一切有心者。
X38n0691_p0558c02║一切有大乘種性，具四智菩提心者，
X38n0691_p0558c03║皆應攝佛戒。
X38n0691_p0558c04║攝者，錄也，收攝也。但是有四智菩提心者，總合攝
X38n0691_p0558c05║錄入此佛戒中，雖要發心方堪受戒，以有性者畢
X38n0691_p0558c06║竟須發心故。
X38n0691_p0558c07║眾生受佛戒。
X38n0691_p0558c08║有性眾生，若遇勝緣，定受佛戒。
X38n0691_p0558c09║即入諸佛位。
X38n0691_p0558c10║既受戒已，便入於諸佛法海，因位次中攝，故非果
X38n0691_p0558c11║位也。
X38n0691_p0558c12║位同大覺已。
X38n0691_p0558c13║初心受戒已，便同大覺初心受戒時一等，故言位
X38n0691_p0558c14║同也，非佛位同也。
X38n0691_p0558c15║真是諸佛子。
X38n0691_p0558c16║以受佛戒，佛口教生，紹繼佛位，名為真子。
X38n0691_p0558c17║大眾皆恭敬。
X38n0691_p0558c18║佛告三賢眾：因戒得成佛，總要恭謹，深重敬心，方
X38n0691_p0558c19║堪聽受。
X38n0691_p0558c20║至心聽我誦。
X38n0691_p0558c21║佛誦佛戒，非是小緣，要至極用心，專審不亂。
X38n0691_p0558c22║爾時。
X38n0691_p0558c23║佛將欲現化相時。
X38n0691_p0558c24║釋迦牟尼佛。
X38n0691_p0559a01║一四，大州。一，小化佛。
X38n0691_p0559a02║初坐菩提樹下，成無上正覺已，
X38n0691_p0559a03║化身初成道竟也。
X38n0691_p0559a04║初結菩薩波羅提木叉。
X38n0691_p0559a05║佛成道已，先觀成佛之因，因持此戒，由此纔成，便
X38n0691_p0559a06║結此戒，不同小乘因犯方制。
X38n0691_p0559a07║孝順父母。
X38n0691_p0559a08║父母有生育之恩，長我修道之器，故須孝順。現存
X38n0691_p0559a09║者竭力供養，勸發道心。過往者戒善潛資，咸令離
X38n0691_p0559a10║苦。
X38n0691_p0559a11║師僧。
X38n0691_p0559a12║為師之僧，以有訓道之德，令成道果，皆因本師教
X38n0691_p0559a13║誨之力。
X38n0691_p0559a14║三寶
X38n0691_p0559a15║有拔濟恩。
X38n0691_p0559a16║孝順至道之法。
X38n0691_p0559a17║真如理法，是究竟所證故。問：真如無相，何有孝順？
X38n0691_p0559a18║答：今令離過，契合無為，名為孝順。
X38n0691_p0559a19║孝名為戒。
X38n0691_p0559a20║既孝順父母、師僧、三寶，必須修善，善不違理，即是
X38n0691_p0559a21║持戒，故孝名戒也。
X38n0691_p0559a22║亦名制止。
X38n0691_p0559a23║戒，別名也。制善令行，止惡令斷，斷惡修善，體即戒
X38n0691_p0559a24║也。
X38n0691_p0559b01║佛即口放無量光明。
X38n0691_p0559b02║眾機廣大，故放多光。口放光，表語決定。大乘戒者，
X38n0691_p0559b03║決定成佛。
X38n0691_p0559b04║是時。
X38n0691_p0559b05║是即指法時，即佛口放光時。
X38n0691_p0559b06║百萬億大眾。
X38n0691_p0559b07║於佛有緣，堪聞戒者，皆來集故。此總標大數也。
X38n0691_p0559b08║諸菩薩！
X38n0691_p0559b09║於前百萬億中，別指二利行者。
X38n0691_p0559b10║十八梵
X38n0691_p0559b11║三禪各三，四禪九天，梵王為首，總言之也。
X38n0691_p0559b12║六欲天子。
X38n0691_p0559b13║欲界六天，并諸天子，
X38n0691_p0559b14║十六大國王。
X38n0691_p0559b15║人中南州五印度中，共有十六大國王故。
X38n0691_p0559b16║合掌至心聽。
X38n0691_p0559b17║如上大眾欲聞大乘深妙之法，故皆合掌至心聽
X38n0691_p0559b18║受。
X38n0691_p0559b19║佛。
X38n0691_p0559b20║即釋迦也。
X38n0691_p0559b21║誦一切佛。
X38n0691_p0559b22║過現二世，各遍十方，數越塵沙，
X38n0691_p0559b23║大乘戒。
X38n0691_p0559b24║略即十重四十八，廣乃塵沙。
X38n0691_p0559c01║佛告：
X38n0691_p0559c02║結集之言。
X38n0691_p0559c03║諸菩薩言：我今半月半月。
X38n0691_p0559c04║無增減者，約人即無厭無忘，表法則黑半。從明漸
X38n0691_p0559c05║闇闇盡者，表誦戒已惡業滅盡故。白月則從闇漸
X38n0691_p0559c06║漸向明明圓者，表懺悔已善業周圓故。
X38n0691_p0559c07║自誦
X38n0691_p0559c08║佛自思惟：自因此戒得成為佛，佛今舉自誦利益，
X38n0691_p0559c09║意欲勸他令誦。
X38n0691_p0559c10║諸佛法戒。
X38n0691_p0559c11║三世諸佛同持同誦，佛誦佛戒激勸餘生，法即戒
X38n0691_p0559c12║故。
X38n0691_p0559c13║汝等一切，發心菩薩，
X38n0691_p0559c14║即初發心。
X38n0691_p0559c15║亦誦。
X38n0691_p0559c16║例勸餘人也。佛今已成，尚誦此戒；汝今未成，何得
X38n0691_p0559c17║不誦？
X38n0691_p0559c18║乃至十發趣。
X38n0691_p0559c19║下賢
X38n0691_p0559c20║十、長養。
X38n0691_p0559c21║中賢
X38n0691_p0559c22║十金剛。
X38n0691_p0559c23║上賢
X38n0691_p0559c24║十地
X38n0691_p0560a01║即極喜等。
X38n0691_p0560a02║諸菩薩亦誦。
X38n0691_p0560a03║總指上數。
X38n0691_p0560a04║是故：
X38n0691_p0560a05║因前起後也。因前佛生，同誦是故。
X38n0691_p0560a06║戒光
X38n0691_p0560a07║戒體如光。
X38n0691_p0560a08║從口出。
X38n0691_p0560a09║佛口說出此戒。
X38n0691_p0560a10║有緣非無因故。
X38n0691_p0560a11║緣即師資具儀，因即口陳辭句，領納文旨。熏種在
X38n0691_p0560a12║內，遮防於外，因緣具故，戒體方成，故此云爾。
X38n0691_p0560a13║光光。
X38n0691_p0560a14║戒條非一，遮防事多，故曰光光。
X38n0691_p0560a15║非青黃赤白黑。
X38n0691_p0560a16║戒以所熏思種上防惡發善增長功能為體，非五
X38n0691_p0560a17║顯色。
X38n0691_p0560a18║非色
X38n0691_p0560a19║無質礙故。
X38n0691_p0560a20║非心
X38n0691_p0560a21║非八識心心所。
X38n0691_p0560a22║非有。
X38n0691_p0560a23║戒性非有染故。
X38n0691_p0560a24║非無。
X38n0691_p0560b01║遮防不無。
X38n0691_p0560b02║非因果法。
X38n0691_p0560b03║法字通二：戒非正因法，正因法四智種也；戒非正
X38n0691_p0560b04║果法，正果法所證二轉依也。
X38n0691_p0560b05║是諸佛之本源。
X38n0691_p0560b06║萬派千流，推窮其本，出自泉源。三賢十聖，究竟成
X38n0691_p0560b07║佛，無因此戒。
X38n0691_p0560b08║行菩薩道之根本。
X38n0691_p0560b09║六度萬行，二利功圓，無越此戒。
X38n0691_p0560b10║是大眾、諸佛子、之根本、
X38n0691_p0560b11║舉已成佛菩薩，例勸現前會中初心。佛子！三賢之
X38n0691_p0560b12║眾要證佛果，須修此戒。
X38n0691_p0560b13║是故，大眾！諸佛子應受持、應讀誦、善學。
X38n0691_p0560b14║結勸受學也。意令領納文旨，攝持不忘，讀誦其文，
X38n0691_p0560b15║善學其義，有始有終，方成佛道。
X38n0691_p0560b16║佛子諦聽！
X38n0691_p0560b17║佛勅當機真子，令其審諦而聽也。
X38n0691_p0560b18║若受佛戒者。
X38n0691_p0560b19║若者，如也，指義。佛指堪受戒。五蘊假者。
X38n0691_p0560b20║國王、王子、百官、宰相、比丘、比丘尼、十八梵天、六欲天
X38n0691_p0560b21║子、庶民、黃門、婬男、婬女、奴婢、八部鬼神、金剛神、畜生
X38n0691_p0560b22║乃至變化人。
X38n0691_p0560b23║總二十類數，通王臣四眾天人八部等，但是有大
X38n0691_p0560b24║乘種性，發菩提心求成佛果者，總攝也。
X38n0691_p0560c01║但解法師語。
X38n0691_p0560c02║領納文旨，曉了義趣。
X38n0691_p0560c03║盡受得戒，皆名第一清淨者。
X38n0691_p0560c04║簡二乘持戒，斷障清淨，故云第一者，即受戒假者。
X38n0691_p0560c05║佛告諸佛子言：
X38n0691_p0560c06║標告當機之眾。
X38n0691_p0560c07║有十重波羅提木叉。
X38n0691_p0560c08║總指十重戒條數也。
X38n0691_p0560c09║若受菩薩戒，不誦此戒者，
X38n0691_p0560c10║此牒不誦者人。
X38n0691_p0560c11║非菩薩。
X38n0691_p0560c12║凡為菩薩必行二利，不誦則自利行虧，亦不能傳
X38n0691_p0560c13║授利他，既虧二利故非菩薩。
X38n0691_p0560c14║非佛種子。
X38n0691_p0560c15║四智佛種，由戒增長，即得成佛。不誦則不行，不行
X38n0691_p0560c16║則佛種不增，不增則不得成佛，故棄也。
X38n0691_p0560c17║我亦如是誦。
X38n0691_p0560c18║佛學自誦，例勸他誦，誦戒之益，所為成佛。
X38n0691_p0560c19║一切菩薩已學，一切菩薩當學，一切菩薩今學。
X38n0691_p0560c20║上引例，下勸持。
X38n0691_p0560c21║已略說菩薩波羅提木叉相貌。
X38n0691_p0560c22║相是持犯儀相，覺受狀貌，或體相儀貌。
X38n0691_p0560c23║應。
X38n0691_p0560c24║合也。
X38n0691_p0561a01║當。
X38n0691_p0561a02║須也。
X38n0691_p0561a03║學。
X38n0691_p0561a04║修學受學。
X38n0691_p0561a05║敬心
X38n0691_p0561a06║受學之心，常生恭敬。
X38n0691_p0561a07║奉持。
X38n0691_p0561a08║承奉保持，無令忘失文旨。
X38n0691_p0561a09║佛言：
X38n0691_p0561a10║結集所加。
X38n0691_p0561a11║佛子！
X38n0691_p0561a12║釋迦欲說大戒，告語現前，當機一分，發大乘心，受
X38n0691_p0561a13║菩薩戒，從正法生，當紹佛位。佛子！
X38n0691_p0561a14║若自殺。
X38n0691_p0561a15║自身行殺。
X38n0691_p0561a16║教人殺。
X38n0691_p0561a17║復自口教勸他人，令其行殺。今此二殺，通於三業，
X38n0691_p0561a18║意通自他。
X38n0691_p0561a19║方便讚嘆殺。
X38n0691_p0561a20║讚能殺之人，或讚所用之法，二各復二，謂未殺讚
X38n0691_p0561a21║之令殺，殺已讚之令喜，巧言稱善，故云方便。
X38n0691_p0561a22║見作隨喜。
X38n0691_p0561a23║見殺順從，心生歡喜，心喜彼殺，終無厭惡。
X38n0691_p0561a24║乃至。
X38n0691_p0561b01║殺事極多，未能備舉。
X38n0691_p0561b02║呪殺
X38n0691_p0561b03║術力殺故。
X38n0691_p0561b04║殺因。
X38n0691_p0561b05║通於三毒，為利殺貪為因，報怨殺嗔為因，不識罪
X38n0691_p0561b06║福癡為因也。
X38n0691_p0561b07║殺緣。
X38n0691_p0561b08║能所和合，并所藉待法，皆名緣也。
X38n0691_p0561b09║殺法
X38n0691_p0561b10║殺有法度。
X38n0691_p0561b11║殺業。
X38n0691_p0561b12║即：正所作事，或以此為活業。
X38n0691_p0561b13║乃至一切有命者。
X38n0691_p0561b14║有情數者。
X38n0691_p0561b15║不得故殺。
X38n0691_p0561b16║此一句通上諸殺皆並言之，甚好也。
X38n0691_p0561b17║是菩薩。
X38n0691_p0561b18║指前受戒佛子也。既受戒已，二利但行，復名菩薩。
X38n0691_p0561b19║應起常住慈悲心。
X38n0691_p0561b20║即合生起，拔苦與樂，其心不易。
X38n0691_p0561b21║孝順心。
X38n0691_p0561b22║菩薩之行，觀諸眾生恒如父母，生生無不從之受
X38n0691_p0561b23║生。
X38n0691_p0561b24║方便救護。
X38n0691_p0561c01║見生苦難或臨命者，菩薩不惜身命，救濟護持。
X38n0691_p0561c02║一切眾生，
X38n0691_p0561c03║一切有命，殺皆有罪。慈悲護法，是饒益戒。有難救
X38n0691_p0561c04║之，定應生福。
X38n0691_p0561c05║而反自。
X38n0691_p0561c06║反者，飜也。苦難不救，已非菩薩，今乃飜自殺，故云
X38n0691_p0561c07║而反自。
X38n0691_p0561c08║恣心
X38n0691_p0561c09║恣，縱也。放縱自心，殺生無限。
X38n0691_p0561c10║快意殺生。
X38n0691_p0561c11║殺了豁然，稱情心意。
X38n0691_p0561c12║者。
X38n0691_p0561c13║即牒定造殺業者也。
X38n0691_p0561c14║是菩薩波羅夷罪。
X38n0691_p0561c15║結罪名也。菩薩，簡二乘。波羅夷，此云他勝處。一者
X38n0691_p0561c16║退沒，由犯此戒道果無分。二者不共住，更不入僧
X38n0691_p0561c17║數。三者墮落，捨此身已墮阿鼻獄。菩薩以慈悲為
X38n0691_p0561c18║本，今既虧此故當重罪。
X38n0691_p0561c19║若佛子！
X38n0691_p0561c20║標告當機。
X38n0691_p0561c21║自盜。教人盜。
X38n0691_p0561c22║二盜三業同前。
X38n0691_p0561c23║方便盜。
X38n0691_p0561c24║不義而取斗秤，欺謾借貸不還等。
X38n0691_p0562a01║呪盜
X38n0691_p0562a02║呪使鬼神取，或以呪力轉迷人心，令捨而取等。
X38n0691_p0562a03║盜因。
X38n0691_p0562a04║非為益己，但不欲彼取之，使無令其窮困。嗔為因，
X38n0691_p0562a05║除貪嗔外，不與而取。癡為因，因貪可知。
X38n0691_p0562a06║盜緣。
X38n0691_p0562a07║能所盜合穿墻等，所藉皆緣。
X38n0691_p0562a08║盜法
X38n0691_p0562a09║盜時方法
X38n0691_p0562a10║盜業。
X38n0691_p0562a11║即正作，或以此為活。
X38n0691_p0562a12║乃至。
X38n0691_p0562a13║超餘。
X38n0691_p0562a14║鬼神
X38n0691_p0562a15║祠廟中物
X38n0691_p0562a16║有主。
X38n0691_p0562a17║但屬主物。
X38n0691_p0562a18║劫賊物。
X38n0691_p0562a19║賊劫之物，而反劫之。
X38n0691_p0562a20║一切財物。
X38n0691_p0562a21║一切堪鬼之物，並盜之。
X38n0691_p0562a22║一針一草。
X38n0691_p0562a23║舉少例多。
X38n0691_p0562a24║不得故盜。
X38n0691_p0562b01║止能盜心，除無心外，起意決定，即犯盜罪。
X38n0691_p0562b02║而菩薩。
X38n0691_p0562b03║牒前佛子受不盜戒者。
X38n0691_p0562b04║應生佛性。
X38n0691_p0562b05║心順佛理，故無盜意。
X38n0691_p0562b06║孝順心。
X38n0691_p0562b07║一切眾生宿生曾為父母，今以孝心順之，定非偷
X38n0691_p0562b08║盜。
X38n0691_p0562b09║慈悲心
X38n0691_p0562b10║應生救苦，與樂為本。
X38n0691_p0562b11║常助一切人生福生樂。
X38n0691_p0562b12║佛子，見無福者，教彼福生；福生者，勸斷惡修戒。佛
X38n0691_p0562b13║子，見無樂者，常行與樂心，借助彼得樂；
X38n0691_p0562b14║而反更盜人財物者。
X38n0691_p0562b15║菩薩合行布施，今乃不行，已是一𠎝，復盜人物，故
X38n0691_p0562b16║招重罪，故云而反。
X38n0691_p0562b17║是菩薩波羅夷罪。
X38n0691_p0562b18║若佛子，自婬、教人婬，
X38n0691_p0562b19║二通三業。
X38n0691_p0562b20║乃至一切女人。
X38n0691_p0562b21║不揀親疎好醜等，故云爾也。此制男戒女戒，應云
X38n0691_p0562b22║一切男子。
X38n0691_p0562b23║不得故婬。
X38n0691_p0562b24║揀去強力及無心等。
X38n0691_p0562c01║婬因。
X38n0691_p0562c02║三毒為因，貪染可知，實無情愛，但欲辱彼，嗔為因
X38n0691_p0562c03║也。此示之外，癡為因也。
X38n0691_p0562c04║婬緣。
X38n0691_p0562c05║人所和合，情愛覆蔽等為緣也。
X38n0691_p0562c06║婬法
X38n0691_p0562c07║法則便宜。
X38n0691_p0562c08║婬業。
X38n0691_p0562c09║正所作業，成此為務。
X38n0691_p0562c10║乃至畜生女，諸天鬼神女，
X38n0691_p0562c11║都有十類：畜生、鬼、神、人、天、母、女、姉、妹、六親。超云乃
X38n0691_p0562c12║至：
X38n0691_p0562c13║及非道行婬。
X38n0691_p0562c14║俗異本形處為非道，僧一切處皆為非道，但不合
X38n0691_p0562c15║理，總名非道。
X38n0691_p0562c16║而菩薩。
X38n0691_p0562c17║即當機受教，二利俱行，故名菩薩應施淨法也。
X38n0691_p0562c18║應生孝順心。
X38n0691_p0562c19║一切眾生皆是多生父母。
X38n0691_p0562c20║救度一切眾生。
X38n0691_p0562c21║菩薩行願，有苦願救，發心願度，
X38n0691_p0562c22║淨法與人。
X38n0691_p0562c23║教以戒法，反聞思修，障盡圓證，無非清淨，皆有軌
X38n0691_p0562c24║則，故名淨法。
X38n0691_p0563a01║而反更起，一切人婬。
X38n0691_p0563a02║菩薩合施淨法教人斷婬，今不能教已非菩薩，翻
X38n0691_p0563a03║更於一切人處起心行婬，故云而反。此上總標也。
X38n0691_p0563a04║不擇畜生，乃至母女姊妹六親行婬。
X38n0691_p0563a05║此別指也。
X38n0691_p0563a06║無慈悲心者。
X38n0691_p0563a07║理合於彼與樂拔苦，今起染行令彼墮落，故無慈
X38n0691_p0563a08║悲。
X38n0691_p0563a09║是菩薩波羅夷罪。
X38n0691_p0563a10║若佛子，自妄語，教人妄語。
X38n0691_p0563a11║正惟口意，實亦兼身。或詐現異想，假示喜怒。
X38n0691_p0563a12║方便妄語。
X38n0691_p0563a13║本意求財，妄說禍福。
X38n0691_p0563a14║妄語因。
X38n0691_p0563a15║三毒為因，為求名利，恐動人心，不識罪福。
X38n0691_p0563a16║妄語緣。
X38n0691_p0563a17║為妄語所藉緣也。
X38n0691_p0563a18║妄語法。
X38n0691_p0563a19║執儀
X38n0691_p0563a20║妄語業。
X38n0691_p0563a21║正所作事，功業活業，以此求利，
X38n0691_p0563a22║乃至不見言見，見言不見。
X38n0691_p0563a23║及聞、覺、知，八邪語也。
X38n0691_p0563a24║身心妄語。
X38n0691_p0563b01║身作妄語之想，心為妄語之相，又身為妄語之緣，
X38n0691_p0563b02║心為妄語之因，因緣合說，皆名妄語。
X38n0691_p0563b03║而菩薩。
X38n0691_p0563b04║標指前來受戒。佛子！二利俱行菩薩。
X38n0691_p0563b05║常生正語。
X38n0691_p0563b06║見聞覺知，八正語也。
X38n0691_p0563b07║正見：
X38n0691_p0563b08║語既不邪，定生正見。
X38n0691_p0563b09║亦生一切眾生正語正見。
X38n0691_p0563b10║自他俱正，二利並成。
X38n0691_p0563b11║而反更起，一切眾生。
X38n0691_p0563b12║合自具正，方能化他，今乃反此，故當其罪。
X38n0691_p0563b13║邪語。
X38n0691_p0563b14║八邪之語。
X38n0691_p0563b15║邪見。
X38n0691_p0563b16║邪妄推求
X38n0691_p0563b17║邪業者。
X38n0691_p0563b18║因見邪故，三業不正，故生邪業。
X38n0691_p0563b19║是菩薩波羅夷罪。
X38n0691_p0563b20║若佛子！
X38n0691_p0563b21║佛告當機：正制綺語。問：若爾，經文何得但論酤酒？
X38n0691_p0563b22║答：今依十業次第，正當綺語。酤酒是綺語因，經中
X38n0691_p0563b23║舉因以顯果也。
X38n0691_p0563b24║自酤酒。教人酤酒。
X38n0691_p0563c01║二通三業。
X38n0691_p0563c02║酤酒因。
X38n0691_p0563c03║亦通三毒。
X38n0691_p0563c04║酤酒緣。
X38n0691_p0563c05║麴米糟具
X38n0691_p0563c06║酤酒法
X38n0691_p0563c07║即醞釀等。
X38n0691_p0563c08║酤，酒業。
X38n0691_p0563c09║為得直與他依之存活，具此因緣，生多綺語。
X38n0691_p0563c10║一切酒不得酤。
X38n0691_p0563c11║一切之言，義含多種：米酒、果酒、藥酒、乾濕清濁等。
X38n0691_p0563c12║是酒。
X38n0691_p0563c13║指前一切酒。
X38n0691_p0563c14║起罪因緣。
X38n0691_p0563c15║即生綺語罪也。或起三業、十𠎝、三十六失，皆由此
X38n0691_p0563c16║酒起罪因緣也。
X38n0691_p0563c17║而菩薩應生一切眾生明達之慧。
X38n0691_p0563c18║既稱菩薩本要利生，教以三乘聞思修慧，引生無
X38n0691_p0563c19║漏斷證分明，明達慧也。
X38n0691_p0563c20║而反更生。
X38n0691_p0563c21║合行明慧導引眾生，不行明慧已是其過，翻生顛
X38n0691_p0563c22║倒故當重罪。
X38n0691_p0563c23║一切眾生顛倒之心者，是菩薩波羅夷罪。
X38n0691_p0563c24║若佛子！
X38n0691_p0564a01║正制惡口。問：經何說過？答：說善人過，必是惡人。既
X38n0691_p0564a02║是惡人，口無善言。說善人過，即是惡口也。
X38n0691_p0564a03║自說出家、在家菩薩、比丘、比丘尼罪過。
X38n0691_p0564a04║通於三業，內心行布，身手指示，自屬大乘。通說五
X38n0691_p0564a05║乘之過。
X38n0691_p0564a06║教人說罪過。
X38n0691_p0564a07║自說過已，復以巧言教示他人，令說五乘之人過
X38n0691_p0564a08║故。
X38n0691_p0564a09║罪過因。
X38n0691_p0564a10║三毒為因。為名利說過，貪為因。不為益己，但欲損
X38n0691_p0564a11║他，嗔為因。迷善惡報，痴為因。
X38n0691_p0564a12║罪過緣。
X38n0691_p0564a13║名位、勢力、舊惡、宿習等。
X38n0691_p0564a14║罪過法
X38n0691_p0564a15║言辭巧便，說過軌則。
X38n0691_p0564a16║罪過業。
X38n0691_p0564a17║正說之事，或以說過為務。
X38n0691_p0564a18║而菩薩。
X38n0691_p0564a19║佛子！聞惡教令生善。
X38n0691_p0564a20║聞外道惡人。
X38n0691_p0564a21║佛法，外人常懷傲慢，嫉妬善人，說佛法中罪過。
X38n0691_p0564a22║及二乘惡人。
X38n0691_p0564a23║二乘雖佛弟子，大小宗途不同，亦說大乘之過。
X38n0691_p0564a24║說佛法中，非法非律。
X38n0691_p0564b01║既稱佛法，必無非法非律，今以佛法妄說為非。
X38n0691_p0564b02║常生悲心。
X38n0691_p0564b03║菩薩見上惡人說過，知謗罪深，常生悲憫之心。
X38n0691_p0564b04║教化是惡人輩。
X38n0691_p0564b05║菩薩覩諸眾生恒如一子，不捨惡人教化彼也。
X38n0691_p0564b06║令生大乘善信。
X38n0691_p0564b07║外道令信向佛法，三乘令迴信大乘，
X38n0691_p0564b08║而菩薩反更自說佛法中罪過者，是菩薩波羅夷罪。
X38n0691_p0564b09║菩薩悲心，止他說謗，利物生信，見謗不止，已非菩
X38n0691_p0564b10║薩，而今自說，故云反更自說結罪。
X38n0691_p0564b11║若佛子！
X38n0691_p0564b12║正制兩舌。問：何故經說自讚毀他？答：此過多名讚
X38n0691_p0564b13║毀兩舌。離間語鬪構兩頭，經歸一名。
X38n0691_p0564b14║自讚
X38n0691_p0564b15║自讚己德
X38n0691_p0564b16║毀他。
X38n0691_p0564b17║毀他過失，或他無過，虗言誹毀。毀者，破也，壞也。破
X38n0691_p0564b18║壞他善，正唯口意，亦兼於身，以手指示，可叱而毀。
X38n0691_p0564b19║有讚而不毀，毀而不讚，亦讚亦毀，但隱他德而不
X38n0691_p0564b20║稱讚，即是毀他。
X38n0691_p0564b21║亦教人自讚毀他。
X38n0691_p0564b22║教示他人，似我毀讚。
X38n0691_p0564b23║毀他因。
X38n0691_p0564b24║因亦三毒，自讚正貪兼嗔以顯他非，毀他正嗔兼
X38n0691_p0564c01║貪以顯自德，痴助必有。又為名利讚毀貪為因，為
X38n0691_p0564c02║損他讚毀嗔為因，若無愚痴必不讚毀也。
X38n0691_p0564c03║毀他緣。
X38n0691_p0564c04║以讚毀者，必藉緣故。
X38n0691_p0564c05║毀他法，毀他業。
X38n0691_p0564c06║准前釋之，雖有過惡，菩薩為護自善根命故，不應
X38n0691_p0564c07║毀讚，何況實無者也。
X38n0691_p0564c08║而菩薩應代一切眾生受加毀辱。
X38n0691_p0564c09║不簡怨親，如有受毀辱者，菩薩應令替代受辱。
X38n0691_p0564c10║惡事自向己。
X38n0691_p0564c11║但是損惱有情事，總名惡。惡者，惡也。可嫌惡事，納
X38n0691_p0564c12║向自身。
X38n0691_p0564c13║好事與他人。
X38n0691_p0564c14║但是稱心可意之事，捨與他人，此即施善受善也。
X38n0691_p0564c15║若自揚己德。
X38n0691_p0564c16║理合密行，隱自己德，顯揚他善，不為是過。今自揚
X38n0691_p0564c17║己德，實非菩薩。
X38n0691_p0564c18║隱他人好事，令他人受毀者，是菩薩波羅夷罪。
X38n0691_p0564c19║不隱施事，唯顯自德，已非菩薩；更隱他好事，其過
X38n0691_p0564c20║轉增，故當重罪。
X38n0691_p0564c21║若佛子！
X38n0691_p0564c22║正制貪欲。問：經何言慳？答：也。貪欲心恡之不捨，即
X38n0691_p0564c23║為慳心。或由慳增十業次第，正是貪也。
X38n0691_p0564c24║自慳。
X38n0691_p0565a01║意業。
X38n0691_p0565a02║教人慳。
X38n0691_p0565a03║語業兼身，手藏護物，通三業也。
X38n0691_p0565a04║慳因。
X38n0691_p0565a05║三毒為因：存己不施，貪為因；憎彼不捨，嗔為因；不
X38n0691_p0565a06║知罪福報應，癡為因；
X38n0691_p0565a07║慳緣。
X38n0691_p0565a08║外自所乏，或宿嫌恨，或不稱情，由是壯櫃硬鏁，密
X38n0691_p0565a09║藏深埋，皆是慳心所藉緣也。
X38n0691_p0565a10║慳法。
X38n0691_p0565a11║護惜便宜。
X38n0691_p0565a12║慳業。
X38n0691_p0565a13║堅固不捨，或務成家活業。
X38n0691_p0565a14║而菩薩。
X38n0691_p0565a15║牒指當機應濟貧苦
X38n0691_p0565a16║見一切貧窮人來乞者。
X38n0691_p0565a17║所救眾生。
X38n0691_p0565a18║隨前人所須。
X38n0691_p0565a19║隨順乞人，須要便施。
X38n0691_p0565a20║一切給與。
X38n0691_p0565a21║供給如意，乃至樂大，不可說小，
X38n0691_p0565a22║而菩薩以惡心嗔心。
X38n0691_p0565a23║宿有怨故，嗔心不捨者，為活命不施，貪為惡心；憎
X38n0691_p0565a24║彼不施，嗔為惡心；不知施福，任用不施，痴為惡心。
X38n0691_p0565b01║乃至不施一錢一針一草。
X38n0691_p0565b02║於財施中，舉少況多，故云乃至。針草至寡，尚自不
X38n0691_p0565b03║施，豈況多施？
X38n0691_p0565b04║有求法者，不為說一句、一偈、一微塵許法。
X38n0691_p0565b05║此法施亦以少顯多句偈：少法尚慳，多豈能捨？
X38n0691_p0565b06║面反更罵辱者，是菩薩波羅夷罪。
X38n0691_p0565b07║菩薩合行惠施，而今不施，已名大慳，反乃倍加罵
X38n0691_p0565b08║辱，故當重過。
X38n0691_p0565b09║若佛子，自瞋教人瞋，
X38n0691_p0565b10║二容三業：自瞋意業、教他語業、面帶怒相。
X38n0691_p0565b11║瞋因。
X38n0691_p0565b12║三毒為因，瞋為因者，約種現說，競名利等貪為因，
X38n0691_p0565b13║違順外痴為因。
X38n0691_p0565b14║瞋緣。
X38n0691_p0565b15║名利怨讎，怨讎聚會，對境嗔生。
X38n0691_p0565b16║瞋法
X38n0691_p0565b17║發嗔方法
X38n0691_p0565b18║瞋業。
X38n0691_p0565b19║忿毒現行，以此為業。
X38n0691_p0565b20║而菩薩應生一切眾生中善根。
X38n0691_p0565b21║五姓眾生，皆令發意，修自乘行，證自乘果。三善根，
X38n0691_p0565b22║即無貪嗔痴，或三乘善根。
X38n0691_p0565b23║無諍之事。
X38n0691_p0565b24║前善根體，能和諍訟。
X38n0691_p0565c01║常生慈悲心。
X38n0691_p0565c02║菩薩利物，慈悲為本。
X38n0691_p0565c03║孝順心。
X38n0691_p0565c04║長如父母，幼若弟妹。上孝下順，怨親無二。
X38n0691_p0565c05║而反更於一切眾生中。
X38n0691_p0565c06║怒害發作，不簡尊卑、貴賤、聖凡，不分良善，但行嗔
X38n0691_p0565c07║怒，故云爾。
X38n0691_p0565c08║乃至於非眾生中。
X38n0691_p0565c09║嗔心猛烈，觸目違情，便生怨根於無情嗔。
X38n0691_p0565c10║以惡口罵辱。
X38n0691_p0565c11║口業不忍。
X38n0691_p0565c12║加以手打，及以刀杖，
X38n0691_p0565c13║身業不忍。
X38n0691_p0565c14║意猶不息。
X38n0691_p0565c15║意業不忍，三業不忍，即便生嗔。
X38n0691_p0565c16║前人求悔
X38n0691_p0565c17║菩薩嗔他心尚未息前，被嗔人却來菩薩處悔過。
X38n0691_p0565c18║善言懺謝
X38n0691_p0565c19║前被嗔人既見菩薩暴惡心高，向啟善言：是我之
X38n0691_p0565c20║過，願勿見罪。
X38n0691_p0565c21║猶瞋不解者。
X38n0691_p0565c22║菩薩嗔心，猶來未散。
X38n0691_p0565c23║是菩薩波羅夷罪。
X38n0691_p0565c24║善懺猶嗔，故當重罪。
X38n0691_p0566a01║若佛子！
X38n0691_p0566a02║正制愚痴。問：何故經言謗三寶等？答：以依十業，次
X38n0691_p0566a03║第是痴。以痴為因，生邪見果，毀謗三寶。
X38n0691_p0566a04║自謗三寶。
X38n0691_p0566a05║佛子！自依三寶陰求道進業，而於三寶自生毀謗。
X38n0691_p0566a06║教人謗三寶。
X38n0691_p0566a07║自謗是過，更教人謗，道罪復深。二、謗亦通三業。
X38n0691_p0566a08║謗因。
X38n0691_p0566a09║因亦三毒，名利謗貪為因，懷怨謗嗔為因，無知是
X38n0691_p0566a10║痴為因。
X38n0691_p0566a11║謗緣。
X38n0691_p0566a12║祿位通已得未得，怨嫌等皆所藉緣。
X38n0691_p0566a13║謗法
X38n0691_p0566a14║巧說辭理。
X38n0691_p0566a15║謗業。
X38n0691_p0566a16║現行其事，或以為務。
X38n0691_p0566a17║而菩薩見外道。
X38n0691_p0566a18║正法外計，總名外道。
X38n0691_p0566a19║及以惡人。
X38n0691_p0566a20║通於一切十惡之人。
X38n0691_p0566a21║一言謗佛音聲。
X38n0691_p0566a22║即是佛子，聞外道惡人毀謗佛之言，心懷痛切。
X38n0691_p0566a23║如三百矛㓨心。
X38n0691_p0566a24║見聞外謗，心中痛切，如矛所刺，
X38n0691_p0566b01║況口自謗。
X38n0691_p0566b02║況口身親謗，豈不極痛者也。
X38n0691_p0566b03║不生信心。
X38n0691_p0566b04║不信三寶是眾生最上之福田。
X38n0691_p0566b05║孝順心。
X38n0691_p0566b06║不信三寶是出世法身父母，或由謗三寶殃及父
X38n0691_p0566b07║母。
X38n0691_p0566b08║而反更助惡人、邪見人謗者，是菩薩波羅夷罪。
X38n0691_p0566b09║反助惡謗，招罪重也。自謗不信不孝，助惡助邪，罪
X38n0691_p0566b10║多重也。
X38n0691_p0566b11║善學諸仁者。
X38n0691_p0566b12║佛告善能修學如上十戒：一切佛子！
X38n0691_p0566b13║是菩薩十波羅提木叉。
X38n0691_p0566b14║指上十種別解脫戒。
X38n0691_p0566b15║應當學。於中不應一一犯如微塵計。
X38n0691_p0566b16║佛勸令於十戒，一一皆不得犯如微塵許，以少況
X38n0691_p0566b17║多。
X38n0691_p0566b18║何況具足犯十戒。
X38n0691_p0566b19║微塵少戒，尚不得犯，何況全犯，一二皆遮。
X38n0691_p0566b20║若有犯者。
X38n0691_p0566b21║牒定於上十戒中，有犯者人。
X38n0691_p0566b22║不得現身發菩提心。
X38n0691_p0566b23║菩提心發，須藉持戒，今此犯戒，闕緣不發。
X38n0691_p0566b24║亦失國王位、轉輪王位。
X38n0691_p0566c01║如當來世欲紹王位，今世須先受菩薩戒，犯戒闕
X38n0691_p0566c02║因，王位果失。
X38n0691_p0566c03║亦失比丘、比丘尼位。
X38n0691_p0566c04║此約出家菩薩言之。夫出家二眾，不依相貌，須有
X38n0691_p0566c05║出家菩薩大戒，方成此位。
X38n0691_p0566c06║亦失十發趣。
X38n0691_p0566c07║下賢位也。
X38n0691_p0566c08║十、長養。
X38n0691_p0566c09║中，賢位也。
X38n0691_p0566c10║十金剛。
X38n0691_p0566c11║上賢位也。
X38n0691_p0566c12║十地
X38n0691_p0566c13║極喜地等。
X38n0691_p0566c14║佛性
X38n0691_p0566c15║所證理、能證智，是佛體性。
X38n0691_p0566c16║常住妙果。
X38n0691_p0566c17║即二轉依，凝然不斷，微妙果報。
X38n0691_p0566c18║一切皆失。
X38n0691_p0566c19║總結上果。
X38n0691_p0566c20║墮三惡道中。
X38n0691_p0566c21║下善經說十種業道罪，一一皆通三品心造，所謂
X38n0691_p0566c22║上品心造當墮地獄，中品餓鬼，下品畜生。
X38n0691_p0566c23║二劫。三劫。
X38n0691_p0566c24║增減中劫。
X38n0691_p0567a01║不聞父母。
X38n0691_p0567a02║地獄化生，鬼畜雖有，癡增上故，如無不別。或但可
X38n0691_p0567a03║毀之言，故云不聞名字。
X38n0691_p0567a04║三寶名字
X38n0691_p0567a05║三塗是難處，或由惡業，設生人中，不值三寶，故云
X38n0691_p0567a06║不聞名字。
X38n0691_p0567a07║以是不應一一犯。
X38n0691_p0567a08║以者所以，謂如上說犯戒之罪墮三惡道，所以不
X38n0691_p0567a09║應一一犯一戒也。
X38n0691_p0567a10║汝等一切諸菩薩！
X38n0691_p0567a11║佛說十重戒已，告現在會三寶位眾：
X38n0691_p0567a12║今學。當學。已學。
X38n0691_p0567a13║佛引三世菩薩已入位者尚乃修學，汝大眾何得
X38n0691_p0567a14║不學？
X38n0691_p0567a15║如是十戒，應當學。
X38n0691_p0567a16║牒指十戒，是正可學。
X38n0691_p0567a17║敬心奉持。
X38n0691_p0567a18║戒為佛本，故應敬重承奉，難心記持，勿令失墜者
X38n0691_p0567a19║矣。
X38n0691_p0567a20║八萬威儀，品當廣明。
X38n0691_p0567a21║此經本有一百一十二卷六十一品，今此心地法
X38n0691_p0567a22║門一品二卷出彼大部，故指廣文在彼本教所明
X38n0691_p0567a23║也。
X38n0691_p0567a24║註梵網經卷上