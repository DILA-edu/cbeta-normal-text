X38n0691_p0580c06║
X38n0691_p0580c07║
X38n0691_p0580c08║
X38n0691_p0580c09║註梵網經卷下
X38n0691_p0580c10║
X38n0691_p0580c11║佛言：佛子！佛滅度後。
X38n0691_p0580c12║顯佛在世及正法一千年中，皆無此惡。
X38n0691_p0580c13║於惡世中。
X38n0691_p0580c14║正當像末，五濁盛時。
X38n0691_p0580c15║若見外道。
X38n0691_p0580c16║癡狂無識，憎嫉佛法，作此惡也。
X38n0691_p0580c17║一切惡人。
X38n0691_p0580c18║十惡之人。
X38n0691_p0580c19║劫賊。
X38n0691_p0580c20║亦即惡人以劫盜增，復名此也。
X38n0691_p0580c21║賣佛菩薩父母形像。
X38n0691_p0580c22║佛菩薩出世父母，亦有賣生身父母，
X38n0691_p0580c23║販賣經律。
X38n0691_p0580c24║此事極多。
X38n0691_p0581a01║販賣比丘、比丘尼。
X38n0691_p0581a02║前即形像，此賣活人。
X38n0691_p0581a03║亦賣發心菩薩。
X38n0691_p0581a04║初始發心求佛，遇此惡黨被賣。
X38n0691_p0581a05║或為官使。
X38n0691_p0581a06║欠負官物，賣錢納官。
X38n0691_p0581a07║與一切人作奴婢者。
X38n0691_p0581a08║指定所賣之人有所屬也。
X38n0691_p0581a09║而菩薩見是事已。
X38n0691_p0581a10║見前。賣聖像。凡人事。
X38n0691_p0581a11║應生慈心。
X38n0691_p0581a12║憫彼被賣，必受憂苦。
X38n0691_p0581a13║方便救護。
X38n0691_p0581a14║巧言善化，正賣時與救，欲賣時即護。
X38n0691_p0581a15║處處教化取物，贖佛菩薩形像，及比丘、比丘尼、發心
X38n0691_p0581a16║菩薩一切經律。
X38n0691_p0581a17║明所教護。
X38n0691_p0581a18║若不贖者，犯輕垢罪。
X38n0691_p0581a19║違禁結罪。
X38n0691_p0581a20║若佛子不得，稸刀仗弓箭，
X38n0691_p0581a21║前誡畜故，此誡稸而賣之，無重答失。
X38n0691_p0581a22║販賣輕秤小㪷，因官形勢，取人財物，害心繫縛，破壞
X38n0691_p0581a23║成功。
X38n0691_p0581a24║家產：
X38n0691_p0581b01║長養猫
X38n0691_p0581b02║家猫
X38n0691_p0581b03║狸
X38n0691_p0581b04║野狸
X38n0691_p0581b05║猪狗
X38n0691_p0581b06║此所諸法招人誹謗譏嫌，非律儀故，能養所養各
X38n0691_p0581b07║當半罪。
X38n0691_p0581b08║若故作者，犯輕垢罪。
X38n0691_p0581b09║若佛子！以惡心故。
X38n0691_p0581b10║二，不善心。
X38n0691_p0581b11║觀一切男女等鬪。
X38n0691_p0581b12║男女可作四用。
X38n0691_p0581b13║軍陣兵將，劫賊等鬪。
X38n0691_p0581b14║等角勝，競力相馳，併命不一，上戒眼觀。
X38n0691_p0581b15║亦不得聽吹貝。
X38n0691_p0581b16║螺貝之聲。
X38n0691_p0581b17║皷
X38n0691_p0581b18║鳴也。動也。動之即鳴。
X38n0691_p0581b19║角
X38n0691_p0581b20║形曲似角。
X38n0691_p0581b21║琴
X38n0691_p0581b22║七絃
X38n0691_p0581b23║瑟
X38n0691_p0581b24║二十五絃
X38n0691_p0581c01║箏
X38n0691_p0581c02║似琴，十三絃。
X38n0691_p0581c03║笛
X38n0691_p0581c04║一孔
X38n0691_p0581c05║箜篌
X38n0691_p0581c06║二十四絃
X38n0691_p0581c07║歌
X38n0691_p0581c08║唱歌之聲
X38n0691_p0581c09║噭
X38n0691_p0581c10║吹，噭子也。
X38n0691_p0581c11║伎
X38n0691_p0581c12║藝也。
X38n0691_p0581c13║樂之聲。
X38n0691_p0581c14║但是總名，色、聲二境偏增故爾。
X38n0691_p0581c15║不得摴蒱。
X38n0691_p0581c16║謂四數叶。
X38n0691_p0581c17║圍棊。
X38n0691_p0581c18║堯君以教愚子。
X38n0691_p0581c19║波羅塞戲。
X38n0691_p0581c20║西國兵戲，謂二人各布二十餘象或馬，於局遠所
X38n0691_p0581c21║爭得要路以為勝。
X38n0691_p0581c22║彈棊。
X38n0691_p0581c23║以石為局，玉等為面，隆其四隅，宮人士女多分為
X38n0691_p0581c24║之。
X38n0691_p0582a01║六愽
X38n0691_p0582a02║即雙陸是。
X38n0691_p0582a03║拍毬
X38n0691_p0582a04║謂此以毬或築、或拍、或䞶、或上、或下而戲弄也。
X38n0691_p0582a05║擲石
X38n0691_p0582a06║謂以大石或拖或擲而為戲弄，俗謂之拖堵也。
X38n0691_p0582a07║投壺
X38n0691_p0582a08║壺頸高一尺二寸，腹脩五寸，用籌十二隻，象十二
X38n0691_p0582a09║月，三步外投之，名投壺。
X38n0691_p0582a10║牽道八道
X38n0691_p0582a11║八劃為道，以棊子等隨道而行，故名牽道，即八道
X38n0691_p0582a12║也。
X38n0691_p0582a13║行城
X38n0691_p0582a14║以行城之法式，即小兒之戲也。
X38n0691_p0582a15║爪鏡。
X38n0691_p0582a16║元用一鏡，後以藥塗手爪，作法呪鏡，鏡中便見吉
X38n0691_p0582a17║凶等中。
X38n0691_p0582a18║蓍
X38n0691_p0582a19║式之反。
X38n0691_p0582a20║草
X38n0691_p0582a21║出自東南卑濕之地，若於龜殻內生者，其草有靈。
X38n0691_p0582a22║此草生處，上有浮雲。
X38n0691_p0582a23║楊枝。
X38n0691_p0582a24║五月五日午時，至柳樹下，仰觀有折者，柳枝刻作
X38n0691_p0582b01║人形，置於靜室祭之，呪之有靈，問之知人休咎也。
X38n0691_p0582b02║鉢盂
X38n0691_p0582b03║非僧用者，鉢謂器也，盂者盤也，以呪其器術，聽人
X38n0691_p0582b04║言知吉凶事。
X38n0691_p0582b05║髑髏。
X38n0691_p0582b06║以此卜筮能知吉凶，欲求財利便呪之，令彼人心
X38n0691_p0582b07║動等。
X38n0691_p0582b08║而作卜筮。
X38n0691_p0582b09║於上四事不轉，唯屬第五。灼龜曰卜，揲蓍曰筮。揲
X38n0691_p0582b10║蓍草者，卜法也。及鏡卜筮，此方有之。楊柳等卜，西
X38n0691_p0582b11║國有也。
X38n0691_p0582b12║不得作盜賊使命。
X38n0691_p0582b13║此有一十七件惡枝術，凡俗外道惡人所作，佛制
X38n0691_p0582b14║不作，以闕二利。
X38n0691_p0582b15║一一不得作。若故作者，犯輕垢罪。
X38n0691_p0582b16║同事化生，餘皆得罪。
X38n0691_p0582b17║若佛子，護持禁戒。
X38n0691_p0582b18║心常護助，執正住持，禁制過失，謹節防惡。
X38n0691_p0582b19║行。住。坐。臥
X38n0691_p0582b20║四威儀也。
X38n0691_p0582b21║日夜六時。
X38n0691_p0582b22║晝夜分各三時。
X38n0691_p0582b23║讀。
X38n0691_p0582b24║依本。
X38n0691_p0582c01║誦
X38n0691_p0582c02║背本
X38n0691_p0582c03║是戒。
X38n0691_p0582c04║指此菩薩戒也。
X38n0691_p0582c05║猶如金剛。
X38n0691_p0582c06║持心堅固不可壞故。
X38n0691_p0582c07║如帶持浮囊，欲渡大海。
X38n0691_p0582c08║涅槃經廣。
X38n0691_p0582c09║如草繫比丘。
X38n0691_p0582c10║莊嚴論廣。
X38n0691_p0582c11║常生大乘善信。
X38n0691_p0582c12║信大乘教理行果故。
X38n0691_p0582c13║自知我是未成之佛。
X38n0691_p0582c14║由信大乘，始是大性，當必成佛。
X38n0691_p0582c15║諸佛是已成之佛。
X38n0691_p0582c16║已依教解理，修行證大果故。
X38n0691_p0582c17║發菩提心。
X38n0691_p0582c18║既信已成當成，自欲當成，必須要發大菩提心。
X38n0691_p0582c19║念念不去心。
X38n0691_p0582c20║不退
X38n0691_p0582c21║若起一念二乘外道心者。
X38n0691_p0582c22║小能障大，邪能障正。
X38n0691_p0582c23║犯輕垢罪。
X38n0691_p0582c24║若佛子！常應發一切願。
X38n0691_p0583a01║總勑佛子常應發願也。從因至果，眾行既廣，其願
X38n0691_p0583a02║非一，此總標也。
X38n0691_p0583a03║孝順父母。
X38n0691_p0583a04║一願
X38n0691_p0583a05║師僧。
X38n0691_p0583a06║二願
X38n0691_p0583a07║三寶
X38n0691_p0583a08║三願孝順二字貫此。
X38n0691_p0583a09║願得好師同學。
X38n0691_p0583a10║四願
X38n0691_p0583a11║善友知識。
X38n0691_p0583a12║五願，願得好三字貫之。
X38n0691_p0583a13║常教我大乘經律。
X38n0691_p0583a14║六願，於上加一願字。
X38n0691_p0583a15║十，發趣。
X38n0691_p0583a16║七賢
X38n0691_p0583a17║十、長養。
X38n0691_p0583a18║八願
X38n0691_p0583a19║十金剛。
X38n0691_p0583a20║九願
X38n0691_p0583a21║十地
X38n0691_p0583a22║十願
X38n0691_p0583a23║使我開解，如法修行。
X38n0691_p0583a24║釋上四十心也。
X38n0691_p0583b01║堅持佛戒，寧捨身命，念念不去心。
X38n0691_p0583b02║一切佛子常應發是十種大願，心心無退。
X38n0691_p0583b03║若一切菩薩不發是願者，犯輕垢罪。
X38n0691_p0583b04║違制得罪。
X38n0691_p0583b05║若佛子！發十大願已。
X38n0691_p0583b06║發前十戒願卑
X38n0691_p0583b07║持佛禁戒
X38n0691_p0583b08║持戒為因行，發願為緣助，行願相扶，得佛果報。
X38n0691_p0583b09║作是願言：
X38n0691_p0583b10║標願言也。下正發願辭也。
X38n0691_p0583b11║寧以此身投熾燃猛火、大坑、刀山，終不毀犯三世諸
X38n0691_p0583b12║佛經律。
X38n0691_p0583b13║諸佛經律皆說斷婬作即毀，經律不婬即不毀。
X38n0691_p0583b14║與一切女人作不淨行，復作是願：
X38n0691_p0583b15║異前願外，別復作願。
X38n0691_p0583b16║寧以熱鐵羅網千重周迊纏身，終不以破戒之身受
X38n0691_p0583b17║於信心檀越一切衣服。
X38n0691_p0583b18║淨信施名衣，故獲得皮膚清淨，猶如金色。今既破
X38n0691_p0583b19║戒，不生上福，不受信施，故願云爾。
X38n0691_p0583b20║復作是願：寧以此口吞熱䥫丸及大流猛火經百千
X38n0691_p0583b21║劫，終不以破戒之口食信心檀越百味飲食。
X38n0691_p0583b22║淨信施食，獲得長壽、辯才、安樂、妙色、雄力、勇健，無
X38n0691_p0583b23║不具足；施飲，獲得永離一切煩惱、渴愛，無不具足。
X38n0691_p0583b24║口離四失，能生是福。今既口犯，四過願爾。
X38n0691_p0583c01║復作是願：寧以此身臥大猛火羅網熱䥫地上，終不
X38n0691_p0583c02║以破戒之身受信心檀越百種床座。
X38n0691_p0583c03║淨信床敷臥具，本祈超凡之勝位，自犯身業三僭，
X38n0691_p0583c04║不能生他勝福，故願爾也。
X38n0691_p0583c05║復作是願：寧以此身受三百矛㓨，經一劫、二劫，終不
X38n0691_p0583c06║以破戒之身受信心檀越百味醫藥。
X38n0691_p0583c07║施病醫藥，當得無老病死圓滿甘露，不死妙藥無
X38n0691_p0583c08║不具足。今既身犯三過，此福不生，故願云爾。
X38n0691_p0583c09║復作是願：寧以此身投熱䥫鑊經百千劫，終不以破
X38n0691_p0583c10║戒之身受信心檀越千種房舍、屋宅、園林、田地。
X38n0691_p0583c11║由以舍宅、房屋施故，當得與諸眾生為舍、為宅、為
X38n0691_p0583c12║救、為歸、為州、為趣，無不具足；園林、田地施故，獲得
X38n0691_p0583c13║靜慮、解脫、三摩地故。今則身三不善如上，勝福難
X38n0691_p0583c14║生，故願云爾。
X38n0691_p0583c15║復作是願：寧以鐵鎚打碎此身，從頭至足令如微塵，
X38n0691_p0583c16║終不以破戒之身受信心檀越恭敬禮拜。
X38n0691_p0583c17║折身伏意，敬禮三尊，能感正報，無見頂相之福。自
X38n0691_p0583c18║身三過俱行，此福難生，故願云爾。
X38n0691_p0583c19║復作是願：寧以百千熱䥫刀矛挑其兩目，終不以破
X38n0691_p0583c20║戒之心視他好色。
X38n0691_p0583c21║由以種種妙好資具施故，感得圓滿一切菩提分
X38n0691_p0583c22║法，無不具足。今此破戒，視他施主所施塵色，此福
X38n0691_p0583c23║不生，故立願爾。
X38n0691_p0583c24║復作是願：寧以百千䥫錐徧劖㓨耳根，經一劫二劫，
X38n0691_p0584a01║終不以破戒之心聽好音聲。
X38n0691_p0584a02║施種種音樂，讚詠三寶妙好之聲，獲得如來天耳，
X38n0691_p0584a03║能開一切微妙之聲。今自破戒，此福不生，故願云
X38n0691_p0584a04║爾。
X38n0691_p0584a05║復作是願：寧以百千刃刀割去其鼻，終不以破戒之
X38n0691_p0584a06║心貪嗅諸香。
X38n0691_p0584a07║施塗香末香故，當得淨戒多聞諸三摩地塗香聖
X38n0691_p0584a08║行故，當得徧體香潔妙香聖行故。今以自心破戒
X38n0691_p0584a09║聖行功德難生，故立願爾。
X38n0691_p0584a10║復作是願：寧以百千刃刀割斷其舌，終不以破戒之
X38n0691_p0584a11║心食人百味淨食。
X38n0691_p0584a12║今但取五塵中舌所甞味，異前第三。佛言：施上味
X38n0691_p0584a13║者，當感得甘露上味大大夫相，於一切味中常得
X38n0691_p0584a14║最上第一義味。今者破戒上味之福不生，故立願
X38n0691_p0584a15║爾。
X38n0691_p0584a16║復作是願：寧以利斧斬碎其身，終不以破戒之心貪
X38n0691_p0584a17║著好觸。
X38n0691_p0584a18║即五塵中觸境也。上妙可意，適悅稱心，故名好觸。
X38n0691_p0584a19║即衣服、臥具、飲食、湯藥等物，施此福生，並如上說。
X38n0691_p0584a20║今者破戒，福利難生，故立願爾。
X38n0691_p0584a21║復作是願：願一切眾生悉得成佛。
X38n0691_p0584a22║第十三願，普利無邊法界眾生，總願成就無上菩
X38n0691_p0584a23║提。
X38n0691_p0584a24║而菩薩若不發是願者，犯輕垢罪。
X38n0691_p0584b01║違制結罪，一切菩薩總須發上十三願也。
X38n0691_p0584b02║若佛子！常應二時。
X38n0691_p0584b03║春秋二時
X38n0691_p0584b04║頭陀。
X38n0691_p0584b05║正云杜多，此云除棄。有十二種頭陀行，一一皆十
X38n0691_p0584b06║種功德勝用，如十二頭陀經說。且常坐十種者：一、
X38n0691_p0584b07║不貪身樂；二、不貪睡眠樂；三、不貪臥具樂；四、無臥
X38n0691_p0584b08║時勝著席苦；五、不隨身欲；六、易得坐禪；七、易讀誦
X38n0691_p0584b09║經典；八、少睡眠蓋；九、身輕易起；十、求座臥具衣服
X38n0691_p0584b10║心薄。
X38n0691_p0584b11║冬夏坐禪。
X38n0691_p0584b12║極寒熱時不出，又夏多蟲蟻，恐傷物命。
X38n0691_p0584b13║結夏安居。
X38n0691_p0584b14║修道求聖，結夏文廣。
X38n0691_p0584b15║常用楊枝。
X38n0691_p0584b16║亦名齒木。此下列十八事。
X38n0691_p0584b17║澡豆
X38n0691_p0584b18║能去垢、淨口、淨手。
X38n0691_p0584b19║三衣
X38n0691_p0584b20║五條七條大衣，福田之衣，常須隨身。
X38n0691_p0584b21║瓶
X38n0691_p0584b22║梵語君遲，此云淨瓶，盛水淨手。
X38n0691_p0584b23║鉢。
X38n0691_p0584b24║具云鉢多羅，此云應量器。
X38n0691_p0584c01║坐具
X38n0691_p0584c02║正敷坐，兼禮佛。
X38n0691_p0584c03║鍚杖
X38n0691_p0584c04║束心不亂，止虎等難。
X38n0691_p0584c05║香爐
X38n0691_p0584c06║用焚信香
X38n0691_p0584c07║漉水囊
X38n0691_p0584c08║即濾水羅，恐食蟲故。
X38n0691_p0584c09║手巾
X38n0691_p0584c10║拭手巾。拭脚巾，觸淨別也。
X38n0691_p0584c11║刀子
X38n0691_p0584c12║刀長四寸，割甲裁衣等用。
X38n0691_p0584c13║火鐆。
X38n0691_p0584c14║火鏡也。以銅為之，仰日得火，焚香造食等。
X38n0691_p0584c15║鑷子。
X38n0691_p0584c16║拔刺除毛。
X38n0691_p0584c17║繩床
X38n0691_p0584c18║隨處坐禪，修觀止息。
X38n0691_p0584c19║經。
X38n0691_p0584c20║要察佛意，攝心除亂。
X38n0691_p0584c21║律：
X38n0691_p0584c22║知持犯軌則，理應有論，詮慧學故。
X38n0691_p0584c23║佛像。
X38n0691_p0584c24║觀像擬知真佛。
X38n0691_p0585a01║菩薩像。
X38n0691_p0585a02║常觀先進，為良友故。此十八物，並具頭陀。進道之
X38n0691_p0585a03║緣，須常隨身。
X38n0691_p0585a04║而菩薩行頭陀時。
X38n0691_p0585a05║牒前二時
X38n0691_p0585a06║及遊方時。
X38n0691_p0585a07║遊禮學問之時。
X38n0691_p0585a08║行來！
X38n0691_p0585a09║必有行去。
X38n0691_p0585a10║百里千里
X38n0691_p0585a11║舉此二數影，顯餘遠近來去，皆用是物。
X38n0691_p0585a12║此十八種物，常隨其身。
X38n0691_p0585a13║此指遊方時也。
X38n0691_p0585a14║頭陀者。
X38n0691_p0585a15║此下定二時隨身也。
X38n0691_p0585a16║從正月十五日至三月十五日，八月十五日至十月
X38n0691_p0585a17║五日，是二時中，此十八種物常隨其身。
X38n0691_p0585a18║然佛菩薩經律論，更不定時常要隨身。
X38n0691_p0585a19║如鳥二翼。
X38n0691_p0585a20║喻時及物，鳥無翼而不能高飛，菩薩虧此莫可遊
X38n0691_p0585a21║行。
X38n0691_p0585a22║若布薩日。
X38n0691_p0585a23║如有鬪諍比丘來，佛令增減說戒，若知十四日來，
X38n0691_p0585a24║十三日前說；若知十五日來，十四說、或不說、或隨
X38n0691_p0585b01║何日諍滅即說。
X38n0691_p0585b02║新學菩薩半月半月布薩，應誦諸佛法戒。若誦戒時，
X38n0691_p0585b03║於佛菩薩形像前，一人布薩即一人誦，若二人、三人
X38n0691_p0585b04║乃至百千人亦一人誦。誦者高坐，聽者下坐，各各披
X38n0691_p0585b05║九條、七條、五條袈裟。
X38n0691_p0585b06║梵語布薩，此云淨住。或唯言淨，由懺悔己身，器清
X38n0691_p0585b07║淨住。或云長養，長養淨心。或云和合，大眾和合，同
X38n0691_p0585b08║佛事故。若四人已上，作白說戒。若三人各各脩儀，
X38n0691_p0585b09║更牙云：二大德一心念！今僧十五日說戒，我某甲
X38n0691_p0585b10║清淨。若二人相向，彼此如上。若一人心念口言：今
X38n0691_p0585b11║僧十五日說戒，我某甲清淨。上各三說。
X38n0691_p0585b12║結夏安居，一一如法。
X38n0691_p0585b13║結前安居文也。
X38n0691_p0585b14║若頭陀時。
X38n0691_p0585b15║菩薩修十二，種頭陀行時，
X38n0691_p0585b16║莫入難處。
X38n0691_p0585b17║此總標難處。
X38n0691_p0585b18║若國難惡王，土地高下，草木深邃，獅子虎狼，水火風
X38n0691_p0585b19║難，及以劫賊，道路毒虵。
X38n0691_p0585b20║此別列八難也。
X38n0691_p0585b21║一切難處，悉不得入。
X38n0691_p0585b22║結上八處。
X38n0691_p0585b23║若頭陀行道乃至夏坐安居，是諸難處皆不得入。
X38n0691_p0585b24║遊方不入。夏坐不入。
X38n0691_p0585c01║若故入者，犯輕垢罪。
X38n0691_p0585c02║違制得罪。
X38n0691_p0585c03║若佛子！應如法次第坐。
X38n0691_p0585c04║既稱佛子，須知正法，禮法次第，應合如法。此總標
X38n0691_p0585c05║次第也。
X38n0691_p0585c06║先受戒者在前坐，後受戒者在後坐。
X38n0691_p0585c07║此正明次第也。
X38n0691_p0585c08║不問老少，比丘、比丘尼、貴人、國王、王子，乃至黃門、奴
X38n0691_p0585c09║婢，皆應先受戒者在前坐，後受戒者次第而坐。
X38n0691_p0585c10║別示菩薩但依四眾軌儀，各自次第，不容雜亂坐
X38n0691_p0585c11║也。
X38n0691_p0585c12║莫如外道癡人，若老若少，無前無後，坐無次第，兵奴
X38n0691_p0585c13║之法。
X38n0691_p0585c14║外道愚戇，實昧禮儀，兵奴兇劣，難辨尊卑，故無次
X38n0691_p0585c15║第。
X38n0691_p0585c16║我佛法中，先者先坐，後者後坐。
X38n0691_p0585c17║佛法有規，故依次第結自正也。
X38n0691_p0585c18║而菩薩不如法次第坐者，犯輕垢罪。
X38n0691_p0585c19║違禁得罪。
X38n0691_p0585c20║若佛子，常應教化。
X38n0691_p0585c21║自能進善，損能化生，是名菩薩，
X38n0691_p0585c22║一切眾生，
X38n0691_p0585c23║是所化也。
X38n0691_p0585c24║建立僧坊
X38n0691_p0586a01║安僧之所。
X38n0691_p0586a02║山林園田，立作佛塔。
X38n0691_p0586a03║行道之處。
X38n0691_p0586a04║冬夏安居，坐禪處所。
X38n0691_p0586a05║深房靜室，離喧雜所。
X38n0691_p0586a06║一切行道處，皆應立之。
X38n0691_p0586a07║但是進修道行之處，總應修崇，令其清雅。
X38n0691_p0586a08║而菩薩應為一切眾生。
X38n0691_p0586a09║怨親無二。
X38n0691_p0586a10║講說大乘經律。
X38n0691_p0586a11║此明菩薩正所行事也。菩薩大根故，講說大乘也。
X38n0691_p0586a12║若疾病：
X38n0691_p0586a13║一切眾生有疾病時，應為講經律救之。
X38n0691_p0586a14║國難賊難。
X38n0691_p0586a15║同上。救之。
X38n0691_p0586a16║父母、兄弟、和尚、阿闍梨亡滅之日，及三七日乃至七
X38n0691_p0586a17║七日，應讀誦講說大乘經律，一切齋會求福。
X38n0691_p0586a18║初亡滅日，或每歲亡日，即忌辰日，及字超初二七
X38n0691_p0586a19║日也，乃至字超四五六三个七日也。問：但為亡者
X38n0691_p0586a20║講經即得，何須七日？答：中有身七日一度命終，要
X38n0691_p0586a21║經福資疾受生故，故云爾也。
X38n0691_p0586a22║行來治生。
X38n0691_p0586a23║即養活義，以求利者多為養活命故。
X38n0691_p0586a24║大火所燒，大水所漂，黑風所吹，船舫、江河、大海、羅剎
X38n0691_p0586b01║之難。
X38n0691_p0586b02║五難生時。
X38n0691_p0586b03║亦讀誦講說此經律。
X38n0691_p0586b04║一一令讀誦講此戒經，經即是律也。
X38n0691_p0586b05║乃至一切罪報。
X38n0691_p0586b06║總攝輕重，總講此經。
X38n0691_p0586b07║三惡
X38n0691_p0586b08║即是三塗。
X38n0691_p0586b09║七逆
X38n0691_p0586b10║業障。
X38n0691_p0586b11║八難，杻械枷鏁繫縛其身。
X38n0691_p0586b12║並是報障。
X38n0691_p0586b13║多婬、多瞋、多愚癡。
X38n0691_p0586b14║是煩惱障。
X38n0691_p0586b15║多疾病。
X38n0691_p0586b16║報障。
X38n0691_p0586b17║皆應讀誦講說此經律。
X38n0691_p0586b18║如是三障，亦講此經，能滅除也。
X38n0691_p0586b19║而新學菩薩若不爾者，犯輕垢罪。
X38n0691_p0586b20║違禁結罪。
X38n0691_p0586b21║如是九戒應當學，敬心奉持，梵壇品中當廣說。
X38n0691_p0586b22║結勸指廣。
X38n0691_p0586b23║佛言：佛子！與人受戒時。
X38n0691_p0586b24║指受戒機，求受戒時。
X38n0691_p0586c01║不得揀擇。
X38n0691_p0586c02║佛誠能授，慈心普濟。
X38n0691_p0586c03║一切。
X38n0691_p0586c04║此總標舉所揀。
X38n0691_p0586c05║國王、王子、大臣、百官、比丘、比丘尼、信男、信女、婬男、婬
X38n0691_p0586c06║女、十八梵天、六欲天子、無根、二根、黃門、奴婢、一切鬼
X38n0691_p0586c07║神，盡得受戒。
X38n0691_p0586c08║此別示戒器，有一十七類，但要解語，領納文旨，方
X38n0691_p0586c09║堪受戒。若不解語，非戒器也。
X38n0691_p0586c10║應教身所著袈裟。
X38n0691_p0586c11║此不正色出家人受戒也。
X38n0691_p0586c12║皆使壞色。
X38n0691_p0586c13║壞本白色，違愛心故。
X38n0691_p0586c14║與道相應。
X38n0691_p0586c15║與所修道行相稱，須衣色儋，捨於情愛。
X38n0691_p0586c16║皆染使青黃赤黑紫色，一切染衣乃至臥具盡以壞
X38n0691_p0586c17║色。
X38n0691_p0586c18║正明壞色衣也。
X38n0691_p0586c19║身所著衣，一切染色，
X38n0691_p0586c20║除袈裟外，餘一切衣亦壞本白色。白色外，餘色皆
X38n0691_p0586c21║名壞色壞本白色。
X38n0691_p0586c22║若一切國土中人所著衣服，比丘皆應與其俗服有異。
X38n0691_p0586c23║不論何方國土，但色異俗服便得。
X38n0691_p0586c24║若欲受戒時。
X38n0691_p0587a01║標告戒師：有求戒人，欲於師所求受戒時。
X38n0691_p0587a02║師應問言：
X38n0691_p0587a03║戒師問彼：
X38n0691_p0587a04║汝現身不作七逆罪耶？
X38n0691_p0587a05║以過去久遠不知故，只問現有七逆重障，故非戒
X38n0691_p0587a06║器。將欲受戒，先問其罪。
X38n0691_p0587a07║菩薩法師不得與七逆人現身受戒。
X38n0691_p0587a08║誡，能授戒師也。
X38n0691_p0587a09║七逆者，出佛身血、殺父、殺母、殺阿闍梨、破羯磨、轉法
X38n0691_p0587a10║輪僧、殺聖人。
X38n0691_p0587a11║此列七逆罪也。
X38n0691_p0587a12║若具七遮，即現身不得戒。
X38n0691_p0587a13║結不應受之所以也。
X38n0691_p0587a14║餘一切人盡得受戒。
X38n0691_p0587a15║除七逆外，餘解師語，可得受戒。
X38n0691_p0587a16║出家人法
X38n0691_p0587a17║儀軌法則
X38n0691_p0587a18║不向國王禮拜，不向父母禮拜。
X38n0691_p0587a19║出家法則
X38n0691_p0587a20║六親不敬。
X38n0691_p0587a21║亦是不禮拜義。
X38n0691_p0587a22║鬼神不禮，但解法師語，有百里千里來求法者。
X38n0691_p0587a23║但字下。結成須得與受戒而無擇也。
X38n0691_p0587a24║而菩薩法師以惡心瞋心，而不即與授一切眾生戒
X38n0691_p0587b01║者，犯輕垢罪。
X38n0691_p0587b02║若佛子教化，人起信心時，
X38n0691_p0587b03║利人之初，信心為本。信為入法之初基，超聖道之
X38n0691_p0587b04║元首，故。
X38n0691_p0587b05║菩薩與他人作教誡法師者。
X38n0691_p0587b06║此牒定能教之人也。
X38n0691_p0587b07║見欲受戒人。
X38n0691_p0587b08║見有來求受戒之人。
X38n0691_p0587b09║應教請二師。
X38n0691_p0587b10║教求受戒人請。
X38n0691_p0587b11║和尚！
X38n0691_p0587b12║即釋迦如來不可見師。
X38n0691_p0587b13║阿闍梨！
X38n0691_p0587b14║即我身是，可見師也。
X38n0691_p0587b15║二師應問言：
X38n0691_p0587b16║即前和尚、阿闍梨第二師問也。若佛在世，即佛、菩
X38n0691_p0587b17║薩為六師。今佛滅後，可應問言：傳戒師為和尚，羯
X38n0691_p0587b18║磨師為阿闍梨。擬其經中通六師也。
X38n0691_p0587b19║汝有七遮罪不？若現身有七遮，師不應與受戒；無七
X38n0691_p0587b20║遮者，得與受戒。
X38n0691_p0587b21║此問遮罪法也。
X38n0691_p0587b22║若有犯十重者。
X38n0691_p0587b23║十波羅夷罪也。
X38n0691_p0587b24║應教懺悔。
X38n0691_p0587c01║重罪在身，必障聖道，使令懺悔。
X38n0691_p0587c02║在佛菩薩形像前。
X38n0691_p0587c03║此教授師，教知軌儀，對聖像前，至誠懇惻，悔過自
X38n0691_p0587c04║責。
X38n0691_p0587c05║日夜六時，誦十重四十八輕戒。
X38n0691_p0587c06║懺悔，行相也。由誦戒故，憶知罪相也。
X38n0691_p0587c07║苦到
X38n0691_p0587c08║苦切至到。
X38n0691_p0587c09║禮三世千佛。
X38n0691_p0587c10║恭敬䖍心，禮拜三劫三千佛也。
X38n0691_p0587c11║得見好相。
X38n0691_p0587c12║此總言也，即吉祥善相。
X38n0691_p0587c13║若一七日，二三七日，乃至一年，
X38n0691_p0587c14║此是懺悔時限也。各自障，有厚薄遠近不等。
X38n0691_p0587c15║要見好相。
X38n0691_p0587c16║但要見相為限。
X38n0691_p0587c17║好相者，佛來摩頂，見光見華，種種異相。
X38n0691_p0587c18║明所見相，相有多般，如餘經辯。
X38n0691_p0587c19║便得滅罪。
X38n0691_p0587c20║以障盡故相現，得滅罪也。
X38n0691_p0587c21║若無好相。
X38n0691_p0587c22║戒無形狀，無相不知，故此云爾。
X38n0691_p0587c23║雖懺無益。
X38n0691_p0587c24║戒由相表，無相不能表戒圓故。
X38n0691_p0588a01║是人現身亦不得戒。
X38n0691_p0588a02║不得舊戒圓也。
X38n0691_p0588a03║而得增受戒。
X38n0691_p0588a04║但令戒加增益資長，未得圓滿無相表戒，重受方
X38n0691_p0588a05║圓。
X38n0691_p0588a06║若犯四十八輕戒者，對首懺罪滅。
X38n0691_p0588a07║但對一人，於佛像前，當面陳白：比丘某甲，我犯某
X38n0691_p0588a08║罪，今向大德懺悔，惟願哀憫憶我，我清淨故滅。三
X38n0691_p0588a09║說。前僧告云：汝自深悔，後莫重犯。答云：何可爾？
X38n0691_p0588a10║不同七遮。
X38n0691_p0588a11║反釋前七遮罪，相表亦滅，故言不同，應更云亦不
X38n0691_p0588a12║同十重。
X38n0691_p0588a13║而教誡師。
X38n0691_p0588a14║佛告命能教之師也。
X38n0691_p0588a15║於是法中。
X38n0691_p0588a16║於前三類輕重罪相法中。
X38n0691_p0588a17║一一，好解。
X38n0691_p0588a18║了知重，輕知輕，有相無相，罪滅不滅，稱法所詮，如
X38n0691_p0588a19║法實了，故名好解也。
X38n0691_p0588a20║若不解大乘經律。
X38n0691_p0588a21║此牒迷教。
X38n0691_p0588a22║若輕若重，是非之相。
X38n0691_p0588a23║於前七遮、十重、四十八輕不了知故。
X38n0691_p0588a24║不解第一義諦。
X38n0691_p0588b01║不知所詮真勝諦理。
X38n0691_p0588b02║習種性。
X38n0691_p0588b03║十信
X38n0691_p0588b04║長養性。
X38n0691_p0588b05║攝十住、十行也。
X38n0691_p0588b06║性、種性、不可壞性。
X38n0691_p0588b07║十迴向位
X38n0691_p0588b08║道種性。
X38n0691_p0588b09║十地
X38n0691_p0588b10║正法性
X38n0691_p0588b11║佛位不解五位伏斷行相。
X38n0691_p0588b12║其中多少觀行。
X38n0691_p0588b13║於五位中，明行多少。
X38n0691_p0588b14║出入十禪支。
X38n0691_p0588b15║四禪十八支不雜，但十支：尋、伺、喜、樂、定、內淨、捨、念、
X38n0691_p0588b16║慧、中受，不了出定、入定。四禪各具支多少。
X38n0691_p0588b17║一切行法。
X38n0691_p0588b18║不知一切觀，行進趣法則，
X38n0691_p0588b19║一一不得，此法中意。
X38n0691_p0588b20║總結五位，十支法中不解得故。
X38n0691_p0588b21║而菩薩為利養故。
X38n0691_p0588b22║貪利
X38n0691_p0588b23║為名聞故。
X38n0691_p0588b24║詐言能解
X38n0691_p0588c01║惡求？
X38n0691_p0588c02║非理強求。
X38n0691_p0588c03║多求
X38n0691_p0588c04║求之無厭。
X38n0691_p0588c05║貪利弟子。
X38n0691_p0588c06║貪著有名利者弟子。
X38n0691_p0588c07║而詐現解，一切經律。
X38n0691_p0588c08║內實無知，外現解相。
X38n0691_p0588c09║是自欺詐。
X38n0691_p0588c10║自隱覆心，知自不解。
X38n0691_p0588c11║亦欺詐他人。
X38n0691_p0588c12║無解誑他，是欺他人。
X38n0691_p0588c13║故與人授戒者，犯輕垢罪。
X38n0691_p0588c14║若佛子！不得為利養故，於未受菩薩戒者前。
X38n0691_p0588c15║雖有大姓，以未發大心，亦未信大戒。
X38n0691_p0588c16║外道惡人前。
X38n0691_p0588c17║毀謗大乘。
X38n0691_p0588c18║說此千佛大戒。
X38n0691_p0588c19║千華上佛，或三世三千佛，皆說此戒。
X38n0691_p0588c20║邪見人前亦不得說。
X38n0691_p0588c21║亦謗。
X38n0691_p0588c22║除國王。
X38n0691_p0588c23║以王有損益佛法之力，要說須說。
X38n0691_p0588c24║餘一切不得說。
X38n0691_p0589a01║凡常之人，者不為說。大臣要說，亦可為說。有力諫
X38n0691_p0589a02║王，損益佛法。
X38n0691_p0589a03║是惡人輩，不受佛戒。
X38n0691_p0589a04║此句貫下。
X38n0691_p0589a05║名為畜生。
X38n0691_p0589a06║愚甚如畜。
X38n0691_p0589a07║生生不見三寶。
X38n0691_p0589a08║當必墮落不見，又不奉見，如不見故。
X38n0691_p0589a09║如木石無心。
X38n0691_p0589a10║不知業果責如彼也。
X38n0691_p0589a11║名為外道，邪見人輩，木頭無異，
X38n0691_p0589a12║釋成不說有八，所以即八句經也。
X38n0691_p0589a13║而菩薩於是惡人，前說七佛教戒者，
X38n0691_p0589a14║理實此戒，十方三世塵沙諸佛，已說當說今說，就
X38n0691_p0589a15║近且言七也。
X38n0691_p0589a16║犯輕垢罪。
X38n0691_p0589a17║若佛子！信心出家受佛正戒故，起心毀犯聖戒者。
X38n0691_p0589a18║明毀戒者人也。
X38n0691_p0589a19║不得受一切檀越供養。
X38n0691_p0589a20║如分一毛為百千分處，即損施主一分福。喻鹹鹵
X38n0691_p0589a21║地，雖下種子，不生苗實。
X38n0691_p0589a22║亦不得國王地上行，不得飲國王水。
X38n0691_p0589a23║持戒之福，七分之中，王得二分。今既破戒，無福稅
X38n0691_p0589a24║王，地行飲水，以輸王稅。
X38n0691_p0589b01║五千大鬼，常遮其前。鬼言：大賊！
X38n0691_p0589b02║無戒受施，無福與他，如盜他物，
X38n0691_p0589b03║若入房舍城邑宅中，鬼復常掃其脚跡。
X38n0691_p0589b04║戒圓神護，破戒神怒。
X38n0691_p0589b05║一切世人皆罵言：佛法中賊！
X38n0691_p0589b06║一切諸天龍神有天眼者，見犯戒比丘來時云賊
X38n0691_p0589b07║來，去時云賊去至。
X38n0691_p0589b08║一切眾生，眼不欲見，
X38n0691_p0589b09║通人天等，皆不欲見。
X38n0691_p0589b10║犯戒之人，畜生無異。
X38n0691_p0589b11║呵同畜生，但念所食。癡無識覺，
X38n0691_p0589b12║木頭無異。
X38n0691_p0589b13║復似木石，頑礙無知。
X38n0691_p0589b14║若故毀正戒者。
X38n0691_p0589b15║隨犯於一，輕重正戒。
X38n0691_p0589b16║犯輕垢罪。
X38n0691_p0589b17║故毀，招罪摧身。
X38n0691_p0589b18║若佛子！常應一心。
X38n0691_p0589b19║佛子！修善不容怠慢，進善無雜，修心無間。
X38n0691_p0589b20║受持。
X38n0691_p0589b21║受領其文，攝持不忘。
X38n0691_p0589b22║讀誦
X38n0691_p0589b23║依本曰讀，背本曰誦。
X38n0691_p0589b24║大乘經律。
X38n0691_p0589c01║二、利大行。
X38n0691_p0589c02║剝皮為紙，㓨血為墨，以髓為水，折骨為筆，書寫佛戒。
X38n0691_p0589c03║但表至重不一身命護持佛戒，未必用被堪書佛
X38n0691_p0589c04║戒。
X38n0691_p0589c05║木皮
X38n0691_p0589c06║桑皮等紙。
X38n0691_p0589c07║榖紙
X38n0691_p0589c08║即楮構也。
X38n0691_p0589c09║絹素竹帛。
X38n0691_p0589c10║烝竹拍破，舒展如紙。
X38n0691_p0589c11║亦應悉書持。
X38n0691_p0589c12║此正可用書之。
X38n0691_p0589c13║常以七寶、無價香花、一切雜寶為箱囊，盛經律卷。
X38n0691_p0589c14║嚴持佛戒。
X38n0691_p0589c15║若不如法供養者。
X38n0691_p0589c16║依上說故名如法，今不如法故當其罪。
X38n0691_p0589c17║犯輕垢罪。
X38n0691_p0589c18║違制之罪。
X38n0691_p0589c19║若佛子，常起大悲心，
X38n0691_p0589c20║悲若不生，無以化物。
X38n0691_p0589c21║若入一切，城邑舍宅，
X38n0691_p0589c22║行化之處。
X38n0691_p0589c23║見一切眾生。
X38n0691_p0589c24║自修大行所化之生，通五乘也。
X38n0691_p0590a01║應當唱言：汝等眾生盡應受。
X38n0691_p0590a02║正勸令受，雖非皆受，願心普化令受，又令知戒堪
X38n0691_p0590a03║可受故。
X38n0691_p0590a04║三歸十戒
X38n0691_p0590a05║固此漸化令受餘戒，是大乘戒之因。
X38n0691_p0590a06║若見牛馬猪，羊一切畜生，
X38n0691_p0590a07║不解人語，不能發心，但約菩薩悲心平等，故作是
X38n0691_p0590a08║說。或有一類龍等，或依劫初近從人天中來，皆作
X38n0691_p0590a09║人言：
X38n0691_p0590a10║應心念口言：
X38n0691_p0590a11║心發悲念，如念啟言，意在警覺，作遠因緣。
X38n0691_p0590a12║汝是畜生，發菩提心。
X38n0691_p0590a13║法句經說：有五百獼猴，效羅漢立塔，旦夕禮拜，時
X38n0691_p0590a14║遇山水，一時漂沒，即生忉利天。上等五百白兔亦
X38n0691_p0590a15║爾，皆是畜生發菩提心也。
X38n0691_p0590a16║而菩薩入一切處山川林野，皆使一切眾生發菩提
X38n0691_p0590a17║心。
X38n0691_p0590a18║此明所化處也。
X38n0691_p0590a19║是菩薩若，不發教化，眾生心者，
X38n0691_p0590a20║不化發心，利他行闕。
X38n0691_p0590a21║犯輕垢罪。
X38n0691_p0590a22║若佛子，常行教化。
X38n0691_p0590a23║依教行化，令生進達，修斷理趣，
X38n0691_p0590a24║起大悲心。
X38n0691_p0590b01║悲心不起，化行難生。化行，因也。
X38n0691_p0590b02║入檀越。
X38n0691_p0590b03║修施度家。
X38n0691_p0590b04║貴人家。
X38n0691_p0590b05║公卿高貴之家。
X38n0691_p0590b06║一切眾中。
X38n0691_p0590b07║二眾、四眾、八部之眾，是說法處。
X38n0691_p0590b08║不得立為白衣說法，應白衣眾前高座上坐。法師比
X38n0691_p0590b09║丘不得地立為四眾說法。
X38n0691_p0590b10║此示說法之儀。
X38n0691_p0590b11║若說法時，法師高座，香華供養四眾，聽者下坐，如孝
X38n0691_p0590b12║順父母、敬順師教。
X38n0691_p0590b13║說聽恭謹之事也。
X38n0691_p0590b14║如事火婆羅門。
X38n0691_p0590b15║如三迦葉，日日三時，禮事火神，
X38n0691_p0590b16║其說法者，若不如法說；
X38n0691_p0590b17║唯明口業，亦兼身意。
X38n0691_p0590b18║犯輕垢罪。
X38n0691_p0590b19║若佛子！皆以信心受佛戒者。
X38n0691_p0590b20║信心是受戒之因，若無信心，必不肯受。
X38n0691_p0590b21║國王太子百官四部弟子。
X38n0691_p0590b22║此之七類，並是信心受佛戒人。
X38n0691_p0590b23║自恃高貴，破滅佛法戒律，明作制法，制我四部弟子，
X38n0691_p0590b24║不聽出家行道，亦復不聽造立形像佛塔經律。
X38n0691_p0590c01║即恃貴破法也。若四部眾，自雖無力制法，憑託前
X38n0691_p0590c02║三，亦自破法。前三唯能制，後四通能所制。所制事
X38n0691_p0590c03║如經。
X38n0691_p0590c04║是破三寶之罪，而菩薩故作破法者，犯輕垢罪。
X38n0691_p0590c05║除制惡人出家造像賣等，餘結破三寶罪也。
X38n0691_p0590c06║若佛子，不以好心出家；
X38n0691_p0590c07║好者，善也。不善，即三毒也。三中，貪、增也。
X38n0691_p0590c08║而為名聞利養。
X38n0691_p0590c09║正是惡心所為，也要自身招高上之名，得利養故。
X38n0691_p0590c10║於國王百官前，說七佛法戒。
X38n0691_p0590c11║來名比丘向於王臣說於輕重戒條，今彼王臣知
X38n0691_p0590c12║解，言彼比丘所犯而治罰之。
X38n0691_p0590c13║橫與。
X38n0691_p0590c14║佛教比丘犯戒，只令懺悔，令依王法條治，故云橫
X38n0691_p0590c15║與。
X38n0691_p0590c16║比丘、比丘尼、菩薩弟子、
X38n0691_p0590c17║此兼在家。
X38n0691_p0590c18║作繫縛事。
X38n0691_p0590c19║因令報持箠縛，或因退道。
X38n0691_p0590c20║如獅子身中蟲，自食獅子肉。
X38n0691_p0590c21║七夢經說：獅子死經多日，眾獸猶生怖畏，等不敢
X38n0691_p0590c22║近。多日之後，身中自生其蟲，食盡獅子肉也。
X38n0691_p0590c23║非外道天魔能破壞。
X38n0691_p0590c24║以合歸元本破法戒之人所得罪故。以佛出世，外
X38n0691_p0591a01║道歸伏，猶如獅子遊行無畏，眾獸潛伏。如來滅後
X38n0691_p0591a02║所遺教法，如獅子死後之身，多日眾獸怖畏不敢
X38n0691_p0591a03║近，喻佛正法一千七百年內，外道天魔無能毀壞。
X38n0691_p0591a04║多日後，獅子身中生蟲，自食獅子肉盡者，喻一千
X38n0691_p0591a05║七百年後，佛弟子破戒惡行，自破佛教也，非魔道
X38n0691_p0591a06║能破故。
X38n0691_p0591a07║若受佛戒者。
X38n0691_p0591a08║此牒定受戒人。
X38n0691_p0591a09║應護佛戒。
X38n0691_p0591a10║受佛戒，稱佛子，依教奉行，須護佛戒。
X38n0691_p0591a11║如念一子。
X38n0691_p0591a12║如慈父母，思念一子，念念常憶，
X38n0691_p0591a13║如事父母。
X38n0691_p0591a14║如孝順之子，事養父母，心心不離，
X38n0691_p0591a15║而聞外道惡人以惡言謗佛戒時，如三百矛㓨心，千
X38n0691_p0591a16║刀萬杖打拍其身，等無有異。寧自入地獄百劫，而不
X38n0691_p0591a17║用聞一惡言破佛戒之聲。
X38n0691_p0591a18║此喻成護戒之心也。
X38n0691_p0591a19║而況自破佛戒。
X38n0691_p0591a20║但聞破戒之聲，尚痛不可，豈況自破，寧不心切？
X38n0691_p0591a21║教人破法因緣。
X38n0691_p0591a22║二利不行，已是其過，今行二破，故當重罪也。
X38n0691_p0591a23║亦無孝順之心。
X38n0691_p0591a24║由破法故因壞三寶，壞三寶故殃累父母。
X38n0691_p0591b01║若故作者，犯輕垢罪。
X38n0691_p0591b02║結歸破法之罪。
X38n0691_p0591b03║如是九戒，應當學，敬心奉持。
X38n0691_p0591b04║結數勸持。
X38n0691_p0591b05║諸佛子！是四十八輕戒，汝等受持，過去諸菩薩已學，
X38n0691_p0591b06║未來諸菩薩當學，現在諸菩薩今學。
X38n0691_p0591b07║此結勸修學也。
X38n0691_p0591b08║諸佛子諦聽！
X38n0691_p0591b09║此下結勸流通也。佛說如是十重四十八輕戒訖，
X38n0691_p0591b10║佛告當機三賢之眾：專心奉行，故令諦聽。
X38n0691_p0591b11║此十重四十八輕戒。
X38n0691_p0591b12║牒前所說戒條之數
X38n0691_p0591b13║三世諸佛。
X38n0691_p0591b14║非指三劫名為三世也。過去無邊，未來無盡，及現
X38n0691_p0591b15║在世，皆同誦也。故下云：
X38n0691_p0591b16║已誦、當誦、今誦，我今亦如是誦。
X38n0691_p0591b17║我今釋迦佛，與諸佛誦同，
X38n0691_p0591b18║汝等一切大眾！
X38n0691_p0591b19║總標指告現前眾等。
X38n0691_p0591b20║若國王、王子、百官、比丘、比丘尼、信男、信女。
X38n0691_p0591b21║此別列七類也。
X38n0691_p0591b22║受持菩薩戒者。
X38n0691_p0591b23║於七類中有不曾受，不在流通此戒之數。
X38n0691_p0591b24║應受持、讀誦、解說、書寫。
X38n0691_p0591c01║護持最勝，此十法行中五行也。
X38n0691_p0591c02║佛性常住戒卷
X38n0691_p0591c03║由受持讀誦戒卷，方能證得佛性常住真理。又以
X38n0691_p0591c04║戒卷能詮顯佛性常住真理，佛性即常住，佛性常
X38n0691_p0591c05║住之戒卷。
X38n0691_p0591c06║流通三世，一切眾生。
X38n0691_p0591c07║由前受持，展轉傳受，故通三世。
X38n0691_p0591c08║化化不絕。
X38n0691_p0591c09║燈燈不盡。
X38n0691_p0591c10║得見千佛。
X38n0691_p0591c11║由受持戒得入二地，得見千華臺上盧舍那佛，千
X38n0691_p0591c12║華臺上一千个大化身佛。又因持戒得見三劫三
X38n0691_p0591c13║千佛，經總言故。
X38n0691_p0591c14║佛佛授手。
X38n0691_p0591c15║佛以慈悲垂於教手，眾生發心以信為手，二手相
X38n0691_p0591c16║契引出眾生，眾生成佛復化眾生，眾生又成又化
X38n0691_p0591c17║生故，故云佛佛授手也。
X38n0691_p0591c18║世世不墮惡道八難。
X38n0691_p0591c19║持戒心善。
X38n0691_p0591c20║常生人道天中。
X38n0691_p0591c21║由持戒力，近生人天，三賢十地，究竟成佛。
X38n0691_p0591c22║我今在此樹下。
X38n0691_p0591c23║小化身釋迦佛，在此菩提樹下坐，宣說此戒。
X38n0691_p0591c24║略開：
X38n0691_p0592a01║此心地法門一品經，又如不可說法門中一毛頭
X38n0691_p0592a02║許。
X38n0691_p0592a03║七，佛法戒。
X38n0691_p0592a04║據近且言：
X38n0691_p0592a05║汝等當一心學波羅提木叉，歡喜奉行。
X38n0691_p0592a06║此明大眾信受奉行。
X38n0691_p0592a07║如無相天王品勸學中，一一廣明。
X38n0691_p0592a08║此明懸指廣文也。此經序云：此經本有一百一十
X38n0691_p0592a09║二卷六十一品，今指在彼中天王品說也。
X38n0691_p0592a10║三千學士，時坐聽者。
X38n0691_p0592a11║疏指三千登地，聽者地前。又三千已學、現學，聽者
X38n0691_p0592a12║未學。今什誦戒，有三千學士隨誦，便云三千學士。
X38n0691_p0592a13║此下譯主助勸，結歡流通，分二：初長行，後偈頌。此
X38n0691_p0592a14║初譯主敘自學徒喜躍受持也。羅什和尚誦此心
X38n0691_p0592a15║地法門品時，於草堂中有三千學士於法師處受
X38n0691_p0592a16║學所譯經、律、論故。今聞法師誦此心地戒品，從來
X38n0691_p0592a17║未聞，剏聞深奇，故皆生喜。
X38n0691_p0592a18║聞佛自誦：
X38n0691_p0592a19║即三千學士親聞法師口自誦出佛性戒經略文
X38n0691_p0592a20║也。
X38n0691_p0592a21║心心頂戴，喜躍受持。
X38n0691_p0592a22║三千人各各頂受，頂禮戴仰，情歡足躍，領納文旨，
X38n0691_p0592a23║不遺不忘，念念相續，表其殷極。
X38n0691_p0592a24║爾時，釋迦牟尼佛說上蓮華臺藏世界盧舍那佛心
X38n0691_p0592b01║地法門品中十無盡戒法品竟。
X38n0691_p0592b02║此是羅什誦出此經時，依彼廣部略敘綱要，別誦
X38n0691_p0592b03║此等經文，助前本文更光其美。勸進流。此上一段
X38n0691_p0592b04║重結前云：爾時釋迦牟尼佛從蓮華臺藏世界而
X38n0691_p0592b05║沒，還本源世界閻浮提樹下，說本源蓮華藏世界
X38n0691_p0592b06║盧舍那佛所說心地法門品。
X38n0691_p0592b07║千百億釋迦亦如是說。
X38n0691_p0592b08║結釋前文。其餘千百億釋迦，亦復如是，無二無別
X38n0691_p0592b09║也。
X38n0691_p0592b10║從摩醯首羅天王宮。
X38n0691_p0592b11║結前文云：從體性虗空華光三昧出，出已方坐金
X38n0691_p0592b12║剛千光王座及妙光堂，說十世界海，乃至第十摩
X38n0691_p0592b13║醯首羅天王宮，說我本源蓮華臺藏世界盧舍那
X38n0691_p0592b14║佛所說心地法門品。
X38n0691_p0592b15║至此道樹下。
X38n0691_p0592b16║結前文云復從天王宮下至閻浮提等。
X38n0691_p0592b17║十住處說法品。
X38n0691_p0592b18║結前文云：坐金剛千光王座，說十世界海，乃至摩
X38n0691_p0592b19║醯首羅宮，說心地法門品。
X38n0691_p0592b20║為一切菩薩、不可說大眾受持、讀誦、解說其義亦如
X38n0691_p0592b21║是。
X38n0691_p0592b22║結指前文，為此地上一切眾生、凡夫、癡暗之人，說
X38n0691_p0592b23║此心地法門等。結文雖少，結前大綱，總結盡也。
X38n0691_p0592b24║千百億世界。
X38n0691_p0592c01║指前大小化身，說法化生處也。
X38n0691_p0592c02║蓮華藏世界。
X38n0691_p0592c03║指前舍那說法處也。
X38n0691_p0592c04║微塵世界。
X38n0691_p0592c05║前二類世界，數者微塵數，
X38n0691_p0592c06║一切佛心藏。
X38n0691_p0592c07║指前五十四心，能攝佛德。
X38n0691_p0592c08║地藏
X38n0691_p0592c09║指前十地，出生佛位，功德萬善，
X38n0691_p0592c10║戒藏。
X38n0691_p0592c11║即前十重戒、四十八輕戒，包納賢聖位無漏功德
X38n0691_p0592c12║也。
X38n0691_p0592c13║無量行願藏。
X38n0691_p0592c14║指前十長養等六度萬行四弘誓願。
X38n0691_p0592c15║因果佛性常住藏。
X38n0691_p0592c16║因即六度，果即三身，行佛性相續不斷也。理佛性
X38n0691_p0592c17║凝然常住，皆通因果，皆有含藏出生義。
X38n0691_p0592c18║如如一切佛說無量一切法藏竟。
X38n0691_p0592c19║以三世佛所說皆同，故云如如。竟者，畢義。千百億
X38n0691_p0592c20║佛各為本界眾生說是心地法門品，皆已了也。
X38n0691_p0592c21║千百億世界中一切眾生，受持歡喜奉行。
X38n0691_p0592c22║總指彼界所化眾生，各各聞上心地法門已，總皆
X38n0691_p0592c23║受持修學，一切歡喜奉行。前文但是正聞十重四
X38n0691_p0592c24║十八輕戒，所以歡喜。今此感荷，聞一品經總徹，所
X38n0691_p0593a01║以歡喜，非重沓也。
X38n0691_p0593a02║若廣開心。
X38n0691_p0593a03║五十四、心
X38n0691_p0593a04║地。
X38n0691_p0593a05║十地
X38n0691_p0593a06║相相，如佛華光王七行品中說。
X38n0691_p0593a07║相謂體相、行相、狀相。從初發心、資粮、加行等五位
X38n0691_p0593a08║次第，各有體、行、狀、相不同。上說未盡，故指彼說。
X38n0691_p0593a09║明人忍慧強。
X38n0691_p0593a10║即明慧之人，即境決定，識別是非，揀擇勝劣，有大
X38n0691_p0593a11║功力。
X38n0691_p0593a12║能持如是法。
X38n0691_p0593a13║由前忍慧強，方能奉持如是十重戒法、四十八輕
X38n0691_p0593a14║戒法。
X38n0691_p0593a15║未成佛道間，安獲五種利？
X38n0691_p0593a16║由前明人從初受持如是戒法，乃至十地已來，雖
X38n0691_p0593a17║未成佛道，安徐獲得五種功德勝利。
X38n0691_p0593a18║一者十方佛，愍念常守護。
X38n0691_p0593a19║由持戒淨，順稱佛心，常垂護念，魔不得便感諸佛
X38n0691_p0593a20║護念利也。
X38n0691_p0593a21║二者命終時，正見心歡喜。
X38n0691_p0593a22║自知戒圓，必生善道，得見諸佛，故命終時，具戒心
X38n0691_p0593a23║喜利也。
X38n0691_p0593a24║三者生生處，為淨菩薩友。
X38n0691_p0593b01║善友同生，利也。
X38n0691_p0593b02║四者功德聚，戒度悉成就。
X38n0691_p0593b03║由持戒故，眾善皆生，功德圓滿，能到彼岸，故云戒
X38n0691_p0593b04║度。度者，越也，戒德成就利也。
X38n0691_p0593b05║五者今後世性戒福慧滿。
X38n0691_p0593b06║由今現在世持戒故，後世持戒，世世生生性戒成
X38n0691_p0593b07║就。彼後生中，設不遇善友，亦有自然性戒，能離諸
X38n0691_p0593b08║惡戒，生福慧利也。
X38n0691_p0593b09║此是佛行處。
X38n0691_p0593b10║依於此戒得成為佛，故此戒品是佛行處。
X38n0691_p0593b11║智者善思量。
X38n0691_p0593b12║勸有智者思，因此戒得佛。
X38n0691_p0593b13║計我。
X38n0691_p0593b14║諸外道類。
X38n0691_p0593b15║著相者。
X38n0691_p0593b16║凡夫
X38n0691_p0593b17║不能信是法。
X38n0691_p0593b18║此等不信十重四十八輕戒法。
X38n0691_p0593b19║滅盡取證者。
X38n0691_p0593b20║定性二乘，樂入無餘，取諸寂滅，
X38n0691_p0593b21║亦非下種處。
X38n0691_p0593b22║此等無性，不堪聞是戒法，故非下種也。種性雖非
X38n0691_p0593b23║新生，然因此戒增長。
X38n0691_p0593b24║欲長菩提苗。
X38n0691_p0593c01║四智種子。至加行位。將生無漏。名菩提芽。入見道
X38n0691_p0593c02║已。初無漏生。名菩提苗。至解脫道。名菩提果。今此
X38n0691_p0593c03║取苗。
X38n0691_p0593c04║光明照世間。
X38n0691_p0593c05║即菩提果，成自受用。身光智光，內外俱照。
X38n0691_p0593c06║應當靜觀察，諸法真實相。
X38n0691_p0593c07║以此二句，成上四句之文也。若人欲成佛果，要觀
X38n0691_p0593c08║諸法實相，實相即真性也。
X38n0691_p0593c09║不生亦不滅。
X38n0691_p0593c10║讚法身離四相。
X38n0691_p0593c11║不常復不斷。
X38n0691_p0593c12║表法身離斷常二執。
X38n0691_p0593c13║不一亦不異。
X38n0691_p0593c14║法性平等，物物皆遍，故云不一。凝湛真常，體性無
X38n0691_p0593c15║差，故亦不異。
X38n0691_p0593c16║不來亦不去。
X38n0691_p0593c17║既本無來，何時有去？
X38n0691_p0593c18║如是一心中。
X38n0691_p0593c19║指前能觀心，於所觀真實相，專一不散故。
X38n0691_p0593c20║方便勤莊嚴。
X38n0691_p0593c21║更須廣修六度萬行，方能圓證。
X38n0691_p0593c22║菩薩所應作。
X38n0691_p0593c23║二，利行也。
X38n0691_p0593c24║應當次第學。
X38n0691_p0594a01║此遮頓成佛故，於五位中次第修學也。
X38n0691_p0594a02║於學於無學。
X38n0691_p0594a03║於曾學戒、定、慧者，於未曾學戒、定、慧者，今雖未學，
X38n0691_p0594a04║有大乘性，常必學故。
X38n0691_p0594a05║勿生分別想。
X38n0691_p0594a06║勿謂未學而生慢想。
X38n0691_p0594a07║是名第一道。
X38n0691_p0594a08║心無分別，住正等觀。
X38n0691_p0594a09║亦名摩訶衍。
X38n0691_p0594a10║此云大乘菩薩行者，無分別心，離怨親想也。
X38n0691_p0594a11║一切戲論處。
X38n0691_p0594a12║佛性論云：戲論有三種：一、貪愛；二、我慢；三、諸見，如
X38n0691_p0594a13║來滅之已盡故；三、為根本。
X38n0691_p0594a14║悉由是處滅。
X38n0691_p0594a15║三種戲論，因由持戒，觀證真理，皆總滅盡。
X38n0691_p0594a16║諸佛薩婆若。
X38n0691_p0594a17║此云正智，即般若異名也。
X38n0691_p0594a18║悉由是處出。
X38n0691_p0594a19║諸佛智慧，皆從真淨，法界流出，
X38n0691_p0594a20║是故諸佛子。
X38n0691_p0594a21║是故二字，因前文起。因前持戒觀真，得智成佛，故
X38n0691_p0594a22║勸佛子。
X38n0691_p0594a23║宜發大勇猛。
X38n0691_p0594a24║觀前證果，非從懈怠生故。
X38n0691_p0594b01║於諸佛淨戒，護持如明珠。
X38n0691_p0594b02║知前佛果因持戒得，故勸精進護戒，如明珠即如
X38n0691_p0594b03║意珠也。
X38n0691_p0594b04║過去諸菩薩，已於是中學，未來者當學。
X38n0691_p0594b05║現在者今學。
X38n0691_p0594b06║此三世同學也。
X38n0691_p0594b07║此是佛行處。
X38n0691_p0594b08║顯無有不持此戒得成佛者也。
X38n0691_p0594b09║聖主所稱歎。
X38n0691_p0594b10║聖謂大聖，三界獨尊故稱為主，今此聖主常讚是
X38n0691_p0594b11║戒。
X38n0691_p0594b12║我已隨順說。
X38n0691_p0594b13║即是羅什順世稱我，隨順佛意讚說宣行。
X38n0691_p0594b14║福德無量聚。
X38n0691_p0594b15║誦說流傳，化多從善，故生福聚，亦乃無量。
X38n0691_p0594b16║迴以施眾生，共向一切智。
X38n0691_p0594b17║將此傳誦所集福德，迴施眾生共成佛道。
X38n0691_p0594b18║願聞是法者，疾得成佛道。
X38n0691_p0594b19║
X38n0691_p0594b20║註梵網經卷下（終）
X38n0691_p0594b21║
X38n0691_p0594b22║
X38n0691_p0594b23║
X38n0691_p0594b24║
X38n0691_p0594c01║
X38n0691_p0594c02║
X38n0691_p0594c03║
X38n0691_p0594c04║上以延弘　國祚，下以普濟含靈。
X38n0691_p0594c05║皇明隆慶大歲庚午之夏，有一道人慧澄、印珠等者，
X38n0691_p0594c06║欲廣梵網之傳，以惠後學，募緣鋟梓，流布有世。烏
X38n0691_p0594c07║非深有慕於佛祖之風者，其能若是乎？後之有志
X38n0691_p0594c08║學者，覽斯戒經，而頓發心華，則其教之功德，何可
X38n0691_p0594c09║勝數哉！