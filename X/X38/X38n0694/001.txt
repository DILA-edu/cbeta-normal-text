X38n0694_p0618a01║
X38n0694_p0618a02║No. 694-A
X38n0694_p0618a03║ 梵網合註緣起
X38n0694_p0618a04║
X38n0694_p0618a05║大哉，梵網經心地品之為教也。指點真性淵源，確示
X38n0694_p0618a06║妙修終始。戒與乘而並急，頓與漸而同收。約本迹則
X38n0694_p0618a07║橫豎俱開，兼華嚴法華之奧旨。約觀行則事理俱備，
X38n0694_p0618a08║攬五時八教之大綱。文雖僅傳一品，義實統貫全經。
X38n0694_p0618a09║緬惟智者大師之時，人根尚利。故既廣宣教觀法門，
X38n0694_p0618a10║乃僅疏此下卷戒法。而大師精諳律藏，文約義廣。點
X38n0694_p0618a11║示當年之明律者則易，開悟今時之昧律者則難。千
X38n0694_p0618a12║有餘年，久成秘典。我蓮池和尚，始從而為之發隱。此
X38n0694_p0618a13║其救時苦心，誠為不可思議。特以專弘淨土，律學稍
X38n0694_p0618a14║疎。故于義疏，仍多闕疑之處。又下卷雖獲流通，而上
X38n0694_p0618a15║卷猶未開闡。嗚呼，四依大士，于法豈有吝心。直是眾
X38n0694_p0618a16║生緣薄，罕能遘于希有法門耳。智旭幼崇理學，即以
X38n0694_p0618a17║千古聖賢道脉為己任。但恨障深慧劣，往往執東魯
X38n0694_p0618a18║而謗西乾。後因聞自知錄序，并閱良知寂感之談，始
X38n0694_p0618a19║發信心。嗣又聞地藏本願，并聽大佛頂經，猛圖出世。
X38n0694_p0618a20║于是矢志參禪，逃家行脚。雖亦數發悟解，柰何尅證
X38n0694_p0618a21║無期。賴有一點慚愧正因，斷不敢錯下承當，生增上
X38n0694_p0618a22║慢，以蹈邇來大妄語之覆轍。爰念夙因力薄，應須兼
X38n0694_p0618a23║戒兼教，以自熏修。先從闍梨古德法師，遵學戒之法
X38n0694_p0618a24║于蓮老遺規，次探法華玄義、摩訶止觀等書，私淑台
X38n0694_p0618b01║家教觀。而毗尼一藏，細閱三番；梵網一經，奉為日課。
X38n0694_p0618b02║遂於發隱所闕之疑，渙然氷釋。即上卷文古義幽，昔
X38n0694_p0618b03║人所稱不能句讀者，亦復妙旨冷然現前。因擬一為
X38n0694_p0618b04║合註，以補前人之缺。而此志雖發，緣障多端，六七年
X38n0694_p0618b05║來，悠悠未遂。客歲藉大病為良藥，方遂入山本志。適
X38n0694_p0618b06║如是昉公，遠從閩地携杖來尋，為其令師肖滿全公
X38n0694_p0618b07║請講此經，以資冥福。復有二三同志，歡喜樂聞。予繇
X38n0694_p0618b08║是力疾敷演，不覺心華開發，義泉沸湧，急秉筆而隨
X38n0694_p0618b09║記之，共成玄義一卷，合註七卷。註既成，敘厥本末，以
X38n0694_p0618b10║告來哲。葢雖不敢謂凡夫心力，實能超越前賢，而夙
X38n0694_p0618b11║有微因，今復久誦，半生淹浹，自不無千慮之一得。故
X38n0694_p0618b12║于理觀事相，不惜一一指陳，誠可勷開解篤行者之
X38n0694_p0618b13║半臂也。後之覽者，尚勿以繁瑣而厭忽之。俟解行雙
X38n0694_p0618b14║圓，廼歸諸筏喻可耳。
X38n0694_p0618b15║前丁丑歲後，安居第一，褒灑陀日，菩薩戒弟子智旭，
X38n0694_p0618b16║撰于九子別峯之梵網室中。
X38n0694_p0618b17║康熈丙辰歲四月八日千華菩薩戒弟子沈書準重
X38n0694_p0618b18║刻
X38n0694_p0618b19║
X38n0694_p0618b20║
X38n0694_p0618b21║
X38n0694_p0618b22║凡例
X38n0694_p0618b23║古人經疏，必各別行，一則不敢以疏混經，二則
X38n0694_p0618b24║經疏文義，各有血脉，不宜間斷夾襍故也。後代
X38n0694_p0618c01║根鈍，對閱為難，於是為師匠者，每每從而會之，
X38n0694_p0618c02║雖巧被初機，慈心殷厚，而割裂紛繆，亦覺不少。
X38n0694_p0618c03║今欲仍古式，恐後人復加割會，乃曲殉時機，合
X38n0694_p0618c04║經成註。但經文頂格書之，註與科低一字，即卷
X38n0694_p0618c05║首緣起，亦低一字，所以表示尊重佛語，弗敢濫
X38n0694_p0618c06║混也。
X38n0694_p0618c07║古人既不以疏雜經，故甚至有字字句句而為
X38n0694_p0618c08║科者。以科即是疏，即能表詮經旨，故不厭其繁
X38n0694_p0618c09║也。會之者，亦字字句句而科之，幾使經文不成
X38n0694_p0618c10║句讀，亦可慨矣。且末法根鈍，多畏繁科。今乃止
X38n0694_p0618c11║設大科，其餘子科，悉皆從略。設有一二不能免
X38n0694_p0618c12║者，即於疏中出之，使經文不至支離割截。
X38n0694_p0618c13║古人著述，每多破立，如玄義、懸談等，必先出舊
X38n0694_p0618c14║解，方事折衷。今此經上卷雖有一二家解，不足
X38n0694_p0618c15║流通，下卷則惟義疏發隱一書，其中缺略雖多，
X38n0694_p0618c16║紕繆則少，縱有一二出入，亦不復辨別是非長
X38n0694_p0618c17║短，但自據理直釋而已。若欲委知古今同異，請
X38n0694_p0618c18║以義疏發隱對閱，自當知之。
X38n0694_p0618c19║戒相結罪重輕，一一本於大小經律，深思細擇，
X38n0694_p0618c20║融會貫通，方敢組織成文，使其言簡意盡，並無
X38n0694_p0618c21║片言隻字敢任私臆，但不復如毗尼集要逐節
X38n0694_p0618c22║標其出某處耳。倘不相信，請徧閱大藏，極其精
X38n0694_p0618c23║通，然後料簡予所不及，賜以教正，予深望焉。
X38n0694_p0618c24║大乘律法，雖是一切律之所朝宗，然既通於七
X38n0694_p0619a01║眾，故於比丘五篇七聚名義，仍須隱而不說。葢
X38n0694_p0619a02║菩薩、比丘及比丘尼，自應習學毗尼集要及律
X38n0694_p0619a03║藏全書，即於彼中通曉篇聚名義，此中不必更
X38n0694_p0619a04║宣。若菩薩、沙彌、菩薩、優婆塞等，只須依此修學，
X38n0694_p0619a05║而篇聚名義，尚非分內之所應知，萬萬勿求先
X38n0694_p0619a06║知，致成盜法重難。高明之士，信之慎之。
X38n0694_p0619a07║
X38n0694_p0619a08║
X38n0694_p0619a09║
X38n0694_p0619a10║No. 694
X38n0694_p0619a11║佛說梵網經菩薩心地品合註卷第一
X38n0694_p0619a12║
X38n0694_p0619a13║姚秦　三藏法師　鳩摩羅什　譯
X38n0694_p0619a14║明　菩薩沙彌古吳　智旭　註
X38n0694_p0619a15║菩薩比丘溫陵　道昉　訂
X38n0694_p0619a16║
X38n0694_p0619a17║△入文為三：從品初至光為何等相，有九行經，為
X38n0694_p0619a18║放光發起分；從爾時釋迦擎接大眾，至下卷心心
X38n0694_p0619a19║頂戴，歡喜受持，為正示法門分；從爾時釋迦牟尼
X38n0694_p0619a20║佛說上蓮華臺藏，至卷終有八行經、十四行偈，為
X38n0694_p0619a21║流通益世分。雖是六十二品中之一品序及流通
X38n0694_p0619a22║自在全經，而就茲一品，三分宛然。初、放光發起，
X38n0694_p0619a23║為三：初、總標法會時處；二、釋迦放光警眾；三、菩薩
X38n0694_p0619a24║放光集問。初總標法會時處又二：初明時處主
X38n0694_p0619b01║伴，二指所說法門。今初。
X38n0694_p0619b02║爾時，釋迦牟尼佛在第四禪地中摩醯首羅天王宮，
X38n0694_p0619b03║與無量大梵天王、不可說不可說菩薩眾。
X38n0694_p0619b04║諸經通序，皆具六種成就。此是一品別行，略無信
X38n0694_p0619b05║聞。以信聞二義，文在初品，理貫全經故也。今但出
X38n0694_p0619b06║四種：爾時二字，標時成就；釋迦牟尼，標主成就；第
X38n0694_p0619b07║四禪地，標處成就；梵王菩薩，標伴成就。既主伴同
X38n0694_p0619b08║時同處，必聞妙法。既聞妙法，必如理信解。文雖標
X38n0694_p0619b09║四，義乃具六。言爾時者，時無實法，長短惟心。但據
X38n0694_p0619b10║師資道合，機教相符，總名爾時。言釋迦牟尼佛者，
X38n0694_p0619b11║乃我本師萬德嘉號。佛有無量德，應有無量名。今
X38n0694_p0619b12║且就此土示生之姓，及父王所立之字，人共稱之。
X38n0694_p0619b13║梵語釋迦，此翻能仁，亦翻能儒，亦翻直林，此即是
X38n0694_p0619b14║姓。梵語牟尼，此翻寂默。繇菩薩為太子時，躬臨釋
X38n0694_p0619b15║種大會，釋眾咸皆默然，父王為立此字。姓字合稱，
X38n0694_p0619b16║立茲嘉號。約義釋者，寂默故不住生死，能仁故不
X38n0694_p0619b17║住涅槃。悲智雙運，乃稱大覺。在第四禪地者，法身
X38n0694_p0619b18║無在無不在，為眾生故，示現住處。有云：暫時名在，
X38n0694_p0619b19║久居名住。此偏舉耳。久亦名在，暫亦名住。在之與
X38n0694_p0619b20║住，字別義同。今約住釋義，佛有四住：一者天住，二
X38n0694_p0619b21║者梵住，三者聖住，四者佛住。五戒十善，名為天住。
X38n0694_p0619b22║四禪八定，慈悲喜捨，名為梵住。戒定慧脫，名為聖
X38n0694_p0619b23║住。首楞三昧，十力無畏，不共等法，名為佛住。行住
X38n0694_p0619b24║坐臥，四威儀中，恒不離此一切法門。以天住應欲
X38n0694_p0619c01║界機，以梵住應色無色機，以聖住應三乘機，以佛
X38n0694_p0619c02║住應一乘機。佛為能住，四法為所住。又四法為能
X38n0694_p0619c03║住，天王宮為所住。以此四法，攝眾生故，示有住處，
X38n0694_p0619c04║住本無住。非似凡夫，於無住中，隨業住也。第四禪
X38n0694_p0619c05║名為地者，於三界九地中，即捨念清淨地。佛既在
X38n0694_p0619c06║此，應同梵住。而意在敷心地門，接眾見本，則是住
X38n0694_p0619c07║於佛住也。摩醯首羅，此翻大自在。居於色究竟天，
X38n0694_p0619c08║為大千世界尊主，亦名大梵天王。大千界內，惟有
X38n0694_p0619c09║一王。今言無量，則他方雲集眾也。菩薩義，見玄義。
X38n0694_p0619c10║不可說不可說者，大數極名。大梵為異生眾，菩薩
X38n0694_p0619c11║為同生眾。若異若同，總是夙聞大教，成就大根。應
X38n0694_p0619c12║聞此大法者，迺與此大會耳。觀心釋者，介爾有心
X38n0694_p0619c13║名。爾時此心，與一切眾生同體，名釋迦。此心本性
X38n0694_p0619c14║空寂，名牟尼。此心本自靈覺，名佛。此心本自平等
X38n0694_p0619c15║清淨，名四禪地。此心本來自在，無所係屬，名摩醯
X38n0694_p0619c16║首羅宮。此心具一切清淨差別功德，名無量大梵
X38n0694_p0619c17║天王。此心具一切無差別智慧，不可窮盡，名不可
X38n0694_p0619c18║說不可說菩薩眾。
X38n0694_p0619c19║△二、指所說法門。
X38n0694_p0619c20║說蓮華臺藏世界盧舍那佛所說心地法門品。
X38n0694_p0619c21║海眾雲攢，欲聞大法。隨機演示，意在歸源。如此心
X38n0694_p0619c22║地法門，乃盧舍那佛所說。而淨滿本尊，乃居蓮華
X38n0694_p0619c23║臺藏世界。今為眾宣說，俾知厥本，以為下文擎接
X38n0694_p0619c24║禮覲之先容也。此華藏雖名報土，而稱法垂報，體
X38n0694_p0620a01║即寂光。寂光理性，藉報乃彰。如此指點，正欲令人
X38n0694_p0620a02║自悟耳。觀心釋者，此心體無染汙，具妙因果，名為
X38n0694_p0620a03║蓮華。此心堅實，高顯一切法之中道，名臺。此心廣
X38n0694_p0620a04║含諸法，名藏。此心豎窮名世，橫徧名界。此心離過
X38n0694_p0620a05║絕非，名淨。具塵沙德，名滿。一心徧喻諸心，名說。此
X38n0694_p0620a06║心眾法之所集起，名心。此心眾法之所依持，名地。
X38n0694_p0620a07║此心堪作軌持，名法。此心徧通諸法，名門。略釋梗
X38n0694_p0620a08║概如此，下文不復委出，可以意知。
X38n0694_p0620a09║△二、釋迦放光警眾。
X38n0694_p0620a10║是時，釋迦身放慧光所照，從此天王宮乃至蓮華臺
X38n0694_p0620a11║藏世界，其中一切世界一切眾生，各各相視歡喜快
X38n0694_p0620a12║樂，而未能知此光光何因何緣，皆生疑念，無量天人
X38n0694_p0620a13║亦生疑念。
X38n0694_p0620a14║前已說示華臺世界舍那本尊所說法門，恐人不
X38n0694_p0620a15║信，故又放光徹炤其境，俾悟本源也。慧光者，色心
X38n0694_p0620a16║不二，故身光即是慧光，說智及智處皆名為般若
X38n0694_p0620a17║也。所炤乃至華藏等者，本迹不二，故能炤窮法界
X38n0694_p0620a18║海也。相視快樂者，以生佛體同，故不覺受熏之易。
X38n0694_p0620a19║未知何因何緣者，未知本源心地之因，開迹顯本
X38n0694_p0620a20║之緣也。皆生疑念者，眾生則久在沉迷，天人則但
X38n0694_p0620a21║秉權迹，故一時開悟為難也。
X38n0694_p0620a22║△三、菩薩放光集。問：
X38n0694_p0620a23║爾時，眾中玄通華光主菩薩從大莊嚴華光明三昧
X38n0694_p0620a24║起，以佛神力放金剛白雲色光，光照一切世界。是中
X38n0694_p0620b01║一切菩薩皆來集會，與共同心異口問：此光光為何
X38n0694_p0620b02║等相？
X38n0694_p0620b03║眾既生疑，理須發悟，非藉當機，孰為請主？而發迹
X38n0694_p0620b04║顯本，乃是不思議大事因緣，故必放光，警集海眾，
X38n0694_p0620b05║同致問也。菩薩名玄通華光主者，玄微通徹，即該
X38n0694_p0620b06║因徹果之稱。華表於行，光表於智，此行此智，成佛
X38n0694_p0620b07║本源，故名為主。玄則華光皆玄，智行之性甚微妙
X38n0694_p0620b08║故；通則華光皆通，智行之法徧因果故。梵語三昧，
X38n0694_p0620b09║此翻正定。所住三昧名大莊嚴華光明者，此智行
X38n0694_p0620b10║乃稱性所起，還莊嚴性，故名大也。以佛神力者，本
X38n0694_p0620b11║住三昧，觸佛光而起定，隨承佛力而放光召眾也。
X38n0694_p0620b12║所放光名金剛白雲色者，究竟堅固，故名金剛，表
X38n0694_p0620b13║法身德；淨無瑕玷，名之為白，表般若德；萬德叢集，
X38n0694_p0620b14║名之為雲，表解脫德。又三德皆堅固，三德皆無瑕，
X38n0694_p0620b15║三德皆集法，如此光明，全是三德秘藏，一切世界
X38n0694_p0620b16║菩薩之所同修同證，故蒙炤皆來集會也。同心異
X38n0694_p0620b17║口問此光者，還問前來佛所放光因緣相也。
X38n0694_p0620b18║△次、正示法門二：初、舍那說心地法，次、釋迦宣菩
X38n0694_p0620b19║薩戒。初中三：初問答標名，次正說義趣，三付囑
X38n0694_p0620b20║弘傳。初又二：初、釋迦騰問；二、舍那垂答。初復
X38n0694_p0620b21║二：初、攝眾見本，二、為眾請法。今初。
X38n0694_p0620b22║是時，釋迦即擎接此世界大眾，還至蓮華臺藏世界
X38n0694_p0620b23║百萬億紫金剛光明宮中，見盧舍那佛坐百萬億蓮
X38n0694_p0620b24║華赫赫光明座上。時，釋迦及諸大眾，一時禮敬盧舍
X38n0694_p0620c01║那佛足下已。
X38n0694_p0620c02║華藏是本源世界，猶如故鄉，故言還也。前雖放光
X38n0694_p0620c03║炤徹斯境，而大眾但承光遠見，未曾親履。今始面
X38n0694_p0620c04║奉本尊，知本迹之非隔，一時禮敬，正表以迹合本
X38n0694_p0620c05║也。
X38n0694_p0620c06║△二、為眾請法。
X38n0694_p0620c07║釋迦佛言：此世界中地及虗空一切眾生，為何因緣
X38n0694_p0620c08║得成菩薩十地道？當成佛果為何等相？如佛性本源
X38n0694_p0620c09║品中廣問一切菩薩種子。
X38n0694_p0620c10║前既兩番放光，動其疑念，令其發問。故今代眾啟
X38n0694_p0620c11║請，重問因緣深義，俾各從本佛親聞也。地及虗空
X38n0694_p0620c12║一切眾生者，五趣及四王忉利二天，為地居眾生。
X38n0694_p0620c13║餘四欲天，及色無色界，為空居眾生。是諸眾生，皆
X38n0694_p0620c14║悉當成佛果。但未知繇何因緣耳。十地為分果，佛
X38n0694_p0620c15║為滿果。成之必藉因緣。而若因若果，必有其相。今
X38n0694_p0620c16║直略問而已。若廣問者，具如佛性本源品也。此即
X38n0694_p0620c17║結集家語，懸指彼處全經。後皆倣此。
X38n0694_p0620c18║△二、舍那垂答二：初以定示答，次誡聽言答。今
X38n0694_p0620c19║初。
X38n0694_p0620c20║爾時，盧舍那佛即大歡喜，現虗空光體性本源，成佛
X38n0694_p0620c21║常住法身三昧，示諸大眾：
X38n0694_p0620c22║將演法門，先以定示者，略有三義：一者為顯法體。
X38n0694_p0620c23║以此法門，非語言文字之所能宣，惟是聖智所行
X38n0694_p0620c24║境界。然佛既親證此法，則常時在定，那有出入？當
X38n0694_p0621a01║體即是，亦何隱現？但眾生久沉迷網，惟同體大悲，
X38n0694_p0621a02║能以不思議稱性方便而開曉之，故名為現也。二
X38n0694_p0621a03║者為順悉檀因緣。自有眾生聞說法而得四益，亦
X38n0694_p0621a04║自有眾生見入定而得四益，故須以定示之。三者
X38n0694_p0621a05║為顯如來。一語一默，無非妙道。所作佛事，皆悉不
X38n0694_p0621a06║虗。先以定示，了知此法，不滯言詮。復以語答，了知
X38n0694_p0621a07║此法，不墮暗證。相貌音聲，皆為教體。而此三昧，名
X38n0694_p0621a08║虗空光體性等者，虗空則蕩無纖塵，光則徧炤法
X38n0694_p0621a09║界，體性則實相真源，亦三德秘藏之異名耳。此秘
X38n0694_p0621a10║密藏，一切眾生，本來具足，為成佛之真因。諸佛如
X38n0694_p0621a11║來，究竟圓證，成常住之極果。今和盤托出，直使大
X38n0694_p0621a12║眾，當下見其若因若果之相，亦可謂直捷痛快者
X38n0694_p0621a13║矣。
X38n0694_p0621a14║△次、誡聽言答二：初、誡修三慧，次、委答所問。今
X38n0694_p0621a15║初。
X38n0694_p0621a16║是諸佛子！諦聽，善思修行。
X38n0694_p0621a17║佛法雖妙，非慧莫悟；妙悟雖多，三慧收盡。聽不諦
X38n0694_p0621a18║審，則聞慧不生；思不如理，則思慧不生；行不努力，
X38n0694_p0621a19║則修慧不生。聞慧在名字，思慧在觀行，修慧在相
X38n0694_p0621a20║似。繇聞慧故，得伏五住；繇思慧故，得淨六根；繇修
X38n0694_p0621a21║慧故，得開秘藏。此猶次第為語，若稱性者，三慧並
X38n0694_p0621a22║在一心之中。
X38n0694_p0621a23║△次、委答所問二：初、總答因果本迹，二、廣示心地
X38n0694_p0621a24║名相。初中又四：初、明因，二、明果，三、從本垂迹，四、
X38n0694_p0621b01║攝迹歸本。今初。
X38n0694_p0621b02║我已百阿僧祇劫修行心地，以之為因。
X38n0694_p0621b03║以身為證，明是自行真實法門也。梵語阿僧祇，此
X38n0694_p0621b04║云無數。不言三阿僧祇，而言百阿僧祇者，被界外
X38n0694_p0621b05║機，須知因地如斯遙曠也。
X38n0694_p0621b06║△二明果
X38n0694_p0621b07║初捨凡夫，成等正覺，號為盧舍那，住蓮華臺藏世界
X38n0694_p0621b08║海。
X38n0694_p0621b09║生相，無明永盡，名為初捨。凡夫果德，究竟圓極，名
X38n0694_p0621b10║為成等正覺。等則雙炤二邊，正則契會中道，於十
X38n0694_p0621b11║號中，即是正徧知號也。盧舍那者，此云淨滿，如望
X38n0694_p0621b12║夜之月，黑相都淨，光體圓滿，從德立號，報智冥法
X38n0694_p0621b13║之極稱也。住蓮華臺藏世界海者，實報無障礙土，
X38n0694_p0621b14║諸佛所感，稱實果報，色心不二，依正重重。又此世
X38n0694_p0621b15║界，繇於眾生心性顯現，還依眾生心性安住。眾生
X38n0694_p0621b16║心性，名為蓮華，在汙不染，因果同時。繇此心性妙
X38n0694_p0621b17║蓮華故，乃使世界亦如蓮華。即此心性，為萬法之
X38n0694_p0621b18║宗極，故名臺；含無邊之剎網，故名藏；豎無終始，故
X38n0694_p0621b19║名世；橫絕方隅，故名界；深廣難思，故名海；究竟契
X38n0694_p0621b20║合，故名住也。
X38n0694_p0621b21║△三、從本垂迹
X38n0694_p0621b22║其臺周徧有千葉，一葉一世界為千世界，我化為千
X38n0694_p0621b23║釋迦。據千世界後，就一葉世界，復有百億須彌山、百
X38n0694_p0621b24║億日月、百億四天下、百億南閻浮提、百億菩薩。釋迦
X38n0694_p0621c01║坐百億菩提樹下，各說汝所問菩提薩埵心地。其餘
X38n0694_p0621c02║九百九十九釋迦，各各現千百億釋迦，亦復如是。
X38n0694_p0621c03║周徧千葉者，圓表千法，別應二地，略如玄義所明
X38n0694_p0621c04║也。千釋迦者，正起信論所明，於色究竟天示現世
X38n0694_p0621c05║間最高大身，乃帶劣勝應通機所見者也。據者，統
X38n0694_p0621c06║攝化導之義。百億者，千萬為億，共是十萬萬數，乃
X38n0694_p0621c07║大千世界之區域也。須彌，此云妙高，四寶所成，居
X38n0694_p0621c08║四洲大海之中，腹細上廣，頂為忉利所居，腰為日
X38n0694_p0621c09║月所遶，如起世經廣明。閻浮提者，四洲之一，在須
X38n0694_p0621c10║彌南，為諸佛示生之處。此洲有一大樹，名閻浮提，
X38n0694_p0621c11║餘洲所無，故以為名，亦名贍部洲也。菩薩釋迦者，
X38n0694_p0621c12║初坐菩提樹下，未示成佛，猶名菩薩。化復現化，徧
X38n0694_p0621c13║千百億界者，廣攝羣機，曲垂方便，正起信論所明，
X38n0694_p0621c14║自然而有不思議業，能現十方，利益眾生，乃人間
X38n0694_p0621c15║劣應藏機所見者也。各各現千百億釋迦，千字疑
X38n0694_p0621c16║衍，以合計乃成千百億故。
X38n0694_p0621c17║△四、攝迹歸本。
X38n0694_p0621c18║千葉上佛是吾化身，千百億釋迦是千釋迦化身，吾
X38n0694_p0621c19║以為本源，名為盧舍那佛。
X38n0694_p0621c20║從本垂迹，則不異而異。攝迹歸本，則異而不異。指
X38n0694_p0621c21║兩重化，歸於一真。正欲人各悟本源，覺性元自清
X38n0694_p0621c22║淨圓滿耳。
X38n0694_p0621c23║△次、廣示心地名相二：初、正列四十法門，次、結示
X38n0694_p0621c24║得入果相。今初。
X38n0694_p0622a01║爾時，蓮華臺藏世界盧舍那佛廣答告千釋迦、千百
X38n0694_p0622a02║億釋迦所問心地法品：諸佛當知，堅信忍中十發趣
X38n0694_p0622a03║心向果：一、捨心，二、戒心，三、忍心，四、進心，五、定心，六、慧
X38n0694_p0622a04║心，七、願心，八、護心，九、喜心，十、頂心。諸佛當知，從是十
X38n0694_p0622a05║發趣入堅法忍中十長養心向果：一、慈心，二、悲心，三、
X38n0694_p0622a06║喜心，四、捨心，五、施心，六、好語心，七、益心，八、同心，九、定
X38n0694_p0622a07║心，十、慧心。諸佛當知，從是十長養心入堅修忍中十
X38n0694_p0622a08║金剛心向果：一、信心，二、念心，三、迴向心，四、達心，五、直
X38n0694_p0622a09║心，六、不退心，七、大乘心，八、無相心，九、慧心，十、不壞心。
X38n0694_p0622a10║諸佛當知，從是十金剛心入堅聖忍中十地向果：一、
X38n0694_p0622a11║體性平等地，二、體性善慧地，三、體性光明地，四、體性
X38n0694_p0622a12║爾𦦨地，五、體性慧照地，六、體性華光地，七、體性滿足
X38n0694_p0622a13║地，八、體性佛吼地，九、體性華嚴地，十、體性入佛界地。
X38n0694_p0622a14║堅信忍者，從外凡位仰信中道佛性之理，修習堅
X38n0694_p0622a15║固得成於忍，乃證發趣位也。發趣心者，從假入空，
X38n0694_p0622a16║開發趣向登菩提路。向果者，一一心皆向佛果。又
X38n0694_p0622a17║一一心中各具向果二義，趣入名向，住位名果，如
X38n0694_p0622a18║四果四向等。此十心即是十波羅蜜，亦即十住法
X38n0694_p0622a19║門。深達空法而修十度，十度皆是無相法門。護即
X38n0694_p0622a20║力度，喜即方便，頂即智度。次第與通途稍別者，各
X38n0694_p0622a21║有取義，不可定執也。又十波羅蜜皆有長養善法、
X38n0694_p0622a22║金剛堅固義，皆亦體性法門，而但云發趣者，且就
X38n0694_p0622a23║似解位中即生心而本無住言之耳。堅法忍者，從
X38n0694_p0622a24║發趣法修習堅固得成於忍，乃證長養位也。長養
X38n0694_p0622b01║心者，出空入假，以如幻三昧長養善法。此即四等
X38n0694_p0622b02║四攝，定總於等，慧總於攝，亦即十行法門。又四等
X38n0694_p0622b03║妙定、四攝妙慧皆有開發趣向、金剛堅固義，皆亦
X38n0694_p0622b04║體性法門，而但云長養者，且就似解位中，即無住
X38n0694_p0622b05║而常生心言之耳。堅修忍者，修長養心，堅固成忍，
X38n0694_p0622b06║乃證金剛位也。金剛心者，習中觀，伏無明，猶如金
X38n0694_p0622b07║剛，不可沮壞。此心名義，大似圓家十信，亦即十迴
X38n0694_p0622b08║向法門。又信等亦皆有發趣長養義，亦皆是體性
X38n0694_p0622b09║法門，而但云金剛者，且就似解位中，無住即生心，
X38n0694_p0622b10║生心即無住言之耳。堅聖忍者，金剛心中，以中道
X38n0694_p0622b11║觀，修習聖法，發真智斷，成堅固忍，乃證十地位也。
X38n0694_p0622b12║斷十重障，證十真如，猶如大地，荷負一切，捨凡入
X38n0694_p0622b13║聖，頓同佛體，灼見佛性，故一一皆名體性地也。此
X38n0694_p0622b14║與通途十地，義意頗同，名字逈別，至後方釋。又十
X38n0694_p0622b15║地皆有發趣長養金剛之義，而直云體性地者，前
X38n0694_p0622b16║約相似解行，故地地皆名為心，此約證真履實，故
X38n0694_p0622b17║心心皆名為地耳。
X38n0694_p0622b18║△二、結示得入果相，又二：初、以自身證，二、轉授眾
X38n0694_p0622b19║生。今初。
X38n0694_p0622b20║是四十法門品，我先為菩薩時，修入佛果之根源。
X38n0694_p0622b21║正覺如果，此法如根；正覺如海，此法如源。佛所先
X38n0694_p0622b22║修，決定非謬也。
X38n0694_p0622b23║△二、轉授眾生。
X38n0694_p0622b24║如是一切眾生，入發趣長養金剛十地，證當成果，無
X38n0694_p0622c01║為無相大滿，常住十力、十八不共行，法身、智身滿足。
X38n0694_p0622c02║入發趣等四十法門，方能證當成果。正顯理雖性
X38n0694_p0622c03║具，心藉修成，不可高談理性，而生邪慢也。無為無
X38n0694_p0622c04║相者，諸漏永盡。大滿者，萬德圓極。常住者，不變不
X38n0694_p0622c05║遷。力不共滿足故大滿，法身滿足故常住，智身滿
X38n0694_p0622c06║足故無為無相。又無為即自在我德，無相即淨德，
X38n0694_p0622c07║大滿即樂德，常住即常德。力不共亦無為無相大
X38n0694_p0622c08║滿常住，法身亦無為無相大滿常住，智身亦無為
X38n0694_p0622c09║無相大滿常住，三德各具四德也。
X38n0694_p0622c10║△二、正說義趣二：初、菩薩問義，二、舍那詳答。今
X38n0694_p0622c11║初。
X38n0694_p0622c12║爾時，蓮華臺藏世界盧舍那佛，赫赫大光明座上，千
X38n0694_p0622c13║華上佛、千百億佛、一切世界佛，是座中有一菩薩，名
X38n0694_p0622c14║華光王大智明菩薩，從坐而立，白盧舍那佛言：世尊！
X38n0694_p0622c15║佛上略開十發趣、十長養、十金剛、十地名相，其一一
X38n0694_p0622c16║義中未可解了，唯願說之！唯願說之！妙極金剛寶藏
X38n0694_p0622c17║一切智門，如來百觀品中已明。
X38n0694_p0622c18║於諸佛大會中，而菩薩啟問者，正屬所被之機故
X38n0694_p0622c19║也。華光王，即華光主義。大智明，即玄通義。前文放
X38n0694_p0622c20║光集眾，表示繇本智而起妙行，故名玄通華光主。
X38n0694_p0622c21║此文問義秉修，表示資妙行而趣大覺，故名華光
X38n0694_p0622c22║王大智明。
X38n0694_p0622c23║△二、舍那詳答四：初、明十發趣，二、明十長養，三、明
X38n0694_p0622c24║十金剛，四、明十地。初中三：初、總徵；二、別釋；三、結
X38n0694_p0623a01║指。今初。
X38n0694_p0623a02║爾時盧舍那佛言：千佛諦聽汝先言，云何義者發趣
X38n0694_p0623a03║中？
X38n0694_p0623a04║但告千佛者，此是如來本所修行無上法門，故令
X38n0694_p0623a05║千佛轉相傳授也。發趣義，略如前釋。此以十波羅
X38n0694_p0623a06║蜜，心心開發，趣向真道，名十發趣。別則一心分對
X38n0694_p0623a07║一住，圓則住住修行此心，乃至妙覺圓滿此心。今
X38n0694_p0623a08║就義便，且約從假入空為解。若利根者，既見於空，
X38n0694_p0623a09║亦見不空，見不空故，開發趣向，證妙真諦。此真即
X38n0694_p0623a10║中，亦復即俗，三諦圓融，不可思議。一心一切心，一
X38n0694_p0623a11║切心一心。十段文中，每露此旨，讀者須善悟之。
X38n0694_p0623a12║△二、別釋十：初、捨心（至）十、頂心。今初。
X38n0694_p0623a13║若佛子！一切捨國土、城邑、田宅、金銀、明珠、男女、己身、
X38n0694_p0623a14║有為諸物，一切捨無為、無相、我、人、知見，假會合成。主
X38n0694_p0623a15║者，造作我見，十二因緣無合、無散、無受者；十二入、十
X38n0694_p0623a16║八界、五陰，一切一合相，無我、我所相，假成諸法；若內
X38n0694_p0623a17║一切法、外一切法，不捨、不受。菩薩爾時，名：如假會觀
X38n0694_p0623a18║現前故，捨心入空三昧。
X38n0694_p0623a19║若佛子者，紹佛家業當踐佛位，故名佛子。一切捨
X38n0694_p0623a20║者，總標修捨，謂捨內外物乃至捨我法執也。國土
X38n0694_p0623a21║下，先明捨內外物。無為下，次明捨我法執，謂但觀
X38n0694_p0623a22║無為無相之理，了知一切我人知見皆是假會合
X38n0694_p0623a23║成，彼外道妄計有主者造作者及神我見，乃至二
X38n0694_p0623a24║乘妄計有十二因緣實法，其實緣起亦無有合，緣
X38n0694_p0623b01║滅亦無有散，亦無有受合受散者，舉凡十二入十
X38n0694_p0623b02║八界五陰等法，一切凡夫所計一合之相，本無我
X38n0694_p0623b03║及我所之相，不過是假成諸法耳。是以若內一切
X38n0694_p0623b04║法外一切法，本無故不須捨，本無故不可受，此則
X38n0694_p0623b05║從假入空，名為如假會觀，此觀現前任運入空三
X38n0694_p0623b06║昧矣。此亦可別對發心住者，棄妄故名捨心，發真
X38n0694_p0623b07║故名發心住也。又發真即是別義，發中即是圓義，
X38n0694_p0623b08║一切法不受是遮俗炤真，一切法不捨是遮真炤
X38n0694_p0623b09║俗。又不受即雙遮，不捨即雙炤，雙遮雙炤中道宛
X38n0694_p0623b10║然。
X38n0694_p0623b11║△二、戒心
X38n0694_p0623b12║若佛子！戒非非戒無受者，十善戒無師說法，欺、盜乃
X38n0694_p0623b13║至邪見無集者，慈、良、清直、正實、正見、捨、喜等，是十戒
X38n0694_p0623b14║體性，制止八倒，一切性離，一道清淨。
X38n0694_p0623b15║戒之一字，標無作體。此無作戒，永離二邊，契中道。
X38n0694_p0623b16║非非戒下，先明離有；慈良下，次明離空；制止下，結
X38n0694_p0623b17║明德用。非戒者，外道邪戒，及凡夫取相持戒，雖善
X38n0694_p0623b18║惡不同，咸非入道正門，故名非戒。今菩薩戒體，非
X38n0694_p0623b19║同凡外之非戒，以其了達無受者故也。此十善戒
X38n0694_p0623b20║法，雖師師相授，而實無師能說此法。所謂和尚是
X38n0694_p0623b21║戒耶？阿闍梨是戒耶？乃至白四羯磨是戒耶？即所
X38n0694_p0623b22║對治欺盜等十惡法，亦本無集者。以此惡法，不自
X38n0694_p0623b23║生，不他生，不共生，不無因生。又未生無藏處，欲生
X38n0694_p0623b24║無來處，正生無住處，生已無去處，則法性本無染
X38n0694_p0623c01║汙也。但法性中，本自具足慈良等一切性德，即是
X38n0694_p0623c02║十戒體性。謂慈即不殺體性，良即不盜體性，清即
X38n0694_p0623c03║不婬體性，直即不兩舌體性，正即不惡口體性，實
X38n0694_p0623c04║即不妄言不綺語體性，正見即不癡體性，捨即不
X38n0694_p0623c05║貪體性，喜即不瞋體性也。制止八倒者，一切性離，
X38n0694_p0623c06║即無受乃至無集，能制止凡外四倒。一道清淨，即
X38n0694_p0623c07║慈良等體性，能制止二乘四倒。葢凡夫及外道，不
X38n0694_p0623c08║論惡戒善戒，咸生取著，無常計常，苦謂是樂，無我
X38n0694_p0623c09║執我，不淨計淨，故成有漏因果。二乘雖證無漏，不
X38n0694_p0623c10║達性體，常謂無常，樂謂是苦，我謂無我，淨謂不淨，
X38n0694_p0623c11║故入涅槃時，戒善隨廢。大乘從性起修，全修在性，
X38n0694_p0623c12║以性德為所依體，以無作色為當體，始從初受，極
X38n0694_p0623c13║至佛身，不壞不失，任運止惡行善。性德即法身，無
X38n0694_p0623c14║作色即報身，所謂諸佛究竟色也。於律儀上，法爾
X38n0694_p0623c15║有攝眾生義，即應化身，此戒心亦可別。對治地住
X38n0694_p0623c16║者，地是所治，戒是能治也。
X38n0694_p0623c17║△三忍心
X38n0694_p0623c18║若佛子！忍有無相慧，體性一切空；空忍一切處，忍名
X38n0694_p0623c19║無生行；忍一切處，得名如苦；忍無量行，一一名忍。無
X38n0694_p0623c20║受、無打、無刀杖，瞋心皆如如，無一一諦，一相、無無相，
X38n0694_p0623c21║有、無有相，非非心相，緣、無緣相，立、住、動、止，我、人、縛、解，
X38n0694_p0623c22║一切法如忍相不可得。
X38n0694_p0623c23║有無相慧體性者，謂菩薩三忍咸以無相慧為體
X38n0694_p0623c24║性也。下別釋三忍，即約三苦境明之。觀一切壞苦
X38n0694_p0624a01║皆知本空，故名空忍。觀一切處行苦皆本無生，名
X38n0694_p0624a02║無生行忍。觀一切處苦苦得其實相，知即法身，名
X38n0694_p0624a03║如苦忍。若非三忍之力，一切行門皆不成就，故無
X38n0694_p0624a04║量行一一名忍。此總結上文也。下重明三忍觀慧。
X38n0694_p0624a05║以諦觀壞苦境界，內無能受之我，外無能打之人，
X38n0694_p0624a06║中間無所用之刀杖，故瞋心皆如彼真如之理而
X38n0694_p0624a07║不動搖，所以名空忍也。以諦觀行苦境界，了知無
X38n0694_p0624a08║苦集等一一差別之諦，惟是一真實相。雖無一一
X38n0694_p0624a09║諦而并無無相，雖有一真實相而亦無有相，亦非
X38n0694_p0624a10║心與非心之相，亦無緣與無緣之相，是名無生行
X38n0694_p0624a11║忍也。以諦觀苦苦境界，了知若立若住、若動若止、
X38n0694_p0624a12║若我若人、若縛若解，一切法當體皆如。若一切皆
X38n0694_p0624a13║如，則忍相亦不可得，是名如苦忍也。一切法如，即
X38n0694_p0624a14║上文所謂一切處得耳。此三苦繇於三受，若別對
X38n0694_p0624a15║者，樂受是壞苦，苦受是苦苦，不苦不樂受是行苦。
X38n0694_p0624a16║若通論者，三受皆壞苦，必變壞故；三受皆行苦，遷
X38n0694_p0624a17║流造作性故；三受皆苦苦，生死惡法故。此亦可別
X38n0694_p0624a18║對修行住者，以三忍力修無量行也。
X38n0694_p0624a19║△四進心。
X38n0694_p0624a20║若佛子！若四威儀一切時行，伏空假，會法性，登無生
X38n0694_p0624a21║山，而見一切有無如有如無，天地青黃赤白一切入，
X38n0694_p0624a22║乃至三寶智性一切信，進道空、無生、無作、無慧，起空
X38n0694_p0624a23║入世諦法，亦無二相，續空心通達進分善根。
X38n0694_p0624a24║無相精進，常時無間，不拘行坐，故云一切時行。行
X38n0694_p0624b01║何等法？謂常伏習空觀、假會觀、法性觀也。以三觀
X38n0694_p0624b02║力故，能登無生山，而見一切有無之法。有亦真如，
X38n0694_p0624b03║無亦真如，總不背於法性。故於天地等世間法，乃
X38n0694_p0624b04║至三寶等出世法，一切信其皆是真如。即於此世
X38n0694_p0624b05║出世法中，修習進道，皆與空、無生、無作三解脫門
X38n0694_p0624b06║相應，亦并無三脫之慧可得。乃至起真空觀，入世
X38n0694_p0624b07║諦法，亦與空法無二。惟以相續真空觀，通達進分
X38n0694_p0624b08║善根，是名無相真精進也。此亦可別對生貴住者，
X38n0694_p0624b09║登無生山，即是入如來種。
X38n0694_p0624b10║△五定心
X38n0694_p0624b11║若佛子！寂滅無相無相無量行無量心三昧，凡夫聖
X38n0694_p0624b12║人無不入三昧，體性相應一切以定力故。我人作者
X38n0694_p0624b13║受者一切縛見性是障因緣，散風動心不寂而滅，空
X38n0694_p0624b14║空八倒無緣假靜，慧觀一切假會念念寂滅，一切三
X38n0694_p0624b15║界果罪性皆由定滅而生一切善。
X38n0694_p0624b16║寂滅無相，標定體也。無相下，先明定能生善；一切
X38n0694_p0624b17║下，次明定能滅罪；無緣下，結示觀慧功能。先明生
X38n0694_p0624b18║善者，言此定雖則無相，而能具無量行，所謂四無
X38n0694_p0624b19║量心三昧，一切凡夫聖人無不入此三昧相應，以
X38n0694_p0624b20║大慈故與一切聖樂，以大悲故拔一切凡苦，以大
X38n0694_p0624b21║喜故於一切凡聖等生慶悅，以大捨故於一切凡
X38n0694_p0624b22║聖等心無二。又此四無量定，三乘聖人固所共修，
X38n0694_p0624b23║一切凡夫亦皆曾證，以劫盡時火水風災將起，一
X38n0694_p0624b24║切有情法爾成就此定，乃生四禪處故。次明滅罪
X38n0694_p0624c01║者，言一切我人等縛著邪見之性，凡屬障道因緣
X38n0694_p0624c02║散風動心，以定力故皆不須作意求寂而自永滅，
X38n0694_p0624c03║滅故空凡夫四倒，不寂而滅故空二乘四倒也。次
X38n0694_p0624c04║結示功能者，言用此無緣假靜慧，觀一切假會之
X38n0694_p0624c05║法皆即念念寂滅，所以三界苦果及其罪性皆繇
X38n0694_p0624c06║定力而滅，而罪性既滅，法爾生得慈悲等一切善
X38n0694_p0624c07║也。靜慧即是靜慮，梵名禪那。無緣假者，謂一切假
X38n0694_p0624c08║名諸法當體全空，本無可緣，今達假法性空，故名
X38n0694_p0624c09║無緣假靜慧。此定心亦可別對方便具足住者，三
X38n0694_p0624c10║昧體性凡聖無不相應，如胎已成人相不缺也。
X38n0694_p0624c11║△六慧心
X38n0694_p0624c12║若佛子，空慧非無緣，知體名心，分別一切法假名主
X38n0694_p0624c13║者，與道通同。取果行因，入聖捨凡，滅罪起福，縛解盡，
X38n0694_p0624c14║是體性功用。一切見常樂我淨煩惱，慧性不明，故以
X38n0694_p0624c15║慧為首。修不可說觀慧，入中道一諦。其無明障慧，非
X38n0694_p0624c16║相非來，非緣非罪，非八倒，無生滅。慧光明𦦨，為照樂
X38n0694_p0624c17║虗方便，轉變神通，以智體性所為慧用故。
X38n0694_p0624c18║空慧者，標第一義空，真慧之體也。此之妙慧，非同
X38n0694_p0624c19║二乘斷空，一無所緣而已。當知即是靈知之體，亦
X38n0694_p0624c20║名真心。外道迷此真體，故分別一切法假名主者。
X38n0694_p0624c21║然即此外道惡慧，亦本與覺道通同。二乘不了此
X38n0694_p0624c22║體，故但取果行因，入聖捨凡，滅罪起福，一切縛著
X38n0694_p0624c23║皆悉解盡。然即此二乘偏慧，亦是此體性之功用。
X38n0694_p0624c24║但彼外道及二乘人，於一切知見、常樂我淨、煩惱
X38n0694_p0625a01║等法，慧性不明，是以或生執著，或欲捨離耳。故今
X38n0694_p0625a02║以慧為首，修不可說觀慧，雙破二執，雙炤二理，入
X38n0694_p0625a03║於中道一諦。中道既顯，方知其無明之障。慧者，本
X38n0694_p0625a04║非有相，非有來處，非有生緣，非有罪累，本非八倒，
X38n0694_p0625a05║原無生滅。是以慧光明𦦨，獨為炤耀，而隨其意樂，
X38n0694_p0625a06║虗融無礙，起諸方便，以種種轉變神通，化導含識。
X38n0694_p0625a07║此皆以真智體性所為，而慧即其用故也。此亦可
X38n0694_p0625a08║別對正心住者。入中道一諦，則容貌如佛；樂虗方
X38n0694_p0625a09║便，則心相亦同。
X38n0694_p0625a10║△七願心
X38n0694_p0625a11║若佛子！願，願大求，一切求，以果行因故。願心連，願心
X38n0694_p0625a12║連，相續百劫，得佛滅罪。求，求至心無生，空一願觀，觀
X38n0694_p0625a13║入定照。無量見縛，以求心故；解脫無量妙行，以求心
X38n0694_p0625a14║成；菩提無量功德，以求為本。初發求心，中間修道，行
X38n0694_p0625a15║滿願故，佛果便成。觀一諦中道，非陰非界，非沒生見，
X38n0694_p0625a16║見非解慧，是願體性，一切行本源。
X38n0694_p0625a17║願願者，隨所發願，數數無盡，不止一發也。大求者，
X38n0694_p0625a18║惟為菩提，不向二乘，不向三有也。一切求者，心無
X38n0694_p0625a19║限劑，不捨一法也。以果行因故願心連者，先達心
X38n0694_p0625a20║佛眾生三無差別之理，稱果覺之性而行妙因，故
X38n0694_p0625a21║所發大願相連不絕，永無退悔，至於百劫之久，猶
X38n0694_p0625a22║如舍那本所修行，則覺道必得究竟，滅罪必得無
X38n0694_p0625a23║遺矣。人謂願求之心屬於散動，而不知求求至心
X38n0694_p0625a24║者，却與無生空一，所謂取捨若極，與不取捨亦非
X38n0694_p0625b01║異轍。故修此願時，觀觀皆入正定，炤明佛法也。次
X38n0694_p0625b02║重明得佛滅罪，謂無量見縛皆以求心故得解脫，
X38n0694_p0625b03║無量妙行皆以求心乃成菩提，無量功德皆以求
X38n0694_p0625b04║心而為其本。是以初發求心，中間修道，以行填願，
X38n0694_p0625b05║但令行滿願故，佛果便得成也。若無求心，如擔麻
X38n0694_p0625b06║棄金，豈脫見縛？紫光劣願，豈成無漏？但念三脫，豈
X38n0694_p0625b07║樂神通耶？次更明觀觀入定，謂觀於一諦中道，非
X38n0694_p0625b08║陰非界，非沒見生見之見，非二乘之解慧，當知是
X38n0694_p0625b09║願即是中道體性，乃一切行之本源也。沒生見者，
X38n0694_p0625b10║沒即無見，生即有見，此亦可別對不退住者，願願
X38n0694_p0625b11║相連，故身心日益增長也。
X38n0694_p0625b12║△八護心。
X38n0694_p0625b13║若佛子！護三寶，護一切行功德，使外道八倒惡邪見
X38n0694_p0625b14║不嬈正信，滅我縛見縛無生，照達二諦觀心現前，以
X38n0694_p0625b15║護根本無相護，護空無作無相以心慧連，慧連入無
X38n0694_p0625b16║生空道智道皆明光，明光護觀入空假分分幻化，幻
X38n0694_p0625b17║化所起如無，如無法體集散不可護，觀法亦爾。
X38n0694_p0625b18║此即力波羅蜜也。護三寶者，不為外道邪見四倒
X38n0694_p0625b19║所嬈。護一切行功德者，不為二乘偏空四倒所嬈。
X38n0694_p0625b20║故於佛道，具足正信，能滅我法二執，而無生觀慧，
X38n0694_p0625b21║炤達真俗二諦，使觀心常現前也。此妙護心，名為
X38n0694_p0625b22║根本無相之護。即以此護根本無相之護，護於空、
X38n0694_p0625b23║無作、無相三解脫門。繇此心中智慧，相連不絕，則
X38n0694_p0625b24║能證入無生空道，令其能觀之智，及所觀之無生
X38n0694_p0625c01║空道，皆悉明光。又以此明光智道，護持觀智，入於
X38n0694_p0625c02║空假二境，分分幻化法中，悉知一切幻化，所起如
X38n0694_p0625c03║無，謂皆即第一義空。而此如無法體，集亦非集，散
X38n0694_p0625c04║亦非散，若集若散，皆不可得。而護所護之境，既不
X38n0694_p0625c05║可得，則能護之觀法，亦爾不可得也。能護所護，皆
X38n0694_p0625c06║不可得，乃名根本無相護。若有少法可得，則為八
X38n0694_p0625c07║倒之所嬈矣。此亦可別對童真住者，以善護故，離
X38n0694_p0625c08║一切過，靈相具足。
X38n0694_p0625c09║△九喜心
X38n0694_p0625c10║若佛子！見他人得樂，常生喜悅，及一切物，假空照寂，
X38n0694_p0625c11║而不入有為，不無寂然，大樂無合，有受而化，有法而
X38n0694_p0625c12║見，云假法性，平等一觀，心心行多，聞一切佛行功德，
X38n0694_p0625c13║無相喜智，心心生念，而靜照樂心，緣一切法。
X38n0694_p0625c14║此即方便波羅蜜也。繇善知同體巧方便故，不但
X38n0694_p0625c15║自修功德以益眾生，但見他人得於世出世樂，常
X38n0694_p0625c16║生隨喜之心，而即以此隨喜功德，又能普悅及一
X38n0694_p0625c17║切物。葢以即假即空，即炤即寂，而雖不入於有為
X38n0694_p0625c18║之法，不無寂然法性大樂也。以不入有為，故無合；
X38n0694_p0625c19║以不無大樂，故有受；以無合故，而化有法，令其忘
X38n0694_p0625c20║相；以有受故，而見云假，令互得益。此正以心佛眾
X38n0694_p0625c21║生法性本來平等一體之觀，故成此善巧方便也。
X38n0694_p0625c22║此修巧便菩薩，心心行於多聞，使觀智增益明了，
X38n0694_p0625c23║乃至三世一切佛行功德，皆以無相隨喜之智慧
X38n0694_p0625c24║方便，於念念中攝取現前，生隨喜念，而恒以此靜
X38n0694_p0626a01║炤樂心，徧緣法界一切諸法，使其互為莊嚴，重重
X38n0694_p0626a02║無盡。此則以法界中樂，還復普施法界眾生，所謂
X38n0694_p0626a03║惠而不費者也。亦可別對法王子住者，方便最巧
X38n0694_p0626a04║妙故。
X38n0694_p0626a05║△十頂心。
X38n0694_p0626a06║若佛子！是人最上智，滅無我輪見疑身一切瞋等，如
X38n0694_p0626a07║頂觀連，觀連如頂，法界中因果如如，一道最勝上如
X38n0694_p0626a08║頂，如人頂非非身見，六十二見五陰生滅，神我主人
X38n0694_p0626a09║動轉屈伸，無受無行可捉縛者。是人爾時入內空值
X38n0694_p0626a10║道，心心眾生不見緣不見非緣，住頂三昧寂滅定，發
X38n0694_p0626a11║行趣道性實我人，常見八倒生緣不二法門，不受八
X38n0694_p0626a12║難，幻化果畢竟不受，唯一眾生去來坐立，修行滅罪
X38n0694_p0626a13║除十惡生十善，入道正人正智正行。菩薩達觀現前，
X38n0694_p0626a14║不受六道果，必不退佛種性中生，生入佛家不離正
X38n0694_p0626a15║信。
X38n0694_p0626a16║此即智波羅蜜也。以差別智徧知諸法，善達法界
X38n0694_p0626a17║如如頂法，名最上智。此智徧能滅無利鈍諸使，所
X38n0694_p0626a18║謂我輪見、疑身、一切瞋等，能令如頂觀智相連不
X38n0694_p0626a19║斷。繇此觀智相連，觀於如頂法故，了知法界中若
X38n0694_p0626a20║因若果，皆即如如一道，更無二如，故此名為最勝
X38n0694_p0626a21║上如頂法，猶如人之頂相也。然雖喻以人頂，實乃
X38n0694_p0626a22║非非身見，亦非六十二見可見，亦非五陰生滅之
X38n0694_p0626a23║法，亦非外道所計神我主人能動轉屈伸者，亦自
X38n0694_p0626a24║不受諸法，亦無行相可得。既是第一正受，心行處
X38n0694_p0626b01║滅，又安可捉縛哉？非非身見者，上非字是遮拂之
X38n0694_p0626b02║辭，下非字連身字為義，謂凡外非身計身，故名為
X38n0694_p0626b03║非身見。或疑衍一非字，亦通也。是人爾時既證頂
X38n0694_p0626b04║法，滅於身見，乃至無受無行，便入內空三昧，親值
X38n0694_p0626b05║於道，名為見道。是時雖心心以度眾生為事，而不
X38n0694_p0626b06║見有緣相，亦不見有非緣相，住是頂三昧中，從寂
X38n0694_p0626b07║滅定發起妙行，進趣佛道。一切外道所執性實，我
X38n0694_p0626b08║人常見，及八倒生緣等，皆入不二法門，所謂行於
X38n0694_p0626b09║非道。通達佛道故，不受邪見八難之報，及三界中
X38n0694_p0626b10║一切幻化果報，亦皆畢竟不受。然既無我人，亦無
X38n0694_p0626b11║果受，將誰修行而成佛道耶？惟有一種八識心心
X38n0694_p0626b12║所之法聚，假名眾生，去來坐立，非斷非常，法爾展
X38n0694_p0626b13║轉相續，修行滅罪，除惡生善，入於正道，證於正忍
X38n0694_p0626b14║正智之法，發起正行。爾時菩薩通達觀智，常得現
X38n0694_p0626b15║前，既不受六道有漏之果，亦復不退佛種性中，而
X38n0694_p0626b16║墮二乘之地，生生入於佛家，不復離正信矣。此亦
X38n0694_p0626b17║可別對灌頂住者，以住頂三昧故。
X38n0694_p0626b18║△三、結指。
X38n0694_p0626b19║上十天光品廣說。
X38n0694_p0626b20║△二、明十長養三：初、總徵，二、別釋，三、結指。今初。
X38n0694_p0626b21║盧舍那佛言：千佛諦聽！汝先問長養十心者。
X38n0694_p0626b22║四無量定，四攝法慧，最能增長佛道，養育眾生，名
X38n0694_p0626b23║十長養。別則一心分對一行，圓則位位具修此心，
X38n0694_p0626b24║乃至妙覺滿足此心。今就義便，且約從空入假為
X38n0694_p0626c01║解，既二諦平等，則中道自圓彰矣。又四等非無觀
X38n0694_p0626c02║慧，四攝非無定力，今以定慧分攝，亦一往語耳。
X38n0694_p0626c03║△二、別釋十：初、慈心（至）十、慧心。今初。
X38n0694_p0626c04║若佛子！常生慈心生樂因已，於無我智中樂相應觀，
X38n0694_p0626c05║入法受想行識色等大法中，無生無住無滅，如幻如
X38n0694_p0626c06║化如如無二故，一切修行成法輪化被一切，能生正
X38n0694_p0626c07║信不由魔教，亦能使一切眾生得慈樂果，非實非善
X38n0694_p0626c08║惡果，解空體性三昧。
X38n0694_p0626c09║慈以與樂為義，故常生慈心，能生樂因。然或不與
X38n0694_p0626c10║無我智相應，便屬情愛，故必於無我智中，以樂相
X38n0694_p0626c11║應之觀，而入一切諸法。所謂觀於受想等大法中，
X38n0694_p0626c12║一切即空、即假、即中。無生住滅，即空也；如幻化，即
X38n0694_p0626c13║假也；如如無二，即中也。如此一切，修行滿足，成就
X38n0694_p0626c14║法輪，化被一切，能使一切眾生，咸生正信，不由魔
X38n0694_p0626c15║教，此則成於樂因，亦能使一切眾生，得於究竟慈
X38n0694_p0626c16║樂之果。而此慈樂果，非二乘所證實滅，亦非世間
X38n0694_p0626c17║善惡果報，乃是解空體性三昧，諸佛菩薩大法樂
X38n0694_p0626c18║耳。此亦可別對歡喜行者，化被一切，即十方隨順
X38n0694_p0626c19║之義。
X38n0694_p0626c20║△二悲心
X38n0694_p0626c21║若佛子！以悲空、空無相、悲緣行道，自滅一切苦。於一
X38n0694_p0626c22║切眾生無量苦中生智，不殺生緣、不殺法緣、不著我
X38n0694_p0626c23║緣故，常行不殺、不盜、不婬，而一切眾生不惱。發菩提
X38n0694_p0626c24║心者，於空見一切法如實相種性行中，生道智心，於
X38n0694_p0627a01║六親、六怨。親怨三品中，與上樂智；上怨緣中，九品得
X38n0694_p0627a02║樂果。空現時，自身、他一切眾生平等一樂，起大悲。
X38n0694_p0627a03║以悲空空無相者，了知大悲之體本自空空無相，
X38n0694_p0627a04║今欲證此體，故以悲緣而行菩薩之道，先自滅一
X38n0694_p0627a05║切苦因，隨於一切眾生無量苦中生拔濟智，設自
X38n0694_p0627a06║身未免苦輪，則安能廣度一切也？無量苦者，因則
X38n0694_p0627a07║見思為苦、塵沙為苦、無明為苦，果則惡道為苦、有
X38n0694_p0627a08║漏為苦、沉寂為苦、迷中為苦。生智者，生真諦智，拔
X38n0694_p0627a09║見思苦因，拔惡道有漏二種分段苦果；生俗諦智，
X38n0694_p0627a10║拔塵沙苦因，拔沉寂苦果；生中諦智，拔無明苦因，
X38n0694_p0627a11║拔迷中變易苦果。以要言之，即是一念圓修三種
X38n0694_p0627a12║大悲。繇修生緣大悲故，拔惡道之苦，亦拔沉寂之
X38n0694_p0627a13║苦，俗諦三昧成，是名不殺生緣，觀一切眾生皆我
X38n0694_p0627a14║父母等也。繇修法緣大悲故，拔有漏分段之苦，真
X38n0694_p0627a15║諦三昧成，是名不殺法緣，觀一切地水是我先身，
X38n0694_p0627a16║一切火風是我本體也。繇修無緣大悲故，拔迷中
X38n0694_p0627a17║變易之苦，中諦三昧成，是名不著我緣，觀心佛眾
X38n0694_p0627a18║生三無差別，不緣假名，不緣實法，惟緣中道佛性，
X38n0694_p0627a19║無緣而無不緣也。若約次第釋者，藏教持性重戒，
X38n0694_p0627a20║是不殺生緣；通教體色入空，是不殺法緣；別教修
X38n0694_p0627a21║行中道，是不著我緣；圓教三悲一念中修，故能圓
X38n0694_p0627a22║拔無量眾苦。然悲觀雖深，總以事戒為所依境，若
X38n0694_p0627a23║無事境，理觀不發，故常行不殺、不盜、不婬，而一切
X38n0694_p0627a24║眾生不惱發菩提心者，我不以殺、盜、婬事惱人，人
X38n0694_p0627b01║亦自不惱我，互不相惱，斯即永拔苦因。而此圓悲，
X38n0694_p0627b02║不惟拔苦，隨即與樂，良繇菩薩不但見空，亦即於
X38n0694_p0627b03║空見一切法如實之相，故於種性行中，隨生道種
X38n0694_p0627b04║智心，於親怨三品，一一皆與上樂智果，乃至上怨
X38n0694_p0627b05║緣中，亦令其九品得於樂果。如是修習，乃至空空
X38n0694_p0627b06║無相之體現在前時，則自身及他一切眾生，皆平
X38n0694_p0627b07║等使歸一樂，而還起佛地之大悲矣。此亦可別對
X38n0694_p0627b08║饒益行者，善能利益一切眾生故也。
X38n0694_p0627b09║△三喜心
X38n0694_p0627b10║若佛子！悅喜無生心時，種性體相道智空空，喜心不
X38n0694_p0627b11║著我所出沒，三世因果無集一切有，入空觀行成等
X38n0694_p0627b12║喜。一切眾生起空入道，捨惡知識求善知識，示我好
X38n0694_p0627b13║道，使諸眾生入佛法家，法中常起歡喜入佛位中。復
X38n0694_p0627b14║是諸眾生入正信捨邪見，背六道苦故喜。
X38n0694_p0627b15║悅者暢適，喜者歡欣，此總標無量三昧之體相也。
X38n0694_p0627b16║無生下別出四喜，謂此悅喜不同世情欲樂所起，
X38n0694_p0627b17║特以自悟無生心時，則一切種性體相以道智炤
X38n0694_p0627b18║之無不皆空，故於空法而生歡喜，此即以自解空
X38n0694_p0627b19║理不受生縛故喜也。既達空法，心不著於我所而
X38n0694_p0627b20║但求自度，惟為化度眾生，示現出沒三世而非從
X38n0694_p0627b21║業牽，故一切因果悉皆無集，恒於一切二十五有
X38n0694_p0627b22║之中隨處令其入空，觀行成就故得平等歡喜，此
X38n0694_p0627b23║即以善解無著遊戲度生故喜也。於一切眾生起
X38n0694_p0627b24║真空智入慈悲道，各各捨惡知識求善知識，還示
X38n0694_p0627c01║我以好道互相得益，使諸眾生入佛法家，故於法
X38n0694_p0627c02║中常起歡喜，此即以慶他行因展轉度脫故喜也。
X38n0694_p0627c03║既人佛位之中，復使是諸眾生皆入正信捨邪背
X38n0694_p0627c04║苦，此即以度他得果廣化眾生故喜也。此亦可別
X38n0694_p0627c05║對無瞋恨行者，即是自覺覺他得無違拒義故。此
X38n0694_p0627c06║與發趣中喜心差別者，發趣是隨喜方便，此是無
X38n0694_p0627c07║量三昧也。
X38n0694_p0627c08║△四、捨心。
X38n0694_p0627c09║若佛子！常生捨心，無造無相。空法中如虗空，於善惡、
X38n0694_p0627c10║有見無見、罪福二中，平等一照，非人、非我所心，而自
X38n0694_p0627c11║他體性不可得，為大捨。及自身肉、手足、男女、國城，如
X38n0694_p0627c12║幻化、水流、燈𦦨，一切捨而無生，心常修其捨。
X38n0694_p0627c13║無分別，無執著，其心平等，名之為捨。無造下，明離
X38n0694_p0627c14║一切分別，故為大捨。及自身下，明離一切執著，名
X38n0694_p0627c15║一切捨。而無生下，結明常生捨心，即是無住生心
X38n0694_p0627c16║之義也。無造即無作。於此三解脫門法中，觀一切
X38n0694_p0627c17║法如虗空等，若善若惡，若有若無，若罪若福，無不
X38n0694_p0627c18║平等一炤。知其體性本不可得，故於內身外物，了
X38n0694_p0627c19║達如幻化非實，如流𦦨無住，脫然放下，永無悋惜
X38n0694_p0627c20║也。此亦可別對無盡行者平等一炤，即所謂三世
X38n0694_p0627c21║平等，十方通達。
X38n0694_p0627c22║△五施心
X38n0694_p0627c23║若佛子！能以施心被一切眾生，身施、口施、意施、財施、
X38n0694_p0627c24║法施，教導一切眾生，內身、外身、國城、男女、田宅皆如
X38n0694_p0628a01║如相，乃至無念財物、受者、施者，亦內、亦外，無合、無散，
X38n0694_p0628a02║無心行化，達理、達施一切相現在行。
X38n0694_p0628a03║此四攝法中之布施攝也。發趣施度，以到彼岸為
X38n0694_p0628a04║義。此中施攝，以化眾生為旨。故云被一切眾生也。
X38n0694_p0628a05║菩薩所有身口意業，無不攝取眾生。而攝取之方，
X38n0694_p0628a06║不過財法二施。三業為能施，財法為所施。能所並
X38n0694_p0628a07║列，以此五施教導眾生。又觀內外身等，皆如真如
X38n0694_p0628a08║之相，乃至無有一念分別財物受者施者。如此了
X38n0694_p0628a09║達三輪體空，亦內修理觀，亦外行布施。理觀亦無
X38n0694_p0628a10║合，布施亦無散。終日無心，終日行化。達即事之理，
X38n0694_p0628a11║達即理之施。以此一切種種相貌，而現在行施。即
X38n0694_p0628a12║佛頂所謂種種法門，得無差悞者也。故亦可別對
X38n0694_p0628a13║離癡亂行。
X38n0694_p0628a14║△六、好語心。
X38n0694_p0628a15║若佛子！入體性愛語三昧，第一義諦法語義，一切實
X38n0694_p0628a16║語言皆順一語，調和一切眾生心，無瞋無諍一切法，
X38n0694_p0628a17║空智無緣常生愛心，行順佛意亦順一切他人，以聖
X38n0694_p0628a18║法語教諸眾生，常行如心發起善根。
X38n0694_p0628a19║欲明好語，先言入體性愛語三昧者，以說法度生
X38n0694_p0628a20║最為難事，自非悟入妙法體性，則不能以四悉因
X38n0694_p0628a21║緣巧作隨智隨情等說。惟入此體性三昧，了知一
X38n0694_p0628a22║切法性皆不可說，而有因緣故亦可得說。其所說
X38n0694_p0628a23║法善逗羣機，能使眾生愛樂歡喜，故名體性愛語
X38n0694_p0628a24║三昧也。既入三昧，則或說第一義諦法之語義，或
X38n0694_p0628b01║說一切種種真實語言，究竟皆順入於一乘真語
X38n0694_p0628b02║矣。第一語義者，隨自意語、隨智語也。一切實語言
X38n0694_p0628b03║者，隨他意語、隨情語也。雖善巧隨情，種種權說毫
X38n0694_p0628b04║無欺誑，譬如長者等與諸子白牛大車，終無虗妄
X38n0694_p0628b05║之咎，故名一切實語言也。隨智固順一乘，隨情亦
X38n0694_p0628b06║方便漸令入實，故云皆順一語。以此二語調和眾
X38n0694_p0628b07║生，不悋真法故無瞋，常隨物機故無諍。葢繇一切
X38n0694_p0628b08║法空之智雖無扳緣，而常於眾生生慈愛心，是以
X38n0694_p0628b09║隨所說語，上則行順佛意而契理，下亦隨順一切
X38n0694_p0628b10║他人而契機。恒以聖人法語教諸眾生，常行如心
X38n0694_p0628b11║而不離第一義諦，發起善根而不捨方便說法，是
X38n0694_p0628b12║謂菩薩愛語攝也。自他二語一往分釋者，隨智為
X38n0694_p0628b13║上契佛理，隨情為下契羣機。具足釋者，二語即佛
X38n0694_p0628b14║權實二智，故皆上合佛心；二語徧接利鈍眾生，故
X38n0694_p0628b15║皆下順他人。此亦可別對善現行者，於一法性作
X38n0694_p0628b16║二種說，即是同中顯現羣異。雖二種說皆順一語，
X38n0694_p0628b17║即是一一異相各各見同也。
X38n0694_p0628b18║△七益心
X38n0694_p0628b19║若佛子！利益心時，以實智體性，廣行智道，集一切明
X38n0694_p0628b20║𦦨法門，集觀行七財。前人得利益故，受身命而入利
X38n0694_p0628b21║益三昧，現一切身、一切口、一切意，而震動大世界。一
X38n0694_p0628b22║切所為所作，他人入法，種空、種道、種中，得益得樂，現
X38n0694_p0628b23║形六道，無量苦惱之事，不以為患，但益人為利。
X38n0694_p0628b24║此即利行攝也。此之攝法，全用權智，而權智全以
X38n0694_p0628c01║實智為體，故即以實智體性，而廣行權智之道，集
X38n0694_p0628c02║一切智慧光明，集一切功德法財，福慧並嚴，乃使
X38n0694_p0628c03║前人得益。故自雖久離生緣，為眾生故，示受身命，
X38n0694_p0628c04║而入利益三昧，以三味力，現三輪不思議化，震動
X38n0694_p0628c05║大千，舉足動步，無非佛事，皆使他人悟三觀門，得
X38n0694_p0628c06║現在益，得究竟樂。又復現形六道，廣應羣機，雖六
X38n0694_p0628c07║道中有無量苦惱，不以為患，但以益人為利耳。七
X38n0694_p0628c08║財者，一信，二進，三戒，四慚愧，五聞，六捨，七定慧。三
X38n0694_p0628c09║觀者，法種為中觀，空種為空觀，道種為假觀也。此
X38n0694_p0628c10║亦可別對無著行者，現身口意，震動世界，即所謂
X38n0694_p0628c11║現塵現界，不相留礙也。
X38n0694_p0628c12║△八同心
X38n0694_p0628c13║若佛子！以道性智同空、無生法中，以無我智同生、無
X38n0694_p0628c14║二空、同源境，諸法如相常生、常住、常滅，世法相續流
X38n0694_p0628c15║轉無量，而能現無量形身、色、心等業，入諸六道。一切
X38n0694_p0628c16║事同空、同無生我、同無物，而分身散形故，入同法三
X38n0694_p0628c17║昧。
X38n0694_p0628c18║此即同事攝也。前之利行，雖亦現形六道，猶為一
X38n0694_p0628c19║切導首。今則異類中行，行於非道，通達佛道，善權
X38n0694_p0628c20║化物，尤為不可思議。良以了達道種性智，同於真
X38n0694_p0628c21║空，所謂即俗而真，故證入於無生法中，而以二種
X38n0694_p0628c22║無我妙智，同一切眾生無二，在天而天，在人而人，
X38n0694_p0628c23║不知其為菩薩所化也。葢既悟此畢竟空寂，萬法
X38n0694_p0628c24║同源之境，一切諸法真如實相，故能於無生無住
X38n0694_p0629a01║無滅性中，示現常生常住常滅，隨彼世法相續，流
X38n0694_p0629a02║轉無量，而能現無量形身色心等業，入諸六道，一
X38n0694_p0629a03║切善惡事業，皆與其同。正以畢竟空故，雖示生而
X38n0694_p0629a04║同無生，證無生故，雖現我而同無物，而分身散形，
X38n0694_p0629a05║與其同事，導歸佛乘，故入同法三昧。此亦可別對
X38n0694_p0629a06║尊重行者，種種示現，咸導歸于第一波羅蜜多故
X38n0694_p0629a07║也。
X38n0694_p0629a08║△九定心
X38n0694_p0629a09║若佛子！復從定心觀慧證空，心心靜緣，於我所法、識
X38n0694_p0629a10║界、色界中而不動轉，逆順出沒故，常入百三昧、十禪
X38n0694_p0629a11║支，以一念智作是見：一切我、人，若內、若外，眾生種子
X38n0694_p0629a12║皆無合散，集成起作而不可得。
X38n0694_p0629a13║復從定心者，善修慈悲喜捨三昧，成就奮迅超越
X38n0694_p0629a14║等殊勝妙用也。前發趣中第五定心，以寂滅無相
X38n0694_p0629a15║為體，此則以逆順出沒而為功能。葢繇觀慧證入
X38n0694_p0629a16║空理，故心心寂靜，而常能徧緣一切三昧境界，不
X38n0694_p0629a17║為我所法、識界、色界之所動轉。於九次第定，隨意
X38n0694_p0629a18║自在，逆順出沒，遂入百三昧及十禪支。以一念相
X38n0694_p0629a19║應智慧，見一切根身器界現行種子。因緣和合，虗
X38n0694_p0629a20║妄有生而無合；因緣別離，虗妄名滅而非散。惟是
X38n0694_p0629a21║妄心之所集成，名為現行；妄心之所起作，名為種
X38n0694_p0629a22║子，而當體了不可得也。葢四禪八定，凡外亦能修
X38n0694_p0629a23║習，但繇未證空理，故每為禪法所用，而不能巧用
X38n0694_p0629a24║禪法。既為禪法所用，則未免隨禪受生，是被我所
X38n0694_p0629b01║法、識界、色界所動轉也。識界即四空天，但有四蘊
X38n0694_p0629b02║而無色蘊，故名識界。雖滅受想定，二乘亦能證得，
X38n0694_p0629b03║但未達妙空，便取滅證，不復能現諸威儀。今言逆
X38n0694_p0629b04║順出沒者，起定為出，入定為沒。從滅受想定起，入
X38n0694_p0629b05║非非想定，乃至從二禪起，入於初禪，名逆出沒。從
X38n0694_p0629b06║初禪起，入二禪，乃至從非非想定起，入滅受想定，
X38n0694_p0629b07║名順出沒。若次第順逆出沒，名師子奮迅三昧。若
X38n0694_p0629b08║間隔出沒，名超越三昧，乃至百大三昧。總依九次
X38n0694_p0629b09║第定為本，而九次第定，又總依十禪支所成。十禪
X38n0694_p0629b10║支者，支是分義，謂繇分分心心所法，成於禪定。初
X38n0694_p0629b11║禪有五支，一覺，二觀，三喜，四樂，五一心。二禪有四
X38n0694_p0629b12║支，一喜，二樂，三一心，四內淨。三禪有五支，一樂，二
X38n0694_p0629b13║一心，三捨，四念，五慧。四禪有四支，一一心，二捨，三
X38n0694_p0629b14║念，四不苦不樂。今棄複存單，總名十支。此亦可別
X38n0694_p0629b15║對善法行者，逆順出沒三昧禪支，能成十方諸佛
X38n0694_p0629b16║軌則也。
X38n0694_p0629b17║△十慧心
X38n0694_p0629b18║若佛子，作慧見心，觀諸邪見結患等縛，無決定體性，
X38n0694_p0629b19║順忍空同，故非陰、非界、非入、非眾生、非一我、非因果、
X38n0694_p0629b20║非三世。法慧性起，光光一𦦨，明明見虗，無受其慧，方
X38n0694_p0629b21║便生長養心。是心入起空空道，發無生心。
X38n0694_p0629b22║慧見心者，即是四攝巧慧。作者，起也。前發趣中，第
X38n0694_p0629b23║六慧心，明於空慧心體。此明起空方便，方便不背
X38n0694_p0629b24║真空也。邪見是利使，結患是鈍使，本無決定體性。
X38n0694_p0629c01║菩薩於順忍中，既證空理，觀利鈍使，咸與空同。非
X38n0694_p0629c02║陰界入，及三世法，從真慧體，起光炤相，用一智𦦨，
X38n0694_p0629c03║徹炤萬法，無不明了。見其本皆虗寂，無有受者。而
X38n0694_p0629c04║此慧方便，不惟是四攝之本，亦是十長養心之本。
X38n0694_p0629c05║繇慧方便，生長養心。繇長養心，入於起空空道。便
X38n0694_p0629c06║能發中道無生心，入於十金剛矣。慧方便者，慧即
X38n0694_p0629c07║實慧，方便即權慧。權實二慧，非二體也。起空空道
X38n0694_p0629c08║者，從空出假，假不礙空也。此亦可別對真實行者，
X38n0694_p0629c09║所謂觀一切法，一一皆是清淨無漏，一真無為。
X38n0694_p0629c10║△三、結指。
X38n0694_p0629c11║上千海眼王品，已說心百法明門。
X38n0694_p0629c12║
X38n0694_p0629c13║佛說梵網經菩薩心地品合註卷第一