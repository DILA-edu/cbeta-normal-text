X38n0694_p0673a01║
X38n0694_p0673a02║佛說梵網經菩薩心地品合註卷第六
X38n0694_p0673a03║
X38n0694_p0673a04║姚秦　三藏法師　鳩摩羅什　譯
X38n0694_p0673a05║明　菩薩沙彌古吳　智旭　註
X38n0694_p0673a06║菩薩比丘溫陵　道昉　訂
X38n0694_p0673a07║
X38n0694_p0673a08║○第二十一瞋打報讐戒
X38n0694_p0673a09║若佛子！不得以瞋報瞋、以打報打。若殺父母兄弟六
X38n0694_p0673a10║親，不得加報。若國主為他人殺者，亦不得加報。殺生
X38n0694_p0673a11║報生不順孝道，尚不畜奴婢打拍罵辱，日日起三業
X38n0694_p0673a12║口罪無量，況故作七逆之罪。而出家菩薩無慈心報
X38n0694_p0673a13║讐，乃至六親中故報者，犯輕垢罪。
X38n0694_p0673a14║不順孝道者，被他殺害，必有夙因，快意報讐，重增
X38n0694_p0673a15║未來怨結，非所以愛死者也。尚不畜奴婢者，舉輕
X38n0694_p0673a16║況重。然出家人，總不得畜。在家得畜，但不應非理
X38n0694_p0673a17║打罵耳。七逆罪者，如孟軻云：殺人之父，人亦殺其
X38n0694_p0673a18║父。殺人之兄，人亦殺其兄。去自殺，惟是一間。今我
X38n0694_p0673a19║為父報讐，彼復結讐於我父，又種將來害父之因，
X38n0694_p0673a20║故報讐即可名七逆也。結云出家菩薩者，意顯在
X38n0694_p0673a21║家菩薩，猶得兼用王法，以直報怨，出家斷不可矣。
X38n0694_p0673a22║此是性遮二業，既傷慈忍，復結來怨故也。五緣成
X38n0694_p0673a23║罪：一是讐，二讐想。有六句：初二句輕，謂讐作讐想
X38n0694_p0673a24║讐疑而行瞋報；二句稍重，謂非讐而作讐想讐疑；
X38n0694_p0673b01║二句更重，謂非讐非讐想讐非讐想而行瞋打。即
X38n0694_p0673b02║第九重戒攝也。三有報復心，四行瞋報事，五前人
X38n0694_p0673b03║領納。謂受其打罵結輕，若害命結歸第一殺戒。在
X38n0694_p0673b04║家菩薩以直報怨，憑斷事官依律決判，無有私情，
X38n0694_p0673b05║若打若殺皆不犯。或私行報復，或賄賂求託官府，
X38n0694_p0673b06║過分治罸，一一刑辱結輕，害命結重。又戒本經云：
X38n0694_p0673b07║若菩薩於他起慊恨心，執持不捨，是染汙犯。亦可
X38n0694_p0673b08║此戒兼制。又菩薩怨不宜報，恩則宜報。故戒本經
X38n0694_p0673b09║云：受他恩惠以慊恨心，不以若等若增酬答彼者，
X38n0694_p0673b10║是染汙犯。若嬾惰懈怠，非染汙犯。不犯者：若作方
X38n0694_p0673b11║便而無力，若以方便令彼調伏，若欲報恩而彼不受，
X38n0694_p0673b12║七眾同犯，　大小俱制，　惟遮不開。
X38n0694_p0673b13║果報者，報則相讐相害更無休息，不報則解怨釋
X38n0694_p0673b14║結永無讐對。
X38n0694_p0673b15║理解者，見思塵沙無明為讐，以空假中觀破之為
X38n0694_p0673b16║瞋報。若了達煩惱即菩提，則無瞋報，亦名以直報
X38n0694_p0673b17║怨。
X38n0694_p0673b18║懺悔者，事報作法理報，一心無生。
X38n0694_p0673b19║修證者，初果無事報，圓住無理報。
X38n0694_p0673b20║性惡者，破煩惱怨，殺無明賊。
X38n0694_p0673b21║○第二十二憍慢不請法戒。
X38n0694_p0673b22║若佛子！初始出家未有所解，而自恃聰明有智，或恃
X38n0694_p0673b23║高貴年宿，或恃大姓、高門、大解、大福、大富、饒財七寶，
X38n0694_p0673b24║以此憍慢而不諮受先學法師經律。其法師者，或小
X38n0694_p0673c01║姓、年少、卑門、貧窮、下賤、諸根不具而實有德，一切經
X38n0694_p0673c02║律盡解。而新學菩薩不得觀法師種姓，而不來諮受
X38n0694_p0673c03║法師第一義諦者，犯輕垢罪。
X38n0694_p0673c04║初始出家者，明其染法未深。未有所解者，無佛法
X38n0694_p0673c05║中正解。既染法未深，未開正解，則更不宜憍慢。而
X38n0694_p0673c06║惟其染法未深，未開正解，往往易生憍慢也。自恃
X38n0694_p0673c07║凡有七事：一恃世間聰智，二恃位高，三恃年尊，四
X38n0694_p0673c08║恃門族，五恃大解，六恃大福，七恃富財。其法師者，
X38n0694_p0673c09║小姓則非大姓，年少則非年宿，卑門則非高門，貧
X38n0694_p0673c10║窮則非富財，下賤則非有位，諸根不具則非聰明。
X38n0694_p0673c11║大解而實有德，是有真修。經律盡解，是有正解。解
X38n0694_p0673c12║行雙美，何得更論種姓？今不來諮受，其過何如？
X38n0694_p0673c13║此是性遮二業。慢如高山，法水不住，失傳化之益，
X38n0694_p0673c14║乖參學之方。四緣成罪：一、法師；二、法師想，六句，二
X38n0694_p0673c15║重，二輕，二無犯；三、憍慢心，正是業主，與前第六瞋
X38n0694_p0673c16║患為異；四、不諮受，隨所應諮，不諮結罪。又戒本經
X38n0694_p0673c17║云：輕說法者，不生恭敬，嗤笑毀呰，但著文字，不依
X38n0694_p0673c18║實義，是染汙犯。亦此戒兼制。
X38n0694_p0673c19║七眾同。
X38n0694_p0673c20║大小不全共。小乘於應請者而憍慢，不請則犯；餘
X38n0694_p0673c21║惟不得憍慢，不制悉請。大乘求法為務，一切應請、
X38n0694_p0673c22║一切不應憍慢。
X38n0694_p0673c23║惟遮不開。
X38n0694_p0673c24║果報者，憍慢則失正法種；頑愚陋劣重法，則智慧
X38n0694_p0674a01║開明，菩提增長。
X38n0694_p0674a02║理解者，一切諸法中悉有安樂性，不善用觀橫於
X38n0694_p0674a03║其中取一捨一，就所捨處不能於中如實觀其法
X38n0694_p0674a04║性，名憍慢不請。
X38n0694_p0674a05║懺悔者，事憍、作法理憍，一心無生。
X38n0694_p0674a06║修證者，初果無事憍，圓住無理憍。
X38n0694_p0674a07║性惡者，天上天下惟吾獨尊，不見世間諸天及人，
X38n0694_p0674a08║堪受如來迎接禮拜者。假使佛為起迎，令彼即時
X38n0694_p0674a09║頭破七分。
X38n0694_p0674a10║○第二十三憍慢僻說戒。
X38n0694_p0674a11║若佛子！佛滅度後，欲以好心受菩薩戒時，於佛菩薩
X38n0694_p0674a12║形像前自誓受戒，當以七日佛前懺悔，得見好相便
X38n0694_p0674a13║得戒。若不得好相，應二七、三七乃至一年要得好相。
X38n0694_p0674a14║得好相已，便得佛菩薩形像前受戒。若不得好相，雖
X38n0694_p0674a15║佛像前受戒，不名得戒。若先受菩薩戒，法師前受戒
X38n0694_p0674a16║時，不須要見好相。何以故？是法師師師相授故，不須
X38n0694_p0674a17║好相。是以法師前受戒時即得戒，以生至重心故便
X38n0694_p0674a18║得戒。若千里內無能授戒師，得佛菩薩形像前自誓
X38n0694_p0674a19║受戒，而要見好相。若法師自倚解經律大乘學戒，與
X38n0694_p0674a20║國王、太子、百官以為善友，而新學菩薩來問，若經義、
X38n0694_p0674a21║律義、輕心、惡心、慢心，不一一好答問者，犯輕垢罪。
X38n0694_p0674a22║師師相授不須好相者，以其展轉傳來，即是如來
X38n0694_p0674a23║嫡胤，亦是法身常住。故律藏云：持律之人，是人補
X38n0694_p0674a24║佛處也。生至重心者，謂視師如佛也。不得好相不
X38n0694_p0674b01║名得戒，明自誓受戒如此之難。生至重心便乃得
X38n0694_p0674b02║戒，明從師受戒亦復不易。既受得已請問先達，先
X38n0694_p0674b03║達豈可忽之而不好答乎？輕心者，忽彼來人。惡心
X38n0694_p0674b04║者，慳悋嫉妬。慢心者，自恃福慧也。
X38n0694_p0674b05║此亦性遮二業，乖接引教訓之道。四緣成罪：一、求
X38n0694_p0674b06║法人，二、求法想，三、憍慢心，四、僻說出口。語語結罪，
X38n0694_p0674b07║七眾同犯，皆得說法故。
X38n0694_p0674b08║大小乘共小乘，亦不許僻說故。
X38n0694_p0674b09║惟遮不開。
X38n0694_p0674b10║果報者，悋法則愚癡，憍慢則陋劣，不悋不憍則功
X38n0694_p0674b11║德智慧以自莊嚴。
X38n0694_p0674b12║理解者，有修有證，皆名憍慢。不知四悉因緣，皆名
X38n0694_p0674b13║僻說。
X38n0694_p0674b14║懺悔者，事慢僻作法，理慢僻一心無生。
X38n0694_p0674b15║修證者，初果斷事中慢僻，圓住斷理中慢僻。
X38n0694_p0674b16║性惡者，我為法王，於法自在，隨智隨情，種種僻說。
X38n0694_p0674b17║○第二十四不習學佛戒。
X38n0694_p0674b18║若佛子！有佛經、律、大乘法，正見、正性、正法身，而不能
X38n0694_p0674b19║勤學修習，而捨七寶，反學邪見、二乘、外道、俗典、阿毗
X38n0694_p0674b20║曇、雜論、一切書記，是斷佛性障道因緣，非行菩薩道
X38n0694_p0674b21║者。若故作者，犯輕垢罪。
X38n0694_p0674b22║經律大乘法者，通指菩薩藏也。正見者，萬行之解。
X38n0694_p0674b23║正性者，正因之性。正法身者，正果之性。邪見者，通
X38n0694_p0674b24║指下文諸法。二乘墮於偏空，外道執其謬計，俗典
X38n0694_p0674c01║僅談世務。阿毗曇即二乘論，雜論即外道論，一切
X38n0694_p0674c02║書記即俗典世論也。斷佛性者，二乘焦菩提之芽，
X38n0694_p0674c03║外道刳正覺之種。障道因緣者，內惑正解之因，外
X38n0694_p0674c04║亂正修之緣也。
X38n0694_p0674c05║一向習小，惟是遮業，非染汙犯；一向習外，性遮二
X38n0694_p0674c06║業，是染汙犯。不犯者：若上聰明，能速受學；若久學
X38n0694_p0674c07║不忘；若思惟知義；若於佛法具足觀察，得不動智；
X38n0694_p0674c08║若於日日常以二分受學佛經，一分外典。又菩薩、
X38n0694_p0674c09║比丘、比丘尼不學聲聞毗尼，亦犯輕垢。故戒本經
X38n0694_p0674c10║云：若菩薩於如來波羅提木叉中毗尼，建立遮罪，
X38n0694_p0674c11║護眾生故，令不信者信，信者增廣，同聲聞學。何以
X38n0694_p0674c12║故？聲聞自度，乃至不離護他，何況菩薩第一義度。
X38n0694_p0674c13║又復遮罪，住少利、少作、少方便者，菩薩不同學此
X38n0694_p0674c14║戒。謂一者、從非親乞衣；二者、受自恣與；三者、多受
X38n0694_p0674c15║鉢；四者、自乞縷令織；五者、臥具、坐具；六者、金銀。惟
X38n0694_p0674c16║此六戒，聲聞遮其自為，菩薩開其為他，則其餘二
X38n0694_p0674c17║百四十四戒皆須同學明矣。設不學不持，則既犯
X38n0694_p0674c18║比丘戒，亦犯菩薩戒，厥罪比聲聞加一等，以是菩
X38n0694_p0674c19║薩、比丘不同菩薩、沙彌等故。即菩薩、沙彌亦須同
X38n0694_p0674c20║學十戒并威儀法，以非菩薩、優婆塞故。若不學不
X38n0694_p0674c21║持，比聲聞、沙彌亦加一罪。葢七眾受此菩薩戒時，
X38n0694_p0674c22║即舉五戒、十戒、六重、六隨、二百五十戒等，一切轉
X38n0694_p0674c23║為無盡戒體，皆為菩薩之所應學。故經文但云學
X38n0694_p0674c24║二乘阿毗曇者犯罪，不言學毗尼者犯罪，以毗尼
X38n0694_p0675a01║乃大小通途，原不單屬二乘故也。
X38n0694_p0675a02║七眾同制，各有所急。比丘先習此經及二部律，尼
X38n0694_p0675a03║先此經及尼具戒，式叉先習此經及二六法，沙彌
X38n0694_p0675a04║男女先習此經及十戒威儀，在家先習此經及優
X38n0694_p0675a05║婆塞戒，餘力方許徧習。
X38n0694_p0675a06║大小不全共同者，同以本法為急，亦同不得習外。
X38n0694_p0675a07║異者，大不學毗尼犯，小不學此經非犯。
X38n0694_p0675a08║開遮者，示同邪小以誘接之。
X38n0694_p0675a09║果報者，一向習小障菩提，習外墮愛見。
X38n0694_p0675a10║理解、懺悔、修證，同第八戒。
X38n0694_p0675a11║性惡者邪小，究竟即大。
X38n0694_p0675a12║○第二十五不善知眾戒。
X38n0694_p0675a13║若佛子！佛滅度後，為說法主、為行法主、為僧坊主、教
X38n0694_p0675a14║化主、坐禪主、行來主，應生慈心，善和鬬諍，善守三寶
X38n0694_p0675a15║物，莫無度用。如自己有，而反亂眾鬬諍，恣心用三寶
X38n0694_p0675a16║物者，犯輕垢罪。
X38n0694_p0675a17║說法主，即今法師。行法主，主清規者，亦可律師。僧
X38n0694_p0675a18║坊主，知安居房舍等事，即今直院。教化主，勸人作
X38n0694_p0675a19║福業者。坐禪主，知習禪事，如僧堂首座之類。行來
X38n0694_p0675a20║主，知乍到客情事者，今名知賓。慈心者，和諍守物，
X38n0694_p0675a21║能與一切人樂也。
X38n0694_p0675a22║此是遮業。不善滅諍，隨事結過；不善守物，隨用結
X38n0694_p0675a23║過。若三寶互用，自屬盜戒；若發起諍事，別得性罪。
X38n0694_p0675a24║比丘、比丘尼全犯，餘五眾未知僧事不犯，設充職
X38n0694_p0675b01║事亦犯。
X38n0694_p0675b02║大小俱制，　惟遮不開。
X38n0694_p0675b03║果報者，不善滅諍，得破僧方便罪；不善守物，招貧
X38n0694_p0675b04║窮困苦報。善和善守，則統理大眾，一切無礙。
X38n0694_p0675b05║觀解者不能和融事理，不知善守法財。
X38n0694_p0675b06║懺悔者，不善知事作法，不善知觀無生。
X38n0694_p0675b07║修證者，無疑解脫，能和事諍，能守事財。圓初住，能
X38n0694_p0675b08║和理諍，能守理財。
X38n0694_p0675b09║性惡者，興般若兵杖，與一切法戰，是名亂眾鬪諍
X38n0694_p0675b10║等。賜諸子白牛大車，是恣用三寶物。
X38n0694_p0675b11║○第二十六獨受利養戒。
X38n0694_p0675b12║若佛子！先在僧坊中住，後見客菩薩比丘來入僧坊、
X38n0694_p0675b13║舍宅、城邑、若國王宅舍中，乃至夏坐安居處及大會
X38n0694_p0675b14║中，先住僧應迎來送去，飲食供養，房舍、臥具、繩牀、木
X38n0694_p0675b15║牀事事給與。若無物，應賣自身及男女身，割自身肉
X38n0694_p0675b16║賣，供給所須悉以與之。若有檀越來請眾僧，客僧有
X38n0694_p0675b17║利養分，僧坊主應次第差客僧受請。而先住僧獨受
X38n0694_p0675b18║請而不差客僧者，僧坊主得無量罪，畜生無異，非沙
X38n0694_p0675b19║門、非釋種姓，犯輕垢罪。
X38n0694_p0675b20║菩薩謂大士眾，比丘謂聲聞眾，皆應有利養分也。
X38n0694_p0675b21║國王宅舍，謂王所造立安僧宅舍也。應賣自身等
X38n0694_p0675b22║者，舉重況輕，謂賣身割肉尚應供給，況本皆有分
X38n0694_p0675b23║之利養耶？
X38n0694_p0675b24║此具性、遮二業。以僧次請僧時，凡在界內者，皆應
X38n0694_p0675c01║有利養分。而今不差客僧，乖施主心，貪利獨受，是
X38n0694_p0675c02║盜戒之等流也。四緣成罪：一、有客，謂應得利養分
X38n0694_p0675c03║者，來在界內。二、有客想六句，二重、二輕、二無犯。三、
X38n0694_p0675c04║獨受心，正是業主。四、差竟。據義疏云：若知僧次的
X38n0694_p0675c05║至彼人而不差者，且犯輕垢。以臨差時，界外或更
X38n0694_p0675c06║有來者，尚未專有分故。若差竟而別與餘人，餘人
X38n0694_p0675c07║自知未應受請而受，得施主家食䞋，五錢入手，與
X38n0694_p0675c08║差者同結重罪，畜生無異。又客來不與僧中物分，
X38n0694_p0675c09║不起迎接，亦此戒兼制，同犯輕垢。
X38n0694_p0675c10║比丘、比丘尼全犯。餘五眾未知僧事不犯。或有時
X38n0694_p0675c11║受差分食，若偏厚偏薄，偏有偏無，皆犯輕垢。善生
X38n0694_p0675c12║經云：僧中付食，若偏為師選擇美好過分與者，是
X38n0694_p0675c13║優婆塞得失意罪。
X38n0694_p0675c14║大小乘俱制，　惟遮不開。
X38n0694_p0675c15║果報如慈悲道場懺法廣明。
X38n0694_p0675c16║理解者，不以大乘法普化一切，名獨受利養。
X38n0694_p0675c17║懺悔者，獨受事養有二：若但犯方便輕垢，須作法
X38n0694_p0675c18║懺；若已得五錢，入手結重，失菩薩戒，須取相懺；獨
X38n0694_p0675c19║受理養，須一心無生懺。
X38n0694_p0675c20║修證者，初果不獨受事利，圓住不獨受理利。
X38n0694_p0675c21║性惡者，盡十方是箇自己，安有第二人同受供養？
X38n0694_p0675c22║○第二十七受別請戒。
X38n0694_p0675c23║若佛子！一切不得受別請利養入己。而此利養屬十
X38n0694_p0675c24║方僧，而別受請，即是取十方僧物入己，及八福田中
X38n0694_p0676a01║諸佛聖人、一一師僧、父母、病人物，自己用故，犯輕垢
X38n0694_p0676a02║罪。
X38n0694_p0676a03║即是取十方僧物入己等者，以施主修福，法應普
X38n0694_p0676a04║徧平等，一切利施本通十方僧眾，繇汝別受，令彼
X38n0694_p0676a05║十方不得利養，遠有奪取十方之義。又八福田並
X38n0694_p0676a06║有應得僧次利養之義，如佛或應迹為僧，餘可知
X38n0694_p0676a07║也。
X38n0694_p0676a08║此是遮業，令施主失平等心，十方僧失常利施，故
X38n0694_p0676a09║制三緣成罪：一、是別請，若有僧次一人同受，不犯。
X38n0694_p0676a10║二、別請想六句，二重、二輕、二無犯。又或請受戒說
X38n0694_p0676a11║法，或知此人非我，則不營功德，皆無犯。三、受竟結
X38n0694_p0676a12║罪。
X38n0694_p0676a13║出家五眾同犯。在家無受利養事。善生經云：若優
X38n0694_p0676a14║婆塞受招提僧臥具牀座，得失意罪，亦應此戒兼
X38n0694_p0676a15║制。
X38n0694_p0676a16║大小不同制：小乘遮別眾食；若四人中有一人是
X38n0694_p0676a17║僧次者，不犯，不遮別受請。
X38n0694_p0676a18║開遮者，戒本經云：檀越來請，若至自舍，若至寺內，
X38n0694_p0676a19║若至餘家，若施衣食種種眾具，菩薩以瞋慢心，不
X38n0694_p0676a20║受不往，是染汙犯。不犯者：若病；若無力；若狂；若遠
X38n0694_p0676a21║處；若道路恐怖難；若知不受，令彼調伏；若先受請；
X38n0694_p0676a22║若修善法，不欲暫廢，為欲得聞未曾有法饒益之
X38n0694_p0676a23║義，及決定論；若知請者，為欺惱故；若護多人，嫌恨
X38n0694_p0676a24║心故；若護僧制。解曰：此乃率眾受供，非別受也。又
X38n0694_p0676b01║云：有檀越以金、銀、真珠、摩尼、瑠璃種種寶物奉施
X38n0694_p0676b02║菩薩，若瞋慢心，違逆不受，是染汙犯。捨眾生故，嬾
X38n0694_p0676b03║惰懈怠，非染汙犯。不犯者：若知受已，必生貪著；或
X38n0694_p0676b04║施主生悔；或施主生惑；或施主貧惱；若知是三寶
X38n0694_p0676b05║物，是劫盜物；若知受已，多得苦惱，所謂殺、縛、讁、罸、
X38n0694_p0676b06║奪財、訶責。解曰：此則受以為眾，非自享也。
X38n0694_p0676b07║果報者，既遠有奪取十方之義，亦是盜戒等流。
X38n0694_p0676b08║觀解者，受入空請，是別於俗諦；受出假請，是別於
X38n0694_p0676b09║真諦；受但中請，是別於二諦。
X38n0694_p0676b10║懺悔者，受事別請，作法受理別請，一心無生。
X38n0694_p0676b11║修證者，別初住、圓初信，不受事別請；別初地、圓初
X38n0694_p0676b12║住，不受理別請。
X38n0694_p0676b13║性惡者，法界妙供念念自受，如人飲水冷煖自知，
X38n0694_p0676b14║誰能共之？
X38n0694_p0676b15║○第二十八別請僧戒。
X38n0694_p0676b16║若佛子！有出家菩薩、在家菩薩及一切檀越，請僧福
X38n0694_p0676b17║田求願之時，應入僧坊問知事人：今欲請僧求願。知
X38n0694_p0676b18║事報言：次第請者，即得十方賢聖僧。而世人別請五
X38n0694_p0676b19║百羅漢菩薩僧，不如僧次一凡夫僧。若別請僧者，是
X38n0694_p0676b20║外道法。七佛無別請法，不順孝道。若故別請僧者，犯
X38n0694_p0676b21║輕垢罪。
X38n0694_p0676b22║次第請即得。十方賢聖僧者，以凡聖難測，不應妄
X38n0694_p0676b23║生分別故。七佛者：一、毗婆尸佛，或云維衛，此翻勝
X38n0694_p0676b24║觀；二、尸棄佛，或云式棄，此翻為火；三、毗舍浮佛，或
X38n0694_p0676c01║云毗舍婆，或云隨比，或云隨葉，此翻徧一切自在。
X38n0694_p0676c02║此三世尊皆在過去莊嚴劫出世。四、拘留孫佛，或
X38n0694_p0676c03║云拘樓秦，此翻所應斷；五、拘那含牟尼佛，此翻金
X38n0694_p0676c04║寂，或翻金仙；六、迦葉佛，此翻飲光；七、釋迦牟尼佛，
X38n0694_p0676c05║或云釋迦文，此翻能仁寂默，亦翻能儒。此四如來
X38n0694_p0676c06║皆於賢劫出世。經中處處每引七佛證義，以其並
X38n0694_p0676c07║在此土，又近在百小劫內，長壽天皆曾見也。不順
X38n0694_p0676c08║孝道者，不遵佛訓，輕慢眾僧。
X38n0694_p0676c09║此是遮業分別是田非田，其心狹劣，不順平等法
X38n0694_p0676c10║門故也。據聲聞律，若僧次中請得一人，餘別指名
X38n0694_p0676c11║請求，非犯。此或應同，若一概於僧次請，彌善。
X38n0694_p0676c12║七眾同，　大小共。
X38n0694_p0676c13║開遮者，如親師取友，則善須簡擇。如欲說法授戒，
X38n0694_p0676c14║化導眾人，擇其才德俱優者請之，非犯。
X38n0694_p0676c15║果報者別請，則違平等無相法門，失廣大圓滿福
X38n0694_p0676c16║德。不別請，則一滴投海，頓同海體。
X38n0694_p0676c17║理解者，知對待妙，不知絕待妙。輕藏、通、別教之法，
X38n0694_p0676c18║而別尚圓教，是別請義。
X38n0694_p0676c19║懺悔者事別請，作法理別請，須以一心融四無生。
X38n0694_p0676c20║修證者，初果無事別請，圓信無理別請。
X38n0694_p0676c21║性惡者，於十法界中別令各得佛界之利。
X38n0694_p0676c22║○第二十九邪命戒
X38n0694_p0676c23║若佛子！以惡心故，為利養販賣男女色，自手作食自
X38n0694_p0676c24║磨自舂，占相男女解夢吉凶，是男是女呪術工巧調
X38n0694_p0677a01║鷹方法，和合百種毒藥千種毒藥，蛇毒生金銀毒蠱
X38n0694_p0677a02║毒，都無慈愍心無孝順心，若故作者犯輕垢罪。
X38n0694_p0677a03║惡心者，明非見機益物之心為利養。共列七事：一、
X38n0694_p0677a04║販色；二、作食；三、占相解夢；四、呪術；五、工巧；六、調鷹；
X38n0694_p0677a05║七、毒藥。
X38n0694_p0677a06║此是性、遮二業。然惟販色、毒藥二事，兼有性罪，餘
X38n0694_p0677a07║但遮罪。又今時養鷹，多為捕獵，此亦性罪，或屬損
X38n0694_p0677a08║害眾生戒攝也。毒藥且就和合時結輕，若害物時，
X38n0694_p0677a09║隨結殺罪。調鷹亦爾。又出家人，四邪、五邪、八穢，皆
X38n0694_p0677a10║此戒兼制。四邪者：一、仰口食，謂仰觀星宿，推步盈
X38n0694_p0677a11║虗等；二、下口食，謂種植田園等；三、方口食，謂干謁
X38n0694_p0677a12║四方，交結權貴等；四、維口食，謂醫卜雜伎，種種營
X38n0694_p0677a13║生等。五邪者：一、現奇特相；二、自說功德；三、卜相吉
X38n0694_p0677a14║凶，為人說法；四、高聲現威，令人敬畏；五、說得供養，
X38n0694_p0677a15║以動人心。八穢者：一、田宅園林；二、種植生種；三、貯
X38n0694_p0677a16║積穀帛；四、畜養人僕；五、養繫禽獸；六、錢寶貴物；七、
X38n0694_p0677a17║氈褥釜鑊；八、象金飾牀，及諸重物。
X38n0694_p0677a18║出家五眾全犯。在家除販色、調鷹、毒藥三種，其餘
X38n0694_p0677a19║如法自活不犯。又善生經云：若優婆塞須田作者，
X38n0694_p0677a20║不求淨水及陸種處，得失意罪。亦可攝屬此戒。淨
X38n0694_p0677a21║水者，謂無蟲水。陸種者，陸生穀麥等，不須用水，致
X38n0694_p0677a22║傷蟲也。
X38n0694_p0677a23║大小俱制。
X38n0694_p0677a24║開遮者，出家人或偶用占相呪術工巧，隨機誘物
X38n0694_p0677b01║令入佛道，非希利心亦復無犯。呪術是治病救難
X38n0694_p0677b02║所用，故大小兩乘亦通有之。
X38n0694_p0677b03║果報者，緇門警訓云：今時講學，專務利名。不恥五
X38n0694_p0677b04║邪，多畜八穢。但隨浮俗，豈念聖言。自下壇場，經多
X38n0694_p0677b05║夏臘。至於淨法，一未霑身。寧知日用所資，無非穢
X38n0694_p0677b06║物。箱囊所積，並是犯財。慢法欺心，自貽伊戚。學律
X38n0694_p0677b07║者知而故犯，餘宗者固不足言。誰知報逐心成，豈
X38n0694_p0677b08║信果繇因結。現見袈裟離體，當來鐵葉纏身。為人
X38n0694_p0677b09║則生處貧窮，衣裳垢穢。為畜則墮於不淨，毛羽腥
X38n0694_p0677b10║臊。況大小兩乘，通明淨法。倘懷深信，豈憚奉行。
X38n0694_p0677b11║理解者，不知性具，而取果行因，積功累德，名為販
X38n0694_p0677b12║賣。不達無作道滅，名為作食。不證自心現量，名為
X38n0694_p0677b13║占相。不知開權顯實，名為呪術。未達無功用道，名
X38n0694_p0677b14║為工巧。有所取攫，名為調鷹。偏真偏俗，但中法門，
X38n0694_p0677b15║名為毒藥。
X38n0694_p0677b16║懺悔者，事邪？作法理邪？一心無生。
X38n0694_p0677b17║修證者，初果無事邪？圓住無理邪？
X38n0694_p0677b18║性惡者，如維摩經中三墮受食，是為究竟邪命，又
X38n0694_p0677b19║置毒乳中等。
X38n0694_p0677b20║○第三十，經理白衣戒。
X38n0694_p0677b21║若佛子！以惡心故，自身謗三寶詐現親附，口便說空
X38n0694_p0677b22║行在有中，經理白衣為白衣通，致男女交會婬色作
X38n0694_p0677b23║諸縛著，於六齋日年三長齋月，作殺生劫盜破齋犯
X38n0694_p0677b24║戒者，犯輕垢罪。
X38n0694_p0677c01║六齋日者，每月六日，謂初八、十四、十五、二十三、二
X38n0694_p0677c02║十九、三十。若遇月小，則二十八、二十九也。此六日
X38n0694_p0677c03║者，初八、二十三，四天王使者巡行世間，簡察善惡；
X38n0694_p0677c04║十四、二十九，四天王太子巡視世間；十五、三十四，
X38n0694_p0677c05║天王躬行世間。若見修善者多，則諸天歡喜，保護
X38n0694_p0677c06║國界；若見修善者少，則諸天愁憂不樂，國界多災。
X38n0694_p0677c07║故佛制在家男女不論，但三歸者、受五戒者、受菩
X38n0694_p0677c08║薩戒者，遇此六日，悉應於一晝夜受持八戒齋法。
X38n0694_p0677c09║以不非時食，正名為齋。以不殺等八戒共助成之，
X38n0694_p0677c10║故名八關戒齋。謂以八戒及齋關閉情欲，作出世
X38n0694_p0677c11║正因也。八戒者：一、不殺；二、不盜；三、不婬，無論邪正
X38n0694_p0677c12║悉斷；四、不妄語；五、不飲酒；六、不著香華鬘，不香塗
X38n0694_p0677c13║身；七、不歌舞倡伎，不往觀聽；八、不坐高廣大牀也。
X38n0694_p0677c14║年三長齋月者，毗沙門天王分鎮四洲，正月、五月、
X38n0694_p0677c15║九月鎮此南洲，故佛制在家男女盡此一月受持
X38n0694_p0677c16║齋法如上也。此戒舊名不敬好時，義疏云：三齋、六
X38n0694_p0677c17║齋並是鬼神得力之日，此日宜修善福過餘日，而
X38n0694_p0677c18║今於好時虧慢更犯，隨所犯事隨篇結罪，此時此
X38n0694_p0677c19║日不應不知。加一戒，一云：七眾俱制，皆應敬時。二
X38n0694_p0677c20║云：但制在家年三月。六本為在家、出家盡壽持齋，
X38n0694_p0677c21║不論時節（文）。今觀經文語勢，却似從出家人邊結
X38n0694_p0677c22║過，故易科為經理白衣，大意謂出家人法宜誘誨
X38n0694_p0677c23║白衣，令得解脫，令持齋戒，而反說空行有，為其經
X38n0694_p0677c24║理，乃至於六齋、三齋好時，不能使其作福修善，反
X38n0694_p0678a01║令作殺、盜等事，豈非以身謗三寶乎？
X38n0694_p0678a02║此是遮業，但從經理白衣結罪。所云殺生劫盜，破
X38n0694_p0678a03║齋犯戒，自是俗人之事，非出家人教其為之。但既
X38n0694_p0678a04║有通致男女等事，未免為殺盜等而作遠緣，故推
X38n0694_p0678a05║極於此，而顯其不應耳。若實教其殺生劫盜，兼得
X38n0694_p0678a06║性業，自屬殺盜戒攝。
X38n0694_p0678a07║出家五眾全犯，一切時中不得經理白衣也。在家
X38n0694_p0678a08║二眾已受菩薩戒，不敬好時亦犯。善生經云：若優
X38n0694_p0678a09║婆塞一月之中不能六日受持八戒，供養三寶，得
X38n0694_p0678a10║失意罪也。餘時如俗法嫁娶等不制。若殺生、劫盜、
X38n0694_p0678a11║破齋、犯戒，自隨事別結。
X38n0694_p0678a12║大小俱制。
X38n0694_p0678a13║惟遮不開。
X38n0694_p0678a14║果報者，經理白衣，亦屬邪命，如前說。又不敬好時，
X38n0694_p0678a15║則諸天愁憂，能招災異；敬好時，則諸天歡喜，護國
X38n0694_p0678a16║降祥。
X38n0694_p0678a17║觀解者，於真諦外別緣俗諦，名經理白衣。不知人
X38n0694_p0678a18║命在呼吸間，名不敬好時。又不知十世古今不離
X38n0694_p0678a19║當念，介爾一念橫徧竪窮，名不敬好時。
X38n0694_p0678a20║懺悔者，事犯作法，理犯一心無生。
X38n0694_p0678a21║修證者，初果無事犯，圓住無理犯。
X38n0694_p0678a22║性惡者，同流九界，名經理白衣；坐斷三世，名不敬
X38n0694_p0678a23║好時。
X38n0694_p0678a24║如是十戒，應當學敬心奉持，制戒品中廣明。
X38n0694_p0678b01║此總結第三段十戒也。
X38n0694_p0678b02║○第三十一不行救贖戒
X38n0694_p0678b03║佛言：佛子！佛滅度後，於惡世中，若見外道一切惡人
X38n0694_p0678b04║劫賊，賣佛菩薩父母形像，及賣經律，販賣比丘、比丘
X38n0694_p0678b05║尼，亦賣發菩提心菩薩道人，或為官使，與一切人作
X38n0694_p0678b06║奴婢者。而菩薩見是事已，應生慈悲心，方便救護，處
X38n0694_p0678b07║處教化取物，贖佛菩薩形像，及比丘、比丘尼、發心菩
X38n0694_p0678b08║薩一切經律。若不贖者，犯輕垢罪。
X38n0694_p0678b09║惡世者，正大士興慈運悲之時。方便救護者，盡其
X38n0694_p0678b10║心力，不得隱忍坐視也。
X38n0694_p0678b11║此是遮業，四緣成罪：一、應贖境，謂尊像、經、律、僧人
X38n0694_p0678b12║等。二、應贖想，六句，二重、二輕、二無犯。三、無救贖心，
X38n0694_p0678b13║力不及者，非犯。四、令彼褻辱，隨事結過，設力不及，
X38n0694_p0678b14║而漠不關心，亦犯。
X38n0694_p0678b15║七眾同。
X38n0694_p0678b16║大小不全共，小乘不贖，父母得罪，餘不見制。大士
X38n0694_p0678b17║弘護為任，一切應贖。
X38n0694_p0678b18║惟遮不開，或如法流通經典，不犯。
X38n0694_p0678b19║果報者，不救則失於二利，救則具足二嚴。
X38n0694_p0678b20║理解者，不知性具，名賣三寶；方便開示，令知性具，
X38n0694_p0678b21║名為救贖。
X38n0694_p0678b22║懺悔者事不救，作法理不救，須一心無生。
X38n0694_p0678b23║修證者，圓初信、別初住、通見地菩薩、藏事度菩薩，
X38n0694_p0678b24║皆能盡力行事救。圓初住、別初地，皆能盡力行理
X38n0694_p0678c01║救。
X38n0694_p0678c02║性惡者，正欲以法界三寶，強售法界中人。
X38n0694_p0678c03║○第三十二損害眾生戒
X38n0694_p0678c04║若佛子！不得販賣刀杖弓箭畜輕秤小斗，因官形勢
X38n0694_p0678c05║取人財物，害心繫縛破壞成功，長養猫狸猪狗。若故
X38n0694_p0678c06║養者，犯輕垢罪。
X38n0694_p0678c07║刀杖弓箭者，損害之具。輕秤小斗者，欺誑之具。短
X38n0694_p0678c08║尺亦是其類。又以重秤大斗長尺取入，亦同此制。
X38n0694_p0678c09║然但約畜用，故結輕耳。若移換詐取，令前人不覺
X38n0694_p0678c10║者，自屬盜攝。因官形勢者，行於逼奪，以威力傷慈，
X38n0694_p0678c11║結輕。若取非其有，亦是盜攝。繫縛者，損其肢體。破
X38n0694_p0678c12║壞成功者，毀其成業。猫狗能傷鼠類，猪終歸殺。已
X38n0694_p0678c13║上諸事，皆非慈心者所應為也。
X38n0694_p0678c14║此具性遮二業，隨事結罪。
X38n0694_p0678c15║七眾同犯。善生經云：若優婆塞為於身命，若作市
X38n0694_p0678c16║易斗秤賣物，一說價已，不得前却，捨賤趣貴。斗秤
X38n0694_p0678c17║量物，任前平用。如其不平，應語令平。若不如是，得
X38n0694_p0678c18║失意罪。解曰：在家尚爾，況出家乎？
X38n0694_p0678c19║大小俱制，　惟遮不開。
X38n0694_p0678c20║果報是殺盜等流。
X38n0694_p0678c21║理解者，凡外損真，二乘損俗，藏通損中，別損二諦。
X38n0694_p0678c22║懺悔者，事損作法，理損無生。
X38n0694_p0678c23║修證者，初果無事，損亦不損真，出假不損俗，別向
X38n0694_p0678c24║不損中，別地圓住不損二諦。
X38n0694_p0679a01║性惡者，損九界成佛界；佛亦不立，則具損十界。
X38n0694_p0679a02║○第三十三邪業覺觀戒。
X38n0694_p0679a03║若佛子！以惡心故，觀一切男女等鬬、軍陣兵將劫賊
X38n0694_p0679a04║等鬪，亦不得聽吹貝鼓角、琴瑟箏笛、箜篌歌呌、妓樂
X38n0694_p0679a05║之聲，不得樗蒲圍棊、波羅塞戲、彈棊六博、拍毱擲石、
X38n0694_p0679a06║投壺牽道、八道行城、爪鏡蓍草、楊枝鉢盂、髑髏而作，
X38n0694_p0679a07║卜筮不得作，盜賊使命一一不得作。若故作者，犯輕
X38n0694_p0679a08║垢罪。
X38n0694_p0679a09║惡心者，明非見機益物，直是邪思邪覺也。共列五
X38n0694_p0679a10║事：一、鬬諍。二、娛樂。貝者，螺也，七弦為琴，二十五弦
X38n0694_p0679a11║為瑟。箏者，竹身十三弦。箜篌者，竹身二十四弦。三、
X38n0694_p0679a12║雜戲。樗蒲，即今賻錢。波羅塞戲，即今象棊。彈棊者，
X38n0694_p0679a13║漢宮人粧奩戲。六博，即今雙陸。拍毱，即今踢毱。擲
X38n0694_p0679a14║石投壺者，古用石，今用矢。牽道八道行城者，縱橫
X38n0694_p0679a15║各八路，以棊子行之，西域戲也。四、卜筮。爪鏡，即圓
X38n0694_p0679a16║光法。蓍草，即是易卦。楊枝，即樟柳神。鉢盂，即攪水
X38n0694_p0679a17║碗法。髑髏，即耳報法。五、使命。此五皆屬邪業。
X38n0694_p0679a18║盜賊、使命，性遮兩業。餘惟遮罪，隨事結輕。又戒本
X38n0694_p0679a19║經云：若菩薩嬾惰懈怠，耽樂睡眠，若非時不知量，
X38n0694_p0679a20║是染汙犯。不犯者：若病；若無力；若遠行疲極；若為
X38n0694_p0679a21║斷彼故，起欲方便，攝受對治，性利煩惱，更數數起。
X38n0694_p0679a22║亦可此戒兼攝。
X38n0694_p0679a23║出家五眾全犯。在家供養三寶，得作妓樂。出家不
X38n0694_p0679a24║得自作，亦聽使白衣作。又投壺本於禮記，蓍龜本
X38n0694_p0679b01║於易、書，在家亦應無犯。
X38n0694_p0679b02║大小俱制。
X38n0694_p0679b03║開遮者，或見機益物等。又出家人欲決疑慮，自有
X38n0694_p0679b04║圓覺經拈取標記法，占察經擲三輪相法，及大灌
X38n0694_p0679b05║頂經梵天神䇿百首，可依用之。
X38n0694_p0679b06║果報者，觀則妨廢正道，失二世利；不觀則離諸掉
X38n0694_p0679b07║悔，定慧易生。
X38n0694_p0679b08║觀解者，除不思議妙觀，皆名邪覺。
X38n0694_p0679b09║懺悔者，事邪？作法理邪？一心無生。
X38n0694_p0679b10║修證者，三果無事邪？別地圓住無理邪？
X38n0694_p0679b11║性惡者，歷三性觀察，徧覺一切邪業中實相。
X38n0694_p0679b12║○第三十四暫離菩提心戒。
X38n0694_p0679b13║若佛子！護持禁戒，行住坐臥日夜六時，讀誦是戒猶
X38n0694_p0679b14║如金剛，如帶持浮囊欲度大海，如草繫比丘常生大
X38n0694_p0679b15║乘善信，自知我是未成之佛，諸佛是已成之佛，發菩
X38n0694_p0679b16║提心念念不去心，若起一念二乘外道心者，犯輕垢
X38n0694_p0679b17║罪。
X38n0694_p0679b18║金剛者，能壞一切，不為一切所壞。浮囊者，度海之
X38n0694_p0679b19║具，喻出大涅槃經。草繫比丘者，佛世有一比丘，途
X38n0694_p0679b20║中被賊劫奪衣物，慮其鳴眾來追，兼欲害命。內有
X38n0694_p0679b21║一賊，知比丘法，謂餘賊言：不必殺之，但以生草繫
X38n0694_p0679b22║其手足，彼戒不傷，草木自弗動耳。賊如言繫之，比
X38n0694_p0679b23║丘守戒，寧死不移。賊去已遠，後有行路人來，方解
X38n0694_p0679b24║其繫。今明大士護此菩提心戒，亦應如聲聞之護
X38n0694_p0679c01║律儀，寧死莫犯也。
X38n0694_p0679c02║起二乘心，惟是遮業，念念非染汙犯。起外道心，性
X38n0694_p0679c03║遮二業，念念是染汙犯。
X38n0694_p0679c04║七眾同。
X38n0694_p0679c05║大小不全共同，不得起外道心，二乘是其本習。
X38n0694_p0679c06║開遮者，若權入二乘外道，為化彼故。
X38n0694_p0679c07║果報者，一念二乘心，亦障菩提。一念外道心，亦障
X38n0694_p0679c08║出世。惟念念菩提心，能臻三種不退。
X38n0694_p0679c09║理解者，除一乘皆邪小，如前說。
X38n0694_p0679c10║懺悔亦如前說。
X38n0694_p0679c11║修證者，圓初信，別初住。通見地藏初果，永不起外
X38n0694_p0679c12║道心。行不退位，永不起二乘心。別地圓住，永不起
X38n0694_p0679c13║理中邪小心。
X38n0694_p0679c14║性惡者，念念觀外道、二乘境，即是不思議境，成就
X38n0694_p0679c15║究竟外道、究竟二乘。
X38n0694_p0679c16║○第三十五不發願戒。
X38n0694_p0679c17║若佛子！常應發一切願，孝順父母、師僧，願得好師、同
X38n0694_p0679c18║學、善知識，常教我大乘經律，十發趣、十長養、十金剛、
X38n0694_p0679c19║十地，使我開解，如法修行，堅持佛戒，寧捨身命，念念
X38n0694_p0679c20║不去心。若一切菩薩不發是願者，犯輕垢罪。
X38n0694_p0679c21║願者，緣心善境，希求勝事之謂。常應發者，所謂非
X38n0694_p0679c22║是一發，惟應數發，令菩提心相續不斷也。一切願
X38n0694_p0679c23║者，總指十願：一願孝順父母師僧，二願得好師，三
X38n0694_p0679c24║願得同學勝友，四願教我大乘經律，五願解發趣，
X38n0694_p0680a01║六願解長養，七願解金剛，八願解地，九願如法修
X38n0694_p0680a02║行，十願堅持佛戒。蓋心地法門，戒為其本，不持佛
X38n0694_p0680a03║戒，何繇進趣，故結願持戒也。
X38n0694_p0680a04║此是遮業，若無大願，難尅大果，應發不發，隨時結
X38n0694_p0680a05║過。
X38n0694_p0680a06║七眾同。
X38n0694_p0680a07║大小異小乘，若不願速出生死，希求人天後有相
X38n0694_p0680a08║續，亦犯責心罪。
X38n0694_p0680a09║惟遮不開。
X38n0694_p0680a10║果報者，不發則失決定勝益，相續而發則能得佛
X38n0694_p0680a11║滅罪，如發趣心中說。
X38n0694_p0680a12║理解者，未得行不退，容有間斷時。
X38n0694_p0680a13║懺悔者，數數發願，令菩提心不斷，即名為悔。
X38n0694_p0680a14║修證者行不退人，不離大願以自莊嚴。
X38n0694_p0680a15║性惡者，不著佛求、不著法求、不著僧求，不應法界
X38n0694_p0680a16║更求法界。
X38n0694_p0680a17║○第三十六不發誓戒
X38n0694_p0680a18║若佛子！發是十大願已，持佛禁戒，作是誓言：寧以此
X38n0694_p0680a19║身投熾然猛火、大坑、刀山，終不毀犯三世諸佛經律，
X38n0694_p0680a20║與一切女人作不淨行。復作是願：寧以熱鐵羅網千
X38n0694_p0680a21║重周匝纏身，終不以此破戒之身受於信心檀越一
X38n0694_p0680a22║切衣服。復作是願：寧以此口吞熱鐵丸及大流猛火
X38n0694_p0680a23║經百千劫，終不以此破戒之口食於信心檀越百味
X38n0694_p0680a24║飲食。復作是願：寧以此身臥大流猛火羅網熱鐵地
X38n0694_p0680b01║上，終不以此破戒之身受於信心檀越百種牀座。復
X38n0694_p0680b02║作是願：寧以此身受三百矛刺身經一劫、二劫，終不
X38n0694_p0680b03║以此破戒之身受於信心檀越百味醫藥。復作是願：
X38n0694_p0680b04║寧以此身投熱鐵鑊經百千劫，終不以此破戒之身
X38n0694_p0680b05║受於信心檀越千種房舍、屋宅、園林、田地。復作是願：
X38n0694_p0680b06║寧以鐵鎚打碎此身，從頭至足令如微塵，終不以此
X38n0694_p0680b07║破戒之身受於信心檀越恭敬禮拜。復作是願：寧以
X38n0694_p0680b08║百千熱鐵刀矛挑其兩目，終不以此破戒之心視他
X38n0694_p0680b09║好色。復作是願：寧以百千鐵錐劖刺耳根經一劫、二
X38n0694_p0680b10║劫，終不以此破戒之心聽好音聲。復作是願：寧以百
X38n0694_p0680b11║千刃刀割去其鼻，終不以此破戒之心貪嗅諸香。復
X38n0694_p0680b12║作是願：寧以百千刃刀割斷其舌，終不以此破戒之
X38n0694_p0680b13║心食人百味淨食。復作是願：寧以利斧斬破其身，終
X38n0694_p0680b14║不以此破戒之心貪著好觸。復作是願：願一切眾生
X38n0694_p0680b15║悉得成佛。而菩薩若不發是願者，犯輕垢罪。
X38n0694_p0680b16║誓者，必固之心，勇猛自矢，期於不退。願以導其前，
X38n0694_p0680b17║誓以驅其後。又願以進德修善為力用，誓以防非
X38n0694_p0680b18║滅惡為功能也。十大願者，指前戒中十願也。作誓
X38n0694_p0680b19║有十三節，共為五科。初一節為欲染之誓。如律中
X38n0694_p0680b20║云：猛火刀山，但傷一期身命。女人婬染，墮地獄中，
X38n0694_p0680b21║受無量苦，兼傷法身慧命。故寧投刀火，不作非梵
X38n0694_p0680b22║行也。夫男女居室，猶為世間正法，尚嚴此誓。況黃
X38n0694_p0680b23║門男子，逆理亂常，又何必言。有謂女色罪重，男色
X38n0694_p0680b24║罪輕者，誠為惡見。大佛頂經云：先惡魔師與魔弟
X38n0694_p0680c01║子，婬婬相傳，真地獄種子耳。又經云：劫初無男女
X38n0694_p0680c02║二相，因食蠲穢，二相乃生。因有二相，展轉染愛，遂
X38n0694_p0680c03║為胎生之始。然初不聞有男婬也。減至壽五百歲
X38n0694_p0680c04║時，方有非法婬起。此婬一起，罪惡斯劇，頓減為二
X38n0694_p0680c05║百歲。繇此觀之，男色之罪，重於女色明矣。故律及
X38n0694_p0680c06║阿含之中，佛因野火熾然，為諸比丘說此諸誓。其
X38n0694_p0680c07║根熟者，頓斷惑染。其未熟者，懼罪捨戒。佛不止之，
X38n0694_p0680c08║誠不欲其壞法門也。乃至二果聖人，見惑已斷，婬
X38n0694_p0680c09║習現前，還俗娶妻，終不破戒。蓋如法捨戒，將來尚
X38n0694_p0680c10║可出家。倘根本一破，則終非道品。且何忍於聖賢
X38n0694_p0680c11║幢相之中，而作此鄙穢哉。此誓出家菩薩之所全
X38n0694_p0680c12║發。在家菩薩，惟於邪婬境發正婬，非所斷也。是故
X38n0694_p0680c13║今時出家菩薩，大須自審。倘此習本輕，或雖重而
X38n0694_p0680c14║善自調制，便可安處僧倫。若煩惱習強，不能自抑。
X38n0694_p0680c15║快哉捨戒，慎莫破戒。以捨戒還俗，則現在雖失比
X38n0694_p0680c16║丘沙彌之位，尚為菩薩優婆塞，將來亦尚可為沙
X38n0694_p0680c17║彌比丘。倘一破戒體，則菩薩戒，比丘戒，沙彌戒，優
X38n0694_p0680c18║婆塞戒，無不盡破。乃至一日一夜，八關齋戒，皆悉
X38n0694_p0680c19║不任更受。縱令菩薩戒法，得有見相重受之科。而
X38n0694_p0680c20║見相一事，談何容易。思之思之，慎之慎之。次五節
X38n0694_p0680c21║為供養之誓。信心檀越，本為供修道人。破戒受供，
X38n0694_p0680c22║苦報必劇。此乃誓不破戒，非誓不受供也。有謂信
X38n0694_p0680c23║施難消，遂欲自營生業，不思飲水踐土，獨非國王
X38n0694_p0680c24║之供養乎。既無救於破戒之罪，又更犯邪命之愆，
X38n0694_p0681a01║誠可悲乎。次一節為恭敬之誓。此亦誓不破戒，非
X38n0694_p0681a02║誓不受拜也。有謂戒德多虧，遂乃低身答拜。甚至
X38n0694_p0681a03║禮天神，敬白衣。既無救於破戒之罪，又更敗壞出
X38n0694_p0681a04║家儀式，亦愚惑也。次五節為六根之誓。約五根，對
X38n0694_p0681a05║五塵，皆以破戒之心為主，即意根為政也。食人百
X38n0694_p0681a06║味淨食者，前以破戒受人供養而言，此以邪心貪
X38n0694_p0681a07║著滋味而言。當知貪著滋味，即名破戒心也。後一
X38n0694_p0681a08║節為度生之誓。
X38n0694_p0681a09║此是遮業，為防退心，觸境不發，隨事結過。
X38n0694_p0681a10║出家五眾，全犯在家，無受供事，但有六根度生之
X38n0694_p0681a11║誓。
X38n0694_p0681a12║大小不全共同者，同前四誓，律及阿含皆廣明之。
X38n0694_p0681a13║異者，小乘不制第五度生誓也。
X38n0694_p0681a14║惟遮不開。
X38n0694_p0681a15║果報者，不發則失決定不退之益，隨發隨得堅固
X38n0694_p0681a16║進趣之益。
X38n0694_p0681a17║理解者，未證位不退，前四誓或有間時；未證行不
X38n0694_p0681a18║退，第五誓或有間時。
X38n0694_p0681a19║懺悔者，數數發誓，令正願不退，即名懺悔。
X38n0694_p0681a20║修證者，位不退人前四誓淨，行不退人第五誓淨。
X38n0694_p0681a21║性惡者，不動法界，何誓可發？又誓染法喜妻，誓披
X38n0694_p0681a22║忍辱衣，誓食禪悅法喜食，誓臥法空座，誓服四教
X38n0694_p0681a23║藥，誓遊解脫園，誓受自性禮，誓觀法界妙色，誓聽
X38n0694_p0681a24║圓頓好音，誓嗅法身妙香，誓餐法食妙味，誓受八
X38n0694_p0681b01║自在樂觸，誓令一切眾生得不般涅槃際解脫門。
X38n0694_p0681b02║○第三十七冐難遊行戒。
X38n0694_p0681b03║若佛子！常應二時頭陀：冬夏坐禪、結夏安居。常用楊
X38n0694_p0681b04║枝、澡豆、三衣、缾鉢、坐具、鍚杖、香爐奩、漉水囊、手巾、刀
X38n0694_p0681b05║子、火燧、鑷子、繩牀、經律、佛像、菩薩形像。而菩薩行頭
X38n0694_p0681b06║陀時及遊方時，行來百里、千里，此十八種物常隨其
X38n0694_p0681b07║身。頭陀者，從正月十五日至三月十五日、八月十五
X38n0694_p0681b08║日至十月十五日，是二時中，此十八種物常隨其身，
X38n0694_p0681b09║如鳥二翼。若布薩日，新學菩薩半月半月常布薩，誦
X38n0694_p0681b10║十重、四十八輕戒。若誦戒時，當於諸佛菩薩形像前
X38n0694_p0681b11║誦，一人布薩即一人誦，若二人、三人至百千人亦一
X38n0694_p0681b12║人誦。誦者高座，聽者下座，各各披九條、七條、五條袈
X38n0694_p0681b13║裟。若結夏安居時，亦應一一如法。若行頭陀時，莫入
X38n0694_p0681b14║難處。若惡國界、若惡國王，土地高下、草木深䆳、師子
X38n0694_p0681b15║虎狼、水火風難，及以劫賊、道路毒蛇，一切難處悉不
X38n0694_p0681b16║得入。頭陀行道乃至夏坐安居，是諸難處皆不得入。
X38n0694_p0681b17║若故入者，犯輕垢罪。
X38n0694_p0681b18║常應二時頭陀者，春秋調適遊行化物無妨損也。
X38n0694_p0681b19║頭陀或云杜多，此翻抖擻，有十二法皆是遠離勝
X38n0694_p0681b20║行聖所稱歎：一在阿蘭若處，二常行乞食，三次第
X38n0694_p0681b21║乞食，四受一食法，五節量食，六中後不飲果蜜等
X38n0694_p0681b22║漿，七糞掃衣，八但三衣，九塚間住，十樹下止，十一
X38n0694_p0681b23║露地坐，十二但坐不臥。冬夏坐禪者，大寒大熱常
X38n0694_p0681b24║應靜坐。結夏安居者，夏行尤為妨道，故須結制九
X38n0694_p0681c01║旬也。楊枝所以淨口，澡豆所以潔身。三衣者，一僧
X38n0694_p0681c02║伽梨名上衣，二鬱多羅僧名中衣，三安陀會名下
X38n0694_p0681c03║衣。缾有三種：一淨缾貯水供飲，二隨用缾貯水洗
X38n0694_p0681c04║手，三觸缾貯水洗大小便處。鉢者，具云鉢多羅，此
X38n0694_p0681c05║翻應器，謂體色量三皆應法。體用瓦鐵二物，不得
X38n0694_p0681c06║用金銀銅木七寶等，色以油麻熏成。量則隨其腹
X38n0694_p0681c07║量分上中下，最大不過三升，最小不過升半。坐具
X38n0694_p0681c08║者，梵名尼師壇，此云隨坐衣，所以護身護衣護臥
X38n0694_p0681c09║具也。鍚杖豎賢聖之標，香爐修清淨之供。漉囊為
X38n0694_p0681c10║救物之具。手巾為除垢所需。刀子長不過三指，闊
X38n0694_p0681c11║不過一指，所以便用。火燧為防熱食，兼為除冥。鑷
X38n0694_p0681c12║子為拔鼻毛。繩牀隨處棲息。皆百一所需中物也。
X38n0694_p0681c13║經契一心，律規三業。佛像標心極果。菩薩形像，托
X38n0694_p0681c14║志真因。既皆切於日用，亦可即事表法。故以如鳥
X38n0694_p0681c15║二翼喻之。彼不知法義，惟汲汲以十八物為務者，
X38n0694_p0681c16║固非大士弘規。倘竟高談名理，而脫略事相，恐亦
X38n0694_p0681c17║非佛本意。必事理俱備，庶二翼無損耳。布薩但舉
X38n0694_p0681c18║新學者，久學菩薩，自不待言也。披九條七條五條
X38n0694_p0681c19║袈裟者。九條即僧伽梨。七條即鬱多羅僧。五條即
X38n0694_p0681c20║安陀會。此但指比丘比丘尼言之。若式叉摩那沙
X38n0694_p0681c21║彌沙彌尼，止許用縵條衣，名為無縫袈裟。在家二
X38n0694_p0681c22║眾，於誦戒及入壇時，亦得用無縫衣。餘時不得。然
X38n0694_p0681c23║善生經云，若優婆塞，不儲畜僧伽梨衣鉢錫杖，得
X38n0694_p0681c24║失意罪。此特制令儲畜，非制令日用。又僧伽梨等，
X38n0694_p0682a01║即縵條之服。加以三種法號，所謂無縫三衣。不同
X38n0694_p0682a02║比丘之九條七條五條也。一一如法者。如法具十
X38n0694_p0682a03║八物，及如法誦戒等。
X38n0694_p0682a04║此是遮業，正制冐難遊行，兼制備十八物如法誦
X38n0694_p0682a05║戒。蓋冐難遊行恐致夭逝，在危生念所喪事重，大
X38n0694_p0682a06║士雖宜為法忘身，豈應不慎招損？譬諸儒者雖有
X38n0694_p0682a07║殺身成仁之事，亦云知命者不立巖牆下也。三緣
X38n0694_p0682a08║成罪：一、難處，謂惡國界等。二、難處想六句，二重、二
X38n0694_p0682a09║輕、二無犯。三、正遊行，發足後步步結輕垢罪。或先
X38n0694_p0682a10║非難處，正遊時難事忽起，此亦非犯。餘十八種物
X38n0694_p0682a11║應備不備，隨事結過。半月誦戒，或不誦、或雖誦而
X38n0694_p0682a12║不如法，亦隨事結過。
X38n0694_p0682a13║七眾同犯。善生經云：若優婆塞險難之處，無伴獨
X38n0694_p0682a14║行，得失意罪。准此，則設有事緣，多伴同往，非犯。又
X38n0694_p0682a15║云：優婆塞若犯國制，得失意罪。亦應此戒兼攝也。
X38n0694_p0682a16║大小不全共。同者，同不得冐難遊行。異者，大士制
X38n0694_p0682a17║十八物，聲聞惟制六物隨身，謂三衣、坐具、鉢及漉
X38n0694_p0682a18║囊，餘非所制。大士一人布薩，即一人誦。聲聞須有
X38n0694_p0682a19║四人以上，方差一人高坐而誦。若三人、二人，即相
X38n0694_p0682a20║向布薩。若惟一人，即心念布薩。具如律中。未受具
X38n0694_p0682a21║者，不宜先知，故不委明。然西域諸寺，大小異居，震
X38n0694_p0682a22║旦國中，大小雜住，則布薩儀式，亦須略明。今共出
X38n0694_p0682a23║六意：一、通列九眾；二、別論戒次；三、明誦戒人；四、明
X38n0694_p0682a24║所誦法；五、明所用界；六、明廣略儀。一、通列九眾者，
X38n0694_p0682b01║若論半月誦戒，通途軌式，則應男女各別。男以比
X38n0694_p0682b02║丘為主，沙彌、優婆塞隨聽。女以比丘尼為主，式叉
X38n0694_p0682b03║摩那、沙彌尼、優婆夷隨聽。此則僧尼各有界限，不
X38n0694_p0682b04║容混雜。若有他緣偶集，如比丘尼等來請教誡，優
X38n0694_p0682b05║婆夷等來興供養，正遇誦菩薩戒，彼既曾受，亦可
X38n0694_p0682b06║隨聽。則一切比丘坐竟，次比丘尼；比丘尼竟，次式
X38n0694_p0682b07║叉摩那；次乃沙彌；次沙彌尼；次出家優婆塞、優婆
X38n0694_p0682b08║夷；次在家優婆塞、優婆夷。出家者名近住，在家者
X38n0694_p0682b09║名近事。此九眾位次，斷不容紊。又須男女有別，不
X38n0694_p0682b10║起譏嫌也。二、別論戒次者，即於九眾各自類中，復
X38n0694_p0682b11║依受戒先後，次第而坐。然西域大小異居，大乘即
X38n0694_p0682b12║依菩薩戒次而坐，小乘即依比丘戒次而坐。今大
X38n0694_p0682b13║小雜居，則誦菩薩戒時，方依大乘戒次；誦比丘戒
X38n0694_p0682b14║時，仍依僧臘，不得以大奪小。故釋籤云：菩薩在小
X38n0694_p0682b15║乘眾，還依小乘戒次而坐；在大乘眾，則依大乘戒
X38n0694_p0682b16║次而坐也。又其人先受比丘戒，後受菩薩戒者，即
X38n0694_p0682b17║用比丘戒臘為菩薩戒臘，以受菩薩戒時，則比丘
X38n0694_p0682b18║戒一切轉成無盡戒體故。若其人先受菩薩戒，後
X38n0694_p0682b19║受比丘戒者，於大乘中則依菩薩戒次，於小乘中
X38n0694_p0682b20║仍依比丘戒次，不得以菩薩戒臘作比丘戒臘，以
X38n0694_p0682b21║菩薩戒非關住持僧寶數故。故輔行云：若先小後
X38n0694_p0682b22║大，則開小夏以成大夏。若先受大，後受律儀，在小
X38n0694_p0682b23║則依小，在大則依大也。比丘尼眾亦復如是。若沙
X38n0694_p0682b24║彌、沙彌尼等，小乘惟論生年，大乘須論菩薩戒次。
X38n0694_p0682c01║近住、近事亦復如是。三、明誦戒人者。若九眾俱現
X38n0694_p0682c02║在前，必須菩薩、比丘高座而誦，餘皆默聽。若無比
X38n0694_p0682c03║丘，惟有八眾，必須菩薩、比丘尼一人誦之。若無比
X38n0694_p0682c04║丘、比丘尼，惟下七眾，必須菩薩、式叉摩那一人誦
X38n0694_p0682c05║之。若并無式叉摩那，必須菩薩、沙彌一人誦之。若
X38n0694_p0682c06║更無沙彌，必須菩薩、沙彌尼一人誦之。若更無沙
X38n0694_p0682c07║彌尼，必須菩薩近住男誦。若近住男亦無，則菩薩
X38n0694_p0682c08║近住女誦。若近住女亦無，則菩薩近事男誦。若近
X38n0694_p0682c09║事男亦無，則菩薩近事女一人高座而誦，其餘菩
X38n0694_p0682c10║薩近事女下座默聽也。問：設有比丘而不能誦，尼
X38n0694_p0682c11║反能誦，乃至有近事男而不能誦，女反能誦，則如
X38n0694_p0682c12║之何？答：經云：若受菩薩戒，不誦此戒者，非菩薩，非
X38n0694_p0682c13║佛種子。安得受戒而不能誦耶？問：初受戒人如何？
X38n0694_p0682c14║答：既初受戒，未能誦戒，即不得遠離師友。問：設有
X38n0694_p0682c15║因緣，不得與師友相近，如何？答：平時許展轉反從
X38n0694_p0682c16║下眾學熟，至誦戒時，必須上眾登座。問：平時展轉
X38n0694_p0682c17║從下眾學時，還得稱為師否？答：前戒比丘，得稱後
X38n0694_p0682c18║戒比丘為阿闍梨，亦得一切事以師禮，唯除禮足。
X38n0694_p0682c19║從沙彌學，亦復如是。若從三女眾學，更須消息，令
X38n0694_p0682c20║勿生譏嫌。若從近住近事學者，不得稱師。如佛世
X38n0694_p0682c21║給孤長者，恒為新學比丘授法，反禮比丘之足，即
X38n0694_p0682c22║其例也。問：比丘不得禮白衣者，何故維摩經中，新
X38n0694_p0682c23║學比丘禮居士足？答：此是古佛化現，為欲浚發大
X38n0694_p0682c24║教，偶示彈斥，且入三昧，令識宿命，豁然還得本心，
X38n0694_p0683a01║故不得不破格禮足，非可援為常例。又如蕭梁之
X38n0694_p0683a02║時，有傅大士，乃是彌勒現身，亦非餘諸凡聖所得
X38n0694_p0683a03║藉口。今但當以給孤為式，是故白衣說法，此誠無
X38n0694_p0683a04║過，亦非佛法衰兆。倘稱白衣為師，則大成非法，真
X38n0694_p0683a05║衰相矣。四、明所誦法者。西域既大小異居，小惟誦
X38n0694_p0683a06║比丘戒，大乃兼誦比丘、菩薩二種戒法。先誦比丘
X38n0694_p0683a07║戒時，菩薩沙彌、菩薩優婆塞等，俱不得聽。後誦菩
X38n0694_p0683a08║薩戒時，則七眾俱應隨聽。今大小雜居，應作三種
X38n0694_p0683a09║分別：一者此中若惟小乘，自依律法，不必更論。二
X38n0694_p0683a10║者若惟大乘，或有比丘、沙彌、淨人同住者，比丘或
X38n0694_p0683a11║四人或過四人，先作白誦比丘戒竟，次喚沙彌、淨
X38n0694_p0683a12║人同聽誦菩薩戒。比丘若三人、二人，先相向三說
X38n0694_p0683a13║布薩竟，次喚沙彌、淨人同聽誦菩薩戒。比丘若惟
X38n0694_p0683a14║一人，先自心念布薩竟，次喚沙彌、淨人聽菩薩戒。
X38n0694_p0683a15║若無比丘，惟有沙彌、淨人同住，即自誦菩薩戒。此
X38n0694_p0683a16║亦還如西域常式也。三者若有大小乘比丘、沙彌、
X38n0694_p0683a17║淨人雜住，先遣沙彌等出，但與小乘比丘和合布
X38n0694_p0683a18║薩。若四人以上作白，若三人、二人相向說竟，次遣
X38n0694_p0683a19║小乘比丘出，喚菩薩、沙彌、菩薩、淨人同聽誦菩薩
X38n0694_p0683a20║戒。次喚小乘沙彌為說十戒，次喚小乘淨人為說
X38n0694_p0683a21║五戒。然沙彌十戒及優婆塞五戒，律無誦法，雲棲
X38n0694_p0683a22║誦戒式中乃先誦之，於理無違，於事有益。今準律
X38n0694_p0683a23║中自恣之法，比丘、比丘尼自恣竟，方喚小眾自恣。
X38n0694_p0683a24║以此為例，則於誦具戒畢，然後喚沙彌、淨人為說
X38n0694_p0683b01║十戒、五戒，似更妥也。又所誦戒法，若依此經，則先
X38n0694_p0683b02║誦十重、四十八輕戒。若地持中別出菩薩戒本經
X38n0694_p0683b03║一卷，正是半月誦戒之本，共列四重、四十一輕戒
X38n0694_p0683b04║相。其根本四重及飲酒等，自屬具戒、十戒、五戒中
X38n0694_p0683b05║攝，故不重出。惟出菩薩增上律儀，實與此經互為
X38n0694_p0683b06║表裏，以彼四重即此經之後四重故。以彼四十一
X38n0694_p0683b07║輕但與此經開合次第稍殊，而開遮持犯之致，更
X38n0694_p0683b08║明析故。藏中先後，共有六譯，惟讖師所譯最善，故
X38n0694_p0683b09║今輯在後集。半月。半月似應誦此戒本，但必先作
X38n0694_p0683b10║比丘布薩，次喚沙彌為說十戒，次喚淨人為說五
X38n0694_p0683b11║戒，然後遣出未受菩薩戒者，而比丘、沙彌、淨人，次
X38n0694_p0683b12║第坐聽，彌為確當，高明者幸酌行之。五、明所用界
X38n0694_p0683b13║者，菩薩、比丘，仍用比丘法中所結大界，尼亦如是。
X38n0694_p0683b14║沙彌隨屬比丘，無別界法，聽比丘誦，不得別誦。餘
X38n0694_p0683b15║二女眾，屬比丘尼，亦復如是。在家二眾，若無事緣，
X38n0694_p0683b16║宜至僧中聽誦，若有事緣，各於家中自誦亦得。若
X38n0694_p0683b17║至僧伽藍中，即須隨僧聽誦，亦不得別誦也。設師
X38n0694_p0683b18║是小乘比丘，沙彌弟子是菩薩者，師自行比丘事，
X38n0694_p0683b19║弟子亦自盡其沙彌之職，至誦戒時，先聽其師為
X38n0694_p0683b20║說十戒，次離師見聞之處，自誦菩薩戒法，或有近
X38n0694_p0683b21║處誦菩薩戒者，白師而往聽之。六、明廣略儀者，比
X38n0694_p0683b22║丘戒之廣略，具如律中，茲不復論。若但大乘眾者，
X38n0694_p0683b23║無難即須全誦比丘、菩薩二種戒本，設有難緣，略
X38n0694_p0683b24║說比丘戒，廣說菩薩戒，難事若迫，二俱略說。若大
X38n0694_p0683c01║小雜居者，設有難緣，應廣說比丘戒，略說菩薩戒，
X38n0694_p0683c02║難迫亦俱略說。若惟有菩薩、沙彌、淨人，則惟誦菩
X38n0694_p0683c03║薩戒法，設遇難迫，或但說重戒，或但云今十五日
X38n0694_p0683c04║說戒，各各正身口意等，隨時斟酌皆得，若無難緣，
X38n0694_p0683c05║總不得略說也。
X38n0694_p0683c06║開遮者，或為求法，或為度生冐難，非犯。
X38n0694_p0683c07║果報者，遇難多作退道因緣，不遊堪使身心進道。
X38n0694_p0683c08║觀解者，見思塵沙無明為惡國，亦名賊，亦名水，亦
X38n0694_p0683c09║名火，亦名師子、毒蛇、虎、狼。
X38n0694_p0683c10║懺悔者，冐事難，及不備物、不誦戒、不如法誦，皆作
X38n0694_p0683c11║法冐，理難須無生。
X38n0694_p0683c12║修證者，得五通人無難事怖，得三智者無三惑怖。
X38n0694_p0683c13║性惡者，徧入事理二難，以度眾生。
X38n0694_p0683c14║
X38n0694_p0683c15║佛說梵網經菩薩心地品合註卷第六