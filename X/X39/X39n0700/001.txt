X39n0700_p0069a01║
X39n0700_p0069a02║No. 700-A
X39n0700_p0069a03║ 佛說梵網經菩薩戒初津敘
X39n0700_p0069a04║
X39n0700_p0069a05║梵網經者，是諸佛之本源，眾生之自性，戒網之宏網，
X39n0700_p0069a06║律宗之要關也。我佛世尊，往返八千，應化百億，無非
X39n0700_p0069a07║為一大事因緣故，出現於世，總攝化機，頓明佛性，略
X39n0700_p0069a08║開法門心地，顯示自性圓明，能令眾生纔登戒品，位
X39n0700_p0069a09║同大覺者，無尚此經矣。釋其名，則佛觀梵天王網，為
X39n0700_p0069a10║說無量世界，猶如網孔，此喻教門之廣大也。究其實，
X39n0700_p0069a11║則光明金剛寶戒，本來箇箇圓成，此喻生佛之一體
X39n0700_p0069a12║也。良以眾生迷真逐妄，不能顯發無上菩提，故如來
X39n0700_p0069a13║從天宮而下人間，向凡夫而開佛戒，說眾生心內之
X39n0700_p0069a14║佛法，度諸佛心內之眾生，為妙海王子，頓制菩薩五
X39n0700_p0069a15║十八戒，若生若佛，皆入佛性戒中，是色是心，總歸本
X39n0700_p0069a16║源心地。大哉菩薩戒也，為一切戒之本歟，無教不收，
X39n0700_p0069a17║無機不攝也。余從秉受已來，以此戒經，奉為日課，第
X39n0700_p0069a18║恨慧性疎淺，義理難明，幸得學戒之心，無時暫息，焚
X39n0700_p0069a19║膏繼晷，詳閱諸書，又以法海洪深，卒難測量，因而略
X39n0700_p0069a20║採數語，為作津梁，不意日久歲深，積成八卷，題云梵
X39n0700_p0069a21║網初津。然理雖未盡，事相無殊，聊備自明，以資持誦，
X39n0700_p0069a22║非敢望傳於來學也。
X39n0700_p0069a23║旹
X39n0700_p0069a24║康熈三十八年九月吉旦菩薩戒弟子昭慶書玉識
X39n0700_p0069b01║
X39n0700_p0069b02║
X39n0700_p0069b03║
X39n0700_p0069b04║凡例
X39n0700_p0069b05║此經心地一品，乃分上下兩卷。上卷三十心十地，
X39n0700_p0069b06║明菩薩修證之階位。下卷十重四十八輕，顯佛子
X39n0700_p0069b07║當學之戒法。然法雖從位顯，而位必仗戒修。故天
X39n0700_p0069b08║台智者大師單疏下卷，時所宗行，以見戒為趣位
X39n0700_p0069b09║之本也。今仍舊貫，以逗時機。如欲具明上卷經義，
X39n0700_p0069b10║請閱餘解。
X39n0700_p0069b11║經前懸談者，毗尼止持會集，先和尚遵賢宗法式，
X39n0700_p0069b12║略開七門，以明通局。戒疏發隱，雲棲大師據般若
X39n0700_p0069b13║略疏，預立五門，融會他宗。今准華嚴大疏，開成十
X39n0700_p0069b14║義，用顯其要。如或樂簡樂詳，隨情去取。
X39n0700_p0069b15║古來經解，有科者，有不科者。謂科能節文，解能釋
X39n0700_p0069b16║義，故今加科節之。然大小乘戒，不出止行兩法，離
X39n0700_p0069b17║此便非律義。今以止行分析重輕戒相，俾未觀文
X39n0700_p0069b18║句，先知大槩。其餘科式，與諸家大同。
X39n0700_p0069b19║菩薩大戒，舍那面授，妙海親聞，展轉傳來，什師誦
X39n0700_p0069b20║出。而藏有南北增減不同，今依流通本而釋經文，
X39n0700_p0069b21║不敢更改一字。一則向所持誦，流傳已久；二恐後
X39n0700_p0069b22║來倣俲，經模漸失。雖謂理長則就，妄動聖典，亦毋
X39n0700_p0069b23║容也。
X39n0700_p0069b24║經文題目，俱書頂格。解釋則低一字，科文又低一
X39n0700_p0069c01║字。一則敬重佛語，二則經文科釋，各有分別，不宜
X39n0700_p0069c02║混雜也。
X39n0700_p0069c03║消文釋義，貴乎直捷暢快為妙。若勉強扭揑，則文
X39n0700_p0069c04║義不顯，事既不明，理何能徹？故此書不論各家先
X39n0700_p0069c05║後，但能發明本經文義，則便隨錄也。然今人多厭
X39n0700_p0069c06║其繁，故解亦從簡，不貴語備，務在義周。
X39n0700_p0069c07║大乘律法自不同於小乘，故其中開遮持犯輕重，
X39n0700_p0069c08║並不以聲聞戒而定，惟依菩薩戒經也。又條相內
X39n0700_p0069c09║多緣成罪及果報引證等，在十重則全具，在輕戒
X39n0700_p0069c10║則有無不定也。
X39n0700_p0069c11║三無漏學，以戒為基。菩薩木叉，普被諸有。但能解
X39n0700_p0069c12║語，悉皆得受。故知梵網一經，人天四眾，凡有心者，
X39n0700_p0069c13║一切應瞻。雖然如是，要須受後始得。若未受戒人
X39n0700_p0069c14║預閱，恐後來受戒，不能發起殷重之心。然渴而後
X39n0700_p0069c15║飲，則水之味愈甘。暗而後然，則燈之用愈大。惟重
X39n0700_p0069c16║在見機。又則講時不揀者，欲令發起善種故。誦戒
X39n0700_p0069c17║時須揀者，恐生藐忽故。適如融影等，因見此經，即
X39n0700_p0069c18║發大心。受菩薩大戒者，則不須揀也。降此不得，覧
X39n0700_p0069c19║者宜依經加意思之。
X39n0700_p0069c20║
X39n0700_p0069c21║
X39n0700_p0069c22║
X39n0700_p0069c23║
X39n0700_p0069c24║
X39n0700_p0070a01║
X39n0700_p0070a02║No. 700
X39n0700_p0070a03║佛說梵網經初津卷一
X39n0700_p0070a04║
X39n0700_p0070a05║清　古杭昭慶萬壽戒壇傳律沙門書玉述
X39n0700_p0070a06║將釋此經，先開十門：一教起因緣，二藏乘分攝，三
X39n0700_p0070a07║辯定時會，四教觀深廣，五所被機宜，六能詮體性，
X39n0700_p0070a08║七宗趣通局，八翻譯傳授，九總釋名題，十別解文
X39n0700_p0070a09║義。今於題文之前，亦懸敘八義門也。
X39n0700_p0070a10║初、教起因緣者，華嚴云：非以一緣一事而得成就
X39n0700_p0070a11║如來出現。今經興起亦多因緣，別開為十：一、傳揚
X39n0700_p0070a12║諸佛授受常法故；二、標示眾生入道根本故；三、發
X39n0700_p0070a13║明心地出生大戒故；四、略開菩薩廣大行願故；五、
X39n0700_p0070a14║廣顯戒門普納含靈故；六、護持菩薩必不退墮故；
X39n0700_p0070a15║七、激勵小乘令學大乘故；八、直指凡夫信己是佛
X39n0700_p0070a16║故；九、預扶末法作大導師故；十、流通聖戒展轉無
X39n0700_p0070a17║盡故。
X39n0700_p0070a18║二、藏乘分攝者，初、藏攝有二：一、三藏，經、律、論也。品
X39n0700_p0070a19║內上明法門中心地契經藏攝，下明佛法中戒藏、
X39n0700_p0070a20║毗尼藏攝，而無問難，故非論攝。二、二藏，聲聞、菩薩
X39n0700_p0070a21║也。經云：汝等一切發心菩薩亦誦，乃至十地諸菩
X39n0700_p0070a22║薩亦誦。是菩薩藏攝，故非聲聞也。二乘攝亦二：
X39n0700_p0070a23║一、五乘，謂人、天、聲聞、緣覺、菩薩也。經云：初結菩薩
X39n0700_p0070a24║波羅提木叉，廼至合掌至心聽佛誦一切諸佛大
X39n0700_p0070b01║乘戒。屬菩薩大乘攝。二、四乘、三乘之後加一佛乘，
X39n0700_p0070b02║即法華之大白牛車也。經云：眾生受佛戒，即入諸
X39n0700_p0070b03║佛位。故是一佛乘攝，非前權三乘也。三分攝，謂
X39n0700_p0070b04║十二分教也：一、長行，二、重頌，三、授記，四、孤起，五、因
X39n0700_p0070b05║緣，六、無問自說，七、本事，八、本生，九、方廣，十、未曾有，
X39n0700_p0070b06║十一、譬喻，十二、論議。長行、重頌可知。汝是當成佛，
X39n0700_p0070b07║我是已成佛，授記也。是故戒光從口出，有緣非無
X39n0700_p0070b08║因故光，光非青黃赤白黑等因緣也。入天宮下，閻
X39n0700_p0070b09║浮十住處說本生及本事也。略開不可說法門中
X39n0700_p0070b10║心地，乃至重說十無盡藏戒品，方廣也。釋迦身放
X39n0700_p0070b11║慧光，照天王宮，迴至蓮華臺藏世界，玄通華光主
X39n0700_p0070b12║菩薩放金剛白雲色光，徧照一切世界，未曾有也。
X39n0700_p0070b13║經喻梵網，戒如日月瓔珠，菩提若苗，譬喻也。故是
X39n0700_p0070b14║九部所攝，而非孤起、無問、論議三分教也。
X39n0700_p0070b15║三、辯定時會者，時有三：一、先照時，所謂初善，日初
X39n0700_p0070b16║分時入也；二、轉照時，所謂中善，日中分時入也。此
X39n0700_p0070b17║一時內轉開三照：初轉照時，為下根轉小乘法輪；
X39n0700_p0070b18║中轉照時，為中根轉三乘法輪；後轉照時，為上根
X39n0700_p0070b19║轉一乘法輪；三、還照時，所謂後善，日後分時入也。
X39n0700_p0070b20║此當先照時說。會有五：一、華嚴會，直顯教也；二、阿
X39n0700_p0070b21║含會，隱實教也；三、深密會，引攝教也；四、妙智會，融
X39n0700_p0070b22║通教也；五、法華會，開顯教也。此當華嚴會攝。又涅
X39n0700_p0070b23║槃經五味文云：譬如從牛出乳，從乳出酪，從酪出
X39n0700_p0070b24║生酥，從生酥出熟酥，從熟酥出醍醐。此當最初乳
X39n0700_p0070c01║味也。
X39n0700_p0070c02║四、教觀深廣者，開二：先、教相，又二：一、化儀教門，分
X39n0700_p0070c03║為十：一、本末差別門；二、依本起末門；三、攝末歸本
X39n0700_p0070c04║門；四、本末無礙門；五、隨機不定門；六、顯密同時門；
X39n0700_p0070c05║七、一時頓演門；八、寂寞無言門；九、該通三際門；十、
X39n0700_p0070c06║重重無盡門。經云：我今盧舍那，方坐蓮花臺，周帀
X39n0700_p0070c07║千華上，復現千釋迦。前二後二分開，即差別門；連
X39n0700_p0070c08║合，即起末門。又云：如是千百億盧舍那本身，該歸
X39n0700_p0070c09║本門及無礙門。十住處說，即隨機門。四禪化魔，又
X39n0700_p0070c10║說心地，即顯密門。重輕戒法，一時頓說，即頓演門。
X39n0700_p0070c11║沒入天宮，化魔下生，成道說法，入出不離華光三
X39n0700_p0070c12║昧，即寂寞門。三世諸佛已今當誦，一切菩薩已今
X39n0700_p0070c13║當學，即三際門。舍那佛說恒河沙法門中，心地及
X39n0700_p0070c14║十無盡藏戒法品，千百億釋迦亦如是說，廼至一
X39n0700_p0070c15║切佛心藏、地藏、戒藏、無量行願藏、因果佛性常住
X39n0700_p0070c16║藏，如是一切佛說無量一切法藏，即無盡門。依引
X39n0700_p0070c17║文義，十義俱通，約時剋定，在何門攝？此當七、九、十
X39n0700_p0070c18║門兼差別中一分本義，以其頓演根本一乘直益
X39n0700_p0070c19║圓頓大機宜故，應如法思之。二、化法教門。開為
X39n0700_p0070c20║二：先、約教詮法，通局顯分齊。教類有五：初、小教中
X39n0700_p0070c21║具含四乘：一、人乘，談五戒、十善；二、天乘，談四禪、八
X39n0700_p0070c22║定；三、聲聞乘，談四諦法門；四、緣覺乘，談十二因緣。
X39n0700_p0070c23║前二有我，猶屬界內凡夫；後二無我，名為出界聖
X39n0700_p0070c24║人。故此小乘唯談我空。二、始教，但明法空，亦名分
X39n0700_p0071a01║教，但說法相。三、終教，竟說中道，亦名實教，廣談法
X39n0700_p0071a02║性。四、頓教，唯辯真性。五、圓教，圓談法界。初是小椉，
X39n0700_p0071a03║二、三大椉，四、五一椉。此屬圓教本源心地，與法界
X39n0700_p0071a04║心性無二無別故。亦可兼前終頓，而非小始。故權
X39n0700_p0071a05║實教中，實教所攝。經云：眾生受佛戒，即入諸佛位。
X39n0700_p0071a06║屬頓教攝。又一舍那化千百億，千百億即舍那本
X39n0700_p0071a07║身，屬圓教攝。偈云：應當靜觀察，諸法真實相，是名
X39n0700_p0071a08║第一道，亦名摩訶衍。終實義也。文云：一切眾生皆
X39n0700_p0071a09║入佛性。戒中偈云：常作如是信，戒品已具足。頓教
X39n0700_p0071a10║義也。經云：為開百千恒河沙不可說法門中心地，
X39n0700_p0071a11║廼至因說無量世界猶如網孔，一一世界各各不
X39n0700_p0071a12║同，佛教門亦復如是。圓教義也。斯則有前所通，無
X39n0700_p0071a13║前所局矣。次約法生起本末顯分齊法義亦五：
X39n0700_p0071a14║初唯一心為本源，所謂眾生心是。心則攝一切世
X39n0700_p0071a15║出世間法，即華嚴一真法界心，圓教齊也。二依一
X39n0700_p0071a16║心開二門：一者心真如門，所謂心性不生不滅，頓
X39n0700_p0071a17║教齊也。始教空義密說此門，以彼不知如來遣相
X39n0700_p0071a18║為顯真性，故非其分。二者心生滅門，依如來藏故
X39n0700_p0071a19║有生滅心，所謂不生不滅與生滅和合非一非異，
X39n0700_p0071a20║名為阿梨耶識，終教齊也。分教識義密說此門，以
X39n0700_p0071a21║彼不知佛說如來藏以為阿賴耶，故非其分。三依
X39n0700_p0071a22║後生滅門明二義：一者覺義，謂心體離念等虗空
X39n0700_p0071a23║界；二者不覺義，謂不如實知真如法一故。始教空
X39n0700_p0071a24║宗齊此覺義以為真空本覺之地，彼未明真空相
X39n0700_p0071b01║即真如性，故說諸法無不是空。四依後不覺義生
X39n0700_p0071b02║三細：一業相，二轉相，三現相。分教相宗齊此業相
X39n0700_p0071b03║以為諸法生起之本，故未明三細與真如同以一
X39n0700_p0071b04║心為源，故說真如凝然八識生滅。五、依後現相生
X39n0700_p0071b05║六麤：一、智相；二、相續相，法執也；三、執取相；四、計名
X39n0700_p0071b06║字相，上四皆惑道，二乘唯齊第三，但斷我執，未證
X39n0700_p0071b07║法空故；五、起業相，業道，人天齊此，但知善惡業相，
X39n0700_p0071b08║不識二執惑故；六、業繫苦相，苦道也。舍那略開心
X39n0700_p0071b09║地如毛頭許，乃至本源自性清淨，即一總相心也。
X39n0700_p0071b10║汝諸佛轉我所說，與一切眾生開心地道，即二門
X39n0700_p0071b11║也。釋迦佛說舍那心地中，初發心中常所誦一戒
X39n0700_p0071b12║光明金剛寶戒，是一切佛本源，一切菩薩本源，佛
X39n0700_p0071b13║性種子，即覺不覺義也。一切眾生皆有佛性，一切
X39n0700_p0071b14║意識色心，是情是心，皆入佛性戒中，即三細也。如
X39n0700_p0071b15║是十波羅提木叉出於世界，是法戒，是三世一切
X39n0700_p0071b16║眾生頂戴受持，乃至云若有犯者，不得現身發菩
X39n0700_p0071b17║提心，及隨三惡道中，二劫三劫不聞父母三寶名
X39n0700_p0071b18║字，即六麤也。經既本末具證，義理深廣彰矣。後
X39n0700_p0071b19║觀道，開為三門：一、不生觀，二、不滅觀，三、一心觀。亦
X39n0700_p0071b20║可一、非異觀，二、非一觀，三、實相觀。偈云：應當靜觀
X39n0700_p0071b21║察，諸法真實相，不生亦不滅，不一亦不異，如是一
X39n0700_p0071b22║心中，方便勤莊嚴。亦可一、滅惡觀，二、出佛觀，三、一
X39n0700_p0071b23║道觀。偈云：於學於無學，勿生分別想，是名第一道，
X39n0700_p0071b24║亦名摩訶衍。一切戲論惡，悉從是處滅，諸佛薩婆
X39n0700_p0071c01║若，悉由是處出。亦可一、不有觀，二、不無觀，三、本源
X39n0700_p0071c02║觀。或云：一、非色觀，二、非心觀，三、戒光觀。文云：戒光
X39n0700_p0071c03║從口出，非色非心，非有非無，是諸佛之本源。或云：
X39n0700_p0071c04║一、俱非觀，二、因緣觀，三、心戒觀。文云：我今自誦諸
X39n0700_p0071c05║佛法戒，乃至一切諸菩薩亦誦，是故戒光從口出，
X39n0700_p0071c06║有緣非無因故光，光非青、黃、赤、白、黑，乃至非因果
X39n0700_p0071c07║法等。此三觀門，即小乘律儀道共、定共三戒，亦即
X39n0700_p0071c08║律儀無漏禪戒，亦即大乘律儀善法眾生三戒。瓔
X39n0700_p0071c09║珞經云：律儀戒，謂十波羅提木叉；善法戒，謂八萬
X39n0700_p0071c10║四千法門；眾生戒，謂慈、悲、喜、捨，化及眾生，令得安
X39n0700_p0071c11║樂也。此約次第三觀配釋。如是若圓融觀，三觀並
X39n0700_p0071c12║攝三聚，三聚具含三觀，廼至十重、四十八輕、八萬
X39n0700_p0071c13║四千法門，化度十界百億眾生，三觀三聚，莫不徧
X39n0700_p0071c14║包，則此觀道，豈不幽深也？
X39n0700_p0071c15║五、所被機宜者，經云：一切眾生皆有佛性，無非所
X39n0700_p0071c16║被。不同餘宗，唯被菩薩及不定佛。依起信論，三聚
X39n0700_p0071c17║統收，此經正為不定。文云：信男、信女、婬男、婬女盡
X39n0700_p0071c18║得受戒，兼為正定，修進妙行。經云：三世菩薩已學、
X39n0700_p0071c19║今學、當學邪定，作近遠緣。彼論云：近遠速得度，故
X39n0700_p0071c20║遠緣；久遠得度，故是近遠。復有二緣：一、增長行緣，
X39n0700_p0071c21║二、受道緣。今經云：眾生受佛戒，即入諸佛位，近緣
X39n0700_p0071c22║也；汝是當成佛，我是已成佛，遠緣也。又准楞伽經，
X39n0700_p0071c23║五性攝盡：一、聲聞椉種性，二、緣覺椉種性，三、如來
X39n0700_p0071c24║椉種性，四、三乘不定種性，五、闡提無種性。此經正
X39n0700_p0072a01║被如來椉種性，兼為餘四性，以作近遠緣。故彼經
X39n0700_p0072a02║云：捨善根一闡提，以佛威力或善根生佛，於一切
X39n0700_p0072a03║眾生無捨時。故今經云：一切眾生皆入佛性戒中，
X39n0700_p0072a04║當當常有因故，當當常住法身。又云：見一切眾生，
X39n0700_p0072a05║應唱言：汝等盡應受三歸、十戒，發菩提心。畜生闡
X39n0700_p0072a06║提尚爾，況二乘聖性耶？若約今經，人有八對。文云：
X39n0700_p0072a07║國王、王子、大臣、百官、比丘、比丘尼、信男、信女、婬男、
X39n0700_p0072a08║婬女、十八梵、六欲天、無根、二根、黃門、奴婢、一切鬼
X39n0700_p0072a09║神，盡得受戒。初、王臣，二、僧尼，三、淨染，四、欲色，五、有
X39n0700_p0072a10║無，六、主僕，七、幽顯，八、橫豎。法有十六，謂信、聞、喜、見、
X39n0700_p0072a11║持、戴、讀、誦、解、學、修、說、註、書、授、行也。若普收者，或疑、
X39n0700_p0072a12║或信、或毀、或讚，皆為所被。經云：七逆、八難、一切犯
X39n0700_p0072a13║戒罪，應教懺悔。又云：十無盡藏戒品，是一切眾生
X39n0700_p0072a14║戒本源，自性清淨。則知成法、破法，盡成佛道也。
X39n0700_p0072a15║六、能詮體性者，分開四門：一、隨相門，又三：初、聲名
X39n0700_p0072a16║句文體。經云：若說法時，法師高座，四眾聽者下坐。
X39n0700_p0072a17║二、通攝所詮體。上四屬能詮，此一所詮義。若不詮
X39n0700_p0072a18║義，文非教故。下云：應一一教受持大乘經律，教解
X39n0700_p0072a19║義理。又云：先學大乘威儀經律，廣開解義味。三、六
X39n0700_p0072a20║塵顯法體。下云：戒光從口出。又云：剝皮為紙，刺血
X39n0700_p0072a21║為墨，以髓為水，析骨為筆，書寫佛戒。木皮、榖紙、絹
X39n0700_p0072a22║素、竹帛，亦應悉書持。常以七寶、無價香花、一切雜
X39n0700_p0072a23║寶為箱，囊盛經律。卷二、唯識門。前三教體，皆自識
X39n0700_p0072a24║變。下云：常應一心受持讀誦大乘經律。若見牛、馬、
X39n0700_p0072b01║豬、羊，應心念口言：汝是畜生，發菩提心。又云：三千
X39n0700_p0072b02║學士聞佛自誦，心心頂戴。三、歸性門。此識無體，真
X39n0700_p0072b03║如性故。經云：日日六時持菩薩戒，解其義理佛性
X39n0700_p0072b04║之性。四、無礙門。謂前理、事、心、境，交徹無礙。又云：一
X39n0700_p0072b05║切意識，色心是情，是心皆入佛性戒中。又云：十無
X39n0700_p0072b06║盡藏戒品是一切眾生戒本源自性，千百億世界
X39n0700_p0072b07║中一切眾生受持，歡喜奉行。故此一經通取四門
X39n0700_p0072b08║為教體也。
X39n0700_p0072b09║七、宗趣通局者，先通辯諸宗，有六：一、隨相法執宗，
X39n0700_p0072b10║即小乘諸師依阿含等經造俱舍等論。二、唯識法
X39n0700_p0072b11║相宗，即無著依深密等經造瑜伽等論。三、真空無
X39n0700_p0072b12║相宗，即提婆依般若等經造中觀等論。四、藏心緣
X39n0700_p0072b13║起宗，即馬鳴依勝鬘等經造起信等論。五、真性寂
X39n0700_p0072b14║滅宗，即龍樹依楞伽等經造佛性等論。六、法界圓
X39n0700_p0072b15║融宗，即天親依華嚴等經造十地等論。今此經宗
X39n0700_p0072b16║當後第六門也。經云：佛坐菩提樹下成正覺已，初
X39n0700_p0072b17║結菩薩波羅提木叉。以此即舍那心地戒、眾生佛
X39n0700_p0072b18║性戒、大眾十無盡藏戒，故屬圓融宗也。後局明
X39n0700_p0072b19║此經有總有別。總則心地大戒以止惡行善為宗，
X39n0700_p0072b20║了達佛性因果超凡入聖為趣。別開五對：一、教義
X39n0700_p0072b21║對，崇毗尼教相為宗，合悟心地妙義為趣。二、事理
X39n0700_p0072b22║對，舉重輕是非事相為宗，解第一義諦理性為趣。
X39n0700_p0072b23║三、境智對，所緣六種性真境為宗，能照三門觀智
X39n0700_p0072b24║慧為趣。四、行位對，修行無量行願藏法為宗，三十
X39n0700_p0072c01║心十地賢聖階位為趣。五、因果對，善徹佛性正因
X39n0700_p0072c02║為宗，圓成法身佛果為趣。此之五對，前後相由生
X39n0700_p0072c03║起也。
X39n0700_p0072c04║八、翻譯傳授者，有二：一、翻譯時年。肇序云：羅什法
X39n0700_p0072c05║師誦此一品，以為心地之首。此經有一百一十二
X39n0700_p0072c06║卷，六十二品。弘始三年，秦主姚興玄心大法，卑萬
X39n0700_p0072c07║乘之心，尊三寶之教，於草堂寺共諸學士與什參
X39n0700_p0072c08║定大小兩乘五十餘部，唯梵網經最後譯出。時道
X39n0700_p0072c09║融、道影等三百餘人，一時受菩薩大戒。融、影等信
X39n0700_p0072c10║受佛語，即書出此心地一品八十一部，流傳後代。
X39n0700_p0072c11║當時三百餘人常誦此一品，以為持戒之資。應知
X39n0700_p0072c12║此土菩薩大戒，乃什師之所傳也。二、疏解流傳。
X39n0700_p0072c13║天台智者大師著義疏。雲棲蓮池大師述發隱。吾
X39n0700_p0072c14║千華三昧光律祖直解。心地一品。古吳素華旭法
X39n0700_p0072c15║師合註。廣州在犙贊法師略疏。乳峯德水源法師
X39n0700_p0072c16║手標。如上諸書，皆詮梵網妙理。今於眾部之中，採
X39n0700_p0072c17║諸奧義，共析經文，庶其覧者逐事以明理，就理而
X39n0700_p0072c18║察事。明於理則自不迷宗，察於事則自不怠持。梵
X39n0700_p0072c19║網之旨既明，則吾人之心地，未嘗與毗盧遮那徧
X39n0700_p0072c20║照異也。上明八義門竟。
X39n0700_p0072c21║△九、總釋名題三：初、經題，二、人題，三、品題。今初。
X39n0700_p0072c22║佛說梵網經。
X39n0700_p0072c23║佛說者，先舍那所說，後釋迦親宣也。梵語佛陀，華
X39n0700_p0072c24║言知者、覺者。知謂知過去、現在、未來眾生、非眾生
X39n0700_p0073a01║數，常、無常等一切諸法，是名為知。覺謂於一切法、
X39n0700_p0073a02║一切種相，能自開覺，亦能開覺一切有情，如睡夢
X39n0700_p0073a03║覺，如蓮花開，是名為覺。對迷說覺，對愚說知，能知
X39n0700_p0073a04║能覺，故名為佛。佛有三身：法、報、化也。法即本覺性
X39n0700_p0073a05║體，報乃始覺智圓，化則慈悲應現也。然法身無相，
X39n0700_p0073a06║圓明徧照十方。報身萬德，具八萬四千相好。化身
X39n0700_p0073a07║丈六金身，具三十二相、八十種好。有云：法身名毗
X39n0700_p0073a08║盧遮那，此云徧一切處。如心地觀經偈云：法身體
X39n0700_p0073a09║徧諸眾生，萬德凝然性常住。不生不滅無來去，不
X39n0700_p0073a10║一不異非斷常。法界徧滿如虗空，一切如來共修
X39n0700_p0073a11║證是也。報身名盧舍那，化身名釋迦牟尼，此一往
X39n0700_p0073a12║語耳。當知三身非一非異，機緣不同，見一異也。說
X39n0700_p0073a13║者悅其所懷，謂諸佛久修久證，一體三身，了知一
X39n0700_p0073a14║切眾生同具此德，大悲熏心，每思濟度。今機緣初
X39n0700_p0073a15║熟，乃接歸本源世界，親覲本尊，秉受心地法門。次
X39n0700_p0073a16║復示成樹下，普為凡夫結重輕戒，俾受者頓入佛
X39n0700_p0073a17║位，成真佛子。度生本懷，於茲暢悅，故曰悅其所懷
X39n0700_p0073a18║也。又四辯宣揚，名之為說。三昧正受，名之為默。說
X39n0700_p0073a19║法則利益眾生，默然則自受法樂也。梵網者，以喻
X39n0700_p0073a20║彰名也。梵謂梵天，網謂珠網，謂佛在摩醯首羅大
X39n0700_p0073a21║梵天王宮中，觀彼天宮殿上，因陀羅網幢，眾寶所
X39n0700_p0073a22║成，光光涉入，不相障礙，佛剎如之，故以喻為經名
X39n0700_p0073a23║也。義如後釋，然能喻唯一，謂梵網珠幢，所喻有二，
X39n0700_p0073a24║謂世界及佛教門也。世界即所被之機，教門是能
X39n0700_p0073b01║被之法，法性平等，理非種種，繇機異故，教門亦殊
X39n0700_p0073b02║也。此乃就事而言，若約法釋者，梵網即是眾生心
X39n0700_p0073b03║性，亦廼諸佛之本源，行菩薩道之根本，是大眾諸
X39n0700_p0073b04║佛子之根本也。自性本淨名梵，塵界含攝名網，繇
X39n0700_p0073b05║此心性，建立無量世界眾生之法，及設無量教門
X39n0700_p0073b06║諸佛之法，故云心佛及眾生，是三無差別，只在迷
X39n0700_p0073b07║悟之間，而分優劣矣。何以故？迷成三障，悟即三身，
X39n0700_p0073b08║合而言之，自悟為佛，悟他名說，自他不二，名為佛
X39n0700_p0073b09║說梵網也。經者，梵語具云欲底修多羅，華言契經，
X39n0700_p0073b10║上契諸佛妙理，乃合道而言，下契眾生之機，是逗
X39n0700_p0073b11║根而說，為法為則，今古常然，故名為經，總不出貫
X39n0700_p0073b12║攝常法四義，謂貫串所說之理，攝持所化之機，三
X39n0700_p0073b13║世不易為常，十界同遵曰法。夫聖人之語，無非教
X39n0700_p0073b14║人聞之，從凡悟聖，永息迷心者矣。正翻為線，此方
X39n0700_p0073b15║不貴線稱，故存於經也。按諸經律，有以單人、單法、
X39n0700_p0073b16║單喻為名，或以人法為題，或以人喻為題，或以法
X39n0700_p0073b17║喻為題，或以人法喻為題，所謂單三複三具足也。
X39n0700_p0073b18║今經當第五種立題。若以通別論之，則經為通，同
X39n0700_p0073b19║名經故。梵網是別，別餘經故。故此經中，若境若智，
X39n0700_p0073b20║若機若益，若理若事，若體若用，若因若果，而逈別
X39n0700_p0073b21║餘經也。境謂性境，即一真法界，體性虗空，華光三
X39n0700_p0073b22║昧。智謂十智，即本經所謂天眼、天耳，乃至天願等。
X39n0700_p0073b23║機謂總攝羣機，如經云：汝諸佛子，轉我所說，與一
X39n0700_p0073b24║切眾生，開心地道。益即利益，謂眾生受佛戒，即入
X39n0700_p0073c01║諸佛位等。理即理體，經云：一切眾生，皆有佛性。事
X39n0700_p0073c02║即事相，謂但解法師語，盡得受戒。體即戒體，謂光
X39n0700_p0073c03║明金剛寶戒，是一切佛本源。用即功用，謂得見千
X39n0700_p0073c04║佛，千佛授手，世世不墮惡道八難等。因即因行，如
X39n0700_p0073c05║云：我已百劫修行，是心地等。果即果位，如蓮華臺
X39n0700_p0073c06║藏世界，赫赫天光，師子座上，盧舍那佛也。是故梵
X39n0700_p0073c07║網一經，教齊圓頓，義並華嚴，主伴重重，說聽皆佛。
X39n0700_p0073c08║該七眾以通收，凡諸位而均攝，為一化之根源，乃
X39n0700_p0073c09║大乘之極暢也。上四字是所詮之義，下一字為能
X39n0700_p0073c10║詮之文，能所合目，故名佛說梵網經也。初津者，為
X39n0700_p0073c11║初學者以作津梁也。△二釋人題。
X39n0700_p0073c12║姚秦三藏法師鳩摩羅什譯。
X39n0700_p0073c13║姚秦者，姚是姓，秦是國號，廼後秦國主姓姚名興
X39n0700_p0073c14║也。題立此號者，以證譯經之時也。三藏者，經律論
X39n0700_p0073c15║之靈文也。謂開示悟入，貫串攝持名經；處斷輕重，
X39n0700_p0073c16║開遮持犯曰律；刊定是非邪正為論；包括所應知
X39n0700_p0073c17║義，令無分散，故名藏也。法師者，法軌則，義師匠也。
X39n0700_p0073c18║法雖可軌，體不自弘，弘之在人。謂此師善解三藏，
X39n0700_p0073c19║華梵雙通，以法自師，以法師人，就德為名，故曰三
X39n0700_p0073c20║藏法師也。鳩摩羅什，此云童壽，謂法師年在童稚
X39n0700_p0073c21║之時，而辯慧已超耆宿故。譯者，謂手持梵卷，口誦
X39n0700_p0073c22║秦言，翻梵成華，故名譯也。父天竺人，師在胎日，母
X39n0700_p0073c23║增辯慧。七歲出家，日誦千偈。九歲與外道論義，辯
X39n0700_p0073c24║挫邪鋒，咸皆愧伏，遠近異之。母生什後，亦即出家，
X39n0700_p0074a01║聰拔眾尼，得第三果。什既受具，母謂之曰：方等深
X39n0700_p0074a02║教，應大闡揚，秦都與汝自身無利，如何？什曰：菩薩
X39n0700_p0074a03║之行，利物忘軀，大化必行，鑪鑊何恨？從此已後，廣
X39n0700_p0074a04║誦大乘，洞其秘奧，西域諸王皆尊奉為師，凡請說
X39n0700_p0074a05║法，必長跪座側，令師蹹登。符堅建元九年，太史奏
X39n0700_p0074a06║云：有德星現外國，當有大德智人入輔中國。堅曰：
X39n0700_p0074a07║朕聞西域有羅什，襄陽有道安，將非此耶？遂遣將
X39n0700_p0074a08║軍呂光等率兵七萬，西伐龜茲，請師弘法。呂光與
X39n0700_p0074a09║師纔及中途，姚興續秦迎師歸國，以師禮事之，優
X39n0700_p0074a10║寵特甚，延入西明閣及逍遙園別館安置，與八百
X39n0700_p0074a11║沙門諮受師義，敕譯經論三百九十餘卷。弘始十
X39n0700_p0074a12║一年八月二十日，卒於長安，壽七十歲。南山律祖
X39n0700_p0074a13║問天人陸元暢云：什師所翻之經，至今若新，受持
X39n0700_p0074a14║轉盛，何耶？答云：其人善解大乘，得佛遺寄之意，絕
X39n0700_p0074a15║後光前，仰之所不能及，為一代之寶，從毗婆尸佛
X39n0700_p0074a16║已來譯經師也。又云：什師位階三賢，文殊指授，令
X39n0700_p0074a17║其刪定，非槩論也。△三、釋品題。
X39n0700_p0074a18║菩薩心地品之下。
X39n0700_p0074a19║此品以人法為名，菩薩人也，心地法也。先釋菩薩
X39n0700_p0074a20║人名，梵語具云摩訶菩提質帝薩埵，此云大道心
X39n0700_p0074a21║成就眾生，謂有大心入佛道故。亦云覺有情，謂菩
X39n0700_p0074a22║提是能覺義，薩埵是有情義，謂能令一切有情覺
X39n0700_p0074a23║悟佛道故。東土好簡，故但言菩薩也。亦云大士，謂
X39n0700_p0074a24║能上求下化，建立大事故。又云開士，謂能開化一
X39n0700_p0074b01║切眾生故。總而言之，依無作四諦境，發四弘誓，撰
X39n0700_p0074b02║大甲冑，能為難事，上弘佛法，下化眾生，智悲雙運，
X39n0700_p0074b03║故獲此號也。其間有通有別，通則從初發心以來，
X39n0700_p0074b04║直至等覺，皆名菩薩，別則菩薩位次，各各不同也。
X39n0700_p0074b05║次釋心地法名，謂萬法之所從生，故稱為心，凡聖
X39n0700_p0074b06║之所依持，故稱為地。蓋此心地，是譬喻品內所明
X39n0700_p0074b07║大士要用，如人身之有心，能總萬事，能生勝果，為
X39n0700_p0074b08║大士所依，義言如地。然菩薩律儀，徧防三業，心意
X39n0700_p0074b09║識體一名異，三業之中，意業為主，身口次之，據勝
X39n0700_p0074b10║為論，故言心地。夫佛即心，心即佛也，心得佛以顯
X39n0700_p0074b11║示第一義，佛因心以化度人天，故佛佛出世，唯語
X39n0700_p0074b12║此心，心之外無法可說，識此義者，可與譚梵網矣。
X39n0700_p0074b13║又此心地，乃一切凡聖之本源，在凡則迷此心故，
X39n0700_p0074b14║而流轉三界六道四生，在聖則悟此心故，而復本
X39n0700_p0074b15║真源，究竟清淨。菩薩欲還本源世界，故依此心地
X39n0700_p0074b16║正戒，以為勝因，而證舍那之極果也。故經云：我已
X39n0700_p0074b17║百劫修行是心地，號吾為盧舍那。汝諸佛子，轉我
X39n0700_p0074b18║所說，與一切眾生，開心地道。又云：一切意識色心，
X39n0700_p0074b19║是情是心，皆入佛性戒中。受此戒已，極至佛身，於
X39n0700_p0074b20║其中間，戒體常在。故知此戒，即心地也。淨名經云：
X39n0700_p0074b21║諸佛得解脫，當於眾生心行中求。以本源心地，出
X39n0700_p0074b22║生一切菩薩行位，各各不同。於此菩薩位中，位位
X39n0700_p0074b23║修行心地法門，亦復無量。非依心地之法，孰成菩
X39n0700_p0074b24║薩之名。非因菩薩之人，孰秉心地之法。人即是法，
X39n0700_p0074c01║法即是人。繇人故有大菩提，繇法故有大涅槃。菩
X39n0700_p0074c02║提是智，涅槃是理。理智一如，故云菩薩心地也。又
X39n0700_p0074c03║本源心地，不惟出生菩薩行位，亦復徧出一切諸
X39n0700_p0074c04║法。所謂地獄心，廼至佛心。地獄地，乃至佛地。今但
X39n0700_p0074c05║云菩薩心地者，以菩薩上同慈力，下同悲仰，徧攝
X39n0700_p0074c06║十界之義。然十界無非心地法門故。若非此心為
X39n0700_p0074c07║地，則戒從何而持，佛從何而成耶。梵語鉢里勿多，
X39n0700_p0074c08║此翻為品。品者，類也。謂義類相從，故名為品。相傳
X39n0700_p0074c09║此經大本，共有一百十二卷，六十二品。此乃菩薩
X39n0700_p0074c10║心地一品，上下兩卷。上卷明菩薩三十心十地法
X39n0700_p0074c11║門，為入佛果之根源。下卷明菩薩十重四十八輕
X39n0700_p0074c12║戒，又為行菩薩道之根本。拈此一品，而知一部指
X39n0700_p0074c13║歸。即此一部，而通一代儀法。觀一佛，而徧知十方
X39n0700_p0074c14║三世諸佛模楷。見一菩薩，而知十聖三賢心地。對
X39n0700_p0074c15║上而言，故云菩薩心地品之下也。總釋名題已竟。
X39n0700_p0074c16║△十、別解文義。
X39n0700_p0074c17║將釋經文，大分為三：初序分，二正宗分，三流通分。
X39n0700_p0074c18║此三分之興，始自晉道安法師彌天高判。後西域
X39n0700_p0074c19║諸菩薩疏釋東來，皆分三分。始知晉符西釋，誠乃
X39n0700_p0074c20║古今不易之恒規也。序謂序述，亦緒也，致也。乃序
X39n0700_p0074c21║一經之由致也。而有通別。通者，如一切經初皆有
X39n0700_p0074c22║如是我聞，一時佛在某處，與諸大眾俱，是名為通。
X39n0700_p0074c23║別者，謂說經各有緣起不同，故別序一經或一品
X39n0700_p0074c24║之由緒，是名為別。正宗者，宗即主也，崇也。謂佛所
X39n0700_p0075a01║說法，必崇尚當機所說之義為正主。斯即一經之
X39n0700_p0075a02║宗旨也。流通者，流謂不滯，通謂不壅。以正義既陳，
X39n0700_p0075a03║務傳後世，利益眾生，使正法之源流通而無壅滯，
X39n0700_p0075a04║廣布十方，無有窮盡也。此經從品初至第一清淨
X39n0700_p0075a05║者，名為序分。從佛告諸佛子言，有十重波羅提木
X39n0700_p0075a06║叉，至現在諸菩薩今誦，名正宗分。從諸佛子聽十
X39n0700_p0075a07║重四十八輕戒，至偈終，名流通分。雖是六十二品
X39n0700_p0075a08║中之一品，一品中之下卷，而序正流通，自在全經。
X39n0700_p0075a09║然就茲下卷，三分宛然。如華嚴法華等經，品品皆
X39n0700_p0075a10║以爾時為首。今經亦然。即正宗流通，亦是明此一
X39n0700_p0075a11║品之性相事理，非彼全部之正宗流通故。又華嚴
X39n0700_p0075a12║鈔云：夫聖人設教，必有其漸。將命微言，先彰由致。
X39n0700_p0075a13║由致既彰，當機受法。故授以正宗。正宗既陳，務於
X39n0700_p0075a14║開濟。非但篤於時會，復令末葉傳芳。永耀法燈，明
X39n0700_p0075a15║明無盡。故授之以流通。非唯一部，當會當品等皆
X39n0700_p0075a16║容有之。是也。
X39n0700_p0075a17║△初、序分為二：初、舍那發起，二、釋迦勸發。初中二：
X39n0700_p0075a18║初、長文，二、偈頌。長文三：初、舍那付囑，二、釋迦弘傳，
X39n0700_p0075a19║三、勸信受持。初中又二：初、口音勸示，二、放光付囑。
X39n0700_p0075a20║今初。
X39n0700_p0075a21║爾時，盧舍那佛為此大眾，略開百千恒河沙不可說
X39n0700_p0075a22║法門中心地如毛頭許，是過去一切佛已說，未來佛
X39n0700_p0075a23║當說，現在佛今說，三世菩薩已學、當學、今學。我已百
X39n0700_p0075a24║劫修行是心地，號吾為盧舍那。汝諸佛子！轉我所說，
X39n0700_p0075b01║與一切眾生開心地道。
X39n0700_p0075b02║爾時者，即盧舍那佛將示心地法門之時也。諸經
X39n0700_p0075b03║通序，具六種成就，今經亦然。爾時，時也；佛，主也；大
X39n0700_p0075b04║眾，眾也；為開心地法門，聞也；菩薩世學，信也；蓮華
X39n0700_p0075b05║臺藏，處也。又師資道合，說聽事成，當爾嘉會之時，
X39n0700_p0075b06║故名爾時。梵語盧舍那，此云光明徧照。照有二義：
X39n0700_p0075b07║一、內以智光照真法界，此約自受用身也；二、外以
X39n0700_p0075b08║身光照應大機，此約他受用身也。又翻為淨滿，謂
X39n0700_p0075b09║諸惡無餘，故云淨，此是止惡果報也；眾德悉圓，故
X39n0700_p0075b10║云滿，此是行善果報也。由行滿果圓，故稱為佛，亦
X39n0700_p0075b11║即惑業俱盡，福智圓滿之稱也。斯多從自受用得
X39n0700_p0075b12║名，其光明徧照，多從他受用為號。按心地觀經，法
X39n0700_p0075b13║身亦名自性身，無始無終，離一切相，絕諸戲論，周
X39n0700_p0075b14║圓無際，凝然常住。其受用身，有二種相：一、自受用；
X39n0700_p0075b15║二、他受用。自受用身者，三阿僧祇劫所修萬行，利
X39n0700_p0075b16║益安樂諸眾生已，十地滿心，出過三界，居淨妙國
X39n0700_p0075b17║土，坐大寶蓮華，所謂大寶華王座也。無量大眾，海
X39n0700_p0075b18║會圍繞，供養恭敬，尊重讚歎，如是名為後報利益。
X39n0700_p0075b19║爾時菩薩入金剛定，斷除一切微細所知諸煩惱
X39n0700_p0075b20║障，成無上菩提。如是妙果名現利益，是真報身有
X39n0700_p0075b21║始無終，壽命劫數無有限量，窮未來際諸根相好
X39n0700_p0075b22║遍周法界，四智圓滿受用法樂，具足八萬四千智
X39n0700_p0075b23║門。如是一切諸功德法，名為如來自受用身也。如
X39n0700_p0075b24║來他受用身者，具足八萬四千相好，居真淨土說
X39n0700_p0075c01║一乘法，令諸菩薩受用大乘微妙法樂。一切如來
X39n0700_p0075c02║為化十地諸菩薩眾，現於十種他受用身。第一佛
X39n0700_p0075c03║身坐百葉蓮華，為初地菩薩說百法明門。菩薩悟
X39n0700_p0075c04║已起大神通，變化滿於百佛世界，利益安樂無數
X39n0700_p0075c05║眾生。第二佛身坐千葉蓮華，為二地菩薩說千法
X39n0700_p0075c06║明門。菩薩悟已起大神通，變化滿於千佛世界，利
X39n0700_p0075c07║益安樂無量眾生。第三佛身坐萬葉蓮華，為三地
X39n0700_p0075c08║菩薩說萬法明門。菩薩悟已起大神通，變化滿於
X39n0700_p0075c09║萬佛國土，利益安樂無數眾生。如是如來漸漸增
X39n0700_p0075c10║長，乃至十地他受用身，坐不可說妙寶蓮華，為十
X39n0700_p0075c11║地菩薩說不可說諸法明門。菩薩悟已起大神通，
X39n0700_p0075c12║變化滿於不可說佛微妙國土，利益安樂不可宣
X39n0700_p0075c13║說不可宣說無量無邊種類眾生。如是十身皆坐
X39n0700_p0075c14║七寶菩提樹下，證得無上菩提。是為十種他受用
X39n0700_p0075c15║身也。為此大眾者，大眾指千華上佛及千百億釋
X39n0700_p0075c16║迦也。按上品經文云：是時釋迦擎接此世界大眾
X39n0700_p0075c17║還蓮華臺藏，見盧舍那佛。佛乃廣開示三賢十聖
X39n0700_p0075c18║法門，為入佛果之根源。是知非止千佛，千百億佛
X39n0700_p0075c19║為大眾也。舍那是能說法之本佛，大眾是能受法
X39n0700_p0075c20║之迹佛。百千，十萬也。恒河，亦云殑伽，此云天堂來，
X39n0700_p0075c21║謂見從高處來故。河在中天竺，濶四十里，沙細如
X39n0700_p0075c22║麪。章安云：諸經多以恒河沙為量者，有四義故：一
X39n0700_p0075c23║人多識之，二入者得福，三八河中大，四是佛生處。
X39n0700_p0075c24║此即四悉檀也。一河之沙數尚無窮，況百千河之
X39n0700_p0076a01║沙數豈可能盡？故云不可說也。亦即十大數中之
X39n0700_p0076a02║第九數，以喻法門之廣大無窮無盡。今於無窮無
X39n0700_p0076a03║盡法門中，略說心地一法，猶百千河沙中之一沙，
X39n0700_p0076a04║故云如毛頭許也。然法門雖廣，不出心地一法，舉
X39n0700_p0076a05║心地即該盡萬法，是亦以少攝廣也。涅槃經云：佛
X39n0700_p0076a06║在林中取少樹葉，告諸比丘：我覺了一切諸法如
X39n0700_p0076a07║大地草木葉等，為眾生所說如手中葉耳。正同此
X39n0700_p0076a08║喻也。門者，即能通之義，謂如來所說一乘之法皆
X39n0700_p0076a09║從此出，故曰法門不可說。法門，廣也。心地如毛頭
X39n0700_p0076a10║許，略也。從廣開略，故云略開也。過去一切佛已說
X39n0700_p0076a11║者，則見法有所傳也。未來佛當說者，則見法有所
X39n0700_p0076a12║受也。現在佛今說者，則見法有所證也。佛是果人，
X39n0700_p0076a13║引同證說勸信也。菩薩是因人，引同修學勸受也。
X39n0700_p0076a14║三世菩薩等者，謂三世果人尚且遵教，豈三世因
X39n0700_p0076a15║人有不同學者耶？然心為萬法之源，舉心則萬法
X39n0700_p0076a16║俱盡，故諸佛同說，大士同學也。我已百劫修行是
X39n0700_p0076a17║心地者，我，八自在之真我，非凡夫執五蘊身心之
X39n0700_p0076a18║妄我也。百劫，揀非權教。三祇，梵語劫波，此云分別
X39n0700_p0076a19║時節。以劫初人壽十歲時，子年倍父年，如是增至
X39n0700_p0076a20║八萬四千歲。後百年減一歲，如是減至十歲。此一
X39n0700_p0076a21║增一減名一小劫，二十小劫為一中劫，成、住、壞、空
X39n0700_p0076a22║各二十番增減為一大劫，無數大劫為一僧祇。故
X39n0700_p0076a23║上品文云：我已百阿僧祇劫修行心地，以之為因。
X39n0700_p0076a24║初捨凡夫，成等正覺，號盧舍那，住臺藏世界海，以
X39n0700_p0076b01║之為果。此謂修心地戒時，從名字菩薩直至等覺，
X39n0700_p0076b02║位位修習，堅固成就，入妙覺位，戒體圓極，諸惡永
X39n0700_p0076b03║淨，萬善悉滿，是故名為盧舍那佛也。今言百劫者，
X39n0700_p0076b04║或文略也。准餘經多云：如來於三大阿僧祇劫修
X39n0700_p0076b05║行，或過三大劫已，復於百劫中修相好因，故云百
X39n0700_p0076b06║劫也。天台引智度、俱舍、婆沙等論云：如來從古釋
X39n0700_p0076b07║迦至尸棄佛，值七萬五千佛，名初阿僧祇。從尸棄
X39n0700_p0076b08║佛至然燈佛，值七萬六千佛，名二阿僧祇，得授記
X39n0700_p0076b09║莂，號釋迦文。從然燈佛至毗婆尸佛，值七萬七千
X39n0700_p0076b10║佛，名三阿僧祇滿。從初至此修六度竟，更住百劫，
X39n0700_p0076b11║修相好因。故賢愚經云：佛言：我三阿僧祇劫精勤
X39n0700_p0076b12║苦行，百劫修福。初阿僧祇劫供養八萬八千諸佛，
X39n0700_p0076b13║中阿僧祇劫供養九萬九千諸佛，後阿僧祇劫供
X39n0700_p0076b14║養十萬諸佛，出家持戒，具足尸波羅蜜，乘六度車，
X39n0700_p0076b15║被忍辱鎧，於菩提樹下坐金剛座，降伏魔王，得成
X39n0700_p0076b16║佛道。按瓔珞經云：佛初發意，志求緣覺乘，閒居靜
X39n0700_p0076b17║處，四十四億劫，無佛法聖眾。其間七十劫後，遇大
X39n0700_p0076b18║通慧佛，演暢大乘，乃微信解，建功德業。復經十九
X39n0700_p0076b19║劫，為大國王，供養清眾，周給貧乏，捨位出家，晏居
X39n0700_p0076b20║寂念，心漸疲倦，往來生死，受報無數，由意無大誓，
X39n0700_p0076b21║欲免自身患。復經六十劫，值遇寶瓔佛，一乘無二
X39n0700_p0076b22║道，不聞小節名。始從彼發意，弘誓心難沮，從彼至
X39n0700_p0076b23║今日，七億阿僧祇，將護順正法，今乃自覺悟。須知
X39n0700_p0076b24║七億已前，雖復勤苦修道，而無堅誓，終不能成等
X39n0700_p0076c01║正覺。據此，則百阿僧祇猶少，斯亦隨機所說，權實、
X39n0700_p0076c02║大小兩乘，化儀不同。今舍那以自己所修證驗之
X39n0700_p0076c03║成法而告之，令他生信，依此心地法門，而傚修證
X39n0700_p0076c04║也。汝諸佛子，轉我所說者，諸佛，通指千葉上佛，千
X39n0700_p0076c05║百億釋迦也。謂前說法，普為大眾，今付心印，非餘
X39n0700_p0076c06║人所堪，故特囑千釋迦，傳我舍那佛語，示諸眾生，
X39n0700_p0076c07║使上承而下布，以見稟法自有來也。受法得益曰
X39n0700_p0076c08║子。轉，傳也。謂傳佛法，以及眾生也。然既傳心印，不
X39n0700_p0076c09║可泛常，故稱子也。與一切眾生，開心地道者，啟閉
X39n0700_p0076c10║曰開。謂我舍那一佛，已同十方三世諸佛，修證此
X39n0700_p0076c11║心地法門，則汝等亦當以我心為心，轉我所說，與
X39n0700_p0076c12║一切眾生，修證此心地法門，各見本源心地也。然
X39n0700_p0076c13║此本源心地，一切眾生之所共有，但無始劫來，久
X39n0700_p0076c14║被妄情惑業雍閉，所謂諸佛已悟，眾生尚迷，心王
X39n0700_p0076c15║既蒙，則法王不現，故令轉佛所說，使得豁通。故云
X39n0700_p0076c16║聞心地道，即是開佛知見也。△次放光付囑
X39n0700_p0076c17║時蓮華臺藏世界赫赫天光師子座上，盧舍那佛放
X39n0700_p0076c18║光，光告千華上佛：持我心地法門品而去。復轉為千
X39n0700_p0076c19║百億釋迦及一切眾生，次第說我上心地法門品：汝
X39n0700_p0076c20║等受持讀誦，一心而行。
X39n0700_p0076c21║蓮華臺藏世界者，謂居塵不染，故名蓮華。堅實高
X39n0700_p0076c22║顯，為萬法之宗極，故名曰臺。含無邊之剎種，故名
X39n0700_p0076c23║曰藏。豎無終始曰世，橫絕方隅曰界。蓮華臺藏世
X39n0700_p0076c24║界，舉依報也。師子座上盧舍那佛，舉正報也。又蓮
X39n0700_p0077a01║華含子之處目曰臺藏者，有包裹義。今剎種及剎
X39n0700_p0077a02║土為一大蓮華之所含藏，十方世界悉在其內，故
X39n0700_p0077a03║曰蓮華臺藏世界，即華藏世界也。約事可爾，據理
X39n0700_p0077a04║而言，何因剎海相狀如斯？略舉二因：一、約眾生，知
X39n0700_p0077a05║來藏識即是香海，於此海中有因果相，恒沙性德
X39n0700_p0077a06║即是正因之華，世出世間、未來果法皆悉含攝，故
X39n0700_p0077a07║名為藏。若以法性為海，心即是華，含藏亦爾。然此
X39n0700_p0077a08║藏識相分之中，半為外器，不執受故；半為內身，執
X39n0700_p0077a09║為自性，生覺受故。如來藏識何緣如此？法如是故，
X39n0700_p0077a10║行業引故。二、約諸佛，大悲海中生無邊行華，含藏
X39n0700_p0077a11║二利，染淨果法重疊無礙，故所感剎相狀如之。又
X39n0700_p0077a12║蓮華即種種光明蕋，香幢臺即蓮果十不可說佛
X39n0700_p0077a13║剎微塵數香水海在中也。赫赫，熾盛貌。天光，是法
X39n0700_p0077a14║性天然功德光，普照昞爍故。師子座者，謂形似師
X39n0700_p0077a15║子，故表說法無畏也。如來說無畏之法，外道魔王
X39n0700_p0077a16║悉皆歸降，猶師子之哮吼，飛禽走獸盡皆潛伏，是
X39n0700_p0077a17║以凡佛所坐之座皆名師子座也。又名法空座，亦
X39n0700_p0077a18║表無畏，謂如來得法空故，故無所畏也。上品云：舍
X39n0700_p0077a19║那在百萬億紫金剛光明宮中，坐百萬億妙寶蓮
X39n0700_p0077a20║華，赫赫光明座是也。光告千華上佛者，如來心地
X39n0700_p0077a21║本絕名言聲也，今欲顯心地正法，還以心光而作
X39n0700_p0077a22║佛事，故不以言告而以光告，正顯付託之事也。然
X39n0700_p0077a23║既結示已畢，復放光普告者，謂此心地法門，若本
X39n0700_p0077a24║若迹，若因若果，無不以智為前導也。然華嚴、雲臺
X39n0700_p0077b01║說法，禪天光音尚且成教，況佛身光耶？此亦有二
X39n0700_p0077b02║意：一、近則言告，遠則光告；二、劣機言告，勝機光告。
X39n0700_p0077b03║今則身口通行，表此心地戒法為至德要道也。若
X39n0700_p0077b04║約應機，謂是他受用土身佛；若約自證，即法身無
X39n0700_p0077b05║礙土，無盡師子座，圓融無礙佛，徧照法界光。總相
X39n0700_p0077b06║心地法，盡屬於圓教，非權漸也。佛名釋迦牟尼者，
X39n0700_p0077b07║本起經翻釋迦為能仁，本行經譯牟尼為寂默。能
X39n0700_p0077b08║仁是姓，從慈悲利物，顯不住涅槃；寂默是字，取智
X39n0700_p0077b09║慧冥理，顯不住生死。千華上佛，大化也；千百億釋
X39n0700_p0077b10║迦，小化也。及者，相繼之辭。次第說者，有二義故：一、
X39n0700_p0077b11║約人，先舍那說，次千佛傳，次百億佛，次菩薩，次眾
X39n0700_p0077b12║生也；二、約法，先三十心，次十地，次十重，次四十八
X39n0700_p0077b13║輕也。持誦，內熟道種也；心行，外驗行事也。領納曰
X39n0700_p0077b14║受，固守曰持，對本曰讀，背本曰誦。受持屬心，讀誦
X39n0700_p0077b15║屬口，心口進修，無二無別，故曰一心而行也。又次
X39n0700_p0077b16║第說者，圓融不礙行布也；一心行者，行布不礙圓
X39n0700_p0077b17║融也。
X39n0700_p0077b18║
X39n0700_p0077b19║佛說梵網經初津卷一
X39n0700_p0077b20║
X39n0700_p0077b21║音釋
X39n0700_p0077b22║支那或云至那，華言文物國，即讚美此方是衣冠
X39n0700_p0077b23║文物之地也。西域記云：摩訶至那，此云大唐，又名
X39n0700_p0077b24║震旦，或云真。丹琳法師云：謂東方屬震，是日出之
X39n0700_p0077c01║方，故云震旦。樓炭經云：葱河以東，名為震旦。以日
X39n0700_p0077c02║初出，耀於東隅，故得名也。
X39n0700_p0077c03║一大事因緣一，即一實相也。其性廣博為大，如來
X39n0700_p0077c04║出世度生儀式為事，眾生具此實相而能成機感
X39n0700_p0077c05║佛為因，如來證此實相而能起應度生為緣。一切
X39n0700_p0077c06║如來出現於世，普為開示一切眾生本有實相，令
X39n0700_p0077c07║其咸得悟入佛之知見故也。
X39n0700_p0077c08║無上菩提菩提，此云覺道。無上者，謂成妙覺佛，智
X39n0700_p0077c09║淨獨尊，無有過於上者，故曰無上。
X39n0700_p0077c10║焚膏繼晷膏，油也。晷，日影也。古云日不足，繼之於
X39n0700_p0077c11║夜者是也。
X39n0700_p0077c12║凡例凡者，大凡；例者，比例。左傳序云：發凡而起例
X39n0700_p0077c13║也。
X39n0700_p0077c14║古杭隋時稱杭州，唐時稱餘杭。宋高宗南渡，建都
X39n0700_p0077c15║於此，改為臨安。迨明，復稱杭州，故云古杭也。
X39n0700_p0077c16║昭慶按誌，石晉天福元年，勅建律宗大昭慶寺。昭
X39n0700_p0077c17║為昭萬善之功勳，慶為慶一人之大德也。
X39n0700_p0077c18║萬壽戒壇即地湧戒壇也，正名古佛戒壇。趙宋太
X39n0700_p0077c19║平興國三年，允堪律師依此晝夜精勤行道，感韋
X39n0700_p0077c20║天示現曰：今大師行道處，乃古佛戒壇最吉祥地，
X39n0700_p0077c21║然燈佛降生之處也。願師大闡尸羅，以續如來慧
X39n0700_p0077c22║命。弟子於西天竺，取世尊成道座下土，四大海心
X39n0700_p0077c23║水築壇，請師傳戒，令登踐受戒者，永脫泥犁之苦。
X39n0700_p0077c24║言訖，壇從地湧，七寶分光。東方正旦，韋天合掌，虗
X39n0700_p0078a01║空證明，五色祥雲，結蓋而覆。人皆異之，故稱地湧
X39n0700_p0078a02║戒壇。事聞於上，勅賜萬善戒壇，以戒為萬善之本。
X39n0700_p0078a03║萬曆三十三年，勅賜萬壽戒壇，謂登壇說戒，祝延
X39n0700_p0078a04║聖壽故也。
X39n0700_p0078a05║三無漏學三者，戒定慧也。因戒生定，因定發慧，戒
X39n0700_p0078a06║出三途，定超六欲，慧脫三界，三法相資，煩惱淨盡，
X39n0700_p0078a07║不漏落生死故。學猶飾也，器不飾則無以成美觀，
X39n0700_p0078a08║人不學則無以成聖果也。
X39n0700_p0078a09║十門門者，収攝無擁之謂也。謂將欲釋經，於其文
X39n0700_p0078a10║前先以十門收攝經意，疏通條章顯示大綱，令諸
X39n0700_p0078a11║學者依門入解，使經宗意趣則有所歸而無擁滯
X39n0700_p0078a12║也。
X39n0700_p0078a13║譬喻以類比況曰譬。開蹺令悟曰喻。謂如來說法，
X39n0700_p0078a14║為鈍根者假譬喻以曉示之，令其開解故。如法華
X39n0700_p0078a15║經中火宅藥草等喻是也。
X39n0700_p0078a16║三際先、中、後也。波斯匿王言：觀身實相，觀佛亦然，
X39n0700_p0078a17║無前際、無中際、無後際。
X39n0700_p0078a18║四禪八定定者，謂攝散歸靜之義也。色界有四，謂
X39n0700_p0078a19║初禪、二禪、三禪、四禪。無色界有四，謂空處、識處、無
X39n0700_p0078a20║所有處、非非想處。故云四禪八定也。
X39n0700_p0078a21║四諦法界次第云：此四通言諦者，以審實為義。此
X39n0700_p0078a22║四諦法，正為聲聞人說。欲從聞生解，故必須藉教
X39n0700_p0078a23║顯理。今明教理不虗，故云審實。苦由因感果，則應
X39n0700_p0078a24║先因而後果。今悉先果而後因者，教門引物為便，
X39n0700_p0078b01║故皆先果而後因。前二諦是世間之法，令知苦以
X39n0700_p0078b02║斷集，故先果而次因。後二諦是出世間之法，使為
X39n0700_p0078b03║滅以修道，故亦先果而次因也。一苦諦，苦是苦果。
X39n0700_p0078b04║二集諦，集是苦因。三滅諦，滅是樂果。四道諦，道是
X39n0700_p0078b05║樂因。
X39n0700_p0078b06║我空謂無我、人、眾生、壽者四相之見。
X39n0700_p0078b07║法空謂無色、受、想、行、識五陰之法也。
X39n0700_p0078b08║一真法界離二曰一，不妄曰真，交徹融攝，故曰法
X39n0700_p0078b09║界。即是諸佛平等法身，從本以來，不生不滅，非空
X39n0700_p0078b10║非有，離名離相，無內無外，惟一真實，不可思議故。
X39n0700_p0078b11║心真如門心真如者，即是一真法界大總相法門
X39n0700_p0078b12║體，所謂心性不生不滅，非染非淨，畢竟平等，無有
X39n0700_p0078b13║變易，惟是一心，故名心真如門。
X39n0700_p0078b14║如來遣相謂祛遣法相，惟顯法性故。謂一切法本
X39n0700_p0078b15║涅槃相，若執涅槃，則涅槃亦成法數，故復遣云無
X39n0700_p0078b16║涅槃也。無有涅槃，佛遣能也；無有佛涅槃，遣所也。
X39n0700_p0078b17║佛，能覺也；涅槃，所覺也。以有無不可得故，能所俱
X39n0700_p0078b18║離也。
X39n0700_p0078b19║如來藏即真如性第八識所依，具足諸法，包含萬
X39n0700_p0078b20║象，故謂之藏。諸佛證此藏心，利益羣生，應用無盡，
X39n0700_p0078b21║即一實相之體也。此體能生世出世間一切諸法，
X39n0700_p0078b22║故名如來藏。
X39n0700_p0078b23║阿賴耶識即第八識名，翻為無沒識，取不失為義。
X39n0700_p0078b24║又翻藏識，謂能含藏善惡諸種子故，亦名種子識，
X39n0700_p0078c01║亦名果報識。
X39n0700_p0078c02║真空謂心境俱融故。然真空無相，即名實相也。
X39n0700_p0078c03║道共戒謂於見道修道位中，不作意持，自然不犯
X39n0700_p0078c04║戒，與道俱發，故稱為共。此戒既是初二三果所得，
X39n0700_p0078c05║即是無漏戒也。
X39n0700_p0078c06║定共戒亦名禪戒。謂發得初、二、三、四禪定之時，不
X39n0700_p0078c07║作意持，自然不犯，戒與定俱發，故稱為共。此戒斷
X39n0700_p0078c08║惑未盡，未出生死，即是有漏戒也。
X39n0700_p0078c09║無漏禪戒即上道、定二戒之總稱也。
X39n0700_p0078c10║八萬四千塵勞偈曰：十使互成百，十界成一千，七
X39n0700_p0078c11║支為七千，三世二萬一，三毒并等分，是為八萬四。
X39n0700_p0078c12║塵者，染汙真性也。勞者，驅役流轉也。
X39n0700_p0078c13║八萬四千法門謂如來成道有三百五十度無極
X39n0700_p0078c14║法門。度無極者，謂事理行滿，度生死流登涅槃岸，
X39n0700_p0078c15║此之功德無有窮極，故云度無極也。偈曰：第一光
X39n0700_p0078c16║耀起，乃至分舍利，有三百五十，度無極法門，門門
X39n0700_p0078c17║有六度，共成二千一，以四大六衰，合二萬一千，加
X39n0700_p0078c18║三毒等分，是為八萬四。
X39n0700_p0078c19║不定性謂遇緣重習修行不定故，若近聲聞而習
X39n0700_p0078c20║聲聞法，若近緣覺而習緣覺法，若近菩薩而習菩
X39n0700_p0078c21║薩法，各隨所習而成其性，是名不定性。
X39n0700_p0078c22║第一義諦真諦非有，俗諦非無，不有不無，是名中
X39n0700_p0078c23║道第一義諦。
X39n0700_p0078c24║本覺謂眾生心體，靈明虗廓，等虗空界，無處不徧，
X39n0700_p0079a01║即是如來平等法身。依此法身，說名本覺。
X39n0700_p0079a02║始覺謂眾生本覺心源，由無明熏動，覺不成覺，多
X39n0700_p0079a03║劫在迷，今始覺悟，是名始覺。始本不二，名究竟覺，
X39n0700_p0079a04║即成佛也。
X39n0700_p0079a05║三十二相謂如來應化之身，具此三十二相，以表
X39n0700_p0079a06║法身眾德圓極，人天中尊，眾聖之王也。所謂足安
X39n0700_p0079a07║平相，千輻輪相，手指纖長相，手足柔軟相，手足縵
X39n0700_p0079a08║網相，足跟滿足相，足趺高妙相，腨如鹿王相，立手
X39n0700_p0079a09║摩膝相，馬陰藏相，身縱廣等相，毛孔生青色相，身
X39n0700_p0079a10║毛上向右旋相，身金色相，身光面各一丈相，皮膚
X39n0700_p0079a11║細滑相，七處平滿相，兩腋滿相，身如師子相，身端
X39n0700_p0079a12║正相，肩圓滿相，四十齒相，齒白齊密相，牙白淨相，
X39n0700_p0079a13║頰車如師子相，咽中津液得上味相，廣長舌相，梵
X39n0700_p0079a14║音深遠相，眼色如金精相，眼𥇒如牛王相，眉間白
X39n0700_p0079a15║毫相，頂肉髻成相，亦名無見頂相，是為三十二相
X39n0700_p0079a16║也。
X39n0700_p0079a17║八十種好所謂：無見頂相好、身高鼻孔不現好、眉
X39n0700_p0079a18║如初月好、耳輪輻相好、身堅實好、骨際如鈎鎖好、
X39n0700_p0079a19║身迴轉如象王好、行時足去地四寸而印文現好、
X39n0700_p0079a20║爪如赤銅色好、膝骨堅著圓好、身青潔好、身柔軟
X39n0700_p0079a21║好、身不曲好、指纖圓好、指文藏覆好、脉深不現好、
X39n0700_p0079a22║踝不現好、身潤澤好、身自持不逶迤好、身滿足好、
X39n0700_p0079a23║容儀備足好、容儀滿足好、住處安無能動好、威振
X39n0700_p0079a24║一切好、一切樂觀好、面不長大好、正容貌不撓色
X39n0700_p0079b01║好、面具滿足好、唇色紅潤如頻婆果好、言音深遠
X39n0700_p0079b02║好、臍深右旋圓妙好、身毛紺青光澤好、手足圓滿
X39n0700_p0079b03║好、手足如意好、手文明直好、手紋深長好、手文不
X39n0700_p0079b04║斷好、一切惡心眾生見者和悅好、面廣殊妙好、面
X39n0700_p0079b05║如滿月好、隨眾生意和悅與語好、毛孔常出妙香
X39n0700_p0079b06║好、口出無上香氣好、容儀如師子王好、進止如象
X39n0700_p0079b07║王好、行法如鵝王好、頭如摩陀那果好、一切身分
X39n0700_p0079b08║具足好、四牙白利好、舌相長廣赤色好、舌薄微妙
X39n0700_p0079b09║好、身毛紅色好、身毛軟淨好、眼秀廣長好、孔門相
X39n0700_p0079b10║具好、手足赤白如蓮華色好、臍厚不出好、腹形不
X39n0700_p0079b11║現好、細腹方正好、身不傾動好、身持厚重好、其身
X39n0700_p0079b12║長大好、身長殊妙好、手足軟滑好、四邊圓光各一
X39n0700_p0079b13║丈好、光明照身而行好、等視眾生好、不輕眾生好、
X39n0700_p0079b14║隨眾生音聲不增不減好、說法不著好、隨眾生語
X39n0700_p0079b15║言說法好、發音報眾好、次第有因緣說法好、一切
X39n0700_p0079b16║眾生不能盡觀德相好、觀無厭足好、首髮修長好、
X39n0700_p0079b17║髮色青珠光滑好、手足有德相好，是為八十。如上
X39n0700_p0079b18║相好，皆是多生清淨持戒所感也。
X39n0700_p0079b19║等覺一生補處菩薩之名，如今彌勒菩薩等。下地
X39n0700_p0079b20║望之，則與佛等。尚有極微細一品，無明未盡，猶名
X39n0700_p0079b21║菩薩。所修觀智，純一堅利，喻若金剛，名金剛心，亦
X39n0700_p0079b22║名有上士。
X39n0700_p0079b23║妙覺謂金剛後心，朗然大覺，妙智窮源，無明習盡，
X39n0700_p0079b24║名真解脫，故曰妙覺也。
X39n0700_p0079c01║三障煩惱業報曰三。覆蔽正道曰障。
X39n0700_p0079c02║天眼謂清淨色根，照境發識，名之為眼。依天修得，
X39n0700_p0079c03║故曰天眼。
X39n0700_p0079c04║天竺新云印度，唐言月，謂彼土聖賢繼軌導凡，御
X39n0700_p0079c05║物如月照臨故也。
X39n0700_p0079c06║模楷取法則義。
X39n0700_p0079c07║居真淨土華嚴經云：他受用身，依他受用土。他受
X39n0700_p0079c08║用身者，謂因他機感扣而現此身，即勝應身也。他
X39n0700_p0079c09║受用土者，亦即實報土也。謂佛以大慈悲力，隨十
X39n0700_p0079c10║地菩薩所宜，變為淨土，或小或大，或劣或勝，他受
X39n0700_p0079c11║用身依之而住，故云居真淨土。觀無量壽佛經疏
X39n0700_p0079c12║云：行真實法，感得勝報者是也。
X39n0700_p0079c13║諸菩薩即別殺十地，圓教十住、十行、十向，乃至等
X39n0700_p0079c14║覺菩薩也。
X39n0700_p0079c15║阿僧祇此云無央數，乃天人中能知筭數者，極數
X39n0700_p0079c16║不能知，是名一阿僧祇。此是華嚴經十大數中之
X39n0700_p0079c17║首也。十大數者，一阿僧祇、二無量、三無邊、四無等、
X39n0700_p0079c18║五不可數、六不可稱、七不可思、八不可量、九不可
X39n0700_p0079c19║說、十不可說不可說，是為十大數也。
X39n0700_p0079c20║所知障所知障者，亦名智障。謂執所證之法，障蔽
X39n0700_p0079c21║智慧之性，是名所知障。與煩惱同是根，隨二十六
X39n0700_p0079c22║惑，由貪上有擾亂用，名煩惱障。有覆蓋用，名所知
X39n0700_p0079c23║障。煩惱障涅槃，所知障菩提，有分別俱生，此且分
X39n0700_p0079c24║別大乘見道位斷也。如來二障永離，心常清淨，而
X39n0700_p0080a01║無能所之相也。
X39n0700_p0080a02║四智一、大圓鏡智；二、平等性智；三、妙觀察智；四、成
X39n0700_p0080a03║所作智。
X39n0700_p0080a04║百法明門百法束為五門，謂色法十有一，心法八，
X39n0700_p0080a05║心所有法五十有一，不相應行法二十有四，無為
X39n0700_p0080a06║法六，共成一百也。詳如大乘百法明門論。
X39n0700_p0080a07║三賢謂十住、十行、十迴向也。皆稱賢者，此就別教
X39n0700_p0080a08║而論。謂此位菩薩，但斷見思惑盡，尚有無明惑在，
X39n0700_p0080a09║未入聖位，故名曰賢。
X39n0700_p0080a10║十聖聖者，正也。謂此菩薩修行功滿，已入正位，故
X39n0700_p0080a11║名曰聖，即十地也。
X39n0700_p0080a12║四悉檀悉，徧也。梵語檀那，華言施，華梵兼稱，故名
X39n0700_p0080a13║悉檀。謂佛以此四種說法，徧施一切眾生，故名四
X39n0700_p0080a14║悉檀也。一、世界悉檀，世即隔別之義，界即界分也。
X39n0700_p0080a15║葢由眾生根器淺薄，故佛隨其所欲樂聞，為之次
X39n0700_p0080a16║第分別而說，令生歡喜，是名世界悉檀。二、為人悉
X39n0700_p0080a17║檀，謂佛欲說法，必先觀眾生根器之大小，宿種之
X39n0700_p0080a18║淺深，然後稱其機宜而為說之，令其正信，增長善
X39n0700_p0080a19║根，故名為人悉檀。三、對治悉檀，謂如眾生貪欲多
X39n0700_p0080a20║者，教觀不淨；瞋恚多者，教修慈心；愚癡多者，教觀
X39n0700_p0080a21║因緣。謂對此等諸病，說此法藥，徧施眾生，故名對
X39n0700_p0080a22║治悉檀。四、第一義悉檀，第一義即理也。謂佛知眾
X39n0700_p0080a23║生善根已熟，即為說法，令其得悟聖道，是名第一
X39n0700_p0080a24║義悉檀。
X39n0700_p0080b01║八自在我我即身在義，即如來常樂我淨四德之
X39n0700_p0080b02║我。由如來具大神力智慧，隨機示現自在，故一能
X39n0700_p0080b03║示一身以為多身，二示一塵身滿大千界，三大身
X39n0700_p0080b04║輕舉遠到，四現無量類常居一土，五諸根互用，六
X39n0700_p0080b05║得一切法如無法想，七說一偈義經無量劫，八自
X39n0700_p0080b06║身徧諸處猶如虗空。具此八義，故稱我也。
X39n0700_p0080b07║尸棄此云寶髻，亦云式棄，此翻為火。火有二義：一、
X39n0700_p0080b08║能照諸惡不起；二、燒諸煩惱不生，故從義以立名。
X39n0700_p0080b09║然燈梵語泥洹竭，此云然燈。大論云：謂太子生時，
X39n0700_p0080b10║身光如燈，故亦云錠光。
X39n0700_p0080b11║毗婆尸亦云維衛，華言勝觀，亦云徧見。
X39n0700_p0080b12║六度謂施、戒、忍、進、禪、慧，以此自度度人故。
X39n0700_p0080b13║修相好因相謂三十二相，好謂八十種好，修行六
X39n0700_p0080b14║度成百福德，用百福德成一相，以為三十二相之
X39n0700_p0080b15║因也。
X39n0700_p0080b16║妙海王子梵語文殊，此云妙。師利，此云海。王子者，
X39n0700_p0080b17║法王之子也。然如來為大法王，妙海最初請佛授
X39n0700_p0080b18║菩薩戒，入法正位，故名王子也。
X39n0700_p0080b19║
X39n0700_p0080b20║三教法流頌（出周書異記）
X39n0700_p0080b21║周昭甲寅第四帝，釋迦降生迦維衛。
X39n0700_p0080b22║穆王壬申五十三，如來八十歸真際。
X39n0700_p0080b23║滅度一千八十年，教流漢明永平世。
X39n0700_p0080b24║佛先四百二十二，老子方生定王世。
X39n0700_p0080c01║佛先四百七十七，孔子靈王時誕質。
X39n0700_p0080c02║是為三聖誕生時，前後分明次第記。