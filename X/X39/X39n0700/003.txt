X39n0700_p0093a13║
X39n0700_p0093a14║
X39n0700_p0093a15║佛說梵網經初津卷三
X39n0700_p0093a16║
X39n0700_p0093a17║清　古杭昭慶萬壽戒壇傳律沙門書玉述
X39n0700_p0093a18║△次、釋迦勸發，分二：初、經家敘事，二、釋尊自說。初
X39n0700_p0093a19║中三：初、佛欲結戒。
X39n0700_p0093a20║爾時，釋迦牟尼佛初坐菩提樹下成無上覺，初結菩
X39n0700_p0093a21║薩波羅提木叉，孝順父母、師僧、三寶，孝順至道之法，
X39n0700_p0093a22║孝名為戒，亦名制止。
X39n0700_p0093a23║爾時者，復從天王宮下，至閻浮提之時也。釋迦是
X39n0700_p0093a24║能誦戒之化主，正報也。菩提樹廼所誦戒之化土，
X39n0700_p0093b01║依報也。無上覺者，覺悟也。謂三乘聖人所悟之法，
X39n0700_p0093b02║無有過於如來之上，故云無上。如聲聞辟支，但悟
X39n0700_p0093b03║我空，未知法空，名為偏覺。三賢十聖，等覺菩薩，所
X39n0700_p0093b04║覺雖正，尚在因位，名隨分覺，猶為有上。惟是如來，
X39n0700_p0093b05║成妙覺果，智盡獨尊，故言無上覺也。初結菩薩波
X39n0700_p0093b06║羅提木叉者，結猶制也。纔成佛道，即制此戒者，正
X39n0700_p0093b07║顯波羅提木叉，是入道之急先務也。又直言菩薩
X39n0700_p0093b08║木叉者，揀非聲聞戒也。繇所被之機，惟為大士，不
X39n0700_p0093b09║為二乘故。然大士階位，非二乘所行，制戒輕重，亦
X39n0700_p0093b10║非小乘所學，故為大士頓制五十八戒，不同聲聞
X39n0700_p0093b11║隨犯隨結也。然聲聞厭怖生死，以自利為急，故制
X39n0700_p0093b12║婬戒居首，繇婬是輪迴之本，生死之源。菩薩不怖
X39n0700_p0093b13║生死，以利生為要務，故制殺戒在先，况殺是斷佛
X39n0700_p0093b14║性之種子，違慈悲之本願。理論關乎機宜，事論凡
X39n0700_p0093b15║有三義：一大士深信，頓聞不逆；二大士利生事急，
X39n0700_p0093b16║不能恒侍如來左右，隨事隨白；三舍那為妙海王
X39n0700_p0093b17║子，授菩薩戒，即頓說此五十八戒，古制應爾也。又
X39n0700_p0093b18║聲聞隨事隨結，皆悉集十句義。今頓制諸戒，戒戒
X39n0700_p0093b19║亦應具之。經雖不顯，理必應然。故今略出名相句
X39n0700_p0093b20║義，俾知其益，以便習學也。一攝取於僧，謂制此重
X39n0700_p0093b21║輕戒法，攝受一切眾生，引歸大乘數中，令取大乘
X39n0700_p0093b22║僧寶果故。二令僧歡喜，謂繇前攝取之力，能令一
X39n0700_p0093b23║切菩薩歡喜暢悅，不滯小乘故。三令僧安樂，謂繇
X39n0700_p0093b24║禁戒威力，能令菩薩種族利益增長，得安樂住故。
X39n0700_p0093c01║四未信者令生信，謂繇禁戒威力，能令性遮之業
X39n0700_p0093c02║清淨，發起一切眾生正信之心故。五已信者令增
X39n0700_p0093c03║長，謂繇清淨律儀，能令久淹佛法者，益其堅固不
X39n0700_p0093c04║退悔故。六難調者令調順，謂有一類假名菩薩，雖
X39n0700_p0093c05║發大心，煩惱習強。今以重輕諸戒調之，懺悔訶責，
X39n0700_p0093c06║令不敢違法律故。七慚愧者得安樂，謂繇調順諸
X39n0700_p0093c07║難調者，則有慚愧人無擾亂故。八斷現在有漏，謂
X39n0700_p0093c08║戒制三業十支，令不漏落業煩惱故。九斷未來有
X39n0700_p0093c09║漏，謂永斷二執漏種，則菩提心不退失故。十正法
X39n0700_p0093c10║得以久住，謂繇攝取大乘僧寶果故，能令種性不
X39n0700_p0093c11║斷，建立弘通心地法門，正法得以久住故。是為十
X39n0700_p0093c12║句義也。有此十義，故如來初成正覺，先結戒也。孝
X39n0700_p0093c13║順父母師僧三寶者，葢佛雖已結菩薩戒法，而未
X39n0700_p0093c14║示其樞要，故今以孝順為戒之綱領也。孝順者，善
X39n0700_p0093c15║事奉養為孝，承顏無逆為順。父母者，人之天地也。
X39n0700_p0093c16║生長色身，其恩罔極。故睒魔割目救父，而沉疴愈
X39n0700_p0093c17║於一朝；慈心發願代苦，而火輪消於頃刻。戒相雖
X39n0700_p0093c18║多，孝順攝盡，故總舉孝順以為宗也。師者，指秉戒
X39n0700_p0093c19║和尚及阿闍黎，此廼出世父母。故經云：生長法身，
X39n0700_p0093c20║養智慧命。葢師之力，功莫大焉。僧者，指同學等眾。
X39n0700_p0093c21║師有訓誨成善之恩，僧有爽輔資秉之德。若能尊
X39n0700_p0093c22║敬供養，無違法訓，是曰孝順。三寶者，佛、法、僧也。佛
X39n0700_p0093c23║是三界之慈父，法廼出世之雄規，僧是如來之弟
X39n0700_p0093c24║子。父母生我色身，依之修道。若無色身，法身慧命
X39n0700_p0094a01║無所依故，事佛聞法亦無據故。師僧生我戒身，繇
X39n0700_p0094a02║之成佛。若無戒身為本修行，則諸善功德皆不能
X39n0700_p0094a03║發生故。三寶生我慧命，成就菩提。若無三寶熏修，
X39n0700_p0094a04║慧命從何而得？故須一一孝順也。又孝順父母有
X39n0700_p0094a05║三差別：一、冬溫夏凊，昏定晨省，奉養無方，服勞靡
X39n0700_p0094a06║間；二、立身行道，不辱所生；三、善巧方便，喻親於道。
X39n0700_p0094a07║孝順三寶亦三：一、供養承事，不厭疲勞；二、如說修
X39n0700_p0094a08║行，不污法化；三、防非革弊，建立弘通。此乃順事而
X39n0700_p0094a09║釋也。若約法門解者，方便為父，智度為母，不離深
X39n0700_p0094a10║義，以為和尚。自心覺悟名佛，自性理體為法，理智
X39n0700_p0094a11║一如名僧，如理作意觀察名孝，如理證入無背名
X39n0700_p0094a12║順也。至道之法者，即無上至極之道法也。謂繇前
X39n0700_p0094a13║事理二種孝順，決能得至無上大菩提道。故此道
X39n0700_p0094a14║清淨廣大，猶若虗空，體絕過非，用無違礙。孝順之
X39n0700_p0094a15║心，正合此意，故云至道之法也。如來累劫報親恩，
X39n0700_p0094a16║積因成正覺，故稱大孝釋迦尊也。孝名為戒者，謂
X39n0700_p0094a17║能行孝之一事，則諸戒無不備足。故後之五十八
X39n0700_p0094a18║戒中，多言孝順心也。又不悖十重四十八輕，即是
X39n0700_p0094a19║順本源心地，亦即順三聚淨戒也。如順止惡義，恐
X39n0700_p0094a20║辱其親，名律儀戒。順行善義，思顯其親，名善法戒。
X39n0700_p0094a21║順兼濟義，錫類不匱，名攝生戒。總而言之，但能行
X39n0700_p0094a22║孝，自然梵行具足，所以名為戒也。故法苑云：戒即
X39n0700_p0094a23║是孝，謂眾生皆吾父母，不殺不盜，是即為孝。義正
X39n0700_p0094a24║同此。亦名制止者，制是嚴制，止是禁止。謂嚴制三
X39n0700_p0094b01║業之不起，禁止妄念之不生，故名制止也。又制者，
X39n0700_p0094b02║謂制善令行，制惡令斷。止者，唯令止惡，明開密遮
X39n0700_p0094b03║也。其孝順是標戒之體，制止廼出戒之用。體用雙
X39n0700_p0094b04║彰，即見本源心地矣。△二、放光表瑞
X39n0700_p0094b05║佛即口放無量光明。
X39n0700_p0094b06║佛即口放無量光明者，謂如來欲說大法，故先放
X39n0700_p0094b07║光表瑞，令在會聽眾深生敬信，復顯此戒最勝出
X39n0700_p0094b08║生無盡戒法故。口放者，表此戒如來金口親宣故。
X39n0700_p0094b09║無量者，表此十無盡藏戒品無有限量故。光明者，
X39n0700_p0094b10║表本源自性清淨無有染污故。昔舍那付囑以光
X39n0700_p0094b11║告授，今釋迦秉教亦放光宣傳，菩薩聽受此戒即
X39n0700_p0094b12║從佛口親生，是故名為真佛子也。△三、大眾願聞。
X39n0700_p0094b13║是時，百萬億大眾、諸菩薩、十八梵天、六欲天子、十六
X39n0700_p0094b14║大國王，合掌至心聽佛誦一切諸佛大乘戒。
X39n0700_p0094b15║百萬億者，但舉大數而言，然總敘有緣同集也。大
X39n0700_p0094b16║眾者，人天共會，凡聖交羅故。諸菩薩者，別指三十
X39n0700_p0094b17║心、十地位人也。十八、梵天者，梵，淨也，謂其欲塵已
X39n0700_p0094b18║淨，尚存色身故。妙玄云：正報之身，是清淨色，不同
X39n0700_p0094b19║欲界垢染之身，故名曰梵。大論云：清淨光潔，最勝
X39n0700_p0094b20║最尊，故名為天。此別指色界而言也。一、梵眾，廼所
X39n0700_p0094b21║統之民。二、梵輔，是輔弼梵王之臣。三、大梵，得中間
X39n0700_p0094b22║禪，為世界主，劫初先生，劫盡後滅，威德既勝，褒美
X39n0700_p0094b23║稱大，主領大千。然通論有萬億梵王，惟此是大千
X39n0700_p0094b24║世界之中，王名尸棄，得為大千世界之主，降此不
X39n0700_p0094c01║得。此三總名初禪，梵語禪那，此翻為定，攝心專注
X39n0700_p0094c02║不散故。坐得禪定，是故名天。四、少光，於二禪中，光
X39n0700_p0094c03║最少故。五、無量光，光明轉增，無限量故。六、光昔，口
X39n0700_p0094c04║絕言音，光當語故。此三名第二禪。七、少淨，意地樂
X39n0700_p0094c05║受，離於喜貪，故少分清淨。八、無量淨，淨勝於前，不
X39n0700_p0094c06║可量故。九、徧淨，樂受最勝，淨周普故。此三名第三
X39n0700_p0094c07║禪。十、無雲，下之三禪，皆依雲住，至此四禪，方在空
X39n0700_p0094c08║居。十一、福生，具勝福力，方得往生故。十二、廣果，異
X39n0700_p0094c09║生果報，此最勝故。此三屬第四禪，凡夫所居，修上
X39n0700_p0094c10║品十善坐禪者，得生其中。十三、無想，外道所居，計
X39n0700_p0094c11║為涅槃，但是一期，中間心想不行，故亦屬四禪。十
X39n0700_p0094c12║四、無煩雜，謂無見思，煩惱雜故。十五、無熱惱，謂意
X39n0700_p0094c13║樂調柔，離熱惱故。十六、善相見，謂定障漸微，見極
X39n0700_p0094c14║明徹故；十七、善現相，謂形色轉勝，善能變現故；十
X39n0700_p0094c15║八、究竟無極，謂色法最極，是究竟處故。此五天亦
X39n0700_p0094c16║屬四禪三果聖人所居，名五不還天。此十八天雖
X39n0700_p0094c17║凡聖不同，皆離欲穢，得清淨定，故名梵天也。六欲
X39n0700_p0094c18║天子者，謂諸天具受微妙五塵欲樂，故名欲界。共
X39n0700_p0094c19║有六天：一、四王，居須彌山半；二、忉利，居須彌山頂，
X39n0700_p0094c20║此二名地居；三、夜摩；四、兜率；五、化樂；六、他化自在，
X39n0700_p0094c21║此四天空居。然六天雖則尚有五欲，而果報自然，
X39n0700_p0094c22║不假營求，故皆名天也。言十六大國王者，長阿含
X39n0700_p0094c23║經云：西域諸國最多，舉其甚大者，有十六國：一、史
X39n0700_p0094c24║伽；二、摩竭提；三、迦尸；四、拘薩羅；五、䟦祗；六、末羅；七、
X39n0700_p0095a01║支提；八、䟦沙；九、尼樓；十、槃闍羅；十一、阿濕波；十二、
X39n0700_p0095a02║婆蹉；十三、蘇羅；十四、乾陀羅；十五、劍浮沙；十六、阿
X39n0700_p0095a03║槃提也。如來出興於世，俱是有緣機感，故人天凡
X39n0700_p0095a04║聖雲集而為大眾也。問：菩提樹下何能雲集百萬
X39n0700_p0095a05║大眾耶？答：如華嚴經云：樹下宮殿樓閣充徧十方，
X39n0700_p0095a06║又以諸佛神力所加，一念之間悉包法界。是以涅
X39n0700_p0095a07║槃會上娑羅雙樹間，於一針鋒上坐無邊眾，豈可
X39n0700_p0095a08║以凡情測量，識心思議耶？合掌者，手本左右合而
X39n0700_p0095a09║為一，表其至恭至敬，身業淨也。至心者，專心一意，
X39n0700_p0095a10║意業淨也。耳聽者，而言自寂，口業淨也。如是三業
X39n0700_p0095a11║肅清，聽佛所說，則戒光自朗於心源矣。一切諸佛
X39n0700_p0095a12║大乘戒者，謂此戒廼佛佛相傳故也。△二、釋尊自
X39n0700_p0095a13║說三：初、明自誦勸人。
X39n0700_p0095a14║佛告諸菩薩言：我今半月半月自誦諸佛法戒，汝等
X39n0700_p0095a15║一切發心菩薩亦誦，乃至十發趣、十長養、十金剛、十
X39n0700_p0095a16║地諸菩薩亦誦。
X39n0700_p0095a17║佛告諸菩薩者，佛告猶曉諭也。諸菩薩乃總舉其
X39n0700_p0095a18║名，向後別列位次。然如來說法人天共集，但舉菩
X39n0700_p0095a19║薩者有四義故：一菩薩是當機人，二為大眾綱領，
X39n0700_p0095a20║三人天所尊，四大士雖位次不同而皆名菩薩，故
X39n0700_p0095a21║總舉菩薩而統攝人天大眾也。半月半月者，止持
X39n0700_p0095a22║云黑白二半月也。月勤二誦者，謂善業惡業應自
X39n0700_p0095a23║孝察，故成實論云：一日至十五智光漸增以表智
X39n0700_p0095a24║德，十六至三十邪光漸減以表斷德。此二日誦戒
X39n0700_p0095b01║者，葢欲令其白業圓而黑業盡也。自誦諸佛法戒
X39n0700_p0095b02║者，謂顯佛佛尊重波羅提木叉故。又此誦戒梵名
X39n0700_p0095b03║布薩，南山翻為淨住，謂半月半月誦戒，清淨身心
X39n0700_p0095b04║如戒而住，故正名褒灑陀。褒灑是長養義，陀是持
X39n0700_p0095b05║義，由集眾說戒能長養善法持自心故。善見論云：
X39n0700_p0095b06║云何名為正法久住？佛言：布薩法不壞，是汝等一
X39n0700_p0095b07║切發心。菩薩亦誦者，乃別指位次，菩薩亦當如是
X39n0700_p0095b08║而誦也。佛是果人尚且自誦，何況菩薩因人之不
X39n0700_p0095b09║誦耶？此是諸佛常式，故今如來亦半月自誦，以法
X39n0700_p0095b10║現前大眾及未來受戒者之成規也。又發心諸菩
X39n0700_p0095b11║薩者，謂初發大心，即十信位人也。以信為三賢之
X39n0700_p0095b12║初步，十聖之先階，信則不疑，謂信此菩薩大戒，決
X39n0700_p0095b13║定是成佛種子。故瓔珞經云：從凡夫地值佛菩薩
X39n0700_p0095b14║說法，於教法中起一念信，便發菩提心。是人爾時
X39n0700_p0095b15║住前為名字菩薩，其人略行十心，所謂信心、念心、
X39n0700_p0095b16║精進心、慧心、定心、不退心、護法心、迴向心、戒心、願
X39n0700_p0095b17║心，行如是心，故名發心菩薩也。乃至者，未盡之詞，
X39n0700_p0095b18║謂不但初發心菩薩，乃至住行向地諸菩薩，亦當
X39n0700_p0095b19║如是而誦也。十發趣者，初十心也，謂捨、戒、忍、進、定、
X39n0700_p0095b20║慧、願、護、喜、頂十心。菩薩繇前十信為本，以此十心
X39n0700_p0095b21║從假入空，心心開發，趣向佛果，故名發趣，亦即十
X39n0700_p0095b22║住位也。以信立之後，慧住於理，得位不退，故名為
X39n0700_p0095b23║住。十長養者，中十心也，謂慈、悲、喜、捨、施、好、語、益、同、
X39n0700_p0095b24║定、慧十心。菩薩以此十心從空入假，精勤勇猛，增
X39n0700_p0095c01║長佛道，養育眾生，故名長養，亦即十行位也。由前
X39n0700_p0095c02║十住發真悟理，從此進趣，故名為行。十金剛者，後
X39n0700_p0095c03║十心也，謂信、念、迴向、達直、不退、大乘、無相慧、不壞
X39n0700_p0095c04║十心。菩薩以此十心，修習中觀，降伏無明，性如金
X39n0700_p0095c05║剛，不可沮壞，故得此名。又信等亦皆有發趣長養
X39n0700_p0095c06║之義，亦皆是體性法門。三十心皆為種子，惟此十
X39n0700_p0095c07║心，倍為堅固，故名金剛。皆以不壞為義，亦即十向
X39n0700_p0095c08║位也。謂菩薩以此十心，迴事向理，迴因向果，迴自
X39n0700_p0095c09║功德，向於眾生，迴能修所修，向於法界。此居最後，
X39n0700_p0095c10║名金剛後心。此心乃是能入聖地之智，近解脫之
X39n0700_p0095c11║門，得入中道之正位。已上三十心，皆賢位也。十地
X39n0700_p0095c12║者，從平等、善慧、光明、爾𦦨、慧照、華光、滿足、佛吼、華
X39n0700_p0095c13║嚴、入佛界，此即聖位也。地者，荷負出生之義。謂此
X39n0700_p0095c14║菩薩，住持佛智，上荷佛法，下載眾生，功德智慧之
X39n0700_p0095c15║所歸趣，慈悲巧便之所從生，故名為地。又地地出
X39n0700_p0095c16║生無量法門，因位有淺深，故分為十也。然如來初
X39n0700_p0095c17║為菩薩時，修入佛果之根源，繇誦諸佛法戒而起，
X39n0700_p0095c18║乃至令一切眾生，開心地道，入發趣長養金剛十
X39n0700_p0095c19║地，證當成果。汝等從凡至聖，一切菩薩，亦當如我
X39n0700_p0095c20║而行，半月半月，誦諸佛法戒，令如來慧命不斷。故
X39n0700_p0095c21║云十地諸菩薩亦誦也。△二、放光誡學。
X39n0700_p0095c22║是故，戒光從口出，有緣非無因故。光光非青、黃、赤、白、
X39n0700_p0095c23║黑，非色、非心，非有、非無，非因果法，是諸佛之本源、行
X39n0700_p0095c24║菩薩道之根本、是大眾諸佛子之根本。是故，大眾諸
X39n0700_p0096a01║佛子！應受持、應讀誦、應善學。
X39n0700_p0096a02║是故戒光從口出者，是故廼承上文佛口放無量
X39n0700_p0096a03║光明而言也。戒具生善滅惡之功，光有揚輝破暗
X39n0700_p0096a04║之用，見者發菩提心，聞者離生死苦。戒光從口出
X39n0700_p0096a05║者，謂戒從口宣，光從口出，表此心地大戒是一乘
X39n0700_p0096a06║無上之法，更無異轍也。前句直說放光之緣，此光
X39n0700_p0096a07║即表無作戒體，此無作戒全以性德為因，展轉傳
X39n0700_p0096a08║誦為緣，有緣非無因故。光者佛種，從緣起顯，放此
X39n0700_p0096a09║異光，必說大法也。然佛性戒，正因也。舍那誦，緣因
X39n0700_p0096a10║也。釋迦誦，了因也。戒光從舍那口出，有緣矣。釋迦
X39n0700_p0096a11║誦心地戒，非無因也。光非青黃赤白黑者，破執情
X39n0700_p0096a12║也。恐凡外小乘聞見，遂生執著，不達自性圓明，而
X39n0700_p0096a13║向外馳求故。又此心地戒光徧照法界，其中有四
X39n0700_p0096a14║料揀：一、非五方物色，不墮影像凡愚徧計果也。二、
X39n0700_p0096a15║非六入色心，不墮情境人天妄想果也。三、非六師
X39n0700_p0096a16║有無，不墮斷常外道邪見果也。四、非二乘因果，不
X39n0700_p0096a17║墮修證小乘事相果也。諸佛是出世間法，真諦也。
X39n0700_p0096a18║大眾是世間法，俗諦也。菩薩上趣下順，真俗雙融
X39n0700_p0096a19║也。又戒是渡苦海之浮囊，復本源之寶筏。諸佛正
X39n0700_p0096a20║徧知海，以此心地戒為本源，故曰是諸佛之本源。
X39n0700_p0096a21║菩薩修行六度，萬行開敷，亦以此心地戒為根本，
X39n0700_p0096a22║故曰行菩薩道之根本。大眾後當作佛，亦無不以
X39n0700_p0096a23║此心地戒而為根本，故曰是大眾諸佛子之根本。
X39n0700_p0096a24║由是之故，再三叮嚀勸誡，受持誦學也。領納在心
X39n0700_p0096b01║曰受。稟執不忘曰持。口𮘗戒經曰讀誦。熟玩戒文，
X39n0700_p0096b02║精徹其義曰善學。如聞佛誦戒，若不受持，則無成
X39n0700_p0096b03║佛因。受之不讀，則無滋長因。讀之不學，則無得證
X39n0700_p0096b04║果。故云是故大眾諸佛子，應受持，應讀誦，應善學
X39n0700_p0096b05║也。言大眾諸佛子者，揀非佛菩薩，乃天人鬼畜次
X39n0700_p0096b06║一等之通稱也。△三、明普攝羣機。
X39n0700_p0096b07║佛子諦聽！若受佛戒者，國王、王子、百官、宰相、比丘、比
X39n0700_p0096b08║丘尼、十八梵天、六欲天子、庶民、黃門、婬男、婬女、奴婢、
X39n0700_p0096b09║八部鬼神、金剛神、畜生乃至變化人，但解法師語盡
X39n0700_p0096b10║受得戒，皆名第一清淨者。
X39n0700_p0096b11║佛子諦聽者，謂提醒大眾當至心而聽也。若受佛
X39n0700_p0096b12║戒者，此指菩薩戒也。謂比丘戒名曰僧戒，菩薩戒
X39n0700_p0096b13║名曰佛戒，正顯佛慈平等戒法弘施也。繇本源心
X39n0700_p0096b14║地大戒，一切眾生本具非染非淨，故不擇貴賤賢
X39n0700_p0096b15║愚人非人等，但能領會授戒法師言語，盡得受也。
X39n0700_p0096b16║此顯心地戒還從自心得，不同比丘要具五緣方
X39n0700_p0096b17║得成就，倘一虧法無作不成，復除十三難人不得
X39n0700_p0096b18║受戒。今此菩薩正戒惟揀七遮，其餘皆名清淨法
X39n0700_p0096b19║器。然比丘稟佛制教剃髮染衣，是世間住持三寶
X39n0700_p0096b20║中之一數，為世福田人天軌範，苟其非器則戒體
X39n0700_p0096b21║不發，故須揀擇。菩薩以成佛果為心，或在家出家
X39n0700_p0096b22║隱顯無定，故非住持，是以但能發菩提心即得受
X39n0700_p0096b23║戒也。其中不出三對六類：一僧俗對，俗分王臣，僧
X39n0700_p0096b24║分男女。二天人對，天分色欲，人分好醜。好醜者，有
X39n0700_p0096c01║根具根缺、作主作從。三幽顯對，幽分鬼神，顯分畜
X39n0700_p0096c02║化也。國王，人主也。王子，青宮也。百官者，百司之官，
X39n0700_p0096c03║依公執政決斷是非，名為官也。宰相者，謂宰執朝
X39n0700_p0096c04║綱相助於君也。比丘名含三義：一破惡，二怖魔，三
X39n0700_p0096c05║乞士。尼者，女也。如來初成正覺未有出家，二眾利
X39n0700_p0096c06║生念切，故預許之皆得受戒也。不言式叉摩那、沙
X39n0700_p0096c07║彌、沙彌尼者，謂舉此二眾即攝小三眾也。十八梵
X39n0700_p0096c08║天，色界天也。六欲天子，欲界天也。庶民，無位之眾
X39n0700_p0096c09║也。黃門是閹人，即內宦也。又黃者，中也，謂王使此
X39n0700_p0096c10║人守內宮之中門，備通使命，故云黃門也。婬男、婬
X39n0700_p0096c11║女，賣色人也。奴婢，充役人也。八部鬼神，護法眾也。
X39n0700_p0096c12║金剛神，亦名金剛力士，謂有大威力，喻如金剛執
X39n0700_p0096c13║金剛杵，隨侍諸佛，能捍外魔，護持佛法者也。畜生，
X39n0700_p0096c14║三惡道之最下者。乃至，盡及之辭。變化人者，或天
X39n0700_p0096c15║龍鬼神等，謂本身不便入眾，故變化為人形而來
X39n0700_p0096c16║受戒。如來大慈，不捨一切眾生，觀如上種類，皆可
X39n0700_p0096c17║作戒器，但能解法師語者，即復攝歸心地法門。此
X39n0700_p0096c18║顯不解，則不能發菩提心以為勝因，故須揀也。問：
X39n0700_p0096c19║既不揀種類，何不言無色界及地獄眾生耶？答：無
X39n0700_p0096c20║色無身，地獄苦具所障，二皆非器故也。又解則盡
X39n0700_p0096c21║得受戒，不解則雖受亦不得戒也。故瓔珞經云：始
X39n0700_p0096c22║行菩薩，若信男、信女，乃至奴婢、變化人，盡得受戒，
X39n0700_p0096c23║皆有心向。故初發心出家，欲紹菩薩位者，當先受
X39n0700_p0096c24║正法戒。此戒是一切行功德藏之根本，正向佛道
X39n0700_p0097a01║果。一切行木是戒，能除一切大患，是正法明鏡，一
X39n0700_p0097a02║切眾生盡得受之。皆名第一清淨者，謂未受戒前，
X39n0700_p0097a03║容有淨染、高下、貴賤之分，優劣、智愚之異，一得此
X39n0700_p0097a04║戒，即入佛位，咸成最上法器。喻如眾流入海，皆失
X39n0700_p0097a05║本名，同一鹽味，故云皆名第一清淨也。上明序分
X39n0700_p0097a06║已竟。
X39n0700_p0097a07║△二、正宗分二：初、十重，二、四十八輕。初中三：初、總
X39n0700_p0097a08║標，二、別列，三、結示。初復二：初、詳示。
X39n0700_p0097a09║佛告諸佛子言：有十重波羅提木叉，若受菩薩戒不
X39n0700_p0097a10║誦此戒者，非菩薩、非佛種子。我亦如是誦，一切菩薩
X39n0700_p0097a11║已學、一切菩薩當學、一切菩薩今學。
X39n0700_p0097a12║佛告諸佛子者，乃呼召能誦之人，而發起勸誦之
X39n0700_p0097a13║語也。十重波羅提木叉者，十重是事，波羅提木叉
X39n0700_p0097a14║是法。謂顯所受之法，以能攝事也。又先提十重者，
X39n0700_p0097a15║謂是菩薩根本故。後言四十八輕者，是其枝末故。
X39n0700_p0097a16║先本後末，是故首宣也。若受菩薩戒，不誦此戒者，
X39n0700_p0097a17║謂不誦名犯，學即名持。若受而不誦，如同漏器。既
X39n0700_p0097a18║不誦持，則日就遺忘，戒相寧識。不識戒相，則罔諳
X39n0700_p0097a19║開遮。開遮不諳，則過犯由是而生。現前失大乘之
X39n0700_p0097a20║名位，故曰非菩薩。則當來成佛之極果亦失，故曰
X39n0700_p0097a21║非佛種子。然既受須誦，誦則知其持犯輕重。時時
X39n0700_p0097a22║法水所潤，佛種自不乾枯也。如來不忘舍那之始
X39n0700_p0097a23║授，半月半月自誦，故曰我亦如是誦。過去菩薩求
X39n0700_p0097a24║大菩提，先於中學，故曰一切菩薩已學。未來菩薩
X39n0700_p0097b01║當如是行，故曰一切菩薩當學。汝等現在菩薩，亦
X39n0700_p0097b02║當如我所說，半月半月誦此波羅提木叉，故曰一
X39n0700_p0097b03║切菩薩今學也。如不誦則逆，逆則非孝矣。△二、略
X39n0700_p0097b04║結。
X39n0700_p0097b05║我已略說菩薩波羅提木叉相貌，應當學，敬心奉持。
X39n0700_p0097b06║我已略說者，言其纔舉綱領未振毛目也。菩薩木
X39n0700_p0097b07║叉者，顯非聲聞戒也。相貌者，十重四十八輕為相，
X39n0700_p0097b08║一一戒中開遮持犯輕重是非為貌。戒雖無形，然
X39n0700_p0097b09║守持者得守持之相貌。何以故？謂內心既虔則外
X39n0700_p0097b10║儀必敬，故楞嚴經云心持禁戒舉身輕清是也。略
X39n0700_p0097b11║說者，略具四句、說該三大。四句者，一略中略，謂孝
X39n0700_p0097b12║敬心也；二略中廣，謂十重戒相也；三廣中略，謂四
X39n0700_p0097b13║十八輕也；四廣中廣，謂十無盡藏戒品也。三大者，
X39n0700_p0097b14║一菩薩用大，謂行菩薩道之根本，能出生大乘因
X39n0700_p0097b15║果故；二木叉體大，謂戒是本源佛性種子故；三相
X39n0700_p0097b16║貌相大，謂光明金剛寶戒，猶如日月瓔珠故。既然
X39n0700_p0097b17║戒有持毀相狀，諦聽者應當生信敬心以成聞慧，
X39n0700_p0097b18║時時勤學以成思慧，刻刻行持以成修慧，如是三
X39n0700_p0097b19║慧自淑則道果圓成，又何愁心地之不開明耶？故
X39n0700_p0097b20║曰應當學敬心奉持也。
X39n0700_p0097b21║釋：此五十八戒，雖則重輕二篇，兼有方便等流，合
X39n0700_p0097b22║而明之，共有六聚：一、逆；二、失戒重，不任更受，欲受
X39n0700_p0097b23║須見好相；三、失戒重，堪任更受；四、不失戒重；五、染
X39n0700_p0097b24║污犯及方便重垢；六、非染污犯及方便輕垢也。
X39n0700_p0097c01║△二、列相十第一、殺戒二：初、標人。
X39n0700_p0097c02║佛言：佛子！
X39n0700_p0097c03║佛子者，謂發菩提心受佛大戒，即佛所生行，當紹
X39n0700_p0097c04║如來位，故曰佛子，母自輕也。既受佛戒莫違佛制，
X39n0700_p0097c05║如違佛制便即結罪，故呼其人而醒之也（後皆准此）。△
X39n0700_p0097c06║二、顯法三：初、作犯止持，二、作持止犯，三、違教結罪。
X39n0700_p0097c07║今初。
X39n0700_p0097c08║若自殺、教人殺、方便殺、讚歎殺、見作隨喜乃至呪殺、
X39n0700_p0097c09║殺因、殺緣、殺法、殺業乃至一切有命者，不得故殺。
X39n0700_p0097c10║若自殺者，若乃設況之辭，謂設或有人行此殺害
X39n0700_p0097c11║事者，如律定罪。自殺者，謂親身行殺也。殺有三種：
X39n0700_p0097c12║或用內色，謂以手足及餘身分等；或用外色，謂以
X39n0700_p0097c13║刀杖木石等；或用內外色，謂手執刀杖木瓦石等。
X39n0700_p0097c14║葢一切有情皆以五蘊而為身心，若起瞋害壞彼
X39n0700_p0097c15║五蘊者，故名為殺。教人殺者，謂口教他人行殺害
X39n0700_p0097c16║事，或面教、或遣使、或作書等。方便殺者，謂以種種
X39n0700_p0097c17║機巧方便令其必死，如束縛捉繫及指示道路令
X39n0700_p0097c18║前人捕獲等。讚歎殺者，讚謂讚其力勝，謂前人本
X39n0700_p0097c19║無殺心，花言巧語種種讚譽，令起殺心成就殺事
X39n0700_p0097c20║也。歎謂歎其不能，謂前人先有殺心，或作不作種
X39n0700_p0097c21║種毀呰激發令作也。又或於彼樂死人前稱其美
X39n0700_p0097c22║德，作如是言：汝已作眾善功德，生便受苦、死當生
X39n0700_p0097c23║天受無盡樂。如是令其自死，或口說、或身現讚歎
X39n0700_p0097c24║相、或遣人說、或遣人持書至彼令其自死。見作隨
X39n0700_p0098a01║喜者，謂見他人行殺時，心便隨彼而生歡喜故。乃
X39n0700_p0098a02║至者，未盡之辭，謂其中殺事多種不能盡舉，或作
X39n0700_p0098a03║火坑穽陷令墮、或作機撥使死、或作弶作桁、或作
X39n0700_p0098a04║羂索、或與毒藥、或墮胎等。呪殺者，謂以極惡呪術
X39n0700_p0098a05║呪令彼死。外國有起屍鬼呪名毗陀羅，及未損壞
X39n0700_p0098a06║全屍，以召鬼呪呪二十九日，令屍起立水洗著衣，
X39n0700_p0098a07║授與其刀載於車上教往殺人，是為呪殺。其自作
X39n0700_p0098a08║方便身家造罪，讚歎呪禱口家造罪，見作隨喜意
X39n0700_p0098a09║家造罪，亦兼於口，皆歸殺業也。因者，謂宿生種習
X39n0700_p0098a10║不忘，忽起一念現行殺心，故名為因。緣者，謂殺心
X39n0700_p0098a11║相續助成殺事，故名為緣。法者，謂思惟造作方便
X39n0700_p0098a12║資具，故名為法，如刀杖網呪坑穽等。業者，謂三緣
X39n0700_p0098a13║和合斷彼命根，故名為業。此則因通過去，緣法現
X39n0700_p0098a14║在，業兼未來，展轉相資，以致當來互相殺害，故令
X39n0700_p0098a15║輪迴不絕也。其初萌一念殺心，名煩惱障；事成命
X39n0700_p0098a16║斷，名業障；招感當來三惡道苦，名報障。是則三障
X39n0700_p0098a17║輪轉，皆由初起一念不善之心而有。初心若滅，次
X39n0700_p0098a18║心不續，則無思惟造作，而殺業不成，報障無繇得
X39n0700_p0098a19║矣。後之九戒，准此應知。義疏云：因親緣疎，正因殺
X39n0700_p0098a20║心為因，餘者助成為緣。親者，造作招感當來果報，
X39n0700_p0098a21║如影隨形；緣者，助成故疎。於因緣中造作，皆是業
X39n0700_p0098a22║義。乃至者，是承上害人及下微細物命而言也。一
X39n0700_p0098a23║切者，除人道，其餘鬼畜蜫蟲等是也。有命者，謂一
X39n0700_p0098a24║切眾生以六根六識連持相續，名為壽命；此相續
X39n0700_p0098b01║斷，名之曰死。不得二字最重，此句始明其戒也。故
X39n0700_p0098b02║殺者，謂有心害命，非是無心悞殺也。殺畜等雖可
X39n0700_p0098b03║懺悔，而要見好相，罪方除滅。菩薩了達業相，等觀
X39n0700_p0098b04║眾生無大小高下之分，繇善業故生人天趣，繇惡
X39n0700_p0098b05║業故生地獄餓鬼畜生道中，俱稟識性，苦樂無殊，
X39n0700_p0098b06║故殺者悉皆得罪。又一切眾生皆具佛性，同一本
X39n0700_p0098b07║源，有佛性者皆當作佛，殺彼還是害己及害未來
X39n0700_p0098b08║諸佛也。是故如來大慈，一切俱制，但有可殺之境，
X39n0700_p0098b09║一切不得作也。△二、作持止犯。
X39n0700_p0098b10║是菩薩應起常住慈悲心、孝順心，方便救護一切眾
X39n0700_p0098b11║生。
X39n0700_p0098b12║應起常住慈悲心者，應，當也。起，修行發起。常住者，
X39n0700_p0098b13║了知心、佛、眾生三無差別，其性常住故。慈悲心者，
X39n0700_p0098b14║謂從體起用，上合諸佛同一慈力，下合眾生同一
X39n0700_p0098b15║悲仰，故云慈悲心也。又慈能與樂，保命為先；悲能
X39n0700_p0098b16║拔苦，無殺為上。然同體大悲，愛念眾生，如保赤子，
X39n0700_p0098b17║惟思拔苦與樂故也。孝順心者，孝謂孝於親，順謂
X39n0700_p0098b18║順於道，謂尊重聖教，無傷害心，視六道眾生皆是
X39n0700_p0098b19║我父母，不敢輕於一切故也。方便救護者，謂權巧
X39n0700_p0098b20║方法，自作教人，不惟不殺，且要放生。若見他殺時，
X39n0700_p0098b21║以種種方便教化，解其苦難，纔順孝心，方不違大
X39n0700_p0098b22║士利生之本願也。又應起二字，總貫慈悲、孝順、救
X39n0700_p0098b23║護三心，謂一切眾生與佛同體，皆有不生不滅常
X39n0700_p0098b24║住之性。今發起此心，要常住在慈悲之地，非謂暫
X39n0700_p0098c01║時而已也。以慈悲故，自然孝順；以孝順故，自能救
X39n0700_p0098c02║護眾生。若不救護，何名大士耶？故不殺仍應救生，
X39n0700_p0098c03║不盜仍應布施也。後皆例此。然三心之中，慈孝能
X39n0700_p0098c04║治自殺之因，方便救護所治教讚呪殺之緣，正是
X39n0700_p0098c05║大士度生之行，成就法身德也。△三、違教結罪。
X39n0700_p0098c06║而反恣心快意殺生者，是菩薩波羅彝罪。
X39n0700_p0098c07║反者，明其不應。恣心者，因貪起殺，不知制止。快意
X39n0700_p0098c08║者，因瞋起殺，洩其怨恨，暢快我心。貪如市利宰牲，
X39n0700_p0098c09║瞋似酷刑虐民，逆天悖理，豈菩薩之所為？且不作
X39n0700_p0098c10║如上方便，已乖大士本念，而反恣心快意殺生者，
X39n0700_p0098c11║是菩薩波羅彝罪。波羅彝者，是梵語罪名也。其義
X39n0700_p0098c12║眾多，故無正翻。然是極惡重罪，如世死刑。或翻捐
X39n0700_p0098c13║棄，犯此戒者，一切功德悉皆捐棄，無道果分故。或
X39n0700_p0098c14║翻不共住法，眾不容故，喻如大海不宿死屍也。或
X39n0700_p0098c15║翻墮落，謂犯此戒者，墮落三途故。或翻他勝處法，
X39n0700_p0098c16║謂受菩薩戒，本欲破壞煩惱，降伏魔軍，今犯此戒，
X39n0700_p0098c17║反被煩惱魔軍所欺勝故。法王之子受敗於他，又
X39n0700_p0098c18║被他淨行者所欺勝故。或名墮不如意處，即前三
X39n0700_p0098c19║惡道中也。如人壞心，如地崩陷，不復堪能修習善
X39n0700_p0098c20║法，增長菩提。亦云是斷頭法，如斷多羅樹，心如鍼
X39n0700_p0098c21║鼻，缺如大石，破為二分等。聲聞律中，明一人受比
X39n0700_p0098c22║丘戒，地神、空神展轉傳告，頃刻聲徧初禪，魔則震
X39n0700_p0098c23║恐。若一人破比丘戒，護身神出大歎息之聲，亦復
X39n0700_p0098c24║展轉傳告，聲徧初禪，魔則歡喜。今菩薩戒羯磨文，
X39n0700_p0099a01║明一人受戒，則十方諸佛菩薩前法爾相現。繇此
X39n0700_p0099a02║表示，則諸佛菩薩眷念憐愍。儻一人破戒，寧不徧
X39n0700_p0099a03║令法界聖賢咨嗟悲悼耶？此非比丘罪名，故云是
X39n0700_p0099a04║菩薩波羅彝罪。持戒者當審思之。若以三聚攝歸
X39n0700_p0099a05║不得，故殺律儀戒、慈悲孝順善法戒、救護眾生攝
X39n0700_p0099a06║生戒也。此戒道俗同制，如五、八戒類。大士以慈悲
X39n0700_p0099a07║為本，故先斷也。七眾菩薩共制。聲聞五眾，大同小
X39n0700_p0099a08║異。同者，同不許殺。異者，三事各異：一、開遮異，二、色
X39n0700_p0099a09║心異，三、輕重異。一、開遮異者，謂大士見機得作。如
X39n0700_p0099a10║菩薩戒本經云：若諸菩薩安住淨戒律儀，善權方
X39n0700_p0099a11║便，為利他故，見劫盜賊；為貪財故，欲殺多生；或復
X39n0700_p0099a12║欲害大德聲聞、獨覺、菩薩；或復欲造多無間業。見
X39n0700_p0099a13║是事已，發心思惟：我若斷彼惡眾生命，墮那落迦；
X39n0700_p0099a14║如其不斷，無間業成，當受大苦。我寧殺彼墮那落
X39n0700_p0099a15║迦，終不令其受無間苦。如是菩薩意樂思惟，於彼
X39n0700_p0099a16║眾生為當來故，深生慚愧，以憐愍心而斷彼命。繇
X39n0700_p0099a17║是因緣，於菩薩戒無所違犯，生多功德。此則大悲
X39n0700_p0099a18║增上，純以代苦之心而行殺業也。深生慚愧者，明
X39n0700_p0099a19║其不自以為功能故。以憐愍心者，明其實無一念
X39n0700_p0099a20║瞋忿故。雖甘受犯戒之罪，而究竟無所違犯，故云
X39n0700_p0099a21║見機得作也。儻若反此，難免性遮，而聲聞雖見機，
X39n0700_p0099a22║不許作也。問：出家遠離害心，殺戒易持。王臣專主
X39n0700_p0099a23║殺權，有罪不誅，何以安國？答：殺一人而救一鄉，或
X39n0700_p0099a24║殺多人而救一邑一國，是菩薩善權方便，見機得
X39n0700_p0099b01║作也。如陀羅尼經云：若見作五無間罪，謗大乘經，
X39n0700_p0099b02║背逆君主，或亂正法，於是等人起悲愍心，應作降
X39n0700_p0099b03║伏之法。又涅槃經云：往昔如來作大國王，名曰仙
X39n0700_p0099b04║豫，愛念敬重大乘經典。廼至二十年中，供事諸婆
X39n0700_p0099b05║羅門一切所須已，告言：師等今應發無上菩提心。
X39n0700_p0099b06║彼云：大王！菩提之性是無所有，大乘經典亦復如
X39n0700_p0099b07║是。大王！云何欲令人同於虗空？時王心重大乘，聞
X39n0700_p0099b08║其誹謗大乘方等，即斷其命。而諸婆羅門命終生
X39n0700_p0099b09║阿鼻地獄，即便自知謗大乘經典，不信因緣，為王
X39n0700_p0099b10║所殺，而來生此。知已，於大乘經典生敬信心，尋時
X39n0700_p0099b11║命終，生甘露鼓王如來世界，於彼壽命具足十劫。
X39n0700_p0099b12║餘如經說。然大乘菩薩以憐愍心利益眾生，無一
X39n0700_p0099b13║念瞋害私意。儻有不達經旨，以自利故，瞋心害彼，
X39n0700_p0099b14║不但無益與他，而且自墮不如意處，無有出期矣。
X39n0700_p0099b15║二、色心異者，大士制心，聲聞制色。三、輕重異者，大
X39n0700_p0099b16║士害師犯逆，聲聞非逆。故曰大士重，重於聲聞重
X39n0700_p0099b17║也。此戒具性遮二業。性業者，性實也。雖不受佛戒，
X39n0700_p0099b18║世間法爾有罪，如輪王十善，亦制殺生，國制殺人，
X39n0700_p0099b19║會須償命。遮業者，佛制之所遮止，犯者得破戒罪。
X39n0700_p0099b20║此之殺業，不受戒人，但得性罪；已受戒者，得性、遮
X39n0700_p0099b21║二罪。此戒具四緣成重，若少一緣，罪便開輕：一、是
X39n0700_p0099b22║眾生，二、眾生想，三、殺害心，四、命根斷。一、眾生中，有
X39n0700_p0099b23║上、中、下三品。上品者，諸佛、聖人、父母、師僧。佛不受
X39n0700_p0099b24║害，但令惡心出其身血，即犯逆罪；害阿羅漢，犯逆；
X39n0700_p0099c01║害三果以下，但犯重；菩薩解行以上，害者犯逆，以
X39n0700_p0099c02║下犯重。中品者，即人天害之，犯重。下品者，四趣也。
X39n0700_p0099c03║此亦有二：一云同重，大士防殺，最嚴重故，解語受
X39n0700_p0099c04║戒，是道器故；二云但犯輕垢，以不解語，非道器故。
X39n0700_p0099c05║二、眾生想，有當、疑、僻三法：一、是眾生實是想，非眾
X39n0700_p0099c06║生實非想，是為當；二、是眾生疑非是，非眾生疑是
X39n0700_p0099c07║非，是為疑；三、是眾生決非想，非眾生決是想，是為
X39n0700_p0099c08║僻。若眾生當、眾生想、眾生疑，殺者犯重；父母、和尚、
X39n0700_p0099c09║闍黎想，殺者犯逆。若非眾生作眾生想疑，如見繩
X39n0700_p0099c10║士，悞為蛇蟲斫捻，雖無所害，然有殺心，犯輕垢罪；
X39n0700_p0099c11║父母、師僧，犯重例知。若眾生僻，作非眾生想，本無
X39n0700_p0099c12║殺心，無犯戒罪；若非眾生作非眾生想，全無犯；父
X39n0700_p0099c13║母、聖人例知。三、殺害心者，謂惱害前境願其命斷，
X39n0700_p0099c14║正是業主繇此惡心，或自身行殺、或教人及遣使
X39n0700_p0099c15║等。殺心復二：一、通心；二、隔心。通心者，如漫作坑弩、
X39n0700_p0099c16║漫為燒斫，隨有死者皆悉犯罪，都無死者犯方便
X39n0700_p0099c17║罪，亦名不遂輕垢。隔心者，本為此人作殺方便悞
X39n0700_p0099c18║傷彼人，而於彼人都無殺心，故不結罪，仍於此人
X39n0700_p0099c19║邊結方便罪。四、前人命斷者，謂一切眾生皆以識、
X39n0700_p0099c20║息、煖三種色心連持相續不斷，名為命根；今使不
X39n0700_p0099c21║得相續，名為命斷，故成殺業也。此有兩時：一者、於
X39n0700_p0099c22║現生中見彼命斷；二者、作殺方便已，先自捨命彼
X39n0700_p0099c23║方命斷。現生見彼命斷復有二句：一者、自身有戒；
X39n0700_p0099c24║二者、自身捨戒。若有戒時前人命斷，結重；若捨戒
X39n0700_p0100a01║後前人命斷，止於捨戒之前結方便罪，後命斷時
X39n0700_p0100a02║不復結罪，但有世間性罪也。先自捨命彼方命斷
X39n0700_p0100a03║復有兩種：一者、後生自憶宿命；二者、不憶。若自憶
X39n0700_p0100a04║宿命者，彼人或任勢命斷、或更加方便令斷，皆結
X39n0700_p0100a05║重罪。若不憶宿命者，彼人任勢命斷，結重，以菩薩
X39n0700_p0100a06║死後戒體不失故；或更加方便令斷，當知不因前
X39n0700_p0100a07║方便死，但結輕垢，是為犯。不犯者，後加方便，由夙
X39n0700_p0100a08║業所牽不自憶知。又不犯者，菩薩未登不退，或繇
X39n0700_p0100a09║業報因緣得癡狂等。
X39n0700_p0100a10║優婆塞五戒相經云：佛告諸比丘：吾有二身：一生
X39n0700_p0100a11║身，二戒身。若善男子為吾生身起七寶墖，至於梵
X39n0700_p0100a12║天。若人虧之，其罪尚有可悔；虧吾戒身，其罪無量。
X39n0700_p0100a13║華嚴二地品云：殺生之罪，能令眾生墮於地獄、畜
X39n0700_p0100a14║生、餓鬼。若生人中，得二種果報：一者短命，二者多
X39n0700_p0100a15║病。三途是正報，人中是餘報。上殺墮地獄，中殺墮
X39n0700_p0100a16║畜生，下殺墮餓鬼。楞嚴經云：縱有多智禪定現前，
X39n0700_p0100a17║如不斷殺，必落神道。上品為大力鬼，中品則為飛
X39n0700_p0100a18║行夜叉，下品當為地行羅剎。
X39n0700_p0100a19║昔波斯匿王有二大將，歸依三寶修慈心觀，所有
X39n0700_p0100a20║兵器皆竹木為之。後時邊境反叛，王命往伐，至彼
X39n0700_p0100a21║邊境即入慈心三昧，叛逆盡見，四天王領無量天
X39n0700_p0100a22║兵排空，遂即歸降。又昔中天竺戒日王，令諸兵士
X39n0700_p0100a23║弓頭悉挂水囊，乃至馬飲盡以囊濾，而諸國悉皆
X39n0700_p0100a24║歸降。此二皆是護生功德之所感也。按此戒從
X39n0700_p0100b01║菩薩心地法門戒心中，慈心、悲心及孝順心所出。
X39n0700_p0100b02║△第二、盜戒三：初、作犯止持。
X39n0700_p0100b03║若佛子！自盜、教人盜、方便盜、呪盜、盜因、盜緣、盜法、盜
X39n0700_p0100b04║業，乃至鬼神有主物、劫賊物、一切財物、一針、一草，不
X39n0700_p0100b05║得故盜。
X39n0700_p0100b06║佛子義如上。前戒是害彼，正報內命也。此戒害彼，
X39n0700_p0100b07║依報外命也。以財物能資養色身，故屬外命。自盜
X39n0700_p0100b08║者，自己親身取物。教人盜者，謂口教他人為我取
X39n0700_p0100b09║物，或遣使取，或作相令知。方便盜者，或彼物自來，
X39n0700_p0100b10║以種種機巧方便藏舉，或諂曲欺他不知，或本無
X39n0700_p0100b11║盜心唯見物生情，或以勢以法臨時順便而取，至
X39n0700_p0100b12║於圭合銖兩事事欺瞞，及移標占界等。呪盜者，謂
X39n0700_p0100b13║有惡呪師，能以邪術力攝取彼物自來，或呪召鬼
X39n0700_p0100b14║神遣鬼竊取也。因緣法業者，初起一念盜心為因，
X39n0700_p0100b15║盜心相續多種助成盜事為緣，思惟算計盜物之
X39n0700_p0100b16║方為法物，離本處成業。廼至者，超略之辭。鬼神有
X39n0700_p0100b17║主物、劫賊物者，是指其財所屬主也。一切財物一
X39n0700_p0100b18║針一草者，是論物之重輕也。財謂金銀錢寶等，物
X39n0700_p0100b19║謂衣服銅鐵竹木器具等，鍼草以輕況重。不得二
X39n0700_p0100b20║字，遮止之辭，正是戒體。故盜者，揀非無心也。△二、
X39n0700_p0100b21║作持止犯。
X39n0700_p0100b22║而菩薩應生佛性孝順心、慈悲心，常助一切人生福
X39n0700_p0100b23║生樂。
X39n0700_p0100b24║佛性者，即本源心地也。謂一切眾生，皆具此佛果
X39n0700_p0100c01║之性，而性本孝慈。今云應生者，是從體起用，以財
X39n0700_p0100c02║法二施，常助人生福生樂，即前戒中應起常住慈
X39n0700_p0100c03║悲心之意。此言孝順慈悲者，謂菩薩應學此等善
X39n0700_p0100c04║事，利益眾生，故曰應生孝順心、慈悲心也。如盜他
X39n0700_p0100c05║財物，奪人外命，令彼窮乏，違佛聖教，是為不順。又
X39n0700_p0100c06║一切眾生，皆是我多生父母，如盜彼物，即惱害父
X39n0700_p0100c07║母，是為不孝。其心忍乎？今依佛制，故曰孝順。不盜
X39n0700_p0100c08║他財，故曰慈悲。令彼無有乏少，故曰生福生樂。當
X39n0700_p0100c09║知此孝慈之心，皆從佛性中之所出也。△三、違教
X39n0700_p0100c10║結罪。
X39n0700_p0100c11║而反更盜人財物者，是菩薩波羅彝罪。
X39n0700_p0100c12║菩薩不修檀波羅蜜布施眾生，已違佛制，而反更
X39n0700_p0100c13║盜人財物者，是違本源體性，令彼受貧乏苦，即是
X39n0700_p0100c14║造惡滅善，故曰是菩薩波羅彝罪。若盜三寶財物，
X39n0700_p0100c15║受苦倍多，輕重條章，詳載律藏。若以三聚攝歸不
X39n0700_p0100c16║得，故盜律儀戒、佛性悲心善法戒、助人福樂攝生
X39n0700_p0100c17║戒也。此戒七眾，菩薩共制。聲聞五眾，有同有異，同
X39n0700_p0100c18║者皆不應盜，異者有開有遮，如是機得不得等。或
X39n0700_p0100c19║復謂見機得取，以無盜心，故不結罪。大士為物，種
X39n0700_p0100c20║種運為皆得，聲聞自度，必依規矩。又大士不畏罪
X39n0700_p0100c21║苦，但令前人有益，即便為之。菩薩戒本經云：菩薩
X39n0700_p0100c22║見劫盜奪他財物，縱情受用，起憐愍心，逼而奪取，
X39n0700_p0100c23║勿令受用。如是財物，當受長夜無義無利，或給本
X39n0700_p0100c24║主，或作福事，則誠為功德，不然難免性遮。又見眾
X39n0700_p0101a01║生，或園林主，取僧伽物，言自己有，恣情受用，不畏
X39n0700_p0101a02║罪報。菩薩見已，思擇彼惡，勿令因此邪受用業，長
X39n0700_p0101a03║夜受苦，隨其所能，廢其業主。菩薩如是，雖不與取，
X39n0700_p0101a04║而無違犯。此二種多生功德。聲聞人，佛滅度後，盜
X39n0700_p0101a05║佛物輕，菩薩恒重。又本應與他外命，而反竊取，豈
X39n0700_p0101a06║大士之心耶？此具性遮二業，以侵他依報，奪他外
X39n0700_p0101a07║命，令他憂苦，王法之所不容，亦制罪故。此戒具五
X39n0700_p0101a08║緣成重：一是有主物，二有主想，三盜心取，四直五
X39n0700_p0101a09║錢，五離本處。一有主物者，主有上中下三品之分，
X39n0700_p0101a10║物有輕重四種之別。主有三品者，佛法僧君親師
X39n0700_p0101a11║為上品，官民人天為中品，鬼神劫賊禽獸為下品。
X39n0700_p0101a12║物有四種者，一體重價重，如金銀等；二體輕價重，
X39n0700_p0101a13║如紬綾等；三體重價輕，如木石等；四體輕價輕，如
X39n0700_p0101a14║草葉等。佛物者，謂供佛塔像之物，廼至香花器具，
X39n0700_p0101a15║及施主供佛餘資也。法物者，謂供養經典之物，及
X39n0700_p0101a16║造經典資財。律云：盜經書計直結罪，盜佛像供養
X39n0700_p0101a17║無益為利，毀壞犯逆。僧物者，謂供養眾僧之物，及
X39n0700_p0101a18║常住物等。常住物有四種：一者常住，常住謂眾僧
X39n0700_p0101a19║房舍器具，花果林樹，田園僕畜等，體局當處，不通
X39n0700_p0101a20║餘界，故云常住。但得受用，不得分賣，永遠存留，故
X39n0700_p0101a21║復云常住。二者十方常住，如寺中供僧常食等，客
X39n0700_p0101a22║比丘來，皆得受用，故云十方。不得將此處飲食，輙
X39n0700_p0101a23║移他處，故云常住。此二名僧祇物。三者現前，現前
X39n0700_p0101a24║謂有檀越施物，惟施住此處者，或復指名施若干
X39n0700_p0101b01║人，故云現前。當時施與，不復存留，故重云現前。四
X39n0700_p0101b02║者十方現前，如亡五眾輕物，應羯磨分。若未作羯
X39n0700_p0101b03║磨前，屬十方僧，隨方來者，悉皆有分。若已作羯磨，
X39n0700_p0101b04║現前自分，後來者無分。若有盜者，犍椎未鳴，從十
X39n0700_p0101b05║方僧得罪；已鳴，從現前僧得罪。感報如盲龍女之
X39n0700_p0101b06║受苦，高法眼之現報。莊椿錄云：盜常住一文錢，一
X39n0700_p0101b07║日一夜，長利三分。七𨤲第二夜，利上長利，來世作
X39n0700_p0101b08║牛馬償還。若一文入常住，一日一夜，長福倍上。觀
X39n0700_p0101b09║佛三昧經云：盜常住物者，過於殺八萬四千父母
X39n0700_p0101b10║之罪。方等經云：花聚菩薩言：五逆四重之罪，我亦
X39n0700_p0101b11║能救。惟盜僧物，我不能救。諸經要集：問曰：何故盜
X39n0700_p0101b12║用僧物，罪偏重耶？答：施主本捨一毫一粒，擬供十
X39n0700_p0101b13║方。犍椎一響，遐邇同聞。聖凡受用，俱成道業。冥資
X39n0700_p0101b14║施主，得福無邊。招善既多，獲罪寧少耶？君物者，謂
X39n0700_p0101b15║屬國王之物，及偷稅冐渡等。律云：應先報明，後求
X39n0700_p0101b16║方便。讚歎三寶功德，利益廣大。如不應允，納稅方
X39n0700_p0101b17║過。親物者，謂父母之物，及所掌資財。若父母恁用，
X39n0700_p0101b18║量親知亦歡喜，無犯。師物者，猶重於親物，以物是
X39n0700_p0101b19║檀越信心慕道所施故也。官物者，謂九品官職之
X39n0700_p0101b20║物。民物者，謂百姓之物。鬼神物者，謂祠廟中供具，
X39n0700_p0101b21║有人守護之物。劫賊物者，若劫是我物，已作失想。
X39n0700_p0101b22║是物已屬於他，則與我無涉。後有勢力而奪取，此
X39n0700_p0101b23║為賊。復劫賊，計錢定罪。禽獸物者，下至六畜所啣
X39n0700_p0101b24║之物，不得奪取。按五戒相經云：有主鳥犯重，無主
X39n0700_p0101c01║鳥犯輕。若盜鳥獸，計直定罪。又盜法有五：一、對面
X39n0700_p0101c02║強取；二、私竊偷取；三、調弄取；四、寄付取；五、與已更
X39n0700_p0101c03║奪。是中犯者，若盜上品物，及中品中人物，則重。盜
X39n0700_p0101c04║中品中天物，及下品物，結輕。或雖重，不失戒。二、有
X39n0700_p0101c05║主想者，亦具當疑僻六句：有主、有主想、有主疑二
X39n0700_p0101c06║句，結重。無主、有主想、有主疑二句，結輕。有主、無主
X39n0700_p0101c07║想、無主、無主想二句，無犯。又人物、人物想、人物疑
X39n0700_p0101c08║二句，結重。人物非人物想及非人物非人物想、人
X39n0700_p0101c09║物疑及人物想四句，結輕。三、盜心取者，非與想、非
X39n0700_p0101c10║己物想、非糞掃想、非暫用想、非親厚想，正是業主。
X39n0700_p0101c11║四、直五錢者，西國一大錢，此方直十六小銅錢。若
X39n0700_p0101c12║取五錢、若取直五錢物，結重。四錢以下，結輕。或雖
X39n0700_p0101c13║重，不失戒。若所取物，此處不直五錢、取處直五錢，
X39n0700_p0101c14║結重。若此處直過五錢、取處不直五錢，結輕。五、舉
X39n0700_p0101c15║離本處者，他物置在此處，移動令出本界，或自移、
X39n0700_p0101c16║或教他移、或方便移、或呪移，從此時結成盜罪。詳
X39n0700_p0101c17║如五戒相經。若抵債不還，前人決作失想時，結罪。
X39n0700_p0101c18║若受寄不還，亦如上。若偷稅已過關津，不復受詰
X39n0700_p0101c19║時，結罪。若教人盜，前人受教取離本處時，結罪。若
X39n0700_p0101c20║教取某處某物，彼人於異處取、或取異物，彼人結
X39n0700_p0101c21║重，教者結方便罪。若教者是盜心、受教者無盜心，
X39n0700_p0101c22║謂是取彼所應取物，取離處時，教者犯重，受教者
X39n0700_p0101c23║無犯。若教者非盜心、受教者謂是盜心，取離處時，
X39n0700_p0101c24║受教者犯，教者無犯。若教令盜五錢，取得四錢以
X39n0700_p0102a01║下，二俱結輕。若教盜四錢以下、受教者取得五錢
X39n0700_p0102a02║以上，受教結重，教者結輕。若本意不論多少，取離
X39n0700_p0102a03║本處，二人俱計錢定罪。若二人共盜物，取離本處
X39n0700_p0102a04║直五錢分時，雖各得減五錢，俱犯重。此生有戒無
X39n0700_p0102a05║戒、後生憶不憶等，俱如殺戒中辯。是為犯。不犯者，
X39n0700_p0102a06║與想、己物想、糞掃想、暫用想、親厚想及癡狂等。
X39n0700_p0102a07║華嚴？二地品云：偷盜之罪，亦令眾生墮三惡道。若
X39n0700_p0102a08║生人中，得二種果報：一者、貧窮；二者、共財，不得自
X39n0700_p0102a09║在。共財者，世間財物，五家所共，謂王、賊、水、火、不肖
X39n0700_p0102a10║子孫。惟功德法財，不共他有也。楞嚴經云：縱有多
X39n0700_p0102a11║智禪定現前，如不斷偷，必落邪道。上品精靈，中品
X39n0700_p0102a12║妖魅，下品邪人，諸魅所著。按此戒從菩薩心地
X39n0700_p0102a13║法門戒心中，慈心、悲心、益心及孝順心所出。
X39n0700_p0102a14║△第三、婬戒三：初、作犯止持。
X39n0700_p0102a15║若佛子！自婬、教人婬，乃至一切女人不得故婬，婬因、
X39n0700_p0102a16║婬緣、婬法、婬業，乃至畜生女、諸天鬼神女及非道行
X39n0700_p0102a17║婬。
X39n0700_p0102a18║婬者，不淨行也。謂污穢交媾，鄙陋堪耻，名非梵行。
X39n0700_p0102a19║梵，淨也。行既非淨，則污自體性，亦污他人心地，正
X39n0700_p0102a20║是生死正因，輪迴根本。自婬者，自作污穢行。教人
X39n0700_p0102a21║婬者，勸他作污穢行。自作、教他，其罪相等。又大士
X39n0700_p0102a22║之行，當以淨法度人，不應教為染污業也。一切女
X39n0700_p0102a23║人者，無論貴賤、妍媸、老少、親疎等，故云廼至也。不
X39n0700_p0102a24║得者，出家人槩不應為也，在家分其邪正。故婬者，
X39n0700_p0102b01║婬事豈有悞也？或遇難緣強逼，或為惡人強執，有
X39n0700_p0102b02║受樂心即犯。問：亦有呪婬，如摩登伽先梵天呪，今
X39n0700_p0102b03║何不制？答：婬事易就，非殺盜可比，何待呪術？故略
X39n0700_p0102b04║之也。楞嚴云：佛告阿難：彼雖呪汝，心清淨故，尚未
X39n0700_p0102b05║淪溺是也。又故者，揀非強暴所逼及無心也。因緣
X39n0700_p0102b06║法業者，初起一念婬心為因，次心相續助成為緣，
X39n0700_p0102b07║作用方便為法，事成為業。又楞嚴經云：汝愛我心，
X39n0700_p0102b08║因也；我憐汝色，緣也。以是因緣經百千劫，法也；常
X39n0700_p0102b09║在纏縛，業也。廼至畜生女者，舉劣結過，謂從人趣
X39n0700_p0102b10║至餘趣中一切女也。諸天鬼神女者，或有化現而
X39n0700_p0102b11║為婦故。非道者，除三道，餘一切身分是也。善生經
X39n0700_p0102b12║云：在家菩薩若於非時、非處、非女、處女、他婦，若屬
X39n0700_p0102b13║自身，是名邪婬。謂此六種皆不順世間道理，故名
X39n0700_p0102b14║非道。問：天神畜女奚能近耶？答：楞伽經云：昔有一
X39n0700_p0102b15║王乘馬遊獵，馬驚奔逸入於山林，有牝師子與同
X39n0700_p0102b16║遊處，遂行醜事生諸子息。又如董永感天仙織女
X39n0700_p0102b17║為妻。又劉晨與阮肇入天台採藥，遇二仙女留宿。
X39n0700_p0102b18║楚襄王夢會巫山神女。然非受佛大戒，故無罪犯。
X39n0700_p0102b19║△二、作持止犯。
X39n0700_p0102b20║而菩薩應生孝順心，救度一切眾生，淨法與人。
X39n0700_p0102b21║應生者，謂當於本源心地，發起自利利他之大用
X39n0700_p0102b22║也。孝順是自利行，觀眾生皆吾父母，息滅邪心，是
X39n0700_p0102b23║名孝順心也。若作行婬，則逆天悖理，喪以失性，即
X39n0700_p0102b24║惱害我父母，豈稱為孝順耶。救度是利他行，救謂
X39n0700_p0102c01║救出煩惱愛河生死苦海，度謂度到菩提涅槃彼
X39n0700_p0102c02║岸也。淨法與人者，應教人修不淨觀，斬斷愛根，永
X39n0700_p0102c03║離生死苦本，方為大士妙用。楞嚴經云，根本成婬，
X39n0700_p0102c04║輪轉三途，如來涅槃，何路修證。必使婬機身心俱
X39n0700_p0102c05║斷，於佛菩提，斯可希冀是也。△三、違教結罪。
X39n0700_p0102c06║而反更起一切人婬，不擇畜生，乃至母女、姊妹、六親
X39n0700_p0102c07║行婬，無慈悲心者，是菩薩波羅彝罪。
X39n0700_p0102c08║不擇畜生者，謂識性昏迷荒婬無度故。廼至者，謂
X39n0700_p0102c09║從疎至親但有可婬之境，皆不應為也。六親有其
X39n0700_p0102c10║二種：一父六親，謂伯叔兄弟子孫；二母六親，謂姑
X39n0700_p0102c11║姨姊妹兒孫。於六親中作非法事世所希有，此恐
X39n0700_p0102c12║有邪見之人，謂於自親無有犯他之過，佛慈故制。
X39n0700_p0102c13║如昔有子欲於母身作非法，方至床前地即裂開
X39n0700_p0102c14║生陷地獄，母即急捉惟得髮一把而身已陷矣，可
X39n0700_p0102c15║不懼哉。如上諸境分為三品，畜女名下，餘一切人
X39n0700_p0102c16║名中，母女姊妹六親名上。慈悲心者，慈則能與菩
X39n0700_p0102c17║提涅槃之樂，悲則能拔煩惱生死之苦，而菩薩應
X39n0700_p0102c18║當起如是之心，說離染寂淨之法救度眾生，豈可
X39n0700_p0102c19║反生婬人之念，故曰是菩薩波羅彝罪。楞嚴云：我
X39n0700_p0102c20║滅度後多此魔民廣行貪婬，令諸眾生落愛見坑
X39n0700_p0102c21║失菩提路，豈非邪婬即無慈悲心矣。又云：此等眾
X39n0700_p0102c22║生不得真淨，繇殺盜婬反則無生，有名鬼倫無名
X39n0700_p0102c23║天趣，若得妙發三摩提者則妙常寂，豈非斷婬即
X39n0700_p0102c24║佛慈悲行耶。大論云：制聲聞戒消息人情多防起
X39n0700_p0103a01║邊，所以輕者多起是故重制，重者起希輕罪制之，
X39n0700_p0103a02║婬欲非性罪，殺是性罪，大乘制殺當初，婬居第三
X39n0700_p0103a03║也。若聲聞非梵行在初者，人多起故，地繫煩惱重
X39n0700_p0103a04║故，殺雖性罪，出家人起此罪希，亦易防斷制之在
X39n0700_p0103a05║次，婬既易起制之當初也。若以二聚攝歸不得故
X39n0700_p0103a06║婬，律儀戒、淨法與人善法戒、救度眾生攝生戒也。
X39n0700_p0103a07║此戒七眾菩薩共制，大小乘亦同，而制有多少。五
X39n0700_p0103a08║眾邪正俱制，二眾但制邪婬，就己妻妾復制非時
X39n0700_p0103a09║非處，若受關戒時無復邪正一切俱制，犯者皆結
X39n0700_p0103a10║重。而聲聞同異大略如前。舊云非性惟遮，以男女
X39n0700_p0103a11║居室世法所不禁故。今言正婬可爾，若邪婬事罪
X39n0700_p0103a12║亦不輕，況出家人既不娶婦觸境皆邪，故知亦具
X39n0700_p0103a13║性遮二業。若在家菩薩受八關齋，一日一夜斷於
X39n0700_p0103a14║正婬，可云惟遮業耳。此戒三緣成重：一是道、二婬
X39n0700_p0103a15║心、三事遂。一是道者，小便道、大便道、口道。若於人
X39n0700_p0103a16║女、天女、修羅女、鬼神女、畜生女三道中行婬，皆波
X39n0700_p0103a17║羅彝。若於人男、天男、修羅男、鬼神男、畜生男大便
X39n0700_p0103a18║道及口中行婬，皆波羅彝。若於人黃門廼至畜生
X39n0700_p0103a19║黃門二道中行婬，皆波羅彝。若於人二根乃至畜
X39n0700_p0103a20║生二根二道中行婬，皆波羅彝。乃至一切已死者，
X39n0700_p0103a21║但令三道未壞於中行婬，皆波羅彝。若令一切男
X39n0700_p0103a22║子於自身二道行婬，皆波羅彝。二婬心者，正是業
X39n0700_p0103a23║主，謂心生喜樂，如饑得食、如渴得飲，非如熱鐵刺
X39n0700_p0103a24║身。三事遂者，於三道中男根得入如胡麻許，據此
X39n0700_p0103b01║時結重罪。失戒體未入而中止，結方便罪。又如媒
X39n0700_p0103b02║嫁等事，自無迷染但結輕垢，是此戒兼制，是為犯。
X39n0700_p0103b03║不犯者，為怨家所執，如熱鐵刺身惟苦無樂，或熟
X39n0700_p0103b04║睡不知，或狂亂壞心，或轉生不自憶。大小乘略不
X39n0700_p0103b05║同，小乘夢中失精不犯，或云但自責心。大乘若夢
X39n0700_p0103b06║行婬寤應生悔，訶責煩惱倍於聲聞也。
X39n0700_p0103b07║華嚴？二地品云：邪婬之罪，亦令眾生墮三惡道。若
X39n0700_p0103b08║生人中，得二種果報：一者、妻不貞良；二者、不得隨
X39n0700_p0103b09║意眷屬。楞嚴云：縱有多智禪定現前，如不斷婬，必
X39n0700_p0103b10║落魔道：上品魔王，中品魔民，下品魔女。按此戒
X39n0700_p0103b11║從菩薩心地法門戒心中，定心、護心、慈心、悲心及
X39n0700_p0103b12║孝順心所出。
X39n0700_p0103b13║
X39n0700_p0103b14║佛說梵網經初津卷三
X39n0700_p0103b15║
X39n0700_p0103b16║音釋
X39n0700_p0103b17║其音罔極罔，無也。謂言父母之恩，猶如昊天，無有
X39n0700_p0103b18║窮極也。
X39n0700_p0103b19║割目救父睒魔王子父有疚，醫謂：惟無瞋人目，煎
X39n0700_p0103b20║藥服之可療。王太子言：我是無瞋人。遂割目救父。
X39n0700_p0103b21║發願代苦慈心童子偶斷母髮一莖，墮於火輪地
X39n0700_p0103b22║獄，見諸罪者受苦無量，即立誓言：從之所受，我悉
X39n0700_p0103b23║代之。發是誓已，火輪即滅。
X39n0700_p0103b24║奉養無方無方者，在在處處，時時刻刻，皆當奉養，
X39n0700_p0103c01║有何方所也。
X39n0700_p0103c02║思顯其親孔子曰：立身行道，揚名於後世，以顯父
X39n0700_p0103c03║母，孝之終也。
X39n0700_p0103c04║恐辱其親樂正子春曰：一舉足而不敢忘父母，一
X39n0700_p0103c05║出言而不敢忘父母。是故惡言不出於口，忿言不
X39n0700_p0103c06║及於身。不辱其身，不羞其親，可謂孝矣。
X39n0700_p0103c07║錫類不匱錫，賜也。匱，乏也。謂言自行孝道，欲賜一
X39n0700_p0103c08║切眾生皆行孝道，無有乏也。
X39n0700_p0103c09║三觀三者，空假中也。觀即照了之義，謂觀達一念
X39n0700_p0103c10║之心，即具三諦之法也。若觀心空，則一切法皆空。
X39n0700_p0103c11║若觀心假，則一切法皆假。若觀心中，則一切法皆
X39n0700_p0103c12║中。空即真諦，假則俗諦，中即中諦。此之三觀，全由
X39n0700_p0103c13║性發，實匪修成。故於一心，宛有三用，所謂一心三
X39n0700_p0103c14║觀也。又空者，離性離相之謂也。假者，無法不備之
X39n0700_p0103c15║謂也。中即中正，絕二邊對待之謂也。
X39n0700_p0103c16║真諦真諦者，彰一性本實之理也。所謂實際理地，
X39n0700_p0103c17║不受一塵，是非雙泯，能所俱忘，指萬象為真如，會
X39n0700_p0103c18║三乘歸實際也。
X39n0700_p0103c19║俗諦俗諦者，顯一性緣起之事也。所謂佛事門中，
X39n0700_p0103c20║不捨一法，勸臣以忠，勸子以孝，勸國以治，勸家以
X39n0700_p0103c21║和，弘善示天堂之樂，徵惡顯地獄之苦也。
X39n0700_p0103c22║五緣成就五緣者，謂人、僧、界、法、衣、鉢也。又云：一、能
X39n0700_p0103c23║受之人是人道，諸根具足，非破重戒，具出家相，先
X39n0700_p0103c24║受沙彌戒，後與受具；二、結界成就，白四羯磨如法，
X39n0700_p0104a01║僧數滿足，無別眾過，衣鉢具足；三、自稱法名，誠心
X39n0700_p0104a02║乞戒及和尚名；四、心境相應，運想周徧；五、事成究
X39n0700_p0104a03║竟，始從請師，終於受竟，前後無違。
X39n0700_p0104a04║青宮太子之宮也。神異記云：東方東明山，青石為
X39n0700_p0104a05║墻，門有銀榜，以青石彫鏤，曰：天地長男之宮。又曰：
X39n0700_p0104a06║東方屬震，震為長子也。昔晉王為太子，帝曰：吾兒
X39n0700_p0104a07║方位東宮，以宮事相委也。
X39n0700_p0104a08║未振毛目振，舉也。毛，目微細。條，章也。言其略說大
X39n0700_p0104a09║綱，尚未舉其微細律儀也。
X39n0700_p0104a10║三聚戒聚，集也。戒，禁戒也。此三種戒，能攝一切大
X39n0700_p0104a11║乘諸戒，故名三聚戒。法苑珠林云：大聖度人，功唯
X39n0700_p0104a12║在戒。莊嚴論云：初律儀戒，以禁防為體。後攝善、攝
X39n0700_p0104a13║生二戒，以勤勇為體。一攝律儀戒，謂一切律儀，無
X39n0700_p0104a14║不聚攝也。律即法律，是禁止之義。儀即儀式，是軌
X39n0700_p0104a15║範之義。法苑珠林云：攝律儀戒者，要唯有四：一者
X39n0700_p0104a16║不得為利養故，自讚毀他。二者不得故慳，不施前
X39n0700_p0104a17║人。三者不得瞋心，打罵眾生。四者不得謗大乘經
X39n0700_p0104a18║典。持此四法，無惡不離，故名攝律儀戒。△二、攝善
X39n0700_p0104a19║法戒。謂所行之行，能攝一切善法也。所行之行者，
X39n0700_p0104a20║謂身口意所作善法，及聞思修三慧，布施等六度
X39n0700_p0104a21║之法，無不聚攝，故名攝善法戒。△三、攝眾生戒。謂
X39n0700_p0104a22║能攝受一切眾生也。能攝之行，即是慈、悲、喜、捨。慈
X39n0700_p0104a23║名愛念，能與眾生樂故。悲名憐愍，能拔眾生苦故。
X39n0700_p0104a24║喜名喜慶，慶一切眾生離苦得樂故。捨名無憎無
X39n0700_p0104b01║愛，常念眾生同得無憎無愛故。以此等法攝受眾
X39n0700_p0104b02║生，故名攝眾生戒也。
X39n0700_p0104b03║見機得作謂見當殺機宜，則行殺無害。如殺一人
X39n0700_p0104b04║而救多人，斷色身而全慧命，乃大士之洪規，非聲
X39n0700_p0104b05║聞力量所及。故菩薩開，聲聞則遮也。
X39n0700_p0104b06║那落迦此云惡者，那落是者義，迦是惡義，謂造惡
X39n0700_p0104b07║之人生彼處故。此標正報也。
X39n0700_p0104b08║大士制心謂大士不怖生死，大悲普度，併絕殺心
X39n0700_p0104b09║也。
X39n0700_p0104b10║聲聞制色謂聲聞不起大悲，惟怖生死，則僅除殺
X39n0700_p0104b11║事故也。
X39n0700_p0104b12║大士害師犯逆謂師能長養法身，是佛種子故。
X39n0700_p0104b13║聲聞非逆謂聲聞無望成佛，故但犯重。若聲聞恃
X39n0700_p0104b14║此而故害師，則出於有心，必墮無間地獄，不可不
X39n0700_p0104b15║慎也。
X39n0700_p0104b16║波斯匿王唐言勝軍。淨法師譯為勝光仁王經云：
X39n0700_p0104b17║是波斯匿王，已於過去十千劫龍光王佛法中，為
X39n0700_p0104b18║四地菩薩。
X39n0700_p0104b19║二大將一名梨師達，此云仙授，謂從仙人邊求得
X39n0700_p0104b20║子故也。一名富蘭那，此翻故舊，是仙授之兄。此兄
X39n0700_p0104b21║弟二人是波斯匿王大臣，於拘薩羅國錢財巨富
X39n0700_p0104b22║無與等者，而能於佛及四部眾等共受用，不計我
X39n0700_p0104b23║所。富蘭那專修梵行，離欲清淨，不著香華，遠諸凡
X39n0700_p0104b24║鄙，持戒為勝。梨師達不專精梵行，然其知足達四
X39n0700_p0104c01║聖諦，智慧為勝。後時二俱命終，佛記二人：一持戒
X39n0700_p0104c02║勝，一智慧勝。二俱同生一趣，同一受生，同於後世
X39n0700_p0104c03║得斯陀含生兜率天，一來世間盡苦邊際。具德經
X39n0700_p0104c04║云：而於信心中能具大智慧，仙授優婆塞是。於信
X39n0700_p0104c05║心中能持梵行，故舊優婆塞是。因王命征伐，故稱
X39n0700_p0104c06║為將。
X39n0700_p0104c07║未登不退謂尚在六住位也。
X39n0700_p0104c08║解行以下謂三賢下位也。
X39n0700_p0104c09║僧祇物此云四方僧物，或云十方。四方但局凡僧，
X39n0700_p0104c10║十方通於賢聖。
X39n0700_p0104c11║盲龍女大集經云：有一盲龍女白佛言：世尊，我本
X39n0700_p0104c12║因地造何罪業，今受此餓龍身，常為諸蟲食噉膿
X39n0700_p0104c13║血，苦不堪忍，求佛解脫。佛言：汝前世時，曾往寺林，
X39n0700_p0104c14║盜取十枚菴摩羅果食之。由是因緣，地獄受苦。惡
X39n0700_p0104c15║業未盡，今受其報。此業大重，罪畢得脫。佛告大眾
X39n0700_p0104c16║言：若四方常住僧物，若現前僧物，篤信施物，或華
X39n0700_p0104c17║果樹園，飲食湯藥，牀蓐敷具，一切所須，私自費用，
X39n0700_p0104c18║或持與知識親里白衣，此罪重於阿鼻地獄。佛說
X39n0700_p0104c19║偈曰：寧吞大赤熱鐵丸，而使口中光𦦨出。所有眾
X39n0700_p0104c20║僧飲食具，不應於外私自用。寧以利刀自屠膾，身
X39n0700_p0104c21║體皮膜而自噉。其有在家諸俗人，不應取受僧雜
X39n0700_p0104c22║食。
X39n0700_p0104c23║菴羅果其果似桃非桃，似奈非奈，生熟難辨。葉似
X39n0700_p0104c24║柳而長尺。
X39n0700_p0105a01║妍媸上音延，美好也。下音鴟，醜癡也。
X39n0700_p0105a02║三摩地此云定慧，亦云等持。離沉掉名等，令心專
X39n0700_p0105a03║注一境名持。智論云：一切禪定攝心，皆名三摩地。
X39n0700_p0105a04║楞嚴云：從聞思修入三摩地。
X39n0700_p0105a05║消息人情消息猶酌量也，故酌量人情，起婬多故。
X39n0700_p0105a06║不淨觀亦名九想觀。佛為眾生貪著五欲，以為美
X39n0700_p0105a07║好，躭戀沉迷，輪迴生死，無有出期。故令修此觀法，
X39n0700_p0105a08║想念純熟，心不分散。若得三昧成就，自然貪欲殄
X39n0700_p0105a09║除，惑業盡消，得證道果。一肨脹想，二青瘀想，三壞
X39n0700_p0105a10║想，四血塗漫想，五膿爛想，六蟲噉想，七散想，八骨
X39n0700_p0105a11║想，九燒想。此之九種，雖是假想，然用之能成大事。
X39n0700_p0105a12║譬如大海中死屍，溺人附之，即得渡也。
X39n0700_p0105a13║斬斷愛根繇愛見為本，故愛者貪之異名，舉貪以
X39n0700_p0105a14║攝瞋癡等，即思惑也。見者謂身邊等見，即見惑也。
X39n0700_p0105a15║見思屬意地內因為本，本即根也。身口屬外助為
X39n0700_p0105a16║緣，若內因不生，則外緣不起，故須修不淨觀，斬斷
X39n0700_p0105a17║愛根也。
X39n0700_p0105a18║三慧自淑一聞慧，謂聞法而生智慧也。二思慧，謂
X39n0700_p0105a19║思惟而生智慧也。三修慧，謂修習而生智慧也。淑，
X39n0700_p0105a20║善也。慧起惑除，故云善也。