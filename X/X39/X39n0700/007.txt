X39n0700_p0146a03║
X39n0700_p0146a04║
X39n0700_p0146a05║
X39n0700_p0146a06║佛說梵網經初津卷七
X39n0700_p0146a07║
X39n0700_p0146a08║清　古杭昭慶萬壽戒壇傳律沙門書玉述
X39n0700_p0146a09║△四、不贖等戒二：初、列相。九、第三十一、不行救贖
X39n0700_p0146a10║戒二：初、作持止犯二：初、見賣，又二：初、能賣。
X39n0700_p0146a11║佛言：佛子！佛滅度後，於惡世中，若見外道一切惡人、
X39n0700_p0146a12║劫賊。
X39n0700_p0146a13║佛滅度後者，正顯末法惡世。佛在世時，人皆知善，
X39n0700_p0146a14║無此等事也。因不達自心，生諸異見，欲勝佛道，故
X39n0700_p0146a15║名外道。起不善心，欲興害一切，斷佛慧命，故名惡
X39n0700_p0146a16║人。強奪三寶父母形像，害發菩提心人，故名劫賊。
X39n0700_p0146a17║如是等人，不敬三尊，不孝父母，橫行逆害，故名惡
X39n0700_p0146a18║世也。△二所賣。
X39n0700_p0146a19║賣佛菩薩父母形像及賣經律，販賣比丘、比丘尼，亦
X39n0700_p0146a20║賣發心菩薩道人，或為官使與一切人作奴婢者。
X39n0700_p0146a21║言賣佛菩薩父母形像者，謂人有信敬之心，念報
X39n0700_p0146a22║佛恩，以貴價香材，及七寶等物，造立形像，而為供
X39n0700_p0146a23║養。或人子思親，劬勞罔極，亦如上繪造供養。因有
X39n0700_p0146a24║可賣之境，故預制也。又父母與子，有大恩德，等於
X39n0700_p0146b01║三寶，故類聚之。又佛為大慈父，菩薩為大悲母，能
X39n0700_p0146b02║與眾生樂，能拔眾生苦。若被惡人強奪，或劫賊盜
X39n0700_p0146b03║賣者，則破滅佛寶也。經律者，經以開心見性，律制
X39n0700_p0146b04║三業六根，賣則破滅法寶也。比丘、比丘尼者，是人
X39n0700_p0146b05║天福田，住世僧寶，賣則破滅僧寶也。雖舉二部，該
X39n0700_p0146b06║通七眾。發心菩薩者，謂初發大心，受菩薩戒者。道
X39n0700_p0146b07║人，廼久修菩薩道者。智論云：得道者，名為道人。餘
X39n0700_p0146b08║出家人，雖未得道，以修出世道故，亦名道人。皆是
X39n0700_p0146b09║三寶之屬也。如上等人，或被他劫擄盜賣，而為官
X39n0700_p0146b10║差使，或與士農工商等驅役，不得自在，故云或為
X39n0700_p0146b11║官使，與一切人作奴婢也。此謂破辱三寶，陷沒良
X39n0700_p0146b12║人，故云惡事也。△二、應贖。
X39n0700_p0146b13║而菩薩見是事已，應生慈悲心，方便救護，處處教化，
X39n0700_p0146b14║取物贖佛、菩薩形像，及比丘、比丘尼一切經律。
X39n0700_p0146b15║菩薩見是事者，外遇境緣也。生慈悲心者，內發道
X39n0700_p0146b16║意也。謂興慈令得尊貴之樂，運悲令離卑賤之苦
X39n0700_p0146b17║也。方便救護者，謂見前境等事，大士正當於此末
X39n0700_p0146b18║劫惡世之中，護持佛法，廣行善事，化導眾生，善巧
X39n0700_p0146b19║方便，盡力救護。如己無能，勸化檀越贖脫，不得隱
X39n0700_p0146b20║忍坐視也。然不救則失於二利，救則具足二嚴。若
X39n0700_p0146b21║見三寶破壞，懈怠不救贖者，三寶從此斷滅，人間
X39n0700_p0146b22║慧命福田亦無賴也。△二、違教結罪。
X39n0700_p0146b23║若不贖者，犯輕垢罪。
X39n0700_p0146b24║是中犯者，菩薩見機不救，非大士行，故結輕垢。此
X39n0700_p0146c01║是遮業，繇損辱三寶父母，故制四緣成罪：一應贖
X39n0700_p0146c02║境，謂尊像經律僧人等。二應贖想，六句二重二輕
X39n0700_p0146c03║二無犯。三無救贖心。四令彼褻辱，隨事結過。設力
X39n0700_p0146c04║不及，而漠不關心，亦犯輕垢。若以三聚攝歸，見賣
X39n0700_p0146c05║生慈律儀戒，方便救護善法戒，教化取贖攝生戒
X39n0700_p0146c06║也。七眾同大，小不全共。小乘不贖，父母得罪，餘不
X39n0700_p0146c07║見制。大士弘護，為任一切應贖。不犯者，若力不及，
X39n0700_p0146c08║或如法流通經典等。
X39n0700_p0146c09║△第三十二、損害眾生戒二：初、作犯止持。
X39n0700_p0146c10║若佛子，不得畜刀杖弓箭，販賣輕秤小斗，因官形勢，
X39n0700_p0146c11║取人財物，害心繫縛，破壞成功，長養猫狸猪狗。
X39n0700_p0146c12║刀杖弓箭，是損害之具，不得収藏販賣。輕秤小斗，
X39n0700_p0146c13║是欺誑之具，亦不宜用。一切皆當平等。短尺例同。
X39n0700_p0146c14║因官形勢等，謂事如逼奪，非佛子所為。若有所得，
X39n0700_p0146c15║亦屬盜戒。害心繫縛者，謂損其形體。破壞成功者，
X39n0700_p0146c16║謂毀其已成事業。皆由索取不遂故也。長養者，畜
X39n0700_p0146c17║養也。謂猫能捕鼠，名為地行羅剎。狸能擒物，而有
X39n0700_p0146c18║多種不同。小者如鼠，大者如猫，善能捕鼠擒物，皆
X39n0700_p0146c19║不得畜也。猪狗二種，終須損害。養生害生，恩中具
X39n0700_p0146c20║𬽦。雖不殺他，殺因具矣。如上六種，皆惡律儀。害物
X39n0700_p0146c21║傷慈，非所應也。小乘律中，畜狗為守護住處，故開
X39n0700_p0146c22║△二、違教結罪。
X39n0700_p0146c23║若故養者，犯輕垢罪。
X39n0700_p0146c24║是中犯者，販賣殺具，非義求財，枉害一切，故結輕
X39n0700_p0147a01║垢。此具性、遮二業，繇遠妨損害，乖慈故制。前第十、
X39n0700_p0147a02║畜殺具，此則販賣繫害。十二、販賣良人棺木，此則
X39n0700_p0147a03║販賣刀杖等具。十七、單明恃勢。此列六種兼制，故
X39n0700_p0147a04║前後各異。若以三聚攝歸：不販殺具，律儀戒；斗秤
X39n0700_p0147a05║平用，善法戒；不因官勢，攝生戒也。七眾同。善生經
X39n0700_p0147a06║云：若優婆塞為於身命，若作市易，斗秤賣物，一說
X39n0700_p0147a07║價已，不得前却，捨賤趣貴。斗秤量物，任前平用。如
X39n0700_p0147a08║其不平，應語令平。若不如是，得失意罪。在家尚爾，
X39n0700_p0147a09║況出家者？大小俱制，惟遮不開。
X39n0700_p0147a10║△第三十三、邪業覺觀戒二：初、止持作犯二：初、惡
X39n0700_p0147a11║心。
X39n0700_p0147a12║若佛子！以惡心故。
X39n0700_p0147a13║惡心者，揀非見機益物，直是邪思邪覺，逐情流轉，
X39n0700_p0147a14║有違心地故也。菩薩應當思惟出世道業，不得參
X39n0700_p0147a15║於世間雜事。參於雜事，正念昏迷，無所不作。業既
X39n0700_p0147a16║非正，其覺亦邪，故名惡心也。△二、列事五：初、觀鬪。
X39n0700_p0147a17║觀一切男女等鬪，軍陣兵將劫賊等鬪。
X39n0700_p0147a18║觀即能觀之心，一切乃所觀之境。男女等鬪，有其
X39n0700_p0147a19║二種：一男女戲舞鬪要，二忿諍鬪毆。軍陣等鬪亦
X39n0700_p0147a20║二：一兩國戰鬪，二賊兵敵鬪。大經云：象馬牛犬及
X39n0700_p0147a21║雞雉鸚鵡等鬪，亦不得觀。廼至𠒋酒無賴之徒等
X39n0700_p0147a22║鬪，亦不應看。看則必有傷損，亦令人生不善心，自
X39n0700_p0147a23║失威儀，致俗譏議，非行菩薩道者。△二聽樂。
X39n0700_p0147a24║亦不得聽吹貝、鼓角、琴、瑟、箏、笛、箜篌、歌呌、妓樂之聲。
X39n0700_p0147b01║貝即海螺，吹以發樂。鼓者，斫木為匡，革鞔兩面，擊
X39n0700_p0147b02║以助樂。角即牛角，軍中吹之，以為號令，又能驚馬。
X39n0700_p0147b03║琴即絃琴，此方羲皇始作五絃，後文王加少宮、少
X39n0700_p0147b04║商，而為七絃。瑟，庖犧始作五十絃，虞舜改為二十
X39n0700_p0147b05║五絃。箏十三絃，蒙恬所作。笛長一尺四寸，七孔橫
X39n0700_p0147b06║吹，以竹為之，丘仲所作。箜篌二十四絃，師延所作，
X39n0700_p0147b07║亦竹為之。已上八事，皆假物成聲也。歌呌者，男女
X39n0700_p0147b08║自音唱咏也。雖則人樂有異，一入耳根，使心流蕩
X39n0700_p0147b09║無殊，所以不得聽也。妓樂者，謂貝鼓，廼至笙、簧、簫、
X39n0700_p0147b10║管、琵琶、三弦、二弦等，又倡妓等，悉屬妓樂。古人多
X39n0700_p0147b11║使婦女作之，故字從女。斯皆放逸之門，妨修道行，
X39n0700_p0147b12║但增欲樂，無益身心。縱是見機得宜，示同邪業，然
X39n0700_p0147b13║業不自邪，心惡故邪，故以惡心首言也。若志在導
X39n0700_p0147b14║邪歸正，則非邪惡之心，盡屬菩薩遊戲神通三昧
X39n0700_p0147b15║事也。義疏雖開供養三寶，得作自娛，不許，亦非許
X39n0700_p0147b16║僧自為，廼使俗人作也。△三雜戲。
X39n0700_p0147b17║不得樗蒱、圍棋、波羅塞戲、彈棋、六博、拍毱、擲石、投壺、
X39n0700_p0147b18║牽道、八道行城。
X39n0700_p0147b19║樗蒱，廼博籌也。圍棋，即十九路大棋也。波羅塞戲
X39n0700_p0147b20║者，波羅是梵語，塞戲是華言。塞音賽，即博塞，謂以
X39n0700_p0147b21║采相勝曰塞。說苑云：行棋相塞，謂之塞也。彈棊，按
X39n0700_p0147b22║此方漢宮人以粧奩為戲，或以棋子相擊，亦曰彈
X39n0700_p0147b23║棋也。六博，魏陳思王所作雙陸戲也。拍毱，即今踢
X39n0700_p0147b24║毬也。擲石投壺者，古用石擲，今用矢投也，以中者
X39n0700_p0147c01║為勝。牽道八道行城者，即四門八路棋也。如上事
X39n0700_p0147c02║雖各別，而皆是賭博之類。大士修習人空、法空大
X39n0700_p0147c03║道，豈懷勝負之心而欺眾生耶？△四卜筮
X39n0700_p0147c04║爪鏡、蓍草、楊枝、鉢盂、髑髏而作卜筮。
X39n0700_p0147c05║爪鏡者，即圓光法也。謂以藥塗指爪上，或用呪術
X39n0700_p0147c06║呪指，使明如鏡，故曰爪鏡，照見人事，以現吉凶也。
X39n0700_p0147c07║蓍草，此方出羲文之墓，上覆雲氣，下守靈龜，藂必
X39n0700_p0147c08║滿百，莖必長丈，用之以占禍福。然此方雖出羲文
X39n0700_p0147c09║之墓，而天竺先並有之，皆以此草而䇿。楊枝者，或
X39n0700_p0147c10║無蓍草，即以楊枝為䇿，如此方用巫師呪祭樟柳
X39n0700_p0147c11║成神，名樟柳神，以報休咎之類等也。鉢盂者，以盂
X39n0700_p0147c12║盛水，口誦呪術，用刀攪水令定，以斷吉𠒋，即攪水
X39n0700_p0147c13║碗法也。髑髏者，取新亡髑髏，以邪術呪祭之，即能
X39n0700_p0147c14║從人耳邊預說灾祥，名耳報神也。卜筮者，龜曰卜，
X39n0700_p0147c15║蓍曰筮，此總結上五事，以占吉凶，皆名卜筮也。以
X39n0700_p0147c16║卜筮之道，雖聖賢趣吉避凶方便之法，然受佛戒
X39n0700_p0147c17║者，不應為利而作也。△五賊使。
X39n0700_p0147c18║不得作盜賊、使命，一一不得作。
X39n0700_p0147c19║不得者，謂盜賊尚不可近，何況為彼作使耶？是故
X39n0700_p0147c20║遮止。一一不得作者，謂如上觀鬪能起凶惡心，娛
X39n0700_p0147c21║樂能起淫泆心，雜戲能起散亂心，卜筮能起惑著
X39n0700_p0147c22║心，使命能起奸詭心，五種皆是邪命，事事亂道，故
X39n0700_p0147c23║云一一不得作也。△二、違教結罪。
X39n0700_p0147c24║若故作者，犯輕垢罪。
X39n0700_p0148a01║是中犯者，貪於觀聽，心色俱迷，賭術求財，為利作
X39n0700_p0148a02║使，非行菩薩道者，故結輕垢，此是遮業。若作盜賊
X39n0700_p0148a03║使命，具性遮二業，繇所運為，皆非正業，故制。若覺
X39n0700_p0148a04║觀邪業，則妨廢正道，失二世利。不覺觀邪業，則離
X39n0700_p0148a05║諸掉悔，定慧易生也。若以三聚攝歸，不往觀聽律
X39n0700_p0148a06║儀戒，不作眾妓善法戒，不作賊使攝生戒也。夫為
X39n0700_p0148a07║佛子，無為無欲，清淨自守。若為賊使命，則降志辱
X39n0700_p0148a08║身，敗壞佛門。古云：不事王侯，高尚其事。況乎形服
X39n0700_p0148a09║超世，而甘為賊使乎？戒本經云：若菩薩嬾惰懈怠，
X39n0700_p0148a10║耽樂睡眠，若非時不知量，是染污犯性利煩惱，更
X39n0700_p0148a11║數數起亦可。此戒兼攝出家，五眾同制。在家供養
X39n0700_p0148a12║三寶，得作妓樂，出家不得自作。若供養三寶，亦聽
X39n0700_p0148a13║使白衣作，大小俱制。不犯者，或見機益物等。如昔
X39n0700_p0148a14║慧全禪師，雖坐禪積業，外學未絕，不免生婆羅門
X39n0700_p0148a15║家，故為害非小也。賢愚經云：佛言：過去世時，有一
X39n0700_p0148a16║國王，名曰法增，有慈悲心，政法治國。無事閑暇，共
X39n0700_p0148a17║人博戲。時有一人犯法，諸臣白王：外有一人，犯於
X39n0700_p0148a18║王法，云何治罪？王時慕戲，便失答言。臣即按律殺
X39n0700_p0148a19║之。王博戲已，問諸臣言：向者罪人，今何所在？臣白
X39n0700_p0148a20║王言：隨國法治，今已殺竟。王聞，悶絕躃地，良久廼
X39n0700_p0148a21║甦，即捨國入山自守。時王命終，生大海中，作摩竭
X39n0700_p0148a22║魚，身長六百由旬，多有諸蟲，唼食其身。身瘙癢故，
X39n0700_p0148a23║揩玻瓈山，碎殺諸蟲，血流污海，百里皆赤。以此罪
X39n0700_p0148a24║緣，命終墮大地獄。有如是過，可不戒哉！
X39n0700_p0148b01║△第三十四、暫念小乘戒二：初、作持止犯三：初、護
X39n0700_p0148b02║戒。
X39n0700_p0148b03║若佛子！護持禁戒，行住坐臥日夜六時，讀誦是戒猶
X39n0700_p0148b04║如金剛，如帶持浮囊欲渡大海，如草繫比丘。
X39n0700_p0148b05║護持禁戒者，謂禁防曰護，魔無能侵故。堅守曰持，
X39n0700_p0148b06║心無有退故。禁即約束義，令五根不動故。戒即止
X39n0700_p0148b07║滅義，令意地不起故。又此五十八戒，皆是舍那金
X39n0700_p0148b08║口親宣，如王禁敕，無敢故違，故曰禁戒。此則總標
X39n0700_p0148b09║行菩薩戒行也。行住坐臥者，四威儀也。日夜六時
X39n0700_p0148b10║者，晝夜各三時也。於此時中，護持佛戒，守護心城，
X39n0700_p0148b11║則不被境風所鼓也。讀誦是戒者，正明護持之義。
X39n0700_p0148b12║讀以對本尋文，知其持犯。誦以離本究心，明其指
X39n0700_p0148b13║歸也。金剛者，從喻得名，有其二義：一喻戒能破諸
X39n0700_p0148b14║煩惱劫賊，二喻大士心堅護持，猶如金剛也。浮囊
X39n0700_p0148b15║者，渡海之具也。天竺渡海之人，或以鳥翎毛袋作，
X39n0700_p0148b16║或用牛羊皮作，或持牛脬，常帶其身。海船若壞，即
X39n0700_p0148b17║吹氣浮身，以渡大海。喻出大涅槃經。昔有商人，持
X39n0700_p0148b18║囊渡海，羅剎從乞，毅然不許。復從乞半，廼至絲毫，
X39n0700_p0148b19║皆悉不與。喻持戒者，在生死海中，遇煩惱羅剎，欲
X39n0700_p0148b20║壞重戒，廼至輕垢一微塵許，不可得也。草繫比丘
X39n0700_p0148b21║者，大莊嚴論云：迦葉佛時，有一比丘，途中被賊劫
X39n0700_p0148b22║奪衣物。賊慮，鳴眾來追，兼欲害命。內有一賊，知比
X39n0700_p0148b23║丘法，謂餘賊言：不必殺之，但以生草繫縛其手足。
X39n0700_p0148b24║彼戒謂草木有命，不敢毀傷，自弗動耳。賊如其言
X39n0700_p0148c01║繫之。比丘守戒，寧死不移。賊去已遠，復有行路人
X39n0700_p0148c02║來，方解其繫。今明大士護持此菩提心戒，亦應如
X39n0700_p0148c03║聲聞之護律儀，寧死莫犯也。△二生信
X39n0700_p0148c04║常生大乘善信，自知我是未成之佛，諸佛是已成之
X39n0700_p0148c05║佛。
X39n0700_p0148c06║常生大乘善信者，謂念茲在茲，無有間斷也。此承
X39n0700_p0148c07║上文，雖能護戒，若無正信，淨因財戒，止散善而已。
X39n0700_p0148c08║自知我是未成之佛者，謂生佛本無二心，眾生定
X39n0700_p0148c09║當作佛，特已成未成之別，實先佛後佛何殊，所謂
X39n0700_p0148c10║常作如是信，戒品已具足也。二乘繇無此信，故無
X39n0700_p0148c11║望作佛，亦無望一切眾生作佛，大士於此諦信不
X39n0700_p0148c12║疑，故能自度度人，同成正覺也。諸佛是已成之佛
X39n0700_p0148c13║者，謂諸佛已得三身圓滿，萬德具足，五住究盡，二
X39n0700_p0148c14║死永亡，是故我能如是修因，必然如是證果，若少
X39n0700_p0148c15║有怠惰，即失當來莊嚴之果佛也。△三發心。
X39n0700_p0148c16║發菩提心，念念不去心。
X39n0700_p0148c17║發者，開發也。菩提心者，即佛心也。所謂是心是佛，
X39n0700_p0148c18║是佛是心，向因沉迷，故須開發也。謂前雖具大乘
X39n0700_p0148c19║善信，若不發菩提心，其信即無所依，故當發此大
X39n0700_p0148c20║心，以堅其性也。然護持禁戒，行也；常生善信，信也；
X39n0700_p0148c21║我是未成之佛，解也。謂菩提心，乃是信解行中本
X39n0700_p0148c22║覺智體。信解行三，雖具此體，若證佛果，必以所發
X39n0700_p0148c23║大乘菩提心而為主也。問：大菩提心，從何而出生
X39n0700_p0148c24║耶？答：從大悲生。如無盡意經云：為欲救度一切有
X39n0700_p0149a01║情，故起悲願等力，趣求無上菩提。若不為度眾生，
X39n0700_p0149a02║我即不發是菩提心。華嚴云：從初地乃至十地，於
X39n0700_p0149a03║地地之中，皆以大悲為主。菩提心論云：從悲發生
X39n0700_p0149a04║大菩提心，所有最勝一切佛法，皆由悲心而為根
X39n0700_p0149a05║本。無差別論云：因時即是菩提心，果滿德圓名正
X39n0700_p0149a06║覺，菩提心法不思議，諸佛如來皆稱讚。無畏上授
X39n0700_p0149a07║問經云：發菩提心，所生諸福，如虗空界，廣大勝上，
X39n0700_p0149a08║無有窮盡。正使有人，以恒河沙數佛剎滿中珍寶，
X39n0700_p0149a09║供養世尊；若復有人，合掌至誠，一發無上正等菩
X39n0700_p0149a10║提心者，而此福德，勝前福德，不可校計。成佛經云：
X39n0700_p0149a11║諸法無相，為虗空相。作是觀已，名勝義菩提心。當
X39n0700_p0149a12║知一切法空，以悟法本無生，心體自如，不見身心，
X39n0700_p0149a13║住於寂滅，平等究竟，真實之智，令無退失。妄心若
X39n0700_p0149a14║起，知而勿隨，妄若息時，心源空寂，萬德斯具，妙用
X39n0700_p0149a15║無窮。所以十方諸佛，皆以勝義行願為戒，但具此
X39n0700_p0149a16║心者，能轉法輪，自他俱利也。念念不去心者，正見
X39n0700_p0149a17║護持禁戒之義，謂剎那之間，不捨此菩提心，方是
X39n0700_p0149a18║菩提純熟戒行，則佛果可期矣。又復當知，我心即
X39n0700_p0149a19║諸佛心，故上求佛道，復知我心即眾生心，故下化
X39n0700_p0149a20║眾生，而於此心此念，須臾不可暫離，若一念有離，
X39n0700_p0149a21║即是起二乘自度之心也。止觀云：退大取小，眾聖
X39n0700_p0149a22║所呵，菩薩不爾，見眾生苦，同於己苦，起大慈悲，愛
X39n0700_p0149a23║同一子，如母得食，常憶其兒，若住於空，即有棄他
X39n0700_p0149a24║之過，亦不能淨佛國土，教化眾生，具足佛法，皆不
X39n0700_p0149b01║能辦。是以菩薩雖入世間生死煩惱，不能損其智
X39n0700_p0149b02║慧，雖佛道長遠，不以為遙，雖眾生數多，而意有勇，
X39n0700_p0149b03║心堅無退，精進發趣，初無疲怠。故云菩薩於生死
X39n0700_p0149b04║而有勇，於涅槃而不味，勇於生死，無生而生，不為
X39n0700_p0149b05║生死所染，如蓮花在泥，不為泥之所污。輔行云：經
X39n0700_p0149b06║說高原陸地，不生蓮花，卑濕淤泥，乃生蓮花，故知
X39n0700_p0149b07║涅槃高原，不生菩薩大悲之華，生死泥中，廼有菩
X39n0700_p0149b08║薩利生勝用，雖在生死，而生死不染，蓋大士誓堅
X39n0700_p0149b09║志勇，故云念念不去心也。△二、違教結罪。
X39n0700_p0149b10║若起一念二乘外道心者，犯輕垢罪。
X39n0700_p0149b11║若起一念二乘外道心者，謂於所信、所解、所行、所
X39n0700_p0149b12║發之中，不應起一念自度之想。若起一念自度之
X39n0700_p0149b13║想，即離菩提心，捨菩提願，即名外道。故等二乘曰
X39n0700_p0149b14║外道也。可見持菩薩戒者，不應起一念二乘心。起
X39n0700_p0149b15║此一念，則同於外道矣。所謂毫釐夾雜，三塗苦因，
X39n0700_p0149b16║故結罪垢。問：只此一念，云何犯罪耶？答：雖云暫念，
X39n0700_p0149b17║佛種有傷，失菩提心。如舍利弗，往古劫中，發菩提
X39n0700_p0149b18║心，行大布施。有婆羅門，從之乞眼。舍利弗言：眼在
X39n0700_p0149b19║我身，其用甚大。施與汝者，極為無用。婆羅門堅固
X39n0700_p0149b20║索眼，舍利弗剜眼與之。婆羅門視而擲之，擲而唾
X39n0700_p0149b21║之，口稱穢惡，脚踏而去。舍利弗言：向為汝說此眼
X39n0700_p0149b22║無用，汝堅欲得，今復賤棄。眾生頑劣，殆不可化，不
X39n0700_p0149b23║如早求自度。遂退大心，還習小法。至釋迦佛時，始
X39n0700_p0149b24║證羅漢。一念自度，失大善利，可不慎歟！此是遮業，
X39n0700_p0149c01║繇乖本所習，故制欲背大。向小計未成，犯前第八
X39n0700_p0149c02║背。大計成失戒，在第十重。此戒所制，不欲背大，正
X39n0700_p0149c03║言小乘易行，且欲斷結，然後化生，故遮。若以三聚
X39n0700_p0149c04║攝歸，護持禁戒、律儀戒、常生善信善法戒、發菩提
X39n0700_p0149c05║心攝生戒也。七、眾同，大小不全共。同，謂同不得起
X39n0700_p0149c06║外道心，二乘是其本習。不犯者，若權入二乘外道，
X39n0700_p0149c07║為化彼故不犯。
X39n0700_p0149c08║△第三十五、不發願戒二：初、作持止犯三：初、發願。
X39n0700_p0149c09║若佛子！常應發一切願。
X39n0700_p0149c10║常應者，揀非一發而已，惟應數起，令菩提心相續
X39n0700_p0149c11║不斷故也。一切者，該下文十事而言。願者，希求欲
X39n0700_p0149c12║樂之義。一切殊因妙果，無量善法，若無希求欲樂
X39n0700_p0149c13║之心，皆不能遂。故菩薩常應願求勝事，緣心善境，
X39n0700_p0149c14║將來因此克遂，故當常發也。△二明事
X39n0700_p0149c15║孝順父母師僧，願得好師、同學、善知識，常教我大乘
X39n0700_p0149c16║經律，十發趣、十長養、十金剛、十地，使我開解，如法修
X39n0700_p0149c17║行，堅持佛戒。
X39n0700_p0149c18║孝順父母師僧者，此是知報益，即持戒願也，以孝
X39n0700_p0149c19║名為戒，故為十願之根本，根本若虧，九願隨失，故
X39n0700_p0149c20║第一願即舉孝也。願得好師者，此是成器益，上父
X39n0700_p0149c21║母師僧是說孝，奉此好師是擇明師也，謂行解雙
X39n0700_p0149c22║備曰好，若有解無行，何能誘我前進，若有行無解，
X39n0700_p0149c23║何以開我心地，是以酬報二親，紹隆三寶，皆賴師
X39n0700_p0149c24║長教誨力成，故十願中，師為最要，善根雖宿植，開
X39n0700_p0150a01║悟由良師，然弟子雖具信心，而無良師訓導，切磋
X39n0700_p0150a02║琢磨，不成法器，故第二願得好師也。同學善知識
X39n0700_p0150a03║者，此是夾輔益，同為同學大乘戒法之人，善為善
X39n0700_p0150a04║解心地法門之友，謂雖遇明師開解，更須善友提
X39n0700_p0150a05║擕，如臨濟激發於座元，昌黎得入於侍者，是以求
X39n0700_p0150a06║師為最，訪友為先，故第三願得同學善知識也。常
X39n0700_p0150a07║教我大乘經律者，此是了義益，謂願如上師友，常
X39n0700_p0150a08║教我大乘經律，義理分明，發正信心，修進十發趣
X39n0700_p0150a09║等位，免墮二乘偏空，外道邪執之見，若不知大乘
X39n0700_p0150a10║經律，則福慧不能頓圓，故第四願求法也。十發趣
X39n0700_p0150a11║者，此是住真益，謂已聞大法，當起大心，趣入妙道，
X39n0700_p0150a12║有住義故，若不發心，於道無益，故第五願解發趣
X39n0700_p0150a13║也。十長養者，此是化俗益，謂既發大心趣道，當滋
X39n0700_p0150a14║長培養，積功累德，有行義故，若不滋培，則無深進，
X39n0700_p0150a15║故第六願修長養也。十金剛者，此是向中益，謂既
X39n0700_p0150a16║長養菩提，當智悲雙運，順入法界，猶如金剛，堅固
X39n0700_p0150a17║不動，有回向義故，心若不固，佛果難成，故第七願
X39n0700_p0150a18║解金剛也。十地者，此是入聖益，謂前發趣長養堅
X39n0700_p0150a19║固菩提，已立賢位，功用至此，當入聖位故，若無此
X39n0700_p0150a20║地，則菩薩妙行，不能發生，故第八願解十地也。使
X39n0700_p0150a21║我開解，如法修行者，此是悟證益，開謂開我心地，
X39n0700_p0150a22║解謂解甚深法，謂如上賢聖之理，當知皆由師友
X39n0700_p0150a23║所出，令我開解，即當依理起行，如法修行也，若不
X39n0700_p0150a24║修行，開解何益，故第九願得開解，如法修行也。堅
X39n0700_p0150b01║持佛戒者，此是淨業益，初以孝順為戒，今此第十，
X39n0700_p0150b02║還以持戒而結，故知始終皆以心地正戒，而為大
X39n0700_p0150b03║乘宗趣，是以無量法門，百千勝定，無漏妙慧，莫不
X39n0700_p0150b04║繇戒出生，三賢十聖，以至妙覺極果，悉因戒得，若
X39n0700_p0150b05║不堅持，何能得證，故第十願堅持佛戒，以立其本
X39n0700_p0150b06║也。△三、總結。
X39n0700_p0150b07║寧捨身命，念念不去心。
X39n0700_p0150b08║寧捨身命者，謂總發其誓，以固其願也。念念不去
X39n0700_p0150b09║心者，謂於前十願，發堅固心，念念不忘，縱遇喪身
X39n0700_p0150b10║失命因緣，誓不貪惜四大，而捨去此心，違犯於如
X39n0700_p0150b11║來禁戒也。△二、違教結罪。
X39n0700_p0150b12║若一切菩薩不發是願者，犯輕垢罪。
X39n0700_p0150b13║一切菩薩不發是願者，謂從初得戒以至十地，不
X39n0700_p0150b14║發此十大願，則志不堅牢加行進修，猶恐為魔所
X39n0700_p0150b15║障中途成滯，而妙覺果海無由得至。故云：莊嚴佛
X39n0700_p0150b16║界事大，獨行功德難成，故須願力相持。譬如牛力
X39n0700_p0150b17║雖能挽車，要須御者方有所至。是知志不可不堅，
X39n0700_p0150b18║願不可不發。若違斯制，罪結輕垢。圓覺經云：當發
X39n0700_p0150b19║菩薩清淨大願，應作是言：願我今者住佛圓覺求
X39n0700_p0150b20║善知識，莫值外道及與二乘。依願修行漸斷諸障，
X39n0700_p0150b21║障盡願滿便登解脫清淨法殿，證大圓覺妙莊嚴
X39n0700_p0150b22║域是也。此是遮業，繇不發願求善之心難遂故制。
X39n0700_p0150b23║謂若無大願難尅大果，應發不發隨時結過。若以
X39n0700_p0150b24║三聚攝歸，常應發願律儀戒、念不去心善法戒、如
X39n0700_p0150c01║法修行攝生戒也。七眾同，大小異。小乘若不願速
X39n0700_p0150c02║出生死，希求人天後有相續，亦犯責心罪，惟遮不
X39n0700_p0150c03║開。
X39n0700_p0150c04║△第三十六、不發誓戒二：初、作持止犯，又二：初、標
X39n0700_p0150c05║勸。
X39n0700_p0150c06║若佛子！發是十大願已，持佛禁戒，作是誓言：
X39n0700_p0150c07║所言誓者，自矢曰誓，蓋謂期其志而必到者，願為
X39n0700_p0150c08║之先導也。堅其願而不退者，誓為之後驅也。誓是
X39n0700_p0150c09║必固之心，亦廼願中之勇烈意，尤恐始行心弱，宜
X39n0700_p0150c10║須防持，誓願之福，不可稱計，欲得至甘露滅盡之
X39n0700_p0150c11║處，故願後須發誓也。又前來十願，雖發無誓，安克
X39n0700_p0150c12║有終，故以五誓堅其願，使無畏怯，尅彼終修也。又
X39n0700_p0150c13║願以進德修善為力用，誓以防非滅惡為功能，發
X39n0700_p0150c14║句是牒前，持句是起後，先願後誓者，猶馬有轡勒，
X39n0700_p0150c15║更加鞭䇿也。△二、發誓五：初、離欲染誓。
X39n0700_p0150c16║寧以此身投熾然猛火、大坑、刀山，終不毀犯三世諸
X39n0700_p0150c17║佛經律，與一切女人作不淨行。
X39n0700_p0150c18║寧以者，是發堅誓之懇詞，亦即較量弘願之切語
X39n0700_p0150c19║也。謂流轉生死根本，婬欲為第一，染污本源心地，
X39n0700_p0150c20║不淨行為先，是故首發大誓也。猛火焚燒苦，大坑
X39n0700_p0150c21║陷墜苦，刀山割刺苦，如上三苦，五寧忍之，終不忍
X39n0700_p0150c22║背經律，共諸女人作不淨行也。良以紅爐白刃，壞
X39n0700_p0150c23║色身於一時，花箭蜜鋒，沉慧命於萬劫，較苦重輕，
X39n0700_p0150c24║寧忍此而不為彼也。此誓出家全發，在家惟於邪
X39n0700_p0151a01║婬境發。夫男女居室，世間正法，尚嚴此誓，況黃門
X39n0700_p0151a02║男子，逆理亂常，又何必言。故律及阿含之中，佛因
X39n0700_p0151a03║野火熾然，為諸比丘說此諸誓，其根熟者，頓斷惑
X39n0700_p0151a04║染，未熟者，懼罪捨戒，弗不止之，誠不欲其壞法門
X39n0700_p0151a05║故也。△二、受供養誓。
X39n0700_p0151a06║復作是願：寧以熱鐵羅網千重周匝纏身，終不以此
X39n0700_p0151a07║破戒之身受於信心檀越一切衣服。復作是願：寧以
X39n0700_p0151a08║此口吞熱鐵丸及大流猛火經百千劫，終不以此破
X39n0700_p0151a09║戒之口食於信心檀越百味飲食。復作是願：寧以此
X39n0700_p0151a10║身臥大猛火羅網熱鐵地上，終不以此破戒之身受
X39n0700_p0151a11║於信心檀越百種床座。復作是願：寧以此身受三百
X39n0700_p0151a12║矛刺身經一劫、二劫，終不以此破戒之身受於信心
X39n0700_p0151a13║檀越百味醫藥。復作是願：寧以此身投熱鐵鑊經百
X39n0700_p0151a14║千劫，終不以此破戒之身受於信心檀越千種房舍、
X39n0700_p0151a15║屋宅、園林、田地。
X39n0700_p0151a16║復作是願者，前文作誓，今仍言作願者，謂須作願
X39n0700_p0151a17║如誓也。此乃誓不破戒，非謂誓不受供也。其衣服、
X39n0700_p0151a18║飲食、臥具、醫藥、房舍、園田，信心檀越為求福故，供
X39n0700_p0151a19║養於我。我戒若全，猶須深生慚愧，儉用以施，悲敬
X39n0700_p0151a20║二田，展轉令生福善。如戒有虧，粒米難消，何堪酬
X39n0700_p0151a21║彼所求？故須設重誓，以自防護，而作是言：寧以熱
X39n0700_p0151a22║鐵羅網纏身，寧吞熱鐵丸，寧臥熱鐵地上，寧受三
X39n0700_p0151a23║百矛刺身，寧投熱鐵鑊，如上受種種苦。終不以此
X39n0700_p0151a24║破戒之身，受彼種種供養也。寶積經云：佛告迦葉：
X39n0700_p0151b01║我常說言：寧燒鐵鍱為衣，不以破戒之身而著袈
X39n0700_p0151b02║裟；寧吞熱鐵丸，不以破戒之口食人信施。摩得伽
X39n0700_p0151b03║云：若得食時，口口作念。正此意也。△三、受恭敬誓
X39n0700_p0151b04║復作是願：寧以鐵鎚打碎此身，從頭至足令如微塵，
X39n0700_p0151b05║終不以此破戒之身，受於信心檀越恭敬禮拜。
X39n0700_p0151b06║禮拜雖不費財，而信心慇重。故有人於三寶所，以
X39n0700_p0151b07║恭敬心，一瞻一禮，罪滅無量，福生無邊。瓔珞經云：
X39n0700_p0151b08║菩薩初生時，周行七步，次舉左足，徧滿三千虗空
X39n0700_p0151b09║境界，不嬈眾生，無覺知者。其有眾生，覩足輪相，皆
X39n0700_p0151b10║發無上正真道意。斯由如來曩者禮敬之報。是知
X39n0700_p0151b11║得福既多，獲罪寧少。今以破戒之身，受他禮敬，尚
X39n0700_p0151b12║自損福不淺，何能令彼益善。有慚愧者，可深思之。
X39n0700_p0151b13║△四淨六根誓。
X39n0700_p0151b14║復作是願：寧以百千熱鐵刀矛挑其兩目，終不以此
X39n0700_p0151b15║破戒之心視他好色。復作是願：寧以百千鐵錐劖刺
X39n0700_p0151b16║耳根，經一劫、二劫，終不以此破戒之心聽好音聲。復
X39n0700_p0151b17║作是願：寧以百千刃刀割去其鼻，終不以此破戒之
X39n0700_p0151b18║心貪嗅諸香。復作是願：寧以百干刃刀割斷其舌，終
X39n0700_p0151b19║不以此破戒之心食人百味淨食。復作是願：寧以利
X39n0700_p0151b20║斧斬斫其身，終不以此破戒之心貪著好觸。
X39n0700_p0151b21║前誓身口不堪受他四事等供，今誓六根不應恣
X39n0700_p0151b22║染五塵。而不言意根者，五根皆云破戒之心，心即
X39n0700_p0151b23║意也。況意根無形，法塵非像，不可同五根為喻。然
X39n0700_p0151b24║意根緣於五塵境中分別美惡，即是法塵，故不可
X39n0700_p0151c01║更別立法塵也。如此六根染於六塵，如蠅著唾，猶
X39n0700_p0151c02║猴膠五，令喪戒身，永失慧命。是故須發重誓以防
X39n0700_p0151c03║之，立重難以制之也。寧受百千刃刀矛錐之楚痛，
X39n0700_p0151c04║不視好色乃至貪著好觸，好觸即輕衣、上服、臥具
X39n0700_p0151c05║等。今以此誓心截其惡源，方能生諸善根。故遺教
X39n0700_p0151c06║經云：五根賊禍，殃及累世，為害甚重，不可不慎。是
X39n0700_p0151c07║故智者制而不隨，持之如賊。假今縱之，皆亦不久
X39n0700_p0151c08║見其磨滅。智度論云：如佛偈言：寧以熱鐵，宛轉眼
X39n0700_p0151c09║中；不以染心，邪視女色。有智之人，所不應視；若欲
X39n0700_p0151c10║觀之，當如母姊。諦視觀之，不淨填積；婬火不除，為
X39n0700_p0151c11║之燒滅。色過既爾，餘聲、香、味、觸、法，例可知矣。△五、
X39n0700_p0151c12║度眾生誓。
X39n0700_p0151c13║須作是願：願一切眾生成佛。
X39n0700_p0151c14║前四誓雖云自度，然亦兼利他之義。何也？菩薩修
X39n0700_p0151c15║行，本為眾生，苟不自度，焉能度人？非同二乘之獨
X39n0700_p0151c16║利。故今此誓，願生成佛，正顯大士之本懷，自利利
X39n0700_p0151c17║他，共成佛道之大誓也。若無此願回向佛道，則前
X39n0700_p0151c18║之願誓，並成人天福報，二乘小果而已。問：願生成
X39n0700_p0151c19║佛，慈悲心耳，較諸猛火熱鐵等喻，似不相類，云何
X39n0700_p0151c20║名誓？答：若非矢志決心，何繇廣度羣品？地獄未空，
X39n0700_p0151c21║誓不成佛，其勇烈何如耶？安得不為之誓？△二、違
X39n0700_p0151c22║教結罪。
X39n0700_p0151c23║而菩薩若不發是願者，犯輕垢罪。
X39n0700_p0151c24║大士修道，誓願為先，若不發心，罪結輕垢，此是遮
X39n0700_p0152a01║業，繇缺二利故制。為防退心，觸境不發，隨事結過。
X39n0700_p0152a02║若以三聚攝歸，持佛禁戒、律儀戒，作眾誓願善法
X39n0700_p0152a03║戒，願生成佛攝生戒也。出家五眾同制，在家無受
X39n0700_p0152a04║供事，但有六根度生之誓，大小不全共。同者同前
X39n0700_p0152a05║四誓，異者小乘不制。第五度生誓也，惟遮不開。
X39n0700_p0152a06║△第三十七、冒難遊行戒三：初、作持止犯二：初、標
X39n0700_p0152a07║遊止時。
X39n0700_p0152a08║若佛子，常應二時頭陀，冬夏坐禪，結夏安居。
X39n0700_p0152a09║二時者，春秋二時也。謂此時氣序和暢，寒暑不侵，
X39n0700_p0152a10║正大士行化之時，無妨損故。而有二義：一慎時，謂
X39n0700_p0152a11║不傷己身；二護生，不損他命故也。頭陀是梵語，亦
X39n0700_p0152a12║云杜多，華言抖擻，謂抖擻客塵煩惱，增長五分法
X39n0700_p0152a13║身故。其行則有十二，如大般若經云：一住阿蘭若
X39n0700_p0152a14║（此云寂靜處），二常行乞食（離懈怠故），三衲衣（即糞掃衣），四一坐食
X39n0700_p0152a15║（日惟一食），五節量食（稱量而受），六中後不飲漿（謂果汁也），七塚間
X39n0700_p0152a16║坐，八樹下坐，九露地坐（此三對治煩惱），十常坐不臥（禪觀增進），
X39n0700_p0152a17║十一次第乞食（不揀貧富），十二但三衣（不畜長物）。此於飲食
X39n0700_p0152a18║衣服住處，無所貪著，是離蓋障，速得解脫也。大論
X39n0700_p0152a19║云：佛所結戒，弟子受持，十二頭陀，不名為戒。能行
X39n0700_p0152a20║則戒行莊嚴，不能行亦不犯戒。譬如布施，能行則
X39n0700_p0152a21║得福，不能行亦無罪也。冬夏坐禪者，謂嚴寒酷暑，
X39n0700_p0152a22║不堪行道，當收攝身心，以修禪定也。結夏安居者，
X39n0700_p0152a23║是菩薩比丘正制也。心形寂靜為之安，要期住此
X39n0700_p0152a24║謂之居。謂當於此住處，九旬之中，加功用行，䇿進
X39n0700_p0152b01║修行故。而有前後之分，從四月十六日至七月十
X39n0700_p0152b02║五，是前三月安居之時分；五月十六日至八月十
X39n0700_p0152b03║五，是後三月安居之時分。故律云：前安居者，住前
X39n0700_p0152b04║三月；後安居者，住後三月。於此時，佛制不聽遊行
X39n0700_p0152b05║也。結在夏四月者，謂此時草木蘩茂，地多蟲蟻，恐
X39n0700_p0152b06║損傷物命故也。△二、明遊止事，又二：初、明頭陀事。
X39n0700_p0152b07║常用楊枝、藻、荳、三衣、缾、鉢、坐具、錫杖、香爐、漉水囊、手
X39n0700_p0152b08║巾、刀子、火燧、鑷子、繩床、經、律、佛像、菩薩形像，而菩薩
X39n0700_p0152b09║行頭陀時及遊方時，行來百里、千里，此十八種物常
X39n0700_p0152b10║隨其身。頭陀者，從正月十五日至三月十五日，八月
X39n0700_p0152b11║十五日至十月十五日，是二時中，此十八種物常隨
X39n0700_p0152b12║其身，如鳥二翼。
X39n0700_p0152b13║常用者，謂此十八種物，廼是行菩薩道之要具也。
X39n0700_p0152b14║謂楊枝淨口，藻荳潔身，三衣蔽形，以超俗染，一鉢
X39n0700_p0152b15║知足，以離邪命，缾注法泉，具開聖地，錫杖豎賢聖
X39n0700_p0152b16║之標，香爐示清淨之體，漉囊救物，巾布掃塵，刀斷
X39n0700_p0152b17║愛根，燧取智火，鑷子拔除煩惱，繩床脫略貢高，經
X39n0700_p0152b18║契一心，律規三業，佛像是得戒本師，菩薩為同學
X39n0700_p0152b19║等侶也。據事可爾，論理各有所表。謂楊枝表淨口
X39n0700_p0152b20║業，藻荳表淨身業，缾水表淨意業，鉢表空無煩惱，
X39n0700_p0152b21║三衣表福田之相，坐具表法身之基，杖表智德全
X39n0700_p0152b22║彰，爐表戒香馥𩡏，漉囊表慈悲之行，巾布表却妄
X39n0700_p0152b23║之需，刀表降法界諸魔，燧表使慧光普照，床表坐
X39n0700_p0152b24║法空之座，鑷表拔結使之根，經表佛性本源，律表
X39n0700_p0152c01║如來慧命，菩薩表心地之妙因，佛像表如來之極
X39n0700_p0152c02║果。欲得極果，要繇妙因，欲階妙因，先明本源心地。
X39n0700_p0152c03║如是十八種物，事備理足，瞬息不可離身，以為行
X39n0700_p0152c04║道之切要。離則非行菩薩道之行也。百里千里者，
X39n0700_p0152c05║百里近也，千里遠也。謂菩薩行來，不論遠近，此十
X39n0700_p0152c06║八種物，當常隨其身也。正三月者，春分時也。八十
X39n0700_p0152c07║月者，秋分時也。謂氣分纔交，不寒不熱，正可化度
X39n0700_p0152c08║也。如鳥二翼者，借喻表顯，以誡持物之心至切也。
X39n0700_p0152c09║謂鳥之出入，全憑兩翼。若無兩翼，終不能飛。菩薩
X39n0700_p0152c10║修道，佩十八物，亦復如是。故云如鳥兩翼，常隨其
X39n0700_p0152c11║身也。若非此時，必事事隨眾。若但知持物，而不究
X39n0700_p0152c12║心者，亦非菩薩本念也。戒疏發隱云：世有受菩薩
X39n0700_p0152c13║戒者，漫於戒義，略不留心。汲汲乎惟十八物是辦
X39n0700_p0152c14║而已。肩荷隨身，便為了畢。而或執著鉢盂，不隨眾
X39n0700_p0152c15║食器者。執著繩床，不隨眾坐席者。膠彼𤨏儀，忘其
X39n0700_p0152c16║大義。居然菩薩，藐爾傍僧。作犯止持，尚猶未悉。復
X39n0700_p0152c17║何論上求下化之弘規耶。噫，弊也久矣。△二、明誦
X39n0700_p0152c18║戒事。
X39n0700_p0152c19║若布薩日，新學菩薩半月半月布薩，誦十重四十八
X39n0700_p0152c20║輕。若誦戒時，於諸佛菩薩形像前誦，一人布薩即一
X39n0700_p0152c21║人誦，若二及三人至百千人亦一人誦，誦者高座、聽
X39n0700_p0152c22║者下座，各各披九條、七條、五條袈裟，結夏安居一一
X39n0700_p0152c23║如法。
X39n0700_p0152c24║新學者恐初受戒人不知誦戒之常法，故特舉勸，
X39n0700_p0153a01║而舊學戒者自當知布薩之恒規，母待言也。半月
X39n0700_p0153a02║半月誦者，謂黑白半月之中應當布薩長養善法
X39n0700_p0153a03║也。於諸佛菩薩形像前誦者，此明遊行布薩之法，
X39n0700_p0153a04║所以十八物中有佛菩薩形像及經律也。若在僧
X39n0700_p0153a05║伽藍中誦小乘戒，聚集法堂誦大乘戒，當移佛殿，
X39n0700_p0153a06║此表三寶現前，若座上供佛則不必移也。一人布
X39n0700_p0153a07║薩即一人誦者，是獨住之人也。至百千人亦一人
X39n0700_p0153a08║誦者，謂聽則不亂也。誦者高座聲朗易聞，聽者下
X39n0700_p0153a09║座尊人重法。袈裟者，壞色服也。九條者，乃九品大
X39n0700_p0153a10║衣中之下下品衣也。今略舉者，表半月誦戒出九
X39n0700_p0153a11║有利九界之初門也。七條者，七衣也，表半月誦戒
X39n0700_p0153a12║以淨身口之七支也。五條者，五衣也，表半月誦戒
X39n0700_p0153a13║圓滿五分法身之體也。此謂三衣俱著，非許單著
X39n0700_p0153a14║五衣七衣可誦戒也。此但指菩薩比丘比丘尼誦
X39n0700_p0153a15║戒儀式，若小三眾止許用縵服，縵者無紋，名為無
X39n0700_p0153a16║縫袈裟。若在家二眾誦戒，及入壇時禮佛禮僧，亦
X39n0700_p0153a17║得用無縫衣，餘時不得。結夏安居者，謂前已明遊
X39n0700_p0153a18║行布薩之法，此結夏安居布薩，亦當照上如法而
X39n0700_p0153a19║行也。△二、止持作犯
X39n0700_p0153a20║若行頭陀時，莫入難處。若國難惡王、土地高下、草木
X39n0700_p0153a21║深䆳、師子虎狼、水火風劫賊、道路毒蛇，一切難處悉
X39n0700_p0153a22║不得入。若頭陀行道乃至夏座安居，是諸難處亦不
X39n0700_p0153a23║得入。
X39n0700_p0153a24║國難者，謂地方不寧處。惡王者，謂人境不和處。土
X39n0700_p0153b01║地高下者，謂多險隘處。草木深䆳者，謂往來多礙
X39n0700_p0153b02║處。獅子虎狼者，謂多恐怖處。水火風者，謂多妨修
X39n0700_p0153b03║道處。劫賊者，謂多驚駭處。道路毒蛇者，謂多傷害
X39n0700_p0153b04║處。一切難處者，謂總結悉不得入也。若頭陀行道
X39n0700_p0153b05║者，謂不唯頭陀時不得入，廼至夏坐安居，是諸難
X39n0700_p0153b06║處亦不得入。若當安居而不安，冐寒暑而遊行者，
X39n0700_p0153b07║亦名冐難遊行也。良以忍力未充，不免多存我相，
X39n0700_p0153b08║雖持禁戒，不可僥倖行險，一有所損，令人生謗，謂
X39n0700_p0153b09║持戒者不能免其禍橫，而反生退息也。△三、違教
X39n0700_p0153b10║結罪。
X39n0700_p0153b11║若故入者，犯輕垢罪。
X39n0700_p0153b12║佛子行道，先要觀時觀處，知有難緣，便不得往，不
X39n0700_p0153b13║惟障道，抑且招譏。若廼自恃有德，無妨諸怖。違佛
X39n0700_p0153b14║言教，強入險處遊行者，罪結輕垢。此戒正制冐難
X39n0700_p0153b15║遊行，兼制備十八物，如法誦戒。蓋冐難遊行，恐致
X39n0700_p0153b16║夭逝，在危生念，所喪事重。大士雖宜為法忘身，豈
X39n0700_p0153b17║應不慎招損？古云：知命者，不立巖墻下也。此是遮
X39n0700_p0153b18║業。繇不慎遊行，故制三緣成罪：一、是難處；二、難處
X39n0700_p0153b19║想六句，二重、二輕、二無犯；三、正遊行，發足後，步步
X39n0700_p0153b20║結輕。十八物應備不備，隨事結過。半月誦戒，或不
X39n0700_p0153b21║誦，雖誦不如法，亦隨事結過。若以三聚攝歸：半月
X39n0700_p0153b22║布薩律儀戒，安居坐禪善法戒，二時頭陀攝生戒
X39n0700_p0153b23║也。七眾同。善生經云：若優婆塞，險難之處，無伴獨
X39n0700_p0153b24║行，得失意罪。設有事緣，多伴同往，非犯。大小不全
X39n0700_p0153c01║共同者，不得冐難遊行。異者，大士制十八物，聲聞
X39n0700_p0153c02║惟制六物隨身，餘非所制。不犯者，或先非難處，正
X39n0700_p0153c03║遊行時，難事忽起，或為求法度生，及癡狂等。
X39n0700_p0153c04║△第三十八、乖尊卑次序戒三：初作持止犯。
X39n0700_p0153c05║若佛子！應如法次第坐，先受戒者在前坐，後受戒者
X39n0700_p0153c06║在後坐。不問老少，比丘、比丘尼、貴人、國王、王子，乃至
X39n0700_p0153c07║黃門、奴婢，皆應先受戒者在前坐，後受戒者次第而
X39n0700_p0153c08║坐。
X39n0700_p0153c09║應如法次第坐者，此戒繇上布薩而來，以明聽眾
X39n0700_p0153c10║當如法如律次第而座，不可紊亂佛制也。次第有
X39n0700_p0153c11║二種，一平常次第，謂七部平時當依位次而坐也。
X39n0700_p0153c12║二誦戒次第，謂誦戒時七部之中各當依本部戒
X39n0700_p0153c13║次先後而坐也。不問老少者有二義，一者通論七
X39n0700_p0153c14║眾義，謂百臘尼受菩薩戒亦百臘，不得於初夏小
X39n0700_p0153c15║乘比丘前坐，乃至優婆塞生年百歲亦受菩薩戒
X39n0700_p0153c16║百臘，不得於小乘驅烏尼前坐，況沙彌及比丘等。
X39n0700_p0153c17║二別論戒次義，謂比丘比丘尼皆須兼論大小戒
X39n0700_p0153c18║次，如西域大小各住男女別居，若誦戒時偶集一
X39n0700_p0153c19║處者，在大依大在小依小，不得以大奪小故。如文
X39n0700_p0153c20║殊應闍王請讓迦葉前行，謂其久為沙門居眾羅
X39n0700_p0153c21║漢之首，迦葉復讓文殊，稱文殊神智聖達辯才廼
X39n0700_p0153c22║可為尊，文殊於是前行，繇闍王從文殊得無根信
X39n0700_p0153c23║故特請之，意在文殊不在迦葉，而文殊始讓迦葉，
X39n0700_p0153c24║不敢違古佛之恒規，迦葉終遜文殊，所以順請主
X39n0700_p0154a01║之本意。又如南山神請華嚴法師而置座五百羅
X39n0700_p0154a02║漢之上，此在大依大在小依小，平時不亂戒次明
X39n0700_p0154a03║矣。其餘五眾各自論受戒次第，不論生年可知也。
X39n0700_p0154a04║貴人國王王子者，論先敘七眾尊卑定分，次各就
X39n0700_p0154a05║其名位自敘戒次也。又王子等雖受菩薩大戒，既
X39n0700_p0154a06║未出家仍不得居君父之先，故又自為一類也。廼
X39n0700_p0154a07║至者，超略之辭。意顯長者、宰官、婆羅門、居士等，別
X39n0700_p0154a08║為一類。以此輩人，就世法中，或序爵、序齒、序德，原
X39n0700_p0154a09║無定局，故今惟當序戒。然雖序戒，未出家人，固不
X39n0700_p0154a10║得紊亂君臣名位也。問：君臣、父子、主僕，既同受菩
X39n0700_p0154a11║薩戒，猶須各為一類。何故律中，臣子僕先受具，君
X39n0700_p0154a12║父主後受具，便為下座耶？答：比丘戒法，現出世相，
X39n0700_p0154a13║非世法攝。君父主若不聽，則臣子僕不得出家。既
X39n0700_p0154a14║君父主聽許，一出家時，便永捨臣子僕名位。故君
X39n0700_p0154a15║父主後，設出家受具，即以彼為上座。設不出家，亦
X39n0700_p0154a16║以彼為尊者福田。若夫菩薩戒法，通於世出世間，
X39n0700_p0154a17║不壞俗諦。故雖受菩薩戒，君仍是君，臣原是臣，父
X39n0700_p0154a18║子主僕亦爾。若欲亂其名位，而統序戒次，則世法
X39n0700_p0154a19║不成安立矣。又問：一出家時，便捨臣子僕位，豈非
X39n0700_p0154a20║無父無君，正被儒者所譏？答：但捨虗名，不捨恩義。
X39n0700_p0154a21║故律制，比丘當精勤行道，以報親恩，說法勸善，用
X39n0700_p0154a22║酬王化。若不報恩孝養，則得重罪，非佛弟子，此即
X39n0700_p0154a23║不廢忠孝矣。又比丘如法修行，弘通至教，令天龍
X39n0700_p0154a24║慶喜，護國安民，過現父母，同離苦海，此更成就出
X39n0700_p0154b01║世忠孝矣。然則忠孝大義，孰過出家？出家之要，當
X39n0700_p0154b02║尊戒臘，故須次第而座也。△二、止持作犯
X39n0700_p0154b03║莫如外道癡人，若老若少，無前無後，坐無次第，如兵
X39n0700_p0154b04║奴之法。我佛法中，先者先坐，後者後坐。
X39n0700_p0154b05║莫如者，教誡之辭。外道癡人是無禮儀者，廼呵㡿
X39n0700_p0154b06║之言也。若老若少者，謂外道但以生年利根為長，
X39n0700_p0154b07║不知次第而坐，故如來喻之也。兵奴之法者，謂兵
X39n0700_p0154b08║奴出入，以軍令主命聽事為務，隨到隨止，不暇序
X39n0700_p0154b09║其禮儀故。若比丘至布薩堂中，不問戒次而即敷
X39n0700_p0154b10║坐者，便如此法也。我佛法中定不然耳。若布薩時，
X39n0700_p0154b11║先問得戒時節，然後依次而坐。比丘坐已，序比丘
X39n0700_p0154b12║尼乃至在家二眾，故云先者先坐，後者後坐也。△
X39n0700_p0154b13║三、違教結罪。
X39n0700_p0154b14║而菩薩一一不如法次第坐者，犯輕垢罪。
X39n0700_p0154b15║出世聖道，先覺為尊，坐無次第，違佛亂教，罪結輕
X39n0700_p0154b16║垢。而出家菩薩，必應善學律儀，以膺人天禮敬，庶
X39n0700_p0154b17║幾不辱僧體，堪為福田。固不得徒事謙恭，尤不得
X39n0700_p0154b18║但恃堂堂僧相，空腹高心，增長我慢，濫叨聖賢之
X39n0700_p0154b19║標。正恐人身未可常保，袈裟一失，厥苦方深，故相
X39n0700_p0154b20║與而痛勉之也。此是遮業，繇乖亂失儀，故制三緣
X39n0700_p0154b21║成罪：一、非次，謂通別二種。二、非次，想六句，二重、二
X39n0700_p0154b22║輕、二無犯。三、正坐，坐者及使坐者同犯，隨一一結
X39n0700_p0154b23║罪。又善生經云：優婆塞若在比丘沙彌前行，得失
X39n0700_p0154b24║意罪。若以三聚攝歸，如次而坐，律儀戒。不違佛制，
X39n0700_p0154c01║善法戒。謙卑遜順，攝生戒也。七眾同，大小共。不犯
X39n0700_p0154c02║者：或登座說法，不依次序，及癡狂等。
X39n0700_p0154c03║△第三十九、不修福慧戒二：初、作持止犯二：初、修
X39n0700_p0154c04║福。
X39n0700_p0154c05║若佛子！常應教化一切眾生，建立僧坊、山林、園田，立
X39n0700_p0154c06║作佛塔、冬夏安居、坐禪處所、一切行道處，皆應立之。
X39n0700_p0154c07║常應教化者，謂菩薩教化眾生，應須長遠，如是不
X39n0700_p0154c08║得間斷也。一切者，總該王臣士庶而言。建立者，令
X39n0700_p0154c09║生人天之福，出世之善。類分七處：一、僧坊，以聚眾
X39n0700_p0154c10║安修；二、山林，以蔭眾行坐；三、園圃，以供眾蔬果；四、
X39n0700_p0154c11║田地，以充僧粮食；五、佛塔，梵語窣堵，此云塔，亦云
X39n0700_p0154c12║可供養處，謂供佛形儀及舍利在內，令人天瞻仰，
X39n0700_p0154c13║增修福慧，故名佛塔；六、冬夏安居坐禪處，謂修道
X39n0700_p0154c14║坐禪者，有所依止故；七、一切行道處，謂菩薩隨方
X39n0700_p0154c15║化度，有益便停，但有可止息處，皆應建立僧坊佛
X39n0700_p0154c16║塔，故云一切行道處，皆應立之也。以止佛塔是供
X39n0700_p0154c17║佛，安居坐禪僧坊是供僧，行道是供法，三寶一供，
X39n0700_p0154c18║其福修矣。△二修慧
X39n0700_p0154c19║而菩薩應為一切眾生講說大乘經律。若疾病、國難、
X39n0700_p0154c20║賊難、父母、兄第、和尚、阿闍黎亡滅之日，及三七日、四
X39n0700_p0154c21║五七日乃至七七日，亦應講說大乘經律。一切齋會、
X39n0700_p0154c22║求福、行來、治生、大火、大水、焚漂黑風所吹船舫、江河
X39n0700_p0154c23║大海、羅剎之難，亦讀誦講說此經律。乃至一切罪報、
X39n0700_p0154c24║三惡、八難、七逆、杻械枷鎮繫縛其身、多淫、多瞋、多愚
X39n0700_p0155a01║癡、多疾病，皆應講此經律。
X39n0700_p0155a02║應為一切眾生講說大乘經律者，謂如來為大醫
X39n0700_p0155a03║王，法是眾生良藥。處處講說，正明應病與藥也。先
X39n0700_p0155a04║總舉修慧之大綱，後別明修慧之緣境。其為疾病
X39n0700_p0155a05║講經律者，令知身空寂故。為國難講者，令保護國
X39n0700_p0155a06║界故。為劫賊講者，令彼息惡興慈故。為父母兄弟
X39n0700_p0155a07║和尚阿闍黎亡滅之日講者，令親緣利樂師長證
X39n0700_p0155a08║知我報恩故。藉此功勳，往生淨土，以見孝名為戒
X39n0700_p0155a09║故。為一切齋會講者，令彼所求得如意故。為行來
X39n0700_p0155a10║治生講者，令彼具足功德法財，不生憂慼故。為水
X39n0700_p0155a11║火風講者，令彼愛水乾枯，不生熱惱故。為黑風所
X39n0700_p0155a12║吹船舫講者，令彼浪靜風恬，慈航普渡故。為羅剎
X39n0700_p0155a13║之難講者，令彼惡念消除，善心增長故。為一切罪
X39n0700_p0155a14║報等講者，令彼轉難成祥，身形解脫故。為多淫多
X39n0700_p0155a15║瞋多癡等講者，令彼滅三毒苦，發生清淨慈悲智
X39n0700_p0155a16║慧，三心不被煩惱所縛故。又為多疾病講者，前是
X39n0700_p0155a17║暫時病苦，此非一日病苦，故言多也。如上處處講
X39n0700_p0155a18║說大乘經律，以見教化無偏，則慧修矣。不修則失
X39n0700_p0155a19║二種莊嚴，修則菩提資粮任運增長。古云：修福不
X39n0700_p0155a20║修慧，象王掛瓔珞。修慧不修福，羅漢感空齋。若福
X39n0700_p0155a21║慧雙修，則成佛兩足尊矣。△二、違教結罪。
X39n0700_p0155a22║而新學菩薩若不爾者，犯輕垢罪。
X39n0700_p0155a23║是中犯者，謂福慧二嚴成佛根本，初學菩薩愈當
X39n0700_p0155a24║精進。如或懈惰不修，則自他失利，故結輕垢。此是
X39n0700_p0155b01║遮業，繇乖出要之道故制。如上七處隨力應修，若
X39n0700_p0155b02║遇緣當為而不為，一一結罪。戒本經云：若慊恨心
X39n0700_p0155b03║是染污犯，若懶惰懈怠非染污犯，若以三聚攝歸
X39n0700_p0155b04║講說經律律儀戒，福慧雙修善法戒，教化一切攝
X39n0700_p0155b05║生戒也。七眾同，大小不全共。聲聞夏安居時應修
X39n0700_p0155b06║房舍，餘時不制。大士一切時中應修福業。不犯者，
X39n0700_p0155b07║或常修禪誦等一切勝業，無暇他營及無力者，悉
X39n0700_p0155b08║皆無犯。△二、勸持。
X39n0700_p0155b09║如是九戒應當學，敬心奉持。梵壇品當廣明。
X39n0700_p0155b10║△五、揀擇等戒二：初、列相。九、第四十，揀擇授戒戒
X39n0700_p0155b11║三：初、止持作犯。
X39n0700_p0155b12║若佛子！與人授戒時，不得揀擇一切國王、王子、大臣、
X39n0700_p0155b13║百官、比丘、比丘尼、信男、信女、婬男、婬女、十八梵天、六
X39n0700_p0155b14║欲天子、無根、二根、黃門、奴婢、一切鬼神，盡得受戒。
X39n0700_p0155b15║不得揀擇者，謂凡有心求受菩薩戒者，皆當平等
X39n0700_p0155b16║施與，不得揀於品類也。然王臣等廼至鬼神，皆有
X39n0700_p0155b17║佛性，皆可隨類行菩薩道，故云盡得受戒也。此土
X39n0700_p0155b18║國王受戒者，如梁武帝從慧約法師受菩薩大戒。
X39n0700_p0155b19║唐麟德二年，詔終南山道宣律祖於淨業寺授菩
X39n0700_p0155b20║薩大戒。宋慶曆二年，詔允堪律師於杭州大昭慶
X39n0700_p0155b21║寺地湧戒壇授菩薩大戒。又元豐元年，詔慧才律
X39n0700_p0155b22║師於雷峰寺為靈芝元照律師等千餘人授菩薩
X39n0700_p0155b23║大戒，方羯磨時，觀音聖像放光貫徹，講堂燈炬皆
X39n0700_p0155b24║為映奪，此廼一切大會受戒之瑞事也。明萬曆戊
X39n0700_p0155c01║申年，詔中興律祖慧雲馨公大和尚欽賜衣鉢，於
X39n0700_p0155c02║五臺山永明寺傳千佛大戒。又甲申年，詔三昧律
X39n0700_p0155c03║祖於江寧大報恩寺傳授菩薩大戒。王子受戒者，
X39n0700_p0155c04║如唐貞觀二年，詔元琬律師入宮為皇太子及妃
X39n0700_p0155c05║嬪等授菩薩大戒。大臣者，我
X39n0700_p0155c06║皇清順治庚子年，內侍周天成護法，恭請華山本師。
X39n0700_p0155c07║見月老和尚，授菩薩大戒。此略舉王臣官長，皆奉
X39n0700_p0155c08║行菩薩道也。鬼神受戒者，如山神水神，及嶽帝受
X39n0700_p0155c09║戒等，餘不繁舉。此正顯佛道無偏，一切普攝也。蓋
X39n0700_p0155c10║陽春擇物而生，則其生必寡。滄溟揀流而納，則其
X39n0700_p0155c11║納幾何。大士春育海涵，等視眾生，猶如一子。豈有
X39n0700_p0155c12║分別高下僧俗，貴賤淨穢之不度耶。△二、作持止
X39n0700_p0155c13║犯。
X39n0700_p0155c14║應教身所著袈裟，皆使壞色與道相應，皆染使青黃
X39n0700_p0155c15║赤黑紫色，一切染衣乃至臥具盡以壞色，身所著衣
X39n0700_p0155c16║一切染色。若一切國土中國人所著衣服，比丘皆應
X39n0700_p0155c17║與其俗服有異。若欲受戒時，應問言：現身不作七逆
X39n0700_p0155c18║罪耶？菩薩法師不得與七逆人現身受戒。七逆者，出
X39n0700_p0155c19║佛身血、弑父、弑母、弑和尚、弑阿闍黎、破羯磨、轉法輪
X39n0700_p0155c20║僧、弑聖人。若具七逆，即現身不得戒，餘一切人盡得
X39n0700_p0155c21║受戒。
X39n0700_p0155c22║應教等者，上明不揀，此明應揀。揀有二種：一、揀身
X39n0700_p0155c23║形不如，謂衣不壞色，外貌不如法也；二、揀業障不
X39n0700_p0155c24║如，謂干犯重罪，內心不如法也。袈裟者，此云染衣，
X39n0700_p0156a01║亦云壞色。壞有二種：一、壞衣好色，恐生染著故；二、
X39n0700_p0156a02║壞己貪心，恐妨道業故。謂世俗所尚者，惟五大色，
X39n0700_p0156a03║出家修解脫道，不類俗法，故云皆使壞色，與道相
X39n0700_p0156a04║應也。皆染使青、黃、赤、黑、紫色者，謂青非深青及純
X39n0700_p0156a05║青，廼泥青也；黃非大黃及淺黃，廼黃兼赤染，即木
X39n0700_p0156a06║蘭色也；黑非全烏，如外道服，廼兼紫染，如熟桑椹，
X39n0700_p0156a07║名為緇衣。故就此五種色中，皆使壞色，以別世俗
X39n0700_p0156a08║青、黃、赤、黑、紫五種艶麗色也。舍利弗問：經中以此
X39n0700_p0156a09║五色，表五部所能，非實令著，若著即同世之五彩，
X39n0700_p0156a10║何名壞色？與其俗服有異，寧免末法袈裟變為五
X39n0700_p0156a11║彩之貴？故云皆染使青、黃、赤、黑、紫色也。一切染衣，
X39n0700_p0156a12║乃至臥具，盡以壞色者，謂不但三衣壞色，而所有
X39n0700_p0156a13║一切衣服，下至臥具，皆當盡染作壞色，故云身所
X39n0700_p0156a14║著衣，一切染色也。又云臥具，即被、帳、氈、褥等之總
X39n0700_p0156a15║名也。若一切國土中，國人所著衣服，比丘皆應與
X39n0700_p0156a16║其俗服有異者，謂諸國所製衣服，各有不同。然有
X39n0700_p0156a17║二種：一、形不同；二、色不同。即此方所製是袖衣，所
X39n0700_p0156a18║尚是五大色，天竺所製同於梵天，方服色同五大
X39n0700_p0156a19║而多尚白，出家所著方服皆悉割截染使壞色，故
X39n0700_p0156a20║云比丘皆應與其俗服有異也。然有異者，正顯緇
X39n0700_p0156a21║素當有分別，曾未言及在家受戒者著割截衣也。
X39n0700_p0156a22║又比丘、比丘尼體是僧寶，故制三種田衣永異凡
X39n0700_p0156a23║俗，其式叉摩那等五眾惟須壞色，不得濫同比丘、
X39n0700_p0156a24║比丘尼也。今時不諳經律之意，不分僧俗之制，授
X39n0700_p0156b01║在家男女五戒令著比丘五條袈裟，授在家菩薩
X39n0700_p0156b02║戒使著二十五條僧伽黎，僧俗混亂違佛正制。宋
X39n0700_p0156b03║慈雲懺主三衣辯惑篇已辯，詳悉檢閱自明。然優
X39n0700_p0156b04║婆塞戒經聽畜三衣者，謂令彼供養知是福田衣，
X39n0700_p0156b05║離染服時念解脫以求出離故，非謂使披著也。義
X39n0700_p0156b06║淨三藏親遊西域目覩沙彌，曾未見有披著比丘
X39n0700_p0156b07║五條七條袈裟，其所著者惟是鉢吒，以其未入僧
X39n0700_p0156b08║寶之數，故未堪著福田之衣，著即得罪。沙彌尚且
X39n0700_p0156b09║遮止，而其俗士寧堪為人天福田耶？又在家菩薩
X39n0700_p0156b10║當隨國所製，惟可染使壞色，或可隨宜所著，但不
X39n0700_p0156b11║得特為莊嚴愛好顯異惑眾，不染亦無犯制。如王
X39n0700_p0156b12║臣之服各自有製，男女亦別，豈得皂白不分漫為
X39n0700_p0156b13║槩論耶？既為佛子當遵佛制，不可混濫也。前明應
X39n0700_p0156b14║教身所著袈裟，此明業障不如須揀擇。若欲受戒
X39n0700_p0156b15║時應問者，謂染淨不得相參故也。現身不作七逆
X39n0700_p0156b16║罪者，謂前身所作，非復可知，亦復不為戒障。若現
X39n0700_p0156b17║身七逆罪成，定墮無間正障，戒品雖受，亦不得戒，
X39n0700_p0156b18║故當先問也。出佛身血者，如來行滿果圓，宿障久
X39n0700_p0156b19║寂，非人天魔王所能得便。今所問者，謂調達破僧，
X39n0700_p0156b20║將五百比丘去，身子厭令眠熟，目連擎眾將還，調
X39n0700_p0156b21║達眠起，誓報此怨。佛於靈山經行，調達捧三十肘
X39n0700_p0156b22║石擲佛，山神手遮小石，迸傷佛足，出佛身血，墮阿
X39n0700_p0156b23║鼻獄，故曰出佛身血也。今雖無佛，法爾須問。弑父、
X39n0700_p0156b24║弑母、弑和尚、弑闍黎者，以下殺上曰弑，謂父母有
X39n0700_p0156c01║生育色身之重恩，和尚、闍黎有生長戒身之大德，
X39n0700_p0156c02║此名大逆也。破羯磨轉法輪僧者，梵語羯磨，此云
X39n0700_p0156c03║作法，亦云辦事。僧是三寶中之一數，謂作如來之
X39n0700_p0156c04║法，而辦眾僧之事，故名羯磨僧也。破者，謂在一大
X39n0700_p0156c05║界內，極少下至八比丘共住，此四人與彼四人，各
X39n0700_p0156c06║自為黨，分作二部，界內別作布薩羯磨僧事，是名
X39n0700_p0156c07║破羯磨僧也。比丘尼別作羯磨亦爾。破轉法輪僧
X39n0700_p0156c08║者，傳說曰轉輪，有摧碾之用，謂傳說如來之法，則
X39n0700_p0156c09║能摧碾眾生一切惑業，故名轉法輪僧也。破者，下
X39n0700_p0156c10║至九比丘共住一人自稱作佛，誘彼四人別從其
X39n0700_p0156c11║教，餘四守正不從，分作二部倒說經律，不論界內
X39n0700_p0156c12║界外，但令人捨正見而入邪見者，是名破法輪僧，
X39n0700_p0156c13║如調達等是也。惟尼不能破，由具五漏之體，無人
X39n0700_p0156c14║信彼作佛故。今時雖無其事，但有代佛揚化弘法
X39n0700_p0156c15║利生者，皆名轉法輪僧也。若有破者罪亦同科，此
X39n0700_p0156c16║二皆名破和合僧也。聖人者，小乘四果、大乘發趣
X39n0700_p0156c17║以上也。若具七逆者，謂此七事之中現身隨作一
X39n0700_p0156c18║事，即不得戒也。然本源心地雖復平等，無凡聖善
X39n0700_p0156c19║惡之分，而此等人自逆本源壞其心地，不發戒體
X39n0700_p0156c20║不生戒善，故云不得戒也。餘一切人則不應揀，故
X39n0700_p0156c21║云盡得受戒也。問：小乘害和尚非逆，今大乘云何
X39n0700_p0156c22║言逆？答：此經中重逆二字有別，有犯重不犯逆者，
X39n0700_p0156c23║有兼重與逆者。聲聞害師已犯重罪，特不云逆耳，
X39n0700_p0156c24║蓋逆是重上復加逆罪也。又問：下殺上皆逆也，云
X39n0700_p0157a01║何聲聞害師非逆？答：佛法中重對世法逆，佛法中
X39n0700_p0157a02║逆又加世法逆一等。聲聞害重已是世間逆罪，而
X39n0700_p0157a03║菩薩所謂逆者則更加重故，故云菩薩重重於聲
X39n0700_p0157a04║聞重也。△三、違教結罪。
X39n0700_p0157a05║出家人法，不向國王禮拜，不向父母禮拜，六親不敬，
X39n0700_p0157a06║鬼神不禮，但解法師語，有百里千里來求法者。而菩
X39n0700_p0157a07║薩法師，以惡心瞋心，而不即與授一切眾生戒者，犯
X39n0700_p0157a08║輕垢罪。
X39n0700_p0157a09║出家人法者，謂君親有莫大之恩，當拜而不拜；六
X39n0700_p0157a10║親鬼神有護助之德，當敬而不敬。何也？謂未出家
X39n0700_p0157a11║時，先已曾辭禮君親故也。今為佛弟子，不務世禮，
X39n0700_p0157a12║當遵佛制。然君親既不禮拜，則六親鬼神亦不當
X39n0700_p0157a13║敬禮。故云不向國王禮拜，六親不敬，鬼神不禮也。
X39n0700_p0157a14║又出家不存在家之禮，出俗無霑處俗之儀。然出
X39n0700_p0157a15║家為佛之子，塵外之賓，雖未得道，已是三寶中之
X39n0700_p0157a16║人，天魔震懾，帝釋歸依。設若反敬，僧寶失尊。三寶
X39n0700_p0157a17║既缺，則人天無依。故然出家祇當精勤行道，以
X39n0700_p0157a18║報君親，代為敬禮三寶，以祝康寧福壽。是為出家
X39n0700_p0157a19║盡忠盡孝、敬君愛親之大禮也。按順正理論云：國
X39n0700_p0157a20║王君主於諸比丘，定無希求禮敬事者，懼損其德
X39n0700_p0157a21║及壽命故。如昔優陀延王納佞臣讒，謂賓頭盧王
X39n0700_p0157a22║每至問訊而不起迎，遂生惡念。今往不起，當奪其
X39n0700_p0157a23║命。時賓頭盧知王惡念而來，即自思惟：我若起迎，
X39n0700_p0157a24║彼便失位；若不起迎，彼奪我命，即墮地獄。寧令失
X39n0700_p0157b01║位，不令彼墮地獄。便起遠迎。其後七日，失於王位，
X39n0700_p0157b02║被慰禪國王擒捉，鎖足七年。又東晉成帝六年，庾
X39n0700_p0157b03║冰輔政，帝在幼冲，為帝出詔，令僧致拜。時尚書令
X39n0700_p0157b04║何充、謝廣等建議不合拜，往反三議，遂寢。又魏太
X39n0700_p0157b05║武七年，道士宼謙、司徒崔皓讒於佛法，帝然之，遂
X39n0700_p0157b06║滅佛法，逃僧[自/衣]斬。後延曇始沙門頂禮悔過，帝感
X39n0700_p0157b07║癘疾，遂誅崔氏，還興佛法。鬼神不禮者，順正理論
X39n0700_p0157b08║云：諸天神眾於優婆塞邊，無敢希求禮敬。昔北方
X39n0700_p0157b09║多聞天王請舍利弗、目犍連尊者及五百聖僧至
X39n0700_p0157b10║自宮中，設供養已，復啟尊者曰：從今已後，諸出家
X39n0700_p0157b11║在家受佛戒者，至我廟中，皆應施我偈頌，使我等
X39n0700_p0157b12║眷屬專誠護持正法，令出家在家佛弟子於一切
X39n0700_p0157b13║時恒無惱害。若樂禮敬天神，便與外道等無差別。
X39n0700_p0157b14║天王尚且不禮，況餘鬼神？故致拜天尊而像傾倒。
X39n0700_p0157b15║方等經云：不得祭祀鬼神，亦不得輕於鬼神。優婆
X39n0700_p0157b16║塞戒經云：若優婆塞為諸舍宅及身命祠祀鬼神
X39n0700_p0157b17║者，不失戒。若至心禮外道鬼神者，失戒。若祠祀時，
X39n0700_p0157b18║不得殺害生命。但解法師語者，謂信得菩薩大戒，
X39n0700_p0157b19║是成佛之根本，從師傳授，故以解語為重也。有百
X39n0700_p0157b20║里千里來者，正顯求法之心至切也。如是至切而
X39n0700_p0157b21║不授者，則辜負當機，退失佛種，不太甚乎。惡心瞋
X39n0700_p0157b22║心者，明非見機益物之心也。不即與授者，此結上
X39n0700_p0157b23║文，餘一切人盡得受也。然此大戒，本是一切眾生
X39n0700_p0157b24║所應同受，不同聲聞戒中須擇品類，惟恐有逆，故
X39n0700_p0157c01║須問也。有心要受，悉皆應與。若瞋惡棄捨，罪結輕
X39n0700_p0157c02║垢。良以菩薩利生，平等教化，不擇冤親貧富貴賤，
X39n0700_p0157c03║若涉私懷，便非佛子，大士之心安在耶。此是遮業，
X39n0700_p0157c04║繇乖於平等，故制四緣成罪。一是受戒器，謂形儀
X39n0700_p0157c05║如法，非七逆人。二堪受想，六句，二重，二輕，二無犯。
X39n0700_p0157c06║三有揀擇心，或惡其下賤，瞋其貧乏等，正是業主。
X39n0700_p0157c07║四令不得受，隨所拒人結罪。又前人本不欲受，強
X39n0700_p0157c08║令受戒，亦犯輕垢。若以三聚攝歸，行出家法律儀
X39n0700_p0157c09║戒，先問七逆善法戒，不揀擇授攝生戒也。比丘比
X39n0700_p0157c10║丘尼全犯，餘五眾無授。戒事未制，大小不全共。小
X39n0700_p0157c11║乘先許後拒則犯，不許無犯。大乘接化為本，不授
X39n0700_p0157c12║即犯。不犯者，若知根器不堪受，或非發上求下化
X39n0700_p0157c13║之心，惟邀名利自高之念，或其心未誠，志願未堅，
X39n0700_p0157c14║而不生難遭之想，不授不犯。若如曇無讖之勉道
X39n0700_p0157c15║進，不即與授。正大士善權觀機，化導彼此，多生功
X39n0700_p0157c16║德，豈可與惡心瞋心等視耶。
X39n0700_p0157c17║
X39n0700_p0157c18║佛說梵網經初津卷七
X39n0700_p0157c19║
X39n0700_p0157c20║音釋
X39n0700_p0157c21║四門八路棊俗呼別棊，用黑白子百二十，以骰子
X39n0700_p0157c22║擲之，照點數行馬故。
X39n0700_p0157c23║脬音拋，膀胱也。
X39n0700_p0157c24║草木有命外人以有知為命，如來以有生為命。
X39n0700_p0158a01║激發於座元臨濟初參黃蘗時，睦州為首座，指問
X39n0700_p0158a02║佛法的的大意，三度被打。後參大愚，於言下大悟。
X39n0700_p0158a03║得入於侍者韓文公問大顛佛法省要處，師良久，
X39n0700_p0158a04║公罔措。三平侍者敲禪床三下，師曰：作麼？平曰：先
X39n0700_p0158a05║以定動，後以智拔。公曰：弟子於侍者邊得箇入處。
X39n0700_p0158a06║黐音癡。黐膠，以黏鳥獸也。
X39n0700_p0158a07║猶猴膠五昔有獵人於猨猴行處，以黐塗其草上，
X39n0700_p0158a08║有智猨猴遠避而去。愚癡猨猴以手小觸即膠其
X39n0700_p0158a09║手，以兩手欲解求脫即膠兩手，以足求解復膠兩
X39n0700_p0158a10║足，以口咬草輙復膠口，五處同膠臥地，獵人以杖
X39n0700_p0158a11║貫挑而去。愚癡凡夫不善護身五根，染著五欲亦
X39n0700_p0158a12║由是也。
X39n0700_p0158a13║客塵不住名客，搖動名塵。
X39n0700_p0158a14║五分法身戒、定、慧、解脫、解脫知見為五。分即分齊。
X39n0700_p0158a15║法者，三學等諸法也。身者，聚也，謂聚集無漏五蘊
X39n0700_p0158a16║諸法以成身也。
X39n0700_p0158a17║九有欲界六道為一地，色界四禪天為四地，無色
X39n0700_p0158a18║界四空天為四地，共為九地，皆有生死，故云九有。
X39n0700_p0158a19║文殊具云文殊師利，此云妙德。大經云：了了見佛
X39n0700_p0158a20║性，猶如妙德等。文殊即能信之心，佛名經說一切
X39n0700_p0158a21║諸佛皆因文殊師利而發心故。
X39n0700_p0158a22║闍王具云阿闍世王，此云未生怨。妙樂云：母懷之
X39n0700_p0158a23║日，已有惡心於瓶沙王，未生已惡，故因為名。涅槃
X39n0700_p0158a24║經云：阿闍名不生，世者名怨，以不生佛性故，則煩
X39n0700_p0158b01║惱怨生也。
X39n0700_p0158b02║調達此云天授，謂父母從天乞子，天授與之，故名
X39n0700_p0158b03║天授。或翻天熱，以其生時，人天等眾，心皆驚熱故。
X39n0700_p0158b04║山神請華嚴法師隋禪定寺僧慧悟，京兆人，曾與
X39n0700_p0158b05║一僧同隱終南。悟受持華嚴，彼誦涅槃，木食巖棲，
X39n0700_p0158b06║各專其業。忽一人來請，就宅赴齋。二僧相推，請者
X39n0700_p0158b07║云：請華嚴法師。悟因隨往，乃山神也。復請五百羅
X39n0700_p0158b08║漢，皆推悟于上座。
X39n0700_p0158b09║五漏一、不得作梵天王；二、不得作帝釋；三、不得作
X39n0700_p0158b10║魔王；四、不得作轉輪聖王；五、不得作佛。
X39n0700_p0158b11║慧約法師梁帝曰：慧師德高人世，道被幽冥。四月
X39n0700_p0158b12║八日，延師於等覺殿受菩薩戒。帝自受戒後，食惟
X39n0700_p0158b13║一食，菜止茹蔬，寢居殿所，淨如沙門。普通四年，帝
X39n0700_p0158b14║制中外母，斥法師慧約之名，別號智者。沙門別號，
X39n0700_p0158b15║自法師始。入滅於大同元年九月六日，壽八十四，
X39n0700_p0158b16║夏六十三。帝素服臨喪哭之，輟朝七日，詔塟於誌
X39n0700_p0158b17║公墓左。從師得戒者四萬八千餘人，皆服緦麻，哭
X39n0700_p0158b18║送至墓。
X39n0700_p0158b19║南山宗主師諱道宣，字實相，京兆錢氏子。父吏部
X39n0700_p0158b20║尚書。母夢梵僧語之曰：所孕者，梁之祐律師也。及
X39n0700_p0158b21║長，投日嚴頵師出家。年二十，依智首律師進具，親
X39n0700_p0158b22║從學戒，以律自持。居終南山苧蔴蘭若，撰行事鈔，
X39n0700_p0158b23║建南山宗，燒戒定香，行般舟行，感天人送供，翊衛
X39n0700_p0158b24║修行。暮年，以戒壇未合佛制，躬自負土，準律新之。
X39n0700_p0158c01║唐高宗乾封二年十月三日，示寂於長安西明寺。
X39n0700_p0158c02║眾聞天神同聲，請師歸彌勒內院。高宗有詔傷悼，
X39n0700_p0158c03║勅天下寺院圖形塑像，以為標範奉祀。穆宗御製
X39n0700_p0158c04║讚曰：代有覺人，為如來使。龍魔歸降，嶽神奉事。聲
X39n0700_p0158c05║飛五天，辭驚萬古。金烏西沉，佛日東舉。稽首歸依，
X39n0700_p0158c06║肇律宗主。懿宗諡號澄照聖師。
X39n0700_p0158c07║允堪律師師錢塘人，幼從天台崇教大師祝髮，學
X39n0700_p0158c08║無不通。及受具後，專精律部，著會正記，續南山宗
X39n0700_p0158c09║住。蘇之開元，秀之精嚴，皆依律建壇，歲歲度僧，傳
X39n0700_p0158c10║弘戒法，福國祐民。後於慶曆、皇祐年間十一月二
X39n0700_p0158c11║十一日入寂。昭慶建塔於西湖菩提院，諡號真悟
X39n0700_p0158c12║智圓大律師。
X39n0700_p0158c13║慧才律師師解行相應，深入四明法智尊者之室，
X39n0700_p0158c14║日持大悲呪必百八遍。甞夢觀世音菩薩脫袈裟
X39n0700_p0158c15║以衣之，淨慈法真禪師為之記。
X39n0700_p0158c16║元照律師字湛然，餘杭唐氏子。厭俗出家，得戒於
X39n0700_p0158c17║雷峰之慧才法師。住杭州靈芝寺，精練毗尼，作資
X39n0700_p0158c18║持記。續昭慶允堪律師。宋天慶年間九月一日，跏
X39n0700_p0158c19║趺入寂，壽六十九，臘五十一。葬於寺之右隅，諡號
X39n0700_p0158c20║大智律師。
X39n0700_p0158c21║元琬律師師於唐貞觀十年十二月入滅之先，遺
X39n0700_p0158c22║表上奏曰：聖帝明王，恭敬三寶。沙門或有犯法，不
X39n0700_p0158c23║應與民同科。乞付所屬，以僧律治之，并上安養論。
X39n0700_p0158c24║帝嘉納之，有詔傷悼，遣太子臨吊，勅有司給葬具。
X39n0700_p0159a01║勅葬沙門，由琬始也。仍於葬所建塔供養。
X39n0700_p0159a02║中興律祖中興者，廢而復興也。如周宣王、漢光武
X39n0700_p0159a03║中興帝王之業，律祖則中興法王之戒也。祖諱如
X39n0700_p0159a04║馨，字古心，溧陽楊氏子。生而異香盈閭者七日。父
X39n0700_p0159a05║早喪，母撫育而成人。至壬午，母亦告祿。見世緣虗
X39n0700_p0159a06║幻，遂求素安法師出家。聞師誨眾曰：佛法住世，功
X39n0700_p0159a07║在毗尼。若不精嚴，佛恩難報。由是刻志於心，願見
X39n0700_p0159a08║文殊，親承受戒。遙望五臺，三步一禮。千有餘日，拜
X39n0700_p0159a09║到山中。見一老姥，捧僧伽黎，從林而出。問曰：大德
X39n0700_p0159a10║禮拜殷勤，所求何事？答：求見文殊菩薩，親授大戒。
X39n0700_p0159a11║姥曰：若然者，我此法服，今贈與汝。祇恐菩薩難見，
X39n0700_p0159a12║見或不識。祖手接衣，姥標指曰：你要見文殊，那不
X39n0700_p0159a13║是麼？祖一迴顧，姥即不見。五峰放光，結成雲葢。菩
X39n0700_p0159a14║薩於光中，垂手摩祖頂曰：古心比丘，文殊為汝授
X39n0700_p0159a15║戒竟。祖於言下頓悟心地法門，毗尼宗旨。自此漸
X39n0700_p0159a16║還金陵。時雪浪法師奉　旨修長干寶塔，工將告
X39n0700_p0159a17║竣，塔頂艱舉。日夜翹勤，冀佛慈應。夢感韋天而慰
X39n0700_p0159a18║之曰：優波離尊者預斯，始克汝願。明旦，律祖著衣
X39n0700_p0159a19║持鉢，杖錫繞塔，其頂即上。法師喜慰，偕諸緇素案
X39n0700_p0159a20║香禮拜，信知為優波離再轉也。遂請於古林開戒。
X39n0700_p0159a21║後坐靈谷、棲霞、甘露、靈隱、天寧寺等南北道場，共
X39n0700_p0159a22║三十餘處。其所到之地，法會殊勝，不能盡述。祖生
X39n0700_p0159a23║於嘉靖辛丑年六月初十，示寂於萬曆乙卯年十
X39n0700_p0159a24║一月十四。世壽七十有五，僧臘二十有七。染道三
X39n0700_p0159b01║十四年，弘戒二十二載。弟子奉全身塔於天隆之
X39n0700_p0159b02║後山。神宗皇帝御讚曰：瞻其貌，知其人。入三昧，絕
X39n0700_p0159b03║六塵。昔波離，今古心。諡號慧雲律師。
X39n0700_p0159b04║三昧律祖祖諱寂光，瓜洲錢氏子。初從雪浪法師
X39n0700_p0159b05║習賢首教觀，次求古心律祖圓具於潤州之甘露
X39n0700_p0159b06║寺，親炙有年，惟律儀是任。祖嘉其行解，傳授毗尼，
X39n0700_p0159b07║弘揚戒法。行道豫章，緇素敦請開戒於東林寺，陸
X39n0700_p0159b08║地忽透千業白蓮一十八朵。按廬山紀事云：遠公
X39n0700_p0159b09║臨滅度時，示眾曰：若得白蓮重開，吾當再來教化
X39n0700_p0159b10║矣。時眾聞之，皆知昧祖為遠公祖師再來也。後住
X39n0700_p0159b11║華山，預合符讖。其餘神異銘傳備詳。
X39n0700_p0159b12║見月律師師諱讀體，滇南楚雄之許氏子。父胤昌，世
X39n0700_p0159b13║襲指揮使。母吳氏，感異而生師。幼而神敬，善繪大
X39n0700_p0159b14║士像。人爭寶之，皆稱為小吳道子。年二十七，忽念
X39n0700_p0159b15║世相無常，棄襲爵而為黃冠。住劍川赤宕嵓，遇一
X39n0700_p0159b16║老師，授以華嚴。閱至世主妙嚴品，有省。即詣寶洪
X39n0700_p0159b17║山，求亮如法師出家。師一見喜，為再來人。遂為剃
X39n0700_p0159b18║度，授與禁戒，隨侍有年。聞江南三昧律祖戒法精
X39n0700_p0159b19║嚴，偕友成拙瓢笠東來。遇昧祖於丹徒之海潮菴，
X39n0700_p0159b20║乞圓具戒，依學不離。祖視不凡，遂差為首領，輔弼
X39n0700_p0159b21║法門。師承祖命，統眾精勤，始終不怠。祖常為眾曰：
X39n0700_p0159b22║老人三十年戒幢，若非見月，幾被摧折矣。及住華
X39n0700_p0159b23║山，命師兼掌院事。臨終付託，繼席華山。師受囑已，
X39n0700_p0159b24║一切院務，事事躬行。布薩安居，法法如律。有滇中
X39n0700_p0159c01║善信來謁云：弟子禮雞足山三載，求見迦葉尊者。
X39n0700_p0159c02║夢感韋大示現曰：尊者至江南華山弘律，爾欲親
X39n0700_p0159c03║覲，當往見之。故來參請。師云：我是凡僧，不可虗說。
X39n0700_p0159c04║師恐眾惑，秘不容傳。故維摩云：不起滅定，現諸威
X39n0700_p0159c05║儀。此之謂也。其諸著述道行，詳如銘傳。
X39n0700_p0159c06║山神請戒師諱曇邕，初仕符秦，為衛將軍。堅南敗，
X39n0700_p0159c07║遂從道安法師出家，次事廬山遠公祖師。後於廬
X39n0700_p0159c08║山之西，營立茅茨，偕弟子曇果，沉思禪門。忽有男
X39n0700_p0159c09║子，丰姿端雅，從者二十人，來請授五戒。邕知是山
X39n0700_p0159c10║神，乃為秉爐，授之三歸五戒，為說法要。神受戒已，
X39n0700_p0159c11║䞋邕外國七筯，禮拜辭別，倏忽不見。
X39n0700_p0159c12║水神求戒江西九江鱘魚嘴，風波最險，有無風三
X39n0700_p0159c13║尺浪之謠。商賈至比，必禱祀而行。崇禎年間，湖廣
X39n0700_p0159c14║江夏賀奉聖以枚北詣京師，道由鱘江嘴，風浪大
X39n0700_p0159c15║作，舟頃將覆。賀具公服禮拜，忽見空中絳衣神人，
X39n0700_p0159c16║手執黑鬼，抑於水中，風浪始息。次日起鐵猫，有一
X39n0700_p0159c17║老樹根隨猫而上，賀曳至大王廟中，挂一扁曰：木
X39n0700_p0159c18║龍徵應。由此威神益振，祭祀益繁。大王廟前，每日
X39n0700_p0159c19║有倡優十二班供應，宰殺猪羊無數。至崇禎十五
X39n0700_p0159c20║年，湖廣靳王欲興溈仰道場，延三昧律祖入楚，將
X39n0700_p0159c21║過九江，有神人托夢與之曰：我乃九江水神宋大
X39n0700_p0159c22║王也。我前生與師同賀對揚，三人同在山中修行，
X39n0700_p0159c23║唯師不昧正因，今為律師。賀以弘福為宰相，我以
X39n0700_p0159c24║一念之差，隨為血食之神。邇因鱘魚嘴樹妖欲覆
X39n0700_p0160a01║賀舟，我以宿世同修救之，由此宰殺日繁，將來必
X39n0700_p0160a02║墮無間地獄。師明日過此，必至我廟中，為我授戒，
X39n0700_p0160a03║更布其事於四方，使禱祀者不用葷腥也。昧祖果
X39n0700_p0160a04║如其言，為之授戒。鱘魚嘴自此風浪不作，行舟坦
X39n0700_p0160a05║然，往來無恙矣。
X39n0700_p0160a06║嶽帝受戒元珪禪師住嵩嶽，一日有異人稱謁，云：
X39n0700_p0160a07║我嵩嶽神也，願授以正戒，令我度世。師付五戒，曰：
X39n0700_p0160a08║汝能不婬乎？曰：我亦娶也。師曰：非謂此也，謂無羅
X39n0700_p0160a09║欲也。曰：能。師曰：汝能不盜乎？曰：何乏我也，焉有盜
X39n0700_p0160a10║取哉？師曰：非謂此也，謂饗而福淫，不供而禍善也。
X39n0700_p0160a11║曰：能。師曰：汝能不殺乎？曰：實司其柄，焉云不殺？師
X39n0700_p0160a12║曰：非謂此也，謂有濫誤疑混也。曰：能。師曰：汝能不
X39n0700_p0160a13║妄乎？曰：我正直，焉有妄乎？師曰：非謂此也，謂先後
X39n0700_p0160a14║不合天心也。曰：能。師曰：汝不遭酒敗乎？曰：能。師曰：
X39n0700_p0160a15║如上是為佛戒，汝當奉持。
X39n0700_p0160a16║天尊佛是天中天，聖中聖，故舊經譯佛為天尊。後道
X39n0700_p0160a17║士偷天尊名目為老聃之號，故依經改譯為世尊，
X39n0700_p0160a18║謂天上世間所共尊敬故也。
X39n0700_p0160a19║致拜天尊唐益州福壽寺僧寶瓊，俗姓馬。幼年出
X39n0700_p0160a20║家，讀誦大品般若，兩日一遍，以為常業。四遠聞者，
X39n0700_p0160a21║皆來欽敬。值道士與民作道會，邀瓊赴之。瓊至，不
X39n0700_p0160a22║禮而坐。道眾皆謂：不禮天尊，輕我宗法耶？瓊曰：邪
X39n0700_p0160a23║正道殊，所事各異。天尚不禮，何況老君。眾議紛紜，
X39n0700_p0160a24║頗相陵侮。瓊曰：吾禮非所禮，恐貽辱先宗。遂禮一
X39n0700_p0160b01║拜，道像并座，一時搖動。又禮一拜，連座反倒，墜落
X39n0700_p0160b02║在地摧毀。道民羞耻，唱言風鼓，競來扶正。又禮，還
X39n0700_p0160b03║倒。瓊曰：天朗和暢，而言怨風。汝之愚戇，不測吾風。
X39n0700_p0160b04║合眾驚懼，一心禮瓊，皆捨道歸佛。請瓊受菩薩大戒。
X39n0700_p0160b05║象王挂瓔珞羅漢感空齋昔有二僧同修行業，一
X39n0700_p0160b06║但修慧業不修福業，雖得漏盡後身無供；一專修
X39n0700_p0160b07║福業不修慧業，雖得錦福身為象王。
X39n0700_p0160b08║鉢吒此云縵條，即是大㲲，與袈裟量同，總為一幅。
X39n0700_p0160b09║出家沙彌令染，使壞色披著。百一羯磨云：求寂之
X39n0700_p0160b10║徒，縵條是服，而有輙披五條，深為罪濫。神州之地，
X39n0700_p0160b11║久扇斯風，此成非法，願勿披著。
X39n0700_p0160b12║九十五種外道西域記云：九十五種是邪，惟一是
X39n0700_p0160b13║正，附佛法一種也。
X39n0700_p0160b14║三十肘石肘，臂節也。從臂節至指端，名為一肘，準
X39n0700_p0160b15║周尺二尺八寸，三十肘約有五丈四尺。調達捧如
X39n0700_p0160b16║許大之石，遙擲佛也。
X39n0700_p0160b17║優陀延王或名優填王，唐言出愛，亦云出光。破僧
X39n0700_p0160b18║事云：佛初降誕時，大地震動，普放光明。時憍閃毗
X39n0700_p0160b19║國百軍大王，初誕一子，見此光明，便作是念：我子
X39n0700_p0160b20║福力，有大光明，如日初現，普照世間，宜與我子名
X39n0700_p0160b21║曰出光。
X39n0700_p0160b22║曇始沙門一云惠始。佛老志云：惠始沙門，清河張
X39n0700_p0160b23║氏子也。始師鳩摩羅什法師。初，魏太平真君六年，
X39n0700_p0160b24║太武討盍吳之亂，至長安，見僧寺院有兵仗，武怒。
X39n0700_p0160c01║司徒崔浩因而勸武盡誅沙門，毀諸經像。至十一
X39n0700_p0160c02║年，崔浩自恃才略，譔國史，書魏之先世事，列於衢
X39n0700_p0160c03║路，刊石立於郊壇。太武以浩暴揚國惡，大怒，使有
X39n0700_p0160c04║司按浩，夷五族。是時曇始謁太武，武怒，命斬之，不
X39n0700_p0160c05║能傷。自抽佩刀斬之，又不能傷。投諸虎檻，虎皆弭
X39n0700_p0160c06║服。武驚，延始上殿，悔謝歸敬，佛法復興焉。