X39n0704_p0195a01║
X39n0704_p0195a02║
X39n0704_p0195a03║
X39n0704_p0195a04║
X39n0704_p0195a05║
X39n0704_p0195a06║
X39n0704_p0195a07║地持論義記目次
X39n0704_p0195a08║
X39n0704_p0195a09║卷第一上下卷第二上下卷第三上
X39n0704_p0195a10║逸失
X39n0704_p0195a11║卷第三下
X39n0704_p0195a12║釋方便處戒品之餘
X39n0704_p0195a13║釋方便處忍品第十一
X39n0704_p0195a14║釋方便處精進品第十二
X39n0704_p0195a15║釋方便處禪品第十三
X39n0704_p0195a16║卷第四上
X39n0704_p0195a17║釋方便處慧品第十四
X39n0704_p0195a18║釋方便處四攝品第十五
X39n0704_p0195a19║釋方便處供養習近無量品第十六
X39n0704_p0195a20║釋方便處菩提分品第十七（止如說行十一門中第三菩提具）
X39n0704_p0195a21║卷等四下卷第五上
X39n0704_p0195a22║逸失
X39n0704_p0195a23║卷第五下
X39n0704_p0195a24║釋次方便處住品第四之餘
X39n0704_p0195b01║釋持畢竟方便處生品第一
X39n0704_p0195b02║釋畢竟方便處攝品第二
X39n0704_p0195b03║釋畢竟方便處地品第三
X39n0704_p0195b04║釋畢竟方便處行品第四
X39n0704_p0195b05║釋畢竟方便處建立品第五
X39n0704_p0195b06║
X39n0704_p0195b07║地持論義記目次（終）
X39n0704_p0195b08║
X39n0704_p0195b09║
X39n0704_p0195b10║
X39n0704_p0195b11║
X39n0704_p0195b12║No. 704
X39n0704_p0195b13║地持論義記第三（之下）
X39n0704_p0195b14║
X39n0704_p0195b15║隋淨影寺沙門釋　慧遠　述
X39n0704_p0195b16║自下次明修學之儀。於中，初明受持之相；菩薩所犯
X39n0704_p0195b17║無無餘下，重復分別持犯之義。前中有四：一、從正受；
X39n0704_p0195b18║二、作是思下，明專護持；三、若有所犯，如法悔中，犯已
X39n0704_p0195b19║能悔；第四、若無如法人下，善淨心受。此猶是前自性
X39n0704_p0195b20║戒中四德成也。但彼第二善淨心受，今為第四。前中
X39n0704_p0195b21║復四：一、受前方便；二、欲於我下，正明受戒；三、智者三
X39n0704_p0195b22║說授彼戒下，明後方便；四、於餘律儀最勝已下，校量
X39n0704_p0195b23║顯勝。前方便中，有遠有近。初至聽許，是遠方便；作是
X39n0704_p0195b24║請下，是近方便。遠方便中，具應有二：一、受者方便，從
X39n0704_p0195c01║師乞戒；二、授者方便，觀察其人堪與不堪，為說持犯。
X39n0704_p0195c02║今但明受者方便，授者方便略不具論。就此受者方
X39n0704_p0195c03║便之中，欲學律儀，攝善攝生，標別所學在家、出家，定
X39n0704_p0195c04║其受人。發菩提願，是得戒因，要先發願方便受戒，故
X39n0704_p0195c05║說願心以為戒因。同法已下是得戒緣，同法菩薩標
X39n0704_p0195c06║其戒師，同習大乘故名同法。下顯師德，已發願者師
X39n0704_p0195c07║心立也。彼願先起名為起發。有智已下師德具也。言
X39n0704_p0195c08║有智者能知戒法，言有力者能說戒法。善語善義顯
X39n0704_p0195c09║前有智，能通聖教名為善語，明開戒法名為善義。能
X39n0704_p0195c10║誦能持顯前有力，身心有力故能誦持，以誦持故堪
X39n0704_p0195c11║能說也。是菩薩所先禮足下乞戒方便，先禮身乞，作
X39n0704_p0195c12║言口乞。戒師是中有二方便：一心方便，觀察其人堪
X39n0704_p0195c13║與不堪；二口方便，具為宣說持犯之相，令彼受者自
X39n0704_p0195c14║量己心堪以不堪。此師方便如後持戒方便中說，故
X39n0704_p0195c15║此不論。作是請下是近方便，初明受者受戒方便，爾
X39n0704_p0195c16║時智下明其戒師授戒方便。前言請已，牒前起後。
X39n0704_p0195c17║下正求戒，於中有三：初佛菩薩前恭敬作禮敬其所
X39n0704_p0195c18║學。二念其功德起軟中上清淨心者，念其所求，念彼
X39n0704_p0195c19║功德起願求心，求心轉增名軟中上，不雜餘想名淳
X39n0704_p0195c20║淨心，此心即是得戒之因。三於智者下正明受儀，於
X39n0704_p0195c21║智者前謙敬長跪，在佛像前身業方便，智者是師事
X39n0704_p0195c22║合歸禮，佛像表證理必須對。作是言下口業方便，語
X39n0704_p0195c23║已念下意業方便，於中有三：語已念住長養心者，起
X39n0704_p0195c24║要期心，要期斷惡攝善攝生，名養淨心。我今已下起
X39n0704_p0196a01║得戒想，戒師授我即便得之，去得不遙故云不久。當
X39n0704_p0196a02║得無盡律儀戒也，當得無量攝善戒也，當得無上攝
X39n0704_p0196a03║生戒也，此三通名大功德聚。念已嘿住起受說心，上
X39n0704_p0196a04║來第一受者方便，下明戒師戒師授者方便。不起亂
X39n0704_p0196a05║心意方便也，專心授法情無異緣，名不亂心。若坐若
X39n0704_p0196a06║立，身方便也。作是言下，口方便也。初言法弟，汝是菩
X39n0704_p0196a07║薩不？問其人也。對佛為師，一切菩薩同學佛法，通名
X39n0704_p0196a08║兄弟。智者前學，義說為兄；受者後習，義稱為弟。受法
X39n0704_p0196a09║之弟，故云法弟。若不對佛，別自相望，授者是師，受者
X39n0704_p0196a10║弟子。為接其人，使令心喜，故喚為弟。是菩薩不？叩問
X39n0704_p0196a11║其人，以此戒法唯被菩薩，故今問言是菩薩不？受者，
X39n0704_p0196a12║是中應答言是。發願未者，問其心也。要發心者，方名
X39n0704_p0196a13║菩薩。前言菩薩已知有願，何勞重問發願已未？釋言：
X39n0704_p0196a14║菩薩行德非一，直有悲心，亦名菩薩，未必有願，故須
X39n0704_p0196a15║問之。下答言有。從上至此，受前方便，下正授戒。於中，
X39n0704_p0196a16║初先牒其所求三聚戒法；此諸戒下，嘆勝令受。三世
X39n0704_p0196a17║同作，住受戒也。三世同學，學持戒也。汝能受下，正明
X39n0704_p0196a18║受戒。汝能受也，答能受也。第二、第三，彰其授儀。何故
X39n0704_p0196a19║三說？少不慇至多則煩廣，故遺廣略，一儀三耳。
X39n0704_p0196a20║自下第三明後方便，於中有六：第一戒師為之啟白，
X39n0704_p0196a21║二由白故佛菩薩前咸有相現，三由相現同皆覺知，
X39n0704_p0196a22║四由覺知起愛念心，五由愛念增其功德，六所為既
X39n0704_p0196a23║竟同禮而去。初啟白者，為使受者知佛菩薩一切咸
X39n0704_p0196a24║知愧而堅持。三說授已，牒前起後。受者不起，受者儀
X39n0704_p0196b01║也。爾時智下，授者儀也。爾時智者，舉啟白人正啟白。
X39n0704_p0196b02║先白菩薩，以同學故；後白諸佛，以本師故。白菩薩中，
X39n0704_p0196b03║初先身禮，然後口白。就白佛中，十方諸佛第一大師
X39n0704_p0196b04║知見學者，標所白人。於一切下須白所由，由能知見
X39n0704_p0196b05║故須啟白。於一切生現知見覺，知此受者；於一切法
X39n0704_p0196b06║現知見覺，知所受法。如是白下正是白辭，為增其心
X39n0704_p0196b07║故為三白。第二段中如是受竟，結前起後。次第已下
X39n0704_p0196b08║正明相現。法有相者，戒法力故，佛菩薩前或有香臺、
X39n0704_p0196b09║或有妙華、或復出聲種種相現。爾時十方乃至從某
X39n0704_p0196b10║受菩薩戒，是第三段。由相覺知起子想下，是第四段。
X39n0704_p0196b11║由知愛念令善增下，是第五段。由愛善增如是白下，
X39n0704_p0196b12║是第六段。竟已禮去，此六合為後方便也。
X39n0704_p0196b13║自下第四、校量顯勝。於中，於明上能過下；木叉已下，
X39n0704_p0196b14║明下劣上。前言菩薩所受律儀，於餘最上，總對顯勝。
X39n0704_p0196b15║此乃菩薩所受三聚，通名律儀，同離惡故。望餘凡夫、
X39n0704_p0196b16║二乘律儀，此最上也。下別顯之。攝無量德，行廣故勝。
X39n0704_p0196b17║三聚圓備，名攝無量無邊德也。從真心起，依真故勝。
X39n0704_p0196b18║菩提之心，能破情相，歸窮自實，名真實心。戒依是生，
X39n0704_p0196b19║所以最勝。一切惡治，治廣故勝。律儀戒者，能治一切
X39n0704_p0196b20║殺生等過；攝善戒者，能治一切不攝善過；攝生戒者，
X39n0704_p0196b21║能治一切不攝生過。一切眾生、一切惡行，無出此三，
X39n0704_p0196b22║皆能對治，是故最勝。下劣上中，木叉不及，明小劣大；
X39n0704_p0196b23║攝一切德，釋不及也。
X39n0704_p0196b24║上來第一、從他正受，自下第二、專精護持。於中，初明
X39n0704_p0196c01║持戒方便；從他受已，極淨心下，正明持戒。前方便中，
X39n0704_p0196c02║有近有遠。受戒已後，起心護持，名之為近；未受戒前，
X39n0704_p0196c03║須作方便，起後持戒，名之為遠。今先明近；有智不從
X39n0704_p0196c04║一切受下，明遠。方便近中，思惟如法者，行非不行者，
X39n0704_p0196c05║持戒心也。功德增者，嘆益勸持。持戒功德踰過前受，
X39n0704_p0196c06║故曰轉增。間修多羅、摩得勒伽應當持者，正勸護持。
X39n0704_p0196c07║自下第二遠方便中，文別有二：一明戒師內心方便，
X39n0704_p0196c08║觀察受者堪以不堪；二明戒師口業方便，為說持犯，
X39n0704_p0196c09║令彼受者自量其心堪以不堪。就初段中，智者不從
X39n0704_p0196c10║一切受戒，總以標舉此名戒師，以為智者不得輙從
X39n0704_p0196c11║一切求者與受戒也。下別顯之。於中，初就功德之行
X39n0704_p0196c12║明應不應，不飲酒下就智慧行明應不應。前功德中，
X39n0704_p0196c13║初明不應，後明應從。前不應中句別有八：初有三句
X39n0704_p0196c14║無行方便，後五無行。無方便中言不信者，是第一句。
X39n0704_p0196c15║不信何等？謂聞戒法不能信也。不須，第二須猶欲也。
X39n0704_p0196c16║不思，第三無思量也。無正行中，約對五度以分別障。
X39n0704_p0196c17║初明檀障。所言慳者，恡惜己物。貪者已下，求欲他財。
X39n0704_p0196c18║對財初著以為貪，求財無厭名為多欲，取無齊限名
X39n0704_p0196c19║不知足。次明戒障。言破戒者，是其業非今未受，云何
X39n0704_p0196c20║已得有戒可破？釋言：雖未受菩薩戒，或時先受七眾
X39n0704_p0196c21║戒法，於中毀犯名為破戒。若破彼戒，明亦不能護菩
X39n0704_p0196c22║薩戒，故今簡之。慢緩不護，當作罪過。情無惡憚名為
X39n0704_p0196c23║慢緩，不避犯緣稱曰不護。次明忍障。內心不忍名為
X39n0704_p0196c24║瞋恨，瞋據當時，恨據後也。身口暴卒名不堪忍。次精
X39n0704_p0197a01║進障。一向不修名為嬾惰，此精進障。行而中癈說為
X39n0704_p0197a02║懈怠，此精進垢。次明禪障。睡眠，沉也。樂說，掉也。如是
X39n0704_p0197a03║等人悉不從受，總結不應。下明應從修善。乃至𤚼乳
X39n0704_p0197a04║頃者，據近言耳。多則彌善，少極至此得從受。幾時名
X39n0704_p0197a05║為𤚼牛乳頃？以手一𪭺名𤚼乳頃，非謂𤚼於一牛乳
X39n0704_p0197a06║竟方名𤚼頃。此極少善，云何從受？然彼未受，已能自
X39n0704_p0197a07║起如是善心，明知受竟亦堪護持，故得從受。上就功
X39n0704_p0197a08║德，下就智慧，明應、不應。先明應從乘前便故，後明不
X39n0704_p0197a09║應。就明應中，不飲酒者，明離癡緣；不愚癡者，明無癡
X39n0704_p0197a10║體。此簡凡夫，下簡小乘。深義能入，稱不怯弱；廣教能
X39n0704_p0197a11║受，名不少聞。此明有解。不謗菩薩修多羅者，明其有
X39n0704_p0197a12║信。然亦不謗菩薩毗尼、摩德勒伽，但修多羅三藏之
X39n0704_p0197a13║首，就初言耳。如是等下，總結應也。下明不應。於中，初
X39n0704_p0197a14║言誹謗、違逆、不說、不教，正明不應。誹謗無信，違逆不
X39n0704_p0197a15║欲。不向說者，不說教法；不教義者，不教行法。何以故
X39n0704_p0197a16║下，問答顯之。何故，問也。菩薩正應化攝眾生，何故不
X39n0704_p0197a17║說復不教義？下顯其意。於中三句：一、明彼人無信、無
X39n0704_p0197a18║智二種覆故，聞而誹謗，故不得說。二、如是下，明謗有
X39n0704_p0197a19║損，得罪無量，故不得說。謗罪廣多，不可直陳，故舉受
X39n0704_p0197a20║福以反顯之。然菩薩戒無惡不離、無善不修、無生不
X39n0704_p0197a21║度，是故受者功德無量。謗者翻此，罪寧不多？三、乃至
X39n0704_p0197a22║下，彰謗者得罪分齊。一謗已後，乃至未捨惡言、惡見、
X39n0704_p0197a23║惡覺已來，常得是罪。惡言、口語、惡見、惡覺，是心謗也。
X39n0704_p0197a24║謗心穴徹，名為惡見；始心思量，名為惡覺。要作要期，
X39n0704_p0197b01║斷此諸惡，方得遠離。如是大罪，無心斷來，運運常生。
X39n0704_p0197b02║上來戒師內心方便，自下戒師口業方便。於中有三：
X39n0704_p0197b03║一、教戒師為受戒者說持犯相；二、菩薩有四波羅夷
X39n0704_p0197b04║下，廣明持犯；三、此事起菩薩戒下，結嘆引證，勸物修
X39n0704_p0197b05║學。就初段中，先教為說摩德勒伽持犯之相。以此論
X39n0704_p0197b06║中持犯相具，故偏教說摩德勒伽。次明說意，為令受
X39n0704_p0197b07║者進否己心。如是人下，總結應受。
X39n0704_p0197b08║第二段中，初為說重，後為說輕。就前重中，初總、次別、
X39n0704_p0197b09║後重分別。住律儀戒有四波羅夷，是初總也。於中略
X39n0704_p0197b10║以三門分別：一、約三聚定其所在。今此四重何聚所
X39n0704_p0197b11║攝？當知此四攝善戒収。云何知此非是律儀？前文釋
X39n0704_p0197b12║言：律儀戒者，如七眾戒。七眾法中未曾說此為波羅
X39n0704_p0197b13║夷，明知非是律儀戒攝。云何知此非攝生戒？準勝鬘
X39n0704_p0197b14║經，明知非是。彼經初明於所受戒不起犯心，是律儀
X39n0704_p0197b15║戒。次四攝善，後四攝生。攝善戒中所防四過，猶此四
X39n0704_p0197b16║重。故知此四是攝善戒，非攝生戒。相狀如何？彼中第
X39n0704_p0197b17║一於尊不慢，彼所除慢，猶此第四癡慢心犯。但彼對
X39n0704_p0197b18║人，此中對法，有斯異耳。彼中第二於生不瞋，彼所除
X39n0704_p0197b19║恚，猶此第三瞋恚心犯。彼中第三於他不癡，彼所除
X39n0704_p0197b20║癡，猶此第一貪癡心犯。彼中第四內外不慳，彼所除
X39n0704_p0197b21║慳，猶此第二慳惜心犯。準彼驗此，定知此四是攝善
X39n0704_p0197b22║戒。二、就三聚料簡有無。問曰：何故律儀攝善，所防之
X39n0704_p0197b23║惡皆有重法，攝生中無？釋言：行修有兼有正。就心以
X39n0704_p0197b24║論，攝生為正，餘二為兼。菩薩之意，正為生故。就行論
X39n0704_p0197c01║之，律儀攝善，是以正行攝生為兼。今就行論，律儀攝
X39n0704_p0197c02║善是正行故，違之過深，故說為重；攝生兼行，違之過
X39n0704_p0197c03║輕，故不名重。有無如是。三、釋其文。今言菩薩住律儀
X39n0704_p0197c04║者，名攝善戒為律儀也。然下文中三聚戒法通名律
X39n0704_p0197c05║儀，非獨名彼律儀戒法以為律儀。何故如是？律儀正
X39n0704_p0197c06║以防過為義。三俱防過，是故三聚俱名律儀。律儀通
X39n0704_p0197c07║故，今名攝善以為律儀。波羅夷者，此名無餘。犯此法
X39n0704_p0197c08║者，於佛法中事同死人，更無餘善，故曰無餘。
X39n0704_p0197c09║何等四下，第二別也。初問，次辯，後總結之。四中初一
X39n0704_p0197c10║貪癡心犯，第二慳犯。於中有二：一者財慳，二欲聞下
X39n0704_p0197c11║是其法慳。第三瞋犯，惡言口也，手打身也，瞋恨意也。
X39n0704_p0197c12║第四是其癡慢心犯，謗菩薩藏是謗正法，說相似下
X39n0704_p0197c13║是立邪也。
X39n0704_p0197c14║於四已下，重復分別。於中有五：一、彰犯分齊；二、不能
X39n0704_p0197c15║增下，釋波羅夷無餘之義；三、以軟中下，明犯輕重有
X39n0704_p0197c16║失、不失；四、無有頓下，明失分齊；五、菩薩失已，堪更受
X39n0704_p0197c17║下，寄對顯異。就初段中，言一一犯名波羅夷，何況四
X39n0704_p0197c18║者，彰犯分齊。四中犯一，已名無餘，何況具犯？此與律
X39n0704_p0197c19║中犯一一法名波羅夷，其言相似。自下第二，釋波羅
X39n0704_p0197c20║夷無餘之義。不能增廣現法莊嚴，現無行也。亦不能
X39n0704_p0197c21║長現在淨心，明無願也。由犯此四，現在不能增廣福
X39n0704_p0197c22║慧，嚴菩提行，復無淨心，心行俱無，故曰無餘。自下第
X39n0704_p0197c23║三，明犯輕重有失、不失。初明輕中，犯而不捨；後明上
X39n0704_p0197c24║犯，犯而失戒。就中，先明上犯失戒，後辯上相。謂數毀
X39n0704_p0198a01║犯，言是功德，是上犯也。然犯有四：一、輕微心犯，二、中
X39n0704_p0198a02║容心犯，三、重心犯，四、異見心犯。依前三心，數數毀犯，
X39n0704_p0198a03║而無慚愧，歡喜愛樂，言是功德。此四犯中，第一犯者，
X39n0704_p0198a04║非波羅夷，是後四十二戒所攝。第二為下，第三為中，
X39n0704_p0198a05║第四為上。自下第四，明失分齊，無有頓犯。捨菩薩戒，
X39n0704_p0198a06║如比丘比者，此明菩薩於四重法增上煩惱，單犯一
X39n0704_p0198a07║法，即便失戒，與彼比丘捨道之時，捨戒相似。無有頓
X39n0704_p0198a08║犯四重法竟，方始失戒，如彼比丘捨道捨戒。自下第
X39n0704_p0198a09║五，寄對顯異。初明受異，後明捨異。菩薩失戒，堪任更
X39n0704_p0198a10║受，非如比丘，是受異也。比丘犯重，不失禁戒，何須更
X39n0704_p0198a11║受，而言不得？然比丘戒，犯雖不失，後遇餘緣，捨此律
X39n0704_p0198a12║儀。若欲更受，先犯成難，是故不得。菩薩犯時雖復失
X39n0704_p0198a13║戒，後受還得。何故如是？聲聞之人一形期果，要須身
X39n0704_p0198a14║器極淨方得。若曾犯重，後雖欲受，業障深重，是故不
X39n0704_p0198a15║得。菩薩為欲多身求果，微善亦去，是故得之。又菩提
X39n0704_p0198a16║心滅罪勝治，此心生時重罪消滅，故得發戒。二乘心
X39n0704_p0198a17║劣不能滅罪，故不發戒。有二緣下明捨異也。於中先
X39n0704_p0198a18║明大小差別，後釋其文。大小別者，大乘有二、小乘有
X39n0704_p0198a19║四。大乘二者：一、捨菩提願，二、上煩惱犯。小乘四者：一、
X39n0704_p0198a20║捨道捨，三、命終捨，三、斷善捨，四、二形生捨。菩薩何故
X39n0704_p0198a21║無捨道捨？以其通受七眾法故。菩薩何故無命終捨？
X39n0704_p0198a22║本受戒時要期乃至成菩提故。斷善根捨，菩薩同之，
X39n0704_p0198a23║猶是增上煩惱犯也。菩薩何故無二形捨？所受通防
X39n0704_p0198a24║一切形故。聲聞何故無退心捨？聲聞戒法被於凡下，
X39n0704_p0198b01║凡下眾生善心未立，進退難依，是故不可隨心說捨。
X39n0704_p0198b02║何故復無上煩惱捨？聲聞戒法約相而制，但犯四重
X39n0704_p0198b03║制罪齊等，不可隨心上犯便捨、中下不失，以其所制
X39n0704_p0198b04║不隨心故。別相如是。次釋其文。於中先明菩薩捨相，
X39n0704_p0198b05║無捨身下約對辯異。前中初言二緣失戒，總以標舉，
X39n0704_p0198b06║下別顯之。捨菩提願壞本故捨，戒依願生如草依地，
X39n0704_p0198b07║今捨本故所以失戒，增上犯者障重故失。約對辯中
X39n0704_p0198b08║但明菩薩無命終捨，餘略不論。無有捨身受身失者，
X39n0704_p0198b09║異形不失，乃至十方異處不捨。不捨願下舉非新得，
X39n0704_p0198b10║明本不失。
X39n0704_p0198b11║上為說重，下次說輕。輕中有二：一、總舉戒，令人識知，
X39n0704_p0198b12║謂犯、不犯，染、不染等。就下所說四十二中，皆初明犯，
X39n0704_p0198b13║後明不犯。復就犯中有染、不染，故今總舉，令人知之。
X39n0704_p0198b14║惡心違法，名之為犯；善心順法，名為不犯。犯有輕重：
X39n0704_p0198b15║重者從於染汙心起，名為染汙；輕者不從染汙心起，
X39n0704_p0198b16║名不染汙。染有階降，是故說為軟中上也。二、廣分別。
X39n0704_p0198b17║廣中具有四十二戒：初三十一是攝善戒，後之十一
X39n0704_p0198b18║是攝生戒。前攝善中，初七檀戒，次六是其尸羅之戒，
X39n0704_p0198b19║次四忍戒，次三是其精進之戒，次三禪戒，後八慧戒。
X39n0704_p0198b20║就檀戒中，初一對上以明敬施，後六對下以明攝施。
X39n0704_p0198b21║前中，先犯，後明不犯。犯中有二：一、明犯相；二、若不恭
X39n0704_p0198b22║下，辯輕異重，有染、不染。就犯相中，於一日夜明犯時
X39n0704_p0198b23║也。長則太奢，短則不及，故以一日一夜為限。若佛已
X39n0704_p0198b24║下，明犯境界。境謂三寶：若佛在世，若佛塔廟，是佛寶
X39n0704_p0198c01║也。若佛已下，是法寶也。法及經卷，是其小法。理及行
X39n0704_p0198c02║藏，名之為法，教名經卷。修多羅德，是其大法。若比丘
X39n0704_p0198c03║下，是僧寶也。比丘，聲聞。大菩薩眾，是菩薩僧。若不少
X39n0704_p0198c04║下，明其犯相。若不供養，乃至一禮，是身犯也。不一偈
X39n0704_p0198c05║讚，是口犯也。乃至不能一念淨心，是意犯也。是名為
X39n0704_p0198c06║犯。眾多犯者，結其犯相。一罪起時，多罪隨生，名眾多
X39n0704_p0198c07║犯。此義云何？一罪起時，種類相續，運運罪生，障此覆
X39n0704_p0198c08║藏，復有罪生，展轉覆藏，復有罪生，故名多犯。上明犯
X39n0704_p0198c09║相，下明輕重、染不染義。不敬、懶惰、懈怠之心，違勝供
X39n0704_p0198c10║養，名為染汙。依此起犯，名為染汙。忘誤心輕，名不染
X39n0704_p0198c11║汙。依此起犯，名非染汙。上來明犯，下明不犯。入淨心
X39n0704_p0198c12║者，初地以上，永不犯也。如不壞淨者，小乘法中，見諦
X39n0704_p0198c13║已上，名不壞淨。彼於三寶，得不壞信，常能依法，供養
X39n0704_p0198c14║三寶，將彼類顯淨心菩薩，故曰如也。淨心菩薩，乃過
X39n0704_p0198c15║於彼，麤況相似，故說為如。
X39n0704_p0198c16║自下六中，初一財施，次一法施。次有二戒，財施攝取；
X39n0704_p0198c17║下有兩戒，法施攝取。初財施中，先明其犯，後明不犯。
X39n0704_p0198c18║犯中，明染，不明不染。第二法中，還初明犯，後明不犯。
X39n0704_p0198c19║犯中，初染，後明不染。染中，初言上坐有德，應敬問法，
X39n0704_p0198c20║起犯緣也。年夏高已，名為上坐；智德過已，名為有德。
X39n0704_p0198c21║此二種人，同名應敬。言同法者，是下人也。同行佛法，
X39n0704_p0198c22║故名同法。憍慢、瞋恨，是犯心也。還對前二，於上不恭，
X39n0704_p0198c23║說為憍慢；於下忿怒，名為瞋恨。通則義齊。不起已下，
X39n0704_p0198c24║明犯相也。不起不讓，對上明犯。於前上人，身不起敬，
X39n0704_p0199a01║口不讓坐，所以成犯。問請不答，對下明犯。於前下人，
X39n0704_p0199a02║問訊不詶，請法不答，所以成犯。是名下，結。下明不染。
X39n0704_p0199a03║懶怠、無記、忘誤等心，不同瞋慢，故非染汙。不專用意，
X39n0704_p0199a04║所以是犯。若諸戒中，䇿勤為主，懶惰之犯，即名染汙。
X39n0704_p0199a05║若以將護攝化為主，懶惰之犯，便名不染。應當知之。
X39n0704_p0199a06║上來明犯，下明不犯。若重病者，自身重病。若亂心者，
X39n0704_p0199a07║餘事牽心。不覺前人，問訊請法，眠作覺者，菩薩實眠，
X39n0704_p0199a08║前人謂覺。此等問請，不答不犯。此對犯中，問請不答，
X39n0704_p0199a09║明不犯也。若上坐下，對前犯中，不起不讓，明不犯也。
X39n0704_p0199a10║於中七句：前三為法，不禮不犯；後四為人。前三句者：
X39n0704_p0199a11║一、見上坐說法定論，不禮不犯；二、自說法聽法定論，
X39n0704_p0199a12║雖見上坐，不禮不犯；三、於他人說法眾中定論，眾中
X39n0704_p0199a13║不禮不犯。後四句者：一、護說者心，二、令彼調伏，三、護
X39n0704_p0199a14║多人意，四、護僧制。相顯可知。
X39n0704_p0199a15║次下兩戒財施攝中，初明檀越敬施輕財，瞋慢不受，
X39n0704_p0199a16║敗彼施福，所以成犯。後明檀越奉獻重寶，瞋慢不受，
X39n0704_p0199a17║失彼施善，所以成犯。前中，初犯，後明不犯。犯中明染，
X39n0704_p0199a18║略無不染。檀越來請，乃至眾具，起犯緣也。瞋慢心者，
X39n0704_p0199a19║起犯心也。不受不住，是犯相也。來施不受，請去不往，
X39n0704_p0199a20║所以成犯。是名下，結。下不犯中，句別十二。第三狂者，
X39n0704_p0199a21║謂彼狂施得不受也。餘悉可知。第二攝中，明犯、不犯，
X39n0704_p0199a22║染及不染。染中，檀越以金銀等，是犯緣也。瞋慢犯心，
X39n0704_p0199a23║不受犯相。是名下，結。不染可知。不犯有八：初言狂者，
X39n0704_p0199a24║施主狂施，不受不犯；第二受已生貪著者，自護煩惱，
X39n0704_p0199b01║不受不犯；三、施主生悔，不受不犯；四、施主生惑，不受
X39n0704_p0199b02║不犯。疑無果報，故云生惑。餘悉可知。
X39n0704_p0199b03║下法攝中，初明善人求法不施，所以成犯；後明惡人
X39n0704_p0199b04║棄捨不化，所以成犯。就初攝中，明犯、不犯，染及不染。
X39n0704_p0199b05║就前染中，眾生欲聞，是犯緣也；瞋恨無嫉，是犯心也；
X39n0704_p0199b06║不為說者，是犯相也。是名下，結。不染，可知。下不犯中，
X39n0704_p0199b07║句別有十：第二、病者，自己有病，不堪為說；第三、狂者，
X39n0704_p0199b08║彼人狂亂，得不為說。餘悉可知。下就惡人明應攝中，
X39n0704_p0199b09║明犯、不犯。就明犯中，先辯、後釋。辯中，先染、後明不染。
X39n0704_p0199b10║染中，初言凶惡犯戒，是犯緣也。一向罪人，名為凶惡；
X39n0704_p0199b11║雜惡眾生，名為犯戒。瞋恨犯心，自捨遮他，是犯相也。
X39n0704_p0199b12║是名下，結。不染，可知。何以故下，釋以成犯。不犯，可解。
X39n0704_p0199b13║次下六門是尸羅戒。於中，前四自修戒行，後二依戒
X39n0704_p0199b14║攝取眾生。就前四中，初、明正戒；第二、正命；三、正威儀；
X39n0704_p0199b15║第四、正見。就正戒中，單明其犯，略無不犯。文別有三：
X39n0704_p0199b16║一、對聲聞明其應同；二、又復遮下，明應異者，菩薩不
X39n0704_p0199b17║同；三、若嫌恨下，明一向同，所以成犯。前應同中，先舉
X39n0704_p0199b18║同法，次結應同，後釋同意。從初乃至信者增廣，舉同
X39n0704_p0199b19║法也。如來波羅提木叉中，明立制處，所謂如來戒經
X39n0704_p0199b20║中也。毗尼立遮，正舉制法。護眾生故乃至增廣，明立
X39n0704_p0199b21║制意。佛本為護眾生不信，故立制法，令未信者因之
X39n0704_p0199b22║生信，已信增廣，制意如是。如戒經中，為十利故，世尊
X39n0704_p0199b23║結戒，此猶是彼十中二也。由立制法，比丘依之，物見
X39n0704_p0199b24║尊敬，故今世俗未信生信，已信增廣，此舉同法。同聲
X39n0704_p0199c01║聞學，正結應同。下釋同意。何故，問也。大小應異，何故
X39n0704_p0199c02║同學？下釋同意。初先舉小，後將況大。前舉小中，初言
X39n0704_p0199c03║聲聞乃至自度，越勝舉劣，越彼菩薩自度度他，超舉
X39n0704_p0199c04║聲聞自度之德，故曰乃至。乃至不離護他，令不信者
X39n0704_p0199c05║信，信者增廣，越自舉他。彼雖自度，而所修行不但自
X39n0704_p0199c06║護，乃至不離護於眾生，令不信者覩已生信，信者增
X39n0704_p0199c07║廣，此舉小也。何況已下，將小況大，顯必應同。彼但自
X39n0704_p0199c08║度，猶尚護他順行制法，何況菩薩第一義度，寧不護
X39n0704_p0199c09║他同行制法？言意如是，第一義度是勝義也。菩薩兼
X39n0704_p0199c10║度，度中最勝，是故名為第一義度。
X39n0704_p0199c11║自下第二明其不同，於中有三：一明少利少方便等
X39n0704_p0199c12║菩薩不同，不能廣受檀越多施令成施福名為少利，
X39n0704_p0199c13║不能為人廣有乞求名為少作，不能積財廣攝眾生
X39n0704_p0199c14║名少方便。二何以故下問答辯釋。何故問也？少欲知
X39n0704_p0199c15║足應是道理。何故不同？下對釋之。聲聞自度應住少
X39n0704_p0199c16║者簡小異大，非菩薩下簡大異小，故不應同。此文猶
X39n0704_p0199c17║隱，若具為文應言菩薩自度度他，非應住於少利少
X39n0704_p0199c18║作少方便也。既知如此量非在先，遠牽成文言亦可
X39n0704_p0199c19║解。三為生故下廣顯不同，先舉其事、後結不同。五篇
X39n0704_p0199c20║戒中唯三十事有同不同，餘者皆同。就三十中十一
X39n0704_p0199c21║不同，餘者同學。何者十一？一從非親居士乞衣；二非
X39n0704_p0199c22║親居士自恣施衣；三王臣送寶，良以菩薩自得受畜，
X39n0704_p0199c23║故無索寶催切之過；四純黑臥具；五純白臥具；六者
X39n0704_p0199c24║不滿六年臥具；七不帖坐具；八自受寶物；九乞鉢；十
X39n0704_p0200a01║自乞縷使非親里織師織；十一過前求雨浴衣。此皆
X39n0704_p0200a02║不同，餘者皆同。初離衣宿及六宿衣何故同者？菩薩
X39n0704_p0200a03║亦有捨衣法故。長衣長鉢、月望之衣、安居施衣及七
X39n0704_p0200a04║日藥何故同者，菩薩亦有說淨法故，非親里尼浣染
X39n0704_p0200a05║故衣。浣染羊毛何故同者，增長染過生譏嫌故。勸一
X39n0704_p0200a06║居士讚二居士何故同者，護世嫌故。野虫臥具何故
X39n0704_p0200a07║同者，多惱眾生生世嫌故。自持羊毛何故同者，須順
X39n0704_p0200a08║威儀令他敬故。販賣買寶何故同者，息世嫌故。勸雇
X39n0704_p0200a09║織師何故同者，自增貪過生世嫌故。奪比丘衣何故
X39n0704_p0200a10║同者，惱眾生故。迴僧施物其過深重，理然須同，具辯
X39n0704_p0200a11║如是。今此略明九種不同。從非親里居士乞衣，是一
X39n0704_p0200a12║不同。及自恣與，是二不同。當觀施主堪不堪者，聲聞
X39n0704_p0200a13║法中有二知足：一施主知足、二受者知足。然今無有
X39n0704_p0200a14║受者知足，但觀施主堪與不堪，不得過於施主知足。
X39n0704_p0200a15║鉢亦如是，是三不同。此明菩薩得多受也。言自乞縷
X39n0704_p0200a16║織師織者，是四不同。畜憍奢耶臥具坐具，即有四種：
X39n0704_p0200a17║純黑臥具、純白臥具、不滿六年臥具、不帖坐具，通前
X39n0704_p0200a18║為八。金銀亦受，通前為九。上來廣舉不同之事，如是
X39n0704_p0200a19║等下結明不同。此是第二明應異者菩薩不同。
X39n0704_p0200a20║自下第三、明一向同，所以成犯。於中，初明嫌恨故同，
X39n0704_p0200a21║犯而染汙；後明懶怠，犯而非染。
X39n0704_p0200a22║就正命中，還初明犯，後明不犯。犯中明染，略無不染。
X39n0704_p0200a23║身口諂曲，總明犯相，下別顯之。若現相者，是身諂也。
X39n0704_p0200a24║現諂威儀，名為現相。毀呰求利，是口諂也。讚餘毀此，
X39n0704_p0200b01║望得其利，名為毀呰。為貪利故，說已於彼餘施主邊
X39n0704_p0200b02║大得利養，望此施主學彼施已，名為因利以求利也。
X39n0704_p0200b03║此前名為未起者起。住邪命下，於已起者不能捨離。
X39n0704_p0200b04║是名下，結。不犯可知。
X39n0704_p0200b05║正威儀中，明犯不犯、染及不染、掉動不靜、高聲嬉戲，
X39n0704_p0200b06║是犯相也。掉動是身，不靜是意，高聲是口。令他喜樂，
X39n0704_p0200b07║犯之所為。作是緣下，牒以結之。作是令他喜樂因緣，
X39n0704_p0200b08║所以成犯。不染可知。不犯有七：第四、他好為攝彼者，
X39n0704_p0200b09║有人好戲，菩薩為之，令彼愛樂，攝以道也。第五、為欲
X39n0704_p0200b10║斷彼故者，有人多戲，菩薩先同，後示其過，令彼斷除。
X39n0704_p0200b11║餘悉可知。
X39n0704_p0200b12║就正見中，單明犯相，略無不犯。犯中，明染、不明不染。
X39n0704_p0200b13║染中有四：一、明犯心；二、明犯相；三、牒前結之；四、釋犯
X39n0704_p0200b14║儀。作如是見，是犯心也；作是說下，是犯相也。於中，初
X39n0704_p0200b15║言菩薩不應樂涅槃等，申己所見；何以故下，釋己所
X39n0704_p0200b16║見；作是說下，牒以結之；何以故下，釋犯所以。何故，問
X39n0704_p0200b17║也。菩薩常自願在諸有，今還說此，何故明犯？下釋有
X39n0704_p0200b18║三：一、且明聲聞厭樂之心不及菩薩；二、謂聲聞下，解
X39n0704_p0200b19║釋聲聞不及所以。聲聞自利，是故不及；菩薩普為，所
X39n0704_p0200b20║以為勝。以普為故，疾願離過，速求菩提，利眾生也。三、
X39n0704_p0200b21║彼習下，明不及相。彼習不染，勝阿羅漢，就劣況勝？地
X39n0704_p0200b22║前菩薩始習不染，初地已上成就不染。然彼地前始
X39n0704_p0200b23║習不染，已能畢竟令過不起，勝阿羅漢，何況終成？故
X39n0704_p0200b24║說聲聞不及菩薩。成就有漏離煩惱者，釋顯前勝。二
X39n0704_p0200c01║輪煩惱，地前未斷，名成有漏；染伏不起，名離煩惱。羅
X39n0704_p0200c02║漢雖斷，三毒猶行，是故菩薩勝彼羅漢。如經中說：難
X39n0704_p0200c03║陀習貪，舍利習瞋。如是等也。
X39n0704_p0200c04║前四自行下，二、攝他。初對善人不能離過，如法攝取，
X39n0704_p0200c05║所以成犯；後對惡人不能苦切，逼而伏取，所以成犯。
X39n0704_p0200c06║就初戒中，明犯、不犯、染及不染。染中，初至亦不除滅，
X39n0704_p0200c07║是犯相也。不護不信，是口過也。不護譏毀，是身過也。
X39n0704_p0200c08║此二明於未起不護。亦不除者，先犯不悔。若實有下，
X39n0704_p0200c09║牒以結犯。就不染中，實無不除非染汙者，雖自無過，
X39n0704_p0200c10║為淨他心，理須悔滅而不除滅，所以成犯。以實無過，
X39n0704_p0200c11║無覆罪心，所以非染，不犯可知。下攝惡中，明犯、不犯。
X39n0704_p0200c12║犯中，觀生應以苦言，是犯緣也。恐憂不為，所以成犯。
X39n0704_p0200c13║是名下，結。以無惡心，故名非染，不犯可知。
X39n0704_p0200c14║次四忍戒：第一、他惱返報故犯；第二、犯他不懺故犯；
X39n0704_p0200c15║第三、他懺不受故犯；第四、久結不捨故犯。初中，單明
X39n0704_p0200c16║犯而染汙。報罵，口也；報瞋，意也。報毀還口，與罵何別？
X39n0704_p0200c17║當惡名罵，過惡稱毀。是名下，結。第二，可知。第三戒中，
X39n0704_p0200c18║明犯、不犯，染及不染。他懺犯緣，嫌恨犯心，不受犯相。
X39n0704_p0200c19║是名下，結。餘悉可知。第四，可解。
X39n0704_p0200c20║次下三戒是精進戒。於中，初一明利他行，相顯可知；
X39n0704_p0200c21║後二自利，初明睡眠惛沉故犯，後說世事悼動故犯，
X39n0704_p0200c22║相顯可知。
X39n0704_p0200c23║次三禪戒，隨修始終，分為三種：初一據始，明以瞋慢
X39n0704_p0200c24║不受師教，所以成犯；第二修時，五蓋覆心，不自開學，
X39n0704_p0201a01║所以成犯；第三修成，取味為德，所以成犯。於禪愛著，
X39n0704_p0201a02║名為味禪，此是煩惱妄見為德，故成犯也。此三可知。
X39n0704_p0201a03║次下八戒是般若戒。於中，前五對法明犯，後之三戒
X39n0704_p0201a04║對人明犯。前中，初四習學失儀，後之一戒聞深誹謗。
X39n0704_p0201a05║就前四中，初之兩戒大小相對，明學失儀；後之兩戒
X39n0704_p0201a06║邪正相對，彰學失儀。就前二中，初偏學大，後偏習小。
X39n0704_p0201a07║就學大中，明犯不犯。犯中明染，略無不染。見是犯心，
X39n0704_p0201a08║說是犯相。不應聽者，不應聞也；不應受者，不應思也；
X39n0704_p0201a09║不應學者，不應修也。菩薩何用聲聞法為？明前三種
X39n0704_p0201a10║不應所以。是名下，結。以有異見，言不應學，故成染汙。
X39n0704_p0201a11║何以故下，釋犯所以。不犯可知。第二戒中，明犯不染，
X39n0704_p0201a12║餘略不論。於菩薩藏不作方便，無學心也；棄捨不學，
X39n0704_p0201a13║無學行也。此明捨大。學聲聞法，明專習小，此犯相也。
X39n0704_p0201a14║是名下，結。何故前者學大棄小，犯成染汙；今此習小
X39n0704_p0201a15║全不學大，犯成非染？前由見心宣說菩薩不應學小，
X39n0704_p0201a16║是故染汙；今此戒中以學失儀，所以成犯。由無異見，
X39n0704_p0201a17║故非染汙。何故前者偏有見心，今此無之？世人多說
X39n0704_p0201a18║菩薩不應學聲聞法，故前有見；世間無說菩薩不應
X39n0704_p0201a19║學菩薩法，故此無見。次二戒中，初之一戒棄內習外，
X39n0704_p0201a20║所以成犯；後之一戒習外生愛，所以成犯。就初戒中，
X39n0704_p0201a21║明犯不犯。犯中明染。不犯有三：一、能速受，二、於佛法
X39n0704_p0201a22║久學深知。習外不犯。久學不忘，是聞慧也；若思知義，
X39n0704_p0201a23║是思慧也；於法具觀，是修慧也；得不動智，是證智也。
X39n0704_p0201a24║三、日日下，樂學以儀，故得無犯。菩薩善外，愛樂不捨，
X39n0704_p0201b01║不作毒想，是名犯者，是第二門。隨知生愛，所以成犯。
X39n0704_p0201b02║上來四門，習學失儀。次下一戒，於深誹謗。就此戒中，
X39n0704_p0201b03║明犯、不犯。犯中明染，文別有四：一、明犯緣。所謂三寶：
X39n0704_p0201b04║初至實儀，是法寶也；菩薩法藏，是教法寶；深義、實義，
X39n0704_p0201b05║是理法寶。空理名深，有理名實。諸佛、菩薩無量神力，
X39n0704_p0201b06║佛、僧寶也。二、誹謗下，明其犯相。先明謗法。誹謗不受，
X39n0704_p0201b07║總明謗法。言非利益，別謗理法。非如來說，別謗教法。
X39n0704_p0201b08║是亦不能安樂生者，謗佛、菩薩無量力也。三、是名下，
X39n0704_p0201b09║結。四、或自心下，明所犯由。或因自思，或隨他謗。下不
X39n0704_p0201b10║犯中，文別有三：一、勸捨解心，勸生信心；二、不諂下，教
X39n0704_p0201b11║捨解心，教生信心；三、自處下，牒其所教，結成不犯。就
X39n0704_p0201b12║初段中，聞甚深義不生解者，勸捨解也。應起信者，勸
X39n0704_p0201b13║生信也。第二段中，不諂曲心作如是學：我大不是，盲
X39n0704_p0201b14║無慧目。教捨解心。於實心中起如是意，故曰不諂。如
X39n0704_p0201b15║來慧眼隨順說下，教生信心。於中，初先仰信如來。諸
X39n0704_p0201b16║佛、如來照理之智，名為慧眼。隨理起說，名隨順說。此
X39n0704_p0201b17║說乃是餘契經外，名有餘說。云何起下，自識捨謗。第
X39n0704_p0201b18║三段中，自處無知，牒前文中教捨解心。念已無目，名
X39n0704_p0201b19║處無知。如來見法，正觀正向，牒前文中教生信心。理
X39n0704_p0201b20║是如來慧眼所見，名為如來現知見法。前觀此法是
X39n0704_p0201b21║佛所說，名為正觀。前者自誡：云何起謗？名為正向。以
X39n0704_p0201b22║信順故，於戒不犯；由捨解故，非不解謗。
X39n0704_p0201b23║自下三戒，對人明犯。初由貪恚，自讚毀他，所以成犯；
X39n0704_p0201b24║第二瞋慢，聞說不聽，所以成犯；第三高慢，輕毀他說，
X39n0704_p0201c01║所以成犯。初戒可知。第二戒中，明犯不犯，染及不染。
X39n0704_p0201c02║初聞說處，決定論處，起犯緣也。瞋慢犯心，不聽犯相。
X39n0704_p0201c03║是名下，結。不染可知。就不犯中，句別十一。初不解者，
X39n0704_p0201c04║自身不解，說者語也。亦可說人，無知解也。病及無力，
X39n0704_p0201c05║自導己也。彼倒說者，彼說不正，得不往也。護說心者，
X39n0704_p0201c06║說者畏已，得不去也。數聞、已受、已知義者，明已於彼
X39n0704_p0201c07║所說法中，先已知也。若多則下，明已更於其餘經中，
X39n0704_p0201c08║溫學無暇，得不往也。若多聞者，廣聽餘法，是聞慧也。
X39n0704_p0201c09║若聞持者，依聞起思。若如說下，依法起修。依法起觀，
X39n0704_p0201c10║名如說行。進習止業，名修禪定。若鈍根者，自己鈍根，
X39n0704_p0201c11║難往無益，得不往也。難受持者，已於餘法，受持艱難，
X39n0704_p0201c12║多用功力，無容去也。後之一戒，相顯可知。
X39n0704_p0201c13║自下十一攝生戒中，初二同事，次一愛語，次四布施，
X39n0704_p0201c14║後四利行。就同事中，初戒明其樂事中同。就此戒中，
X39n0704_p0201c15║明犯不犯、染及不染。住律儀者，名攝生戒，為律儀也。
X39n0704_p0201c16║見生所作，是其犯緣。瞋恨犯心，不同犯相。下別顯之。
X39n0704_p0201c17║思量諸事，為事始也。下行路等，正明所作。若行路者，
X39n0704_p0201c18║威儀事也。興利田牧，勞生事也。和合諍訟，利益事也。
X39n0704_p0201c19║吉會是其隨俗事也。福業是其修善事也。餘悉可知。
X39n0704_p0201c20║第二戒者，苦事中同。就中亦有犯及不犯、染及不染。
X39n0704_p0201c21║見病犯緣，瞋恨犯心，不往犯相。是名下，結。就不犯中，
X39n0704_p0201c22║句別十一。鈍根難悟難受持者，自己鈍根，受持艱難，
X39n0704_p0201c23║自所作業，多用功力，無容瞻視，不往不犯。次一愛語，
X39n0704_p0201c24║相顯可知。次四施中，初一報恩，第二無畏，第三財施，
X39n0704_p0202a01║第四法施，相顯可知。利行四中，初之一戒，無德善人
X39n0704_p0202a02║方便隨順。相顯可知。第二、有德稱讚令喜。於中亦明
X39n0704_p0202a03║犯與不犯，染及不染。就不犯中，令起惱者，由嘆起貪，
X39n0704_p0202a04║或起瞋等。聞嘆喜過，名為溢喜；聞嘆自高，名為起慢；
X39n0704_p0202a05║由嘆縱逸，起不善業，名起非義，皆得不嘆。言是實德
X39n0704_p0202a06║似非德者，如說菩薩行非通道，實是勝德，相似非德。
X39n0704_p0202a07║若稱嘆者，令多眾生習起不善，是以不嘆。言實善說
X39n0704_p0202a08║似非善者，如經宣說：貪欲是道，恚癡亦然。如是一切
X39n0704_p0202a09║實是善說，相似非善。若稱嘆者，增人惑情，故得不嘆。
X39n0704_p0202a10║第三、一戒易調惡人，隨過治罸。初先明犯。相顯可知。
X39n0704_p0202a11║下明不犯。不可治者，彼有勢力，不可治也。不可語者，
X39n0704_p0202a12║彼性暉戾，語則轉增。不可誨者，彼無慚耻，設語不改。
X39n0704_p0202a13║起嫌恨者，聞增瞋也。若觀時者，觀己自無善伴時也。
X39n0704_p0202a14║恐起鬪者，因治罸彼，更舉他事。餘悉可知。
X39n0704_p0202a15║自下一戒，難調惡人神力攝取。初先明犯；相顯可知，
X39n0704_p0202a16║下明不犯。更起染者，由見神變，於所作罪謂當道理，
X39n0704_p0202a17║更起染著不肯捨離，得不為現。餘悉可知。從上有四
X39n0704_p0202a18║波羅夷法訖來至此，大段第二、廣明持犯。
X39n0704_p0202a19║自下第三、結嘆引證，勸物修學。初言此事起菩薩戒，
X39n0704_p0202a20║是結嘆也。此上所明持犯之事，依之能生菩薩戒行，
X39n0704_p0202a21║名為起戒。佛處處下，引說證成。佛處處說律儀攝善
X39n0704_p0202a22║攝生戒者，明經合論。此是摩德和合說者，彰論扶經。
X39n0704_p0202a23║論與經同，名和合說。下勸修學。當勤受持，勸修學也。
X39n0704_p0202a24║起敬專學，教修學也。上來第一、持戒方便。自下第二、
X39n0704_p0202b01║正明護持。從他受已所持法也。欲學菩提利生心者，
X39n0704_p0202b02║持戒心也。極淨欲學持律儀心。菩提心者，持攝善心。
X39n0704_p0202b03║攝善求果，名菩提心。利生心者，持攝生心。專精護持，
X39n0704_p0202b04║持戒行也。
X39n0704_p0202b05║上來第二、專精護持。自下第三、犯已能悔。若有所犯，
X39n0704_p0202b06║如法悔者，總勸悔也。此一切犯，突吉羅攝，辯其罪名。
X39n0704_p0202b07║突吉，胡語，此云惡作。當向已下，廣教懺悔。於中，初明
X39n0704_p0202b08║對人悔法；若無如下，責心悔法。對人悔中，有總有別。
X39n0704_p0202b09║向大小人如法悔者，是其總也。大小雖異，同是行人，
X39n0704_p0202b10║故得對之。能解語者，要有知解，解人語義，方得對也。
X39n0704_p0202b11║能受悔者，要有戒行，堪受人懺，方得對也。以增上下，
X39n0704_p0202b12║是其別也。別中，初明上犯失戒，不可悔除；次明中犯，
X39n0704_p0202b13║向多人悔；後明下犯，向一人悔。就中犯中，中煩惱犯，
X39n0704_p0202b14║標別所悔。三人若過，定所對人，少至三人，多則益善。
X39n0704_p0202b15║長跪合掌，突吉羅懺，稱先罪名，懺悔儀也。大德已下，
X39n0704_p0202b16║懺悔辭也。捨毗尼者，背法起過，名捨毗尼，非全捨戒。
X39n0704_p0202b17║餘如比丘。突吉懺者，懺辭不盡，指同餘說。比丘懺中，
X39n0704_p0202b18║今向大德發露懺悔，不敢覆藏。懺悔則安樂，不懺不
X39n0704_p0202b19║安樂。憶念犯發露，知而不覆藏。大德憶我戒身具足，
X39n0704_p0202b20║清淨布薩。受懺者云：汝識罪不？懺者云：識。受懺者言：
X39n0704_p0202b21║當自責心，勿復更作。今少此言，故指彼也。問曰：比丘
X39n0704_p0202b22║突吉羅中，何者是其對人悔法，今指彼乎？謂破僧中
X39n0704_p0202b23║方便罪等，對人悔也。就下犯中，懺法同前。及餘犯者，
X39n0704_p0202b24║及餘四十二輕戒也。責心悔法，相顯可知。問曰：責心
X39n0704_p0202c01║但懺下犯，通悔中品。準下受中，無師得戒。今此懺中，
X39n0704_p0202c02║但令重心，理亦俱滅。若無如是具德人下，是第四段，
X39n0704_p0202c03║善淨心受。於中，初言無具德人，應自受者，總舉自受。
X39n0704_p0202c04║如經中說：千里無人，方得自受。下別教之。整衣服等，
X39n0704_p0202c05║是前方便。作是言下，正明受辭。餘如前下，是後方便。
X39n0704_p0202c06║謂餘啟白，如前說也。
X39n0704_p0202c07║上來廣辯受持之相，下重分別持犯之義。初先明犯，
X39n0704_p0202c08║後論持義。犯中有二：一、明菩薩犯非無餘，堪任更受；
X39n0704_p0202c09║二、軟中上下，明犯輕重。就初段中，菩薩所犯無無餘
X39n0704_p0202c10║者，正明菩薩犯非無餘，堪任更受。聲聞犯重，不得更
X39n0704_p0202c11║受，名曰無餘；菩薩得受，是故無彼無餘犯也。如世尊
X39n0704_p0202c12║下，辯明菩薩須受分齊，瞋犯更受，貪犯不須。如世尊
X39n0704_p0202c13║說瞋犯更受非貪欲者，引說以分。問曰：前說四重法
X39n0704_p0202c14║中亦有貪犯，上言失戒，云何今言非貪欲犯？貪有二
X39n0704_p0202c15║種：一者、貪財犯而失戒；二者、貪色犯而不失。前據財
X39n0704_p0202c16║貪，此就色貪，兩言不違。問曰：貪財亦是失戒，何故世
X39n0704_p0202c17║尊偏言瞋犯？釋言：貪財無他覺利，於生必瞋，是故猶
X39n0704_p0202c18║名瞋犯失也。當知此下，論主釋經，以顯須受之分齊
X39n0704_p0202c19║也。當知此意，總以勸知，下別顯之。愛生能作一切所
X39n0704_p0202c20║作，故佛宣說非貪欲犯。利生是其菩薩所作，愛物能
X39n0704_p0202c21║為故曰能作。非作已下釋前瞋犯應更受也。非作更
X39n0704_p0202c22║受直立道理，瞋眾生下就過顯之。不度自他當無終
X39n0704_p0202c23║益，不作所作現闕交利，如是不作牒以結之。自下第
X39n0704_p0202c24║二明犯輕重。軟中上犯如四攝品者，上文宣說持犯
X39n0704_p0203a01║相中，舉犯不犯染及不染，軟中上犯勸物以知。然犯
X39n0704_p0203a02║不犯染及不染前已具辯，軟中上犯上來未解，故今
X39n0704_p0203a03║牒之指四攝品。今雖指彼，就下求之都無此相，當應
X39n0704_p0203a04║更指餘經論中四攝品也。亦可此言指前所說四攝
X39n0704_p0203a05║之行為四攝品，前文之中分四攝行以為十一，第十
X39n0704_p0203a06║門中明犯輕重，九品不同菩薩治罸，今指彼也。
X39n0704_p0203a07║下明持中，先明樂住，後明苦住。樂中有四：一、數，二、名，
X39n0704_p0203a08║三、釋，四、結。具三樂住，是舉數也。次列三名：行修圓滿，
X39n0704_p0203a09║名方便具；護戒心純，名淨心具；過修善因，現獲勝報，
X39n0704_p0203a10║助戒緣成，名本因具。次廣釋之。方便具中，戒不穿漏，
X39n0704_p0203a11║受體完也；淨身口等，持行淨也；淨身口意，明攝對治；
X39n0704_p0203a12║不犯發露，明離諸過；未起不為，名不數犯；已起能除，
X39n0704_p0203a13║名發露惡。是名下，結。就淨心中，初求心淨；不懈怠下，
X39n0704_p0203a14║明行心淨。前求淨中，始終分三：為法出家，不為身命，
X39n0704_p0203a15║始心淨也；但求佛法，不為身命。為義已下，明行淨也；
X39n0704_p0203a16║戒能義利，名之為義；既出家已，為義為禪，不為財也。
X39n0704_p0203a17║為沙門下，終心淨也；此即是慧，沙門慧體，涅槃慧果，
X39n0704_p0203a18║但為此果，不為非義；魔天五欲，是其非義，菩薩不求。
X39n0704_p0203a19║行心淨中，不懈未退，明攝善也；自分不懈，勝進不退。
X39n0704_p0203a20║不雜惡下，明離惡也；不雜眾惡不善之法，明離業也；
X39n0704_p0203a21║不雜煩惱，離煩惱也。受有已下，離苦果也；未來之苦，
X39n0704_p0203a22║名為受有；熾燃苦報，三途苦也；生老病死，人天苦也；
X39n0704_p0203a23║斷因離果，名為不雜，不雜之言，該此諸句。是名下，結。
X39n0704_p0203a24║本因可知。具三正下，牒以總結。
X39n0704_p0203b01║與此違下，翻樂明苦。上來廣釋一切戒竟。是名下，結。
X39n0704_p0203b02║是名略說、廣說一切，是結前也。前文之中有略有廣，
X39n0704_p0203b03║初就在家、出家分二，名之為略；後分三聚，謂之為廣。
X39n0704_p0203b04║是名略說，結前略也；是名廣說，結上廣也。此一切戒
X39n0704_p0203b05║分為難等，是開後也。謂下六門皆就一切隨義分矣。
X39n0704_p0203b06║就難戒中，初牒舉數。前門分二，此增說三。下諸門中，
X39n0704_p0203b07║隨次漸增。下別顯之。於中，初門捨樂專持，所以為難；
X39n0704_p0203b08║二、忍苦堅持，所以為難；三、常能具持，所以為難。一切
X39n0704_p0203b09║修行，修善法也；一切正受，止惡法也。此二受法，下明
X39n0704_p0203b10║持行。憶念不亂，順前善法；盡壽已下，順前止法。一切
X39n0704_p0203b11║門中，初牒舉數，次列四名。前三自利，後一利他。言正
X39n0704_p0203b12║受者，對緣始發。言性戒者，過習今成，如須陀洹性戒
X39n0704_p0203b13║成就。言習戒者，以本修故，今更能起。言方便者，四攝
X39n0704_p0203b14║行也。下釋可知。善人戒中，初牒舉數，後辯其相。前四
X39n0704_p0203b15║專持，後一能悔。就前四中，初一自利，後三利他。一切
X39n0704_p0203b16║行中，初牒舉數。六種、七種，一向略說。十三種者，前門
X39n0704_p0203b17║說五，今增為六，增六說七，六七合論，故有十三。言一
X39n0704_p0203b18║向者，前六修分，後七成分，從修向成，故云一向。下別
X39n0704_p0203b19║顯之。先明前六。六中，前三據修分別，後之三門就行
X39n0704_p0203b20║分別。前三修中，初一明其始心寬廣，第二明其正修
X39n0704_p0203b21║無罪。欲樂、苦行二俱離者，愛著五欲，名為欲樂；邪見
X39n0704_p0203b22║苦身，名為苦行。正修離此，故曰無罪。第三明其終成
X39n0704_p0203b23║堅固。於中有四：一、不為在家五欲所動，謂於喜處常
X39n0704_p0203b24║不還戒。五欲適情，名為喜處；見過深厭，故不還戒。二、
X39n0704_p0203c01║不為出家利養所動。三、不為外道邪論所動。四、不為
X39n0704_p0203c02║煩惱諸纏所動。不能侵欺，不微損也；亦不能奪，非全
X39n0704_p0203c03║失也。就此四中，初一受堅，後三持堅。是名下，結。後三
X39n0704_p0203c04║行中，三聚戒別，通前六也。
X39n0704_p0203c05║就律儀中，嚴成總舉，當知戒嚴總顯其相。謂聲聞下，
X39n0704_p0203c06║就人別指。菩薩所受，相同彼也。律儀結名，此是第四、
X39n0704_p0203c07║攝善第五、攝生第六。就後七中，初之三種，當相以分；
X39n0704_p0203c08║後之四種，約果以別。言順戒者，順善戒也；不順戒者，
X39n0704_p0203c09║離惡戒也。此二是受，護隨持戒。守禁名護，護隨前受，
X39n0704_p0203c10║故曰隨護。就後四中，大人報者，律儀果也。由離惡故，
X39n0704_p0203c11║得佛如來相好之報。故下文言：三十二相無差別因，
X39n0704_p0203c12║皆是持戒。故今舉果以別其因。次有兩句，攝善戒果。
X39n0704_p0203c13║增意是定，善趣是慧，出世聖道名為善趣，非謂三有
X39n0704_p0203c14║人天善趣。攝善得此，是故舉果以別其因。利生報者，
X39n0704_p0203c15║攝生果也。
X39n0704_p0203c16║就除惱中，初牒舉數，次釋，後結。釋中有五：一自思惟
X39n0704_p0203c17║不欲令他八事惱已。言八事者，身三口四加手石等
X39n0704_p0203c18║即為八也。二加我下以己方便，他不欲、我不欲，始不
X39n0704_p0203c19║欲也。言不喜者，八事現前心不喜也。如我既然，彼亦
X39n0704_p0203c20║如是。三云何下以理自遮。四以是故下結志不為。五
X39n0704_p0203c21║作是思下如念捨離。是名下結。
X39n0704_p0203c22║就明此世他世樂中，初牒舉數，次釋，後結，下解此世
X39n0704_p0203c23║他世樂義。釋中分戒以之為四，自餘五度各別為一，
X39n0704_p0203c24║故有九也。良以此中以戒為宗，故就戒中偏分為四：
X39n0704_p0204a01║前二自行，後二利他。亦可前二就法分別，惡法則遮，
X39n0704_p0204a02║善法則開；後之兩門對人分別，善者則攝，惡者則伏。
X39n0704_p0204a03║就後五中，檀俱戒者，離不施過。餘者例然。如是下，結。
X39n0704_p0204a04║下解此世、他世樂義。現修之時，得行愛味，名現法樂；
X39n0704_p0204a05║來獲勝報，名後世樂。清淨戒中，初牒舉數，次釋，後結。
X39n0704_p0204a06║釋中，前九修戒方便，後一行成離過清淨。就前九中，
X39n0704_p0204a07║初五自分，後四勝進。就自分中，初一正願，次二正修，
X39n0704_p0204a08║後二正行。初善受戒，為沙門等，不為身命，故名正願；
X39n0704_p0204a09║為求學果，名為沙門；為求佛果，名為菩提。次二修中，
X39n0704_p0204a10║初離不及，後離太過。不退起疑，離不及也；悔己所修，
X39n0704_p0204a11║名起疑悔。不過持戒，起非處疑，離太過也；修過已分，
X39n0704_p0204a12║心則掉動，不能入法，便生異想，言無聖道，名非處疑。
X39n0704_p0204a13║後二行中，初一集善。離懈怠者，離精進垢；不樂睡眠，
X39n0704_p0204a14║離精進障。日夜精進，顯前離怠；成就善法，顯前不樂
X39n0704_p0204a15║睡眠言也。後一離過，所謂離於放逸過也。如前說者，
X39n0704_p0204a16║如前護持律儀戒中，成就五種不放逸也。下勝進中，
X39n0704_p0204a17║初一正願，次一正行，次一正修，後一正解，亦名正見。
X39n0704_p0204a18║正願可知。
X39n0704_p0204a19║就正行中差別有三：一、正威儀；二者、正業；三者、正命。
X39n0704_p0204a20║就威儀中，攝持威儀，威儀始也；善於威儀，威儀成也。
X39n0704_p0204a21║就正業中，所作眾事方便修習，作業始也；善如法下，
X39n0704_p0204a22║作業成也。就正命中，正命具足，攝對治也；諂等悉離，
X39n0704_p0204a23║離諸過也。就正修中，離二邊者，修得中也；離樂及苦，
X39n0704_p0204a24║顯前離邊；世俗欲樂、外道苦行、菩薩悉離，正解可知。
X39n0704_p0204b01║上來九門修戒方便。第十、所受不缺減者，戒行成也。
X39n0704_p0204b02║此十下，結。
X39n0704_p0204b03║上來廣釋。自下第三、結嘆顯勝。是名戒聚，是總結也。
X39n0704_p0204b04║得菩提下，是嘆勝也。於中有四：一、遠得菩提；二、乃至
X39n0704_p0204b05║下，近獲五利；三、如前下，能為三事；四、所作下，總嘆顯
X39n0704_p0204b06║勝，令物愛求。就初段中，得菩提者，總明得果，滿是尸
X39n0704_p0204b07║羅。得菩提者，釋得所由。第二段中，乃至未成得五利
X39n0704_p0204b08║者，總以標舉，下別顯之。前三是其行報福利。為佛念
X39n0704_p0204b09║者，現在修時，佛常護念。終時喜者，死時無悔。捨身已
X39n0704_p0204b10║下，後報殊勝。後二明其行德福利。戒度成者，戒行成
X39n0704_p0204b11║也。性戒成者，戒心成也。第三段中，句別有三：一、攝九
X39n0704_p0204b12║為三；二、明三聚能為三事；三、雙結之。就初段中，先牒
X39n0704_p0204b13║前九，後攝為三。第二段中，三種為三，總以標舉，次別
X39n0704_p0204b14║顯之。言律儀戒令心住者，律儀防非，心不從惡，學戒
X39n0704_p0204b15║不捨，名為心住。餘二可知。是名下，結。是名菩薩一切
X39n0704_p0204b16║事者，是總結也。所謂下，別。現法樂住，結前律儀令心
X39n0704_p0204b17║住也。身心不倦，具佛法者，結前攝善自成法也。成就
X39n0704_p0204b18║生者，結前攝生成眾生也。此名三聚以為三事，下雙
X39n0704_p0204b19║結之。是名菩薩一切戒者，結前九種為三聚也。是名
X39n0704_p0204b20║戒福，結前三聚為三事也。自下第四、結嘆顯勝中，無
X39n0704_p0204b21║餘，廣也；無上，勝也；三世同學，嘆其要也。
X39n0704_p0204b22║論本第六
X39n0704_p0204b23║○忍品第十一
X39n0704_p0204b24║忍品者，由持戒故、不惱眾生，故次明忍。廣辯忍義，故
X39n0704_p0204c01║云忍品。
X39n0704_p0204c02║就此品中，初問，次釋，後總結嘆。云何問也？釋中，初先
X39n0704_p0204c03║開列章門，後廣辯釋。前開門中，有九舉數，性等列名。
X39n0704_p0204c04║言自性者，忍行體性。言一切者，忍行之相。忍相非一，
X39n0704_p0204c05║故云一切。言難忍者，忍行殊勝，忍心決定，難忍能忍，
X39n0704_p0204c06║故名為難。一切門者，攝行寬廣，一切忍行攝入此門，
X39n0704_p0204c07║名一切門。言善人者，忍行純善，善心修忍，故名善人。
X39n0704_p0204c08║一切行者，忍行具足，一切緣中成就忍行，故名一切。
X39n0704_p0204c09║言除惱者，忍行功能，修此忍時，能除物惱，名除惱忍。
X39n0704_p0204c10║此世他世樂者，忍行利益，修此忍行，能令自他現未
X39n0704_p0204c11║獲慶，故名此世他世樂。清淨忍者，忍行離過，修時無
X39n0704_p0204c12║罪，故名清淨。下廣解釋。釋自性中，初問，次釋，後總結
X39n0704_p0204c13║之。釋中四句。依思力者，依現思力，能安忍也。若性忍
X39n0704_p0204c14║者，由過久習，今能忍也。
X39n0704_p0204c15║此二忍性，下二忍因。一切諸忍依無貪者，貪愛己身，
X39n0704_p0204c16║逢違則忿，故依無貪。純一悲者，依無瞋也。無悲憐物，
X39n0704_p0204c17║遇違便怒，故依悲也。一切忍中，初問，次釋，後總結之。
X39n0704_p0204c18║釋中兩番：一、隨人，分二；二、隨行，分三。此二各三，牒前
X39n0704_p0204c19║開後。次列三名。他不益者，他人加損，能堪忍也。安苦
X39n0704_p0204c20║忍者，因修致惱，能安忍也。法思忍者，理中忍也。於八
X39n0704_p0204c21║解處審觀名思，思心住法名法思忍。下廣釋之。
X39n0704_p0204c22║解。初門中，先牒後釋。釋中，先明他不饒益；作是學下，
X39n0704_p0204c23║對之修忍。前中，初言久來大苦，明己性苦。由性苦故，
X39n0704_p0204c24║他逼生惱，是故明之。久遠深苦，無聞重苦，他不饒益。
X39n0704_p0205a01║現前迫者，正明他人不饒益也。下修忍中，先修三觀，
X39n0704_p0205a02║自調己心；後習五想，對緣能忍。何者三觀？一、以業自
X39n0704_p0205a03║責；二、又我下，以智自開；三、又聲聞下，以大自解。前中，
X39n0704_p0205a04║初言作是學等，往業自責，去其瞋心。云何去瞋？苦藉
X39n0704_p0205a05║因緣，過業為因，他逼為緣，因強緣弱。因是我作，不能
X39n0704_p0205a06║自責，何為偏得瞋他弱緣？作是學者，忍意難成，故須
X39n0704_p0205a07║學也。是我自業過惡招者，略明現苦。由其往因，本作
X39n0704_p0205a08║罪因，得今日苦，重復顯之。今若已下，懼增後苦，生其
X39n0704_p0205a09║忍心。第二段中，我身及彼俱是行苦，直出道理。下明
X39n0704_p0205a10║修忍。彼無智等，恕彼愚短，不生瞋心。我有智下，以智
X39n0704_p0205a11║自開，生其忍心。第三段中，聲聞自利，舉小例大，去其
X39n0704_p0205a12║瞋心；況菩薩者，以大自解，生其忍心。自下第二、更於
X39n0704_p0205a13║眾生修習五想，心難調故。於中有三：一、略；二、廣；三、釋
X39n0704_p0205a14║忍義。就初段中，如是思已，牒前生後。修五想者，略以
X39n0704_p0205a15║標舉。於怨親下，略明修益。怨親中人，違順分別；下中
X39n0704_p0205a16║勝品，優劣分別；若苦若樂，就報分別；有德無德，行業
X39n0704_p0205a17║分別。如是能忍，總結修益。第二、廣中，初問起發，次列
X39n0704_p0205a18║五名。五中，初一、共凡夫想，中有三門，共二乘想；下一、
X39n0704_p0205a19║菩薩不共之想。本親想者，觀生本親，故能安忍。法數
X39n0704_p0205a20║想者，觀生但是五陰法數，無人可瞋。無常想者，觀生
X39n0704_p0205a21║法數，性是無常，惱者已謝，現無可瞋。言苦想者，觀生
X39n0704_p0205a22║法數，體是大苦，唯合憐愍，不應瞋也。攝取想者，觀生
X39n0704_p0205a23║可愍，理宜攝取，不應瞋也。下廣釋之。本親，牒初。下釋
X39n0704_p0205a24║有三：一、修想方便；二、於怨憎下，親想成就；三、依本親
X39n0704_p0205b01║下，想成能忍。
X39n0704_p0205b02║第二門中，法數牒前。下釋有三：一、修想方便；二、如是
X39n0704_p0205b03║思下，法想成就；三、依法想下，想成能忍。就初段中，先
X39n0704_p0205b04║觀所有。因緣行者，觀生無性，唯從過去業因緣行之
X39n0704_p0205b05║所集起，名因緣行。觀生唯是因緣行攝，故云行數。數
X39n0704_p0205b06║者，猶是流例之謂。如出家者，名為僧數，此亦如是。言
X39n0704_p0205b07║法數者，現求眾生，唯是五陰諸法之數，故云法數。此
X39n0704_p0205b08║明所有。下觀所無。初一無字，遍下諸句，所謂無我、無
X39n0704_p0205b09║生、無命，乃至無諍。
X39n0704_p0205b10║第三門中，無常牒前。下釋亦三：一、修想方便；二、如是
X39n0704_p0205b11║思下，無常想成；三、依無常下，想成能忍。無常有二：第
X39n0704_p0205b12║一、正修無常之想。言生所起一切悉是無常死者，觀
X39n0704_p0205b13║性無常。有為諸法生相集起，名生所起。於中亦有住、
X39n0704_p0205b14║異等想，就初說生。性是無常盡壞之法，故云死法。於
X39n0704_p0205b15║上復有不益事者，觀事無常。二、智者下，以理自遮，不
X39n0704_p0205b16║應惱彼。
X39n0704_p0205b17║第四門中苦相牒前，下釋有三：一修想方便，二正思
X39n0704_p0205b18║下苦想成就，三依苦相下想下想成能忍。前中有二：
X39n0704_p0205b19║一觀眾生齊具三苦，先觀具力，後況不具。三乘聖人
X39n0704_p0205b20║神變自在名為大力。尚不離者，總明具苦，標勝擬劣
X39n0704_p0205b21║故說為尚，三苦恒隨稱曰不離，三苦體狀故名三相。
X39n0704_p0205b22║所謂下別。三苦名義廣如別章。言變易者，猶是壞苦，
X39n0704_p0205b23║遷壞名變。況不具者，凡夫無力名為不具，聖尚不離
X39n0704_p0205b24║況此凡下。二作是學下以理自遮不惱於彼。
X39n0704_p0205c01║第五門中，攝想牒前。下釋有三：一、起攝想；二、如是思
X39n0704_p0205c02║下，攝想成就；三、依攝想下，想成能忍。前中兩句：初、起
X39n0704_p0205c03║攝想；二、不應下，以理自遮，不應惱彼。
X39n0704_p0205c04║自下第三、總釋忍義。云何？問也。言不瞋者，內心不瞋。
X39n0704_p0205c05║言不報者，身口不報。此據當時。不懷恨者，後無結恨。
X39n0704_p0205c06║是名下，結。
X39n0704_p0205c07║安苦忍中，初牒前門，次釋，後結。釋中有三：一、修觀方
X39n0704_p0205c08║便；二、如是思下，忍觀成就；三、一切苦下，觀成能忍。前
X39n0704_p0205c09║中，先舉無益之苦久來虗受，用以自誡；後舉有益，理
X39n0704_p0205c10║必須忍。就無益中，昔來求欲為諸苦因，生大苦者，總
X39n0704_p0205c11║明求欲能生大苦。因求致惱，故名求欲以為苦因，因
X39n0704_p0205c12║是能生無量大苦。所謂下，別。皆是下，結。彰彼大苦皆
X39n0704_p0205c13║由癡故，久處不覺。下明有益，理必須忍。今修樂因，無
X39n0704_p0205c14║量悉忍，過重自要，況復小苦？以重況輕，顯必能為上
X39n0704_p0205c15║來修觀。如是思時，覺慧具者，忍觀成也。覺知先來無
X39n0704_p0205c16║益之苦，名為覺具；知有益苦，理必須受，名為慧具。一
X39n0704_p0205c17║切苦下，對緣。能忍中，初總；八種下，別。雖受眾苦，要當
X39n0704_p0205c18║安下，總以結嘆。初總可知。第二別中，八種舉數，依等
X39n0704_p0205c19║列名。言依處者，謂乞食等四依處也。世法處者，衰惱
X39n0704_p0205c20║事也。在世必有，名世法處。威儀處者，謂行住等四威
X39n0704_p0205c21║儀也。攝法處者，求法行也。隨戒處者，持戒行也。方便
X39n0704_p0205c22║處者，修善行也。起修善巧，故名方便。利生處者，化他
X39n0704_p0205c23║行也。諸所作者，營世業也。此等皆是生忍之所，故悉
X39n0704_p0205c24║名處。下廣顯之。依中，先牒，次釋，後結。釋中有二：一、明
X39n0704_p0206a01║依處，二、明能忍。就明依中，謂四依處，總以標舉。盡形
X39n0704_p0206a02║乞食、著糞掃衣、樹下而坐、病服陳棄，此四是其起行
X39n0704_p0206a03║所依，故名為依。下別顯之。依法出家，憑依人也。得比
X39n0704_p0206a04║丘分，依行體也。戒者是其比丘之因，名比丘分。若得
X39n0704_p0206a05║已下，正辯依相，但明乞食。若得麤者，弊惡苦也。不恭
X39n0704_p0206a06║敬者，輕慢苦也。留難不時，留礙苦也。下明能忍。
X39n0704_p0206a07║就世法中，初牒前門，次釋，後結。釋中，先明世間之法，
X39n0704_p0206a08║後明能忍。明世法中，有九舉數，次列九名。前四違緣，
X39n0704_p0206a09║合故生苦；後五順緣，離故生苦。前四猶是世八法中
X39n0704_p0206a10║四違法也。世八法者：一、利，二、衰，三、毀，四、譽，五、稱，六、譏，
X39n0704_p0206a11║七、苦，八、樂。八中，初二是其身法，財榮潤己，名之為利；
X39n0704_p0206a12║打縛等事，名之為衰。次四口法，當善而論，說以為稱；
X39n0704_p0206a13║當惡而談，說以為譏；過善而讚，說之為譽；過惡而說，
X39n0704_p0206a14║謂之為毀。後二意法，此八種中，順法易忍，故此不論；
X39n0704_p0206a15║衰、譏、毀、苦，違心難忍，今偏舉之。就後五中，前二依果，
X39n0704_p0206a16║盡壞生苦；後三正報，衰滅生苦。壞法壞者，資生樂具，
X39n0704_p0206a17║性是壞法，遇緣壞也。盡法盡者，向猶質在，此全盡也。
X39n0704_p0206a18║後正報中，老法老者，內報性是衰老之法，時至便老，
X39n0704_p0206a19║名老法老。病、死亦然。下結
X39n0704_p0206a20║就威儀中，初牒前門，次釋，後結。釋中，先明威儀差別，
X39n0704_p0206a21║後明能忍。明威儀中，有四舉數，次列四名，下辯其相。
X39n0704_p0206a22║若行若坐，除去陰障，不非時臥，就行就坐，明疲極苦。
X39n0704_p0206a23║臥床坐床，草葉敷者，就坐就臥，明其所依麤弊苦也。
X39n0704_p0206a24║略不明住。因此已下，明其能忍。是名下，結。
X39n0704_p0206b01║攝法牒前，下廣釋之。有七舉數，次列其名。寶供為一，
X39n0704_p0206b02║德供為二，諮法為三，廣說為四，妙嘆為五，獨靜已下
X39n0704_p0206b03║以之為六，憶念已下以為第七。初一攝福，後六攝智。
X39n0704_p0206b04║供養三寶，名寶供養。後六智中，前四攝聞，次一攝思，
X39n0704_p0206b05║後一攝修。就聞慧中，供養有德，從之求法，名德供養。
X39n0704_p0206b06║此一是其求法方便。諮受正法，正聞法也。此二自利，
X39n0704_p0206b07║下二利他。廣為說者，初為說也。妙音嘆者，嘆令受也。
X39n0704_p0206b08║就思慧中，獨靜思惟，思慧始也。稱量思，次觀察思。成
X39n0704_p0206b09║就修慧中，憶念攝受。修止觀者，學定慧也。此七種法，
X39n0704_p0206b10║總以結之。方便修者，起明第六方便處也。依前七法，
X39n0704_p0206b11║進學所行，名方便修。所起眾苦悉能忍者，總明前苦
X39n0704_p0206b12║皆能忍也。
X39n0704_p0206b13║就隨衣中，初牒、後釋。釋中，先明隨戒差別，後明能忍。
X39n0704_p0206b14║就隨戒中，有七舉數，下別顯之。第三、捨除不如法行，
X39n0704_p0206b15║心正念者，謂離殺、盜、邪婬等也。餘悉可知。如是等下，
X39n0704_p0206b16║總結能忍。利生，牒前略說十一，顯其相也。如前說者，
X39n0704_p0206b17║如戒品說：同事有二，愛語有一，布施有四，利行有四。
X39n0704_p0206b18║通合十一。因是下，結。所作，牒前。下釋，可知。雖受已下，
X39n0704_p0206b19║總以結嘆。是名已下，總結安苦。
X39n0704_p0206b20║法思忍中，先牒後釋。釋中，初言於法正釋。善觀開覺，
X39n0704_p0206b21║是總釋也。正釋據始，於法觀察，簡是去非，故云正釋。
X39n0704_p0206b22║善觀為次，如法照知，名為善觀。開覺為終，於諸法中
X39n0704_p0206b23║開解覺悟，故名開覺。於八下，別。別中，初言八處深念，
X39n0704_p0206b24║略標舉也。所謂下，廣。先廣八處。三寶為三，寶義為四，
X39n0704_p0206c01║神力為五，因果為六，得義為七，方便為八。所知行處，
X39n0704_p0206c02║總結前八。此等皆是解心所知，故名所知；證心行處，
X39n0704_p0206c03║名為行處。又復解下，廣前深念，有二舉數。久修快淨，
X39n0704_p0206c04║列其二名。久遠修習，世間解也；得快淨智，出世智也。
X39n0704_p0206c05║亦可久修，是其教解；淨智是證，
X39n0704_p0206c06║上來廣釋。自下第三、總結一切。是名一切，是結前也。
X39n0704_p0206c07║於二分別為難忍等，是開後也。謂於在家、出家二中，
X39n0704_p0206c08║開為難等。難中，初門有三舉數：前門說二，今說增三。
X39n0704_p0206c09║下諸門中，隨次漸增。下別列名。初下劣者，備含多種：一、
X39n0704_p0206c10║位分下；二、德業下；三、年夏下；四、卑下，謂妻子等；五者、
X39n0704_p0206c11║賤下，謂凡庶等。餘二可知。一切門中，初問舉數，後廣
X39n0704_p0206c12║分別。前三對已，違順分別；後一對已，階降分別。下中
X39n0704_p0206c13║上者，備含多種：一者、就位，分下中上；二、就德業，分下
X39n0704_p0206c14║中上；三、就年夏，分下中上；四、就尊卑，分下中上；五、就
X39n0704_p0206c15║貴賤，分下中上；六、就惱事，分下中上。善人忍中，初問
X39n0704_p0206c16║舉數，後廣分別。前二自利，後三利他。自中，初一見忍
X39n0704_p0206c17║福利。於中，初總，次別，後結。見忍大利，是初總也。謂修
X39n0704_p0206c18║下，別。於未來世不多結恨，無怨憎苦；不多乖離，心多
X39n0704_p0206c19║喜樂，無愛別苦；死時無悔，生善趣等，無求不得苦。無
X39n0704_p0206c20║有惡法，求離不得，故無悔恨；無有善果，求而不得，故
X39n0704_p0206c21║生善趣及天上也。善趣，人道；天上，天道。如是下，總以
X39n0704_p0206c22║結之。此初門竟。
X39n0704_p0206c23║自下第二、忍利他中，教他為一，歎忍為二，隨喜為三，
X39n0704_p0206c24║通前五也。一切行中，初問舉數。前六修分，後七成分，
X39n0704_p0207a01║合為十三。下廣分別。先廣前六。六中，初一畏苦故忍，
X39n0704_p0207a02║次有一門念生故忍。與樂名慈，拔苦稱悲。親厚，顯前
X39n0704_p0207a03║慈悲深也；親愛，顯前親厚極也。下有四門求菩提忍。
X39n0704_p0207a04║於中，初二善趣地忍：願樂菩提、欲滿羼提，接善心也。
X39n0704_p0207a05║願樂菩提，是求果心；欲滿羼提，是求因心。第二、受法，
X39n0704_p0207a06║離過行也。忍力出家，受法方便，常具受持正受法也。
X39n0704_p0207a07║自下結之。是出家忍，結忍出家；名受法忍，結具受戒。
X39n0704_p0207a08║次一性忍，是種性上。種性具，是足種性地。先修現住，
X39n0704_p0207a09║是解行地。亦可種具，足其性種。先修現住，是其習種。
X39n0704_p0207a10║是名下，結。次一正念，是初地上。知法無生，生空觀也；
X39n0704_p0207a11║見離言法，法空觀也。是名下，結。與理相應，名正念忍。
X39n0704_p0207a12║次明後七不益忍者，此猶是前他不益也。一切忍者，
X39n0704_p0207a13║猶是向前安苦忍也。此之兩門對境分別。次二約就
X39n0704_p0207a14║時處分別，一切處忍就處明也，一切時忍就時辯也。
X39n0704_p0207a15║下有三門就具分別，相顯可知。
X39n0704_p0207a16║除惱忍中，初問舉數，次廣，後結，下釋除惱。廣中，前三
X39n0704_p0207a17║對人分別。言苦求者，苦人來求，菩薩能忍；後二惡人，
X39n0704_p0207a18║菩薩能忍。言㐫暴者，一向惡人出家犯戒，是雜惡人。
X39n0704_p0207a19║下有五句，化益分別五種堪忍，總標舉也。下別顯之。
X39n0704_p0207a20║此五還對前三眾生以明化益，苦生為除，對前苦求
X39n0704_p0207a21║為除苦也。後四通對㐫暴雜惡以除惡也。言求法者，
X39n0704_p0207a22║自始求法，法次法向，自依法行，此二是其利他方便。
X39n0704_p0207a23║廣說口益，營助身益，此二正化精進堪能。總結五也。
X39n0704_p0207a24║是名八種通以結之。下總解釋除惱之義。所患為惱，
X39n0704_p0207b01║為除違緣逼惱苦也，此即是前苦求為除。所少堪益，
X39n0704_p0207b02║為除順緣不足苦也，此即是前不善眾生為說助也。
X39n0704_p0207b03║就明此世他世樂中，初問舉數，次廣辯釋，後解此世
X39n0704_p0207b04║他世樂義。下總結之。初段可知。第二廣中，住不放逸
X39n0704_p0207b05║忍行所依，般若實慧是不放逸，菩薩住此故能堪忍。
X39n0704_p0207b06║堪忍已下對緣明忍。自苦有五，他苦有四，合為九也。
X39n0704_p0207b07║自中五者：一忍寒熱，二忍飢渴，三忍蚊蝱，四忍風日
X39n0704_p0207b08║眾毒所觸，五忍身心疲弊之苦。他中四者，所謂生老
X39n0704_p0207b09║病死苦也。於此諸苦能忍饒益。如是忍下解釋此世
X39n0704_p0207b10║他世樂義。先就自論，後就他說。相續可知。是名下結。
X39n0704_p0207b11║清淨忍中，初牒舉數，次釋，後結。釋中，前八修習忍行，
X39n0704_p0207b12║次一忍因，後一離障。就前八中，初六自忍，後二助他。
X39n0704_p0207b13║就自忍中，無返報者，當時不報；不起恚者，後無恚恨；
X39n0704_p0207b14║無怨想者，永絕餘想。言常饒益向如本者，非直無想，
X39n0704_p0207b15║加欲益之，此文是倒。若正為文，應言常益如向本心，
X39n0704_p0207b16║指本為向。菩薩本心欲益眾生，雖逢損惱，猶起益心，
X39n0704_p0207b17║如向本心，後如是也。於不饒益軟語謝者，謂於他人
X39n0704_p0207b18║不益己者，軟言謝也。由我無巧，令彼惱我，故須謝之。
X39n0704_p0207b19║彼來懺謝，菩薩忍受。下助他中，不忍有患，故須悲之；
X39n0704_p0207b20║修忍有德，故須敬也。倍敬佛者，佛無煩惱，起忍不難；
X39n0704_p0207b21║彼具煩惱，而能堪忍，用力過佛，故倍敬也。第九一門，
X39n0704_p0207b22║修忍之因，以悲深故，能起忍也。後一離障，相顯可知。
X39n0704_p0207b23║如是十種以結之。
X39n0704_p0207b24║上來廣釋。自下第三、結嘆顯勝。從性至淨，廣大無量，
X39n0704_p0207c01║結嘆行廣。大菩提因，依見必得，結嘆行能。
X39n0704_p0207c02║○精進品第十二
X39n0704_p0207c03║精進品者，由忍住緣便能無間䇿修善法，故次忍後
X39n0704_p0207c04║明其精進，廣辯此義名精進品。
X39n0704_p0207c05║就此品中，初問，次釋，後總結嘆。釋中，初先開列九門，
X39n0704_p0207c06║後廣辯釋。前開門中，有九舉數；性等列名，名同前釋。
X39n0704_p0207c07║下廣釋之。性中，初問，次釋，後結。釋中有四：一、明其體；
X39n0704_p0207c08║二、辯其能；三、明所離；四、明所起。是菩薩心，是其體也。
X39n0704_p0207c09║蓋乃是其精進心數，通名心矣。堪能已下，乃至不斷，
X39n0704_p0207c10║是其能也。於中四句：堪攝為一，是自利行；利安為二，
X39n0704_p0207c11║是利他行。此二一對，就行分別。熾燃為三，明其頓修；
X39n0704_p0207c12║不斷為四，明其常修。此二一對，據修分別。亦不顛倒，
X39n0704_p0207c13║是所離也。精進發動，喜入邪中，故明不倒；正智俱故，
X39n0704_p0207c14║不顛倒也。起身、口、意，是所起也。謂精進心起身等業，
X39n0704_p0207c15║就一切中，初問後釋。釋中兩段：一、隨形，分二；二、隨行，
X39n0704_p0207c16║分三。此二各三，牒以舉數。次列其名。三中，初一起願
X39n0704_p0207c17║精進。弘者是大，誓者是願，依精進心發生大願，名弘
X39n0704_p0207c18║誓精進。後二是其起行精進。攝善法者，起自利行；攝
X39n0704_p0207c19║眾生者，起利他行。下廣釋之。解弘誓中，初牒，次解，後
X39n0704_p0207c20║結，下嘆。初牒可知。解中，先起精進心數，是精進體。下
X39n0704_p0207c21║起弘誓。堪被誓鎧，略明弘誓。誓心難壞，如似被鎧，故
X39n0704_p0207c22║從喻稱，名為被鎧。我為一下，廣明弘誓。為一眾生，所
X39n0704_p0207c23║為極少；百千大劫為一日夜，時之極長；在地獄中，苦
X39n0704_p0207c24║之極重；至成佛者，所趣極遠。斯乃菩薩過重自要。況
X39n0704_p0208a01║復已下，以重況輕，顯必能為。是名下，結。像類下，嘆。嘆
X39n0704_p0208a02║中有二：初、嘆始況終；二、嘆誓能。就前嘆中，像類菩薩
X39n0704_p0208a03║牒弘誓人。始起願心，未有真行，已似菩薩，故云像類。
X39n0704_p0208a04║弘誓精進，牒前誓心。起少解下，嘆始況終。少解少信，
X39n0704_p0208a05║已能長養無量勤性，是嘆始也。於大乘法麤信微解，
X39n0704_p0208a06║名少信解。依此信解起弘誓心，名為長養弘誓。能與
X39n0704_p0208a07║無量勝慧為本，名為無量開覺之性。能與無量勝修
X39n0704_p0208a08║為本，名為無量勤方便性。況復成就，是況終也。於大
X39n0704_p0208a09║乘中少解少信，已能如是長養無量開覺勤性，何況
X39n0704_p0208a10║信解究竟成就。下嘆誓能。如是弘誓精進菩薩，牒前
X39n0704_p0208a11║誓人。為菩提故，利生不難，正嘆誓能。
X39n0704_p0208a12║攝善精進，牒第二門。下釋，有二：一、明精進為攝諸度，
X39n0704_p0208a13║相顯可知。二、隨修，分七：先總舉數，次廣分別，後歎顯
X39n0704_p0208a14║勝。然此七種，行實同時，隨相以分，非無階降。於中，初
X39n0704_p0208a15║三種性行德，次一解行，次一初地，次一在於二地已
X39n0704_p0208a16║上，後一在於八地已上。種性三中，初一離惡，後二攝
X39n0704_p0208a17║善。就離惡中，不動列名，下別顯之。別有三種：一、煩惱
X39n0704_p0208a18║不動，二、異論不動，三、諸苦不動。下攝善中，初一功德，
X39n0704_p0208a19║後一智慧。就智慧中，得明處者，謂於無量五明處法，
X39n0704_p0208a20║智攝在心，故名為得。此世諦智，安住正念第一義智。
X39n0704_p0208a21║方便具者，解行行也。解行能為出世方便究竟，名方
X39n0704_p0208a22║便具。下釋其相。所當得義、不顛倒道、隨順得者，無上
X39n0704_p0208a23║菩提是當得義，十地是其當義家道。道中不邪，名不
X39n0704_p0208a24║顛倒。解行攝取當義家道，名隨順得。正精進者，初地
X39n0704_p0208b01║行也。契證正道，名之為正。起願趣果，名為精進。下釋
X39n0704_p0208b02║其相。義饒益者，自分行也。真行潤已，名義饒益。所當
X39n0704_p0208b03║得義、成就願者，精進願也。無上菩提是當得義，初地
X39n0704_p0208b04║願求，名成就願。言熾燃者，二地已上修道行也。修道
X39n0704_p0208b05║無間，故曰熾燃。常勤方便，釋顯其相。言離慢者，八地
X39n0704_p0208b06║已上成就行也。以離功用，分別心息，名為離慢。心不
X39n0704_p0208b07║自舉，釋顯其相。
X39n0704_p0208b08║上來廣釋，下嘆顯勝。於中四句：一、明精進疾滿諸度，
X39n0704_p0208b09║能得菩提；二、一切下，明菩提行由精進成，菩提是果，
X39n0704_p0208b10║行由因也；三、是故下，結嘆顯勝；四、世尊下，引說證成
X39n0704_p0208b11║利生精進。列數指前難精進中，初問舉數，次釋，後嘆。
X39n0704_p0208b12║釋中，初一專修故難；第二門者，常修故難；第三門者，
X39n0704_p0208b13║善修故難。先釋，後結。釋中六句：平等為一，修心得中；
X39n0704_p0208b14║分別為二，正智不邪；德具為三，行德圓成；不緩不急
X39n0704_p0208b15║為第四門，顯前平等；不倒為五，顯前分別；義益為六，
X39n0704_p0208b16║顯前德具。下嘆顯勝。依此精進能利眾生，故為悲因；
X39n0704_p0208b17║能入實義，故為慧因。一切門中，初問舉數，次列四名。
X39n0704_p0208b18║捨染離惡，生淨修善，此二一對行修分別；淨業修福，
X39n0704_p0208b19║增智起慧，此二一對行德分別。下廣可知。就善人中，
X39n0704_p0208b20║初問舉數，後廣分別。初四世間，後一地上。就世間中，
X39n0704_p0208b21║隨修始終，故分四種。於中，初一起願廣大。言無不作
X39n0704_p0208b22║一切欲者，是廣欲也。謂於一切廣大欲中，無不作矣。
X39n0704_p0208b23║方便不息，是常欲也。次一不下，發修務勝。下顯其相。
X39n0704_p0208b24║行不頓成，所以若中；漸學彌高，所以若上。從中至上，
X39n0704_p0208c01║故曰長養。次一不懈，攝行不退。於中八句：不懈為一，
X39n0704_p0208c02║自分䇿勤；勇猛為二，勝進不退。此二對一。熾燃為三，
X39n0704_p0208c03║明其專修；長久為四，明其常修。此二一對。下重顯之。
X39n0704_p0208c04║精進為五，顯前不懈；不退為六，顯前勇猛；不息為七，
X39n0704_p0208c05║顯前熾燃；不壞為八，顯前長久。次一不倒，巧觀求出。
X39n0704_p0208c06║前三正是世間所行，此明方便趣入出道。言不顛倒
X39n0704_p0208c07║義饒益者，舉其所求。出世正證，名不顛倒；行利成就，
X39n0704_p0208c08║名義饒益。方便攝者，能求行也。解行發修，趣求彼義，
X39n0704_p0208c09║名方便攝。勤方便者，出世行也。趣佛無間，名勤方便。
X39n0704_p0208c10║速疾菩提，顯其相也。
X39n0704_p0208c11║一切行中，初問舉數，次釋，後結。釋前六中，初先牒前，
X39n0704_p0208c12║次釋，後嘆。釋中，初二修義分別：初常，後頓。次有兩門
X39n0704_p0208c13║對因分別：初對過因，後對現因。下有兩門修分分別：
X39n0704_p0208c14║初一自分，後一勝進。不動精進，自分堅也。下別顯之。
X39n0704_p0208c15║苦觸不動，行不動也。不向餘義，願不動也。人天二乘，
X39n0704_p0208c16║名為餘義。菩薩不向不知足者，勝進無厭，限量不喜，
X39n0704_p0208c17║釋顯其相。下牒嘆勝，成六牒前。慇勤已下，是嘆勝也。
X39n0704_p0208c18║始心專精，故曰慇勤。正修不動，名堪堅固。終成不退，
X39n0704_p0208c19║名於諸法不可壞也。釋後七中，初先牒舉，次釋，後結。
X39n0704_p0208c20║釋中，初一起欲方便，後六正修。與欲俱者，精進之心
X39n0704_p0208c21║與欲俱也。下釋其相。言慇勤者，是精進心。欲願菩提，
X39n0704_p0208c22║是樂欲心。是二相隨，故名為俱。後六修中，攝為三對：
X39n0704_p0208c23║初二一對修分分別：前一自分，後一勝進。等具足者，自
X39n0704_p0208c24║分具也。下釋其相。諸餘煩惱染汙心住，舉劣顯勝。諸
X39n0704_p0209a01║餘眾生情與惑俱，名染心住。菩薩於善等心住者，辯
X39n0704_p0209a02║勝過劣。於善等住，故勝餘生。言勝進者，求勝行也。下
X39n0704_p0209a03║釋其相。諸餘煩惱、上煩惱住，舉劣顯勝。性使之結，直
X39n0704_p0209a04║名煩惱。麤起之惑，名上煩惱。諸餘眾生與彼惑俱，無
X39n0704_p0209a05║心欲斷，名為心住。斷彼煩惱，如救頭燃。辯勝過劣，準
X39n0704_p0209a06║前類之，文少不足。若具，應言：菩薩精進，斷彼煩惱，如
X39n0704_p0209a07║救頭燃。次二：一、對解行分別。初解、後行。求精進者，求
X39n0704_p0209a08║法生解，明處求故，釋顯其相，謂求五明。學精進者，依
X39n0704_p0209a09║法起行。下釋其相。彼如是法，五明處中內論法也。隨
X39n0704_p0209a10║其所應，起法次者，隨己所宜，起修行也。此二如前力
X39n0704_p0209a11║性品說。後二：一、對行利分別。前一利他，相顯可知；後
X39n0704_p0209a12║一自利，自正方便，攝善行也。護精進者，離過行也。是
X39n0704_p0209a13║名下，結。上來釋竟。如是十三，釋已總結。除惱及樂，指
X39n0704_p0209a14║同忍說。彼前忍中，除惱有八：一、苦求不惱，二、㐫惡人
X39n0704_p0209a15║堪忍不惱，三、雜惡者堪忍不惱，四、為除苦，五者、求法，
X39n0704_p0209a16║六、法次法向，七、廣宣說，八、所作營助。此同彼也。又前
X39n0704_p0209a17║忍中，所明此世、他世樂者，有其九種：一、忍寒熱，二、忍
X39n0704_p0209a18║飢渴，三、忍蚊蝱，四、忍風日，五、忍疲極。此為前五。後復
X39n0704_p0209a19║於彼生、老、病、死四種眾生，堪忍攝化而以為四。通前
X39n0704_p0209a20║說九，今說同彼。
X39n0704_p0209a21║就清淨中，初問舉數，次列其名。十中，前三是世間行，
X39n0704_p0209a22║後七出世。就前三中，隨順行始，隨過修治，故曰隨順。
X39n0704_p0209a23║修習行次，欲趣出道，依於教授、教誡法中精勤修習。
X39n0704_p0209a24║專著行終，由前修故，出世相現，隨相起求，情無實怠，
X39n0704_p0209b01║故曰專著。就後七中，初三見道，次三修道，後一在其
X39n0704_p0209b02║無功用道。就見道中，言善攝者，於出世法善修相應，
X39n0704_p0209b03║故曰善攝。時具足者，於前攝時具足修也。分別相者，
X39n0704_p0209b04║於前修時分別知也。次修道中，言不退者，始心不怯。
X39n0704_p0209b05║言不壞者，正修不動。言平等者，終成得中。無功用中，
X39n0704_p0209b06║言回向者，法水中趣順菩提，故曰回向。下廣釋之。就初
X39n0704_p0209b07║門中，為斷煩惱，隨應修治，總釋隨順。隨患所應，教修
X39n0704_p0209b08║治也。如愛下，別。如是下，結。第二門中，初簡前門，次釋，
X39n0704_p0209b09║後結。非成初業，是簡前也。修五度行，在始名初，今非
X39n0704_p0209b10║彼也。謂心住下，正解修習。依法奉修，名為心住。教授、
X39n0704_p0209b11║教誡，此句是總，下別顯之。修習方便，是前教授集善
X39n0704_p0209b12║行也。調伏方便，是前教誡離惡行也。是名下，結。第三
X39n0704_p0209b13║門中，非習精進，方便心住，是簡前也。修精進者，是前
X39n0704_p0209b14║總明。教授已下，是前釋相。教授、教誡，是前門中教授、
X39n0704_p0209b15║教誡。言方便者，是前門中修習方便、調伏方便。言心
X39n0704_p0209b16║住者，是前門中謂心已住，此非彼也。然是初業，彰初異
X39n0704_p0209b17║後。世間終，心專所行，與彼出世為始方便，故云初業。
X39n0704_p0209b18║於是已下，正解專義。解行是其出世方便，菩薩於是
X39n0704_p0209b19║出世方便。勤修曰專，恒習名常，並學稱頓。是名下，結。
X39n0704_p0209b20║就初以結，故云專著。第四門中，因諸所尊，攝法緣也；
X39n0704_p0209b21║若多聞力，攝法因也。不倒已下，正明攝法。始觀不邪，
X39n0704_p0209b22║名不顛倒；正證相應，名心安住。是名下，結。第五門中，
X39n0704_p0209b23║如是不倒，牒前起後。止時修止，舉時修舉，捨時修捨，
X39n0704_p0209b24║正顯相也。是名下，結。第六門中，止舉捨相，牒前起後。
X39n0704_p0209c01║三昧住起常善觀者，正顯其相，名止舉捨以為三昧。
X39n0704_p0209c02║入時名住，出時名起，於此住起皆悉善知，不謬分別。
X39n0704_p0209c03║是名下，結。第七門中，第一勝妙不住法也。第一甚深
X39n0704_p0209c04║不思議者，證道法也。言無量者，助道法也。菩薩方便
X39n0704_p0209c05║不自輕者，於前勝妙不自輕也。不怯弱者，於前甚深
X39n0704_p0209c06║不怯弱也。不少勝進生足想者，於前無量能廣修也。
X39n0704_p0209c07║是名下，結。第八門中，初釋後結。釋中四句：一、守根門，
X39n0704_p0209c08║二、食知量，三、少睡眠精進方便，四、正智心住。正智是
X39n0704_p0209c09║觀，心住是止。四中，前三攝修方便，後一修成。下牒結
X39n0704_p0209c10║之。三摩提具，牒前三句。前三定因，名三摩具。精進成
X39n0704_p0209c11║者，結前三句，定因成也。正義饒益，牒結第四正智心
X39n0704_p0209c12║住。是名下，結。第九門中，不緩不急平等修者，調停等
X39n0704_p0209c13║也。一切法便平等修者，齊具等也。是名下，結。第十回
X39n0704_p0209c14║向，相顯可知。
X39n0704_p0209c15║上來廣釋。自下第三、釋已結嘆。從性至淨得菩提者，
X39n0704_p0209c16║略時得果。依是滿下，釋得所由。
X39n0704_p0209c17║○禪品第十三
X39n0704_p0209c18║言禪品者，由精進故善，一其心故精進。次後明禪定，
X39n0704_p0209c19║廣明禪定義，故云禪品。
X39n0704_p0209c20║就此品中，初問，次釋，後嘆顯勝。釋中，初先開列九門，
X39n0704_p0209c21║後廣辯釋。前開門中，有九舉數。性等列名，亦如上釋。
X39n0704_p0209c22║下次釋之。性中，初問，次釋，後結。於菩薩藏，是禪法也。
X39n0704_p0209c23║聞思前行，是禪因也。禪定是修，聞思是解□。後修，故
X39n0704_p0209c24║曰前行。世出世下，正是禪體。世出世間，就位辯體。世
X39n0704_p0210a01║俗八禪，名為世間；無漏理定，名為出世。一心安住，當
X39n0704_p0210a02║相辯體。或止分下，約修辯體。止謂修止，觀謂修觀。此
X39n0704_p0210a03║二同類，修習止觀。或俱分者，樂住止觀。此義如前力
X39n0704_p0210a04║性品說。一切禪中，初問，次釋，後結總嘆。釋中兩分：一、
X39n0704_p0210a05║隨位分二：地前世間，地上出世。若隨義別，世俗淨定，
X39n0704_p0210a06║名為世間；無漏出世。問曰：何故戒、忍、精進隨形分，二
X39n0704_p0210a07║禪不如是？釋言：戒等修起在相，故隨形別；定成在內，
X39n0704_p0210a08║形別難分，故隨位矣。後慧亦爾。二、隨行分三：有三舉
X39n0704_p0210a09║數，次列三名。現法樂者，法顯在心，名為現法；證法適
X39n0704_p0210a10║神，名現法樂。亦可現在證法適神，名現法樂。依如毗
X39n0704_p0210a11║曇，初禪創捨五欲樂故，偏名現樂。成實法中，二禪已
X39n0704_p0210a12║上，方名現樂，離覺觀故。如彼成實四修定中，具廣分
X39n0704_p0210a13║明，今則通矣。出生德者，出生自德；利眾生者，生利他
X39n0704_p0210a14║德。下廣釋之。
X39n0704_p0210a15║釋初門中離一切妄身心止息，捨相趣寂修理定故
X39n0704_p0210a16║離一切妄，修事定故身心止息。捨五識中隨事紛動
X39n0704_p0210a17║名身止息，離意識中取法之亂名心止息。第一寂下。
X39n0704_p0210a18║證寂滅相。第一寂滅定體成也。理定除妄名舉心息，
X39n0704_p0210a19║事定除亂名捨味著及一切相。捨味著者遠離染障，
X39n0704_p0210a20║謂離下地諸使煩惱，及一切相遠離修障，所謂語言
X39n0704_p0210a21║覺觀等也。是名下。結。
X39n0704_p0210a22║第二門中，初明出生大乘功德，後出小乘。就大乘中，
X39n0704_p0210a23║所生眾多，說為種種；所生微細，名不思議；所發淵深，
X39n0704_p0210a24║稱曰無量；所處寬廣，故曰無邊。上來嘆勝。十力種性
X39n0704_p0210b01║所攝三昧出其所嘆，菩薩所成無量三昧能為力因，
X39n0704_p0210b02║名十力性所攝三昧。彼三昧下，寄對顯勝。及所生下，
X39n0704_p0210b03║明其出生二乘功德。此亦是其菩薩功德與二乘同，
X39n0704_p0210b04║是故名為二乘功德。言解脫者，謂八解脫。言除入者，
X39n0704_p0210b05║謂八除入。一切入者，十一切入。無礙慧者，謂四無礙。
X39n0704_p0210b06║此等諸義，廣如別章，此應具論。無諍智者，常觀物心，
X39n0704_p0210b07║不與他覺。言願智者，是捷疾智，隨願能知，名為願智。
X39n0704_p0210b08║勝妙德者，總以結之。是名下，結。
X39n0704_p0210b09║利生禪者，牒第三門，有十一種。如前說者，如戒品說。
X39n0704_p0210b10║依布施下，別就施中具明十一，類餘皆爾。問曰：忍進
X39n0704_p0210b11║指前便捨，何故禪中重辯十一？以禪是其生德本故。
X39n0704_p0210b12║問曰：何故偏就施中明其十一？施中備有財、法、無畏，
X39n0704_p0210b13║攝行寬廣，彰具顯故。依布施者，是布施攝。眾生作下，
X39n0704_p0210b14║就前施中明具十一。初二同事：所作與同，樂事同也；
X39n0704_p0210b15║為除苦者，苦事同也；如所應說，是愛語也。次四布施：
X39n0704_p0210b16║知恩，報恩施也；護諸恐畏憂苦，為解無畏施也；給施
X39n0704_p0210b17║所須，是財施也；如法畜眾，是法施也。下四利行。能隨
X39n0704_p0210b18║順者，無德善人能隨順也。實德嘆者，有德嘆者。有德
X39n0704_p0210b19║嘆者，有德善人能讚嘆也。等心伏者，易調惡人能折
X39n0704_p0210b20║伏也。神力怖者，難調惡人神力怖也。是名下，結。
X39n0704_p0210b21║就難禪中，初問舉數，後辯其相：一、於禪體自在故難，
X39n0704_p0210b22║二、出生廣德所以為難，三、得果廣大是故為難。
X39n0704_p0210b23║一切門中，初問舉數，後列其名。有覺觀者，是初禪也。
X39n0704_p0210b24║喜俱二禪，喜通前二，初禪以用覺觀別竟，今云喜俱，
X39n0704_p0210c01║為別後也。一心禪體，此一心體與喜相應，故曰喜俱。
X39n0704_p0210c02║下皆同爾。樂俱三禪，樂通前三，初二禪中用覺觀喜
X39n0704_p0210c03║別之已竟，今云樂俱，為別後也。四禪已上同名捨俱，
X39n0704_p0210c04║此是捨受，非是行捨。八禪之義，廣如別章。
X39n0704_p0210c05║善人禪中，初問舉數，後辯其相。不味禪者，根本淨禪，
X39n0704_p0210c06║後四禪果，四無量也。定與此合，故名為俱。
X39n0704_p0210c07║一切行中，初問舉數，次釋，後結。釋中，先明前之六種
X39n0704_p0210c08║善禪為一，所謂淨禪、無漏禪也。無記化化以為第二，
X39n0704_p0210c09║所謂十四種變化也。廣如別章，此應具論。此二一對，
X39n0704_p0210c10║就性分別。止分為三，觀分為四，此二一對，隨相分別。
X39n0704_p0210c11║自利為五，他利為六，此二一對，行利分別。次明後七。
X39n0704_p0210c12║七中，初三所生分別，出生神通生五通也。名義兩緣
X39n0704_p0210c13║起於智慧，慧能知教說為名緣，慧能了義說為義緣。
X39n0704_p0210c14║止舉捨三，約修分別。現樂下，一、當體分別。世俗八諦
X39n0704_p0210c15║名現法樂，合理之淨名第一義。是名下，結。
X39n0704_p0210c16║除惱禪中，初問舉數，後廣可知。
X39n0704_p0210c17║此他世中，初問舉教，後廣分別。九中，初三化業差別：
X39n0704_p0210c18║神通身業，隨說口業，教誡意業，心行授與，故說為意。
X39n0704_p0210c19║次有三句化益差別：為惡眾生亦惡趣者，身業益也；
X39n0704_p0210c20║失辯眾生以辯益者，口業益也；失念眾生以念益者，
X39n0704_p0210c21║意業化也。下有三句化事差別：造不倒論，化物生解；
X39n0704_p0210c22║技術饒益，化令得樂；息惡放光，化令離苦。
X39n0704_p0210c23║清淨禪中，初問舉數，後廣分別。十中，初二就位分別。
X39n0704_p0210c24║世俗淨定名為世間，此就世俗清淨禪中辯明第九
X39n0704_p0211a01║清淨禪義，是故名為清淨淨禪。下諸句中重淨例爾。
X39n0704_p0211a02║不味不染，顯前淨也。離貪愛故名為不味，捨餘煩惱
X39n0704_p0211a03║說為不染。出世淨者，無漏禪也。就出世淨明清淨義，
X39n0704_p0211a04║故名出世清淨淨也。次三約修始終分別。方便淨者，
X39n0704_p0211a05║定前方便。根本淨者，正得禪體。上勝進者，依前根本
X39n0704_p0211a06║能勝入也。次下兩句出入分別。入住起力，是順入也。
X39n0704_p0211a07║初入名入，正住名住，出定名起，入出自在故名為力。
X39n0704_p0211a08║捨復入力，是逆入也。前從定起說以為捨，還復入中
X39n0704_p0211a09║故云復入，出入自在故名為力。下有三門生德分別，
X39n0704_p0211a10║初句發通，後二生智。智中，初言離一切見，見道智也。
X39n0704_p0211a11║二障斷者，修道智也，所謂煩惱智障斷也。
X39n0704_p0211a12║上來廣辯。自下第三、結嘆顯勝。無量禪者，結明行廣。
X39n0704_p0211a13║下嘆行能。得大菩提，總顯行能。依是得下，重復顯之，
X39n0704_p0211a14║明德決定。已得、當得，彰其要也。
X39n0704_p0211a15║
X39n0704_p0211a16║地持論義記卷第三（之下）