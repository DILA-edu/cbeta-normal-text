X39n0704_p0211a17║
X39n0704_p0211a18║
X39n0704_p0211a19║地持論義記卷第四（之上）
X39n0704_p0211a20║
X39n0704_p0211a21║隋淨影寺沙門釋　慧遠　述
X39n0704_p0211a22║○慧品第十四
X39n0704_p0211a23║慧品者，前明修定，以心靜故慧得照明，故次明慧，廣
X39n0704_p0211a24║辯此義故云慧品。
X39n0704_p0211b01║就此品中，初問，次釋，後嘆顯勝。就廣釋中，先舉九數，
X39n0704_p0211b02║次列九名，名同上解。下廣辯釋。
X39n0704_p0211b03║性中，初問，次解，後結。釋中，初至如法釋觀，是真諦智。
X39n0704_p0211b04║入所知境，觀解方便。真諦是其所知境界，解順名入。
X39n0704_p0211b05║隨入已下，是其正智。簡是去非，故云擇觀。緣五明下，
X39n0704_p0211b06║是世諦智。初總，後別。
X39n0704_p0211b07║就一切中，初問、後釋。釋中兩段：一、隨位，分二：見道已
X39n0704_p0211b08║前，名為世間；見道已上，名為出世。二、隨行，分三：此二
X39n0704_p0211b09║各三，牒以舉數。次列三名：初一是其第一義智，後二
X39n0704_p0211b10║世智。第一義中，所知真實，觀解方便，此則是上四種
X39n0704_p0211b11║求也。此舉所知真實，彰其能觀，是真解矣。隨覺分別，
X39n0704_p0211b12║慧行成就，此則是前如實知，名所知真。以之為覺，成
X39n0704_p0211b13║依始覺，故名為隨。證真辯了，故曰分別。善五明處及
X39n0704_p0211b14║三聚法，是世諦智。前二自行利眾生者，是世智中化
X39n0704_p0211b15║他之慧。下廣釋之。
X39n0704_p0211b16║釋初門中無言無我。覺了真諦，釋前名中所知真實。
X39n0704_p0211b17║此文略少，若具應言：以無言說無我之法為所知真。
X39n0704_p0211b18║以猶用也。理出言外，名無言說。真離情取，名無我法。
X39n0704_p0211b19║菩薩用此為所知真。覺了真者，知前無我，名覺真諦。
X39n0704_p0211b20║覺已，於上第一寂下，釋前名中隨覺分別。初言覺已，
X39n0704_p0211b21║牒前起後。於上已下，正明隨覺分別慧也。於中，初止，
X39n0704_p0211b22║次觀，後捨。初至除偽，是其止也。於上般若第一寂處，
X39n0704_p0211b23║是止境界。上猶前也。前能覺心，名上般若。前所覺真，
X39n0704_p0211b24║名上般若第一寂處。此乃牒前所覺真諦為止境矣。
X39n0704_p0211c01║繫念安住，正是止體。離妄除偽，止所離過。內取心息，
X39n0704_p0211c02║名離妄想。妄境不生，名除虗偽。入平等下，是其觀也。
X39n0704_p0211c03║無我理齊，故曰平等。諸法體同，名大總相。於此解知，
X39n0704_p0211c04║名入名觀，立謗俱離。入中道者，是其捨離有無，冥心
X39n0704_p0211c05║一實，名入中道。是名下，結。
X39n0704_p0211c06║第二門中，初釋後嘆。就前釋中，五明三聚是慧境界，
X39n0704_p0211c07║五明指前但釋三聚。義益是善、非義、不善、非及非非
X39n0704_p0211c08║是無記法。八處善攝，正明慧體，觀法入神，故名善攝。
X39n0704_p0211c09║下嘆顯勝。慧具滿足，彰其因圓。佛智是其大無上慧，
X39n0704_p0211c10║五明等智能為彼因，名慧。眾具圓備，稱滿。得菩提者，
X39n0704_p0211c11║攝果窮極。利生十一，指前戒品。於一一下，略顯其
X39n0704_p0211c12║就難慧中，初問舉數，後廣分別。於中，初一、入深故難，
X39n0704_p0211c13║二、巧化故難，三、廣知故難。
X39n0704_p0211c14║一切門中，初問舉數，後廣分別。聞、思、修、證，分為四也。
X39n0704_p0211c15║初聞可知。思慧思惟，是其思慧。菩薩作下，是其修慧。
X39n0704_p0211c16║菩薩所作，當相辯修。隨順離障，對後辯修。離障是證，
X39n0704_p0211c17║修能順也。思力攝者，對前明修。修從思生，名思所攝。
X39n0704_p0211c18║修力下，證。修力所攝，對前明證。證從修起，名修力攝。
X39n0704_p0211c19║正定地慧，就處辯證。出世不退，名正定地。證窮法界，
X39n0704_p0211c20║名無量慧。
X39n0704_p0211c21║就善人中，初問舉數，後廣分別。廣中兩門：初五一門，
X39n0704_p0211c22║修人分別；後五一門，約緣、就因、隨位分別。前五猶是
X39n0704_p0211c23║聞、思、修、證，證中分二，故有五也。聞、思可知。自利、利他，
X39n0704_p0211c24║是其修慧。後二證中，於法、法相不倒慧者，是見道智。
X39n0704_p0212a01║證法是總，相住是別。法相世諦，法住真諦，真諦不動，
X39n0704_p0212a02║故名法住。於中離見，名不顛倒。斷疑心故，名決定慧。
X39n0704_p0212a03║離煩惱慧，是修道智。後五門中，初二約緣，次一對因，
X39n0704_p0212a04║後二隨位。前二緣中，言微細者，境界深也。如性入者，
X39n0704_p0212a05║如彼法性，皆深入也。言周至者，境界寬也。如性入者，
X39n0704_p0212a06║義同前釋。本得慧具，是其過因。言俱生者，習起在今，
X39n0704_p0212a07║與報俱起，故曰俱生。下隨位中，佛、菩薩說悉能受者，
X39n0704_p0212a08║是其地前阿含之智。法謂教詮，義謂教旨。得淨心地
X39n0704_p0212a09║乃至究竟所攝慧者，出世證智。
X39n0704_p0212a10║一切行中，初問舉數，後廣分別。廣分別，廣前六中，初
X39n0704_p0212a11║四約境，後二就能。盡及無生，論釋不同。若依成實，無
X39n0704_p0212a12║學初心能盡有因，名為盡智；能令當報畢竟不生，名
X39n0704_p0212a13║無生智。依如毗曇，無學心起能盡現惑，名為盡智。此
X39n0704_p0212a14║之盡智，利鈍俱得。無生智者，利有鈍無。利人起念，保
X39n0704_p0212a15║已當惑不復更生，名無生智；鈍人不敢保惑不生，故
X39n0704_p0212a16║無無生。今此當應同成實說。就後七中，初之三種就
X39n0704_p0212a17║體分別，後之四門隨德分別。法、比兩智，論釋不同。成
X39n0704_p0212a18║實論中，約時分別，知現在法，名為法智；知過、未者，名
X39n0704_p0212a19║為比智。若依毗曇、大智論等，就處分別，知欲界法，名
X39n0704_p0212a20║為法智；知上界法，名為此智。此一無漏，等智有漏，等
X39n0704_p0212a21║知諸法，故名等智。此三廣釋，如十智章。就後四中，神
X39n0704_p0212a22║通智者，是六通智。言相智者，是法智通，知法相也。十
X39n0704_p0212a23║力方便，是十力因，亦可用巧，故名方便。四事具者，四
X39n0704_p0212a24║無畏智，盡得名具。
X39n0704_p0212b01║就除惱中，初四無礙是起說智，伏異立正是通化智，
X39n0704_p0212b02║治產斷事是事用智。
X39n0704_p0212b03║此世他世樂中，初問舉數，後廣分別。於中前五知法
X39n0704_p0212b04║差別，後四是其化益差別。愚癡放逸、懈怠令正，總明
X39n0704_p0212b05║化益。愚癡無解，餘二無行，放逸有惡，懈怠無善，皆化
X39n0704_p0212b06║令正。下對此等別明四益，通前為九。隨次第者，彰後
X39n0704_p0212b07║四種化次第也。示授照喜是次第相，示授就教始標
X39n0704_p0212b08║曰示，說與名授；照喜就義始開稱照，辯釋令解故生
X39n0704_p0212b09║歡喜。
X39n0704_p0212b10║清淨慧中，初問舉數，次廣，後結。廣中五對。初對是其
X39n0704_p0212b11║真諦之智。實義有二：總以標舉。理出情妄，故曰實義。
X39n0704_p0212b12║下別顯之。越相舉真，故曰乃至。性以為一，如性為二。
X39n0704_p0212b13║如來藏中，法界門別，名之為性；法界一如，名為如性。
X39n0704_p0212b14║此之二種，同名實義。下有四對，是世諦智。於中，初對
X39n0704_p0212b15║因果分別。流義有二：總以標舉。因能納果，故曰攝受；
X39n0704_p0212b16║從因趣果，名為流轉。因果兩分，故有二種。正因及果，
X39n0704_p0212b17║別列其名。次有一對，就情分別。取義有二：總以標舉。
X39n0704_p0212b18║情能取法，故名攝受；攀境名取。邪正不同，故有二種。
X39n0704_p0212b19║倒與不倒，別列其名。邪想名倒，正智不倒。次有一對，
X39n0704_p0212b20║就因分別。方便有二：總以標舉。因能趣果，故曰方便。
X39n0704_p0212b21║應不應作，別列其名。善法應作，惡法不應。下有一對，
X39n0704_p0212b22║就果分別。究竟有二：總以標舉。望因果極，故名究竟。
X39n0704_p0212b23║穢汙清淨，別列其名。生死穢汙，涅槃清淨。如是五種
X39n0704_p0212b24║十種慧下，牒以結嘆。隨法五對，故云五種。隨分別異，
X39n0704_p0212c01║故有十也。此十淨極，故云第一。
X39n0704_p0212c02║上來廣釋。自下第三、結嘆顯勝。善決無上，結其行體。
X39n0704_p0212c03║下結行能。得菩提果，總結行能。依是滿下，辯得所由。
X39n0704_p0212c04║從云何檀訖來至此大段，第三、廣釋六度。
X39n0704_p0212c05║自下第四、引說證成，嘆勝勸學。於中有三：一、明六度
X39n0704_p0212c06║是佛所說，令人生信；二、明此六度是佛所行，令物樂
X39n0704_p0212c07║欲；三、嘆勝令學。就初段中，此六處處世尊分別，我今
X39n0704_p0212c08║略者，總舉證同；如來說下，別舉證同。初說檀等，說行
X39n0704_p0212c09║同也；從自性等，辯義同也。第二段中，為菩薩時苦行
X39n0704_p0212c10║相應，總明佛行；或為檀等，別明佛行。第三段中，此起
X39n0704_p0212c11║菩提，總嘆顯勝；大淨法下，別嘆顯勝。別中四句：大清
X39n0704_p0212c12║淨法，起行法也；大清淨海，攝德法也。一切眾生正法
X39n0704_p0212c13║因者，顯前淨法。眾生行軌，名眾生法；眾生行本，故名
X39n0704_p0212c14║為因。法無不備，名一切種最大珍寶，顯前淨海。如彼
X39n0704_p0212c15║大海備積眾寶，此六如是具攝一切功德珍寶。如是
X39n0704_p0212c16║已下，結嘆顯勝。無量德慧，結嘆行廣。前五名德，第六
X39n0704_p0212c17║名慧。為菩提因，故名眾具。得菩提者，結嘆行能。
X39n0704_p0212c18║○四攝品第十五
X39n0704_p0212c19║四攝品者，上來自行今須利他，利他之中四攝化物，
X39n0704_p0212c20║廣辯斯義名四攝品。
X39n0704_p0212c21║就此品中，初明愛語，次明利行，後明同利。略無布施，
X39n0704_p0212c22║若更明施，不異前檀，故略不論。就愛語中，初問、後釋。
X39n0704_p0212c23║釋中有九：總舉其數；性等，列名。言自性者，愛語體性。
X39n0704_p0212c24║言一切者，愛語之相。於難忍所而能愛語，名難愛語；
X39n0704_p0213a01║一切愛言攝入此門，名一切門；善心發言，名善人語；
X39n0704_p0213a02║一切緣中成愛語行，名一切行；語能除惱，故名除惱；
X39n0704_p0213a03║語能生樂，名為此世、他世樂語；語體無過，名清淨語。
X39n0704_p0213a04║下廣釋之。
X39n0704_p0213a05║性中，初問，次釋，後結。釋中五句。初可喜者，不惡口也。
X39n0704_p0213a06║言真實者，不妄語也。言如法者，不綺語也。義饒益者，
X39n0704_p0213a07║不兩舌也。與生語者，以向四語對生語也。
X39n0704_p0213a08║就一切中，初問舉數，次釋，後結。釋中有二：一、隨世間
X39n0704_p0213a09║語；二、說一切種功德已下，正說法語。前中有三：一、慰
X39n0704_p0213a10║問；二、呪願；三、讚嘆。初中，慰問是其總也。舒顏下，別。別
X39n0704_p0213a11║中四句：一、舒顏等，彰慰問儀。舒顏，身儀。先語口儀，此
X39n0704_p0213a12║二一對。平視，身儀。正念，心儀，此二一對。凡欲為問，預
X39n0704_p0213a13║起問心，名念在前。二、問言下，正明慰問。問道路等，是
X39n0704_p0213a14║其問也。嘆善來者，是安慰也。嘆其來好，故曰善來。三、
X39n0704_p0213a15║如是下，明慰問心等而不偏。四、隨順下，明慰問辭巧
X39n0704_p0213a16║而不拙。呪願、讚嘆，相顯可知。正說法中，說一功德相
X39n0704_p0213a17║應法者，此句是總。六度之法，能生功德，名一切德相
X39n0704_p0213a18║應法矣。下別顯之。恒說曰常，頓說名等。第一勝妙，所
X39n0704_p0213a19║說法勝。言饒益者，言能益物。自下結之。有總有別，是
X39n0704_p0213a20║名一切，是總結也。餘者別結。二種舉數。隨世正說，標
X39n0704_p0213a21║別其名。下牒前文，對以指斥。慰讚牒初，上亦有願，今
X39n0704_p0213a22║略不牒，是隨世語，將名對顯。第一牒後，上有多文，據
X39n0704_p0213a23║後牒之，是正說語，將名對顯。
X39n0704_p0213a24║難中，初問，次數，後釋，文顯可知。
X39n0704_p0213b01║一切門中初問舉數，下別顯之。四中初二是教授法，
X39n0704_p0213b02║次一教誡，後一教化。前教授中斷蓋向善說初法者，
X39n0704_p0213b03║勸修五度教授始也。停心治結名斷諸蓋，隨順出道
X39n0704_p0213b04║名向善趣，五度行始名初作法，為成前德為之說也。
X39n0704_p0213b05║斷蓋心增為說諦者，教觀四諦教授終也。觀諦盡惑
X39n0704_p0213b06║名斷諸蓋，諦觀轉勝名實心進，為成此德為說諦也。
X39n0704_p0213b07║放逸呵者，教誡呵責令離過也。疑為開者，教化示法
X39n0704_p0213b08║令得解也。
X39n0704_p0213b09║就善人中，先問舉教，次列其名。初二教誡。正因調者，
X39n0704_p0213b10║所說不邪，故名為正；因犯立制，名之為因調伏法矣。
X39n0704_p0213b11║言正出者，於前法有違犯者，教其懺悔，令出罪障。次
X39n0704_p0213b12║二教授。言正依者，為說四依起道之緣。言正度者，正
X39n0704_p0213b13║說出道，令度生死。下一教化，三輪示現。下廣釋之。解
X39n0704_p0213b14║初門中，處所因緣是其因也。如制初戒，在毗舍離，名
X39n0704_p0213b15║為處所；因須提那犯過之事，名曰因緣。言制戒者，解
X39n0704_p0213b16║調伏法。第二可知。第三門中說四依者，糞掃衣等，名
X39n0704_p0213b17║為四依。不倒法者，簡非調達五邪之法。至處道者，涅
X39n0704_p0213b18║槃是其所至之處，四依能到，故名四依為至處道。第
X39n0704_p0213b19║四門中示出苦者，無漏道也。第五門中三種示者，謂
X39n0704_p0213b20║身、口、意。
X39n0704_p0213b21║一切行中，初問舉教，次釋，後結。就前六中，初二制聽，
X39n0704_p0213b22║是教誡語；後四無礙，是教化語。現諸經法，是法無礙；
X39n0704_p0213b23║言能顯法，故名為現。餘句例爾。現諸法相，是義無礙；
X39n0704_p0213b24║現法名字，是辭無礙；法句種種，樂說無礙。就後七中，
X39n0704_p0213c01║隨順布施、利行、同事而起愛語。初有兩句：隨順同事，
X39n0704_p0213c02║同苦事中與其言也。慰喻語者，恐怖眾生，以言安慰。
X39n0704_p0213c03║發喜語者，憂苦眾生，開解令喜。次有三句：隨順布施，
X39n0704_p0213c04║恣安眾具。虗受語者，隨順財施，恣彼所須，名為自恣；
X39n0704_p0213c05║財事施與，名安眾具；身行奉給，名代所作。虗受、普納，
X39n0704_p0213c06║釋有兩義：一、就菩薩，無約攝益，故曰虗受；不簡怨親，
X39n0704_p0213c07║等皆攝取，說為普納。二、就眾生，不施功力，無事獲益，
X39n0704_p0213c08║故名虗受；所須皆得，稱曰普納；發言許此，名為愛語。
X39n0704_p0213c09║恐怖施、安順無畏施、具說法者，隨順法施下，有兩句：
X39n0704_p0213c10║隨順利行，開覺不善，自為說法；勸有力下，請他為說。
X39n0704_p0213c11║體是愛語，是故更無隨順愛語。
X39n0704_p0213c12║就除惱中，初問舉數，後辨其相。四淨、八聖略以標舉，
X39n0704_p0213c13║下別顯之。先釋四淨。是中為明八種除惱，何故說彼
X39n0704_p0213c14║口四淨乎？不離四過，八語不成，故須明之。下明八語。
X39n0704_p0213c15║此八聖為，故名聖語。語義差別，廣如別章，此應具論。
X39n0704_p0213c16║就明此世、他世樂中，初問舉數，後廣分別。前五除苦，
X39n0704_p0213c17║後四具善。前中，初三除物報苦；次有一門除其業苦，
X39n0704_p0213c18║令修戒行；後之一門除煩惱苦，令得正見；後四具善，
X39n0704_p0213c19║令成戒、見、威儀、淨命。
X39n0704_p0213c20║就清淨中言二十種如前說者，力性品中明二十種
X39n0704_p0213c21║說法之儀、十五隨順、五種清淨，今指彼也。
X39n0704_p0213c22║就利行中，初問後釋。釋中，初先對前愛語辯其同異，
X39n0704_p0213c23║後廣分別。辯同異中，如愛語說，辯其同也。利行之相，
X39n0704_p0213c24║如前愛語所說之法，故曰如也。下辯其異。異當說者，
X39n0704_p0214a01║總標許說。前直說法，今將此法勸物起修，故名為異。
X39n0704_p0214a02║此之一義，今當說也。下別顯之。一切愛語隨所說義，
X39n0704_p0214a03║牒前愛語所說之法。利安生者，隨前愛語所說法義，
X39n0704_p0214a04║勸物起修。下廣分別。
X39n0704_p0214a05║就自性中，初問，次釋。愛語具顯，牒上所說，明利行法。
X39n0704_p0214a06║眾生如應隨利行者，明利分齊。行法次向，正明利法。
X39n0704_p0214a07║法化眾生，名之為行。依彼行法，次第勸修，故名法次。
X39n0704_p0214a08║勸有所詣，名為法向。住悲心者，明利行因，以住悲故，
X39n0704_p0214a09║愍而能化。心無貪者，除利行障，真心實益，不求彼報。
X39n0704_p0214a10║勸導調立，明利行相。勸導據始，勸令捨惡，導令向善。
X39n0704_p0214a11║教授為次，教令離惡，授以善法。調立據終，調令離過，
X39n0704_p0214a12║立令住善。是名下，結。
X39n0704_p0214a13║就一切中，初問，後釋。釋中兩段：一、隨人分，二、二、隨時
X39n0704_p0214a14║分，三、又三舉教，次列三名。下廣分別。就現世中，先教
X39n0704_p0214a15║求財，後教學法。就求財中，勸令眾生如法德業，教求
X39n0704_p0214a16║方便工巧等事，是其如法得財之業，勸令為之獲財
X39n0704_p0214a17║守者，得已教護。言增長者，復教蕃息。與現總結。下教
X39n0704_p0214a18║學法。得名及樂，明學有益。由學世法，現得大名及眾
X39n0704_p0214a19║具利。攝受安立，正明教學。前句之中，先教求業，後明
X39n0704_p0214a20║獲財。今此句中，先明教益，後明教學。文之左右，與後
X39n0704_p0214a21║世中，勸捨大財，教修布施；非家已下，教修淨戒。與後
X39n0704_p0214a22║總結。以必下，釋。後報定故，名為後利；現報不定，故不
X39n0704_p0214a23║名現。勸在家下，明二世利。在家、出家，舉所利人。禪通
X39n0704_p0214a24║道俗，故齊勸之。次第離欲，正明利行。八禪漸捨，名次
X39n0704_p0214b01║第離。是名結之。下重分別。得止息樂，是現世利。生天
X39n0704_p0214b02║後利，涅槃則通。
X39n0704_p0214b03║難中，初問，次數，後釋。初一過去，無因故難；後二現在，
X39n0704_p0214b04║在障故難。前愛後見，彼一切門及與善人，相顯可知。
X39n0704_p0214b05║一切行中，初問舉數，後廣分別。就前六中，攝、伏兩門
X39n0704_p0214b06║攝人差別：善者攝取，惡者伏取。後之四門化益差別：
X39n0704_p0214b07║違法除礙，化令生信；中住令入，化令生解；信依佛法，
X39n0704_p0214b08║名為中住；通經解律，已入法律，已入成熟，化之起行；
X39n0704_p0214b09║已熟令脫，化使得果。就後七中，初之五門就行分別，
X39n0704_p0214b10║後之兩門大、小分別。就前五中，初一聞慧，眾具護養
X39n0704_p0214b11║勸導成者，總明聞慧。以財、眾具護養於彼，然後勸導
X39n0704_p0214b12║令成聞慧。所謂下，別。勸捨小乘，別顯勸義；守護大乘，
X39n0704_p0214b13║別明導義。次一思慧，如具養護，牒前類後。前以眾具
X39n0704_p0214b14║護養成聞，思中亦然，故曰如是。獨靜一心，是正思也。
X39n0704_p0214b15║下三是修。淨障是止，憶念是觀，及修是捨。止、觀並習，
X39n0704_p0214b16║故名為修。大乘分二，相別可知。
X39n0704_p0214b17║就除惱中，初問舉數，後廣分別，謂化令離八纏煩惱。
X39n0704_p0214b18║如雜心中說有十纏，此中何故唯說八纏？有論師言：
X39n0704_p0214b19║忿、覆二纏是其使性，忿是瞋性，覆是貪性。故此不論。
X39n0704_p0214b20║就明此世、他世樂中，身業有四，離殺、盜、婬及與飲酒；
X39n0704_p0214b21║口業有四，意合為一，故為九種。
X39n0704_p0214b22║就清淨中，初問舉數，次釋，後結。釋中先分內外，外化
X39n0704_p0214b23║無過名外清淨，內心無垢名內清淨，下廣顯之。五外
X39n0704_p0214b24║牒初，次列其名無罪離障，後四教治。不隨轉者，授與
X39n0704_p0214c01║出道不隨三有生死轉也。言次第者，宜量漸化。言一
X39n0704_p0214c02║切者，凡聖等益。隨宜應者，隨器大小量宜而授。
X39n0704_p0214c03║次廣分別釋。初門中雜惡行者善惡參起，先惡行者
X39n0704_p0214c04║本惡令善，一向惡者純行不善，此皆無善令離罪障，
X39n0704_p0214c05║故名無罪。次二可知。第四門中言四姓者，三乘善趣
X39n0704_p0214c06║名四姓也，乃至天人越聖舉凡。言隨能者，隨他所能。
X39n0704_p0214c07║言隨力者，隨自己力利安生也。第五門中上中下善
X39n0704_p0214c08║隨所應者，小乘下善、中乘中善、大乘上善，隨他所宜
X39n0704_p0214c09║方便利益，是名外淨。總以結之。
X39n0704_p0214c10║就後五中，初牒前門，次廣分別。初一無瞋，第二不倦，
X39n0704_p0214c11║第三離慢，第四無貪，第五不退。無上菩提是究竟處，
X39n0704_p0214c12║常求不退用利眾生，是名內淨，總結後五。如是外下，
X39n0704_p0214c13║牒外通內，合結為十。
X39n0704_p0214c14║就同利中，先問、後釋。准上類此，應有九門，始從自性
X39n0704_p0214c15║乃至清淨，略不具論。云何知有？如下文說，從一切施
X39n0704_p0214c16║乃至同利，乃至第九從清淨施乃至同利，明知具有。
X39n0704_p0214c17║何故略者，良以同利用前諸行與眾生同，更無別法。
X39n0704_p0214c18║類上可知，不可具辯，故略不論。文中有三：一、總明同
X39n0704_p0214c19║利；二、得此同下，明其同益；三、有同利下，隨義分別。
X39n0704_p0214c20║就初段中，言此義者，自分德義。言此善者，勝修行善。
X39n0704_p0214c21║良以自分行利已成，故名為義。勝修上順，故說為善。
X39n0704_p0214c22║言若等者，化他令於自分之中成行齊等。言若勝者，
X39n0704_p0214c23║化他令同勝進之善。亦可此義，此前六度自行之義。
X39n0704_p0214c24║言此善者，此前三攝化他之善。言若等者，於前二種
X39n0704_p0215a01║自分行中，化他齊己。若勝授生，於前二種勝修分中，
X39n0704_p0215a02║化他同修。自分勝進皆與同行，故曰悉同。是名下，結。
X39n0704_p0215a03║第二益中，文別有四：初、言菩薩得此同利，調伏眾生，
X39n0704_p0215a04║堅固決定，明物皆從；二、終不可退，無有不從；三、何以
X39n0704_p0215a05║下，釋初皆從。先問後解。彼作是念：與我同利，必能令
X39n0704_p0215a06║我安穩快樂。正明眾生起決定心。以是下，釋。先順後
X39n0704_p0215a07║反。以授我者，自修行故，是順釋也。非不下，反。四、若以
X39n0704_p0215a08║同下，釋前第二、無有不從。
X39n0704_p0215a09║第三段中初列四門，後廣分別。初有同利不示他者，
X39n0704_p0215a10║明己所成同利之德，且就初地以辯其相。初地菩薩
X39n0704_p0215a11║所成功德還與其餘初地者同，名為同利，不須顯己
X39n0704_p0215a12║所成功德。示彼同者，名不示他。第二不同利示同利
X39n0704_p0215a13║者，明已下隨同利之用。初地功德不與下同，名不同
X39n0704_p0215a14║利；應現下隨，名示同利。第三同利示同利者，攝物同
X39n0704_p0215a15║己始行下隨，名為同利；他利終成攝物同己，名示同
X39n0704_p0215a16║利。第四不同亦不示他，非是同利相對而來。
X39n0704_p0215a17║下廣釋之。解初門中，先牒前門。謂諸等德住菩薩道，
X39n0704_p0215a18║釋前門中有同利也。等德菩薩隱覆真德不為顯者，
X39n0704_p0215a19║釋前門中不示他也。德與己同，是故不復顯示己德
X39n0704_p0215a20║攝化彼矣。第二門中，先牒前門。下劣眾生怖深法者，
X39n0704_p0215a21║釋前門中不同利也。思惟方便現同彼者，釋前門中
X39n0704_p0215a22║示同利也。巧化同彼，名示同利。如旃陀羅疾得益下，
X39n0704_p0215a23║即事指斥。菩薩為化旃陀羅故，作旃陀羅，令彼得益，
X39n0704_p0215a24║息惱調伏。化令成善，名得利益。化使離惡，名息調伏。
X39n0704_p0215b01║化令斷惑，名為息惱。化止惡業，名為調伏。第三門中，
X39n0704_p0215b02║先牒前門。為調動搖，釋前門中有同利也。下地眾生
X39n0704_p0215b03║勝上善根，堪入出道，名為動搖。為調彼故，與之同行，
X39n0704_p0215b04║故名同利。以住善根若上善根顯示同利，釋前門中
X39n0704_p0215b05║示同利也。自分所成，名住善根。勝進所習，名上善根。
X39n0704_p0215b06║攝下同己，名示同利。第四門中，先牒前門。心自放逸，
X39n0704_p0215b07║釋前門中不同利也。棄捨利他，釋前門中亦不示他。
X39n0704_p0215b08║愛語至此，第二利他。
X39n0704_p0215b09║自下第三、結行辯德，彰修成益。於中有三：一、結其行
X39n0704_p0215b10║相；二、施至同利；三、種行下，辨其修德；三、從檀至同利，
X39n0704_p0215b11║修習清淨具足滿下，彰修成益。
X39n0704_p0215b12║就初段中，從施至同，牒舉前行。施有九門，故云種種。
X39n0704_p0215b13║戒等亦然。下結其相。彼波羅蜜自成佛法，別結自利；
X39n0704_p0215b14║成就攝事，別結利他。是名略說，總以結之。
X39n0704_p0215b15║第二段中從施至同種種無量菩提分者，牒舉前行，
X39n0704_p0215b16║下就此行辯其修德。先開三門，次廣分別，後重結之。
X39n0704_p0215b17║前開門中三種行者，起行圓具；二種勝者，發修殊勝；
X39n0704_p0215b18║三種淨者，成德清淨。次廣分別言身口意，當知行者
X39n0704_p0215b19║施等皆依三業起故，皆名為行。
X39n0704_p0215b20║辯二勝中，上妙無染。當知勝者，略以標舉。起善殊勝，
X39n0704_p0215b21║名為上妙；離過盡極，說為無染。下廣顯之。先解上妙。
X39n0704_p0215b22║無上不共，解上妙義。餘義不加，故名無上，此解上也。
X39n0704_p0215b23║他不能齊，稱曰不共，此解妙也。生事時等，顯上妙相。
X39n0704_p0215b24║先列三門，下廣可知。
X39n0704_p0215c01║釋無染中，先牒舉數，次釋，後結。無染牒前有四。舉數
X39n0704_p0215c02║釋中，初至不因是故生憂苦等，是其第一離憂悔染。
X39n0704_p0215c03║未修喜踊，故離憂苦；修己癈樂，故無悔恨。不惱他下，
X39n0704_p0215c04║是其第二離惱亂染。不惱他者，不違利他，巧護物心，
X39n0704_p0215c05║故不惱他。不著不雜，不違自利。不著諸見，離惡見也。
X39n0704_p0215c06║不雜惡行，雜惡業也。修施等時，離諸過故，名為不染。
X39n0704_p0215c07║專至已下，是其第三離寬怠染。於中有四：初專至顯
X39n0704_p0215c08║現，離寬怠染。䇿勤名專，專心顯著，故曰顯現。二堅固
X39n0704_p0215c09║顯現，離退轉染。三寂滅者，離慢高染。四決定下，離疑
X39n0704_p0215c10║惑染。自意決定，故不由他。不於施下，是其第四離異
X39n0704_p0215c11║求染。於中有三：一不以施等而求來果，二不求他報，
X39n0704_p0215c12║三者不求名利身命。上來廣釋，下牒結之。先牒後結。
X39n0704_p0215c13║於此等行淨歡喜，俱牒前第一離憂悔染。不惱亂者，
X39n0704_p0215c14║牒前第二離惱亂染。就初以牒，故云不惱。言專至者，
X39n0704_p0215c15║牒前第三離寬怠染。就初以牒，故云專至。言無依者，
X39n0704_p0215c16║牒前第四離異求染。此四牒前。從施至同名無染者，
X39n0704_p0215c17║是總結也。
X39n0704_p0215c18║次釋三淨。先略標舉。熾燃為一、不動為二、快淨為三，
X39n0704_p0215c19║是名總結。下廣顯之。入淨心地熾燃不動名熾燃者，
X39n0704_p0215c20║初地已上修心䇿勤無暫間闕故名不動，以修不動
X39n0704_p0215c21║故名熾燃。
X39n0704_p0215c22║釋不動中，淨心菩薩一切善法不思起者，修心純熟，
X39n0704_p0215c23║離於動搖，故名不動。以修熟故，不假思惟，任運能起
X39n0704_p0215c24║所攝善法，則不退下，行成堅固，名為不動。於中，初法，
X39n0704_p0216a01║次喻，後合。就法說中，隨所得者，自分行也。所言攝者，
X39n0704_p0216a02║勝進行也。則不退者，自分不動、未來不退、勝進不動。
X39n0704_p0216a03║喻、合可知。
X39n0704_p0216a04║釋快淨中住究竟地，就寬通舉一生相續。快淨之中
X39n0704_p0216a05║經生得果，名為一生。若最後身快淨之極，即生成佛
X39n0704_p0216a06║未成已前，名為後身。所得善根名快淨者，通而論之，
X39n0704_p0216a07║十地皆是淨中之勝，一生窮極名曰後身。此顯淨處，
X39n0704_p0216a08║於上更無釋快淨義。
X39n0704_p0216a09║上來廣釋，是名下結。三行結前身口意行，二勝結前
X39n0704_p0216a10║上妙無染，三淨結前熾燃不動及與快淨。
X39n0704_p0216a11║自下第三彰修成益，得菩提故。上來皆言得菩提果，
X39n0704_p0216a12║故今顯之。於中初先牒舉前行，次彰修益，後總結之。
X39n0704_p0216a13║從檀至同是牒前也。一切施下彰修益也。然上文中
X39n0704_p0216a14║皆有九門，始從自性乃至清淨，今此但就後之八門
X39n0704_p0216a15║彰得別果，不論自性。何故如是？前論自性總彰行體，
X39n0704_p0216a16║一切等八修義差別，就總論之唯得一果，隨別以論
X39n0704_p0216a17║別得八果，今論別果故隱自性。又復自性直論行體，
X39n0704_p0216a18║非是造行起修差別，得果相隱故癈不論。初一切者
X39n0704_p0216a19║具修不退，是故所得堅固久住。金剛堅固是其報身，
X39n0704_p0216a20║正法久住是法性身。由難施等難作能作，故知得果。
X39n0704_p0216a21║由一切門於一切生備攝所行，故為一切眾生供養。
X39n0704_p0216a22║由善人行所修純善，故於一切眾生中上。由一切行
X39n0704_p0216a23║常行圓具，故得如來無量功德及諸相好。由除物惱，
X39n0704_p0216a24║故成佛時不為魔動。以修此世他世樂行與生樂，故
X39n0704_p0216b01║成就無量禪定等樂。以行清淨離諸過，故得佛四淨
X39n0704_p0216b02║三不護等。四淨之中言緣淨者，建立品中名境界淨。
X39n0704_p0216b03║是名下結。
X39n0704_p0216b04║論本第七
X39n0704_p0216b05║○供養習近無量品第十六
X39n0704_p0216b06║供養習近無量品者，上來自分，下修勝進。於中兩品：
X39n0704_p0216b07║初供養品造修方便，菩提分品修成合道。就此品中
X39n0704_p0216b08║所明有三：一明供養，二辨習近，三明無量。因斯標品，
X39n0704_p0216b09║名供習近無量品也。
X39n0704_p0216b10║此品義三，備如向辯。隨行分二：供養、習近，是其自行
X39n0704_p0216b11║無量利他。自中，供養明攝功德，習近攝智。前供養中，
X39n0704_p0216b12║初明十種供養三寶，後明六種供養之心。復前十中，
X39n0704_p0216b13║初明供佛，次類法、僧，後總結之。
X39n0704_p0216b14║就供佛中，初問，後釋。釋中，先舉，次列，後釋，下總結之。
X39n0704_p0216b15║列中十名，攝為五對：初二一對明供境界。身供養者，
X39n0704_p0216b16║供養佛身。言支提者，供養靈廟。如僧祗律：有舍利者，
X39n0704_p0216b17║名之為塔；無舍利者，說為支提。今此通說以為支提。
X39n0704_p0216b18║次二一對明供時處有現、不現。次二一對明興供人
X39n0704_p0216b19║有自、有他。次二一對明供心事。財供養者，明供財事；
X39n0704_p0216b20║勝供養者，明供養心。後二一對明供行德。言無染者，
X39n0704_p0216b21║供時離過；至處道者，供能到果。無上菩提是所至處，
X39n0704_p0216b22║供為彼因，名至處道。此至處道，維摩經中名法供養，
X39n0704_p0216b23║地經論中名行供養。
X39n0704_p0216b24║次廣釋之。身供可知。釋支提中言偷婆者，猶是塔也。
X39n0704_p0216c01║本是一名，傳之音異。
X39n0704_p0216c02║第二對中，文別有三：一、明現前、不現前相；二、以是緣
X39n0704_p0216c03║下，明供利益；三、現供養得大已下，彰福差別。就初段
X39n0704_p0216c04║中，門別唯二：現與不現。釋中有三：一、明現前；二、明現
X39n0704_p0216c05║前、共不現前；三、明不現。見佛支提名現前者，是其初
X39n0704_p0216c06║段。第二段中，初明現前，次以現前類餘不現，後總結
X39n0704_p0216c07║之。初現前中，希望俱者，於佛支提願常逢遇；歡喜俱
X39n0704_p0216c08║者，庶得見聞。供養之心與此相應，故名為俱。此明現
X39n0704_p0216c09║前。如一已下，以彼現前類餘不現。於中四句：初、如一
X39n0704_p0216c10║如來，如是過去、未來、現在如來法者，以現佛身類餘
X39n0704_p0216c11║不現。二、如一支提，如是一切支提法者，以現支提類
X39n0704_p0216c12║餘不現。此二一對。三、作是念：如我現前供養如來及
X39n0704_p0216c13║過、未下，以現供佛類餘不現。四、從我今供養支提及
X39n0704_p0216c14║供十方一切支提，若倫婆等，以彼現前供養支提類
X39n0704_p0216c15║餘不現。此二一對。是名共現、不現前者，總以結之。自
X39n0704_p0216c16║下第三明不現前。於中有二：一對供人以明不現，於
X39n0704_p0216c17║佛支提面不對見，斯名不現。第二對佛以彰不現，於
X39n0704_p0216c18║佛滅後一切供養，斯名不現。設對支提，亦名不現。今
X39n0704_p0216c19║言菩薩於不現前如來支提心念供養為一切佛，一
X39n0704_p0216c20║切支提是初不現。是名下，結。佛涅槃後起偷婆等，第
X39n0704_p0216c21║二不現。是名下，結。廣不現者，所起眾多，故云廣也。上
X39n0704_p0216c22║來廣明現、不現相。自下第二明供利益。於中四句：一、
X39n0704_p0216c23║大得果，二、攝梵福，三、不墮惡趣，四、菩提具滿。前三世
X39n0704_p0216c24║利，後一出世。世中，初二明能得樂，後一離苦。復前二
X39n0704_p0217a01║中，初得樂果，後得樂因。言梵福者，與彼初禪梵因相
X39n0704_p0217a02║似，故云梵福。自下第三彰福差別。現供境狹，功德唯
X39n0704_p0217a03║大；不現境寬，功德大大。現及不現，境是寬廣，是故功
X39n0704_p0217a04║德最為大大。佛田勝故，供佛功德無不大矣。
X39n0704_p0217a05║下次解釋自他供養。於中初明自他之相，後就自他
X39n0704_p0217a06║明福差別。然上門中但明自他，今此釋中離合有三：
X39n0704_p0217a07║初明自作，次明共作，後明他作。
X39n0704_p0217a08║辯優劣中，言自供養得大果者，善唯自己，是故得果
X39n0704_p0217a09║其唯大也。他作供養得大大者，勸他兼利，故得大大。
X39n0704_p0217a10║自他共作最大大者，共作利廣，是故得果最大大也。
X39n0704_p0217a11║佛田勝故，果無不大。
X39n0704_p0217a12║釋財供中，先釋、後結。釋中有三：一、資具供養；二、熏香
X39n0704_p0217a13║下，敬具供養；三、無盡下，嚴具供養。就初段中，以衣、食
X39n0704_p0217a14║等，是其資具；問訊已下，明其身、口奉施之儀。問訊口
X39n0704_p0217a15║儀，禮迎身儀。第二段中，初、熏香等，是其敬具；讚嘆已
X39n0704_p0217a16║下，還明身、口奉施之儀。讚嘆口儀，禮等身儀。五輪禮
X39n0704_p0217a17║者，手、足及頂，是五輪也。作禮表敬，旋遶顯愛。第三段
X39n0704_p0217a18║中，無盡，多也；勝財，好也。勝財是總，摩尼等別。
X39n0704_p0217a19║釋勝供中，先牒前門，次就辯勝，後牒總結。於如來者，
X39n0704_p0217a20║牒前第一身供養也。及支提者，牒前第二支提供養。
X39n0704_p0217a21║以財供養若多勝者，牒前第七財物供養。若現前者，
X39n0704_p0217a22║牒前第三現前供養。不現前者，牒前第四不現供養。
X39n0704_p0217a23║若自作者，牒前第五自作供養。若他作者，牒前第六
X39n0704_p0217a24║他作供養。下就前七明心殊勝。心勝有四：一、淨信心，
X39n0704_p0217b01║信佛德勝，理合供養；二、專精心，情無寬怠；三者、解心，
X39n0704_p0217b02║解知供儀，又知供佛功德廣大；四、回向心，為求菩提。
X39n0704_p0217b03║以此四心為前七供，名勝供養。如是下，結。
X39n0704_p0217b04║釋無染中先牒前門，次就所牒以明無染，後總結之。
X39n0704_p0217b05║言自手者，牒前第五自作供養。供如來者，牒前第一
X39n0704_p0217b06║身供養也。及支提者，牒前第二支提供養。前八門中
X39n0704_p0217b07║略牒此三，自下就之以明無染。先就內心以明無染，
X39n0704_p0217b08║後就財具。心中有六：一不輕他，明離慢憍，謂不念言
X39n0704_p0217b09║我獨能為。二不放逸，謂離世樂歌儛戲等。三不懈怠，
X39n0704_p0217b10║供心䇿勤。四至心恭敬而不輕末，謂於佛田深信尊
X39n0704_p0217b11║重。五不亂心，專情供養世事不動。六不染汙，離餘煩
X39n0704_p0217b12║惱。此之六種內心不染，不於信心。國王已下明財無
X39n0704_p0217b13║染，諂曲求財違行故染，雌黃等事鄙弊故染，菩薩離
X39n0704_p0217b14║此故曰不染。是六種名就心以結。
X39n0704_p0217b15║自下次釋至道供養。初廣分別，後總結嘆。廣中有三：
X39n0704_p0217b16║一、就財供養，明至處道；二、不自力下，就無財者隨喜
X39n0704_p0217b17║供養，明至處道；三、常等下，就行供養，明至處道。此三
X39n0704_p0217b18║皆能至菩提故，同名至道。就初段中，先牒前供；言殊
X39n0704_p0217b19║勝者，牒前第八、勝供養也；言不染者，牒前第九、不染
X39n0704_p0217b20║供養；言財物者，牒前第七、財物供養；供如來者，牒前
X39n0704_p0217b21║第一、身供養也；及支提者，牒前第二、支提供養。前九
X39n0704_p0217b22║門中，略牒斯五。自下就之明至處道，於中有三：一、自
X39n0704_p0217b23║力得，謂自用功巧得財供養；二、從他求；三、如意得。就
X39n0704_p0217b24║如意中，句別有五：第一、總明如意得財；二、變身為多；
X39n0704_p0217c01║三、依多身廣施供養；第四、總結；五、明此供不待佛出。
X39n0704_p0217c02║若如意得，是初段也。自在已下，第二段也。地上菩薩，
X39n0704_p0217c03║物從心生，名為自在如意得財。彼一一身悉禮已下，
X39n0704_p0217c04║是第三段，於中有四：一、敬重供養，多身禮拜；二、敬奉
X39n0704_p0217c05║供養，多手執持種種華香；三、敬愛供養，多身讚嘆，顯
X39n0704_p0217c06║佛功德饒益眾生；四、敬施供養，多身奉獻上妙眾具。
X39n0704_p0217c07║前第二句自持表敬，今令施與有斯異也。如是等下，
X39n0704_p0217c08║第四、總結。不待已下，是第五段，次就隨喜明至處道。
X39n0704_p0217c09║於中先簡三種得財，後明隨喜。不自力得、不從他求、
X39n0704_p0217c10║不自在得，是簡前也。然於他下，正明隨喜。施他眾生，
X39n0704_p0217c11║舉所喜人。若閻浮等，是所喜處。上中下心所作供養，
X39n0704_p0217c12║是所喜事。淨信勝解隨喜方便，信知供養有大功德。
X39n0704_p0217c13║周遍喜者，正明隨喜。下嘆顯勝。不假財事單起心想，
X39n0704_p0217c14║名少方便。遍喜仰順，名大供養。能成無量功德助道，
X39n0704_p0217c15║名攝菩提。具
X39n0704_p0217c16║自下第三、就行供養，明至處道。常等真實可喜樂心
X39n0704_p0217c17║應當修者，略舉勸學令恒修□。所以言常等及真實
X39n0704_p0217c18║是行方便，等謂四等是利他心，真實智慧是自利心，
X39n0704_p0217c19║可喜樂者是行修成，俱利善心名可喜樂，菩薩於此
X39n0704_p0217c20║應當修學。
X39n0704_p0217c21║下廣辯之。先廣初段。等與真實護持已下，廣前可喜。
X39n0704_p0217c22║前中，初先廣上等心。始修難常，故曰少時，乃至𤚼牛
X39n0704_p0217c23║出其分齊。於有為下，廣前真心。於中有三：一、教觀察
X39n0704_p0217c24║生死涅槃染淨法相。二、教修六念趣向涅槃。念波羅
X39n0704_p0218a01║蜜，猶六念中念戒、念施，略無念天。三、教觀空理能離
X39n0704_p0218a02║生死。於中有二：一、教少觀，二、況終成就。初段中，乃至
X39n0704_p0218a03║少時於法少忍，習觀方便。始習難久，故曰少時。觀法
X39n0704_p0218a04║不廣，名為少忍。忍猶解也。下明所成。知離言等，所成
X39n0704_p0218a05║觀也。理體出言名離，言性冥同曰如，離相無礙稱曰
X39n0704_p0218a06║解脫。此名理法以為解脫，知此名觀。離妄想下，所成
X39n0704_p0218a07║心也。能取心息，名離妄想。所取相絕，故云無相。此明
X39n0704_p0218a08║所離。定意在法，名為心住。此顯所成。此教少觀。下況
X39n0704_p0218a09║終成。於法少忍已忍，已能知法離言自性，離諸妄想，
X39n0704_p0218a10║無相心住，況復多觀？多觀踰前，故云過上。下次廣前
X39n0704_p0218a11║可喜樂心。初明自行，後明利他。就自行中，護戒離過，
X39n0704_p0218a12║餘是攝善。止觀是道，道之善巧，故曰方便。諸波羅蜜
X39n0704_p0218a13║是其行也。下明利他。諸善攝事，所謂四攝。
X39n0704_p0218a14║上來廣辯。是名已下，結嘆顯勝。是名，結也。第一已下，
X39n0704_p0218a15║嘆顯勝也。第一、最上、最勝、無上，直嘆顯勝。此前已下，
X39n0704_p0218a16║對劣顯勝。此至處中，初就財事明至處道，不異前九，
X39n0704_p0218a17║不得言勝；後就隨喜及修行心明至處者，勝過前九。
X39n0704_p0218a18║今據此處，是故說言前九不此。如是十下，總結供佛。
X39n0704_p0218a19║如供佛下，類供法、僧。於此三下，總以結之。
X39n0704_p0218a20║上明供養，下明供心。於如來所起六淨心總以標舉，
X39n0704_p0218a21║如下結中明此六心通供三寶，如來在初故偏言耳。
X39n0704_p0218a22║次別顯之，前五可知。第六門中於世出世一切具者，
X39n0704_p0218a23║明佛具知世及出世一切法也。由知諸法能為眾生
X39n0704_p0218a24║作依止義，故曰依義勸於佛所生見心也。以此六下
X39n0704_p0218b01║結難顯勝。
X39n0704_p0218b02║上來供養明攝功德，自下習近明攝智慧。於中，先作
X39n0704_p0218b03║七門起發，後對辯之。七中，前四問善知識，後三問其
X39n0704_p0218b04║習近之義。問曰：今此為明習近行，何故乃問善知識
X39n0704_p0218b05║乎？為令習者識而近故。又欲使人學此為友，故須問
X39n0704_p0218b06║之。就前四中，初問幾行為知識者，問善知識行德之
X39n0704_p0218b07║體。幾行知識開導無礙，問知識心。復有幾行淨心住
X39n0704_p0218b08║處，問善知識攝化之儀。知識世人生信境界，名為信
X39n0704_p0218b09║處。今問知識有幾行儀，得為眾生淨信住處？幾行調
X39n0704_p0218b10║生為知識事，問善知識開化之法。用何等法攝化眾
X39n0704_p0218b11║生，為善知識利益之事？下問習近。幾行習近，問習近
X39n0704_p0218b12║儀。復有幾行想知識者，問習近心，此問所作。復有幾
X39n0704_p0218b13║行無想念者，問所離過。下對前問，次第廣釋。先明知
X39n0704_p0218b14║識，後明習近。
X39n0704_p0218b15║就初門中，成就八事，滿知識行，總以標舉。下別顯之。
X39n0704_p0218b16║前三自行，後五利他。前自行中，善住律儀，明離過行，
X39n0704_p0218b17║後二攝善。多聞覺悟，明其有解。得禪定等，彰其有行。
X39n0704_p0218b18║禪定修慧，世俗定也。及餘止觀，無漏行也。下利他中，
X39n0704_p0218b19║初四意業，後一口業，相顯可知。
X39n0704_p0218b20║第二門中，初總後別。就初總中，有五舉數。如是一切
X39n0704_p0218b21║功德具下，牒前起後。備前八種知識行德，名一切德。
X39n0704_p0218b22║具善知識，所作無礙，彰此五能。依前諸德，用此五心，
X39n0704_p0218b23║得為知識，開導無礙。下別顯中，初一化願。先欲安者，
X39n0704_p0218b24║凡所修行，若不先欲安樂眾生，當則捨他，不肯利物，
X39n0704_p0218c01║名為有礙。以所修行，先起願心，欲安生故，當則能利，
X39n0704_p0218c02║故得無礙。次二化智。於樂實知不顛倒者，是其正智。
X39n0704_p0218c03║若作方便，是其巧智，巧故有力。若作方便，隨順說者，
X39n0704_p0218c04║汎舉說事。善能已下，正明巧力。能隨順者，順生善也。
X39n0704_p0218c05║調伏生者，調令離惡。於此二中，皆有斯力。下二化心。
X39n0704_p0218c06║不厭常化，平等齊他。
X39n0704_p0218c07║第三門中，五事信處，總以標舉。他聞歡喜，況現見者，
X39n0704_p0218c08║彰此五事，生信殊勝。下別顯之。前二可敬，後三可愛。
X39n0704_p0218c09║前中，初一被服應法，威儀列名。下別顯之。言寂靜者
X39n0704_p0218c10║□，服詳審，不紛動也。具足威儀，舉身齊者，明離餘過。
X39n0704_p0218c11║如律中說，齊整內衣，齊整三衣，不返抄衣，不覆頭等，
X39n0704_p0218c12║名為具足。下一明其三業殷重。心安住者，守心住法，
X39n0704_p0218c13║身口意業，不掉不躁，離違法過。不掉據心，不躁身口。
X39n0704_p0218c14║就後三中，初一不諂，次一不嫉，後一明其不慳不貪，
X39n0704_p0218c15║是故可愛。不諂列名，下釋可知。不嫉列名，下釋有三：
X39n0704_p0218c16║一、總他人所得名利，不生嫉心。於他說法，是他名也。
X39n0704_p0218c17║及得財利，是他利也。於此不嫉。二、常自下，自得名利，
X39n0704_p0218c18║勸與他人。自勸他說，與他名也。若財向己，勸與他人，
X39n0704_p0218c19║與他利也。不諂偽者，與時心實。以心實故，請說不諂，
X39n0704_p0218c20║與財不偽。心常喜者，後無變悔。三、見他下，於他名利，
X39n0704_p0218c21║助生隨喜。見他說法，見他得名，及得利樂，見他得利。
X39n0704_p0218c22║度彼所得，故起隨喜。如己所得，彰喜深也。菩薩常欲
X39n0704_p0218c23║與生名利，彼今自得，稱我本願，故喜深也。第五句中，
X39n0704_p0218c24║知足少積，明其不貪。所得能捨，彰其不慳。
X39n0704_p0219a01║第四門中，五事調生，總以標舉，次別顯之。初三教授，
X39n0704_p0219a02║次一教誡，後一教化。前教授中，初、中、後別，故有三句。
X39n0704_p0219a03║初語言者，語言將引，令生愛樂。言與念者，勸生善心。
X39n0704_p0219a04║言教授者，依心教法。言教誡者，依前所授，行有得失，
X39n0704_p0219a05║教誡敦獎，令成行益。言說法者，是教化也。於前行法，
X39n0704_p0219a06║不信不修，故為說法，教化令行。以是五下，牒指餘說。
X39n0704_p0219a07║第五門中四事滿者，總以標舉親近行備，故云滿足。
X39n0704_p0219a08║下別顯之。初一明其敬事供養。若病不病隨時供者，
X39n0704_p0219a09║正明供養。下明供心，心別有四：一、愛念心，樂欲親附；
X39n0704_p0219a10║二、恭敬心，內情虔仰；三、淨信心，信其所說；四、饒益心，
X39n0704_p0219a11║念欲利益。二、敬重供養，隨時禮敬問訊奉迎；三、敬施
X39n0704_p0219a12║供養，施衣食等；四、敬順供養。若依止者請以為師，下
X39n0704_p0219a13║順起行如法隨作。不傾動者身業隨順，如實說者口
X39n0704_p0219a14║業隨順，此二一對己作不違。隨時往詣身往參侍，請
X39n0704_p0219a15║所應作口言諮問，此二一對未作隨順。
X39n0704_p0219a16║第六門中，五想聽法，總以標舉。下別顯之。寶想列名，
X39n0704_p0219a17║難值釋也。眼想列名，俱生慧因，釋顯其相。過修智解，
X39n0704_p0219a18║生便得之，名俱生慧。俱生慧眼，由善友得，故名為因。
X39n0704_p0219a19║以是慧因，故起眼想，此乃因中而生果想。明想列名，
X39n0704_p0219a20║得俱生眼，顯示一切，釋顯其相。自雖現有俱生慧眼，
X39n0704_p0219a21║若無知識說法開導，不能見法。由彼開示，令我得見，
X39n0704_p0219a22║如燈照物，故說為明。顯法非一，名一切種。所說不虗，
X39n0704_p0219a23║名如實境。亦可一切是其世諦，如實真諦皆能顯示，
X39n0704_p0219a24║令人覩見。前三觀友作世法想，下二觀友作出世想。
X39n0704_p0219b01║初作果想，後作因想。大果利想，列其名字。無上菩提
X39n0704_p0219b02║是其大果，觀察善友作此果想，斯乃緣中而生果想。
X39n0704_p0219b03║涅槃道因，解釋其相。涅槃斷果，道是菩提。行功德果，
X39n0704_p0219b04║因友得彼，故名善友以為彼因。因中殊勝，故曰無上。
X39n0704_p0219b05║樂無罪相，列其名字。此復觀友作彼涅槃菩提因想。
X39n0704_p0219b06║就彼因中，證法適神，名之為樂；離過清淨，說為無罪。
X39n0704_p0219b07║觀察善友為彼想也。下釋其想。現法不得涅槃道者，
X39n0704_p0219b08║簡去前果。涅槃及道，是前大果，交未即成，名現不得。
X39n0704_p0219b09║如實已下，正觀善友作彼因中樂無罪想。現雖不得
X39n0704_p0219b10║涅槃道果，而由善友成就彼因，故觀善友作彼因想。
X39n0704_p0219b11║止觀樂者，是彼因中證法之樂。言無罪者，是彼因中
X39n0704_p0219b12║離過之行。所言因者，樂無罪行由善友生，故名善友
X39n0704_p0219b13║為彼因也。如實觀者，觀察善友為彼止觀樂無罪因。
X39n0704_p0219b14║第七門中於善知識五處不念，總以標舉，次別顯之。
X39n0704_p0219b15║一一句中皆初列名，後釋其相。前三可知。第四句中
X39n0704_p0219b16║言壞味者，名字不正，菩薩求義不著文字，故不念此
X39n0704_p0219b17║而捨聽法。下釋可知。第五句中壞美語者，言辭麁拙，
X39n0704_p0219b18║菩薩求義不在言說，故不念此而退聽心。下釋可知。
X39n0704_p0219b19║如是五下結其得失。五處不念勤攝正法，結其得也。
X39n0704_p0219b20║若下根下結其失也。念人五過自退聽心，是故名為
X39n0704_p0219b21║人過心退，退聽法故智慧退減。
X39n0704_p0219b22║上來自利，下次利他，故明無量。先問後釋。釋中有四：
X39n0704_p0219b23║一列四名、二攝四為三、三攝四為二、四攝二為一。列
X39n0704_p0219b24║名可知。四無量義廣如別章，此應具論。
X39n0704_p0219c01║第二段中先舉三數，次列三名，後廣解釋下辯同異。
X39n0704_p0219c02║略四有三是舉數也，生法無緣是列名也。此義差別
X39n0704_p0219c03║廣如別章。安處下釋。先就慈中廣辯三緣，後釋悲等。
X39n0704_p0219c04║慈中先明眾生緣相，安處一切三聚眾生，若苦若樂
X39n0704_p0219c05║不苦不樂，解眾生緣觀心定別，故曰安處。三聚眾生
X39n0704_p0219c06║總以標舉，若苦樂等隨別以列。餘經論中對怨親中
X39n0704_p0219c07║而修無量，今此何故對苦樂等？釋言：今此若苦樂等，
X39n0704_p0219c08║猶是餘處怨親中人，損己名苦即是其怨，益己名樂
X39n0704_p0219c09║即是其親，非損非益名不苦樂，即是中人。欲安樂下
X39n0704_p0219c10║釋慈義也。於三聚眾作與樂想，故曰修慈。周滿已下釋
X39n0704_p0219c11║無量義。始起益心名意解住。是名下結。法緣慈中起法
X39n0704_p0219c12║數想、法數行觀，解法緣義。觀生皆是五陰法數，名法
X39n0704_p0219c13║數想。觀彼法數是眾生因，故名法數。為眾生行而修
X39n0704_p0219c14║慈者，解釋慈義。觀諸法中本無我人，而諸眾生為之
X39n0704_p0219c15║纏縛，深可哀愍，故起慈心。又念為生說如斯法，亦名
X39n0704_p0219c16║修慈。是名下結。無緣慈中於法離妄，解無緣義。於前
X39n0704_p0219c17║法數不取有無，名離妄想。而修慈者，解釋慈義。觀法
X39n0704_p0219c18║空寂，念諸眾生妄為有法之所纏縛，深起哀憐，故起
X39n0704_p0219c19║慈心。又念為生說如斯法，亦名修慈。是名下，結。此後
X39n0704_p0219c20║二中略不解釋無量之義，類初可知。下釋餘三。先以
X39n0704_p0219c21║慈中生法無緣類悲、喜、捨，後別顯之。三緣雖同，諸行
X39n0704_p0219c22║各異，故須別論。然下唯就眾生緣中以分三別：於苦
X39n0704_p0219c23║眾生是眾生緣，作除苦想，正解悲心周滿而修，釋無
X39n0704_p0219c24║量義。是名下，結。於樂眾生是眾生緣，起樂隨喜，正解
X39n0704_p0220a01║喜心周滿而修，釋無量義。是名下，結。如是三種乃至
X39n0704_p0220a02║次第是眾生緣，如是三種總牒向前三聚眾生為捨
X39n0704_p0220a03║境界。不苦不樂是三種中，第三眾生修捨之時先從
X39n0704_p0220a04║此起，故偏舉之。隨其次者，次觀苦者同不苦樂，後觀
X39n0704_p0220a05║樂者同不苦樂，故云次第。起離癡等，正明捨心。於不
X39n0704_p0220a06║苦樂修離癡想，於苦已者修離恚想，於樂已者修離
X39n0704_p0220a07║貪想，周滿而修，釋無量義。是名下，結。自下第四約對
X39n0704_p0220a08║外道、二乘之人辯其同異。眾生緣慈，外道共者，外道
X39n0704_p0220a09║亦依世俗四禪修四無量，然彼未能壞眾生相。菩薩
X39n0704_p0220a10║緣生，相與彼同，故名為共。法緣無量，二乘共者，二乘
X39n0704_p0220a11║亦能觀法破生，菩薩同彼，故名為共。無緣不共聲聞、
X39n0704_p0220a12║緣覺及外道者，法空唯是菩薩得故。
X39n0704_p0220a13║上來攝四，以之為三；下次攝四，以之為二。前三樂想，
X39n0704_p0220a14║後一安者，前三種中，慈正與樂，悲喜隨助，故名為樂；
X39n0704_p0220a15║第四捨心，捨貪恚癡，齊與善法，故名為安。又復分相：
X39n0704_p0220a16║前三有行，隨事攝化，息其情惱，故名為樂，非是永安，
X39n0704_p0220a17║故不名安；後一空行，理法攝化，永絕危怖，故名安想。
X39n0704_p0220a18║一切無量名哀愍下，攝四為一。於中有三：第一、攝四
X39n0704_p0220a19║為一；二、觀生界百一十苦下，對境辯修；三、有四行悲
X39n0704_p0220a20║下，彰行差別。就初段中，一切無量名哀愍者，攝別入
X39n0704_p0220a21║總。哀愍是悲，悲為拔苦，四無量心同為救苦，是故攝
X39n0704_p0220a22║四同入哀愍，蓋乃且據一門言耳。若以慈行統攝諸
X39n0704_p0220a23║行，斯皆成慈，故維摩中說一切行悉皆為慈，乃至喜、
X39n0704_p0220a24║捨相攝例然。良以諸行同體緣起，互相成故，此名為
X39n0704_p0220b01║哀。哀愍菩薩，寄德顯人。
X39n0704_p0220b02║自下第二、對境辯修。於中，初緣百一十苦而修悲心，
X39n0704_p0220b03║彰其悲廣；後緣增上十八大苦而修悲心，顯其悲大。
X39n0704_p0220b04║前中，初言觀察生界百一十苦而明悲心，總以標舉。
X39n0704_p0220b05║下別顯之。別中，先明百一十苦，後顯修悲。苦中，先問，
X39n0704_p0220b06║次辯，後結。云何問也？辯中，兩番五十五苦，是故通合
X39n0704_p0220b07║有百一十。兩番何別？如戒經說：前五十五觀眾生苦，
X39n0704_p0220b08║後五十五自觀己苦。故上文言：見他受苦，或自受苦，
X39n0704_p0220b09║而起悲也。觀他苦中，始從一種，漸增至十，為五十五；
X39n0704_p0220b10║末後十種，即以為十。以初一種牒後九種，通前二十；
X39n0704_p0220b11║以初二種牒後八種，通前三十；以初三種牒後七種，
X39n0704_p0220b12║通前四十；以初四種牒後六種，通前五十；中間五種
X39n0704_p0220b13║通前，合為五十五種。後五十五，類此可知。前中，初言
X39n0704_p0220b14║有一苦者，總攝諸苦以為一色，謂一切生皆墮集苦，
X39n0704_p0220b15║出其苦體，苦皆緣集，名為集苦。集無差別，釋前一義。
X39n0704_p0220b16║次增說二，於中四句：一、舉兩數，二、列兩名。欲本愛事
X39n0704_p0220b17║變生苦者，是其壞苦。五欲境界能生欲心，為情貪愛，
X39n0704_p0220b18║名欲根本。愛念之事，此事壞滅，名為變易。因斯致惱，
X39n0704_p0220b19║故曰生苦。愚癡報苦，是其苦苦。此苦不由分別而生，
X39n0704_p0220b20║故云報苦。以何義故，偏云癡報？癡為惑本，故偏言之。
X39n0704_p0220b21║亦可所受報分頑騃，故曰愚癡。極苦觸身，我苦、我苦
X39n0704_p0220b22║顯其相也。以何義故，不說行苦？今為成二，行苦微通，
X39n0704_p0220b23║攝入前二，故略不論。三、愚癡愁憂，亦名二箭，借喻顯
X39n0704_p0220b24║過。以斯苦深，故喻射箭。法句經中，憂為斫瘡，愚為射
X39n0704_p0220c01║箭。憂緣境寬，故如斫瘡；愚報苦深，故喻射箭。故彼文
X39n0704_p0220c02║言：斫瘡莫過憂，射箭莫過愚，是壯莫能拔，唯從多聞
X39n0704_p0220c03║除。彼嘆多聞，故說斯偈。四、身受、心受，隨依分別。報苦
X39n0704_p0220c04║依身，故名身受；憂惱依心，故名心受。次增說三，此猶
X39n0704_p0220c05║是三苦，變易是壞。次增說四，合會別離，是八苦中愛
X39n0704_p0220c06║別離苦。言斷苦者，是彼死苦；相續苦者，是彼生苦；終
X39n0704_p0220c07║竟苦者，五盛陰苦。未得究竟涅槃道來，所有五陰皆
X39n0704_p0220c08║是苦故，名究竟苦。次增說五，所謂五蓋。次增說六，前
X39n0704_p0220c09║二就內，因果分別；後四就外。外中，初二以為一對，未
X39n0704_p0220c10║得求苦，已得護苦；後二一對，未得不足，已得壞苦。次
X39n0704_p0220c11║增說七，八苦之中，除五盛陰，說餘七種。五盛總故，所
X39n0704_p0220c12║以除之。次增說八，前七可知，久住威儀以為第八。次
X39n0704_p0220c13║增說九，自不具者，自身支節不具足也；他不足者，眷
X39n0704_p0220c14║屬支節不具足也；親不具者，親里乏少；無病不具者，
X39n0704_p0220c15║以有病故，不得具足。無諸病苦，故云無病不具足苦。
X39n0704_p0220c16║次增說十，相顯可知。上來觀他自苦，初苦有九，就總
X39n0704_p0220c17║開別。就前第一集苦之中，隨義不同，有餘九別。向前
X39n0704_p0220c18║他苦，今此自苦，云何就前開此九種？釋言：自集與前
X39n0704_p0220c19║相似，故云初苦有餘九種。理實是中，就已集苦開餘
X39n0704_p0220c20║九別。此初集苦即以為一，餘九門中有五十四，是故
X39n0704_p0220c21║合為五十五苦。次列其名，前總集苦即為一門，一切
X39n0704_p0220c22║為二，大苦為三，一切門四，惡行為五，轉生為六，不隨
X39n0704_p0220c23║欲七，違害為八，相續為九，一切種十。下依此門增數
X39n0704_p0220c24║辯釋。初總可知，但釋餘九。一切苦者，牒第二門。下釋
X39n0704_p0221a01║有二：前因起者，是其報苦；轉時緣者，是其壞苦。此二
X39n0704_p0221a02║與上三苦義同。言大苦者，牒前第三。下釋有三：長夜
X39n0704_p0221a03║深苦、種種多苦、無間重苦，具此名大。一切門者，牒前
X39n0704_p0221a04║第四。下釋有四：三途為三，善趣輪轉通前說四。言惡
X39n0704_p0221a05║行者，牒前第五。下釋有五：從初乃至自身現作，還自
X39n0704_p0221a06║受來，是其第一生苦惡行；往不正思，則生煩惱，是其
X39n0704_p0221a07║第二起惑惡行；身、口及心多造惡行，未來生惡即以
X39n0704_p0221a08║為三。造業惡行通前為五，由現造惡，來還作罪，名生
X39n0704_p0221a09║惡行。良以造業正是惡行，故分三種。轉生苦者，牒前
X39n0704_p0221a10║第六。下釋有六：一、自身不定；二、妻子不定；三、奴婢給
X39n0704_p0221a11║使不定；四者、朋友大臣不定；五、親眷不定；六、財物不
X39n0704_p0221a12║定。不隨欲者，牒第七門。下釋有七相，顯可知。違害苦
X39n0704_p0221a13║者，牒第八門。下釋有八相，顯可知。相續苦者，牒第九
X39n0704_p0221a14║門。有九舉數，略不列名，或可與上九同故爾。一切種
X39n0704_p0221a15║者，牒前第十。下釋有十，於中前五翻上五樂即為五
X39n0704_p0221a16║苦，後之五種隨義別論。就前五中有五舉數，如前五
X39n0704_p0221a17║種。樂相違者，對樂總辯，如前自利利他品中所說五
X39n0704_p0221a18║樂，翻彼即為五種苦也。下翻樂別顯。言因苦者，翻前
X39n0704_p0221a19║因樂為因苦也。言受苦者，翻前受樂為受苦也。言樂
X39n0704_p0221a20║對治者，翻苦治樂為樂治苦。不斷受者，翻上斷受以
X39n0704_p0221a21║為此中不斷受苦。出家已下，翻前無罪以為罪苦。無
X39n0704_p0221a22║罪有四：一、出家樂，所謂持戒；二、遠離樂，所謂初禪；三、
X39n0704_p0221a23║寂滅樂，二禪為首乃至非想；四、菩提樂，謂無漏道。今
X39n0704_p0221a24║言出家，牒初出家樂。言遠離者，牒遠離樂。言寂滅者，
X39n0704_p0221b01║牒寂滅樂。言菩提樂對治非家，翻前出家。言欲界者，
X39n0704_p0221b02║翻前遠離。和合受想，翻前寂滅。言凡夫者，翻前菩提。
X39n0704_p0221b03║是名下，結。又五苦者，更隨異義別說五苦，相別可知。
X39n0704_p0221b04║此五已下，總結成十。前五十下，第三、總結。
X39n0704_p0221b05║百一十苦下。明修悲。緣彼悲生，起悲始也。修習增長，
X39n0704_p0221b06║修之次也。成就滿足，悲行成也。
X39n0704_p0221b07║自下次明十八大苦顯悲心大。於彼大苦緣十八苦
X39n0704_p0221b08║生大悲者，總以標舉。就前所說百一十中重者偏觀，
X39n0704_p0221b09║故云於彼緣十八苦生大悲也。下別顯之。云何徵問？
X39n0704_p0221b10║下列其名。前九是前五十五中增上重苦，後九是後
X39n0704_p0221b11║五十五中增上重苦，故有十八。就前五十五苦之中
X39n0704_p0221b12║門別有十，始從一種乃至十種，十中第一、第五、第十
X39n0704_p0221b13║一向不舉，第八、第九各舉二苦，餘五門中各舉一苦，
X39n0704_p0221b14║故有九種。愚癡報者，是第三中愚癡報苦，報苦深重
X39n0704_p0221b15║所以偏舉。言行苦者，前第三中行苦門也，行苦深廣
X39n0704_p0221b16║是以偏舉。究竟苦者，前第四中終竟苦也，終竟長久
X39n0704_p0221b17║故偏舉之。前第五門五蓋之苦，今全不舉。言因苦者，
X39n0704_p0221b18║前第六中初因苦也，因是苦本是故偏舉。言生苦者，
X39n0704_p0221b19║前第七中初生苦也。自作苦者，前第八中自作苦也。
X39n0704_p0221b20║他逼迫苦、他作善者合成一句，此亦是前第八門中
X39n0704_p0221b21║他作苦也。惡戒苦者，前第九中戒不具苦。惡見苦者，
X39n0704_p0221b22║此亦是前第九門中見不具苦，彼第十門略而不舉。
X39n0704_p0221b23║自下就後五十五中明餘九苦，於中十門，十中第一、
X39n0704_p0221b24║第六、第九一向不舉，第四、第十各舉二苦，餘五門中
X39n0704_p0221c01║各舉一苦，故有九種。本因苦者，前第二中前因所起
X39n0704_p0221c02║愚報苦也。言大苦者，前第三門總為大苦，今通舉之。
X39n0704_p0221c03║地獄苦者，是前第四一切門中地獄苦也。善起苦者，
X39n0704_p0221c04║亦是第四一切門中善起輪苦。一切性者，是前第五
X39n0704_p0221c05║惡行苦中五種惡行，今此通名一切性苦。煩惱業苦，
X39n0704_p0221c06║性是苦故，前第六門六種轉生，今略不舉。無智苦者，
X39n0704_p0221c07║前第七門不隨欲中欲得智慧，不樂愚癡惱苦生也。
X39n0704_p0221c08║增長苦者，前第八門違害苦中煩惱增苦，前第九門
X39n0704_p0221c09║相續之苦，今略不舉。言受苦者，前第十門一切種中
X39n0704_p0221c10║第二受苦。鄙穢苦者，此亦是前第十門中穢汙苦也。
X39n0704_p0221c11║上來第二對境辯修。自下廣明悲行差別，於中有五：
X39n0704_p0221c12║一彰悲行差別不同，二出離下就處分別，三悲心前
X39n0704_p0221c13║下顯悲功能，四若人問下歡以顯勝，五有四德下彰
X39n0704_p0221c14║其修益。
X39n0704_p0221c15║就初段中有四舉數，下別顯之。前二一對修成分別，
X39n0704_p0221c16║後二一對化益分別。緣生深細難知之苦而起悲者，
X39n0704_p0221c17║對緣以顯悲行深也。久遠長養修習殷勤發悟生者，
X39n0704_p0221c18║對因以顯悲心原也。以久修故，今對苦緣即便發悟
X39n0704_p0221c19║起昔所修，名發悟生。後二益中，初能捨樂、後能受苦。
X39n0704_p0221c20║前捨樂中隨其發悟入悲心者，牒前起後。為令已下
X39n0704_p0221c21║正能捨樂，為生離苦捨百千身，重事能為況一身等，
X39n0704_p0221c22║以重況輕顯心能作。下明為物代受諸苦，苦是報法
X39n0704_p0221c23║云何可代？正以菩薩在苦教化令彼出苦，故說為代。
X39n0704_p0221c24║又復外苦鞭杖等事亦得代受。
X39n0704_p0222a01║自下第二、就處分別。分別有二：一、快淨處，謂究竟地
X39n0704_p0222a02║及如來地，名第十地以為究竟；二、修成處，地前修處，
X39n0704_p0222a03║地上成處。菩薩於此修習悲心，則為修習一切悲心。
X39n0704_p0222a04║疾得悲者，是修處也。於此修習，對境辯修。則為修習
X39n0704_p0222a05║一切悲者，顯修圓備。則能疾得，顯悲功能。初地已上
X39n0704_p0222a06║為淨悲地，地前所成去彼不遙，故云疾得。入淨心下，
X39n0704_p0222a07║是其成處。初顯成相。非如已下，簡勝異劣。前中於生
X39n0704_p0222a08║極親想者，捨離踈礙。言愛念者，親厚中深，自有是親，
X39n0704_p0222a09║不必親愛。慈母於子，親而深愛。菩薩如是，故云愛念。
X39n0704_p0222a10║欲為作者，自有愛念，而於所作無心欲代。菩薩不爾，
X39n0704_p0222a11║悉欲代作。不疲厭者，自有能代，不能常久。菩薩不爾，
X39n0704_p0222a12║常能不厭。代受苦者，自有不厭，樂事能為，苦則不堪。
X39n0704_p0222a13║菩薩不爾，苦亦能代。言自在者，自有能代，代心艱難，
X39n0704_p0222a14║多用思惟，方堪能代，名不自在。菩薩不爾，代苦心成，
X39n0704_p0222a15║任運能為，故曰自在。就下簡勝異劣之中，非如苦諦
X39n0704_p0222a16║無間等者，簡大異小。小乘人中見諦無間，見諦之始
X39n0704_p0222a17║依如成實，見道觀空，更無相隔，故曰無間。若依毗曇，
X39n0704_p0222a18║八忍、八智相續無間。今同毗曇，舉彼苦諦，㝡初無間，
X39n0704_p0222a19║乃至等取究竟無學，故云等也。菩薩異彼，故曰非如。
X39n0704_p0222a20║究竟深下，辯小異大。
X39n0704_p0222a21║自下第三、顯其行能悲心。前行略明悲心能為行首，
X39n0704_p0222a22║行前先起，故曰前行。觀百一十下，廣明悲心發生諸
X39n0704_p0222a23║行。於中，初言觀百一十苦修習悲者，牒上悲心；下明
X39n0704_p0222a24║起行。於內外物無少不捨，依悲起施；無一律儀而不
X39n0704_p0222b01║攝持，依悲修戒；無一不益而不堪忍，依悲習忍；無一
X39n0704_p0222b02║精進而不勇猛，依悲精進；無一禪定而不正受，依悲
X39n0704_p0222b03║修禪；無一智慧而不得入，依悲生慧。
X39n0704_p0222b04║自下第四、嘆以顯勝。於中有四：一、獨標人相；二、起出
X39n0704_p0222b05║諸行；三、攝利廣大；四、純善無過，所以為勝。若人問佛，
X39n0704_p0222b06║應答悲是，是初勝也。若人問佛，假問起發，以何義故，
X39n0704_p0222b07║偏言問佛？寄佛酬答，顯勝決定，應答悲是，假答顯勝。
X39n0704_p0222b08║以有悲故，常能益物，故有悲者，便是菩薩。彼一已下，
X39n0704_p0222b09║第二勝也。如上文中，攝四為一，故云彼一，如上說也。
X39n0704_p0222b10║悲心起化，㝡為殊勝，故云於諸㝡為無量。問曰：前者
X39n0704_p0222b11║攝四為一，更復對何為㝡無量？釋言：前雖攝四為一，
X39n0704_p0222b12║於中非無主伴之別，悲心為主，餘名為伴，以主望伴，
X39n0704_p0222b13║故言於諸㝡為無量。積聚已下，第三勝也。攝無量果，
X39n0704_p0222b14║得報廣也。善果可愛，故名愛果。攝無量行，成因廣也。
X39n0704_p0222b15║一向純善，無有罪過，第四勝也。
X39n0704_p0222b16║自下第五、明修利益。修有四德，總以標舉，下別顯之。
X39n0704_p0222b17║前三自利，後一利他。自中，初二是自分德，後一勝進。
X39n0704_p0222b18║初言先得現法樂住，是證功德；無量德具攝受增者，
X39n0704_p0222b19║是阿含德。勝進、利他，相顯可知。
X39n0704_p0222b20║菩提分品第十七
X39n0704_p0222b21║菩提分品者，前供養品攝修方便，修成合道道行差
X39n0704_p0222b22║別，名菩提分。廣辯此義，名菩提分品。
X39n0704_p0222b23║就此品中先定道體，然後釋文。體者，所謂信等十法。
X39n0704_p0222b24║然此所說與彼地經有同有異？同用十法以為道體，
X39n0704_p0222c01║故名為同。異有兩種：一、有無不同。彼具說十，此但說
X39n0704_p0222c02║六，略無信心、悲、慈及捨。何故無信？若說不異，力性品
X39n0704_p0222c03║中多修信解，何故不說悲之與慈？若說不異，前供養
X39n0704_p0222c04║品四無量心，故廢不論。何不說捨更說不異？前布施
X39n0704_p0222c05║品是以不論。彼前諸品不欲明此信、悲、慈、捨，今若更
X39n0704_p0222c06║說不異於彼，為是不論？二、前後不同。如地經中不倦
X39n0704_p0222c07║知論知世、慚愧堅固修行如是次第，彼說堅固猶此
X39n0704_p0222c08║不動。今此文中先明慚愧，次說不動。自餘不倦知論
X39n0704_p0222c09║知世、如說修行，次第同彼。何故不同？地經論中宣說
X39n0704_p0222c10║不倦知論知世以為行體，是故先明；慚愧堅固、如說
X39n0704_p0222c11║修行攝護前行，是故後說。今此別是一種次第，慚愧
X39n0704_p0222c12║離過，是故先明。以離過故，心得堅固，不為緣動；由不
X39n0704_p0222c13║動故，心無疲厭，求法不倦；以無厭故，能知經論；知經
X39n0704_p0222c14║論故，善解時儀；能隨世故，便能依法如說修行。
X39n0704_p0222c15║次釋其文。就慚愧中，初問，後釋。釋中，先舉，次列兩名。
X39n0704_p0222c16║言自性者，慚愧體也；言依處者，慚愧境也。下辯其相。
X39n0704_p0222c17║就自性中，初別解慚，次別釋愧。又羞恥下，總明慚愧
X39n0704_p0222c18║殊勝之義。是名下，結。就依處中，有四舉數，下別顯之。
X39n0704_p0222c19║若所應作，不隨建立而生羞者，有善不作，生慚愧也；
X39n0704_p0222c20║所不應作，隨順建立而生羞者，有惡隨作，生慚愧也。
X39n0704_p0222c21║此二一對。第三句者，於己作惡，隨而覆藏，故生慚愧；
X39n0704_p0222c22║第四句者，於己作善，疑悔心起，故生慚愧。此二一對。
X39n0704_p0222c23║就不動中，初問，後釋。釋中，先舉，次列其名。言自性者，
X39n0704_p0222c24║不動體也。言依處者，不動境也。下廣顯之。就自性中，
X39n0704_p0223a01║初先對緣以明不動，後對因說。對緣有四：一、煩惱不
X39n0704_p0223a02║動；二、眾苦不動；三、財利不動；四、恐怖不動。雖遇此四，
X39n0704_p0223a03║正修善法而不傾動。下對因中，言自寬者，過習今成，
X39n0704_p0223a04║故能不動。性能思者，現思方便，故能不動。是名下，結。
X39n0704_p0223a05║就依處中，初牒舉數，下別顯之。五中，初一自行不動，
X39n0704_p0223a06║種種諸苦能速除滅，是故不動。後四利他。於中，前二
X39n0704_p0223a07║化人離惡。眾生造惡，為受苦者化除惡行，伏異論者
X39n0704_p0223a08║化除惡見。次下兩句化他成善。為大眾說化生正解，
X39n0704_p0223a09║翻上後句。演說勝法，令受戒者化起善行，翻上初句。
X39n0704_p0223a10║此起行中，說勝妙法，化起作善；令受禁戒，化修止善。
X39n0704_p0223a11║就無厭中，初問舉數，下廣分別。五中，前四自行不厭，
X39n0704_p0223a12║後一利他。就前四中，初二自分，性有力者，過習今成，
X39n0704_p0223a13║故能不厭。數數修者，現修純熟，故能不厭。後二勝進，
X39n0704_p0223a14║初一始學，後一修成。就始學中，方便所攝，修智、善巧
X39n0704_p0223a15║智方便能有所攝，名方便攝。精進勇猛，行修增上，自
X39n0704_p0223a16║觀前後，顯前方便。自觀前劣，轉以捨之；自觀後勝，轉
X39n0704_p0223a17║以求之，故曰方便。所修轉勝，顯前精進。就後成中，深
X39n0704_p0223a18║利智者，久習智成，明見善利，故能不厭。思惟成者，現
X39n0704_p0223a19║思明審，故能不厭。下利他中，深起悲心，悲之深也。常
X39n0704_p0223a20║等哀愍，慈之廣也。
X39n0704_p0223a21║就知論中，初問起發，次廣分別。於中四句：聞、思、修、証。
X39n0704_p0223a22║初至通利，是其聞慧。於五明處，從他所聞，聞之始也；
X39n0704_p0223a23║具足攝受，聞之次也；誦習通利，聞慧成也。從他下，思。
X39n0704_p0223a24║從他聞義，修思方便，善能思者，正是思體。知法下，修。
X39n0704_p0223b01║知法知義，於法於義，已受不忘，起修方便。知法聞始，
X39n0704_p0223b02║知義思始；於法不忘，聞慧終成；於義不忘，思慧終成。
X39n0704_p0223b03║由此起修，是故舉之。未修漸增，正是修也。聞思究竟，
X39n0704_p0223b04║對因結修。從前聞思，起今修慧，故云究竟。次第下，証。
X39n0704_p0223b05║次第成熟，入証方便，修慧漸向，名次第成。得喜淨心，
X39n0704_p0223b06║正是証體。如是已下，結嘆顯勝。
X39n0704_p0223b07║知世間中，初問，後釋。釋中有三：一、如世間知；二、見上
X39n0704_p0223b08║坐下，如世間轉；三、如世轉下，雙牒以結。初中復三：一、
X39n0704_p0223b09║知世間事；二、知世集下，知世間義；三、於眾生、器世間
X39n0704_p0223b10║下，雙牒以結。前中，初知眾生世間，後知器世。知眾生
X39n0704_p0223b11║中，初總，次別，後總結之。菩薩於生如實了知，是初總
X39n0704_p0223b12║也；所謂下，別。別中有二：一、知眾生生死出沒，謂生老
X39n0704_p0223b13║死，此沒彼生，如實了知，是知沒也；生死出離，如實知
X39n0704_p0223b14║者，是知出也。二、知眾生濁世增時，如實知者，是知增
X39n0704_p0223b15║也；離濁增時，如實知者，是知離也。謂五濁下，出前所
X39n0704_p0223b16║增，明上所離。謂五舉數，次列五名。命劫是苦，生濁是
X39n0704_p0223b17║業。眾生造惡，人無善行，名眾生濁。餘二煩惱，此等皆
X39n0704_p0223b18║能濁亂淨心，故名為濁。下廣釋之。命濁可解。眾生濁
X39n0704_p0223b19║中，初明眾生；不識恩義下，明無善行。於中有四：一、無
X39n0704_p0223b20║作善；二、不畏下，明無止善。此二據始。三、不修施下，明
X39n0704_p0223b21║無作善；四、不修齋下，明無止善。此二據終。就初段中，
X39n0704_p0223b22║不修義理明其無解，不作所作明其無行，善是所作
X39n0704_p0223b23║眾生。第二段中，明於今世惡業、後世惡果不生怖畏。
X39n0704_p0223b24║第三段中，不修施者不能捨財，不作德者不起餘善。
X39n0704_p0223c01║第四段中，不修齋者不修八齋，不持戒者不持其餘
X39n0704_p0223c02║七眾戒也。是名下，結。煩惱濁中，增非法貪是貪煩惱，
X39n0704_p0223c03║刀劒等施是瞋煩惱。刀劒施等是其身業，諍訟鬪亂
X39n0704_p0223c04║是其口業。此約外相以明內瞋。諂是諂垢，誑是誑垢。
X39n0704_p0223c05║言妄語者，寄言顯誑。受邪是癡及餘惡者，謂無慚、愧、
X39n0704_p0223c06║掉、悔、睡眠、疑、慢等也。是名下，結。就見濁中，言法壞者，
X39n0704_p0223c07║正法壞也。言法沒者，像法沒也。像法起者，顯前法壞。
X39n0704_p0223c08║正法壞故，像法漸起。似像法故，名為像法。邪法轉生，
X39n0704_p0223c09║顯前法沒。像法沒故，邪法生也。是名下，結。就劫濁中，
X39n0704_p0223c10║明內三劫以為劫濁，廣說如經。上來別竟。是名已下，
X39n0704_p0223c11║總結知生。就器世中，若成若壞如實知者，略以標舉，
X39n0704_p0223c12║廣說如經。
X39n0704_p0223c13║上來第一知世間事，自下第二知世間義。此即知於
X39n0704_p0223c14║知覺世間，於中有八：前七方便知世間義，後一正觀
X39n0704_p0223c15║知第一義。前方便中，初世間者是其苦果，世間集者
X39n0704_p0223c16║是其集因，除世因果名世間滅，離世對治名世間道。
X39n0704_p0223c17║此四觀察世間體義，下觀所起。世間味者，世能生集，
X39n0704_p0223c18║味猶愛也。世間患者，世能生苦。世間離者，經亦名出。
X39n0704_p0223c19║此觀世間能起於滅，離之與出滅之別稱。此三所生，
X39n0704_p0223c20║前七是其學觀方便，第一義觀是其道也。此觀世義，
X39n0704_p0223c21║眼及色下，觀察世間第一義諦。今就八事觀第一義。
X39n0704_p0223c22║言八事者，一名、二生、三姓、四食、五苦、六壽命、七久住、
X39n0704_p0223c23║八壽限。今此略無壽限一門，就前七種觀第一義。先
X39n0704_p0223c24║就名字觀第一義，後類餘六。就觀名中，眼色四大名
X39n0704_p0224a01║人，建立人名。眼謂眼根，色謂色塵，是其造色為四大
X39n0704_p0224a02║造。大與眼色不相捨離，故名俱生。問曰：根塵各別有
X39n0704_p0224a03║六，今此何故偏舉眼色？以在初故，餘類可知。又問：眼
X39n0704_p0224a04║根眼俱四大有成人義，今可舉之。彼外色塵色俱四
X39n0704_p0224a05║大非成人法，何故舉乎？雖不體成義，故通舉之。名士
X39n0704_p0224a06║夫者，士夫猶是我人別稱，向前所舉眼色大等集成
X39n0704_p0224a07║人體名士夫身，依此宰用說名為人。無第三下就之
X39n0704_p0224a08║觀理，初觀實無，後觀名有。無第三言我眾生想，明無
X39n0704_p0224a09║我體。解有兩義：一約根塵內外分別，眼根及彼造眼
X39n0704_p0224a10║四大合以為一，色塵及彼造色四大復合為一，此二
X39n0704_p0224a11║之外更無第三神我之體言是我眾生等，餘亦如是。
X39n0704_p0224a12║是故經多皆就彼十二入法內外推求，明無我人。二
X39n0704_p0224a13║就內外分別，眼根為一，造眼四大復以為一，此二之
X39n0704_p0224a14║外更無第三言是我是眾生。無第三言我眼見色乃
X39n0704_p0224a15║至識法，明無我用。既無我體，焉有第三言我見色乃
X39n0704_p0224a16║至識法？此觀理無，但言說數言是長老。觀唯名有，實
X39n0704_p0224a17║無我故，但言說數言是長老，長老猶是人之別稱。如
X39n0704_p0224a18║是生下將前類後，明皆無也。前知世間，次知其義，自
X39n0704_p0224a19║下雙結於生世間。器世間者，牒上初段。八行觀者，牒
X39n0704_p0224a20║前第二。八行總牒世間義者，別牒前七。第一義者，別
X39n0704_p0224a21║牒第八。是故名知，總以結之。
X39n0704_p0224a22║上來第一如世間知，自下第二如世間轉，於中有四：
X39n0704_p0224a23║一隨他所宜，二身口意慮而行下隨自所宜，三為他
X39n0704_p0224a24║親下對前第一明化德具，四成八種賢聖語下對上
X39n0704_p0224b01║第二明自眾淨。前中有四：一能隨順上中下人，二於
X39n0704_p0224b02║諸親下能隨善友，三孤獨下能隨貧乞，四不以憂下
X39n0704_p0224b03║能隨疎人。就初段中先別後通。就前別中先隨上人，
X39n0704_p0224b04║上坐勝德標別所隨，上坐年高勝德尊下明隨順。言
X39n0704_p0224b05║尊重者意業隨順，奉迎已下身業隨順，言問訊者口
X39n0704_p0224b06║業隨順。次隨中人年德等者標別所隨，下明隨順。正
X39n0704_p0224b07║言軟語口業隨順，彼問菩薩正言酬對，菩薩問彼軟
X39n0704_p0224b08║言安慰，不起等慢意業隨順，略無身隨。次隨下人年
X39n0704_p0224b09║德下者標別所隨，下明隨順，於中有三：一心口將順，
X39n0704_p0224b10║二若見下所求不違，三不𠷣下覩劣不輕。就初段中
X39n0704_p0224b11║勸稱覆罪口業將順，無善勸喻有德稱歎，有罪為覆
X39n0704_p0224b12║不輕蔑彼意業將順。第二段中見求財法不背面者
X39n0704_p0224b13║等施不偏，不背此面偏施於彼，不顰歡喜和顏引
X39n0704_p0224b14║接。第三段中不𠷣彼闕口業將順，見他不輕意業將
X39n0704_p0224b15║順。地謂地唱，頓謂衰頓。上來別隨，自下通隨。若見一
X39n0704_p0224b16║切上中下人，舉其所隨。下明隨順，於中有三：一口業
X39n0704_p0224b17║將順，覩形先問，知德歎善。二隨宜下身業將順，惠以
X39n0704_p0224b18║財法。三不諂下意業將隨，不諂對上，實心敬上而不
X39n0704_p0224b19║曲諂。不重不高對中人說，於彼中人不起等慢，名不
X39n0704_p0224b20║自重。不起大慢謂己過彼，名不自高。不大已下對下
X39n0704_p0224b21║人說，於下人所不計年長而輕於彼，名不自大。不計
X39n0704_p0224b22║德勝而欺於彼，名不以高而自矜異。矜猶慢也，慢相
X39n0704_p0224b23║外彰故云矜異。上來隨順上中下人。自下第二隨順
X39n0704_p0224b24║親善，於諸親友標別所隨。下明隨順，一切給與以財
X39n0704_p0224c01║將順。若病已下三業將順，為善知識化令從善，離諸
X39n0704_p0224c02║怨對不結怨惡。自下第三隨順貧乞，孤貧無歸標別
X39n0704_p0224c03║所隨，為作依怙正明隨順。自下第四隨順疎人，不以
X39n0704_p0224c04║憂苦加眾生者身業將順，因緣事下口業將順。初離
X39n0704_p0224c05║綺語後離惡口，因緣事起如法戲笑，是不綺也。他疑
X39n0704_p0224c06║菩薩嫌恨因緣，或他眾生憂惱事起，應以戲言將順
X39n0704_p0224c07║於彼，故名應戲。宣說世俗如法喜事，除彼疑惱名為
X39n0704_p0224c08║如法，不說雜話故無非法。不以戲言形名他人，明離
X39n0704_p0224c09║惡口。乃至親密亦不說者，彰此過重。畢竟不為於他
X39n0704_p0224c10║人下意業將順，於中初明自不賤他，若為他下他惱
X39n0704_p0224c11║不瞋。
X39n0704_p0224c12║上來第一隨他所宜，自下第二隨自所宜。身口意業
X39n0704_p0224c13║慮而後行，作事詳審先思後行，故無罪過。離十四下
X39n0704_p0224c14║為業善正。於中初明在家行業，常有慚下出家行業。
X39n0704_p0224c15║在家行中初離邪業，現法樂下明離邪命。離邪業中
X39n0704_p0224c16║觀此文勢，似若初舉離十四垢，謂隱覆下隨別指斥。
X39n0704_p0224c17║依長阿含則不如是，彼說遠離十四垢業。離隱六方
X39n0704_p0224c18║離四惡友，攝四善友各各別異。何者是其離十四垢？
X39n0704_p0224c19║如彼中說：離四結業，所謂殺、盜、邪婬、妄語；不於四處
X39n0704_p0224c20║作諸惡行，謂貪、財、癡、怖；不依是等而起惡業。離六損
X39n0704_p0224c21║財法：一者耽酒，二者博戲，三者放蕩，四迷妓樂，五惡
X39n0704_p0224c22║友相得，六者懈惰。彼說六中各有六過，不可具論，此
X39n0704_p0224c23║是十四。離隱方者，如彼經說：羅悅城中有長者子名
X39n0704_p0224c24║曰善生，積世相傳，於清旦時恒禮六方，令彼方神常
X39n0704_p0225a01║護家業，所作諧偶。值佛請問：有是法不？佛答言：有。但
X39n0704_p0225a02║不同汝相狀如何？父母為東方，師長為南方，妻子為
X39n0704_p0225a03║西方，親友為北方，僕使為下方，沙門高德以為上方。
X39n0704_p0225a04║如彼經說：己對六方。六方對己各有五事，不可具論。
X39n0704_p0225a05║離四惡友者，如彼經說，有四怨如親，應當覺知：一、畏
X39n0704_p0225a06║伏友，畏而伏之，實無親意；二、美言友，言順意違；三、敬
X39n0704_p0225a07║順友，心雖敬順，然於所作善惡斯從，無相諫止；四者、
X39n0704_p0225a08║惡友，惡事相伴，或同飲酒、博戲、婬逸及歌舞等。如彼
X39n0704_p0225a09║經說，一一之中各復有四，不可具辯。攝四善友者，如
X39n0704_p0225a10║彼經說，四親可親之：一、止非友，惡事相止；二、慈愍友，
X39n0704_p0225a11║苦事相憐；三、利人友，樂事相與；四、同事友，善事同修。
X39n0704_p0225a12║如彼經說，一一之中各復有四，不可具論。准彼驗此，
X39n0704_p0225a13║此中應言離十四垢業，離隱六方，離四惡友，攝四善
X39n0704_p0225a14║友。當應翻者，不見彼經謂隱覆等，顯前十四，故言誤
X39n0704_p0225a15║耳。如修多羅指經，廣顯指長阿含善生經也。下正命
X39n0704_p0225a16║中，先明菩薩資財具足。財物之屬，現能生樂，交能利
X39n0704_p0225a17║人，是故名為現法樂義。所須不乏，名錢財具。次明菩
X39n0704_p0225a18║薩財具所由。來時勤力，得已守護，是故得彼錢財具
X39n0704_p0225a19║足。下明菩薩求時如法，遠離邪命。為諸工巧，求如法
X39n0704_p0225a20║也。不曲幻等，離邪命也。身不曲諂，心不虗幻，口不欺
X39n0704_p0225a21║誑。上來明其在家行業，下明出家。慚愧無罪，明無重
X39n0704_p0225a22║過。慚愧據心，無罪身口。威儀具下，明離輕罪。儀具身
X39n0704_p0225a23║口，重慎內心。
X39n0704_p0225a24║自下第三對上初段隨他所宜明化德具，於中有三：
X39n0704_p0225b01║一明成就信義無貪，二決斷下口身善巧，三若為王
X39n0704_p0225b02║下治化以法。就初段中為他親厚，受寄不侵負債不
X39n0704_p0225b03║抵，是有信也。分財無偏，是有義也。若是真實依實與
X39n0704_p0225b04║價，是無貪也。第二段中句別有四：一口，二身，三口，四
X39n0704_p0225b05║身。決斷世事辯正機速，是第一句口業善巧。斷辭顯
X39n0704_p0225b06║了故云辯也，言必當理故言正也，所決迅利名機速
X39n0704_p0225b07║也。彼悉同，是第二句身業善巧。隨問能答，是第三句
X39n0704_p0225b08║重明口巧。為正事業，是第四句重明身巧。第三段中
X39n0704_p0225b09║初明為王治俗以法，於惡戒下誨道以律。
X39n0704_p0225b10║成就八下是第四段，對上第二明自行淨，略明口淨。
X39n0704_p0225b11║成八總舉，下別可知。
X39n0704_p0225b12║前如世知，次如世轉下，雙結之，成如是等。如世間知，
X39n0704_p0225b13║牒上初段，明世間解。如世間轉，牒前第二，明世間行。
X39n0704_p0225b14║是名知世，是總結也。
X39n0704_p0225b15║自下第六明如說行，有十一門：一、明四依；二、四無礙；
X39n0704_p0225b16║三、菩提具；四、明道品；五、明諦觀；六、明止觀；七、明巧便；
X39n0704_p0225b17║八、陀羅尼；九、明諸願；十、三三昧。第十一門明優檀那，
X39n0704_p0225b18║法為行本故。先明法，依法生解故。次第二明四無礙，
X39n0704_p0225b19║依解起行故。次第三明菩提具，行熟成道故。次第四
X39n0704_p0225b20║明其道品，依道入諦故。次第五明其諦觀，諦觀純熟
X39n0704_p0225b21║寂照無礙故。次第六明其止觀，止觀雙修所為善巧
X39n0704_p0225b22║故。次第七明其巧便，善巧修故得法總持故。次第八
X39n0704_p0225b23║明陀羅尼，總持力故更能上求故。次第九明其願心，
X39n0704_p0225b24║由願求故心能住法故。次第十明三三昧，心住法故
X39n0704_p0225c01║見法實相故。第十一明優檀那，
X39n0704_p0225c02║就四依中，文別有三：一、辯其相；二、如是成下，對後無
X39n0704_p0225c03║礙，顯依成就；三、具足大師修慧知下，就人彰德。前中，
X39n0704_p0225c04║初問，次釋，後結。云何問也？釋中，應先解四依義，然後
X39n0704_p0225c05║釋文。義如別章。文中，第一、明其依義，第二、依法，第三、
X39n0704_p0225c06║依了義經，第四、依智。前二明其攝法次第。義能成行，
X39n0704_p0225c07║故先依之，義謂理也。義藉詮顯，故次依法，法謂教也。
X39n0704_p0225c08║後二明其起修次第。依前教法，修習正解，故次第三、
X39n0704_p0225c09║依了義經。依前理義，修習智行，故次第四、明其依智。
X39n0704_p0225c10║就依義中，為義聽法不為味者，略以標舉。下牒釋之。
X39n0704_p0225c11║為義牒前，若聞下釋。若聞世間非巧便說，明其有義
X39n0704_p0225c12║而無巧味，菩薩亦聽。就人明依，非巧便說，亦是其味，
X39n0704_p0225c13║菩薩亦聽。云何不依？釋言：經說不依味者，無義之味，
X39n0704_p0225c14║菩薩不依，非謂一向不依於味。次明依法，句別有二：
X39n0704_p0225c15║一、明依法不依於人，二、牒以顯得。前中，初至知所應
X39n0704_p0225c16║依，是依法也。知說明闇，是非通解。知所應依，簡是去
X39n0704_p0225c17║非，正知所依。不以上下，明不依人。此乃不依四種大
X39n0704_p0225c18║人所說之法，非唯捨人。復就人中，非法之者，菩薩不
X39n0704_p0225c19║依，非謂一向不依於人。四大人者，謂：一、知法人，二、多
X39n0704_p0225c20║知法人，三、若僧，四、若佛。有人說言：我所說法，是其上
X39n0704_p0225c21║坐智人所說，不得即受，亦不誹謗。三藏驗之，是則宜
X39n0704_p0225c22║受，非則棄捨。有人說言：我所說法，從某二三大德所
X39n0704_p0225c23║聞。或言從僧，或言從佛，驗之如前。今此說言，不以上
X39n0704_p0225c24║坐是一人也，不以多識是多人也。若佛若僧，通前說
X39n0704_p0226a01║四。不以此等人說故，一向專依。下牒顯得。如是牒辭。
X39n0704_p0226a02║依止所應，牒前。依法不依人者，牒不依人。於真不動，
X39n0704_p0226a03║顯前文中依法得也。能自了知，不由他者，顯前不依
X39n0704_p0226a04║四人得也。依了義中，初明依了，後明不依不了。今此
X39n0704_p0226a05║所說，約對愚智，明了不了。正智所說，各有所顯，斯名
X39n0704_p0226a06║為了。愚心取法，門別互違，悉是不了。依前了中，句別
X39n0704_p0226a07║有二：一、明依了不依不了，二、牒以彰得。就初段中，於
X39n0704_p0226a08║如來所，深信清淨，一向信受如來所說。依了義者，正
X39n0704_p0226a09║明依了。深信取法，言無隱覆，故名為了。非不了者，不
X39n0704_p0226a10║依不了。捨離愚謗，名非不了。下牒彰得。依了義經，是
X39n0704_p0226a11║牒前也。法律不壞，是彰得也。解法不乖，故不可壞。下
X39n0704_p0226a12║明不了。句別有二：一、明不了，二、牒以顯失。就初段中，
X39n0704_p0226a13║不了經者，總以標舉。種種門說，應有疑問，明不了相。
X39n0704_p0226a14║如來所說，隨門各異，名種種說。疑心不了，名不決定。
X39n0704_p0226a15║以不決故，理多疑問，故曰應有。下牒顯失。於了義經，
X39n0704_p0226a16║作不決定，是牒前也。法律可壞，是顯失也。執異互非，
X39n0704_p0226a17║故可破壞。就依智不依於識中，初辯其相，後牒顯得。
X39n0704_p0226a18║就初段中，得堅修慧，是依智也。此乃菩薩自依己智
X39n0704_p0226a19║而取諸法，不依他智。非以聞思識法義者，明不依識。
X39n0704_p0226a20║聞思二心，見法不了，想識所攝，故名為識。下牒顯得。
X39n0704_p0226a21║用修慧知，不以聞思，是牒前也。聞說深義，不起誹謗，
X39n0704_p0226a22║是顯得也。是名四依。釋已總結。
X39n0704_p0226a23║上辯四依。如是成下，對後無礙以顯依成。如是成者，
X39n0704_p0226a24║牒前依行說四無量。顯其義者，指後無礙顯前成也。
X39n0704_p0226b01║後四無礙知法廣多，故名無量。非慈悲等彼四無量，
X39n0704_p0226b02║顯此四依成就義也。良以就此依智之中分為後四，
X39n0704_p0226b03║故得以彼顯此成矣。
X39n0704_p0226b04║自下第三、就人彰德，明此四依是佛所窮、菩薩所解。
X39n0704_p0226b05║初至方便，明此四依佛所窮證。具足大師修慧所知
X39n0704_p0226b06║一切四依，舉佛所知四依法也。諸佛如來是世大師，
X39n0704_p0226b07║師德圓備故云具足。四依之法是佛所了，故云大師
X39n0704_p0226b08║所知四依。平等方便明佛窮證，窮其實性名為平等，
X39n0704_p0226b09║又復齊知亦名平等，隨相巧知稱曰方便。菩薩於彼
X39n0704_p0226b10║皆明達者，明前四依菩薩解也。
X39n0704_p0226b11║自下第二明四無礙，先問後釋。釋中有三：一辯其相，
X39n0704_p0226b12║二明無礙所知寬廣，三明此四攝智周盡。就初段中
X39n0704_p0226b13║應先廣釋四無礙義，義如別章。文中初言於法章句
X39n0704_p0226b14║修慧知者，知諸教法為法無礙；一切法相如實知二
X39n0704_p0226b15║諦義，自相同相為義無礙；一切法名修慧知者，知諸
X39n0704_p0226b16║法名名辭無礙；一切種別修慧知者，辭中異知種種
X39n0704_p0226b17║分別，隨物心樂名樂無礙。此等就前依智之中隨義
X39n0704_p0226b18║分四，是故皆言修慧所知。如是四下明四無礙所知
X39n0704_p0226b19║寬廣。如是無礙得五無量，總以標舉五中異知，故名
X39n0704_p0226b20║無量。知之善巧稱曰方便，下別顯之。陰者五陰，界謂
X39n0704_p0226b21║十八界，入謂十二入，十二因緣名為緣起，因果是非
X39n0704_p0226b22║名處非處，於此五中皆巧知也。此四行下明四無礙
X39n0704_p0226b23║攝智周盡，初順後反。於一切法能自覺者，自行具也。
X39n0704_p0226b24║為他顯者，利他具也。此前順解，下反釋之。除之更無
X39n0704_p0226c01║能自覺者，四無礙外無自利法，況餘顯示無利他法。
X39n0704_p0226c02║自下第三、明菩提具。先問，後釋。釋中，初舉，次列兩名，
X39n0704_p0226c03║後指前說下，辯優劣。
X39n0704_p0226c04║
X39n0704_p0226c05║地持論義記卷第四（之上）