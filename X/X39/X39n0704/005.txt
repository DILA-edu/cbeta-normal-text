X39n0704_p0226c06║
X39n0704_p0226c07║
X39n0704_p0226c08║地持論義記卷第五（之下）
X39n0704_p0226c09║
X39n0704_p0226c10║隋淨影寺沙門釋　慧遠　述
X39n0704_p0226c11║上來第四廣辯其相。自下第五辯明諸住修成分齊，
X39n0704_p0226c12║於中有二：一明諸住成就差別，二明諸住修成分齊。
X39n0704_p0226c13║展轉上德前地所無，是初段也。前十二住行德漸增
X39n0704_p0226c14║名為展轉，後德過前名上功德，前不及後名前地無。
X39n0704_p0226c15║彼一一下，第二段也。於中初言彼一一住，若中上根
X39n0704_p0226c16║億百千劫多有成就，軟不在數。
X39n0704_p0226c17║就種性中，十二住德明成分齊，菩薩於彼一一住中，
X39n0704_p0226c18║普攝一切諸地功德。然種性前，根有利鈍，成有遲速；
X39n0704_p0226c19║種性已上，根性齊等，成無早晚。故從外凡修十二住
X39n0704_p0226c20║入種性時，中上根者，一一住中億百千劫，多有成就
X39n0704_p0226c21║軟根遲晚，故不在數。彼一切住，要經已下。
X39n0704_p0226c22║就種性上乃至法雲十二住位明成分齊，於中有二：
X39n0704_p0226c23║一、明諸住修成分齊；二、劫有二下，明劫大、小有過、不
X39n0704_p0226c24║過。就初段中，彼一切住要三僧祗，總以標舉。阿僧祗
X39n0704_p0227a01║者，是外國語，此翻名為不可數也。劫者，乃是時之別
X39n0704_p0227a02║稱。下別顯之。初、阿僧祗解行、住、過，明所出處；得歡喜
X39n0704_p0227a03║下，明所到處。得歡喜者，所到始也；五行勝進，所到終
X39n0704_p0227a04║也。二地持戒，三地習定，四、五、六地習修智慧。慧中有
X39n0704_p0227a05║三，通前五也。第二、僧祗歡喜、住、過乃至有開，所出處
X39n0704_p0227a06║也；得無開下，所到處也。得無開發所到之始，此即決
X39n0704_p0227a07║定淨心菩薩會名，以顯下地品中此無開發名決定
X39n0704_p0227a08║地，故今會之，此即是彼決定地也。決定勝進，所到終
X39n0704_p0227a09║也；彼無礙住，名決定勝。第三、阿僧祗無開發住及無
X39n0704_p0227a10║礙過，所出處也；到最上住，所到處也。第二段中，初明
X39n0704_p0227a11║時劫有大、有小，後明諸住有過、不過。前明劫中有二，
X39n0704_p0227a12║舉數具應有三，謂小中大。今據兩邊但言二也。下列
X39n0704_p0227a13║其名。一日等無量名僧祇者，數日無量名曰僧祗，月
X39n0704_p0227a14║時歲數類亦如是。春秋夏等名為時節，是中應有中
X39n0704_p0227a15║劫無量名阿僧祗，謂賢劫等。故下文言：菩薩精進能
X39n0704_p0227a16║轉中劫不能轉大。幾許時分名為中劫？如龍樹說：四
X39n0704_p0227a17║千里城滿中芥子，木槩令平百年去一，彼芥子盡劫
X39n0704_p0227a18║猶不盡。又四千里石天衣六銖百年一拂，拂彼石盡
X39n0704_p0227a19║劫猶不盡。數此無量名中僧祇。但此中劫經論多說，
X39n0704_p0227a20║相顯易知故廢不論。二大劫無量名僧祇者，准依雜
X39n0704_p0227a21║心，從初火劫終至風劫，是中合有六十四劫名一大
X39n0704_p0227a22║劫。六十四者，八七火劫、一七水劫加一風劫，是故通
X39n0704_p0227a23║合有六十四。亦可中劫數至僧祗合為大劫。此解者
X39n0704_p0227a24║好，與攝論同，事相難知，未可輙定數此大劫至於無
X39n0704_p0227b01║量名大僧祇。
X39n0704_p0227b02║下明諸住有過、不過。於中有二：一、將大對小明過、不
X39n0704_p0227b03║過，二、將大對中明轉、不轉。就初段中，歲數僧祇是前
X39n0704_p0227b04║僧祇。菩薩過者，歲數短故。初僧祗滿，到歡喜時，已過
X39n0704_p0227b05║無量阿僧祇劫，不唯止三，是故言過。後三僧祗無有
X39n0704_p0227b06║過者，是言稍隱。若具，應言彼後大劫三阿僧祗無有
X39n0704_p0227b07║過者，前二劫中，大劫在後，彼後大劫三阿僧祗，一切
X39n0704_p0227b08║諸住無有能過。尚不過三，焉能過多？下以大劫約對
X39n0704_p0227b09║中劫明轉、不轉。言上精進能轉中劫，不轉大者，勤行
X39n0704_p0227b10║超時，轉多為少，故名為轉。如賢劫等，時非大長，故上
X39n0704_p0227b11║精進堪能轉之。大劫時久，設上精進不能轉也。何者
X39n0704_p0227b12║精進能轉中劫？如經中說：釋迦牟尼超越九劫、十二
X39n0704_p0227b13║劫等。云何超九，復言十二？釋迦過去先三僧祗修習
X39n0704_p0227b14║諸度，次於百劫修相好業，然後成佛。三僧祗中勤精
X39n0704_p0227b15║進故，超越三劫。至百劫中，初值弗沙佛，七日專嘆，復
X39n0704_p0227b16║超九劫。是故就後說超九劫，通超前三，說超十二。小
X39n0704_p0227b17║乘法中言此是實，大乘法中言此是化。論其實行種
X39n0704_p0227b18║性已上，根、行齊等，無有超劫，但隨眾生根熟早晚，成
X39n0704_p0227b19║有前後。
X39n0704_p0227b20║自下第六、辯明諸住離障分齊。言十二住煩惱智障
X39n0704_p0227b21║染汙斷者，總以標舉，下別顯之。
X39n0704_p0227b22║先就煩惱明斷分齊。言彼三住煩惱斷者，總明煩惱
X39n0704_p0227b23║斷之處也。此說歡喜、無開、最上為三住矣。諸住皆斷，
X39n0704_p0227b24║此三是其分齊過處，故偏言耳。下別顯之。言歡喜住
X39n0704_p0227c01║惡趣煩惱增上中分一切不行者，四住惑中中上二
X39n0704_p0227c02║品，能發惡業受惡趣報，是故說為惡趣煩惱，至歡喜
X39n0704_p0227c03║時一切盡也。言無開發無生忍淨煩惱染汙一切不
X39n0704_p0227c04║行者，至八地時四住下品皆不行也。愛佛之貪至此
X39n0704_p0227c05║盡故。言最上住一切煩惱習使障斷入如來者，四住
X39n0704_p0227c06║習氣十地盡也。
X39n0704_p0227c07║下就智障明斷分齊。先辯障相，後明斷處。就辯障中，
X39n0704_p0227c08║有三舉數，皮等別名。法身之體有皮、膚、骨，地前如皮，
X39n0704_p0227c09║初地已上乃至七地法身如膚，八地已上法身如骨。
X39n0704_p0227c10║無明住地有麤、中、細，麤品無明在皮為患，名為皮障；
X39n0704_p0227c11║中品無明在膚為患，名為膚障；微細無明在骨為患，
X39n0704_p0227c12║名為骨障。亦可說障為皮、膚、骨障。彼如來法身之體
X39n0704_p0227c13║下，明斷處。於中，初先麤約三位以明斷處，後細論之。
X39n0704_p0227c14║麤中，先別歡喜斷皮，無開斷膚，如來斷骨。問曰：向前
X39n0704_p0227c15║煩惱障中，八地已上但斷習氣，今智障中何不說習？
X39n0704_p0227c16║釋言：四住極細是習，無明細者方是正地，故不論習。
X39n0704_p0227c17║又問：煩惱習盡十地，何故智障微細之者至佛方斷？
X39n0704_p0227c18║四住麤惑易斷先盡，無明根本難斷後除，是故不類。
X39n0704_p0227c19║於此下，結。餘住隨下，就實細論。據實以論，餘種性等
X39n0704_p0227c20║隨次漸斷，分分皆成真實嚴行。
X39n0704_p0227c21║自下第七、明十三住所淨差別。如是十三有十一淨，
X39n0704_p0227c22║總以標舉。下別顯之，應有十三。四、五、六地慧行同故，
X39n0704_p0227c23║合為見淨，故有十一。第十二住隨一切種。一切智者，
X39n0704_p0227c24║隨佛智也。餘皆可解。
X39n0704_p0228a01║自下第八明十三住所攝差別。前功德品八法攝者，
X39n0704_p0228a02║牒前起後，菩薩藏攝定其說處。此十三攝就處辯攝，
X39n0704_p0228a03║十三住中修成故八，名十三攝。下別顯之。第一第二
X39n0704_p0228a04║信心生者，信通種性解行住也。言解行住得聞思者，
X39n0704_p0228a05║聞思獨在解行地也。理實遍通，今對出世修成行德，
X39n0704_p0228a06║故說聞思在於解行。言第三住得淨心者，初地始也。
X39n0704_p0228a07║不壞信成，名得淨心。及初修者，初地滿心修二地行，
X39n0704_p0228a08║名初修也。第四乃至有間無相修慧廣者，二地已上
X39n0704_p0228a09║乃至七地行漸廣也。第十十一及第十二修慧所攝
X39n0704_p0228a10║修果成者，八地已去所有行德，由前修起名修所攝，
X39n0704_p0228a11║行報純熟名修果成。如來出離是其第八。
X39n0704_p0228a12║自下第九以大類小聲聞住法，亦有十二，總以標舉。
X39n0704_p0228a13║如菩薩者，以大類小，下別顯之。初言聲聞種性住者，
X39n0704_p0228a14║謂燸頂忍名為諦觀，得聖人分名聲聞性。第二入正
X39n0704_p0228a15║未越次取證方便者，戒經說為世第一法，名為入正
X39n0704_p0228a16║未取證也。與彼苦忍因緣諦理，名為入正。等智相續
X39n0704_p0228a17║次第未斷，名未越次。未得聖道，名未取證。進趣向聖，
X39n0704_p0228a18║名方便住。第三越次取證住者，戒經說為苦忍等心
X39n0704_p0228a19║等智心斷，名為越次。現獲聖道，名取證住。得不壞淨
X39n0704_p0228a20║未聖戒轉上漏盡者，謂須陀果成就四種不壞淨故，
X39n0704_p0228a21║名不壞淨。不壞淨義，論釋不同。若依成實，成就四信，
X39n0704_p0228a22║信佛法僧及與信戒，名為四淨。若依毗曇，前三是信，
X39n0704_p0228a23║信佛法僧，後一是戒，通說以為四不壞淨。故彼論言：
X39n0704_p0228a24║前三心淨，後一是其四大淨也。彼須陀洹得四淨已，
X39n0704_p0228b01║未依聖戒進斷修惑，名未聖戒轉上漏盡。依增上戒
X39n0704_p0228b02║增上意學出生住者，謂斯陀向依前聖戒進修勝定，
X39n0704_p0228b03║名增上意出生住也。於彼欲界九品惑中，前五淨麤
X39n0704_p0228b04║制意住緣則能離之，故說為意。六七及八得真諦智
X39n0704_p0228b05║增上慧者，斯陀含果、阿那含向、阿那含果，此之三人
X39n0704_p0228b06║同名慧住。良以欲界九品惑中，後之四品微細難覺，
X39n0704_p0228b07║明智觀察方能斷除，故說為慧。次下三種是羅漢向。
X39n0704_p0228b08║言觀察生無相三昧方便住者，謂從初禪至無所有
X39n0704_p0228b09║對治行也。觀察初禪至無所有生起厭離心，名觀察
X39n0704_p0228b10║生。得上禪定離下過相，名無相三昧。漸起上昇，名方
X39n0704_p0228b11║便住。究竟無相，謂身證那含人滅盡定也。九次第定
X39n0704_p0228b12║中，此滅盡定離相最極，故名究竟無相三昧。解脫覺
X39n0704_p0228b13║處，謂非想地對治行也。無漏智慧方能對治非想煩
X39n0704_p0228b14║惱，是故名為解脫覺處。言一切種阿羅漢住者，無學
X39n0704_p0228b15║果也。羅漢眾多總攝為一，名一切種阿羅漢住。
X39n0704_p0228b16║論本第十
X39n0704_p0228b17║○生品第一
X39n0704_p0228b18║持畢竟方便處生品第一者，三持之中前二已竟，自
X39n0704_p0228b19║下第三明其所成行德不同為畢竟持。三中之極名
X39n0704_p0228b20║持畢竟，所辯持法能為行本名方便處，亦可此是因
X39n0704_p0228b21║分行德名方便處。上來自利下明利他，利他之始受
X39n0704_p0228b22║生隨物故名為生，廣辯生義名為生品。
X39n0704_p0228b23║就此持中，品別有五，此品建始，故云第一。此品有四：
X39n0704_p0228b24║一者、總以標舉略嘆；二、列其名；三、釋；四、結。
X39n0704_p0228c01║就初總中，有五舉數。言一切住一切行者，嘆其行廣。
X39n0704_p0228c02║此生遍在十二住中，備攝一切生行周盡，名一切住
X39n0704_p0228c03║一切行也。無罪安樂一切生者，嘆其行能。善法利生，
X39n0704_p0228c04║稱曰無罪；淨果益物，名為安樂。
X39n0704_p0228c05║次列其名。此五通則一一地中皆悉圓具，隨相分別
X39n0704_p0228c06║前三地前、後二地上，良以菩薩一一住中皆悉具攝
X39n0704_p0228c07║十二住德故。此五生隨所在處，三恒地前、二恒地上，
X39n0704_p0228c08║菩薩受生能除煩惱，故名息苦；同形攝物令其離惡，
X39n0704_p0228c09║名隨類生；地前菩薩用自善業受八勝報，名為勝生；
X39n0704_p0228c10║初地已上十王勝報，名增上生；十地菩薩於最後身
X39n0704_p0228c11║示得佛道，名最後生。
X39n0704_p0228c12║下釋其相。解息苦中，初息現苦。邪見生下，教斷惡因，
X39n0704_p0228c13║息其後苦。息現苦中，願力自在，息苦因也。下正息苦。
X39n0704_p0228c14║初明菩薩於三劫時能息物苦。繫縛已下，明於餘時
X39n0704_p0228c15║能息物苦。息後苦中，邪見惡行，生所為也。願力自在，
X39n0704_p0228c16║受生因也。生彼天處，正明生也。斷彼邪下，生所益也。
X39n0704_p0228c17║如是已下，辯生多少。是名下，結。
X39n0704_p0228c18║解隨類中願力自在，隨類因也。神通之力名為自在。
X39n0704_p0228c19║於種種生，天龍鬼等所隨類也。迭相惱下，生所為也。
X39n0704_p0228c20║相惱有苦，邪見惡行有惡因也。悉生其中，隨類生也。
X39n0704_p0228c21║為其導下，隨類益也。為其導首引令入正，化前外道
X39n0704_p0228c22║令離邪見惡不善也。彼所作下，明前天等不相惱也。
X39n0704_p0228c23║彼作不為彼不修者，菩薩為之身業化也。又以善下，
X39n0704_p0228c24║口業化也。如是已下，辯生多少。是名下，結。
X39n0704_p0229a01║解勝生中，以性生者，正論生體。地前菩薩，以己世間
X39n0704_p0229a02║自性善業，受生隨物，名性受生。勝世壽等，顯其生勝。
X39n0704_p0229a03║如自他利，指前廣顯。如是已下，辯生多少。是名下，結。
X39n0704_p0229a04║增上生中，淨心乃至最上住者，受生分齊。在所受下，
X39n0704_p0229a05║正明生也。未過已下，重牒以結。最後生中，最上菩薩，
X39n0704_p0229a06║受生分齊，受生調業。菩提眾具，受生因也。修業利他，
X39n0704_p0229a07║眾具自利。生剎利等，正明生也。得菩提等，生所起也。
X39n0704_p0229a08║是名下，結。
X39n0704_p0229a09║過去已下，結嘆顯勝。
X39n0704_p0229a10║○攝品第二
X39n0704_p0229a11║言攝品者，前品之中受生隨物，因生攝化故名為攝，
X39n0704_p0229a12║廣辯斯義故云攝品。
X39n0704_p0229a13║就此品中，初明攝行。後明攝時，有十二難，菩薩修治，
X39n0704_p0229a14║於難不退。前中有四：一、總舉嘆勝；二、列其名；三、釋；四、
X39n0704_p0229a15║結。
X39n0704_p0229a16║就初總中，言一切住一切行者，嘆其行廣。此攝遍在
X39n0704_p0229a17║十二住中，統收一切攝眾生行，名一切住一切行也。
X39n0704_p0229a18║等攝生者，嘆其行能，有六舉數。
X39n0704_p0229a19║次列其名。六中，前三就行分別，後之三種約時分別。
X39n0704_p0229a20║等以樂具齊攝眾生，故云頓攝；居尊攝物，名增上攝；
X39n0704_p0229a21║財法攝取，名為取攝；軟根遲熟，名為久攝；中根近熟，
X39n0704_p0229a22║名不久攝；上根現熟得益之終，名為後攝。
X39n0704_p0229a23║次廣釋之。解頓攝中，於一切生作父母想，所化頓也；
X39n0704_p0229a24║以一切樂，樂具頓也。是名下，結。
X39n0704_p0229b01║解增上中，初為家主，第二為王，第三為父。前為主中，
X39n0704_p0229b02║初攝父母及諸尊重。勸修善者，善法益也。隨時供養，
X39n0704_p0229b03║知恩報恩，樂事益也。次攝妻子及餘眷屬，於中有五：
X39n0704_p0229b04║一、慈愛瞻視，二、所作教示，三、有犯堪忍，四、疾病為治，
X39n0704_p0229b05║五、隨力勸善。下攝奴婢及餘作使。就為王中，句別有
X39n0704_p0229b06║四：一、治民以正，二、惠以財法，三、守境不侵，四、化修善
X39n0704_p0229b07║行。就為父中，於他無偏，況自眷屬？而不平者，內心不
X39n0704_p0229b08║偏。言常柔下，口言將順。言常柔輭，不惡口也。真實不
X39n0704_p0229b09║虗，不妄語也。一切殺下，身不惱害。
X39n0704_p0229b10║解取攝中，二緣等攝，總以標舉，次別，後結。別中，初門
X39n0704_p0229b11║是其財攝，第二、法攝。法攝有四：初、教正義；以法益者，
X39n0704_p0229b12║總明法攝；二、拔惡下，別明法攝；三、以如是下，總結法
X39n0704_p0229b13║攝；四、不一切下，明其攝儀。初總，可知。第二、別中，初攝
X39n0704_p0229b14║下人；於等已下，攝取中上。就攝下中，差別有三：一、明
X39n0704_p0229b15║教化；二、有犯罪下，明其教誡；三、於下念下，明其教授。
X39n0704_p0229b16║前教化中，差別有五：一、明教化邪見眾生。拔惡邪見，
X39n0704_p0229b17║正明化邪。下明化儀。等心攝者，於人不偏，不為法慳，
X39n0704_p0229b18║於法不恡，不作師拳，身無懈怠，不於彼下，心無異求。
X39n0704_p0229b19║二、彼樂修下，明其教化樂善眾生。樂修不止，為增福
X39n0704_p0229b20║故。三、未解下，明其教化求解眾生。未解令起，已解令
X39n0704_p0229b21║增。四、疑為決者，明其教化疑惑眾生。五、悔令覺下，明
X39n0704_p0229b22║其教化悔善眾生。悔者，令覺隨時說義，口業化也。令
X39n0704_p0229b23║知悔心有敗善過，故曰令覺。化令正，故為說義。同其
X39n0704_p0229b24║苦樂，身業化也。心無增減，意業化也。就教誡中，有犯
X39n0704_p0229c01║罪者，標其所攝。下明攝相。等心教誡，意業不偏。有呵
X39n0704_p0229c02║有讚，口言誡勸。疾病已下，身業將順。就教授中，初於
X39n0704_p0229c03║下念、下精進等，不起輕想，不忽始善。隨宜已下，量宜
X39n0704_p0229c04║授法，謂五度等。隨時已下，應時教示。能忍疲惱，謂應
X39n0704_p0229c05║止時教以修止，舉時教舉，如是等也。上來攝下，下攝
X39n0704_p0229c06║中上。於等於勝，標別所攝。下明攝相。修勝供養，以財
X39n0704_p0229c07║將順。修習悲中，以法攝取。問曰：此等齊己及勝，云何
X39n0704_p0229c08║能得以法攝乎？釋言：餘事雖等雖勝，有不及處，故得
X39n0704_p0229c09║攝之。於中有四：一、內心悲念；二、自離掉動，成就四正，
X39n0704_p0229c10║令彼同習；三、身口將順，和顏身也，先語口也；四、自修
X39n0704_p0229c11║善業，不為放逸，令彼同修。上來第二別明法攝。三、以
X39n0704_p0229c12║如是下，釋已總結。四、不一切下，明其攝儀。不一切取，
X39n0704_p0229c13║離於大過；亦非不取，離於不及；亦不趣爾，離於非時，
X39n0704_p0229c14║是名取攝。
X39n0704_p0229c15║第三、總結。後三可知。是名六下，大段第四、結歎顯勝。
X39n0704_p0229c16║上來六種正明攝行，下明修治於難不退。於中先舉
X39n0704_p0229c17║十二種難，下修九治於難不退。先別，後結。不觀輕重
X39n0704_p0229c18║為方便者，對上初難，謂觀眾生根性優劣，方便攝化，
X39n0704_p0229c19║非直觀於現犯輕重為方便也。或察於人而行悲者，
X39n0704_p0229c20║對前第六，由善觀察所化人故，悲念利益。或勇方便
X39n0704_p0229c21║為造緣者，對前第八，以有勇猛方便之力，為諸眾生
X39n0704_p0229c22║在生死中造生死緣而教化故，知生死過，不捨生死；
X39n0704_p0229c23║亦可勇猛方便之力，為諸眾生在生死中造出世緣，
X39n0704_p0229c24║故不捨之。或修正願，對前第九，以修願故，未得淨心，
X39n0704_p0230a01║於臨終時不失正念。或淨信心，對前第十，以淨信故，
X39n0704_p0230a02║未得淨心，極所愛重，眾生來求而為惠施。或專思惟，
X39n0704_p0230a03║觀察不倦，對前第五，以思惟故，雖復生於放逸人天，
X39n0704_p0230a04║而其內心初無放逸。或時柔輭，對前第二，以柔軟故，
X39n0704_p0230a05║離苦方便調伏眾生，自護煩惱，不生瞋忿。或時行捨，
X39n0704_p0230a06║或時精進，對前第七及第十一，不化名捨，化名精進。
X39n0704_p0230a07║以此二故，於彼第七愚癡諂曲，支節殘毀，若教若捨。
X39n0704_p0230a08║亦以此二，於第十一種種心解，若作若捨。或方便者，
X39n0704_p0230a09║對前第四及第十二，以方便故，彼第三句財物雖少，
X39n0704_p0230a10║於多求者量宜而與，亦以方便；彼第四句雖復一身，
X39n0704_p0230a11║於多求者量宜同事，又以方便；彼第十二雖不放逸，
X39n0704_p0230a12║而隨眾生不斷煩惱，亦貪瞋等。
X39n0704_p0230a13║如是已下，總結治能。
X39n0704_p0230a14║○地品第三
X39n0704_p0230a15║言地品者，前明攝化眾生，化德成就堪能出生，故名
X39n0704_p0230a16║為地。廣辯地行，故云地品。
X39n0704_p0230a17║此品有五：一、牒前住就以明地，二、就人略分，三、列其
X39n0704_p0230a18║名，四、略辯相，五、廣解釋。如上十三次第為七，是初段
X39n0704_p0230a19║也。六是菩薩一見共地，第二段也。種性解行乃至畢
X39n0704_p0230a20║竟，第三、列名。種性住名種性地下，第四、略辯。前四可
X39n0704_p0230a21║解。言無開發名決定者，不動地也。於三決定是初定
X39n0704_p0230a22║者，八、九、十地通名決定，八地即是初決定也。無礙名
X39n0704_p0230a23║為決定行者，謂第九地依前轉增名決定行。最上如
X39n0704_p0230a24║來名畢竟者，第十法雲學中窮滿，故與如來同為畢
X39n0704_p0230b01║竟，蓋乃且就一門言耳。若又餘門因果別分，不可一
X39n0704_p0230b02║類。自下第五、廣釋其相。如來後說舉果指後，下但釋
X39n0704_p0230b03║因。因中種性備如上辯，不復須論，今此但釋解行已
X39n0704_p0230b04║上。
X39n0704_p0230b05║就解行中，初問起發，次釋，後結。入歡喜住云何離者，
X39n0704_p0230b06║是初問也。釋中有三：一、明治行，二、明治願，三、明願行
X39n0704_p0230b07║能斷惡趣入歡喜地。就前行中，依世俗禪修菩提分，
X39n0704_p0230b08║總以標舉，下別顯之。初明利他，後明自利。利他有四：
X39n0704_p0230b09║一、於苦生修習悲心，二、為眾生久處惡道學菩提故，
X39n0704_p0230b10║三、堪忍為生作除苦因，四、一切生三惡道業願悉代
X39n0704_p0230b11║受。業果自當，何由可代？此如上釋，菩薩在中化生令
X39n0704_p0230b12║出，故曰代受。此前利他畢竟修行一切善者，是自利
X39n0704_p0230b13║也。上來明行修正願者，第二願也。自下第三、明中行
X39n0704_p0230b14║願能斷惡趣以世俗善，牒前行也。言正願者，牒前願
X39n0704_p0230b15║也。惡道煩惱染汙受身不久斷者，惡果斷也。轉惡道
X39n0704_p0230b16║身惡業不行，惡因斷也。是名下，結。
X39n0704_p0230b17║前住品下明初地上諸地體也。前住品說信等十法
X39n0704_p0230b18║牒前起後，於此地淨牒上所說，就處以指、就初以論。
X39n0704_p0230b19║此初地淨通則於此出世間中一切地淨，故下文言
X39n0704_p0230b20║淨一切地。下釋其相。先開三門，次釋，後結。言三門者，
X39n0704_p0230b21║對治為一，就其修分明能治也。所治為二，就其成分
X39n0704_p0230b22║明所治也。次第為三，明此十行相因起也。下次釋之。
X39n0704_p0230b23║云何對治？牒問。初門下辯其相。放逸不受違信菩提，
X39n0704_p0230b24║反立障對。良以放逸不受戒故樂著世間，不能觀察
X39n0704_p0230c01║菩提福利，不見利故不能信樂，故違正信。是故已下
X39n0704_p0230c02║反障顯治。次三可知。第五門中多求眾具違不倦者，
X39n0704_p0230c03║反立障對。以於眾生求利養故妨修出道，故違不倦。
X39n0704_p0230c04║餘悉可知。第二門中如是十種所治略二，總以標舉。
X39n0704_p0230c05║次列兩名，通皆是心、齊是方便。於中別分，前三是其
X39n0704_p0230c06║行方便心，未正造緣故名心淨；後七造緣正修行故
X39n0704_p0230c07║名方便淨。下辯可知。云何次第？牒問。第三下釋可知。
X39n0704_p0230c08║如是十行淨一切地，總以結之。以此十種十地體故
X39n0704_p0230c09║通淨一切。
X39n0704_p0230c10║○行品第四
X39n0704_p0230c11║言行品者，上來自分下明勝進，就勝進中先因後果
X39n0704_p0230c12║廣辯因行，故云行品。此中有二：一就行德以分四種，
X39n0704_p0230c13║二就行益以開四別。前中有五：一總標舉，二列其名，
X39n0704_p0230c14║三釋，四結，五重分別。
X39n0704_p0230c15║從解行住乃至最上，略說有四，是初總也。
X39n0704_p0230c16║第二名中，初三自利。波羅蜜者，是其行體。菩提分者，
X39n0704_p0230c17║行熟成道。言神力者，道熟起用。下一利他。
X39n0704_p0230c18║自下釋之。解初門中先列其名，前六如上，但列後四。
X39n0704_p0230c19║下釋其相，前六如上，但解後四。兩番釋之。初就行門
X39n0704_p0230c20║以分四別。如前十二為方便者，如前菩提分品說也。
X39n0704_p0230c21║如前五願名為願者，亦如菩提分品說也。彼中具明
X39n0704_p0230c22║五願十願，就初以舉故偏說五。十力方便是名力者，
X39n0704_p0230c23║如力性品辯明菩薩十力種性，今此說為力波羅蜜。
X39n0704_p0230c24║言一切法部分智故是名智者，謂隨世法差別而知
X39n0704_p0231a01║是名智也。下舉般若對以顯別，知真諦者說為般若，
X39n0704_p0231a02║知世諦者說之為智。下據修義以彰四異。言無量智
X39n0704_p0231a03║名巧便者，修諸行時無量巧智名方便也。求增進智
X39n0704_p0231a04║故名願者，修諸行時求勝之慧斯名願也。魔道不壞
X39n0704_p0231a05║故名力者，修諸行時堅固不壞斯名力也。言智開覺
X39n0704_p0231a06║名為智者，修諸行時善巧修法名智開覺，說此以為
X39n0704_p0231a07║智波羅蜜。第二門中如前所說三十七品四求四知
X39n0704_p0231a08║名菩提者，菩提分品說三十七，真實義品說四求知，
X39n0704_p0231a09║指彼說也。如前六通是名力者，如力品說前說調伏。
X39n0704_p0231a10║調伏方便名成熟者，前功德品說五無量，指彼說也。
X39n0704_p0231a11║如是四行攝一切者，第四總結。
X39n0704_p0231a12║自下第五重復分別，但釋第一波羅蜜義。於中有三：
X39n0704_p0231a13║一三義釋名，二三門辯相，三三學攝取。波羅蜜者此
X39n0704_p0231a14║名為度，今此文中三義釋之。於中先釋，後牒以結。三
X39n0704_p0231a15║阿僧祇長夜修者，是時度也。自性淨者，是其自性清
X39n0704_p0231a16║淨度也。勝餘世間聲聞緣覺攝大菩提，是果度也。下
X39n0704_p0231a17║牒結之。施等十法舉其行體。言時度者，牒前第一三
X39n0704_p0231a18║阿僧祗長夜修也。明此施等度三僧祗方始成滿，故
X39n0704_p0231a19║曰時度。自性受者，牒前第二自性淨也。十波羅蜜能
X39n0704_p0231a20║除妄想契窮實義，故名自性清淨度也。言過度者，牒
X39n0704_p0231a21║前第三攝菩提果，明此十種能到大果，故名果度。是
X39n0704_p0231a22║故下結。次辯其相。諸波羅蜜建立有三：總以標舉。次
X39n0704_p0231a23║列其名。下辯其相。就對治中先舉六弊，六度已下翻
X39n0704_p0231a24║障顯治。隨其障別對始名異，名隨所應。餘波羅蜜六
X39n0704_p0231b01║所攝者，舉本攝末釋防外難。向有十度，今此何故但
X39n0704_p0231b02║說六治？以後四種前六攝故。攝相云何？依如相續解
X39n0704_p0231b03║脫經中行別相攝，方便波羅蜜是前三伴，願波羅蜜
X39n0704_p0231b04║是精進伴，力波羅蜜是禪定伴，智波羅蜜是般若伴。
X39n0704_p0231b05║若依地經，後之四種通伴前六，於前六中善巧攝取
X39n0704_p0231b06║名為方便，上上增進說之為願，魔法不動說以為力，
X39n0704_p0231b07║差別異知說名為智。以前攝故，不別論治。是名下，結。
X39n0704_p0231b08║因起，可知。次明報果。施果有二：一、外，二、內。外得大財，
X39n0704_p0231b09║內得壽命，色、力、安、辯五種果也。由施衣食令他得命
X39n0704_p0231b10║乃至得辯，是故還得如是果也。餘之五行各得一果，
X39n0704_p0231b11║相顯，可知。是名報果，總以結之。下以學攝。彼四眾具、
X39n0704_p0231b12║眷屬、無盡是戒學者，六中前四同為戒也。攝門有二：
X39n0704_p0231b13║一、分性攝，唯一戒度是其戒學；二、相攝門，施、戒、忍、進
X39n0704_p0231b14║俱名戒學。言眾具者，施為戒因，故名眾具。言自性者，
X39n0704_p0231b15║尸羅正是戒學體也。言眷屬者，忍能護戒，是故說忍
X39n0704_p0231b16║為戒眷屬。言無盡者，由精進故，持戒不息，故名無盡。
X39n0704_p0231b17║依如相續解脫經中別分精進，不入三中，各隨一義，
X39n0704_p0231b18║寧可一定？禪是意者，禪波羅蜜是定學也。定心內淨，
X39n0704_p0231b19║故名為意。般若是慧。此三下，結。
X39n0704_p0231b20║前就行德以分四行，下就行益以別四種，有四舉數，
X39n0704_p0231b21║次列四名，自利利他各有始終，故合有四。如是下結。
X39n0704_p0231b22║○建立品第五
X39n0704_p0231b23║建立品者，上來明因、此品明果，果德成辦堪任建立
X39n0704_p0231b24║利眾生事，故名建立。此品有三：一、牒前起後；二、廣辯
X39n0704_p0231c01║釋；第三、是名如來住下，隨別結之。
X39n0704_p0231c02║初言十三如來住者，前住品中言第十三如來住者，
X39n0704_p0231c03║建立品說，故今牒之。究竟地者，前七地中說究竟地，
X39n0704_p0231c04║建立品說，故今牒之。諸佛世尊有百四十不共法者，
X39n0704_p0231c05║於前無上菩提品中言百四十不共佛法，建立品說，
X39n0704_p0231c06║故今牒之。三十二下，列名，可知。此等牒前以起後也。
X39n0704_p0231c07║今此品中為辯建立相同前門，故牒起後。
X39n0704_p0231c08║下廣釋之，文別有二：一、明建立如來自德；二、十方界
X39n0704_p0231c09║利益眾生為九事下，明其建立化他之德。前中有四：
X39n0704_p0231c10║一、廣辯釋百四十法；第二、是名百四十下，釋已總結；
X39n0704_p0231c11║三、一切相好後身得下，明其成處；四、究竟地與如來
X39n0704_p0231c12║地何差別下，辯因異果。前中相好色相同故，一處釋
X39n0704_p0231c13║之。於中有四：一、明其果；二、造種種下，明相好因；三、略
X39n0704_p0231c14║說諸相為軟中下，重就前果明其通別優劣之義；四、
X39n0704_p0231c15║相好善業三無量下，重就前因明三無量能得相好。
X39n0704_p0231c16║就初段中，先明相好。表德名相，順情曰好，其辯可知。
X39n0704_p0231c17║下明得處。於中四句：一、對地前相好之因，明得報處。
X39n0704_p0231c18║初地始得，至佛乃淨。二、餘四下，乘明餘德成就處所，
X39n0704_p0231c19║勝者後得，劣者前得。三、從淨心下，對初地上相好之
X39n0704_p0231c20║因，明得報處。謂從淨心起相好因，次第漸勝，於諸地
X39n0704_p0231c21║中一切相好漸次生也。四、又種種下，明相好因有近
X39n0704_p0231c22║有遠，得果不同。
X39n0704_p0231c23║上來明果。自下第二明相好因。於中有二：一、明因體；
X39n0704_p0231c24║二、種性地種子處下，明因成處。就因體中，初就行業
X39n0704_p0232a01║以明其因；復次，在家、出家已下，據修說因。前中，初明
X39n0704_p0232a02║差別之因；三十二相無差別下，明無差因；如是下，結。
X39n0704_p0232a03║差別因中，造種種業，得種種報。世尊教化力故說者，
X39n0704_p0232a04║總以標舉。何以故下，問答辨釋。自有一因能生多果，
X39n0704_p0232a05║世尊何故說種種業，得種種報？問意如是。下釋之中，
X39n0704_p0232a06║初至令得相好報來，明說所以；眾生聞下，明說之益；
X39n0704_p0232a07║如修多羅下，舉經所說，辯種種業。一切經中說相好
X39n0704_p0232a08║處，皆名相好修多羅也。下辯可知。無差別中，初明相
X39n0704_p0232a09║好無差別因皆由持戒；何以故下，問答辯釋。差別之
X39n0704_p0232a10║因得差別果，理數應然，今何故言唯持戒得？下釋可
X39n0704_p0232a11║知。相好一報，云何說言種種因得，復言唯一持戒因
X39n0704_p0232a12║得？因有二種：一者、生因，如世生母；二、長養因，如世養
X39n0704_p0232a13║母。種種因者，是長因也；持戒因者，是生因也。如是廣
X39n0704_p0232a14║下，總以結之。於中，但結差別之因。自下據修以說因
X39n0704_p0232a15║中，初明通因，次明別因，後總結之。前明四修是其通
X39n0704_p0232a16║因，以此四修通修諸行，故曰通也。無忿以下，是其別
X39n0704_p0232a17║因，隨行別修，故曰別也。別中八句，相顯可知。是名下，
X39n0704_p0232a18║結。但結前通，不結後別。上來第一正明因體，下明成
X39n0704_p0232a19║處。言種性地種子處者，明其種子初成處也。言解行
X39n0704_p0232a20║地修方便者，因增長處；淨心地得餘漸勝者，明其因
X39n0704_p0232a21║成生果處也。從種種業至此第二明相好因。
X39n0704_p0232a22║此略說下是第三段，重就前果明其通別優劣之義。
X39n0704_p0232a23║先明通別。略說諸相為軟中上，餘一切法皆大人相
X39n0704_p0232a24║者，辯相通別。凡夫為軟、二乘為中、大乘為上，通為如
X39n0704_p0232b01║是軟中上人，是故但說三十二相。若多說相，中下絕
X39n0704_p0232b02║分不能趣求。若簡中下唯為上人，一切佛法皆大人
X39n0704_p0232b03║相，故華嚴經？相海品中宣說如來一一支節無量相
X39n0704_p0232b04║也。此及餘下明好通別，但釋通義略不論別，謂此所
X39n0704_p0232b05║說三十二相及餘佛法通皆名好。下明優劣，謂十地
X39n0704_p0232b06║已還一切眾生福德積聚覿佛一毛，餘皆可知。
X39n0704_p0232b07║復次，善業！三無量下，是第四段，重就前因明三無量
X39n0704_p0232b08║能生相好。
X39n0704_p0232b09║就四淨中，初牒前門，次列其名。要攝唯二，謂身與心。
X39n0704_p0232b10║前二身淨，後二心淨。身中，初一正明身淨，後一用時
X39n0704_p0232b11║境中淨也。心中，初一功德心淨，後一明其智慧心淨。
X39n0704_p0232b12║下釋其相。解身淨中，煩惱習身捨離無餘，得最上身，
X39n0704_p0232b13║真身淨也；生滅自在，應身淨也。境界淨中，種種現化，
X39n0704_p0232b14║身現化也；及所言說，口言說也。一切境界自在無礙，
X39n0704_p0232b15║總明於前二種境中得自在也。解心淨中，煩惱悉離，
X39n0704_p0232b16║心體淨也；善根成者，心法淨也。解智淨中，捨離一切
X39n0704_p0232b17║無明穢汙，除性無明，證智淨也；一切所知無礙自在，
X39n0704_p0232b18║除事無知，教智淨也。證智淨故，具一切智；教智淨故，
X39n0704_p0232b19║具一切種。
X39n0704_p0232b20║就十力中文別有三：一牒以列名、二依經辯釋、三力
X39n0704_p0232b21║有七。下論主自以七門分別。就初門中十力牒前處
X39n0704_p0232b22║等列名，力義如別章，此應具論，今且釋名。處非處者，
X39n0704_p0232b23║因果相當名為是處，因果相違名為非處。然此力中
X39n0704_p0232b24║通知一切，但知因果教化中勝，是故偏說照此名智。
X39n0704_p0232c01║力如後釋：一堪能名力，能利生故；二強盛名力，自德
X39n0704_p0232c02║堅強魔不壞故。自業力者，善惡等因果家自業簡異
X39n0704_p0232c03║性因，自在天等故說為自。然此力中通知煩惱及苦
X39n0704_p0232c04║樂等四法受義，以業為主但云業力。禪脫三昧正受
X39n0704_p0232c05║力者，禪謂四禪，脫謂八脫，言三昧者謂三三昧，自餘
X39n0704_p0232c06║一切通名正受。於此禪等能入能知，故名為力。諸根
X39n0704_p0232c07║力者，信進念等過習今成，能生曰根。是根之中離合
X39n0704_p0232c08║不定，合之唯一或分為二，謂利與鈍。故成實云：鈍根
X39n0704_p0232c09║有邊所謂蛇奴，利根有邊所謂諸佛。是以說之。中根
X39n0704_p0232c10║無邊，是故不說。或開為三，謂軟、中、上，如下文說。然就
X39n0704_p0232c11║根中通知一切善惡等根，今欲依善化授以道，故偏
X39n0704_p0232c12║說之。種種解者，亦名欲力亦名悕望，知物信解故名
X39n0704_p0232c13║解力，知解起欲名為欲力，欲心悕求故名悕望。種種
X39n0704_p0232c14║界者，亦名性力亦名使力，習欲不改故名為性，性別
X39n0704_p0232c15║名界，惡性隨人目之為使，知此名力。至處道者，苦樂
X39n0704_p0232c16║等報名所至處，善惡等因能到彼處名至處道，知處
X39n0704_p0232c17║及道是故名為至處道力。此力所知與處非處有何
X39n0704_p0232c18║差別？如論中釋：前處非處總知因果，今此別知是因
X39n0704_p0232c19║能到彼果，別知是果從彼因生。宿命力者，謝往名宿，
X39n0704_p0232c20║相續名命。此力通知過去世中八事六行，命在其後，
X39n0704_p0232c21║據後以彰偏云宿命。生死力者，經中亦名天眼力也。
X39n0704_p0232c22║若言天眼就初為名，禪名天住，依禪得眼故名天眼，
X39n0704_p0232c23║依此天眼照用自在名天眼力。生死智者，就後立稱，
X39n0704_p0232c24║隨眼取見現在眾生，知其未來死此生彼名生死智。
X39n0704_p0233a01║理實此力通知未來八種事等，為欲令人知過生猒
X39n0704_p0233a02║故說生死。漏盡力者，釋有兩義：一就能以名，無學聖
X39n0704_p0233a03║智能盡諸漏名漏盡力。二從境立目，三乘聖人結患
X39n0704_p0233a04║斯亡名為漏盡。知盡名力，下依力經辯釋其相。此如
X39n0704_p0233a05║十力修多羅者，牒以總指一切諸經說十力處，通名
X39n0704_p0233a06║十力修多羅也。亦可別指，下廣釋之。初釋力中經有
X39n0704_p0233a07║十句：一者如來；二處非處；三如實知；四者是力；五者
X39n0704_p0233a08║成就；六者勝妙；七者安隱；八者自知；九能轉梵輪；十
X39n0704_p0233a09║能獅子吼。今此論家初依十句次第釋之，自安已下
X39n0704_p0233a10║隨義分別。初言所說不乖如者，釋如來也。斯乃寄言
X39n0704_p0233a11║以顯內德，由智證如發言不乖，以智難彰寄言顯之。
X39n0704_p0233a12║是故下結。故名多陀阿伽駄者，是中國語，此名如來。
X39n0704_p0233a13║淨不淨下釋第二句。淨不淨果依差別因名是處者，
X39n0704_p0233a14║樂果名淨、苦果不淨，淨依善因、不淨依惡，各依別因
X39n0704_p0233a15║有四道理，故名是處。淨不淨果差別因違名非處者，
X39n0704_p0233a16║如說樂果從惡因生、苦由善得，違正因果故名相違，
X39n0704_p0233a17║無此道理說為非處。離增上下釋第三句。離增上慢
X39n0704_p0233a18║名如實者，略釋經中如實知也。增上慢者，實不知法
X39n0704_p0233a19║妄謂己知，不名如實。佛離慢故如法實知，名如實知。
X39n0704_p0233a20║小乘法中宣說十智以為力體，今大乘中說如實智
X39n0704_p0233a21║為力體也。如前說下轉釋離慢，相顯可知。堪能已下
X39n0704_p0233a22║釋第四句。能一切種利眾生者，此就利他堪能名力。
X39n0704_p0233a23║一切魔怨捨離勝者，此就自利強盛名力。是名下結。
X39n0704_p0233a24║修習攝下釋第五句，修習攝受力體成也，隨欲自在
X39n0704_p0233b01║力用成也。是名下結。涅槃名勝釋第六句，此名果滿。
X39n0704_p0233b02║八聖名安釋第七句，此彰因圓。自知所得名自知者，
X39n0704_p0233b03║釋第八句，對後兩句名前涅槃及與八道為自知也。
X39n0704_p0233b04║以哀愍下釋第九句，以哀愍心為人廣說。是名轉者，
X39n0704_p0233b05║此釋轉也。何以故下釋梵輪義。何故，問也。何故所轉
X39n0704_p0233b06║名為梵輪？下釋其相。梵名為淨，淨有二種：一者自淨，
X39n0704_p0233b07║二者淨他。從初乃至清涼真實是自淨也，生死因果
X39n0704_p0233b08║惱亂非一故名種種。清淨寂滅謂因亡也，清涼真實
X39n0704_p0233b09║謂果喪也。初轉已下是淨他也。是名下結。得最上下
X39n0704_p0233b10║釋第十句，得最上教所吼法也。從過去佛所聞正法
X39n0704_p0233b11║名最上教，攝無上師能吼德也。善集師德名攝大師，
X39n0704_p0233b12║說自所得正明吼也。破異道者吼勢力也，於異不怯
X39n0704_p0233b13║能吼心也。一切諸論勝妙無上所吼勝也，明佛所有
X39n0704_p0233b14║一切言論於諸道中最勝無上，為四眾說吼所益也。
X39n0704_p0233b15║是名下結。
X39n0704_p0233b16║上來第一依經釋竟。自下第二隨義分別。於中有二：
X39n0704_p0233b17║一自安、安他二門分別。略說自安，前八句也。略說安
X39n0704_p0233b18║他，後二句也。彼我俱安，雙結前德。開發、顯示、教授說
X39n0704_p0233b19║者，結其說相，明佛於彼十力經中開發、顯示是二功
X39n0704_p0233b20║德，教授眾生，為眾宣說。二得義、方便二門分別。略說
X39n0704_p0233b21║得義，前八句也。自成勝益，故名得義。得方便者，後二
X39n0704_p0233b22║句也。由轉梵輪，由獅子吼，令他眾生得智得斷，與他
X39n0704_p0233b23║所得為方便故，名得方便。此總標舉，下釋其相。人天
X39n0704_p0233b24║所求，悉於我得，總釋後二，令他得智。是名下，結。如病
X39n0704_p0233c01║差下，別釋後二，令他得斷。前轉梵輪，令愛行者除愛
X39n0704_p0233c02║得斷；後師子吼，令見行者除見得斷。轉梵輪中，如病
X39n0704_p0233c03║得差，除惱安隱，自患盡也。舉其自盡，明能盡他，復為
X39n0704_p0233c04║人治，令他得斷。是名下，結。師子吼中，令妄邪師得諸
X39n0704_p0233c05║對治，諸病差者；令六師等皆得正治，見患亡也。是名
X39n0704_p0233c06║下，結。解業力中，初釋經文，後牒以結。經中七門，次第
X39n0704_p0233c07║釋之：一知三世業；二以行分下，知身業等；三復有四
X39n0704_p0233c08║下，知四法受。先知，次說，後總結之。知中，初總現在、未
X39n0704_p0233c09║來苦樂通別說為四受，起受善惡說為四法。下辯其
X39n0704_p0233c10║相，略舉初門，餘三指前。次說可知。下結是名處方便
X39n0704_p0233c11║者，苦樂等報說以為處，安不安等名為方便。四、若眾
X39n0704_p0233c12║生數知起業人。五、以非眾生知業境界。境中該通生
X39n0704_p0233c13║及非生，文中略故，但云非生。是名眾生，結前若生起
X39n0704_p0233c14║業人也，略不結後非眾生數為境界矣。六、善所作是
X39n0704_p0233c15║名因者，明知業因是文顛倒而復不足。若正，應言所
X39n0704_p0233c16║作善根；若具，應言所作善根。所作不善，是名因也。七、
X39n0704_p0233c17║愛不愛下，明知業果。樂果可愛，苦不可愛。禍者，即是
X39n0704_p0233c18║不愛苦也；福者，即是可愛樂也。下牒結之。一切時者，
X39n0704_p0233c19║牒前第一、三世業也。一切行者，牒前第二、身、口、意業。
X39n0704_p0233c20║一切處者，牒上第三、四法受也。一切法者，牒前第四、
X39n0704_p0233c21║若眾生數。一切境者，牒上第五、以非生數為境界也。
X39n0704_p0233c22║一切因者，牒前第六、善根所作。一切禍福，牒前第七、
X39n0704_p0233c23║愛與不愛禍福果也。如是一切如來悉知，總結知也。
X39n0704_p0233c24║就定力中，四禪、八解脫釋禪解脫。於禪已下，就佛明
X39n0704_p0234a01║力。於中有二：一、明如來自得禪定，出入自在，名為定
X39n0704_p0234a02║力。二、復次下，令他得定，故名定力。自中有四：一、略辯
X39n0704_p0234a03║釋。於禪解脫心自在者，定體自在；彼彼悉成，定用自
X39n0704_p0234a04║在。是名下，結。二、引說證成。如世尊三昧正受，證證如
X39n0704_p0234a05║來定體自在。如其正受光照梵下，證明如來定用自
X39n0704_p0234a06║在。阿含經說：如來有時為化梵眾往彼天上，身放勝
X39n0704_p0234a07║光，口宣妙法。諸梵見光，聞其所說，不覩其形。故今引
X39n0704_p0234a08║之。三、以是義下，就彼所引，結成此義。以是如來三昧
X39n0704_p0234a09║正受，光照梵天，妙音說法，令諸梵眾但聞其聲，不見
X39n0704_p0234a10║形故。如來入共世間三昧，能速成辦入共世間、不共
X39n0704_p0234a11║世間像類三昧，是佛定體。所入是其世俗淨定，名共
X39n0704_p0234a12║世間；精妙過世，故曰不共。良以所入髣像世定，是故
X39n0704_p0234a13║名為像類三昧，能速成辦佛定用也。四、於禪下，牒此
X39n0704_p0234a14║結彼。牒此釋文，結成十力。修多羅中所說定力，於禪
X39n0704_p0234a15║解脫心得自在，牒初段中定體自在；隨意悉成，牒初
X39n0704_p0234a16║段中定用自在。具斯兩種，是故經中說禪解脫三昧
X39n0704_p0234a17║等力。
X39n0704_p0234a18║上來第一明佛自得，自下第二能令他得。於中有三：
X39n0704_p0234a19║一明眾生於諸禪等具二煩惱不能得定：一者未修
X39n0704_p0234a20║煩惱障故令不得修，二者已得自地結縛不能精進。
X39n0704_p0234a21║二如來下明佛巧化令其得禪。先明如來三業巧化，
X39n0704_p0234a22║後明化益。初以種種世俗言者，口業化也。隨其法類
X39n0704_p0234a23║言音各異，故云種種。隨其色像，身業化也。謂隨眾生
X39n0704_p0234a24║色像不同為現身也。隨所應者，意業化也。觀物心性
X39n0704_p0234b01║量其所宜，名隨所應。下明化益。令得善者，對前第一
X39n0704_p0234b02║未修之者令得禪也。所得非一故云禪等。修慧滿者，
X39n0704_p0234b03║對前第二已得之者令勝進也。言離惱者，化前第一
X39n0704_p0234b04║令得禪故離煩惱也。言清淨者，化前第二令滿足故
X39n0704_p0234b05║究竟淨也。三若得下牒以結之。言若得者，牒初段中
X39n0704_p0234b06║第二已得違勝進也。言未得者，牒初段中第一未修
X39n0704_p0234b07║令不得也。言若劣者，牒第二中令得禪也。言若勝者，
X39n0704_p0234b08║牒第二中修慧滿也。悉如實下總結知也。
X39n0704_p0234b09║就根力中向成信等𤏙中上者，信等五根依前定成，
X39n0704_p0234b10║牒前起後故曰向成信等五根。前列名中但云利鈍，
X39n0704_p0234b11║今說有三，𤏙中上也。
X39n0704_p0234b12║就解力中，從他生信及自思惟，知欲因也。𤏙中上欲，
X39n0704_p0234b13║知欲體也。是名下，結。就初以結，故云解力。
X39n0704_p0234b14║就性力中，種種性總以標舉。次別顯之。三乘淨性、貪
X39n0704_p0234b15║等染性，八萬四千文中不數。賢劫經中辯明八萬四
X39n0704_p0234b16║千法門，今應翻彼為八萬四千煩惱性也。下總結之。
X39n0704_p0234b17║至處道中，初就淨法明至處道，又種種下就染以論，
X39n0704_p0234b18║種種各違總以標舉，次別顯之。起異見欲心相違也，
X39n0704_p0234b19║常共鬪諍口相違也。如外道下就人指斥，如時修多
X39n0704_p0234b20║羅指經廣顯，當應外國別有時經，今此所傳量影時
X39n0704_p0234b21║經不辯斯義。
X39n0704_p0234b22║宿命力中初知眾生俗數建立種種名者，總以標舉。
X39n0704_p0234b23║於彼八事六種行中就初以舉，故但說名。謂過去下
X39n0704_p0234b24║別以顯之。別中有四：一舉過去八事六行以為章門，
X39n0704_p0234c01║他及自身當事分別說為八事，彼此共同名之為行。
X39n0704_p0234c02║如是下結。二辯其相。言八種者，牒上初門。下辯其相。
X39n0704_p0234c03║此與地經大同小異。異有三種：一有無不同，彼中一
X39n0704_p0234c04║色此處無之。二離合不同，此中久住及與壽限，彼合
X39n0704_p0234c05║為一名為壽命。三前後不同，今此文中第五苦樂彼
X39n0704_p0234c06║為第八，餘皆相似。如是名者，如說過去須大拏等。如
X39n0704_p0234c07║是生者，謂剎利等四姓中生。如是姓者，謂張王等。飲
X39n0704_p0234c08║食苦樂相顯可知。後之三種命中差別，言長壽者，命
X39n0704_p0234c09║極無卞。言久住者，壽至中年，對彼少年說為久住。言
X39n0704_p0234c10║壽限者，少年夭喪。六種行者，牒第二門。下辯其相。俗
X39n0704_p0234c11║數名字猶前名也。剎利等色猶前生也。剎利等形說
X39n0704_p0234c12║名為色，亦可四姓差別名色，如世人言色別若干如
X39n0704_p0234c13║是等也。言父母者，種姓處也。飲食同前。言善惡者，前
X39n0704_p0234c14║八事中就其果報說為苦樂，今就因行說為善惡，善
X39n0704_p0234c15║惡樂等同行顯故。言壽命者，猶前中後三命也。三八
X39n0704_p0234c16║種事下，明八及六該通自他。四作是說下，就彼六事
X39n0704_p0234c17║廣明自知。初別後結。此我名者，如佛自說過去大拏
X39n0704_p0234c18║是我名字如是等也。次四可知。
X39n0704_p0234c19║就後命中，若少年者，是壽限也；若中年者，是久住也；
X39n0704_p0234c20║言長年者，是長壽也。如是下，結。
X39n0704_p0234c21║就天眼中依彼十力修多羅文次第辯釋。經中初明
X39n0704_p0234c22║天眼過人，後明所見，今具釋之。一切禪定名天住者，
X39n0704_p0234c23║三住之中四禪四空通名天住。依禪得眼名天眼者，
X39n0704_p0234c24║住本立稱故號天眼。淨果滿足名快淨者，餘人天眼
X39n0704_p0235a01║名為清淨，如來天眼淨極名滿，滿故名快。過人可知。
X39n0704_p0235a02║下釋所見，所見有二：一見死時好色惡色，二起惡戒
X39n0704_p0235a03║下見造善惡受苦樂報。就初段中眾生臨死時者，解
X39n0704_p0235a04║釋經中見生死時，正論死時一剎那頃命斷時是，而
X39n0704_p0235a05║命未斷諸根漸壞名臨死時，此等通攝為死時也。見
X39n0704_p0235a06║此時中諸根壞相黑闇已下，解釋經中好色惡色，此
X39n0704_p0235a07║見死竟中陰色也。就惡色中黑闇二種輕重分二：如
X39n0704_p0235a08║是像類乘中陰者，明彼中陰似像黑闇黑羊毛也。下
X39n0704_p0235a09║出其類，如夜黑闇極惡色也，黑羊毛光輕惡色也。故
X39n0704_p0235a10║名下結。就好色中白淨二種優劣分二：如是像類乘
X39n0704_p0235a11║中陰生，義同前釋。下出其類，如明月光極好色也，波
X39n0704_p0235a12║羅捺衣微好色也。故名下結。
X39n0704_p0235a13║下見造業受果報中，初見造惡受惡果報，與上違下，
X39n0704_p0235a14║見善受報。惡中有三：一、見造惡；二、種種邪見惡行成
X39n0704_p0235a15║下，見惡成為因；三、名色分下，見因成得果。前中，初言
X39n0704_p0235a16║起於惡戒，是名惡戒身口意者，有正見人起身口意，
X39n0704_p0235a17║違犯禁戒，名為惡戒身口意惡。是人行壞而見不壞，
X39n0704_p0235a18║是故直名惡戒身等。種種邪下，是其惡見身口意者，
X39n0704_p0235a19║有人邪見起身等業，名為惡見身口意行。
X39n0704_p0235a20║自下第二、見前所作能為後因。於中初見惡見所起
X39n0704_p0235a21║身口等業能為後因，後見惡戒身口等業能為後因。
X39n0704_p0235a22║此二之中各有三句：一、見成就；二、見為因；第三、結之。
X39n0704_p0235a23║前惡見中初見成就，成有總別。種種邪見惡行成就，
X39n0704_p0235a24║總明成也，下別顯之。誹謗賢聖是名邪見，別明見成。
X39n0704_p0235b01║誹謗計著邪因邪果，緣是造作一切邪業，別明惡見
X39n0704_p0235b02║所起身等惡行成也。造邪業已受現樂下，見為因也。
X39n0704_p0235b03║受現世樂未來苦者，有人邪見不信因果縱情造惡，
X39n0704_p0235b04║故現受樂未來受苦。言現世苦未來苦者，有人邪見
X39n0704_p0235b05║苦身求度，故現受苦未來亦苦，是名邪因，結彼邪業
X39n0704_p0235b06║為因義也。下惡戒中成種種惡，見其成也。生惡道中，
X39n0704_p0235b07║見為因也，舉生惡道顯其因義。是名因者，結彼惡戒
X39n0704_p0235b08║為因義也。
X39n0704_p0235b09║自下第三見從惡因受於苦報。於中四句：一解身壞
X39n0704_p0235b10║名色分者，四陰名名，色陰名色，是二分離，名為身壞。
X39n0704_p0235b11║二解命終生分盡者，命根能令色心不絕，與生作因，
X39n0704_p0235b12║故名生分。生分盡時，名為命終。三解生惡趣。略不解
X39n0704_p0235b13║生，但釋惡趣。非法惡行是名惡者，名因為惡。受苦無
X39n0704_p0235b14║間名惡趣者，鬼畜二報為惡所趣，名惡趣也。四解墮
X39n0704_p0235b15║泥犂。墮下背悲，釋其墮也。地獄極下顛墜名墮，離諸
X39n0704_p0235b16║賢聖名背悲等。增上可厭名泥犂者，是其所墜地獄
X39n0704_p0235b17║處也。惡趣中重，故別論之。
X39n0704_p0235b18║下就善中與上相違名淨分者，是善因也。下明得果
X39n0704_p0235b19║乘善行生名善趣者，謂人趣也。所受自然是名天者，
X39n0704_p0235b20║善趣中勝，故別論之。
X39n0704_p0235b21║漏盡力中，但明自盡，不論知他。於中有三：一、明漏盡；
X39n0704_p0235b22║二、對治下，明漏盡治；三、得六通下，明漏盡德。初中，一
X39n0704_p0235b23║切漏無餘者，起惑亡也。斷一切使，性使盡也。第二、治
X39n0704_p0235b24║中，言對治者，總以標舉，下別顯之。初明無礙；有漏盡
X39n0704_p0235c01║下，明其解脫。前無礙中，無漏心者，是無漏定對前漏
X39n0704_p0235c02║也。無漏智者，是無漏慧治前使也。增上意慧，轉名顯
X39n0704_p0235c03║之。前無漏心是三學中增上意學，前無漏智是三學
X39n0704_p0235c04║中增上慧學。下解脫中，言有漏盡名心解脫、慧解脫
X39n0704_p0235c05║者，略列其名。前增上意究竟出累，名心解脫；前增上
X39n0704_p0235c06║慧究竟出累，名慧解脫。依見、依修心慧脫者，得脫處
X39n0704_p0235c07║也。由依二道斷惑除累，故得二脫，是名後有，總以結
X39n0704_p0235c08║之。以此二脫障外所成，故名後有。自下第三、漏盡德
X39n0704_p0235c09║中，初明六通；自如實下，明得四智。自如實知，自證四
X39n0704_p0235c10║智，能為他說，寄言以顯，故說自知，結前自知。生已盡
X39n0704_p0235c11║下，彰前為他，寄言顯也。生盡行立，是前二智。如是廣
X39n0704_p0235c12║者，廣說有四：我生已盡，梵行已立，所作已辦，不受後
X39n0704_p0235c13║也。此四何別？毗婆沙云：我生已盡，是斷集智；梵行已
X39n0704_p0235c14║立，是修道智；所作已辦，是證滅智；不受後有，是知苦
X39n0704_p0235c15║智。此是證智，非是汎爾觀境智也。證心一味，云何有
X39n0704_p0235c16║四？體雖一味，義別有四，相狀如何？據小以論，無學心
X39n0704_p0235c17║起，正觀諦理，無心分別我生已盡、梵行立等。但此聖
X39n0704_p0235c18║慧能盡集因，義說以為我生已盡；即此聖慧修道行
X39n0704_p0235c19║滿，義說以為梵行已立；證滅畢竟，義說以為所作已
X39n0704_p0235c20║辦；能絕來苦，義說以為不受後有。然後出觀，在有心
X39n0704_p0235c21║中，緣前所得，方自念言：我生已盡，乃至第四不受後
X39n0704_p0235c22║有。大乘法中，佛智初起，正照如理，亦無分別我生盡
X39n0704_p0235c23║等，但隨義別，離分四種，相與前同。然佛如智常續無
X39n0704_p0235c24║間，不同二乘出觀在有，念自所得，但對眾生顯自所
X39n0704_p0236a01║證，言我生盡、梵行立等。問曰：此四與盡、無生二智何
X39n0704_p0236a02║別？成實大乘即說四中我生已盡以為盡智，不受後
X39n0704_p0236a03║有為無生智。毗曇不爾，言盡智者，現盡生死因之與
X39n0704_p0236a04║果；無生智者，定保當來生死因果不復更起。彼盡智
X39n0704_p0236a05║中自有四智，無生智中亦有四智。如龍樹說：若直觀
X39n0704_p0236a06║察我生已盡，乃至第四不受後有，是其盡智；若言生
X39n0704_p0236a07║盡不復更生，梵行已立不復更修，所作已辦永更不
X39n0704_p0236a08║作，不受後有後更不受，是無生智。四智如是。
X39n0704_p0236a09║上來論主依經解釋，自下論主自意分別。先舉七數，
X39n0704_p0236a10║次列其名，後廣釋之。言自性者，明力體性。言分別者，
X39n0704_p0236a11║分別其相。言不共者，不與下同。所言等者，佛佛平等。
X39n0704_p0236a12║言造業者，明力功能。言次第者，化用因起。言差別者，
X39n0704_p0236a13║明力分齊。下廣釋之。解初門中，先舉二說：有說信等
X39n0704_p0236a14║五根為性，有說智性。下取聖說，辯定是非。相顯可知。
X39n0704_p0236a15║第二門中，分別有三：一、牒以舉數，次、辯其相。時分別
X39n0704_p0236a16║者，三世別也。過、未、現在入一切智，釋顯其相。就十力
X39n0704_p0236a17║中，宿命智過，天眼智未，除漏盡力，餘通三世。漏盡力
X39n0704_p0236a18║中，證漏盡力，自身現證，得言現在。知漏盡力，所知之
X39n0704_p0236a19║盡不屬三世，隨人說之，得通三世。入一切智，順外國
X39n0704_p0236a20║語，順此應言一切智入。入名為解，佛一切智解三世
X39n0704_p0236a21║法，名一切入。種分別者，隨法別也。一切有為、自相、共
X39n0704_p0236a22║相，入一切種，釋顯其相。十力通知有為、無為，今此且
X39n0704_p0236a23║就有為言耳。就有為中，因、果等別，名為自相；無常、苦、
X39n0704_p0236a24║空諸法共同，名為共相。十力之中，初處、非處最為寬
X39n0704_p0236b01║總，知自、知共；第七至道，知自、知共。知不淨等，是知自
X39n0704_p0236b02║相；知無我法，是知共相。第十力中，盡漏之力，知自、知
X39n0704_p0236b03║共。見有除闇，能知自相；證空盡漏，能知共相。知漏盡
X39n0704_p0236b04║力，唯知自相，不知空故。自餘七力，但知自相。解知如
X39n0704_p0236b05║是一切種法，是故名入一切種也。眾生分別，隨人別
X39n0704_p0236b06║也。一切生、界，入一切益，釋顯其相。十力皆緣一切眾
X39n0704_p0236b07║生，於諸眾生解知一切利益方便，是故名入一切利
X39n0704_p0236b08║益。如是下，結。不共及等相顯，可知。
X39n0704_p0236b09║言造業者，牒第五門，下辯其相。處非處者，舉其力體。
X39n0704_p0236b10║真實因果如是知者，辯其力相。知正因果，故言真實。
X39n0704_p0236b11║伏因果諍，明其作業。諸沙門等是乖理人，求之不得，
X39n0704_p0236b12║多起異執。彼諍因果，或言善因，能得樂果，或言得苦；
X39n0704_p0236b13║不善亦爾。以此初力知正因果，故能伏之。自業智力，
X39n0704_p0236b14║舉其力體。自所作業，此業受果如實知者，辯其力相。
X39n0704_p0236b15║知自所作非無因也，此業受果非無果也。伏施福下，
X39n0704_p0236b16║明其作業。諸沙門等諍施不同，或言有福，或言無福，
X39n0704_p0236b17║名施福諍。良以業力知施有福，故能伏之。理實通伏
X39n0704_p0236b18║一切所作罪福諍論，諍施者多，故偏言耳。
X39n0704_p0236b19║禪解脫力，舉其力體。略不辯相下，明作業三種示現：
X39n0704_p0236b20║調伏、教授，正化業也。伏對治下，摧邪業也。諸沙門等，
X39n0704_p0236b21║或言苦行是正對治，或言禮拜是正對治，如是一切
X39n0704_p0236b22║名為對治相違諍論。由能正化，故能伏此對治諍也。
X39n0704_p0236b23║諸根力者，舉其力體。於諸生等，辯其力相。如所應下，
X39n0704_p0236b24║明其作業。種種解力，舉其力體。於諸生下，辯其力相。
X39n0704_p0236c01║教修淨下，明其作業。種種界力，舉其力體。於諸生下，
X39n0704_p0236c02║辯其力相。如其根下，明其作業。性必依於根欲以成，
X39n0704_p0236c03║故如其根。如其欲心依性授法，故如其使。彼彼度門，
X39n0704_p0236c04║教授益也。
X39n0704_p0236c05║至處道中，初舉力體，次明作業，後牒總結。至處道力，
X39n0704_p0236c06║是初段也。為眾生下，是作業也。於中有二：一、以五度
X39n0704_p0236c07║事法教授，具廣分別，如聲聞地；二、云何下，理法教授。
X39n0704_p0236c08║於中，初明教授菩薩；從聲聞乘如是思下，兼教聲聞。
X39n0704_p0236c09║教菩薩中，文別有三：一、問起發；二、三昧具下，對問辯
X39n0704_p0236c10║釋；三、是名下，釋已結嘆。就初問中，云何如來教初業
X39n0704_p0236c11║者，地前菩薩名為初業，未能自證，假師教授，教之云
X39n0704_p0236c12║何？第二、釋中，初明教儀；為無諂下，明所教人；作是言
X39n0704_p0236c13║下，明教授辭；如是一切所知已下，明教授益。前教儀
X39n0704_p0236c14║中，三昧眾具攝住心者，先須以彼十一定具攝令住
X39n0704_p0236c15║心，然後以彼理法教也。十一定具，如成實說：一、淨持
X39n0704_p0236c16║戒；二、得善知識；三、守根門；四、食知量；五、損睡眠；六、具
X39n0704_p0236c17║善覺；七、具信解；八、具行者分，謂信、不諂、少病、精進及
X39n0704_p0236c18║與智慧；九、具解脫處，謂佛比丘為之說法，自善誦經，
X39n0704_p0236c19║為他說法，獨靜思量，善取定相；十、無障礙，謂滅離三
X39n0704_p0236c20║障；十一、不著，捨執著心；
X39n0704_p0236c21║所教人中言無諂者，正直捨妄名為無諂。
X39n0704_p0236c22║教授辭中，初教生空；於眼見下，教觀法空；如是壞我
X39n0704_p0236c23║方便道下，雙以結之。就生空中，初教觀現；不於未下，
X39n0704_p0236c24║教觀未來，略無過去。就現在中，初總，次別，後總結之。
X39n0704_p0237a01║汝當獨處思所立名，總勸觀也。一切眾生尋名取我，
X39n0704_p0237a02║故教觀名，令知無我。又八事中，名字在初，就始為言，
X39n0704_p0237a03║故教觀名，餘略不論。所觀八事，如前菩提分品中說。
X39n0704_p0237a04║如此名下，別教觀也。先教實無，後教假有。如此名字，
X39n0704_p0237a05║內、外、六入一切無者，即法無我。十二入中，六根名內，
X39n0704_p0237a06║六塵名外，彼名所表我、眾生等，內、外、中間一切無也。
X39n0704_p0237a07║自性亦無，法外無也。法外無有我、人、自性，是故說為
X39n0704_p0237a08║自性亦無，此教實無。但是名下，教觀假有。有但名想，
X39n0704_p0237a09║因緣施設，故非實有。如是思下，總以結之。下觀未來
X39n0704_p0237a10║現我既無，當亦非有，故於未來不起人想。
X39n0704_p0237a11║就法空中，初觀眼空，後類餘法。就觀眼中，初觀現在，
X39n0704_p0237a12║次過、後未。現中有三：一、觀眼體空；二、如是名下，觀眼
X39n0704_p0237a13║所依因緣法空以成眼空；三、何以故下，觀眼識空以
X39n0704_p0237a14║成眼空。就初段中，句別有二：一、觀假有；二、觀實無。於
X39n0704_p0237a15║現在眼作眼名想、眼施設者，觀假有也。有但名想因
X39n0704_p0237a16║緣施設，非實有之。當自觀下，觀實無也。自觀我眼尚
X39n0704_p0237a17║不可得，眼體無也，況名相等。言是眼者，眼因緣中亦
X39n0704_p0237a18║無眼也。第二段中，如是名想施設悉無，因緣空也。名
X39n0704_p0237a19║想施設都無真下，牒無名等成眼空也。名想施設是
X39n0704_p0237a20║眼所依，所依既無，眼性焉有？第三段中，初何以故徵
X39n0704_p0237a21║前起後，眼能生識，何故言無？下釋有二：一、觀識空；二、
X39n0704_p0237a22║以眼空成彼識空。還用識空顯前眼空。前中二句：一、
X39n0704_p0237a23║初中非彼眼觀實無；二、觀假有名眼想施設。眼覺生
X39n0704_p0237a24║者，觀實無也。眼識覺了名為眼覺，眼覺體空，故非名
X39n0704_p0237b01║等有覺所生，但名言說而生眼覺，觀假有也。但名生
X39n0704_p0237b02║覺，故有非實。下以眼空成識空中，非彼眼性可聞知
X39n0704_p0237b03║者，觀實無也。此文不足，若具，應言非彼眼性可聞可
X39n0704_p0237b04║知而生眼覺。於名於事而生覺者，觀假有也。但於眼
X39n0704_p0237b05║名、眼因緣事而生眼覺，故有非實。上來觀現。是故思
X39n0704_p0237b06║下，觀過去也。是向現眼，但是名想施設而有，無定實
X39n0704_p0237b07║故。未來亦爾，但是名等當來，不得觀未來也。上來觀
X39n0704_p0237b08║眼。下類餘法。先以眼根類顯餘法，後以現法類同過、
X39n0704_p0237b09║未。前言如眼，牒上所觀。如是耳下，正類餘法。耳、鼻、舌、
X39n0704_p0237b10║身類顯色法，乃至見等類顯心法。見、聞、覺、知，是散心
X39n0704_p0237b11║也。眼識名見，耳識名聞，鼻、舌、身識說名為覺，意識名
X39n0704_p0237b12║知。若求得下，是定心也。始修名求，終成名得。就彼求
X39n0704_p0237b13║中，麤心名覺，細心名觀。如是一切，類顯非色非心法
X39n0704_p0237b14║等。此等就法，以眼類餘。乃至當來，就三世時，以現類
X39n0704_p0237b15║餘。越過舉當，故曰乃至。前觀生空，次觀法空。下雙結
X39n0704_p0237b16║之。如是壞我方便道攝，結前生空；乃至壞法方便道
X39n0704_p0237b17║攝，結後法空。汝當獨處至此第三、明教授辭。
X39n0704_p0237b18║自下第四、明教授益。如是一切善觀察者，牒前起後。
X39n0704_p0237b19║下明其益。益有二種：一、明所離，二、明所得。從初乃至
X39n0704_p0237b20║無所攝受，是所離也。一切法想及當來想，舉所離心。
X39n0704_p0237b21║約法論心，名為法想；約時論心，名當來想；據後以舉，
X39n0704_p0237b22║故偏言當。又復當來正是所厭，故偏舉之。一切虗偽，
X39n0704_p0237b23║舉所離相。妄想不真，故曰虗偽。無想無思，離前心也。
X39n0704_p0237b24║斷除分別一切法想，故曰無想；離當來想，故曰無思。
X39n0704_p0237c01║言無相者，離前一切虗偽相也。於一切義無所攝者，
X39n0704_p0237c02║總結離也。下明所得。所得有二：一、因，二、果。因中有四：
X39n0704_p0237c03║一、得智慧三昧種性。如來慧因，名智慧性；如來定因，
X39n0704_p0237c04║名三昧性。二、得五度，三、得八禪，四、得菩薩無量三昧。
X39n0704_p0237c05║漸次已下，是得果也。
X39n0704_p0237c06║上來釋竟。是名已下，釋已結嘆，是名結也。過去如來
X39n0704_p0237c07║為初業下，是嘆勝也。
X39n0704_p0237c08║從上云何教初業來，明教菩薩；聲聞乘下，兼化小乘。
X39n0704_p0237c09║聲聞思此無我之理，疾得六通、四無礙智。
X39n0704_p0237c10║上來作業一切，至下，總牒以結。
X39n0704_p0237c11║宿命力者，舉其力體。觀宿命者，辯其力相。下明作業
X39n0704_p0237c12║於善於惡。若厭善淨調伏說者，正化業也。於善信樂
X39n0704_p0237c13║名為淨心，於惡厭離名為厭心。為起眾生如是二心
X39n0704_p0237c14║調伏說法，調對厭心令離惡也，說對淨心令生善也。
X39n0704_p0237c15║伏常論下，摧邪業也。知果由因，故伏常論。生死智力，
X39n0704_p0237c16║舉其力體，略不辯相。說眾生下，明化他業。漏盡智力，
X39n0704_p0237c17║舉其力體，略不辯相。伏疑惑下，明其作業。
X39n0704_p0237c18║言次第者，牒第六門，下辯其相。初得菩提，頓得十力，
X39n0704_p0237c19║力體頓也。種智起時，一時頓得。後次第者，力用漸也。
X39n0704_p0237c20║次第現前，總明次第，下別顯之。別中有三：一、依世智
X39n0704_p0237c21║起化次第；二、依如來第一義智起化次第；三、依如來
X39n0704_p0237c22║了達緣起法界之智起化次第。就初門中，先以初力
X39n0704_p0237c23║知世因果。阿惟佛法因果部分、處非處力觀因果者，
X39n0704_p0237c24║此明無比正覺法也。於此無比正覺法中，為知世法
X39n0704_p0238a01║因果部分，故以初力觀察世諦因果部分，此力是總。
X39n0704_p0238a02║下餘九力，依此次第攝化眾生。初以業力知欲界業
X39n0704_p0238a03║攝化眾生；為世俗下，以彼定力知上界業攝化眾生，
X39n0704_p0238a04║并為出道；欲令眾生得出世下，以餘七力出道攝化。
X39n0704_p0238a05║根欲性力，知物心器；至處道力，攝令住心；宿命天眼，
X39n0704_p0238a06║化離斷常；漏盡智力，終令究竟。第二門中，先以初力
X39n0704_p0238a07║知第一義，下餘九力依此次第攝化眾生。先以業力
X39n0704_p0238a08║知在家業攝化眾生，次以定力觀出家業攝化眾生，
X39n0704_p0238a09║後餘七力出道餘益，相狀同前。第三門中，先以初力
X39n0704_p0238a10║觀緣起法界。如來藏中恒沙佛法同一體性，互相緣
X39n0704_p0238a11║集，名為緣起；門別各異，名為法界。初力可知。下餘九
X39n0704_p0238a12║力，依此次第攝化眾生。初以業力觀世業果；次依定
X39n0704_p0238a13║力三輪示現教化眾生，令捨世惡，修行世善；後餘七
X39n0704_p0238a14║力出道饒益，次第同前。
X39n0704_p0238a15║言差別者，牒第七門，次釋，後結。初力可知。第二力中
X39n0704_p0238a16║知善不善、得愛不愛、不作不受，當相分別，乃至已下
X39n0704_p0238a17║對後辯異。乃至善知禪解脫中，此業非彼亦是業力，
X39n0704_p0238a18║是名下結。第三力中知禪解脫三種示現，當相分別，
X39n0704_p0238a19║乃至已下對後辯異。五根之中信根名淨，舉淨等取
X39n0704_p0238a20║餘之四根，故曰淨等。乃至知彼五根俱生相應定心，
X39n0704_p0238a21║亦是定力，是名下結。第四力中知軟等根，是名根力，
X39n0704_p0238a22║當相分別，乃至已下對後辯異。悕望是欲，乃至知根
X39n0704_p0238a23║生彼悕欲，亦名根力。第五力中初至大乘得涅槃解，
X39n0704_p0238a24║當相分別知種種悕，是名解力，總以標舉。解有六下
X39n0704_p0238b01║別明所知，出與不出、去住分別、遠淨近淨、優劣分別、
X39n0704_p0238b02║現法將來大小分別，乃至已下對後辯異。有總有別，
X39n0704_p0238b03║乃至知解所起種喻，亦名解力，是其總也。諸性不同
X39n0704_p0238b04║如世種子，糓豆等異名種子喻，乃至知解成彼諸性
X39n0704_p0238b05║作種子喻，猶是解力。分別有四如性種子，是名解力，
X39n0704_p0238b06║是其別也。三乘凡夫界性各異說為四種，此四界性
X39n0704_p0238b07║如世種子體性各別，是故說為如性種子。分別前解
X39n0704_p0238b08║所成四界如性種子，故名解力。第六力中初知種種
X39n0704_p0238b09║分別種子，是名界力。當相分別知種種性，分別此性
X39n0704_p0238b10║如世種子，故名界力。乃至已下對後辯異。涅槃法者
X39n0704_p0238b11║是所至處，言道迹者是能至道，此之道迹依前界起，
X39n0704_p0238b12║是故名為順界道迹。乃至知界所至涅槃，及知順界
X39n0704_p0238b13║所起道迹，亦名界力。第七力中知一切道種種性淨，
X39n0704_p0238b14║名至處道。當相分別一切種道是其總也，惱淨別也。
X39n0704_p0238b15║乃至已下對後辯異。過去世中一切趣因是至處道，
X39n0704_p0238b16║是故乃至知宿命中一切趣因，亦名至處道力攝也。
X39n0704_p0238b17║第八力中知過六種，是名宿命。當相分別六種同行
X39n0704_p0238b18║名六言說，亦知八事略不言耳。乃至已下對後辯異。
X39n0704_p0238b19║乃至知彼過去眾生向未來世生死此彼，猶名宿命。
X39n0704_p0238b20║第九力中知來生死是生死力，當相分別。乃至已下
X39n0704_p0238b21║對後辯異。謂知眾生未來世中，乃至金剛未得究竟
X39n0704_p0238b22║漏盡自義，猶名第九生死力也。第十力中當相分別
X39n0704_p0238b23║更無辯異，知究竟義知他漏盡，現法得者自得漏盡。
X39n0704_p0238b24║如是十下總以結之。
X39n0704_p0238c01║四無畏中文別有三：一牒指經四無畏義，廣如別章。
X39n0704_p0238c02║第二如來以此自證而無畏者，略以釋之。三智障下
X39n0704_p0238c03║廣以辯釋。廣中有五：一明無畏具，二如來下明無畏
X39n0704_p0238c04║相，三無怯下明無畏體，四自安下明無畏德，五一切
X39n0704_p0238c05║法平等覺下明無畏用。就初段中，智障解脫一切法
X39n0704_p0238c06║覺不共聲聞，是一切智無畏具也。煩惱障脫共聲聞
X39n0704_p0238c07║者，是其漏盡無畏具也。說出苦道，是能說道無畏具
X39n0704_p0238c08║也。說障道法，是能說障無畏具也。此之四種是無畏
X39n0704_p0238c09║具，時此於他無所畏故，亦名為境，為無畏智所照知
X39n0704_p0238c10║故。第二相中，如來於此自如實知無畏智相，若謗不
X39n0704_p0238c11║知無有是處，無是處故得無畏者，無畏心相。第三體
X39n0704_p0238c12║中義別有二：一者智體，二者心體。內照知已具有四
X39n0704_p0238c13║德是其智體，緣難不怯是其心體。今言不怯是心體
X39n0704_p0238c14║也，不疑惑下是智體也。明審自己具四師德，故不疑
X39n0704_p0238c15║惑。第四德中，自安安彼總以標舉，下別可知。第五用
X39n0704_p0238c16║中，初之一智別化菩薩，菩薩修學一切智故。第二漏
X39n0704_p0238c17║盡別化二乘，彼求寂故。後二俱化，下就俱化出菩薩
X39n0704_p0238c18║中開分二藏，相顯可知。
X39n0704_p0238c19║三念處中，初牒指經，次總辯釋。法是經法，律是戒律。
X39n0704_p0238c20║如來長念我法我律，於餘法中最尊最上，名大法主。
X39n0704_p0238c21║於受不受常行捨心，故無苦惱。今言不惱，偏舉一邊。
X39n0704_p0238c22║下別釋之。先舉三數，次列三名，後總結之。於此三眾
X39n0704_p0238c23║無增減者，於正不喜，於邪不惱，於非邪正不生癡捨。
X39n0704_p0238c24║三不護中，初牒指經。略說一切覆藏悉斷，示三不護，
X39n0704_p0239a01║正辯其相。阿羅漢下，寄對顯勝。於中有四：一、總明羅
X39n0704_p0239a02║漢餘過未盡，故須防護。無記突吉，身口失也。不能牽
X39n0704_p0239a03║果，故曰無記。所作違法，名突吉羅。或時忘設，意業失
X39n0704_p0239a04║也。二、明如來一切悉無，故不須護。一切悉無，無不善
X39n0704_p0239a05║也。一切真實，唯有善也。三、別明羅漢三業有過，故須
X39n0704_p0239a06║防護。或時論議，畏墮負處，口餘過也。或時不悅，身餘
X39n0704_p0239a07║過也。或時怠性，意餘過也。是故自護。四、明如來一切
X39n0704_p0239a08║悉無。大悲指前不忘法中，如來所作常隨憶念，總以
X39n0704_p0239a09║標舉。下別顯之。一切所作，身所作也。一切說者，口所
X39n0704_p0239a10║說也。一切巧便，意所知也。言一切時於此諸事常不
X39n0704_p0239a11║忘者，總結不忘。
X39n0704_p0239a12║斷除習中，初牒前門，次釋其相。如來動止離煩惱習，
X39n0704_p0239a13║正辯其相。諸羅漢下，寄對以顯。是故下，結。
X39n0704_p0239a14║一切智中一切種妙，牒舉前門。下釋有三：一通，二別，
X39n0704_p0239a15║三總結之。知義益等，是通釋也。知義是善，非義不善、
X39n0704_p0239a16║非義非非義是無記也。次別顯之。知惡無記，名一切
X39n0704_p0239a17║種智。善名妙下，牒總結，合為一切種妙智也。上來廣
X39n0704_p0239a18║釋，是名略說百四十法。第二、總結。
X39n0704_p0239a19║自下第三、明諸佛法究竟成處：初、明相好具足成處；
X39n0704_p0239a20║次、明餘法究竟成處；後、總結之。一切相好最後身得，
X39n0704_p0239a21║是明相好得成處也。快淨已下，明餘佛法成就處也。
X39n0704_p0239a22║於中有二：一、明成處；二、明成相。快淨分法，菩提樹下
X39n0704_p0239a23║乃得滿者，是成處也。相好易成，故後身時初生即滿；
X39n0704_p0239a24║餘德難就，故佛樹下得菩提時方乃滿也。菩薩後身
X39n0704_p0239b01║修三十下，明成相也。於中，初、修三十七品；次、得眾相
X39n0704_p0239b02║離障三昧；後、成佛道。次第二心，明得時也。望前金剛
X39n0704_p0239b03║名種智起，為第二心。頓得十力乃至妙智，明其所得。
X39n0704_p0239b04║下就所得嘆以顯勝：快淨無上，斷德勝也；所知無礙，
X39n0704_p0239b05║智德勝也。快淨離垢，顯前斷德；平等開覺，顯前智德。
X39n0704_p0239b06║過一切下，總以結之。
X39n0704_p0239b07║究竟如來有何別下，是第四段中明因異果。先問起
X39n0704_p0239b08║發，由上文中最上如來合為一地宜須辯異，故為此
X39n0704_p0239b09║問。次以喻顯。喻別有五下，總結之。
X39n0704_p0239b10║上建自德，下建利他。於中，初總，次別，後結。十方施
X39n0704_p0239b11║作，略說九事，是初總也。
X39n0704_p0239b12║不共法中，門別十一，除四清淨，餘之十門，相從為九，
X39n0704_p0239b13║相好合一，餘八各一，故有九也。以何義故，除四清淨？
X39n0704_p0239b14║良以四淨，自德清淨，利他不顯，故癡不論。又四淨中，
X39n0704_p0239b15║初一身淨，相好所收，後之三淨，餘德所攝，故不別論。
X39n0704_p0239b16║云何□別？先問起發，下廣辯之。初相及好，共生一信。
X39n0704_p0239b17║第二斷疑，起十力者，生物解也。第三事中，以佛十力，
X39n0704_p0239b18║起一切義，總以標舉。謂依十力，起四無畏，一切義用，
X39n0704_p0239b19║次別顯之。聞發知見，顯之已具，有一切智也。答一切
X39n0704_p0239b20║問，彰己漏盡。伏諸邪論，明己實能宣說障道。建立正
X39n0704_p0239b21║法，明己實能說盡苦道。起四無畏，總以結之。第四事
X39n0704_p0239b22║中，如來智慧，若住不住，隨彼調伏，離諸惱者，佛平等
X39n0704_p0239b23║智，隨彼眾生，若住善法，若不住善，等皆調伏。於不住
X39n0704_p0239b24║善，不生惱也。為如是義，起三念處。第五事中，言如前
X39n0704_p0239c01║說，如是作故，起不護者，如上所說，一切所作，覆藏悉
X39n0704_p0239c02║斷，故起不護。第六可知。第七事中，於一切生，一切所
X39n0704_p0239c03║作，起不忘者，三業所作，皆不忘也。第八事中，如來所
X39n0704_p0239c04║行，隨順於如，無有餘者，三業所行，順如理故，斷諸習
X39n0704_p0239c05║也。第九事中，非義非非，一切離者，一切種智，知惡無
X39n0704_p0239c06║記，皆悉離也。義益顯者，所謂妙智，分別善法，化眾生
X39n0704_p0239c07║也。為是義故，起種妙智，下總結之。
X39n0704_p0239c08║從解相好至此第二，廣釋佛法。自下第三，結成諸義。
X39n0704_p0239c09║然此品初牒如來住及究竟地不共佛法以為起發，
X39n0704_p0239c10║今此結中結住建立不共佛法，不結究竟，文左右耳。
X39n0704_p0239c11║名如來住，結住品中如來住也。是名建立，結十法中
X39n0704_p0239c12║第十建立。下釋顯之。何故？問也。依學所學建立一切
X39n0704_p0239c13║利生事者，學是學行，所學學法，依此成德，故曰建立。
X39n0704_p0239c14║若就自利，果德成立，故曰建立。今就利他，百四十法
X39n0704_p0239c15║能建九種利眾生事，故名建立。是故下，結。自利利他
X39n0704_p0239c16║非如二乘，故名不共，結前無上菩提品中不共義也。
X39n0704_p0239c17║此句是總，下別顯之。大悲不忘斷習種智，二乘全無，
X39n0704_p0239c18║故曰不共；餘皆不滿，故名不共。
X39n0704_p0239c19║從上云何名為持來，第三、廣釋。自下第四、釋已結之。
X39n0704_p0239c20║名別有五：一、名菩薩地；二、名菩薩藏摩德勒伽；三、摩
X39n0704_p0239c21║訶衍攝；四、不壞顯示；五、無礙智本。五中，前四當因以
X39n0704_p0239c22║結，後之一名對果以結。就前四中，初一就旨，第二就
X39n0704_p0239c23║詮，第三就旨，第四就詮。結初名中，於此顯示學道及
X39n0704_p0239c24║果，就詮明旨。此論所說十法之中，前九學道，後一學
X39n0704_p0240a01║果，於此論中顯是義也。一切學道及學道果真實說
X39n0704_p0240a02║處，是故名地，就旨結詮。一切學道別牒前學，及學道
X39n0704_p0240a03║果別牒前果，一切真實總牒前二，明前二種皆是實
X39n0704_p0240a04║德，故名真實。此學道等是所說處，故從所詮名菩薩
X39n0704_p0240a05║地。第二名中名菩薩藏，簡大異小；摩德勒伽，簡經異
X39n0704_p0240a06║論。第三名中摩訶衍者，此論所說皆種性上大乘位
X39n0704_p0240a07║故，名摩訶衍攝。第四名中名不壞顯者，顯法不乖，名
X39n0704_p0240a08║不壞顯。第五名中無障礙智根本者，佛慧是其無障
X39n0704_p0240a09║礙慧，此論所說能為彼因，故云根本。
X39n0704_p0240a10║若有天、人、阿修羅下，第三、流通。經有二種：一者、勸學，
X39n0704_p0240a11║二者、付屬。今此但有勸學流通。於中，初明流通之人
X39n0704_p0240a12║得大功德；何以故下，問答辯釋；是故下，結。
X39n0704_p0240a13║就初段中明七種人得大功德：一信、二解、三聽、四修、
X39n0704_p0240a14║五為人說、六者書寫、七者供養。是七種人所得功德，
X39n0704_p0240a15║與佛於彼菩薩藏中教授初業功德無異。佛於何處
X39n0704_p0240a16║菩薩藏中開發顯示？謂華嚴經。何者初業？謂信行地
X39n0704_p0240a17║諸菩薩等。開示何法？謂十地法。彼有何德與彼無異？
X39n0704_p0240a18║彼經說言：如一切智集諸功德，集一切智功德門品
X39n0704_p0240a19║亦復如是，若人聞者功德亦爾。此明佛智集德無邊。
X39n0704_p0240a20║十地法門功德同佛，有人聞者德同地法亦可同佛，
X39n0704_p0240a21║於此信等功德齊彼，故言無異。
X39n0704_p0240a22║自下釋中何故問也。論非正經，何緣於此起信解等，
X39n0704_p0240a23║功德同彼廣多無邊？下釋有二：一、明此論顯示法律
X39n0704_p0240a24║令人起行，故信解等得大功德。顯示法者，集善法也。
X39n0704_p0240b01║顯示律者，離惡法也。今多受持思惟法次，起自行也。
X39n0704_p0240b02║令多受持，起聞慧也。令多思惟，起思慧也。法次法句，
X39n0704_p0240b03║起修慧也。漸轉增廣，起利他也。二、不起下，辯明此論
X39n0704_p0240b04║能流正法久存不滅，故信解等得大功德。不起像法
X39n0704_p0240b05║法滅盡者，謂正法時不起像法法滅盡時也。似法不
X39n0704_p0240b06║真名為像法，以此論中具宣正法，故正法時不起像
X39n0704_p0240b07║法，令彼正法有滅盡相。能令像法實義熾者，謂像法
X39n0704_p0240b08║時能令正法實義熾也。雖於像時流正不息，故曰像
X39n0704_p0240b09║法實義熾然。能令正法永不滅者，謂末法時能令正
X39n0704_p0240b10║法不滅盡也。雖在末時傳正不改，故不滅盡。問曰：若
X39n0704_p0240b11║此能令正法正像末時常不滅者，云何得有像法及
X39n0704_p0240b12║末？釋言：有以，以法隨人故有像末，廢人論法正常不
X39n0704_p0240b13║滅。
X39n0704_p0240b14║是故下。結。以是論中顯示法律，令多眾生起三慧故。
X39n0704_p0240b15║又以是論能令正法常不滅故，言解聽等功德無邊。
X39n0704_p0240b16║
X39n0704_p0240b17║地持論義記卷第五（之下終）
X39n0704_p0240b18║
X39n0704_p0240b19║
X39n0704_p0240b20║
X39n0704_p0240b21║壽昌三年丁丑歲高麗國大興王寺奉
X39n0704_p0240b22║宣雕造
X39n0704_p0240b23║將仕郎尚舍直良國正臣蔣　髦　書
X39n0704_p0240b24║
X39n0704_p0240c01║（講瑜伽論崇教寺大師　賜紫沙門臣　玄湛　校勘）
X39n0704_p0240c02║（講瑜伽論玄化寺大師　賜紫沙門臣　會凡　校勘）
X39n0704_p0240c03║（講瑜伽論玄化寺大師　賜紫沙門臣　覺樞　校勘）