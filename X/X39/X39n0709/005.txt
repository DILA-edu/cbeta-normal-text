X39n0709_p0369a07║
X39n0709_p0369a08║
X39n0709_p0369a09║毗尼止持會集卷第五
X39n0709_p0369a10║
X39n0709_p0369a11║金陵寶華山弘律沙門　讀體　集
X39n0709_p0369a12║三不定法
X39n0709_p0369a13║此不定有二條，律攝云：不定法者，言此罪體無定
X39n0709_p0369a14║相故，容有多罪，不可定言。
X39n0709_p0369a15║薩婆多毗婆沙云：佛坐道場時，已決定五篇戒，輕
X39n0709_p0369a16║重通塞，無法不定。此所以言不定者，直以可信人
X39n0709_p0369a17║不識罪相輕重，亦不識罪名字。設見共女人一處
X39n0709_p0369a18║坐，不知為作何事？為共行婬？為作觸摩？為作惡語？
X39n0709_p0369a19║為過五六語？故言不定（文）。然中犯相，若以五篇收
X39n0709_p0369a20║之，則前攝初二，後准單墮。所起煩惱，及歸根本種
X39n0709_p0369a21║類，皆屬婬故。其泥犁受報，歲月極苦，一一准罪可
X39n0709_p0369a22║知。
X39n0709_p0369a23║初三不定法
X39n0709_p0369a24║若比丘，共女人獨在屏覆處、障處、可作婬處坐，說非
X39n0709_p0369b01║法語。有住信優婆私，於三法中一一法說：若波羅夷、
X39n0709_p0369b02║若僧伽婆尸沙、若波夜提。是坐比丘自言：我犯是罪。
X39n0709_p0369b03║於三法中應一一治：若波羅夷、若僧伽婆尸沙、若波
X39n0709_p0369b04║夜提。如住信優婆私所說，應如法治是比丘。是名不
X39n0709_p0369b05║定法。
X39n0709_p0369b06║緣起。　佛在舍衛國祗桓精舍。迦留陀夷未出家
X39n0709_p0369b07║時，有親友婦，名齋優婆私，顏貌端正。迦留陀夷，亦
X39n0709_p0369b08║顏貌端正，互相繫意。於乞食時，往詣其家，在屏覆
X39n0709_p0369b09║處，與共獨坐，說非法語。時毗舍佉母，有小緣事往
X39n0709_p0369b10║彼。毗舍佉母，遙聞迦留陀夷語聲，意為說法，信樂
X39n0709_p0369b11║心生，即就壁聽，[闚-夫+矢]其所以，往禮世尊，具白上事。佛
X39n0709_p0369b12║知訶責迦留陀夷已，集十句義，與諸比丘結戒。此
X39n0709_p0369b13║是性罪，由婬煩惱，制初不定。
X39n0709_p0369b14║薩婆多論：問云：毗舍佉聰明利根，大德重人，知比
X39n0709_p0369b15║丘與女人屏處坐，何故往？答：是人已入道跡（已得阿那
X39n0709_p0369b16║含道），深樂佛法。佛常自說：聽法有五事：一、得聞未曾
X39n0709_p0369b17║聞法，二、已曾聞清淨堅固，三、除邪見，四、得正見，五、
X39n0709_p0369b18║解甚深法。是以毗舍佉樂法情深，不以嫌疑自礙。
X39n0709_p0369b19║佛說種種法者，在家人未入道，亦多為說布施功
X39n0709_p0369b20║德；出家人已入道，跡多為說持戒功德。與諸比丘
X39n0709_p0369b21║結此戒者：一、為止誹謗故，二、為除鬬諍故，三、為增
X39n0709_p0369b22║上法故。比丘出家，迹絕俗穢，為人天所宗，以道化
X39n0709_p0369b23║物；而與女人屏處，私曲鄙碎，上違聖意，下失人天
X39n0709_p0369b24║宗尚信敬，四、為斷惡業次第法故。初既屏處，漸染
X39n0709_p0369c01║纏綿，無所不至，是以防之。
X39n0709_p0369c02║釋義，　文分三節。共女人獨在屏覆處下，明所犯
X39n0709_p0369c03║之境。有住信優婆私下，明見聞有根。是坐比丘下，
X39n0709_p0369c04║正明所犯。律云：女人者，人女有智未命終。獨者，一
X39n0709_p0369c05║比丘、一女人。屏覆二種：一者見屏覆，若塵、若霧、若
X39n0709_p0369c06║黑暗中不相見；二者聞屏覆，乃至常語不聞聲。處
X39n0709_p0369c07║障處者，若樹、若牆壁、若籬、若衣及餘物障。可作婬
X39n0709_p0369c08║處者，謂其處堪作不淨事。坐者（謂身所居，若牀、若坐乃至地敷，得容
X39n0709_p0369c09║二身）。說非法語者，說婬欲法。住信優婆私者，信佛法
X39n0709_p0369c10║僧，歸依三寶，受持五戒，善憶持事，不錯不妄（薩婆多論
X39n0709_p0369c11║云：可信優婆夷者，若人語言：汝若妄語，不害汝命；若不妄語，當害汝命。即思：我不妄語，害此肉身，滅此一
X39n0709_p0369c12║身；若妄語者，滅無量身，兼害法身，誓不妄語。又復語言：汝若妄語，活汝父母、兄弟、姊妹、一切親族；若不妄
X39n0709_p0369c13║語，一切殺之。尋思：我不妄語，害此一世生死親族；我若妄語，流轉三惡，永失人天累世親族眷屬，又失出
X39n0709_p0369c14║世賢聖眷屬。誓不妄語。又復語言：汝若妄語，與汝珍寶種種財利；若不妄語，即不與汝。即思：我不妄語，失
X39n0709_p0369c15║此俗財；我若妄語，失聖法財。誓不妄語。是名可信優婆夷。　僧祗律云：成就十六法，名可信優婆夷。歸佛、
X39n0709_p0369c16║歸法、歸僧，於佛不壞淨、於法不壞淨、於僧不壞淨，僧未得利能令得、已得利能令增，僧未有名稱能令名
X39n0709_p0369c17║聞遠著，僧有惡名能令速滅，不隨愛、瞋、怖、癡，離欲向成就聖果）。於三法中，一一法
X39n0709_p0369c18║說等者　（謂於四棄、十三僧殘、九十墮中，隨一一法而陳說也。三法皆云若者，若乃不定之義）。
X39n0709_p0369c19║是坐比丘，自言：我犯是罪等者（謂以所為之事，據實自說，即如其言
X39n0709_p0369c20║治之。若其言與優婆私語不相當，即應如優婆私言而治之）。
X39n0709_p0369c21║律攝云：此中不定法，由事、由處、由情、由證以為其
X39n0709_p0369c22║體。若復苾芻獨與一女人者是事，在屏障者是處，
X39n0709_p0369c23║堪行婬者是情。若有正信鄔波斯迦（即優婆夷也），隨一
X39n0709_p0369c24║而說者是證。　又設是異生有忠信者，言行無濫，
X39n0709_p0370a01║亦依其語　（異生者，以人倫異於非人畜類，故名異生。則知一切人凡正直不妄之言，皆可
X39n0709_p0370a02║准信）。
X39n0709_p0370a03║結罪。　是中犯者，若比丘自言所趣向處、自言所
X39n0709_p0370a04║到處、自言坐、自言臥、自言作，即應如比丘所語治。
X39n0709_p0370a05║若比丘自言所趣向處，自言所到處，自言坐，自言
X39n0709_p0370a06║臥，不自言作，應如優婆私所說治。
X39n0709_p0370a07║若自言所趣向處，自言所到處，自言坐，不自言臥，
X39n0709_p0370a08║不自言作，應如優婆私所說治。
X39n0709_p0370a09║若自言所趣向處，自言所到處，不自言坐，不自言
X39n0709_p0370a10║臥，不自言作，應如優婆私所說治。
X39n0709_p0370a11║若自言所趣向處，不自言所到處，不自言坐，不自
X39n0709_p0370a12║言臥，不自言作，應如優婆私所說治。
X39n0709_p0370a13║若不自言所趣向處，不自言所到處，不自言坐，不
X39n0709_p0370a14║自言臥，不自言作，應如優婆私所說治。
X39n0709_p0370a15║會採　十誦律云：隨優婆夷所說事，應善急問（善謂
X39n0709_p0370a16║稱量前境，急問謂據證速究）。是比丘善急問已，若言：我不往。無
X39n0709_p0370a17║有是罪。應隨可信優婆夷語故，與是比丘作實覓
X39n0709_p0370a18║白四羯磨。作羯磨已，應隨順行，不與他受大戒，乃
X39n0709_p0370a19║至心常行恭敬禮拜（即奪三十五事也）。若不如法行者，盡
X39n0709_p0370a20║形壽不得出是羯磨。
X39n0709_p0370a21║薩婆多論云：若比丘初言爾，後言不爾，或言我不
X39n0709_p0370a22║往，不作是罪，應隨可信人語，與實覓毗尼。所以爾
X39n0709_p0370a23║者，欲令罪人折伏惡心，又令苦惱不覆藏罪，又令
X39n0709_p0370a24║梵行者得安樂住，又肅將來令惡法不起。與作羯
X39n0709_p0370b01║磨已者，說先罪應解羯磨，隨事輕重治。若不說者，
X39n0709_p0370b02║盡形壽不解羯磨。（此實覓羯磨與夫解法，俱於作持中明。）
X39n0709_p0370b03║次二不定法
X39n0709_p0370b04║若比丘，共女人在露現處，不可作婬處坐，作麤惡語。
X39n0709_p0370b05║有住信優婆私，於二法中一一法說：若僧伽婆尸沙、
X39n0709_p0370b06║若波逸提。是坐比丘自言：我犯是罪。於二法中應一
X39n0709_p0370b07║一法治：若僧伽婆尸沙、若波逸提。如住信優婆私所
X39n0709_p0370b08║說，應如法治是比丘。是名不定法。
X39n0709_p0370b09║緣起。　此戒發起，亦由前人。其間別者，前據三事，
X39n0709_p0370b10║是在屏處，堪作婬處坐。此以二事，謂在露現，不堪
X39n0709_p0370b11║作婬處坐。其波羅夷罪，無由生故。以彼共在露處，
X39n0709_p0370b12║或身相觸，或說非法麤惡語，或說索供等語故，得
X39n0709_p0370b13║僧殘罪。若獨與女人露地坐，或過語說法，或向說
X39n0709_p0370b14║實得上人法，或說他麤罪等故，得波逸提罪。此戒
X39n0709_p0370b15║犯者，唯除共作為異，餘言趣向所到坐臥，悉同於
X39n0709_p0370b16║前。與實覓羯磨，奪三十五事，若說先罪，與解羯磨
X39n0709_p0370b17║亦爾。比丘尼無此二不定法。　（三不定法竟）
X39n0709_p0370b18║四尼薩耆波逸提法
X39n0709_p0370b19║此波逸提法，比丘共有一百二十條，於中揀三十
X39n0709_p0370b20║條，因財事生犯貪慢心，強制捨入僧中，名曰尼薩
X39n0709_p0370b21║耆波逸提。餘有九十事，無財可捨，但名波逸提。
X39n0709_p0370b22║出要律儀云：尼薩耆，舊翻捨墮。　聲論云：尼翻為
X39n0709_p0370b23║盡，薩耆翻捨，波逸提翻墮。
X39n0709_p0370b24║十誦律云：墮在燒煑覆障地獄，八熱通為燒煑，八
X39n0709_p0370c01║寒黑暗等通為覆障。
X39n0709_p0370c02║經云：犯波逸提如夜摩天，壽二千歲墮泥犂中（人間
X39n0709_p0370c03║二百年，彼天一晝夜），於人間數一萬四千四百萬年。此泥犁
X39n0709_p0370c04║即眾合地獄，謂以眾多苦具熾然猛熱合來逼惱
X39n0709_p0370c05║故。
X39n0709_p0370c06║第一衣過十日戒
X39n0709_p0370c07║若比丘，衣已竟，迦絺那衣已出，畜長衣（長，去聲，餘也），經十
X39n0709_p0370c08║日不淨施得畜。若過十日，尼薩耆波逸提。
X39n0709_p0370c09║緣起。　此戒有二制：時佛在舍衛國，聽諸比丘持
X39n0709_p0370c10║三衣，不得長六羣畜長衣，或早起衣、或中時衣、或
X39n0709_p0370c11║晡時衣。如來知已，訶責六羣不聽畜長衣，集十句
X39n0709_p0370c12║義與諸比丘結戒也。時阿難得一貴價糞掃衣，欲
X39n0709_p0370c13║以奉大迦葉。大迦葉常行頭陀，樂著糞掃衣故，而
X39n0709_p0370c14║迦葉不在，畏犯畜長衣，乃往白佛。佛問迦葉：何時
X39n0709_p0370c15║當還？報言：却後十日。因是開聽畜長衣，經十日不
X39n0709_p0370c16║淨施得畜，故有第二結戒也。此是遮罪，由長衣事
X39n0709_p0370c17║多貪煩惱，制斯學處。
X39n0709_p0370c18║衣犍度云：佛見諸比丘在路行，多擔衣物，作是念：
X39n0709_p0370c19║可為諸比丘制衣，多少不得過畜。時佛初夜在露
X39n0709_p0370c20║地坐，著一衣。至中夜覺身寒，即著第二衣。至後夜
X39n0709_p0370c21║覺身寒，復著第三衣。便安隱住。時佛念言：當來世
X39n0709_p0370c22║善男子不忍寒者，聽畜三衣，不得過。　又云：若作
X39n0709_p0370c23║新衣，一重安陀會，一重鬱多羅僧，二重僧伽黎。若
X39n0709_p0370c24║故衣，聽二重安陀會，二重鬱多羅僧，四重僧伽黎。
X39n0709_p0371a01║糞掃衣隨意多少重數。
X39n0709_p0371a02║僧祗律云：我諸弟子，齊是三衣，足遮大寒大熱，防
X39n0709_p0371a03║蠅蚊蝱，覆障慚愧，不壞聖種。若性不堪寒者，聽故
X39n0709_p0371a04║弊衣，隨意重納。
X39n0709_p0371a05║律攝云：應知三衣受用各別，若作務時或道行時
X39n0709_p0371a06║及在寺內，常用五條。若行禮敬及食噉時，應披七
X39n0709_p0371a07║條。為遮寒入聚落乞食噉食禮制底，應著大衣，後
X39n0709_p0371a08║二衣割截作。若是貧人後必須截，為入聚落故。何
X39n0709_p0371a09║故不割截衣不入聚落？然苾芻衣有其二種，與俗
X39n0709_p0371a10║不同，謂彩色形狀。俗人純白不截，苾芻壞色而截。
X39n0709_p0371a11║（若是貧人後必須截者，謂僧伽黎必須割截衣持也。以三衣大衣在後，故曰後必須截。）
X39n0709_p0371a12║釋義，　文分三節：衣已竟下，明其創制；畜長衣下，
X39n0709_p0371a13║明其隨開；若過十日下，結成所犯。律云：衣竟者，三
X39n0709_p0371a14║衣迦絺那衣已出。　（僧祗律云：比丘三衣已成，是名衣竟；不受迦絺那衣，亦名衣竟；
X39n0709_p0371a15║已捨迦絺那衣，亦名衣竟；洗染衣訖，亦名衣竟。　迦絺那衣，此翻云功德衣，為坐夏有功，五利賞德，賞前
X39n0709_p0371a16║安居人，後安居人不得。此衣於七月十六日受，同眾僧受已，若畜長衣，離衣宿，受別請，展轉食，前食，後食，
X39n0709_p0371a17║不囑餘比丘，入聚落，此五戒聽開不犯。至臘月十五日，僧集羯磨，捨迦絺那衣已，若畜長衣等五事則犯，
X39n0709_p0371a18║捨即出也。後安居人雖不得受衣，其五事亦開聽一月。此法於作持中明。）衣者，有十種：
X39n0709_p0371a19║憍賖耶衣（此翻云野蠶衣，如此方紬綾絹帛之類）、劫貝衣（此翻云木綿衣，如此
X39n0709_p0371a20║方細布之類）、欽婆羅衣（此翻云細毛衣，西域王臣長者多以上好極細羊毛織成其財，
X39n0709_p0371a21║名曰上妙氎也，如此方絨褐之類）、芻摩衣（此翻云麻衣，乃似麻之類，亦名芻摩，翻云細輭
X39n0709_p0371a22║衣）、讖摩衣（此翻云麤布衣）、扇那衣（或云奢那衣，乃樹名也。此樹皮似麻，取以織衣，
X39n0709_p0371a23║體如麤布，此方無有）、麻衣（西域麻有多種，自然青黃赤色，不以染成）、讖夷羅衣、鳩
X39n0709_p0371a24║夷羅衣、讖羅半尼衣（此三無翻譯，　雖聽十種衣者，非謂比丘畜十衣也。以世
X39n0709_p0371b01║人所著之衣財，不出此十。若有施此十種衣財者，比丘皆可納取，染成壞色，割截縫作三衣受持。　衣犍
X39n0709_p0371b02║度云：佛在鹿野苑，時憍陳如五比丘頂禮白佛言：我等當持何等衣？佛言：聽持糞掃衣及十種衣，應作袈
X39n0709_p0371b03║裟色持。斯乃創制，後因無悲愍心，起世譏嫌。如下第十一戒中，憍賖耶衣不聽著用）。長衣者，
X39n0709_p0371b04║若長如來八指，若廣四指是（佛一指有二寸，則長一尺六寸，闊八寸，儘
X39n0709_p0371b05║可作大衣條隔用也。除三衣及百一衣物外，餘者皆名長衣。　摩得勒伽論云：何得長衣？謂若入手，若在
X39n0709_p0371b06║膝上、肩上，作想：此是我衣）。不淨施者（衣揵度云：淨施有二：一、真實淨施，謂真實施與一比
X39n0709_p0371b07║丘也；二、展轉淨施，謂對一比丘作法已，然後畜也。異此二種，故名不淨施。此法於作持中明）。
X39n0709_p0371b08║結罪。　是中犯者，若比丘一日得衣畜，二日得衣
X39n0709_p0371b09║畜，乃至十日得衣畜，至十一日明相出，一切尼薩
X39n0709_p0371b10║耆波逸提。　（言一日者，即以從他得衣入手之日，名為一日，非謂月之初一日也。此乃十日
X39n0709_p0371b11║中，日日相續，得衣皆犯，故云一切。）
X39n0709_p0371b12║若於十日內，或間日得衣，或唯一日得衣，至十一
X39n0709_p0371b13║日明相出，隨所得衣盡捨墮。
X39n0709_p0371b14║若比丘，一日得衣不淨施、二日得衣淨施、三日得
X39n0709_p0371b15║衣乃至十日得衣不淨施，至十一日明相出，九日
X39n0709_p0371b16║中所得衣盡捨墮。　（此十日中所得衣，唯除第二日得者，已作淨施故不犯。其餘九
X39n0709_p0371b17║日不作淨施者，盡犯。）
X39n0709_p0371b18║若於十日內，或間日得衣，或唯一日得衣，至十一
X39n0709_p0371b19║日明相出，隨所得衣，若作淨施者，不犯。若不淨施
X39n0709_p0371b20║者，盡捨墮。
X39n0709_p0371b21║若十日內，或日日得衣、或間日得衣、或唯一日得
X39n0709_p0371b22║衣，至十一日明相出。若不遣與人、若不失衣、若不
X39n0709_p0371b23║故壞、若不作非衣、若不作親厚意取、若不忘去，盡
X39n0709_p0371b24║捨墮　（遣與人，即送與人也。失衣，謂被他盜去及離衣宿等。故壞，謂鼠咬、蟲殘、水漬、火燒等。作非
X39n0709_p0371c01║衣，謂別作餘用。作親厚意取，謂作一往久相知親友取去。忘去，謂有緣事他往，忘其作淨施）。
X39n0709_p0371c02║若捨墮衣不捨，持更貿餘衣，一捨墮，一突吉羅。此
X39n0709_p0371c03║捨墮衣應捨與僧（僧者，謂若四、若五、若十、二十乃至數百比丘）、若眾多
X39n0709_p0371c04║人（謂若二、若三比丘）、若一人，不得別眾捨；若捨不成捨，突
X39n0709_p0371c05║吉羅。
X39n0709_p0371c06║是比丘捨衣竟，不還者，突吉羅。　若還時，有人言
X39n0709_p0371c07║莫還者，突吉羅。　若作淨施，若遣與人，若持作三
X39n0709_p0371c08║衣，若作波利迦羅衣（善見律云：朱羅波利迦羅衣，漢言雜碎衣也），若故
X39n0709_p0371c09║壞，若燒，若作非衣（謂作餘用），若數數著壞者，盡突吉羅。
X39n0709_p0371c10║（已上突吉羅，皆反治能作法者，由不遵聖制，違越毗尼故。）
X39n0709_p0371c11║此戒捨懺還衣等法，於作持中一一詳明。
X39n0709_p0371c12║此戒必具四緣，方成本罪：一、時非開聽。二、有貪慢
X39n0709_p0371c13║心。三、畜三衣及衣財。四、過十日不受持，不說淨。
X39n0709_p0371c14║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0371c15║突吉羅。是為犯。
X39n0709_p0371c16║隨開　不犯者，齊十日內，若轉淨施，若遣與人，若
X39n0709_p0371c17║賊奪想，若失想，若燒想，若漂想，不淨施不遣與人，
X39n0709_p0371c18║若奪衣失衣燒衣漂衣取著，若他與著，若他與作，
X39n0709_p0371c19║彼不犯。　若彼受付囑衣者，若命終，若為賊盜惡
X39n0709_p0371c20║獸水火等難，不作淨施不遣與人，及最初未制戒
X39n0709_p0371c21║等，是為不犯。
X39n0709_p0371c22║會採。　僧祗律云：一日得衣，即日作淨，乃至十日
X39n0709_p0371c23║得衣，十日作淨，十一日得衣，十一日作淨，犯越毗
X39n0709_p0371c24║尼罪，以無間故。　間者，一日得衣，得更停九日，二
X39n0709_p0372a01║日得衣，更停八日，三日得衣，更停七日，乃至九日
X39n0709_p0372a02║得衣，更停一日，十日得衣，即十日作淨，十一日得
X39n0709_p0372a03║衣，不應受，是名間也。　若二比丘共物未分，過十
X39n0709_p0372a04║日不犯。　若居士舍請僧食，并施衣物，有病比丘
X39n0709_p0372a05║囑人取衣分，是比丘持衣分，雖久未與，不犯。　若
X39n0709_p0372a06║師若弟子送衣與，未得，雖久不犯。　若令織師織
X39n0709_p0372a07║衣，衣竟，雖久不犯。　若比丘買衣，雖價決了，未得
X39n0709_p0372a08║衣，不犯。　若為佛為僧供養故，求物集在一處，雖
X39n0709_p0372a09║久未用，不犯。　若路行恐畏處，藏衣而去，過十日
X39n0709_p0372a10║取者，犯。若人取來與者，亦犯。　若為賊逐，便捨衣
X39n0709_p0372a11║走，過十日已，有人持來還者，無犯。　於佛生處、得
X39n0709_p0372a12║道處、轉法輪處、阿難設會處、羅云設會處、五歲會
X39n0709_p0372a13║處，大得布施諸衣物，是物入僧未分者，雖久不犯。
X39n0709_p0372a14║　是物已分，多人共得一分，中有善毗尼人，能為
X39n0709_p0372a15║眾人同意作淨，無犯。（此方雖無如是聖迹，凡遇諸佛菩薩勝會道場，所有施物，
X39n0709_p0372a16║如法分已。准斯例行，可謂持律。）
X39n0709_p0372a17║律攝云：若為三寶畜衣，非犯。　或施主作如是言：
X39n0709_p0372a18║此是我物，仁當受用。雖不分別（即說淨也），用之無犯。
X39n0709_p0372a19║或是己物寄他，或作未得想，斯皆無犯。
X39n0709_p0372a20║根本律云：若犯捨墮不捨，或雖捨不說悔，或雖說
X39n0709_p0372a21║悔不經宿（謂間也），隨有所得，並成捨墮，由前染故。
X39n0709_p0372a22║若捨衣說悔，經宿已得，皆無犯。
X39n0709_p0372a23║五分律云：不得捨與餘人及非人（餘人謂下三眾與夫近事男女），
X39n0709_p0372a24║捨已然後悔過。若不捨而悔者，罪益深。除長三衣，
X39n0709_p0372b01║若長餘衣乃至手巾，過十日皆突吉羅。若淨施不
X39n0709_p0372b02║犯（此謂十三資具守持用者：一、僧伽胝，二、喎呾羅僧伽，三、安呾婆娑，四、尼師但那，五、裙，六、副裙，七、僧脚
X39n0709_p0372b03║崎，八、副僧脚崎，九、拭身巾，十、拭面巾，十一、剃髮衣，十二、覆瘡衣，十三、藥直衣。言藥直衣者，於所得衣中取
X39n0709_p0372b04║一貴價者，以預備為藥直）。
X39n0709_p0372b05║薩婆多毗婆沙云：若初日得衣，二日捨（此中凡言捨，即作淨
X39n0709_p0372b06║也），如是乃至九日得衣，十日捨。十日所得衣，若不
X39n0709_p0372b07║捨，不受持，不作淨，至十一日地了時捨墮。謂前九
X39n0709_p0372b08║日所得衣，盡捨作淨，但十日所得一衣，以前次續
X39n0709_p0372b09║因緣故，得捨墮罪。　若初日得衣，初日捨，二日得
X39n0709_p0372b10║衣，以相續故，此二日衣次第更得十日。　若初日
X39n0709_p0372b11║得衣，二日捨，二日更不得衣，三日得衣，此三日次
X39n0709_p0372b12║第得至十日，以不相續故，此中衣以日次第相續。
X39n0709_p0372b13║　若初日得衣，即不見擯，不作擯（此乃犯罪不懺悔，僧為作舉白
X39n0709_p0372b14║四羯磨擯治也），惡邪不除擯，若狂心、亂心、病壞心，若不解
X39n0709_p0372b15║擯，不得本心，乃至命終，不犯此戒。後解擯，得本心，
X39n0709_p0372b16║還計日成罪。　若初日得衣，上天宮，北至鬱單越
X39n0709_p0372b17║住，彼至命終，不犯此戒。後歸本處，計日成罪。　若
X39n0709_p0372b18║初日得衣，至五日不見擯，不作擯，惡邪不除擯，若
X39n0709_p0372b19║狂、亂、病、壞心，上天宮，北至鬱單越，後還解擯，若得
X39n0709_p0372b20║本心，若歸本處，取前五日數後五日，然後成犯。
X39n0709_p0372b21║又云：九十六種無淨施法，佛大慈悲方便力故教
X39n0709_p0372b22║令淨施，令諸弟子得畜長財而不犯戒。問曰：佛何
X39n0709_p0372b23║不直聽畜長財，而強與結戒設此方便？答曰：佛法
X39n0709_p0372b24║以少欲為本，是故結戒不畜長財。而眾生根性不
X39n0709_p0372c01║同，或有多預畜積而後行道得證聖法，是故如來
X39n0709_p0372c02║先為結戒而後設方便，於法無礙眾生有益。
X39n0709_p0372c03║此戒大乘同學。菩薩六度，以檀施為首，利濟眾生。
X39n0709_p0372c04║雖許畜者，亦須如法說淨。
X39n0709_p0372c05║引證。　緇門警訓云：地持論言：菩薩先於一切所
X39n0709_p0372c06║畜資具，為非淨故，以清淨心，捨與十方諸佛菩薩。
X39n0709_p0372c07║如比丘將現前衣物，捨與和尚阿闍黎等。涅槃經
X39n0709_p0372c08║云：雖聽受畜，要須淨施，篤信檀越是也。今時講學，
X39n0709_p0372c09║專務利名，不耻五邪，多畜八穢，但隨浮俗，豈念聖
X39n0709_p0372c10║言？自下壇場，經多夏臘，至於淨法，一未霑身。寧知
X39n0709_p0372c11║日用所資，無非穢物；箱囊所積，並是犯財。慢法欺
X39n0709_p0372c12║心，自貽伊戚。學律者知而故犯，餘宗者固不足言。
X39n0709_p0372c13║誰知報逐心成，豈信果由因結？現前袈裟離體，當
X39n0709_p0372c14║來鐵葉纏身。為人則生處貧窮，衣裳垢穢；為畜則
X39n0709_p0372c15║墮於不淨，毛羽腥臊。況大小兩乘，通名淨法，儻懷
X39n0709_p0372c16║深信，豈憚奉行？
X39n0709_p0372c17║第二離衣異宿戒
X39n0709_p0372c18║若比丘，衣已竟，迦絺那衣已出，三衣中離一一衣異
X39n0709_p0372c19║處宿，除僧羯磨，尼薩耆波逸提。
X39n0709_p0372c20║緣起。　此戒有二制：佛在舍衛國給孤獨園。時六
X39n0709_p0372c21║羣比丘持衣付囑親友比丘，往人間遊行。受付囑
X39n0709_p0372c22║比丘得此衣，數數在日中曬。諸比丘見已問知白
X39n0709_p0372c23║佛。此乃初結戒也。後時一乾痟病比丘，有糞掃僧
X39n0709_p0372c24║伽黎患重，因逢緣事遠行，不堪隨持，啟白世尊，除
X39n0709_p0373a01║僧羯磨。乃第二結戒也。此是遮罪，由不善護身離
X39n0709_p0373a02║衣故，及慢教煩惱，制斯學處。
X39n0709_p0373a03║釋義，　文分三節。衣已竟下，明其創制。三衣中下，
X39n0709_p0373a04║顯所違犯。除僧下，明其隨聞。律云：衣已竟，迦絺那
X39n0709_p0373a05║衣已出。如上。三衣者：一、安陀會（此云下著衣），二、鬱多羅
X39n0709_p0373a06║僧（此二上著衣），三、僧伽黎（此云重複衣，又云大衣。然此三衣，西國總名支伐羅，以色
X39n0709_p0373a07║稱之，並名袈裟。所以作此三名者，欲顯未曾有法，以異外道故，為少欲知足故。以三衣不多不少，足得資
X39n0709_p0373a08║身，行道大寒，亦可以禦之，故制三衣）。衣有十種（如上）：離者（謂衣不隨身也），一一
X39n0709_p0373a09║衣者（謂守持三衣中，隨離一衣也），異處宿者（謂異界而宿）。不失衣者，
X39n0709_p0373a10║僧伽藍裏有一界，樹有一界（謂樹與人等，足陰覆跏趺坐），場有
X39n0709_p0373a11║一界（謂於中治五穀處），車有一界（謂若車迴轉處），船有一界（謂船迴轉
X39n0709_p0373a12║處），村有一界（村有四種如上），舍有一界，堂有一界（堂舍謂多敞露），
X39n0709_p0373a13║庫有一界（庫謂儲積諸物），倉有一界（倉謂儲積五穀）。　失衣者，則
X39n0709_p0373a14║僧伽藍裏有若干界，乃至倉有若干界。而此僧伽
X39n0709_p0373a15║藍界，非彼僧伽藍界，乃至非彼倉界。　又此僧伽
X39n0709_p0373a16║藍界，非彼樹界，乃至非彼倉界。　又此樹界，非彼
X39n0709_p0373a17║僧伽藍界，乃至非彼倉界。　又此場界，非彼僧伽
X39n0709_p0373a18║藍界，乃至非彼倉界（謂界互非作句亦爾）。在僧伽藍邊，以中
X39n0709_p0373a19║人若用石若甎擲所及處，是名為界。乃至倉界亦
X39n0709_p0373a20║如是（而人言中者，以顯氣力不太大，其所擲之甎石，亦去不太遠也）。
X39n0709_p0373a21║結罪。　是中犯者，若比丘置衣在僧伽藍內，在樹
X39n0709_p0373a22║下宿，至明相未出，若不捨衣、若不手捉衣、若不至
X39n0709_p0373a23║擲石所及處，明相出，隨所離衣捨墮。　除三衣，若
X39n0709_p0373a24║離餘衣，突吉羅。（若明相未出，可以得入界至衣處者，須以手捉衣。若衣界寬，恐明相
X39n0709_p0373b01║未出，行不到衣處者，但至擲石所及處立，即名不離衣，已到衣界故。若不能捉衣，又不能至擲石所及處
X39n0709_p0373b02║立，須趁明相未出時，且速速作心念法，捨所離之衣，寧于壞威儀之突吉羅作對首懺悔，迯其離衣之捨
X39n0709_p0373b03║墮，免勞眾中羯磨。）若比丘留衣樹下，往場處乃至往倉處、
X39n0709_p0373b04║僧伽藍處宿，亦如是。　若阿蘭若處無界，八樹中
X39n0709_p0373b05║間、一樹間七弓，遮摩梨國作弓法，長中人四肘。（弓肘
X39n0709_p0373b06║之數明於卷末。）若比丘留衣著此八樹間，異處宿，明相未
X39n0709_p0373b07║出，若不捨衣、若不手捉衣、若不至擲石所及處，明
X39n0709_p0373b08║相出，捨墮。
X39n0709_p0373b09║除三衣，若離餘衣，突吉羅（餘衣即臥具等）。
X39n0709_p0373b10║此捨墮衣應捨與僧、若眾多人、若一人，不得別眾
X39n0709_p0373b11║捨；若捨不成捨，突吉羅。
X39n0709_p0373b12║若僧中捨衣竟不還者，突吉羅。　若還時有人言：
X39n0709_p0373b13║莫還。者，突吉羅。　若轉作淨施、若遣與人、若持作
X39n0709_p0373b14║三衣、若作波利迦羅衣、若故壞、若燒、若作非衣、若
X39n0709_p0373b15║數數著壞者，盡突吉羅。　此戒、捨、懺、還衣等法，於
X39n0709_p0373b16║作持中詳明。
X39n0709_p0373b17║此戒具六緣，方成本罪：一、心不敬教；二、所離是受
X39n0709_p0373b18║持；三、衣三時非開聽；四、非羯磨聽許；五、不作心念
X39n0709_p0373b19║法捨；六、已經明相，未至衣所。
X39n0709_p0373b20║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0373b21║突吉羅。是為犯。
X39n0709_p0373b22║隨開。　不犯者：僧與作羯磨明相未出。手捉衣。若
X39n0709_p0373b23║捨衣。若至擲石所及處。若劫奪失燒漂壞如是等
X39n0709_p0373b24║想。若水道斷路險難。若賊惡獸渠水漲強力者所
X39n0709_p0373c01║執。若繫縛。或梵行難。若不捨衣。不手捉衣。不至擲
X39n0709_p0373c02║石所及處。及最初未制戒等。是為不犯。
X39n0709_p0373c03║會採。　善見律云：羯磨者，隨病未瘥得離宿。若僧
X39n0709_p0373c04║為羯磨已，離衣往餘方，病瘥欲還，道路險難不得
X39n0709_p0373c05║還，恒作還意，雖病瘥不失衣。　若決作不還意，失
X39n0709_p0373c06║衣過十日，犯長衣罪。　若往餘方病瘥，還至衣所，
X39n0709_p0373c07║病復發，更欲往餘方，承先羯磨，不須更羯磨。
X39n0709_p0373c08║律攝云：有三種離衣：一、舉處離，謂在障難處而舉
X39n0709_p0373c09║其衣，不得重觀，或因失落；二、失念離，於安衣處，更
X39n0709_p0373c10║不重憶；三、受用離，謂暫安衣，即遇緣隔，不得受用。
X39n0709_p0373c11║雖復離衣，若明相未出，還得者，無犯。
X39n0709_p0373c12║根本雜事云：若暫向餘處，即擬還者，任不將去。復
X39n0709_p0373c13║有暫出擬還，至彼日暮，即侵夜歸，被蟲賊害，當於
X39n0709_p0373c14║彼宿，不應夜行。所守持衣，應心念捨，可於同梵行
X39n0709_p0373c15║邊，借餘三衣，守持充事。
X39n0709_p0373c16║薩婆多論云：若重縫三衣，設有因緣，擿分持行，名
X39n0709_p0373c17║不離衣。
X39n0709_p0373c18║第三分云：汝諸比丘！隨所住處，常俱三衣，持鉢乞
X39n0709_p0373c19║食。譬如鳥之兩翼，恒與身俱。汝等捨本族姓，以信
X39n0709_p0373c20║出家，應當如是。所到之處，法衣隨身，不應離宿。
X39n0709_p0373c21║此戒大乘同制。梵網經云：而菩薩行頭陀時及遊
X39n0709_p0373c22║方時，行來百里、千里，此十八種物常隨其身。故知
X39n0709_p0373c23║衣鉢、鳥翼兩乘同也。
X39n0709_p0373c24║附考　緇門警訓引事鈔云：諸部並制隨身，今時
X39n0709_p0374a01║但護離宿，不應教矣。　又會正記云：今時希有護
X39n0709_p0374a02║宿，何況常隨？多有畢生身無法服，是則末世護宿
X39n0709_p0374a03║猶為勝矣。但內無淨信，慢法輕衣，真出家兒，願遵
X39n0709_p0374a04║聖制。　業疏云：所以衣鉢常隨身者，由出家人虗
X39n0709_p0374a05║懷為本，無有住著，有益便停，故制隨身。若任留者，
X39n0709_p0374a06║更增餘習，於彼道分，曾無思擇，故有由也。唐無著
X39n0709_p0374a07║禪師遊五臺，因往金剛窟隨喜。遇文殊化為老翁，
X39n0709_p0374a08║引入般若寺。寺地盡是瑠璃，堂舍皆輝金色。翁居
X39n0709_p0374a09║白牙牀，指金墩令著坐之對談。著欲求寓一宿，翁
X39n0709_p0374a10║曰：持三衣不？答曰：受戒已來持之。翁曰：此是封執
X39n0709_p0374a11║處。著曰：亦有聖教在。若許住宿，心念捨之；或有強
X39n0709_p0374a12║緣，佛故聽許。翁曰：無難，不得捨衣，宜從急護。噫！今
X39n0709_p0374a13║人不以離衣宿為咎者，覩此可自思之。
X39n0709_p0374a14║第三衣過一月戒
X39n0709_p0374a15║若比丘，衣已竟，迦絺那衣已出，若比丘得非時衣，欲
X39n0709_p0374a16║須便受，受已疾疾成衣。若足者善；若不足者，得畜一
X39n0709_p0374a17║月，為滿足故。若過畜，尼薩耆波逸提。
X39n0709_p0374a18║緣起。　佛在舍衛國。有比丘僧伽梨弊壞，十日中
X39n0709_p0374a19║更不能辦，恐犯畜長衣戒。彼同伴者為白世尊，因
X39n0709_p0374a20║聽畜長衣乃至滿足故。時六羣比丘聞開，聽畜長
X39n0709_p0374a21║衣乃至滿足。彼有糞掃衣及餘種衣，同者不足，取
X39n0709_p0374a22║中糞掃衣浣染四角頭點作淨，持寄親友比丘已，
X39n0709_p0374a23║人間遊行。受寄者以其行久不還，便出曬之。諸比
X39n0709_p0374a24║丘問知，白佛結戒。此由廢修正業，制斯學處。
X39n0709_p0374b01║釋義，　文分三節。衣已竟下，明其創制。得非時衣
X39n0709_p0374b02║下，明其隨開。若過畜下，結成所犯。律云：衣已竟，迦
X39n0709_p0374b03║絺那衣已出，如上。時者，無迦絺那衣，自恣後一月；
X39n0709_p0374b04║若有迦絺那衣，自恣後五月。非時者，若過此限（此謂
X39n0709_p0374b05║後安居人無功德衣者，從七月十六日至八月十五日，於此一月畜長等五事開聽。前安居人有功德衣
X39n0709_p0374b06║者，從七月十六日至臘月十五日，於此五月五利許開。若過其一月、五月，皆非畜長之時。凡所得衣，名曰
X39n0709_p0374b07║非時衣也）。衣有十種，如上。欲須便受者（欲須謂希樂得衣，便受謂合畜
X39n0709_p0374b08║也），受已疾疾成衣者（謂既得衣財，於三衣中隨所闕壞者，當速造成，如法受持），
X39n0709_p0374b09║若足者善（謂同樣衣財量已滿足，堪成一衣而不缺少），若不足者聽畜
X39n0709_p0374b10║一月（謂同樣衣財或欠少不能作一衣，是以開聽。如僧祇律云：阿那律得一小段衣與諸比
X39n0709_p0374b11║丘，河邊灑水引令長廣。佛至河邊知而故問，彼答云：為衣財不足，是以灑水引令長廣。佛言：汝頗有更得
X39n0709_p0374b12║衣望處不？答云：有。佛問：何時可得？答言：一月。佛言：從今聽不足衣有望處者停一月，為滿足故。）
X39n0709_p0374b13║結罪。　是中犯者，若十日同衣足者，應裁割、若線
X39n0709_p0374b14║拼、若縫作衣、若作淨施、若遣與人。若不裁割、若不
X39n0709_p0374b15║線拼、若不作衣、不淨施、不遣與人，十一日明相出，
X39n0709_p0374b16║隨衣多少捨墮。
X39n0709_p0374b17║若同衣不足，至十一日同衣足，即十一日應裁割
X39n0709_p0374b18║縫作衣、若線拼。若不裁割縫作衣、若不線拼、若不
X39n0709_p0374b19║淨施、不遣與人，至十二日明相出，隨衣多少盡捨
X39n0709_p0374b20║墮。乃至二十九日同衣足亦如是。
X39n0709_p0374b21║若同衣不足三十日，若足、若不足，若同衣、若不同
X39n0709_p0374b22║衣，應即日裁割縫作衣，乃至遣與人。若不裁割，乃
X39n0709_p0374b23║至若不遣與人，至三十一日明相出，捨墮。　此捨
X39n0709_p0374b24║墮衣，應捨與僧、若眾多人、若一人，不應別眾捨。若
X39n0709_p0374c01║捨不成捨，突吉羅。
X39n0709_p0374c02║若僧中捨衣竟不還，還時若有人教莫還，若不還
X39n0709_p0374c03║轉作淨施、若遣與人、若持作三衣、若作波利迦羅
X39n0709_p0374c04║衣、若故壞、若燒、若作非衣、若數數著壞者，盡突吉
X39n0709_p0374c05║羅。　此戒捨、懺、還衣等法，於作持中詳明。
X39n0709_p0374c06║此戒具四緣，方成本罪：一、心存貪慢。二、衣財滿足。
X39n0709_p0374c07║三、時非開聽。四、不縫受持及不淨施而過期。
X39n0709_p0374c08║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0374c09║突吉羅。是為犯。
X39n0709_p0374c10║隨開。　不犯者：若十日內同衣足。若裁割。若線拼。
X39n0709_p0374c11║若縫作衣。若同衣不足，至十一日足，應裁割等。乃
X39n0709_p0374c12║至二十九日亦如是。至三十日，若足不足，若同不
X39n0709_p0374c13║同，即日應裁割等。若奪衣失衣燒衣漂衣而取著。
X39n0709_p0374c14║若他與著。若作彼。若受寄衣比丘命終。或遠行。若
X39n0709_p0374c15║有難緣。若不裁割等。及最初未制戒等。是為不犯。
X39n0709_p0374c16║會採　十誦律云：若比丘得不足衣，停更望多衣
X39n0709_p0374c17║故。即得衣日，不得所望，亦不斷望，非望而許。復勤
X39n0709_p0374c18║求所望，是望亦斷，非望更得。是衣十日應作衣，若
X39n0709_p0374c19║足者善，不足者留。乃至三十日，亦復如是。
X39n0709_p0374c20║善見律云：若二十九日得所望衣，細先衣，麤先衣，
X39n0709_p0374c21║說淨新得衣，復得一月，為望同故。若望得衣麤，復
X39n0709_p0374c22║得停一月，如是展轉，隨意所樂，為欲同故，莫過一
X39n0709_p0374c23║月。
X39n0709_p0374c24║此戒大乘為利益眾生故，不禁畜持。若自為己畜，
X39n0709_p0375a01║不惠施他者，亦犯慳貪多積之咎。
X39n0709_p0375a02║第四從尼取衣戒
X39n0709_p0375a03║若比丘，從非親里比丘尼取衣，除貿易，尼薩耆波逸
X39n0709_p0375a04║提。
X39n0709_p0375a05║緣起。　此戒有三制：佛在王舍城耆闍崛山中。有
X39n0709_p0375a06║一比丘著弊故補衲僧伽黎蓮華色，比丘尼見已
X39n0709_p0375a07║發慈愍心，即脫身所著貴價僧伽黎與之，易彼弊
X39n0709_p0375a08║故僧伽黎自著。異時往禮世尊，世尊知而故問：汝
X39n0709_p0375a09║所著衣何以弊故？彼以因緣白佛，佛言：不應如是
X39n0709_p0375a10║聽。汝畜持五衣完堅者，餘衣隨意淨施若與人。何
X39n0709_p0375a11║以故？婦人著上衣服猶尚不好，何況弊衣。乃集眾
X39n0709_p0375a12║僧初為結戒也。於後諸比丘皆畏慎，不敢從親里
X39n0709_p0375a13║比丘尼取衣。佛言：若非親里，亦不能籌量知其可
X39n0709_p0375a14║取不可取、若好惡新舊。若是親里，籌量知其有無、
X39n0709_p0375a15║可取不可取、好惡舊新，故聽從親里尼取衣。是第
X39n0709_p0375a16║二結戒也。又祇桓中二部僧得施衣，其分時比丘
X39n0709_p0375a17║錯得尼衣，尼錯得比丘衣，尼持衣至僧伽藍中相
X39n0709_p0375a18║易。比丘更白世尊，故聽貿易。乃第三結戒也。此是
X39n0709_p0375a19║遮罪，由貪著心制斯學處。
X39n0709_p0375a20║釋義　文分二節：從非親里下，明其所犯；除貿易，
X39n0709_p0375a21║明其隨開。律云：非親里者，非父母親里，乃至七世
X39n0709_p0375a22║非親也。親里者，父母親里，乃至七世有親。（里者，五家為鄰，
X39n0709_p0375a23║五鄰為里。又云：里者，止也，五十家共居止也。父有六親，謂伯、叔、兄、弟、子、孫。母有六親，謂姑、姨、兄、弟、兒、孫。七
X39n0709_p0375a24║世者，謂高、曾、祖、父、子、孫、玄孫也。）衣有十種，如上。貿易者，以衣貿衣，
X39n0709_p0375b01║以衣易非衣，或以非衣貿衣，或以鍼，或鍼筒、刀、線、
X39n0709_p0375b02║小段物，乃至一丸藥等貿衣。
X39n0709_p0375b03║結罪。　是中犯者，除貿易。若比丘取非親里比丘
X39n0709_p0375b04║尼衣，捨墮。
X39n0709_p0375b05║此戒捨懺還衣等法，於作持中明。若捨衣竟不還
X39n0709_p0375b06║等，得罪如上。
X39n0709_p0375b07║此戒具五緣，方成本罪：一、有貪好慢教心；二、是非
X39n0709_p0375b08║親里比丘尼；三、作非親里比丘尼想；四、物非貿易；
X39n0709_p0375b09║五、衣財應量。
X39n0709_p0375b10║兼制。　比丘尼，突吉羅（同制、不同學）。式叉摩那、沙彌、沙
X39n0709_p0375b11║彌尼，突吉羅。是為犯。
X39n0709_p0375b12║隨開。　不犯者：從親里尼邊取衣。若貿易為僧為
X39n0709_p0375b13║佛圖者。及最初未制戒等。是為不犯。
X39n0709_p0375b14║會採。　僧祗律云：若比丘從非親里比丘尼取衣，
X39n0709_p0375b15║許貿易。自不與、不教他人與、不自語尼言：後爾許
X39n0709_p0375b16║時，當與汝衣。不教人如是語尼。若還尼先衣，是不
X39n0709_p0375b17║應與，應與餘衣。　截本衣還，是不名貿。（謂將尼衣割截已，仍
X39n0709_p0375b18║復還之。）得彼全衣已，與減少衣，是不名與，應與全足
X39n0709_p0375b19║衣。　取彼衣已，與鉢、若小鉢、若鍵鎡、若以飲食及
X39n0709_p0375b20║餘物與，是不名貿，應與衣也。　若比丘取非親里
X39n0709_p0375b21║比丘尼衣已，不與直、不教與、不自語、不教人語，捨
X39n0709_p0375b22║去離見聞處，波夜提罪。　若取衣已，不與直，乃至
X39n0709_p0375b23║不教人語，若坐、若臥、若入定，皆波夜提罪。　若非
X39n0709_p0375b24║親里比丘尼與知識沙彌衣，作是言：沙彌！我與汝
X39n0709_p0375c01║是衣，汝持是衣與某甲比丘，可得福德。比丘取者
X39n0709_p0375c02║無罪。　如是與知識沙彌尼、式叉尼、優婆塞、優婆
X39n0709_p0375c03║夷言：我與汝此衣，汝持此衣施與尊者某甲比丘，
X39n0709_p0375c04║可得功德。比丘取者無罪。
X39n0709_p0375c05║五分律云：從非親里式叉摩那、沙彌尼取衣，突吉
X39n0709_p0375c06║羅。　若親里犯戒邪見，從取衣，突吉羅。
X39n0709_p0375c07║根本律云：非親里親里想，非親里非親里疑，皆捨
X39n0709_p0375c08║墮。　親里非親里想，親里非親里疑，得惡作罪。
X39n0709_p0375c09║若尼將衣施僧、或為說法、或為受具時施、或見被
X39n0709_p0375c10║賊故施、或尼多獲利養持衣物到苾芻所置地求
X39n0709_p0375c11║受棄之而去取，亦無犯。
X39n0709_p0375c12║薩婆多論云：取應量衣，捨墮；　不應量衣物等，突
X39n0709_p0375c13║吉羅。
X39n0709_p0375c14║此戒大乘，不論親里非親里，但觀可取不可取。然
X39n0709_p0375c15║在末世，慎護法門，尤宜避其嫌疑。
X39n0709_p0375c16║第五使尼浣衣戒
X39n0709_p0375c17║若比丘，令非親里比丘尼浣故衣，若染、若打，尼薩耆
X39n0709_p0375c18║波逸提。
X39n0709_p0375c19║緣起。　此戒有二制：佛在舍衛國，時尊者迦留陀
X39n0709_p0375c20║夷與偷蘭難陀比丘尼露形而坐，彼此欲心相視。
X39n0709_p0375c21║尊者尋失不淨，污安陀會。尼請浣之，得此衣已，即
X39n0709_p0375c22║於屏處以爪扴取不淨，著口中及小便道中，後遂
X39n0709_p0375c23║有娠。諸尼詰知其故，曰：諸比丘轉白世尊，訶責黑
X39n0709_p0375c24║光。此初結戒也。於是諸比丘各各畏慎，不敢令親
X39n0709_p0376a01║里尼浣染打故衣。佛慈開聽，更增非親里之言。是
X39n0709_p0376a02║第二結戒也。由除婬染煩惱，制斯學處，乃初篇婬
X39n0709_p0376a03║根本種類。
X39n0709_p0376a04║釋義　律云：非親里，如上。故衣者，乃至一經身著。
X39n0709_p0376a05║（五分律云：經體有垢膩，名故衣。）衣有十種，如上。（善見律云：得使出家女乃至孫女浣，
X39n0709_p0376a06║不得使出家婦兒婦浣，非親故。）浣染打者。（律攝云：浣者，下至以水一浸，即名為浣。染者，乃
X39n0709_p0376a07║至一入染汁。打者，下至將手一打一拍。）
X39n0709_p0376a08║結罪。　是中犯者，若比丘令非親里比丘尼浣故
X39n0709_p0376a09║衣，若染、若打，三捨墮。　彼浣、染、不打，二捨墮、一突
X39n0709_p0376a10║吉羅。　彼浣、不染、而打，二捨墮、一突吉羅。　彼不
X39n0709_p0376a11║浣、而染、打，二捨墮、一突吉羅。　彼不浣、染、打，三突
X39n0709_p0376a12║吉羅（衣但一捨即淨墮罪，隨有三二須悔）。若使非親里尼浣、染、打
X39n0709_p0376a13║新衣，突吉羅。
X39n0709_p0376a14║此戒捨懺還衣等法，於作持中明。若捨衣竟不還
X39n0709_p0376a15║等，得罪如上。
X39n0709_p0376a16║此戒具四緣，方成本罪：一、是非親里尼；二、有欲染
X39n0709_p0376a17║心；三、是已故衣；四、浣染打竟。
X39n0709_p0376a18║兼制。　比丘尼，突吉羅（同制、不同學）。式叉摩那、沙彌、沙
X39n0709_p0376a19║彌尼，突吉羅。是為犯。
X39n0709_p0376a20║隨開　不犯者：與親里尼故衣浣染打，若病浣染
X39n0709_p0376a21║打，若為僧為佛圖浣染打，若借他衣浣染打，及最
X39n0709_p0376a22║初未制戒等，是為不犯。
X39n0709_p0376a23║會採。　五分律云：若令非親里浣、染、打，而親里浣、
X39n0709_p0376a24║染、打；　若令非親里浣、染、打，而親里、非親里共浣、
X39n0709_p0376b01║染、打；　若令親里、非親里共浣、染、打，而親里浣、染、
X39n0709_p0376b02║打；　若令親里、非親里共浣、染、打，而非親里浣、染、
X39n0709_p0376b03║打；　若令親里、非親里共浣、染、打，而親里、非親里
X39n0709_p0376b04║共浣、染、打，皆犯捨墮。　若衣未可浣、染、打，而令非
X39n0709_p0376b05║親里浣、染、打，突吉羅。　若令親里浣、染、打，而非親
X39n0709_p0376b06║里浣、染、打，不犯。
X39n0709_p0376b07║根本律云：若非親族尼作非親族想，令浣染打，犯
X39n0709_p0376b08║捨墮。　若非親族尼疑，亦捨墮。　若是親族尼作
X39n0709_p0376b09║非親族想，若是親族尼而起疑心，皆得惡作罪。
X39n0709_p0376b10║僧祗律云：若為和尚、阿闍黎持衣，使尼浣，越毗尼
X39n0709_p0376b11║罪。
X39n0709_p0376b12║十誦律云：先自小浣，更令浣、染、打，皆突吉羅。
X39n0709_p0376b13║薩婆多論云：此戒應量、不應量衣，一切犯。
X39n0709_p0376b14║摩得勒伽云：使非親里尼浣尼師壇，捨墮；浣褥枕
X39n0709_p0376b15║等，突吉羅。
X39n0709_p0376b16║律攝云：若是老病無力，或苾芻尼，恭敬尊重，情樂
X39n0709_p0376b17║為浣，及是門徒，悉皆無犯。
X39n0709_p0376b18║此戒大乘同學，內護僧制，外息世譏。
X39n0709_p0376b19║附考。　律攝云：若衣須洗者，或時自洗、或遣門徒，
X39n0709_p0376b20║勿不用心令衣有損。凡洗浣衣有五種利：除臭穢
X39n0709_p0376b21║氣、蟣虱不生、身無瘙癢、能受染色、堪久受用。不洗
X39n0709_p0376b22║衣者，翻成五失。　著染色衣亦有五利：順聖形儀
X39n0709_p0376b23║故、令離傲慢故、不受塵垢故、不生蟣虱故、觸時柔
X39n0709_p0376b24║輭易將護故。　過分浣衣有五種失：能令疾破故、
X39n0709_p0376c01║不堪苦用故、受用勞心故、無益煩勞故、障諸善品
X39n0709_p0376c02║故。　著好染色衣亦有五失：自長驕恣生他嫉心
X39n0709_p0376c03║故、令他知是冶容好色故、能令求時多勞苦故、能
X39n0709_p0376c04║障善品事故、過染損衣用不牢故。過打亦有五失
X39n0709_p0376c05║同此。　又難陀苾芻過打衣故，佛言：受用衣者，不
X39n0709_p0376c06║應打、不極打。若於施主得極打衣（謂細心搥打必致光亮），有
X39n0709_p0376c07║好光色揉壞而用，或置露中摩使光失，或可以水
X39n0709_p0376c08║灑浸而用。故知遮其過打（過打即極打），不遮其打
X39n0709_p0376c09║第六非親乞衣戒
X39n0709_p0376c10║若比丘，從非親里居士、若居士婦乞衣，除餘時，尼薩
X39n0709_p0376c11║耆波逸提。餘時者，若比丘奪衣、失衣、燒衣、漂衣，是謂
X39n0709_p0376c12║餘時。
X39n0709_p0376c13║緣起。　此戒有六制。佛在舍衛國。城中有長者，晨
X39n0709_p0376c14║朝詣園遊觀已，迴車詣祗桓精舍，見䟦難陀釋子，
X39n0709_p0376c15║禮敬聽法。䟦難陀說法開化，勸令歡喜。長者問云：
X39n0709_p0376c16║欲何所須？願見告語。報言：無所須。長者固問：若有
X39n0709_p0376c17║所須，莫有疑難。報言：止！止！即使我有所須，不能見
X39n0709_p0376c18║與。長者復請，乃言：汝所著者可與我。長者身著貴
X39n0709_p0376c19║價廣長白氎衣，長者報言：明日來至我家中，我當
X39n0709_p0376c20║相與。䟦難陀言：我先語汝，正使所須，汝俱不能與，
X39n0709_p0376c21║我今果如是。長者云：非為不與，但明日來，若與此
X39n0709_p0376c22║衣，或更好者，若即脫此衣與汝，我不能無衣入城。
X39n0709_p0376c23║難陀固求不止，長者不悅，脫衣與之，乘車著一衣
X39n0709_p0376c24║入城。守門者疑被賊劫，長者具說其由。居士譏嫌，
X39n0709_p0377a01║謂檀越雖施無厭，而受者應知足。佛知故制，不得
X39n0709_p0377a02║從居士索衣。此初結戒也。於是諸比丘畏慎，不敢
X39n0709_p0377a03║從親里居士索衣，世尊復聽從乞。是第二結戒也。
X39n0709_p0377a04║後有眾多比丘，在拘薩羅國安居竟，持衣鉢往世
X39n0709_p0377a05║尊所，晝日熱不可行，夜行遂失正道，為賊所劫，露
X39n0709_p0377a06║形立祗桓門外。諸比丘疑為尼犍子，報優波離。問
X39n0709_p0377a07║知其故，即借衣著見佛。佛慰問已，具白因緣。佛乃
X39n0709_p0377a08║制：裸形而行者，突吉羅。若爾時，當以軟草若樹葉
X39n0709_p0377a09║覆形，應往寺邊。若先有長衣，應取著。若無者，諸知
X39n0709_p0377a10║友比丘有長衣，應取著。若知友無衣，應問：僧中有
X39n0709_p0377a11║何等衣可分？若有者，當與。若無者，應問：有臥具不？
X39n0709_p0377a12║若有者，當與。若不與，應自開庫看。若有褥，若地敷，
X39n0709_p0377a13║若氎，若被，應擿解取裁作衣，以自覆形，出外乞衣。
X39n0709_p0377a14║時諸比丘，不敢持此處物往彼處。佛言：聽。時諸比
X39n0709_p0377a15║丘，奪衣、失衣、燒衣、漂衣，畏慎不敢著僧衣。佛言：聽
X39n0709_p0377a16║著。彼得衣已，僧衣不還本處。佛言：不應爾。若得衣
X39n0709_p0377a17║已，應浣染縫治安本處。若不爾，如法治。時有比丘，
X39n0709_p0377a18║奪衣、失衣、燒衣、漂衣，皆畏慎不敢從非親里居士、
X39n0709_p0377a19║居士婦乞衣。佛言：聽乞。故有除餘時等緣。是故此
X39n0709_p0377a20║戒，初則創制，遂復隨開，共有六翻結戒也。由生煩
X39n0709_p0377a21║惱，令他不樂，長自貪求，因譏嫌事，制斯學處。
X39n0709_p0377a22║釋義，　文分二節：從非親里下，明其所犯；除餘時
X39n0709_p0377a23║下，明其緣開。律云：親里、非親里如上，居士如上。乞
X39n0709_p0377a24║者（謂從彼乞求而得。　前第四戒，制不從出家人乞。出家人中，唯取尼結戒。此戒，制不從在家人
X39n0709_p0377b01║乞。其在家人中，無論男女，凡是非親里者，悉皆不聽）。衣有十種，如上：除餘時
X39n0709_p0377b02║者（謂在難緣，聽允從乞），奪衣者（僧祗律云：若王奪，若賊奪，若女人起欲心奪，若父母、親里
X39n0709_p0377b03║欲令罷道故奪），失衣者（謂自失落，或自藏衣後忘憶處所，或藏久朽壞不可被著），燒衣
X39n0709_p0377b04║者（謂被火焚燒），漂衣者（謂被水漂也）。
X39n0709_p0377b05║結罪。　是中犯者，比丘捨墮。
X39n0709_p0377b06║此戒捨懺還衣等法，於作持中明。若捨衣竟不還
X39n0709_p0377b07║等，得罪如上。
X39n0709_p0377b08║此戒具五緣，方成本罪：一、貪好慢教，二、無難乞求，
X39n0709_p0377b09║三、主非親里，四、價色量如己所囑，五、衣已入手。
X39n0709_p0377b10║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0377b11║突吉羅。是為犯。
X39n0709_p0377b12║隨開。　不犯者，奪衣、失衣、燒衣、漂衣，得從非親里
X39n0709_p0377b13║居士若居士婦乞。若從親里乞。若從同出家人乞
X39n0709_p0377b14║（言同出家者，揀非異道出家）。或為他乞，他為己乞，不求而得。及
X39n0709_p0377b15║最初未制戒等。是為不犯。
X39n0709_p0377b16║會採。　僧祗律云：若比丘從非親里乞衣，若身往
X39n0709_p0377b17║乞，若遣人往乞，若作寒熱相乞。云何寒相？若比丘
X39n0709_p0377b18║冬分夜、雨雪時（而云夜者，西域時分不以日言，但以夜論其時分也），著弊故
X39n0709_p0377b19║衣，詣檀越家，現寒顫相。爾時檀越禮足問言：阿闍
X39n0709_p0377b20║黎！無有時衣耶？何以寒凍？報言：無有。汝父母在時，
X39n0709_p0377b21║恒為我作時衣。今汝父母去世，誰當為我作者？非
X39n0709_p0377b22║但汝父母死，亦是我父母無常。檀越即言：莫怨恨，
X39n0709_p0377b23║我當為作時衣。是名寒相乞。若得衣者，捨墮。　云
X39n0709_p0377b24║何熱相？若比丘五六月大熱時，著厚納衣，流汗，詣
X39n0709_p0377c01║檀越家，現熱相，亦如上言。若得衣者，捨墮。　若說
X39n0709_p0377c02║法乞。云何說法？是比丘為衣故，與檀越說偈言：
X39n0709_p0377c03║得生最勝處。若人以衣施，以樂布施者，
X39n0709_p0377c04║人天受福報，生天得好色，天寶冠莊嚴，
X39n0709_p0377c05║衣施比丘故，生生自然衣。
X39n0709_p0377c06║是名說法乞。若得者，捨墮。　若乞漉水囊、若小補
X39n0709_p0377c07║衣物、若繫頭物、若裹瘡物、若衣褋、若衣中一條，皆
X39n0709_p0377c08║不犯。　若為和尚乞、為阿闍黎乞，越毗尼罪。　若
X39n0709_p0377c09║為墖僧，不犯。
X39n0709_p0377c10║十誦律云：犯有三種，謂價、色、量。價者，若比丘語居
X39n0709_p0377c11║士：與我好價衣。若得衣者，捨墮。不得，突吉羅。乃至
X39n0709_p0377c12║直二百、三百錢價衣，犯亦如是。（此以西域大錢而言，如前盜戒中說。）
X39n0709_p0377c13║色者，若比丘語居士：與我青色衣。若黃、赤、白、黑衣，
X39n0709_p0377c14║乃至劫貝等衣，犯亦如是。　量者，若比丘語居士：
X39n0709_p0377c15║與我四肘衣。五肘、六肘，乃至十八肘衣，犯亦如是。
X39n0709_p0377c16║　如是色量衣，若索此得彼，皆突吉羅。
X39n0709_p0377c17║根本律云：乞時得惡作罪，所得衣物，若價、若色、若
X39n0709_p0377c18║量，與所乞相應者，捨墮；不相應者，無犯。
X39n0709_p0377c19║毗婆沙論云：二人共乞一衣，突吉羅。　從親里貧
X39n0709_p0377c20║乏者索，突吉羅。與少更索多，突吉羅。　若非親里
X39n0709_p0377c21║先請與衣（言請者，謂不往乞，而彼自發心），後貧乏從索，突吉羅。與
X39n0709_p0377c22║少更索多，突吉羅。為他索，亦突吉羅。（本律：若為他求，不犯。原出
X39n0709_p0377c23║自心，不受他囑。　若准薩婆多，皆突吉羅。由見他貧乏，不生慈愍，欲他為我而作方便，所謂聖制從緣，推
X39n0709_p0377c24║因開遮。）
X39n0709_p0378a01║此戒大乘為眾生故，雖不同學，然須籌量施主堪
X39n0709_p0378a02║與不堪與，可受不可受，善護他心，增長淨信可也。
X39n0709_p0378a03║附考。　僧祗律云：若比丘三由延內有衣者，若失
X39n0709_p0378a04║僧伽黎、鬱多羅僧在，不應乞。若失僧伽黎、鬱多羅
X39n0709_p0378a05║僧、安陀會在，不應乞。若失三衣，若覆瘡衣在，不應
X39n0709_p0378a06║乞。若失三衣、覆瘡衣，若雨浴衣在，不應乞。若失三
X39n0709_p0378a07║衣、覆瘡衣、雨浴衣，若覆臥褥具在，不應乞。若失三
X39n0709_p0378a08║衣乃至褥具，若任衣在（任衣謂堪造衣之餘財也），長兩肘，廣一
X39n0709_p0378a09║肘，不應乞。何以故？是比丘應著是下衣，往三由延
X39n0709_p0378a10║受先衣。若道中有諸難事，不得往趣衣者，得乞無
X39n0709_p0378a11║罪。
X39n0709_p0378a12║
X39n0709_p0378a13║毗尼止持會集卷第五
X39n0709_p0378a14║
X39n0709_p0378a15║音義
X39n0709_p0378a16║夜摩天夜摩。此翻善時，亦名時分。謂其時時唱
X39n0709_p0378a17║快樂，故以蓮花開合分其晝夜。此天依空而居。按
X39n0709_p0378a18║論云：人間二百年為此天一晝夜，則人間七萬二
X39n0709_p0378a19║千年方為此天一年。若此天壽二千歲，則當人間
X39n0709_p0378a20║一十四億四百萬年矣。
X39n0709_p0378a21║屏覆屏者，所以蔽也。覆者，蓋也。
X39n0709_p0378a22║齋優婆私齋者，是其名也。或是受八戒齋者。優
X39n0709_p0378a23║婆私。或作優婆斯，即優婆夷也。奘師云：鄔波斯迦，
X39n0709_p0378a24║唐言近事女，謂親近承事佛、法、僧故。若是在家女
X39n0709_p0378b01║人，受三皈五戒已，則能親事佛、法、比丘尼眾也。舊
X39n0709_p0378b02║云優婆斯、優婆夷，皆譌也。有云：受八戒者，名近住
X39n0709_p0378b03║女，為近阿羅漢住也。涅槃疏云：一日一夜受八戒
X39n0709_p0378b04║者，名為善宿女，是人善心離破戒宿故。
X39n0709_p0378b05║毗舍佉母或作吠舍佉，此譯為別枝，即是氐宿，
X39n0709_p0378b06║以生日所值宿為名也。五分律云：毗舍佉壻名鹿
X39n0709_p0378b07║子，鹿子敬毗舍佉猶敬母，時人遂名為毗舍佉鹿
X39n0709_p0378b08║子母。賢愚經云：此是波斯匿王弟曇摩訶羨女也。
X39n0709_p0378b09║羨昔因罪迯奔，得叉尸利國，便於彼土安家，納娶
X39n0709_p0378b10║而生此女。此女辯才智慧，後嫁舍衛國梨耆彌大
X39n0709_p0378b11║臣第七兒為婦。波斯匿王聞其智辯，即拜為王妹。
X39n0709_p0378b12║後生三十二卵，卵各出一兒，顏貌端嚴，勇健無雙，
X39n0709_p0378b13║一人之力，能敵千夫。時毗舍佉信心開解，請佛及
X39n0709_p0378b14║僧。佛為說法，合家得須陀洹道。佛後為說法，即得
X39n0709_p0378b15║阿那含道。於優婆夷中，智慧辯才，最為第一。
X39n0709_p0378b16║闚音恢，傾頭門中邪視也。
X39n0709_p0378b17║明相梵語阿樓那。善見律云：阿留那，漢言明相。
X39n0709_p0378b18║明了論云：東方已赤。通慧指歸云：此方約日未出
X39n0709_p0378b19║前二刻為曉，此為明相也。又以觀見掌文為限也。
X39n0709_p0378b20║十誦律名地了時，謂見地色明了故也。復此閻
X39n0709_p0378b21║浮提地北有大樹王，名閻浮檀金，若日照彼樹則
X39n0709_p0378b22║有黑色，若照彼樹葉則有青色，若過樹照閻浮界
X39n0709_p0378b23║則有白色，於三色中白色為正也。
X39n0709_p0378b24║自貽伊戚謂憂戚皆自造而成，非關他事，猶云
X39n0709_p0378c01║自作孽，不可活之謂也。
X39n0709_p0378c02║六羣比丘或云六眾，謂聚集成眾，作諸非威儀
X39n0709_p0378c03║事，羣出隊入故也。一、難陀，二、䟦難陀，三、迦留陀夷，
X39n0709_p0378c04║四、闡陀，五、馬宿，六、滿宿。此之六人，無法不曉，通達
X39n0709_p0378c05║三藏內教，精諳五明百藝之術。難陀、䟦難陀二人
X39n0709_p0378c06║多貪，亦云多瞋，善解算數、陰陽變運、說法論議。
X39n0709_p0378c07║迦留陀夷多欲，深通射道，善解阿毗曇，後得漏盡，
X39n0709_p0378c08║證阿羅漢果。闡陀多瞋，亦云多癡，亦通射道，解
X39n0709_p0378c09║阿毗曇，後得漏盡，成阿羅漢。馬宿。滿宿。多癡，亦
X39n0709_p0378c10║云多瞋，善於音樂種種戲笑，事事皆能，亦巧說法
X39n0709_p0378c11║論議，亦解阿毗曇。此六人俱是豪族，共相影響，契
X39n0709_p0378c12║交為友，宣通佛教，內為法門之棟梁，外作佛教之
X39n0709_p0378c13║大護，所謂大權示現也。人各弟子九人，共為六十，
X39n0709_p0378c14║故號六羣比丘也。
X39n0709_p0378c15║乾痟謂渴病也。又云：乾枯病，以其肌膚痟瘦故。
X39n0709_p0378c16║僧祗律云：消盡病。正法念經云：有虫名咬脂，住在
X39n0709_p0378c17║身中脂脉之內，若食有過，若多睡眠，此虫則瞋，不
X39n0709_p0378c18║消飲食，或生疥瘙，或乾痟等病。
X39n0709_p0378c19║八樹中間西域種樹之法，相間七弓，方植一樹，
X39n0709_p0378c20║八樹但有七間，七七該四十九弓。以中人四肘為
X39n0709_p0378c21║一弓，一尺八寸為一肘，七尺二寸為一弓，七七四
X39n0709_p0378c22║十九弓，總該三十五丈二尺八寸。若無界，蘭若周
X39n0709_p0378c23║圍四十九丈一尺二寸，是為界也。根本部以中人
X39n0709_p0378c24║二十四指為一肘，此當笏尺一尺五寸為一肘。七
X39n0709_p0379a01║弓之量，准數可知。肘者，從臂節至指端。
X39n0709_p0379a02║蓮華色比丘尼根本律云：得叉尸羅城有一長
X39n0709_p0379a03║者，娶妻未久，便生一女。身有三德，如青嗢鉢羅華：
X39n0709_p0379a04║一者、身黃金色，猶如華鬘；二者、目紺青色，猶如華
X39n0709_p0379a05║葉；三者、香氣氛馥，猶如華香。因此立字，名青蓮華。
X39n0709_p0379a06║婆沙論云：容貌端正色，作優鉢羅華色。此人前世
X39n0709_p0379a07║久遠劫時，作婆羅門女。父母家人入海採寶，是女
X39n0709_p0379a08║在後，不能自活，便與諸婬女共住一處，賣色自供。
X39n0709_p0379a09║此女色貌不豐，無人往來，常自咎責：何以獨爾？時
X39n0709_p0379a10║世有辟支佛，一切敬仰。有人語言：汝能供養辟支
X39n0709_p0379a11║佛者，隨心所欲，世世如願。因辦美好飲食，以優鉢
X39n0709_p0379a12║羅華覆上，奉辟支佛。即發願言：令我世世常得女
X39n0709_p0379a13║人，端正無雙，為人所敬。又願得如沙門所得功德，
X39n0709_p0379a14║令我得之。是故今世作女，顏貌第一。以本願故，今
X39n0709_p0379a15║得漏盡，佛所稱讚。於比丘尼中，有大神通力，最為
X39n0709_p0379a16║第一也。
X39n0709_p0379a17║畜持五衣比丘尼五衣者，准根本律云：一、僧伽
X39n0709_p0379a18║胝，即僧伽黎；二、嗢怛羅僧伽，即鬱多羅僧；三、安怛
X39n0709_p0379a19║婆娑，即安陀會；四、厥蘚洛迦，即僧祗支下裙也；五、
X39n0709_p0379a20║僧脚踦，即覆肩衣，名掩腋襯衣。
X39n0709_p0379a21║會正記乃唐允堪律師所著，而緇門警訓，常引
X39n0709_p0379a22║其文。然全本未見，想已失矣。
X39n0709_p0379a23║偷蘭難陀比丘尼亦云偷羅難陀，或云吐羅難
X39n0709_p0379a24║陀。按偷蘭是大，亦名麤，麤即大義。難陀，此云歡喜，
X39n0709_p0379b01║是比丘尼解通三藏，善閑說法，六羣比丘尼中之
X39n0709_p0379b02║最者，是種種女。分別功德經云：是阿難妹也。
X39n0709_p0379b03║爪扴扴音甲，謂以爪扴括取不淨也。
X39n0709_p0379b04║娠婦懷孕也。
X39n0709_p0379b05║祗桓精舍祗桓者，即祗陀之訛也，此翻勝。精舍
X39n0709_p0379b06║者，釋迦譜云：息心所棲，故曰精舍。又云：非麤暴者
X39n0709_p0379b07║所居，故云精舍。藝文類云：非由其舍精妙，良由精
X39n0709_p0379b08║練行者所居，故云精舍。按感通記云：祗桓寺之基
X39n0709_p0379b09║址有八十頃地，一百二十院，准約東西近有十里，
X39n0709_p0379b10║南北七百餘步，祗陀、須達二人共造。涅槃經云：須
X39n0709_p0379b11║達取金，隨集布地，一日之中唯五百步金未周。祗
X39n0709_p0379b12║陀即語須達：餘未徧者，不復須金，請以見與，我自
X39n0709_p0379b13║為佛造立門樓，常使如來經由出入。祗陀長者自
X39n0709_p0379b14║造門樓，須達長者七日之中成立大房足三百口，
X39n0709_p0379b15║禪坊靜處六十三所，冬室夏堂各各別異，凡所應
X39n0709_p0379b16║用無不備足。法顯傳云：出舍衛城南門千二百步
X39n0709_p0379b17║道西，長者須達起精舍處也。
X39n0709_p0379b18║拘薩羅國大論云：憍薩羅國是佛生地。如佛答
X39n0709_p0379b19║頻婆娑羅王偈云：有妙好國土，在於雪山邊，豐樂
X39n0709_p0379b20║多異寶，名曰憍薩羅。日種釋諸子，我在是中生，心
X39n0709_p0379b21║厭老病死，出家求佛道。諸經中說佛生迦毗羅國，
X39n0709_p0379b22║何以論云生於憍薩羅國？然憍薩羅是都城也，以
X39n0709_p0379b23║彼此相鄰，同是中印土境。
X39n0709_p0379b24║尼犍子尼犍。此翻離繫，是外道之都名也。或云
X39n0709_p0379c01║尼乾，或云尼乾陀，應云泥健連他，而譯為不繫也。
X39n0709_p0379c02║其外道拔髮露形，無所貯畜，以手乞食，隨得即噉
X39n0709_p0379c03║者也。
X39n0709_p0379c04║由延亦云由旬，亦云踰繕那，天竺里數名也。大
X39n0709_p0379c05║論云：由旬三別：大者八十里，中者六十里，下者四
X39n0709_p0379c06║十里。根本羯磨註曰：言踰繕那者，既無正翻，義當
X39n0709_p0379c07║東夏一驛，可三十餘里。舊云由旬者，訛也。若准西
X39n0709_p0379c08║域俗法，四俱盧舍為一踰繕那，計一俱盧舍可有
X39n0709_p0379c09║八里，四共三十二里。故今作一驛之程，庶無遠滯。
X39n0709_p0379c10║業疏云：此無正翻，乃是輪王巡狩一停之舍，如
X39n0709_p0379c11║此方舘驛也。
X39n0709_p0379c12║冶音野，裝飾也。