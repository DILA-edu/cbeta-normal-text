X39n0709_p0379c13║
X39n0709_p0379c14║
X39n0709_p0379c15║毗尼止持會集卷第六
X39n0709_p0379c16║
X39n0709_p0379c17║金陵寶華山弘律沙門　讀體　集
X39n0709_p0379c18║第七知足受衣戒
X39n0709_p0379c19║若比丘，失衣、奪衣、燒衣、漂衣，若非親里居士、居士婦
X39n0709_p0379c20║自恣請多與衣，是比丘當知足受衣。若過者，尼薩耆
X39n0709_p0379c21║波逸提。
X39n0709_p0379c22║緣起。　佛在舍衛國。時有眾多比丘遇賊失衣，來
X39n0709_p0379c23║到祗桓精舍。有優婆塞聞知，多持好衣隨諸比丘
X39n0709_p0379c24║意取。比丘報言：止！止！便為供養已，我等自有三衣
X39n0709_p0380a01║不須也。六羣比丘語云：諸大德！三衣足者，何不取
X39n0709_p0380a02║與我等，若與餘人耶？諸比丘遂取與之。時諸少欲
X39n0709_p0380a03║比丘白佛結戒。此是遮罪，由從索衣因生煩惱，令
X39n0709_p0380a04║他不樂長自貪求，因譏嫌事制斯學處。
X39n0709_p0380a05║釋義，　文分三節。失衣等下，明其難緣。若非親里
X39n0709_p0380a06║居士下，明其隨開。若過者下，結成所犯。律云：非親
X39n0709_p0380a07║里及衣有十種，如上。若失一衣，不應取。若失二衣，
X39n0709_p0380a08║餘一衣或二重、三重、四重，應擿作一一衣。若三衣
X39n0709_p0380a09║都失，彼比丘應知足受。知足有二種：一者、在家人
X39n0709_p0380a10║知足，隨白衣所與衣受之（根本律云：俗人上衣長十一肘、濶三肘，下衣長
X39n0709_p0380a11║七肘、濶二肘，不得過數乞。此約在家人所用衣財，隨其長短持施比丘，不應更多求索。古用周尺，一尺八
X39n0709_p0380a12║寸為一肘）。二者、出家人知足，三衣也（根本律云：苾芻上衣若是新衣，兩重
X39n0709_p0380a13║作僧伽胝，豎三肘、橫五肘，即僧伽黎也。若泥婆珊，又名厥蘚洛迦，豎二肘、橫五肘，即下裙也。餘二衣量，如
X39n0709_p0380a14║上所明。此約出家人造衣財量，不得更多求索）。若居士自恣請多與衣（謂檀
X39n0709_p0380a15║越多持衣施，請諸比丘隨意而取，非是夏滿自恣也），若衣細、若薄、若不牢，應
X39n0709_p0380a16║取作。若二重、三重、四重，當安緣，當肩上貼障垢膩
X39n0709_p0380a17║處，應安鉤紐。若有餘殘，語居士言：此餘殘衣裁作
X39n0709_p0380a18║何等？若檀越言：我不以失衣故與，我自與大德耳
X39n0709_p0380a19║（謂不以失衣來化而與，此是我自發心供養，所餘衣財何須語我？但在大德隨便別用）。
X39n0709_p0380a20║結罪。　是中犯者，若比丘過知足受衣，捨墮。
X39n0709_p0380a21║此戒捨懺還衣等法，於作持中明。若捨竟不還等，
X39n0709_p0380a22║得罪如上。
X39n0709_p0380a23║此戒具三緣，方成本罪：一、是自恣請，二、見境起貪，
X39n0709_p0380a24║三、不知足受。
X39n0709_p0380b01║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0380b02║突吉羅。是為犯。
X39n0709_p0380b03║隨開。　不犯者：若知足取。若減知足取。若居士多
X39n0709_p0380b04║與衣。若細薄不牢。若二三四重作衣，安緣貼障垢
X39n0709_p0380b05║膩處安鉤紐。若有餘殘，語居士言：此作何等？及最
X39n0709_p0380b06║初未制戒等。是為不犯。
X39n0709_p0380b07║會採　根本律云：若苾芻從他乞俗人上下衣時，
X39n0709_p0380b08║依量而得。若更乞時，得惡作罪，得便捨墮。　若乞
X39n0709_p0380b09║苾芻上下衣時，事亦同此。
X39n0709_p0380b10║律攝云：若乞俗人上下衣，縱少不足，不應更乞，若
X39n0709_p0380b11║更乞者得罪（謂乞時惡作罪，得衣捨墮罪）。若有盈長，不須還主。
X39n0709_p0380b12║　若乞苾芻上下衣不足者，應須更乞，若長應還，
X39n0709_p0380b13║若不還者得捨墮罪。有云：苾芻上衣者，謂三衣也；
X39n0709_p0380b14║下者，謂裙也。
X39n0709_p0380b15║善見律云：若比丘尼失五衣，得受二衣；若失四衣，
X39n0709_p0380b16║得受一衣；若失三衣，不得受。若親友，若檀越，自恣
X39n0709_p0380b17║請，若自己物，隨意受。
X39n0709_p0380b18║此戒大乘為眾生故，一切所施，隨請應受。然避譏
X39n0709_p0380b19║生信，不可無也。
X39n0709_p0380b20║引證。　律攝云：若三衣肩上垢膩污者，於著肩處，
X39n0709_p0380b21║應以物替（代也），長一肘半，廣一張手（一張手，即佛一磔手也。此則長
X39n0709_p0380b22║有二尺七寸，廣一尺六寸），四邊縫著，污即拆洗。　三千威儀，令
X39n0709_p0380b23║帖四角。
X39n0709_p0380b24║今時作三衣者，皆取一小方片，帖於肩上障垢膩
X39n0709_p0380c01║處之外，謂云須彌山。復於兩畔，更加兩小片，謂云
X39n0709_p0380c02║日月。四角貼者，謂云四天王。如斯之謬，出何律典？
X39n0709_p0380c03║第八貪好乞求戒
X39n0709_p0380c04║若比丘，居士、居士婦為比丘辦衣價，買如是衣與某
X39n0709_p0380c05║甲比丘。是比丘先不受自恣請，到居士家如是說：善
X39n0709_p0380c06║哉居士！為我買如是如是衣與我，為好故。若得衣者，
X39n0709_p0380c07║尼薩耆波逸提。
X39n0709_p0380c08║緣起。　此戒有二制：佛在舍衛國。有一比丘入城
X39n0709_p0380c09║乞食，聞居士夫婦共議辦價買衣與䟦難陀，還以
X39n0709_p0380c10║報之。䟦難陀問知其家，明日即往語云：若欲與我
X39n0709_p0380c11║衣者，當如是廣大作新好堅緻中我受持。居士譏
X39n0709_p0380c12║嫌，諸比丘聞知白佛。此初結戒也。是後居士自恣，
X39n0709_p0380c13║請比丘問言：大德！須何等衣？時比丘意疑不敢答。
X39n0709_p0380c14║復有居士欲為比丘作貴價衣，是比丘少欲知足，
X39n0709_p0380c15║不須大價衣，欲須不如者，亦意疑不敢隨意索。佛
X39n0709_p0380c16║言：若居士恣比丘所索，應答：自今聽諸比丘少欲
X39n0709_p0380c17║知足，索不如者。故加先不受自恣之語。是第二結
X39n0709_p0380c18║戒也。由強索好衣，因相觸惱，制斯學處，乃初篇妄
X39n0709_p0380c19║根本種類。
X39n0709_p0380c20║釋義，　文分三節。居士下，明私議辦衣。是比丘下，
X39n0709_p0380c21║明自往為好。若得衣下，結成所犯。律云居士、居士
X39n0709_p0380c22║婦如上（此是夫婦篤信，同心共議，以植福也）。衣價者，若金銀七寶等
X39n0709_p0380c23║（衣價而言辦者，辦謂備辦，預為貯畜之）。衣有十種，如上。求者，有二種：
X39n0709_p0380c24║一、求價，檀越與作大價衣，乃至增一錢十六分之
X39n0709_p0381a01║一分（西域一錢，此方準十六小錢。今云一分者，即一小錢也）。二、求衣，語居士
X39n0709_p0381a02║言：作如是廣長衣，乃至增一線。善哉居士者（此是讚勸
X39n0709_p0381a03║之詞，欲令彼所施者，愈更加其精妙）。如是如是衣者（謂廣大新好堅緻之衣也。堅謂
X39n0709_p0381a04║堅固，緻謂緻密厚實），為好故者（此顯今求無厭，正是作業之因心）。
X39n0709_p0381a05║結罪。　是中犯者，若比丘先不受自恣請，而往求
X39n0709_p0381a06║貴價廣大衣，若得者捨墮，　不得突吉羅。
X39n0709_p0381a07║此戒捨懺還衣等法，於作持中明。若捨竟不還等，
X39n0709_p0381a08║得罪如上。
X39n0709_p0381a09║此戒具三緣，方成本罪：一、有貪好心，二、自往求索，
X39n0709_p0381a10║三、所求已得。
X39n0709_p0381a11║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0381a12║突吉羅。是為犯。
X39n0709_p0381a13║隨開。　不犯者：先受自恣請而往求索。若知足減
X39n0709_p0381a14║少求。若從親里求。從出家人求。或為他求。或他為
X39n0709_p0381a15║己求。或不求自得。及最初未制戒等。是為不犯。
X39n0709_p0381a16║會採　僧祗律云：為好者，好有三種：一、知足好。若
X39n0709_p0381a17║與細衣時，便言：我須麤者。是名知足好。得者，捨墮。
X39n0709_p0381a18║　二、不知足好。若與麤衣時，便云：若與我麤衣者，
X39n0709_p0381a19║不中觸。我是貴人，應與我好衣。是名不知足好。得
X39n0709_p0381a20║者，捨墮。　三、麤知足好。若與細衣時，便言：我不用
X39n0709_p0381a21║是好衣，我是阿練若，如鹿在林中住空地。若與麤
X39n0709_p0381a22║者，足障寒熱風雨。是名麤知足好。若得，捨墮。（本律：知足
X39n0709_p0381a23║須不如者，聽其隨索。僧祇：與細索麤亦犯。然聽者，在檀越先自恣請時索，其衣尚未造。其犯者，在檀越衣
X39n0709_p0381a24║已成時，更索麤故。恐施主俛仰，情不得已，雖復與之，施心不喜。兩律開遮：一令息貪，制內而殄惡；一令息
X39n0709_p0381b01║譏，護外而增信。不無深意也。）
X39n0709_p0381b02║五分律云：從親里索好者，惡作罪。
X39n0709_p0381b03║薩婆多論云：若遣使書信、印信，突吉羅。　若親里
X39n0709_p0381b04║豐財多貨，從索無過；若貧者，突吉羅。　若先請檀
X39n0709_p0381b05║越豐有財物，勸令好作無過；若貧乏者，突吉羅。
X39n0709_p0381b06║　律攝云：未近圓時，已興方便；近圓之後，方始獲財。
X39n0709_p0381b07║若過價色量，求時惡作，入手捨墮。　若從天等乞，
X39n0709_p0381b08║或乞縷𦆠及小帛片等，無犯。
X39n0709_p0381b09║此戒大乘同制，即是惡求、多求、不慈愍眾生。
X39n0709_p0381b10║第九貪好共索戒
X39n0709_p0381b11║若比丘，二居士、居士婦與比丘辦衣價，持如是衣價
X39n0709_p0381b12║買如是衣與某甲比丘。是比丘先不受居士自恣請，
X39n0709_p0381b13║到二居士家作如是言：善哉！辦如是如是衣價與我，
X39n0709_p0381b14║共作一衣，為好故。若得衣者，尼薩耆波逸提。
X39n0709_p0381b15║釋義。　此戒緣起，亦由前人。其中所犯輕重，及捨
X39n0709_p0381b16║懺還衣，與夫不犯等，悉皆同前。但於二居士家，勸
X39n0709_p0381b17║令合作一衣，使得精好為異。
X39n0709_p0381b18║第十索衣過六反戒
X39n0709_p0381b19║若比丘，若王、若大臣、若婆羅門、若居士、若居士婦，遣
X39n0709_p0381b20║使為比丘送衣價：持如是衣價與某甲比丘。彼使人
X39n0709_p0381b21║至比丘所，語比丘言：大德！今為汝故，送是衣價受取。
X39n0709_p0381b22║是比丘應語彼使如是言：我不應受此衣價，我若須
X39n0709_p0381b23║衣，合時清淨當受。彼使語比丘言：大德！有執事人不？
X39n0709_p0381b24║須衣比丘應語言：有！若僧伽藍民、若優婆塞，此是比
X39n0709_p0381c01║丘執事人，常為諸比丘執事。時彼使往至執事人所，
X39n0709_p0381c02║與衣價已，還比丘所如是言：大德！所示某甲執事人，
X39n0709_p0381c03║我已與衣價。大德！知時往彼當得衣。須衣比丘當往
X39n0709_p0381c04║執事人所，若二反、三反為作憶念，應語言：我須衣。若
X39n0709_p0381c05║二反、三反為作憶念，若得衣者善；若不得衣，四反、五
X39n0709_p0381c06║反、六反在前默然立，若四反、五反、六反在前默然住，
X39n0709_p0381c07║得衣者善；若不得衣，過是求得衣者，尼薩耆波逸提。
X39n0709_p0381c08║若不得衣，從所得衣價處，若自往、若遣使往，語言：汝
X39n0709_p0381c09║先遣使持衣價與某甲比丘，是比丘竟不得衣，汝還
X39n0709_p0381c10║取，莫使失。此是時。
X39n0709_p0381c11║緣起。　佛在舍衛國給孤獨園。城中有一大臣，與
X39n0709_p0381c12║䟦難陀親友，遣使送衣價與之。䟦難陀即將使入
X39n0709_p0381c13║城，持衣價與親舊長者掌之。異時大臣問使人云：
X39n0709_p0381c14║我前遣持衣價與䟦難陀作衣，為我著不？報言：不
X39n0709_p0381c15║著。大臣便使索還衣價。䟦難陀聞已，即疾疾至彼
X39n0709_p0381c16║長者家索衣。時城中諸長者集會，先有制：不至者
X39n0709_p0381c17║罰錢五百。我今暫往赴之。大德小待！勿令我輸錢。
X39n0709_p0381c18║䟦難陀言：不得爾！先持衣價與我作衣。長者為作
X39n0709_p0381c19║衣竟，會坐已罷，輸錢五百。時彼長者及諸居士盡
X39n0709_p0381c20║共譏嫌。佛知為僧結戒，此是遮罪。由取不淨財、不
X39n0709_p0381c21║護他意，致生惱亂，制斯學處。
X39n0709_p0381c22║釋義，　文分六節。若王若大臣，乃至今為汝送衣
X39n0709_p0381c23║價受取等，明檀越遣使以送信施。是比丘應語彼
X39n0709_p0381c24║使如是言，乃至常為諸比丘執事等，明比丘持戒
X39n0709_p0382a01║不受錢寶。彼使至執事人所，乃至往彼當得衣等，
X39n0709_p0382a02║明付囑還報知時須衣。須衣比丘當往執事人所，
X39n0709_p0382a03║乃至四反五反六反，在前默然住，得衣者善等，明
X39n0709_p0382a04║依制索衣護他淨信。若不得衣過是求等，明違制
X39n0709_p0382a05║過索犯本戒體。若不得衣，從所得衣價處，乃至此
X39n0709_p0382a06║是時等，明不失信施告主知取。律云：王大臣如上。
X39n0709_p0382a07║婆羅門者，有生婆羅門（生者謂是梵天苗裔，乃五天竺國之貴姓，餘國所無，
X39n0709_p0382a08║是故五印土皆號曰天方也）、居士者（除國王大臣在家貴人是）。遣使為比丘
X39n0709_p0382a09║送衣價者（謂遣男女及黃門等為使　衣價，謂持金銀七寶貝齒等以為衣直），持如
X39n0709_p0382a10║是衣價與某甲比丘者（乃檀越示其使者自樂敬供之人，與即施也），我
X39n0709_p0382a11║不應受此衣價者（律攝云：苾芻法不受畜金銀寶等，及穀粟米豆、村園奴婢、牛羊
X39n0709_p0382a12║車乘，此金銀寶等僧伽應受。若田地園圃亦合眾畜，應與寺家淨人及餘俗人，計分徵課以供僧伽）。我
X39n0709_p0382a13║若須衣，合時清淨當受者（合時，謂合比丘須用衣時，或佛開許比丘聽畜
X39n0709_p0382a14║之時。　清淨，謂不違世尊禁制，及無諸障難。若堪可受時，我當納取以成衣守持也）。若僧伽
X39n0709_p0382a15║藍民、若優婆塞，此是比丘執事人，常為比丘執事
X39n0709_p0382a16║者（謂伽藍民，即寺家淨人，緣從波斯匿王所施，不應王差，常為僧伽執作眾務。紿事比丘者，　優
X39n0709_p0382a17║婆塞，此云近事男，謂皈依三寶、受持五禁，堪能親近承事眾僧，願為比丘執事人者）。彼使往
X39n0709_p0382a18║至執事人所者（謂彼使往至如比丘所示人處，以衣價付之，囑令合時當買清淨衣，
X39n0709_p0382a19║與彼比丘著持也）。大德知時，往彼當得衣者（謂彼使付衣價已，還比丘
X39n0709_p0382a20║所報言：大德自知須用衣時，往彼某甲執事人所，當得如法淨衣也）。須衣比丘，當往
X39n0709_p0382a21║執事人所者（謂此比丘欲須衣時，當徐徐至彼所付衣價人所）。若二反、三
X39n0709_p0382a22║反為作憶念，應語言：我須衣者（謂二、三往返出言，令彼執事人自憶
X39n0709_p0382a23║念。憶念者，約於某月日方為作衣也）。彼執事人若在家、若在市（買賣之所
X39n0709_p0382a24║曰市）、若在作處（謂作眾務等處），語言：我今須衣，與我作衣。是
X39n0709_p0382b01║為作憶念（釋文之巧，略其初反，但云二、三）。若二反、三反為作憶念，
X39n0709_p0382b02║若得衣者善者（謂稱自求心，令他悅辦，不假餘索也）。若不得衣，四反、
X39n0709_p0382b03║五反、六反在前默然立者，彼執事人若在家、若在
X39n0709_p0382b04║市、若在作處，至彼前默然而住。若彼執事人問言：
X39n0709_p0382b05║汝何在此立？比丘報言：汝自知之。若執事人言：我
X39n0709_p0382b06║不知。若有餘人知者，當語言：彼人知之（所言餘人知者，凡比
X39n0709_p0382b07║丘若以物委寄他人，或同行者借衣著用時，必語一人知之，於後索取有證，免致鬬諍，是佛慈訓）。若
X39n0709_p0382b08║比丘作一語破，二反默然；作二語破，四反默然；作
X39n0709_p0382b09║三語破，六反默然（三反憶念之後，復聽六反默然索衣。若作一反語索，則准二反
X39n0709_p0382b10║默然，乃至三反語索，則准六反默然，更不得再默索衣。言破者，謂壞世尊六默之正制也）。
X39n0709_p0382b11║結罪。　是中犯者，若比丘過三反語索、過六反默
X39n0709_p0382b12║然立，得衣者，捨墮。
X39n0709_p0382b13║此戒捨懺還衣等法，於作持中明。若捨衣竟不還
X39n0709_p0382b14║等，得罪如上。
X39n0709_p0382b15║此戒具四緣，方成本罪：一、心存貪取。二、不護他心。
X39n0709_p0382b16║三、違制過索。四、衣已入手。
X39n0709_p0382b17║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0382b18║突吉羅。是為犯。
X39n0709_p0382b19║隨開。　不犯者：三反語索得衣；六反默然立得衣；
X39n0709_p0382b20║若不得衣，從所得衣價處，若自往，若遣使往，語言：
X39n0709_p0382b21║汝先遣使與某甲比丘衣，是比丘竟不得，可還取，
X39n0709_p0382b22║莫使失。若言：我不須。即相布施，是比丘應以時輭
X39n0709_p0382b23║語方便索衣。若為作波利迦羅故與（謂彼人故意作碎雜衲衣
X39n0709_p0382b24║而與之），方便索得者，及最初未制戒等，是為不犯。
X39n0709_p0382c01║會採　僧祗律云：三反往索，六反默住時，或緩期，
X39n0709_p0382c02║或急期。云何緩急？若比丘至檀越所索衣時，語言：
X39n0709_p0382c03║長壽！與我衣直（西域凡諸比丘稱呼檀越，皆云長壽）。答言：尊者！更一
X39n0709_p0382c04║月來。比丘滿一月往索。若檀越復言：更一月來。比
X39n0709_p0382c05║丘仍滿一月復往索。若復言：更一月來。比丘又滿
X39n0709_p0382c06║一月復往索。過三月已，不得復索。　若言：半月來。
X39n0709_p0382c07║過三半月不得復索。　若言：十日。若言：五日、四日、
X39n0709_p0382c08║三日、二日、一日，乃至須臾（此謂急期也）。若過三半月，乃
X39n0709_p0382c09║至三須臾，不得復索。　六反往默時，檀越言：我知
X39n0709_p0382c10║尊者往意，更一月來。滿一月復往默然住。如是滿
X39n0709_p0382c11║六月往默然已，不得復往。　若言半月、若言十日
X39n0709_p0382c12║乃至須臾、若滿六半月乃至六須臾已，不得復往
X39n0709_p0382c13║默然。齊幾名默然住？時如人入庫取物著店上頃、
X39n0709_p0382c14║又如裹襆物頃，即應去。　若比丘方便現行相，持
X39n0709_p0382c15║衣鉢鍚杖水瓶過寄物人前，若彼人問言：尊者欲
X39n0709_p0382c16║那去？答言：欲去。先送物主邊，語令自知此物莫使
X39n0709_p0382c17║失。受寄者言：久已辦物，不須復往。即時與物，比丘
X39n0709_p0382c18║取者捨墮。　若不作方便道由彼前，彼人如上問，
X39n0709_p0382c19║比丘如上答，與物取者無罪。　若受寄者言：任意
X39n0709_p0382c20║去。設能破我，如破多羅樹，亦不與汝一錢（此樹斷即死，顯
X39n0709_p0382c21║死也不與）。比丘爾時應到物主邊，語令自知此物莫使
X39n0709_p0382c22║失。若是物主言：我先施。比丘隨方便更索。比丘爾
X39n0709_p0382c23║時得如前三反語索、六反默然住。
X39n0709_p0382c24║十誦律云：若六反默立不得衣，是比丘語衣主已，
X39n0709_p0383a01║有餘因緣到執事人處。若問：何故來？答言：我有餘
X39n0709_p0383a02║事故來。若言：持是衣去？答言：我已語衣主，汝自往
X39n0709_p0383a03║共分了。若言：但持衣去，我自解語。衣主爾時受衣
X39n0709_p0383a04║持去，無犯。
X39n0709_p0383a05║善見律云：若不口語索，得十二默然求。若一語索，
X39n0709_p0383a06║破二默然；二語索，破四默然；乃至六語索，破十二
X39n0709_p0383a07║默然。　若使者付執事人衣直已，不報比丘，比丘
X39n0709_p0383a08║不得就執事人求索衣。若得衣，突吉羅。
X39n0709_p0383a09║根本律云：若苾芻遣使報已，彼執事人來作是語：
X39n0709_p0383a10║聖者！可受此衣價。苾芻應報言：此衣價我已捨訖，
X39n0709_p0383a11║汝當還彼送衣來處。如是報者善，若取衣者捨墮。
X39n0709_p0383a12║　若執事人言：聖者！可受此衣價。彼之施主，我共
X39n0709_p0383a13║平章，令其心喜。若如是者，取衣無犯。
X39n0709_p0383a14║此戒大乘同學以護譏嫌增他淨信。
X39n0709_p0383a15║第十一乞綿作具戒
X39n0709_p0383a16║若比丘，雜野蠶綿作新臥具，尼薩耆波逸提。
X39n0709_p0383a17║緣起。　佛在曠野國。時六羣比丘作新野蠶綿臥
X39n0709_p0383a18║具，彼索未成綿，或索已成綿，或索已染，或索未染，
X39n0709_p0383a19║或新或故者，至養蠶家語言：我等須綿。報言：小待，
X39n0709_p0383a20║須蠶熟時來。六羣比丘在邊住待，看彼曝繭。時蠶
X39n0709_p0383a21║蛹作聲，居士譏嫌。諸比丘聞知，白佛結戒：此是性
X39n0709_p0383a22║罪，由殺諸生命，增長貪求，廢自善品，損他正信，制
X39n0709_p0383a23║斯學處。乃初篇殺根本種類。
X39n0709_p0383a24║釋義　律云：雜者，若劫貝、若拘遮羅、乳葉草、若芻
X39n0709_p0383b01║摩、若麻、野蠶。綿者（僧祇律云：憍奢耶有二種：一者生細絲也，二者作紡絲也）。作
X39n0709_p0383b02║新臥具者（根本律云：新有二種：一謂新造，二謂新得。此中取新造臥具者，氈褥也。此有二
X39n0709_p0383b03║種：一者貯褥，二者衧成，皆不聽用。　薩婆多論云：以綿作衣，此有二種：一擘綿布貯，如作氈法；二以綿作
X39n0709_p0383b04║縷，織以成衣。作此二衣，名作敷具。敷具者，非獨臥具，乃衣之都名也）。
X39n0709_p0383b05║結罪。　是中犯者，若比丘自用雜野蠶綿作新臥
X39n0709_p0383b06║具，成者捨墮，　作而不成者突吉羅。　若語他人
X39n0709_p0383b07║作，成者捨墮，　作而不成突吉羅。　若為他作，成
X39n0709_p0383b08║不成盡突吉羅。
X39n0709_p0383b09║此應捨。是中捨者，若以斤斧細斬和泥，若塗壁、若
X39n0709_p0383b10║塗埵。
X39n0709_p0383b11║此戒具三緣，方成本罪：一、情存貪愛，二、心無慈愍，
X39n0709_p0383b12║三、臥具已成。
X39n0709_p0383b13║兼制。　比丘尼，突吉羅（同制、不同學）。式叉摩那、沙彌、沙
X39n0709_p0383b14║彌尼，突吉羅。是為犯。
X39n0709_p0383b15║隨開　不犯者：若得已成，若以斧剉斬和泥塗壁
X39n0709_p0383b16║埵，及最初未制戒等，是為不犯。
X39n0709_p0383b17║會採。　僧祗律云：若作三衣，若經，若緯，若中，若邊，
X39n0709_p0383b18║若間紃，若緣，若褋，若補。作成，捨墮；受用，越毗尼罪。
X39n0709_p0383b19║　應僧中捨，僧不應還，亦不得餘用。正得敷地，及
X39n0709_p0383b20║作遮向簾、帳、幔。
X39n0709_p0383b21║五分律云：應捨與僧，不得捨與餘人。僧以敷地或
X39n0709_p0383b22║敷牀座，除捨褥比丘，餘一切僧隨次坐臥。雖不使
X39n0709_p0383b23║人作他施而受，亦捨墮。
X39n0709_p0383b24║此戒本律制嚴，而無僧中捨法，名曰自壞捨。自壞
X39n0709_p0383c01║捨者，以斧斬壞臥具之時，貪愛業心隨斧下斷，令
X39n0709_p0383c02║永不復興，故名自壞捨。僧祗雖許捨入僧中，聽眾
X39n0709_p0383c03║畜用，然用中之別，未顯五分。唯除捨褥人，餘隨坐
X39n0709_p0383c04║臥，則剪除貪愛，惜護檀施，事義了然。故今捨法，宜
X39n0709_p0383c05║准五分。南山云：犯過衣財，如律所斷，或永棄捨，或
X39n0709_p0383c06║永入僧。葢斯之謂於作持中明。
X39n0709_p0383c07║此戒大乘為利攝眾生，故聽得畜，但不得自用，當
X39n0709_p0383c08║護慈體，廣運悲心。
X39n0709_p0383c09║引證。　緇門警訓引央掘經云：繒綿皮物，若展轉
X39n0709_p0383c10║來離殺者手，施持戒人不應受者，是比丘法。若受
X39n0709_p0383c11║者，非悲不破戒。
X39n0709_p0383c12║涅槃經云：皮革履屣，憍奢耶衣，如是衣服，悉皆不
X39n0709_p0383c13║畜，是正經律。
X39n0709_p0383c14║楞嚴經云：若諸比丘不服東方𮈔綿絹帛，及此土
X39n0709_p0383c15║靴履裘毳、乳酪醍醐，如是比丘於世真脫，酬還宿
X39n0709_p0383c16║債，不遊三界。何以故？服其身分，皆為彼緣。
X39n0709_p0383c17║附考。　資持記云：已前律制，但據蠶家。大教轉來，
X39n0709_p0383c18║不許受用。乃知聲聞行劣，但取離非。菩薩慈深，遠
X39n0709_p0383c19║推來處。離殺者手，無非殺來。足踏（坐具也）、身披（三衣也），
X39n0709_p0383c20║皆霑業分。非大士可忍，豈比丘所宜？請考經文，少
X39n0709_p0383c21║懷信仰。廣敘利害，見章服儀。離殺手者，非蠶家故，
X39n0709_p0383c22║不受者應法。大小俱順，故受者非悲。違大順小，故
X39n0709_p0383c23║小從大出。望制雖順，約義還違。故知持戒行慈，方
X39n0709_p0383c24║符聖旨。縱情受用，全乖道儀。故章服儀云：且自非
X39n0709_p0384a01║悲之語，終為永斷之言。據此為論，頗彰深切。次引
X39n0709_p0384a02║涅槃，乃終窮囑累，決了正教。明文制斷，何得遲疑？
X39n0709_p0384a03║據僧傳中所敘，南嶽、道休二師，不衣綿帛，並服艾
X39n0709_p0384a04║絮。故南山律師云：佛法東漸，幾六百載。唯斯衡嶽，
X39n0709_p0384a05║慈行可歸。
X39n0709_p0384a06║第十二黑毛作具戒
X39n0709_p0384a07║若比丘，以新純黑羺羊毛作新臥具者，尼薩耆波逸
X39n0709_p0384a08║提。
X39n0709_p0384a09║緣起。　佛在毗舍離城獼猴江側樓閣講堂。諸離
X39n0709_p0384a10║車子多行邪婬，以純黑羊毛作氈被體，夜行使人
X39n0709_p0384a11║不見。時六羣比丘效而作之，諸離車語言：我等為
X39n0709_p0384a12║婬欲故作，汝等作此何為耶？諸比丘聞已白佛。佛
X39n0709_p0384a13║故為僧結戒，由愛上色，復求細軟，廢業長貪，遮無
X39n0709_p0384a14║利益，故制斯學處。
X39n0709_p0384a15║釋義　律云：純黑者，或生黑，或染黑。羺羊毛者（羺，耨
X39n0709_p0384a16║平聲。羺䍲，乃胡羊之名。其毛最軟極細，如此方羔羊之絨毛也。䍲，音倪。　薩婆多論云：此國黑羊毛貴，故
X39n0709_p0384a17║不聽。黑羊毛作衣法，亦有二種：一、以黑羊毛擇治，布貯作細氊；二、作縷織成作衣。此二種衣，盡名敷具。此
X39n0709_p0384a18║羊毛得作三衣，盡中受持）。
X39n0709_p0384a19║結罪。　是中犯者，若比丘自以純黑羺羊毛作新
X39n0709_p0384a20║臥具，成者捨墮，　作而不成者突吉羅。　若教他
X39n0709_p0384a21║人作，成者捨墮，　作而不成突吉羅。　若為他作，
X39n0709_p0384a22║成不成皆突吉羅。
X39n0709_p0384a23║此戒捨懺還臥具等法，作持中明於僧中捨臥具
X39n0709_p0384a24║竟，若不還、若教莫還、若作淨施、若遣與人、若數數
X39n0709_p0384b01║敷壞者，盡突吉羅。
X39n0709_p0384b02║此戒具三緣方成本罪：一、有貪慢心，二、是純黑羺
X39n0709_p0384b03║毛，三、作具已成。
X39n0709_p0384b04║兼制。　比丘尼，突吉羅（同制、不同學）。式叉摩那、沙彌、沙
X39n0709_p0384b05║彌尼，突吉羅。是為犯。
X39n0709_p0384b06║隨開。　不犯者：若得已成者，若割截壞，若細薄揲
X39n0709_p0384b07║作兩重，若以作褥，若作枕，若作方小坐具，若作臥
X39n0709_p0384b08║氈，或作襯鉢內氈，或作剃刀囊，或作帽，或作襪，及
X39n0709_p0384b09║最初未制戒等，是為不犯。
X39n0709_p0384b10║會採　根本律云：苾芻撩理羊毛時，若於一片、若
X39n0709_p0384b11║於小團、若大聚、或披、或擘、或以弓彈而作敷具，作
X39n0709_p0384b12║時惡作罪，竟時得捨墮。
X39n0709_p0384b13║薩婆多論云：若以駝毛、羖羊毛、牛毛、若芻麻衣、劫
X39n0709_p0384b14║貝衣、褐衣、欽婆羅衣合作者，皆突吉羅。作衣下至
X39n0709_p0384b15║四肘，捨墮。
X39n0709_p0384b16║十誦律云：若為塔作，為僧作，不犯。
X39n0709_p0384b17║此戒大乘同學義，如野蠶臥具。
X39n0709_p0384b18║第十三減分作具戒
X39n0709_p0384b19║若比丘，作新臥具，應用二分純黑羊毛、三分白、四分
X39n0709_p0384b20║牻。若比丘，不用二分黑、三分白、四分牻作新臥具者，
X39n0709_p0384b21║尼薩耆波逸提。
X39n0709_p0384b22║緣起。　佛在舍衛國祗園精舍。時六羣比丘以純
X39n0709_p0384b23║白羊毛作新臥具，諸居士皆譏嫌，謂沙門釋子似
X39n0709_p0384b24║王若大臣（西域國風，唯王及大臣長者，著上好貴價細白疊衣，以表尊貴，餘無敢著）。諸
X39n0709_p0384c01║比丘聞知白佛，結戒亦同前。由愛上色等，制斯學
X39n0709_p0384c02║處。
X39n0709_p0384c03║釋義，　文分二節。作新臥具下，明其正制。若比丘，
X39n0709_p0384c04║不用下，結成違犯。律云：白者，或生白，或染令白。牻
X39n0709_p0384c05║色者，頭上毛、耳毛、脚毛，若餘牻色毛。（牻音茫，雜毛也。　律攝云：
X39n0709_p0384c06║頭、足、腹毛。由頭、足、腹是行動處，毛麤惡故。）若作四十鉢羅臥具者，二十
X39n0709_p0384c07║鉢羅純黑，十鉢羅白，十鉢羅牻。（十誦律云：一鉢羅四兩。立世毗曇論
X39n0709_p0384c08║云：一波羅一兩。或稱之大小，故譯不同。今准十誦，則四十鉢羅重十斤，應用五斤黑，二斤半白，二斤半牻。）
X39n0709_p0384c09║若作三十鉢羅、二十鉢羅臥具者，准此斤兩，以黑
X39n0709_p0384c10║色兩分，白、牻各一分。（此據黑者難得，白者次難，牻者易求故。又黑、白是細軟貴
X39n0709_p0384c11║物，長自恣情。牻者體麤，原非貴價，不增己欲也。）
X39n0709_p0384c12║結罪。　是中犯者，若不以二分黑、三分白、四分牻
X39n0709_p0384c13║自作新臥具，成者捨墮，　作不成突吉羅。　若使
X39n0709_p0384c14║他人作，成捨墮，　作不成突吉羅。　若為他人作，
X39n0709_p0384c15║成不成皆突吉羅。
X39n0709_p0384c16║此戒捨懺還臥具等法，於作持中明。若捨竟不還
X39n0709_p0384c17║等，得罪如上。
X39n0709_p0384c18║此戒具三緣方成本罪：一、有愛好心，二、分兩違教，
X39n0709_p0384c19║三、作具已成。
X39n0709_p0384c20║兼制。　比丘尼，突吉羅（同制、不同學）。式叉摩那、沙彌、沙
X39n0709_p0384c21║彌尼，突吉羅。是為犯。
X39n0709_p0384c22║隨開　不犯者：若依制作；若白不足，以牻足之；若
X39n0709_p0384c23║作純牻者；若得已成者；若割截；若作壞色；若作枕、
X39n0709_p0384c24║氈、褥，及最初未制戒等，是為不犯。
X39n0709_p0385a01║會採。　僧祗律云：多用黑毛而作等想，等用作減
X39n0709_p0385a02║想而更益，若自作，若使人作，成者，捨墮；受用，越毗
X39n0709_p0385a03║尼罪。　多用白毛而作等想，等用作減想而更益，
X39n0709_p0385a04║得罪亦爾。　少用下毛（即牻毛也）而作等想，得罪亦爾。
X39n0709_p0385a05║十誦律云：用黑者，乃至多一兩，捨墮；　用白者，乃
X39n0709_p0385a06║至多一兩，突吉羅；　用牻者，乃至減一兩，捨墮。
X39n0709_p0385a07║　律攝云：或黑者易得，餘色難求，斤數減增，並成無
X39n0709_p0385a08║犯。（此約地土所產，觀境隨開。）
X39n0709_p0385a09║此戒大乘同學，外息世譏，內護僧制故。
X39n0709_p0385a10║第十四減年作具戒
X39n0709_p0385a11║若比丘，作新臥具，持至六年、若減六年，不捨故更作
X39n0709_p0385a12║新者，除僧羯磨，尼薩耆波逸提。
X39n0709_p0385a13║緣起。　此戒有二制：佛在舍衛國。時六羣比丘嫌
X39n0709_p0385a14║臥具或重或輕、或薄或厚，不捨故更作新者，彼如
X39n0709_p0385a15║是常營求臥具藏積眾多。知足比丘白佛，此初結
X39n0709_p0385a16║戒也。後時一比丘得乾痟病，為小因緣欲遊人間，
X39n0709_p0385a17║彼思：世尊結戒，臥具持至六年，若減六年不捨故
X39n0709_p0385a18║更作新即犯戒。我有糞掃臥具，重不堪持，行當云
X39n0709_p0385a19║何？諸比丘白佛，佛聽僧與彼白二羯磨作新臥具
X39n0709_p0385a20║故，如除僧羯磨之語。此第二結戒也。為遮不樂用
X39n0709_p0385a21║故愛新好者，制斯學處。
X39n0709_p0385a22║釋義，　文分三節：作新臥具，持至六年，此明創制。
X39n0709_p0385a23║若減六年，不捨故，更作新者，結成所犯。除僧羯磨，
X39n0709_p0385a24║此明隨開。減六年者（僧祗律云：不滿六夏也。　根本律云：雖情不樂，應持滿六
X39n0709_p0385b01║年。）
X39n0709_p0385b02║結罪。　是中犯者，若比丘減六年，不捨故更作新
X39n0709_p0385b03║臥具，成者捨墮，　作而不成突吉羅。　若使他人
X39n0709_p0385b04║作，成者捨墮，　作而不成突吉羅。　若為他人作，
X39n0709_p0385b05║成不成皆突吉羅。
X39n0709_p0385b06║此戒捨懺還臥具，及與羯磨作具等法，於作持中
X39n0709_p0385b07║明。若捨臥具竟不還等，得罪如上。
X39n0709_p0385b08║此戒具足四緣，方成本罪：一、有貪畜心。二、持不滿
X39n0709_p0385b09║年。三、非羯磨聽許。四、作已成。
X39n0709_p0385b10║兼制。　比丘尼，突吉羅（同制、不同學）。式叉摩那、沙彌、沙
X39n0709_p0385b11║彌尼，突吉羅。是為犯。
X39n0709_p0385b12║隨開　不犯者：僧聽。及滿六年減六年捨故作新
X39n0709_p0385b13║者。若復無更自作（謂無故者或失或壞等緣）。若他作與。若得已
X39n0709_p0385b14║成者。及最初未制戒等。是為不犯。
X39n0709_p0385b15║會採。　僧祗律云：故氈現前，若捨，更作，犯（氈即臥具）。故
X39n0709_p0385b16║氈現前，不捨，作，亦犯。　故氈不現前，若捨，作，亦犯。
X39n0709_p0385b17║　故氈不現前，不捨，作，新成，皆捨墮。　受用，越毗
X39n0709_p0385b18║尼罪。
X39n0709_p0385b19║根本律云：若苾芻於此年中作新敷具，即於此歲
X39n0709_p0385b20║更復造餘，造第二時得惡作罪，成犯捨墮。初造者
X39n0709_p0385b21║無犯。　雖非同年，於第二歲更作餘褥，如是三四
X39n0709_p0385b22║乃至五年更造新者，得罪同前。　若於此年中造
X39n0709_p0385b23║新敷具，未了更復造餘，若俱了時云：我持前捨棄
X39n0709_p0385b24║於後，或可持後捨棄於前。後犯捨墮，先造無犯。
X39n0709_p0385c01║若初作未了，於第二年乃至三、四、五年，若俱了時
X39n0709_p0385c02║捨持，前後得罪亦如是。
X39n0709_p0385c03║善見律云：除僧羯磨者，若病未差，得隨意作；若病
X39n0709_p0385c04║差已更發，不須更羯磨，得用先羯磨。
X39n0709_p0385c05║僧祗律云：是老病比丘僧羯磨已，應當自疏記失
X39n0709_p0385c06║受持故氈年月日數，病差已還受持。此故氈從前
X39n0709_p0385c07║滿六年，若是比丘病差不還補，六年捨墮。
X39n0709_p0385c08║此戒大乘同學愛惜信施，降伏貪愛故。
X39n0709_p0385c09║附考　根本律云：佛在曠野林住處（即曠野國），是時嚴
X39n0709_p0385c10║風勁急，苾芻患寒。知事諸人所有敷具皆六年持，
X39n0709_p0385c11║由制戒故不敢造新，由忍寒故所有營作悉皆停
X39n0709_p0385c12║息。佛知已告阿難言：凡諸知事營作苾芻畜其敷
X39n0709_p0385c13║具，雖未滿六年不免寒者，彼苾芻應從僧伽乞六
X39n0709_p0385c14║年內更作敷具，聽僧伽與彼白二羯磨。若其僧伽
X39n0709_p0385c15║體知彼人是可信者，即與其法，或令持舊敷具來
X39n0709_p0385c16║至僧中。若太長者即應截却，若太短者以毛添之，
X39n0709_p0385c17║太寬太狹准事撩理。若有破處應將毛補，若皆破
X39n0709_p0385c18║碎不堪修補者，僧應與法作白羯磨。
X39n0709_p0385c19║第十五不貼作具戒
X39n0709_p0385c20║若比丘，作新坐具，當取故者縱廣一磔手貼著新者
X39n0709_p0385c21║上，壞色故。若作新坐具，不取故者縱廣一磔手貼著
X39n0709_p0385c22║新者上，用壞色故，尼薩耆波逸提。
X39n0709_p0385c23║緣起。　佛在舍衛國給狐獨園。時世尊遣人請食。
X39n0709_p0385c24║諸佛常法，諸比丘受請後，徧行諸房，見故坐具處
X39n0709_p0386a01║處狼籍，無人取攝。乃令諸比丘作新坐具，取故者
X39n0709_p0386a02║縱廣一磔手，貼著新者上，以壞色故。六羣比丘不
X39n0709_p0386a03║依佛教，世尊種種呵責已，與僧結戒。為欲遮其輕
X39n0709_p0386a04║賤心故，制斯學處。
X39n0709_p0386a05║根本律云：世尊有因緣不赴請處，遣人請食：一、為
X39n0709_p0386a06║宴默而居；二、為諸天說法；三、為觀察病者；四、為看
X39n0709_p0386a07║諸臥具；五、為苾芻制戒。
X39n0709_p0386a08║僧祗律云：世尊以五事利益故，五日一按行僧房：
X39n0709_p0386a09║一者、聲聞弟子不著有為事不？二者、不著世俗言
X39n0709_p0386a10║論不？三者、不著睡眠，妨行道不？四者、觀病比丘不？
X39n0709_p0386a11║五者、為年少出家比丘，見如來威儀庠序，起歡喜
X39n0709_p0386a12║心。
X39n0709_p0386a13║釋義，　文分二節：若作新坐具，當取故者下，明其
X39n0709_p0386a14║正制；若作新坐具，不取故者下，結成所犯。律云：作
X39n0709_p0386a15║新坐具時，若故坐具未壞，未有穿孔，當取浣染治，
X39n0709_p0386a16║牽挽令舒，裁割取縱廣一磔手，帖新者上，若貼邊，
X39n0709_p0386a17║若中央，壞色故（根本律云：為壞色者，欲令受用時得其堅牢故。　坐具者，謂坐時或
X39n0709_p0386a18║臥時，敷以坐臥，亦云隨坐衣。為護身、護衣、護臥具故，聽畜之。梵語謂之尼師壇，亦云尼師但那也）。
X39n0709_p0386a19║結罪。　是中犯者，不取故者帖新者上，用壞色故
X39n0709_p0386a20║而更作新坐具，成者捨墮，　作而不成突吉羅。
X39n0709_p0386a21║　若令他作，成捨墮，　作不成突吉羅。　若為他作，
X39n0709_p0386a22║成不成皆突吉羅。
X39n0709_p0386a23║此戒捨懺還坐具等法，於作持中明。若捨竟不還
X39n0709_p0386a24║等，得罪如上。
X39n0709_p0386b01║此戒具三緣，方成本罪：一、恣縱貪愛，二、違制不貼，
X39n0709_p0386b02║三、作新已成。
X39n0709_p0386b03║兼制。　比丘尼，突吉羅（同制、不同學）。式叉摩那、沙彌、沙
X39n0709_p0386b04║彌尼，突吉羅。是為犯。
X39n0709_p0386b05║隨開　不犯者：裁取故者帖新者上，壞色故，若彼
X39n0709_p0386b06║自無得更作新者，若他為作，若得已成者，若純故
X39n0709_p0386b07║者作，及最初未制戒等，是為不犯。
X39n0709_p0386b08║會採　根本。律云：若以故者徧覆新者，若總破碎
X39n0709_p0386b09║不堪補貼，新者無犯。　時諸苾芻不將坐具向餘
X39n0709_p0386b10║處宿，謂犯離衣。佛言：我制苾芻不應輙離三衣而
X39n0709_p0386b11║宿，非謂坐具。然諸苾芻不應故心而不持去，忘念
X39n0709_p0386b12║者無犯。　苾芻不應無坐具輙出外行，違者越毗
X39n0709_p0386b13║尼罪。
X39n0709_p0386b14║十誦律云：不應受單尼師壇（單作則不堪久用，以減施福故），不應
X39n0709_p0386b15║離尼師壇宿。
X39n0709_p0386b16║勒伽論云：若離宿不須捨，但作突吉羅悔過。
X39n0709_p0386b17║律攝云：尼師但那應兩重作疊為三分，應截斷作
X39n0709_p0386b18║葉，與三衣葉同。
X39n0709_p0386b19║此戒大乘同學。
X39n0709_p0386b20║引證。　善見律云：故者下，至一經坐，是名故也。四
X39n0709_p0386b21║邊隨取一邊，或方或圓，取帖新者上；若不能帖細，
X39n0709_p0386b22║擗雜新者上亦得。
X39n0709_p0386b23║戒因緣經云：取故者，緣四邊以亂其色。
X39n0709_p0386b24║薩婆多論云：取故敷具最長者，廣中取一磔手長
X39n0709_p0386c01║裂，隨廣狹分作緣，周帀緣之。
X39n0709_p0386c02║五分律云：取故者，貼新坐具四角。
X39n0709_p0386c03║附考。　詳稽諸部作尼師壇，令以故者緣於四邊、
X39n0709_p0386c04║帖於四角，葢為壞色去好故、堅牢久用故、為護身
X39n0709_p0386c05║衣臥具故、為止貪重惜信施故。今時作具皆取雜
X39n0709_p0386c06║色新財，緣帖四邊四角者，愈增貪好之心、過費信
X39n0709_p0386c07║施之物，況復妄謂四角而為四天王耶？
X39n0709_p0386c08║南海寄歸內法傳云：禮拜敷具，五天所不見行。然
X39n0709_p0386c09║律制所須者，但擬眠臥之時，護他氈席。若用他物，
X39n0709_p0386c10║新故並須安替（代也）。如是己物，故則不須，勿令污染，
X39n0709_p0386c11║虧損信施，非為禮拜。南海諸僧，人持一布，長三五
X39n0709_p0386c12║尺，疊若食巾，禮拜用替。膝頭行時，塔在肩上。西國
X39n0709_p0386c13║苾芻來見，咸皆莞爾而笑也（文）。准寄歸所論，疑是
X39n0709_p0386c14║五竺邊僧，昔時先入華夏，訛規遺效，久習成風。倘
X39n0709_p0386c15║入叢林，不免隨眾。要知展具禮拜，非律正制。若作
X39n0709_p0386c16║敬重法衣想，庶宥違教之愆。原夫禮拜，意在自卑，
X39n0709_p0386c17║以表至敬，理無敷具盛體而自重也。然更有無慚
X39n0709_p0386c18║之輩，揀好紬綾，配色衒美，而令侍者展敷撩衣，以
X39n0709_p0386c19║禮大聖。若此乃慢上惑愚，其罪何以逃之？
X39n0709_p0386c20║第十六遠持羊毛戒
X39n0709_p0386c21║若比丘，道路行得羊毛，若無人持，得自持乃至三由
X39n0709_p0386c22║旬；若無人持，自持過三由旬，尼薩耆婆逸提。
X39n0709_p0386c23║緣起。　佛在舍衛國給孤獨園。時䟦難陀道路行，
X39n0709_p0386c24║多得羊毛貫杖頭上擔行。諸居士見皆共嫌貴言：
X39n0709_p0387a01║沙門釋子云何販賣羊毛？諸比丘聞已白佛結戒，
X39n0709_p0387a02║因譏嫌故制斯學處。
X39n0709_p0387a03║釋義。　文分二節：在道路行，得羊毛下，明其正制。
X39n0709_p0387a04║若無人持，自持過三由旬下，結成所犯。律云：若在
X39n0709_p0387a05║道路行，若在住處，得羊毛，須者應取（或他施得，或糞掃得）。若
X39n0709_p0387a06║無人持（謂無淨人及餘白衣），得自持乃至三由旬（大約百里之途）。若
X39n0709_p0387a07║有人持，應語被人言：我有此物，當助我持。乃至彼
X39n0709_p0387a08║比丘於中間不得助持（謂既有淨人為持，比丘自不得於中路復助彼持而
X39n0709_p0387a09║輕僧體）。
X39n0709_p0387a10║結罪。　是中犯者，若比丘自持過三由旬，捨墮。
X39n0709_p0387a11║令餘人持，若於中間助持，突吉羅。
X39n0709_p0387a12║若令比丘尼持過三由旬，突吉羅。　若令式叉摩
X39n0709_p0387a13║那、沙彌、沙彌尼持過三由旬，突吉羅。　除羊毛，若
X39n0709_p0387a14║持一切草、葉、麻等過三由旬，突吉羅。　若復擔餘
X39n0709_p0387a15║物著杖頭行者，突吉羅。
X39n0709_p0387a16║此戒捨懺還羊毛等法，於作持中明。若捨竟不還
X39n0709_p0387a17║等，得罪如上。
X39n0709_p0387a18║此戒具三緣，方成本罪：一、是羊毛，二、自持過制，三、
X39n0709_p0387a19║心有貪著。
X39n0709_p0387a20║兼制。　比丘尼，突吉羅（同制、不同學）。式叉摩那、沙彌、沙
X39n0709_p0387a21║彌尼，突吉羅。是為犯。
X39n0709_p0387a22║隨開。　不犯者：若持至三由旬。若減三由旬。若有
X39n0709_p0387a23║人與持中間更不助擔。若使比丘尼及下三眾擔
X39n0709_p0387a24║三由旬。若擔毳裝（獸毛褥細者）毳繩。若擔頭項脚毛。若
X39n0709_p0387b01║作帽。若作裹革屣及最初未制戒等。是為不犯。
X39n0709_p0387b02║會採。　僧祗律云：若比丘持羊毛著道，行至一由
X39n0709_p0387b03║延，有所忘還取，取已還至本處，即滿三由延，不得
X39n0709_p0387b04║復過，過者捨墮。　若一由延半忘物得還，還已不
X39n0709_p0387b05║得復去，去者捨墮。　若直行齊三由延，過一脚越
X39n0709_p0387b06║毗尼罪，過兩脚捨墮。　若二人各有擔，齊三由延
X39n0709_p0387b07║已轉易，各復得三由延，三人九由延，四人十二由
X39n0709_p0387b08║延。若如是眾多人，隨人為限，唯不得更重擔。
X39n0709_p0387b09║五分律云：得使淨人擔。若無人，乃聽自持。不得擔
X39n0709_p0387b10║擔、頭戴、背負。犯者，突吉羅。
X39n0709_p0387b11║此戒大乘同學。
X39n0709_p0387b12║第十七使尼染羊毛戒
X39n0709_p0387b13║若比丘，使非親里比丘尼浣、染、擘羊毛者，尼薩耆波
X39n0709_p0387b14║波提。
X39n0709_p0387b15║緣起。　此戒有二制：佛在釋翅𢯱迦維羅衛尼拘
X39n0709_p0387b16║律園。時六羣比丘作新臥具，使大愛道比丘尼浣
X39n0709_p0387b17║染擘羊毛，染色污手，往禮世尊。世尊見已問知其
X39n0709_p0387b18║故，訶責六羣。此初為僧結戒也。是後諸比丘各自
X39n0709_p0387b19║有疑，不敢使親里尼浣染擘羊毛，佛更開之，故有
X39n0709_p0387b20║第二結戒也。由自貪愛廢他正修，制斯學處，乃初
X39n0709_p0387b21║篇婬根本種類。
X39n0709_p0387b22║釋義：　律云：非親里，如上浣者，下至一入水；染者，
X39n0709_p0387b23║乃至一入染汁；擘者，下至以手擘一片（擘音伯，撝也，分擘也，
X39n0709_p0387b24║謂分析揀理）。
X39n0709_p0387c01║結罪。　是中犯者，若使非親里尼浣、染、擘羊毛，各
X39n0709_p0387c02║一捨墮。　若彼浣、染而不擘，二捨墮、一突吉羅。
X39n0709_p0387c03║　若浣、不染而擘，二捨墮、一突吉羅。　若不浣而染、
X39n0709_p0387c04║擘，二捨墮、一突吉羅。　若彼不浣、染、擘，三突吉羅。
X39n0709_p0387c05║　使非親里沙彌尼、式叉摩那浣、染、擘，突吉羅。
X39n0709_p0387c06║　此戒捨懺還羊毛等法，於作持中明。若捨竟不還
X39n0709_p0387c07║等，得罪如上。
X39n0709_p0387c08║此戒具三緣，方成本罪：一、是羊毛，二、是非親里尼，
X39n0709_p0387c09║三、如語作竟。
X39n0709_p0387c10║兼制。　比丘尼，突吉羅（同制、不同學）。式叉摩那、沙彌、沙
X39n0709_p0387c11║彌尼，突吉羅。是為犯。
X39n0709_p0387c12║隨開　不犯者：使親里比丘尼浣、染、擘，若為病人
X39n0709_p0387c13║浣、染、擘，若為眾僧、為佛、為塔浣、染、擘，及最初未制
X39n0709_p0387c14║戒等，是為不犯。
X39n0709_p0387c15║會採　根本律云：若於尼作非親想，或復生疑，令
X39n0709_p0387c16║作三事撩理羊毛，並得惡作。
X39n0709_p0387c17║此戒大乘同學。
X39n0709_p0387c18║附考。　薩婆多論云：與諸比丘結戒者，為增上法
X39n0709_p0387c19║故。若諸尼眾執作浣染，廢息正業，則無威德，破增
X39n0709_p0387c20║上法。又為止惡法次第因緣，又為二部眾各有淨
X39n0709_p0387c21║法。
X39n0709_p0387c22║第十八受金銀戒
X39n0709_p0387c23║若比丘，自手捉錢、若金銀、若教人捉、若置地受者，尼
X39n0709_p0387c24║薩耆波逸提。
X39n0709_p0388a01║緣起。　佛在羅閱城靈鷲山中。時城中有一大臣，
X39n0709_p0388a02║與䟦難陀親舊知識，彼於異時大得猪肉，即敕其
X39n0709_p0388a03║婦留分與之。時城中節會日作眾伎樂竟夜不眠，
X39n0709_p0388a04║時大臣兒亦在其中竟夜不眠，饑乏問母：有殘肉
X39n0709_p0388a05║不？母言：肉盡，唯有䟦難陀分在。兒即取五錢與母
X39n0709_p0388a06║言：持此錢更市肉與之，此肉與我。晨朝䟦難陀著
X39n0709_p0388a07║持衣鉢，詣大臣家就座而坐。時大臣婦語其故，䟦
X39n0709_p0388a08║難陀言：若為我故可與我錢，不須肉。彼即置錢於
X39n0709_p0388a09║地與，時䟦難陀持錢寄市肆而去。王臣居士皆共
X39n0709_p0388a10║譏嫌言：沙門釋子不捨金銀錢寶。時有珠髻大臣，
X39n0709_p0388a11║而具威勢善能解釋，令諸人眾殄息譏嫌，歡喜信
X39n0709_p0388a12║解即往禮佛，以此因緣啟白。佛告大臣：如汝所說，
X39n0709_p0388a13║於正法中多有所益無有違失。何以故？沙門釋子
X39n0709_p0388a14║捨離珍寶不著飾好，若應捉金銀錢寶則應受五
X39n0709_p0388a15║欲，若受五欲非沙門釋子法。若見沙門釋子以我
X39n0709_p0388a16║為師，而捉金銀錢寶，則決定知非沙門釋子。當知
X39n0709_p0388a17║日月有四患，不明、不淨、不能有所照、亦無威神。云
X39n0709_p0388a18║何為四？阿修羅、烟、雲、塵、霧，是日月大患。沙門婆羅
X39n0709_p0388a19║門亦有四患，不明、不淨、不能有所照、亦無威神。云
X39n0709_p0388a20║何為四？不捨飲酒、不捨婬欲、不捨手捉持金銀、不
X39n0709_p0388a21║捨邪命自活。諸比丘聞，其中有少欲知足者，嫌責
X39n0709_p0388a22║䟦難陀已，白佛結戒。此是遮罪，為止誹謗故、為滅
X39n0709_p0388a23║鬬諍故、為成聖種故，制斯學處，乃初篇盜根本種
X39n0709_p0388a24║類。
X39n0709_p0388b01║釋義：　律云：錢者，上有文象（其錢外圓象天，內方象地，以國王之號居
X39n0709_p0388b02║中，以象天地生人也），金銀者（薩婆多論云：重寶：金、銀、牟尼、真珠、珊瑚、硨磲、瑪瑙。此諸寶等，若
X39n0709_p0388b03║作若不作，若相若不相。作者，以寶作諸器物。不作者，但是寶，不作器物。相者，作器寶，或作字相，或作印相。
X39n0709_p0388b04║不相者，不作器寶，不作字相，不作印相），教人捉者（教人為己捉），置地受者
X39n0709_p0388b05║（不從他手授，而得他置地時受取。雖非自捉，亦非教人捉他置地而受，皆由貪畜心故，是以俱制）。
X39n0709_p0388b06║結罪。　是中犯者，若比丘自手捉金銀、若錢、若教
X39n0709_p0388b07║人捉者、若置地受，皆捨墮。
X39n0709_p0388b08║此應捨。是中捨者，若彼有信樂守園人或優婆塞，
X39n0709_p0388b09║當語言：此是我所不應，汝當知之。（此是對俗捨寶法。對彼俗人如
X39n0709_p0388b10║是捨已，其墮罪對一淨比丘說悔，於作持中明。）若彼人取還與比丘者，比
X39n0709_p0388b11║丘當為彼人物故受，敕淨人使掌之。若得淨衣鉢、
X39n0709_p0388b12║尼師壇、鍼筒，應持[卯/貝]易受持之。（此作他物想，毫無自畜心，縱得衣物
X39n0709_p0388b13║名曰為淨，仍須持向同梵行者是何物，應換何物受持而令淨之。更淨者，葢為蕩盡貪愛之念，不存金銀
X39n0709_p0388b14║之想也。）若彼優婆塞取已，與比丘淨衣鉢、尼師壇、鍼
X39n0709_p0388b15║筒，應取持之。（此是俗還寶法。由彼淨人知法取已，見比丘所闕衣具即為造送，比丘得
X39n0709_p0388b16║之不必貿易，此乃合時清淨，即便受持。）若彼取已不還者，令餘比丘
X39n0709_p0388b17║語言：佛有教，為淨故與汝。應還彼比丘物。（此是俗不還寶
X39n0709_p0388b18║法。言佛有教者，謂是佛制而令比丘方便淨寶之法，非實與汝爾。）若餘比丘不語
X39n0709_p0388b19║者，當自往語言：佛有教，為淨故與汝。汝今可與僧、
X39n0709_p0388b20║與塔、與和尚、與同和尚、與阿闍黎、與同阿闍黎、與
X39n0709_p0388b21║諸同學親舊知識，若還本主。何以故？不欲使失彼
X39n0709_p0388b22║信施故。若不語彼人知是看是者，突吉羅。（知是看是即說
X39n0709_p0388b23║淨法。）此戒具三緣方成本罪：一、有貪慢心。二、是金銀
X39n0709_p0388b24║錢寶。三、非淨語受持。
X39n0709_p0388c01║兼制。　比丘尼，捨墮（同制、同學）。式叉摩那、沙彌、沙彌尼，
X39n0709_p0388c02║突吉羅。是為犯。
X39n0709_p0388c03║隨開。　不犯者，若語言：知是。見是。若彼有信樂守
X39n0709_p0388c04║園人，乃至不欲令失彼信施（即上捨中全文），及最初未制
X39n0709_p0388c05║戒等，是為不犯。
X39n0709_p0388c06║第三分云：有比丘在塚間得錢，自持來。佛言：不應
X39n0709_p0388c07║取。彼比丘須銅，佛言：打破壞相，然後得自持去。
X39n0709_p0388c08║會採。　僧祗律云：病人得使淨人畜，莫貪著。　若
X39n0709_p0388c09║犯捨墮物，僧中捨已，不得還彼比丘，僧亦不應分。
X39n0709_p0388c10║若多者，應著無盡物中（無盡物即四方招提物也）。所生息利，得
X39n0709_p0388c11║作房舍中衣（即僧房、臥具、帳幔），不得食用。　比丘凡得錢
X39n0709_p0388c12║及安居訖，衣直不應自取，當使淨人知。若無淨人，
X39n0709_p0388c13║指脚邊地語言：是中知。著地已，自用草葉、磚瓦等
X39n0709_p0388c14║遙擲覆上，待淨人來令知。　隨國土中所用，若銅
X39n0709_p0388c15║錢、鐵錢、胡膠錢、皮錢、竹籌，悉不應捉。　或有國土
X39n0709_p0388c16║所用，相不成就，或相成就，國土不用捉者，皆越毗
X39n0709_p0388c17║尼罪。　國所不用，相不成就，作銅、鐵捉，無罪。
X39n0709_p0388c18║五分律云：僧應白二羯磨，差一比丘作棄金銀及
X39n0709_p0388c19║錢人。彼比丘應棄此物，著坑中、火中、流水中、曠野
X39n0709_p0388c20║中不應誌處。若捉著餘處，不得更捉。彼比丘不應
X39n0709_p0388c21║問僧：此物當云何？僧亦不應教作是作是。　若不
X39n0709_p0388c22║棄不問，而使淨人貿僧衣食與僧，僧得受。若分者，
X39n0709_p0388c23║唯犯罪人不得受分。　不犯者，雖施比丘，比丘不
X39n0709_p0388c24║知淨人受之，為買淨物。　有諸比丘欲遠行，從長
X39n0709_p0389a01║者索道糧。彼即使人賚金銀錢物送之。既至所在，
X39n0709_p0389a02║所長甚多。使還白主，主言：我已為施，不應還取。汝
X39n0709_p0389a03║可持至僧房施僧。佛言：聽淨人為僧受之，以易僧
X39n0709_p0389a04║所須物。諸比丘不應知事。
X39n0709_p0389a05║十誦律云：自手取寶，若少應棄。若多，設得同心淨
X39n0709_p0389a06║人，應語言：我以不淨故，不應取，汝應取。淨人取已，
X39n0709_p0389a07║語比丘言：此物與比丘。比丘言：此是不淨物，若淨
X39n0709_p0389a08║當受。　若不得同心淨人，應作四方僧臥具，應入
X39n0709_p0389a09║僧中言：諸大德！我自手取寶，得波逸提罪。我今發
X39n0709_p0389a10║露，不敢覆藏，悔過。僧應問：汝捨是寶不？答言：已捨。
X39n0709_p0389a11║僧應問：汝見罪不？答言：見罪。僧應語言：後莫復作。
X39n0709_p0389a12║　若言：未捨。僧應約敕令捨。若不約敕，一切僧得
X39n0709_p0389a13║突吉羅罪。　若約敕而不捨，是比丘突吉羅。
X39n0709_p0389a14║根本律云：若為修營房舍等事，應求草木車乘人
X39n0709_p0389a15║工，不應求金銀錢等。　若捉方國共所用錢，犯捨
X39n0709_p0389a16║墮。　若捉非方國所用錢，得惡作罪。　若捉赤銅
X39n0709_p0389a17║鍮石銅鐵鉛錫者，不犯。　若有他施衣價，欲須便
X39n0709_p0389a18║受，受已即作彼人物心而持畜之，應委寄淨人使
X39n0709_p0389a19║持，不應自捉。　若無淨人持物，對一苾芻作如是
X39n0709_p0389a20║語：具壽存念！我某甲得此不淨物，我當持此不淨
X39n0709_p0389a21║之物換取淨財。如是三說，隨情受用勿致疑心。
X39n0709_p0389a22║　若復僧寺有賊驚怖，所有墖僧金銀錢寶，應牢藏
X39n0709_p0389a23║舉方可移去。若無深信淨人居士，應使求寂。求寂
X39n0709_p0389a24║亦無，比丘自手穿坑藏舉。如我為難所開事者，難
X39n0709_p0389b01║去之後則不應行。
X39n0709_p0389b02║律攝云：若他物、自他物，得墮無捨（自他物謂共他人者）。若夏
X39n0709_p0389b03║坐時安居，施主持衣價與苾芻眾，即作委寄此施
X39n0709_p0389b04║主心而受取之。諸苾芻應求敬信人、若寺家淨人、
X39n0709_p0389b05║若鄔波索迦為淨施主（此乃請金寶穀米淨施主法，於作持中明）。苾芻
X39n0709_p0389b06║若得金寶等物時，作施主物想，執捉無犯。擬相去
X39n0709_p0389b07║遠得不淨物遙，作施主物心持之，乃至施主命存
X39n0709_p0389b08║已來，並皆無犯。　若無施主可得者，應持金銀等
X39n0709_p0389b09║物，對一苾芻言：具壽存念！我苾芻某甲得此不淨
X39n0709_p0389b10║財，當持此不淨財換取淨財。如是三說。應自持舉，
X39n0709_p0389b11║或令餘人舉之（按懷素師所集四分僧羯磨中亦采取此法，今在東震末世，誠為易
X39n0709_p0389b12║行方便，是故作持之中遵奉此也）。若苾芻於行路中得金銀等，為
X39n0709_p0389b13║道糧故應自持去，或令淨人等及求寂持去。應知
X39n0709_p0389b14║求寂於金銀等，但制自畜不遮執捉。
X39n0709_p0389b15║此戒大乘為眾生故聽受，然須淨人掌舉。設無淨
X39n0709_p0389b16║人者，必也心無染著，存施兩田，自捉可爾。若貪心
X39n0709_p0389b17║自畜，不行利濟，即是多欲不知足，名染污犯。
X39n0709_p0389b18║引證。　緇門警訓引鈔云：一、田宅園林，二、種植生
X39n0709_p0389b19║種，三、貯畜穀帛，四、畜養人僕，五、養繫禽獸，六、錢寶
X39n0709_p0389b20║貴物，七、氈褥釜鑊，八、象金飾牀及諸重物。此之八
X39n0709_p0389b21║名，經論及律盛列通數，顯過不應。又律經言：若有
X39n0709_p0389b22║畜者，非我弟子。五分亦云：必定不信我之法律。由
X39n0709_p0389b23║此八種，皆長貪壞道，污染梵行，有得穢果，故名不
X39n0709_p0389b24║淨也。乃至云：律中在事，小機意狹，故多開畜。涅槃
X39n0709_p0389c01║經云：若諸弟子無人供須，時世饑饉，飲食難得，為
X39n0709_p0389c02║欲護持建立正法，我聽弟子受畜金銀、車乘、田宅、
X39n0709_p0389c03║穀米、[卯/貝]易所須。雖聽受畜如是等物，要須淨施篤
X39n0709_p0389c04║信檀越。會正記云：上明大乘機教俱急，下明小乘
X39n0709_p0389c05║機教俱緩。律在事者，違事故輕；則顯經宗於理，違
X39n0709_p0389c06║理故重。小機意狹，不堪故開；反上大乘，堪任故重。
X39n0709_p0389c07║世人反謂小乘須戒，大教通方，幾許誤哉！
X39n0709_p0389c08║附考。　善見律云：受施用有四種法：一者盜用，若
X39n0709_p0389c09║比丘無戒，依僧次受施飲食，是名盜用。二者負債
X39n0709_p0389c10║用，若比丘受人飲食、衣服、房舍、牀席、臥具，若有聰
X39n0709_p0389c11║明智慧，信心出家者，至受食時，口口作念，乃至受
X39n0709_p0389c12║用臥具，亦應作念。若鈍根者，未食時作一念，受用
X39n0709_p0389c13║衣時，應朝先作一念。若不為障寒、障熱、障慚耻而
X39n0709_p0389c14║用衣，若不為饑渴、病疾而受飲食、湯藥，是名負債
X39n0709_p0389c15║用。若受飲食、衣服，不先作念，突吉羅。三者親友用，
X39n0709_p0389c16║謂七學人受用施物，如子受父物無異，是名親友
X39n0709_p0389c17║用。四者主用，謂真人、羅漢受用施物。於四種受用
X39n0709_p0389c18║中，盜用最惡。
X39n0709_p0389c19║復有四種受用：一者有慚愧用，謂無慚愧人親近
X39n0709_p0389c20║有慚愧人，受用無罪。二者無慚愧用，謂有慚愧人
X39n0709_p0389c21║親近無慚愧人，是名無慚愧受用得罪。有慚愧人
X39n0709_p0389c22║親近無慚愧人，後必隨其作惡，故名無慚愧人。無
X39n0709_p0389c23║慚愧人親近有慚愧人，必當改惡修善，是名有慚
X39n0709_p0389c24║愧人。三者有法用，謂有慚愧人依法而得。四者無
X39n0709_p0390a01║法用，謂無慚愧人不依法得，如得此物、如得毒藥
X39n0709_p0390a02║無異。
X39n0709_p0390a03║僧祗律云：有一比丘將一沙彌歸看親里，路經曠
X39n0709_p0390a04║野中，有非人化作龍形，右遶沙彌，散華讚言：善哉！
X39n0709_p0390a05║大得善利，捨家出家。比丘到親里家問訊已，欲還。
X39n0709_p0390a06║時親里婦言：汝今還去，道過多乏，可持是錢市易
X39n0709_p0390a07║所須。沙彌受取，繫著衣頭。中道，非人復化作龍，左
X39n0709_p0390a08║遶沙彌，以土坌上，說如是言：汝失善利，出家修道，
X39n0709_p0390a09║而捉錢行。沙彌便啼。比丘顧問其故，答言：我不憶
X39n0709_p0390a10║有過，無故得惱。師言：汝有所捉耶？答言：持是錢來。
X39n0709_p0390a11║師令棄已，非人復來，如前供養。比丘以是因緣白
X39n0709_p0390a12║佛，佛言：從今不聽沙彌持金銀錢。若比丘使沙彌
X39n0709_p0390a13║最初捉金銀錢者，越毗尼罪。若見沙彌先已捉，後
X39n0709_p0390a14║使捉者，無罪。
X39n0709_p0390a15║
X39n0709_p0390a16║毗尼止持會集卷第六
X39n0709_p0390a17║
X39n0709_p0390a18║音義
X39n0709_p0390a19║舍衛城或云舍婆提，此翻聞物，謂寶物多出此
X39n0709_p0390a20║城，又翻豐德。天台云：舍衛城又名舍婆提者，昔有
X39n0709_p0390a21║二仙，弟名舍婆，此云幼小，兄名阿䟦提，此云不可
X39n0709_p0390a22║害，合此二人以名城也。善見律云：舍衛者，見道士
X39n0709_p0390a23║名也。昔有道士居住此地，往古有王見此地好，就
X39n0709_p0390a24║道士乞為立國，以道士名號為舍衛。又名多有，謂
X39n0709_p0390b01║諸國珍寶及雜異物歸聚此國，故名多有。西域記
X39n0709_p0390b02║云：室羅伐悉底國，舊云舍衛國，譌也。中印土境周
X39n0709_p0390b03║六千餘里，宮城周二十餘里，穀稼豐，氣序和，風俗
X39n0709_p0390b04║淳質，篤學好福，是勝軍大王所治國都也。
X39n0709_p0390b05║䟦難陀此翻賢喜，或云優波難陀，或云鄔波難
X39n0709_p0390b06║陀。此翻近喜，於六羣中最為貪者。
X39n0709_p0390b07║緻音智。
X39n0709_p0390b08║近圓即受具足戒也。圓謂涅槃。若能受持二百
X39n0709_p0390b09║五十淨戒，為因不毀，則近於涅槃果。
X39n0709_p0390b10║襆物頃上音僕。帊也。帛三幅曰帊。頃乃俄頃。謂
X39n0709_p0390b11║似以帊裹物之少頃也。
X39n0709_p0390b12║蠶蛹蠶，絲蟲也。三俯三起，二十七日而老。黃帝
X39n0709_p0390b13║元妃西陵氏，始養蠶為絲。下音勇。繭蟲也。蠶化為
X39n0709_p0390b14║蛹，蛹化為蛾。
X39n0709_p0390b15║拘遮羅未見翻譯，恐即具蘚摩，此云華。
X39n0709_p0390b16║間紃間，去聲。紃，音巡，紡縷也。
X39n0709_p0390b17║南岳道休二師南岳慧思禪師，少以慈恕聞於
X39n0709_p0390b18║閭里，常夢梵僧勸出俗，乃辭親入道。及稟具，常習
X39n0709_p0390b19║坐禪，得宿命通，後悟法華三昧最上乘門。於陳光
X39n0709_p0390b20║大六年，將四十僧徑趨南岳，乃告曰：吾寄此山，止
X39n0709_p0390b21║期十載，必事遠遊。師習慈忍，奉菩薩三聚戒，衣服
X39n0709_p0390b22║率布，寒則加之以艾。釋道休。恒以頭陀為業，住
X39n0709_p0390b23║雍州新豐福緣寺南曬山幽谷，結草為庵，一坐七
X39n0709_p0390b24║日，乃出其定。出山乞食，施說禁戒，誨人慈善，如是
X39n0709_p0390c01║積四十年。貞觀三年夏內，依期不出，端拱而卒。然
X39n0709_p0390c02║休師出家已來，常但三衣，不服繒纊，以傷生也。所
X39n0709_p0390c03║著布衣，積有年稔，塵朽零破，見者心寒。南山宣律
X39n0709_p0390c04║師云：余曾參翻譯，親問西域諸僧，皆以布氈而為
X39n0709_p0390c05║袈裟，都無繒絹者，縱用以為餘衣，不得加受持也。
X39n0709_p0390c06║其龜茲、於遁諸國，見今養蠶，唯擬取綿，亦不殺害。
X39n0709_p0390c07║故知休之慈救，與衡岳同風。
X39n0709_p0390c08║離車子善見律云：往昔波羅奈國王夫人懷姙，
X39n0709_p0390c09║月滿生一肉段，無有手足。恐王見知，必生惡賤，即
X39n0709_p0390c10║取盛貯器中，打金作薄，以朱砂書，題云：是波羅奈
X39n0709_p0390c11║國王夫人所生。葢覆器頂，以王印印之，使人送放
X39n0709_p0390c12║江中。棄江流已，諸鬼神營護，使無風浪飄沒。爾時
X39n0709_p0390c13║有一道士，依止牧牛人，住於江邊。道士清朝往江
X39n0709_p0390c14║邊澡面，遙見此器，近已而取。又見金薄朱字，復見
X39n0709_p0390c15║王印印之。便開器看，唯見一肉段，而作念云：若是
X39n0709_p0390c16║死肉，久應爛臭，必有異相。取將歸住，安於好處。過
X39n0709_p0390c17║半月已，而成兩片。復經半月，二片各有五胞。又却
X39n0709_p0390c18║後半月，一片成男，如黃金色；一片成女，如白銀色。
X39n0709_p0390c19║道士見如是瑞相已，心生愛重，如自生子。以慈心
X39n0709_p0390c20║力故，兩手母指自然出乳，一指飲男，一指飲女。乳
X39n0709_p0390c21║入子腹，譬清水入摩尼珠，內外明徹。道士號兒名
X39n0709_p0390c22║離車子，此翻皮薄，亦名同皮。後時牧牛人來乞，道
X39n0709_p0390c23║士迎此二子供養。年十六歲，又見地平博處，縱廣
X39n0709_p0390c24║一百由旬，起立舍宅，以男立為王，女為夫人。於後
X39n0709_p0391a01║女人生兒，王子漸多，復各開立舍宅，造諸園池，故
X39n0709_p0391a02║號毗離城，為離車子所居。而離車是其種姓，正音
X39n0709_p0391a03║應云栗呫婆，此云仙施，王種也。
X39n0709_p0391a04║狼藉狼乃獸名，似犬，銳頭白頰，高前廣後，其性
X39n0709_p0391a05║多貪，故曰貪狼。蹂攉其草，使之雜亂，故曰狼藉。
X39n0709_p0391a06║釋翅𢯱迦維羅衛尼拘律園釋翅𢯱，此云能也。
X39n0709_p0391a07║迦維羅衛，此云赤澤，總謂能仁住處赤澤城也。鼻
X39n0709_p0391a08║奈耶云：釋翅𢯱者，釋種也。迦維羅衛，亦云迦毗羅
X39n0709_p0391a09║衛，又翻赤澤，又翻黃頭。尼拘律，如大房戒釋。此
X39n0709_p0391a10║園在赤澤城南三四里，是釋迦如來成等正覺已，
X39n0709_p0391a11║還國見父王為說法處。時淨飯王知佛不住王宮，
X39n0709_p0391a12║即於此園造大寺院，如祗陀林等無有異，迎佛歸
X39n0709_p0391a13║國於此而住。佛即於此度八王子及五百釋種出
X39n0709_p0391a14║家入道。八王子者，除第九優婆離是也。
X39n0709_p0391a15║珠髻大臣或云寶髻，或云如意頂髮，其義一也。
X39n0709_p0391a16║梵語摩尼，此云如意珠，摩尼是寶之總名。此大臣
X39n0709_p0391a17║是王舍城聚落主。
X39n0709_p0391a18║日月四患謂阿修羅、烟、雲、塵、霧四種也。或為五
X39n0709_p0391a19║患，以烟雲分為二患。如毗婆沙論云：日月輪，五翳
X39n0709_p0391a20║所翳，不明不照，不廣不淨。一雲：如盛夏時，有少雲
X39n0709_p0391a21║起，須臾增長，徧覆虗空，障日月輪，俱令不現。二
X39n0709_p0391a22║烟，如林野中焚燒草木，率爾烟徧覆虗空，障日月
X39n0709_p0391a23║輪，俱令不現。三塵，如亢旱時大風旋擊，囂塵卒
X39n0709_p0391a24║起徧覆虗空，障日月輪俱令不現。四霧：如秋冬
X39n0709_p0391b01║時，山河霧起。又聞外國雨初晴時，日照川原，地氣
X39n0709_p0391b02║騰湧，雰霏布散，徧覆虗空，障日月輪，俱令不現。
X39n0709_p0391b03║五、阿修羅與天鬬時，天用日月以為旗幟，由日月
X39n0709_p0391b04║威天常勝彼。時阿修羅常心忿日月欲摧滅之，由
X39n0709_p0391b05║諸有情業增上力，盡其智術不能摧壞，遂以手遮
X39n0709_p0391b06║令暫隱沒。亦名曷邏呼阿素洛，曷邏呼是阿修羅
X39n0709_p0391b07║名也。
X39n0709_p0391b08║鍮石銅似金也。
X39n0709_p0391b09║鉛青，金也，有銀處有之。
X39n0709_p0391b10║七學人謂四向及初、二、三果人。三界煩惱未斷
X39n0709_p0391b11║盡故，名七學人。