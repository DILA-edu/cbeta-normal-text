X39n0709_p0445b19║
X39n0709_p0445b20║
X39n0709_p0445b21║毗尼止持會集卷第十二
X39n0709_p0445b22║
X39n0709_p0445b23║金陵寶華山弘律沙門　讀體　集
X39n0709_p0445b24║第五十八藏他物戒
X39n0709_p0445c01║若比丘，藏他比丘衣鉢、坐具、鍼筒，若自藏、教人藏，下
X39n0709_p0445c02║至戲笑者，波逸提。
X39n0709_p0445c03║緣起。　佛在舍衛國給孤獨園。有居士請僧明日
X39n0709_p0445c04║食，夜辦供已，明日清旦往白時至。爾時十七羣持
X39n0709_p0445c05║衣鉢坐具鍼筒著一面，經行彷徉望食時到。六羣
X39n0709_p0445c06║伺彼背向時取而藏之，時到尋覓不得，見六羣在
X39n0709_p0445c07║前調弄。餘比丘察知嫌責，白佛結戒。由調戲事不
X39n0709_p0445c08║寂靜煩惱，制斯學處，乃初篇盜根本種類。
X39n0709_p0445c09║釋義：　藏者（密舉也）、衣者（三衣及餘衣也）、鉢者（鐵瓦二種應量之器）、坐
X39n0709_p0445c10║具者（敷以坐臥）、鍼筒者（貯鍼之器，此等皆是比丘要用隨身之六物也），下至戲
X39n0709_p0445c11║笑者（若故令他生惱而藏，或戲弄取笑而藏）。
X39n0709_p0445c12║結罪。　是中犯者，若自藏、若教人藏，下至戲笑者，
X39n0709_p0445c13║波逸提。
X39n0709_p0445c14║此戒具三緣，方成本罪：一、調弄心藏，二、須是比丘
X39n0709_p0445c15║六物，三、彼人尋覓不獲。
X39n0709_p0445c16║兼制。　比丘尼，波逸提（同制、同學）。式叉摩那、沙彌、沙彌
X39n0709_p0445c17║尼，突吉羅。是為犯。
X39n0709_p0445c18║隨開　不犯者：若實知彼人物相體悉而取舉；若
X39n0709_p0445c19║在露地為風雨所飄漬取舉；若物主為人性慢狼
X39n0709_p0445c20║藉六物，為欲戒勅彼故而舉之；若借衣著而彼不
X39n0709_p0445c21║收攝，恐失便舉之；或以此衣鉢諸物故，有命難、梵
X39n0709_p0445c22║行難及最初未制戒等，是為不犯。
X39n0709_p0445c23║會採。　五分律云：藏餘四眾，乃至畜生物，突吉羅。
X39n0709_p0445c24║　尼藏二眾物，波逸提。　藏餘三眾物，皆突吉羅。
X39n0709_p0446a01║十誦律云：彼若覓得，突吉羅；　覓不得，波逸提。
X39n0709_p0446a02║　若藏空鍼筒，覓不得，突吉羅。
X39n0709_p0446a03║律攝云：但是沙門合畜之物，藏得墮罪；　不合畜
X39n0709_p0446a04║者，得惡作。　若犯捨墮物，及不淨三衣、減量衣、授
X39n0709_p0446a05║學人物、外道婆羅門等物，輙藏舉者，咸得惡作。
X39n0709_p0446a06║根本律云：若苾芻寄與餘苾芻，彼但藏自衣，不藏
X39n0709_p0446a07║他衣，被賊盜去，不犯。
X39n0709_p0446a08║此戒大乘同學。
X39n0709_p0446a09║第五十九輙著淨施衣戒
X39n0709_p0446a10║若比丘，與比丘、比丘尼、式叉摩那、沙彌、沙彌尼衣，後
X39n0709_p0446a11║不語主還取著，波逸提。
X39n0709_p0446a12║緣起。　佛在舍衛國給孤獨園。六羣真實施親厚
X39n0709_p0446a13║比丘衣已，後不語主還取著。諸比丘聞，有少欲慚
X39n0709_p0446a14║愧者嫌責，白佛結戒：由衣事及廢闕煩惱，制斯學
X39n0709_p0446a15║處。乃初篇盜根本種類。
X39n0709_p0446a16║釋義　文分二節：與比丘下明施衣有主，後不語
X39n0709_p0446a17║下結成所犯。律云衣有十種如上。與衣者，淨施衣
X39n0709_p0446a18║有二種：一者真實淨施，言此是我長衣未作淨，今
X39n0709_p0446a19║為淨故與長老作真實淨；二者展轉淨施（展轉淨施法於
X39n0709_p0446a20║作持中明，此中約真實淨施制也）。
X39n0709_p0446a21║結罪。　是中犯者，若真實施衣，不語主而取著者，
X39n0709_p0446a22║波逸提。
X39n0709_p0446a23║此戒具三緣，方成本罪：一、是真實淨，二、不語主知，
X39n0709_p0446a24║三、私取輒用。
X39n0709_p0446b01║兼制。　比丘尼，波逸提（同制、同學）。式叉摩那、沙彌、沙彌
X39n0709_p0446b02║尼，突吉羅。是為犯。
X39n0709_p0446b03║隨開　不犯者，若真實淨施語主取著，展轉淨施
X39n0709_p0446b04║語以不語隨意取著，及最初未制戒等，是為不犯。
X39n0709_p0446b05║此戒大乘同學。
X39n0709_p0446b06║第六十衣不壞色戒
X39n0709_p0446b07║若比丘，得新衣，應三種壞色，一一色中隨意壞：若青、
X39n0709_p0446b08║若黑、若木蘭。若不壞色，著餘新衣，波逸提。
X39n0709_p0446b09║緣起。　佛在舍衛國給孤獨園。六羣比丘著白色
X39n0709_p0446b10║衣，時諸居士見共皆譏嫌，謂如似王大臣有慚愧。
X39n0709_p0446b11║比丘聞知白佛結戒，由衣服事譏嫌煩惱，制斯學
X39n0709_p0446b12║處。
X39n0709_p0446b13║釋義，　文分二節：得新衣下，明其正制；若不壞下，
X39n0709_p0446b14║結成所犯。律云：衣有十種，如上新者，若是新衣；若
X39n0709_p0446b15║初從人得者，盡名新衣；若青者（非大深青及純青也，亦要壞其正青
X39n0709_p0446b16║之色）；若黑者（謂是泥染，然亦不聽用純烏泥皂，以類外道故，宜兼赤土樹皮染之可也）；若
X39n0709_p0446b17║木蘭者（木蘭，樹名也，亦名林蘭，其染衣色赤，又云紫淡色，非正赤色也）。
X39n0709_p0446b18║結罪。　是中犯者，若得新衣不染，作三種色著者，
X39n0709_p0446b19║波逸提。　若得重衣、若得輕衣，不作淨而畜者，盡
X39n0709_p0446b20║突吉羅。　若非衣鉢囊、革屣囊、鍼線囊、禪帶、腰帶、
X39n0709_p0446b21║帽、襪、巾等，不作淨畜者，一切突吉羅（此謂非說淨，是百一中數，
X39n0709_p0446b22║應點作淨也）。若以未染衣寄白衣家，突吉羅。
X39n0709_p0446b23║此戒具三緣方成本罪：一、是純白及正上色衣；二、
X39n0709_p0446b24║不以三種色染壞，亦不點淨而畜；三、作三衣中數，
X39n0709_p0446c01║於現處著用。
X39n0709_p0446c02║兼制。　比丘尼，波逸提（同制、同學）。式叉摩那、沙彌、沙彌
X39n0709_p0446c03║尼，突吉羅。是為犯。
X39n0709_p0446c04║隨開　不犯者，不違上制。若衣色脫更染，及最初
X39n0709_p0446c05║未制戒等，是為不犯。
X39n0709_p0446c06║會採　十誦律云：若得青衣，應泥茜淨（泥即黑色也。茜音倩，
X39n0709_p0446c07║染絳之草也）；得泥衣，應青茜淨；得茜衣，應青泥淨；得黃
X39n0709_p0446c08║衣、赤衣、白衣，應青泥茜三種淨。
X39n0709_p0446c09║五分律云：應三種色作誌：若不作誌，著著波逸提；
X39n0709_p0446c10║　若不著，宿宿波逸提。
X39n0709_p0446c11║律攝云：下至拭鉢巾、拂足巾、鉢囊、腰絛等，咸須壞
X39n0709_p0446c12║色點淨而畜。
X39n0709_p0446c13║薩婆多論云：除三衣，餘一切衣但作三點淨著，無
X39n0709_p0446c14║過。　若非純青、淺青及碧作點淨，得作。衣裏舍勒，
X39n0709_p0446c15║外不現相，得著（舍勒，此云內衣，似短裙也）。若作現處衣，盡不得
X39n0709_p0446c16║著。赤、黃、白色，色不純大者，亦如是。　除富羅、革屣，
X39n0709_p0446c17║餘一切衣、臥具等，盡應三點淨著。不點淨著，用皆
X39n0709_p0446c18║墮罪。　若如法色衣，以五大色作點淨者，惡作。
X39n0709_p0446c19║除五大色，有純黃、藍、鬱金、青黛及一切青，亦不得
X39n0709_p0446c20║著。　若黃、赤、白，雖三點淨，著亦惡作。
X39n0709_p0446c21║僧祗律云：作淨時，極大齊四指，極小如豌豆，或一、
X39n0709_p0446c22║或三、或五、或七、或九，不得如華形。　若得多雜碎
X39n0709_p0446c23║新物，合補一處者，一處作淨；各各補者，一一作淨。
X39n0709_p0446c24║　若作新衣，趣一角作淨；　若一條、半條補者，亦
X39n0709_p0447a01║作淨。
X39n0709_p0447a02║此戒大乘同制。
X39n0709_p0447a03║第六十一殺生命戒
X39n0709_p0447a04║若比丘，故殺畜生命者，波逸提。
X39n0709_p0447a05║緣起。　此戒有二制：佛在舍衛國祗園精舍，迦留
X39n0709_p0447a06║陀夷不喜見烏，作竹弓射之。時諸居士來入園中，
X39n0709_p0447a07║禮拜佛僧，見已譏嫌云：沙門釋子不知慚愧，無有
X39n0709_p0447a08║慈心。諸比丘聞之，啟白世尊。此初結戒也。佛結戒
X39n0709_p0447a09║已，時諸比丘坐起行來，多殺細小蟲，其中或有作
X39n0709_p0447a10║波逸提懺者，或有畏慎者。佛言：不知不犯。更加故
X39n0709_p0447a11║殺之語，復為僧第二結戒也。此是性罪，由生命事，
X39n0709_p0447a12║無悲煩惱，制斯學處，乃初篇殺根本種類。
X39n0709_p0447a13║釋義。　律云：畜生者，不能變化者。殺者，謂斷其命，
X39n0709_p0447a14║若自斷、若教人斷，乃至毒藥安殺具等（殺言故者，謂有心害
X39n0709_p0447a15║物，非無意錯誤也）。廣如初篇殺波羅夷中所釋
X39n0709_p0447a16║結罪。　是中犯者，若故有殺心，殺者波逸提。　方
X39n0709_p0447a17║便殺而不死，突吉羅。
X39n0709_p0447a18║此戒具四緣，方成本罪：一、有殺心，二、是畜生，三、畜
X39n0709_p0447a19║生想，四、必令命斷。
X39n0709_p0447a20║兼制。　比丘尼，波逸提（同制、同學）。式叉摩那、沙彌、沙彌
X39n0709_p0447a21║尼，突吉羅。是為犯。
X39n0709_p0447a22║隨開。　不犯者：不故殺。或以瓦石刀杖擲餘處而
X39n0709_p0447a23║誤斷命。若比丘經營作房舍，手失瓦石而誤殺。若
X39n0709_p0447a24║土墼杖木。若屋枉椽，如是手不禁墮而殺者。若扶
X39n0709_p0447b01║病起臥出入房時，一切無有害心而死。及最初未
X39n0709_p0447b02║制戒等。是為不犯。
X39n0709_p0447b03║會採　五分律云：畜生者，除龍，餘畜生是。（龍雖是畜，而能
X39n0709_p0447b04║變化，具神力，守護國土，保綏正法，其功用與諸天相類。故所殺龍者，犯偷蘭遮。本律亦云：不能變化者，義
X39n0709_p0447b05║皆同此，故爾除之。）
X39n0709_p0447b06║根本律云：若苾芻作殺害心，乃至以一指損害旁
X39n0709_p0447b07║生，因此命終者，得墮罪。　或當時不死，後時因此
X39n0709_p0447b08║死者，亦得墮罪。　若後時不死者，得惡作罪。
X39n0709_p0447b09║律攝云：若使癲狂者行殺害時，彼雖無犯，教者本
X39n0709_p0447b10║罪。　旁生旁生想，墮罪。　旁生疑、　旁生非旁生
X39n0709_p0447b11║想、　非旁生旁生想、　非旁生疑，皆得惡作罪。
X39n0709_p0447b12║　薩婆多摩得勒伽云：欲斫藤誤斫蛇，不犯。　欲斫
X39n0709_p0447b13║蛇誤斫藤，惡作。　欲殺此蟲而誤殺彼蟲，　欲斫
X39n0709_p0447b14║蟲而斫地，　欲搦蟲而搦土，皆得惡作罪。
X39n0709_p0447b15║此戒大乘同制，菩薩以護眾生。凡有命者，一切不
X39n0709_p0447b16║得殺，殺者犯重。
X39n0709_p0447b17║附考：　律攝云：若守房廊，鳥雀棲宿，為喧閙者，應
X39n0709_p0447b18║使人檢察。巢無兒卵，應即除棄，有者待去方除。
X39n0709_p0447b19║　若有蜂窠，無兒應除，有者以線縷纏之，便不增長。
X39n0709_p0447b20║大論云：好殺之人，有命之屬，皆不喜見。若不好殺，
X39n0709_p0447b21║一切眾生，皆樂依附。故持戒之人，命欲終時，其心
X39n0709_p0447b22║安樂，無疑無悔。若生天上，若在人中，常得長壽。是
X39n0709_p0447b23║為得道因緣，乃至得佛，住壽無量。殺生之人，今世
X39n0709_p0447b24║後世，受種種身心苦痛。不殺之人，無此眾苦。是則
X39n0709_p0447c01║殺他，還是自殺。其有智者，肯自殺乎？
X39n0709_p0447c02║第六十二飲用蟲水戒
X39n0709_p0447c03║若比丘，知水有蟲飲用，波逸提。
X39n0709_p0447c04║緣起。　此戒有二制：佛在舍衛國給孤獨園，六羣
X39n0709_p0447c05║比丘取雜蟲水而飲用，諸居士見已譏嫌，有少欲
X39n0709_p0447c06║比丘聞知白佛。此初結戒也。爾時諸比丘不知有
X39n0709_p0447c07║蟲無蟲，後乃知，或作波逸提懺者，或有畏慎者。佛
X39n0709_p0447c08║言：不知不犯。故更加知水有蟲，復為僧。第二結戒
X39n0709_p0447c09║也。此是性罪，由受用水時害眾生命，制斯學處，乃
X39n0709_p0447c10║初篇殺根本種類。
X39n0709_p0447c11║釋義　知者，或自知或他告。水有蟲者，蟲有二種：
X39n0709_p0447c12║一謂纔觀即見，二謂羅漉方見。水謂一切河池泉
X39n0709_p0447c13║井溝瀆等水。用水有二：一內受用，謂是內身所有
X39n0709_p0447c14║受用，洗浴飲噉嚼齒木或洗手足，此乃內用。二外
X39n0709_p0447c15║受用，如前第十九戒中所明（此准根本律釋之）。
X39n0709_p0447c16║結罪。　是中犯者，知是雜蟲水飲用者，及飲用雜
X39n0709_p0447c17║蟲漿醋等，波逸提。
X39n0709_p0447c18║有蟲水，有蟲水想，波逸提；　有蟲水疑，　無蟲水，
X39n0709_p0447c19║有蟲想，　無蟲水疑，皆突吉羅。
X39n0709_p0447c20║此戒具四緣，方成本罪：一、是雜蟲水，二、有蟲想，三、
X39n0709_p0447c21║不觀漉，四、飲用入咽。
X39n0709_p0447c22║兼制。　比丘尼，波逸提（同制、同學）。式叉摩那、沙彌、沙彌
X39n0709_p0447c23║尼，突吉羅。是為犯。
X39n0709_p0447c24║隨開。　不犯者：若先不知有蟲無蟲想。若麤蟲觸
X39n0709_p0448a01║水使去。若漉水飲者。及最初未制戒等。是為不犯。
X39n0709_p0448a02║此戒大乘同制。
X39n0709_p0448a03║引證。　僧祗律云：波羅脂國有二比丘，共伴來詣
X39n0709_p0448a04║舍衛國，問訊世尊。中路渴乏無水，前到一井。一比
X39n0709_p0448a05║丘汲水便飲，一比丘看水，見蟲不飲。飲水比丘問
X39n0709_p0448a06║言：汝何不飲？答言：世尊制戒，不得飲蟲水故。彼復
X39n0709_p0448a07║勸言：長老但飲，勿令渴死，不得見佛。答言：我寧喪
X39n0709_p0448a08║身，不毀佛戒。遂便渴死。飲水比丘漸到佛所，佛問：
X39n0709_p0448a09║汝從何來？又問：汝有伴不？彼即具以事答。佛言：癡
X39n0709_p0448a10║人！汝不見我，謂得見我。彼死比丘已先見我。（十誦律云：
X39n0709_p0448a11║彼持戒者，不飲便死，即生三十三天，得天身具足。先到佛所，禮佛聞法，得法眼淨，受三皈依。故曰已先見
X39n0709_p0448a12║我也。根本律中，其事亦同。）若比丘放逸懈怠，不攝諸根，雖共我
X39n0709_p0448a13║一處，彼離我遠，彼雖見我，我不見彼。若有比丘在
X39n0709_p0448a14║海彼岸，能不放逸，精進不怠，斂攝諸根，雖去我遠，
X39n0709_p0448a15║我常見彼，彼常近我。（此約界論也。若約世論，則放逸之人，雖生聖世，不異末法。
X39n0709_p0448a16║不放逸者，雖生末世，不異正法。佛身真常，本無出世及與滅度。願深信智者，莫起像法法滅盡想，而自委
X39n0709_p0448a17║棄。誓當精進不懈，善攝諸根，嚴淨毗尼，勿輕小過。常如面奉慈顏，親承明誨。修持不已，當見靈山一會，儼
X39n0709_p0448a18║然未散也。）
X39n0709_p0448a19║附考。　僧祗律云：蟲者，非魚鼈等，謂小小倒孑諸
X39n0709_p0448a20║蟲，乃至極微細形。眼所見者，不應以天眼看，亦不
X39n0709_p0448a21║得使闇眼人看。下至能見掌中細文者，得使看水。
X39n0709_p0448a22║不得太速太久，當如大象一迴頃。若水中蟲極細，
X39n0709_p0448a23║不得就用洗手面及大小行。（孑音結，餘也。說文云：人無右臂。今取義，謂
X39n0709_p0448a24║此蟲乃無足而倒行也。）
X39n0709_p0448b01║律攝云：有五種眼不應觀水：一、患瘡眼，二、睛翳眼，
X39n0709_p0448b02║三、狂亂眼，四、老病眼，五、天眼。齊幾許時應觀水？謂
X39n0709_p0448b03║六牛車迴轉頃，若順河流，一度觀水無蟲，齊一拘
X39n0709_p0448b04║羅舍，隨意飲用，然須中間無別河入（一拘羅舍謂五里也，或云
X39n0709_p0448b05║二里）。　若下流水及逆流河，一度觀時，齊一尋內得
X39n0709_p0448b06║用（八尺為一尋也）。　有五種淨水：一、僧伽淨，二、別人淨，三、
X39n0709_p0448b07║漉羅淨，四、涌泉淨，五、井水淨。若知彼人是持戒者，
X39n0709_p0448b08║存護生命，縱不觀察，得彼水時，飲用無犯。凡一切
X39n0709_p0448b09║觀水，始從日出，迄至明相未出，咸隨受用。　應知
X39n0709_p0448b10║漉物有其五種：一、謂方羅，二、謂法瓶，三、謂君持，四、
X39n0709_p0448b11║謂酌羅，五、謂衣角。
X39n0709_p0448b12║第四分云：不應無漉水囊行，乃至半由旬；若無，應
X39n0709_p0448b13║以僧伽梨角漉木。
X39n0709_p0448b14║五分律云：亦聽畜漉水筒，用銅、鐵、竹、木、瓦、石作之，
X39n0709_p0448b15║以細衣縵口，不聽用糞掃衣。
X39n0709_p0448b16║根本雜事云：以絹繫君持口，細繩繫項，沉放水中，
X39n0709_p0448b17║擡頭半出（口若全沉，水則難入）。待滿引出，仍須察蟲。但是綽
X39n0709_p0448b18║口瓶瓨，無問大小，以絹縵口，隨時取水，極是省事
X39n0709_p0448b19║（綽，昌入聲，寬也。瓨與缸同）。
X39n0709_p0448b20║緇門警訓漉囊教意云：出家之人，修慈為本。慈名
X39n0709_p0448b21║與樂，無殺為先。物類雖微，保命無異。此乃行慈之
X39n0709_p0448b22║具，濟物之緣。大行由是而生，至道因茲而尅。（所以匿王
X39n0709_p0448b23║大將梨師達多及富羅那，受居家五禁。凡奉王命征討時，弓稍恒掛漉水囊。況僧慈護，豈容乏之？）
X39n0709_p0448b24║第六十三故惱他戒
X39n0709_p0448c01║若比丘，故惱他比丘，令須臾間不樂，波逸提。
X39n0709_p0448c02║緣起。　此戒有二制：佛在舍衛國給孤獨園。時十
X39n0709_p0448c03║七羣比丘往問六羣：長老！云何入初禪、第二、第三、
X39n0709_p0448c04║第四禪？云何入空、無相、無願？云何得須陀洹果、斯
X39n0709_p0448c05║陀含果、阿那含果、阿羅漢果耶？六羣報言：如汝等
X39n0709_p0448c06║所說者，即已犯波羅夷法，非比丘。十七羣便往上
X39n0709_p0448c07║座比丘所問言：若有諸比丘作如是問：云何入初
X39n0709_p0448c08║禪乃至得阿羅漢果？為犯何罪？上座報言：無犯。即
X39n0709_p0448c09║察知此六羣與十七羣作疑惱，往白世尊。此初結
X39n0709_p0448c10║戒也。如是結戒已，時諸比丘集在一處共論法律。
X39n0709_p0448c11║有一比丘退去而心有疑，作是言：彼諸比丘與我
X39n0709_p0448c12║作疑。諸比丘白佛，佛言：不故作者無犯。此第二結
X39n0709_p0448c13║戒也。由戲弄事掉舉煩惱，制斯學處。（按根本律：烏陀夷苾芻見
X39n0709_p0448c14║十七群受近圓已，作惱亂心而告之曰：汝等雖蒙作法，實不得戒，何用勞心更求學業？故制。）
X39n0709_p0448c15║釋義：　律云：疑惱者，若為生、若為年歲、若受戒、若
X39n0709_p0448c16║為羯磨、若為犯，故為法也。為生時疑者，問言：汝生
X39n0709_p0448c17║來幾時耶？報言：我生來爾所時。語言：汝不爾所時
X39n0709_p0448c18║生。汝如餘人生，非爾所時生。是謂問生時疑。　問
X39n0709_p0448c19║年歲時疑者，問言：汝幾歲？報言：我爾所歲。語言：汝
X39n0709_p0448c20║非爾所歲。如餘受戒者，汝未爾所歲。是謂問年歲
X39n0709_p0448c21║時生疑。　問受戒生疑者，問言：汝受戒既年不滿
X39n0709_p0448c22║二十，又界內別眾。是謂問受戒時生疑。　問羯磨
X39n0709_p0448c23║時生疑者，問言：汝受戒時白不成，羯磨不成，非法
X39n0709_p0448c24║別眾。是謂問羯磨生疑。　於犯生疑者，語言：汝犯
X39n0709_p0449a01║波羅夷、僧伽婆尸沙、波逸提、波羅提提舍尼、偷蘭
X39n0709_p0449a02║遮、突吉羅、惡說。是謂於犯生疑。　於法生疑者，汝
X39n0709_p0449a03║等所問法者，則犯波羅夷，非比丘。是謂於法生疑。
X39n0709_p0449a04║令須臾間不樂者（三十須臾為一晝夜，謂令他少時間情不安隱也）。
X39n0709_p0449a05║結罪。　是中犯者，若比丘故為比丘作疑，若以生
X39n0709_p0449a06║時、若為年歲乃至法時疑，說而了了者，波逸提。
X39n0709_p0449a07║　說而不了了者，突吉羅。
X39n0709_p0449a08║此戒具三緣，方成本罪：一、前人是比丘，二、故有疑
X39n0709_p0449a09║惱心，三、說聽了了。
X39n0709_p0449a10║兼制。　比丘尼，波逸提（同制、同學）。式叉摩那、沙彌、沙彌
X39n0709_p0449a11║尼，突吉羅。是為犯。
X39n0709_p0449a12║隨開。　不犯者：其事實爾。不故作惱。或戲笑語。或
X39n0709_p0449a13║疾疾語。或獨語。或夢中語。或欲說此錯說彼。及最
X39n0709_p0449a14║初未制戒等。是為不犯。
X39n0709_p0449a15║會採。　僧祗律云：若有人來，欲受具足戒，若滿二
X39n0709_p0449a16║十，與受具足。若不滿者，語言：且住待滿。若彼便於
X39n0709_p0449a17║彼處受具足來，不得語疑悔。語者，越毗尼罪。　若
X39n0709_p0449a18║諸根不具及病，亦爾。（此上二句，謂總攝百遮等人是也。）
X39n0709_p0449a19║五分律云：令餘四眾疑悔，突吉羅　尼；令二眾疑
X39n0709_p0449a20║悔，波逸提；　令餘三眾疑悔，突吉羅。
X39n0709_p0449a21║薩婆多論云：若更以餘事欲令疑悔故語者，突吉
X39n0709_p0449a22║羅。所謂語比丘言：汝多眠、多食、多語等，　是人非
X39n0709_p0449a23║比丘、非沙門、非釋子，令疑悔者，突吉羅。
X39n0709_p0449a24║此戒大乘同學。
X39n0709_p0449b01║第六十四覆他麤罪戒
X39n0709_p0449b02║若比丘，知他比丘犯麤罪，覆藏者，波逸提。
X39n0709_p0449b03║緣起。　此戒有二制：佛在舍衛國給孤獨園。䟦難
X39n0709_p0449b04║陀數犯罪，向一親厚比丘說之，囑令勿語人。後二
X39n0709_p0449b05║人共鬬，彼比丘即向餘比丘說其所犯。餘比丘聞
X39n0709_p0449b06║知白佛。此初結戒也。時有比丘聞佛結戒已，不知
X39n0709_p0449b07║犯麤不犯麤，後乃知麤罪，或作波逸提懺者，或有
X39n0709_p0449b08║疑者。佛言：不知無犯，復更與結戒也。此是性罪，由
X39n0709_p0449b09║舊伴屬事，覆藏煩惱，制斯學處。
X39n0709_p0449b10║釋義。　律云：麤罪者，四波羅夷、十三僧殘。覆藏者
X39n0709_p0449b11║（謂掩蔽其過而不說也。　薩婆多論云：覆藏罪，令佛法不清淨，長養惡法故。）
X39n0709_p0449b12║結罪。　是中犯者，小食知食後說，　食後知至初
X39n0709_p0449b13║夜說，　初夜知至中夜說，盡突吉羅。
X39n0709_p0449b14║中夜知，至後夜欲說而未說，明相出時，波逸提。
X39n0709_p0449b15║　除麤罪，覆餘罪者，突吉羅。　自覆藏麤罪，突吉羅
X39n0709_p0449b16║（此是經夜展轉，名從生小罪也）。除比丘、比丘尼，覆餘人麤罪，突吉
X39n0709_p0449b17║羅（餘人，謂出家下三眾，及居家受戒者二眾）。
X39n0709_p0449b18║麤罪、麤罪想，波逸提；　麤罪疑、　非麤罪、麤罪想、
X39n0709_p0449b19║　非麤罪疑，盡突吉羅。
X39n0709_p0449b20║此戒具四緣，方成本罪：一、是受具戒人，二、所犯是
X39n0709_p0449b21║麤罪，三、麤罪想為他人覆，四、覆經明相已出。
X39n0709_p0449b22║兼制。　比丘尼，波逸提（同制同學）。式叉摩那、沙彌、沙彌
X39n0709_p0449b23║尼，突吉羅。是為犯。（問：准尼律，比丘尼覆藏他尼棄罪，犯波羅夷。此定波逸提，二義
X39n0709_p0449b24║何從？答：少有差別。若尼覆他尼行婬，一事得重，餘戒從輕，故爾結墮。）
X39n0709_p0449c01║隨開。　不犯者：先不知麤罪不麤罪想；若向人說；
X39n0709_p0449c02║或無人可向說；發心言我當說；未說之間，明相已
X39n0709_p0449c03║出；若或說有命難、梵行難、不說；及最初未制戒等。
X39n0709_p0449c04║是為不犯。
X39n0709_p0449c05║會採　薩婆多論云：覆他麤罪有三種：一、覆他四
X39n0709_p0449c06║棄僧殘，得墮罪；　二、覆出佛身，血壞僧倫，得對首
X39n0709_p0449c07║偷蘭遮；　三、覆下三篇，得突吉羅。
X39n0709_p0449c08║十誦律云：見他犯罪，向一人說便止；若聞若疑，不
X39n0709_p0449c09║須說。
X39n0709_p0449c10║僧祗律云：不得輒向人說，當向善比丘說。若彼罪
X39n0709_p0449c11║比丘兇暴，或依王力、大臣力，起奪命因緣，傷梵行
X39n0709_p0449c12║者，應作是念：彼罪行業，必自有報，彼自應知。喻如
X39n0709_p0449c13║失火，但自救身，焉知餘事？斯則無罪。
X39n0709_p0449c14║根本律云：恐與為障礙之事，或緣此令僧破壞者，
X39n0709_p0449c15║覆，皆無犯。
X39n0709_p0449c16║此戒大乘同制，與不教悔罪戒一也。
X39n0709_p0449c17║附考。　第三分云：內有五法應舉他：以時不以非
X39n0709_p0449c18║時，真實不以不實，有益不以損減，柔軟不以麤獷，
X39n0709_p0449c19║慈心不以瞋恚。
X39n0709_p0449c20║第四分云：佛告優波離：身威儀不清淨，言不清淨，
X39n0709_p0449c21║命不清淨，寡聞不知修多羅，寡聞不誦毗尼，言辯
X39n0709_p0449c22║不了，喻若白羊，是不應舉他。若諸法具足，應以時
X39n0709_p0449c23║以法舉他罪。　又復此比丘有愛恭敬於我，則應
X39n0709_p0449c24║舉罪。或無愛有恭敬，或無恭敬有愛，應舉。或雖無
X39n0709_p0450a01║恭敬，能令捨惡就善，應舉。或彼有所重比丘尊敬
X39n0709_p0450a02║信樂者，能令捨惡行善，應舉。若都無者，僧應都捨
X39n0709_p0450a03║置驅棄，語言：長老！隨汝所去處，彼當為汝作舉、作
X39n0709_p0450a04║憶念、作自言、遮出罪、遮說戒、遮自恣。譬如調馬師，
X39n0709_p0450a05║惡馬難調，即合韁杙驅棄。如此比丘不應先從其
X39n0709_p0450a06║求聽，即此是聽。
X39n0709_p0450a07║薩婆多論云：天眼舉，他罪突吉羅。天耳舉亦如是。
X39n0709_p0450a08║第六十五授戒不如法戒
X39n0709_p0450a09║年滿二十應受大戒。若比丘，知年不滿二十與受大
X39n0709_p0450a10║戒，此人不得戒，彼比丘可訶，癡故，波逸提。
X39n0709_p0450a11║緣起。　此戒有二制：佛在羅閱城迦蘭陀竹園。時
X39n0709_p0450a12║城中有十七羣童子先為親友，最大者年十七，最
X39n0709_p0450a13║小者年十二，共求出家。諸比丘即度令出家與受
X39n0709_p0450a14║大戒。時諸童子小來習樂不堪一食，至於夜半患
X39n0709_p0450a15║饑，高聲大喚啼哭言：與我食來！與我食來！諸比丘
X39n0709_p0450a16║語言：少待須天明，若眾僧有食當與共食，若無食
X39n0709_p0450a17║者當共乞，此間都無作食處。佛聞知而故問，阿難
X39n0709_p0450a18║具以事白。佛言：不應授年未滿二十者大戒。此初
X39n0709_p0450a19║結戒也。時彼比丘聞結戒已，不知年滿二十不滿
X39n0709_p0450a20║二十，後乃知不滿二十，或作波逸提懺者，或有疑
X39n0709_p0450a21║者。佛言：不知無犯。此第二結戒也。由近圓事攝眾
X39n0709_p0450a22║煩惱，制斯學處。
X39n0709_p0450a23║釋義，　文分二節。年滿二十應受大戒，明其正制。
X39n0709_p0450a24║若比丘知年不滿下，結成所犯。律云：年不滿二十
X39n0709_p0450b01║者，不堪忍寒熱、饑渴、暴風、蚊虻、毒虫，及不忍惡言。
X39n0709_p0450b02║若身有種種病苦痛，不能堪忍。又復不堪持戒，不
X39n0709_p0450b03║堪一食與受大戒者（與是能授之者，謂壇上三師及七位證盟僧也。受謂求具
X39n0709_p0450b04║足戒之人）。此人不得戒者（謂所受人年既不滿三師七證，雖如法秉宣白四羯磨，而
X39n0709_p0450b05║彼不成比丘性。戒體不圓，名非具足。葢佛為諸法之王，深知眾生業性差別，而諸佛子從佛口生、從法化
X39n0709_p0450b06║生，是故依制則比丘性具，違教則戒法匪成也），彼比丘可訶癡故者（謂不但所
X39n0709_p0450b07║受者不得戒，而能授者亦招愆，以癡無智慧不知戒法故。　律攝云：滿足十夏方住師位，復須成就五法：
X39n0709_p0450b08║一、知有犯；二、知無犯；三、知輕；四、知重；五、於別解脫經廣能開解，於諸學處創結隨開。若遇難緣善知通塞，
X39n0709_p0450b09║常誦戒本能決他疑，戒見多聞自他俱利，威儀行法無有虧犯，具如是德名親教師，由其親能教出離法
X39n0709_p0450b10║故。　若苾芻雖近圓已，於諸學處不識重輕，設六十夏仍須仗託明德依止而住。若師小者，唯除禮拜，自
X39n0709_p0450b11║餘咸作，此即名為老小苾芻，不得與他出家及受近圓也）。
X39n0709_p0450b12║結罪。　是中犯者，和尚若知年未滿二十，眾中問
X39n0709_p0450b13║言：汝年滿二十未？受戒人報言：或滿二十、或未滿
X39n0709_p0450b14║二十。或疑、或不知年數、或默然、或眾僧不問，授大
X39n0709_p0450b15║戒三羯磨竟，波逸提。　白已二羯磨竟，三突吉羅。
X39n0709_p0450b16║　白已一羯磨竟，二突吉羅。　白竟，一突吉羅。
X39n0709_p0450b17║　和尚疑年未滿，得罪亦爾。　若未白，為作方便、若
X39n0709_p0450b18║剃髮（淨壇敷座，是為作方便。剃髮者，非出家時。凡登壇受具，必須相同。比丘不得長髮俗衣，故
X39n0709_p0450b19║當先剃髮也）、若欲集眾、若眾僧已集，和尚一切突吉羅。
X39n0709_p0450b20║　眾僧若知、若疑，年未滿二十，不問，一切突吉羅。
X39n0709_p0450b21║此戒具三緣方成本罪：一、是授具和尚，二、知年未
X39n0709_p0450b22║滿，三、羯磨已竟。
X39n0709_p0450b23║兼制。　比丘尼，波逸提（同制同學）。式叉摩那、沙彌、沙彌
X39n0709_p0450b24║尼，突吉羅。是為犯。（下三眾犯突吉羅者，彼非大僧，無登壇作師之位。若受居家八
X39n0709_p0450c01║戒等法，不遵律制，豈無違越毗尼之咎？）
X39n0709_p0450c02║隨開。　不犯者：先不知信受戒人語；若旁人證；若
X39n0709_p0450c03║信父母；若受戒已疑，聽數胎中年月及閏月；若數
X39n0709_p0450c04║一切十四日說戒，以為年數（半月半月說戒，每年共有二十四次。白月
X39n0709_p0450c05║及黑月大，皆十五日說戒。若黑月小，則十四日說戒。一年僅有六次。十四日說戒，當有十八次，是十五日
X39n0709_p0450c06║說戒。今以方便，皆約十四日說戒以算日數，則每年省出一十八日，十年便有百八十日。儻其人是十九
X39n0709_p0450c07║歲，共省三百四十二日，又可算作一年，即可名為滿二十歲矣）。
X39n0709_p0450c08║會採　律攝云：若有人近圓時，年實未滿而作滿
X39n0709_p0450c09║想。後有親屬報云：不滿。應數胎月、閏月。若滿者善，
X39n0709_p0450c10║斯名善受。若不滿者，退為求寂，應更與受近圓。若
X39n0709_p0450c11║不爾者，同前賊住。　若有人年滿十九，作二十心
X39n0709_p0450c12║而受近圓。後經一年，親屬來見，報云：不滿。或自憶
X39n0709_p0450c13║知不滿，或年十八而受近圓。後經二歲，同前憶知。
X39n0709_p0450c14║斯等皆名善受。正教難逢，是開聽故。（本部未滿，更開數一切十
X39n0709_p0450c15║四日說戒。律攝未滿，但聽數胎月、閏月以足之。若不足者，退為求寂。須知上根受具，應准本部。機若下劣，
X39n0709_p0450c16║律攝當依。然斯乃受具已後有疑，佛慈聽開。若未登壇，先算此而為滿歲者，則法犯相似，人墮全非。斷不
X39n0709_p0450c17║可例此，宜應欽遵於此。）
X39n0709_p0450c18║此戒大乘比丘同學。
X39n0709_p0450c19║第六十六發起諍事戒
X39n0709_p0450c20║若比丘，知諍事，如法懺悔已，後更發起者，波逸提。
X39n0709_p0450c21║緣起。　此戒有二制：佛在舍衛國給孤獨園。時六
X39n0709_p0450c22║羣比丘鬬諍，僧如法滅已，後更發起，作如是言：汝
X39n0709_p0450c23║不善觀不成觀，不善解不成解，不善滅不成滅，令
X39n0709_p0450c24║僧未有諍事而有諍事起，已有諍事而不除滅。諸
X39n0709_p0451a01║比丘察知其故，具白世尊。此初結戒也。與結戒已，
X39n0709_p0451a02║時諸比丘不知諍事如法滅不如法滅，後乃知如
X39n0709_p0451a03║法滅，或作波逸提懺者，或有疑者。佛言：不知，無犯。
X39n0709_p0451a04║此第二結戒也。由起諍事，不忍煩惱，制斯學處。
X39n0709_p0451a05║釋義：　律云：諍者有四種：言諍、覓諍、犯諍、事諍（詳如
X39n0709_p0451a06║後七滅諍法中釋）。如法者，如法、如毗尼、如佛所教。懺悔已
X39n0709_p0451a07║者（謂善滅諍法），後更發起者（謂其諍已滅，復以不善心而舉發，令眾諍論不息也）。
X39n0709_p0451a08║結罪。　是中犯者，知如法滅已，後更發起，作如是
X39n0709_p0451a09║言：不善觀、不成觀，不善解、不成解，不善滅、不成滅。
X39n0709_p0451a10║說而了了，波逸提。（言觀解者，謂稱量得宜，應與何法、當與何法也。不成觀解者，謂
X39n0709_p0451a11║法不應諍，與毗尼相乖也。）
X39n0709_p0451a12║觀作觀想者，波逸提。　觀疑　不成觀，有觀想
X39n0709_p0451a13║　不成觀疑，盡突吉羅。
X39n0709_p0451a14║此戒具四緣方成本罪：一、見比丘諍事，二、如法滅
X39n0709_p0451a15║已，三、觀作觀想而更發起，四、說而了了。
X39n0709_p0451a16║兼制。　比丘尼，波逸提（同制、同學）。式叉摩那、沙彌、沙彌
X39n0709_p0451a17║尼，突吉羅。是為犯。
X39n0709_p0451a18║隨開。　不犯者：若先不知。若觀作不觀想。若事實
X39n0709_p0451a19║爾言不善觀乃至不成滅。若戲笑語。若疾疾語。若
X39n0709_p0451a20║夢中語。欲說此錯說彼。及最初未制戒等。是為不
X39n0709_p0451a21║犯。
X39n0709_p0451a22║會採　律攝云：若眾為眾作羯磨，得窣吐羅罪，以
X39n0709_p0451a23║是破僧方便故。
X39n0709_p0451a24║薩婆多論云：若是僧制，不入佛法發起，得突吉羅
X39n0709_p0451b01║罪。
X39n0709_p0451b02║此戒大乘同制，為菩薩不能善和鬬諍，而反亂眾
X39n0709_p0451b03║鬬諍，罪結輕垢。
X39n0709_p0451b04║第六十七同賊伴行戒
X39n0709_p0451b05║若比丘，知賊伴結要，共同道行，乃至一村間，波逸提。
X39n0709_p0451b06║緣起。　此戒有二制。佛在舍衛國給孤獨園。有眾
X39n0709_p0451b07║多比丘從舍衛至毗舍離，有私度關賈客欲為伴，
X39n0709_p0451b08║與之同行，俱為守關者所捉，將至波斯匿王。王問
X39n0709_p0451b09║其故：諸尊，實知此人不輸王稅，是賊賈不？答言：知。
X39n0709_p0451b10║王言：若實知者，法應死。復作念云：豈宜殺沙門釋
X39n0709_p0451b11║子耶？但以訶責放去，臣眾不服。有少欲比丘聞知
X39n0709_p0451b12║白佛。此初結戒也。時諸比丘不知是賊非賊伴行，
X39n0709_p0451b13║後乃知是賊伴，或作波逸提懺者，或生疑者。佛言：
X39n0709_p0451b14║不知無犯。故有第二結戒也。此是遮罪，由行路事
X39n0709_p0451b15║譏嫌煩惱，制斯學處，乃初篇盜根本種類。
X39n0709_p0451b16║釋義：　律云：賊伴者，若作賊還，若方欲去。結要者，
X39n0709_p0451b17║共要至城，若至村。道者，村間處處道。
X39n0709_p0451b18║結罪。　是中犯者，知是賊伴，共要同道行，至村間
X39n0709_p0451b19║處處道行，一一波逸提。　無村曠野無界處共道
X39n0709_p0451b20║行，波逸提。
X39n0709_p0451b21║若共村間半道、　若無村曠野行減十里，皆突吉
X39n0709_p0451b22║羅。　若村間一道行、　若方便欲去而不去、　共
X39n0709_p0451b23║要去而不去，一切突吉羅。
X39n0709_p0451b24║此戒具三緣，方成本罪：一、實知是賊，二、結要同行，
X39n0709_p0451c01║三、行處不減。
X39n0709_p0451c02║兼制。　比丘尼，波逸提（同制、同學）。式叉摩那、沙彌、沙彌
X39n0709_p0451c03║尼，突吉羅。是為犯。
X39n0709_p0451c04║隨開。　不犯者：若先不知。不共結伴逐行安隱（謂無
X39n0709_p0451c05║恐怖也）。若力勢所持。若被繫縛將去。若命難。梵行難。
X39n0709_p0451c06║及最初未制戒等。是為不犯。
X39n0709_p0451c07║會採。　僧祗律云：若比丘欲行時，當求車伴。賊相
X39n0709_p0451c08║貌有三事可知：香、色、莊嚴。香者，在空處食生熟肉
X39n0709_p0451c09║氣。色者，常恐怖色。莊嚴者，終日結束，面黑髮黃，兇
X39n0709_p0451c10║惡似閻羅人。若賊詐稱作好人，著好衣服，到空迴
X39n0709_p0451c11║處，展轉相語：今日當入聚落，破墻壁，劫奪財物。不
X39n0709_p0451c12║問沙門、婆羅門，一切盡取。當知是賊不得即便捨
X39n0709_p0451c13║離，宜隨順去。若近聚落，方便捨去。若賊覺者，應語
X39n0709_p0451c14║言：長壽！我正到此。若與偷金賊共行，波逸提。（金乃七寶
X39n0709_p0451c15║之首攝，餘可知。）與叛負債人共行，越毗尼罪。
X39n0709_p0451c16║十誦律云：若險難處，賊迭度者，不犯。
X39n0709_p0451c17║根本律云：若迷失道，彼來指示，雖同行，不犯。
X39n0709_p0451c18║五分律云：共惡比丘期行，突吉羅。若諸難緣，不犯。
X39n0709_p0451c19║此戒大乘同制。
X39n0709_p0451c20║第六十八惡見不捨戒
X39n0709_p0451c21║若比丘，作如是說：我知佛所說法，行婬欲非障道法。
X39n0709_p0451c22║彼比丘諫此比丘言：大德！莫作是語，莫謗世尊。謗世
X39n0709_p0451c23║尊者不善，世尊不作是語。世尊無數方便說犯婬欲
X39n0709_p0451c24║是障道法。彼比丘諫此比丘時，堅持不捨。彼比丘乃
X39n0709_p0452a01║至三諫，捨此事故。若再三諫，捨者善；不捨者，波逸提。
X39n0709_p0452a02║緣起。　佛在舍衛國給孤獨園。有阿梨吒比丘生
X39n0709_p0452a03║是惡見。諸比丘聞，欲除去彼惡見故，諫而不捨，往
X39n0709_p0452a04║白世尊。世尊以無數方便訶責阿梨吒已，告諸比
X39n0709_p0452a05║丘：聽眾僧為彼作訶諫白四羯磨捨此事。若有餘
X39n0709_p0452a06║比丘作如是言：亦應訶諫白四羯磨。故結此戒。由
X39n0709_p0452a07║邪思事僻執煩惱，制斯學處。（此並下二戒，於三破中皆名破見也。）
X39n0709_p0452a08║釋義，　文分三節。若比丘作如是說等，明所生之
X39n0709_p0452a09║惡見。彼比丘諫此比丘言，乃至犯婬欲，是障道法
X39n0709_p0452a10║等，明所諫之詞。彼比丘諫此比丘時，堅持不捨等，
X39n0709_p0452a11║結成所犯。作是說者（謂謬引佛語，以證己見。由見居家善信士女，受持三皈五
X39n0709_p0452a12║戒，唯斷邪婬。雖有妻室，而亦能證須陀洹，乃至亦得阿那含果。故生如是惡見），我知者（謂自
X39n0709_p0452a13║能解知，非他告知也），佛所說法者（所說是彰義。法有二種：一是佛親說，二是弟子說。雖
X39n0709_p0452a14║弟子說，由承佛教，故亦名法也），行婬欲者（是鄙惡事也），非障道法者（謂習
X39n0709_p0452a15║行其事，而不能障礙諸賢聖道法也），彼比丘諫此比丘言者（謂作下別諫之
X39n0709_p0452a16║詞），大德者（是如律尊稱之詞），莫作是語者（謂不可作是惡見之言也），莫
X39n0709_p0452a17║謗世尊者（謂佛所說法，離欲清淨，寂滅無為。若言欲非障道，即違反佛說，是誹謗世尊。謗
X39n0709_p0452a18║者，謂出非理之言也），不善者（謂當來定招惡果報也），世尊不作是語者
X39n0709_p0452a19║（謂佛不說婬非障道法也），世尊無數方便說犯婬欲是障道者
X39n0709_p0452a20║（謂世尊以種種言詞說法，教斷欲想，除愛欲所燒，度於愛結，欲如火坑、如火炬，欲如枯骨、如段肉、如夢所
X39n0709_p0452a21║見，欲是不淨法、是有漏法、是障諸賢聖道果法）。彼比丘諫時，堅持不捨者
X39n0709_p0452a22║（謂一比丘於屏處別諫之時，固執邪見，不受諫語也），彼比丘乃至三諫等者
X39n0709_p0452a23║（謂別諫不從，當鳴椎集僧，白四羯磨。其羯磨全法，於作持中明，向下唯明諫詞結罪）。
X39n0709_p0452a24║結罪。　是中犯者，彼比丘諫此比丘言：乃至無數
X39n0709_p0452b01║方便說行婬欲是障道法，汝今可捨此事，莫為僧
X39n0709_p0452b02║所訶更犯重罪。若受語者善（此是一比丘別諫也），不隨語者
X39n0709_p0452b03║應白（此是集僧訶諫，凡作羯磨皆先有白）。白已當語言：我已白竟，餘
X39n0709_p0452b04║有羯磨在，汝可捨此事，莫為眾僧所訶責更犯罪。
X39n0709_p0452b05║若隨語者善（言善者僅免本罪，其方便罪仍當懺除）。
X39n0709_p0452b06║不隨語者，作初羯磨。作初羯磨已，當語言：我已白
X39n0709_p0452b07║初羯磨竟，餘有二羯磨在，汝當捨此事，莫為僧所
X39n0709_p0452b08║訶責犯罪。若隨語者善。
X39n0709_p0452b09║若不隨語者，當作第二羯磨。第二羯磨已，當語言：
X39n0709_p0452b10║已作白二羯磨竟，餘有一羯磨在，汝可捨是事，莫
X39n0709_p0452b11║為眾僧所訶犯罪。若隨語者善。
X39n0709_p0452b12║若不隨語者，唱三羯磨竟，波逸提。
X39n0709_p0452b13║作白已二羯磨竟捨者，三突吉羅。　作白已一羯
X39n0709_p0452b14║磨竟捨者，二突吉羅。　作白已捨者，一突吉羅。
X39n0709_p0452b15║　若白未竟捨者，突吉羅。
X39n0709_p0452b16║若未作白，作是語：我知佛所說法，行婬欲非障道
X39n0709_p0452b17║法。一切突吉羅（此謂別諫時及未曾別諫之前也）。
X39n0709_p0452b18║彼比丘諫此比丘時，餘比丘遮。若比丘尼遮者，若
X39n0709_p0452b19║有餘人遮：汝莫捨此事。眾僧諫與不諫，遮者，一切
X39n0709_p0452b20║突吉羅。
X39n0709_p0452b21║此戒具四緣，方成本罪：一、堅持惡見，二、頻諫不捨，
X39n0709_p0452b22║三、羯磨如法，四、三番白竟。
X39n0709_p0452b23║兼制。　比丘尼，波逸提（同制、同學）。式叉摩那、沙彌、沙彌
X39n0709_p0452b24║尼，突吉羅。是為犯。
X39n0709_p0452c01║隨開。　不犯者：若初語時捨（謂最初別諫時，一聞諫語即捨）。若非
X39n0709_p0452c02║法別眾諫。若非法和合諫。法別眾、法相似別眾、法
X39n0709_p0452c03║相似和合。非法、非毗尼、非佛所教諫。若無諫者。及
X39n0709_p0452c04║最初未制戒等。是為不犯。
X39n0709_p0452c05║會採　律攝云：若苾芻心生惡見，謂為正見，云：我
X39n0709_p0452c06║所解最為殊勝，實不從佛聞如是語，但出自意說
X39n0709_p0452c07║其文義，不生慚愧，邪說誑他。餘苾芻見時，應為屏
X39n0709_p0452c08║諫。若不捨者，得惡作罪。次羯磨諫，作初白竟，乃至
X39n0709_p0452c09║第二羯磨竟，若不捨者，一一皆得惡作之罪。第三
X39n0709_p0452c10║竟時，便得墮罪，應於眾中說悔其罪。（然懺單墮，皆對首作法，即
X39n0709_p0452c11║得除滅。今准律攝云：眾中說悔者，其義有二：一、以眾為證，更不再生如是邪見故；二、治此一人，以誡眾人
X39n0709_p0452c12║令正思惟故。）
X39n0709_p0452c13║此戒大乘犯重，攝謗法戒故。
X39n0709_p0452c14║引證。　大般若經云：若染色欲，於生梵天尚能為
X39n0709_p0452c15║障，況得無上正等菩提。是故菩薩斷欲出家，能得
X39n0709_p0452c16║無上菩提，非不斷者。　又云：菩薩摩訶薩於五欲
X39n0709_p0452c17║中深生厭患，不為五欲過失所染，以無量門訶毀
X39n0709_p0452c18║諸欲，欲為熾火燒身心故，欲為穢惡染自他故，欲
X39n0709_p0452c19║為魁膾於去來今常為害故，欲為怨敵長夜伺求
X39n0709_p0452c20║作衰損故，欲如草炬，欲如苦果，欲如利劒，欲如火
X39n0709_p0452c21║聚，欲如毒器，欲如幻惑，欲如闇井，欲如詐親旃陀
X39n0709_p0452c22║羅等。舍利子！諸菩薩摩訶薩以如是等無量過門
X39n0709_p0452c23║訶毀諸欲。
X39n0709_p0452c24║第六十九黨惡見不捨戒
X39n0709_p0453a01║若比丘，知如是語人未作法，如是邪見而不捨，供給
X39n0709_p0453a02║所須，共同羯磨，止宿言語者，波逸提。
X39n0709_p0453a03║緣起。　此戒有二制：佛在舍衛國給孤獨園。阿梨
X39n0709_p0453a04║吒生惡見，眾僧訶諫而故執不捨。諸比丘嫌責白
X39n0709_p0453a05║佛，佛令僧與作惡見不捨舉白四羯磨，此初結戒
X39n0709_p0453a06║也（即前戒是）。時六羣比丘供給所須，共同羯磨止宿言
X39n0709_p0453a07║語。有知足頭陀比丘訶責白佛，此第二結戒也。亦
X39n0709_p0453a08║由邪思事僻執煩惱，制斯學處。
X39n0709_p0453a09║釋義。　律云：如是語者，作如是語：我聞世尊說法，
X39n0709_p0453a10║行婬欲非障道法。未作法者，若被舉未與解羯磨。
X39n0709_p0453a11║如是邪見不捨者，眾僧訶責而未捨惡見。供給所
X39n0709_p0453a12║須者，有二種：若法、若財。法者，教修習增上戒、增上
X39n0709_p0453a13║意、增上智，學問誦經。財者，供給衣服、飲食、牀座、臥
X39n0709_p0453a14║具、病瘦醫藥。同羯磨者，同說戒。止宿者，屋有四壁
X39n0709_p0453a15║一切覆，或一切覆不一切障，或一切障不一切覆。
X39n0709_p0453a16║言語者（謂教授及與評論善惡等事也）。
X39n0709_p0453a17║結罪。　是中犯者，若比丘先入屋，後有如是語人
X39n0709_p0453a18║來；若如是語人先入，比丘後來；若二人俱入宿，隨
X39n0709_p0453a19║脇著地，一切波逸提。
X39n0709_p0453a20║此戒具三緣，方成本罪：一、知是惡邪見人。二、知僧
X39n0709_p0453a21║作舉不捨。三、供給所須止宿。
X39n0709_p0453a22║兼制。　比丘尼，波逸提（准尼律：若隨順被舉，比丘三諫不捨者，波羅夷。是尼
X39n0709_p0453a23║發起之本制也。此乃比丘發起之兼制也）。式叉摩那、沙彌、沙彌尼，突吉
X39n0709_p0453a24║羅。是為犯。
X39n0709_p0453b01║隨開。　不犯者：不知有如是語。人在中宿。若屋不
X39n0709_p0453b02║盡覆障。若露地。若病倒地。若為勢力所持。若被繫
X39n0709_p0453b03║閉。或命難。梵行難。及最初未制戒等。是為不犯。
X39n0709_p0453b04║會採。　五分律云：共語，語語波逸提；共坐，坐坐波
X39n0709_p0453b05║逸提；共宿，宿宿波逸提；共事，事事波逸提。　雖捨
X39n0709_p0453b06║惡見，僧未解羯磨，亦波逸提。　若作惡見，僧未羯
X39n0709_p0453b07║磨，突吉羅。　若不知及不如法羯磨，不犯。
X39n0709_p0453b08║十誦律云：若教他法，若從受法，若與他財，若取他
X39n0709_p0453b09║財，若共宿，一切波逸提。
X39n0709_p0453b10║根本律云：若彼身病，看侍無犯；　或同居令捨惡
X39n0709_p0453b11║見，此亦無犯。
X39n0709_p0453b12║此戒大乘同制。
X39n0709_p0453b13║第七十畜被擯沙彌戒
X39n0709_p0453b14║若比丘，知沙彌作如是言：我從佛聞法，行婬欲非障
X39n0709_p0453b15║道法。彼比丘諫此沙彌如是言：汝莫誹謗世尊，謗世
X39n0709_p0453b16║尊者不善，世尊不作是語。沙彌！世尊無數方便說婬
X39n0709_p0453b17║欲是障道法。彼比丘諫此沙彌時，堅持不捨。彼比丘
X39n0709_p0453b18║應乃再三訶諫，令捨此事故。乃至三諫而捨者善；不
X39n0709_p0453b19║捨者，彼比丘應語彼沙彌言：汝自今已去，不得言佛
X39n0709_p0453b20║是我世尊，不得隨逐餘比丘。如諸沙彌得與餘比丘
X39n0709_p0453b21║二、三宿，汝今無是事。汝出去！滅去！不應住此。若比丘，
X39n0709_p0453b22║知如是眾中被擯沙彌，而誘將畜養共止宿者，波逸
X39n0709_p0453b23║提。
X39n0709_p0453b24║緣起。　此戒有二制：佛在舍衛國給孤獨園。䟦難
X39n0709_p0453c01║陀有二沙彌共行不淨，自相謂言：我等從佛聞法，
X39n0709_p0453c02║其行婬欲非障道法。聞中有少欲比丘白佛。佛敕
X39n0709_p0453c03║諸比丘：置此二沙彌於眾僧前眼見不聞處，立作
X39n0709_p0453c04║訶諫白四羯磨。捨此事故，而彼故不捨，乃令僧如
X39n0709_p0453c05║前置立作不捨滅擯白四羯磨（此乃不現前羯磨法也。若諫訶則呼
X39n0709_p0453c06║之近前而令聽，若羯磨則遣之遠立而不聞）。時六羣比丘知僧為此二
X39n0709_p0453c07║沙彌作惡見不捨滅擯羯磨，而便誘將畜養同共
X39n0709_p0453c08║止宿。諸比丘嫌責六羣，啟白世尊。此初結戒也。如
X39n0709_p0453c09║是結戒已，彼二沙彌城中擯出便往外村，城外擯
X39n0709_p0453c10║出還入城中。時諸比丘亦不知此是滅擯不滅擯，
X39n0709_p0453c11║後乃方知是滅擯，或作波逸提懺者，或有疑者。佛
X39n0709_p0453c12║言：不知者無犯。此第二結戒也。亦由邪思事僻執
X39n0709_p0453c13║煩惱，制斯學處。
X39n0709_p0453c14║釋義，　文分四節。若比丘知沙彌作如是言等，明
X39n0709_p0453c15║沙彌所起邪見。彼比丘諫此沙彌如是言等，明訶
X39n0709_p0453c16║諫白四羯磨。彼比丘應語沙彌言：自今已去等，明
X39n0709_p0453c17║不捨滅擯白四羯磨。若比丘知如是眾中被擯沙
X39n0709_p0453c18║彌等，結成所犯。律云：滅擯者，僧與作滅擯羯磨（滅謂
X39n0709_p0453c19║滅除，擯謂擯棄）。誘者，若自誘，若教人誘（謂以財法勸動，引誘將去也）。畜
X39n0709_p0453c20║養者，若自畜，若與人畜（畜謂攝受與作依止，養謂教授學問經法並給飲食
X39n0709_p0453c21║也）。共止宿者（謂同餘比丘一處居止，共房二三宿也。　羯磨法於作持中明）。
X39n0709_p0453c22║結罪。　是中犯者，若比丘先入宿，滅擯者後至；若
X39n0709_p0453c23║滅擯者先入，比丘後至；或二人俱至，隨脇著地轉
X39n0709_p0453c24║側，一切波逸提。
X39n0709_p0454a01║此戒具三緣，方成本罪：一、是惡邪被擯，二、明知誘
X39n0709_p0454a02║引，三、同宿畜養。
X39n0709_p0454a03║兼制。　比丘尼，波逸提（同制、同學）。式叉摩那、沙彌、沙彌
X39n0709_p0454a04║尼，突吉羅。是為犯。
X39n0709_p0454a05║隨開。　不犯者：先不知。若比丘先至，滅擯者後至，
X39n0709_p0454a06║比丘不知。若房四無障上有覆。若顛發倒地。若病
X39n0709_p0454a07║動轉。或為勢力所持被繫閉。若命難梵行難。及最
X39n0709_p0454a08║初未制戒等。是為不犯。
X39n0709_p0454a09║會採。　十誦律云：通夜坐不臥，亦波逸提。
X39n0709_p0454a10║律攝云：若與依止，及教讀誦，皆得墮罪。　凡不見
X39n0709_p0454a11║罪等，被捨置人，共為受用，皆得惡作罪。（此謂凡是三舉二擯
X39n0709_p0454a12║等人，若共同受用，皆不應故。）
X39n0709_p0454a13║根本律云：若是親族，或時帶病，或復令彼冀捨惡
X39n0709_p0454a14║見，雖權攝教，並皆無犯。
X39n0709_p0454a15║此戒大乘同制。
X39n0709_p0454a16║附考。　僧祗律云：若有人為和尚、阿闍黎所嫌，餘
X39n0709_p0454a17║比丘不得誘引，言：我與汝四事，汝當在我邊住，受
X39n0709_p0454a18║經、誦經。　若觀彼人必當捨戒就俗者，得誘取已，
X39n0709_p0454a19║當教言：汝當知二師恩甚重難報，汝應還彼目下
X39n0709_p0454a20║住。
X39n0709_p0454a21║
X39n0709_p0454a22║毗尼止持會集卷第十二
X39n0709_p0454a23║
X39n0709_p0454a24║
X39n0709_p0454b01║音義
X39n0709_p0454b02║彷徉上音旁，下音羊。彷徉，猶徘徊也。又彷徉以
X39n0709_p0454b03║逍遙也。
X39n0709_p0454b04║關與鑰同關，令不能開。
X39n0709_p0454b05║漉音六，淋也，水下也。
X39n0709_p0454b06║畜生梵語底栗車，此云畜生。立世論云：由因諂
X39n0709_p0454b07║曲業故，於中受生。復說此道眾生多覆身行，故名
X39n0709_p0454b08║底栗車。婆沙論云：生謂眾生，畜謂畜養。謂彼橫
X39n0709_p0454b09║生，稟性愚癡，不能自立，為他畜養，故名畜生。問：
X39n0709_p0454b10║若以畜養名畜生者，如諸龍水陸空行，豈可為人
X39n0709_p0454b11║所養名為畜生耶？答：養者義寬，且滿人世及以六
X39n0709_p0454b12║天。不養者處狹，唯在人中山野澤內。又古昔諸龍
X39n0709_p0454b13║亦為人養，具在文史。今從畜養偏多，故名畜生。
X39n0709_p0454b14║綏音雖，安也。
X39n0709_p0454b15║搦音諾，按也。
X39n0709_p0454b16║溝瀆水注川曰谿，注谿曰谷，注谷曰溝，注溝曰
X39n0709_p0454b17║澮，注澮曰瀆。又田間之水曰溝。又水瀆。廣四
X39n0709_p0454b18║尺，深四尺，曰瀆。
X39n0709_p0454b19║一尋四尺謂之仞，倍仞謂之尋。又云：舒兩臂為
X39n0709_p0454b20║一尋。
X39n0709_p0454b21║天眼此眼諸天因修禪定而得也，能見遠近、前
X39n0709_p0454b22║後、內外、晝夜、上下，皆悉見之。以無色質障礙，故名
X39n0709_p0454b23║天眼，通非礙也。
X39n0709_p0454b24║得法眼淨證須陀洹果，斷三界分別惑，見真諦
X39n0709_p0454c01║理，名法眼淨。
X39n0709_p0454c02║阿梨吒比丘阿梨吒亦名阿利吒，此云無相。是
X39n0709_p0454c03║人所以生此邪見者，言須陀洹、斯陀含皆有妻室
X39n0709_p0454c04║亦不障道，牽此自比故生邪見，言婬欲非障道法
X39n0709_p0454c05║也。薩婆多論云：此人先是外道弟子，外道邪見
X39n0709_p0454c06║師遣入佛法中，倒亂佛法。其人聰明利根，不經少
X39n0709_p0454c07║時，通達三藏，即便倒說云：行障道法，不能障道；盡
X39n0709_p0454c08║其智辯，不能令成。