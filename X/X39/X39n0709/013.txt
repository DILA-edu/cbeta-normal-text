X39n0709_p0454c09║
X39n0709_p0454c10║
X39n0709_p0454c11║毗尼止持會集卷第十三
X39n0709_p0454c12║
X39n0709_p0454c13║金陵寶華山弘律沙門　讀體　集
X39n0709_p0454c14║第七十一拒諫難問戒
X39n0709_p0454c15║若比丘，餘比丘如法諫時，如是語：我今不學此戒，當
X39n0709_p0454c16║難問餘智慧持律比丘。者，波逸提。若為知、為學故，應
X39n0709_p0454c17║難問。
X39n0709_p0454c18║緣起。　佛在拘睒彌國瞿師羅園中。時闡陀比丘，
X39n0709_p0454c19║餘比丘如法諫時，作如是語（按僧祇律云：我今不隨汝語。我若見餘長
X39n0709_p0454c20║老寂根多聞，持法深解，我當從咨問彼。若有所說，我當受行）：諸比丘聞，中有樂
X39n0709_p0454c21║學戒者，嫌責闡陀，白佛結戒。由違諫事，不忍煩惱，
X39n0709_p0454c22║制斯學處。
X39n0709_p0454c23║釋義，　文分二節：若比丘下，明其所犯；若為知下，
X39n0709_p0454c24║明實學。隨開律云：如法諫者，如法、如律、如佛所教
X39n0709_p0455a01║（此謂吐語皆如法律，存心本為利人），作是語：我今不學此戒者（然非實不
X39n0709_p0455a02║學戒而作抗逆語者，意欲拒彼之諫言，先緘其口也），難問者（謂以巧言詰問於他），智慧
X39n0709_p0455a03║者（智即是慧。若分別說：智，知也；慧，見也。又決定審理曰智，造心分別曰慧），持律者（謂嚴
X39n0709_p0455a04║持佛制，善閑律藏），為知、為學者（謂欲廣博深義，樂修梵行者，斯則應當難問，通達明
X39n0709_p0455a05║了，以便習行，可免無罪）。
X39n0709_p0455a06║結罪。　是中犯者，若說而了了，波逸提。　說不了
X39n0709_p0455a07║了，突吉羅。
X39n0709_p0455a08║此戒具三緣，方成本罪：一、心存違諫，二、口出抗言，
X39n0709_p0455a09║三、說解了了。
X39n0709_p0455a10║兼制。　比丘尼，波逸提（同制、同學）。式叉摩那、沙彌、沙彌
X39n0709_p0455a11║尼，突吉羅。是為犯。
X39n0709_p0455a12║隨開。　不犯者，彼比丘癡不解故，此比丘作如是
X39n0709_p0455a13║語：汝還問汝和尚阿闍黎，可更學問誦經。若戲笑
X39n0709_p0455a14║語、若獨語、或夢中語、或欲說此而錯說彼，及最初
X39n0709_p0455a15║未制戒等，是為不犯。
X39n0709_p0455a16║此戒大乘同制。
X39n0709_p0455a17║附考。　律攝云：有五種人，不應為說毗柰耶藏。謂
X39n0709_p0455a18║性無所知，強生異問，或不為除疑而問，或試弄故
X39n0709_p0455a19║問，或惱他故問，或求過失故問。
X39n0709_p0455a20║第七十二輕訶說戒戒
X39n0709_p0455a21║若比丘，說戒時，作是語：大德！何用說是雜碎戒為？說
X39n0709_p0455a22║是戒時，令人惱愧懷疑。輕訶戒故，波逸提。
X39n0709_p0455a23║緣起。　佛在舍衛國給孤獨園。有眾多比丘集在
X39n0709_p0455a24║一處，誦正法毗尼。時六羣自相謂言：彼誦律通利，
X39n0709_p0455b01║必當數舉我等罪。乃往語言：長老，何用此雜碎戒
X39n0709_p0455b02║為？若必誦者，當誦四事及十三事，餘者不應誦。若
X39n0709_p0455b03║誦者，使人懷疑憂惱。諸比丘聞，中有慚愧樂學戒
X39n0709_p0455b04║者，嫌責六羣，白佛結戒：此是性罪，因輕毀事，不忍
X39n0709_p0455b05║可煩惱，制斯學處。
X39n0709_p0455b06║釋義　律云：說戒時者，若自說戒時，若他說時，若
X39n0709_p0455b07║誦時（自他說戒謂布薩之時，誦戒乃讀學之時）。雜碎戒者（善見律云：從二不定乃至
X39n0709_p0455b08║眾學，是名雜碎。　薩婆多論云：結此戒者，為尊重波羅提木叉，為長養戒故，為滅惡故。以十二年前佛常
X39n0709_p0455b09║說一偈，今說五篇，名為雜碎戒。又有云：除前二篇，後三篇名雜碎戒也）。說是戒者，令
X39n0709_p0455b10║人惱愧等者（此乃敘述其情，彰憂惱狀。由自犯過故，聞他說戒，情生不喜。由不喜故，惱
X39n0709_p0455b11║悶交胸，名之為惱。追悔所犯，名之為愧。不能自決其憂惱，名之懷疑。何用說此雜碎為？一句正是輕訶戒
X39n0709_p0455b12║相也）。
X39n0709_p0455b13║結罪。　是中犯者，若說而了了者，波逸提。　說不
X39n0709_p0455b14║了了者，突吉羅。　若毀呰阿毗曇及餘契經者，突
X39n0709_p0455b15║吉羅。
X39n0709_p0455b16║此戒具四緣，方成本罪：一、自欲覆罪，二、令他廢學
X39n0709_p0455b17║毗尼，三、所毀是比丘戒，四、說而了了。
X39n0709_p0455b18║兼制。　比丘尼，波逸提（同制、同學）。式叉摩那、沙彌、沙彌
X39n0709_p0455b19║尼，突吉羅。是為犯。
X39n0709_p0455b20║隨開。　不犯者：若語言先誦阿毗曇或契經，然後
X39n0709_p0455b21║誦律；若有病者須差，然後當誦律；語令先勤求方
X39n0709_p0455b22║便，於佛法中得果證，後當誦律；不欲滅法故作是
X39n0709_p0455b23║語；或戲笑語，或夢中語，或獨語，欲說此乃錯說彼，
X39n0709_p0455b24║及最初未制戒等，是為不犯。
X39n0709_p0455c01║會採　五分云：若欲令人遠離毗尼，不讀不誦而
X39n0709_p0455c02║毀呰者，波逸提。　若欲令波羅提木叉不得久住
X39n0709_p0455c03║而毀呰者，偷蘭遮。（此攝上品獨頭偷蘭，與破法輪僧同科。應於一切僧中求悔。）
X39n0709_p0455c04║毀呰經亦如是。　毀呰餘四眾及在家二眾戒，突
X39n0709_p0455c05║吉羅。　比丘尼毀呰二部戒，波逸提。毀呰五眾戒，
X39n0709_p0455c06║突吉羅。　若恐新受戒人生疑廢退心，教未可誦
X39n0709_p0455c07║戒，不犯。（本律毀呰，經論結突吉羅，五分結偷蘭者，在存心滅法之差別也。）
X39n0709_p0455c08║此戒大乘同制。菩薩戒本經云：若菩薩如是見，如
X39n0709_p0455c09║是說，言菩薩不應聽聲聞經法，不應受，不應學，菩
X39n0709_p0455c10║薩何用聲聞法為？是名為犯眾多犯。
X39n0709_p0455c11║引證。　薩婆多論云：何以訶戒經罪重，餘經罪輕？
X39n0709_p0455c12║以戒是佛法之平地，萬善由之生。又一切佛弟子
X39n0709_p0455c13║皆依而住，若無戒則無所依。又入佛法之初門，若
X39n0709_p0455c14║無戒者無由入泥洹城。又是佛法之瓔珞莊嚴佛
X39n0709_p0455c15║法，是故訶毀罪重。
X39n0709_p0455c16║善見律云：若學毗尼者，一、身自護戒，二、能斷他疑，
X39n0709_p0455c17║三、入眾無畏，四、能伏怨家，五、令正法久住，下至五、
X39n0709_p0455c18║比丘解律在世，能令正法久住。若中天竺佛法滅，
X39n0709_p0455c19║邊地有五人受戒，滿十人往中天竺，得與人具足，
X39n0709_p0455c20║是名令正法久住。如是乃至二十人得出罪，是名
X39n0709_p0455c21║令正法久住。　又持律有六德：一者、守領波羅提
X39n0709_p0455c22║木叉，二者、知布薩，三者、知自恣，四者、知授人具足
X39n0709_p0455c23║戒，五者、受人依止，六者、得畜沙彌。若不解律，但知
X39n0709_p0455c24║修多羅、阿毗曇，不得度沙彌、受人依止。以律師持
X39n0709_p0456a01║律故，佛法住世五千年。
X39n0709_p0456a02║第七十三無知戒
X39n0709_p0456a03║若比丘，說戒時作如是語：我今始知此法戒經所載，
X39n0709_p0456a04║半月半月說戒經中來。餘比丘知是比丘若二、若三
X39n0709_p0456a05║說戒中坐，何況多！彼比丘無知、無解，若犯罪應如法
X39n0709_p0456a06║治，更重增無知罪，語言：長老！汝無利、不善得，汝說戒
X39n0709_p0456a07║時不用心念、不一心攝耳聽法。彼無知故，波逸提。
X39n0709_p0456a08║緣起。　佛在舍衛國給孤獨園。六羣中有一人犯
X39n0709_p0456a09║罪，當說戒時自知罪障，恐清淨比丘發舉，便先詣
X39n0709_p0456a10║諸比丘所語言：我今始知此法，乃至戒經中來。諸
X39n0709_p0456a11║比丘察知其故，白佛結戒。由不敬事亂心煩惱，制
X39n0709_p0456a12║斯學處。
X39n0709_p0456a13║釋義，　文分三節。若比丘下，明詐言迯過。餘比丘
X39n0709_p0456a14║下，是證其虗詐。彼比丘無知無解下，明無益結犯。
X39n0709_p0456a15║我今始知此法，戒經所載者（由其自有所犯，故作如是不實之語。詐言
X39n0709_p0456a16║云：今日始知四棄乃至七滅諍法，是戒經所載。半月半月一說，皆從戒經中來。意謂一往不知，或免其過
X39n0709_p0456a17║耳）。餘比丘知是比丘若二若三說戒中坐，何況多
X39n0709_p0456a18║者（謂清眾之中，知彼於布薩日，共集說戒，曾經二三次者，應當知其戒相持犯。何況爾等過二三次，多
X39n0709_p0456a19║經布薩，而云今日始知，其言詐矣）。無知無解者（不識戒相，名曰無知。不別罪義，名曰
X39n0709_p0456a20║無解）。若犯罪，應如法治，更重增無知罪者（謂不以不知故獲免，
X39n0709_p0456a21║當如所犯罪治之，復更重增一不學戒無知罪）。長老！汝無利，不善得者（此是
X39n0709_p0456a22║勸誡之言，謂不精攻止作，不得持戒之利益也）。汝說戒時，不用心念者（謂不
X39n0709_p0456a23║善作意思惟也），不一心攝耳聽法者（謂由不善作意故，不一其心。以不一其心
X39n0709_p0456a24║故，耳緣他境。由緣他境故，不能采聽法音也），彼無知故者（此句結明所犯，謂由輕慢
X39n0709_p0456b01║心，不學毗尼，是故重增此一無知墮罪。　薩婆多論云：實先知言，始知犯妄語墮。此中正結不專心聽法
X39n0709_p0456b02║罪也）。
X39n0709_p0456b03║結罪。　是中犯者，若自說戒時、若他說時、若誦戒
X39n0709_p0456b04║時，作是語者，波逸提（誦戒時揀非布薩日，乃聞眾學誦時也）。　若不
X39n0709_p0456b05║與彼罪者，突吉羅（此治清淨作法比丘也）。
X39n0709_p0456b06║此戒具三緣，方成本罪：一、多次在座而輕戒不聽，
X39n0709_p0456b07║二、自知犯罪而復諱不露，三、詐言始知。
X39n0709_p0456b08║兼制。　比丘尼，波逸提（同制、同學）。式叉摩那、沙彌、沙彌
X39n0709_p0456b09║尼，突吉羅。是為犯。
X39n0709_p0456b10║隨開。　不犯者：未曾聞說戒今始聞。若未曾聞廣
X39n0709_p0456b11║說今始聞。若戲笑語。若獨語。若夢中語。欲說此錯
X39n0709_p0456b12║說彼。及最初未制戒等。是為不犯。
X39n0709_p0456b13║會採　律攝云：長淨時作不知語，或由煩惱、或由
X39n0709_p0456b14║忘念、若睡眠、若亂意，隨一一戒不聽聞者，皆得墮
X39n0709_p0456b15║罪。　若聞苾芻尼不共學處作如是語，得惡作罪。
X39n0709_p0456b16║若共學處便得本罪。　若老耄無所識知，依實說
X39n0709_p0456b17║者無犯。　長淨之時應令純熟，善誦戒經者為眾
X39n0709_p0456b18║誦之。先鳴犍椎時，諸苾芻應自憶罪如法說悔，然
X39n0709_p0456b19║後赴集。
X39n0709_p0456b20║僧祗律云：受具足已，應誦二部毗尼。若不能者，當
X39n0709_p0456b21║誦一部。乃至若復不能，當誦初篇戒及偈。布薩時，
X39n0709_p0456b22║應廣說五篇。乃至若復不能，當誦初篇及偈。餘者
X39n0709_p0456b23║僧常聞。不誦者，越毗尼罪。　僧中應使利者說，餘
X39n0709_p0456b24║人專心聽。不得坐禪及作餘業。若於四事乃至七
X39n0709_p0456c01║滅諍法中間，隨不聽，隨得越毗尼罪。　一切不聽，
X39n0709_p0456c02║波逸提。　此罪不得趣向人悔。當眾中持戒有威
X39n0709_p0456c03║德，人所敬難者，於前悔。前人應訶言：長老！汝失善
X39n0709_p0456c04║利。半月說波羅提木叉時，汝不尊重，不一心念，不
X39n0709_p0456c05║攝耳聽法。訶已，波逸提悔過。（此中制意，為呵一人以警策眾人，治一人
X39n0709_p0456c06║無知不學戒，而令眾人敬信毗尼樂學戒故。所以必在眾中向戒德威嚴敬近難者前悔過也。）
X39n0709_p0456c07║此戒大乘同學。
X39n0709_p0456c08║第七十四違反羯磨戒
X39n0709_p0456c09║若比丘，共同羯磨已，後如是言：諸比丘隨親厚，以眾
X39n0709_p0456c10║僧物與。者，波逸提。
X39n0709_p0456c11║緣起。　佛在羅閱城耆闍崛山中。尊者沓婆摩羅
X39n0709_p0456c12║子，眾中差令典知僧事。彼以僧事塔事故，有人初
X39n0709_p0456c13║立寺、初立房、初作井，而檀越設會布施，不暇往赴，
X39n0709_p0456c14║衣服破壞。異時有施僧貴價衣，眾僧共議，白二羯
X39n0709_p0456c15║磨與之。六羣亦在眾中，後乃更作如是悔言謗僧。
X39n0709_p0456c16║佛為結戒，因鬬亂事，不忍煩惱，制斯學處。（僧祇律云：典知
X39n0709_p0456c17║有九事：一、典次付牀座，二、典次差請會，三、典次分房舍，四、典次分衣物，五、典次分香華，六、典次分菓蔬，七、
X39n0709_p0456c18║典次知煖水，八、典次分雜餅食，九、典知隨意與堪事人。　典者，主也。）
X39n0709_p0456c19║釋義。　文分二節：若比丘，共同羯磨已，明一眾和
X39n0709_p0456c20║合所作事竟；後如是言下，明自違情，反悔謗僧。律
X39n0709_p0456c21║云：親厚者，同和尚、阿闍黎坐起言語親厚者是。
X39n0709_p0456c22║僧物者，為僧故，作已與，僧已許。僧物，謂衣、鉢、坐具、
X39n0709_p0456c23║鍼筒，下至飲水器。與者（謂以僧物𢌞施一人也。此白二羯磨與衣法作持中
X39n0709_p0456c24║明）。
X39n0709_p0457a01║結罪。　是中犯者，先共眾中作羯磨已，後悔言：說
X39n0709_p0457a02║而了了，波逸提。　不了了，突吉羅。
X39n0709_p0457a03║此戒具五緣，方成本罪：一、自有貪心，二、前人當與，
X39n0709_p0457a04║三、同眾羯磨，四、與後反遮，五、言說了了。
X39n0709_p0457a05║兼制。　比丘尼，波逸提（同制同學）。式叉摩那、沙彌、沙彌
X39n0709_p0457a06║尼，突吉羅。是為犯（沙彌等不得同僧羯磨，若私譏議大僧故亦也）。
X39n0709_p0457a07║隨開　不犯者：其事實爾。或戲笑語。乃至欲說此
X39n0709_p0457a08║錯說彼。及最初未制戒等。是為不犯。
X39n0709_p0457a09║會採。　僧祗律云：若僧中一切應分物來，當次應
X39n0709_p0457a10║取。若意不欲者，聽過不取。若人問言：汝何不取？應
X39n0709_p0457a11║答言：此非我所須，欲取餘物。後來須者，應取無罪。
X39n0709_p0457a12║　若行物者言：隨意恣取。須者，自取無罪。　遮有
X39n0709_p0457a13║三種：與時遮，得越毗尼罪；　未與時遮，得越毗尼
X39n0709_p0457a14║心悔；　與已遮者，得波逸提。
X39n0709_p0457a15║薩婆多論云：凡僧中執勞苦人，若大德，其貧匱者，
X39n0709_p0457a16║僧和合與，盡得與之；但言不應與，盡犯。
X39n0709_p0457a17║此戒大乘同學。
X39n0709_p0457a18║第七十五不與欲戒
X39n0709_p0457a19║若比丘，眾僧斷事未竟，不與欲而起去，波逸提。
X39n0709_p0457a20║緣起。　此戒有二制：佛在舍衛國給孤獨園，眾僧
X39n0709_p0457a21║集一處，共論法毗尼。時六羣自相謂言：看此諸比
X39n0709_p0457a22║丘共集一處，似欲為我等作羯磨。即從座起而去。
X39n0709_p0457a23║眾語言：有僧事，汝等且住，勿去。而彼故去。其中有
X39n0709_p0457a24║樂學戒者，嫌責白佛。此初結戒也。時諸比丘或營
X39n0709_p0457b01║僧事、塔事，或瞻病事，疑。佛言：自今已去，聽與欲。故
X39n0709_p0457b02║有不與欲而起之語。此第二結戒也。由論法事不
X39n0709_p0457b03║寂靜煩惱，制斯學處。
X39n0709_p0457b04║釋義：　律云：僧者，一說戒、一羯磨。　斷者（謂評論也）。事
X39n0709_p0457b05║者，有十八破僧事：法、非法，律、非律，犯、非犯，若輕、若
X39n0709_p0457b06║重，有殘、無殘，麤惡、非麤惡，常所行、非常所行，制、非
X39n0709_p0457b07║制，說、非說。與欲者（於作持中詳明，此一開三）。
X39n0709_p0457b08║結罪。　是中犯者，若起出戶外，波逸提。　一足在
X39n0709_p0457b09║戶內、一足在戶外，方便欲去而不去，　若期欲去
X39n0709_p0457b10║而不去，一切突吉羅。
X39n0709_p0457b11║此戒具三緣方成本罪：一、是羯磨事同眾已集。二、
X39n0709_p0457b12║不與欲而輙去。三、兩脚出戶。
X39n0709_p0457b13║兼制。　比丘尼，波逸提（同制、同學）。式叉摩那、沙彌、沙彌
X39n0709_p0457b14║尼，突吉羅。是為犯（下三眾無斷事，同僧與欲之理。其所犯者，准後五分律同制也）。
X39n0709_p0457b15║隨開。　不犯者：有三寶及瞻病事與欲；若口噤不
X39n0709_p0457b16║能與欲；若非法非毗尼羯磨；或為塔、僧、二師、親友
X39n0709_p0457b17║作損減無利益，如是不與欲去；及最初未制戒等，
X39n0709_p0457b18║是為不犯。
X39n0709_p0457b19║會採。　五分律云：若屋下羯磨，隨幾過出，一一出，
X39n0709_p0457b20║波逸提。　若露地羯磨，出去僧面一尋，波逸提。
X39n0709_p0457b21║　若神通人離地四指，波逸提。　若僧不羯磨斷事，
X39n0709_p0457b22║出去，突吉羅。　若私房斷事，來而去，突吉羅。　若
X39n0709_p0457b23║僧不羯磨斷事，及私房斷事，沙彌得在其中起去，
X39n0709_p0457b24║突吉羅。式叉摩那、沙彌尼亦如是。
X39n0709_p0457c01║僧祗律云：若大小便須臾還，不廢僧事，無罪。　若
X39n0709_p0457c02║說法，說毗尼，聽多比丘誦經，聽他受經，聽他誦經，
X39n0709_p0457c03║盡應白去。不白去者，越毗尼罪。　若誦經者止誦，
X39n0709_p0457c04║作餘語去者，無罪。　（若聽他受誦經典，不白而去，亦結罪者，一由輕心尠信，無敬教
X39n0709_p0457c05║之念；次以威儀鹵莽，缺隨喜之緣。）
X39n0709_p0457c06║此戒大乘同學。
X39n0709_p0457c07║第七十六與欲後悔戒
X39n0709_p0457c08║若比丘，與欲已，後悔，波逸提。
X39n0709_p0457c09║緣起。　佛在舍衛國給孤獨園。六羣中有犯事者，
X39n0709_p0457c10║恐僧彈舉，於一切時六人相隨不離，使僧不得與
X39n0709_p0457c11║作羯磨。異時六羣作衣，僧知得便即遣喚之，報言：
X39n0709_p0457c12║我等作衣不得往。僧言：若不得來，可令一二比丘
X39n0709_p0457c13║持欲來。彼即令一比丘持欲來，僧即與此比丘作
X39n0709_p0457c14║羯磨。此比丘還語六羣，六羣悔言：彼作羯磨者非
X39n0709_p0457c15║為羯磨，羯磨不成。我以彼事故與欲，不以此事。諸
X39n0709_p0457c16║比丘嫌責六羣，遂往白世尊。佛故結戒，由悔恨煩
X39n0709_p0457c17║惱制斯學處。
X39n0709_p0457c18║釋義。　與欲已者（謂僧有如法事，先心樂欲許可已）。後悔者（謂與欲後
X39n0709_p0457c19║心生悔恨也。此戒與前戒大同，中有少別者，前以先知其事共許羯磨而後悔誹僧，此據不知後悔遮欲，
X39n0709_p0457c20║二戒俱欲毀破羯磨，使先事不成也）。
X39n0709_p0457c21║結罪。　是中犯者，與欲已後悔，言說而了了者，波
X39n0709_p0457c22║逸提。　不了了者，突吉羅。
X39n0709_p0457c23║此戒具四緣，方成本罪：一、是如法僧事，二、與欲羯
X39n0709_p0457c24║磨，三、心生悔恨，四、悔言了了。
X39n0709_p0458a01║兼制。　比丘尼，波逸提（同制同學）。式叉摩那、沙彌、沙彌
X39n0709_p0458a02║尼，突吉羅。是為犯（隨制。沙彌等，如前五分）。
X39n0709_p0458a03║隨開。　不犯者：其事實爾。非羯磨羯磨不成。作如
X39n0709_p0458a04║是言：非羯磨羯磨不成。若戲笑語、獨語、夢語、欲說
X39n0709_p0458a05║此、錯說彼，及最初未制戒等，是為不犯。
X39n0709_p0458a06║會採　律攝云：已與他欲，後生悔恨，煩惱既生，心
X39n0709_p0458a07║無慙耻，於可對境作苾芻想，言告彼時，便得墮罪。
X39n0709_p0458a08║薩婆多論云：除僧羯磨事，僧凡所斷事和合作已，
X39n0709_p0458a09║後悔譏訶，突吉羅。　若僧如法作一切羯磨已，後
X39n0709_p0458a10║訶言不可，波逸提。　除僧羯磨，一切非羯磨事（謂不
X39n0709_p0458a11║用單二、白四羯磨法所辦之事也），眾僧和合共斷決之，後更訶者，
X39n0709_p0458a12║若順法、順毗尼者，波逸提。　若雖見王制、僧制，不
X39n0709_p0458a13║順毗尼者，突吉羅。　若僧作一切羯磨事，作不如
X39n0709_p0458a14║法，當時力不能轉易故，默然而不訶，後言不可，無
X39n0709_p0458a15║犯。
X39n0709_p0458a16║此戒大乘同學。
X39n0709_p0458a17║第七十七屏聽諍後語戒
X39n0709_p0458a18║若比丘，比丘共鬬諍已，聽此語向彼說，波逸提。
X39n0709_p0458a19║緣起。　佛在舍衛國給孤獨園。時諸比丘鬬諍，六
X39n0709_p0458a20║羣聽此語向彼說：令僧未有諍事而有，已有而不
X39n0709_p0458a21║能滅。諸比丘察知其故，白佛結戒。此是性罪，由惱
X39n0709_p0458a22║亂事不忍煩惱，制斯學處。
X39n0709_p0458a23║釋義：　律云：鬬諍有四種：言諍、覓諍、犯諍、事諍。聽
X39n0709_p0458a24║此語向彼說者（謂於屏隱處竊聽他言求覓過失，而更相遞說令生忿兢，致小事始
X39n0709_p0458b01║與而成大諍，大諍既成而不能息也）。
X39n0709_p0458b02║結罪。　是中犯者，若聽他諍語，從道至道、從道至
X39n0709_p0458b03║非道、從非道至道、從高至下、從下至高，往而聞，波
X39n0709_p0458b04║逸提；　不聞，突吉羅。　若方便欲去而不去、　若
X39n0709_p0458b05║共期去而不去，一切突吉羅。　若二人共在闇地
X39n0709_p0458b06║語、或隱處語、或在前行語，當彈指、若謦咳驚之。若
X39n0709_p0458b07║不爾者，盡突吉羅。
X39n0709_p0458b08║此戒具三緣，方成本罪：一、知他比丘鬬諍。二、屏處
X39n0709_p0458b09║往聽。三、聞說明了。
X39n0709_p0458b10║兼制。　比丘尼，波逸提（同制、同學）。式叉摩那、沙彌、沙彌
X39n0709_p0458b11║尼，突吉羅。是為犯。
X39n0709_p0458b12║隨開。　不犯者：若欲作非法非毗尼羯磨；若為塔、
X39n0709_p0458b13║僧、二師、親友作損減無利益事，欲得知之，往聽；及
X39n0709_p0458b14║最初未制戒等，是為不犯。
X39n0709_p0458b15║會採　薩婆多論云：往聽鬬諍犯者，以能破佛法，
X39n0709_p0458b16║令僧為二部，是故制聽者犯。所以在高下處聽犯
X39n0709_p0458b17║者，以諍事重故，不同說戒、布薩、羯磨等也。此中諍
X39n0709_p0458b18║人及餘不諍人來聽，及向人說不說，皆犯。
X39n0709_p0458b19║五分律云：默聽餘四眾語，突吉羅。
X39n0709_p0458b20║十誦律云：為和合故往聽，不犯。
X39n0709_p0458b21║善見律云：往去，步步突吉羅；　至聞處，波逸提。
X39n0709_p0458b22║　為欲自改，往聽，不犯。
X39n0709_p0458b23║僧祗律云：二比丘在堂裏私語，若比丘欲入，應彈
X39n0709_p0458b24║指動脚作聲。若前人默然者，應還出。若故語不止
X39n0709_p0458c01║者，入無罪。　一比丘先在堂內坐，二比丘私語從
X39n0709_p0458c02║外來，先坐比丘應作聲。若彼默然者，堂內比丘應
X39n0709_p0458c03║出。前後行亦爾。　若比丘共餘比丘鬬諍結恨，作
X39n0709_p0458c04║是罵詈：我要當殺此惡人。比丘聞已，得語彼：好自
X39n0709_p0458c05║警備，我聞有惡聲。　若有客比丘作是言：我等當
X39n0709_p0458c06║盜某庫藏、某塔物、某僧淨厨、某人衣鉢。知事人聞
X39n0709_p0458c07║已默然，應還僧中唱言：諸大德！某庫藏、某塔物、某
X39n0709_p0458c08║僧淨厨、某人衣鉢，當警備，我聞惡聲使前知。　若
X39n0709_p0458c09║比丘多有弟子，日暮按行諸房，知如法不？若聞說
X39n0709_p0458c10║世俗語，不得便入訶責。待自來已，然後訶責言：汝
X39n0709_p0458c11║等信心出家，食人信施，應坐禪誦經。云何論說世
X39n0709_p0458c12║俗非法事？此非出家隨順善法。　若聞論經說義，
X39n0709_p0458c13║問難答對，不得便入讚歎。待自來已，然後讚美：汝
X39n0709_p0458c14║等能共論經說義，講佛法事。如世尊說：比丘集時，
X39n0709_p0458c15║當行二法：一者賢聖默然，二者講論法義。
X39n0709_p0458c16║此戒大乘同制。
X39n0709_p0458c17║第七十八瞋打比丘戒
X39n0709_p0458c18║若比丘，瞋恚故不喜，打比丘者，波逸提。
X39n0709_p0458c19║緣起。　佛在舍衛國給孤獨園。六羣中有一比丘，
X39n0709_p0458c20║瞋恚打十七羣比丘，其被打人高聲大喚。諸比丘
X39n0709_p0458c21║聞知嫌責，白佛結戒。由伴屬事不忍煩惱，制斯學
X39n0709_p0458c22║處。乃初篇殺根本種類。
X39n0709_p0458c23║釋義　不喜者（謂忿恚纏心，情生不悅也），律云：打者，若手、若石、
X39n0709_p0458c24║若杖（僧祗律云：打者，若身、身分、身方便。身者，一切身是。身分者，若手、若脚、若肘、若膝、若齒、若爪
X39n0709_p0459a01║甲，是名身分。身分方便者，若捉杖、木、瓦、石等打，若遙擲，是名身方便）。
X39n0709_p0459a02║結罪。　是中犯者，若以手石杖打比丘者，一切波
X39n0709_p0459a03║逸提。　除杖手石，若餘戶𨷲、曲鉤、拂柄、香爐柄挃
X39n0709_p0459a04║者，一切盡突吉羅。
X39n0709_p0459a05║此戒具三緣方成本罪：一、要有瞋恚心；二、自身行
X39n0709_p0459a06║打；三、前人是比丘。
X39n0709_p0459a07║兼制。　比丘尼，波逸提（同制、同學）。式叉摩那、沙彌、沙彌
X39n0709_p0459a08║尼，突吉羅。是為犯。
X39n0709_p0459a09║隨開。　不犯者：若有病須人椎打。若食噎須椎脊。
X39n0709_p0459a10║若共語不聞而觸令聞。若睡時以身委他上（委者棄置
X39n0709_p0459a11║也）。若來往經行時共相觸。若掃地時杖頭誤觸。及
X39n0709_p0459a12║最初未制戒等。是為不犯。
X39n0709_p0459a13║會採　薩婆多論云：打得戒沙彌（即學悔沙彌也）、盲瞎、聾
X39n0709_p0459a14║瘂、波利婆沙、摩那埵比丘，盡波逸提。（失雙目名盲，失一目為瞎。
X39n0709_p0459a15║若先有如是病者，攝十六輕遮中，不得受比丘戒。若已近圓，後有此病者，仍是比丘。如是之輩，宜當憐愍
X39n0709_p0459a16║可也。）
X39n0709_p0459a17║摩得勒伽云：打三種人突吉羅，謂賊住（即賊心入道也）、本
X39n0709_p0459a18║不和合（無師憎也）、本犯戒（犯四棄失比丘性者）。若以把沙、把豆等
X39n0709_p0459a19║物擲眾比丘，隨所著，隨得爾所波逸提；　不著，突
X39n0709_p0459a20║吉羅。
X39n0709_p0459a21║律攝云：若持戒若破戒，有苾芻相起苾芻想，或復
X39n0709_p0459a22║生疑打者，皆得墮罪。　若非苾芻作苾芻想疑，或
X39n0709_p0459a23║於柱壁或於餘事作掉亂心而打拍者，咸得惡作。
X39n0709_p0459a24║　不以瞋心為利益事，無犯。
X39n0709_p0459b01║五分律云：打餘三眾，乃至畜生，突吉羅。
X39n0709_p0459b02║善見律云：若欲心打女人，僧殘罪。
X39n0709_p0459b03║僧祗律云：打尼，偷蘭遮；打三眾，越毗尼罪；下至俗
X39n0709_p0459b04║人，越毗尼心悔。　若惡象、馬、牛、羊、猪、狗等來，不得
X39n0709_p0459b05║打。得捉杖、木、瓦、石等打地，作恐怖相。　若畜生來
X39n0709_p0459b06║入塔寺，觸突形像，壞華果樹，亦得以杖、木、瓦、石打
X39n0709_p0459b07║地，恐怖令去。
X39n0709_p0459b08║此戒大乘同制。若以打報打者，罪結輕垢。若無端
X39n0709_p0459b09║起瞋，及忿恨上品纏，他人求悔而不受懺者，此則
X39n0709_p0459b10║犯重。其為菩薩，應與一切眾生樂，豈反瞋打之？
X39n0709_p0459b11║第七十九瞋搏比丘戒
X39n0709_p0459b12║若比丘，瞋恚不喜，以手搏比丘者，波逸提。（摶音博。）
X39n0709_p0459b13║緣起。　佛在舍衛國給孤獨園。六羣以手搏十七
X39n0709_p0459b14║羣，其被搏人高聲大喚。諸比丘聞，問其所以，白佛
X39n0709_p0459b15║結戒。由伴屬事，不忍煩惱，制斯學處，乃初篇殺根
X39n0709_p0459b16║本種類。
X39n0709_p0459b17║釋義：　搏者（擬也，擬乃形像也。謂舉手相向，以現其打相，而令他人恐怖也。　前戒本
X39n0709_p0459b18║心實欲打之，打不著身，不得本罪。此戒心本無念，直以掌擬，擬便得本罪。所以兩戒有異，故別制之）。
X39n0709_p0459b19║結罪。　是中犯者，瞋恚不喜以手搏比丘者，波逸
X39n0709_p0459b20║提。　除手已，若戶𨷲拂柄、香爐柄挃，一切突吉羅。
X39n0709_p0459b21║此戒具三緣方成本罪：一、有瞋他心；二、前人是比
X39n0709_p0459b22║丘；三、以手脚掌搏及彼身。
X39n0709_p0459b23║兼制。　比丘尼，波逸提（同制、同學）。式叉摩那、沙彌、沙彌
X39n0709_p0459b24║尼，突吉羅。是為犯。
X39n0709_p0459c01║隨開。　不犯者：若他欲打舉手遮，若惡獸盜賊來，
X39n0709_p0459c02║若持刺來舉手遮，乃至一切不故作，及最初未制
X39n0709_p0459c03║戒等，是為不犯。
X39n0709_p0459c04║會採。　十誦律云：以手脚掌向他，波逸提。　舉餘
X39n0709_p0459c05║身分向他，突吉羅。
X39n0709_p0459c06║五分律云：手擬及，波逸提；　不及，突吉羅。
X39n0709_p0459c07║律攝云：作打心而擬其手，初舉時便得本罪。　若
X39n0709_p0459c08║一舉手向多苾芻，隨其多少准人得罪。　若與苾
X39n0709_p0459c09║芻相瞋恨時，應往詣彼求其懺摩，不應瞋心未歇
X39n0709_p0459c10║往求辭謝。彼亦不得同師子行，為堅鞭心不相容
X39n0709_p0459c11║恕（鞭字該是硬字，恐寫之悞，堅硬人心瞋心難解）。若不肯忍，應遣智人方
X39n0709_p0459c12║便和解速令諍息。小者到彼瞋苾芻邊，至勢分時
X39n0709_p0459c13║即應禮拜，彼云：無病。　若見苾芻鬬諍之時，無朋
X39n0709_p0459c14║黨心而為揮解，　俗人鬬處不應往看，恐引為證
X39n0709_p0459c15║故。如上所說，不順行者咸得惡作。
X39n0709_p0459c16║此戒大乘輕重如上。
X39n0709_p0459c17║第八十無根僧殘瞋謗戒
X39n0709_p0459c18║若比丘，瞋恚故，以無根僧伽婆尸沙謗者，波逸提。
X39n0709_p0459c19║緣起。　佛在舍衛國給孤獨園。六羣瞋恚故，以無
X39n0709_p0459c20║根僧殘，謗十七羣。諸比丘聞知，白佛結戒。此是性
X39n0709_p0459c21║罪，由同梵行事，不忍煩惱，制斯學處。乃初篇妄根
X39n0709_p0459c22║本種類。
X39n0709_p0459c23║釋義：　律云：根者有三，謂見、聞、疑，如十三事中釋
X39n0709_p0459c24║（其間異者，彼以四棄無根誹之，此唯以十三事中一一事行謗也）。
X39n0709_p0460a01║結罪。　是中犯者，說而了了者，波逸提；　不了了
X39n0709_p0460a02║者，突吉羅。
X39n0709_p0460a03║此戒具四緣，方成本罪：一、彼是比丘。二、自有瞋心。
X39n0709_p0460a04║三、以無根僧殘謗。四、說而了了。
X39n0709_p0460a05║兼制。　比丘尼，波逸提（同制、同學）。式叉摩那、沙彌、沙彌
X39n0709_p0460a06║尼，突吉羅。是為犯。
X39n0709_p0460a07║隨開。　不犯者：見聞疑根。若說其實欲令改悔而
X39n0709_p0460a08║不誹謗。若戲笑語。獨語。夢中語。欲說此錯說彼。及
X39n0709_p0460a09║最初未制戒等。是為不犯。
X39n0709_p0460a10║會採　僧祗律云：謗比丘，波逸提；　謗比丘尼，偷
X39n0709_p0460a11║蘭遮（此偷蘭輕於波逸提）；謗餘三眾，越毗尼；　謗俗人，越毗
X39n0709_p0460a12║尼心悔。
X39n0709_p0460a13║此戒大乘同制，向同法者說犯輕，若向外人說法
X39n0709_p0460a14║重。
X39n0709_p0460a15║第八十一輙入宮閾戒
X39n0709_p0460a16║若比丘，剎利水澆頭王種，王未出、未藏寶而入，若過
X39n0709_p0460a17║宮門閾者，波逸提。
X39n0709_p0460a18║緣起。　佛在舍衛國給孤獨園。時末利夫人禮佛
X39n0709_p0460a19║聞法，得果證已，勸喻波斯匿王，令得信樂。聽諸比
X39n0709_p0460a20║丘入出宮閤，無有障礙。迦留陀夷乞食，次入王宮。
X39n0709_p0460a21║時王與夫人晝日共臥，夫人遙見彼來，即起披衣，
X39n0709_p0460a22║以所披衣拂座令坐。夫人失衣露形，慚愧而蹲。尊
X39n0709_p0460a23║者還僧伽藍，語諸比丘：波斯匿王第一寶者，我今
X39n0709_p0460a24║悉見。諸比丘詰知，嫌責尊者，白佛結戒。由詣王宮，
X39n0709_p0460b01║並譏染煩惱，制斯學處。（律攝云：烏陀夷有緣，須詣摩利迦夫人所，侵早入宮。）
X39n0709_p0460b02║釋義。　若比丘下，明所行之處。若過下，結成所犯
X39n0709_p0460b03║之罪。律云：剎利水澆頭王種者，王紹位時，取四大
X39n0709_p0460b04║海水，取白牛右角，收拾一切種子盛滿中，置金輦
X39n0709_p0460b05║上，使諸小王輿，王與第一夫人共坐輦上，大婆羅
X39n0709_p0460b06║門以水灌王頂。若是剎利種，水灌頂上，作如是立
X39n0709_p0460b07║王，故名為剎利王水灌頂種。（剎利，此云田主，是劫初時有德之人眾，立
X39n0709_p0460b08║彼為眾處分田土，以其尊貴自在故，相承以為姓也。）若是婆羅門種，毗舍、首
X39n0709_p0460b09║陀羅種，以水灌頂，作如是立王，亦名為剎利王水
X39n0709_p0460b10║澆頭種。未出者，王未出，婇女未還本處。未藏寶者，
X39n0709_p0460b11║金、銀、真珠、硨磲、碼碯、水精、瑠璃、貝玉，一切眾寶瓔
X39n0709_p0460b12║珞而未藏舉。（十誦律云：諸夫人次第直宿於王時，末利夫人下著珠網衣，上著磨貝衣，
X39n0709_p0460b13║內身外露現，如共王宿時，即著是衣。未藏寶者，未藏此莊嚴具。　薩婆多論云：王已出外，夫人未起，其進
X39n0709_p0460b14║御時，所著寶衣輕明照徹，內身外現，以發欲意，未藏此衣，名未藏寶。又女為男寶，夫人未以餘衣覆身，亦
X39n0709_p0460b15║名未藏寶。　五分律云：寶者，所重之物及諸女色，皆名為寶。）
X39n0709_p0460b16║結罪。　是中犯者，王未出、寶未藏，若過門閾者，波
X39n0709_p0460b17║逸提。　若一足在外、一足在內，發意欲去，若共期
X39n0709_p0460b18║而不去者，一切突吉羅。
X39n0709_p0460b19║除王剎利種，若入餘粟散小王、豪貴、長者家，過門
X39n0709_p0460b20║閾者，一切突吉羅。
X39n0709_p0460b21║此戒具四緣，方成本罪：一、必是大王宮；二、王未出，
X39n0709_p0460b22║寶未藏；三、須是內宮門；四、兩脚入內；
X39n0709_p0460b23║兼制。　比丘尼，波逸提（同制、同學）。式叉摩那、沙彌、沙彌
X39n0709_p0460b24║尼，突吉羅。是為犯。
X39n0709_p0460c01║隨開　不犯者：若王已出。若婇女還本處。所有珍
X39n0709_p0460c02║寶已舉藏。若有所奏白。若被請喚。若為勢力所執
X39n0709_p0460c03║去。若命難梵行難。及最初未制戒等。是為不犯。
X39n0709_p0460c04║會採　律攝云：門閫有其三種：一、城門閫，二、王家
X39n0709_p0460c05║門閫，三、內宮門閫。入初二門，得惡作罪；　入內宮
X39n0709_p0460c06║門，便得墮罪（閫者，門橛也。謂門兩旁挾門之短限也。此與閾義同也）。
X39n0709_p0460c07║此戒大乘同制，末世尤所當慎。設令喚請，亦不應
X39n0709_p0460c08║輙入。若具大神通威德，不犯。
X39n0709_p0460c09║附考。　根本律云：入王宮者有十種過失：一者王
X39n0709_p0460c10║與夫人在一處住，苾芻入時夫人便笑，王即生疑：
X39n0709_p0460c11║豈非苾芻於私屏處行鄙惡事？若不爾者何因見
X39n0709_p0460c12║笑？或可有心將為惡事。　二者苾芻入宮夫人有
X39n0709_p0460c13║娠，王生是念：豈非苾芻共為惡行令其有娠？　三
X39n0709_p0460c14║者苾芻入宮，王失珍寶及諸寶類，王作是念：豈非
X39n0709_p0460c15║苾芻偷竊我物？　四者王有密語聞徹於外，王作
X39n0709_p0460c16║是念：豈非苾芻傳通密語？　五者苾芻入宮，王瞋
X39n0709_p0460c17║太子遷移職位，太子念曰：豈非苾芻於王讒搆，令
X39n0709_p0460c18║我今時致此憂慼？　六者苾芻入宮，太子於父為
X39n0709_p0460c19║不義事，諸人聞已：豈非苾芻傳通密語令失孝義？
X39n0709_p0460c20║　七者苾芻入宮，王之所重尊勝大臣被黜職位，
X39n0709_p0460c21║便作是念：豈非苾芻於王讒說，令我墮在不如意
X39n0709_p0460c22║處？　八者卑位大臣王與重賞，諸人議曰：豈非苾
X39n0709_p0460c23║芻為其薦達？　九者王數出師征伐餘國，人皆議
X39n0709_p0460c24║曰：豈非苾芻共王論說，數令我等征伐疲勞？　十
X39n0709_p0461a01║者苾芻入宮王出征伐，告戰士曰：其所得者悉皆
X39n0709_p0461a02║自屬。後既平殄王便却奪，諸人議曰：此是苾芻教
X39n0709_p0461a03║王奪我。佛告諸苾芻：以此因緣不應輙入宮內，或
X39n0709_p0461a04║令四兵不得安隱，此非苾芻之所應作。
X39n0709_p0461a05║第八十二捉寶物戒
X39n0709_p0461a06║若比丘，若寶及寶莊飾，自捉、若教人捉，除僧伽藍中
X39n0709_p0461a07║及寄宿處，波逸提。若比丘，在僧伽藍中、若寄宿處，捉
X39n0709_p0461a08║寶、若以寶莊飾，自捉、教人捉，當作是意：若有主識者
X39n0709_p0461a09║當取。作如是因緣非餘。
X39n0709_p0461a10║緣起。　此戒有三制。佛在舍衛國給孤獨園。有外
X39n0709_p0461a11║道弟子在路行，止息道邊，忘千金囊而去。時有眾
X39n0709_p0461a12║多比丘後來，亦於道邊止息，見此金囊，自相謂言：
X39n0709_p0461a13║為且持去，若有主識者當還。彼行數里，乃憶疾還，
X39n0709_p0461a14║即出囊與之。彼反謂少，往啟波斯匿王。王審知其
X39n0709_p0461a15║偽，即稅其家財，並金入官。有樂學戒慚愧者聞知，
X39n0709_p0461a16║嫌責諸比丘：云何自手捉金銀，使居士為官治罪，
X39n0709_p0461a17║并稅家財？因是白佛。此初結戒也。時毗舍佉母入
X39n0709_p0461a18║祗桓精舍，脫身瓔珞，置於樹下，往禮世尊。佛為說
X39n0709_p0461a19║法，心存於法，忘取還家。比丘見已，畏恐犯戒，不取
X39n0709_p0461a20║白佛。佛聽在僧伽藍內，見有遺物，為不失故，當取
X39n0709_p0461a21║舉之。復加除僧伽藍中之語。此第二結戒也。又眾
X39n0709_p0461a22║多比丘途路行，次至一無住處村，寄宿巧師空舍。
X39n0709_p0461a23║時彼巧師有已成、未成金銀，置舍而去。諸比丘為
X39n0709_p0461a24║守護故，竟夜不眠。諸比丘以此因緣，具白世尊。佛
X39n0709_p0461b01║聽在他家止宿。時若屋中有物，為不失故，應收舉。
X39n0709_p0461b02║復加及寄宿處之語。乃第三結戒也。此是遮罪。由
X39n0709_p0461b03║珍寶事，止貪煩惱，制斯學處。
X39n0709_p0461b04║釋義，　文分二節：若比丘下，明其創制；除僧伽藍
X39n0709_p0461b05║等，明其隨開。律云：寶者，金、銀、真珠、琥珀、硨磲、碼碯、
X39n0709_p0461b06║瑠璃、貝玉、生像。金寶莊飾者，銅、鐵、鉛、錫、白鑞，以諸
X39n0709_p0461b07║寶莊飾也。（根本律云：寶類者，謂諸兵器弓刀之屬，及音樂鼓笛之流。）僧伽藍者，
X39n0709_p0461b08║（此言眾園如上，又翻為眾院。院是順此方之稱，乃舍宅庭舘之名。今稱僧住處為寺者，寺亦此方公院之
X39n0709_p0461b09║名，諸侯所止之處。昔西僧初來，權止鴻臚寺，後造白馬精舍而請居之。居止雖遷，以不忘其本，還標寺號。
X39n0709_p0461b10║自此以來，皆稱曰寺。）寄宿處者，（謂寓宿白衣之舍也。）當作是念等者，（正明
X39n0709_p0461b11║隨開之義。謂在僧寺中及寄宿處，雖聽自捉，教人捉金銀七寶，必要先存其念，豪無貪愛之心。若有主來
X39n0709_p0461b12║識認者，我便與之，然後當取也。）作如是因緣非餘者，（謂除如是作念，還主因緣，
X39n0709_p0461b13║更無餘方便得捉也。）
X39n0709_p0461b14║結罪。　是中犯者，若自捉、教人捉，波逸提。　若在
X39n0709_p0461b15║僧寺中、若在俗舍內、若寶、若寶莊飾，自捉、若教人
X39n0709_p0461b16║捉，當識囊器相、識裹相、識繫相，應解囊器看，知幾
X39n0709_p0461b17║連綴、幾未連綴、幾方、幾圓、幾故、幾新。若有求索者，
X39n0709_p0461b18║應問：汝物何似？若相應，應還；若不相應，語言：我不
X39n0709_p0461b19║見如是物。若二人俱來索，亦如是問答。若二人語
X39n0709_p0461b20║俱相應，應持物著前，語言：是汝等物，各取。若不爾
X39n0709_p0461b21║者，一切突吉羅。
X39n0709_p0461b22║此戒具三緣，方成本罪：一、是真七寶及寶莊嚴具，
X39n0709_p0461b23║二、無開緣，三、自捉教他捉。
X39n0709_p0461b24║兼制。　比丘尼，波逸提（同制、同學）。式叉摩那、沙彌、沙彌
X39n0709_p0461c01║尼，突吉羅。是為犯。
X39n0709_p0461c02║隨開　不犯者，若是供養塔寺莊嚴具，為堅牢故
X39n0709_p0461c03║收舉，乃至最初未制戒等，是為不犯。
X39n0709_p0461c04║會採　根本律云：若自手使人捉諸寶物，已磨治
X39n0709_p0461c05║者，皆得墮罪。未磨治者，皆得惡作。乃至捉假瑠璃，
X39n0709_p0461c06║亦惡作。　若捉嚴身瓔珞之具，皆得墮罪。乃至麥
X39n0709_p0461c07║莛結為鬘者，捉亦惡作。　若捉琵琶等諸雜樂貝，
X39n0709_p0461c08║有絃柱者，便得墮罪。乃至竹筒作一絃琴，執亦惡
X39n0709_p0461c09║作。　若諸螺貝是堪吹者，捉得墮罪。不堪吹者，亦
X39n0709_p0461c10║得惡作。諸鼓樂具，堪與不堪，得罪輕重亦同。　若
X39n0709_p0461c11║執弓時，有絃𭛆者，便得墮罪。無者惡作。　若刀有
X39n0709_p0461c12║刃，箭有鏃頭，皆得本罪。異斯惡作。
X39n0709_p0461c13║十誦律云：捉偽珠，突吉羅。　若人間金銀寶地牀
X39n0709_p0461c14║座，比丘不應行坐用；天上金銀寶地牀座，比丘應
X39n0709_p0461c15║坐用。
X39n0709_p0461c16║根本雜事云：不應於寶器中食，或往天上，或至龍
X39n0709_p0461c17║宮。無餘雜器者，設金寶器亦應取用。（若果證無漏，方能天上海
X39n0709_p0461c18║中隨意赴供，以其無餘雜器故開。若在人間，器多磁瓦，是故全遮。縱得無漏真聖，必須遵守佛制，以凡聖
X39n0709_p0461c19║同軌故。）
X39n0709_p0461c20║律攝云：若月光珠及日光珠，為出水火，觸亦無犯。
X39n0709_p0461c21║此戒大乘為眾生故，不問處所，但約機緣。
X39n0709_p0461c22║引證。　律攝云：佛在鷲峰，入城乞食，遇大雨，水蕩
X39n0709_p0461c23║崖崩。有伏藏現，告阿難陀：汝應觀此是大害毒。阿
X39n0709_p0461c24║難言：實是可畏毒。有一採根果人，聞而往觀，見是
X39n0709_p0462a01║伏藏，念言：願此害毒，恒螫於我父母妻子眷屬。亦
X39n0709_p0462a02║不辭痛，遂盡持歸，隨意受用。未生怨王，見其富盛，
X39n0709_p0462a03║遣使往問：汝於何處得王伏藏？報言：不得。捉以送
X39n0709_p0462a04║王。王自問之，亦云：不得。王即准法，繫其眷屬，將付
X39n0709_p0462a05║屠人。彼人悲泣，隨屠者去，高聲大喚：阿難陀！此是
X39n0709_p0462a06║害毒！此是害毒！將刑有言，法須返奏。王便喚返問
X39n0709_p0462a07║之，彼人具答昔緣。王時初信佛法，不覺流淚，告曰：
X39n0709_p0462a08║汝緣世尊獲斯珍寶，罪雖合死，我今釋汝，并及眷
X39n0709_p0462a09║屬，應將此物供養佛僧。既蒙釋免，遂辦上供，奉請
X39n0709_p0462a10║佛僧。佛為說法，便獲初果。緣此不聽比丘捉寶。
X39n0709_p0462a11║附考。　律攝云：若於寺外見他物時，以葉草等葢
X39n0709_p0462a12║覆令密，不應以此為輕棄心。無主來索，收歸住處，
X39n0709_p0462a13║私自舉掌。經七八日，無人索者，收貯僧庫。經五六
X39n0709_p0462a14║月，又無索者，應供僧伽，買堅牢器具。若後主索，應
X39n0709_p0462a15║勸諭彼，令施僧伽。若不肯施，應酬本直。若索利者，
X39n0709_p0462a16║應告之曰：由佛制戒，還汝本物，更索其利，是所不
X39n0709_p0462a17║應。
X39n0709_p0462a18║僧祗律云：比丘見寶物，若無人識者，應停至三月
X39n0709_p0462a19║已。若塔園中得者，即作塔用。若僧園中得者，當作
X39n0709_p0462a20║四方僧用。若來索者，問答相應。應集眾人，出寶示
X39n0709_p0462a21║言：長壽！此是汝物不？若言：是。應教言：汝歸依佛法
X39n0709_p0462a22║僧。若世尊不制戒者，汝眼見猶不可得。若云：更有
X39n0709_p0462a23║餘物。應言：長壽！我止得此，更不見餘。汝是惡人，汝
X39n0709_p0462a24║但得此，已為過多。云何方便，妄索餘物謗人？若世
X39n0709_p0462b01║尊不制戒者，汝尚不能見此物，而況得耶？若如是
X39n0709_p0462b02║猶復不了者，應將至優婆塞邊語言：我本止得此
X39n0709_p0462b03║物，盡以還歸。而今方見誣謗。爾時優婆塞應罵言：
X39n0709_p0462b04║子！汝得此物，已為過多。而今反謗比丘。汝但去，我
X39n0709_p0462b05║當與汝作對，斷理此事。若是貴重寶物，無人來索
X39n0709_p0462b06║者，至三年如上。隨所得處，當界用之。　若故壞僧
X39n0709_p0462b07║房塔院，欲更修治，掘地得寶藏者，淨人不可信，應
X39n0709_p0462b08║白王。王若須，應與。若施，應用。設已用，王知索者，應
X39n0709_p0462b09║乞塔物僧物還。若有淨人可信者，得取。停至三年
X39n0709_p0462b10║已，用作塔事僧事如上。　若寶藏上有鐵券姓名，
X39n0709_p0462b11║亦應如實答。作新僧房得物亦爾。
X39n0709_p0462b12║善見律云：若寺內得遺寶，為掌護故。若去時，應付
X39n0709_p0462b13║與知法畏罪者，囑言：有主來索，當還。若久無主，得
X39n0709_p0462b14║僧舍用。後主來索，應將示僧房，言：此是檀越物。若
X39n0709_p0462b15║不允施，欲得本者，應語信心居士及廣教化之。
X39n0709_p0462b16║第八十三非時入聚落戒
X39n0709_p0462b17║若比丘，非時入聚落，不囑比丘者，波逸提。
X39n0709_p0462b18║緣起。　此戒二制。佛在舍衛國給孤獨園。時䟦難
X39n0709_p0462b19║陀非時入村，與諸居士共摴蒲（賻戲也）。居士不勝，以
X39n0709_p0462b20║慳嫉故便言：比丘晨朝入村為乞食故，非時入村
X39n0709_p0462b21║為何事耶？諸比丘聞，嫌責䟦難陀，具白世尊。此初
X39n0709_p0462b22║結戒也。復因比丘中或有僧事、塔寺事、或瞻病事
X39n0709_p0462b23║等，佛聽有事緣囑授已入聚落，故加不囑比丘之
X39n0709_p0462b24║語。此第二結戒也。由入村事招俗譏謗，制斯學處。
X39n0709_p0462c01║釋義。　律云：時者，從明相出至中。非時者，從中後
X39n0709_p0462c02║至明相未出。（律攝云：非時有二種分齊：一、過午，二、明相未出。）聚落者，有四
X39n0709_p0462c03║種村，如上。不囑比丘者（謂不告知餘比丘也），若有僧事、塔事、
X39n0709_p0462c04║瞻病等事，當囑授餘比丘而去。若獨處一房，當囑
X39n0709_p0462c05║授比房，應作如是囑。至一比丘所，具儀云：大德一
X39n0709_p0462c06║心念！我某甲比丘，非時入聚落，至某城邑聚落某
X39n0709_p0462c07║甲舍。前人答言：可爾。
X39n0709_p0462c08║結罪。　是中犯者，若非時入村，不囑授動足，初入
X39n0709_p0462c09║村門，波逸提。　一足在門內，一足在門外，方便欲
X39n0709_p0462c10║去而不去，若期不去，一切突吉羅。
X39n0709_p0462c11║此戒具四緣方成本罪：一、心存放逸；二、時已過；午
X39n0709_p0462c12║三、無緣不白；四、已入聚落。
X39n0709_p0462c13║兼制。　比丘尼，波逸提（同制、同學）。式叉摩那、沙彌、沙彌
X39n0709_p0462c14║尼，突吉羅。是為犯。
X39n0709_p0462c15║隨開。　不犯者：若道由村過。若有所啟白。若為喚。
X39n0709_p0462c16║若受請。若為勢力所執。或被繫縛將去。或命難。梵
X39n0709_p0462c17║行難。及最初未制戒等。是為不犯。
X39n0709_p0462c18║會採。　十誦律云：餘比丘者，謂眼所見（諸凡告白，應與前人
X39n0709_p0462c19║面對方成，故云眼所見也）。若白已入聚落，還所住處，即已先白，
X39n0709_p0462c20║復至聚落，波逸提。　若不白入聚落，隨所經過大
X39n0709_p0462c21║小巷，隨得爾所突吉羅。　隨入白衣家，一一波逸
X39n0709_p0462c22║提。　若八難中一一難起，不犯。
X39n0709_p0462c23║薩婆多論云：若寺在聚落外，不白出寺至城門，犯
X39n0709_p0462c24║突吉羅。
X39n0709_p0463a01║僧祗律云：若二比丘在阿練若住，欲行，展轉相告。
X39n0709_p0463a02║若一人說已行，後人復欲行，應白餘比丘。若無餘
X39n0709_p0463a03║比丘，應作是念：若道中，若門，若聚落邊，見比丘當
X39n0709_p0463a04║白，白已然後入。
X39n0709_p0463a05║摩得勒伽云：若無比丘，應白比丘尼、式叉摩那、沙
X39n0709_p0463a06║彌、沙彌尼（此謂或遇尼三眾白之，非是特往尼寺中白也）。
X39n0709_p0463a07║律攝云：若無苾芻，囑餘俗人者，無犯（謂寺家淨人也）。
X39n0709_p0463a08║此戒大乘同學。
X39n0709_p0463a09║第八十四作高牀戒
X39n0709_p0463a10║若比丘，作繩牀、木牀，足應高如來八指，除入陛孔上
X39n0709_p0463a11║截竟。若過者，波逸提。
X39n0709_p0463a12║緣起。　佛在舍衛國給孤獨園。時迦留陀夷預知
X39n0709_p0463a13║世尊必從此道來，即於道中敷高好牀座，請佛觀
X39n0709_p0463a14║看。佛集諸比丘告云：此癡人！內懷弊惡，敷高廣大
X39n0709_p0463a15║牀，但自為己訶責。迦留陀夷與眾結戒，由臥具事
X39n0709_p0463a16║憍恣煩惱，制斯學處。
X39n0709_p0463a17║釋義　律云：牀者有五種：旋脚牀、直脚牀、曲脚牀、
X39n0709_p0463a18║插脚牀、無脚牀。如來八指者（薩婆多論云：八指者，如來一指二寸也），
X39n0709_p0463a19║除入陛孔上者（謂除牀脚上，入陛木下，高八指也），截竟者（謂量過八指，應
X39n0709_p0463a20║須截却已，方受用也），若過者（謂高過八指，即非應制也）。
X39n0709_p0463a21║結罪。　是中犯者，自作、教人作成者，盡波逸提；
X39n0709_p0463a22║　自作、教人不成，盡突吉羅。
X39n0709_p0463a23║此戒具三緣方成本罪：一、慢敖憍恣，二、過量愛好，
X39n0709_p0463a24║三、作牀已成。
X39n0709_p0463b01║兼制。　比丘尼，波逸提（同制、同學）。式叉摩那、沙彌、沙彌
X39n0709_p0463b02║尼，突吉羅。是為犯。
X39n0709_p0463b03║隨開　不犯者：若足高八指。若減八指。若他施已
X39n0709_p0463b04║成者截而用之。若脫却脚。及最初未制戒等。是為
X39n0709_p0463b05║不犯。
X39n0709_p0463b06║第三分云：除寶牀，餘在白衣舍應坐。（西域國風無諸椅櫈，唯以
X39n0709_p0463b07║小牀於上趺坐。牀言寶者，乃王及大臣長者所用。）
X39n0709_p0463b08║會採。　十誦律云：應截已悔過。若未截，僧應敕令
X39n0709_p0463b09║截，不敕不聽，皆突吉羅。
X39n0709_p0463b10║五分律云：得高牀施，應作是念：此牀不如法，我當
X39n0709_p0463b11║更截。不作是念受，波逸提。
X39n0709_p0463b12║僧祗律云：若自作終日坐上，一波逸提。　起已還
X39n0709_p0463b13║坐，一一波逸提。　他牀而坐上，越毗尼罪。　若客
X39n0709_p0463b14║比丘來，次第付得過量牀，應語知事言：借我鋸來。
X39n0709_p0463b15║問：作何等？答言：此牀過量，欲截如法。若言莫截，檀
X39n0709_p0463b16║越見或不喜。若不久住，鑿地埋脚，齊量止。若久住，
X39n0709_p0463b17║應齊埋處，木筒盛脚，勿使壞。　若檀越家坐牀脚
X39n0709_p0463b18║高，不得懸脚坐，應索承机，或索磚木承足。若福德
X39n0709_p0463b19║舍中牀高坐者，無犯。（福德舍即施一食處，此以護他心故，爾隨開也。）
X39n0709_p0463b20║薩婆多論云：此所以不入捨墮者，以截斷故，截使
X39n0709_p0463b21║應量入僧中悔。
X39n0709_p0463b22║此戒大乘同學。
X39n0709_p0463b23║第八十五兜羅綿貯褥戒
X39n0709_p0463b24║若比丘，作兜羅綿，貯繩牀、木牀、大小褥，成者，波逸提。
X39n0709_p0463c01║緣起。　佛在舍衛國祗桓精舍。時六羣作兜羅綿，
X39n0709_p0463c02║貯繩木牀大小褥。諸居士見譏，謂無慈心斷眾生
X39n0709_p0463c03║命，亦如王臣。諸比丘聞，白佛結戒，亦由臥具事憍
X39n0709_p0463c04║恣煩惱，制斯學處。
X39n0709_p0463c05║釋義　律云：兜羅綿者，白楊樹華、楊柳樹華、蒲臺
X39n0709_p0463c06║華（兜羅綿或云妬羅綿。妬羅是樹名，綿從樹生，因而立稱，如云柳絮也。　薩婆多論云：兜羅綿者，是草
X39n0709_p0463c07║木華綿之總名也。所以本律以白楊華等釋之）。貯者（律攝云：謂於牀上散布其綿，便用布襌，隨
X39n0709_p0463c08║時掩覆）。大褥者，為坐臥故。小褥者，為坐故（薩婆多論云：兜羅綿
X39n0709_p0463c09║以是貴人所畜故，人所嫌故，喜生虫故。又若臥軟煖上，後得寒及粗硬不堪忍故，所以制之不聽）。
X39n0709_p0463c10║結罪。　是中犯者，若自作、教他作成者，盡波逸提。
X39n0709_p0463c11║　自他作不成，盡突吉羅。　若為他作成不成，一
X39n0709_p0463c12║切突吉羅。
X39n0709_p0463c13║此戒具四緣方成本罪：一、有憍貪慢敖心，二、是兜
X39n0709_p0463c14║羅綿，三、自他作貯已成。
X39n0709_p0463c15║兼制。　比丘尼，波逸提（同制、同學）。式叉摩那、沙彌、沙彌
X39n0709_p0463c16║尼，突吉羅。是為犯。
X39n0709_p0463c17║隨開。　不犯者，若鳩羅耶草、文若草、娑婆草，若以
X39n0709_p0463c18║毳、劫貝、碎弊物，若用作支肩物，及最初未制戒等，
X39n0709_p0463c19║是為不犯。
X39n0709_p0463c20║會採。　五分律云：若坐坐坐，波逸提。　若臥臥臥，
X39n0709_p0463c21║波逸提。　若他與受，波逸提。要先棄，然後悔過。若
X39n0709_p0463c22║不爾，罪亦深。
X39n0709_p0463c23║十誦律云：摘破却之，然後悔過；若未破僧，應敕令
X39n0709_p0463c24║破。
X39n0709_p0464a01║根本律云：若僧私牀座，以木綿等散貯者，皆得墮
X39n0709_p0464a02║罪。　絮應撤去，罪應說悔。對說罪者，應可問言：絮
X39n0709_p0464a03║撤去未？若不問者，得惡作罪。
X39n0709_p0464a04║僧祗律云：若貯枕、枕頭、支足，越毗尼罪；　若病，無
X39n0709_p0464a05║罪。
X39n0709_p0464a06║此戒大乘同學。
X39n0709_p0464a07║
X39n0709_p0464a08║毗尼止持會集卷第十三
X39n0709_p0464a09║
X39n0709_p0464a10║音義
X39n0709_p0464a11║挃音質，撞也。謂手指觸挃也。
X39n0709_p0464a12║閾音域。門限也。謂門下橫木為內門之限也。
X39n0709_p0464a13║閤音蛤，內中之小門也。
X39n0709_p0464a14║輦連，上聲。人步輓車。駕人以行曰輦。
X39n0709_p0464a15║輿車也。
X39n0709_p0464a16║黜音出。貶：斥也。
X39n0709_p0464a17║筳音亭。草莖也。
X39n0709_p0464a18║𭛆音讚。弓絃也。
X39n0709_p0464a19║鏃音贖，利也。今為箭鏃。
X39n0709_p0464a20║白楊樹華楊樹略有四種：白楊葉圓如梨，皮白，
X39n0709_p0464a21║木似楊，故名白楊；其青楊葉長；赤楊霜降則葉赤，
X39n0709_p0464a22║材理亦赤；黃楊木性堅緻難長。
X39n0709_p0464a23║楊柳華是垂條細柳也。本草云：直木高丈餘許，
X39n0709_p0464a24║秋瘁春榮，初生有黃蘂者是華，華漸乾，絮方出，謂
X39n0709_p0464b01║之柳絮。人收取之，以為裀褥。絮之下有黑子，隨絮
X39n0709_p0464b02║而飛，得水濕處便生，飛入池沼，於陰暗處即為浮
X39n0709_p0464b03║萍。人常以器盛水，置絮其中，數日覆之，即成多積。
X39n0709_p0464b04║亦可以捍作氈，以代羊毛也。極柔輭，清凉之甚，宜
X39n0709_p0464b05║與小兒臥，加以性涼也。
X39n0709_p0464b06║蒲臺華或云蒲梨華，蒲應作蒱，臺應作薹，是夫
X39n0709_p0464b07║須草也。
X39n0709_p0464b08║襌音單。衣無裏也。
X39n0709_p0464b09║鳩羅那草未見翻。
X39n0709_p0464b10║文若草十誦律云文闍草，五分律云文柔草，皆
X39n0709_p0464b11║一也。
X39n0709_p0464b12║娑婆草或云婆婆草，此草甚柔輭，翻云膩。
X39n0709_p0464b13║支肩支，猶薦也。