X39n0709_p0464b14║
X39n0709_p0464b15║
X39n0709_p0464b16║毗尼止持會集卷第十四
X39n0709_p0464b17║
X39n0709_p0464b18║金陵寶華山弘律沙門　讀體　集
X39n0709_p0464b19║第八十六作骨牙鍼筒戒
X39n0709_p0464b20║若比丘，作骨牙角鍼筒，刳刮成者，波逸提。
X39n0709_p0464b21║緣起。　佛在羅閱城靈鷲山中。時有信樂工師，為
X39n0709_p0464b22║比丘作骨牙角鍼筒，以是故廢家事業，財物竭盡
X39n0709_p0464b23║無復衣食，世人譏其求福得殃。有慚愧比丘聞知，
X39n0709_p0464b24║白佛結戒。由鍼筒事譏嫌煩惱，制斯學處。
X39n0709_p0464c01║釋義。　作者（若自作，若遣人作）。骨、牙、角者（僧祗律云：骨者，象、馬、牛、駝、龍骨
X39n0709_p0464c02║等；牙者，象、魚、豬牙等；角者，牛、犀、鹿、羊角等）。鍼筒者（是比丘六物中之一也。有二種作：一、筒形，
X39n0709_p0464c03║二、合形。若用上三種作此二形，皆不聽。　律攝云：鍼筒有二種應畜：一、葦，二、鐵。復有自種應畜，謂銅、鐵、鑰、
X39n0709_p0464c04║石及以赤銅）。刳、刮者（刳謂剖內以空其中，刮謂剗削其外以瑩其表也）。
X39n0709_p0464c05║結罪。　是中犯者，自作、教他成者，盡波逸提。　若
X39n0709_p0464c06║自、若教他作，作而不成，盡突吉羅。
X39n0709_p0464c07║此戒具三緣方成本罪：一、有貪愛心，二、是骨牙角，
X39n0709_p0464c08║三、作成受用。
X39n0709_p0464c09║兼制。　比丘尼，突吉羅（同制別學）。式叉摩那、沙彌、沙彌
X39n0709_p0464c10║尼，突吉羅。是為犯。
X39n0709_p0464c11║隨開　不犯者，用鐵、銅、鉛、錫、白鑞、竹、木、葦、草作，及
X39n0709_p0464c12║最初未制戒等，是為不犯。
X39n0709_p0464c13║會採　十誦律云：應破已，悔過；若未破僧，應敕令
X39n0709_p0464c14║破。
X39n0709_p0464c15║根本律云：應打碎其罪，說悔其所對之人。應問云：
X39n0709_p0464c16║爾鍼筒打碎未？若不問者，得惡作罪。
X39n0709_p0464c17║薩婆多論云：以是小物故，所以不入三十事。又應
X39n0709_p0464c18║破故，若還主，主不受；若與他，則生惱；施僧，則非法，
X39n0709_p0464c19║惟毀棄也。
X39n0709_p0464c20║此戒大乘同學。
X39n0709_p0464c21║附考。　律攝云：畜鍼筒者應密藏舉，若無慚愧苾
X39n0709_p0464c22║芻及未具人借不應與，能善愛護者應與。貯畜鍼
X39n0709_p0464c23║刀恐鐵生垢，應以蠟布裹之（謂灸蠟拭布帛）。
X39n0709_p0464c24║第八十七過量作坐具戒
X39n0709_p0465a01║若比丘，作尼師壇，當應量作。是中量者，長佛二磔手、
X39n0709_p0465a02║廣一磔手半，更增廣長各半磔手。若過截竟，波逸提。
X39n0709_p0465a03║緣起。　此戒有二制：佛在舍衛國給孤獨園按行
X39n0709_p0465a04║僧房，見眾僧臥具敷在露地不淨所污，諸比丘受
X39n0709_p0465a05║供還園。世尊以此因緣集僧，告眾而訶責云：當知
X39n0709_p0465a06║此污是有欲人、是瞋恚人、是癡人，非是無欲無瞋
X39n0709_p0465a07║癡人。若比丘念不散亂而睡眠，無有是事，況阿羅
X39n0709_p0465a08║漢？自今已去聽諸比丘為障身、障衣、障臥具故作
X39n0709_p0465a09║尼師壇，六羣便廣大作。有慚愧者見知白佛。此初
X39n0709_p0465a10║結戒也。時迦留陀夷體大，尼師壇小不能坐，向佛
X39n0709_p0465a11║所從來道邊，以手挽尼師壇欲令廣大。佛知而故
X39n0709_p0465a12║問，乃聽更益廣長各半磔手。此第二結戒也。由臥
X39n0709_p0465a13║具事制斯學處。
X39n0709_p0465a14║釋義，　文分三節。若比丘下，明其創制。更增下，明
X39n0709_p0465a15║其隨開。若過者，結成所犯。尼師壇者（亦云尼師但那，唐言敷具，
X39n0709_p0465a16║或云隨坐衣，又云襯足衣。謂坐臥時，敷於坐臥之上，隨坐隨臥，無令垢穢污於臥具。所以制意，本為障身、
X39n0709_p0465a17║障衣、障臥具。故　事鈔云：為身者，恐坐地上有所損故。次為衣者，恐無所替，三衣易壞故。為臥具者，恐身
X39n0709_p0465a18║不淨，污僧牀褥故）。量者（是所制數量，以定廣長之式也），長佛二磔手，廣一
X39n0709_p0465a19║磔手半（佛一磔手，唐尺一尺六寸。謂長量三尺二寸，廣量二尺四寸）。更增廣長
X39n0709_p0465a20║各半磔手者（半磔手，八寸也。謂廣長正量之外，各增益八寸。此則長量有四尺，廣量有
X39n0709_p0465a21║三尺二寸，足堪坐臥也）。截竟者（謂不依量而作，當令截却如量，罪應求悔也）。
X39n0709_p0465a22║結罪。　是中犯者，若長中過量、廣中不過，廣中過
X39n0709_p0465a23║量、長中不過，廣長俱過量，自作、若教他使作，成者，
X39n0709_p0465a24║盡波逸提。　作不成者，盡突吉羅。
X39n0709_p0465b01║此戒具三緣，方成本罪：一、心貪廣長，二、故慢聖制，
X39n0709_p0465b02║三、作已成。
X39n0709_p0465b03║兼制。　比丘尼，突吉羅（同制別學）。式叉摩那、沙彌、沙彌
X39n0709_p0465b04║尼，突吉羅。是為犯。
X39n0709_p0465b05║隨開　不犯者：應量作。減量作。若從他得已成者。
X39n0709_p0465b06║截割如量。若疊作兩重。及最初未制戒等。是為不
X39n0709_p0465b07║犯。
X39n0709_p0465b08║會採　十誦律云：應截斷已，悔過；若未截，僧應敕
X39n0709_p0465b09║令截。
X39n0709_p0465b10║僧祗律云：若過量者，截已，波逸提悔過；不截而悔，
X39n0709_p0465b11║越毗尼罪。（此不截而悔罪，治不敕不聽。）
X39n0709_p0465b12║此戒大乘同學。
X39n0709_p0465b13║附考。　根本羯磨云：時有苾芻，以雜色物作尼師
X39n0709_p0465b14║但那守持長留縷𦆠（𦆠音衛，織餘也）。時婆羅門及諸俗侶
X39n0709_p0465b15║便生譏笑，佛言：凡為坐具，應作兩重染令壞色。
X39n0709_p0465b16║第三分云：必須截斷，縫刺為葉，四邊帖緣。
X39n0709_p0465b17║律攝云：尼師但那應兩重作疊為三分，在下一分
X39n0709_p0465b18║應截斷作葉，與三衣葉同。（所以南山錯裁臥具，天人指受，葢式如此也。）
X39n0709_p0465b19║十誦律云：新者二重，故者四重，不應受。單尼師壇
X39n0709_p0465b20║先受者，不應捨。
X39n0709_p0465b21║僧祗律云：聽兩重作，不得趣爾厭課。持小故㲲復
X39n0709_p0465b22║（課者，試也，謂厭用也）及疊量、縮量、水濕量，欲令乾已長大。
X39n0709_p0465b23║若用欽婆羅一重作，劫貝二重作，此是隨坐衣，不
X39n0709_p0465b24║得作三衣。不得淨施取薪草盛雜物，唯得敷坐。若
X39n0709_p0465c01║道路行，得長疊著衣囊上、肩上，擔至坐處取坐之。
X39n0709_p0465c02║若置本處，當中掩之。欲坐徐舒，先手按，後方坐。
X39n0709_p0465c03║義。淨師注云：此中制意者，尼師但那本為襯替臥
X39n0709_p0465c04║具，恐有所損不擬餘用，然其大量與自身等，頂上
X39n0709_p0465c05║餘有一磔手在，斯乃正與臥具相當，若其量小不
X39n0709_p0465c06║堪替臥。　又按諸部多云長中增一磔手，唯本律
X39n0709_p0465c07║文云更增廣長各半磔，今故贅之俾曉
X39n0709_p0465c08║根本律云：長中更增一張手。
X39n0709_p0465c09║十誦律云：縷邊益一磔手。
X39n0709_p0465c10║薩婆多論云：聽益縷際者，謂從織邊，唯於一頭，更
X39n0709_p0465c11║益一磔。
X39n0709_p0465c12║五分律云：續方一磔手，謂截作三分續長頭，餘一
X39n0709_p0465c13║分帖四角，不帖則已。
X39n0709_p0465c14║僧祗律云：益磔者，二重、三重，對頭却刺。
X39n0709_p0465c15║第八十八過量作覆瘡衣戒
X39n0709_p0465c16║若比丘！作覆瘡衣，當應量作。是中量者，長佛四磔手、
X39n0709_p0465c17║廣二磔手。截竟過者，波逸提。
X39n0709_p0465c18║緣起。　佛在舍衛國給孤獨園。時諸比丘患種種
X39n0709_p0465c19║瘡，膿血污身、污衣、污臥具。佛聽畜覆瘡衣，所作衣
X39n0709_p0465c20║麤多毛著瘡，舉衣患痛，白佛。復聽以大價細輭衣
X39n0709_p0465c21║覆瘡上，後著衣裙。若至白衣家請坐時，應語言：我
X39n0709_p0465c22║有患。若言：但坐，當褰上涅槃。僧以此衣覆瘡而坐。
X39n0709_p0465c23║時六羣聞已，便多作廣長覆瘡衣。諸比丘見知，白
X39n0709_p0465c24║佛結戒。由過量而作，制斯學處。
X39n0709_p0466a01║釋義，　文分二節。若比丘下，明制衣量。截竟等，結
X39n0709_p0466a02║成所犯。律云：覆瘡衣者，有種種瘡病，持用覆身。長
X39n0709_p0466a03║佛四磔手者（謂長量六尺四寸），廣二磔手者（謂廣量三尺二寸），截
X39n0709_p0466a04║竟等如上。
X39n0709_p0466a05║結罪。　是中犯者，若長中應量、廣中不應量、長中
X39n0709_p0466a06║不應量、廣中應量、若廣長俱不應量，自作、教人作，
X39n0709_p0466a07║成者，盡波逸提；　若不成，盡突吉羅。　若為人作，
X39n0709_p0466a08║成、不成，盡突吉羅。
X39n0709_p0466a09║此戒具三緣，方成本罪：一、有貪慢心，二、過量作成，
X39n0709_p0466a10║三、自他作竟。
X39n0709_p0466a11║兼制。　比丘尼，突吉羅（同制別學）。式叉摩那、沙彌、沙彌
X39n0709_p0466a12║尼，突吉羅。是為犯。
X39n0709_p0466a13║隨開　不犯者：應量減量作，若從他得裁割如量，
X39n0709_p0466a14║若疊作兩重，及最初未制戒等，是為不犯。
X39n0709_p0466a15║會採。　僧祗律云：此覆瘡衣是隨身衣，不得作三
X39n0709_p0466a16║衣及淨施，乃至雜用。瘡瘥已，得作三衣及淨施餘
X39n0709_p0466a17║用。
X39n0709_p0466a18║十誦律云：乃至瘡瘥後十日，若過是畜，波逸提。（此恐
X39n0709_p0466a19║譯筆之誤，應同長衣犯捨墮。）應截斷悔過。若未截，僧應敕令截。
X39n0709_p0466a20║僧祗律云：若過量截已悔過，不截而悔，越毗尼罪
X39n0709_p0466a21║（不截亦兼能所）。
X39n0709_p0466a22║此戒大乘同學。
X39n0709_p0466a23║附考。　按根本部，令加法受持。既受持已，則無長
X39n0709_p0466a24║衣之過。向一如法苾芻所具儀言云：　大德一心
X39n0709_p0466b01║念！我苾芻（某甲），此覆瘡衣應量作，今受持。（三說）彼
X39n0709_p0466b02║應報言：爾。答云：善。（准此，則十誦筆誤可知。）
X39n0709_p0466b03║第八十九過量作雨浴衣戒
X39n0709_p0466b04║若比丘，作雨浴衣，當應量作。是中量者，長佛六磔手，
X39n0709_p0466b05║廣二磔手半。過者截竟，波逸提。
X39n0709_p0466b06║緣起。　佛在舍衛國給孤獨園。時六羣比丘聞毗
X39n0709_p0466b07║舍佉母請願佛聽諸比丘作雨浴衣，輙多作廣大
X39n0709_p0466b08║雨浴衣。有樂學戒者嫌責，白佛結戒。由雨衣過量，
X39n0709_p0466b09║制斯學處。
X39n0709_p0466b10║釋義：　律云：雨浴衣者，謂比丘著在雨中洗浴，用
X39n0709_p0466b11║覆身故。長佛六磔手者（謂長量九尺六寸），廣二磔手半者
X39n0709_p0466b12║（廣量四尺），截竟如上。
X39n0709_p0466b13║結罪。　是中犯者，若長中不應量、廣中應量，長中
X39n0709_p0466b14║應量、廣中不應量，若廣長俱不應量，自作教他作，
X39n0709_p0466b15║成者盡波逸提，　不成者盡突吉羅。　若為人作，
X39n0709_p0466b16║成不成盡突吉羅。
X39n0709_p0466b17║此戒具三緣方成本罪：一、是雨浴衣，二、故過量作，
X39n0709_p0466b18║三、作已成。
X39n0709_p0466b19║兼制。　比丘尼突吉羅（尼無雨浴衣，按尼律中唯聽畜浴衣，若過量犯波逸
X39n0709_p0466b20║提）。式叉摩那、沙彌、沙彌尼，突吉羅。是為犯。
X39n0709_p0466b21║隨開。　不犯者：應量減量作，若從他得裁割如量，
X39n0709_p0466b22║若疊作兩重，及最初未制戒等，是為不犯。
X39n0709_p0466b23║會採　十誦律云：應截斷已悔過。若未割截，僧應
X39n0709_p0466b24║敕令割截。
X39n0709_p0466c01║僧祗律云：不截而悔，越毗尼罪。
X39n0709_p0466c02║此戒大乘同學。
X39n0709_p0466c03║第九十等佛衣量戒
X39n0709_p0466c04║若比丘，與如來等量作衣，或過量作者，波逸提。是中
X39n0709_p0466c05║如來衣量者，長佛十磔手、廣六磔手，是謂如來衣量。
X39n0709_p0466c06║緣起。　佛在釋翅搜尼拘類園。尊者難陀（此是佛弟難陀）
X39n0709_p0466c07║短佛四指。諸比丘遙見來，皆謂是佛，即起奉迎。至
X39n0709_p0466c08║乃知之，彼此俱懷慚愧。佛聽難陀著黑色衣以別
X39n0709_p0466c09║之。（謂以黑泥染成壞色。　薩婆多論云：佛衣色如金結，施加毛㲲，色亦爾故。難陀宜當覆沙。覆沙，此翻
X39n0709_p0466c10║壞色。）時六羣與如來等量作衣，或過重作。諸比丘嫌
X39n0709_p0466c11║責，白佛結戒。（根本律云：鄔波難陀作大支筏羅，縫刺既竟，但披一邊，餘聚肩上，詣諸住
X39n0709_p0466c12║處。因招譏過，制斯學處。　此由身小衣大，不相應故，所以半披半聚肩上。）
X39n0709_p0466c13║釋義，　文分二節。若比丘下，明其所犯。是中下，正
X39n0709_p0466c14║明衣量。律云：衣者有十種，如上如來者（是佛十號之首，謂凡
X39n0709_p0466c15║夫來而不如，聲聞如而不來，唯世尊來而能如、如而能來，有異凡夫、聲聞也）。如來衣量
X39n0709_p0466c16║等者（長佛十磔手，准今一丈六尺廣；六磔手，有九尺六寸寬。　薩婆多論云：佛衣量，佛身丈六，
X39n0709_p0466c17║常人半之。衣量廣長，當應半也）。
X39n0709_p0466c18║結罪。　是中犯者，若比丘等如來衣量，長中不應
X39n0709_p0466c19║量、廣中應量、廣中不應量、長中應量、若廣長中俱
X39n0709_p0466c20║不應量，自作教他作成者，盡波逸提。　自他作不
X39n0709_p0466c21║成，盡突吉羅。　若為他作成不成，盡突吉羅。
X39n0709_p0466c22║此戒具三緣，方成本罪：一、有慢教心，二、貪廣長，三、
X39n0709_p0466c23║過量作成。
X39n0709_p0466c24║兼制。　比丘尼，突吉羅（同制別學）。式叉摩那、沙彌、沙彌
X39n0709_p0467a01║尼，突吉羅。是為犯。
X39n0709_p0467a02║隨開　不犯者，若從他得作成衣，當截割如量，若
X39n0709_p0467a03║不割截疊作兩重，及最初未制戒等，是為不犯。
X39n0709_p0467a04║會採　十誦律云：應截已悔過，若未截，僧應敕令
X39n0709_p0467a05║截。
X39n0709_p0467a06║僧祗律云：若不截而悔過，越毗尼罪。
X39n0709_p0467a07║此戒大乘同學。
X39n0709_p0467a08║附考。　僧祗律云：當隨自身量，僧伽梨有三種：上
X39n0709_p0467a09║者，長五肘，廣三肘（肘者，從臂節腕至舒指尖為一肘，中人一肘一尺八寸）；中
X39n0709_p0467a10║者，長五肘，一不舒手（謂四肘舒指尖，一肘拳手也），廣三肘，一不
X39n0709_p0467a11║舒手；　下者，長四肘半，廣三肘，一不舒手。　鬱多
X39n0709_p0467a12║羅僧亦復如是。　安陀會上、中二種亦爾。下者，長
X39n0709_p0467a13║四肘半，廣二肘，一不舒手。
X39n0709_p0467a14║律攝云：總有三品僧伽胝衣，上者用自肘量竪三
X39n0709_p0467a15║橫五，下者各減半肘二內，名中七條。五條亦有三
X39n0709_p0467a16║品，並同此量。　復有二種五條衣，竪二橫五，竪二
X39n0709_p0467a17║橫四，但葢三輪，是謂守持衣極之小量（謂上但葢臍，下掩兩
X39n0709_p0467a18║膝。若肘長者，則與此相當。如臂短者，不及於膝，宜依肘長為準）。若身長大而肘短
X39n0709_p0467a19║者，依身為量，不依肘量。若翻此者，亦依身量。
X39n0709_p0467a20║五分律云：肘量長短不定，佛令隨身分量。
X39n0709_p0467a21║本律云：度身而衣（五九十波羅提法竟）。
X39n0709_p0467a22║六波羅提提舍尼法
X39n0709_p0467a23║有四條。然此皆由貪故，而長貪惑，壞他信敬，故佛
X39n0709_p0467a24║禁之。波羅提提舍尼者，此無正翻，事鈔准義，翻云
X39n0709_p0467b01║向彼悔。然一切罪皆應向他說悔，何故此中獨名
X39n0709_p0467b02║向彼悔？
X39n0709_p0467b03║根本律攝云：謂於住處現有苾芻，皆須一一別對
X39n0709_p0467b04║陳說，不同餘罪，故受別名。又犯罪已，即須陳說，不
X39n0709_p0467b05║得停息，亦異餘罪。
X39n0709_p0467b06║按僧祗十誦及本部，此罪應向一人邊一說，發露
X39n0709_p0467b07║悔過，罪便得除也。
X39n0709_p0467b08║經云：犯波羅提提舍尼，如三十三天壽千歲墮泥
X39n0709_p0467b09║犁中（人間一百年，彼天一晝夜），於人間數三千六百萬歲。此泥
X39n0709_p0467b10║犁即黑繩地獄，謂以熱鐵繩絣量肢體，後方斬鋸
X39n0709_p0467b11║故。
X39n0709_p0467b12║第一受非親里尼食戒
X39n0709_p0467b13║若比丘入村中，從非親里比丘尼，若無病自手取食
X39n0709_p0467b14║食者，是比丘應向餘比丘悔過言：大德！我犯可訶法，
X39n0709_p0467b15║所不應為，我今向大德悔過。是法名悔過法。
X39n0709_p0467b16║緣起。　此戒有二制：佛在舍衛國給狐獨園。時世
X39n0709_p0467b17║穀貴人民饑餓乞求難得，蓮華色比丘尼初日乞
X39n0709_p0467b18║所得食持與比丘，二日三日亦如是。復持鉢入城
X39n0709_p0467b19║乞食，路逢長者乘車覲王，從者驅人，尼因避道墮
X39n0709_p0467b20║深泥中，面掩地而臥。長者慈愍敕人扶出，問知其
X39n0709_p0467b21║故，乃嫌責比丘不知義讓，即請尼還家浣衣供食，
X39n0709_p0467b22║語言：自今已去可常在我家食，勿復餘去。若外有
X39n0709_p0467b23║所得者隨意與人。諸比丘聞知白佛。世尊集十句
X39n0709_p0467b24║義，初為僧結戒也。時諸比丘皆有疑，不敢取親里
X39n0709_p0467c01║尼食，復有諸病比丘不敢受非親里尼食，佛皆聽
X39n0709_p0467c02║之，故有非親里及無病自手取食之語。此第二結
X39n0709_p0467c03║戒也。由苾芻尼事譏嫌煩惱，制斯學處，乃初篇殺
X39n0709_p0467c04║根本種類。
X39n0709_p0467c05║釋義，　文分二節。若比丘下，明所犯之事。是比丘
X39n0709_p0467c06║下，明悔過之法。入村中者（言村中，揀非村外空處。村有四種，如上明），非
X39n0709_p0467c07║親里比丘尼者（親里如上。尼既非親，則不應向彼求索），無病自手受
X39n0709_p0467c08║食者（無病則無開緣。　僧祗律云：病者，不謂小病，謂疥癩、黃爛、瘡痍、癰痤，人所惡賤。　自手取
X39n0709_p0467c09║食者，揀非置地與，使人授與，謂是自手，或持器從他受取二五食以吞咽也），是比丘者
X39n0709_p0467c10║（即犯過之人），餘比丘者（謂善受具足持戒之人），可訶法者（謂所作非善，是
X39n0709_p0467c11║佛遮止。既違所制，理應訶責也），所不應為者（謂非知足慚愧比丘所應為也），今向
X39n0709_p0467c12║大德悔過者（謂不敢隱覆自言，以雪其所犯也），是法名悔過法者
X39n0709_p0467c13║（此句結歸篇聚之名，令知守持。　善見律云：此戒體無罪，名一人邊一說悔過）。
X39n0709_p0467c14║結罪。　是中犯者，若不病而自手受如是食食，咽
X39n0709_p0467c15║咽波羅提提舍尼。
X39n0709_p0467c16║此戒具五緣，方成本罪：一、尼非親里。二、非親尼想
X39n0709_p0467c17║疑。三、自身無病。四、村中自取。五、隨食入咽。
X39n0709_p0467c18║兼制。　比丘尼，突吉羅（同制別學）。式叉摩那、沙彌、沙彌
X39n0709_p0467c19║尼，突吉羅。是為犯。
X39n0709_p0467c20║隨開。　不犯者：受親里尼食。若有病。若置地與。若
X39n0709_p0467c21║使人授與。若在僧伽藍中。若在村外（在村外聽者，由犯緣於城
X39n0709_p0467c22║中發起也）。若在比丘尼寺內與。及最初未制戒等。是為
X39n0709_p0467c23║不犯。
X39n0709_p0467c24║會採。　五分律云：若比丘在村外，尼在村內；若比
X39n0709_p0468a01║丘在村內，尼在村外；　若比丘在空，尼在地；若尼
X39n0709_p0468a02║在空，比丘在地，皆突吉羅。
X39n0709_p0468a03║薩婆多論云：若一時取十五種食，一波羅提提舍
X39n0709_p0468a04║尼；　若一一取十五波羅提提舍尼。（十五種食，謂五正食、非五
X39n0709_p0468a05║正食，及麥、粟、稻、麻、荍、未作麨、飯、餅，盡名五似食。）
X39n0709_p0468a06║律攝云：實非親尼作親尼想及疑，皆得本罪；　親
X39n0709_p0468a07║作非親想及疑，皆得突吉羅；　於親作非親想，無
X39n0709_p0468a08║犯。
X39n0709_p0468a09║此戒大乘不問親里非親，但觀可受不可受。然在
X39n0709_p0468a10║末法世，更宜與尼疎絕為善。
X39n0709_p0468a11║第二不止尼代索食戒
X39n0709_p0468a12║若比丘至白衣家內食，是中有比丘尼指示：與某甲
X39n0709_p0468a13║羮、與某甲飯。比丘應語彼比丘尼如是言：大姊且止！
X39n0709_p0468a14║須比丘食竟。若無一比丘語彼比丘尼如是言：大姊
X39n0709_p0468a15║且止！須比丘食竟。者，是比丘應悔過言：大德！我犯可
X39n0709_p0468a16║訶法，所不應為，我今向諸大德悔過。是法名悔過法。
X39n0709_p0468a17║緣起。　佛在舍衛國給狐獨園，有眾多比丘與六
X39n0709_p0468a18║羣在白衣家內共座食。時六羣尼與六羣索羮飯，
X39n0709_p0468a19║語言：與此羮，與此飯。而捨中間不與，乃越次與。諸
X39n0709_p0468a20║比丘聞，中有少欲者嫌責六羣，白佛結戒，由飲食
X39n0709_p0468a21║事譏嫌煩惱，制斯學處，乃初篇妄根本種類。
X39n0709_p0468a22║釋義　文分三節：若比丘下，明受食之儀；若無一
X39n0709_p0468a23║比丘下，明所化之事；是比丘下，明悔過之法。指示
X39n0709_p0468a24║者（謂處分其事也）、與者（謂非平等行食，乃越次偏與也）、羮飯者（顯非粗食也）、大
X39n0709_p0468b01║姊且止者（女兄曰姊，律制比丘稱諸尼眾，通言大姊。　且止二字，是出訶止之言，止其少
X39n0709_p0468b02║停，須待眾人食竟也）、若無一比丘等者（謂現前大眾中，乃至無一人訶止彼比丘
X39n0709_p0468b03║尼，是食比丘即得本罪）、向諸大德悔過者（謂是食比丘，應對現前眾比丘說悔
X39n0709_p0468b04║其罪，不同餘三戒，但對一人邊露悔，即得除滅，故云向諸大德悔過也）。
X39n0709_p0468b05║結罪。　是中犯者，若無一比丘訶止而食者，咽咽
X39n0709_p0468b06║波羅提提舍尼。
X39n0709_p0468b07║此戒具四緣，方成本罪：一、是白衣家。二、比丘尼指
X39n0709_p0468b08║示。三、不遮令止。四、受食入咽。
X39n0709_p0468b09║兼制。　比丘尼，突吉羅（同制別學）。式叉摩那、沙彌、沙彌
X39n0709_p0468b10║尼，突吉羅。是為犯。
X39n0709_p0468b11║隨開　不犯者：若語言且止，若比丘尼自為檀越，
X39n0709_p0468b12║若檀越設食令比丘尼處分，若不偏為與此置彼，
X39n0709_p0468b13║及最初未制戒等，是為不犯。
X39n0709_p0468b14║會採。　僧祗律云：語言：大姊小止，須諸比丘食竟。
X39n0709_p0468b15║若止者，善；若不止者，若二，若三語，若不語，受者，越
X39n0709_p0468b16║毗尼罪。　食犯悔過法。
X39n0709_p0468b17║薩婆多論云：若二部僧共坐，一部僧中若有一人
X39n0709_p0468b18║語是比丘尼者，第二部僧亦名為語。　若別入、別
X39n0709_p0468b19║坐、別食、別出者，是中入檀越門比丘應問出比丘：
X39n0709_p0468b20║何比丘尼是中教檀越與比丘食？若言：某。應問：約
X39n0709_p0468b21║敕未？答言：已約敕。是入比丘亦名約敕。　有諸比
X39n0709_p0468b22║丘出城門時，有比丘入者，應問出者：若出未約敕，
X39n0709_p0468b23║入者應約敕；若出約敕，入者亦名約敕。
X39n0709_p0468b24║五分律云：若式叉摩那、沙彌尼教益食，不語言小
X39n0709_p0468c01║却者，突吉羅。
X39n0709_p0468c02║此戒大乘同學。
X39n0709_p0468c03║附考。　按本部及僧祗部，若眾中無一比丘訶止
X39n0709_p0468c04║一切比丘食者，皆得罪。而僧祗惟令向一人悔過。
X39n0709_p0468c05║准義須知，若食者是下座，應依本部；若食者是上
X39n0709_p0468c06║座，當如僧祗。
X39n0709_p0468c07║第三學家受食戒
X39n0709_p0468c08║若先作學家羯磨，若比丘於如是學家，先不請無病
X39n0709_p0468c09║自手受食食，是比丘應向餘比丘悔過言：我犯可訶
X39n0709_p0468c10║法，所不應為，我今向大德悔過。是法名悔過法。
X39n0709_p0468c11║緣起。　此戒有二制：佛在羅閱城耆闍崛山中有
X39n0709_p0468c12║居士家，夫婦俱得信樂，為佛弟子。然諸佛見諦弟
X39n0709_p0468c13║子常法，於諸比丘乃至身肉無所愛惜，常與供養，
X39n0709_p0468c14║遂貧窮衣食乏盡。比居諸人皆云：家先大富，從供
X39n0709_p0468c15║養沙門釋子已來，貧窮乃爾。有少欲慚愧比丘聞
X39n0709_p0468c16║知白佛，佛聽僧與居士作與家白二羯磨（此羯磨法於作
X39n0709_p0468c17║時中明）。故制云：若比丘知是學家與作羯磨竟，而在
X39n0709_p0468c18║其家受飲食食，當向餘比丘悔過。此初結戒也。於
X39n0709_p0468c19║是比丘中先受學家請，皆有疑不敢往。復有病比
X39n0709_p0468c20║丘有疑，不敢受學家請，佛俱聽之。故加先不受請，
X39n0709_p0468c21║無病自手受食之語。此第二結戒也。由乞食事譏
X39n0709_p0468c22║嫌煩惱，制斯學處，乃初篇盜根本種類。
X39n0709_p0468c23║釋義，　文分二節：若先作學家羯磨下，明所犯之
X39n0709_p0468c24║事；是比丘下，明悔過之法。學家者（律攝云：謂預流果、一來果、不還
X39n0709_p0469a01║果。　以其初、二、三果惑漏未盡，還須學斷，故名為學家。乃四姓之家，惟此學人處在居家而獲果證。若阿
X39n0709_p0469a02║羅漢，名無學人，必要遠離欲愛，盡諸有漏，方證四果，非處居家而能獲也），羯磨者（謂彼夫婦
X39n0709_p0469a03║俱證聖果，於三寶中無所慳惜，家事貧乏，僧乃為作遮護法，不至其家而受飲食。不同治罪，遮不至白衣
X39n0709_p0469a04║家法也）。如是學家者（謂僧已作羯磨之學家也），先不受請，無病者
X39n0709_p0469a05║（謂雖與作羯磨，而彼未請，亦非有病，則無開緣也）。
X39n0709_p0469a06║結罪。　是中犯者，先不受請又無病，於如是學家
X39n0709_p0469a07║中自手受飲食者，咽咽波羅提提舍尼。
X39n0709_p0469a08║此戒具三緣，方成本罪：一、是羯磨學家，二、不請無
X39n0709_p0469a09║病，三、受食入咽。
X39n0709_p0469a10║兼制。　比丘尼，突吉羅（同制別學）。式叉摩那、沙彌、沙彌
X39n0709_p0469a11║尼，突吉羅。是為犯。
X39n0709_p0469a12║隨開。　不犯者：若先受請。若有病。若置地與。若從
X39n0709_p0469a13║人受取。若學家施與後財物還多，彼從僧乞解學
X39n0709_p0469a14║家羯磨。及最初未制戒等。是為不犯。
X39n0709_p0469a15║此戒大乘同學。
X39n0709_p0469a16║附考。　五分律云：若婦是聖，夫是凡；或夫是聖，婦
X39n0709_p0469a17║是凡，皆不應與作學家羯磨。若夫婦俱是聖，無慳
X39n0709_p0469a18║貪心，財物竭盡，乃與作學家羯磨。若僧有園田，應
X39n0709_p0469a19║與令知，使畢常限，餘以自供。若無園田，乞食得已，
X39n0709_p0469a20║就其家食，與以所餘。若不能爾，應將至僧坊，給其
X39n0709_p0469a21║房舍臥具，次第與食。非時漿飲，皆悉與之。有可分
X39n0709_p0469a22║衣，亦應與分。彼學家婦女諸尼，亦應如是料理。
X39n0709_p0469a23║第四恐處受食戒
X39n0709_p0469a24║若比丘在阿蘭若逈遠有疑恐怖處，若比丘在如是
X39n0709_p0469b01║阿蘭若處住，先不語檀越，若僧伽藍外不受食，在僧
X39n0709_p0469b02║伽藍內無病自手受食食者，應向餘比丘悔過言：大
X39n0709_p0469b03║德！我犯可訶法，所不應為，我今向大德悔過。是名悔
X39n0709_p0469b04║過法。
X39n0709_p0469b05║緣起。　此戒有二制：佛在釋翅搜國尼拘類園中。
X39n0709_p0469b06║時舍夷城諸婦女，持飲食詣僧伽藍中供養。盜賊
X39n0709_p0469b07║聞之，於道路嬈觸。諸比丘白佛，佛言：自今應語諸
X39n0709_p0469b08║婦女莫出，道路有賊恐怖。若已出城，應語言：莫至
X39n0709_p0469b09║僧伽藍中，道路有賊恐怖。此初結戒也。時諸檀越
X39n0709_p0469b10║先知有疑恐怖，而故持食來，諸比丘有疑不敢受。
X39n0709_p0469b11║復有病比丘，亦疑不敢受。又有施主以食置地與，
X39n0709_p0469b12║若教人與，諸比丘疑不敢受。佛皆聽之，更加先不
X39n0709_p0469b13║語檀越，及無病自手受食之語。此第二結戒也。由
X39n0709_p0469b14║飲食事譏嫌煩惱，制斯學處，乃初篇婬根本種類。
X39n0709_p0469b15║釋義，　文分二節。若比丘下，明所犯之事。應向餘
X39n0709_p0469b16║比丘下，明悔過之法。律云：阿蘭若處者，去村五百
X39n0709_p0469b17║弓。（謂一拘盧舍，即五里也。　律攝云：此據緣起作是言，若更遠處，亦同此處。）疑恐怖者，
X39n0709_p0469b18║疑有賊盜。恐怖檀越者。（檀是梵語，此翻為捨。越是華言，謂其能破慳嫉，行於
X39n0709_p0469b19║捨施，自可越渡貧窮之海，後獲巨富，而引生福德資糧也。）病者。（僧祗律云：下病、冷病、風病，不堪
X39n0709_p0469b20║出外。　前之三戒，由在聚落家內成犯，此戒因在寺中生過故也。）
X39n0709_p0469b21║結罪。　是中犯者，若阿蘭若比丘在如是逈遠處
X39n0709_p0469b22║住，若先不語檀越，於僧伽藍外不受食，僧伽藍內
X39n0709_p0469b23║無病自手受食食，咽咽波羅提提舍尼。
X39n0709_p0469b24║此戒具五緣方成本罪：一、是在寺內；二、路逈疑怖；
X39n0709_p0469c01║三、不先語施主；四、身無病緣；五、自受食入咽。
X39n0709_p0469c02║兼制。　比丘尼，突吉羅（同制別學）。式叉摩那、沙彌、沙彌
X39n0709_p0469c03║尼，突吉羅。是為犯。
X39n0709_p0469c04║隨開。　不犯者：若先語檀越。若有病。若置地與。若
X39n0709_p0469c05║教人與。若來受教敕聽法時，比丘自有私食令授
X39n0709_p0469c06║與，及最初未制戒等。是為不犯。
X39n0709_p0469c07║此戒大乘同學。
X39n0709_p0469c08║附考。　按根本部及十誦律，俱令白二羯磨，差一
X39n0709_p0469c09║比丘為觀察看守險路人。
X39n0709_p0469c10║薩婆多論云：若比丘受僧羯磨已，是比丘知是中
X39n0709_p0469c11║有賊入，應將淨人是中立。若是中見人有似賊者，
X39n0709_p0469c12║應取是食，語諸持食人：莫來！是中有人似賊。若是
X39n0709_p0469c13║持食強來，不犯。　所差羯磨人，必使勇健多力，能
X39n0709_p0469c14║却賊者。若不能卻，一切僧盡應至有賊處。若復不
X39n0709_p0469c15║能，應語聚落檀越，令多人防護也。
X39n0709_p0469c16║因此戒中明阿蘭若，故錄阿蘭若行法。第三分云：
X39n0709_p0469c17║清旦洗手取衣，抖擻著大衣，著頭上或肩上。洗鉢
X39n0709_p0469c18║放絡囊中，取革屣，打露杖，持鑰出房，閉戶推看牢
X39n0709_p0469c19║不。若不牢，應更安居（音簟，戶牡所以閉戶也）。若牢，應推繩著
X39n0709_p0469c20║內，四顧看。若無人見，應藏戶鉤。若有人見，應更著
X39n0709_p0469c21║隱處，或持去。在道路行，應常思惟善法。若見人，應
X39n0709_p0469c22║先問訊言：善來。若欲入村，安鉢置地，著大衣，以革
X39n0709_p0469c23║屣，打露杖，寄村邊。入村時，應看巷相，若空處相、市
X39n0709_p0469c24║相、門相、糞掃相。入白衣家，應看第一門相，乃至第
X39n0709_p0470a01║七門相。若欲正衣，應向璧，右手捉杖，左手捉鉢。不
X39n0709_p0470a02║應當道住，不應屏處住，不應迎取食，若喚應往。若
X39n0709_p0470a03║得飯、乾飯等，不應并著一處。若是一鉢，應以物隔，
X39n0709_p0470a04║若樹葉皮，若鍵𨩲，若次鉢，若小鉢。麨應手巾裹。不
X39n0709_p0470a05║應選大家乞，不應強要得，若知當得。應待乞已，出
X39n0709_p0470a06║村下道安鉢置地，褋大衣著頭上肩上，行時常思
X39n0709_p0470a07║惟善法，見人應先問訊善來。至常所食處，灑掃具、
X39n0709_p0470a08║水器、殘食器、牀座、洗脚石水器、拭脚巾。若有餘阿
X39n0709_p0470a09║蘭若比丘來，應起遠迎，為取鉢與座、與水器等乃
X39n0709_p0470a10║至澡豆。洗手已淨潔別留殘食，若有娑那來應與
X39n0709_p0470a11║（娑那此云賊），次授水與彼。阿蘭若比丘次授食與彼，食
X39n0709_p0470a12║時應看供給所須鹽醋菜水扇等。若日時欲過應
X39n0709_p0470a13║俱食，食已應為取鉢與洗手。若有餘食，應與人非
X39n0709_p0470a14║人等洗盛殘食器牀座等物。復本處灑掃食處，若
X39n0709_p0470a15║有娑那來應語：此是水、此是洗足物、此是食，為汝
X39n0709_p0470a16║等故別留清潔欲食便食。阿蘭若比丘應善知夜
X39n0709_p0470a17║時節、善知方相、善知星，不應敷好臥具，應初夜後
X39n0709_p0470a18║夜警心思惟。
X39n0709_p0470a19║律攝云：非愚癡人，堪住阿蘭若處。設非多聞，但明
X39n0709_p0470a20║戒相，亦得住。（阿蘭若亦云精舍，謂其處非粗暴者所止，乃精練行者所居。今人一無所
X39n0709_p0470a21║知，而云住靜，深可嘆之。　六、四可呵法竟。）
X39n0709_p0470a22║七眾學法
X39n0709_p0470a23║共有百條事。鈔云：律言式叉迦羅尼，義翻眾學法，
X39n0709_p0470a24║謂是應學事也。
X39n0709_p0470b01║律攝云：眾學法者，謂於廣釋中所有眾多惡作惡
X39n0709_p0470b02║說，咸悉攝在眾學法中，是故總言眾學法也。
X39n0709_p0470b03║薩婆多論中問曰：餘篇不言應當學，而此戒獨爾？
X39n0709_p0470b04║答：餘戒易持而罪重，犯則成罪，或眾中悔，或對首
X39n0709_p0470b05║悔。此戒難持而罪輕，脫爾有犯，心悔念學，罪即滅
X39n0709_p0470b06║也。以難持易犯故，常慎心念學，不結罪名，直言應
X39n0709_p0470b07║當學也。
X39n0709_p0470b08║經云：犯眾學戒，如四天王天壽五百歲，墮泥犁中
X39n0709_p0470b09║（人間五十年，彼天一晝夜），於人間數九百萬年。此泥犁即等活
X39n0709_p0470b10║地獄，謂諸罪人各各手生鐵爪，相摑肉墮。或獄卒
X39n0709_p0470b11║唱，或冷風吹活。二緣雖異，等一活故。
X39n0709_p0470b12║斯眾學法，文句簡略，事多同軌，不繁條列科名，唯
X39n0709_p0470b13║隨下贅其數目。至於緣起釋義，藏卷未全。稽諸犍
X39n0709_p0470b14║度，皆由六羣所興。此是行護威儀，非類餘篇。故諸
X39n0709_p0470b15║部中，開合不等，數無一定。或百十以外，或五十以
X39n0709_p0470b16║內，獨本律文，具足百法。今就百法，約為九例：一、著
X39n0709_p0470b17║衣事，二、入村事，三、坐起事，四、食噉事，五、護鉢事，六、
X39n0709_p0470b18║說法事，七、塔像事，八、便利事，九、觀望事（此准律攝，唯增塔像
X39n0709_p0470b19║事，以諸部中無，故律攝不載）。
X39n0709_p0470b20║附考。　應當學戒。僧祗律六十七法。　五分律一
X39n0709_p0470b21║百八法。　十誦律一百十三法。　解脫戒本七十
X39n0709_p0470b22║六法（此出迦葉毗部）。　根本律四十三法。
X39n0709_p0470b23║當齊整著涅槃僧，應當學。（第一）
X39n0709_p0470b24║緣起。　佛在舍衛國給孤獨園。時六羣比丘著涅
X39n0709_p0470c01║槃僧，或高或下、或作象鼻、或作多羅葉、或時細襵。
X39n0709_p0470c02║諸居士見皆共譏嫌，謂似國王大臣，亦似節會戲
X39n0709_p0470c03║笑俳說人著衣。有少欲比丘聞知白佛，佛集十句
X39n0709_p0470c04║義為僧結戒。
X39n0709_p0470c05║律攝云：眾多學法等，皆由法式事，譏嫌煩惱，制斯
X39n0709_p0470c06║學處（於此總出，下不別名）。
X39n0709_p0470c07║釋義：　當齊整著涅槃僧者（涅槃僧亦云泥洹僧，此翻云裙。　當齊整
X39n0709_p0470c08║著者，律攝云：謂離不齊整著衣之過也）。律云：不齊整者，或繫帶臍下、
X39n0709_p0470c09║或高褰齊腰、或垂前一角如象鼻、或垂前兩角如
X39n0709_p0470c10║多羅樹葉、或腰繞細襵（律攝云：謂從裙邊細疊成襵，腰間總壓，形似多羅葉，
X39n0709_p0470c11║上聚下散者是也。其如法著式，詳載內法傳中）。
X39n0709_p0470c12║結罪。　是中犯者，若故作犯，應懺突吉羅。以故作
X39n0709_p0470c13║故，犯非威儀突吉羅。　若不故作，犯突吉羅。（善見律云：
X39n0709_p0470c14║突者，惡也。吉羅，作也。　應懺突吉羅，是根本罪。非威儀突吉羅，是從生罪。謂以故作犯本罪時，有乖僧儀
X39n0709_p0470c15║故。又從本罪上，犯一非威儀突吉羅。須知若犯時，則根本從生，二罪皆成。若懺時，則根本滅，從生隨滅。以
X39n0709_p0470c16║名殊體同，法無兩懺。今唯約不覆藏懺法論之。若犯已覆藏，或一日多日，方說悔者，理具八品，詰問有無。
X39n0709_p0470c17║懺法非總，應前後辦。制有明文，慎勿相紊。　若不故作，犯突吉羅者，此開誤犯，不必對人求悔。但自責其
X39n0709_p0470c18║心，更不再作，罪則消滅。今於首條，詳釋重輕。以下結罪，准此無異。　此戒應懺故作法，及不故犯責心悔
X39n0709_p0470c19║法，皆於作持中詳明。）
X39n0709_p0470c20║兼制。　比丘尼並下三眾突吉羅。
X39n0709_p0470c21║隨開。　不犯者：或時臍中生瘡下著。或脚𨄔有瘡
X39n0709_p0470c22║高著。若僧伽藍內。若村外。若作時。若在道行。及最
X39n0709_p0470c23║初未制戒等。是為不犯。
X39n0709_p0470c24║會採　律攝云：苾芻不依佛教，不顧羞耻，欲為非
X39n0709_p0471a01║法者，捉衣開張，得責心惡作。　若披著身，得對說
X39n0709_p0471a02║惡作。　若有順奉心而著衣，不如法式，或時忘念，
X39n0709_p0471a03║或是無知，非法著者，唯犯責心惡作。如是於餘學
X39n0709_p0471a04║處，准此應知。
X39n0709_p0471a05║五分律云：若不解不問而作此著，突吉羅。　若解
X39n0709_p0471a06║不慎而作此著，突吉羅。　若解輕戒輕人而作此
X39n0709_p0471a07║著，波逸提。
X39n0709_p0471a08║僧祗律云：不得如婬女法賣色，左右顧視為好不
X39n0709_p0471a09║好，應看令如法齊整著。若放恣諸根，不欲學齊整
X39n0709_p0471a10║著內衣者，越學。
X39n0709_p0471a11║事鈔云：世尊處出，深達物機。凡所施為，必以威儀
X39n0709_p0471a12║為主。故此百事，大乘悉皆同學。息譏生信，自護護
X39n0709_p0471a13║他，倍應嚴淨。除是諸大菩薩示現逆行，在處不論。
X39n0709_p0471a14║若是學地凡夫，難越準繩。
X39n0709_p0471a15║附考。　根本律云：佛在施鹿林中，初度五苾芻出
X39n0709_p0471a16║家，服飾尚俗。佛作是念：過去諸佛，云何教聲聞眾
X39n0709_p0471a17║著衣服耶？是時諸天前白佛言：如淨居天所著衣
X39n0709_p0471a18║服。世尊即以天眼觀知，如諸天所說，事無差異。即
X39n0709_p0471a19║告苾芻曰：汝從今後，應同淨居天，齊整著涅槃僧。
X39n0709_p0471a20║薩婆多論：問曰：結既在初，而在後也？答曰：佛在初，
X39n0709_p0471a21║結後。集法藏者，詮次在後。何以故？罪名雖一，而輕
X39n0709_p0471a22║重有五。以重戒在前，輕戒在後。此戒於五篇中最
X39n0709_p0471a23║輕，是故在後。又以一是實罪，二是遮罪。以實在初，
X39n0709_p0471a24║遮在後（實罪即性罪也）。又以一是無殘，二是有殘。是故重
X39n0709_p0471b01║者在初，而輕者在後也。　又問：五篇戒中，佛何以
X39n0709_p0471b02║止制著涅槃僧及三衣，觀去來現佛及淨居天耶？
X39n0709_p0471b03║答曰：佛結五篇戒，此最在初。以此貫初，故餘篇不
X39n0709_p0471b04║說。又此戒於餘篇是輕者，將來弟子不生重。是故
X39n0709_p0471b05║如來以佛眼觀去來諸佛及淨居天，而後結也。又
X39n0709_p0471b06║三世諸佛結戒，有同不同。於五篇中，不必盡同。此
X39n0709_p0471b07║著泥洹僧袈裟，三世諸佛盡同。是故此戒觀諸佛
X39n0709_p0471b08║及淨居天，餘篇不觀也。
X39n0709_p0471b09║當齊整著三衣，應當學。（第二）
X39n0709_p0471b10║釋義　緣處發起招世譏嫌如上。佛為結戒。　律
X39n0709_p0471b11║云：三衣者，安陀會、鬱多羅僧、僧伽梨也。不齊整者，
X39n0709_p0471b12║或下著過肘露脇、或高著過脚𨄔上、或下垂一角
X39n0709_p0471b13║作象鼻、或垂前兩角後褰高作多羅樹葉、或細襵
X39n0709_p0471b14║已安緣。
X39n0709_p0471b15║結罪。　是中犯者，並餘四眾悉皆同前。　不犯者，
X39n0709_p0471b16║或肩臂有瘡下著、或脚𨄔有瘡高著、若寺內、若村
X39n0709_p0471b17║外、若道行、若作時、及最初未制戒等。
X39n0709_p0471b18║會採　僧祗律云：若泥時作時，手得抄舉。
X39n0709_p0471b19║根本律云：苾芻熱時於自房內，但著下裙及僧脚
X39n0709_p0471b20║崎，隨情讀誦說法作衣服等，於四威儀悉皆無犯。
X39n0709_p0471b21║（僧脚崎舊云僧祗支，此翻掩腋衣，用掩右腋覆左肩上。）
X39n0709_p0471b22║舍利弗問：經云：修供養時，應偏袒，以便作事。作福
X39n0709_p0471b23║田時，應覆兩肩，現田文相。云何修供養？如見佛時，
X39n0709_p0471b24║問訊師僧時，應拂牀、掃地、卷衣裳，乃至移種種供
X39n0709_p0471c01║養。云何作福田時？應時乞食、坐禪、誦經、經行樹下，
X39n0709_p0471c02║人見端嚴，有可觀也。
X39n0709_p0471c03║不得反抄衣入白衣舍，應當學。（第三）
X39n0709_p0471c04║釋義　緣處發起如上。佛為結戒。　律云：白衣舍
X39n0709_p0471c05║者，村落也。反抄衣者，或左右反抄衣著肩上行也。
X39n0709_p0471c06║結罪。　其中所犯並餘四眾悉皆同前。　不犯者，
X39n0709_p0471c07║或脇肋邊有瘡，若寺內村外作時道行，及最初未
X39n0709_p0471c08║制戒等。
X39n0709_p0471c09║會採　律攝云：上下衣服，不得偏抄一邊，露現形
X39n0709_p0471c10║體；不得雙抄兩邊，置於肩上。凡是行步，非大人相
X39n0709_p0471c11║者，皆應遠離。
X39n0709_p0471c12║僧祗律云：若風雨時，得抄一邊；　若偏袒右肩，得
X39n0709_p0471c13║抄左邊；若通肩披，得抄右邊。不得令肘現。　乞食
X39n0709_p0471c14║畏污衣故，得反抄；不現肘，無犯。
X39n0709_p0471c15║不得反抄衣入白衣舍坐，應當學。（第四）
X39n0709_p0471c16║釋義　緣處發起譏嫌等，其中所犯不犯，並餘四
X39n0709_p0471c17║眾，悉皆同前（前戒是行威儀，此戒是坐威儀也。在白衣家坐時，應好遮身，勿為撩亂，失
X39n0709_p0471c18║比丘儀。當整衣如法，直身正意，生他信敬。若放恣諸根，抄衣露體，令他譏謗，則自損損他，是以禁之）。
X39n0709_p0471c19║採採。　僧儀律云：若乞食，若取食肘，畏污衣故，得
X39n0709_p0471c20║抄衣，但莫令肘現。　若精舍中和尚、阿闍黎前坐，
X39n0709_p0471c21║不得抄衣。若抄者，得抄一邊，不得抄兩邊。　若偏
X39n0709_p0471c22║袒者，抄左邊。若通肩披者，抄右邊。若見長老比丘，
X39n0709_p0471c23║應還下。
X39n0709_p0471c24║不得衣纏頸入白衣舍，應當學。（第五）
X39n0709_p0472a01║釋義　緣處，發起譏嫌等如上。佛為結戒，　律云：
X39n0709_p0472a02║纏頸者，總捉衣兩角，著在肩上。
X39n0709_p0472a03║結罪。　其中所犯並餘四眾悉皆同前。　不犯者，
X39n0709_p0472a04║或時肩臂有瘡，若寺內村外道行作時，及最初未
X39n0709_p0472a05║制戒等。
X39n0709_p0472a06║不得衣纏頸入白衣舍坐，應當學。（第六）
X39n0709_p0472a07║釋義　緣處，發起譏嫌等。其中所犯不犯，並餘四
X39n0709_p0472a08║眾，悉皆同前。此中於坐有異，前是行也。
X39n0709_p0472a09║不得覆頭入白衣舍，應當學。（第七）
X39n0709_p0472a10║釋義　緣處發起如上。見者譏嫌，謂如盜賊，佛為
X39n0709_p0472a11║結戒。　律云：覆頭者，若以樹葉、若以碎段物、若以
X39n0709_p0472a12║衣覆。（律攝云：以衣覆頭，如新嫁女，故招世譏嫌。）
X39n0709_p0472a13║結罪。　其中所犯並餘四眾悉皆同前。　不犯者：
X39n0709_p0472a14║或時患寒。或頭上瘡生。或命難梵行難覆頭而走。
X39n0709_p0472a15║若寺內。若村外。若道行。若作時。及最初未制戒等。
X39n0709_p0472a16║會採。　僧祗律云：若風寒雨及病，不得全覆。當覆
X39n0709_p0472a17║半，令一耳現。若見和尚、阿闍黎、上座，當却。　不得
X39n0709_p0472a18║覆頭入廁。若在屏私房，覆無罪。（一、往律家教授新受戒者，令入廁時，
X39n0709_p0472a19║以巾覆頂，勿許露之。然律中，因比丘蹲踞小便，俗人為是尼僧窺視。及至起身，乃識比丘，而生譏誚。故制
X39n0709_p0472a20║便利時，尼則以巾覆頭，而別知二部。今令男僧覆巾，訛之極矣。明律者，速當改革。）
X39n0709_p0472a21║不得覆頭入白衣舍坐，應當學。（第八）
X39n0709_p0472a22║釋義　緣處，發起譏嫌等，其中犯所不犯，並餘四
X39n0709_p0472a23║眾，悉皆同前，此唯異坐威儀也。
X39n0709_p0472a24║不得跳行入白衣舍，應當學。（第九）
X39n0709_p0472b01║釋義　緣處發起如上。見者譏嫌，謂如鳥雀，佛為
X39n0709_p0472b02║結罪。　律云跳行者，雙脚跳也。
X39n0709_p0472b03║結罪。　其中所犯並餘四眾悉皆同前。　不犯者：
X39n0709_p0472b04║或時有瘡。若為人所打。若有賊。若有惡獸。若有棘
X39n0709_p0472b05║刺。或渡渠。或渡坑塹。或渡泥。及最初未制戒等。
X39n0709_p0472b06║會採。　僧祗律云：不得先下脚指，後下脚跟；當先
X39n0709_p0472b07║下脚跟，後下脚指。若脚心有瘡，當側脚行，作蔽物
X39n0709_p0472b08║繫之。
X39n0709_p0472b09║不得跳行入白衣舍坐，應當學。（第十）
X39n0709_p0472b10║釋義　緣處發起譏嫌等，其中所犯不犯，並餘四
X39n0709_p0472b11║眾悉皆同前，此別坐威儀也。
X39n0709_p0472b12║不得白衣舍內蹲坐，應當學。（第十一）
X39n0709_p0472b13║緣起。　佛在舍衛國，住祗園中。有居士請僧設供，
X39n0709_p0472b14║往白時到。諸比丘到家，就座而坐。六羣蹲坐，比座
X39n0709_p0472b15║以手觸之，即倒露形。居士見譏嫌，謂無慚愧，如裸
X39n0709_p0472b16║形婆羅門。佛為結戒　律云：蹲坐者，若在地，若在
X39n0709_p0472b17║牀上，尻不至地也。（尻，考平聲，脊骨盡處是也。謂以雙脚蹈地，兩膝並竪也。）
X39n0709_p0472b18║結罪。　其中所犯並餘四眾，悉皆同前。
X39n0709_p0472b19║不犯者：或時尻邊生瘡。若有所與。若禮。若懺悔。若
X39n0709_p0472b20║受教誡。及最初未制戒等。
X39n0709_p0472b21║會採。　僧祗律云：不得抱膝坐，不得交脚坐，若有
X39n0709_p0472b22║病無犯。
X39n0709_p0472b23║不得叉腰行白衣舍，應當學。（第十二）
X39n0709_p0472b24║釋義　緣處發起如上。見者譏嫌，謂如世人新婚
X39n0709_p0472c01║娶，得志驕奢，佛為結戒。　律云：叉腰者，以手叉腰
X39n0709_p0472c02║匡肘也（謂橫舉手也）。
X39n0709_p0472c03║結罪。　其中所犯並餘四眾悉皆同前。　不犯者，
X39n0709_p0472c04║或時脇下生瘡，若寺內村外道行作時，及最初未
X39n0709_p0472c05║制戒等。
X39n0709_p0472c06║會採。　僧祗律云：若腰脊痛，若風腫者，得叉腰。若
X39n0709_p0472c07║癰痤瘡癬，以藥塗上，畏污衣故，叉腰無罪。
X39n0709_p0472c08║不得叉腰入白衣舍坐，應當學。（第十三）
X39n0709_p0472c09║釋義　緣處，發起譏嫌等。其中所犯不犯，並餘四
X39n0709_p0472c10║眾，悉皆同前。此但明坐威儀也。　律云：以手叉腰
X39n0709_p0472c11║匡肘，白衣舍坐。妨其比坐也。（縱無比坐，而獨受請者，更應嚴肅威儀，惜
X39n0709_p0472c12║護僧體。）
X39n0709_p0472c13║會採。　十誦律云：不得掌扶頰坐。
X39n0709_p0472c14║不得搖身行入白衣舍，應當學。（第十四）
X39n0709_p0472c15║釋義　緣處發起如上。見者譏嫌，謂如王似大臣。
X39n0709_p0472c16║佛為結戒　律云：搖身者，左右戾身趨行也。（戾音例，斜
X39n0709_p0472c17║也，曲也。字從犬出戶，曲戾也。）
X39n0709_p0472c18║結罪。　其中所犯，並餘四眾，悉皆同前。　不犯者：
X39n0709_p0472c19║或有如是病；或為人所打，迴戾身避杖；或惡獸所
X39n0709_p0472c20║觸；或逢擔棘刺，如是戾身；或渡抗渠泥水處，於中
X39n0709_p0472c21║搖身過；或著衣迴身，看衣齊整；及最初未制戒等。
X39n0709_p0472c22║會採　僧祗律云：不得搖頭行。若老病身振，風雨
X39n0709_p0472c23║寒雪，搖無犯。
X39n0709_p0472c24║不得搖身行入白衣舍坐，應當學。（第十五）
X39n0709_p0473a01║釋義　緣處發起譏嫌等，其中所犯不犯，並餘四
X39n0709_p0473a02║眾悉皆同前。內不同者，此是坐威儀也。
X39n0709_p0473a03║
X39n0709_p0473a04║毗尼止持會集卷第十四
X39n0709_p0473a05║
X39n0709_p0473a06║音義
X39n0709_p0473a07║刳音枯。剖也。
X39n0709_p0473a08║剗音產，削平也。
X39n0709_p0473a09║葦音委，大葭也。葭音嘉。葦初生名葭，稍大為蘆，
X39n0709_p0473a10║長成乃名為葦。其華遇風吹揚如雪，聚地如絮，取
X39n0709_p0473a11║其莖以為針筒。
X39n0709_p0473a12║褰音牽，謂揭開衣也。
X39n0709_p0473a13║涅槃僧或云泥縛些那，或云泥伐𦺻那，此翻裙也。
X39n0709_p0473a14║瘡瘡痍，傷也。
X39n0709_p0473a15║痤癤也。癤，音節，癕也。
X39n0709_p0473a16║机左傳云：設机而不倚。
X39n0709_p0473a17║戶牡音畝，門關鍵也。關鍵，即戶鑰。大抵關有鍵
X39n0709_p0473a18║以止之，又有鎖鑰以固之。
X39n0709_p0473a19║三十三天即忉利天。大智度論云：昔有婆羅門
X39n0709_p0473a20║姓憍尸迦，與知㕛三十二人共修福德，命終皆生
X39n0709_p0473a21║須彌由頂。憍尸迦為天主，名帝釋天，三十二人為
X39n0709_p0473a22║輔臣，周圍列居，獨帝釋處其中。三十二天人名字，
X39n0709_p0473a23║經論不載，唯正法念處經明之。
X39n0709_p0473a24║四王天東方持國天王，謂能護持國土，故居須
X39n0709_p0473b01║彌山黃金埵。南方增長天王，謂能令他善根增
X39n0709_p0473b02║長故，居須彌山瑠璃埵。西方廣目天王，謂以淨
X39n0709_p0473b03║天眼常觀擁護此閻浮提故，居須彌山白銀埵。
X39n0709_p0473b04║北方多聞天王，謂福德之名聞四方，故居須彌山
X39n0709_p0473b05║水晶埵。
X39n0709_p0473b06║摑音國。批：打也。
X39n0709_p0473b07║淨居天淨居天有五，謂聲聞之人，斷欲界九品
X39n0709_p0473b08║思惑盡，證第三阿那含果，而居其中，亦名五不還
X39n0709_p0473b09║天。若據俱舍圖言，此五天次第而上。若據楞嚴經
X39n0709_p0473b10║言，此五天皆橫在第四禪天中。彼第四禪天，但能
X39n0709_p0473b11║聞此五天之名，而不能知見。如世間聖地道場，多
X39n0709_p0473b12║有羅漢所居，而人不能見也。一無煩天，二無熱天，
X39n0709_p0473b13║三善見天，四善現天，五色究竟天。
X39n0709_p0473b14║佛眼謂具肉天慧法，四眼之用，無不見知。如人
X39n0709_p0473b15║見極遠處，佛見則為至近；人見幽暗處，佛見則為
X39n0709_p0473b16║明顯。乃至無事不見，無事不知，無事不聞，聞見互
X39n0709_p0473b17║用，無所思惟，一切皆見也。
X39n0709_p0473b18║襵皺上音摺，衣襵也。下音縐，蹙也，謂多作細襵
X39n0709_p0473b19║也。
X39n0709_p0473b20║膊與腨同，音軟。腓腸。即脚肚也。
X39n0709_p0473b21║襻音盼，衣下系也。
X39n0709_p0473b22║擪音葉。按也。
X39n0709_p0473b23║矗音畜，齊也。
X39n0709_p0473b24║踝音化。脛兩旁內外曰踝，足骨也。
X39n0709_p0473c01║[巾*勾]紐上音樞，衫[巾*勾]也。下音鈕，結會衫紐也。
X39n0709_p0473c02║匡肘謂橫舉手也。未詳字出。如禮記云並坐不
X39n0709_p0473c03║橫肱是也。
X39n0709_p0473c04║趨行疾行曰趨，疾趨曰走。