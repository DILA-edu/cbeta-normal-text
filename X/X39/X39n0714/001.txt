X39n0714_p0703a01║
X39n0714_p0703a02║No. 714-A
X39n0714_p0703a03║ 新刻排科夾註戒本疏記序
X39n0714_p0703a04║
X39n0714_p0703a05║觀夫太虗寥廓，既絕諸過於寂滅之津；真心靈鑑，固
X39n0714_p0703a06║具眾德於常樂之域。斯之謂法佛本性之尸羅，萬德
X39n0714_p0703a07║圓備，其至矣哉！雖然，境風震烈，心海鼓動，隨緣流變，
X39n0714_p0703a08║逐塵而封執，遂使戴角披毛，劇苦無盡期焉。懷此明
X39n0714_p0703a09║珠，竛竮六趣，難辛疲乏，實可悲傷也！我
X39n0714_p0703a10║大雄氏之出震于竺乾，遠本渺茫焉。證道於寂光，垂
X39n0714_p0703a11║影於心土。則於寂滅道場，初結菩薩戒，稱法性之體
X39n0714_p0703a12║而斷惡修善，隨真如之用而絕應無方。體用一源，顯
X39n0714_p0703a13║微潛通，謂之菩薩三聚淨戒，萬行悉備。嗚呼，偉哉！然
X39n0714_p0703a14║而人性不齊，氣稟質殊，如何其堪于菩薩大行耶？
X39n0714_p0703a15║大覺慈父，於是乎分擘三聚戒，初授聲聞眾以攝律
X39n0714_p0703a16║儀戒。是以《勝鬘經》曰：「受菩薩威儀戒，名出家受具足。」
X39n0714_p0703a17║《瑜伽論》曰：「菩薩攝律儀戒，如諸部毗那耶者是也。」自
X39n0714_p0703a18║其五夢呈妖，白毫潛光之後，尊者近執，蘊結戒藏，謂
X39n0714_p0703a19║之根本大毗尼藏。聖聖相稟，未甞分岐路焉。洎至乎
X39n0714_p0703a20║近護之道不繼於三聖，大天之邪說興諍於五緣，雖
X39n0714_p0703a21║有二部、五部、十八、五百之異執，修證無二途，津梁其
X39n0714_p0703a22║一揆，故折金杖、援白氎之兆，存于斯矣。在昔周星飛
X39n0714_p0703a23║祲，千有餘歲，至道鬱乎而其未開。漢日揚光，像教懸
X39n0714_p0703a24║被東夏，以降二百年矣。天下僧侶，但知薙染，猶未受
X39n0714_p0703b01║五八，何況具戒乎？逮于曹魏嘉平年中，尊者法時，抵
X39n0714_p0703b02║于雒陽，乃依法藏部，行羯磨受戒。神州之傳戒，肇于
X39n0714_p0703b03║斯時矣。迨姚秦朝，覺明譯語，竺念操觚，翻《四分律》。爾
X39n0714_p0703b04║來撰疏凡二十家，雖曰各競蘭菊，而未得醇粹矣。暨
X39n0714_p0703b05║夫
X39n0714_p0703b06║大唐澂照大師，乃搜《法華》開顯之秘妙，而荷《涅槃》扶
X39n0714_p0703b07║律之顧命，鈔疏圖儀以被時眾，豈非來蒙之方軌，秉
X39n0714_p0703b08║持之龜鏡乎？實自非揭於慧燈，授乎法筏，孰能闢黑
X39n0714_p0703b09║暗、示通衢，拯沈溺達彼岸者與？聲飛五天，澤流千歲，
X39n0714_p0703b10║為四依使，維持一人耳矣。然辭深義隱，未易鉤索。尚
X39n0714_p0703b11║且祖述者凡六十家，各爭鋒於得失，交嶋鼓乎勝負，
X39n0714_p0703b12║而雷同駕說，未足以為規準焉。其匡攝彝範、顯揚行
X39n0714_p0703b13║儀者，其惟有宋大智律師乎！覃于師之五百，傑出頻
X39n0714_p0703b14║音一倡，既絕唱於前達，誰歟繼乎餘音者？我　扶桑
X39n0714_p0703b15║國之傳戒律也，濫觴于　招提鑑真大師，中興于
X39n0714_p0703b16║西大興正菩薩，厥後傳於明忍和尚。流派浩渺，溢於
X39n0714_p0703b17║海內，精鍊乎毗尼，不羞前達矣。嚮者光公，始乃會《行
X39n0714_p0703b18║事鈔記》；次則融公，亦糅《羯磨疏記》。第所憾者，《戒本疏
X39n0714_p0703b19║記》及與科文，四本別行，閱者病焉。余欲會之，再焉三
X39n0714_p0703b20║焉，然禪誦無暇，加旃以病虗移盈昃，未遑及焉。粵有
X39n0714_p0703b21║讚州東林靈芝即靜律師者，磨以戒珠，涼以定水，孜
X39n0714_p0703b22║孜法門，志存兼濟，從事于斯，會入告成。而其為功，抽
X39n0714_p0703b23║於前代。余聞之，乃歎曰：「師之有此舉，末代餘曦，冥復
X39n0714_p0703b24║充乎（余）宿願者也。」因而遠讚其功，貽厥遐代。於戲！三
X39n0714_p0703c01║部大成，而慧曦揚輝，涅槃一路，燦然可見。樂學戒者，
X39n0714_p0703c02║藉是以行，則依聲聞戒，出三界門；因菩薩戒，過變易
X39n0714_p0703c03║土。得如來無為戒蘊，乃遂心海反流，頓入常寂都矣。
X39n0714_p0703c04║是為序。
X39n0714_p0703c05║維時明和元年，龍飛甲申冬安居日，苾芻即禪（實相）
X39n0714_p0703c06║書于紫陽雷山千如律寺瑜祗室。
X39n0714_p0703c07║
X39n0714_p0703c08║
X39n0714_p0703c09║
X39n0714_p0703c10║
X39n0714_p0703c11║No. 714-B
X39n0714_p0703c12║
X39n0714_p0703c13║余自少壯，負笈經歷律肆，偏被佛祖之慈育，稍發五
X39n0714_p0703c14║分之萌芽。聊存謝德，纔攬斯一帙，夙讀夜思，操觚模
X39n0714_p0703c15║學，終為之會。閱者並云：「壽之於梓，流布宇內。」予亦所
X39n0714_p0703c16║好樂也。雷山之相師，作為序引透起。然而時緣未熟，
X39n0714_p0703c17║埋之於庫中已二十餘年。所屬之徒覺邦等，有與書
X39n0714_p0703c18║肆相議之謂以告白之。余年並朽邁，桑榆迫於西山，
X39n0714_p0703c19║不堪待時，再校讐之，更加凡例等，以壽梓焉云爾。
X39n0714_p0703c20║明和八年龍次辛卯仲冬哉生明比丘靜蓮合稽首
X39n0714_p0703c21║題
X39n0714_p0703c22║
X39n0714_p0703c23║
X39n0714_p0703c24║
X39n0714_p0704a01║
X39n0714_p0704a02║No. 714-C
X39n0714_p0704a03║
X39n0714_p0704a04║夫道化東漸，已六七百年。南北律匠，傑起於世者，大
X39n0714_p0704a05║唐澂照大師其人也。所製毗尼三大部者，蓋盡如來
X39n0714_p0704a06║權巧之旨，且闢群生解脫之門。三寶住持之功，在于
X39n0714_p0704a07║茲矣。次為注解，發明鈔疏蘊奧者，其惟宋朝大智律
X39n0714_p0704a08║師而可也。本朝天平年中，招提唐大和上傳律已來，
X39n0714_p0704a09║扶桑一統約受誦《四分》之文，及論隨行，皆依南山部
X39n0714_p0704a10║文者也。若依有部學者，可謂宗骨顛倒，理味差僻矣。
X39n0714_p0704a11║今時通受攝律儀戒，亦依鈔疏。於中此《戒本注》并《疏
X39n0714_p0704a12║記》等，特別行于世焉。今此會本也，我師久用心之務
X39n0714_p0704a13║也。其功既成，再三加校讐，而將壽梓矣。更令命弟子
X39n0714_p0704a14║撿校寫本。（不肖）雖識見荒蕪，敢叵違師命。但以舊本
X39n0714_p0704a15║對校新本，一覽已畢，歡悅之餘不忍放卷。遂忘固陋，
X39n0714_p0704a16║操觚稽首云爾。
X39n0714_p0704a17║安永二年龍次癸巳二月中澣於讚東大內郡如寶
X39n0714_p0704a18║山圓通精舍閣毫
X39n0714_p0704a19║日內山門人比丘清月（宜順）和南
X39n0714_p0704a20║
X39n0714_p0704a21║
X39n0714_p0704a22║
X39n0714_p0704a23║
X39n0714_p0704a24║
X39n0714_p0704b01║
X39n0714_p0704b02║No. 714-D
X39n0714_p0704b03║
X39n0714_p0704b04║尸羅是諸佛之本原，萬行之基趾，實為禪那、般若依
X39n0714_p0704b05║因。近則人天之路，遠則成道之正因。釋門之淄素，預
X39n0714_p0704b06║不可不知之矣。于茲終南鼻祖所撰三大鈔疏，流行
X39n0714_p0704b07║盛於世。就中為可務急者，偏唯《戒本注疏》肝要者歟。
X39n0714_p0704b08║然而從異朝別行來，無奈之何。我師竊悲傷之，務之
X39n0714_p0704b09║孜孜，五部具會為一本，欲令新學之徒易照校之也。
X39n0714_p0704b10║且欲令蒼生育人天之種，終致大道之權述者也。差
X39n0714_p0704b11║功成之日，令（不侫）校閱之。今又刻鏤流布，弘通宇內。
X39n0714_p0704b12║同心隨喜，塞塞胸中矣。未暇看他面，竭鄙詞，聊讚之
X39n0714_p0704b13║曰：
X39n0714_p0704b14║佛由戒證真，依行為真人。相續於慧命，
X39n0714_p0704b15║佛日日日新。
X39n0714_p0704b16║安永二年仲秋之日法正庵比丘玉線謹題
X39n0714_p0704b17║
X39n0714_p0704b18║
X39n0714_p0704b19║
X39n0714_p0704b20║凡例（三條）
X39n0714_p0704b21║題中四分律戒本出曇無德部，含注及疏南山所
X39n0714_p0704b22║出，行宗記及科靈芝所著也。於中含注則合戒本，
X39n0714_p0704b23║素為一本，而上、中、下。疏記及科，各別流行。言部五
X39n0714_p0704b24║部，言卷則四本也。疏、記各八卷（約靈芝之所分），科二卷，共
X39n0714_p0704c01║戒本為二十有一卷，今亦合會為三七卷。一、二、三、
X39n0714_p0704c02║四各有上下，據本存之。更加之一、之二等，成之分
X39n0714_p0704c03║卷。此則余所定置也。
X39n0714_p0704c04║戒本之注，古本並分行細書。今為易見，多則大書
X39n0714_p0704c05║而以印分之。或不充行，或疏記共不科釋者，直依
X39n0714_p0704c06║舊本，分書本文之下，勿生怪矣。
X39n0714_p0704c07║凡標科中以【律】印者戒本也，以【註】印者含注也，以
X39n0714_p0704c08║【疏】印者疏也，低一字者記也，科排布疏文上。五部
X39n0714_p0704c09║俱會，以成一覽。猶恐有參差，後生訂之，幸甚矣！
X39n0714_p0704c10║
X39n0714_p0704c11║
X39n0714_p0704c12║
X39n0714_p0704c13║四分律含註戒本疏行宗記目錄
X39n0714_p0704c14║
X39n0714_p0704c15║卷一（一上之一）
X39n0714_p0704c16║序疏序戒序
X39n0714_p0704c17║卷二（一上之二）
X39n0714_p0704c18║戒序之餘皈敬偈本文
X39n0714_p0704c19║序正流通大科
X39n0714_p0704c20║卷三（一下之一）
X39n0714_p0704c21║廣教發起序
X39n0714_p0704c22║卷四（一下之二）
X39n0714_p0704c23║廣教發起序
X39n0714_p0704c24║卷五（二上之一）
X39n0714_p0705a01║廣教發起序大婬戒
X39n0714_p0705a02║卷六（二上之二）
X39n0714_p0705a03║大婬戒之餘大盜戒
X39n0714_p0705a04║卷七（二上之三）
X39n0714_p0705a05║大盜戒之餘
X39n0714_p0705a06║卷八（二下之一）
X39n0714_p0705a07║大殺戒大妄語戒
X39n0714_p0705a08║卷九（二下之二）
X39n0714_p0705a09║僧殘（自初戒至第七有主房戒）
X39n0714_p0705a10║卷十（三上之一）
X39n0714_p0705a11║僧殘之餘（自第八至第十一）
X39n0714_p0705a12║卷十一（三上之二）
X39n0714_p0705a13║僧殘之餘（自第十二至第十三）二不定
X39n0714_p0705a14║三十捨墮
X39n0714_p0705a15║卷十二（三上之三）
X39n0714_p0705a16║長衣過限戒
X39n0714_p0705a17║卷十三（三下之一）
X39n0714_p0705a18║離衣戒
X39n0714_p0705a19║卷十四（三下之二）
X39n0714_p0705a20║月望戒已下
X39n0714_p0705a21║卷十五（三下之三）
X39n0714_p0705a22║自販賣戒至竟
X39n0714_p0705a23║卷十六（四上之一）
X39n0714_p0705a24║九十單提（自一至十二）
X39n0714_p0705b01║卷十七（四上之二）
X39n0714_p0705b02║九十單提之餘（自十三至三十二）
X39n0714_p0705b03║卷十八（四上之三）
X39n0714_p0705b04║九十單提之餘（自三十三至四十七）
X39n0714_p0705b05║卷十九（四下之一）
X39n0714_p0705b06║九十單提之餘（自四十八至七十四）
X39n0714_p0705b07║卷二十（四下之二）
X39n0714_p0705b08║九十單提之餘（自七十五至九十）四提舍尼
X39n0714_p0705b09║一百眾學（自初至五十一）
X39n0714_p0705b10║卷二十一（四下之三）
X39n0714_p0705b11║一百眾學之餘（自五十二至一百）
X39n0714_p0705b12║七滅諍法七佛略教
X39n0714_p0705b13║廣略二教總流通分疏家批文（并）䟦
X39n0714_p0705b14║
X39n0714_p0705b15║四分律含註戒本疏行宗記目錄（終）
X39n0714_p0705b16║
X39n0714_p0705b17║
X39n0714_p0705b18║
X39n0714_p0705b19║含注戒本（并）疏記略條目
X39n0714_p0705b20║
X39n0714_p0705b21║戒經序
X39n0714_p0705b22║○四波羅夷法
X39n0714_p0705b23║第一大婬戒
X39n0714_p0705b24║第二大盜戒
X39n0714_p0705c01║第三大殺戒
X39n0714_p0705c02║第四大妄語戒
X39n0714_p0705c03║○十三僧殘法
X39n0714_p0705c04║第一漏失戒
X39n0714_p0705c05║第二摩觸戒
X39n0714_p0705c06║第三麤語戒
X39n0714_p0705c07║第四歎身戒
X39n0714_p0705c08║第五媒人戒
X39n0714_p0705c09║第六無主房戒
X39n0714_p0705c10║第七有主房戒
X39n0714_p0705c11║第八無根謗戒
X39n0714_p0705c12║第九假根謗戒
X39n0714_p0705c13║第十破僧戒
X39n0714_p0705c14║第十一助破僧戒
X39n0714_p0705c15║第十二汙家𢷤謗戒
X39n0714_p0705c16║第十三拒僧諫戒
X39n0714_p0705c17║○二不定法
X39n0714_p0705c18║第一屏處不定戒
X39n0714_p0705c19║第二露處不定戒
X39n0714_p0705c20║○三十捨墮法
X39n0714_p0705c21║一長衣戒
X39n0714_p0705c22║二離衣戒
X39n0714_p0705c23║三月望衣戒
X39n0714_p0705c24║四取非親尼衣戒
X39n0714_p0706a01║五浣故衣戒
X39n0714_p0706a02║六乞衣戒
X39n0714_p0706a03║七過分取衣戒
X39n0714_p0706a04║八勸增衣價戒
X39n0714_p0706a05║九勸二家增價戒
X39n0714_p0706a06║十忽切索衣戒
X39n0714_p0706a07║十一蠶綿袈裟戒
X39n0714_p0706a08║十二黑毛臥具戒
X39n0714_p0706a09║十三白毛三衣戒
X39n0714_p0706a10║十四六年三衣戒
X39n0714_p0706a11║十五不貼坐具戒
X39n0714_p0706a12║十六持羊毛戒
X39n0714_p0706a13║十七浣染毛戒
X39n0714_p0706a14║十八畜錢寶戒
X39n0714_p0706a15║十九貿寶戒
X39n0714_p0706a16║二十販賣戒
X39n0714_p0706a17║二十一長鉢戒
X39n0714_p0706a18║二十二乞鉢戒
X39n0714_p0706a19║二十三乞縷戒
X39n0714_p0706a20║二十四勸織戒
X39n0714_p0706a21║二十五奪衣戒
X39n0714_p0706a22║二十六長藥戒
X39n0714_p0706a23║二十七雨浴戒
X39n0714_p0706a24║二十八急施衣戒
X39n0714_p0706b01║二十九蘭若離衣戒
X39n0714_p0706b02║三十迴僧物戒
X39n0714_p0706b03║○九十單提法
X39n0714_p0706b04║一小妄語戒
X39n0714_p0706b05║二行罵戒
X39n0714_p0706b06║三兩舌戒
X39n0714_p0706b07║四與女人宿戒
X39n0714_p0706b08║五共未具宿戒
X39n0714_p0706b09║六未具同誦戒
X39n0714_p0706b10║七說麤罪戒
X39n0714_p0706b11║八實得道戒
X39n0714_p0706b12║九與女說法戒
X39n0714_p0706b13║十掘地戒
X39n0714_p0706b14║十一壞生戒
X39n0714_p0706b15║十二餘語惱觸戒
X39n0714_p0706b16║十三嫌罵知事戒
X39n0714_p0706b17║十四露敷僧物戒
X39n0714_p0706b18║十五屏敷僧物戒
X39n0714_p0706b19║十六強敷坐戒
X39n0714_p0706b20║十七牽出房戒
X39n0714_p0706b21║十八脫脚牀戒
X39n0714_p0706b22║十九用蟲水戒
X39n0714_p0706b23║二十覆屋過限戒
X39n0714_p0706b24║二十一輙教尼戒
X39n0714_p0706c01║二十二說法至暮戒
X39n0714_p0706c02║二十三譏教尼人戒
X39n0714_p0706c03║二十四與尼衣戒
X39n0714_p0706c04║二十五為尼作衣戒
X39n0714_p0706c05║二十六與尼坐戒
X39n0714_p0706c06║二十七尼期行戒
X39n0714_p0706c07║二十八尼同船戒
X39n0714_p0706c08║二十九尼歎食戒
X39n0714_p0706c09║三十與女期行戒
X39n0714_p0706c10║三十一食過受戒
X39n0714_p0706c11║三十二背請戒
X39n0714_p0706c12║三十三別眾食戒
X39n0714_p0706c13║三十四歸婦賈客食戒
X39n0714_p0706c14║三十五足食戒
X39n0714_p0706c15║三十六勸足食戒
X39n0714_p0706c16║三十七非時食戒
X39n0714_p0706c17║三十八殘宿食戒
X39n0714_p0706c18║三十九不受食戒
X39n0714_p0706c19║四十索美食戒
X39n0714_p0706c20║四十一與外道食戒
X39n0714_p0706c21║四十二食前後入聚戒
X39n0714_p0706c22║四十三食家強坐戒
X39n0714_p0706c23║四十四屏與女坐戒
X39n0714_p0706c24║四十五與女露坐戒
X39n0714_p0707a01║四十六驅他出聚戒
X39n0714_p0707a02║四十七過受樂戒
X39n0714_p0707a03║四十八觀軍戒
X39n0714_p0707a04║四十九軍中過宿戒
X39n0714_p0707a05║五十觀軍戰戒
X39n0714_p0707a06║五十一飲酒戒
X39n0714_p0707a07║五十二水中戲戒
X39n0714_p0707a08║五十三擊攊他戒
X39n0714_p0707a09║五十四不受諫戒
X39n0714_p0707a10║五十五怖比丘戒
X39n0714_p0707a11║五十六半月浴戒
X39n0714_p0707a12║五十七露地然火戒
X39n0714_p0707a13║五十八藏他衣物戒
X39n0714_p0707a14║五十九真實淨戒
X39n0714_p0707a15║六十著新衣戒
X39n0714_p0707a16║六十一奪畜生命戒
X39n0714_p0707a17║六十二飲蟲水戒
X39n0714_p0707a18║六十三疑惱比丘戒
X39n0714_p0707a19║六十四覆他麤罪戒
X39n0714_p0707a20║六十五與年不滿戒
X39n0714_p0707a21║六十六發諍戒
X39n0714_p0707a22║六十七與賊期行戒
X39n0714_p0707a23║六十八惡見違諫戒
X39n0714_p0707a24║六十九隨舉比丘戒
X39n0714_p0707b01║七十隨擯沙彌戒
X39n0714_p0707b02║七十一拒勸學戒
X39n0714_p0707b03║七十二毀毗尼戒
X39n0714_p0707b04║七十三恐舉先言戒
X39n0714_p0707b05║七十四同羯磨後悔戒
X39n0714_p0707b06║七十五不與欲戒
X39n0714_p0707b07║七十六與欲後悔戒
X39n0714_p0707b08║七十七屏聽四諍戒
X39n0714_p0707b09║七十八瞋打比丘戒
X39n0714_p0707b10║七十九搏比丘戒
X39n0714_p0707b11║八十殘謗戒
X39n0714_p0707b12║八十一突入王宮戒
X39n0714_p0707b13║八十二捉寶戒
X39n0714_p0707b14║八十三非時入聚戒
X39n0714_p0707b15║八十四過量牀足戒
X39n0714_p0707b16║八十五兜羅綿褥戒
X39n0714_p0707b17║八十六骨牙角鍼筒戒
X39n0714_p0707b18║八十七過量坐具戒
X39n0714_p0707b19║八十八過量覆瘡衣戒
X39n0714_p0707b20║八十九過量雨衣戒
X39n0714_p0707b21║九十過量三衣戒
X39n0714_p0707b22║○四提舍尼法
X39n0714_p0707b23║一從非親尼取食戒
X39n0714_p0707b24║二食尼指授食戒
X39n0714_p0707c01║三學家受食戒
X39n0714_p0707c02║四蘭若受食戒
X39n0714_p0707c03║○百眾學法
X39n0714_p0707c04║一著內衣戒
X39n0714_p0707c05║二著三衣戒
X39n0714_p0707c06║三反抄衣戒
X39n0714_p0707c07║四反抄衣坐戒
X39n0714_p0707c08║五衣纏頸戒
X39n0714_p0707c09║六衣纏頸坐戒
X39n0714_p0707c10║七覆頭戒
X39n0714_p0707c11║八覆頭坐戒
X39n0714_p0707c12║九跳行戒
X39n0714_p0707c13║十跳行坐戒
X39n0714_p0707c14║十一蹲坐戒
X39n0714_p0707c15║十二叉腰戒
X39n0714_p0707c16║十三叉腰坐戒
X39n0714_p0707c17║十四搖身戒
X39n0714_p0707c18║十五搖身坐戒
X39n0714_p0707c19║十六掉臂戒
X39n0714_p0707c20║十七掉臂坐戒
X39n0714_p0707c21║十八覆身戒
X39n0714_p0707c22║十九覆身坐戒
X39n0714_p0707c23║二十左右顧視戒
X39n0714_p0707c24║二十一左右顧視坐戒
X39n0714_p0708a01║二十二靜默戒
X39n0714_p0708a02║二十三靜默坐戒
X39n0714_p0708a03║二十四戲咲戒
X39n0714_p0708a04║二十五戲咲坐戒
X39n0714_p0708a05║二十六用意受食戒
X39n0714_p0708a06║二十七溢鉢受食戒
X39n0714_p0708a07║二十八溢鉢受羮戒
X39n0714_p0708a08║二十九羮飯等食戒
X39n0714_p0708a09║三十以次食戒
X39n0714_p0708a10║三十一挑鉢中食戒
X39n0714_p0708a11║三十二索羮飯戒
X39n0714_p0708a12║三十三飯覆羮戒
X39n0714_p0708a13║三十四視比座鉢戒
X39n0714_p0708a14║三十五繫鉢想食戒
X39n0714_p0708a15║三十六大揣食戒
X39n0714_p0708a16║三十七張口待食戒
X39n0714_p0708a17║三十八含食語戒
X39n0714_p0708a18║三十九遙擲口中戒
X39n0714_p0708a19║四十遺落食戒
X39n0714_p0708a20║四十一頰食戒
X39n0714_p0708a21║四十二嚼食作聲戒
X39n0714_p0708a22║四十三噏飯食戒
X39n0714_p0708a23║四十四舌䑛食戒
X39n0714_p0708a24║四十五振手食戒
X39n0714_p0708b01║四十六把散飯戒
X39n0714_p0708b02║四十七污手捉食器戒
X39n0714_p0708b03║四十八棄洗鉢水戒
X39n0714_p0708b04║四十九生草上大小便戒
X39n0714_p0708b05║五十水中大小便戒
X39n0714_p0708b06║五十一立大小便戒
X39n0714_p0708b07║五十二反抄衣說法戒
X39n0714_p0708b08║五十三衣纏頸說法戒
X39n0714_p0708b09║五十四覆頭說法戒
X39n0714_p0708b10║五十五裹頭說法戒
X39n0714_p0708b11║五十六叉腰說法戒
X39n0714_p0708b12║五十七著革屣說法戒
X39n0714_p0708b13║五十八著木屣說法戒
X39n0714_p0708b14║五十九騎乘說法戒
X39n0714_p0708b15║六十佛塔中宿戒
X39n0714_p0708b16║六十一藏物塔中戒
X39n0714_p0708b17║六十二著革履入塔戒
X39n0714_p0708b18║六十三捉革履入塔戒
X39n0714_p0708b19║六十四著革履繞塔戒
X39n0714_p0708b20║六十五著富羅入塔戒
X39n0714_p0708b21║六十六捉富羅入塔戒
X39n0714_p0708b22║六十七塔下坐留食戒
X39n0714_p0708b23║六十八塔下擔死屍戒
X39n0714_p0708b24║六十九塔下埋屍戒
X39n0714_p0708c01║七十塔下燒屍戒
X39n0714_p0708c02║七十一向塔燒屍戒
X39n0714_p0708c03║七十二塔四邊燒屍戒
X39n0714_p0708c04║七十三持衣床塔下過戒
X39n0714_p0708c05║七十四塔下大小便戒
X39n0714_p0708c06║七十五向塔大小便戒
X39n0714_p0708c07║七十六塔四邊大小便戒
X39n0714_p0708c08║七十七持佛像至大小便處戒
X39n0714_p0708c09║七十八塔下嚼楊枝戒
X39n0714_p0708c10║七十九向塔嚼楊枝戒
X39n0714_p0708c11║八十塔四邊嚼楊枝戒
X39n0714_p0708c12║八十一塔下涕唾戒
X39n0714_p0708c13║八十二向塔涕唾戒
X39n0714_p0708c14║八十三塔四邊涕唾戒
X39n0714_p0708c15║八十四向塔舒脚坐戒
X39n0714_p0708c16║八十五安佛下房戒
X39n0714_p0708c17║八十六人坐己立說法戒
X39n0714_p0708c18║八十七人臥己坐說法戒
X39n0714_p0708c19║八十八人在坐己在非坐說法戒
X39n0714_p0708c20║八十九人在高坐說法戒
X39n0714_p0708c21║九十人在前行說法戒
X39n0714_p0708c22║九十一人在高經行處說法戒
X39n0714_p0708c23║九十二人在道說法戒
X39n0714_p0708c24║九十三携手道行戒
X39n0714_p0709a01║九十四上樹戒
X39n0714_p0709a02║九十五杖絡囊戒
X39n0714_p0709a03║九十六持杖人說法戒
X39n0714_p0709a04║九十七持劒人說法戒
X39n0714_p0709a05║九十八持矛人說法戒
X39n0714_p0709a06║九十九持刀人說法戒
X39n0714_p0709a07║百持蓋人說法戒
X39n0714_p0709a08║○七滅諍法
X39n0714_p0709a09║一現前毗尼
X39n0714_p0709a10║二憶念毗尼
X39n0714_p0709a11║三不癡毗尼
X39n0714_p0709a12║四自言治
X39n0714_p0709a13║五多人語
X39n0714_p0709a14║六罪處所
X39n0714_p0709a15║七草覆地
X39n0714_p0709a16║○七佛略戒
X39n0714_p0709a17║○流通分
X39n0714_p0709a18║
X39n0714_p0709a19║含註戒本（并）疏記略條目（終）
X39n0714_p0709a20║
X39n0714_p0709a21║
X39n0714_p0709a22║
X39n0714_p0709a23║
X39n0714_p0709a24║
X39n0714_p0709b01║
X39n0714_p0709b02║No. 714-E
X39n0714_p0709b03║ 四分律比丘含注戒本序
X39n0714_p0709b04║
X39n0714_p0709b05║太一山沙門釋　道宣　述
X39n0714_p0709b06║《四分戒本》者，蓋開萬行之通衢，引三乘之正軌也。自
X39n0714_p0709b07║法王利見，弘濟在緣。程上聖之悽惶，悼小凡之沉溺。
X39n0714_p0709b08║故能闢不諱之門，示祕密之深術；張無問之說，顯初
X39n0714_p0709b09║學之津塗。遂靜處而興教源，集眾而宣玄範。前明由
X39n0714_p0709b10║序，廣陳發致之功；後列大宗，盛羅機欲所被。約時敷
X39n0714_p0709b11║演，通行於是承遵；合潔等聞，正法由茲久住。但以時
X39n0714_p0709b12║來不競，情變所流。經陳夢氎之徵，律舒分杖之喻，致
X39n0714_p0709b13║使教隨文結，理任情移。雲飛二部五部之殊，山張十
X39n0714_p0709b14║八五百之異。取其元始所被，無非計情；窮其要會之
X39n0714_p0709b15║心，俱通正業。逮乎曹魏之末，戒本創傳；終於隋運之
X39n0714_p0709b16║初，芟改者眾。或依梵本，或寫𨽻文，或以義求，或以緣
X39n0714_p0709b17║據。讎校諸說，成務蒙然。濫罔前脩，翳昏後學。梵本則
X39n0714_p0709b18║文旨乖互，方言未融；準律則得在宗歸，失於辨相。義
X39n0714_p0709b19║求雖有深會，未靜論端；緣據似是具周，止存別見。原
X39n0714_p0709b20║夫正戒明禁，唯佛制開；賢聖緘默，但知祇奉。故律論
X39n0714_p0709b21║所述，咸宗本經；自餘位班，曾未揣度。總敘諸見，師心
X39n0714_p0709b22║者多；考定昔緣，良所未暇。今以《戒本》繁略，隱義局文，
X39n0714_p0709b23║用則失儀，捨則非據。若不顯相，人難具依。余少仰玄
X39n0714_p0709b24║風，志隆清範。昔在帝京，周流講肆，伏膺請業，載紀相
X39n0714_p0709c01║尋，何甞不執卷臨文，慨斯壅結。遂以貞觀四年庚寅
X39n0714_p0709c02║之歲，薄遊嶽瀆，廣評律宗。但見誦語紛綸，未思弘遠。
X39n0714_p0709c03║高譚有務，事用無施。纔羅七五之名，妄居一字之首。
X39n0714_p0709c04║但述行藏之要，寧開決正之心。問以戒律廢興，妙憑
X39n0714_p0709c05║疏解。約之情通本據，無文可依。自有博學生知，行名
X39n0714_p0709c06║雙顯，而神用莫準，情取天乖。余意之所未安。義當依
X39n0714_p0709c07║法為定，則諍論自弭，何俟繁辭。今試敢依律本，具錄
X39n0714_p0709c08║正經，仍從佛解，即為注述。文唯一卷，同昔所傳，持犯
X39n0714_p0709c09║兩明。今便異古，庶令初後兼學，愚智齊遵。麤知則具
X39n0714_p0709c10║三種持律，精練則是一師大化。以斯用求，濟成為極。
X39n0714_p0709c11║又以戒各緣起，妄說非無，若不鏡曉，終歸虗託。故隨
X39n0714_p0709c12║戒類引，刪要補之。俾夫顯相通班，輕重昭現，足以潤
X39n0714_p0709c13║身光德，足以護法匡時。臨文無取謬於文，思義則不
X39n0714_p0709c14║資他義。豈直自貽無漏，亦將兼濟有緣，故輙筆記序
X39n0714_p0709c15║之云爾。
X39n0714_p0709c16║
X39n0714_p0709c17║
X39n0714_p0709c18║
X39n0714_p0709c19║
X39n0714_p0709c20║
X39n0714_p0709c21║
X39n0714_p0709c22║
X39n0714_p0709c23║
X39n0714_p0709c24║
X39n0714_p0710a01║
X39n0714_p0710a02║
X39n0714_p0710a03║
X39n0714_p0710a04║No. 714
X39n0714_p0710a05║四分律含注戒本疏行宗記一上
X39n0714_p0710a06║之一并序
X39n0714_p0710a07║
X39n0714_p0710a08║大宋餘杭郡沙門　元照　述
X39n0714_p0710a09║心隨物轉，故積動以成昏，業自惑生，故習惡而亡
X39n0714_p0710a10║善。所以化分兩學，將因靜以旋明；制列二持，必先
X39n0714_p0710a11║止而後作。故知止業，實乃行宗。若夫翻疇昔之沉
X39n0714_p0710a12║迷，禦方今之狂逸，清澄根欲，蕩滌心塵，平苦海之
X39n0714_p0710a13║波濤，摧界繫之籠檻者，唯斯《戒本》頗適機緣。然而
X39n0714_p0710a14║聖意包容，微言簡要。爰自逍遙初譯，代漸支離；洎
X39n0714_p0710a15║乎太一重恢，理歸淳正。仰規彝範，俯察顓蒙，摘廣律
X39n0714_p0710a16║以注本經，演義章而申厥旨。文凡兩出，義復重修。
X39n0714_p0710a17║逮此衰遲，罕聞傳授。雖前脩出於章記，而草剏未
X39n0714_p0710a18║詳；或時輩繼以講求，而相承莫委。於是載思載覽，
X39n0714_p0710a19║隨說隨抄。彌歷歲華，遽盈卷帙。考名責實，搜古評
X39n0714_p0710a20║今。俾利鈍以兼資，冀說行而兩遂。尤慚寡薄，莫盡
X39n0714_p0710a21║玄微，或所未安，以俟來裔。時元祐三年夏安居竟，
X39n0714_p0710a22║在東安碧沼蘭若絕筆，因題序云。
X39n0714_p0710a23║【疏】四分律含注戒本疏序。
X39n0714_p0710a24║題中。上七字，即所解本文。加一「疏」字，即攬本題為
X39n0714_p0710b01║疏別目。下著「序」字，後用疏目成今序題。言「含注」者，
X39n0714_p0710b02║謂引《律》廣解參注文中故也。問：「《羯磨》亦注，而不標
X39n0714_p0710b03║者？」答：「大凡首題，為存簡濫。今對古本，皆無注釋，即
X39n0714_p0710b04║下《序》云『豈非單寫本文，通略正解』是也。《羯磨》一本，
X39n0714_p0710b05║諸家多注，但以『刪補隨機』四字簡別。」問：「所以不云
X39n0714_p0710b06║『刪補』者？」答：「此本全依律文，一無改作，即下云『敢依
X39n0714_p0710b07║律部，具集正經』等。至後方有《刪定戒本》，被世誦習，
X39n0714_p0710b08║仍標『刪定』，復簡今文。」「疏」以踈決為義，「序」乃端首之
X39n0714_p0710b09║名。餘「四分」、「戒本」等字，下文委解，不復兩繁矣。
X39n0714_p0710b10║【疏】終南太一山沙門釋　道宣　撰。
X39n0714_p0710b11║撰號中。《漢書》云「太一山」，古文以為「終南」，是則二名
X39n0714_p0710b12║並山之總號，或疑「太一」是其別峯。縱是通名，齊列
X39n0714_p0710b13║何損？不可輒削。此即律師所居處也。「沙門」等號，如
X39n0714_p0710b14║常所聞。《戒本》與《疏》，並經兩出。初貞觀八年，注《戒本》
X39n0714_p0710b15║一卷，《疏》三卷；至永徽二年，重修《戒本》二卷（今分三卷），《疏》
X39n0714_p0710b16║為四卷（今分八卷）。今所傳者，並後修本。
X39n0714_p0710b17║【疏】《四分戒本》者，斯乃統萬行之關鍵，寔三乘之階轍
X39n0714_p0710b18║者也。
X39n0714_p0710b19║序文大略，歎教敘宗。傳弘著撰，意令觀序識其來
X39n0714_p0710b20║緣。歎教體中，初句，標所釋本文。「斯乃」下二句，正歎。
X39n0714_p0710b21║言「萬行」等者，謂此戒文通收善惡事法，對惡事惡
X39n0714_p0710b22║法以明止行，對善事善法而成作行。止行斷惡，作
X39n0714_p0710b23║行修善，行雖多途，無出斯二。又解，約境而言，戒則
X39n0714_p0710b24║無量，且列二百五十為持犯綱領，則知戒文攝一
X39n0714_p0710c01║切相。又復通及化教諸行，若非此戒，行檀不淨，進
X39n0714_p0710c02║忍徒苦，禪智不生。萬行不出六度，六度必戒為本。
X39n0714_p0710c03║此文詮戒，故知總攝，下云「世出世行，並依承之」，《鈔》
X39n0714_p0710c04║云「發趣萬行，戒為宗主」，並同此意。「關」即是門，「鍵」謂
X39n0714_p0710c05║鏁鑰，城邑宅舍，用此為要，可喻止作「統」收「萬行」。言
X39n0714_p0710c06║「三乘」者，一切聖人無不由戒以為初門，故喻「階轍」。
X39n0714_p0710c07║「階」謂階梯，「轍」謂車跡。問：「此宗小教，那通佛乘？」答：「若
X39n0714_p0710c08║據菩薩，別有頓戒。今以二意通之：一者，出家菩薩，
X39n0714_p0710c09║必須次第，先小後大；二者，《勝鬘》、《智論》謂毗尼藏即
X39n0714_p0710c10║大乘學。由斯二途，故指今戒為佛階梯，於義無失。
X39n0714_p0710c11║又解，《梵網》大戒不兼於小，有部小乘不通於大，唯
X39n0714_p0710c12║此四分兼前通後，故言『三乘』也。」上句約行，下句舉
X39n0714_p0710c13║人，歎教功益，略指歸趣耳。
X39n0714_p0710c14║【疏】昔夢氎告徵，機分利鈍之本；喻金顯道，教無離合
X39n0714_p0710c15║之宗。然則二部、五部，隨務或張；五百、十八，任緣時舉。
X39n0714_p0710c16║同孚聲教，並會真空；導達化源，通明理性。故能乘津
X39n0714_p0710c17║五眾，覆燾群萌；開務攝持，允符玄旨。
X39n0714_p0710c18║次科，總明中，大為二段。初至「之宗」，明教本無分。「然
X39n0714_p0710c19║則」下，次示諸宗派別。初段「夢氎」者，下引《大集》，有一
X39n0714_p0710c20║長者夢氎一段，後分為五，佛告長者「我滅度後有
X39n0714_p0710c21║諸弟子，分五部」等。「告」，示。「徵」，驗也。「喻金」者，《律》因拘睒
X39n0714_p0710c22║彌比丘𩰖諍，來至舍衛，諸優婆塞問佛：「當云何布
X39n0714_p0710c23║施？」佛言：「應分作二分，此亦是僧，彼亦是僧。如彼金
X39n0714_p0710c24║杖，分為二分，二俱是金。」又《因緣經》云：「頻毗娑羅王，
X39n0714_p0711a01║夢一金杖斬十八段，怖而問佛，佛言：『我滅度後一
X39n0714_p0711a02║百餘年，有阿輸迦王威加瞻部。時苾芻眾散分十
X39n0714_p0711a03║八，趣解脫門，其致一也。』」上喻本同後別，下喻雖異
X39n0714_p0711a04║還同。以金、㲲體同，裂析則異。故此二句，「機」、「教」互顯。
X39n0714_p0711a05║次派別中，文又三段：初、列所分諸部；二、「同孚」下，歎
X39n0714_p0711a06║能弘之人；三、「故能」下，顯被物之益。初段，四位分部，
X39n0714_p0711a07║廣如下疏。「隨務」者，約所詮之事，聞見不同；「任緣」者，
X39n0714_p0711a08║據派別之由，時緣不一。然此二途，皆通四位，文中
X39n0714_p0711a09║各對，義必相收。宗部既殊，可明事異。言「任緣」者，二
X39n0714_p0711a10║部因簡眾純雜，五部由師無所判。其十八部，《異執
X39n0714_p0711a11║論》中，育王集會，論法成乖。五百部者，有言無相，教
X39n0714_p0711a12║雖不敘，起必從緣。歎人中。「孚」，信也。教由聲說，故云
X39n0714_p0711a13║「聲教」。「真空」者，即滅諦涅槃，非偽故「真」，離相故「空」。以
X39n0714_p0711a14║諸部師多是無學，此二句明信教證空，歎其果德。
X39n0714_p0711a15║「導」猶深也。「化源」者，即如來設化之本。「明理性」者，空
X39n0714_p0711a16║有雖殊，無非化物，見理悟道。理性祇是真空，但上
X39n0714_p0711a17║取自證，下明化物，餘如後辨。此二句明達化顯理，
X39n0714_p0711a18║歎其明解。顯益中，上二句明攝生益，下二句明住
X39n0714_p0711a19║持益。「乘」能運載，「津」是水濟。載出家眾，度生死津，故
X39n0714_p0711a20║曰「乘津」。「燾」亦訓「覆」，今取「載」義，《禮》云「如天地，無不覆
X39n0714_p0711a21║燾」是也。「萌」謂草木始芽，今取蒙昧，或復眾多，以喻
X39n0714_p0711a22║萬類也。上句局出家，下句通道俗。或可「群萌」語通，
X39n0714_p0711a23║義該六道。以眾聖弘揚，無往不利，豈唯七眾獨受
X39n0714_p0711a24║其賜？「開務」即各布行教，「攝持」謂匡正佛法。「允符玄
X39n0714_p0711b01║旨」，二義釋之：初約開教雖殊，皆契佛意，所被之眾，
X39n0714_p0711b02║無不悟道；又解，出世弘持，並合懸記。「允」，順。「符」，合也。
X39n0714_p0711b03║【疏】至如《四分》肇興，祖習緜遠；正法初百，便列其宗。斯
X39n0714_p0711b04║人博考三機，殷鑒兩典；包括權實，統收名理；集結茲
X39n0714_p0711b05║藏，通被時賓。故使韋編成規，欽承無絕。自諸部遠流，
X39n0714_p0711b06║咸開衢術；獨斯一宗，未懷支派。良由師稟有蹤，知時
X39n0714_p0711b07║不墜故也。
X39n0714_p0711b08║別歎中，初至「其宗」，敘其時遠。「肇」，始。「祖」，承。「綿」，長也。正
X39n0714_p0711b09║法千年，一百年時分出，故云「初百」。佛滅千年，法流
X39n0714_p0711b10║此土，至于唐朝，幾六百載，大約而論，則一千五百
X39n0714_p0711b11║許年矣。「斯人」下，釋久傳之意，有二：初約人法以明；
X39n0714_p0711b12║二、「自」下，約分部以顯。初中，「三機」者，上機即四依、頭
X39n0714_p0711b13║陀等；中機謂百一供身、二房、二請等；下機如諸長、
X39n0714_p0711b14║淨地、鉢器、皮革、諸重物等。自有通三機者，如三衣、
X39n0714_p0711b15║鉢具、篇聚等制。良以教本對機而設，約機考教，得
X39n0714_p0711b16║其源矣。「殷」謂殷重，「鑒」即訓視，「兩典」謂大小二乘。此
X39n0714_p0711b17║二句，美其深達也。「權實」者，一往且約大小而分，此
X39n0714_p0711b18║明《四分》通大之意。心為業主，識對諸塵，沓婆迴心，
X39n0714_p0711b19║施生成佛。逈異有宗，深通實道。但教局小乘，未容
X39n0714_p0711b20║直顯故也。「名」謂能詮名句，「理」謂所詮義趣。「統收」之
X39n0714_p0711b21║言，該乎一化。「時賓」謂當時學眾。此四句，明所集教
X39n0714_p0711b22║體。「韋」，熟皮也，古者用編簡牘。如孔子讀《易》，韋編三
X39n0714_p0711b23║絕，今借彼意，以明古今披覽無厭。此二句，釋成久
X39n0714_p0711b24║傳之意。次分部中，下引三藏所傳。「薩婆多」出四，「迦
X39n0714_p0711c01║葉遺」中分二，「彌沙塞」分一，「僧祇」中分六，故云「咸開」
X39n0714_p0711c02║等。「衢」、「術」，皆路之別名。「獨斯」下，彼云「唯曇無德部始
X39n0714_p0711c03║終不分」，此且約一途以歎，餘如後辨。「良由」下，正歎，
X39n0714_p0711c04║由集律者達教適機，故不分耳。上句明傳受得旨，
X39n0714_p0711c05║故曰「有蹤」；下一句明立法悠永，故云「無墜」，此亦顯
X39n0714_p0711c06║上「緜遠」義也。
X39n0714_p0711c07║【疏】蘊結西土，千有餘年；譯傳東夏，將四百載。諸有傳
X39n0714_p0711c08║授，同異非無。
X39n0714_p0711c09║敘古本中。已上通明一宗，此下正敘《戒本》。列示中，
X39n0714_p0711c10║初覺明本者，文雖不指，義見次科。「蘊結」，即目結集。
X39n0714_p0711c11║教流此土二百餘歲，至於姚秦，覺明始傳，故曰「千
X39n0714_p0711c12║餘」。梵云「佛陀耶舍」，此云「覺明」。自秦至唐，未滿四百，
X39n0714_p0711c13║故云「將」也。「諸有」下，正指此本，而意生下文，故語通
X39n0714_p0711c14║上下。
X39n0714_p0711c15║【疏】元魏季曆，慧光律師隨義約文，重出一本，首題「歸
X39n0714_p0711c16║敬」者是也。此與姚秦覺明所出，頗得相符。
X39n0714_p0711c17║光師本中。「元魏」即東魏元氏，簡曹魏、西魏。「季曆」即
X39n0714_p0711c18║末年也。光師撰廣律疏，《羯磨》、《戒本》咸加刪定。「題歸
X39n0714_p0711c19║敬」者，即「稽首」一偈。「此」下，舉前比校，大同小異，故曰
X39n0714_p0711c20║「相符」（有本作「扶近」也）。
X39n0714_p0711c21║【疏】高齊末祀，法願律師誦律計文，又出一本，略於「歸
X39n0714_p0711c22║敬」，首題「戒德」者是也。
X39n0714_p0711c23║願師本中。「高齊」即北齊高氏，簡南齊故。「祀」亦年也。
X39n0714_p0711c24║四律皆製義疏，至於《戒本》，復加纂集。「題戒德」者，直
X39n0714_p0712a01║云「戒如海無涯」等。二師德業，並見《僧傳》。又唐懷素
X39n0714_p0712a02║律師，亦出《戒本》，見存大藏。
X39n0714_p0712a03║【疏】斯則三木行世，弘魏者多。見心紛擾，于今未靜。考
X39n0714_p0712a04║覈諸集，蓋不足陳；經遠大觀，義無讎抗。
X39n0714_p0712a05║結顯中。初明弘傳多寡；「見心」下，示宗黨諍競；「考覈」
X39n0714_p0712a06║下，明讎校是非。「不足陳」者，言其所諍非要當也。「無
X39n0714_p0712a07║讎抗」者，言其大槩無勝劣也。故《刪定戒．序》云：「如光
X39n0714_p0712a08║所詮『我今說戒』，願之所出云『說木叉』，及披律解，『木
X39n0714_p0712a09║叉戒』也。願出初戒，則云『不還』，光所傳詞，便言『不捨』，
X39n0714_p0712a10║撿律誠釋，違願附光。取意統文，莫非還淨。如斯舉
X39n0714_p0712a11║例，其相可知。」舉彼照此，文意可見。「蓋」，略也。學久謂
X39n0714_p0712a12║之「經遠」。舍其小碎，求其梗槩，謂之「大觀」。「讎抗」，猶對
X39n0714_p0712a13║敵也。
X39n0714_p0712a14║【疏】余以暇日，徧覽群篇。互擊波瀾，僅分其異；至於行
X39n0714_p0712a15║事，盛結遲疑。豈非單寫本文，通略正解，致令後銳，罔
X39n0714_p0712a16║冐愈深。
X39n0714_p0712a17║今本，明注中，初科。初示諸本之失；「豈非」下，次明失
X39n0714_p0712a18║之所以。「暇日」謂正業之餘。「群篇」即前列諸本。「波瀾」
X39n0714_p0712a19║喻彼此相攻，大波謂之「瀾」。「僅」，猶略也。「至於」下，正陳
X39n0714_p0712a20║失相。夫戒本列相，為指行途，使犯相精明，持心易
X39n0714_p0712a21║就。豈得競網目之大小，全迷得魚；諍標指之短長，
X39n0714_p0712a22║都忘視月？且學律而不明行事，猶窮《易》而未識陰
X39n0714_p0712a23║陽，竭慮封文，畢身何益？寄言後學，宜自深思。此乃
X39n0714_p0712a24║三行之宏綱，一宗之大要。苟明此意，方體教源，則
X39n0714_p0712b01║展卷臨文，渙然無滯矣！「事」有二種，止、作兩殊。止則
X39n0714_p0712b02║離非，作唯營善，行斯二者，即成二持。此中所云，即
X39n0714_p0712b03║止持事也。明所以中，上二句，顯古無注釋，明自失
X39n0714_p0712b04║也；下二句，明因上自失，而致迷他也。「通」猶俱也，或
X39n0714_p0712b05║指諸本，或約一本始終為言。問：「古師為有注否？」答：
X39n0714_p0712b06║「彼文已亡，未可定指。若據首題標簡，又云『單寫本
X39n0714_p0712b07║文』，必應無注。」「銳」，利也，後學之利智者。「罔冐」，謂迷暗
X39n0714_p0712b08║也。「愈」，甚也（有本作「逾」）。
X39n0714_p0712b09║【疏】所以敢依律部，具集正經；仍隨本律，即為注述。卷
X39n0714_p0712b10║成流廣，隨務可歸。至於義理，未遑修葺。
X39n0714_p0712b11║正明中，上二句明錄本經，次二句明《含注》。「卷」下，結
X39n0714_p0712b12║上成經。「至」下，發起撰疏。「敢」者，專輒之語。「具集」者，示
X39n0714_p0712b13║無改作。「隨本律」者，明非私意。「隨務」者，顯行事無疑。
X39n0714_p0712b14║此翻對古師三意，尋之可領。「遑」，及也。「修葺」，即目製
X39n0714_p0712b15║撰。
X39n0714_p0712b16║【疏】今有二三遊學，共結山門。每以戒為入道之清途，
X39n0714_p0712b17║出有之明略，講通既寡，悟入何從？本律廣而難求，斯
X39n0714_p0712b18║經約而易授。故不獲已，試復敘之。
X39n0714_p0712b19║撰疏中，初科。「共結山門」者，據下批文，初在沁部山
X39n0714_p0712b20║中製，後於終南重出，下云「貞觀二十年方得巖隱，
X39n0714_p0712b21║有樂戒者，乃復相尋」等。「每以」下，次敘請者之情，又
X39n0714_p0712b22║三。初二句明樂學也。「途」即是路，「略」謂智謀，「清」與「明」，
X39n0714_p0712b23║皆美歎也。二、「講通」下二句，明忻解也。三、「本律」下，明
X39n0714_p0712b24║從要也。（文作「大律」，非也。）「故不」下，示允許之意。「試」者恐有所
X39n0714_p0712c01║不知，未敢正言，述作之謙也。言「復敘」者，望初《注本》
X39n0714_p0712c02║也。
X39n0714_p0712c03║【疏】博要適機，已絕唱于前達；舒演義類，敢程器于將
X39n0714_p0712c04║今。且酬來貺，隱括詳後。
X39n0714_p0712c05║次科。明「博要」則讓之於他，「演義」則引之於己，謙之
X39n0714_p0712c06║至也。「絕唱」謂後無繼者。「程」即訓示，「器」謂度量，「將今」
X39n0714_p0712c07║即指後學。「且」下，明酬請。「來貺」，謂前所請命。「隱括」即
X39n0714_p0712c08║目撰述，「隱」謂沈悉，「括」即搜羅。「詳後」，指下疏文，詞理
X39n0714_p0712c09║備也。已上歎教明宗，傳授差互，考校集注等，皆所
X39n0714_p0712c10║以敘《戒本》之源由，為今疏之來致，故云「序」也。
X39n0714_p0712c11║【疏】四分律含注戒本疏卷第一（始戒序，訖正宗初義）。
X39n0714_p0712c12║疏文中，題目。大略如前，委細如後。題下注字，要知
X39n0714_p0712c13║起盡，不可除之。
X39n0714_p0712c14║【疏】將事釋文，須知教本。略分為四：一、教興所由，二、攝
X39n0714_p0712c15║教分齊，三、解開名義，四、釋今題目。
X39n0714_p0712c16║分章中。聖人垂教，義不徒然；苟不先明，莫知來意。
X39n0714_p0712c17║雖教逐緣興，而緣多教廣，故須統攝，理有所歸。既
X39n0714_p0712c18║曉教旨，教總三名，戒、律、木叉，名義須示。通名已識，
X39n0714_p0713a01║別目可陳。前二正敘毗尼，尚兼餘藏；第三唯律，望
X39n0714_p0713a02║後猶通；第四釋題，局今《戒本》。分章次第，大略如此。
X39n0714_p0713a03║【疏】初、教興者。
X39n0714_p0713a04║【疏】斯乃大聖降臨，創開化本；將欲拯拔諸有，同登彼
X39n0714_p0713a05║岸。為道制戒，本非世福。
X39n0714_p0713a06║初文，明教本中。覆本示迹，故云「降臨」。三歸、五戒，善
X39n0714_p0713a07║來、三語，鹿園初唱，故云「創開」。「為道」者，通而為語，即
X39n0714_p0713a08║指三乘，推佛本意，下至翻邪，終為一實而作前引。
X39n0714_p0713a09║況《經》開會，殊途同歸；《涅槃》重扶，無非顯性。今明「為
X39n0714_p0713a10║道」，專指佛乘，止息化城，終非本意。故知「化本」尚非
X39n0714_p0713a11║二乘，豈為「世福」而立斯戒？下文可明。「諸有」即三界，
X39n0714_p0713a12║或為九有（欲界、色界四禪、無色四空），或二十五有（四洲、四趣、六欲、梵天、四禪、
X39n0714_p0713a13║四空、無想、那含）。三界則豎論依報，六道則橫攝正報，皆是
X39n0714_p0713a14║如來所化之境，故云「拯拔」。涅槃、生死，喻分彼此，《注
X39n0714_p0713a15║羯磨》云「戒者生死之舟航」是也。
X39n0714_p0713a16║【疏】然煩惑難清，要由方便，致設三學，用為治元。故《成
X39n0714_p0713a17║論》云：戒如捉賊，定縛，慧殺。三行相因，斯須攝濟。
X39n0714_p0713a18║次相須中，初文。初、明立教；「故」下，二、引示次第。欲明
X39n0714_p0713a19║三學開設之致，此略敘之，則文無所壅。夫一切眾
X39n0714_p0713a20║生，本來皆具真精妙性，性之為體，唯寂唯照。一迷
X39n0714_p0713a21║此性，乃昏乃散，翻號無明，積成煩惑，計有人我，隨
X39n0714_p0713a22║境發毒，鼓身口意，造生死業，流轉諸趣，億劫無窮。
X39n0714_p0713a23║大覺慈哀，將令離苦，察病設藥，對分三種：內心昏
X39n0714_p0713a24║動，對立定慧；身口非違，對立淨戒。聖教雖多，不越
X39n0714_p0713b01║三學，三學所立，唯依色心。論其起也，則從本以發
X39n0714_p0713b02║枝；用其治也，則先麤而後細。首先制戒，意在於斯。
X39n0714_p0713b03║譬夫濁水，風激波騰，風波未息，欲得清澄，無有是
X39n0714_p0713b04║處。三學次第，理數必然，乖越常模，去道全遠。「煩」即
X39n0714_p0713b05║昏濁，「惑」謂亂動。三毒結使，劫掠善財，喻之如「賊」。「三
X39n0714_p0713b06║行相因」，謂次第而生。「斯須攝濟」，謂不可相離。
X39n0714_p0713b07║【疏】故身口事業，動與理違。若不先防，妄隨塵欲，則心
X39n0714_p0713b08║路躁擾，靜定何因？定既不修，於諸我倒，無心思擇，明
X39n0714_p0713b09║慧自隱，無由會正。
X39n0714_p0713b10║次科，初反顯者。此明無戒則不生定慧。「與理違」者，
X39n0714_p0713b11║理本真淨，體非善惡。但善行清淨，可能趣理；惡業
X39n0714_p0713b12║昏沉，故與理違。「躁擾」謂動亂也。「會」謂證入，「正」即聖
X39n0714_p0713b13║道。
X39n0714_p0713b14║【疏】故初行者，務先學戒，撿䇿非違。三業清淨，正定正
X39n0714_p0713b15║慧自然而立。
X39n0714_p0713b16║勸依中。順明相生，在文可了。言「初行」者，指初心入
X39n0714_p0713b17║道人也。
X39n0714_p0713b18║【疏】故《經》云：「依因此戒，得生後二；若無此戒，諸善不生。」
X39n0714_p0713b19║雙證者。上二句證後義，下二句證前文。
X39n0714_p0713b20║【疏】問：「以理推戒，為靜三途，定除欲有，慧非界繫，如何
X39n0714_p0713b21║上言『為道非福』？」
X39n0714_p0713b22║釋疑中。初難意者，凡業有動、不動。其動業者，局善
X39n0714_p0713b23║而論，五戒十善，能障惡道，報齊欲界。不動業者，四
X39n0714_p0713b24║禪、四空定也。修四禪者，生色界天；修四空定，生無
X39n0714_p0713c01║色天。又業有二：漏與無漏。上明動、不動，並有漏業。
X39n0714_p0713c02║若無漏智，觀察業性，畢竟空寂，證無我理，此三乘
X39n0714_p0713c03║所修，名無漏業。今此戒行，但是欲界動業，則與上
X39n0714_p0713c04║文相違，故敘為難。
X39n0714_p0713c05║【疏】答：「須知遠意。原佛降世，豈為增生？天主、人王，咸興
X39n0714_p0713c06║有教，佛還說有，則與凡同。以此測量，故懸殊異。」
X39n0714_p0713c07║答中，初科。上一句反責來難，次二句略示佛意。佛
X39n0714_p0713c08║所立教，增道損生；若修世福，受人天報，輪轉不息，
X39n0714_p0713c09║是謂「增生」，非佛意也。「天」下，引凡比況。梵王色天主，
X39n0714_p0713c10║說四無量化人，令生色界。帝釋欲天主，說十善化
X39n0714_p0713c11║人，令生欲界。「人王」即四輪王，亦以十善化人，令生
X39n0714_p0713c12║人天。不能出離，故云「有教」。佛若同彼，即非「大聖」。
X39n0714_p0713c13║【疏】「任戒集業，但事亂收；體沈下界，判非色有。故《伽論》
X39n0714_p0713c14║云：『戒是有為有漏世間法也。』」
X39n0714_p0713c15║次科，行體。已如上釋。心無觀智，隨業牽生，故云「任
X39n0714_p0713c16║戒」。是世間因，故云「集業」。
X39n0714_p0713c17║【疏】「若元制意，為道方便，三乘學人，必由斯迹。故《律》云
X39n0714_p0713c18║『為調三毒令盡故，制增戒學』，又《多論》云『為開泥洹
X39n0714_p0714a01║門故制戒』，下文云『戒淨有智慧，便得第一道』，斯良
X39n0714_p0714a02║證也。」
X39n0714_p0714a03║三中。初正示聖意。「故律」下，略引三文，證成上義，則
X39n0714_p0714a04║前所謂「為道非福」深有據矣。云「三乘」者，通約出世
X39n0714_p0714a05║聖道為言。前引《律》、《論》，皆言「為」者，即佛意也。次引後
X39n0714_p0714a06║偈，必具三學，文無禪定，義必兼收，非禪不慧，義如
X39n0714_p0714a07║上說。「迹」謂蹤迹，即指戒法，前聖後賢，同履踐故。戒
X39n0714_p0714a08║德尊勝，出過眾善，故云「增戒」。「泥洹」即涅槃，梵言異
X39n0714_p0714a09║耳，同翻「寂滅」。聖證最上，故云「第一道」。「良」，善也。
X39n0714_p0714a10║【疏】問：「上通敘致，未知此經，別為誰興？」
X39n0714_p0714a11║次別彰戒本，問中。「上通敘」者，一則機通，但云諸有；
X39n0714_p0714a12║二者教通，唯言制戒。機分七眾，教張四位，如向所
X39n0714_p0714a13║論，未簡別故（前雖論三學，正顯於戒，故不取三學為通）。「未知」下，正問今
X39n0714_p0714a14║經興意。上句問教，下句問機。
X39n0714_p0714a15║【疏】答：「大聖垂教，通別乃殊；至於去滯，宗猷莫二。創隨
X39n0714_p0714a16║犯制，前後森羅；機教俱開，鮮能舉要。窮神知化，唯佛
X39n0714_p0714a17║一人；自餘凡小，卒未明達。故別隨戒，單出本文，依月
X39n0714_p0714a18║再說，用清非境。」
X39n0714_p0714a19║正答中，初總示。上二句明教別，次二句明意同。「去
X39n0714_p0714a20║滯」即斷惑。「猷」，法也。「創隨」下，次別答，初明通制。「前後」
X39n0714_p0714a21║者，通語制廣，非止一時。「森羅」言其多貌，據本制戒，
X39n0714_p0714a22║因緣閒起，篇聚不次，後集《戒本》，始成條類耳。「機」差
X39n0714_p0714a23║「教」別，故曰「俱開」。然彼時眾，但守廣制，不達歸趣，故
X39n0714_p0714a24║「鮮舉要」。「窮」下明別制，初敘教主適機。盡物之性，謂
X39n0714_p0714b01║之「窮神」；隨物所宜，謂之「知化」。「凡」通內外，「小」總三乘，
X39n0714_p0714b02║等覺已還，未窮業理，不堪制置。「故」下，正彰興意。「別
X39n0714_p0714b03║隨戒」者，異廣制故。「單出」者，去緣起、廣解故。「再說」者，
X39n0714_p0714b04║黑白兩半故。上二句答教別，下二句答機別。問：「文
X39n0714_p0714b05║中『單出本文』者，佛世應有文籍耶？」答：「若約佛世，本
X39n0714_p0714b06║無文字，但諸聖士聞持而已。或可佛在，非無典籍，
X39n0714_p0714b07║後結集者，編緝成章，義亦無妨。」問：「此中興教，為取
X39n0714_p0714b08║制戒，為取說戒？」答：「若論制戒，屬前『通』意。今明十二
X39n0714_p0714b09║年後，別集戒心，令弟子說，獨彰今本發起之致，故
X39n0714_p0714b10║云『別』也。」
X39n0714_p0714b11║【疏】斯並如《論》，依大慈門，曲授祕方，偏賜內眾。故《論》云：
X39n0714_p0714b12║「三藏為言，律藏勝故、密故，唯佛獨說，制必僧中。」不許
X39n0714_p0714b13║餘眾之所讀誦，非所學故。餘如《鈔．序》。
X39n0714_p0714b14║引證中。初即《十住婆沙》，彼云「從四無量心中，流出
X39n0714_p0714b15║毗尼藏」。彼通說毗尼，不唯戒本，用彼證此，故云「斯
X39n0714_p0714b16║並」。言「大慈」者，為濁鈍眾生故。「曲授」證教別，「偏賜」證
X39n0714_p0714b17║機別。「曲」謂巧便接引。「內眾」通五，此局大僧，三眾未
X39n0714_p0714b18║具，不預同聞。尼據本位，自有別教，不僭上尊，說時
X39n0714_p0714b19║亦簡故。次引《薩婆多論》，彼明先集律藏之意。「唯佛
X39n0714_p0714b20║說」者，顯勝義也。「制必僧」者，顯密義也。「餘」下，指略，即
X39n0714_p0714b21║十門第一「教興意」中。
X39n0714_p0714b22║【疏】二、攝教分齊。
X39n0714_p0714b23║【疏】三藏毗尼，誰不分判？今敘昔傳，各有其理。
X39n0714_p0714b24║次明攝教，敘昔中，初文。「三藏」總標，「毗尼」別舉，謂三
X39n0714_p0714c01║藏中毗尼藏也。
X39n0714_p0714c02║【疏】有人言：「如來化用，必約三輪。」
X39n0714_p0714c03║【疏】創通道務，要先神足，為無信也。由蒙俗愚識，未曉
X39n0714_p0714c04║正邪，雖為闡揚，事如聾瞽。故須顯異，駭動耳目，畏威
X39n0714_p0714c05║拜手，信是聖人。
X39n0714_p0714c06║次科，三輪師，總敘中。以凡欲說法，現通在先，故云
X39n0714_p0714c07║「創」也，即如諸經現瑞發起之類。「駭」，侯楷反，驚也。頭
X39n0714_p0714c08║至手名「拜手」，頭至地為「稽首」。
X39n0714_p0714c09║【疏】身雖伏從，智開無路，故說法，為無解也。
X39n0714_p0714c10║【疏】神解乃明，煩惑猶結，非可口說，為得清除，義須依
X39n0714_p0714c11║行，剋證在己。故須憶念，為無證也。
X39n0714_p0714c12║下二輪中，並上句躡前，已下生後。問：「經宗所論，身
X39n0714_p0714c13║輪現通，口輪說法，意輪鑒機。上二同今，後輪異者？」
X39n0714_p0714c14║答：「彼取佛意，授法無差；今約機心，奉持不忘。此據
X39n0714_p0714c15║律中三事教化，所出不同，未須融會。」「若爾，今明攝
X39n0714_p0714c16║教，教須在佛，云何『憶念』乃在機耶？」答：「今取如來囑
X39n0714_p0714c17║累弟子憶持之語，名『憶念』耳。名似通機，語由佛口。
X39n0714_p0714c18║是則三輪並歸教主，如下可見。」
X39n0714_p0715a01║【疏】然證有二。
X39n0714_p0715a02║【疏】一者，事證。如戒所禁，緣境思過，警䇿身口，常志憶
X39n0714_p0715a03║持，方能遠離。故經云「佛所說禁戒，如猿猴著鏁，亦如
X39n0714_p0715a04║利轡勒」，常當制之，無令放逸。由攝持威儀，正離非法
X39n0714_p0715a05║也。
X39n0714_p0715a06║釋二證中，事證為三。初、正明；「故」下，引證；「由」下，結示。
X39n0714_p0715a07║「經云」者，他部戒經偈序並同，彼云「繫心不放逸，亦
X39n0714_p0715a08║如猿著鎖，日夜常精進，求實智慧故」，又云「心馬馳
X39n0714_p0715a09║惡道，放逸難禁制，佛說一切戒，亦如利轡勒」。
X39n0714_p0715a10║【疏】二者，理證。聖所說教，同為斷我。我難制故，先以事
X39n0714_p0715a11║遮：隨我欣樂，皆約不作；我所不欲，制必行之。故於修
X39n0714_p0715a12║捨，漸得調伏。無奈我本，觸境還生。故聖制言：三毒四
X39n0714_p0715a13║倒，所不應念；三善四觀，常須依行。窮檢我源，推折不
X39n0714_p0715a14║得；知唯妄謂，本來無我。此理明白，由憶念知，還由本
X39n0714_p0715a15║說憶念輪故。
X39n0714_p0715a16║理證中，初通示教意，「我難」下，別釋。初至「調伏」來，前
X39n0714_p0715a17║敘事證，發起下文。「事遮」即戒。「欣樂皆約」，斷惡止行
X39n0714_p0715a18║也，「約」即是制。「不欲必行」，修善作行也。「修捨」即上止、
X39n0714_p0715a19║作。「無奈」下，正明理證。初二句，明事伏力劣。「故聖」下，
X39n0714_p0715a20║示立觀。「三毒」等語，徧在諸經，不復別指，但云「聖制」
X39n0714_p0715a21║耳。「三善」對破「三毒」，謂不貪、不瞋、不癡。「四觀」破「四倒」，
X39n0714_p0715a22║觀身不淨、觀受是苦、觀心無常、觀法無我，即四念
X39n0714_p0715a23║處。「窮檢」下，顯修證。「此理」者，即我空。內凡分見，初果
X39n0714_p0715a24║真證，今從聖論，故云「明白」。問：「上二證者，如何取異？」
X39n0714_p0715b01║答：「一、事理異，在文可見；二、前是戒學，後屬定慧；三、
X39n0714_p0715b02║前制後化；四、前通凡聖，後唯初果已去。如是知之。」
X39n0714_p0715b03║【疏】如《律本》中，三事教化，文同廣引。
X39n0714_p0715b04║指出中。《受戒犍度》云「時世尊善來度三迦葉等千
X39n0714_p0715b05║梵志已，將至象頭山中，以三事教化。一者，神足。或
X39n0714_p0715b06║化一作無數，或無數還為一。內外通達，石壁皆過，
X39n0714_p0715b07║如遊虗空，無所妨礙。於空中，結跏趺坐，亦如飛鳥
X39n0714_p0715b08║周旋往來。入地如水，出沒自在，履水如地，而不沒
X39n0714_p0715b09║溺。身放煙焰，如大火聚。有大神德，靡所不照，能以
X39n0714_p0715b10║手捫摸日月。身至梵天，往來無礙。二、憶念教化者，
X39n0714_p0715b11║教言『汝當思惟是，莫思惟是（住善離惡）；當念是，莫念是
X39n0714_p0715b12║（住正離邪）；當滅是（知苦斷集）；當成就是（修道證滅）』。三、說法教化者，
X39n0714_p0715b13║一切熾然（此句通標，下列四釋）。謂眼熾然，眼識熾然，眼觸熾
X39n0714_p0715b14║然（根、境、識三，此約界釋）。若復眼觸因緣生受，若苦、若樂、若不
X39n0714_p0715b15║苦若不樂，亦名為熾然（此三受也，上二屬業）。何等為熾然？欲
X39n0714_p0715b16║火、恚火、癡火也（三毒屬惑）。復云何名『熾然』？生老病死、憂
X39n0714_p0715b17║悲苦惱熾然（四相屬報）。我說此苦所生處（通結前四），乃至意
X39n0714_p0715b18║亦如是（準眼說之）。時千比丘受此三事故，即時無漏心
X39n0714_p0715b19║解脫」等。據《律》但名「三事」，以能摧業惑，故名為「輪」。
X39n0714_p0715b20║【疏】今此戒學，是後輪收。何以知之？經中所序，前必現
X39n0714_p0715b21║奇，如是同聞，本為無信。通理達致，要在一言，由無解
X39n0714_p0715b22║故，廣引譬法。故列二輪，通歸兩藏。戒則不爾。約過即
X39n0714_p0715b23║制，無待放光；奉信居懷，故虧六事；隨相持犯，即事易
X39n0714_p0715b24║明，不勞喻說。略分三異，如上所收。
X39n0714_p0715c01║別判中，初二句判定今宗，「何」下，徵釋所以。初徵。「經」
X39n0714_p0715c02║下，釋，先敘餘二藏，初四句明神足輪。文收二序。「前
X39n0714_p0715c03║必現奇」，即發起序，如諸經中放光、動地、雨花、變土
X39n0714_p0715c04║之類。「如是同聞」，即證信序，經家名經前六事：如是，
X39n0714_p0715c05║生物信也；我聞，阿難傳也；一時，同集會也；佛，能說
X39n0714_p0715c06║主也；在某國城，所住處也；與幾比丘，同聞眾也。文
X39n0714_p0715c07║舉初後，以攝中間。「為無信」者，非唯六事，發起現奇，
X39n0714_p0715c08║正為生信，故以此句通結二序。「通」下四句，明說法
X39n0714_p0715c09║輪。如理極致，非言不顯。「譬」即舉事比類，「法」乃據義
X39n0714_p0715c10║直陳。佛所說法，無出斯二，如諸經論，或法譬各舉，
X39n0714_p0715c11║或先譬後法，或先法後譬，隨宜不定。「故」下，總結。「戒」
X39n0714_p0715c12║下，次、正判律藏。初句標異。「約過」下，對列三異。初二
X39n0714_p0715c13║句，無發起也；「奉」下二句，無證信也；「隨」下三句，無譬
X39n0714_p0715c14║喻也。「略」下，結指。「如上」者，即前判云「後輪收」故。
X39n0714_p0715c15║【疏】有人言：「三輪所設，言通於理，今以化、行二教，用分
X39n0714_p0715c16║諸藏。」
X39n0714_p0715c17║化行中，初文。「言通理」者，前明「憶念」，事理二證，事局
X39n0714_p0715c18║戒律，理通定慧，豈得憶念偏判戒學？
X39n0714_p0715c19║【疏】「何名化教？如《阿含》等中，開演化導，令識邪正、因果、
X39n0714_p0715c20║業性、界繫諸法。言無所壅，義通道俗，意在靜倒離著
X39n0714_p0715c21║為先。教本化人令開慧解，本非對過而立斯教。」
X39n0714_p0715c22║次科，初明化教。且舉「《阿含》」，餘經皆爾。「開」下，先示教
X39n0714_p0715c23║體。初句總標。「邪正」等四，略舉別相，且表不同。事隨
X39n0714_p0715c24║理融，故「云無壅」。普被思修，故兼二眾。「教」下，結示名
X39n0714_p0716a01║義。
X39n0714_p0716a02║【疏】「言行教者，起必因過，隨過制約，言唯持犯，事通止
X39n0714_p0716a03║作。故教所設，非為靜倒，但隨行科。戒律一宗，局斯教
X39n0714_p0716a04║矣。」
X39n0714_p0716a05║次行教中，三。先出教體。上二句明非化導，反上「開
X39n0714_p0716a06║演」等。次二句明持犯楷定，反上「無壅」。持犯中各具
X39n0714_p0716a07║止作，故言「事通」。下云「非靜倒」者，反上可知。「故」下，次、
X39n0714_p0716a08║示名義。「隨行科」者，隨彼業行，科篇聚罪。「戒」下，三、正
X39n0714_p0716a09║判。
X39n0714_p0716a10║【疏】有人言：「化行二教，言通非據。依觀生解，非行不成，
X39n0714_p0716a11║豈局出家？義兼道俗，故不可也。今立制、聽兩教，用攝
X39n0714_p0716a12║斯盡。」
X39n0714_p0716a13║制聽，引古中，初文。化教可爾。行教之名，濫於化教，
X39n0714_p0716a14║故曰「言通」；既無局定，故曰「非據」。「依」下，釋上言通。「今」
X39n0714_p0716a15║下，標示所立。
X39n0714_p0716a16║【疏】「如諸性戒，體與理違，縱佛不制，世俗常禁。教由制
X39n0714_p0716a17║興，故名制教。」
X39n0714_p0716a18║次科，制教中，初示義。「與理違」者，謂戒所制過也。「教」
X39n0714_p0716a19║下，結名。
X39n0714_p0716a20║【疏】「如諸遮戒，體是繁重，事亂妨道，理固難開。然是薄
X39n0714_p0716a21║機假資得立，故聖隨緣，任情通許，不可抑制，故名聽教。」
X39n0714_p0716a22║聽教中，初明本不宜開。飲食、衣服、房舍、四藥，捨墮
X39n0714_p0716a23║已下，多因起過，故云「繁重」。「事亂」即上諸緣。「道」在少
X39n0714_p0716a24║欲，多務為「妨」。「然」下，明不已故開。上敘開意。「不」下結
X39n0714_p0716b01║名。
X39n0714_p0716b02║【疏】若依此判，通在戒收，於彼定慧，無教可攝。
X39n0714_p0716b03║躡破中。教有三藏，但收戒律，用此判教，則非通贍。
X39n0714_p0716b04║【疏】有人因此立化、制二教，「化」即如前，「制」唯戒律。律雖
X39n0714_p0716b05║含「聽」，於「聽」有違，還復加制。約緣不無遮、性，約教皆制
X39n0714_p0716b06║其罪。故雖開聽，通歸「制」攝。
X39n0714_p0716b07║化制中，初標所立。以見前師行教言通，後師局收
X39n0714_p0716b08║戒律，乃獨取前化，合後制、聽，用攝三藏，意欲全美，
X39n0714_p0716b09║故云「因此」。「化」下，正明。初句指略化教。下明制教。曲
X39n0714_p0716b10║會開聽，通歸一制。
X39n0714_p0716b11║【疏】今解斯意，可為三門：一、敘教本；二、徵昔宗；三、立正
X39n0714_p0716b12║義。
X39n0714_p0716b13║【疏】初、序教本。
X39n0714_p0716b14║次明取捨，初科，標中。「敘教本」者，顯須有據，故取初
X39n0714_p0716b15║師。
X39n0714_p0716b16║【疏】如上四宗，初約三輪，此有誠量；後三意言，但是義
X39n0714_p0716b17║指。末代凡小，有所立言，須得本據，如《多論》說。若信虗
X39n0714_p0716b18║想，立教判文，既無依承，斧自其口。
X39n0714_p0716b19║釋中，初科。初通示諸判，「末」下，別斥後三。指「《多論》」者，
X39n0714_p0716b20║彼云「若說法論義，一切莫自稱為是，常令推寄有
X39n0714_p0716b21║本，則無過也」。不爾，斧在口中（舌能成業，如斧傷口）。
X39n0714_p0716b22║【疏】經論廣演，其量極多。如《涅槃》說「半」、「滿」兩字，用收大
X39n0714_p0716b23║小。如餘經論，三藏攝文。或分大小，各立四藏，即三藏
X39n0714_p0716b24║外加一雜藏。如大乘論，但立兩藏，菩薩、聲聞，攝教斯
X39n0714_p0716c01║盡。
X39n0714_p0716c02║次科，初二句總示。諸經論中，既有多判，理須準用，
X39n0714_p0716c03║不當自裁。「如」下，引示，有三。初、引《涅槃》兩字判。彼云：
X39n0714_p0716c04║「『半』字義者，皆是煩惱言說之本（人天小乘、方便權說）；『滿』字者，
X39n0714_p0716c05║乃是一切善法之根本也（談常顯性，圓實了義）。」《涅槃論》云：「『半』
X39n0714_p0716c06║字者漸教，『滿』字者涅槃滿足教。攝佛教果滿功德
X39n0714_p0716c07║盡故名『滿』，聲聞緣覺，教不滿足，故名『半』也。」「如」下，次、
X39n0714_p0716c08║引經論諸藏判。「三藏」者，一、修多羅，二、阿毗曇，三、毗
X39n0714_p0716c09║尼。「大、小各立四藏」，是為八藏。「如」下，三、引大論兩藏
X39n0714_p0716c10║判，即指《智論》，彼云：佛口所說，以文字語言分為二
X39n0714_p0716c11║種，三藏是聲聞法，摩訶衍是大乘法，即菩薩藏也。
X39n0714_p0716c12║【疏】昔立化行及制聽者，非無其言，言須憑據，本據莫
X39n0714_p0716c13║從，故不可用。
X39n0714_p0716c14║三中。但斥前二，化制循昔，不攻自破矣。
X39n0714_p0716c15║【疏】二、徵昔宗者。
X39n0714_p0716c16║【疏】初明化、行。化通道俗，名理無乖；行但出家，此則有
X39n0714_p0716c17║濫。大聖垂教，實在依持，何但虗談，不存行用？故聞教
X39n0714_p0716c18║悟道，無經不傳，豈偏戒律，局推行攝？
X39n0714_p0717a01║次徵昔宗，化行中。初通示二教得失。「大」下，次別斥
X39n0714_p0717a02║行教濫通。經論化教，亦明觀行，非局律宗，故無所
X39n0714_p0717a03║取。
X39n0714_p0717a04║【疏】二徵制、聽。立教之本，義通為先，今唯在道，理如上
X39n0714_p0717a05║責。就徵制教，唯約性罪，罪通道俗，不偏出家，如五、八
X39n0714_p0717a06║戒，經論盛張。即遮通制，如俗戒相。此則雖彈前過，還
X39n0714_p0717a07║漏昔非，如何分教混濫若此？
X39n0714_p0717a08║制聽中，初斥所立偏局，如前躡破。「就」下，次斥制名
X39n0714_p0717a09║通濫。初難性戒濫俗，則制通經論。次難遮戒通制，
X39n0714_p0717a10║則不當局性。「俗戒相」者，五戒後一，八戒後四。且舉
X39n0714_p0717a11║俗證，道中亦爾。故知制名，不獨收性。「此」下，結斥。此
X39n0714_p0717a12║師斥前行教通濫，自立制教，還復濫俗，故云「還漏」
X39n0714_p0717a13║等。「漏」猶墮也。
X39n0714_p0717a14║【疏】三舉化、制。因循昔言，聯類已窮，未可徵覈。
X39n0714_p0717a15║化制中。「循昔言」者，非自見故。以前二師展轉致難，
X39n0714_p0717a16║推討已盡。彼乃去短取長，以立斯判，故云「聯類」等。
X39n0714_p0717a17║「可」，猶足也。
X39n0714_p0717a18║【疏】今敘正義，還順初宗，但憶念輪徵言未盡，故須敘
X39n0714_p0717a19║引，用分諸致。
X39n0714_p0717a20║三、立正義，明所取中，初科。「順初宗」者，即三輪師。但
X39n0714_p0717a21║後「憶念」立義未圓，故云「徵言未盡」。義見次科。
X39n0714_p0717a22║【疏】但初二輪，創開化本，至於受道，其義不無。如律文
X39n0714_p0717a23║中現通說法，因見聖迹，其量不少，豈在後輪方悟正
X39n0714_p0717a24║理？
X39n0714_p0717b01║次示今義，明通中，初科。即顯本律通前二輪。下引
X39n0714_p0717b02║律者，復見二輪非唯經論，用此兩通，攻前二局，則
X39n0714_p0717b03║知未盡矣。指「如律」者，「五十一」中，佛於臘月十五日，
X39n0714_p0717b04║從初一日至十五日，日日現通說法，令得歡喜。座
X39n0714_p0717b05║上無數百千人遠塵離苦，得法眼淨。又《受戒》中，化
X39n0714_p0717b06║三迦葉二十餘番現神變，後得見道。如提婆破僧，
X39n0714_p0717b07║將五百人去，目連往現神通，舍利弗說法，諸比丘
X39n0714_p0717b08║得法眼淨，同歸佛所。又如阿那律現通，化婬女得
X39n0714_p0717b09║初果等。且略引示，律文更廣，故云「不少」。「見聖迹」者，
X39n0714_p0717b10║獲果證也。
X39n0714_p0717b11║【疏】夫解生由說，見理在心，故隨說悟，不待加勸。且機
X39n0714_p0717b12║通利鈍，道假時來，泛說未明，故懷記憶，若不別示，情
X39n0714_p0717b13║則浮疎。託境流言，乃存加念。念通事理，約行淺深，同
X39n0714_p0717b14║遣縛緣，無非為道。
X39n0714_p0717b15║正敘中。初敘利機聞說獲證。「且」下，正明鈍根必用
X39n0714_p0717b16║懷念，初敘須意。「託」下，正立。「境」即事、理，事即戒緣，理
X39n0714_p0717b17║即諦理。「流言」者，如前云「思惟」是等。「念」下，釋妨。前化
X39n0714_p0717b18║行師即以二證別對三藏，故斥憶念言通於理。今
X39n0714_p0717b19║明二證，專約律宗，行雖淺深，會歸一致故。云「同遣」
X39n0714_p0717b20║等，即前所謂「制戒為道」，意可見也。
X39n0714_p0717b21║【疏】問：「為道設教，乃是佛宗，斯通三輪，豈唯憶念？」
X39n0714_p0717b22║兼正中，問。意謂既順初宗專用憶念，今言律藏通
X39n0714_p0717b23║說三輪，義無所歸，故須問決。
X39n0714_p0717b24║【疏】答：「教門不壅，故是所通。然憶念輪，偏懷內眾。以俗
X39n0714_p0717c01║居事亂，繁慮情多，何能靜處，思擇非業？但為說法，利
X39n0714_p0717c02║者先開；於彼未悟，自為來習。不說憶念，以非學故。道
X39n0714_p0717c03║則反俗，常有時功，近遣塵欲，遠清諸惑，若不念持，何
X39n0714_p0717c04║能通會？」
X39n0714_p0717c05║答中。初二句明通者。如經論中，豈無憶念？善思正
X39n0714_p0717c06║觀，徧見諸經。又上引律，具兼二輪，是則三輪徧該
X39n0714_p0717c07║三藏，故云「不壅」。「然」下，顯局，初二句立定。「以」下，釋成。
X39n0714_p0717c08║初敘經論局於二輪。「為來習」者，結因種也。「道」下，次
X39n0714_p0717c09║明律藏唯在憶念。「塵欲」即業非，在因故「近」。「諸惑」即
X39n0714_p0717c10║總五住，望果故遠。
X39n0714_p0717c11║【疏】近復有人立三種教：一、唯制道教，即篇聚所列十、
X39n0714_p0717c12║具戒等；二、唯制俗教，即五、八戒在家行宗；三、通道俗
X39n0714_p0717c13║教，即四含、雜藏。
X39n0714_p0717c14║次引餘義，正明中。初列三種，前二皆制。「制」名雖通，
X39n0714_p0717c15║機教兩別，所以分之。後一是化，名及機教，一切俱
X39n0714_p0717c16║通。「四含」為四，「雜藏」是一，名為五藏。據前化制，五、八
X39n0714_p0717c17║二戒，攝局化中。今此所立，不異於前，但離「五」、「八」別
X39n0714_p0717c18║為一教耳。
X39n0714_p0717c19║【疏】問：「如律所明，具通俗行，如何橫判以為道教？」
X39n0714_p0717c20║釋妨中。意以《律本》亦明觀行及五八戒，是則律文
X39n0714_p0717c21║兼通二教，不唯制道，則乖前判。
X39n0714_p0717c22║【疏】答：「須得宗意，不有斯疑。一部律文，知何不說！制局
X39n0714_p0717c23║篇聚，出世所行；旁兼心觀，徧被四部；時明餘戒，唯俗
X39n0714_p0717c24║二眾。以義判文，初是當宗；餘二隨律，非本意也。如《涅
X39n0714_p0718a01║槃》中『八穢』、『七治』、『十篇』、『五戒』，如《阿含》中『七滅』、『六報』、『犯聚』
X39n0714_p0718a02║等相，豈是俗行？故名斯文『隨經之律』。」
X39n0714_p0718a03║答中，初二句略止來問。「一」下，委釋。初明道教兼餘
X39n0714_p0718a04║二教。「篇聚」即本道教。「旁兼心觀」即通道俗教。謂「五
X39n0714_p0718a05║停」、「四念」、「五陰」等觀，竝見律文。道俗各二眾，是為「四
X39n0714_p0718a06║部」。五八戒即唯制俗教。「以」下，總判兼正。律中說經
X39n0714_p0718a07║名「隨律之經」。「如」下，次明通道俗教，亦兼二教。「《涅槃》
X39n0714_p0718a08║『八穢』」即八不淨財，「七治」即七羯磨，「十篇」舊云即十
X39n0714_p0718a09║戒，止是道教，「五戒」即俗教。「《阿含》中『七滅』」即七毗尼，
X39n0714_p0718a10║「六報」謂六聚犯報，「犯聚」即六聚罪相。
X39n0714_p0718a11║【疏】若依此判，得在分途，規猷無本，故不可用。
X39n0714_p0718a12║指斥中。上二句縱與，下二句奪破。亦非所出，故言
X39n0714_p0718a13║「無本」。
X39n0714_p0718a14║【疏】三、解開名義。就分為三：一、統敘眾名，二、依名翻釋，
X39n0714_p0718a15║三、對名立教。
X39n0714_p0718a16║三、解名義。
X39n0714_p0718a17║【疏】初、立名者，或云「尸羅」，或云「波羅提木叉」，或云「毗尼」。
X39n0714_p0718a18║皆本梵言，非此所有，故存本音，不越此也。
X39n0714_p0718a19║初門。且列梵號，因果教相立行攝修，三名收盡，故
X39n0714_p0718a20║云「不越」。
X39n0714_p0718a21║【疏】二、依名分二，即翻、釋也。
X39n0714_p0718a22║翻釋中。標分二科，通貫三名，一一皆具「翻」名「釋」義。
X39n0714_p0718a23║【疏】初、云「尸羅」，此翻為「戒」。
X39n0714_p0718a24║尸羅中，翻名。可解。
X39n0714_p0718b01║【疏】「戒」有何義？義訓「警」也。由警䇿三業，遠離緣非，明其
X39n0714_p0718b02║因也。
X39n0714_p0718b03║釋義中，初科。以理裁酌，故云「義訓」。「戒」為能警，「三業」
X39n0714_p0718b04║即所警。「警䇿」是作，「離非」即止。此約心用一持以顯
X39n0714_p0718b05║戒義，對下「木叉」，故言「因」也。
X39n0714_p0718b06║【疏】如古所傳「防非禁惡」以解於「戒」。然「戒」通善惡，「律儀」
X39n0714_p0718b07║亦然，不可偏舉以釋「戒」義。
X39n0714_p0718b08║斥古中。先出古解。「然」下，斥局。如屠殺者，受「惡律儀」，
X39n0714_p0718b09║以殺為「戒」。但對境名「戒」，通禁名「律儀」，故云「亦然」。戒
X39n0714_p0718b10║既通惡，古解局善，即是「偏舉」。
X39n0714_p0718b11║【疏】如經論中，多從善戒約義得名。試為舉之。如《智論》
X39n0714_p0718b12║云「尸羅者，此云性善」，此從體說；如《心論》、《善生》云「別解
X39n0714_p0718b13║脫調伏」及「學調諸根」，此就心說；如諸論中「作」、「無作戒」，
X39n0714_p0718b14║此就業說；或名「清涼」、「迮隘」、「上天」，此舉喻明，就能說也；
X39n0714_p0718b15║或云「以戒自觀，說是戒經」，此就教說也。諸如此相，其
X39n0714_p0718b16║例不一，但偏善行，不通惡性。
X39n0714_p0718b17║顯今中。初科為三，初標舉。「如」下，列示五義。初「性善」
X39n0714_p0718b18║者，離諸染惡法故，《論》自釋云「好行善道，不自放逸。」
X39n0714_p0718b19║「如心」下，即次義。「別解脫」者，隨境清淨故，此出「《心論》」；
X39n0714_p0718b20║「學調諸根」者，對塵抑制故，此出「《善生》」。二釋並據所
X39n0714_p0718b21║治，故云從「心」。「如諸」下，是第三。指「諸論」者，《成》、《多》、《俱》、《雜》，
X39n0714_p0718b22║非出一文，故通指之。問：「『業』與『體』何別？」答：「『體』取戒法，
X39n0714_p0718b23║『業』據受體。」「若爾，《鈔》中何以指『作』、『無作』為體者？」答：「彼
X39n0714_p0718b24║約受體，與今『業』同，故不相違。」「或名」下，即第四，亦《善
X39n0714_p0718c01║生》文。遮煩惱熱，故名「清涼」；性不容惡，故名「迮隘」；能
X39n0714_p0718c02║上天堂，至無上道，故云「上」：此三皆喻。「能」即功能。（彼又
X39n0714_p0718c03║云「制」，制諸惡法，并上「學調諸根」，總有五義。）「或云」下，未詳何出，疑是《善生》，
X39n0714_p0718c04║連上文故，不復別標。「以戒自觀」，即指《戒經》，用撿三
X39n0714_p0718c05║業。此約戒本，故言「就教」。「諸」下，結顯，指上五義，皆偏
X39n0714_p0718c06║舉耳。
X39n0714_p0718c07║【疏】依如《成實》、《善生》所明善惡二戒，互受互亡，功用齊
X39n0714_p0718c08║倫，名義無別。止得通解，戒為「禁」也，隨用兩得。何以知
X39n0714_p0718c09║之？若解善戒，善法禁惡，警持不起。若解惡戒，惡法禁
X39n0714_p0718c10║善，護攝不生。以斯義求，想無惑矣。
X39n0714_p0718c11║次兩通中。初引示義同。「止」下，顯今正解。「何」下，徵釋
X39n0714_p0718c12║通相。然文約善惡互禁釋之。今是善戒，禁斷諸惡，
X39n0714_p0718c13║故前經論多從善義。如上訓警，亦據善邊。今從「禁」
X39n0714_p0718c14║義，釋戒彌親，故《經》云「如來立禁戒」，斯可證矣。
X39n0714_p0718c15║【疏】二、云「波羅提木叉」，此翻「別解脫」也。
X39n0714_p0718c16║「木叉」中，翻名。可見。有云「別別」，或云「處處」。
X39n0714_p0718c17║【疏】如論所引，道戒名「解脫」也，事戒名「別脫」也。隨分果
X39n0714_p0718c18║得，寄以明之。以道性虗通，舉法類遣，不隨緣別，但名
X39n0714_p0718c19║解脫。事戒不爾，緣別而生。緣通萬境，行亦隨徧，持行
X39n0714_p0718c20║陵犯，則名得脫。餘非未行，不名解脫。
X39n0714_p0718c21║釋義中。初文，諸論皆爾，故通指之。初總分。「道戒」即
X39n0714_p0718c22║道俱七支，「事戒」謂從緣所受。「隨」下，別釋。前釋道戒，
X39n0714_p0718c23║初約位顯體。斯據初果，斷惑證真，方具此戒，而不
X39n0714_p0718c24║從緣受，隨得果處，附位明戒，四果方極。今望初果
X39n0714_p0719a01║以去，故云「隨分」等。「以」下，約義示名。「道」即空理，故言
X39n0714_p0719a02║「虗通」。由入聖位，理觀破惑，業根既除，豈容身口更
X39n0714_p0719a03║有非、惡，故云「舉法類遣」。「法」謂觀智，「類」猶通也。此即
X39n0714_p0719a04║八正中語、業、命三，四聖諦中「道諦」所攝，名「無漏戒」，
X39n0714_p0719a05║亦名「勝義律儀」。具此戒者，即第一義真實僧也。「事」
X39n0714_p0719a06║下，次釋事戒，初標示相反。「緣」下，約相顯名。境別行
X39n0714_p0719a07║徧，反上「虗通」，持此非彼，反上「類遣」。「持行陵犯」，對治
X39n0714_p0719a08║勝也。
X39n0714_p0719a09║【疏】或有解云：「戒障有二：一者，業非；二者，煩惑。戒淨業
X39n0714_p0719a10║非，惑待智亡。望分所除，故云『別脫』；後智除惑，乃稱究
X39n0714_p0719a11║竟，名『解脫』也。」
X39n0714_p0719a12║業惑分中。初文，前列二障。惑為業本，通障戒善。「戒」
X39n0714_p0719a13║下，次明對治。初二句別對。「望」下，會名。上二句結上
X39n0714_p0719a14║「戒淨業非」。以業因惑起，持戒破業，惑亦隨損，故名
X39n0714_p0719a15║「分除」。望下「究竟」，故名「別」也。下三句結上「惑待智亡」。
X39n0714_p0719a16║亦約初果已上，例受斯名，是知在聖，不彰別號。
X39n0714_p0719a17║【疏】問：「戒止業非，定伏事亂，慧淨無明，如何云戒能除
X39n0714_p0719a18║煩惑？」答：「前已言之，戒為定、慧之基也，故《律》云『結使毗
X39n0714_p0719a19║尼，縛著由解』。餘如文說。」
X39n0714_p0719a20║釋疑中。問答語意，大略同前。但前明戒唯伏業，慧
X39n0714_p0719a21║方破惑；今明戒行即分除惑，故重問之。答中。初指
X39n0714_p0719a22║前者，即教興中。「故」下，引證。彼具云「除結無罣礙，縛
X39n0714_p0719a23║著由此解」，疏家變語。除結既由於律，故云「結使毗
X39n0714_p0719a24║尼」等。
X39n0714_p0719b01║【疏】然諸經律互說木叉，不同上解，此隨義說。
X39n0714_p0719b02║三、引經律中，初科。以「互說不同」，恐疑前釋，故總引
X39n0714_p0719b03║決之。
X39n0714_p0719b04║【疏】何以知之？如《律》云「木叉者，戒也」，據能克果，用目本
X39n0714_p0719b05║因，因實是「戒」，非「木叉」也。故《經》云「戒是正順解脫之本，
X39n0714_p0719b06║故名木叉」，明知是果。如《五分》說「分別名句木叉」者，舉
X39n0714_p0719b07║果目教也。《僧祇》云「木叉者，十段修多羅」，即戒本文，同
X39n0714_p0719b08║說為教。
X39n0714_p0719b09║次科，初句徵起。「如」下，次列三律，前明本宗，初約義
X39n0714_p0719b10║正決。「故」下，引遺教轉證。「正順」者，因能克果故。「解脫
X39n0714_p0719b11║本」者，果從因生故。後決二律。「名句」、「修多」，竝是能詮，
X39n0714_p0719b12║亦由隨順解脫，故彰「果」號。「十段」者，八篇戒條，并前
X39n0714_p0719b13║別序，及四重後四隨順法，或可指後略教。「修多羅」，
X39n0714_p0719b14║此翻為「經」，經訓常法，義通三藏，即如「戒序」稱為「戒
X39n0714_p0719b15║經」是也。
X39n0714_p0719b16║【疏】以此多證，文雖博現，隨相得名，不妨據本，「木叉」為
X39n0714_p0719b17║果。
X39n0714_p0719b18║三中。名雖多別，大約不出教行及果。但果是正名，
X39n0714_p0719b19║餘並隨義，故云「不妨」等。
X39n0714_p0719b20║【疏】三、云「毗尼」，亦「毗那邪」、「鼻奈邪」等，皆是傳梵之訛替
X39n0714_p0719b21║耳。
X39n0714_p0719b22║「毗尼」中，初文。且列三名。或云「毗尼斯」、「鞞尼迦」、「鼻那
X39n0714_p0719b23║耶」、「比泥」，竝見經、律，故云「等」也。
X39n0714_p0719b24║【疏】自古綴疏，至翻名中，並云「胡音為彼，漢譯為此」。智
X39n0714_p0719c01║士立言，義不徒發，如斯釋判，沉罔祖宗，全不可也。
X39n0714_p0719c02║次辨胡梵，初科。按祖師《內典錄》，晉道安法師稱「梵」
X39n0714_p0719c03║為「胡」，如彼所破。後世述疏，承彼之風，故有斯濫。「智
X39n0714_p0719c04║士」等者，責其不當也。「沉罔」者，反屈佛教出於邊鄙
X39n0714_p0719c05║也。
X39n0714_p0719c06║【疏】何者？胡本雜戎之地，梵唯真聖之都。雪山已南，三
X39n0714_p0719c07║方距海，周輪九萬，厥名「大夏」。金剛輪者，地之中心，凡
X39n0714_p0719c08║聖大王，同居此土。若處邊鄙，地為之傾。
X39n0714_p0719c09║次科，定梵國中。初二字徵問。「胡」下，正釋，分二。上二
X39n0714_p0719c10║句對明勝劣。「雜戎」者，若取《禮記》，東夷、西戒、南蠻、北
X39n0714_p0719c11║狄；今此通指蕃胡邊鄙，人物兇頑，以為「戎」耳。「真聖
X39n0714_p0719c12║都」者，佛及聖賢弟子，皆出彼故。「雪山」下，二、別示梵
X39n0714_p0719c13║土，初明境廣。「雪山南」者，以山抵北，梵國背山面海，
X39n0714_p0719c14║故但云「三方」。山後北際，亦臨大海，今明國境，故所
X39n0714_p0719c15║不論。「周九萬」者，通指五印。《西域記》云：「五印度境周
X39n0714_p0719c16║九萬餘里，北廣南狹，形如半月，𦘕野區分七十餘
X39n0714_p0719c17║國。」今以總屬中梵，故通舉之。大國曰「夏」。「金剛」下，約
X39n0714_p0719c18║事定中。一約輪座定，二約二王所居定。《釋迦方誌》
X39n0714_p0719c19║云：「中天竺國如來成道樹下有金剛座，用承佛焉。」
X39n0714_p0719c20║「凡王」即輪王，「聖王」即如來。《方誌》云「佛之威神，不生
X39n0714_p0719c21║邊地，為傾斜故」，文意同此。
X39n0714_p0719c22║【疏】此方中岳，亦號「中華」，且據軒轅，局談中表。故《河圖》
X39n0714_p0719c23║云：「崐崘東南方五千里，號曰神州，亦稱赤縣。」
X39n0714_p0719c24║顯此方中。此有五嶽：東嶽泰山（兗州）、南嶽衡山（衡州）、西
X39n0714_p0720a01║嶽華山（華州）、北嶽恒山（恒州。今為鎮山定州）、中嶽嵩山（洛州）。「軒轅」
X39n0714_p0720a02║即古黃帝之號。《史記》云：「居軒轅之丘，故以名焉。」、「有
X39n0714_p0720a03║土德之瑞，名黃帝（黃帝始分彊土，故偏舉之）。」舊云軒轅以中嶽
X39n0714_p0720a04║嵩山為此國之中，或云且據軒轅所統為言耳。此
X39n0714_p0720a05║說震旦一國言「中」，若望梵國還成邊土，故云「且據」
X39n0714_p0720a06║等。「中表」，「表」邊也。「故」下，引證。在山「東南」，非中明矣。「神
X39n0714_p0720a07║州」者，《物理論》云「地神曰祇。大曰黃地祇（統八方內地，黃即土
X39n0714_p0720a08║色），小曰神州（據王畿千里內地）」，是則神主其地，故得名也。
X39n0714_p0720a09║「赤縣」者，或云帝王南面，南方赤故；或云取中心之
X39n0714_p0720a10║處，縣即境邑之通名。然上所釋，並據王者居處為
X39n0714_p0720a11║言。今此通解，但是震旦異名，總目一國耳。
X39n0714_p0720a12║【疏】《爾雅》云「河出崐崘」，述其本也；《禹貢》云「導河積石」，傳
X39n0714_p0720a13║其未也；《漢書》云「張騫尋河至身毒」者，通其遠途，未窮
X39n0714_p0720a14║實也；尋佛經云「四河本源，香山所出，分流四海」，知始
X39n0714_p0720a15║終也。俗云「崐崘」者，經謂「香山」，尋今行者，何從雪山？但
X39n0714_p0720a16║雪山重沓，叢雜難分，冬夏積雪，路非人往故。郭璞云
X39n0714_p0720a17║「河源靈府，出於天柱」是也。
X39n0714_p0720a18║示河源中，引文有五。初、引《爾雅》，《釋水》中文。此窮黃
X39n0714_p0720a19║河之源，頗得其實。二、引《禹貢》，即《尚書》中《夏書》第一
X39n0714_p0720a20║篇。「導河」謂禹王鑿山穿地以治水也。「積石」即山名。
X39n0714_p0720a21║孔氏注云：「施功發於積石（禹謂河源，發功于此）。」又注云：「積石
X39n0714_p0720a22║在金城（國名）西南。」此乃邊國近山，未是河源，故云「末」
X39n0714_p0720a23║也。三、引《漢書》，彼云「張騫奉使大夏窮河源，十二年
X39n0714_p0720a24║方還，武帝封為博望侯」。「身毒」即天竺，或云「賢豆」，皆
X39n0714_p0720b01║音訛也，正云「印度」（即彼月名譬聖賢之照臨故）。《史記》：「張騫云：身
X39n0714_p0720b02║毒在大夏東南，可數千里。」然大夏即身毒而云「東
X39n0714_p0720b03║南」，又「數千里」驗知但至彼國之遠路，不至身毒寧
X39n0714_p0720b04║究河源，故云「未窮實也」。「通」，達。「途」，路也。四、引佛經。《增
X39n0714_p0720b05║一》、《華嚴》諸律竝同。「四河」者，一曰恒伽，二曰辛頭，三曰
X39n0714_p0720b06║婆叉，四曰私陀波。「香山」，《俱舍》云：「香醉山，在黑山雪
X39n0714_p0720b07║山之北，山南有大池水，名『無熱惱』。縱廣正等，面各
X39n0714_p0720b08║五十踰繕那，八功德水盈滿其中。非得通人，無由
X39n0714_p0720b09║能至。池水流出為四河，河流為四海。」始出香山，終
X39n0714_p0720b10║流四海，故云「知始終也」。「俗」下，會名。「尋」下，明人所罕
X39n0714_p0720b11║到。「行者」指西遊之人。「何從」猶言不至，以香山在雪
X39n0714_p0720b12║山之北，雪山尚無由至，則知香山必不可至矣。此
X39n0714_p0720b13║明世人但傳名而已，即《俱舍》云「非得通人無由能
X39n0714_p0720b14║至」是也。「但」下，出不至所以。五、引郭璞《圖讚》，彼云「崐
X39n0714_p0720b15║崘三層，號曰天柱，實惟河源，水之靈府（廣大利物曰『靈』，深不
X39n0714_p0720b16║可見為『府』）」。今䇿為二句，故語小差。
X39n0714_p0720b17║【疏】今詳諸說，天柱其必地心：心高則四河分注，斯一
X39n0714_p0720b18║證也；神州乃崑山東南，明知方維自別，斯二證也；大
X39n0714_p0720b19║夏背山面海，神州東南海曲，西北無聞，斯三證也；凡
X39n0714_p0720b20║聖大王，治必地心，此方未聞，斯四證也；此土黃帝神
X39n0714_p0720b21║遊華胥，王邵等解「即大夏國」，李聃、周穆皆登崐崘，明
X39n0714_p0720b22║知超勝，賢聖同往，斯五證也。
X39n0714_p0720b23║研詳中，初句通標。下有五證。一準《圖贊》，二、三準《河
X39n0714_p0720b24║圖》。（二明神州在邊，則證崐崙為中；三明大夏在中，則證四外為邊。）「西北無聞」，言為
X39n0714_p0720c01║山所背，不聞彼方地里，故無可敘。第四、第五準上
X39n0714_p0720c02║地傾之義。（四證彼王同居，五證此賢多往。）《列子》云：黃帝夢遊華胥
X39n0714_p0720c03║國。王邵注云：即天竺也。「李聃」（吐藍反），即老子也，姓李
X39n0714_p0720c04║名耳，字伯陽，或云號聃，為周柱下史。道家記傳，皆
X39n0714_p0720c05║云西昇崐丘而上天矣。（《佛道論衡》云「死於槐里」，今且隨俗之言）。「周穆」，
X39n0714_p0720c06║昭王之子。《樓觀本記》曰：「周穆王尚神仙，嘗遊崐崘，
X39n0714_p0720c07║見西王母宴于瑤池。」
X39n0714_p0720c08║【疏】胡本山北，由來歸漢，今屬突厥，不𨽻華胥，何得稱
X39n0714_p0720c09║為「胡語『毗尼』，漢云『滅』」也？
X39n0714_p0720c10║次示胡國中。初二句指所在。「山北」謂雪山之北。言
X39n0714_p0720c11║「歸漢」者，示有所聞也。「漢」即對胡通召此國，如《唐書》
X39n0714_p0720c12║云「高祖貞觀八年，宴突厥使者於兩儀殿」，即其事
X39n0714_p0720c13║也。「今」下，明所屬。《方誌》云：「雪山以北，至于北海，地寒
X39n0714_p0720c14║宜馬，名馬主也。其俗兇暴忍殺，毛衣。是突厥國。」是
X39n0714_p0720c15║知「突厥」本胡之別國，其後胡皆屬焉。「𨽻」猶係也，言
X39n0714_p0720c16║不係五印。「何」下結斥。
X39n0714_p0720c17║【疏】又漢本姓劉，非今國號，當隨代轉，何得鏗然？欲翻
X39n0714_p0720c18║度者，應言「梵本『毗尼』，唐稱為『律』」。
X39n0714_p0720c19║三、隨世中。漢高祖姓劉名邦，都長安。「今國」即唐朝
X39n0714_p0720c20║神堯皇帝受隋禪改號唐國。言「隨代」者，如古翻譯，
X39n0714_p0720c21║秦翻為「秦言」，晉譯為「晉言」等。「鏗然」謂堅守一端，不
X39n0714_p0720c22║能通變。「欲」下，教其法式。「梵」則定指中天，「唐」則隨於
X39n0714_p0720c23║朝代。問：「《律》中『毗尼』與『律』二名不並，是則姚秦已翻
X39n0714_p0720c24║為『律』，豈是唐翻耶？」答：「實如來問。今此欲明隨代之
X39n0714_p0721a01║義，故言『唐稱』。或可雖是秦翻，古多別立，方今準『律』
X39n0714_p0721a02║對譯斯名。餘如後述。」
X39n0714_p0721a03║【疏】又應須知梵字之本也。天地初闢，未有人物，色有
X39n0714_p0721a04║梵王降生此土。仍傳本習，書語於人。是則天語天書
X39n0714_p0721a05║唯居大夏，自餘胡國所有書語互各不同。此土書本，
X39n0714_p0721a06║但圖鳥迹；方言雅鄭，代別皆異。豈比華胥楷定常古？
X39n0714_p0721a07║四中。初二句勸知。「天地」下，正示，初明梵字。上二句
X39n0714_p0721a08║敘器界初成，「色」下二句，明有情元始。「仍」下，顯書語
X39n0714_p0721a09║純正。《慈恩傳》云：文字始自劫初，梵王說五百萬頌，
X39n0714_p0721a10║舊云《毗佉論》，即《聲明論》。「自」下，明蕃胡乖互。即如經
X39n0714_p0721a11║律傳梵訛僻是也。「此」下，明震旦變異。「鳥跡」者，明書
X39n0714_p0721a12║異也。黃帝時史官蒼頡，觀鳥跡以成其文；後程邈
X39n0714_p0721a13║變篆為𨽻，即今之字也。「方言」下，示語異。「雅」即是正，
X39n0714_p0721a14║「鄭」謂不正，即楚夏言音，隨方呼召，多所異同也。「豈」
X39n0714_p0721a15║下結異。
X39n0714_p0721a16║【疏】餘更未盡，非本疏意，故且削略。
X39n0714_p0721a17║顯略中。今此正解「毗尼」之名，寄之辨示，故「非疏意」。
X39n0714_p0721a18║【疏】上來所談，亦是浮說。但未學者須知本宗，於道乃
X39n0714_p0721a19║閑，甚助世法，故為出耳。若復封滯，斯妄何窮？
X39n0714_p0721a20║示意中。上二句指前。「浮」即游閑。「但」下，正示。「本宗」，謂
X39n0714_p0721a21║佛教之所出也。望於道觀，且曰「遊閑」；若據傳通，無
X39n0714_p0721a22║宜暗塞。此乃彰佛道之高勝，示教法之源流，指後
X39n0714_p0721a23║學之歸從，杜異宗之譏誚。苟迷胡梵，實罔祖宗。古
X39n0714_p0721a24║今傳通，曾未霑述，寄茲略示，委在別文（《方誌》四卷），猶恐
X39n0714_p0721b01║疑繁，故此遮耳。「若」下，遣執。雖是正說，亦不可滯，或
X39n0714_p0721b02║可再責，猶執舊者。
X39n0714_p0721b03║【疏】古譯「毗尼」皆稱為「滅」，以七毗尼用殄四諍，今以何
X39n0714_p0721b04║義翻之為「律」？「律」者，法也。從教為名，斷割重輕，開遮、持
X39n0714_p0721b05║犯，非法不定。故正翻之。
X39n0714_p0721b06║三、翻名義，正翻中，初文，先引古譯。蓋準《母論》，彼云
X39n0714_p0721b07║「毗尼名『滅』，滅諸惡法故」，此即就能以翻。「今」下，出正
X39n0714_p0721b08║翻，初二句徵起。以前云唐稱為「律」，故直徵其義。次
X39n0714_p0721b09║一句訓字。「從」下，釋義。「斷割」等者，一一戒下，皆具此
X39n0714_p0721b10║義。且如婬戒，入如毛頭犯夷，此名「重」也。半壞多分，
X39n0714_p0721b11║方便非道，教他等皆蘭，教而不作，三眾同吉，此謂
X39n0714_p0721b12║「輕」也。怨逼通境合，即是「開」也。受樂結重，「遮」也。離此
X39n0714_p0721b13║諸過名「持」，反此名「犯」。舉此例通一切諸戒及餘法
X39n0714_p0721b14║聚，則以「法」為義，皎然可解。對古所譯，故云「正翻」。
X39n0714_p0721b15║【疏】俗有九流，「法流」其一，故世付法皆約刑科。道與俗
X39n0714_p0721b16║違，刑名乃異。至於處斷，必依恒法。故使「律」字「彳」旁兼
X39n0714_p0721b17║「聿」者，為取筆也。處劾決正，非筆不定。筆即法家之象，
X39n0714_p0721b18║致唯律翻。
X39n0714_p0721b19║次科。初列示俗法。《漢書．藝文志》云：全身保國，凡有
X39n0714_p0721b20║「九流」（謂國家文典不出九類，故曰「九流」。一、儒流，二、道流，三、陰陽流，四、法流，五、名流，六、墨流，七、縱
X39n0714_p0721b21║橫流，八、雜流，九、農流。具如《資持》下二委釋）。「法流」第四，今疏所指。「付法」，「付」
X39n0714_p0721b22║即與也。「約刑科」者，按其科條，不妄加減也。「道」下，會
X39n0714_p0721b23║同道俗。上二句示制異。五篇七聚為「道刑」，古今五
X39n0714_p0721b24║刑為「俗刑」，如後所列。「至」下二句，明義同。「故」下，指字
X39n0714_p0721c01║體顯義。「彳」，丑亦反，《說文》云：「少步也。象人脛三屈相
X39n0714_p0721c02║連。」、「聿取筆」者，謂象人之執筆，《說文》云：「秦謂之筆，楚
X39n0714_p0721c03║謂之聿，吳謂之律。」、「劾」，胡得反，推窮罪人也。「法家象」
X39n0714_p0721c04║者，以法無象，假筆書示以成其形，故釋名云。「筆」，述
X39n0714_p0721c05║也，述事而言也。
X39n0714_p0721c06║【疏】如《增一》中七種律也，《四分》九法，亦有其證。
X39n0714_p0721c07║三中。「《增一》七種律」者，即滅諍「七毗尼」也。彼從華語，
X39n0714_p0721c08║足證今譯。「《四分》九法」者，調達九邪，破佛九正，名十
X39n0714_p0721c09║八法，如「僧殘」中具釋。《律》中前後列名不定，第二一
X39n0714_p0721c10║種，或云「律非律」，或言「毗尼非毗尼」，《鈔》云「毗尼及律
X39n0714_p0721c11║二名不竝」是也。
X39n0714_p0721c12║【疏】古同為「滅」，謂功用也。滅諍之能，非律不靜，如水滅
X39n0714_p0721c13║火，水非名滅。自餘云云，或曰稱量輕重，或曰遮制流
X39n0714_p0721c14║類，皆信意言，無有歸據。故「律」文言，科約篇聚，並有軌
X39n0714_p0721c15║轍，同收「法」義，餘復何論？
X39n0714_p0721c16║四中。初斥翻滅。名須剋體，不可從用，舉喻比例，是
X39n0714_p0721c17║非可見。「自」下，斥餘名。且列二家，餘應更有。上謂依
X39n0714_p0721c18║憑斷割，故曰「稱量」；下謂罪聚楷定，故云「流類」。然此
X39n0714_p0721c19║二名，頗近「法」義，但無所憑，故云「意言」等。「故」下，示今
X39n0714_p0721c20║有據，初指文。「文言」，即能詮也。「科」下，示義。「科約篇聚」
X39n0714_p0721c21║者，示有重輕也。「有軌轍」者，言其楷定也。「同」下，結示。
X39n0714_p0721c22║上句示今有歸，下句貶古無取。
X39n0714_p0721c23║【疏】問：「律以法訓，施造有儀，與餘兩藏，復有何別？」
X39n0714_p0721c24║簡濫中。初問意者。以「經」訓法、訓常，「論」亦翻為「對法」，
X39n0714_p0722a01║是則「法」義皆通三藏，不局律宗，故發是問。
X39n0714_p0722a02║【疏】答：「不同也。餘藏明理，理有虗通，隨達一門，皆符道
X39n0714_p0722a03║觀，五百身因，無非正說，意在去滯，何局文言？律則不
X39n0714_p0722a04║爾。輕重開遮，楷模永定；亂常敗績，必據科治。由此而
X39n0714_p0722a05║言，『法』義彌顯。」
X39n0714_p0722a06║答中。初文，上句通示。「餘」下，別釋，先明餘藏。言「明理」
X39n0714_p0722a07║者，指教宗也。言「虗通」者，示理體也。「隨」下，明教門融
X39n0714_p0722a08║也。「意」下，示不滯筌罤也。且理體湛寂，事相森羅。冥
X39n0714_p0722a09║心湛寂者，則一以貫之；駐意森羅者，則纖毫不混。
X39n0714_p0722a10║經開心地，得意忘言；律示行途，依持在教。三藏設
X39n0714_p0722a11║致，大略可知。「道觀」古作「貫」字（《論語》云：「吾道一以貫之。」宜從古本）。「五
X39n0714_p0722a12║百身因」者，《涅槃》中五百比丘各說身因，有比丘言
X39n0714_p0722a13║無明即是身因，或云無明行識乃至五欲是身因，
X39n0714_p0722a14║時諸比丘共往白佛誰是正說，佛言：「善哉，一一比
X39n0714_p0722a15║丘無非正說。」、「律」下，示今律藏。對翻經論，亦有四別。
X39n0714_p0722a16║初云「律不爾」者，唯明事也；言「輕重」者，非虗通也；「楷
X39n0714_p0722a17║模定」者，教相不濫也；「據科治」者，案能詮也。「亂常」謂
X39n0714_p0722a18║矯異惑眾（《禮記注》云「革服改制度」之類），「敗績」謂費事無功（《春秋》云「王
X39n0714_p0722a19║師敗績」是也）。此二，俗中犯者，必加之以罪，今此借用，可
X39n0714_p0722a20║配止作。惡行違止為「亂常」，善事乖作名「敗績」。或可
X39n0714_p0722a21║上約毀犯，隨篇結罪；下據處斷，違教有過。「由」下，結
X39n0714_p0722a22║顯。「彌」，甚也。
X39n0714_p0722a23║【疏】問：「律非類通，非律儀也，即戒與善，混然一亂。」
X39n0714_p0722a24║轉難中。律儀之戒，通徧塵沙，化教十善，隨境成行。
X39n0714_p0722b01║上言理通事局，律唯據教，明非類通。則所修之行，
X39n0714_p0722b02║不殊世善。故問決之，更彰法義。
X39n0714_p0722b03║【疏】答：「既訓於法，各有指南，戒、善兩分，何得相混？如彼
X39n0714_p0722b04║受緣，條然天別，非法不分。故法又顯。」
X39n0714_p0722b05║答中。初據義訓以簡。戒名法行，自異泛善，故云「各
X39n0714_p0722b06║有」等。「如」下，舉受法例顯。律儀假緣受得，世善隨意
X39n0714_p0722b07║自修，故云「天別」。戒必假受，簡別無濫，故言「非法」等。
X39n0714_p0722b08║重前彌顯，故云「又」也。
X39n0714_p0722b09║【疏】所以三藏同在梵言，此土木無，不可翻度。律雖義
X39n0714_p0722b10║約，刑斷全乖。科據有方，片涉相似。故且當譯，見意便
X39n0714_p0722b11║止。
X39n0714_p0722b12║示對翻中。初文，上通敘三藏。大論翻譯，華梵同有，
X39n0714_p0722b13║可得正翻；彼有此無，止可義譯。三藏名字，通是義
X39n0714_p0722b14║翻，故云「本無」。「度」即傳也。「律」下，正示今名。文明同異，
X39n0714_p0722b15║意如次釋。「當」即是對。
X39n0714_p0722b16║【疏】何以知耶？律者，法也，終始有義，於佛教中，可成此
X39n0714_p0722b17║義。故篇聚之設，三世同遵；適化乃殊，性戒常定。俗律
X39n0714_p0722b18║不爾，代有沿革。古用肉刑：墨、劓、宮、割、刖。故俗律云「刑
X39n0714_p0722b19║者，成也」，一毀其肉，終身永定，不可復也。今則笞、杖、徒、
X39n0714_p0722b20║流、死，用代古法。至於大辟，亦有重輕，轘裂、磔屍、梟首、
X39n0714_p0722b21║釁皷、夷及三族、戮通支黨。斯例甚眾，未可殫言。至於
X39n0714_p0722b22║五刑，比擬常定，通名法也。
X39n0714_p0722b23║徵同異中。初徵。「律」下，釋。又二，初明佛律。「終始有儀」，
X39n0714_p0722b24║謂軌範一定，無改異故。「三世同」者，「眾學」中云「佛觀
X39n0714_p0722c01║過去未來諸佛」，《婆論》解云「佛結五篇戒，皆觀三世」
X39n0714_p0722c02║等。「適化殊」者，隨宜度物，非一概也。「戒常定」者，稱業
X39n0714_p0722c03║制教，無二途也。上云「篇聚」，則遮性皆同；而下但云
X39n0714_p0722c04║「性戒」，此顯遮戒隨時，不無少異故。「俗」下，次顯俗律。
X39n0714_p0722c05║初二句標異。「古」下，引釋。古刑中。「墨」謂刻額涅之以
X39n0714_p0722c06║墨，「劓」即截鼻，「宮」謂男割其勢、女幽閉之，「割」即截耳，
X39n0714_p0722c07║「刖」謂斷足。此五通名「肉刑」。「故」下，釋名，可解。（此與《尚書》不同。
X39n0714_p0722c08║彼云「墨、劓、荊、宮、大辟」，彼荊即此刖足。彼無割刑，此無大辟。舊云此是秦法。）今刑中。「笞」即
X39n0714_p0722c09║鞭刑，「杖」即大笞，「徒」即徒役，「流」則移處，「死」即絞斬。上
X39n0714_p0722c10║通列五刑。「至」下，別示死刑。「大辟」音闢，法也。「轘裂」，上
X39n0714_p0722c11║音患，車裂尸也。「磔屍」謂張屍釘之。「梟首」，斬首懸之。
X39n0714_p0722c12║「釁皷」，殺人以血塗鼓。「三族」，《莊子》云：父族、母族、妻族。
X39n0714_p0722c13║（或云父子孫為三。）奏法一人有罪，夷及三族。「夷」、「戮」，並殺也。
X39n0714_p0722c14║「支黨」，內外親屬也。「斯」下，結上沿革，以顯全乖。「殫」，盡
X39n0714_p0722c15║也。「至」下，取古今皆五，以明片涉之義。
X39n0714_p0722c16║【疏】問：「佛教法定，可用律翻。括究教相，亦有不定。即四
X39n0714_p0722c17║重罪，犯如斬首，何故開懺、得秉羯磨？諸部見解，輕重
X39n0714_p0722c18║不倫，如何訓法，天常永定？」
X39n0714_p0722c19║舉俗難中。初二句牒前。「括」下，敘難。初約犯重開懺
X39n0714_p0722c20║難。謂斷頭既死，應當永擯，開懺秉法，還預淨僧，豈
X39n0714_p0722c21║是常定？二、約諸都異同難。且如《四分》重犯，前後皆
X39n0714_p0722c22║「夷」；佗部無重，同種但「吉」。既同律藏，輕重天乖，復非
X39n0714_p0722c23║永定，餘事準說。天道四時行，萬物生，不差其候，故
X39n0714_p0722c24║曰「天常」。
X39n0714_p0723a01║【疏】答：「重罪懺、擯，覆、露兩殊，法通開、閉，故有常準。斷頭
X39n0714_p0723a02║喻無聖分，秉法據本戒儀。適機見有重、輕，當部規模
X39n0714_p0723a03║不失。即斯量據，非法何邪？」
X39n0714_p0723a04║答有二。初六句答前難。「懺」、「𢷤」謂「露」者許懺，「覆」則滅
X39n0714_p0723a05║擯，開制有儀，明非不定。「斷頭無聖」，喻體無功；「秉法
X39n0714_p0723a06║據戒」，顯體全在。「適」下二句，答次難。上句明互望不
X39n0714_p0723a07║定，下句示各論還定。「適機」謂佛本設教。「見」即諸師
X39n0714_p0723a08║計情。「即」下，通結兩釋，還歸上義。
X39n0714_p0723a09║【疏】三、對名立教者。
X39n0714_p0723a10║【疏】問：「三藏得号偏從於『律』，餘二沒名，斯有何意？」
X39n0714_p0723a11║對名立教，釋中，初問。謂前有三名，獨標「毗尼」而入
X39n0714_p0723a12║三藏，餘二不列，故問以申之。
X39n0714_p0723a13║【疏】答：「律者，教也，能生行解。以大聖設教，具列行途，五
X39n0714_p0723a14║眾依資，奉持圓德，故名戒也。依戒剋翦，業惑斯亡，名
X39n0714_p0723a15║解脫也。是則因、果兩行，皆由教生，故偏舉教，用攝斯
X39n0714_p0723a16║二。若舉戒藏，互不相收。又戒是行，於教不顯故也。」
X39n0714_p0723a17║答中。先敘相生。初二句明毗尼在初。「以」下，明戒居
X39n0714_p0723a18║其次。「圓德」即目具戒，名出《了論》。「依」下，明木叉最後。
X39n0714_p0723a19║「是則」下，正答前問。初明偏從所以。「若」下，示餘二沒
X39n0714_p0723a20║名之意，有二：一、「不相收」，行果是別故；二、「不顯教」，二
X39n0714_p0723a21║皆所詮故。文且舉戒，木叉例說。
X39n0714_p0723a22║【疏】問：「若如此言，則半月說，應云『律藏』，何云『戒經』及『木
X39n0714_p0723a23║叉』耶？」
X39n0714_p0723a24║轉難中。「戒經」之語，徧在《戒本》；「木叉」之名，標下「序」首。
X39n0714_p0723b01║「律」既總收，何獨不舉？
X39n0714_p0723b02║【疏】答：「如上已解，須通玄意。三藏之說，經遠大歸。半月
X39n0714_p0723b03║常聞，偏被時眾；羅列罪目，即警行緣；何得舉教，其義
X39n0714_p0723b04║舒緩？依承脫縛，舉果動心，並是教詮，故通歸行。」
X39n0714_p0723b05║答中。初二句通示。指「如上」者，即教興中。「玄」，猶深也。
X39n0714_p0723b06║「三」下，正釋。初明三藏從教意。謂令久學識其大趣，
X39n0714_p0723b07║非同說戒即座警䇿，故云「經遠」等。「半」下，正答說戒
X39n0714_p0723b08║舉二名意，初明舉戒意。戒能成行，故云「行緣」。「依」下，
X39n0714_p0723b09║次明木叉意。戒文「舉果」，亦歸「警行」耳。問：「前序云『今
X39n0714_p0723b10║演毗尼法』，後序云『亦善說毗尼』，豈非舉教？」答：「前序
X39n0714_p0723b11║標教，以目《戒經》，後敘如來說廣，付屬流通，則非戒
X39n0714_p0723b12║師警勵之意。」
X39n0714_p0723b13║【疏】有人解云：「兩舉因、果，同目於教。」今解不爾，聖說不
X39n0714_p0723b14║徒，終有遠致，豈浮涉也？
X39n0714_p0723b15║指非中。先出古意。彼謂說戒，止是教詮，故以「因果」
X39n0714_p0723b16║皆為「目教」。「今」下，顯非。意在前答，故但略指。經舉因
X39n0714_p0723b17║果，警眾奉持，意在成行，故云「聖說」等。「浮涉」者，謂遊
X39n0714_p0723b18║閑也。
X39n0714_p0723b19║【律】四分戒本。
X39n0714_p0723b20║【疏】四、解今題目，就分為四：初、部類不同，二、前後差異，
X39n0714_p0723b21║三、正解名目，四、汎解諸本翻度所由。
X39n0714_p0723b22║解今題目，標列中。先明「部類」，乃彰此部之元由。次
X39n0714_p0723b23║明「前後」，為顯立題之來意。窮源體意，始可論「名」。不
X39n0714_p0723b24║敘「翻傳」，文從何得。四章次第，大略如斯。
X39n0714_p0723c01║【疏】就初，「四分」何時得名？乃是佛滅度後百年方有。因
X39n0714_p0723c02║此須為三門分別：一、明教本無分，二、明分之時節，三、
X39n0714_p0723c03║明見解有異。
X39n0714_p0723c04║初門，列章中。「百年有」者，五部同時，不唯「四分」，出《文
X39n0714_p0723c05║殊問經》。
X39n0714_p0723c06║【疏】初門，明教本無分。
X39n0714_p0723c07║釋中，初門。欲明弟子乖競支分，先敘如來立教本
X39n0714_p0723c08║意。
X39n0714_p0723c09║【疏】意以適緣授法，悟入為先，何有乖各輕重異見？故
X39n0714_p0723c10║《論》云「牟尼大聖主，悉斷一切見」等。
X39n0714_p0723c11║立教中，初正明。約義祥教，故云「意以」。「緣」即是機。此
X39n0714_p0723c12║明教門輕重，全自機差；佛意常融，寧存「異見」；月臨
X39n0714_p0723c13║眾水，可以喻焉。「故」下，引證，未詳何論。「牟尼」此翻寂
X39n0714_p0723c14║默，即釋尊名。見惑通三界，故云「一切見」。如來無明
X39n0714_p0723c15║究盡，豈有妄見乎？
X39n0714_p0723c16║【疏】雖復《涅槃》四重之法說為「偷蘭」，於五部僧互生是
X39n0714_p0723c17║非。又《方等》云「於五部中，學何毗尼」。斯但說有，不斥人
X39n0714_p0723c18║法。《大集》方云「滅後分五」，斯乃懸記，亦非本意。如世父
X39n0714_p0724a01║記子，後必分異。
X39n0714_p0724a02║次料。所引諸經明說，並佛在時說有五部，今言本
X39n0714_p0724a03║無異見，顯然相違，故須引決。初通二經。《涅槃》中，佛
X39n0714_p0724a04║說比丘盜佛物犯偷蘭，於五部僧不體佛意，互執
X39n0714_p0724a05║輕重。今通言「四重」，或可盜是四重之一。《方等》中，語
X39n0714_p0724a06║似問辭，撿文未獲。「斯」下，正通，謂上二文但通言有
X39n0714_p0724a07║五部，而不指斥人名及所分教。次《大集經》，委出六
X39n0714_p0724a08║部人法執見，故曰「方云」，如後具引。「懸記」謂如來在
X39n0714_p0724a09║日，記言後分，非教本異。舉喻可解。
X39n0714_p0724a10║【疏】何以知邪？一者，教主是一，無可對諍；二、百年已來，
X39n0714_p0724a11║師資傳化；三、時接利機，各體權實，雖聞異制，不相是
X39n0714_p0724a12║非。故但通為《八十誦律》大毗尼藏。
X39n0714_p0724a13║證成中。初句徵起。次列三義。上二約主，後一就機。
X39n0714_p0724a14║五師雖異，皆是躡跡相承，此亦「主一」義也。「體權實」
X39n0714_p0724a15║者，知佛權方引入實道。既知所歸，則於方便無所
X39n0714_p0724a16║乖諍，故云「雖聞」等。《義鈔》云：「彼各自念：『良由我等根
X39n0714_p0724a17║器不同，致令聖制輕重異耳。』」、「故但」下，結成。非唯佛
X39n0714_p0724a18║世，滅後百年，尚無乖異。「八十誦」者，即根本部。波離
X39n0714_p0724a19║結集，一夏九旬，八十番誦，故以為號。
X39n0714_p0724a20║【疏】二、明分相者，其相有四。
X39n0714_p0724a21║【疏】一者，二部。如《四分》中，初結集時，選五百人，餘不在
X39n0714_p0724a22║數，名為「大眾」。如《文殊問經》「根本二部」，謂「上座部」及「大
X39n0714_p0724a23║眾部」。如《西域傳》：二部所集，名有石窟，其所仍存。現今
X39n0714_p0724a24║中梵二部俱盛。
X39n0714_p0724b01║次時節中，二部。所出有四。初、即本律五百結集文。
X39n0714_p0724b02║初「五百人」即上座部，迦葉所撰耆年無學，故名「上
X39n0714_p0724b03║座」。「餘不在數」，即揀出之者，自興結集，人不計數，故
X39n0714_p0724b04║以為名。二、《文殊問經》，下文自引。三、《西域傳》，隋朝彥
X39n0714_p0724b05║琮撰。彼云：「竹林精舍西南六里許，南山陰大竹林
X39n0714_p0724b06║中大石室，是大迦葉結集處。又西行二十餘里，是
X39n0714_p0724b07║諸無學結集處。」文指二處明有「二部」。四、約傳聞以
X39n0714_p0724b08║證。
X39n0714_p0724b09║【疏】二者，五部。
X39n0714_p0724b10║【疏】若據緣本，其流「上座」，何以知耶？大迦葉波初秉宗
X39n0714_p0724b11║教，將事集法，簡練通德故。五百無學，《智論》千人，並是
X39n0714_p0724b12║釋門達化之士，故號斯侶名為「上座」。如《律》中說：「結後
X39n0714_p0724b13║召眾重述前法。時大眾曰：『佛是智人，立法須定，何得
X39n0714_p0724b14║開制？』迦葉告曰：『由是智人，制已更開，開已還制。』」自非
X39n0714_p0724b15║達化，何以明斯？故得任持三藏御世。如《部執》解，於佛
X39n0714_p0724b16║滅後夏竟涅槃。《大悲》、《智論》咸陳滅相。如《付法藏傳》說，
X39n0714_p0724b17║付法與阿難等。
X39n0714_p0724b18║次明五部。先敘異世五師者，欲顯派分有所因故。
X39n0714_p0724b19║初師中，初二句示本部。「何」下，明緣相。又四，初敘選
X39n0714_p0724b20║眾。「摩訶迦葉波」，此云大飲光氏。「秉」即是持。「通」謂六
X39n0714_p0724b21║通，「德」即學行。「《智論》千人」者，示不同故。言「達化」者，體
X39n0714_p0724b22║佛意故。「如」下，次引緣釋上達化。雖歎迦葉，意通大
X39n0714_p0724b23║眾。即五百結集中，迦葉結集三藏畢，有長老富那
X39n0714_p0724b24║奢，與五百比丘，至王舍城詰問，迦葉再條所集一
X39n0714_p0724c01║一答之，故云「結後」等。「時大眾」者，即富那奢問儉開
X39n0714_p0724c02║八事，迦葉答以豐時還制，乃發是問。「自非」等語，結
X39n0714_p0724c03║歎智能。「任持」謂力行正教，「御世」謂攝化群生。「如《部
X39n0714_p0724c04║執》」下，三、示滅相，即《十八部執論》。「佛滅夏竟涅槃」者，
X39n0714_p0724c05║準《義鈔》，五師住世各二十年，此即所見不同也。《大
X39n0714_p0724c06║悲經》，彼云「迦葉入涅槃時而作誓曰：願我滅後，以
X39n0714_p0724c07║神力加，令身衣不變，諸根亦然，乃至彌勒出世，令
X39n0714_p0724c08║我見彼共作三會（初會九十六億，二會九十四億，三會九十二億），乃至彌
X39n0714_p0724c09║勒將所度眾皆到其所。眾念迦葉身卑，遂踊身虗
X39n0714_p0724c10║空而作神變，現為大形充滿世界。眾見神力，除去
X39n0714_p0724c11║憍慢，成阿羅漢。尊者以己身火闍維其身」等，《智論》
X39n0714_p0724c12║大同。「如付」下，四、明傳法。彼明迦葉結集三藏弘持
X39n0714_p0724c13║法已，尋禮佛四塔（出家、成道、轉法輪、入涅槃），次入娑伽羅宮禮
X39n0714_p0724c14║佛牙塔。忉利天禮佛髮已，往別闍王。遇王晝𮄊，告
X39n0714_p0724c15║閽者畢，向雞足山。王與阿難追之，山自開闢，迦葉
X39n0714_p0724c16║在中，全身不散。王哭投地𧂐香欲焚，阿難曰：「迦葉
X39n0714_p0724c17║以定力持身，待於彌勒，不可闍維。」王遂迴駕，其山
X39n0714_p0724c18║復合。先「以法付阿難」等。
X39n0714_p0724c19║【疏】二師阿難，受法化世。如《付法藏傳》，恒水中流而取
X39n0714_p0724c20║滅度，分身四分，廣相如彼。
X39n0714_p0724c21║第二阿難。指彼「《傳》」者，彼明阿難聞竹林比丘誦法
X39n0714_p0724c22║句偈云：「若人生百歲，不見水老鶴，不如生一日，而
X39n0714_p0724c23║得覩見之。」阿難慘然云：「此非佛偈。佛偈云：『若人生
X39n0714_p0724c24║百歲，不解生滅法，不如生一日，而得解了之。』」阿難
X39n0714_p0725a01║還聞誦於前偈，歎曰：「我於世無用。」遂別闍王，亦值
X39n0714_p0725a02║王𮄊，即度恒河。王覺追之，半河方及。王請住世，阿
X39n0714_p0725a03║難默然。復度雪山五百仙人已。河變金地，即於此
X39n0714_p0725a04║處入風奮迅三昧。分身四分：一與闍王，二與毗舍
X39n0714_p0725a05║離王，三與婆竭龍王，四與帝釋。四處建塔。先以法
X39n0714_p0725a06║付商那。
X39n0714_p0725a07║【疏】三師未田提，四師商那和修，並是阿難親承資奉。
X39n0714_p0725a08║阿難將滅，以法通付二人。田提道洽罽賓，和修化在
X39n0714_p0725a09║中國，是則同時分地而王也。
X39n0714_p0725a10║三四二師中。先列示二名。「未田提」，「提」或為「地」，或云
X39n0714_p0725a11║「摩田底迦」，此翻「金地」，即恒河中度五百仙人，餘皆
X39n0714_p0725a12║先入滅，唯未田地被留傳法，往化罽賓國。「商那和
X39n0714_p0725a13║修」，亦云「舍那婆斯」，此云「胎衣」，曾施辟支佛衣，五百
X39n0714_p0725a14║世與衣俱生故。因至毱多所，坐其牀。弟子不識，起
X39n0714_p0725a15║慢。乃舉手空中，便下香乳如高山泉流。乃至次現
X39n0714_p0725a16║五百法門，毱多皆不識。自言：「我得七萬七千本生
X39n0714_p0725a17║諸經，八萬毗尼，八萬毗曇，汝皆不識。我若去者，法
X39n0714_p0725a18║門隨去。」諸弟子始知神異，悉得羅漢。法付毱多。「並」
X39n0714_p0725a19║下，次正敘傳法。「洽」猶徧也。「罽賓」即迦濕彌羅國，梵
X39n0714_p0725a20║音之異。此二並出阿難門下，布化同時，故文合敘。
X39n0714_p0725a21║【疏】五師優波毱多，和修所度，緣如《智度》，聲振遐邇，時
X39n0714_p0725a22║人號為無相好佛。
X39n0714_p0725a23║第五師。「優波」，或云「鄔波毱多」，或言「堀多」（毱，渠竹反），此云
X39n0714_p0725a24║「近護」。「緣」指《智論》，廣在《傳》文。所度夫婦得四果者，乃
X39n0714_p0725b01║下一籌，籌長四寸，滿丈六石室。人謂化行與佛無
X39n0714_p0725b02║殊，但無三十二相，故以為號。
X39n0714_p0725b03║【疏】前之五師，躡迹傳化，體權通道，故不分教。
X39n0714_p0725b04║示不分中。上二句指前，下二句結歎。師資相承，謂
X39n0714_p0725b05║之「躡迹」。若據未地、商那，乃是橫分並化。但由各王
X39n0714_p0725b06║一處，且言「異世」。若取傳法，唯是商那。據理但有二
X39n0714_p0725b07║十三師，《付法藏傳》委釋緣相，須者撿看。「體權」者，達
X39n0714_p0725b08║教所由生也；「通道」者，如教有所歸也。
X39n0714_p0725b09║【疏】二者，同世五師。時既澆漓，情見互起；雖通小聖，不
X39n0714_p0725b10║無利鈍。毱多受法，漸劣於師；和修舉手，莫委定相。致
X39n0714_p0725b11║使此五皆資心見，何得開通？縱而不問，遂分五部。
X39n0714_p0725b12║同世中。初文先敘時澆。由諸無學理解無殊，事見
X39n0714_p0725b13║尚異，故云「雖通」等。「毱」下，正明分派，又二。初敘師道
X39n0714_p0725b14║劣。即《付法傳》云：「和修現定，毱多不識。修云：『吾師阿
X39n0714_p0725b15║難得定，我不能知；我得定，汝不能知。』」等，故云「漸劣」。
X39n0714_p0725b16║「致」下，次明弟子乖競。「資」猶生也。「縱不問」者，或師任
X39n0714_p0725b17║弟子而不為決，或弟子自任而不啟問。文通兩釋，
X39n0714_p0725b18║隨意采之。
X39n0714_p0725b19║【疏】如《涅槃》說：「由此異想，朋黨相援，互相諍訟，皆悉悟
X39n0714_p0725b20║道。」又《大集》文云：「五部雖各別，不妨諸佛法界涅槃。」
X39n0714_p0725b21║次文。兩經竝約開會之意。《涅槃》，「異想」即是心見。「援」
X39n0714_p0725b22║即訓助。教行雖殊，理果不別，故云「悉悟」等。《大集》「涅
X39n0714_p0725b23║槃」而言「諸佛」者，簡二乘故；云「法界」者，簡偏真故。雖
X39n0714_p0725b24║履權乘，無非會大，涅槃一相，趣入萬途，故云「不妨」。
X39n0714_p0725c01║【疏】三、明十八部。
X39n0714_p0725c02║【疏】如古三藏流傅云：「五部初分二百年後。何者是邪？
X39n0714_p0725c03║薩婆多中出分四部，迦葉遺分出二部，彌沙塞中分
X39n0714_p0725c04║出一部。四百年後，僧祇部中分出六部。唯曇無德部
X39n0714_p0725c05║始終不分。」
X39n0714_p0725c06║十八部中。初「三藏傅」者，出首師《疏》。前明二百年於
X39n0714_p0725c07║三部中分十二部，後明四百年僧祇始分，共為十
X39n0714_p0725c08║八部。初云「五部」者，通舉全數也。望後僧祇，故曰「初
X39n0714_p0725c09║分」。「薩婆多中」出婆差部，婆差中又出三部：一、法上，
X39n0714_p0725c10║二名賢胄，三名六城（合本成五）。「迦葉遺出二」者：一、僧伽
X39n0714_p0725c11║提，二、淺摩提（本末合三）。「彌沙出一」者，名中間見（共本成二）。「僧
X39n0714_p0725c12║祇出六」：一、遺跡，二、彌沙，三、施設，四、毗陀，五、施羅，六、
X39n0714_p0725c13║上施羅（本末有七）。《四分》不分，文據在此。已上本末共十
X39n0714_p0725c14║八部。此中無「婆麤」，仍以僧祇在五部數。故使古師
X39n0714_p0725c15║以僧祇當婆麤。如《疏》後破。
X39n0714_p0725c16║【疏】又如《文殊問經》下卷《分別部品》云：「根本二部，從大
X39n0714_p0725c17║乘出。摩訶僧祇部，分別說有七。二者體毗履，分別有
X39n0714_p0725c18║十一。十八及本二，皆從大乘出，無是亦無非，我說未
X39n0714_p0725c19║來起。」廣如彼經，名相住處，不復引也。
X39n0714_p0725c20║《文殊問經》，初標示。「根本」下引經文，初二句引長行，
X39n0714_p0725c21║明二部所出。「從大乘」者，於一實道施方便故。彼云：
X39n0714_p0725c22║「文殊師利！根本二部從大乘出，從般若波羅蜜出。」
X39n0714_p0725c23║「摩訶」下，次引偈，示十八部所出。文有二偈，初一偈
X39n0714_p0725c24║示派別。「摩訶僧祇」，此云大眾，老少同集故（此即窟外大眾
X39n0714_p0726a01║部也。「僧祇」名通兩部，須約窟內、窟外以分）。「體毗履」，此云老宿，唯老宿人
X39n0714_p0726a02║共出故（即窟內上座部）。次一偈顯所出。「從大乘」者，以末從
X39n0714_p0726a03║本，無別異故。「無是非」者，《經》云：「佛告文殊師利：『未來
X39n0714_p0726a04║我弟子有二十部，能令住。二十部者，竝得四果。三
X39n0714_p0726a05║藏平等，無下中上。譬如海水味無有異，如人有二
X39n0714_p0726a06║十子。其實如來所說。』」懸記滅後，故云「未來起」。「廣如」
X39n0714_p0726a07║下，彼云「僧祇出七」者：一、執一語言（所執同僧祇故），二、出世
X39n0714_p0726a08║間語言（稱讚詞也），三、高拘黎柯（人姓），四、多聞（有多聞智），五、只底
X39n0714_p0726a09║舸（山名），六、東山，七、北山（上三皆居處）。「體毗履出十一」者：一、
X39n0714_p0726a10║一切語言（執三世有，可言說故），二、雪山（居處），三、犢子（人姓），四、法勝
X39n0714_p0726a11║（人名），五、賢（人名），六、一切所貴（人所重貴），七、芿（而證反，山名也），八、大不
X39n0714_p0726a12║可棄（人名），九、法護（人名），十、迦葉毗（人姓），十一、修妬路（所執計也）。
X39n0714_p0726a13║「名相住處」者，如注可見。
X39n0714_p0726a14║【疏】又如《十八部執論》，真諦所翻，隨出本疏三十餘帋，
X39n0714_p0726a15║一百一十六年後方出異執。極廣其致，閑暇可看。
X39n0714_p0726a16║《部執論》。「真諦」，陳時翻經三藏。所指「本疏」，其文已亡。
X39n0714_p0726a17║唐玄弉重翻，名《宗輪論》。《論》云「一百年後十六年，有
X39n0714_p0726a18║大國名波吒棃弗多羅，王名阿輸柯（即阿育王），王閻浮
X39n0714_p0726a19║提。如是時中，大眾破散」等。下文指廣，今為略引。彼
X39n0714_p0726a20║云：「初從大眾部出七部：一、一說，二、出世說，三、灰山
X39n0714_p0726a21║住，四、得多聞，五、分別說，六、支提山，七、北山。二從上
X39n0714_p0726a22║座部出十一：一、說一切有，二、雪山住，三、可住子弟
X39n0714_p0726a23║子，四、法上，五、賢乘，六、正量，七、密林住，八、正地，九、法
X39n0714_p0726a24║護，十、善歲，十一、說度。」（與前並同，但名或異，對之可見。）
X39n0714_p0726b01║【疏】四者，五百部。《智論》云「佛滅度後，五百異部聞畢竟
X39n0714_p0726b02║空，如刀傷心」等。
X39n0714_p0726b03║五百部。《智論》但有通數，不出人法名字。彼具云：「佛
X39n0714_p0726b04║法過五百歲後，各各分別，有五百部。乃至堅著語
X39n0714_p0726b05║言，聞說般若畢竟空，如刀傷心（不樂聞故）。」
X39n0714_p0726b06║【疏】問：「上列四種異執不同。既是一化所宗，俱會聖道，
X39n0714_p0726b07║何得更執？豈曰達人？」
X39n0714_p0726b08║問中。初二句牒前。「既」下，立難。「一化宗」者，師稟同故。
X39n0714_p0726b09║「俱會道」者，所證一故。「更」字平呼，互也。
X39n0714_p0726b10║【疏】答：「理本一也，悟有淺深，由機涉明昧，計有利鈍。故
X39n0714_p0726b11║入觀也，人法俱亡，及其出也，不無緣習。教約相動，隨
X39n0714_p0726b12║義以張；道據正理，分通會契。」
X39n0714_p0726b13║答中二。初約理解正答。「理本一」者，答上「會聖」。「悟淺
X39n0714_p0726b14║深」下，答上「更執」。「故」下，約觀行證成。「人」謂體析所觀，
X39n0714_p0726b15║「法」即反照能觀。病除藥去，故云「俱亡」。「緣習」謂心緣
X39n0714_p0726b16║舊習。入觀照理，理空故同；緣習隨事，事有故異。「教」
X39n0714_p0726b17║下，申教道所以。「教約相」者，有所示故。「動」猶興也。相
X39n0714_p0726b18║必有別，不可一致，故「隨義張」。「正理」即真空。離相無
X39n0714_p0726b19║二，隨門得入，故云「分通」。
X39n0714_p0726b20║【疏】「故《無量義》云：『法水一也，江河井池分其異耳。初說
X39n0714_p0726b21║四諦，本為聲聞，八萬諸天，發大道意。』用斯文證，何得
X39n0714_p0726b22║懷疑？」
X39n0714_p0726b23║引證中。「法水」喻理一，「江河」喻機差。「初說」等者，經中
X39n0714_p0726b24║顯示一異之相。彼續云「次說方等、摩訶般若、花嚴
X39n0714_p0726c01║海空，而百千比丘，無量人天，得須陀洹，乃至辟支」
X39n0714_p0726c02║等。「八萬」，《經》作「八億」。
X39n0714_p0726c03║【疏】三、明見解。
X39n0714_p0726c04║明見解中。次列六師，並《大集》文。
X39n0714_p0726c05║【疏】《大集》云：「夢㲲一段，後分為五。」「佛告長者：我滅度後，
X39n0714_p0726c06║有諸弟子，顛倒解義，及以說法，覆隱法藏，名『曇摩毱
X39n0714_p0726c07║多』。」此云「法正」，律名《四分》。凡解行法，先果後因。此就化
X39n0714_p0726c08║儀，說相明顯，故倒解之。如四諦法，苦初道後，覆彼常
X39n0714_p0726c09║途，因先義也。
X39n0714_p0726c10║初師中。初通敘諸計。「顛倒」下，正示初師。初總敘見
X39n0714_p0726c11║解、人、法、名號。「倒解」約自見，「倒說」約化他。「凡」下，別釋
X39n0714_p0726c12║見解，初二句標示。且舉「果因」，餘皆類此（有本作先因後果，誤）。
X39n0714_p0726c13║「此」下，正釋。謂是此師「化」物「儀」式。先示果相，後推其
X39n0714_p0726c14║因。苦集世間果因，滅道出世果因。若從次第，合云
X39n0714_p0726c15║集苦道滅。欲使知苦斷集，為滅修道，先解後修，教
X39n0714_p0726c16║行易識。若據四諦，本是佛說，而言「曇摩」者，佛作倒
X39n0714_p0726c17║說，本為隨宜，曇摩計此，用為常度故也。由倒解故，
X39n0714_p0726c18║即是「覆隱」。
X39n0714_p0726c19║【疏】二、彼《經》云：「受有三世及以內外，善能論議，破壞外
X39n0714_p0726c20║道說一切性悉得受戒，凡所難問，善能答對，名『薩婆
X39n0714_p0726c21║諦婆』。」此云「有」也，法名《十誦》。然異道所計「誅惡人畜、道
X39n0714_p0726c22║路女人陵皆無罪」，此部難言：「但殺得罪，何簡善惡？戒
X39n0714_p0726c23║出離因，要身器淨，非一切性悉得受故。」
X39n0714_p0726c24║次師中。先明見等，亦同上科。「受」即執計。「三世」約竪
X39n0714_p0727a01║論。「內外」就橫說，通收三界繫法。該上三世，五塵四
X39n0714_p0727a02║大，並有內外，即情非情二種世間。彼計諸法名字
X39n0714_p0727a03║是空，法體皆實。「然」下，別釋見解。引破外計，釋上善
X39n0714_p0727a04║能論議等。初破淫、殺揀境。外云：人畜善者，殺則有
X39n0714_p0727a05║罪；居家婦女，陵方有過。「此」下，難破，但破殺義，婬戒
X39n0714_p0727a06║類準。「戒」下，次破受戒不簡。彼計有情皆可受戒，雜
X39n0714_p0727a07║報淨穢，俱無所擇。前文已出外計，故此直破。
X39n0714_p0727a08║【疏】三者，《經》云：「說無有我及以受者，轉諸煩惱猶如死
X39n0714_p0727a09║屍，名『迦葉毗』。」此云重空觀，法名「解脫」。此有《戒本》，相同
X39n0714_p0727a10║《五分》。
X39n0714_p0727a11║第三中。「我」即所計倒本，「受」是能執妄情。凡謂實有，
X39n0714_p0727a12║遂生執著；我既本無，執將何附？下翻「重空」，義在此
X39n0714_p0727a13║也。「轉諸煩惱」者，顯觀功深，斷證易故，三界見思，故
X39n0714_p0727a14║云「諸」也。是可猒棄，故如「死屍」。「法名解脫」，良由於此。
X39n0714_p0727a15║下示「戒本」，廣律未傳。
X39n0714_p0727a16║【疏】四者，《經》云：「不作地相，水火風相，虗空識相，名『彌沙
X39n0714_p0727a17║塞』。」此云不著有無觀，法名《五分》。
X39n0714_p0727a18║第四中。「經」舉六大，攝盡世間色心等法。上四大通
X39n0714_p0727a19║內外色法，「識」即心法，「虗空」即非二法。不作六相者，
X39n0714_p0727a20║「不著有」也；存此六故，「不著無」也。下翻人名，正從此
X39n0714_p0727a21║義。
X39n0714_p0727a22║【疏】五者，「皆說有我，不說空相，猶如小兒，名『婆麤富羅』」。
X39n0714_p0727a23║此云著有行，不傳其法。
X39n0714_p0727a24║第五中。彼計「有我」，徧該五蘊等法，故云「皆說」。智非
X39n0714_p0727b01║深遠，故喻「小兒」。問：「此與外道何別？」答：「外道妄謂蘊
X39n0714_p0727b02║中別有神我。此約觀行，推㭊我蘊非一非異，知是
X39n0714_p0727b03║虗妄，計妄為有，可得悟道，故不同也。」問：「此與第二
X39n0714_p0727b04║師所見何異？」答：「引前比校，其異可見。」已上五師，得
X39n0714_p0727b05║名有三：初從解為名，下云「明慧卓朗，除邪倒」故；二
X39n0714_p0727b06║從計得名；後三從觀行為名。又小乘宗計不出四
X39n0714_p0727b07║門：初是空門，二、五即有門，第三雙亦，四即雙非。或
X39n0714_p0727b08║可總歸二宗：一、四皆空宗，二、三、五並有宗。
X39n0714_p0727b09║【疏】又云：「廣博徧覧五部經典，是故名曰『摩訶僧祇』。」此
X39n0714_p0727b10║云大眾，此有其律。
X39n0714_p0727b11║六、僧祇中。不偏一見，攝機斯足，故云「廣博」。懸觀五
X39n0714_p0727b12║計，集法無遺，故云「徧覽」。
X39n0714_p0727b13║【疏】問：「古師多謂『僧祗本律即婆麤富羅所執』，今如何
X39n0714_p0727b14║分？」答：「非敢苟分，《大集》明異。若合『婆麤』，文不應云『徧覽
X39n0714_p0727b15║五部』。」
X39n0714_p0727b16║初問中。「古師謂」者，如前已示。答中，初示所據。「若」下，
X39n0714_p0727b17║顯古違文。
X39n0714_p0727b18║【疏】問：「二部、五部同是後分，如何經讚唯在五部？」答：「二
X39n0714_p0727b19║部是本，義通五見，不慮後疑。五部支生，各懷異相，多
X39n0714_p0727b20║起靜競，恐不傳持，故偏牒五『不妨法界』。」
X39n0714_p0727b21║次問。經中但云「五部雖異，不妨諸佛法界涅槃」，不
X39n0714_p0727b22║言僧祇，故有此問。據經止有僧祇，而言「二部」者，欲
X39n0714_p0727b23║顯本部亦分，經中合讚故也。答中。上明本部不須
X39n0714_p0727b24║意，下示五部須意。
X39n0714_p0727c01║【疏】問：「如上所列，五部在初，僧祇應後，以徧覽故。」今解
X39n0714_p0727c02║云：「僧祇實先，滅後便有，以廣博故，通含五意，故是總
X39n0714_p0727c03║也。如上《經》說。」
X39n0714_p0727c04║第三問。以僧祇根本，理合在前，而《經》云「徧覽」，則顯
X39n0714_p0727c05║居後，故須通之。答中。古師執前三藏所傳，以僧祇
X39n0714_p0727c06║為五部，恐據「徧覽」之語謂是後分，故須問決。此中
X39n0714_p0727c07║不敘，故直標「今解」。初示次第。既云「廣博」，顯是根本。
X39n0714_p0727c08║「通含」總攝，故是徧覽。
X39n0714_p0727c09║【疏】二、明前後者。
X39n0714_p0727c10║【疏】問：「本文佛世所出，『四分』滅後方生，如何迴互，致斯
X39n0714_p0727c11║目也？」
X39n0714_p0727c12║前後中。敘問有二。據文但問現未迴互，約義更兼
X39n0714_p0727c13║師資顛倒。
X39n0714_p0727c14║【疏】答：「元佛制教，但云『戒本』，通被眾計，名濫彼此，故別
X39n0714_p0727c15║標『四分』，用約餘部。」
X39n0714_p0727c16║答中。以「戒本」名通，須用別目，簡別今宗。
X39n0714_p0727c17║【疏】問：「如向所解，但先『戒本』，後自取分，故倒乖儀，義亦
X39n0714_p0727c18║不可。」
X39n0714_p0727c19║難中。意謂必云「戒本四分」，自可揀故。
X39n0714_p0727c20║【疏】答：「開卷識宗，故須先示；『戒本』名通，義須後列。」
X39n0714_p0727c21║答意可解。
X39n0714_p0727c22║【疏】有解者云：「欲知戒本是何部律，故須題目，是《四分
X39n0714_p0727c23║律》家之戒本也。有斯異故，標題不同。」
X39n0714_p0727c24║他解。意取戒本出於廣部，故以部名標首，簡別餘
X39n0714_p0728a01║律。
X39n0714_p0728a02║【疏】三、正釋名目。
X39n0714_p0728a03║三正釋名。
X39n0714_p0728a04║【疏】言「四分」者，顯宗目也。
X39n0714_p0728a05║法題，別目中，初文。「顯宗目」者，五部、十八，並有戒律，
X39n0714_p0728a06║由此別知是今宗故。
X39n0714_p0728a07║【疏】佛滅百年，興斯名教。相傳云：「於上座部搜括博要，
X39n0714_p0728a08║契同己見者集為一部。四度傳文，盡所詮相，故云『四
X39n0714_p0728a09║分』。」
X39n0714_p0728a10║廣釋中，初科。上二句明時代，準《文殊問經》也。「相傳」
X39n0714_p0728a11║下，示所出。「四」下，顯名義。問：「他文皆言律藏殘缺，今
X39n0714_p0728a12║云『盡詮相』者？」答：「二意通之：一據自宗已盡，二梵本
X39n0714_p0728a13║元備，傳度致缺，如《業疏》云『于闐有本，約可百卷』是
X39n0714_p0728a14║也。」
X39n0714_p0728a15║【疏】此據說之所至，非義判也。故二十犍度離分三分，
X39n0714_p0728a16║可是義開邪？
X39n0714_p0728a17║次科。恐謂同世章疏科釋為四，故此遮之。由結集
X39n0714_p0728a18║時，隨至一節未終而罷，如是四番，一部方畢，故云
X39n0714_p0728a19║「此據」等也。「故」下，引據。律中二十犍度，《受戒》、《說戒》二
X39n0714_p0728a20║犍度，在第二分尼律後；《安居》下十六犍度，自為第
X39n0714_p0728a21║三分；《房舍》、《雜法》二犍度，在第四分初。據此散落，無
X39n0714_p0728a22║有分齊，驗非義判，故云「可是」等。（有除「三分」及「是」字，非也。）
X39n0714_p0728a23║【疏】又如本結未分，為八十誦，一夏之功也。五分、十誦，
X39n0714_p0728a24║其例眾矣。
X39n0714_p0728b01║舉例中。初根本部，波離一夏誦出，逐座為目，誦數
X39n0714_p0728b02║仍多。《五》、《十》二律，亦據說所至處，皆約誦數為名，足
X39n0714_p0728b03║成今例。
X39n0714_p0728b04║【疏】言「戒本」者，顯教體也。
X39n0714_p0728b05║通目中。初云「教體」者，「戒」即所詮體，「本」乃能詮體。
X39n0714_p0728b06║【疏】戒者，禁也，警也，即眾行之所因；本者，根也，從也，能
X39n0714_p0728b07║生成於道務，此「戒為道本」也。又云「戒為行本」，世出世
X39n0714_p0728b08║行並依承之。又云「戒為教本」，一部廣律，止解戒行之
X39n0714_p0728b09║文，計應名「律本」，今舉行目教也。又云「戒為說本」，在座
X39n0714_p0728b10║誡勸，有所依承，文云「半月說，戒經中來」也，豈不以所
X39n0714_p0728b11║說為傳者之本也？又云「聽者以說為本」，耳聽心納，尋
X39n0714_p0728b12║說生行。如是廣之。
X39n0714_p0728b13║廣釋中。五義：前二約所詮法，後三就能詮文。初義
X39n0714_p0728b14║以因望果，故言「道本」；次義唯就因論，故云「行本」；三
X39n0714_p0728b15║約能詮對所詮；四即能說望所說；五即能聽望能
X39n0714_p0728b16║說。對文可見。「如」下結指。
X39n0714_p0728b17║【律】出曇無德（唐言「法護」）部律。
X39n0714_p0728b18║【疏】「出曇無德部律」者，舉其人也。
X39n0714_p0728b19║次釋人號。
X39n0714_p0728b20║【疏】前列「四分」，乃異他本。雖且分目，不無相濫，故重舉
X39n0714_p0728b21║人，永除疑執。
X39n0714_p0728b22║標意中。「不無相濫」者，猶慮他宗亦以「四分」為目故。
X39n0714_p0728b23║【疏】梵音「曇無德」、「曇摩德」與「毱多」，傳有訛僻。唐言「度之」，
X39n0714_p0728b24║同云「法正」，謂法正律主，明慧卓朗，除邪倒也。又言「法
X39n0714_p0728c01║護」者，能興建正法，不墜於時，即十八部中「法護部」是
X39n0714_p0728c02║也。又言「法鏡」者，能照達萬法也。
X39n0714_p0728c03║翻名中。初列梵號。「唐」下，翻華言，三釋如文。總諸梵
X39n0714_p0728c04║號，故曰「同云」。次指「十八部」者，即上座部中第九部
X39n0714_p0728c05║也。或云「法藏」、「法密」，隨義不同。
X39n0714_p0728c06║【疏】古人依《大集》中「倒解義」翻，此述其見，非翻名也。
X39n0714_p0728c07║點古中。彼按經中「顛倒解義」，用翻彼名，故須指破。
X39n0714_p0728c08║【疏】四、解諸部東傳所由。
X39n0714_p0728c09║四、解諸部中。正示今宗，因出他部，正顯《戒本》，因敘
X39n0714_p0728c10║廣律。
X39n0714_p0728c11║【疏】此門據行，微似賖遲，而於教本，最是急要。若不標
X39n0714_p0728c12║舉，疑偽假生。戒行所詮，無宜不曉。縱是佛說，猶有憲
X39n0714_p0728c13║章，況非究竟，豈妄承奉？讀者得意，不用計文。今後所
X39n0714_p0728c14║列，時代為次。
X39n0714_p0728c15║敘意中，四。初敘緩急。「賖遲」，猶緩慢也。在行雖緩，於
X39n0714_p0728c16║教則急。「若不」下，次顯須知。古藏錄中，或無翻傳朝
X39n0714_p0728c17║代人名，則入「疑」、「偽」二錄，意謂不示翻傳，將令後世
X39n0714_p0728c18║謂非正譯。情由此起，教曰「假生」。教本詮行，行依教
X39n0714_p0729a01║立，教源不曉，行亦浮濫，故云「戒行」等。「縱」下，舉況。「憲
X39n0714_p0729a02║章」，即律廣文。雖並佛說，不無繁演，雖非究竟，義須
X39n0714_p0729a03║承奉。「讀」下，屬付。「今」下，標舉。
X39n0714_p0729a04║【疏】自漢明夜夢之始，迦竺傳法已來，草創鎡基，未遑
X39n0714_p0729a05║具體，眾分道俗，無受歸戒。年過二百，至魏齊帝嘉平
X39n0714_p0729a06║年中，有天竺沙門曇摩迦羅，魏言「法時」，出《僧祇戒心》，
X39n0714_p0729a07║方立大僧羯磨受戒。至高貴鄉公正元元年，有安息
X39n0714_p0729a08║國沙門曇諦，出《曇無德部羯磨》。斯二部初在洛陽，是
X39n0714_p0729a09║謂戒律之先也。餘如《鈔》說。
X39n0714_p0729a10║列示中。初文先敘本緣。「漢明」即後漢第二主明帝。
X39n0714_p0729a11║永平五年，夜夢金人項有光明，飛行而至，且問群
X39n0714_p0729a12║臣，奏言「西竺佛法將流此土」，乃遣使往逆也。「迦」即
X39n0714_p0729a13║迦葉摩騰，「竺」即竺法蘭，竝中天竺人。同契遊化，齎
X39n0714_p0729a14║白㲲像及梵夾經至月支，與漢使相遇，同歸漢地。
X39n0714_p0729a15║「草創」言其初始，「鎡基」取其未備。「鎡」即耒耟（上盧對，下音似），
X39n0714_p0729a16║治田具也；「基」即田地（《孟子》云：「雖有滋基，不如待時。」）。「眾分道俗」，釋上
X39n0714_p0729a17║「草創」；「無受歸戒」，釋上「未遑」。「年」下，正敘二部之始。初
X39n0714_p0729a18║明《僧祇》。「魏」即曹魏，齊帝當第四主。「迦羅」或云柯羅。
X39n0714_p0729a19║「戒心」即戒本，居中統要，故喻心焉。若據迦羅行受，
X39n0714_p0729a20║初依《四分羯磨》，出《僧祇戒心》，是則兼通二律。但出
X39n0714_p0729a21║《羯磨》在於曇諦，故以《四分》推於諦耳。「至」下，次明《四
X39n0714_p0729a22║分》。「高貴鄉公」即魏第五主廢帝之號。「曇諦」未詳華
X39n0714_p0729a23║語，傳云亦善律學，正元中來遊洛陽，出《四分羯磨》。
X39n0714_p0729a24║《迦羅傳》云「請胡僧出羯磨」者，即指諦也。準知迦羅
X39n0714_p0729b01║行受，曇諦譯文。若據藏中，有《僧鎧羯磨》，曹魏時翻，
X39n0714_p0729b02║但時不見用，故所不明。「斯」下，結示二部。《僧祇》始有
X39n0714_p0729b03║《戒心》，《四分》但傳《羯磨》，未有廣律。「洛陽」即今西京。下
X39n0714_p0729b04║指「《事鈔》」，見《釋相篇》。
X39n0714_p0729b05║【疏】《十誦律》者，有天竺僧弗若多羅，秦言「功德華」，以秦
X39n0714_p0729b06║弘始六年誦出本文，什公為譯，三分獲二，遇患而卒。
X39n0714_p0729b07║晉廬山沙門釋慧遠致書羅什，令續其翻。時有西域
X39n0714_p0729b08║僧曇摩流支，秦言「法樂」，什與通譯，方訖其部。俄屬什
X39n0714_p0729b09║化，未獲刪定。至弘始八年，西域僧卑摩羅叉，晉言「無
X39n0714_p0729b10║垢眼」，遊至壽春石㵎寺，又續出受法，名為《善誦》，部文
X39n0714_p0729b11║都訖。但其文繁重，頗懷疎質，故什公臨終恨言遺世。
X39n0714_p0729b12║《十誦》。凡經三譯，一部方全。先明初譯。「多羅」，罽賓國
X39n0714_p0729b13║人，姚秦時至此土。弘始六年十月七日，秦主請誦
X39n0714_p0729b14║出梵本，什公譯之。未終，多羅奄逝，故言「遇患卒」也。
X39n0714_p0729b15║「晉」下，次明續翻。遠師棲止廬岳三十餘年，《傳》中多
X39n0714_p0729b16║有同名，故以處簡之。遠聞多羅入滅，常慨未備，及
X39n0714_p0729b17║流支入秦，乃遣弟子曇邕致書請什公更出餘分。
X39n0714_p0729b18║「羅什」具云「鳩摩羅什」，此云「童壽」，天竺人，弘始三年
X39n0714_p0729b19║至長安，秦主禮為國師，廣有翻譯，盛行于世。「流支」，
X39n0714_p0729b20║西域人，以律學馳名。弘始七年至此土，遠亦遣書
X39n0714_p0729b21║辟請，遂與什共譯。部文已畢，成五十七卷。「至」下，三、
X39n0714_p0729b22║明後翻。「卑摩」，罽賓國人，先在龜茲（「龜」音丘，「茲」音茲），弘闡律
X39n0714_p0729b23║藏，後至長安，與什相遇，乃講《十誦》，又出《善誦》四卷，
X39n0714_p0729b24║共上成六十一卷。「壽春」，長安坊名。「石磵」乃坊中寺
X39n0714_p0729c01║號。「但」下，示翻傳文體。「什公恨言」者，臨終告眾曰：「自
X39n0714_p0729c02║以昧闇，謬充傳譯，凡所出經論三百餘卷。唯《十誦》
X39n0714_p0729c03║一部，未及芟夷，在其本旨，必無差。」（「芟夷」謂刪治，「芟」音衫。）
X39n0714_p0729c04║【疏】《四分律》者，罽賓沙門佛陀耶舍，秦言「覺明」，以弘始
X39n0714_p0729c05║十二年誦出本文，涼州沙門竺佛念譯，釋道含筆受，
X39n0714_p0729c06║與《長含》同翻。其人樂廣，故文辭頗富。
X39n0714_p0729c07║《四分》中。「耶舍」，罽賓人，後遊化至姑臧，什師勸秦主
X39n0714_p0729c08║迎之。及至長安，別立新省於逍遙園，四事豐待，並
X39n0714_p0729c09║皆不受，時至分衛一食而已。為人髭赤，善解《婆沙》，
X39n0714_p0729c10║時人號為「赤髭毗婆沙」。十二年共竺念譯《四分律》、
X39n0714_p0729c11║《長阿含經》。十五年解座，尋返西國。「竺佛念」，涼朝人，
X39n0714_p0729c12║內外該博，當時譯場，咸所推許。「道含」，傳云亦學解
X39n0714_p0729c13║有功，生年姓氏，莫得而知。「譯」謂以華翻梵，「筆受」即
X39n0714_p0729c14║錄語成文。「其人」者，雖三人共翻，而文推筆受。本四
X39n0714_p0729c15║十五卷，今為六十卷。
X39n0714_p0729c16║【疏】《僧祇律》者，有平陽沙門釋法顯，遠遊大夏，具寫本
X39n0714_p0729c17║文，齎還晉地。以安帝義熙十四年，就迦維那國僧佛
X39n0714_p0729c18║陀䟦陀羅，晉言「覺賢」，於楊都道場寺，與《華嚴》同譯。故
X39n0714_p0729c19║要約精美，不負傳通。
X39n0714_p0729c20║《僧祇》。「法顯」，平陽人，東晉隆安中，往西國求經律。至
X39n0714_p0729c21║中天竺，得《僧祇律》、《泥洹》等經。凡三年學胡書胡語，
X39n0714_p0729c22║躬寫還晉地。「安帝」即東晉第十主。「迦維那」，即中印
X39n0714_p0729c23║國名。「䟦陀」以禪律馳名，附舶泛海，至長安，抵楊都
X39n0714_p0729c24║（即今昇州），與法業、慧嚴譯《華嚴經》。顯獲梵本，就請同譯，
X39n0714_p0730a01║成四十卷。
X39n0714_p0730a02║【疏】《五分律》者，梵本法顯持來，有罽賓僧佛陀什，宋云
X39n0714_p0730a03║「覺壽」，以景平元年，於楊州龍光寺譯，沙門釋道生、慧
X39n0714_p0730a04║嚴等筆受。故四部之文，無越斯律，名不虗稱，見重於
X39n0714_p0730a05║今。但弘通蓋寡，可用長歎！
X39n0714_p0730a06║《五分》，亦法顯持還，未譯而亡。京邑諸僧聞陀什善
X39n0714_p0730a07║通此律，故請出之。「陀什」宋景平元年至楊州，即此
X39n0714_p0730a08║年與于闐僧智勝共譯。「生、嚴」二師，並羅什弟子。「故」
X39n0714_p0730a09║下，示文。上四句推勝，下二句傷歎。此方四律，獨《五
X39n0714_p0730a10║分》罕傳，故云「弘通寡」也。
X39n0714_p0730a11║
X39n0714_p0730a12║四分律含注戒本疏行宗記一上之一
X39n0714_p0730a13║
X39n0714_p0730a14║
X39n0714_p0730a15║
X39n0714_p0730a16║四分律含注戒本疏行宗記一上之二
X39n0714_p0730a17║
X39n0714_p0730a18║【疏】自上已來，略於文前開示標相。今次就文，義張三
X39n0714_p0730a19║位。
X39n0714_p0730a20║結前中。「標相」者，「標」即教詮，「相」即前四章「總別門」中
X39n0714_p0730a21║所明之義。「今」下，標後。
X39n0714_p0730a22║【疏】初從「稽首禮諸佛」下一段偈，明法正無學，將傳行
X39n0714_p0730a23║教，光被於時。但為末代鈍機，情多狡詐，謂是別懷，未
X39n0714_p0730a24║能師奉；故先歸敬，歎戒功能，勸以奉行，名廣略二教
X39n0714_p0730b01║總序。興致已彰，正宗宜顯，故次第二，從「和合僧集」下
X39n0714_p0730b02║至「當於中學」來，名廣略二教別序、正、流通，盛開持犯
X39n0714_p0730b03║諸通塞行。別行已成，眾德圓滿，後當流演，顯無窮之
X39n0714_p0730b04║相，是以第三「明人能護戒」下，總舉兩教勸修弘益。
X39n0714_p0730b05║總判中，初明序分。「狡」，猾。「詐」，諂。謂多猜疑，無淳信也。
X39n0714_p0730b06║「別懷」者，下釋「歸」意云：「謂妄意言，不承宗緒。」、「故先歸
X39n0714_p0730b07║敬」者，即初一偈。「歎戒功」者，即次一偈。「勸奉行」者，即
X39n0714_p0730b08║「欲除」下諸偈也。正宗中，廣、略二教各有序、正、流通，
X39n0714_p0730b09║故云「別」也。合此二教，總為正宗。「序」與「流通」皆言「總」
X39n0714_p0730b10║者，竝望二教各有三分為言。「通塞」即開遮。持犯開
X39n0714_p0730b11║遮，通該廣、略，總收諸戒。流通中，云「別行」者，躡前正
X39n0714_p0730b12║宗廣略不同，又二教中行相各異故。遵奉二教，道
X39n0714_p0730b13║業內著，美望外彰，故云「眾德滿」也。
X39n0714_p0730b14║【疏】就前二序，三種分別：一、名；二、意；三、前後也。
X39n0714_p0730b15║【疏】就初名分，有四種異。一、約人異：前偈法正所撰；「和
X39n0714_p0730b16║合」已下，如來布教。二、對時異：前偈未來百年；正序如
X39n0714_p0730b17║來初化。三、總別異：前偈法正一宗；「和合」通五百部。四、
X39n0714_p0730b18║就義異：前是勸信；後是所傳發起序也。
X39n0714_p0730b19║序分，初科，立名中。「四異」皆云「名」者：一、法正、如來，從
X39n0714_p0730b20║人名也；二、未來、現在，對時名也；三、前別、後總，就宗
X39n0714_p0730b21║名也；第四例同諸經，名義可解。
X39n0714_p0730b22║【疏】二、建意不同。若據當時敷化，各唯一意。如來正序，
X39n0714_p0730b23║不慮不行，何有勸信？止是發起之由。不妨勸信敘己
X39n0714_p0730b24║集結，義兼發起。據後引成，非是臆說，是則發起亦通
X39n0714_p0730c01║勸信。
X39n0714_p0730c02║建意中。初明別意。文中但敘佛不須勸，則顯法正
X39n0714_p0730c03║不勞發起，以教興佛世，正但傳弘，止須加勸。此彰
X39n0714_p0730c04║二序各專一意。「不妨」下，次示互通。前敘結集，意發
X39n0714_p0730c05║正宗；後引佛序，意在證信。言「引成」者，謂引佛序成
X39n0714_p0730c06║正宗故。
X39n0714_p0730c07║【疏】三、明前後者。問：「發起之序，興在於前，今何後列？」答：
X39n0714_p0730c08║「若致在初，有兩非便：一、彰廣序隔於正宗，不相隣接，
X39n0714_p0730c09║發起非便；二、彰勸信本意不具，謂唯勸宗，不勸廣序。
X39n0714_p0730c10║今總居先，二種都便，反上解取。」
X39n0714_p0730c11║前後中。約時不次非理為問。答中，「兩非便」者，初據
X39n0714_p0730c12║發起非便，後即勸信非便。「反上解」者，一彰不隔，二
X39n0714_p0730c13║得皆勸，故云「都便」。
X39n0714_p0730c14║【疏】就初序文，分為四節。前有半偈，明將演正法，濁世
X39n0714_p0730c15║障多，恐有留難，故歸敬三寶，稟承加護；二有半偈，歸
X39n0714_p0730c16║敬本意，令法久住；三、「戒如海」下九偈，廣列戒之體相，
X39n0714_p0730c17║呈露時心，勸以奉持；四、「世間」下，明教行攝持、功不虗
X39n0714_p0730c18║義。
X39n0714_p0731a01║四節判中，總分。偈文，四句為「一偈」，二句為「半偈」，一
X39n0714_p0731a02║句但云「句」耳。自下分文皆爾。
X39n0714_p0731a03║【律】稽首禮諸佛，及法比丘僧。
X39n0714_p0731a04║【疏】就初文中，義文分二：初釋三寶，後解歸意。
X39n0714_p0731a05║【疏】且夫三寶，三緣不同。初名義者，自可如常，不學不
X39n0714_p0731a06║知，故須略引。
X39n0714_p0731a07║初半偈，略示中。初科為二。初示境別，「緣」，即境也。「初」
X39n0714_p0731a08║下，次敘名義，顯今須釋。
X39n0714_p0731a09║【疏】言「佛」者，梵云「佛陀」，或云「浮陀」、「佛駄」、「步他」、「浮圖」、「浮頭」，
X39n0714_p0731a10║蓋傳音之訛耳。此無其人，以義翻之，名為「覺者」。具二
X39n0714_p0731a11║義故：言「覺察」者，對煩惱障，四住如賊，唯聖覺知；言「覺
X39n0714_p0731a12║悟」者，對所知障，無明如睡，唯聖獨悟。無明有二：一、迷
X39n0714_p0731a13║事無明，善覺三趣；二、迷理無明，覺法實性。通而獨悟，
X39n0714_p0731a14║並名為「覺」。
X39n0714_p0731a15║釋佛為二，初翻名。梵名有七，或云「沒陀」，或下加「耶」
X39n0714_p0731a16║字。「具」下，次釋義。「覺察」義中，「煩惱障」不出十支，總為
X39n0714_p0731a17║見思。三界見惑，麤故易斷，合為一住；三界思惑，微
X39n0714_p0731a18║細難破，離之為三：故為「四住」。此障凡夫不覺，二乘
X39n0714_p0731a19║同斷。「覺悟」義中，「無明」一住，通號無明，別分事理。初、
X39n0714_p0731a20║「迷事」者，障俗諦故。世出世法，唯佛通達，名「如量智」，
X39n0714_p0731a21║故能開覺一切眾生。故云「三趣」，謂人、非人、畜，總收
X39n0714_p0731a22║六道，竝是所覺，此謂「覺他」也。二、「迷理」者，障真諦故。
X39n0714_p0731a23║法性真理，唯佛盡證，境智相冥，名「如理智」，此即「自
X39n0714_p0731a24║覺」也。然此二覺，二乘不覺，菩薩分覺。後二句總結。
X39n0714_p0731b01║「通而獨悟」，唯局果人，此即覺行滿足也。《佛地論》云：
X39n0714_p0731b02║「具一切智、一切種智（二智對《疏》二覺），離煩惱障及所知障
X39n0714_p0731b03║（對《疏》二障）。於一切法，一切種相（真俗二諦），能自開覺，亦能開
X39n0714_p0731b04║覺一切有情（自他二利），如夢睡覺，如蓮花開（夢喻迷事，蓮喻迷理）。
X39n0714_p0731b05║故名為『佛』（揀因人也）。」更欲委辨，非宗且略。
X39n0714_p0731b06║【疏】所言「法」者，此土方言，大夏梵音即云「達磨」，或云「曇
X39n0714_p0731b07║無」、「曇摩」之異傳耳，未解「聲明」，故言多僻。「法」有二義：一、
X39n0714_p0731b08║自體解「法」，如三聚等；二、軌模解「法」。今據後義。至聖演
X39n0714_p0731b09║教，意在成行。如車從轍，如器從模，法非目覩，以喻成
X39n0714_p0731b10║也。又如行必從道，道不從人。道即行之所依法式，無
X39n0714_p0731b11║越此也。
X39n0714_p0731b12║釋法中。初示華梵。西國有「聲明論」，辨定語音訛正。
X39n0714_p0731b13║今指翻傳之人，未善彼論，故所出不同。「法」下，釋義。
X39n0714_p0731b14║初、言「三聚」者，一、色，二、心，三、非色非心。此三體性差
X39n0714_p0731b15║別，不相混濫，故云「自體」。次義如文自顯。初標示，「至」
X39n0714_p0731b16║下，喻釋。又二：初、約車器喻，二、取道路喻，釋成「軌模」
X39n0714_p0731b17║義也。並上二句立喻，下二句對合。
X39n0714_p0731b18║【疏】「僧」者天音，具云「僧伽」。此無其人，以相翻之，號為「眾」
X39n0714_p0731b19║也。或有舊解，言「和合眾」，即體相為名。言斯等人同具
X39n0714_p0731b20║六和，四人非一，崇成眾法故也。然諸經中，但單「眾」翻，
X39n0714_p0731b21║不兼體說。廣如《羯磨疏》解。
X39n0714_p0731b22║釋僧中。初翻名。單就「相」翻，是今正譯。「或」下，出古解。
X39n0714_p0731b23║初翻名，和合是「體」，眾即是「相」。「言」下，釋義。「具六和」者，
X39n0714_p0731b24║釋上「體」也；「四人」者，釋上「相」也；「成眾法」者，辨一切羯
X39n0714_p0731c01║磨也。「然」下，指歸正義。「《羯磨疏》」中但取「眾」翻，廣有廢
X39n0714_p0731c02║立，不復繁引。
X39n0714_p0731c03║【疏】此三益世，近拔三有，遠清二死。希世獨達，可重名
X39n0714_p0731c04║「寶」。故《寶性論》喻分六義：一、希有義，世寶貧窮所無，三
X39n0714_p0731c05║寶薄福不遇；二、離垢義，世寶體無瑕穢，三寶絕離諸
X39n0714_p0731c06║漏；三、勢力義，世寶除貧去毒，三寶六通難思；四、莊嚴
X39n0714_p0731c07║義，世寶嚴身令好，三寶能嚴法身；五、最勝義，世寶諸
X39n0714_p0731c08║物中勝，三寶諸有無上；六、不改義，世寶鍊磨不變，三
X39n0714_p0731c09║寶八法不動。上雖六解，同舉喻成，覈其「寶」字，同訓珍
X39n0714_p0731c10║美，如常所引。
X39n0714_p0731c11║通名中，二。初約義略釋。上三句顯益。「近遠」二字，必
X39n0714_p0731c12║對因果。「二死」者，一曰分段，三乘共亡；二曰變易，唯
X39n0714_p0731c13║佛永盡。「希」下一句結名。「希世」者，世間無故。「獨達」者，
X39n0714_p0731c14║超諸有故。「故」下，引文廣釋。今用四種三寶，對此六
X39n0714_p0731c15║義。初義通四。住持，無信不遇；化相，無緣不遇，舍衛
X39n0714_p0731c16║三億，可以明之；理體局聖，凡愚不遇；一體，二乘不
X39n0714_p0731c17║遇。第二義中，唯約理寶。《歸敬儀》云：「住持三寶，體是
X39n0714_p0731c18║有為，具足漏染。」又云：「化相體是無常，四相所遷，滅
X39n0714_p0731c19║過千載，但可追遠，用增翹敬。」據後一體，在迷隨染。
X39n0714_p0731c20║故此三種，皆無此義。第三喻中，六通在人，唯對化
X39n0714_p0731c21║相。神境、他心、天眼、天耳、宿命、漏盡，六皆明徹，總號
X39n0714_p0731c22║為「通」。「毒」謂苦惱，下云寶能現除貧苦，與此頗同。第
X39n0714_p0731c23║四通四。住持、化相，能發信仰；理體、一體，可以修證：
X39n0714_p0731c24║皆是「嚴身」。第五亦通四。餘三易解。住持佛法，雖是
X39n0714_p0732a01║世物，莫不表示法身功用無極。《儀》云：「金木石土，體
X39n0714_p0732a02║是非情，以造像故，敬毀之人，自獲罪福。」故知此寶，
X39n0714_p0732a03║得名「無上」。法亦準同。剃染之僧，為世福田，人天中
X39n0714_p0732a04║勝。破戒惡行，猶過外俗，況餘持奉，其勝可知。第六
X39n0714_p0732a05║唯局理寶。《儀》云：「此之三寶，常住於世，不為世法之
X39n0714_p0732a06║所陵慢。」一體雖常，然就迷邊，隨緣流變；餘二無常，
X39n0714_p0732a07║非所論矣。「八法」者，《智論》云：衰利毀譽，稱譏苦樂，四
X39n0714_p0732a08║違四順，能動物情，名為「八風」。理寶人法，皆是出世
X39n0714_p0732a09║無漏聖道，不為八法之所動故。「上」下，總結。
X39n0714_p0732a10║【疏】就三寶中，重分四別：一、舉眾相；二、明本末；三、分次
X39n0714_p0732a11║第；四、敘功用。
X39n0714_p0732a12║重分中。前但釋名，名通四位，故開義門，料簡顯別，
X39n0714_p0732a13║故云「重」也。
X39n0714_p0732a14║【疏】初眾相中，有四種三寶。
X39n0714_p0732a15║眾相中。他宗皆闕理寶，四位分別，獨出今疏。
X39n0714_p0732a16║【疏】一、理體者，如五分法身為佛寶，滅理無為是法寶，
X39n0714_p0732a17║聲聞學、無學功德是僧寶。二、化相者，如釋迦道王三
X39n0714_p0732a18║千為佛寶，演布諦教為法寶，拘隣等五為僧寶。三、住
X39n0714_p0732a19║持者，形像塔廟為佛寶，紙素所傳為法寶，戒法儀相
X39n0714_p0732a20║為僧寶。四、一體者，如常所論，唯約心體，義分三相，如
X39n0714_p0732a21║《涅槃》說三寶同性等。
X39n0714_p0732a22║初明理寶，文出《多論》。「五分」者，戒、定、慧，從因受名，解
X39n0714_p0732a23║脫、解脫知見，從果彰號。由慧斷惑，惑無之處，名解
X39n0714_p0732a24║脫。出纏破障，反照觀心，名解脫知見。「滅理」，四諦、滅
X39n0714_p0732b01║諦、涅槃。「學、無學」者，初果已去，同見真諦，名理和僧。
X39n0714_p0732b02║然此理寶，亦即同體，但望佛、僧證理邊為別。故《多
X39n0714_p0732b03║論》云：「佛亦是法，法亦是佛，僧亦是法。止是一法，相
X39n0714_p0732b04║有差別，故分三寶。」化相中。「三千」者，所化之境。「諦教」
X39n0714_p0732b05║即四諦，法門雖多，而以首者言之。又四諦統攝凡
X39n0714_p0732b06║聖因果，大小教門，廣略異宜，無出此四。「拘鄰」此云
X39n0714_p0732b07║「本際」，即鹿苑中初度五人：首曰拘隣，即憍陳如也，
X39n0714_p0732b08║二曰頞陛，三曰䟦提，四曰十力迦葉，五曰摩訶拘
X39n0714_p0732b09║利。住持中。「戒法」是僧體。「儀相」即削染也。一體中。「如
X39n0714_p0732b10║常論」者，即指經論之宗。「三相」如後自委。
X39n0714_p0732b11║【疏】二、明本末者。
X39n0714_p0732b12║二明本末。
X39n0714_p0732b13║【疏】四種之中，初「理」為本，餘三從相，故為末也。如毀佛
X39n0714_p0732b14║出血，據相無罪，化佛無心，非情無惱也；以損法身所
X39n0714_p0732b15║依，故結重逆。法僧損益，本末例然。故《大集》云「若打破
X39n0714_p0732b16║戒、無戒比丘，罪重出萬億佛身血」者，豈不以形服出
X39n0714_p0732b17║世，為聖道標，若加輕毀，則三寶通壞故也。
X39n0714_p0732b18║總明中。初正示。「如」下，舉事以顯，先明佛寶。此明化
X39n0714_p0732b19║相，以理為本，化相應身，故云「化佛」。《多論》：「問：『何以出
X39n0714_p0732b20║色身血，得逆罪耶？』答：『以色身是法身器故，法身所
X39n0714_p0732b21║依故。』」、「法」下，例餘二寶。如破法輪，正望真諦無證入
X39n0714_p0732b22║故；如殺羅漢，亦望證理，福田極故。是則化相，皆望
X39n0714_p0732b23║理寶以論罪福。「故」下，別證僧寶，即約住持以證化
X39n0714_p0732b24║相。初引經文，破戒無戒，打業極重，故知不取儀相
X39n0714_p0732c01║論僧。「豈」下，推經意。「形服」是住持僧。「聖道」即理寶僧。
X39n0714_p0732c02║住持佛、法，由僧弘顯，是故毀僧則兼佛、法，故云「通
X39n0714_p0732c03║壞」。又《智論》云：如泥銅等，體是無記，非感罪福，以成
X39n0714_p0732c04║法身相，隨前敬慢有罪福也。（此住持佛，亦本於理，經卷準說。）一體
X39n0714_p0732c05║在迷，迷從理起，悟還復理，本末可知。
X39n0714_p0732c06║【疏】問：「就當四相，亦有本末不？」
X39n0714_p0732c07║問答中。上是四位對論，今欲隨位各說，故此請問。
X39n0714_p0732c08║【疏】答：「諸家都隱，今試舉之。此由常懷，何得不識？且如
X39n0714_p0732c09║住持三寶，圖寫佛形，峙然端拱，為佛寶之本也；自餘
X39n0714_p0732c10║賢聖、八部周列，為佛寶之末也。故殿宇廊廟，神鬼禽
X39n0714_p0732c11║獸，斯非寶尚，何得福生？但是莊嚴至聖，同崇尊德，所
X39n0714_p0732c12║以若作若損，皆望本緣。法、僧住持，非無本末，例上說
X39n0714_p0732c13║也。」
X39n0714_p0732c14║答中。初示意，「且」下，正明。「峙」即高聳之貌。「賢聖」即三
X39n0714_p0732c15║乘弟子，「八部」即經中天龍夜叉等。「本緣」即佛。「法僧
X39n0714_p0732c16║例上」者，法以經卷為本，函帙等物為末。僧以具戒
X39n0714_p0732c17║為本，常住受用為末。問：「住持可爾，餘三如何？」答：「文
X39n0714_p0732c18║雖不明，隨義可說。「化相佛、僧，亦取受用，以分本末。
X39n0714_p0732c19║法中四諦，苦、集是所破，道是能顯，此三皆末；滅理
X39n0714_p0732c20║所顯，名之為本。「理寶中，五分事身應末，所證理身
X39n0714_p0732c21║是本。法者，能詮之教，假名字說，為末；所顯之理，體
X39n0714_p0732c22║絕名言，是本。僧者，學人為末，無學是本。又學人未
X39n0714_p0732c23║盡煩惱，無學尚存苦依，二皆為末；同證真理，通號
X39n0714_p0732c24║理和，為本。「一體中，眾生本性，寂照自在，三皆是本；
X39n0714_p0733a01║今既在迷，昏動拘縛，三皆為末。」
X39n0714_p0733a02║【疏】三、分次第者。
X39n0714_p0733a03║三明次第。
X39n0714_p0733a04║【疏】如理體三寶，同上次列。若覈其本，證理方具，法寶
X39n0714_p0733a05║為初；但理不自顯，託行以彰，故先五分，佛寶居首。又
X39n0714_p0733a06║解：理由人顯，道假行成，釋尊出世，方聞三寶，還依化
X39n0714_p0733a07║相，故理無別。
X39n0714_p0733a08║理寶中。初二句指前眾相。「若」下，進退以釋。約證，法
X39n0714_p0733a09║合居先；從行，佛當在首。「又」下，重解。比例化相，並佛
X39n0714_p0733a10║為初。
X39n0714_p0733a11║【疏】二、明化相，佛先、法次、僧後者。以釋迦初證，唯佛獨
X39n0714_p0733a12║尊，非尊不可在初，故為首也。大聖雖現，止得動其耳
X39n0714_p0733a13║目，至於煩惑，要假法除，次演聲教，用滌心惱。教之所
X39n0714_p0733a14║及，行是所歸，雖說無證，還同不說，故拘鄰會正，方僧
X39n0714_p0733a15║寶現。此則化儀次第，不可乖也。
X39n0714_p0733a16║化相中。初標示，「以」下，隨釋。初敘佛初；「大」下，明法次；
X39n0714_p0733a17║「教」下，釋僧末。「此」下，結示。
X39n0714_p0733a18║【疏】三、住持中，僧初、法次、佛後者。由道假人弘，世途法
X39n0714_p0733a19║爾。故迦、竺初達，現僧儀也；述五乘為善因，明三途為
X39n0714_p0733a20║惡果，現法儀也；斯法遠大，非凡小之所開，故表畫像
X39n0714_p0733a21║於涼臺，推其所說，現佛儀也。
X39n0714_p0733a22║住持中。是約此方以論前後，準知西天佛滅已後，
X39n0714_p0733a23║法委於僧，與此不別。初通列。「由」下，別釋。初敘僧先；
X39n0714_p0733a24║「述」下，釋法次；「斯」下，明佛後。「開」謂開示。「涼臺」者，即騰
X39n0714_p0733b01║蘭齎至白㲲釋迦像及《四十二章經》，漢明帝遂於
X39n0714_p0733b02║南宮清涼臺，令畫工圖佛立像，并寫經緘於蘭臺
X39n0714_p0733b03║石室。
X39n0714_p0733b04║【疏】四、一體者，法先、僧次、佛後。體是心體，本來無染；妄
X39n0714_p0733b05║覆迷倒，故興邪正。今了法本，理實無三；隨相用分，一
X39n0714_p0733b06║方行化。故照理邊，即為「覺」義；體離名言，即「法」義；至理
X39n0714_p0733b07║無滯，「和合僧」義。非法不知，故須在初；非佛不曉，故後
X39n0714_p0733b08║說也；僧居中者，體未純淨，如雜血乳，分有所遣，豈喻
X39n0714_p0733b09║醍醐？故不同佛也。
X39n0714_p0733b10║四、一體中。初標列。「體」下，隨釋又二。初示三相，前敘
X39n0714_p0733b11║迷。「今」下，明悟。上二句悟實，體本一故；下二句悟權，
X39n0714_p0733b12║知方便故。《涅槃》云：「善男子，汝今不應如諸聲聞、凡
X39n0714_p0733b13║夫之人，分別三寶。於此大乘，無有三歸分別之相。
X39n0714_p0733b14║所以者何？於佛性中，即有法僧。（示法本也。）為欲化度聲
X39n0714_p0733b15║聞、凡夫，故分別說三歸異相。（明『隨分』也。）」故知分三，暫被
X39n0714_p0733b16║凡小，故云「一方行化」，即娑婆機宜也。「故」下，顯一體
X39n0714_p0733b17║義。「照」即能覺智，「理」謂所覺常住佛性。「離名言」者，體
X39n0714_p0733b18║寂滅故。「理無滯」者，隨染淨緣故。「非法」下，二、顯次第。初
X39n0714_p0733b19║二句明法初。「知」即是悟。法體常住，隨悟得入，故必
X39n0714_p0733b20║居初。次二句明佛後。逮至極果，方究盡故。下明僧
X39n0714_p0733b21║中。此據初心至於等覺，皆是「中」間。《涅槃．迦葉問品》
X39n0714_p0733b22║云：「眾生佛性，如雜血乳。『血』者，即是無明行等一切
X39n0714_p0733b23║煩惱。『乳』者，即是善五陰也。乃至須陀洹人、斯陀含
X39n0714_p0733b24║人，斷少煩惱，佛性如乳；阿那含人，佛性如酪；阿羅
X39n0714_p0733c01║漢人，猶如生酥；從辟支佛至十住菩薩，猶如熟酥
X39n0714_p0733c02║（十行、十向、十地、等覺並同此喻）；如來佛性，猶如醍醐。」上列三乘，皆
X39n0714_p0733c03║是「分遣」，未及果佛，故云「豈喻」等也。《疏》據四位，別論
X39n0714_p0733c04║次第；今總四位，可例明之。理體、一體，二皆常住，則
X39n0714_p0733c05║通三世；化相現在；住持滅後。此約如來從凡至聖，
X39n0714_p0733c06║出世入滅，則一體居初。若從佛出，開演化導，則化
X39n0714_p0733c07║相應初，理、一居次，住持最末。義可知也。
X39n0714_p0733c08║【疏】四、功用者。
X39n0714_p0733c09║【疏】四寶為言，理寶為勝，由常住故，為世所歸；餘三隨
X39n0714_p0733c10║設，體是有法。
X39n0714_p0733c11║功用，正明中。云「理寶勝」者，理通大小：生空真如，是
X39n0714_p0733c12║小乘理；清淨心本，即大乘理。今須約大，以論勝劣。
X39n0714_p0733c13║《歸敬儀》云：「理謂至理，天真常住，還是心體。」「若爾，與
X39n0714_p0733c14║一體何異？」答：「一體在迷，專據凡說；理寶約證，唯從
X39n0714_p0733c15║聖論。故分二矣。」是故理體獨勝餘三。
X39n0714_p0733c16║【疏】問：「心本清淨，非世所染，一體常住，何不為勝？」
X39n0714_p0733c17║問中。理、一兩位，「淨」、「常」不別，獨推理勝，故須明之。
X39n0714_p0733c18║【疏】答：「就理為言，誠如所問。語相為論，穢雜非現，何得
X39n0714_p0733c19║同佛所證心源？故《涅槃》云『或有佛性，二人俱無』，明知
X39n0714_p0733c20║行果，異俱有也。」
X39n0714_p0733c21║答中，初文。上二句縱許來問。「語」下，奪歸前解。上二
X39n0714_p0733c22║句明一體劣，下二句顯理寶勝。理體雖一，生、佛異
X39n0714_p0733c23║故。「故」下，引證。《迦葉問品》云：「善男子，或有佛性，一闡
X39n0714_p0733c24║提有，善根人無。（為勝他，為利養，為他所屬，繫念無色天，如是修善人也；『一闡提』此云
X39n0714_p0734a01║無信。）或有佛性，善根人有，一闡提無。（邪見斷善，障自性故。）或有
X39n0714_p0734a02║佛性，二人俱有。（性平等故。）或有佛性，二人俱無。（二並凡夫，不同
X39n0714_p0734a03║如來已證之性，故云『無』也。）善男子，我諸弟子若解如是四句義
X39n0714_p0734a04║者，不應難言一闡提人定有佛性，定無佛性。若言
X39n0714_p0734a05║眾生悉有佛性，是名如來隨自意語。」《經》明如來有
X39n0714_p0734a06║三種語。前後三句，方便教中隨他意語。（指前權數。）「俱有」
X39n0714_p0734a07║一句，「一切悉有」，名隨自意語。（今經實意。）又《經》云：「若說一
X39n0714_p0734a08║切眾生悉有佛性，煩惱覆故，不能得見。我說如是，
X39n0714_p0734a09║汝說亦爾，是名『隨自他意語』。」《經》明四句，此中略舉
X39n0714_p0734a10║二俱，以證生、佛之異。「二人」即闡提、善根也。望佛所
X39n0714_p0734a11║證，則二人「俱無」；望凡皆具，則二人「俱有」。「明知行果」
X39n0714_p0734a12║即指如來修證，《經》云「十住菩薩少分見性」，故知唯
X39n0714_p0734a13║佛證性究竟。凡夫但具，何得相擬？
X39n0714_p0734a14║【疏】有人云：「住持三寶，末世為勝。理在冥通，但為玄德；
X39n0714_p0734a15║世唯相有，假相開通，濁世鈍情，非相不動。」約機接俗，
X39n0714_p0734a16║信不虗也。
X39n0714_p0734a17║他答中。初二句標示。「住持勝」者，局據滅後。若就通
X39n0714_p0734a18║論，化相現在為勝。一體常住，在迷無染，豈不為勝？
X39n0714_p0734a19║隨義雖通，理如上判。「理」下二句，顯理非勝。體離言
X39n0714_p0734a20║象，故云「冥通」。神用難思，故云「玄德」。「世」下，釋住持勝。
X39n0714_p0734a21║「約」下二句，似是疏家許與之詞。
X39n0714_p0734a22║【疏】二、解歸意。若就後偈，為演律藏，令法久住。約義以
X39n0714_p0734a23║論，六種差別。一、荷恩故。佛說法藥，僧是弘傳，為拔毒
X39n0714_p0734a24║箭，興顯於世，皆於我益，何得不敬？二、加護故。濁世障
X39n0714_p0734b01║深，將欲傳通，多感魔業作諸留難，若不威加，無由遠
X39n0714_p0734b02║離。三、生信故。謂妄意言，不承宗緒，故前列敬，知稟有
X39n0714_p0734b03║由。四、表敬儀。五眾所歸，並宗三寶，今欲通法，必先興
X39n0714_p0734b04║請，近行世供，遠住法故。五、顯勝相。如《成論》云「三寶最
X39n0714_p0734b05║吉祥，故我今初列」。六、開眾生佛法僧念故。以三寶大
X39n0714_p0734b06║利，惠益無邊，微沾希向，歷劫不朽。故前列之，令興敬
X39n0714_p0734b07║念。
X39n0714_p0734b08║歸意中。初指文以明。「約」下，就義別顯。六種中，一、二
X39n0714_p0734b09║及五，恩威勝相，皆屬所敬；三、四與六，信敬存念，並
X39n0714_p0734b10║屬能敬。「毒箭」者，喻我倒三毒，能害淨心，故以喻焉。
X39n0714_p0734b11║四中，「世供」即然香稽首。六中，「不朽」謂善種不失。此
X39n0714_p0734b12║約半月將演聖訓，盡敬祈請，內誠所為，六意備焉。
X39n0714_p0734b13║【疏】就釋文中，初「稽首禮」，是能敬儀也；後列三寶，是所
X39n0714_p0734b14║敬境也。
X39n0714_p0734b15║就文釋。
X39n0714_p0734b16║【疏】形表心敬，頭頂至地，故曰「稽首」。「稽」者，下也。如經論
X39n0714_p0734b17║中，敬有三品；據世俗禮，則有九品。稽首、稽顙、頓首、頓
X39n0714_p0734b18║顙，並是一也。
X39n0714_p0734b19║能敬中，初科。上四句示名義。「稽」訓「下」者，下至地故。
X39n0714_p0734b20║「如」下，引二教以釋。「三品」，出《智論》：一、口禮（言相問訊，名下禮），
X39n0714_p0734b21║二、屈膝（即跪立，名中禮），三、頭至地（即稽首，名上禮）。「九品」，出《周禮》：一、
X39n0714_p0734b22║稽首（拜頭至地），頓首二（頭叩地也），三、空首（頭至手，謂拜手），四、振動（戰栗
X39n0714_p0734b23║而拜），五、吉拜（拜而後稽顙，謂吉事而致拜），六、凶拜（稽顙而後拜，謂三年服者），七、
X39n0714_p0734b24║奇拜（奇居宜反，謂一拜也，答臣下拜），八、褒拜（音報，再拜也），九、肅拜（但俯下手
X39n0714_p0734c01║拜）。「稽」但著地，「頓」乃叩頓；「首」即是頭，「顙」謂面額。名雖
X39n0714_p0734c02║多別，事亦無殊，故云「一」也。
X39n0714_p0734c03║【疏】「禮」者，敬而已矣。由屈敬故，表情盡儀，故云「禮」也。禮
X39n0714_p0734c04║者，理也，事行合於正理也。餘如鄭玄注《周禮》說。古德
X39n0714_p0734c05║相傳，禮謂拜手；據俗中解，禮則通諸。不可廣說，但知
X39n0714_p0734c06║略也。
X39n0714_p0734c07║次文中。初示禮本。敬在於心，禮見於身。心敬不已，
X39n0714_p0734c08║身乃致禮。是則禮者，唯主於敬，更無他意，故云「而
X39n0714_p0734c09║已」。「禮者」下，次釋禮義。《禮記》云：「禮也者，理也；樂也者，
X39n0714_p0734c10║節也。君子無理不動，無樂不節。」又云：「禮者，體也。體
X39n0714_p0734c11║不備，君子謂之不成人。設之不當，猶不備也。」、「餘」下，
X39n0714_p0734c12║如上所引，皆彼文也。「古」下，三、斥局。言「通諸」者：一、禮
X39n0714_p0734c13║訓於理，不唯在拜；又，如上九禮，豈止拜手，知非局
X39n0714_p0734c14║矣。「不」下，示略。廣在《歸敬儀》中。
X39n0714_p0734c15║【疏】眾聖非一，謂「諸佛」也。致敬教主，所以通者，顯道無
X39n0714_p0734c16║二，齊須同敬，故兼諸佛也。又下列七佛，即通奉敬。若
X39n0714_p0734c17║準流通，三世齊禮。
X39n0714_p0734c18║次釋所敬，佛寶中，初文。上二句牒釋。「致」下，釋通敬
X39n0714_p0734c19║意。餘宗戒本，但歸釋迦，獨今《四分》，徧敬諸佛。「道無
X39n0714_p0734c20║二」者，通而為語，自行修證，化他權實；別論今意，釋
X39n0714_p0734c21║尊制戒開遮重輕，並觀三世無異轍故。「又」下，據前
X39n0714_p0734c22║後序，釋上諸義。
X39n0714_p0734c23║【疏】問：「教是小乘，無現在佛；文所列者，乃通過、未？」答：「此
X39n0714_p0734c24║宗大乘，如《羯磨疏》。光律師判非是小乘。故《戒》下云『現
X39n0714_p0735a01║在諸世尊』，斯文良證也。」
X39n0714_p0735a02║釋疑中。初問意者。以今小教，但明大千世界，釋迦
X39n0714_p0735a03║一佛，以為化主，無餘佛土；文通諸佛，義實乖宗。故
X39n0714_p0735a04║須會釋，即指前引。答中，初正答。「此宗大乘」者，即「分
X39n0714_p0735a05║通」義。指「如《疏》」者，彼約五義，以顯分通：一、沓婆迴心，
X39n0714_p0735a06║二、施生成佛，三、相召佛子，四、捨財用輕，五、識了塵
X39n0714_p0735a07║境。如彼廣之。「光師」下，據他判。「故」下，還引流通為據。
X39n0714_p0735a08║【疏】上以「稽首」通敬餘二，名為「及」也。
X39n0714_p0735a09║次釋餘二。
X39n0714_p0735a10║【疏】「法」如上解。
X39n0714_p0735a11║法寶中。指「如上」者，見釋名中。
X39n0714_p0735a12║【疏】「比丘僧」者，攬假成用也。「比丘」者，梵天本音名為「苾
X39n0714_p0735a13║芻」，傳之訛偽，故致斯耳。
X39n0714_p0735a14║僧寶，初科。先示僧體。人無自體，五陰合集，號假名
X39n0714_p0735a15║人。陰本無用，假人有用，總四人假，以為僧體，故云
X39n0714_p0735a16║「攬假」。四人和聚，能辦前事，故曰「成用」。比丘是別，攬
X39n0714_p0735a17║別成僧，故兩列之。「比丘」下，標名。《業疏》云：「或云煏（音闕）
X39n0714_p0735a18║芻。」
X39n0714_p0735a19║【疏】此方無人，以三義譯。一曰「怖魔」，或令魔怖。遵修三
X39n0714_p0735a20║行，出三有也，由此義故，名之為「僧」。故《五分》云「為解脫
X39n0714_p0735a21║出家，名為僧也」。二曰「乞士」，有二義故。上則乞法以練
X39n0714_p0735a22║心，下則乞食以資身。得法奉持，驗以四教；受食觀厭，
X39n0714_p0735a23║須離五邪。廣如常解。三曰「破煩惱者」，欲使依名思義，
X39n0714_p0735a24║顧瞻有本，不至流俗，唯欣出要。故云「於我法中，怏修
X39n0714_p0735b01║梵行，盡苦源」也。
X39n0714_p0735b02║義譯中，初科。上二句標示。「一」下，別釋，初義兩別。「怖
X39n0714_p0735b03║魔」者，明其本志；「魔怖」者，約其功行。「魔」有四種：天、陰、
X39n0714_p0735b04║惱、死。「遵」下，通釋二名。「三行」即戒、定、慧。「由」下，結名。「故」
X39n0714_p0735b05║下，引證。此釋「比丘」，皆云「僧」者，以眾假別成，故別從
X39n0714_p0735b06║眾號。次義中。「乞」即求義。「法」是道因，「食」乃道緣，因正
X39n0714_p0735b07║緣傍，故分「上下」。「得」下，明二皆從正，方成此目。「四教」，
X39n0714_p0735b08║即《涅槃》四依：一、依法不依人（初令依法，謂不以人廢教），二、依義
X39n0714_p0735b09║不依語（二揀依教，不以言害理），三、依智不依識（三揀依義，不以情礙智），
X39n0714_p0735b10║四、依了義不依不了義（四揀依智，不以權妨實）。此四辨決邪
X39n0714_p0735b11║正，行者依憑故。「五邪」者：一、為求利養，改常威儀，詐
X39n0714_p0735b12║現異相；二、說己功德；三、高聲現威；四、說己所得，激
X39n0714_p0735b13║動令施；五、為求利養，強占吉凶。後義中，初句示名。
X39n0714_p0735b14║「欲」下，顯意。「依名」是聞，「思」義即思，「顧瞻」下是修：由此
X39n0714_p0735b15║一名，克全三慧。「顧瞻」即觀察，「有本」即煩惱。「不至流
X39n0714_p0735b16║俗」者，棄捨世樂故。「欣出要」者，高慕聖道故。「故」下，引
X39n0714_p0735b17║證，即佛以「善來」度人之詞。初句生正信，次句修因，
X39n0714_p0735b18║下句證果。「苦」是生死，「源」即煩惱。
X39n0714_p0735b19║【疏】又解：在因，名「怖魔」、「乞士」、「破煩惱」也；在果，名「殺賊」、「應
X39n0714_p0735b20║供」及「無生」也。相對轉勝，故殊絕也。
X39n0714_p0735b21║對果中，初文。果號阿羅漢，亦具三義，翻前三因。「殺
X39n0714_p0735b22║賊」者，二惑盡故。「應供」者，是真福田，德堪物供故。「應」
X39n0714_p0735b23║字平呼，謂相應也。「無生」者，苦報永亡故。因名己勝，
X39n0714_p0735b24║果號復勝，故云「轉」也。
X39n0714_p0735c01║【疏】問：「乞法練神，何不至果？」答：「如筏喻者，渡已不乘；藥
X39n0714_p0735c02║為治病，病亡藥遣，若不除藥，又成深病。止得就因。形
X39n0714_p0735c03║有資待，若從果德，應為物供。乃至因有惑可破，果
X39n0714_p0735c04║無惑可生，例而知也。」
X39n0714_p0735c05║問中。以因分二義，果偏對食，故問釋之。答中，初明
X39n0714_p0735c06║法不至果。「筏、藥」二喻，以顯至果，因法無用。「形」下，重
X39n0714_p0735c07║示餘三，因必至果。「乃至」者，略前「怖魔」。魔如怨賊，因
X39n0714_p0735c08║中怖之，果上已殺。謂斷盡煩惱，不受後陰，永無死
X39n0714_p0735c09║苦，天魔反懼，義同殺也。
X39n0714_p0735c10║【律】今演毗尼法，令正法久住。
X39n0714_p0735c11║【疏】次解第二歸敬本意，初句明意，後句明益。
X39n0714_p0735c12║次釋半偈。
X39n0714_p0735c13║【疏】說非過未，傳顯當時，故曰「今演」。此謂能弘之緣也。
X39n0714_p0735c14║明意中。「能弘緣」者，今指說時，演屬說人，二竝緣耳。
X39n0714_p0735c15║【疏】「毗尼法」者，謂所弘之教也。「毗尼」翻「律」，「律」訓為「法」，轉
X39n0714_p0735c16║釋取義，令易解也。
X39n0714_p0735c17║釋毗尼中。「所弘教」者，即指《戒本》。名義齊列，故云「轉
X39n0714_p0735c18║釋」。
X39n0714_p0736a01║【疏】如《母論》云：「毗尼名『滅』，滅諸惡法，故曰毗尼。」所滅有
X39n0714_p0736a02║七，謂犯、諍、煩惱、比丘及尼、少分、一切處也。二百五十
X39n0714_p0736a03║戒，為少分也；淨戒、心、慧、微細戒者，是一切處也。
X39n0714_p0736a04║引文中。《母論》先示名。彼云：「毗尼能滅不善根（息諍），能
X39n0714_p0736a05║滅障法（三世三障），能滅五蓋惡行（見行惑業），名為毗尼。」今以
X39n0714_p0736a06║「諸惡」一句總之。「所滅」下，列相。初、言「犯」者，方便趣果，
X39n0714_p0736a07║污體成罪故。《論》云「從犯毗尼，出罪毗尼」是也（由犯成罪
X39n0714_p0736a08║故）。二、「諍」者，如四諍起，七毗尼滅，《論》云「能滅鬪諍故」。
X39n0714_p0736a09║三、「煩惱」者，《論》云「能斷煩惱故」（有本改為「毗尼」，誤也）。四、「比丘」。五、
X39n0714_p0736a10║「尼」者，即二眾不同戒。六、「少分」。七、「一切處」。「二」下，別點
X39n0714_p0736a11║後二，非出彼論。戒實無量，且據數作，為持犯蹊徑，
X39n0714_p0736a12║故云「少分」。「淨戒」即別脫，「心」即定共，「慧」謂道俱。「微細
X39n0714_p0736a13║戒」者，總上三種。別脫微細者，謂《戒本》之外，八萬無
X39n0714_p0736a14║量塵沙制也。
X39n0714_p0736a15║【疏】如上「滅」解，但是對治所除。至於相翻，如上解是。
X39n0714_p0736a16║會名中。上二句出《論》意。上之七種，總括為三，一諍，
X39n0714_p0736a17║二惑，餘皆屬業，竝是「所除」。此明論家隨義釋名，不
X39n0714_p0736a18║當正譯，暗點古師所據之失。下二句總歸今譯。「如
X39n0714_p0736a19║上」即總義中。
X39n0714_p0736a20║【疏】又如《明了論》，毗尼有九義：一者，比丘毗尼，如「故出
X39n0714_p0736a21║不淨」等；二者，比丘尼毗尼，如「獨行戒」等；三者，二部毗
X39n0714_p0736a22║尼，如所學婬、盜等；四、罪毗尼，如八緣起所生，對治得
X39n0714_p0736a23║滅；五、惑毗尼，如三界五品惑也；六者，有願，如沙彌十
X39n0714_p0736a24║種學處；七者，無願，如白四竟，諸戒並起；八者，時處，如
X39n0714_p0736b01║邊地受五，得數澡浴，中國不得；昔用三歸，今時不得；
X39n0714_p0736b02║熱時數洗，寒時不得等；九、一切處毗尼，如殺、盜等，一
X39n0714_p0736b03║切時處皆應共學等。
X39n0714_p0736b04║《了論》。初二即二眾不同戒。三即同戒。四中「八緣起」
X39n0714_p0736b05║者：一、有罪從身生，不從口意生（如不閉戶，共非大戒眠等）；二、有
X39n0714_p0736b06║罪從口生，不從身意生（如善心為女人說法，過五六語等）；三、有罪
X39n0714_p0736b07║從意生，不從身口生（如心地諸罪）；四、有從身口生，不從
X39n0714_p0736b08║意生（如善心為男女作婬使等，謂媒嫁也）；五、有從身意生，不從口生
X39n0714_p0736b09║（如故出不淨等）；六、有從口意生，不從身生（如染汙心對女人說婬欲語等，
X39n0714_p0736b10║謂麤語也）；七、有從身口意生（如有染汙心，為男女作婬使等）；八、有不從
X39n0714_p0736b11║身口意生（如先對人說大妄語，彼人不解，此人已對治三方便，後時彼人若追解其語，此
X39n0714_p0736b12║人即得波羅夷罪）。五云「五品」者，《論》作「五部」。舊記準《發智論》
X39n0714_p0736b13║云：「見苦所斷結，集所斷結，滅所斷結，道所斷結（別示
X39n0714_p0736b14║見惑），修所斷結（總示思惑）。三界各有五部，成十五部惑。」、「有
X39n0714_p0736b15║願」者，具戒方便故；「無願」者，已滿足故。八中，《論》作一
X39n0714_p0736b16║處，《疏》加「時」字。「如」下，明處；「昔」下，明時。此二並約「受」、「浴」
X39n0714_p0736b17║顯相，餘事準說。
X39n0714_p0736b18║【疏】據此九位，罪、惑兩種「滅」義以明；餘有科條，並從「法」
X39n0714_p0736b19║也。又解：「罪惑對治，事理多途，若非律教，何得詮別？故
X39n0714_p0736b20║通歸『法』，方顯彼此也。」
X39n0714_p0736b21║示名中。先約兩判。「又」下，指歸一義。初示化制相濫。
X39n0714_p0736b22║事行治「罪」，理觀治「惑」。事則篇聚重輕，理有性相等
X39n0714_p0736b23║別，故云「多途」。「若」下，明律能簡別，故彰「法」義。
X39n0714_p0736b24║【疏】二、解演布益中，由上傳持，正法興顯。
X39n0714_p0736c01║明益，略釋中。躡上顯意。
X39n0714_p0736c02║【疏】問：「會正之極，勿過明慧，如何久住，偏約毗尼？」
X39n0714_p0736c03║問中。據論斷證，慧學功高，文偏指戒，假問以釋。
X39n0714_p0736c04║【疏】答：「明義不同，各有兼正。據理深淺、能治功用，戒律
X39n0714_p0736c05║指事，伏業方便，故劣明慧；若就住持、建興三寶，則律
X39n0714_p0736c06║為勝。由世隨相有，律附緣生，親成大用，故文云『以眾
X39n0714_p0736c07║和合故，佛法得久住』也。又約根條，定慧不及，自不能
X39n0714_p0736c08║起，必由戒生，如《經》『依因此戒生定慧』等。教據斯義，故
X39n0714_p0736c09║弘演之。」
X39n0714_p0736c10║答中。初通示，「據」下，別釋。先約斷證，推慧為勝。「若」下，
X39n0714_p0736c11║次約住持，以明戒勝。初正示。真理體寂，非證不知，
X39n0714_p0736c12║外無表示，住持義劣；律相昭顯，故獨標勝。「由」下，釋
X39n0714_p0736c13║所以。初句示世諦隨事，對理體空，故言「相有」。次句
X39n0714_p0736c14║明教依事立。「緣」即事相；止作二行，竝假眾緣以辨
X39n0714_p0736c15║成否。下一句正顯功用，謂眾別兩行，生善滅惡，內
X39n0714_p0736c16║軌道眾，外發俗信，維持光遠，功由於此，故云「親成
X39n0714_p0736c17║大用」也。「故」下，引證，即「律序」偈。顯示久住，全由眾法，
X39n0714_p0736c18║律藏獨勝，文據甚明。「又」下，次約根條，義如卷首「教
X39n0714_p0736c19║興意」中。「教」下二句，總結二意，對合文旨。
X39n0714_p0736c20║【疏】所以《善見論》中佛告阿難，有五法令正法久住：一、
X39n0714_p0736c21║毗尼者是汝大師；二、下至五人持律在世；三、中國十
X39n0714_p0736c22║人、邊方五人受具；四、乃至二十人得出罪；五、由律師
X39n0714_p0736c23║持律故，佛法住世五千年。廣文如彼。
X39n0714_p0736c24║引證中。《論》出五法，初是約教，後四從人。二、五相濫，
X39n0714_p0737a01║約義兩別。但二取知法之能，五約延時之久。三、四
X39n0714_p0737a02║二種，受隨分之。問：「所以住法須『五人』者？」答：「除出僧
X39n0714_p0737a03║殘，餘皆可秉。四人雖體，不辨邊受。受法不行，僧寶
X39n0714_p0737a04║永絕。道假人弘，由僧絕故，佛法無託。苟闕斯人，法
X39n0714_p0737a05║皆覆墜。」「五千年」者，有二：初五千年中，一千年得三
X39n0714_p0737a06║達智（通三世故），二千年得四果，三千年得三果，四千年
X39n0714_p0737a07║得二果，五千年得初果；第二五千年，學不得道。萬
X39n0714_p0737a08║年經書滅盡，但剃髮披袈裟而已。願諸後學，竭力
X39n0714_p0737a09║護持。但得五人，是名「法住」。末世雖多，但知剃染，戒
X39n0714_p0737a10║德不修，律範安識？豈能令法光顯於時？況二千年，
X39n0714_p0737a11║尚得四果，去聖未遠，但不䇿勤；必有勇進，何患不
X39n0714_p0737a12║及？請觀聖論，退而省之。
X39n0714_p0737a13║【疏】良由一聞行教，信而奉遵，業非外傾，定慧內發，遠
X39n0714_p0737a14║近兩果，無不思懷。引生後進，永隆萬載，故為久住也。
X39n0714_p0737a15║出所以中。初明修因慕果。下云「近獲人天，遠成五
X39n0714_p0737a16║分」，此為「兩果」。「引」下，明相傳不絕，顯「久住」義。
X39n0714_p0737a17║【疏】然此歸敬一行偈文，戒本或無者，但是後人妄減，
X39n0714_p0737a18║非是梵本略之。通撿諸部戒心卷首，皆明歸敬。考文
X39n0714_p0737a19║約義，理必具之。豈得徑歎戒功，前沒三寶？輒增勸信，
X39n0714_p0737a20║誰能奉行？故知引者是也。昔人謂「同大律」，或且標異
X39n0714_p0737a21║前弘，刪略傷甚，為過久矣！
X39n0714_p0737a22║斥略中。即願師集本。文相有四。初、明減略。「通」下，二、
X39n0714_p0737a23║取他宗，例決《十誦》、《僧祇》、《五分》、《解脫》，四本皆然。「考」下，
X39n0714_p0737a24║三、約義斥非。彼本卷首便云「戒如海無涯」，故云「豈
X39n0714_p0737b01║得」等。不列三寶，無所稟承，故云「輒增」。「故知引是」者，
X39n0714_p0737b02║取覺明、慧光二本也。「昔」下，四、出古除意。上句明簡
X39n0714_p0737b03║廣律，下句明異他本。「前弘」即上二本。「刪」下，結責。（有本
X39n0714_p0737b04║「大同」字倒，又多「於」字，「或且」誤作「戒」字。）
X39n0714_p0737b05║【律】戒如海無涯，如寶求無厭，欲護聖法財，
X39n0714_p0737b06║眾集聽我說。欲除四棄法，及滅僧殘法，
X39n0714_p0737b07║障三十捨墮，眾集聽我說。毗婆尸、式棄，
X39n0714_p0737b08║毗舍、拘留孫，拘那含牟尼，迦葉、釋迦文，
X39n0714_p0737b09║諸世尊大德，為我說是事，我今欲善說，
X39n0714_p0737b10║諸賢咸共聽。譬如人毀足，不堪有所涉，
X39n0714_p0737b11║毀戒亦如是，不得生天人。欲得生天上，
X39n0714_p0737b12║若生人中者，常當護戒足，勿令有毀損。
X39n0714_p0737b13║如御入險道，失轄折軸憂，毀戒亦如是，
X39n0714_p0737b14║死時懷恐懼。如人自照鏡，好醜生欣慼，
X39n0714_p0737b15║說戒亦如是，全毀生憂喜。如兩陣共戰，
X39n0714_p0737b16║勇怯有進退，說戒亦如是，淨穢生安畏。
X39n0714_p0737b17║【疏】就第三段「戒如海」已下，廣陳體相。上演毗尼，雖久
X39n0714_p0737b18║住益，未委住持有何體相，引文成證，深有遠趣。
X39n0714_p0737b19║第三，釋九偈，初科。躡前生後，尋文可見。言「引文證」
X39n0714_p0737b20║者，偈詞始末，顯相勸信，並依誠教故。
X39n0714_p0737b21║【疏】就分為三。初一偈明戒德宗體，弘廣引生，能為聖
X39n0714_p0737b22║道之因基也。雖列本基，業理微隱，自非假相，無由生
X39n0714_p0737b23║解，是以第二「欲除四棄」下三偈，略舉篇聚。結說有人，
X39n0714_p0737b24║則表行相有承寄也。上乃教明，未詳持毀，縱欲承遵，
X39n0714_p0737c01║恐徒疲頓，故次第三「如人毀足」下四喻五行，明持毀、
X39n0714_p0737c02║得失、眾別之行。此之三位，統收義盡。何以知邪？前明
X39n0714_p0737c03║戒德，宗體所歸；次明戒相，生行緣境；後明戒用，結成
X39n0714_p0737c04║本業。
X39n0714_p0737c05║科文中，初段。云「宗體」者，宗即戒法，體謂受體。此據
X39n0714_p0737c06║已受之人，納法成體，故云「聖道基」也。「弘廣」即指海
X39n0714_p0737c07║喻，「引生」即如寶喻。「雖」下，敘次段。初句躡上，「業」下發
X39n0714_p0737c08║後。「業」即戒體，造作成故，號為「無作」。非色心相，道理
X39n0714_p0737c09║難見，故言「微隱」。「略舉篇聚」，即「欲除」下一偈。「結說有
X39n0714_p0737c10║人」者，即「毗婆」下一偈半。（有本「則表」下多「持」字。）「有承寄」者，即「我
X39n0714_p0737c11║今」下半偈。「上」下，敘第三節。初二句躡前，「縱」下，起後。
X39n0714_p0737c12║「四喻五行」，前二行是一喻，後三行各一喻。又前二
X39n0714_p0737c13║別行，後二眾行，如下委釋。「此」下，總示。初明「法」、「體」，次
X39n0714_p0737c14║即「戒相」，後是「戒行」，則知此段備敘四戒。「宗體」是教
X39n0714_p0737c15║行之本，故曰「所歸」。「戒相」所列成犯「緣境」，為成二持，
X39n0714_p0737c16║故云「生行」。「戒用」即目戒行。「用」謂功用，非行不彰，從
X39n0714_p0737c17║功表行，故云「用」也。「結成」謂行心造作。「本業」即二持
X39n0714_p0737c18║善因。因能感果，故云「本」也。或通持犯、善惡二業，彰
X39n0714_p0737c19║戒功深，持益毀損。
X39n0714_p0737c20║【疏】就前體中。上半喻陳，明清惡生善之德也。下半舉
X39n0714_p0737c21║益勸聽也。
X39n0714_p0737c22║牒釋初偈。
X39n0714_p0737c23║【疏】就初喻意。戒旨深遠，淺識未閑，故借近事以況斯
X39n0714_p0737c24║理。
X39n0714_p0738a01║喻意中，初文。「近事」，即海、寶。「況」，比也。「斯理」即上「戒旨」。
X39n0714_p0738a02║【疏】有人云：「諸方類聚，各有偏習。故天竺恒言多涉譬
X39n0714_p0738a03║喻，此方不爾。」今解不同。《詩》有六義，比、興存乎。睢鳩、葛
X39n0714_p0738a04║藟，事微喻大。何得偏指，推委華胥？
X39n0714_p0738a05║次科。先出彼意。上二句敘人處不同。「諸方」且指華、
X39n0714_p0738a06║梵。「類聚」謂人物同處。下二句示偏習之相。「今」下，顯
X39n0714_p0738a07║非。《毛詩序》云：「一曰風（刺上化下曰『風』），二曰賦（布義曰『賦』），三曰比
X39n0714_p0738a08║（取類曰『比』），四曰興（感物曰『興』），五曰雅（政事曰『雅』），六曰頌（成功曰『頌』）。」、「睢鳩」
X39n0714_p0738a09║即鳥名（「睢」，匕余反），會雄雌有時，不淫於色，詩者用比文
X39n0714_p0738a10║王后妃之德。《詩》有五章，第一卷首，此不煩引。「葛藟」
X39n0714_p0738a11║（力軌反），菜也，生於水邊，刺平王周室道衰，棄其親族。
X39n0714_p0738a12║葛藟生於河之厓，得其潤澤，長大不絕。興者喻王
X39n0714_p0738a13║之同姓，得王之恩施，以生長其子孫，今乃不顧，反
X39n0714_p0738a14║不如彼葛藟矣。《詩》有三章，出第四初。《關睢》正夫婦，
X39n0714_p0738a15║《葛藟》正親族。此二皆王者為國之本，故云「喻大」。「何」
X39n0714_p0738a16║下，結責。
X39n0714_p0738a17║【疏】就喻有二：初明深廣無涯、性不納穢喻；次明能出
X39n0714_p0738a18║眾寶、使求無厭喻。
X39n0714_p0738a19║【疏】言「戒如海」者，海為眾流所歸，戒為眾善所集。體周
X39n0714_p0738a20║法界，故曰「無涯」。清澄離染，性不容穢。《律本》所明，意存
X39n0714_p0738a21║後解。戒文所述，但舉「無涯」，具兼之也。
X39n0714_p0738a22║次科，深廣喻中，初文。二釋：初、周徧義；二、離染義。「眾
X39n0714_p0738a23║善」即世出世間凡聖行業。「體周法界」者，就境示量
X39n0714_p0738a24║也。「律」下，會釋。初指「律序」，彼云：「譬如有死屍，大海不
X39n0714_p0738b01║容受，為疾風所漂，棄之於岸上。諸作惡行者，猶如
X39n0714_p0738b02║彼死屍，眾所不容受，以是當持戒。」此即但有「清澄」
X39n0714_p0738b03║一義。「戒」下，會今文，謂文偏而義具。
X39n0714_p0738b04║【疏】然「涯」之一字，世濫者多。或「山」下安「厓」，則山邊險處；
X39n0714_p0738b05║若「水」右安「厓」，則水邊畔際。今喻海界，不可兼山。或名
X39n0714_p0738b06║為「儀」，傍通非正；楚夏之異，何得妄言？應從改正，「五佳
X39n0714_p0738b07║反」也。乃是世語，隨俗無過；脫經學識，不涉上迷。
X39n0714_p0738b08║次科，初定字體。字、義兩別，不可相濫。「或」下，正語音。
X39n0714_p0738b09║「楚夏」，謂南北音異。「佳」字音「街」，則與山「崖」字別音同；
X39n0714_p0738b10║今時略韻，亦通「厓」字。「乃」下，示意。上二句遮情，下二
X39n0714_p0738b11║句勸學。「脫」，猶或也。
X39n0714_p0738b12║【疏】二、如寶喻中。「寶」為世重，「求」得「無厭」。欲明戒海非但
X39n0714_p0738b13║清澄，兼生道品，三聖所重，故言「寶」也。常行志求，無時
X39n0714_p0738b14║暫息，故去「無厭」也。
X39n0714_p0738b15║次出寶喻，正釋中，初科。「道品」者，約行次第，三十七
X39n0714_p0738b16║品（廣如《事鈔》）。約人進位，大小賢聖。
X39n0714_p0738b17║【疏】然戒寶豐積，贍周生類。故使前聖果圓，後賢因滿。
X39n0714_p0738b18║引生來業，展轉住持，眾生無盡，戒寶無竭也。據文，能
X39n0714_p0738b19║求之懷也；從義，所求無限也。
X39n0714_p0738b20║次文。初句明體量之廣，欲句顯被物無遺。「故」下，示
X39n0714_p0738b21║無窮之益。「前聖」、「後賢」，並通三乘。上是自行，「引」下，明
X39n0714_p0738b22║化他。「來業」謂戒善功德。法體常住，在人所興；人相
X39n0714_p0738b23║繼接，法何有盡？有同世寶，滋長無窮。「據」下，合文意。
X39n0714_p0738b24║偈云「無厭」，正約「能求」；然由「無限」，故使不厭，以示此
X39n0714_p0738c01║科「從義」釋故。
X39n0714_p0738c02║【疏】又寶有二能：一、現除貧苦者，顯戒現止業非，能感
X39n0714_p0738c03║名利，交免三塗之貧苦也；二、資成形命者，顯戒近獲
X39n0714_p0738c04║人天，遠成五分。斯益既厚，故「求無厭」。
X39n0714_p0738c05║三中，二義。初句標喻，「顯」下，法合。初除現生貧苦，止
X39n0714_p0738c06║惡積善故「不貧」，人天聖道故「無苦」。「交」，俱也。次義中，
X39n0714_p0738c07║標喻法合，亦如上分。凡聖兩報，由戒資成，世出世
X39n0714_p0738c08║別，故分「近遠」。「斯」下，雙結。
X39n0714_p0738c09║【疏】問：「如經論說，海喻多種，今此偈中止列二者？」
X39n0714_p0738c10║問中。「多種」者，海有八德：一、漸深漸入；二、潮不過限；
X39n0714_p0738c11║三、不宿死屍；四、百川來會，無復本名；五、萬派悉歸，
X39n0714_p0738c12║而無增減；六、出眾珍寶；七、大身眾生所居；八、同一
X39n0714_p0738c13║醎味。《戒本》上句可配初德，次句對第六，旁兼「清澄」，
X39n0714_p0738c14║即是第三。欲顯戒文出二之意，故問申之。
X39n0714_p0738c15║【疏】答：「作者知時，明喻舉要。初明深廣清澄喻，顯說戒
X39n0714_p0738c16║儀專被行淨，如有纖過，非聽說之儀也。是以今初開
X39n0714_p0738c17║宗，即明簡眾喻。眾成由行，能懷聖寶，故次辨求無厭
X39n0714_p0738c18║喻。此二攝化始終，餘非要務，故略不敘。」
X39n0714_p0738c19║答中。初歎美部主。「初」下，次正申所以。前明「無涯」喻，
X39n0714_p0738c20║「深廣」、「清澄」，兼含兩義。「眾成」下，次示「求寶」喻。「此二」下，
X39n0714_p0738c21║正通來問。前喻眾行，後喻自行；說戒攝僧，要唯此
X39n0714_p0738c22║二故也。
X39n0714_p0738c23║【疏】就法說中。初舉喻益，勸護聖財；後明體不虗圓，必
X39n0714_p0738c24║假說聽之力。方便攝持，名之為「欲」；對治行成，非緣不
X39n0714_p0739a01║起，名之為「護」。戒德內充，資神養聖，目之為「財」。「財」即道
X39n0714_p0739a02║品，恐濫於世，故云「聖法」。合上「寶」也。
X39n0714_p0739a03║次法說，勸護中，初文。「欲」、「護」二字，即是能持始終二
X39n0714_p0739a04║心。「神」即心神，「聖」謂聖道。
X39n0714_p0739a05║【疏】所以不合初喻者，前顯戒體，量周無際；後顯多寶，
X39n0714_p0739a06║充足所求。求在無限，終從戒海，故所出之寶無窮，則
X39n0714_p0739a07║知能生之海無際。是則聖財通於三道，欲護聽眾，亦
X39n0714_p0739a08║被三乘。若作此解，具兼兩喻。
X39n0714_p0739a09║次科。初徵起。「前」下，正示。意以「所出」之多，足顯「能生」
X39n0714_p0739a10║之廣，故但合「寶」，即兼「海」矣。「是」下，點前聖財不專戒
X39n0714_p0739a11║學，方顯出生無窮之義。「三道」約法，諦、緣、度也。「三乘」
X39n0714_p0739a12║約人，可知。「若」下，結示文旨。
X39n0714_p0739a13║【疏】說戒明約，非別所弘；既同奉行，義無不集。故云「眾
X39n0714_p0739a14║集聽我說」也。
X39n0714_p0739a15║說聽中。別人對、念，無人曲開；文從本制，故云「非別」
X39n0714_p0739a16║等。「約」，即制也。
X39n0714_p0739a17║【疏】上歎戒體，無際無厭。愚夫迷旨，非不遲疑。故次第
X39n0714_p0739a18║二，列相顯示。
X39n0714_p0739a19║次釋三偈，初科。上二句結前。「無際」、「無厭」，即指二喻。
X39n0714_p0739a20║【疏】就分為三：初一偈，舉列廣教，勸信修捨；次一偈半，
X39n0714_p0739a21║引佛成證，結說有由；後有半偈，顯己承傳，勸受聽說。
X39n0714_p0739a22║次科，總分中。「修」謂履善，「捨」即離惡。「結說」者，「結」謂總
X39n0714_p0739a23║括七佛，「說」即剏制廣教。佛不說廣，偈云「說」者，即是
X39n0714_p0739a24║「制」耳。
X39n0714_p0739b01║【疏】就初文二：前之三句，廣教戒相滅惡之功；下有一
X39n0714_p0739b02║句，舉功勸聽。
X39n0714_p0739b03║【疏】「欲除四棄」者，舉此教本，能防未非，應起不起，名之
X39n0714_p0739b04║為「除」。非謂已犯，而說除擯。假名比丘，方便禁警，使初
X39n0714_p0739b05║篇業，冥伏不起，名為「欲除」。所除是何？即「四棄」也。而言
X39n0714_p0739b06║「法」者，法義極多，今取能成犯緣，故云「法」也。
X39n0714_p0739b07║釋四棄中，初正釋。「非」下，遮濫。「假」下，重釋。內凡已還，
X39n0714_p0739b08║未見真理，無實德故，通號「假名」。初果已去，名「真實
X39n0714_p0739b09║僧」。「冥」猶潛也。「法義多」者，如「自體」、「軌持」之異。「今取」等
X39n0714_p0739b10║者，謂諸戒相各列「犯緣」，具則成犯，揩式軌定，犯由
X39n0714_p0739b11║緣辨，故曰「能成」。即二義中軌持解也。
X39n0714_p0739b12║【疏】若據義收，「滅」、「障」、「除」、「遣」，隨言皆得，莫非離過而為本
X39n0714_p0739b13║也。
X39n0714_p0739b14║總示中。以文列三篇，三名別對，恐生局計，故總示
X39n0714_p0739b15║之。文無「遣」字，義類無異，故通舉之。
X39n0714_p0739b16║【疏】初篇既離，行本得成，若不淨撿二篇，眾法難立，故
X39n0714_p0739b17║名「滅」也。
X39n0714_p0739b18║【疏】上具戒行，不顯威儀，則形心不淨，眾法無託，故當
X39n0714_p0739b19║靜緣，令非不起，是曰「障」也。
X39n0714_p0739b20║次釋殘、墮，皆躡前義勢，發起後文。並云「眾法」者，對
X39n0714_p0739b21║今說戒，當機要故。
X39n0714_p0739b22║【疏】既已識相，依說須行，故又勸聽也。計初一勸，義則
X39n0714_p0739b23║兼通。但以末世鈍機，情多浮濫，聖所制禁，凡所常行，
X39n0714_p0739b24║恐未志奉，妄有輕忽，故又重勸。
X39n0714_p0739c01║釋勸聽中。初牒釋，「計」下，明重意。初二句指前偈，「但」
X39n0714_p0739c02║下，申所以。專念曰「志」，遵行曰「奉」。說本為行，非聞不
X39n0714_p0739c03║曉，惑重信輕，故頻加勸。
X39n0714_p0739c04║【疏】問：「戒行之本，具通輕重，何故但舉三篇？」
X39n0714_p0739c05║問中。以《戒本》五篇，不具列故。
X39n0714_p0739c06║【疏】答：「滅惡之戒，通攝五篇，且列上三，餘蓋存略。又解：
X39n0714_p0739c07║『初三「戒」攝，下是「威儀」，且舉綱領，故不隨事。』又云：『今列
X39n0714_p0739c08║篇相，正存聽說。序中所為凡有二人：專精不犯，非治
X39n0714_p0739c09║所科；犯已從滅，法唯三別，初篇非數所攝，雖懺終不
X39n0714_p0739c10║成僧，二篇唯是眾除，三篇同對別捨。廣教具含二淨，
X39n0714_p0739c11║義須列相示之。』」
X39n0714_p0739c12║答中三釋。初文略釋，可解。次、約提綱釋。戒分列二，
X39n0714_p0739c13║不明偷蘭；威儀標一，不顯餘三。故云「且舉」等。三、對
X39n0714_p0739c14║懺法釋。初示列相；「序」下，約人釋義。「序為二人」者，文
X39n0714_p0739c15║云「犯者應懺，無犯默然」故。初專精人，因而先出；次
X39n0714_p0739c16║犯懺人，正釋今文。犯雖有五，懺但分三。提舍、吉羅，
X39n0714_p0739c17║並對首悔，故同一位。若論初、二，同是眾法，但初不
X39n0714_p0739c18║復本，次局二十，故分二位。又據下三，約說，三、一有
X39n0714_p0740a01║異；望人，對別是同。「二淨」即前「二人」，初人持淨，次人
X39n0714_p0740a02║懺淨。
X39n0714_p0740a03║【疏】第二，「毗婆尸」下，明能說教人。就文分二：初一行偈，
X39n0714_p0740a04║列教主之名；後半偈，結人以成法，表無虗演意也。
X39n0714_p0740a05║釋次偈半，教主名中。
X39n0714_p0740a06║【疏】若依《增一》，初佛百年前說略教，後方說廣；如是後
X39n0714_p0740a07║佛八十、七十、六十、四十、二十，及至釋迦，十二年後，方
X39n0714_p0740a08║制廣教。
X39n0714_p0740a09║初文。七佛說略，年數第減者，以鈍根漸多，稟略漸
X39n0714_p0740a10║少故。釋迦中，「制」合作「說」，五年已制故，或可制弟子
X39n0714_p0740a11║說，義亦無妨。
X39n0714_p0740a12║【疏】問：「如《律》文云『第三、第五，二佛唯略』，《經》說何通？」答：「適
X39n0714_p0740a13║化無方，隨機隱顯。斯乃聖心布教盛衰，非凡所謀。《律》
X39n0714_p0740a14║隱二佛之廣，生請制之由；《經》陳七佛之通，表化儀之
X39n0714_p0740a15║相。未可偏執，五過自生。」
X39n0714_p0740a16║問中。「律序」，舍利弗請佛制廣，問言：「何佛法得久住？」
X39n0714_p0740a17║佛言：「毗婆尸等四佛法得久住，以制廣故；毗舍、那
X39n0714_p0740a18║含二佛法不久住，以不說廣故。」則與前經相違，故
X39n0714_p0740a19║舉問以會之。答中，先敘難測。「無方」，猶言不定。「盛衰」
X39n0714_p0740a20║謂律明住滅。「謀」謂圖度。「《律》」下，顯經律之意，各據一
X39n0714_p0740a21║端，機見有異，未可和會。「五過」出《成論》，謂迷名生法
X39n0714_p0740a22║癡，隨文增五失：一、不正信；二、退勇猛；三、誑人；四、謗
X39n0714_p0740a23║法；五、輕於聖法。
X39n0714_p0740a24║【疏】問：「文中唯引過去，不明現、未者？」答：「往佛有教可傳，
X39n0714_p0740b01║師資成訓，勸信易立，所以引之。現、未無教，無由生信。」
X39n0714_p0740b02║次問中。佛在六為過去，滅後七皆過去。答中，初答
X39n0714_p0740b03║唯引過去，後答不明現、未。現佛化他方，教法不被
X39n0714_p0740b04║此；未來同此土，教法復未設。望今現無，故云「無教」。
X39n0714_p0740b05║【疏】問：「序文闕於現、未，何故流通具明三世？」答：「各有其
X39n0714_p0740b06║致。『戒序』將弘聖教，恐時不奉，故引已起之教，成勸信
X39n0714_p0740b07║之由。流通泛引戒益，必行會聖。聖不虗會，三佛皆行。
X39n0714_p0740b08║因教圓德，無不果滿也。」
X39n0714_p0740b09║第三問中。欲伸前後出沒之意，故此問之。答中。初
X39n0714_p0740b10║句通示。「戒」下，別釋。初明今闕。「時」謂時機。「流」下，次彰
X39n0714_p0740b11║後具。「泛」，廣也。意明序首勸信，過佛教成，有所信故；
X39n0714_p0740b12║流通顯益，可通三世，彰益大故。
X39n0714_p0740b13║【疏】釋七佛名，如略教解。
X39n0714_p0740b14║【疏】就結人成法中。七佛非一曰「諸」，宇宙無上曰「世尊」，
X39n0714_p0740b15║行滿位高曰「大德」也。「為我說是事」者，引上廣教，被下
X39n0714_p0740b16║世機，定非私傳，聞必至聖。此則顯己承習有由，何得
X39n0714_p0740b17║不奉！
X39n0714_p0740b18║結人中。「宇宙」者，俗典但指天地之中，今則必通大
X39n0714_p0740b19║千境內。「行滿」者，三祇累積；「位高」者，眾聖中尊。「引上」
X39n0714_p0740b20║釋「是事」，「被下」釋「為我」。「顯已」即說戒師。
X39n0714_p0740b21║【疏】文中分二。初句，上有所承，今將紹續，如教而談，云
X39n0714_p0740b22║「善說」也。若為名利，無益而傳，則是綺語，非義所攝。下
X39n0714_p0740b23║句明說，說必被人，忍乖法儀，故又誡勸。贊美傳習之
X39n0714_p0740b24║賓，故曰「諸賢」。諦受無倒，故敕之云「咸共聽」也。
X39n0714_p0740c01║三承傳中，初科。文闕牒章，分句孤起，疑是寫脫。上
X39n0714_p0740c02║句前釋「我今欲」。「如」下，釋「善說」。下約「綺語」，反顯「善」義。
X39n0714_p0740c03║下句中。初敘重意，望前二勸，故云「又」也。「贊」下，牒釋。
X39n0714_p0740c04║「傳習賓」者，即目聽眾。「敕」，誡也。
X39n0714_p0740c05║【疏】如經論中，大小兩乘俱有賢聖，並約道業有顯、晦
X39n0714_p0740c06║也。據翻，從俗釋訓：「賢」者，多才行也；「聖」者，無不通也。斯
X39n0714_p0740c07║並約事為言，全乖佛義。有暇廣之。
X39n0714_p0740c08║次文，初約佛教。大乘十住、十行、十迴向，名三賢；十
X39n0714_p0740c09║地，名十聖。小乘外凡有三，內凡有四，名七賢；初果
X39n0714_p0740c10║至無學，名四聖。「道業顯、晦」者，一往以分，聖顯賢晦；
X39n0714_p0740c11║然賢聖中，次第淺深，自有顯晦。「據」下，示俗訓。謂翻
X39n0714_p0740c12║譯時，依此俗典。《禮記》中，才智倍人曰「茂」，倍十人曰
X39n0714_p0740c13║「選」，倍百人曰「俊」，倍千人曰「英」，倍英曰「賢」。《白虎通》中
X39n0714_p0740c14║明聖人者，謂「道無所不通，明無所不照，聞聲知情，
X39n0714_p0740c15║與天地合德」也。此二皆從世智為名，故云「約事」。異
X39n0714_p0740c16║上佛教所明行位，故云「全乖」。「有」下，示略。此謂偈中
X39n0714_p0740c17║「諸賢」之語，稱美時眾，必據佛教修行之人；名濫俗
X39n0714_p0740c18║儒，故此簡別。
X39n0714_p0741a01║【疏】第三段中，「如人毀足」下，廣張隨行。行法乃多，舉要
X39n0714_p0741a02║眾、別。所以爾者？眾無別眾，攬別以成；別無恒別，行立
X39n0714_p0741a03║成眾。故託斯二以持正法。就文四喻，前兩寄別行以
X39n0714_p0741a04║生喻，明損益以誡持；後二寄眾法以生喻，明淨穢以
X39n0714_p0741a05║誡說。此則初行、後教，生成義順，一途之釋也。
X39n0714_p0741a06║釋後五偈，分科中。初敘立科意。「眾」即四人已上作
X39n0714_p0741a07║羯磨事，今指說戒；「別」即自行。隨行雖多，眾別收盡，
X39n0714_p0741a08║故云「舉要」。「所以」下，釋須二之意。此明眾必假別，能
X39n0714_p0741a09║成眾；二行相關，故須雙舉。「故」下，結成文意。「就」下，分
X39n0714_p0741a10║文。初二喻並言毀戒，即是「別行誡持」；後二喻皆明
X39n0714_p0741a11║說戒，故為「眾行誡說」。「此」下，合示。若據常途，因教生
X39n0714_p0741a12║行，則教先行後；此明行具方成眾法，則行先教後，
X39n0714_p0741a13║故云「一途」也。
X39n0714_p0741a14║【疏】就初兩喻，即為二意。初以戒為身足，喻止持也。一
X39n0714_p0741a15║形所託，必憑足而遊涉；萬行所資，要藉戒而成立。如
X39n0714_p0741a16║《經》所明「若無此戒，功德不生」也。後以戒為車軸，喻作
X39n0714_p0741a17║犯也。御者所持在軸，軸壯而轄堅；行人不壞於本，亦
X39n0714_p0741a18║業全而戒具。反則違本，如文所訶。總解意也。
X39n0714_p0741a19║釋前二喻，分示中。「身足喻止持」者，此約義科。據下
X39n0714_p0741a20║附文，則前偈喻止犯，後偈喻作持耳。「車軸喻作犯」，
X39n0714_p0741a21║就文判也。「業全」則受體無缺，對上「軸壯」；「戒具」謂隨
X39n0714_p0741a22║行不違，對上「轄堅」。「如文訶」者，即死時恐懼也。
X39n0714_p0741a23║【疏】次釋前喻，喻分兩偈。初約止犯之損，令觀過生厭；
X39n0714_p0741a24║後約作持之益，舉樂果生欣。
X39n0714_p0741b01║身足喻中，初偈。
X39n0714_p0741b02║【疏】就初分二，上喻、下法。
X39n0714_p0741b03║【疏】釋文云：「毀行之士，名曰『如人』；內無明略，外有愆失，
X39n0714_p0741b04║名為『毀足』。戒品既壞，世樂尚虧，何況道果而有登趣？
X39n0714_p0741b05║故曰『不堪有所涉』也。」
X39n0714_p0741b06║別釋中，初科。「明略」謂智謀也。「世樂」即人天也。
X39n0714_p0741b07║【疏】就法合中。兩對相曉，依文可解。
X39n0714_p0741b08║法合中。上喻已釋，故但略指。據喻言通凡聖兩果；
X39n0714_p0741b09║法中舉凡，意在況聖。
X39n0714_p0741b10║【疏】次解作持偈文。上半明人、天兩果，舉勸修因；下半
X39n0714_p0741b11║明勝果所尅，必假良因，義須守護。文相甚易，未勞解
X39n0714_p0741b12║也。
X39n0714_p0741b13║次作持中，初文。可解。
X39n0714_p0741b14║【疏】問：「上云『戒興存道，本非為福』，今偈所勸反彼，何邪？」
X39n0714_p0741b15║問中。引前「教興」作難。
X39n0714_p0741b16║【疏】答：「上已略開，今重廣敘。元制為道，誠如聖言。但為
X39n0714_p0741b17║聞教之機，時含利、鈍。鈍者引以世報，權示化城；利者
X39n0714_p0741b18║以慧資成，便至寶所。斯並隨機設化，當尋本據。若執
X39n0714_p0741b19║戒為真道，道則戒結所收；唯戒極高，復是見取所攝。
X39n0714_p0741b20║為樂持戒，翻成穢染。如《百論》中難陀之事，至時長引，
X39n0714_p0741b21║取悟於心。」
X39n0714_p0741b22║答中。大論戒律，不出二義。一、本如來出世之意，三
X39n0714_p0741b23║歸五戒，下至微善，無非為道而作弄引；過分而談，
X39n0714_p0741b24║二乘聖果，尚非本懷，豈以世樂而評聖旨？此約教
X39n0714_p0741c01║本也。二者，二乘聖道，必由戒剋；人天兩報，戒、見二
X39n0714_p0741c02║取，穢汙諂詐，持奉多途。此約機緣也。若了斯意，則
X39n0714_p0741c03║教門同異，無不會通。初二句指前標後。「元」下二句
X39n0714_p0741c04║通前興意。既云「元制」，即教本義。「聖言」者，即指前引
X39n0714_p0741c05║「為調三毒」等文。「但」下，正釋今文。而云「利鈍」，即約機
X39n0714_p0741c06║義。應知今序，且被鈍根；下流通中，利鈍雙被。「化城」
X39n0714_p0741c07║「寶所」，出《法華經》。彼明如來施權說小，如以化城暫
X39n0714_p0741c08║令止息；至後顯實，喻至寶所獲珍奇。今借彼喻，會
X39n0714_p0741c09║通今教。凡聖兩報，言同意別，思之可見。「斯」下，雙結。
X39n0714_p0741c10║上句結成今意，下句指歸前意。「若」下，明背道過失。
X39n0714_p0741c11║初即二種利使。「為樂」下，即明汙心。「《百論》」者，彼云「樂
X39n0714_p0741c12║報有二，一者生天，二人中富貴。若持戒為求生天，
X39n0714_p0741c13║與天女娛樂，若人中受五欲樂」，乃至引阿難語難
X39n0714_p0741c14║陀偈云：「如羝羊相觸，將前而更却。（羊鬪欲前而退。『羝』音低，牯羊也。）
X39n0714_p0741c15║汝為欲持戒，其事亦如是。（持戒如將前，為欲如更却。）身隨能持
X39n0714_p0741c16║戒，心為欲所牽，斯業不清淨，何用是戒為？」
X39n0714_p0741c17║【疏】上解止犯、作持竟。
X39n0714_p0741c18║結示中。欲發下問，故在此結，不當前後。
X39n0714_p0742a01║【疏】問：「上云『身之所假足喻止持』，及釋文中乃論止犯。
X39n0714_p0742a02║斯則持犯同門，如何分判？」
X39n0714_p0742a03║問中，初牒前相違。「斯」下，正難。持犯行別，善惡業殊，
X39n0714_p0742a04║不宜同門，故以為難。
X39n0714_p0742a05║【疏】答：「持犯止作，事通前後。望戒全者名止持，無心攝
X39n0714_p0742a06║護名止犯，勵意防慎名作持，具緣造非名作犯。據此
X39n0714_p0742a07║以論，隨事始終皆二持犯，餘如後解。」
X39n0714_p0742a08║答中，初二句通標。若據持犯，心境體異，非可同時；
X39n0714_p0742a09║但心起不常，善惡相閒，故約「前後」，可得兼明。「望」下，
X39n0714_p0742a10║別示。隨舉一戒，並具四行，則持犯同門，於義無失。
X39n0714_p0742a11║「據」下，結指。「隨事」，「事」即戒也。「始終」即前後。「皆二持犯」，
X39n0714_p0742a12║即止作四行。故知後從犯釋，則貽毀戒之文；前約
X39n0714_p0742a13║持科，欲示兼通之義。「餘」下，即指卷末持犯中。問：「文
X39n0714_p0742a14║既明犯，那用持科？」答：「此由《序》中闕止持喻，故約義
X39n0714_p0742a15║科，如下點示可見。」
X39n0714_p0742a16║【疏】次解作犯喻中，上喻下合。
X39n0714_p0742a17║【疏】假名行者，執持圓戒，學調伏心，名之為「御」。御攝三
X39n0714_p0742a18║業，將遊塵境，名之為「入」。五欲之賊，能劫善財，使沈惡
X39n0714_p0742a19║趣，名為「險道」。縱放身口，隨境不禁，名為「失轄」。轄在二
X39n0714_p0742a20║輪之表，犯必兩業之門故也。無作戒善，萬行所憑，名
X39n0714_p0742a21║之為「軸」。身口轄失，定慧輪摧，戒善便喪，故如軸「折」。如
X39n0714_p0742a22║上諸損，智者懷悲，將趣三塗，義無歡泰，故云「憂」也。
X39n0714_p0742a23║作犯，明喻中。車喻多種：執御之人，喻能持心；兩轄
X39n0714_p0742a24║喻身口二業，即是隨行；二輪喻定慧兩學；橫軸喻
X39n0714_p0742b01║本受戒體。初配上句。「圓戒」者，具足體也。「沈惡趣」者，
X39n0714_p0742b02║舉果顯因也。「縱」下，配下句。轄是括輪之物，在軸兩
X39n0714_p0742b03║頭，括束於輪，故云「二輪表」也。「兩業」即上身口。
X39n0714_p0742b04║【疏】次合喻中，上句合九字，下句合一字，可知也。
X39n0714_p0742b05║法合中，初科。分句對字，在文易解。
X39n0714_p0742b06║【疏】問：「毀戒業非，何人不畏？豈待終時，方生恐懼？」
X39n0714_p0742b07║次科，問中。欲彰部主知機之意，故特徵之。
X39n0714_p0742b08║【疏】答：「人懷愚智，持犯兼之。『律序』具彰，今更為引。智士
X39n0714_p0742b09║覺過，尋知厭蕩。愚夫縱罪，初無改悔，身心強健，放逸
X39n0714_p0742b10║刑科，要至死時，方生怖畏。以色力痿顇，神慮無歸，自
X39n0714_p0742b11║知佛賊，贓狀業現，苦具將臨，何得不畏？是以律主懸
X39n0714_p0742b12║知，濁世非死不憂，故舉勸持，無令後悔，悔無及也。」
X39n0714_p0742b13║答中，初通標所被。即《律》文云：「有二智人，有罪能見，
X39n0714_p0742b14║見罪能懺；有二愚人，有罪不見，見罪不懺。」愚智兩
X39n0714_p0742b15║機，俱通持犯，故云「兼之」也。指「《律》序」者，彼偈廣列持
X39n0714_p0742b16║毀得失，今略引云：「如師子虎吼，醉者不恐怖（醉喻愚人）；
X39n0714_p0742b17║小獸聲雖微，醒者聞即懼（醒喻有智）；如是三垢人，一切
X39n0714_p0742b18║惡不懼（合上半偈，三垢即三毒）；智者於微惡，常懷於恐畏（合下
X39n0714_p0742b19║半偈）。」、「智」下，二、正釋。初敘智者知過必改，不待苦勸。下
X39n0714_p0742b20║明愚人遭苦思悔，正顯文意。初明生怖。「初」猶都也。
X39n0714_p0742b21║「以」下，釋所以。「痿」謂困頓，「顇」謂瘦顇。內無實德，假冐
X39n0714_p0742b22║形儀，妄受信施，侵壞正法，故云「佛賊」。刑贓露則刑
X39n0714_p0742b23║戮將加，惡業現則獄報即至矣。如《大論》云：「持戒之
X39n0714_p0742b24║人，命終之時，風刀解身，筋脉斷絕，心不怖畏。」反知
X39n0714_p0742c01║毀盜，寧不怖耶！學者臨文，宜應內省。其有死而無
X39n0714_p0742c02║悔者，則教所不救矣！「是以」下，出制作之意。
X39n0714_p0742c03║【疏】準上據下，應有止持有益喻。翻犯明持，可以相領；
X39n0714_p0742c04║有無互現，未可齊觀。
X39n0714_p0742c05║辨闕中，初文。「準上」者，前二偈止犯作持；「據下」者，後
X39n0714_p0742c06║兩喻各具二行。上下既具，可驗此闕。示意有二：上
X39n0714_p0742c07║據相翻，下約隱顯。
X39n0714_p0742c08║【疏】尋中梵偈文，法喻自足，彼葉一偈三十二字。唯此
X39n0714_p0742c09║方言，多少無準，或三四字，或五六七，節以聲言，用為
X39n0714_p0742c10║偈句。
X39n0714_p0742c11║次科，示梵偈中，初文。彼用貝多樹葉以書經教，故
X39n0714_p0742c12║言「彼葉」。又不論長行與偈，例以四字為句，八句為
X39n0714_p0742c13║偈。今文唯初喻八句，餘並四句，則明傳譯有所闕
X39n0714_p0742c14║矣。「唯」下，示此土不定。如《文選》古詩，隨人所撰，不拘
X39n0714_p0742c15║章句。準知經律五七字偈，並隨方俗，非本梵式也。
X39n0714_p0742c16║【疏】或尋「偈」字便訓為「竭」，謂攝前散章，竭盡文義也。即
X39n0714_p0742c17║反「偈」字，例「竭」音也。檢諸字書，無可憑據，積習生常，何
X39n0714_p0742c18║由頓曉？
X39n0714_p0742c19║二中，初斥釋義。「即」下，斥反切。《字林》，作丘竭反；《毛詩》
X39n0714_p0742c20║音義，去謁反；《漢書》音義，其逝反。故知音「竭」殊無所
X39n0714_p0742c21║據。「撿」下，總責。
X39n0714_p0742c22║【疏】又尋翻經，古譯則云「偈他頌」，今云「伽陀頌」。斯則「伽」
X39n0714_p0742c23║「偈」兩聲相近，省略本故，後所出者，但云「偈言」。故知「偈
X39n0714_p0742c24║他」翻為「頌」也。故今所翻無序之頌，則云「伽陀」，有序之
X39n0714_p0743a01║文，便為「頌曰」，可以分也。
X39n0714_p0743a02║三中，先出古今不同。應法師云：「『偈』者，梵言也，正云
X39n0714_p0743a03║『伽陀』，或云『室廬迦』，謂三十二字，此方當『頌』、『攝』。」、「斯」下，
X39n0714_p0743a04║究存略所以。「故知」下，示華梵。「故今」下，明兩分。「今翻」
X39n0714_p0743a05║謂唐翻也。「無序」即孤起偈，「有序」謂牒前重頌。此約
X39n0714_p0743a06║華梵以分，義無別也。
X39n0714_p0743a07║【疏】上所解文，別行喻竟。
X39n0714_p0743a08║【疏】就解「眾法教行喻」中，亦有兩行。初舉教為明鏡喻，
X39n0714_p0743a09║顯作犯止持之人，準教立行，要由說、聽之功也。後舉
X39n0714_p0743a10║教為神解喻，顯作持止犯之人，內省智略，殷鑒淨穢
X39n0714_p0743a11║也。又解云：「前喻戒體，若毀若護，其果兩成；後喻戒緣，
X39n0714_p0743a12║若縱若防，其因兩就。故篇聚雙列，因果具含，意可見
X39n0714_p0743a13║也。」
X39n0714_p0743a14║次眾法喻，初科。由偈文云「好醜」、「勇怯」，通含持、毀，故
X39n0714_p0743a15║以兩喻各對二人。據後從文，合云「兵戰喻」，今取𩰖
X39n0714_p0743a16║戰必用智謀，故言「神解」耳。「又」下，復伸一判。「戒體」即
X39n0714_p0743a17║五篇根本。「毀」約究竟，「護」取行成，故云「果」也。「戒緣」即
X39n0714_p0743a18║「蘭」、「吉」方便。「縱」謂起心，「防」據警察，故言「因」也。「故」下，雙
X39n0714_p0743a19║結如上。
X39n0714_p0743a20║【疏】次解前喻，分二如上。
X39n0714_p0743a21║【疏】奉教兩眾，依常集聽；以行觀說，「如人照鏡」。「鏡」即教
X39n0714_p0743a22║也。止持行成，能喪作犯之醜，令戒威嚴，名為「好」也；作
X39n0714_p0743a23║犯之惡，能摧止持之善，名為「醜」也。斯並兩託教鏡而
X39n0714_p0743a24║「生」；「欣戚」、「好醜」，因說而現也。
X39n0714_p0743b01║隨釋中，初科。「兩眾」者，持及犯也。「依常」者，黑白兩半
X39n0714_p0743b02║也。
X39n0714_p0743b03║【疏】下法合中，隨對可知。戒善具足，則名「全」，致懷「喜」，合
X39n0714_p0743b04║上「好」而「生欣」。遇緣壞行，則名「毀」，故懷「憂」，合上「醜」而「生
X39n0714_p0743b05║戚」也。
X39n0714_p0743b06║合喻，可解。
X39n0714_p0743b07║【疏】就解「教為神解喻」中，法喻為二。
X39n0714_p0743b08║【疏】如譬所明，作持戒者，妙在方便，約止非緣，對境相
X39n0714_p0743b09║陵，同「兩陣」也。強弱相傾，如「共戰」也。正智達過，明白無
X39n0714_p0743b10║違，如「勇」者「進」也。癡墮居懷，無心遮約，如「怯」者「退」也。
X39n0714_p0743b11║次科，喻中。「約止」即能持心，「非緣」是所防過。能持、所
X39n0714_p0743b12║防，則為「兩陣」。「正智」等者，謂心強過弱，持心勝也。「癡
X39n0714_p0743b13║墮」等者，過強心弱，非境勝也。
X39n0714_p0743b14║【疏】下法合中，「說戒亦如是」合初句。何以知耶？由說、聽
X39n0714_p0743b15║交對，愚智、勤怠彼此相違，如陣合戰也。下句中，覩己
X39n0714_p0743b16║行淨，由持故成名「淨」，是則戒淨心「安」趣道，合上「勇進」
X39n0714_p0743b17║也。怠惰不學，心昏境慢，止犯「穢」心，將鄰苦趣，故常「畏」，
X39n0714_p0743b18║合上「怯退」也。
X39n0714_p0743b19║法合中，初句。以說戒師提示過境，同集聽眾，隨事
X39n0714_p0743b20║觀緣，故如合戰。「愚智」約性，「勤怠」據行，即淨穢二機，
X39n0714_p0743b21║淨勇穢怯，故曰「相違」。下句，對喻可見。「心安」是成因，
X39n0714_p0743b22║「趣道」即慕果。「止犯」即不學無知罪。
X39n0714_p0743b23║【疏】何以得知？前喻作犯，文彰全毀，故知已起重罪也。
X39n0714_p0743b24║後彰淨穢，故知將興輕罪。既不違教，是非莫知，隨作
X39n0714_p0743c01║恐犯，故云「穢」、「畏」也。
X39n0714_p0743c02║對簡中。兩喻配犯，前重後輕；在文頗隱，故特點示。
X39n0714_p0743c03║「將興」謂止犯之人，既無所曉，微細威儀，必多陵犯
X39n0714_p0743c04║故。
X39n0714_p0743c05║【律】世間王為最，眾流海為最，眾星月為最，
X39n0714_p0743c06║眾聖佛為最，一切眾律中，《戒經》為上最；
X39n0714_p0743c07║如來立禁戒，半月半月說。
X39n0714_p0743c08║【疏】次明第四「戒經弘益」中分二：初偈喻辭，後總法合、
X39n0714_p0743c09║修說之儀。
X39n0714_p0743c10║第四顯益，分文中。喻辭四句，是別列，「一切」下二句，
X39n0714_p0743c11║即「總合」。「如來」一句，指人勸修；「半月」一句，至時合說，
X39n0714_p0743c12║故云「修說儀」也。
X39n0714_p0743c13║【疏】就初四喻，即為四意。
X39n0714_p0743c14║【疏】「王」者尊勝，威德超眾，喻戒住持，功高萬善故也。然
X39n0714_p0743c15║「世間」之王有三種異，謂梵、魔、輪。恐濫法王，故云「世」也。
X39n0714_p0743c16║大「海」弘廣，包括「眾流」；戒善周通，德收眾行也。朗「月」明
X39n0714_p0743c17║空，除煩識妄；戒除業惱，見道知歸。「佛」是法王，「眾聖」師
X39n0714_p0743c18║仰；戒是正行，九道崇之。
X39n0714_p0744a01║釋喻中，列示有四。初、王喻又二。初、對合。「然」下，明簡
X39n0714_p0744a02║濫。「梵」王即色界初禪天主。「魔」王即六欲天主。「輪」王
X39n0714_p0744a03║有四，金、銀、銅、鐵，金輪統四州，餘三第減可知。海取
X39n0714_p0744a04║二喻，「弘廣」、「包含」，即前所引八德中二。月喻亦二。《涅
X39n0714_p0744a05║槃》云「能除熱惱」，即除煩惱也。破暗見道，謂「識妄」也。
X39n0714_p0744a06║「戒」下兩句，即對二喻。「業」謂七支，「惱」謂煩惱；「道」即諦
X39n0714_p0744a07║理。「佛」中，「九道」，謂三乘六趣。
X39n0714_p0744a08║【疏】斯等四喻，世所同高，借以曉之，通明戒法。
X39n0714_p0744a09║【疏】問：「四喻顯戒，其德盡不？」
X39n0714_p0744a10║問中。由通兩釋，各有其理，故問以引之。
X39n0714_p0744a11║【疏】答：「如來說法，義周無滯，略舉近事，何得攝盡？」
X39n0714_p0744a12║初答中。上二句通示。「說法」，別指制戒。制戒之意，非
X39n0714_p0744a13║止一端，豈唯四喻，而能盡理。故經律中，廣有譬喻，
X39n0714_p0744a14║如《鈔．標宗》，尋之可見。
X39n0714_p0744a15║【疏】又解：「假以世喻，略收皆盡；一往統舉，空、有所收。有
X39n0714_p0744a16║中極貴，勿過王也；包納水陸，勿過海也；光涼明暗，勿
X39n0714_p0744a17║過月也；出有大聖，勿過佛也。縱有餘類，竊比難矣。」
X39n0714_p0744a18║次答中，初總舉。「空有」即真俗二諦，攝盡世出世法。
X39n0714_p0744a19║今此四喻，不出二諦。前三並俗有，後一真空。故知
X39n0714_p0744a20║喻戒，義無不盡。「有」下，別示。「明」猶照也。「出有唯佛」，此
X39n0714_p0744a21║據理諦，化相、住持，則通世諦。「縱」下，結顯。以超群獨
X39n0714_p0744a22║勝，無及於王；深廣徧周，豈過於海；照迷濟世，唯月
X39n0714_p0744a23║難倫；凡聖尊崇，獨佛無等。此外餘物不堪為喻，故
X39n0714_p0744a24║云「竊比難」也。
X39n0714_p0744b01║【疏】就後偈中，文分為三：初有半偈，總合上喻；次有一
X39n0714_p0744b02║句，舉法屬人，明無虗制；後有一句，說教之時，非合上
X39n0714_p0744b03║喻。
X39n0714_p0744b04║【疏】就初文中。「一切眾律中」者，合明三藏所明群行，並
X39n0714_p0744b05║有調伏業非之功，義稱為「律」，律即法也。「戒經為上最」
X39n0714_p0744b06║者，指今所演如上四尊，既同傾仰，聞何不奉？並謂三
X39n0714_p0744b07║乘之夷途也。
X39n0714_p0744b08║法合中，總合有三，初釋。以經、論二藏，通有「法」義，故
X39n0714_p0744b09║云「義稱」，明非本翻也。下句中，即約行根住持，二藏
X39n0714_p0744b10║不及，正宗行要，毗尼不如，故稱「上最」。「四尊」即前四
X39n0714_p0744b11║喻所顯四義。「既同」等者，顯示序中推勝之意。「夷途」，
X39n0714_p0744b12║平路也。
X39n0714_p0744b13║【疏】又解：但餘二藏明律相處，皆名「眾律」，故論云「隨經
X39n0714_p0744b14║律」是也。
X39n0714_p0744b15║次釋。雖兼二藏，不取定慧。「論」者，未詳何文。
X39n0714_p0744b16║【疏】又解：「一部律宗，雖明緣起、辨相、開遮、法聚等文，俱
X39n0714_p0744b17║調身口，各有正儀，應同名『律』。但為非結正宗，不名為
X39n0714_p0744b18║『最』；戒本一段，親起行基，言約義周，攝僧斯要，故文所
X39n0714_p0744b19║云『戒經最』也。」
X39n0714_p0744b20║後釋中。「緣起」等者，即二部戒本，初明國土、犯人、起
X39n0714_p0744b21║過、白佛，即「緣起」也；後有廣解，即「辨相、開遮」也；戒本
X39n0714_p0744b22║後有□十犍度等，即「法聚」也。「俱」下，釋眾律。「但」下，釋
X39n0714_p0744b23║戒經為最。
X39n0714_p0744b24║【疏】然末世鈍機，雖聞法勝，若非至聖所立，恐生疑慢，
X39n0714_p0744c01║故重舉人，釋成法勝，是以文云「如來立」也。乘如實道，
X39n0714_p0744c02║來成正覺，故曰「如來」也。過犯既興，隨便制約，故曰「立」
X39n0714_p0744c03║也。法教所詮，為存止善，曰「禁戒」也。
X39n0714_p0744c04║次句中，初示意。前列七佛，故云「重舉」。「乘」下，牒釋如
X39n0714_p0744c05║來之名，文出《成論》。真理平等，體絕虗妄，故云「如實」；
X39n0714_p0744c06║乘履此法，出現利生，故得斯號，即真、應二身也。「過」
X39n0714_p0744c07║下，釋制戒。「止善」即「禁戒」義。
X39n0714_p0744c08║【疏】但以三乘既攝，必藉教成。故約晦望，折中之宜，時
X39n0714_p0744c09║便為說。故曰也。
X39n0714_p0744c10║釋後句中。初二句述意。上句示眾同之制，次句明
X39n0714_p0744c11║制集之意。「故」下，貼釋。「晦望」即黑白兩半。促則廢業，
X39n0714_p0744c12║延則浮慢，故曰「折中」。
X39n0714_p0744c13║【疏】問：「但言半月即得被時，何須重者？」
X39n0714_p0744c14║【疏】答：「月含白、黑兩半故也。又但至半月，即須說之，故
X39n0714_p0744c15║重言也。」
X39n0714_p0744c16║問答中。初約兩半釋。「又」下，約單就一半釋，意謂雙
X39n0714_p0744c17║牒乃是連累無窮之語。
X39n0714_p0744c18║【疏】上解勸信序。下明第二大段：序、正、流通。約文為二：
X39n0714_p0745a01║始於「和合僧集」，下至「已說七滅諍竟」、「戒經中來」，正明
X39n0714_p0745a02║廣教行法；二、從「若更有餘佛法」下，至「有慚有愧」、「當於
X39n0714_p0745a03║中學」來，明略教行法。
X39n0714_p0745a04║【疏】就此二教，諸門分別：一、解名門；二、定相門；三、所為
X39n0714_p0745a05║門；四、前後門；五、相成門；六、時節門。
X39n0714_p0745a06║次釋二教。
X39n0714_p0745a07║【疏】就初「解名」者。
X39n0714_p0745a08║【疏】何名「略教」？以佛初成道，將開化法。創起希仰，寄心
X39n0714_p0745a09║無地。故先示行法，令依奉行。不待犯戒，未有罪故，不
X39n0714_p0745a10║得懷疑起謗。略陳教法，故曰「略教」。
X39n0714_p0745a11║初章，略名中。初標徵。「以」下，正釋。初二句示教興之
X39n0714_p0745a12║時。「創」下，明機緣已發。「故」下，明立教。「不」下，示名相。「不
X39n0714_p0745a13║待犯」者，異廣教故。「不得懷疑」者，謂若即制廣，容生
X39n0714_p0745a14║疑謗，知機制略，不得生故。
X39n0714_p0745a15║【疏】言「廣教」者。由略名含，未曉前相，雖造諸非，不謂有
X39n0714_p0745a16║犯。故須廣張網目，收攝罪聚。鈍根之流，聞便得解。因
X39n0714_p0745a17║廣說故，名為「廣教」。
X39n0714_p0745a18║廣名中。初標，「由」下，釋。準前釋略，亦應四節，但闕初
X39n0714_p0745a19║時，廣在略後，自可知故。初明違略，即廣教機生。通
X39n0714_p0745a20║禁三業，未列過相，故曰「名含」等。「故」下，明立教。「張網
X39n0714_p0745a21║目」者，隨事別制也。「收罪聚」者，科約篇聚也。「因」下，結
X39n0714_p0745a22║名。
X39n0714_p0745a23║【疏】又此廣名，略分三位，謂名、報、治也。初、篇品等，以為
X39n0714_p0745a24║名廣，如初聚斷頭等。二、獄苦相對，以為報廣，如初罪
X39n0714_p0745b01║生報九百二十一億六十千歲等。三、擯悔有別，以為
X39n0714_p0745b02║治廣，如犯初罪覆故永棄，有悔盡形。略教所詮，但舉
X39n0714_p0745b03║其網，未張此目，不名為廣。
X39n0714_p0745b04║廣相中，初總示。「初」下，別釋。此之三位，皆通六聚，文
X39n0714_p0745b05║中且據「初篇」示相。「篇聚」名如後釋。「報」中，文列四重
X39n0714_p0745b06║歲數，即墮𦦨熱地獄。僧殘二百三十億四十千歲，
X39n0714_p0745b07║墮大叫獄；偷蘭五十七億六十千歲，墮嘷叫獄；波
X39n0714_p0745b08║逸提十四億四十千歲，墮眾合獄；提舍尼三億六
X39n0714_p0745b09║十千歲，墮黑繩獄；吉羅九百千歲，墮等活獄。餘如
X39n0714_p0745b10║《事鈔》。治廣中，「治」含罰懺，文舉初篇，「永棄」即滅擯，「盡
X39n0714_p0745b11║形」即學悔。七九治法，通該六聚，如《鈔．僧網》中。僧殘
X39n0714_p0745b12║已下，眾、別悔法，廣如《懺篇》。「略」下，對略結顯。但此三
X39n0714_p0745b13║種，在乎略教，蘊而未彰，故皆名「略」。
X39n0714_p0745b14║【疏】問：「廣略二教，通被時機，佛初成道，何不頓說？」
X39n0714_p0745b15║問中。略是頓說，但問於廣，意謂二教何不俱頓。
X39n0714_p0745b16║【疏】答：「聖人布教，義不徒然，藥病相投，是其宗趣，故初
X39n0714_p0745b17║不說，止是無機。所以《善見論》云：『若滿未起，輒先制者，
X39n0714_p0745b18║生誹謗故。「我等出家，棄捨財色，於世名利無所希求，
X39n0714_p0745b19║云何如來反以木叉繫縛我等？豈謂善識世人心器？」
X39n0714_p0745b20║又於佛說不生敬重，令法疾滅。故不先制，待犯便制，
X39n0714_p0745b21║則知聖恩，如醫破癰，待熟方舉。』」
X39n0714_p0745b22║答中，初敘教主知機。時機多利，奉略無違，故云「無
X39n0714_p0745b23║機」。「所」下，引證。《論》有二意，初明生謗，即止惡意。「我等」
X39n0714_p0745b24║已下，出其謗詞。「又」下，次明起敬住法，即生善意。「如」
X39n0714_p0745c01║下，舉喻，於義易曉。「舉」謂以針刺也。
X39n0714_p0745c02║【疏】二、定相中。
X39n0714_p0745c03║【疏】略教有四：初、彰過門略，如訶欲中如火如刀等；二、
X39n0714_p0745c04║止觀門略，如勸修捨三善三毒等；三、調伏門略，如下
X39n0714_p0745c05║略偈，止唯三業；四、發行門略，如經律中「諸惡莫作」，《阿
X39n0714_p0745c06║含經》解，止在三學。
X39n0714_p0745c07║定相，明略中，初科。四略，前二舉廣及釋。「呵欲」，文見
X39n0714_p0745c08║「婬戒」。「勸修」亦初戒緣，云「當於如來清淨法中，於欲
X39n0714_p0745c09║無欲」等。「修捨」即是「止觀」。「止」謂「捨」惡，對下「三毒」；「觀」即
X39n0714_p0745c10║「修」行，對下「三善」。後二引略順釋。三指釋迦佛偈，四
X39n0714_p0745c11║即迦葉佛偈。「《阿含》解」者，彼云：「『諸惡莫作』，淨戒具足，
X39n0714_p0745c12║清白之行（戒學）；『眾善奉行』，心意清淨（心淨，定學）；『自淨其意』，
X39n0714_p0745c13║除邪顛倒；『是諸佛教』，去愚惑想（除倒去愚，即慧學）。」
X39n0714_p0745c14║【疏】上明四略，義通道俗。約教被人，第三略中，教設在
X39n0714_p0745c15║道。取其行方，理通於俗，亦不可怪。如初篇戒，過體則
X39n0714_p0745c16║通；取其聲教，兩分其位。各有理也。
X39n0714_p0745c17║總判中。初示四門俱通。「約」下，簡第三通局。初明教
X39n0714_p0745c18║局，本被道眾。「取」下，次明行通。由無罪聚，同十業故。
X39n0714_p0746a01║「方」，法也。「如」下，引例。過通教局，義無異故。「五」、「八」俗教，
X39n0714_p0746a02║篇聚道教，故云「兩分」。如前二判，義無去取，故云「各
X39n0714_p0746a03║有理」也。
X39n0714_p0746a04║【疏】言廣教相，亦有多種。
X39n0714_p0746a05║廣相，三釋，並約義門，總判大律。
X39n0714_p0746a06║【疏】一、止惡教，如篇聚等；二、生善教，如受、說等。
X39n0714_p0746a07║別釋中。初云「篇聚」，即僧尼戒本，並攝止門。「受、說等」
X39n0714_p0746a08║者，即諸犍度，皆歸作門。
X39n0714_p0746a09║【疏】有人云：「一、遮未起教，如僧尼所制戒等。二、滅已起
X39n0714_p0746a10║教，如訶人、覆、滅等。」
X39n0714_p0746a11║二中。「遮未起」者，通收止作，以受說等，雖是作善，還
X39n0714_p0746a12║須離過故。「滅已起」者，唯局作持。「訶人」等者，即《訶責》、
X39n0714_p0746a13║《覆藏》、《滅諍》、《俱睒彌》、《遮犍度》也。
X39n0714_p0746a14║【疏】有人云：「如上所說，非無其致。然教所被，止在根機。
X39n0714_p0746a15║今分廣律，不出三品。如受、說等法，為上人教；德衣、財
X39n0714_p0746a16║食，為中人教；訶人、滅諍，為下人教。」據此為論，則此篇
X39n0714_p0746a17║聚大歸，不在上二也。
X39n0714_p0746a18║三中，初敘立。「如」下，列示。「受、說等」者，「等」取安居、自恣。
X39n0714_p0746a19║「德衣」即《迦絺那犍度》，「財食」即《衣》、《藥》、《皮革》等犍度也。
X39n0714_p0746a20║「據」下，準判。上約三機，但對犍度。篇聚止惡，義是下
X39n0714_p0746a21║人故也。
X39n0714_p0746a22║【疏】三、明兩教所為，則有四別。
X39n0714_p0746a23║三、明所為。
X39n0714_p0746a24║【疏】初、根條異：略教不待犯制，根本法輪；廣教略壞方
X39n0714_p0746b01║有，則枝條也。二、為人異：略教利機，無過可起；廣教待
X39n0714_p0746b02║犯，犯必鈍根。三、對過異：略教不因過制，無問自說；廣
X39n0714_p0746b03║教必待犯後，制通淨穢。四、請不請異：廣必待請，如補
X39n0714_p0746b04║壞衣；略不待請，一往便說。
X39n0714_p0746b05║別釋有四。初、後約教，中二在機。初云「根本」者，能生
X39n0714_p0746b06║廣故；「法輪」者，摧業惑故。三中「廣通淨穢」，即顯略教
X39n0714_p0746b07║純被淨也。四中，《律》明舍利弗請佛制廣，故言「待請」。
X39n0714_p0746b08║「補衣」之喻，即佛答詞。
X39n0714_p0746b09║【疏】四、前後相反者。有三義故，廣教制雖在後，今說必
X39n0714_p0746b10║應初明。
X39n0714_p0746b11║四、明前後三別。
X39n0714_p0746b12║【疏】一、以時機須爾：末代鈍根，聞廣如睡，故聖前演，望
X39n0714_p0746b13║有欽承；若為說略，則用全疎，微被少機，不可不用。二、
X39n0714_p0746b14║隱顯故爾：廣教相彰，化用形勝，故前；略題三業，義通
X39n0714_p0746b15║須後。三、功強故爾：略教既壞，制廣還興，從興攝護，功
X39n0714_p0746b16║成先說；略教不爾，無補廣之能，且順別機，故須後說。
X39n0714_p0746b17║初約時機。則明佛世唯可用略。「聞廣如睡」者，以廣
X39n0714_p0746b18║況略也。「若」下，明略不稱機。「微」下，釋兼略所以。次約
X39n0714_p0746b19║教相。「隱」謂言通，「顯」即相別。「形」謂相形。「故前」，句絕。後
X39n0714_p0746b20║約功能。取其能補，唯廣「功強」。「順別機」者，不兼鈍故。
X39n0714_p0746b21║上云「少機」，末世稀故。
X39n0714_p0746b22║【疏】五、立兩教相成者。
X39n0714_p0746b23║【疏】問：「略教所為，在彼利機，於此鈍根，事同不說，故須
X39n0714_p0746b24║制廣。廣則毀略而制，用略何為？」
X39n0714_p0746c01║五中。問意，欲明《戒本》存略之意。上敘略教不契時
X39n0714_p0746c02║機，下敘廣教已廢前略。
X39n0714_p0746c03║【疏】答：「元制略教，雖為利機，言略義通，非不收鈍。由鈍
X39n0714_p0746c04║不解，違略起非，是教行俱缺也。後遂制廣，用充前略。
X39n0714_p0746c05║何以知然？但略有包通之理，廣無異略之能。鈍士當
X39n0714_p0746c06║機，先作無犯，廣名雖異，還同略教之功。是名教行俱
X39n0714_p0746c07║補。斯則兩教相成，通無廢立。約緣利鈍，據實兼之。」
X39n0714_p0746c08║答中。初明違略制廣。「言略」者，唯一偈半故。「義通」有
X39n0714_p0746c09║二：一者，教通，三業明行，無不收故；二者，機通，利鈍
X39n0714_p0746c10║二根，無不被故。此明利根，了知所造本於三業，故
X39n0714_p0746c11║能奉略；鈍者不識能造，隨緣壞行，故須示相以為
X39n0714_p0746c12║廣教。「充」，猶補也。「何」下，正顯相成。初句徵。「但」下，釋。上
X39n0714_p0746c13║二句明補教。「略」中具廣，故曰「包通」。廣即略相，故不
X39n0714_p0746c14║「異略」。「鈍」下，明補行。違略無犯，開廣續制，全彼行故。
X39n0714_p0746c15║篇聚差別，故言「名異」。無非三業，故云「同略」。「斯」下，結
X39n0714_p0746c16║顯。上二句明不可去留，即彰《戒本》兩存之意。下二
X39n0714_p0746c17║句明所被通局。上句明二機局對兩教，下句示兩
X39n0714_p0746c18║教各具二機。
X39n0714_p0746c19║【疏】六、說二教時節者。
X39n0714_p0746c20║六、明時節。
X39n0714_p0746c21║【疏】若依本部、《十誦》、《增一》，十二年前，略教所被，後付弟
X39n0714_p0746c22║子，則通二教。
X39n0714_p0746c23║引示中。《善見》「二十年前說略」，今引三部皆「十二年」。
X39n0714_p0746c24║《義鈔》云：「隨根所見異故。」
X39n0714_p0747a01║【疏】何以知然？略教通含，利鈍俱攝，未張輕重，又總機
X39n0714_p0747a02║緣。廣教不爾，反前不說。故《善見》云：「一切諸佛，但說教
X39n0714_p0747a03║授木叉，不說威德木义。」豈非直陳三業，通被群機？若
X39n0714_p0747a04║具篇彰，便同廣戒。故《律》文云「此是如來最後說戒」，是
X39n0714_p0747a05║良證也。由佛自說，不容非濫。《十誦》、《五分》云：「若為犯說，
X39n0714_p0747a06║頭破七分。」弟子不爾，肉眼所見，天眼舉罪違佛制故。
X39n0714_p0747a07║次所以中三，初約二教對明。上句推問。「略」下，正明。
X39n0714_p0747a08║初明說略意。上二句通標，下二句配釋。「廣」下，次明
X39n0714_p0747a09║不說廣意。既張輕重，則非「通含」；但被鈍機，故非「俱
X39n0714_p0747a10║攝」。《義鈔》云「若為五說，利益不普」是也。「故」下，次引示。
X39n0714_p0747a11║又二，初引《善見》。略教但指三業而直示，故云「教授」；
X39n0714_p0747a12║廣教追事有怖，故云「威德」。「豈」下，結顯。後引本律《說
X39n0714_p0747a13║戒犍度》云：「佛在瞻波國十五日說戒時，佛在眾默
X39n0714_p0747a14║不說戒。初夜已過，阿難請說。佛言：『欲令如來於不
X39n0714_p0747a15║淨眾中說戒者，無此理也。』中夜後夜請答亦爾。時
X39n0714_p0747a16║大目連即以天眼觀犯戒者去佛不遠，即以手牽
X39n0714_p0747a17║出。佛言：『聽作自言治。自今已去，汝等自作羯磨說
X39n0714_p0747a18║戒。此是如來最後說戒。』」據此可驗，佛不說廣，明矣。
X39n0714_p0747a19║「由」下，三、正示所以。此明如來因前重犯不說之意，
X39n0714_p0747a20║則知略教唯被淨機，廣制通及淨穢。《五分》云：「諸佛
X39n0714_p0747a21║常法，有五百金剛侍衛左右。若問三反不以實答，
X39n0714_p0747a22║頭破七分。」、「天眼違制」者，即上目連因緣。又《婆論》云：
X39n0714_p0747a23║「不得用天眼知他惡法。」
X39n0714_p0747a24║【疏】問：「十二年前，已制廣教；今言說略，其義何乖？」
X39n0714_p0747b01║問中。《僧祗》五年制婬，自後隨制，顯有不淨之機。而
X39n0714_p0747b02║十二年前佛猶說略，即對犯說，故曰「義乖」也。
X39n0714_p0747b03║【疏】答：「《律》中所列重犯故耳。自此已前，先作無罪，猶同
X39n0714_p0747b04║無事。至於說戒儀軌，前說略已，及至廣制，說不難知。
X39n0714_p0747b05║故《增一》云：『因重犯戒，佛止不說，命上座持律能通利
X39n0714_p0747b06║者說之。』故毗婆尸佛一百年前說『忍辱偈』，後付僧說；
X39n0714_p0747b07║乃至尸棄、釋迦，八十、十二，可以情求。」
X39n0714_p0747b08║答中，初釋相違。「《律》所列」者，指前證文。以目連牽出
X39n0714_p0747b09║犯者，因盜金蓮花葉，望檀尼是第二犯，故云「重」也。
X39n0714_p0747b10║「此前無罪」，以須提那等皆最初故，則顯如來已前
X39n0714_p0747b11║說略，皆非犯者。「同無事」者，略教云「為無事僧」，即清
X39n0714_p0747b12║淨僧也。「至」下，詳究說廣。初敘難定。前引諸文，但云
X39n0714_p0747b13║十二年後付弟子說，不明爾前說不說故。若據如
X39n0714_p0747b14║來，定不說廣；此疑弟子，故須決之。「故」下，引示。《經》明
X39n0714_p0747b15║如來因犯不說，始命弟子。可驗爾前，定不說廣。以
X39n0714_p0747b16║文非顯，故曰「可以情求」。七佛年次，如前委引。
X39n0714_p0747b17║【註】已前偈文，法護尊者所作，為廣、略二教通序，前開
X39n0714_p0747b18║持、毀之言，以成說、聽之本也。
X39n0714_p0747b19║【疏】注中「已前偈文」下，結前生後意也。
X39n0714_p0747b20║第二牒釋。
X39n0714_p0747b21║【疏】欲明律主將演正法，惠益時心，廣張持毀之相，式
X39n0714_p0747b22║表弘傳之致也。即結前文矣。
X39n0714_p0747b23║結前文中。「時心」即通目後世同聞之眾。「廣張持毀」，
X39n0714_p0747b24║前四喻。「式」即訓用。
X39n0714_p0747c01║【疏】問：「如來說法，天眼常明；僧唯目覩，義通淨穢。如何
X39n0714_p0747c02║制約還同佛邪？」答：「法利所先，務在通洽。有染聞戒，於
X39n0714_p0747c03║道莫行。說必被機，非人不授。故《母論》云：『設僧百千，但
X39n0714_p0747c04║一毀戒，則不合說。』明知聖制不欲徒然。」
X39n0714_p0747c05║問中。初二句示佛說唯須淨，次二句明弟子通淨
X39n0714_p0747c06║穢。「目覩」謂肉眼也。「如」下，正難。以序文始末，無非簡
X39n0714_p0747c07║淨，欲彰序意，故此問之。答中。初敘教意。教被兩機，
X39n0714_p0747c08║故云「通洽」。「洽」，猶徧也。「有」下，明序意。初正示。上二句
X39n0714_p0747c09║明簡穢，次二句明取淨。「故」下，引證。初正引。「明」下，顯
X39n0714_p0747c10║意。持者於道有進，犯者聞之不行，意令說聽成益，
X39n0714_p0747c11║故云「不欲徒然」，則知序文深符佛意矣。
X39n0714_p0747c12║【註】「和合」已下，二教大宗，自分三分：序、正、流通。
X39n0714_p0747c13║【疏】注中「和合已下，二教大宗」，生後文也。
X39n0714_p0747c14║【疏】文分為二，已如上判。
X39n0714_p0747c15║生後文中，總分。「如上」者，即前已判廣略二教。
X39n0714_p0747c16║【疏】就初段廣，大分為三。始於「和合」至序後「如是持」來，
X39n0714_p0747c17║明將演篇聚，用曉時機，機通染淨，義須和問。此則與
X39n0714_p0747c18║後正說為興教之由，名為「廣教之端序」。序中略明犯
X39n0714_p0748a01║者必悔，無犯同聞。所以第二從「諸大德！是四棄法」下，
X39n0714_p0748a02║至「已說七滅諍法」、「如是持」來，八篇行相，通明止作，準
X39n0714_p0748a03║此承修，定慧因克，是則名「廣教正宗」。既識相護持，理
X39n0714_p0748a04║非獨善，將流聖化，廣被未聞。所以第三「諸大德！我已
X39n0714_p0748a05║說戒經序」、「四棄」下，明「廣教流通分」也。
X39n0714_p0748a06║廣教，三分中。「始」下，敘序分。「和」即白法。「問」即撿淨。「序」
X39n0714_p0748a07║下，明正宗。初躡前生起。二人俱淨，是合聞故。「所」下，
X39n0714_p0748a08║正敘。「止作」二行，該乎八篇，故曰「通明」。「既」下，敘流通
X39n0714_p0748a09║分。初躡前生後。「所」下，正敘。
X39n0714_p0748a10║【疏】就初廣序，又分為三。從初至「白如是」已來，明集僧
X39n0714_p0748a11║簡眾。同遵行法，表形心無二，與下所說作發起之由
X39n0714_p0748a12║義也。眾雖和合，必有犯非，不應淨法，何成說聽之則？
X39n0714_p0748a13║是以第二從「諸大德！我今欲說木叉」下，明誡勅時眾，
X39n0714_p0748a14║思省淨穢，語默表情，虗實檢行。如斯自審，則是聞廣
X39n0714_p0748a15║教之當機也。說戒法重，事通迷悟，故須三覆，用表殷
X39n0714_p0748a16║勤。知過必改，乃堪此眾，是以第三「諸大德！我已說戒
X39n0714_p0748a17║經序」下，正述三覆，撿問有無，勸持之相也。
X39n0714_p0748a18║廣序，總分中。「從」下敘初段。「集僧簡眾」，總括前緣。「同
X39n0714_p0748a19║遵法」者，別對作白。「表形心」者，通示緣法之意，「形心」
X39n0714_p0748a20║即收三業。「眾」下，科次段。「則」，謂儀則。「明誡」下四句，括
X39n0714_p0748a21║略一序，文義始終，對之可見。「說戒」下，即第三段。住
X39n0714_p0748a22║持功強，攝僧義勝，故云「法重」。由「法重」故，不容妄聽，
X39n0714_p0748a23║故加三問。「覆」，謂反覆。「正述」下二句，對三問。「勸持」一
X39n0714_p0748a24║句，對總結。
X39n0714_p0748b01║【疏】就初別序，文分為二：初、有七句，能成眾法之緣也。
X39n0714_p0748b02║二、「大德僧聽」下，所成說廣之業也。
X39n0714_p0748b03║釋中，初科，分文中。「業」，即羯磨。白法纔成，所為即辨，
X39n0714_p0748b04║望上「眾緣」，故曰「所成」。若望說戒，即屬能辨。
X39n0714_p0748b05║【疏】就初緣中。統明羯磨作業，僧寶成務。而事有因集，
X39n0714_p0748b06║不可妄施，必具十緣方辨前業。
X39n0714_p0748b07║緣成中，標文。上二句明羯磨功用。言「統明」者，總一
X39n0714_p0748b08║百八十餘件，眾別皆然。「而事」下，明作法具緣。「因集」
X39n0714_p0748b09║謂假緣成也。
X39n0714_p0748b10║【疏】何等為十？一、稱量前事；二、託界成法；三、集僧方軌；
X39n0714_p0748b11║四、以法成僧；五、和別相形；六、簡眾淨穢；七、心欲表和；
X39n0714_p0748b12║八、陳戒本事；九、提問所宗；十、舉宗成答。
X39n0714_p0748b13║別列中。大約為言，一、八及十，緣通事別；餘之七種，
X39n0714_p0748b14║緣相俱通。今文第八，隨事顯緣，故云「陳戒」，即行籌
X39n0714_p0748b15║告令也。四中「以法成」者，謂自然、作法，各攝分齊，即
X39n0714_p0748b16║《羯磨》云「約界明集」是也。
X39n0714_p0748b17║【疏】斯之十緣，即十門義。各有量據，不可卒施。具如所
X39n0714_p0748b18║撰《刪補羯磨》及彼疏中具辨。臨機引用，廣略隨宜也。
X39n0714_p0748b19║其中問答釋疑，一同彼說。若欲寫取，此復何難？以紙
X39n0714_p0748b20║墨易繁，時功難駐。不獲已者，時復疏之。此既大義，業
X39n0714_p0748b21║相因由，理須遙指，何得復略？然有不見彼文者，此乃
X39n0714_p0748b22║往緣，以業自責。余老矣，桑榆轉迫，不暇重述也。
X39n0714_p0748b23║結略中二，初指廣。《隨機羯磨》有二卷，「十緣」見上卷
X39n0714_p0748b24║之首。《疏》本四卷，今為八卷。「若欲」下，二、顯略，有二：一
X39n0714_p0748c01║慮文繁不逗機故，二恐費時妨自行故。「不」下，示下
X39n0714_p0748c02║有所明。「此」下，顯上須對指。「然」下，傷後世不遇。《羯磨
X39n0714_p0748c03║疏》者，彼文委辨緣成，廣明非相。作業成敗，被事如
X39n0714_p0748c04║非。示眾別之行儀，顯僧宗之綱要。維持修奉，不學
X39n0714_p0748c05║焉知？故不見者則投心無所，舉事成非。教既不通，
X39n0714_p0748c06║行何所託？況疾滅三寶，無利羣生！實由往世業緣，
X39n0714_p0748c07║致使難遭正法。然今鏤板，教府盛傳，我輩獲聞，實
X39n0714_p0748c08║唯宿慶。然常情淺狹，貴少賤多，雖復聽尋，尠能注
X39n0714_p0748c09║意，寄言後學，勿事悠悠。「余」下，重示略意。日之西垂，
X39n0714_p0748c10║影在樹端，謂之「桑榆」。「迫」即訓近，言居世不久，以重
X39n0714_p0748c11║修時，七十許矣。
X39n0714_p0748c12║【疏】就前緣成，即文為七。有為六者，但意言也。
X39n0714_p0748c13║牒釋，標中。「有為六」者，即以前二合為一緣，如下指
X39n0714_p0748c14║斥。
X39n0714_p0748c15║【律】和合？
X39n0714_p0748c16║【疏】言「和合」者，將欲廣說，情事相違，義須先和，方應後
X39n0714_p0748c17║集，故言「和」也。
X39n0714_p0748c18║和合中，初科。「情事」，「情」即僧心，「事」即說戒。事涉是非，
X39n0714_p0748c19║情容異見，故有「相違」。
X39n0714_p0748c20║【註】時，有與同師、知識別部說戒。法當尊重承事，恭敬
X39n0714_p0748c21║布薩，一處住和合說戒；違者與罪。佛言，有三種和合：
X39n0714_p0748c22║一、應來者來；二、應與欲者與欲；三、現前得訶者不訶。
X39n0714_p0748c23║反此，別眾也。
X39n0714_p0748c24║【疏】注中引「與師友別說戒」者，為表教法所被，元在機
X39n0714_p0749a01║緣，緣有和、別。即界無二，遠表無我之理，近成兼濟之
X39n0714_p0749a02║能。故須「尊重承事」，用開相利之道也。
X39n0714_p0749a03║釋注中，初文。前釋緣起。「教法」即和合之制。「在機緣」
X39n0714_p0749a04║者，顯教不孤起。「緣和別」者，「同師」是和，「別部」即別。「即」
X39n0714_p0749a05║下，釋制意。未證真理，即事表之，故云「遠」也。「兼濟」謂
X39n0714_p0749a06║自他二利，「能」謂功德。
X39n0714_p0749a07║【疏】「有三種和」下，開其相也。初和，身集也；二、心；三、口也。
X39n0714_p0749a08║「反成別眾」者，以僧之為義，同具六和，三業片乖，不名
X39n0714_p0749a09║僧務。廣如彼說也。
X39n0714_p0749a10║次和別中，初釋三和。上但通制，此分三相，故云「開」
X39n0714_p0749a11║也。「反」下，釋三別。謂應來者不來，是身別；應與欲者
X39n0714_p0749a12║不與欲來，是心別；現前得訶者訶，是口別。「具六和」
X39n0714_p0749a13║者，且通舉之。此中但取相和，故下別指「三業」。餘三
X39n0714_p0749a14║體和，屬下「僧集」。下指「如彼」，即《羯磨疏》。
X39n0714_p0749a15║【律】僧集會？
X39n0714_p0749a16║【疏】二、「僧集會」者，廣說和白，非僧不行。前雖送和，未顯
X39n0714_p0749a17║成僧之法。必須戒、見、利三，名表圓成之相，故言「僧集
X39n0714_p0749a18║會」也。
X39n0714_p0749a19║僧集中，初敘廣說須僧。「前」下，簡前相濫。三業外相，
X39n0714_p0749a20║猶非僧體，故云「未顯」等。「必」下，正釋今文。內外兩和，
X39n0714_p0749a21║體相俱備，故云「圓成相」也。
X39n0714_p0749a22║【疏】有人合之，兩成一句。今言「僧會」，是和合也。如《律》「功
X39n0714_p0749a23║德衣」中「僧集和合」，則前後不同。據理通得，分為二分，
X39n0714_p0749a24║顯義易見也。
X39n0714_p0749b01║指異中。初出異見。「今」下，顯今釋。「是和合」者，謂舉三
X39n0714_p0749b02║體，成前三相故。「如」下，舉例。彼此二處，前後列異，可
X39n0714_p0749b03║驗非合。「據」下，縱奪顯意。「分」即段也。
X39n0714_p0749b04║【註】時，有比丘說戒日，若在界內，若有戒場，不往說戒
X39n0714_p0749b05║處。佛言：「應求，應喚，是我所教。若出界外，若往而不坐
X39n0714_p0749b06║者，如法治之。」
X39n0714_p0749b07║【疏】注中引「說戒時，界之內外不集坐」者，為表法本為
X39n0714_p0749b08║人，人通勤惰，理必相攝，故雖界外，亦須內集。
X39n0714_p0749b09║釋注，約界集中，初科。「人通勤惰」者，勤者至期奔集，
X39n0714_p0749b10║惰者不往須求。
X39n0714_p0749b11║【疏】問：「元結界法，為欲簡人。通界無別，自得說戒，何須
X39n0714_p0749b12║外集？若須集者，用結何為？」答：「結界之意，為行僧法。法
X39n0714_p0749b13║有通別，故制開遮。羯磨多為別興，不集無過。說戒通
X39n0714_p0749b14║收淨穢，有背結罪。欲使淨者行教，染者順方，則機教
X39n0714_p0749b15║兩舉，定慧斯剋，化流不絕，成護法也。」
X39n0714_p0749b16║問中，初敘結法本意。「通」下，難上外集，顯界無用。答
X39n0714_p0749b17║中，初示結界所為。「法」下，釋通所以。初二句總標。「通」
X39n0714_p0749b18║如說、恣，內外俱集，是「遮」；「別」即受、懺等法，不制外集，
X39n0714_p0749b19║是「開」。「羯磨」下，別釋。初釋別開。「說」下，次釋通遮。「欲」下，
X39n0714_p0749b20║顯通集之意。「淨」、「染」是「機」，「教」、「方」皆「教」，故云「兩舉」。
X39n0714_p0749b21║【註】「自今已去，隨所住處有一比丘，至說戒日，當先至
X39n0714_p0749b22║布薩堂中，掃灑，敷座，具水、然燈并舍羅等。若有客來，
X39n0714_p0749b23║四人若過，作白說戒。」
X39n0714_p0749b24║【疏】注中引《律》「隨所住處必具說戒」者，住持相也。
X39n0714_p0749c01║次科。「住持相」者，萬二千載之所賴故。今時僧舍雖
X39n0714_p0749c02║多，行者無幾，欲令法住，是可得乎？
X39n0714_p0749c03║【註】「乃至一人，心念清淨。」
X39n0714_p0749c04║【疏】舉「獨住」者，少例多也。獨則心念三說，對則彼此表
X39n0714_p0749c05║淨，成僧廣張白相。違此「非法」，乖和「別眾」。
X39n0714_p0749c06║三中，初句牒示。「獨」下，次列三法。「違」下，對釋注中「非
X39n0714_p0749c07║法」、「別眾」。「非法」言通，「別眾」語局。或人不應淨，或法有
X39n0714_p0749c08║差訛，或供具不備，並名「非法」。「別眾」一種，該上三位。
X39n0714_p0749c09║「乘和」之言，須通三別。
X39n0714_p0749c10║【註】「若有非法別眾說戒者，如法治之。」
X39n0714_p0749c11║【疏】言「如法治」者，不過人、法也。人則同住上座，法則對
X39n0714_p0749c12║首吉羅。
X39n0714_p0749c13║四中。「人」謂能犯，「法」即所犯。
X39n0714_p0749c14║【疏】問：「惡作、惡說，同號『吉羅』。止不說者，犯何等邪？」
X39n0714_p0749c15║問有二意。一以注中但結非別，止而不說，未顯罪
X39n0714_p0749c16║相。又「吉羅」梵號，既翻「作」、「說」，今止不說，非一一所收。
X39n0714_p0749c17║【疏】答：「犯惡說也。說本口言，今默不說，應非惡說。但以
X39n0714_p0749c18║吉羅為罪，望人作者為言，身口俱止，同犯吉羅。可以
X39n0714_p0749c19║作、說為名，二止俱非罪攝？今以止口不說，非無動慮，
X39n0714_p0749c20║慮動業成，還同惡說，義無妨也。」
X39n0714_p0749c21║答中，初句定罪。「說」下，釋成。初徵其非理。「但」下，明比
X39n0714_p0749c22║擬可結。「可以」等者，謂不可以名為妨也。「今」下，顯示
X39n0714_p0749c23║名義。「慮」即是思。雖不至口，思動似說，故曰「還同」，亦
X39n0714_p0749c24║猶默妄判收口業也。
X39n0714_p0750a01║【疏】「如諸制戒，相是止善。房、衣、財、食，作法而生，近表作
X39n0714_p0750a02║持，遠防作犯。犯既不起，便是止善。可以類也。」
X39n0714_p0750a03║舉例中。初示止持，通一切戒。「房」下，別舉作持，例成
X39n0714_p0750a04║上義。「作」是搆造，既成「止善」，口止無言，得成惡說。相
X39n0714_p0750a05║翻取例，故云「可類」。「房」即二房，「衣」如「離」、「長」，「財」即「畜寶」，
X39n0714_p0750a06║「食」如「足」、「別」等，凡此諸戒，並具雙持。
X39n0714_p0750a07║【律】未受大戒者出？
X39n0714_p0750a08║【疏】三、明未受具戒者。上既擊磬詳集，五眾同來。僧集
X39n0714_p0750a09║說戒，四眾俱出，但明「未具」，亦應兼尼。
X39n0714_p0750a10║遣未具中，初科，攝前文意。「僧」下，正明簡眾。「但明未
X39n0714_p0750a11║具」者，點文之局，止收三眾；「尼」雖已具，義須同遣。
X39n0714_p0750a12║【疏】所以遣者？以說戒眾法，彼學未周，體不同流，故須
X39n0714_p0750a13║遣去。
X39n0714_p0750a14║次科。初徵，「以」下，釋。「學未周」者，即沙彌有願。「不同流」
X39n0714_p0750a15║者，即尼眾報別。式叉、沙彌尼，具兼二句。
X39n0714_p0750a16║【疏】行事之家，務須周給。既聽序偈，如法召下。上座約
X39n0714_p0750a17║勅，無逸為先。廣如所撰《刪補事鈔》。
X39n0714_p0750a18║三中。言「周給」者，事須有序，不可闕故。言「召下」者，準
X39n0714_p0750a19║知尼等，得同聽序。「約勅」之詞，指「事鈔」者，彼云：「此眾
X39n0714_p0750a20║僧布薩，汝未受具，不預聞之。各隨本業誦習，謹慎
X39n0714_p0750a21║莫放逸。」
X39n0714_p0750a22║【註】時，有比丘令餘人遮說戒事。
X39n0714_p0750a23║【疏】注中引「遮說戒事」者，表淨法穢人不樂聞也。佛世
X39n0714_p0750a24║尚爾，況末代乎？止得勤勤自勵，一死知生何道也！
X39n0714_p0750b01║釋注，初中。注云「令餘人」者，即三眾及白衣。「遮」謂不
X39n0714_p0750b02║令眾僧作「說戒事」。初釋遮意。「佛」下，嗟時。「止」下，誡眾。
X39n0714_p0750b03║「一死」之語，請為思之。經云：「從人身中得人身者，如
X39n0714_p0750b04║爪上塵；失人身者，如大地土。」且現身微病，欲聽無
X39n0714_p0750b05║由，況當死去，前途未委。縱使即還人道，猶經二十
X39n0714_p0750b06║餘年，脫於餘趣受生，何啻百千萬劫！既沉戒障，永
X39n0714_p0750b07║背真乘。其有卒世不聞，無非重障；其或始終無闕，
X39n0714_p0750b08║須慶宿因。宜自深思，更增勇勵。
X39n0714_p0750b09║【註】佛並令至不見聞處，餘人未受戒者。
X39n0714_p0750b10║【疏】注中「令至不見聞處」者，以六眾下類，不令上僭。大
X39n0714_p0750b11║僧淨法，非彼見聞。
X39n0714_p0750b12║次安置中。「六眾」，道四、俗二。「僭」謂濫上。《十誦》：「白衣前
X39n0714_p0750b13║說戒，除為瓶沙王，令心清淨。」
X39n0714_p0750b14║【疏】問：「聞非可行，故不合聽；目對僧集，如何不許？」答：「計
X39n0714_p0750b15║理應爾。下眾無知，多生慢習，制令耳目不矚，則重法
X39n0714_p0750b16║尊人，生其欽仰也。」
X39n0714_p0750b17║問中。難前「著不見處」。答文，初句縱前所問，目對不
X39n0714_p0750b18║聞，義亦無過，故云「應爾」。「下」下，正釋制意。慢業本有，
X39n0714_p0750b19║轉令增長，故云「慢習」。
X39n0714_p0750b20║【註】非人來者，聽之。
X39n0714_p0750b21║【疏】所以注中「除人，開鬼」者，以非人具通，隱顯徹見，自
X39n0714_p0750b22║生深信，不勞事約也。人則反之。
X39n0714_p0750b23║三中。「非人具通」者，得通有二：一者修得，如諸聖人
X39n0714_p0750b24║具六通者；二業報得，鬼神外道，亦具五通，但無漏
X39n0714_p0750c01║盡耳。「徹見」即天眼通，明見善惡，眾僧行淨，必無輕
X39n0714_p0750c02║易。
X39n0714_p0750c03║【註】又不應在尼前作也。
X39n0714_p0750c04║【疏】尼同僧法，應預同聞，莫非下類，慢習須爾。
X39n0714_p0750c05║四中。上二句明體無高下，下二句顯位有階差。
X39n0714_p0750c06║【律】不來諸比丘說欲及清淨？
X39n0714_p0750c07║【疏】四、明不來說欲者。小學乖法，已出清眾；同儔不來，
X39n0714_p0750c08║恐生異結。或諸緣障，心達事壅，故聽傳情，應僧和義。
X39n0714_p0750c09║自分為二，「欲」表成僧，「淨」陳行具，可以知也。
X39n0714_p0750c10║四、明說欲。釋文中，初躡前起後。「異結」即各結別部，
X39n0714_p0750c11║令僧破故。「或」下，明開意。「諸緣」，如下注釋。「自」下，釋欲
X39n0714_p0750c12║法。初制欲、淨各傳，「欲」應羯磨，「淨」應說戒。後廢前教，
X39n0714_p0750c13║例須合傳，故從此釋。
X39n0714_p0750c14║【註】時說戒日，有病比丘，若看病者，及三寶事，不來聽
X39n0714_p0750c15║戒。佛言：「應與欲及清淨，隨其廣略。若不現身相、不口
X39n0714_p0750c16║說者，不成。若病重者，舁至僧中；恐病增動，若出界作。
X39n0714_p0750c17║以無方便可得別眾羯磨說戒故也。」
X39n0714_p0750c18║【疏】注中引「病」等者，成欲緣也。言「廣、略」者，緣奢、促也。「重
X39n0714_p0750c19║者舁來」，以法濟也；「恐增出界」，以事攝也。欲明眾別兩
X39n0714_p0750c20║行互相資成，不可逼也。言「無方便別眾」者，以大聖布
X39n0714_p0750c21║教，意在清心。心濁之元，我倒為本。故無同界別我乖
X39n0714_p0750c22║宗，但使一和，通成僧法，則我倒漸亡。定慧之力，功由
X39n0714_p0750c23║於戒。故以事約之，可不然也？
X39n0714_p0750c24║注中。初釋欲緣。注列五種，《鈔》中更加作衣緣，竝名
X39n0714_p0751a01║如法。「言」下，釋欲法。「奢、促」者，「奢」謂緣緩，故須廣說，對
X39n0714_p0751a02║首陳詞。「促」即緣急，乃聽四略：一、云「我說欲」，二、「我與
X39n0714_p0751a03║欲」，三、「為我說欲」，四、現相。準《鈔》，約健、病以分，四略唯
X39n0714_p0751a04║病，廣通健、病。「重」下，釋重病。云「事攝」者，且令身安，不
X39n0714_p0751a05║聞法故。「欲」下，總釋開意。「眾」法多方，使私緣各遂。「別」
X39n0714_p0751a06║人情順，得眾行功成，故云「相資」也。「不可逼」者，謂須
X39n0714_p0751a07║開也。「言無」下，釋制意。初敘教意。「故」下，明立制。「故無
X39n0714_p0751a08║同界」者，「無」，猶不得也。所別望能別，故云「別我」；反增
X39n0714_p0751a09║我倒，故曰「乖宗」。此明制意之急，以顯注中「無方便」
X39n0714_p0751a10║義。「則」下，顯益。「事約」者，即別眾之制。
X39n0714_p0751a11║【律】比丘尼眾遣何人來耶？
X39n0714_p0751a12║【疏】五、明尼來請法者。已上四緣，止是一徒自行。今兩
X39n0714_p0751a13║眾相攝，非法不可弘之。故因說戒，便有斯告，成外化
X39n0714_p0751a14║也。
X39n0714_p0751a15║五、尼請法，初科，敘意中，初總結前緣。「徒」亦是眾。「今」
X39n0714_p0751a16║下，正示今意。「非法不弘」者，謂必假說戒緣也。
X39n0714_p0751a17║【疏】文云「尼眾遣何人來」者，此問尼也。或云「尼遣何人
X39n0714_p0751a18║傳信從僧乞教授」者，即謂所告比丘也。以言中不了，
X39n0714_p0751a19║故光師製戒序云：「誰遣尼來請邪？」此謂比丘受信者。
X39n0714_p0751a20║得意忘言，任通無在。但知行德兼備，不可妄傳，故須
X39n0714_p0751a21║待請，方往教授也。
X39n0714_p0751a22║次科，文列三出。初云「此問尼」者，點「何人」字，指使尼
X39n0714_p0751a23║也。次釋「何人是所告」者，即尼遣僧，事儀不便。後約
X39n0714_p0751a24║「受信」，釋上「誰」字，即僧遣尼，語意無失。謂受囑者令
X39n0714_p0751b01║尼來問可否，即為「遣」也，《刪定戒》中亦同此示。「得」下，
X39n0714_p0751b02║遣執。「但」下，示意。「行德」即所請人，須具十德，如《鈔》具
X39n0714_p0751b03║引。
X39n0714_p0751b04║【註】佛言：「若有者，即應起白言：『比丘尼僧和合，禮比丘
X39n0714_p0751b05║僧足。』」廣如《刪補羯磨》中。若無來者，答云：「無尼請教誡
X39n0714_p0751b06║也。」
X39n0714_p0751b07║【疏】注中明廣，具如《羯磨》。必「無來者」，如文可知。
X39n0714_p0751b08║注釋。指「廣」者，《事鈔》亦同，大有四科：一、受囑出眾，三
X39n0714_p0751b09║說告僧；二、展轉次第，揀德求請；三、還白上座；四、上
X39n0714_p0751b10║座誡勅。委亦如彼。
X39n0714_p0751b11║【律】今僧和合，何所作為？
X39n0714_p0751b12║【疏】六、明問發者，以眾集約相，不舉無由可知，故審事
X39n0714_p0751b13║源，通問其集。
X39n0714_p0751b14║六、問緣中，初示問意。「約相」即三業和同。然未彰集
X39n0714_p0751b15║意，故云「不舉」等。「故」下，釋問詞。言非別指，故云「通問」。
X39n0714_p0751b16║【律】（彼應答言：）說戒羯磨。
X39n0714_p0751b17║【疏】七、答成法者，文分為二：同住相進，非法不弘，故答
X39n0714_p0751b18║所為，以表集意，云「說戒」也；非作此白，無顯僧心，心樂
X39n0714_p0751b19║所表，非言不顯，故曰「羯磨」。
X39n0714_p0751b20║七、答法中，初科。分句別釋，初釋說戒。「相進」是「同住」
X39n0714_p0751b21║之本。「非法」下，示相進之方。「非作」下，次釋羯磨。上二
X39n0714_p0751b22║句明立意，下二句示法用。「樂」字去呼，謂同忍也。
X39n0714_p0751b23║【疏】有云或答「布薩說戒」者。「布薩」西音，「說戒」東語。乃知
X39n0714_p0751b24║「布薩」名含，不妨「淨住」義攝。二名體一，不可重言。欲顯
X39n0714_p0751c01║「羯磨」名通，「說戒」事別，故陳此二，則表眾義盡。
X39n0714_p0751c02║指異中。初標異，即古戒本。「布薩」下，示二名。「東西」二
X39n0714_p0751c03║音，非正翻度。「乃知」等者，出不標梵言之意。「含」謂通
X39n0714_p0751c04║含，不專一相，故《鈔》中或翻「長養」，或云「斷增長」等，懺
X39n0714_p0751c05║罪、八戒，皆號「布薩」。《三千威儀》，翻為「淨住」，「淨」身口意，
X39n0714_p0751c06║「住」於戒故。雖具多翻，不出此義，故云「攝」也。「二名」下，
X39n0714_p0751c07║指前非。「欲」下，明今意。「表眾」者，即《律》文中「二種攝僧」，
X39n0714_p0751c08║統收眾行，故云「盡」也。
X39n0714_p0751c09║【註】佛言：「若說戒日，不得在房。」
X39n0714_p0751c10║【疏】注中引律「不得在房」者，表人能弘法也。
X39n0714_p0751c11║【註】「比座相檢來不來者。」
X39n0714_p0751c12║【疏】「比座相檢」者，是無乖別也。
X39n0714_p0751c13║【註】「應先白已，然後說戒。」
X39n0714_p0751c14║【疏】「先白後說」者，教法難聞，先令使知，不容自怠也。今
X39n0714_p0751c15║行事者，上座於說戒日，令維那唱告，知僧說戒。及至
X39n0714_p0751c16║戒本，復重舉之。據事似繁，約義無爽：前是眾法直告，
X39n0714_p0751c17║後是僧義同遵也。
X39n0714_p0751c18║釋注，白告中。初示白意。「今」下，明白法。初明告眾。應
X39n0714_p0751c19║云：「大德僧聽！今某月某日眾僧和合某時就某處
X39n0714_p0751c20║說戒。」、「及」下，明單白。「據」下，出重意。「爽」，失也。「直告」者，簡
X39n0714_p0751c21║下羯磨問和忍故。
X39n0714_p0751c22║【註】「若癡比丘，言『先不誦』，或有忘者，不成說戒；當依能
X39n0714_p0751c23║誦戒者。比丘五夏，當誦使利。若詣比近，當誦戒序乃
X39n0714_p0751c24║至餘法。」
X39n0714_p0752a01║【疏】又云「依能誦戒者」，以行不頓成，必待教學。不誦恐
X39n0714_p0752a02║忘，將何依據？故制五夏或盡形也。
X39n0714_p0752a03║制誦中。以道假行成，行由教立。若非教本，行成虗
X39n0714_p0752a04║喪，將何依據？斯言有旨，焉得為僧棄而不顧？若論
X39n0714_p0752a05║讀經求利，則專憶忘勞，至於誦戒修身，而生平未
X39n0714_p0752a06║矚。輪迴長劫，非此而何？《律》中：「愚癡比丘五夏不誦
X39n0714_p0752a07║戒羯磨，盡形不得離依止。」
X39n0714_p0752a08║【註】「還至本處，次第說之，不應重誦。」
X39n0714_p0752a09║【疏】又云「不應重誦」者，正法軌模，理有常準。重誦倒說，
X39n0714_p0752a10║則聽者浮昧，故不許也。
X39n0714_p0752a11║五中，初敘正儀。「重」下，顯制意。「倒說」即是重誦。
X39n0714_p0752a12║【註】「若不得者，但說法、誦經，從座而起。不者，如法治也。」
X39n0714_p0752a13║【疏】又云「若不解說戒，但誦經法」者，以三學資人，戒為
X39n0714_p0752a14║教本，故前制之。必無能誦，方說經法。
X39n0714_p0752a15║六中，上明本制。「必」下，示緣開。
X39n0714_p0752a16║【疏】問：「既誦不得，白讀何傷？」答：「凡欲化物，必俟說聽之
X39n0714_p0752a17║功，安有讀文而能附事？故世之論士，無見執文；佛之
X39n0714_p0752a18║揚化，登機即演。說戒同然，事符聖制，故唯制誦，不可
X39n0714_p0752a19║讀也。自有讀文而起諸行，不是常法，故不說也。」
X39n0714_p0752a20║問中。「白」謂公白。答中，初明乖理。「俟」即待也。「故」下，舉
X39n0714_p0752a21║事以質。自古高僧，多尚持論，隨言對答，執卷非能。
X39n0714_p0752a22║「登」猶對也。「自」下，遮疑。但人根各異，緣發不常；見聞
X39n0714_p0752a23║觸知，通皆入道。但此方耳利，偏尚音聞；誦持訓誡，
X39n0714_p0752a24║尤多行益。聖教苦制，終不徒然；自餘別途，不可為
X39n0714_p0752b01║例。《事鈔》舉此，比擬羯磨，故知二法，白告義同。問：「前
X39n0714_p0752b02║云羯磨須假十緣，今《戒本》文但列七者？」答：「四不須
X39n0714_p0752b03║問，此七必問。又復七中，六種通諸法，教尼局說戒，
X39n0714_p0752b04║十所不攝，則為十一矣。」
X39n0714_p0752b05║
X39n0714_p0752b06║四分律含注戒本疏行宗記一上之二
X39n0714_p0752b07║
X39n0714_p0752b08║
X39n0714_p0752b09║
X39n0714_p0752b10║四分律含注戒本疏行宗記一下之一
X39n0714_p0752b11║
X39n0714_p0752b12║【疏】次明單白知眾法者。
X39n0714_p0752b13║二、所成法。
X39n0714_p0752b14║【疏】何以須者？僧通凡聖，情見難諧，我雖欲說，未知許
X39n0714_p0752b15║不？又說戒廣略，則有五階，聖制乃通，凡心須顯。故須
X39n0714_p0752b16║和默，即應緣同。
X39n0714_p0752b17║初敘意中。初徵問。「僧」下，釋。有二義，初約僧情不同。
X39n0714_p0752b18║「諧」，和也。「又」下，二約說戒差別。「五階」者，《律》有三五十
X39n0714_p0752b19║五種。初、說至「序」，餘者，應言「僧常聞」；二、誦至「四事」；三、
X39n0714_p0752b20║誦至「十三」；四、至「二不定」；五、廣說。（初五句也。）復有五事：一、
X39n0714_p0752b21║說「序」至「四事」已，略；二、至「十三」已，略；三、至「二不定」；四、
X39n0714_p0752b22║至「三十」；五、廣說。（二五句也。）復有五事：一、說「序」至「十三」；二、
X39n0714_p0752b23║至「二不定」；三、至「三十」；四、至「九十」；五、廣說。（三五句也。）今且
X39n0714_p0752b24║據一段，故云「五階」。或可「五」合作「三」。「聖制通」者，但使
X39n0714_p0752c01║有緣，並開諸略。「凡心須顯」者，隨緣緩急，令眾同知。
X39n0714_p0752c02║「故須」等者，情和緣合，法事可行也。
X39n0714_p0752c03║【疏】就制此白，如彼具詳，恐不委見，故略分判。就文為
X39n0714_p0752c04║三：初、敘告事情，二、忍同可不，三、舉事成結也。
X39n0714_p0752c05║釋文中，初。指「如彼」者，即《羯磨疏》。白法五句，總分三
X39n0714_p0752c06║別。「初敘告」者，即初二句。次「忍同」者，即三、四二句。後
X39n0714_p0752c07║「結成」者，即後一句。
X39n0714_p0752c08║【疏】約句有五。
X39n0714_p0752c09║【律】大德僧聽！
X39n0714_p0752c10║【疏】初「大德僧聽」者，警眾情也。將欲表述，恐有異緣，故
X39n0714_p0752c11║命章大告，不容耳識妄聽也。
X39n0714_p0752c12║釋初句，初中。「表述」，即次句緣本。「異緣」謂他想。首提
X39n0714_p0752c13║美稱，目彼同聞，故云「命章」。「大」，猶徧也。
X39n0714_p0752c14║【疏】有人言：「斯則贊美誡勅之辭也」。「大」者，「莫先」為義。明
X39n0714_p0752c15║九十六道有師資之僧，佛道之僧，運廣莫過，故云「大」
X39n0714_p0752c16║也。
X39n0714_p0752c17║釋大字中，初科。上二句通示。「大」下，別釋。「九十六」者，
X39n0714_p0752c18║外道六師，各有十五弟子，執見各異故。「僧」者眾義，
X39n0714_p0753a01║彼亦稱之。上求下化，故云「運廣」。
X39n0714_p0753a02║【疏】又云：「出家四果，乃是真僧，無學最高，故云『大』也。雖
X39n0714_p0753a03║僧未階，必得無障，以出家者必為解脫，因中談果，亦
X39n0714_p0753a04║云『大』也。」
X39n0714_p0753a05║次釋中。內外兩凡，皆假名僧，見道已去，號「真實僧」。
X39n0714_p0753a06║「無學」，真僧中之極，獨得「大」名。「雖」下，遮疑，可知。
X39n0714_p0753a07║【疏】又云：「三寶為言，僧田最勝，義通餘二。如愛道施緣，
X39n0714_p0753a08║能生大福，故云『大』也。」
X39n0714_p0753a09║三中。若論功行，佛、法無倫，今約兼通，故推僧勝。「如」
X39n0714_p0753a10║下，引證。《賢愚經》云：「姨母用金色㲲上佛。佛云：『可施
X39n0714_p0753a11║與僧，我在僧中。』」佛同應供，僧為解脫，人能弘道，法
X39n0714_p0753a12║在其中，故云「通二」。
X39n0714_p0753a13║【疏】有人言：「諸義不無，今所論僧，為簡小學，但取無願，
X39n0714_p0753a14║故云『大』也。」
X39n0714_p0753a15║四中，對沙彌「有願」。此義頗親。
X39n0714_p0753a16║【疏】所言「德」者，有所得也；以得善居身，故名「有德」。出家
X39n0714_p0753a17║捨著，福度含生，戒善自修，滅諸過業，修習定慧，斷結
X39n0714_p0753a18║成道。備此美稱，乃稱「有德之人」也。
X39n0714_p0753a19║次釋德中。初、通釋字義；「出」下，二、別列德相；「備」下，三、
X39n0714_p0753a20║總結。德相中，六意釋之。初句猒離行，次句慈愍行，
X39n0714_p0753a21║「戒」下，修功德行。二、初句及下三學等，即自利行；「福
X39n0714_p0753a22║度」一句，利他行。三、從初至「定慧」，即修因，「斷結」一句
X39n0714_p0753a23║是剋果。四、「捨著」、「滅過」及「斷結」，是斷惡；「度生」與「定慧」，
X39n0714_p0753a24║即修善。五、即上斷惡，攝律儀也；三學者，攝善法也；
X39n0714_p0753b01║「福度」，饒益有情也。六、「福度」即誓度眾生，「斷惡」即誓
X39n0714_p0753b02║斷煩惱，「戒定慧」誓學法門，「成道」即誓成佛道。文中
X39n0714_p0753b03║六句，出家法行，無不攝盡。以人通凡聖，行兼大小，
X39n0714_p0753b04║故以因果、三聚、四弘釋之無妨。
X39n0714_p0753b05║【疏】所言「僧」者，唐言「和合眾」。和有二種，謂人、法也。言人
X39n0714_p0753b06║和者，雖復殊方異質，品族不同，若至同聚，則𮌎襟莫
X39n0714_p0753b07║二，事順心同，如水乳合故也。言法和者，戒、見、行、命，說
X39n0714_p0753b08║戒布薩，有必齊遵，無宜乖逆故也。
X39n0714_p0753b09║釋僧中，初翻名。「和合」是用，「眾」即是體。《羯磨疏》中，唯
X39n0714_p0753b10║「眾」單翻，今此存古，但知體、用有殊，不妨以義助顯。
X39n0714_p0753b11║「和」下，釋義。人和中，先約俗論，依、正、姓氏三種皆異。
X39n0714_p0753b12║「若」下，出和相，初二句通示，次句指事別釋。「事」謂羯
X39n0714_p0753b13║磨所被，後句喻顯。法和中。「戒見」等是別法，「說戒」即
X39n0714_p0753b14║眾法，義收羯磨。「行」即威儀，合是「儀」字。「布薩」合作「羯
X39n0714_p0753b15║磨」，疑是傳誤。
X39n0714_p0753b16║【疏】然「僧」義大約，六和為先：身、口、心和，所謂人也；戒、見、
X39n0714_p0753b17║利和，所謂法也。人、法乃具，數須成四；三人已下，無用
X39n0714_p0753b18║斯法。今此成僧，故有此白。
X39n0714_p0753b19║六和中。還收「人、法」，或約內、外，體相、德用分之。「斯法」
X39n0714_p0753b20║即此單白也。
X39n0714_p0753b21║【疏】所言「聽」者，專心靜察，聽我所陳。陳何相邪？意欲將
X39n0714_p0753b22║說淨戒，非雜染所聞，故有斯示。若素自明白，堅持無
X39n0714_p0753b23║損；已有毀缺，懺說令淨。脫不專聽，便忘所犯，帶罪終
X39n0714_p0753b24║身，一何自累！故須靜聽也。
X39n0714_p0753c01║釋聽中，初通示。「陳」下，敘說戒意。「若」下，明須聽意。「累」
X39n0714_p0753c02║謂累縛。
X39n0714_p0753c03║【律】今僧十五日布薩說戒。
X39n0714_p0753c04║【疏】二、「今僧十五日布薩說戒」者，雙牒緣、本，兩告眾也。
X39n0714_p0753c05║標日是其「時緣」，說戒是其「宗本」。上令攝耳，止為此也。
X39n0714_p0753c06║第二句。準《刪定戒》，改「布薩」為「眾僧」，則無重言之過。
X39n0714_p0753c07║【律】若僧時到，僧忍聽。
X39n0714_p0753c08║【疏】三、「若僧時到，僧忍聽」者，謂心和事順，理必承修也。
X39n0714_p0753c09║「若」者，為語不定之辭，言由漸也。「僧時到」者，「到」即至也。
X39n0714_p0753c10║一者人到，清淨大沙門入也；二者時到，十五日布薩
X39n0714_p0753c11║時至也。「僧忍聽」者，責忍同也。今欲說戒，聽許以不，同
X39n0714_p0753c12║則默然，不同者便說也。
X39n0714_p0753c13║第三句，初通示。「若」下，牒解。據《業疏》云：「法事契會，謂
X39n0714_p0753c14║『時到』也。」彼取合宜之時，則通一切羯磨。此約作法
X39n0714_p0753c15║之時，唯局說、恣二法，以時有限定，故得此釋。「責」，問
X39n0714_p0753c16║也。
X39n0714_p0753c17║【疏】此「聽」，心用和忍之聽，異上初句耳識所得也。不解
X39n0714_p0753c18║此二，「聽」、「聽」同聲者，則言表不通，不成羯磨。前「聽」即在
X39n0714_p0753c19║去聲，他徑反；後「聽」即是平聲，他丁反。恐不解此，違損
X39n0714_p0753c20║事多。自說戒時，罪福猶可；脫臨受戒，惱害尤深。故須
X39n0714_p0753c21║極誡也。
X39n0714_p0753c22║揀濫中。初分義異。「不解」下，示音別。「恐」下，顯意。
X39n0714_p0753c23║【律】布薩說戒。
X39n0714_p0753c24║【疏】四、「布薩說戒」者，單牒宗本，勸速忍同也。「布薩」多翻，
X39n0714_p0754a01║此應清淨，餘如《事鈔》所引也。
X39n0714_p0754a02║釋第四句，指《鈔》，即《說戒篇》，如前略引。
X39n0714_p0754a03║【疏】戒本不同，或云「眾僧說戒」者，或云「和合說戒」者。任
X39n0714_p0754a04║情兩得，理通無妨也。
X39n0714_p0754a05║點異者。今本依《律》出之，至《刪定戒》中，則前云「眾僧」，
X39n0714_p0754a06║後牒「和合」。
X39n0714_p0754a07║【律】白如是。
X39n0714_p0754a08║【疏】五、「白如是」者，詳述前事，結告本情故也。
X39n0714_p0754a09║【疏】自餘成不等相，如《刪補羯磨》、《鈔》、《疏》中，須時抽取用
X39n0714_p0754a10║之。
X39n0714_p0754a11║結示中。指在三部，歷學方知。此據一白，略示而已。
X39n0714_p0754a12║【註】佛言：「當隨王者，若十四日，若十五日。應作數法。」
X39n0714_p0754a13║【疏】注中「日月隨王法」者，謂隨俗也。
X39n0714_p0754a14║釋注中。「隨俗」，以年月日時閏餘大小，皆出俗中律
X39n0714_p0754a15║曆故。
X39n0714_p0754a16║【註】「若黑若白各有十五。隨月稱之。」
X39n0714_p0754a17║【疏】言「黑白」者，以道俗位殊，時數亦改故也。俗則年有
X39n0714_p0754a18║四時，道則歲唯三位，略於秋分也。故三時之始，冬分
X39n0714_p0754a19║在初，表無常也，令有慧者觀時入道，不容非逸也。故
X39n0714_p0754a20║冬四月，以八月十六日為初；春四月，以十二月十六
X39n0714_p0754a21║日為初；夏四月者，以四月十六日為初也。
X39n0714_p0754a22║明黑白中，初科。前明異俗，「故」下，推教意。俗以春為
X39n0714_p0754a23║始，取其發生；道以冬為初，則取凋落。出家厭世，非
X39n0714_p0754a24║求榮故。「故冬」下，列時位。
X39n0714_p0754b01║【疏】且舉一方，不可偏執。如今印度諸國，以五月十六
X39n0714_p0754b02║為前夏。覩貨羅國以春初為夏首。此則隨方土之所
X39n0714_p0754b03║宜，任機緣之取捨也。
X39n0714_p0754b04║次餘國中。「五月十六為前夏」，則九月十六為冬初，
X39n0714_p0754b05║正月十六為春首，即《善見》中「六月十六為後安居」
X39n0714_p0754b06║是也。「覩貨羅」者，《西域記》云「此國地南北千餘里，東
X39n0714_p0754b07║西三千餘里，東阨葱嶺，西接波斯，南至雪山，北據
X39n0714_p0754b08║鐵門。其國冬末春初，霖雨相繼，加以風土，率多瘟
X39n0714_p0754b09║疾。而諸僧徒以十二月十六日入安居，三月十五
X39n0714_p0754b10║日自恣」等。《業疏》云「余參傳譯，親問來人」是也。「此」下，
X39n0714_p0754b11║會通。
X39n0714_p0754b12║【疏】半黑白者，隨月晦望也。閒以淨法，隨位說之。《律》文
X39n0714_p0754b13║「日日說戒，妨廢道業」，故限晦望，折中之宜也。
X39n0714_p0754b14║釋兩半中。初牒釋。「閒」下，明說意。「《律》」下，示制緣。
X39n0714_p0754b15║【疏】先黑後白者，舉三時三始，必十六日為初也。又云：
X39n0714_p0754b16║「十六日已去，白虧黑生；月一日已去，白生黑虧。約相
X39n0714_p0754b17║取分，故有斯召。」
X39n0714_p0754b18║先後中，初正示。文中不顯所表，亦以「白虧黑生」表
X39n0714_p0754b19║無常敗壞，使觀厭也。「又」下，示得名所以。
X39n0714_p0754b20║【註】「若得四人，應作此白；三人以下，當三語說戒也。」
X39n0714_p0754b21║【疏】「若得四人」下，文相可解。
X39n0714_p0754b22║【律】諸大德！我今欲說波羅提木叉。
X39n0714_p0754b23║【疏】次解第二發起序中。文分八段，《律》文具解。今且生
X39n0714_p0754b24║起，後方釋文。
X39n0714_p0754c01║次釋誡勅，初分示中。「《律》具解」者，即注所引也。生起
X39n0714_p0754c02║八段，次第相由，在文可見。
X39n0714_p0754c03║【疏】從初至「說木叉」已來，標舉說宗，歎功勸信，有生善
X39n0714_p0754c04║滅惡之義。
X39n0714_p0754c05║【疏】但斯正戒，乃是眾同所聞，理宜崇遵，必無乖別。是
X39n0714_p0754c06║以第二令「集一處」，顯形心無異。
X39n0714_p0754c07║【疏】形心既和，事須詳審，聽若異聞，則乖說意。是以第
X39n0714_p0754c08║三「諦聽善思」，正明警勅，有開解之用。
X39n0714_p0754c09║【疏】凡欲聞戒，為被行淨之人，必有違犯，便乖說聽之
X39n0714_p0754c10║法。是以第四「若自知有犯」已下，正勸時眾，省己之違，
X39n0714_p0754c11║見過尋悔，應法成行。
X39n0714_p0754c12║【疏】染者既誡，無過當機。自表已淨，世號「伐德」。但止默
X39n0714_p0754c13║然，聞成義顯，即名答對，應上問意。是以第五「不犯者」
X39n0714_p0754c14║下，省己之順，默表已淨。
X39n0714_p0754c15║【疏】上五通告，止在別緣。三根外彰，眾網須正。必有他
X39n0714_p0754c16║舉，理須對實。是以第六「若有他問」下，誡勸時座，犯持
X39n0714_p0754c17║之士，深懷二答。
X39n0714_p0754c18║六中云「別緣」者，即自行。「二答」者，下釋云「有犯露答，
X39n0714_p0755a01║無犯默答」。
X39n0714_p0755a02║【疏】若內實犯，而外表淨，令僧妄解，罪障尤深。是以第
X39n0714_p0755a03║七「如是比丘」下，明隱覆之瑕，不實之損，行穢自纏，特
X39n0714_p0755a04║由抱過，勸發露也。
X39n0714_p0755a05║【疏】若順教修，理有深益。是以第八「若彼比丘」下，知犯
X39n0714_p0755a06║識懺，還淨上起，三學增明，克成道業，不虗之益也。
X39n0714_p0755a07║八中。「上起」即懺悔，名出《了論》，謂翻前犯時居下，故
X39n0714_p0755a08║名為「上」；戒法續生，稱之為「起」。「克」，能也。
X39n0714_p0755a09║【疏】生起此文，非教本意，講說之家，務傳言相。西梵諸
X39n0714_p0755a10║師凡欲敷演，但依文義，廣說所由；至於科約，蓋闕如
X39n0714_p0755a11║也。縱有分判，大通無局，如龍樹解《大品》以為二道，天
X39n0714_p0755a12║親釋《涅槃》以為七分，須知意也。不可浪事悠悠，費於
X39n0714_p0755a13║紙墨，大破正功，無任法利。顧諸學者，可不思哉！今欲
X39n0714_p0755a14║消文，就義分之。更有科約，終非大濟，故削略也。
X39n0714_p0755a15║結略中三，初示意。教本資行，非圖多說，今此敘致，
X39n0714_p0755a16║但利講解，故「非本」也。「西梵」下，二、舉中梵例顯，初敘
X39n0714_p0755a17║本無。如今藏中大小乘論，止是長途散釋而已。「縱」
X39n0714_p0755a18║下，遮妨。其間亦有科判之者，故須此示。「大通」者，謂
X39n0714_p0755a19║以義總分；「無局」者，非隨文細碎。「龍樹」下，即《智度論》，
X39n0714_p0755a20║釋《大品般若》，彼分二道判盡一經：一、聲聞道，二、菩
X39n0714_p0755a21║提薩埵道。「天親」造《涅槃論》，分經為七：一、不思議通
X39n0714_p0755a22║反示分，二、成就種性遣執分，三、正法實義分，四、方
X39n0714_p0755a23║便修成分，五、離諸放逸入證分，六、慈光善巧住持
X39n0714_p0755a24║分，七、顯相分。（用《論》配《經》，方知終始，此且略知七名而已。）據彼西梵敷演
X39n0714_p0755b01║之式，則知科判本非急要，故云「須知意」也。「不可」下，
X39n0714_p0755b02║三、顯略。「浪」，橫也。「費」，損也。「破正功」者，妨自行也。「無法
X39n0714_p0755b03║利」者，無益他也。
X39n0714_p0755b04║【疏】初云「諸大德」下，舉宗標示也。
X39n0714_p0755b05║釋初段中，初。云「舉宗」即木叉，「標示」謂告眾。
X39n0714_p0755b06║【疏】「諸」是不一之名，顯教正訓，廣必四人已上，故云「諸」
X39n0714_p0755b07║也。「大德」不異前通。
X39n0714_p0755b08║釋「諸大德」中，初文。「不異前通」者，指上單白已釋故。
X39n0714_p0755b09║【疏】問：「廣說戒法，其必在僧，如何今告，乃言別也？」答：「戒
X39n0714_p0755b10║法通收，何隔僧別。望法是僧，望機是別，法被在人，故
X39n0714_p0755b11║須問別，不足怪也。」
X39n0714_p0755b12║問中。如羯磨告眾，則云「大德僧聽」；單對一人，則云
X39n0714_p0755b13║「大德心念」。今此對僧，反彰別號，故須問釋。答文，初
X39n0714_p0755b14║二句通示戒法。以制總十方，法分三位，故曰「通收」。
X39n0714_p0755b15║「望」下，正答來問。「望法是僧」者，單白廣說故。「望機別」
X39n0714_p0755b16║者，檢問自行故。私釋：若準羯磨，初令同聽，乃是告
X39n0714_p0755b17║僧；後責同忍，云「諸長老」，亦是問別。今此說戒，前陳
X39n0714_p0755b18║單白，已是告僧，後文勅聽，例皆召別。據斯比擬，義
X39n0714_p0755b19║無異也。
X39n0714_p0755b20║【疏】文云「我今說木叉」者，正標宗也。「木叉」，果德之名。戒
X39n0714_p0755b21║剋在因，今言果者，因中說也。
X39n0714_p0755b22║次釋木叉，初中。上文標判。「木叉」下，考名會釋。「剋」，定
X39n0714_p0755b23║也。
X39n0714_p0755b24║【疏】光師《戒本》云「我今說戒」者，以名顯時心，略隱果號。
X39n0714_p0755c01║而今所引，乃是《律》文，不可全蔽，故須出也。
X39n0714_p0755c02║次科。先示古意。彼謂果號乍聞難曉，以文舉梵言，
X39n0714_p0755c03║義非現行，故云「以名」等。「而」下，指非。恐乖聖旨，不可
X39n0714_p0755c04║改作。則古今兩別，是非可見。「蔽」，覆也。
X39n0714_p0755c05║【註】佛言：「新受者未聞戒，不知何學，聽集一處，和合說
X39n0714_p0755c06║之。」
X39n0714_p0755c07║【疏】注中引「新受戒者，不知學方」，佛大慈念，故制斯教，
X39n0714_p0755c08║同「集一處和合說之」。望欲近約身口，遠傾我倒，同出
X39n0714_p0755c09║三有，齊斷四住，是佛意也。今時行者，但受福田之資，
X39n0714_p0755c10║多無解脫之念，乖佛意也。但自躓頓神識耳。
X39n0714_p0755c11║釋注中，初科。前明制說意。「身口」是業，「近約」在因。「我
X39n0714_p0755c12║倒」是惑，「遠傾」從果。「今」下，嗟時眾。「受福田資」者，虗霑
X39n0714_p0755c13║信施也。「無解脫念」者，行染塵俗也。「躓」，猪史反，困也。
X39n0714_p0755c14║【註】「波羅提木叉者，戒也。」
X39n0714_p0755c15║【疏】注中佛自解云：「木义者，戒也。」
X39n0714_p0755c16║解名中，初文。「佛自解」者，顯示律文出自金口也。
X39n0714_p0755c17║【疏】有人言：「斯非佛解，乃法正之言。」今解不爾。五部十
X39n0714_p0755c18║八，乃是人分。至於律教，無非佛旨，何得無學妄敢錯
X39n0714_p0755c19║辭！縱有披解，自為卷帙，可以尋也。所以斯戒，必有隱
X39n0714_p0755c20║相，唯佛自通。下重有疑，如法聚條部，有問為解。豈非
X39n0714_p0755c21║戒為眾善之宗，非佛餘聖故不達也？
X39n0714_p0755c22║次科。初出古判。「今」下，正斥。初立理顯非。謂部類雖
X39n0714_p0755c23║分，教旨不易，即前序云「賢聖緘默，但知祗奉」是也。
X39n0714_p0755c24║「錯」音醋，置也。「自為卷」者，如《多》、《伽》、《見》、《母》諸戒論等。若
X39n0714_p0756a01║許擅加，何須別解！於義自顯，故曰「可尋」。「所」下，彰佛
X39n0714_p0756a02║獨說，上文證定。「豈」下，示意。私釋：「大千界內，佛為法
X39n0714_p0756a03║王，律是佛敕，唯聖制立。自餘下位，但可依承。良以
X39n0714_p0756a04║如來行果極圓，窮盡眾生重輕業性。等覺已下，猶
X39n0714_p0756a05║非所堪，況餘小聖，輙敢擬議？有如國家，賞罰號令
X39n0714_p0756a06║必從王出，臣下僭越，庶人失信，亡敗無日。佛法亦
X39n0714_p0756a07║爾，若容他說，群生不奉，法不久住故也。」
X39n0714_p0756a08║【疏】今又釋云：「戒非木叉。木叉乃是絕縛之果，戒是正
X39n0714_p0756a09║順解脫之本。隱因彰果，故如上釋。」
X39n0714_p0756a10║牒釋中。前釋文已解，故云「又釋」。義意無異，故指同
X39n0714_p0756a11║上。
X39n0714_p0756a12║【註】「自攝持威儀住處。」
X39n0714_p0756a13║【疏】注云「自攝持威儀住處」者，此歎木义能滅惡也。
X39n0714_p0756a14║滅惡中，總釋。可解。
X39n0714_p0756a15║【疏】由斯戒法，能持七支，有過皆塞，名「自攝」也。身口既
X39n0714_p0756a16║攝，光淨如珠，順本所受，故名「持」也。行善所及，各有憲
X39n0714_p0756a17║章，名「威儀」也。「威」謂容儀可觀，「儀」謂軌度格物，並由內
X39n0714_p0756a18║懷正法，故使器宇超倫也。
X39n0714_p0756a19║別釋，初科有三。初、釋自攝，即含法體。「塞」，猶止也。次、
X39n0714_p0756a20║釋持字，即戒行。三、釋威儀，即戒相。「憲章」指律教，行
X39n0714_p0756a21║與教合，美德顯故。「格」，正也。「器宇」，即目形儀。「倫」，猶羣
X39n0714_p0756a22║也。
X39n0714_p0756a23║【疏】言「住處」者，正行由教而成，教是行之所依，故名「住
X39n0714_p0756a24║處」。如《經》「戒為功德住處」也。
X39n0714_p0756b01║次科。教、行對論，若約相成，則教能行所；若論相依，
X39n0714_p0756b02║則行能教所。此釋「住處」，正取於教，上舉「能成」，顯下
X39n0714_p0756b03║「所依」。
X39n0714_p0756b04║【註】「行根、面首。」
X39n0714_p0756b05║【疏】注中「行根、面首」，此歎木叉生善相也。由戒能生成
X39n0714_p0756b06║萬「行」，喻若於「根」；如《經》云「若無戒者，諸善不生」，即其證
X39n0714_p0756b07║也。又如《論》云「戒為眾善之根，生善中勝，無過斯法」，喻
X39n0714_p0756b08║同「面首」也。
X39n0714_p0756b09║生善中二喻，「根」喻出生，「面首」喻尊勝。初總判，「由」下，
X39n0714_p0756b10║別釋。初據《遺教》，但合「根」喻。「又」下，次引《多論》，雙合二
X39n0714_p0756b11║喻。「根」義同上。「首」居五體之尊，戒為萬善中勝故也。
X39n0714_p0756b12║【註】「集眾善法，三昧成就。」
X39n0714_p0756b13║【疏】注中「集眾善法」者，能會正慧也；「三昧成就」者，能明
X39n0714_p0756b14║正定也。此之兩行，並藉戒因，成上「根」義。如《經》云「依因
X39n0714_p0756b15║此戒，得生定慧」也。
X39n0714_p0756b16║三中。初別釋二學。「集善配慧」者，歷諸道品，無非觀
X39n0714_p0756b17║慧。「三昧」者，亦言三摩提，此云「等持」，亦云「正定」。「此」下，
X39n0714_p0756b18║總顯戒功，釋上「能會」、「能明」之語。已上三引經文，並
X39n0714_p0756b19║是《遺教》。
X39n0714_p0756b20║【疏】上來歎木叉惡滅善生，深有殊功。次歎木叉發引
X39n0714_p0756b21║群心，能成法軌。
X39n0714_p0756b22║四中，初科。上是歎行，即結前也。「次」下歎教，即生後
X39n0714_p0756b23║也。以教相條別，持犯揩定，能使行人舉動有儀，故
X39n0714_p0756b24║云「能成」等。
X39n0714_p0756c01║【註】「當結，當說，當發起，演布開現，反覆分別故也。」
X39n0714_p0756c02║【疏】言「當結」者，若於法有違，覆過顯淨，當如法治。治在
X39n0714_p0756c03║說後，故言「當」也。交今未唱，望後許陳，言「當說」也。八段
X39n0714_p0756c04║序分，與正宗為興致之由，言「發起」也。
X39n0714_p0756c05║三分解中。初釋「當結」，即默妄罪。「當」，猶將也。次釋「當
X39n0714_p0756c06║說」，即下序文召令懺露。「交」，猶對也。三釋「當發起」。「八
X39n0714_p0756c07║段」即序八章。問：「此釋初段，正說發起，云何都以八
X39n0714_p0756c08║段為『當』？」答：「初略標宗，望後多分，猶未陳說，故通指
X39n0714_p0756c09║之。」
X39n0714_p0756c10║【疏】上有三當，總是緣漸。八篇正戒，輕重條然顯示，故
X39n0714_p0756c11║云「演布開現」也。
X39n0714_p0756c12║正宗中。上二句躡前。「緣漸」即發起義。「八」下，正釋。「現」
X39n0714_p0756c13║即示也。
X39n0714_p0756c14║【疏】廣教流通，篇別重舉。恐有理墜，罔冐將來，故云「反
X39n0714_p0756c15║覆分別」也。
X39n0714_p0756c16║流通中。初二句指文。「篇別重舉」，謂牒前已說，即是
X39n0714_p0756c17║反覆也。「恐」下，示意。誦有遺漏，則是「沉墜」。誤於後傳，
X39n0714_p0756c18║故言「罔冐」。
X39n0714_p0756c19║【疏】有人云：「八篇正宗，各有三致，何得通收廣教？如初
X39n0714_p0756c20║篇中『諸大德四棄』即『當發起』；中開四相，列坐齊聞，即
X39n0714_p0756c21║『布現』；後結三問，重條前章，即『反覆分別』。並是聖言引
X39n0714_p0756c22║用，何得不依！」
X39n0714_p0756c23║他解中。初立義指斥。「如」下，舉初篇別配。此則唯就
X39n0714_p0756c24║正宗明之。然前列三當，此師但舉發起一義，餘二
X39n0714_p0757a01║文略，義必通含。「並」下二句，似是他師結責之詞，又
X39n0714_p0757a02║如疏家取用之語。上文配釋，全據本經，故云「並是
X39n0714_p0757a03║聖言」也。
X39n0714_p0757a04║【律】諸比丘共集在一處。
X39n0714_p0757a05║【疏】二、諸比丘集者，表法無乖，明人不別也。
X39n0714_p0757a06║第二段，釋文中。「法」即指戒。謂法非偏被，人無獨說，
X39n0714_p0757a07║即明同界須集之意。
X39n0714_p0757a08║【註】佛言：「同羯磨者集在一處，乃至應訶者不訶，是名
X39n0714_p0757a09║如法。」
X39n0714_p0757a10║【疏】注云「同羯磨者來」，名身集也；形礙法通，須陳欲法，
X39n0714_p0757a11║名心集也；身雖赴座，容有「訶止」，默忍法圓，名口集也。
X39n0714_p0757a12║以斯三業，共成一僧，故云「集一處」也。
X39n0714_p0757a13║釋注，初科。注文「乃至」字，略其心集。《疏》中備約三業
X39n0714_p0757a14║解之。「形礙」，身有緣故。「法通」，可傳欲故。「法圓」，羯磨成
X39n0714_p0757a15║辨故。「一僧」，「僧」即眾故。
X39n0714_p0757a16║【疏】又解云：「『同羯磨』者，明說正戒，行淨者同。自餘過犯
X39n0714_p0757a17║不足數者，不同羯磨，不須集也。言『應與欲』者，謂此行
X39n0714_p0757a18║教，不可自輕。大急要緣，事不獲已，方開與欲；自餘輕
X39n0714_p0757a19║小，則不須也。且如病緣，重者輿來，少者僧就，可以知
X39n0714_p0757a20║也。言『應訶』者，謂四羯磨、諸雜治人，行法在身，無容秉
X39n0714_p0757a21║法，身雖足數，口不陳非故也。若斯陶練，方得實人，可
X39n0714_p0757a22║不然也！」
X39n0714_p0757a23║佗解中三節，並約揀眾。一、簡足數。「過犯」謂三舉二
X39n0714_p0757a24║滅人，更兼尼等四眾，瘂、聾、睡、狂等人。二、簡欲緣。「大
X39n0714_p0757b01║急」即三寶、疾病等。三、簡合訶。「四羯磨」：一、訶責，二、擯
X39n0714_p0757b02║出，三、依止，四、遮不至白衣家。此四，《律》名「得滿不得
X39n0714_p0757b03║訶」。「諸雜治」者，即收行覆藏等人。竝由奪其智能，不
X39n0714_p0757b04║得訶法；必非此等，方名「應訶」。「若」下，總結。「陶練」，即是
X39n0714_p0757b05║揀擇。「實人」，謂合教者。
X39n0714_p0757b06║【註】「若眾大聲小，敷妙高座，立上而說。」
X39n0714_p0757b07║【疏】言「敷妙座」者，重正法也。開「立說」者，惠及人也。意在
X39n0714_p0757b08║說聽有功，道根無失，豈可無聞，徒勞彼此，何所益也！
X39n0714_p0757b09║次科。初釋制意，次釋開意。言「立說」者，《律》因眾大聲
X39n0714_p0757b10║小，不得盡聞，佛開「立說」；猶故不聞，聽作轉輪高座，
X39n0714_p0757b11║立上說之。「道根」即戒體。
X39n0714_p0757b12║【註】「八難、餘緣，隨時略說。」
X39n0714_p0757b13║【疏】言「八難」者，謂王、賊、水、火、重病、惡蟲等是也。言「餘緣」
X39n0714_p0757b14║者，寒、熱、雨、濕、人多坐迮等是也。廣文如《鈔》。
X39n0714_p0757b15║略說中，初文。「八難」文略人與非人。「餘緣」略眾中多
X39n0714_p0757b16║病，布薩多，夜已久，或鬪諍事，論毗曇、毗尼，說法夜
X39n0714_p0757b17║久等。義加「寒、熱」，不出《律》文。
X39n0714_p0757b18║【疏】「隨時略說」者，聖教被機，時來不一。眾首智人，商略
X39n0714_p0757b19║事務，戒有十段，略說有九，斟酌用捨，故曰「隨時」也。
X39n0714_p0757b20║次科。「時」謂時緣，如上多種，故言「不一」。十段戒文，初
X39n0714_p0757b21║段必廣，故但「略九」。然作白已，卒難排門，不可說序，
X39n0714_p0757b22║但云「各正身口意」，則十皆可略。但白在序中，義同
X39n0714_p0757b23║廣誦，故云「九」耳。
X39n0714_p0757b24║【註】「若客舊外集，數有少多，說過此序，告淨便聽。」
X39n0714_p0757c01║【疏】言「客舊外集」者，法攝人也。如有違背，不無其罪，則
X39n0714_p0757c02║人從法也。初來聞序，不勞告淨，以聞三問也。八篇中
X39n0714_p0757c03║來，必須告淨，以不聞序。
X39n0714_p0757c04║四中。初釋制集。「法攝人」者，望制眾也。「人從法」者，望
X39n0714_p0757c05║制別也。「初」下，釋告淨。「八篇中」者，纔過三問，即須告
X39n0714_p0757c06║淨。
X39n0714_p0757c07║【註】餘廣如《律》。
X39n0714_p0757c08║【疏】斯事眾矣，不可即言，故指《律》也。
X39n0714_p0757c09║五中。言「事眾」者，謂淨者陳淨，犯者發露，一人自告，
X39n0714_p0757c10║多人別牒總告，客少不勞重說，等、多更說，事儀詞
X39n0714_p0757c11║句，並見《事鈔．說戒篇》。「即」，猶「卒」也。
X39n0714_p0757c12║【律】汝等諦聽，善思念之。
X39n0714_p0757c13║【疏】三、「汝等諦聽」下，誡妄緣也。凡心難繫，喻同野鹿；聖
X39n0714_p0757c14║人體之，如鎖猿猴也。攝耳尋聲，名為「諦聽」。以三藏教
X39n0714_p0757c15║網，用慮業非，名「善思」也。
X39n0714_p0757c16║釋第三，文中。初述意。「野鹿」喻馳散，即《遺教》云「亦如
X39n0714_p0757c17║惡馬不以轡制，狂象無鉤，猿猴得樹」等，皆喻識心
X39n0714_p0757c18║剎那生滅。「鎖」即對治門也。「攝」下，釋文。今時坐聽，心
X39n0714_p0757c19║多別慮，或復睡眠，請細讀此文，用䇿蒙昧。
X39n0714_p0757c20║【註】佛言：端意專心而聽法也。
X39n0714_p0757c21║【疏】注中正心思擇，名「端意」也；一心無倒，名「專聽」也。
X39n0714_p0757c22║釋注中。上簡邪思，下簡亂想。
X39n0714_p0757c23║【律】若自知有犯者，即應自懺悔。
X39n0714_p0757c24║【疏】四、「自知有犯」者，以說戒本意，唯在除犯；聞而即行，
X39n0714_p0758a01║便同上起，故文云「即應懺悔」者是也。
X39n0714_p0758a02║第四，釋文中，初科。敘說「本意」，以彰須懺。纔聞序告，
X39n0714_p0758a03║不容延久，故云「即行」。「上起」即懺悔，從喻為名，故云
X39n0714_p0758a04║「同」也。
X39n0714_p0758a05║【疏】「悔」是此土之言。「懺」是西方略語，如梵本音「懺摩」也。
X39n0714_p0758a06║「懺」字非《倉》、《雅》所陳，近俗相傳故耳。
X39n0714_p0758a07║次科。「《倉》、《雅》」皆俗中字書名，如《三倉》、《爾雅》等。
X39n0714_p0758a08║【疏】懺悔義應此處道之，可妙同於《事鈔》也。
X39n0714_p0758a09║指略。「同《鈔》」，即《懺六聚篇》。
X39n0714_p0758a10║【註】佛言：「謂所犯事未懺悔也。有二種智人：有罪能見，
X39n0714_p0758a11║見罪能如法懺悔。若欲悔者，當詣清淨比丘，說犯名
X39n0714_p0758a12║字，如法除已，方得聞戒。乃至於罪有疑亦如是說。若
X39n0714_p0758a13║僧並犯，無人可懺，不問識、疑，白懺後說。」
X39n0714_p0758a14║【疏】注中「犯事未悔」者，釋成有罪相也。但以無始無明
X39n0714_p0758a15║想倒為本，動念緣境，何得蕭然？唯有智人，能見能懺；
X39n0714_p0758a16║自餘惑重，何由開悟？故《律》文云「無學果人不故犯戒」，
X39n0714_p0758a17║三果同凡，未免緣縛，可不思哉！
X39n0714_p0758a18║釋注中，初科。前牒示。「但」下，推釋。初敘犯多，上二句
X39n0714_p0758a19║示惑，下二句明業。「蕭然」謂清靜無繫之貌。「唯」下，明
X39n0714_p0758a20║懺少。「故」下，引聖誡凡。初、二兩果，故心犯性（須、斯二尼，怨逼
X39n0714_p0758a21║受樂），三果故心犯遮，四果悞心犯遮。
X39n0714_p0758a22║【疏】注列「智人」以成行悔之法。「詣清淨」者，用顯託境明
X39n0714_p0758a23║心。「說犯名字」，識相不虗也。「如法除」者，明依教起悔，非
X39n0714_p0758a24║泛濫也。
X39n0714_p0758b01║次悔法中。初通示。「詣」下，牒釋。「託境」，即所對人。「明心」
X39n0714_p0758b02║者，決所犯罪。
X39n0714_p0758b03║【疏】「識疑同犯開白懺」者，罪據覆藏，對眾陳情，白告悔
X39n0714_p0758b04║斷，同大懺也。
X39n0714_p0758b05║開白中，初科。「罪據覆藏」者，由覆成過，露則無故。「同
X39n0714_p0758b06║大懺」者，不異上篇眾法悔故。白文如《羯磨》，識罪白
X39n0714_p0758b07║已即淨，疑罪後決重懺。又偷蘭已下諸篇皆滅，不
X39n0714_p0758b08║開上二。
X39n0714_p0758b09║【疏】何以得知者？以凡造過，集諦所收；知苦斷集，見道
X39n0714_p0758b10║便剋。豈有自言，便靜斯業？
X39n0714_p0758b11║次徵意中，初科，初句徵。「以」下，釋。「集諦」，世間因也。「見
X39n0714_p0758b12║道」即初果。此明至聖方斷集業，凡夫口陳，豈能即
X39n0714_p0758b13║斷？意顯律懺，不明業理，故可懺淨。
X39n0714_p0758b14║【疏】今諸戒首令懺已聞者，既悔前罪，斷後相續，露過
X39n0714_p0758b15║現前，於心無隱，便同淨用，得預聞持。不論往業招生
X39n0714_p0758b16║增惑。
X39n0714_p0758b17║次科。初明懺淨所以。律懺宗旨，此文極顯。「不」下，示
X39n0714_p0758b18║教分齊。「業」即業道，「招生」即苦道，「增惑」即煩惱道。此
X39n0714_p0758b19║三心行，判歸化教，律據違制，故非所論。
X39n0714_p0758b20║【疏】此但事悔，伏業而已。終須行淨，深見我倒。知我倒
X39n0714_p0758b21║本，相等虗空，但有妄緣，故纏三有。審見此理，明白無
X39n0714_p0758b22║疑，分得正見，方傾苦趣。若此之悔，名為滅業。業何可
X39n0714_p0758b23║滅？障不招生，故名滅矣。乃至無學尚酬往因，如身子
X39n0714_p0758b24║嬰病，目連遭苦。可以類通，想不迷矣！
X39n0714_p0758c01║三中。初二句躡上律懺。「終」下，發後理懺。初示理觀。
X39n0714_p0758c02║且據小宗，性空觀析，見無我理；相空、唯識，具在《事
X39n0714_p0758c03║鈔》。「我倒本」者，即是無我，故舉「虗空」為喻。「審」下，判位。
X39n0714_p0758c04║言「分得」者，即內凡以上不生惡道。「若此」下，結示，初
X39n0714_p0758c05║明行勝。前但事伏，此理滅故。「業」下，轉釋滅義。「不招
X39n0714_p0758c06║生」者，但無總報，不無別報，定業不轉，至佛猶償。是
X39n0714_p0758c07║故學人好自觀察，常以善緣熏練心識，勿謂無罪，
X39n0714_p0758c08║業理灼然。《華嚴》偈云：「假使百千劫，所作業不忘，因
X39n0714_p0758c09║緣遇會時，果報還自受。」佛言真實，無得自欺。「乃」下，
X39n0714_p0758c10║引示。《大論》舍利弗患風疾，《增一》目連乞食，為梵士
X39n0714_p0758c11║所打，骨肉爛盡，皆謂醻往業。據此可知，理懺不滅，
X39n0714_p0758c12║故云「可以」等也。
X39n0714_p0758c13║【疏】問：「行淨之士，應有二人，不犯應先，如何後問？」答：「不
X39n0714_p0758c14║犯者希，自然合教；犯者多數，覆過是恒。說本除罪為
X39n0714_p0758c15║先，故先問於有罪。」
X39n0714_p0758c16║問答中。約行以論，淨勝穢劣，持者合先，今乃反倒，
X39n0714_p0758c17║欲彰聖制布措有旨。答文可見。「二人」，如下科。
X39n0714_p0758c18║【律】不犯者默然。默然者，知諸大德清淨。
X39n0714_p0758c19║【疏】五、「不犯默然」者，不自伐德，默應答也。
X39n0714_p0758c20║第五，文中。有善自稱，謂之「伐德」。
X39n0714_p0758c21║【註】佛言：「無犯者有二種：若本不犯，若犯已懺也。」
X39n0714_p0758c22║【疏】注中「不犯有二」，初則專精不犯，後則犯已能悔，第
X39n0714_p0758c23║二白法。莫不於己無瑕，同成不犯之色也。
X39n0714_p0758c24║釋注。「第二白法」者，且指懺殘，通下諸聚，皆名能悔。
X39n0714_p0759a01║以殘毀體，懺復僧位，義同再受，對望初受，故云「第
X39n0714_p0759a02║二」；戒善清淨，故云「白法」。諸經論中黑白二業，即目
X39n0714_p0759a03║善惡。初篇永無復本，下聚行缺體全，是以行懺，不
X39n0714_p0759a04║彰此名。「色」，猶類也。
X39n0714_p0759a05║【律】若有他問者，亦如是答。（佛言：如二比丘相問答也。）
X39n0714_p0759a06║【疏】六、「若有他問」者，謂舉罪比丘如法徵責，有犯露答，
X39n0714_p0759a07║無犯默答。義同世語，故注「如二比丘相問答」也。
X39n0714_p0759a08║六中。此謂有犯同聽，三根外彰，為他所舉，勅令實
X39n0714_p0759a09║答。初解約語、默二答以釋。「如二比丘」者，舉事以比
X39n0714_p0759a10║也。
X39n0714_p0759a11║【疏】又解云：「三根不昧，五德有聞，對眾舉治，何得懷默？
X39n0714_p0759a12║故須虗實自雪，彼我彰情。是故佛解『如相問答』者是
X39n0714_p0759a13║也。」
X39n0714_p0759a14║他解中，二並語答。「三根」即見、聞、疑，舉由此生，故云
X39n0714_p0759a15║「根」也。「五德」，律制舉罪必具五德，一、知時，二、如實，三、
X39n0714_p0759a16║利益，四、柔軟，五、慈心，如《鈔．自恣》中解。「雪」謂分析。
X39n0714_p0759a17║【律】如是比丘在眾中，乃至三問，憶念有罪不懺悔者，
X39n0714_p0759a18║得故妄語。妄語者，佛說障道法。
X39n0714_p0759a19║【疏】七、「如是比丘在眾」下，明不懺有損也。
X39n0714_p0759a20║第七文中。「不懺」，即覆過結業。「有損」，謂違制障道。
X39n0714_p0759a21║【疏】言「故妄語」者，既默表淨，獲何罪邪？古來諸師，亦有
X39n0714_p0759a22║商略。此既一塗正義，不可不知。先以義開，後方消判。
X39n0714_p0759a23║牒釋中。初文注明「吉羅」而問「何罪」者，以古謂方便，
X39n0714_p0759a24║今為根本。後方定判，故作疑問，引起義章。
X39n0714_p0759b01║【疏】今釋序中默妄，六門分別：初、定重輕，二、明通塞，三、
X39n0714_p0759b02║對問緣，四、就罪辨，五、約人論，六、經處犯。
X39n0714_p0759b03║【疏】初、定罪者。
X39n0714_p0759b04║【疏】昔解云：「《序》中默妄，但是方便。何以知之？然罪表淨，
X39n0714_p0759b05║誑僧未彰，故是方便。」
X39n0714_p0759b06║定罪中。古解，立理可見。
X39n0714_p0759b07║【疏】問：「言未彰口，僧雖虗解，結方便者，如身造口業，默
X39n0714_p0759b08║起表聖，虗解是同，何因究竟？以斯例默，應犯墮罪。」解
X39n0714_p0759b09║言：「不同。身業表聖，覩相無濫，故是重罪。今默表淨，在
X39n0714_p0759b10║眾通含，不偏在己，故知方便。」
X39n0714_p0759b11║初難中。「身造口業」，相同默妄，彼得果罪，故取為難。
X39n0714_p0759b12║「解」下，但以濫不濫分。不濫成誑，濫故未成。下文歷
X39n0714_p0759b13║句，委破此解。
X39n0714_p0759b14║【疏】問：「若言默妄，以默為體，餘之妄語，虗說為體。今以
X39n0714_p0759b15║默妄為說方便，亦應以止為作方便。然止不得為作
X39n0714_p0759b16║方便，默妄豈得為說方便？」解云：「妄語為義，言章了了。
X39n0714_p0759b17║今則默表，其相未形，前人非決，何成究竟？」
X39n0714_p0759b18║次難中。先定犯體，「今以」下，正難。作犯必以作為方
X39n0714_p0759b19║便，例妄亦須說為方便，今何反之？解中，以默表語，
X39n0714_p0759b20║為妄方便，即無所妨。
X39n0714_p0759b21║【疏】問：「默罪之人，私心決暢，止在三問；隨問默然，詐淨
X39n0714_p0759b22║義畢，有何所少而是方便？若默表淨，更須口言方究
X39n0714_p0759b23║竟者，僧中羯磨默忍之時，亦應但是和家方便，所作
X39n0714_p0759b24║之事，亦非究竟。今則不然，隨作結成，何名方便？」
X39n0714_p0759c01║今解，立理中，初科，前難古非。凡言「方便」，有果可趣，
X39n0714_p0759c02║事未究竟。今此默妄，無別果頭，故非方便。「若」下，舉
X39n0714_p0759c03║例相並，益見彼非。「今」下，次顯今判。問：「此默妄罪，別
X39n0714_p0759c04║有方便不？」答：「未至召問，作意欲拒，例亦須結，無則
X39n0714_p0759c05║單犯。」
X39n0714_p0759c06║【疏】但默妄吉羅，《律》文具有；古師立篇，義局三均，故以
X39n0714_p0759c07║此罪入方便攝。今論篇者，別有意義，故所不論，可如
X39n0714_p0759c08║下也。
X39n0714_p0759c09║出意中。「三均」如後，彼謂「具則名篇，不具號聚」。除眾
X39n0714_p0759c10║學外，惡作、惡說究竟不均，皆歸聚攝。默妄在聚，故
X39n0714_p0759c11║是「方便」。「今」下，彰異。指後立義，篇、聚二名，互彰無在，
X39n0714_p0759c12║五、七兩分，均、雜非濫（均唯根本，雜通本因）。今此默妄，雜中果
X39n0714_p0759c13║罪。
X39n0714_p0759c14║【疏】又汝上言對眾通問，身相不動，故是輕者，此亦不
X39n0714_p0759c15║定。口造口業，但言章了，前人聞知，不問疑、識，俱結究
X39n0714_p0759c16║竟。身造口業，無論多少，前不疑濫，則非方便。
X39n0714_p0759c17║難互造中，初文為二。先牒古解，即如向云「在眾通
X39n0714_p0759c18║含，不偏在己，故是方便」。「此」下，顯非。初敘各造。「身」下，
X39n0714_p0760a01║明互造。「無論多少」者，正用此句對破前說。
X39n0714_p0760a02║【疏】何以知之？以句義定。如多人坐，有問者言：「成聖者
X39n0714_p0760a03║起。」一人獨起，前人不疑，故結究竟；若多起者，前人生
X39n0714_p0760a04║疑，故結方便。或多人立，問「聖者坐」，一坐犯重，多坐犯
X39n0714_p0760a05║輕。以前諸句，動故生罪；今下諸句，不動亦犯。如有眾
X39n0714_p0760a06║中多人坐立，言「非聖者動身」，一動、多不動，輕；多動、一
X39n0714_p0760a07║不動，重。於我聖相，明練無濫，故得重罪。如是例知句
X39n0714_p0760a08║也。
X39n0714_p0760a09║歷句中，初二句標。「如」下，先明動句。古謂「動身則重」，
X39n0714_p0760a10║今約坐立二位，各有一多，共為四句，一重多輕，尋
X39n0714_p0760a11║文可領。「以前」下，次明不動句。初結前生後。「如」下，列
X39n0714_p0760a12║示。彼謂不動齊輕，今還以一多重輕以彰不定。「如
X39n0714_p0760a13║是例」者，如云「是聖人者莫動身」，一動、多不動，輕；多
X39n0714_p0760a14║動、一不動，重。
X39n0714_p0760a15║【疏】有人云：「三業互造，必無疑濫。縱獨表聖，前人有疑，
X39n0714_p0760a16║不可結重。或多人現，前謂非凡，可是輕也？以此例前，
X39n0714_p0760a17║相收方得。」
X39n0714_p0760a18║古解中。此師不約一多以論，但取疑與不疑而分
X39n0714_p0760a19║輕重。言「相收」者，謂一雖合重，疑必犯輕，多雖是輕，
X39n0714_p0760a20║不疑亦重。
X39n0714_p0760a21║【疏】問：「有心欲誑人，合口成妄語；行心欲見色，合眼應
X39n0714_p0760a22║成見。」
X39n0714_p0760a23║問答中，初舉根境，難前互造。
X39n0714_p0760a24║【疏】答：「妄語含意根，見色由眼識。行心非眼識，云何名
X39n0714_p0760b01║見色？」
X39n0714_p0760b02║答中。上二句對顯，下二句反質。
X39n0714_p0760b03║【疏】「若爾，行心非眼識，故非見色者，意業非口業，不應
X39n0714_p0760b04║成妄語？」答：「三業得互造，意地成妄語；六識不互用，行
X39n0714_p0760b05║心非見色。故《成論》云：口家四業，意亦可造。斯良證矣！」
X39n0714_p0760b06║轉難中。躡前非見，以難互造。答中，初約互與不互，
X39n0714_p0760b07║釋通前難。「故」下，引證互造。
X39n0714_p0760b08║【疏】問：「何故在凡三業互造，六識定用？」答：「三業雖殊，同
X39n0714_p0760b09║意為體；六識不然，各有體相。故《論》說云『根無互用過』
X39n0714_p0760b10║也。」
X39n0714_p0760b11║次問中。聖人六根互用，故約在凡為問。《楞嚴》云「佛
X39n0714_p0760b12║能諸根互用，及大菩薩等」，此據十信已去六根淨
X39n0714_p0760b13║位。答中，即《成論》云「離心無思，無身口業」，故知同以
X39n0714_p0760b14║意思為體。「六識」下，見、聞、嗅、甞、觸、知，根境各異。「故」下，
X39n0714_p0760b15║引證，未詳何論。
X39n0714_p0760b16║【疏】問：「三業同意體，如何以分互？」答：「從具以論互，廣如
X39n0714_p0760b17║初篇竪義中說。」
X39n0714_p0760b18║第三問答。可解。下指「初篇義」門，即「第二、三業成犯」，
X39n0714_p0760b19║備明單互。「豎」，即是立。
X39n0714_p0760b20║【疏】二、明通塞者。
X39n0714_p0760b21║【疏】如昔解云：「序中問者，問通篇聚，但有犯者，不合聞
X39n0714_p0760b22║戒。故序中問，通令首露，知何不該？餘之三問，悉是別
X39n0714_p0760b23║問當篇，於此篇罪有淨不淨。故知問前，不同於序通
X39n0714_p0760b24║問於下。」
X39n0714_p0760c01║通塞中，昔解，初科。彼謂九處三問，前一屬序，通問
X39n0714_p0760c02║一切；後八隨篇，各不相通。
X39n0714_p0760c03║【疏】問：「序通問下，可如前論。八篇問前，既有實犯，說已
X39n0714_p0760c04║方問，豈非違教？」答：「序中總問，顯淨默然。既無露罪，恐
X39n0714_p0760c05║不憶識，妄謂淨行，理不可然。故隨篇示，令知罪相。雖
X39n0714_p0760c06║先說戒，猶非覆罪，以心迷淨，於行非過，如《人法》說。」
X39n0714_p0760c07║初問中。以問下則順，問前有違，故敘為妨。答中為
X39n0714_p0760c08║二。初約迷忘釋通。「雖」下，二、據非覆遮難。「如人法」者，
X39n0714_p0760c09║即《人犍度》，彼云：「有比丘犯僧殘，一罪憶識，一不憶
X39n0714_p0760c10║識，憶識而覆者名覆，不憶者非覆。」取此以證，迷犯
X39n0714_p0760c11║開聞。
X39n0714_p0760c12║【疏】問：「若心迷淨，有犯聞戒，心不迷者無義得開，何故
X39n0714_p0760c13║《律》中對首、心念，得聞說戒？」答：「此謂開緣，不容悔故，非
X39n0714_p0760c14║謂通爾。『犯不聞戒』，大位約之。」
X39n0714_p0760c15║次問。約在眾發露，以為難端。答中，初正釋來問。「犯」
X39n0714_p0760c16║下，潛通《律》意。《律》云「有犯者不得聞戒」，雖有此制，不
X39n0714_p0760c17║無通許，故云「大約」。
X39n0714_p0760c18║【疏】今解：「上通義不容耳。隨有九位，問皆通下，廣如後
X39n0714_p0760c19║說。」
X39n0714_p0760c20║今解中。初二句明引古之意。言「不容」者，顯非所取。
X39n0714_p0760c21║「容」或作「融」，言其滯塞，意在不存，故先出耳。「隨」下，略
X39n0714_p0760c22║示今解。言「問下」者，世多不曉，乃謂說初篇時，但問
X39n0714_p0760c23║犯夷，乃至眾學，亦問本篇。今應難云「犯下諸罪應
X39n0714_p0760c24║聞上篇，則違律文『犯者不得聞戒』」，如何通耶？今言
X39n0714_p0761a01║「問下」，謂將說下篇，通問眾中，於七聚罪微犯憲章，
X39n0714_p0761a02║不合同聽，非謂但問本篇而已。下文當見。
X39n0714_p0761a03║【疏】三、對問緣得罪多少。
X39n0714_p0761a04║【疏】如昔解云：「雖經三問，共成一法，故今默者，但犯一
X39n0714_p0761a05║罪。如諸乞辭，及以白四，言雖重彰，皆成一法。」
X39n0714_p0761a06║三、問緣中，昔解。初立義。「如」下，引例。「如諸乞辭」，即受
X39n0714_p0761a07║懺等，前皆三乞。「白四」者，且如受戒，四番羯磨，共成
X39n0714_p0761a08║一受，餘亦例爾。
X39n0714_p0761a09║【疏】今解不同：「既有三問，隨問覆默，還得三罪。如白四
X39n0714_p0761a10║諫，共成一法，隨白羯磨，結四偷蘭。莫不對問對諫，俱
X39n0714_p0761a11║有拒心，故結多罪。」
X39n0714_p0761a12║今解中，初科。前立理。「如」下，舉例。「白四諫法」，隨徧結
X39n0714_p0761a13║蘭，例今三問，隨問犯吉。
X39n0714_p0761a14║【疏】問：「以諫例問，故得多罪。違諫第四，便得僧殘，亦可
X39n0714_p0761a15║默妄加四犯墮？」答：「諫對別人，違僧命重。說戒直問，前
X39n0714_p0761a16║過未彰，故成僧法，三問便止。此在僧中默故犯吉。若
X39n0714_p0761a17║據對首有罪陳淨，具有三墮。心念例知。」
X39n0714_p0761a18║釋妨中。約諫根本，相比為難。答中，考文凡有四異：
X39n0714_p0761a19║一、別人僧法，二、違拒默覆，三、諫勸直問，四、過彰未
X39n0714_p0761a20║彰。情事不同，未可比例。「此」下，辨異。對念口陳，二俱
X39n0714_p0761a21║語妄。「心念例」者，說不對人，理得三吉。
X39n0714_p0761a22║【疏】四、約犯罪論者。
X39n0714_p0761a23║【疏】問：「今有犯多罪者，既違序問，為得幾罪？」
X39n0714_p0761a24║四、約罪中，問詞。且舉「違序」，餘八皆爾。
X39n0714_p0761b01║【疏】答：「默淨誑僧，但得一罪，以罪從問緣生，不由誑罪
X39n0714_p0761b02║生。有問故違，無問不結，故知一罪。不同覆藏由覆罪
X39n0714_p0761b03║生，但經明相，則隨罪結。」
X39n0714_p0761b04║古答有二，初立義。問雖有三，共成一法，既從問生，
X39n0714_p0761b05║故無多罪。「不」下，二、遮妨。由覆結犯，隨罪少多，恐引
X39n0714_p0761b06║為難，故預簡之。
X39n0714_p0761b07║【疏】今解不同：「問緣、明相，俱得多罪。以此二緣結罪之
X39n0714_p0761b08║位，覆藏既得從罪生罪，問緣豈非從罪生罪？問緣若
X39n0714_p0761b09║不從罪生罪，同聽之人悉應有犯，以有問緣之可違
X39n0714_p0761b10║故。然今不爾，有罪違問，無罪不違。故知有罪，便懷默
X39n0714_p0761b11║妄，何得上云『不從罪生』？」
X39n0714_p0761b12║今解，初中。前明默覆結犯，從罪義同。「問緣若不」下，
X39n0714_p0761b13║次立理奪破，從問義失。
X39n0714_p0761b14║【疏】「故知默妄，亦是覆藏之別名也。但可經宿、經問不
X39n0714_p0761b15║同，至於覆罪，一而無二。」
X39n0714_p0761b16║次科，初示名異。「但」下，會犯同。由默與覆，俱違發露
X39n0714_p0761b17║故也。
X39n0714_p0761b18║【疏】「若犯十罪，隨其三九皆有默淨，則犯二百七十吉
X39n0714_p0761b19║羅。又如一人而被三舉，隨受供給，皆獲三罪。如是類
X39n0714_p0761b20║之。」
X39n0714_p0761b21║三中。初正示。且約「十罪」，多少準知。「又」下，引類。此約
X39n0714_p0761b22║一人具兼三罸者為言。
X39n0714_p0761b23║【疏】五、就人數結罪相者。
X39n0714_p0761b24║【疏】既犯十罪，欲令眾人知我行淨。我若露者，知我行
X39n0714_p0761c01║非，不齒錄我。故望多人，還得多罪。如妄語法，一言誑
X39n0714_p0761c02║多，隨人人聞，聞皆得罪。對首、心念，例如上分。
X39n0714_p0761c03║五、約人數，釋中。初敘犯意。「齒錄」謂人不稱記也。「故」
X39n0714_p0761c04║下，示罪數。「如」下，引例。「對」下，指同。問：「對首可爾，心念
X39n0714_p0761c05║獨說，豈得例上？」答：「若約《鈔》文，令向四方僧發露，故
X39n0714_p0761c06║知不露，則為誑僧。然境不現前，何由限約？但望獨
X39n0714_p0761c07║說，非儀犯吉，亦同隨數，故得例指。」
X39n0714_p0761c08║【疏】六、明默罪經處多少者。
X39n0714_p0761c09║【疏】如昔解云：「七聚之罪，六罪三處犯，或云八罪者，謂
X39n0714_p0761c10║婬、觸、二麤，屏、露二處通尼及女。斯之八罪，各在當篇、
X39n0714_p0761c11║二不定并初序三處犯。以不定中尼女合制，九十便
X39n0714_p0761c12║離，各有其致。若欲發露，唯一處得。偷蘭一品，但是序
X39n0714_p0761c13║犯。唯惡滅諍，此一偷蘭，序中、七毗尼中犯。」
X39n0714_p0761c14║六、明經處，昔解中。初總明諸聚，後別示偷蘭。初中。
X39n0714_p0761c15║「六罪」約屏、露，「八罪」分尼、女。「謂」下，列罪目。「斯」下，示犯
X39n0714_p0761c16║處。古謂序中通問，當篇別問，通諸篇聚，並有二罪。
X39n0714_p0761c17║唯二不定，含此八罪，故涉三處。「以」下，別簡屏露離
X39n0714_p0761c18║合之致，如後自辨。「若」下，示發露。一露俱無，不必三
X39n0714_p0762a01║處。次偷蘭中，初二句通示，「唯」下，別簡。「惡滅諍」者，即
X39n0714_p0762a02║多人語毗尼。調達破僧，辨定邪正，隨邪破正，則有
X39n0714_p0762a03║蘭故。
X39n0714_p0762a04║【疏】斯古義也，今猶講之。若不敘者，無由興教，立破二
X39n0714_p0762a05║能，於是在乎！
X39n0714_p0762a06║結斥中。初指斥。彼約所犯之罪，局就當篇以明默
X39n0714_p0762a07║妄，故作此釋。「若」下，明引意。因前古非，方見正義，立
X39n0714_p0762a08║今破古，述作之能故也。
X39n0714_p0762a09║【疏】今解不然：「但有犯者，不合聞戒。何得犯夷不合三
X39n0714_p0762a10║處，餘篇得聞？故知難也。隨問九處，皆有隱心，則隨犯
X39n0714_p0762a11║罪。」
X39n0714_p0762a12║今解中。初指非。「難」猶妨也。「隨」下，示正義。
X39n0714_p0762a13║【疏】「若爾立義，序問便足，何故勤勤九處別問？」答：「序中
X39n0714_p0762a14║問者，將說八篇，恐有犯者，乖於說聽。四事中問，例亦
X39n0714_p0762a15║如之。欲說後戒，故先陳問，恐有忘悞，謂言行淨。隨篇
X39n0714_p0762a16║重問，為成正說，由有犯者，不合聞故。」
X39n0714_p0762a17║問答中。初問。躡上所立，既不隨篇，則序中已具，自
X39n0714_p0762a18║餘八處，過在繁累，故須通之。答中。初明序問，「四」下，
X39n0714_p0762a19║釋後諸問。且舉「四事」，殘下準說。「後戒」者，通指七篇。
X39n0714_p0762a20║十三中問，則指六篇。如是第論，義無別矣。「成正說」
X39n0714_p0762a21║者，淨行同聞，不乖法故。考今所釋，與昔天乖。「是中」
X39n0714_p0762a22║則言屬在僧，問「淨」則罪通七聚。將說先問，故云問
X39n0714_p0762a23║後。九處並爾，學者精詳。
X39n0714_p0762a24║【疏】問：「七滅之後，無戒可說，何故復問？」答：「罪相如塵，細
X39n0714_p0762b01║看細見，憶識之心，前後紛擾。隨有解悟，即須首露，靜
X39n0714_p0762b02║則對人，眾則心念。尼律、法聚，七佛略教，其相如此，何
X39n0714_p0762b03║得言無？故文云『更有餘佛法，應當學之』，知何不攝也？」
X39n0714_p0762b04║次問中。答文為三。初通敘重問。「靜」謂人少，容可對
X39n0714_p0762b05║首。「眾」謂僧多，即座心念。「尼」下，別指所說。以廣律中
X39n0714_p0762b06║僧戒本後，次列尼戒，後列犍度即是法聚，皆有犯
X39n0714_p0762b07║相。如言人、遊行、五衣離宿等，僧結吉羅，並出「尼律」。
X39n0714_p0762b08║「法聚」可知。「略教」亦吉，如後自明。「故」下，引證。「應當學」
X39n0714_p0762b09║者，即罪名也。問：「略教可爾，尼律、法聚，既不列相，有
X39n0714_p0762b10║何所聞而須問淨？請為通之。」
X39n0714_p0762b11║【疏】問：「露罪為義，不藏為先。但一序問，隨問便露。何須
X39n0714_p0762b12║鄭重三說九反？」
X39n0714_p0762b13║第三問。似與前濫。前對序問，難後無用。此彰三九
X39n0714_p0762b14║重疊之意。
X39n0714_p0762b15║【疏】答：「欲明戒誥，警敕行人。如諫一事，尚有僧屏七通。
X39n0714_p0762b16║露罪多惱，何為不經九處？」
X39n0714_p0762b17║初答中。上二句正答。「如」下，舉況。「七通」謂屏三僧四。
X39n0714_p0762b18║「通」猶徧也。
X39n0714_p0762b19║【疏】「或可前問有拒，或致迷妄，忽聞後問，豁然披露，時
X39n0714_p0762b20║來不一，故致多翻。聖說不徒，深有其旨，因言長理，須
X39n0714_p0762b21║知發露。有罪皆藏，九處成默。序中一露，下問非罪，以
X39n0714_p0762b22║無重隱之𠎝故也。若序中問，露已還覆，隨經問處，還
X39n0714_p0762b23║須露罪，以覆隨心，不由言說。如《人法》中前露後藏，文
X39n0714_p0762b24║證可解。」
X39n0714_p0762c01║次正答中。初明重問。「豁」即開發之貌。「聖」下，示制意。
X39n0714_p0762c02║初通示。「有」下，別釋。初明覆經多處。「序」下，明露唯一
X39n0714_p0762c03║處。「若」下，明重覆重犯。初立義，「如」下，引證。「如人法」者，
X39n0714_p0762c04║彼云「有比丘犯二殘罪，覆一露一，彼罷道已，還受
X39n0714_p0762c05║大戒已，先所覆後發露，先發露後覆藏，僧應與彼
X39n0714_p0762c06║隨所覆二罪與覆羯磨，隨後所覆第二罪與覆羯
X39n0714_p0762c07║磨」是也。
X39n0714_p0762c08║【疏】「若爾，露罪還成覆者，首陳何益？」答：「披露肝膽，慎終
X39n0714_p0762c09║如始。一露不覆，隨問何𠎝，豈非益也！」
X39n0714_p0762c10║轉難中。躡前重覆，徵露無功。答中。顯前律制，意令
X39n0714_p0762c11║盡露。「肝膽」即目犯心。
X39n0714_p0762c12║【疏】上來隨義略解默妄，今次消文。餘皆可解。
X39n0714_p0762c13║消判中，初科。「餘可解」者，下文但釋「障道」，餘不解
X39n0714_p0762c14║故。
X39n0714_p0762c15║【疏】言「障道」者，下注解云「障於禪果」，此成上文不實答
X39n0714_p0762c16║損也。良由惡業習起，戒品不淨，無由發生定慧，剋成
X39n0714_p0762c17║禪果，故曰「障道」。此遠資為言，亦如上說。所言「道」者，略
X39n0714_p0762c18║說為二：梵天道者，八定為宗；聖人道者，四果為本。既
X39n0714_p0762c19║染塵境，體沉下界，犯則三塗，持便欲有，如何默淨以
X39n0714_p0762c20║自陷乎！
X39n0714_p0762c21║釋文中。初總示文意，「良」下，牒釋文相。初通釋。云「習
X39n0714_p0762c22║起」者，相續不止也。「無定」不成「禪」，「無慧」不至「果」。「禪果」
X39n0714_p0762c23║二字，即下「二道」。「此遠資」者，以犯戒墮惡，但障欲有
X39n0714_p0762c24║福報，文言「障道」，故是遠資也。卷初已明，故指「如上」。
X39n0714_p0763a01║「所」下，牒解。初釋「道」字，通含「禪」、「果」，「禪」通凡聖，「果」唯局
X39n0714_p0763a02║聖。「梵天道」者，且舉初禪，通收上地色、無色報，凡唯
X39n0714_p0763a03║漏業，聖即助道。天台云：「神通變化無漏觀慧，悉從
X39n0714_p0763a04║四禪出。」言「四禪」者，即色界四天所修之定。「禪」是梵
X39n0714_p0763a05║語，此云棄惡，能棄欲界五蓋等一切諸惡故。「四定」
X39n0714_p0763a06║者，無色四天定：一、虗空處，二、識處，三、無所有處，四、
X39n0714_p0763a07║非非想處。總上二界，故云「八定」。「聖道」可解。定慧是
X39n0714_p0763a08║因，二道並果。由先毀戒，定慧不發；既無因行，寧有
X39n0714_p0763a09║果剋？覆過默淨，障道在茲。「既」下，次釋障字。「持」合作
X39n0714_p0763a10║「執」。
X39n0714_p0763a11║【註】佛言：「僧說戒時，默妄語故，犯突吉羅。」言「障道」者，障
X39n0714_p0763a12║於四禪、三空、四果。告諸比丘：「如彼大海不受死屍，設
X39n0714_p0763a13║有，漂出；我法亦爾，不受死屍。謂『死屍』者，非沙門梵行，
X39n0714_p0763a14║自言沙門梵行，犯戒惡法不清淨，穢汙邪見覆藏，內
X39n0714_p0763a15║懷腐爛，外現完淨，如空中樹；雖在眾坐，常遠離眾，眾
X39n0714_p0763a16║亦遠彼。」故知懺罪方成聞戒也。
X39n0714_p0763a17║【疏】注中「默妄但犯吉羅」者，有輕重也。望僧虗解，斯業
X39n0714_p0763a18║重也；望非言述，重而制輕。勿謂為小，九百千歲亦難
X39n0714_p0763a19║堪也。一犯尚爾，多犯如何？不可救也。故《論》說「言如小
X39n0714_p0763a20║團鐵，入水沈」也。又引海喻，文相可知。
X39n0714_p0763a21║釋注為二。前釋罪相。初通示，「望」下，別釋。誑僧境勝
X39n0714_p0763a22║故「業重」，即如《五分》「僧中妄語，重百羅漢前」是也。默
X39n0714_p0763a23║表無言故「制輕」。「勿」下，指報誡勸。《目連問經》列六聚
X39n0714_p0763a24║犯報，犯突吉羅，九百千歲墮泥黎中。準《雜心論》，即
X39n0714_p0763b01║墮等活地獄一晝夜耳。委示歲數，具如《鈔》中。「一」下，
X39n0714_p0763b02║舉況。「故」下，引證。《婆沙》云：「愚作小罪永墮惡，智為大
X39n0714_p0763b03║罪亦脫苦；為團鐵小亦沉水，為鉢鐵大亦能浮。」又
X39n0714_p0763b04║《涅槃》云：「莫輕小罪，以為無殃，水滴雖微，漸盈大器。」
X39n0714_p0763b05║有智思之。注中「三空」，謂空、無相、無願三解脫也。「又」
X39n0714_p0763b06║下，次點餘文。《疏》但略指，而文相難解，略為科釋。從
X39n0714_p0763b07║「告諸比丘」下，大分為二：初明覆過；「故知」下，結示。初
X39n0714_p0763b08║中又二：前舉喻，可解；「我」下，二、合法。初二句對合，「謂」
X39n0714_p0763b09║下，委釋。初釋死屍，「雖」下，釋不受。初中又二，初通標；
X39n0714_p0763b10║「犯」下，別釋。初至「覆藏」，釋上「非沙門」句。「犯戒不淨」，即
X39n0714_p0763b11║身口業；「穢汙邪見」等，即是意業。「內懷」下，次釋上自
X39n0714_p0763b12║言句。「空中樹」，謂中心枯朽者。
X39n0714_p0763b13║【律】若彼比丘，憶念有罪，欲求清淨者，應懺悔，懺悔得
X39n0714_p0763b14║安樂。
X39n0714_p0763b15║【疏】八、「若彼比丘」下，由憶識罪，懺得禪果，成上發露有
X39n0714_p0763b16║益也，亦就遠資為言。
X39n0714_p0763b17║第八釋文中。翻前「障道」，釋成「安樂」。
X39n0714_p0763b18║【註】佛言：以清淨戒學故，便得清淨定慧，名得禪、果，為
X39n0714_p0763b19║「安樂」也。
X39n0714_p0763b20║【疏】注中釋相，文甚可解。
X39n0714_p0763b21║釋注。「略指」，即是三學相生之義。
X39n0714_p0763b22║【律】諸大德！我已說「戒經序」。今問諸大德：是中清淨不？
X39n0714_p0763b23║（三說。）諸大德！是中清淨，默然故。是事如是持。（自此已前，「廣教」之別
X39n0714_p0763b24║序也；後說之文，即「廣教」之正宗也。）
X39n0714_p0763c01║【疏】次解第三結序勸持相，就分為三：「諸大德，我已說
X39n0714_p0763c02║戒經序」者，結前生下問也；二、「今問諸大德」下，正問眾
X39n0714_p0763c03║中，應後法也；三、「諸大德是中清淨」下，舉默表淨，應說
X39n0714_p0763c04║勸持。
X39n0714_p0763c05║三釋撿問，標分中。云「正問眾中」者，《戒本》「是中」兩字，
X39n0714_p0763c06║世人不曉，謂指戒文，所以或謂問前，或云問後。準
X39n0714_p0763c07║今科判，乃問「僧中」，則由來疑諍，渙然冰釋。傳迷斯
X39n0714_p0763c08║久，學者須知。
X39n0714_p0763c09║【疏】問：「所以說戒須問，羯磨不須問者？」
X39n0714_p0763c10║釋問淨中，初問。以俱眾法，有問不問，必有所以，故
X39n0714_p0763c11║問以釋之。
X39n0714_p0763c12║【疏】答：「解有多途。說戒為於行淨，有犯不應說儀。羯磨
X39n0714_p0763c13║別為前緣，緣成則合事辨，故隨白問，終為成法，不別
X39n0714_p0763c14║舉也。」
X39n0714_p0763c15║答中。初句總示。下引五解，前四明異，後一顯同。初
X39n0714_p0763c16║約所為自他不同。「前緣」即法所被事。「緣成」即通十
X39n0714_p0763c17║種方便。「隨白問」者，謂單白羯磨並問忍可。意專被
X39n0714_p0763c18║事，故云「終為成法」。無勞撿淨，故云「不別舉」也。
X39n0714_p0763c19║【疏】又解：「說戒僧別兩舉，說聽必約清修。羯磨多為別
X39n0714_p0763c20║緣，僧成即堪御法。」
X39n0714_p0763c21║次解。約眾法、別行，單具往分。「別」即自行。說戒為僧，
X39n0714_p0763c22║兼別須問；羯磨為別，單眾不須。
X39n0714_p0763c23║【疏】又解：「兩法在僧，俱須行淨。說戒制問，為清行染之
X39n0714_p0763c24║人；羯磨不制，法通純雜之士。如僧殘行法，開停為他，
X39n0714_p0764a01║明知罪未出也。聞戒知犯，必開默露，明知說被淨也。」
X39n0714_p0764a02║三約淨穢，通局不同。初二句通示，「說」下，別分。「如」下，
X39n0714_p0764a03║引證。初證羯磨通雜，「聞」下，證說戒局淨。
X39n0714_p0764a04║【疏】又解：「羯磨所為在事也，說戒所為在犯也。『有犯不
X39n0714_p0764a05║得聞戒』，斯明證也。故說戒之作，為兩種人：持者為能
X39n0714_p0764a06║清，犯者為所清。若知有犯，即須遮舉懺洗令淨，方聞
X39n0714_p0764a07║後戒。乃至《律》文見犯不說，經二十年。羯磨不爾，標舉
X39n0714_p0764a08║時事。三根五法，相圓無染，即成僧用，故不制問。」
X39n0714_p0764a09║四明立教所為，罪事差別。初雙標，「有」下，別釋。初釋
X39n0714_p0764a10║為犯有四：初據聖制證；「故」下，約所為證；「若」下，引遮
X39n0714_p0764a11║舉證；「乃」下，引廢說證，即《僧祇》比丘鬪諍緣也。「羯磨」
X39n0714_p0764a12║下，次釋為事。「相圓」對「五法」，「無染」對「三根」。「五法」即五
X39n0714_p0764a13║現前。此謂說戒必取體淨，有犯不開，故須責問；羯
X39n0714_p0764a14║磨但取相淨，便成僧法，故不勞問。
X39n0714_p0764a15║【疏】又人解云：「羯磨成不，問僧取曉，事同三問，則無妨
X39n0714_p0764a16║也。」
X39n0714_p0764a17║第五。可解。
X39n0714_p0764a18║【疏】問：「須知淨行，一告便足，有何義故，殷勤三反？」答：「說
X39n0714_p0764a19║聽相應，可名傳法，雖聞不識，容犯妄聽，故須三問，鄭
X39n0714_p0764a20║重窮檢。一則未呈昏忘，多則在眾致繁，故限以三，法
X39n0714_p0764a21║儀所致也。」
X39n0714_p0764a22║次問中。前文已明九處，今此更論三反。答中，初明
X39n0714_p0764a23║須三之意，「一」下，示加減之過。
X39n0714_p0764a24║【疏】言「淨故默」者，眾非口呈行淨，繁亂伐德成勞，但默
X39n0714_p0764b01║便表答辭也。言「是事持」者，淨行得聞正戒，機教相應，
X39n0714_p0764b02║定慧由斯成剋，理須持奉故也。「事」即淨行，如文可知。
X39n0714_p0764b03║釋勸持中。初釋默然。「繁亂」乖儀，「伐德」非理。默然自
X39n0714_p0764b04║表，則離諸過。次釋是事等。初敘勸持，「事」下，點文相。
X39n0714_p0764b05║「事」即戒相。以人稟教，指教歸人，故云「淨行」。《經》中「如
X39n0714_p0764b06║是」二字，指法之詞，即指後文也。
X39n0714_p0764b07║【疏】上來所明，釋廣教之序竟。
X39n0714_p0764b08║【疏】第二大段次釋廣宗。
X39n0714_p0764b09║【疏】所以正宗廣教何為興者？良由五眾不攝情根，於
X39n0714_p0764b10║諸名利，無思檢約，廣生有漏。隨塵起染，外纏邪慢，內
X39n0714_p0764b11║增癡惑。是以如來隨其所犯，略教既壞，制廣補之。使
X39n0714_p0764b12║夫持犯的明，愚智齊曉，戒禁時機，深有弘益。即斯言
X39n0714_p0764b13║教，號曰「廣宗」。
X39n0714_p0764b14║第二正宗，通敘中，初科。上二句徵問。「良」下，釋通為
X39n0714_p0764b15║四。初敘機生。「情」即是識，「根」即六根，識徧諸根，故云
X39n0714_p0764b16║「情根」。內無治法，自恣放逸，故云「不攝」。此明起業之
X39n0714_p0764b17║本。「於名利」者，即成業之緣。「廣生」等者，明作業之相。
X39n0714_p0764b18║初句通示，「隨」下，別釋。上二句明造業，下句明增惑。
X39n0714_p0764b19║「起染」通三業，「邪慢」局意業。「邪」謂諂媚馳求，「慢」謂貢
X39n0714_p0764b20║高陵物。此二對他，故云「外」也。「惑」通三毒，無明是本，
X39n0714_p0764b21║故云「癡」也。此取「律序」舍利弗請佛制廣，佛止之辭。
X39n0714_p0764b22║彼云「如來未為諸比丘結戒，何以故？比丘未得利
X39n0714_p0764b23║養，未生有漏」，又云「若比丘得名稱，多財多業，便生
X39n0714_p0764b24║有漏」云云。「是」下，敘立教。「使」下，顯益。「即」下，結名。
X39n0714_p0764c01║【疏】初制廣教，隨犯便結，輕重前後，雜亂難分。至佛滅
X39n0714_p0764c02║後，一夏結之。重者道源，輕止世謗，八篇以次，漸降不
X39n0714_p0764c03║倫。欲使前識本基，後知隨行，故有斯位。
X39n0714_p0764c04║次科。初明佛本隨制，「至」下，示結集始分。「重」即四夷，
X39n0714_p0764c05║故是「道源」。「輕」謂殘下諸聚。雖體含遮性，而大約遮
X39n0714_p0764c06║多，故云「止謗」。「欲」下，出集者之意。「本基」即四重。「隨行」
X39n0714_p0764c07║即餘篇。
X39n0714_p0764c08║【疏】將造文解，先以義通。正宗本體，止存持犯；犯相楷
X39n0714_p0764c09║模，其唯篇聚。略以四門定其途路：初、明正果五篇，二、
X39n0714_p0764c10║明重輕七聚，三、解方便罪相，四、解持犯方軌。
X39n0714_p0764c11║開章中，初科。上二句標示，「正」下，敘起。上二句示教
X39n0714_p0764c12║體，次二句明教相。犯緣軌定，即是「楷模」。「略」下，分章。
X39n0714_p0764c13║四門次第：初唯果本，二通因果，三局因罪，上三別
X39n0714_p0764c14║相持犯；第四總義持犯。
X39n0714_p0764c15║【疏】就初門中，四種分別。一、位立五篇，并解篇義；二、置
X39n0714_p0764c16║名不同，翻名顯相；三、但置於五，不立四六；四、立篇次
X39n0714_p0764c17║第，先後不同。
X39n0714_p0764c18║【疏】就初，復二。
X39n0714_p0765a01║【疏】言位立者，僧有四重，尼有八棄，以為初篇；僧有十
X39n0714_p0765a02║三，尼有十七，為第二篇；僧有百二十，尼有二百八，為
X39n0714_p0765a03║第三篇；僧四，尼八，為第四篇；僧尼同百，為第五篇。斯
X39n0714_p0765a04║約《戒本》，故以數分。如《律》五犯，以名收罪，此則義通，誠
X39n0714_p0765a05║有旨也。
X39n0714_p0765a06║初明正果，位立中。初通列二部顯相同異，「斯」下結
X39n0714_p0765a07║示通局。上二句示局，「如」下顯通。《律》列五名，不限定
X39n0714_p0765a08║數，攝一切罪，義無不盡。言「有旨」者，歎美律意也。
X39n0714_p0765a09║【疏】上位立竟，「篇」義如何？
X39n0714_p0765a10║【疏】如昔解云：「相形種重，階降不類，故名『篇』也。何以知
X39n0714_p0765a11║然？如初滅𢷤，二從僧悔，乃至第五，輕重有殊。」
X39n0714_p0765a12║次解篇義，昔解，初師中。初立理，即取偏頗不等之
X39n0714_p0765a13║義。「何」下，證成。
X39n0714_p0765a14║【疏】有人言：「上立『篇』義，相形是難。二十法聚，前後列位，
X39n0714_p0765a15║可亦輕重？然『篇』字有二：偏頗『偏』者，從人而立；篇章『篇』
X39n0714_p0765a16║者，從草而立。蓋不識字源，故有偏頗之義。」
X39n0714_p0765a17║次解，初科為三。初指前。「二十」下，引難。以諸犍度亦
X39n0714_p0765a18║即篇章，何有相形輕重之義？故知非理。「然」下，指謬。
X39n0714_p0765a19║分釋字義，顯無所取。
X39n0714_p0765a20║【疏】今解篇章之「篇」者，謂流類均等，與諸章品義齊一
X39n0714_p0765a21║也。凡立篇者，必具三均，謂名、體、究竟，此是定義。初篇
X39n0714_p0765a22║同號，即是名均；齊須擯治，即是體均；非方便，是究竟
X39n0714_p0765a23║均。乃至第五，三均不無，故號「篇」也。
X39n0714_p0765a24║立義中。初引類示名。「凡」下，約三均顯義。初通列三
X39n0714_p0765b01║義。「均」即是等。「初」下，別配五篇。但出初篇，餘可準說，
X39n0714_p0765b02║故云「乃至」。
X39n0714_p0765b03║【疏】有人言：「必具三均方名『篇』者，俗書、法聚，何必具三
X39n0714_p0765b04║而得立篇？」
X39n0714_p0765b05║後解中，初科。俗書但分章節，法聚科約事類。此二
X39n0714_p0765b06║既得「篇」名，何有三均之義？故知前解，未為盡理。
X39n0714_p0765b07║【疏】今言「篇」者，始於四棄，終於七滅，則為八篇。文義聚
X39n0714_p0765b08║處，即名為篇，何必具三？如似「戒序」，亦應名「篇」，《經》云「序
X39n0714_p0765b09║品」。即《十誦》云「五品罪」也。
X39n0714_p0765b10║次科中。初正立。此從《戒本》文相為名，全乖《律》中以
X39n0714_p0765b11║名收罪。故下不破，亦非所取。「如」下，例同「戒序」。彼既
X39n0714_p0765b12║不取三均之義，所以序文不妨篇號。「經云」者，引證。
X39n0714_p0765b13║「即」下，會名。
X39n0714_p0765b14║【疏】今解，上釋通有其致。
X39n0714_p0765b15║今解，總示中。以三家破立，不無所取，故云「通有其
X39n0714_p0765b16║致」，即縱許之詞。
X39n0714_p0765b17║【疏】初云「偏頗立篇」，但不體字，何妨罪義輕重不同？篇
X39n0714_p0765b18║是法章，有所科約故也。
X39n0714_p0765b19║初解。字非義是，未為大失。「篇」下，以義助成不同之
X39n0714_p0765b20║相。
X39n0714_p0765b21║【疏】第二解者從草釋義，此亦自迷，如何悟彼？「篇」字從
X39n0714_p0765b22║草，止是草名，邊殄反之，世號「篇竹」，亦可人噉。「篇」字從
X39n0714_p0765b23║竹，乃是簡名。自漢已前，本無紙筆，例用竹木，兼之紈
X39n0714_p0765b24║素，而用圖錄。後漢蔡倫，創造於紙，用易簡素。古書簡
X39n0714_p0765c01║䇿，可有一章，以韋編之，號為一篇。故宣尼讀《易》，韋編
X39n0714_p0765c02║三絕者是也。
X39n0714_p0765c03║次解。但斥迷字，所立均義，下文正取。初指非，「篇」下，
X39n0714_p0765c04║分示。前釋從草。「篇竹」者，《爾雅注》云：「似小蔾，赤莖節，
X39n0714_p0765c05║好生道旁，可食。」、「篇」字下，次釋從竹。「竹木」者，竹名「簡」，
X39n0714_p0765c06║木名「櫝」。「蔡倫」，漢桓帝時人，或云順帝，擣魚網為紙，
X39n0714_p0765c07║用代簡素，此為始矣。「韋」即熟皮。「宣尼」即孔丘，字仲
X39n0714_p0765c08║尼，前漢平帝元始初，追諡褒成「宣尼公」，故以召之。
X39n0714_p0765c09║【疏】今定篇義，三均亦可。如似法聚，義類不差。受法、戒
X39n0714_p0765c10║法，各別聚處，名為「犍度」。此亦如彼，名、體、究竟，同在一
X39n0714_p0765c11║位，用「篇」名收，五種階降，復何爽也！
X39n0714_p0765c12║今定中，初文。上二句正取，「如」下會同。前第三師舉
X39n0714_p0765c13║俗書、法聚難破三均，故此通之，於理無妨，應知俗
X39n0714_p0765c14║書亦從義類耳。「受法」即《受戒犍度》，「戒法」即《說戒犍
X39n0714_p0765c15║度》，且列初二，已下準犍同。「度」梵言，此云「法聚」。「爽」，失
X39n0714_p0765c16║也。
X39n0714_p0765c17║【疏】問：「如上立義，罪位分五，各具三均。墮罪之中，僧、別
X39n0714_p0765c18║兩悔；第五一罪，對首、責心。既有二悔，明知輕重，何得
X39n0714_p0766a01║均邪？」
X39n0714_p0766a02║問中。墮、吉二篇，各有兩懺，體則不均，故以為難。
X39n0714_p0766a03║【疏】答：「今言均者，以義收罪。縱一篇中懺有輕重，至於
X39n0714_p0766a04║名、種，一而不異。何以知之？初篇名『棄』，則不覆開悔，及
X39n0714_p0766a05║不足數，相同棄也。二篇僧治，則行覆在別，至於本罪，
X39n0714_p0766a06║出必在僧。三篇對首，而或兼眾，財事難遣，對僧徵覈，
X39n0714_p0766a07║及論捨罪，與別何殊？第五一篇，雖有二懺，故、悞兩心，
X39n0714_p0766a08║雙捨本罪，何妨義攝，以位通之？」
X39n0714_p0766a09║釋中，初科為二。初二句標示。三均義立，隨義可通，
X39n0714_p0766a10║不必定約懺別為妨。「縱」下，正釋。初總釋。上二句縱
X39n0714_p0766a11║於來難，下二句奪歸今解。以乍觀懺法，雖似不均；
X39n0714_p0766a12║據論罪體，不妨「均」義。「名不異」者，皆提、吉故；「種不異」
X39n0714_p0766a13║者，罪相等故。「何」下，別釋。初二兩篇，懺、犯皆同，但犯
X39n0714_p0766a14║夷分於覆、露，懺殘兼於僧、別，有斯少異，故先會之。
X39n0714_p0766a15║提舍一向是同，故文不列。第三、第五，正㭊前難。墮
X39n0714_p0766a16║分兩懺，財事有、無，至於捨罪，無非對說。吉羅二悔，
X39n0714_p0766a17║心分故、悞，及論所犯，名、種不殊。故知據罪還成「均」
X39n0714_p0766a18║義。
X39n0714_p0766a19║【疏】「今立篇義，莫非章品之嘉名，分段之別號也。縱使
X39n0714_p0766a20║聚從五位，義具三均；篇名在七，本因雜攝。故知篇、聚
X39n0714_p0766a21║通於本枝，五七位罪，定其均、雜也。」
X39n0714_p0766a22║次科，初示名義。「縱」下，顯互通。古立三均，專在於「篇」，
X39n0714_p0766a23║不具號「聚」。然「篇」、「聚」義一，不可偏配，故約七五，用分
X39n0714_p0766a24║均雜。則知古解，非今全用。「故」下，結示通局。
X39n0714_p0766b01║【疏】二、置名不同，翻名顯義。
X39n0714_p0766b02║【疏】就初置名。
X39n0714_p0766b03║【疏】問：「有何義故置此五名？」答：「大聖如來，深鑒物情，濁
X39n0714_p0766b04║世根鈍，須立麤刑，逗彼時機，聞名息過。如俗本禁，蒲
X39n0714_p0766b05║鞭示恥；季世深酷，故有徒流。可以通望也。」
X39n0714_p0766b06║第二置名，明所以中。答文為二。初敘立意。以篇聚
X39n0714_p0766b07║所立，指身口過惡以為別相，從治懺獄報而作通
X39n0714_p0766b08║名，故言「麤」也。略教被利，相非麤顯，「威德」、「教授」，由是
X39n0714_p0766b09║而彰。「如」下，舉類。「蒲鞭」喻略，「徒流」如廣。古者以蒲杖
X39n0714_p0766b10║辱之，則能改過。「酷」謂酷虐。以俗況道，教意可見，故
X39n0714_p0766b11║云「通望」也。
X39n0714_p0766b12║【疏】「又此五名有通有別，別如下釋，通須略知。如本《四
X39n0714_p0766b13║分》，但云『五種犯，或五犯聚，或五種制』，《僧祇》云『篇』，《十誦》
X39n0714_p0766b14║云『品』。名雖或異，攝罪義同。」
X39n0714_p0766b15║次科。初標指。「如本」下，正示。本律三名，上二約罪，下
X39n0714_p0766b16║一從教。《僧祇》、《十誦》並從條類。《了論》為「部」，義亦同之。
X39n0714_p0766b17║「名」下，會同。可解。
X39n0714_p0766b18║【疏】次解別名。
X39n0714_p0766b19║【疏】初「波羅夷」者，此無可譯。如世五刑，今古乃異，西梵
X39n0714_p0766b20║同此，可以相翻。初罪不爾，東土本無，不知以何罪同，
X39n0714_p0766b21║止得事義相譯。
X39n0714_p0766b22║別名中，夷罪，初科。初標「無譯」，謂無正譯。「如」下，次明
X39n0714_p0766b23║義譯。初示兩土不同，意謂同者則容可對譯，今此
X39n0714_p0766b24║不同，故須從義。
X39n0714_p0766c01║【疏】故本律云：「波羅夷者，譬如斷人頭不可復起。」世之
X39n0714_p0766c02║極法，勿過此刑，由犯斯罪，於彼聖果永不可克。又名
X39n0714_p0766c03║「無餘」者，從眾法絕分為名，故文云「惡行死屍，眾所不
X39n0714_p0766c04║受」。又名「不共住」者，亦同上解。
X39n0714_p0766c05║引示中，本律三段。初是約喻，後二從法。說戒、羯磨
X39n0714_p0766c06║二種眾法，皆不預數，故云「絕分」。下引文證，即「律序」
X39n0714_p0766c07║偈，略其詞耳。「不共住」義，《律》文還約二種眾法釋之，
X39n0714_p0766c08║故云「同上」。
X39n0714_p0766c09║【疏】《僧祇》解云，此罪名墮，非唯失道、不入二種僧中，捨
X39n0714_p0766c10║身便墮阿鼻地獄。生報不久，何得不畏？《十誦》、《多論》亦
X39n0714_p0766c11║有明解，廣如《事鈔》，下名別著。
X39n0714_p0766c12║他部中。《僧祇》三義，二義同前。「失道」即「斷頭」，「不入」即
X39n0714_p0766c13║「無餘」。後加「墮」義，故曰「非唯」。「報」有三種：一、現報；二、生
X39n0714_p0766c14║報，謂後生即受；三、後報，謂生報已後，通及未來。下
X39n0714_p0766c15║指「《十誦》」，彼亦翻「墮」。「《多論》」釋云「由與魔鬪墮在負處，
X39n0714_p0766c16║謂毀根本，無勝力故」，與今《僧祇》釋義不同，故云「下
X39n0714_p0766c17║名別著」。「著」，顯也（有本輙除此句）。
X39n0714_p0766c18║【疏】二、名「僧伽婆尸沙」者，《善見論》云「『僧伽』為眾，『婆』者為
X39n0714_p0767a01║初，『尸沙』云殘」。謂犯此罪，眾僧前與覆藏，末後出罪。故
X39n0714_p0767a02║本律云「僧殘」是也。由罪纏行人，非全淨用，僧作法除
X39n0714_p0767a03║故也。《律》名此罪又云「有餘」，以行法不絕為稱。《母論》云：
X39n0714_p0767a04║「如人為他所斫，殘有咽喉，故名殘罪。」《明了論》解云：所
X39n0714_p0767a05║言「殘」者，僧中受房舍利養最在其外故也。
X39n0714_p0767a06║次篇，四節教文，「殘」義皆異。《善見》，初翻梵名，云「眾初
X39n0714_p0767a07║殘」。「謂」下，釋義。云「眾僧」者，即上「眾」義；「前與覆」者，即「初」
X39n0714_p0767a08║義；「後出罪」者，即「殘」義。「眾」義是通，「初」、「殘」為別，以覆、出
X39n0714_p0767a09║二法，皆眾作故。「故」下，引《律》，初示名同。「由」下，釋義，則
X39n0714_p0767a10║與前別。「非全用」者，是「殘」義；「僧作法」者，即「僧」義。「《律》」下，
X39n0714_p0767a11║示異名。根本不壞，對前為目。問：「前云眾法絕分，行
X39n0714_p0767a12║法絕不？」答：「由行絕故，不堪預眾；今行不絕，懺復本
X39n0714_p0767a13║淨，即堪同法。是則夷罪行法亦絕，僧殘眾亦不絕。」
X39n0714_p0767a14║《母論》喻釋還對斷頭。《了論》約行別住治罰以釋。「僧
X39n0714_p0767a15║中」即「僧」義，「在外」即「殘」義。
X39n0714_p0767a16║【疏】三、名「波逸提」者，《十誦》云：「此罪墮在燒煑覆障地獄，
X39n0714_p0767a17║故云『墮』也。」《明了論》解本音為「波羅逸（羊達反）尼柯部」，此
X39n0714_p0767a18║云「應功用」也。有三義故：一、罪名輕細，難識好毀；二、性
X39n0714_p0767a19║遮兩罪，其相交雜；三、人多輕陵，數犯其過。大須功用
X39n0714_p0767a20║對治，勿令滋廣。上座部云「波質胝柯」，翻「能燒熱」。此罪
X39n0714_p0767a21║報得大叫喚地獄，因時能燋熱心，果時能燒然眾生。
X39n0714_p0767a22║第三篇名。初《十誦》中，「燒煑覆障」，乃地獄通名。準《雜
X39n0714_p0767a23║心論》中，墮眾合地獄一晝夜，則夜摩天二千歲，人
X39n0714_p0767a24║間十四億四十千歲。《了論》中，初翻名，「有」下，釋義。初、
X39n0714_p0767b01║「輕細」者，入威儀分故；二、「性遮雜」者，三十並遮，九十
X39n0714_p0767b02║中三十條屬性，六十戒是遮，廣如下釋；三、「輕犯」者，
X39n0714_p0767b03║謂非重故。「大」下，結名。「上座部」者，彼論自引。上約對
X39n0714_p0767b04║治，此就因果。文中獄名，與上《雜心》所出不同。
X39n0714_p0767b05║【疏】四、「波羅提提舍尼」者，義當向彼悔也，故《戒本》云「我
X39n0714_p0767b06║犯可訶法，今向悔過」。準此罪名「可訶」、「向彼悔」，何關罪
X39n0714_p0767b07║相？
X39n0714_p0767b08║第四。初翻名；「故」下，引據；「準」下，點非正翻。
X39n0714_p0767b09║【疏】五、名「突吉羅」者，如《律本》云「惡作、惡說」也。分身口業，
X39n0714_p0767b10║故有斯目。《明了論》中，二業一名，俱為「惡作」；身口為非，
X39n0714_p0767b11║無非鼓動故也。
X39n0714_p0767b12║五中。本律從具有別，《了論》約造無殊。此但略釋，具
X39n0714_p0767b13║在《事鈔》。
X39n0714_p0767b14║【疏】三、明但五，非四六者。
X39n0714_p0767b15║【疏】如昔解云：「藥法有五，對此五藥，故立五篇。」
X39n0714_p0767b16║三中，昔解。「五藥」者，一、滅擯，二、僧法懺，三、對首三說，
X39n0714_p0767b17║四、對首一說，五、責心悔。以此五法，能治五罪，從喻
X39n0714_p0767b18║名「藥」。
X39n0714_p0767b19║【疏】若爾，後明七聚，可有七藥？名七毗尼，可有七諍？故
X39n0714_p0767b20║知不爾。
X39n0714_p0767b21║今解中，初科。「七聚」則病多藥少，「七滅」乃藥多病少。
X39n0714_p0767b22║舉此二例，皆不相對，則顯古師義未盡理。準似他
X39n0714_p0767b23║師作難，後為釋通，反成前義。
X39n0714_p0767b24║【疏】今更立義，蓋是如來一方化儀對根之教，宜聞說
X39n0714_p0767c01║五。
X39n0714_p0767c02║次科。義取機宜，足彰教旨。「一方」通指娑婆。「根」即是
X39n0714_p0767c03║機。
X39n0714_p0767c04║【疏】前所難云「對藥立諍」。法門多種，或病多而藥少，如
X39n0714_p0767c05║四輪摧八難；或藥多而病少，如七滅殄四諍；或藥病
X39n0714_p0767c06║等，如今五篇。
X39n0714_p0767c07║釋難中。初牒前難。「法」下，次釋不定。「四輪」者，《成論》云：
X39n0714_p0767c08║「一、住善處，二、依善人，三、發正願，四、植善根。」初輪摧
X39n0714_p0767c09║五難，三途、長壽、單；二摧佛前後；三摧世智辨；四摧
X39n0714_p0767c10║聾盲瘂。
X39n0714_p0767c11║【疏】問：「下四可救，可名為藥；初則擯棄，則非藥義？」答：「藥
X39n0714_p0767c12║有二種，殺、活同名。如初則滅棄，其猶殺人藥也。既犯
X39n0714_p0767c13║極刑，無任僧務，隨事不成，彼我負罪。今則加擯復無
X39n0714_p0767c14║斯咎。彼則永絕財法，濫坌無緣；此則僧倫清穆，立法
X39n0714_p0767c15║成濟。若斯行事，藥義存乎！」
X39n0714_p0767c16║初問中。悔法除罪，可得名「藥」；滅擯不爾，故問通之。
X39n0714_p0767c17║答中，初定藥名。「既」下，釋藥義。初敘病。「今」下，示用藥。
X39n0714_p0767c18║謂藥則殺惡存善，擯則除穢成淨，故得名「藥」。
X39n0714_p0767c19║【疏】問：「對藥立刑，似有其致。今疑其藥，不攝刑科。偷蘭
X39n0714_p0767c20║一法，何藥所治？初篇覆、露，則兼二藥。乃至第五，同上
X39n0714_p0767c21║須多。如何對藥以立篇目？故知非也。」
X39n0714_p0767c22║次難中。初二句許前義。「今」下，申疑。偷蘭無藥，夷、吉
X39n0714_p0767c23║復多。「如」下，難破。
X39n0714_p0767c24║【疏】今重解云：「藥病相對，大途為言；至於定罪，不無通
X39n0714_p0768a01║塞。用藥或通，皆不出五。偷蘭聚攝，輕重不倫，至於用
X39n0714_p0768a02║藥，非無對首。初重兩治，覆從初藥，露從第二。第五兩
X39n0714_p0768a03║懺，故作第四，悞則第五。如斯處藥，通別何疑？」
X39n0714_p0768a04║重解中，初科為三。初通示，「用」下，別收。「偷蘭」三品，對
X39n0714_p0768a05║眾多少，通皆對首，攝屬第三。夷、吉分對，在文可解。
X39n0714_p0768a06║「如」下，結顯。言「通別」者，一、「滅擯藥」，局收初重；二、「僧懺
X39n0714_p0768a07║藥」，通二（學悔及懺殘也，蘭、墮兼僧，正悔在別，非此所通）；三、「對首三說藥」，通
X39n0714_p0768a08║二（提、蘭）；四、「對首一說藥」，通二（提舍、重吉）；五、「責心藥」，唯局輕
X39n0714_p0768a09║吉。初後皆局，中三並通。
X39n0714_p0768a10║【疏】如七滅藥，「現前」則通，「憶念」唯局。三法、五法，通局又
X39n0714_p0768a11║多。尚得名藥，以殄四諍。此亦同彼，病雖位五，藥亦名
X39n0714_p0768a12║同，至於對治，不無通局。故五藥中或有捨墮，此僧中
X39n0714_p0768a13║懺，但據乞鉢為言，可即總對墮也。餘如《羯磨疏》中。
X39n0714_p0768a14║次科。初正引。「現前毗尼」，通治四諍，兼下六藥。「憶念
X39n0714_p0768a15║局」者，并不癡、罪處，唯滅覓諍，不通餘者；又「多人語」
X39n0714_p0768a16║局言諍；自言、草覆局犯諍。又事諍中具上三諍，用
X39n0714_p0768a17║藥並同，則知六藥兼通事諍。「三、五通局」者，重示「現
X39n0714_p0768a18║前」也。四諍中，言、覓、犯各有三品，共為九品；事諍自
X39n0714_p0768a19║有九品，共十八品。不秉羯磨，則三種現前，通治四
X39n0714_p0768a20║品（下品言諍，下品犯諍，及事諍中下品言、犯，並用三法為通，自餘名局）；若作羯磨，五
X39n0714_p0768a21║法現前，通十四品（十四是通，餘四名局）。上舉現前麤對四諍，
X39n0714_p0768a22║則一向俱通；下分三五細配諸品，則有通局，故云
X39n0714_p0768a23║「又多」。餘廣如後。「此」下，會同。「故」下，別舉捨墮，質成通
X39n0714_p0768a24║塞不可局對。捨墮懺法，僧別三位，乞鉢一種，偏制
X39n0714_p0768b01║僧中。下文指廣，彼明懺捨，兩師各計，一云「捨財須
X39n0714_p0768b02║僧，悔罪從別」，一云「捨財捨罪，並須僧中」等。
X39n0714_p0768b03║【疏】問：「藥、病二種，是誰先後？」答：「藥先病後。」
X39n0714_p0768b04║第三，問答中。一句略答，欲發後難。
X39n0714_p0768b05║【疏】問：「凡言藥者，為病設藥。今未有病，何故先立？」答：「立
X39n0714_p0768b06║教不同，不可恒準。俗中治病，或有為病而處方，或有
X39n0714_p0768b07║設藥而待病。今明聖教化儀道同，五藥對罪，豈局今
X39n0714_p0768b08║代？是故律序『古昔常法』，可以知也。」
X39n0714_p0768b09║轉難中。難意，可見。答中。初通示不定。如諸經律，隨
X39n0714_p0768b10║機立教，今此五篇，立教待機，方便權巧，故非一槩。
X39n0714_p0768b11║「俗」下，就喻顯別。「為病處方」如餘經律，「設藥待病」如
X39n0714_p0768b12║今五篇。「今」下，正通來難。三世承傳，非今始制。下引
X39n0714_p0768b13║序證，彼云：「所以立王者，由世諍訟故，眾人之所舉，
X39n0714_p0768b14║古昔之常法。犯罪者知法，順法者成就（上喻下合），戒律
X39n0714_p0768b15║亦如是，如王治正法。」
X39n0714_p0768b16║【疏】「若爾所論，佛初成道，何不設藥，要待病起者？」答：「無
X39n0714_p0768b17║病輒治，人多誹謗，既不奉行，反種苦業，如上《善見》治
X39n0714_p0768b18║癰喻也。」
X39n0714_p0768b19║轉難中。藥既在先，理應先設，此約漸制，以難常法。
X39n0714_p0768b20║答中，顯示不先之意。前辨二教，已引《善見》，故此指
X39n0714_p0768b21║之。彼云「如世醫師，未善治病，見人始欲生癰，未大
X39n0714_p0768b22║成熟，輒為破之。病者曰：『我本無病，強為破之，受大
X39n0714_p0768b23║痛苦！』聲聞弟子，亦復如是」云云。
X39n0714_p0768b24║【疏】四、明篇部次第義者。
X39n0714_p0768c01║【疏】「就所防罪，隨犯即結，如前所明。今之次第，意有何
X39n0714_p0768c02║據？」解云：「蓋是大聖臨滅度時，欲使教法傳世有儀，故
X39n0714_p0768c03║命持律廣開斯要。所以《結集》文云『一切僧尼及諸犍
X39n0714_p0768c04║度所有教法，聚在一處』，文誠驗矣！」
X39n0714_p0768c05║四、明次第，安布中。初躡前發問。「如前」即指「通敘教
X39n0714_p0768c06║旨」中。「解」下，釋通。初正釋。以迦葉結集，稟佛囑累，乃
X39n0714_p0768c07║差波離先集律藏，故云「命持律」等。「所」下，引證。即《五
X39n0714_p0768c08║百結集》文，彼云「比丘一切事在一處，為比丘律；比
X39n0714_p0768c09║丘尼事在一處，為比丘尼律；一切受戒法集一處，
X39n0714_p0768c10║為受戒犍度；乃至二十雜犍度」等，竝如上文中，簡
X39n0714_p0768c11║要總舉而已。
X39n0714_p0768c12║【疏】於五篇中，正死之罪宜加先勒，有餘之罪其即第
X39n0714_p0768c13║二，如是漸降乃至第五。欲使僧尼觀過興厭，先麤後
X39n0714_p0768c14║細，斷除業非，克出道益，理數然矣。
X39n0714_p0768c15║明先後中。二義並出《結集》排布之意。初科，前敘次
X39n0714_p0768c16║第。「欲」下，顯意。「勒」，約也。
X39n0714_p0768c17║【疏】又且上明位行，今據根條為言。何以明邪？初篇之
X39n0714_p0768c18║體，能治行本，入道正元。若壞初本，後四枝條無由生
X39n0714_p0768c19║行。故知初篇行立，眾行隨生，最須奉修，故須先立。第
X39n0714_p0768c20║二眾法，綱網須成，必事乖違，何能匡化？故須次立。身
X39n0714_p0768c21║口法式，行越威儀，自行不成，何能靜業？故立第三。上
X39n0714_p0768c22║雖三業無瑕，深為行淨，若染世譏，塵翳正法，未能榮
X39n0714_p0768c23║顯，故須第四。自行外化，乃復須明。若不敬順三寶，禁
X39n0714_p0768c24║約四儀，說授乖方，便沈法網，故須第五，趣道正行。
X39n0714_p0769a01║根條中，初文為二。初指前生起，「何」下，徵釋。若約通
X39n0714_p0769a02║論，前一性重，及下諸篇違理之罪，並是性戒。後四
X39n0714_p0769a03║遮惡，俱屬譏嫌，不獨提舍。又前二名「戒分」，後三「威
X39n0714_p0769a04║儀分」。又復五篇通號威儀，豈唯墮罪？又前四篇皆
X39n0714_p0769a05║持法網，竝是正行，豈止眾學？今文且就別相以論。
X39n0714_p0769a06║初篇中。初示行體。「元」，始也。「若」下，顯根本義。「故」下，明
X39n0714_p0769a07║標首。「第二眾法」者，犯殘壞行，不任秉御，則眾法不
X39n0714_p0769a08║成。「身」下，敘第三。威儀分中，提為首故。「上」下，明第四。
X39n0714_p0769a09║提舍四戒，並因譏過故。「自」下，明第五。初二句躡上
X39n0714_p0769a10║三四。「若下」，正敘眾學。一百戒中，二十六戒敬佛，八
X39n0714_p0769a11║戒敬法，五十一戒敬僧，十五戒四儀雜行。「說授乖
X39n0714_p0769a12║方」者，別舉敬法也。
X39n0714_p0769a13║【疏】問：「初篇過重，離則不難，理應是劣，何故說勝？」
X39n0714_p0769a14║問中。若據根條重輕，則初篇最重；若望對治難易，
X39n0714_p0769a15║則第五至難。今以對治難前根條，欲彰教旨不必
X39n0714_p0769a16║一向。
X39n0714_p0769a17║【疏】答：「義有多途，不可一槩。若就根條以判，初則行之
X39n0714_p0769a18║所依，餘四枝條故劣。若就進趣修成，初篇過重易離，
X39n0714_p0769a19║不假勝進修治，故名為劣。乃至第五，過微難護，必須
X39n0714_p0769a20║專意，無由識相。是以《戒本》舉『應當學』者，勸能治行也。
X39n0714_p0769a21║若就純淨無染，名為最勝。」
X39n0714_p0769a22║答中。初二句通示。「若」下，別釋。初重述前義。後「若就」
X39n0714_p0769a23║下，正通來難。文中且示初劣後勝，中間相望，互兼
X39n0714_p0769a24║勝劣，故云「乃至」。文舉《戒本》「應當學」者，以上諸篇，並
X39n0714_p0769b01║列罪目，唯此第五獨立「學」名，足彰難護。
X39n0714_p0769b02║【疏】「又如羅漢驅龍，但以持戒之力，莫非輕重等護，故
X39n0714_p0769b03║使功高五百。又如《律》文，畏慎輕戒，猶如金剛。又如菩
X39n0714_p0769b04║薩浮囊等喻。可以通例。」
X39n0714_p0769b05║引證有三。初引《百論》。昔有一毒龍，五百羅漢力不能
X39n0714_p0769b06║降。有一羅漢至，告云「賢善遠去」，龍即逃形。或人問
X39n0714_p0769b07║之，答云：「但輕重等持故爾。」次引「律序」，彼云「如飈（音標）
X39n0714_p0769b08║火雖微，莫輕以為小，所經諸草火，燒盡無有餘。所
X39n0714_p0769b09║造惡雖微，慎莫謂為輕，如破伊羅葉，常墮於龍中」
X39n0714_p0769b10║等。（伊鉢羅龍昔為比丘，曾損伊羅草葉，故受斯報。）文取其意，但云「金剛」，喻
X39n0714_p0769b11║堅持也。後引《涅槃》。彼明菩薩輕重等持，堅固不犯。
X39n0714_p0769b12║「海」喻生死，「浮囊」喻戒，「羅剎從乞」喻三不善心。初全
X39n0714_p0769b13║乞，喻四重；二乞半，喻十三；三乞手許，喻偷蘭；四乞
X39n0714_p0769b14║指許，喻提與提舍；五乞微塵許，喻吉羅。「可以」一句，
X39n0714_p0769b15║總結三文。
X39n0714_p0769b16║
X39n0714_p0769b17║記一下之一
X39n0714_p0769b18║
X39n0714_p0769b19║
X39n0714_p0769b20║
X39n0714_p0769b21║四分律含注戒本疏行宗記一下之二
X39n0714_p0769b22║
X39n0714_p0769b23║【疏】大門第二，七聚重輕，四門分之：初、明位立七聚，并
X39n0714_p0769b24║解聚義；二、明離分品位之意；三、解七聚得名不同；四、
X39n0714_p0769c01║解諸罪隱顯之相。
X39n0714_p0769c02║【疏】初門位立者。夷為第一，殘為第二，蘭為第三，提為
X39n0714_p0769c03║第四，尼為第五，吉為第六，惡說第七。並如《律》文「增七」
X39n0714_p0769c04║中說。
X39n0714_p0769c05║第二門，初科，位立中。且據一途以列。《律》中或以偷
X39n0714_p0769c06║蘭為五，第六或云「惡作」。
X39n0714_p0769c07║【疏】有人講論作七聚義，素不讀律，以意出之：「總取諸
X39n0714_p0769c08║篇方便，以之為聚；成究竟者，以之為篇。」亦是一家《唯
X39n0714_p0769c09║識普決》，不可依也。云何名聚？眾罪非一，號之為「聚」。若
X39n0714_p0769c10║如此釋，五罪可爾；偷蘭、惡說，聚在何處？
X39n0714_p0769c11║解義中，初科為二。初斥無稽。「講論」，「論」即是說，謂諸
X39n0714_p0769c12║傳律者。或指他宗論師，故言「素不讀律」等。此有二
X39n0714_p0769c13║失：一者名局；二者罪局。《律》中七聚，通攝本、因，不唯
X39n0714_p0769c14║方便故。「亦」下，斥非。「《唯識普決》」者，即人造偽論，如《鈔．
X39n0714_p0769c15║序》所列。謂古所出，同彼偽妄耳。「云何」下，次斥妄釋。
X39n0714_p0769c16║五罪在文，容可指處，偷蘭、惡說，不入戒本，則非聚
X39n0714_p0769c17║處。故舉以攻之，足彰虗謬。
X39n0714_p0769c18║【疏】今解云：「古人以《戒本》罪相，文籍所收，云聚一處。今
X39n0714_p0769c19║不存此，以名義收。但有罪相輕重不同，或七或五，統
X39n0714_p0769c20║以收之，隨名束罪，用通『篇』、『聚』。若以名聚，則止如文。夏
X39n0714_p0769c21║不依人犯墮罪者，非《戒本》收，應不篇攝。乃至眾學如
X39n0714_p0769c22║法治處，其相無限。故不同昔。今但名收，無罪不盡，義
X39n0714_p0769c23║可解。」
X39n0714_p0769c24║今解為二。初出古意。「今」下，次申正解。又三。初，立義。
X39n0714_p0770a01║「名義收」者，如舉吉名，則總攝塵沙無邊輕罪，餘皆
X39n0714_p0770a02║例之。「或七或五」者，言「七」通本因，言「五」唯果罪，「篇」、「聚」
X39n0714_p0770a03║二名，任稱無在。若作此解，通達無疑，與彼昔義，條
X39n0714_p0770a04║然天別。「若」下，質非。上二句牒非，「夏」下，引難。特引《戒
X39n0714_p0770a05║本》不攝之戒，難彼局文，理不可立。「故」下，結示。
X39n0714_p0770a06║【疏】二、明離分品位之意，即辨離分置七意者。
X39n0714_p0770a07║二、明離分，標。云「即辨」者，點上科語。
X39n0714_p0770a08║【疏】如昔解云：「語罪為言，體唯不善，理須就本，置不善
X39n0714_p0770a09║聚。但以體含輕重，業相莫分，故不就體立一聚也。」
X39n0714_p0770a10║古解中，初文有二。初敘須立。一切業相，不過善與
X39n0714_p0770a11║不善。制戒禁惡，故云「理須」等。「但」下，明不立。
X39n0714_p0770a12║【疏】「若爾，身口造業用收眾罪，惡作、惡說應有二聚，何
X39n0714_p0770a13║以無者？今解以此二業，體含輕重，相亦難分，故不置
X39n0714_p0770a14║也。」
X39n0714_p0770a15║次科。初敘難。身口業別，應須立二。「今」下，明不立，即
X39n0714_p0770a16║古師自釋。
X39n0714_p0770a17║【疏】「是以隨義離分，出於五聚。五所不攝，還復二位。以
X39n0714_p0770a18║二配五，故有七聚生焉。」
X39n0714_p0770a19║三中。彼謂一切惡業，不出二聚；由相難分，故離五
X39n0714_p0770a20║聚，謂夷、殘、蘭、提、提捨為五。自餘罪相，歸本二位，足
X39n0714_p0770a21║上成七。上約從通派別，故從一分二，就二分七。是
X39n0714_p0770a22║知七祇是二，二還歸一。
X39n0714_p0770a23║【疏】有人言：「如斯意言，出何聖量？若言造罪不出身口，
X39n0714_p0770a24║惡作、惡說違略方有，何得輒言離出於五？若未制戒
X39n0714_p0770b01║前，身口通中便有惡作，俗人所犯亦應入聚。若制後
X39n0714_p0770b02║別中有惡作者，五年制婬，未有吉羅，無廣教故，何得
X39n0714_p0770b03║云離？故知是難。」
X39n0714_p0770b04║他難中，初難為二。初通斥，「若」下，二牒難。初難後分
X39n0714_p0770b05║五聚。七聚並因違略而制，是則七聚俱從略出，那
X39n0714_p0770b06║云五聚從二出耶？「若未」下，次難先有二聚。五從二
X39n0714_p0770b07║出，二必在先，故約二教，兩以徵之。初約略教難。略
X39n0714_p0770b08║是通制，二聚別制，豈得通中先容有別？「身口通」者，
X39n0714_p0770b09║即目略教。次約廣教難。淫是制廣之始，此時無吉，
X39n0714_p0770b10║明非先有。「制後別中」者，即是廣教。
X39n0714_p0770b11║【疏】有人解云：「未制廣前，實無惡作；懸借後制，用擬前
X39n0714_p0770b12║罪。」此亦不然。七聚並在未來，俱借齊妙。何止身口二
X39n0714_p0770b13║吉，用以離分？
X39n0714_p0770b14║斥曲救中。初出他義。謂作、說雖後，用後擬前，不妨
X39n0714_p0770b15║前有，則成上義。「此」下，正斥。後既有七，何獨借二？於
X39n0714_p0770b16║理亦乖。
X39n0714_p0770b17║【疏】如此云云，並是古義。今人行誦，曾未思擇。不敘謂
X39n0714_p0770b18║言不知，若知復無所以。如世五塵，不無受用；若不述
X39n0714_p0770b19║者，顯相無由。不可著也。
X39n0714_p0770b20║結示中。初指古。「今」下，嗟時。「不」下，顯意。「如」下，舉類。謂
X39n0714_p0770b21║五塵雖過，不述焉知？古義雖非，不敘寧辨？此顯識
X39n0714_p0770b22║非，方能離過。
X39n0714_p0770b23║【疏】今正解云：「大聖立教，為顯時心。或立結業以收非，
X39n0714_p0770b24║或立名相以束罪。隨其所通，得解便止。如陰界入，隨
X39n0714_p0770c01║迷故分。可以例曉。」
X39n0714_p0770c02║今解，初科中。初敘隨機不定。「結業」，謂十業七支。「名
X39n0714_p0770c03║相」即五篇七聚。「如」下，舉例。一切諸法，無出色、心。為
X39n0714_p0770c04║迷心眾生說五陰（分心為四，對色為五）；又為迷色眾生說十
X39n0714_p0770c05║二入（分色為十一，心但為二）；又為俱迷者說十八界（復分上心為七）。
X39n0714_p0770c06║例今篇聚，七五離合，並隨迷示，如下三階。
X39n0714_p0770c07║【疏】罪雖叢聚，一位三階。定其輕重，取究竟者，莫不齊
X39n0714_p0770c08║五。故有五聚、五犯、五制、五品、五篇、五部等是也。定其
X39n0714_p0770c09║來報年劫遠近者，莫不齊六，故有六犯聚、六種犯是
X39n0714_p0770c10║也。定其果由因成，自有因不感果者，莫不齊七，故有
X39n0714_p0770c11║七犯聚、七種制、《母論》七篇等是也。
X39n0714_p0770c12║次科。初二句總舉。「一位三階」者，如五篇罪，通五六
X39n0714_p0770c13║七，而無有別；唯偷蘭罪，局下二階。「定」下，列示。初階，
X39n0714_p0770c14║次牒六名者，上三本律，「品」是《十誦》，「篇」即《僧祇》，「部」乃
X39n0714_p0770c15║《了論》。第二階中，二名，如《律》，如《雜心論》，別對六天六
X39n0714_p0770c16║獄。偷蘭第三，且據上品，中下來報，可對墮吉。第三
X39n0714_p0770c17║階中，「不感果」者，謂擁住方便也。二名亦見本律，《母
X39n0714_p0770c18║論》名「篇」，準知二名不局。
X39n0714_p0771a01║【疏】如斯位置，意在淨行。薳（于軌反）妄悠悠，費時損業，則
X39n0714_p0771a02║無益也。
X39n0714_p0771a03║三中。初總示教意。「薳」下，嗟古妄傳。「薳」者，草木叢雜
X39n0714_p0771a04║貌。注字疑是後加。
X39n0714_p0771a05║【疏】三、明翻名得名者。
X39n0714_p0771a06║【疏】列名翻出，不異前篇。
X39n0714_p0771a07║第三解名，翻名中，初文。指「前」，即餘五聚，名義同「篇」，
X39n0714_p0771a08║故不重出。
X39n0714_p0771a09║【疏】偷蘭遮者。《善見》云「大障善道」也。能為上篇方便，又
X39n0714_p0771a10║是二逆罪根，體是不善。
X39n0714_p0771a11║別示中，初科。「二逆」即出血、破僧。
X39n0714_p0771a12║【疏】惡作、惡說，從具標目。故《母論》云：「身名惡作，口名惡
X39n0714_p0771a13║說。」、「作」義是長，通名身、口。故《律》下文無問身口，皆突吉
X39n0714_p0771a14║羅；《善見》解云「即惡作者是也」。
X39n0714_p0771a15║次科又二。前明別分。「具」即身口。以吉羅無限，分之
X39n0714_p0771a16║令易，故為七聚。「作義」下，次顯通含。「作」通「說」局，故云
X39n0714_p0771a17║「作義長」也。此就罪體，鼓動不異，故或為六聚。「《律》下
X39n0714_p0771a18║文」者，即諸犍度。
X39n0714_p0771a19║【疏】言得名義者。
X39n0714_p0771a20║【疏】有人言：「聚雖有七，得名有五。初之二聚，從法立名，
X39n0714_p0771a21║謂『無餘』、『有餘』也；第三偷蘭，從過立名，言『障道』也；第四
X39n0714_p0771a22║就惡果；第五從對治；六七從具也。」
X39n0714_p0771a23║得名中，初釋。可解。
X39n0714_p0771a24║【疏】有人言：「聚雖有七，得名有六。波羅夷者，名為『極惡』，
X39n0714_p0771b01║當體受名；僧殘，體境合目，有殘之罪，假僧除滅故也；
X39n0714_p0771b02║偷蘭，『障道』為稱。」餘則還同前解。
X39n0714_p0771b03║次釋中。「夷從體」者，即《僧祇》云「義當極惡」是也。「僧殘
X39n0714_p0771b04║從體境」者，「僧」是懺境，「殘」即罪體。「偷蘭」，前約能障，此
X39n0714_p0771b05║據所障。
X39n0714_p0771b06║【疏】如律犬疏，更有諍名癈立。終非濟人，神爽不常，何
X39n0714_p0771b07║得及之。但如上解，足為道分蹊徑也。
X39n0714_p0771b08║結告中。初示廣。「終」下，顯略。初句明無益。次二句明
X39n0714_p0771b09║難曉。「神爽」，即指諸師心見。此謂他師情見各異，故
X39n0714_p0771b10║云「不常」。無暇盡述，故云「何得及之」。「但」下，指前已備。
X39n0714_p0771b11║「蹊」，小徑也。
X39n0714_p0771b12║【疏】四、解篇部隱顯相者。
X39n0714_p0771b13║【疏】問：「戒本立相，如篇所明，偷蘭、惡說何為不敘？」
X39n0714_p0771b14║四、解隱顯，即明戒本出沒之意。辨蘭吉中，敘問。可
X39n0714_p0771b15║解。
X39n0714_p0771b16║【疏】答：「斯出聖心，非凡能決。律中所列，多云『二百五十
X39n0714_p0771b17║戒』，為行正宗，故此戒本，成斯大數。至於餘罪，不入戒
X39n0714_p0771b18║本，非余所解，不可情求。」
X39n0714_p0771b19║答中。初明聖意難裁。「律」下，依文示數。「多云」者，諸律
X39n0714_p0771b20║並同故。「至於」下，謙己讓他。
X39n0714_p0771b21║【疏】有人解云：「二百五十，且以數求。比丘感戒，量周法界，
X39n0714_p0771b22║可不然也。偷蘭一罪，不在戒本者，豈不以體相不倫，
X39n0714_p0771b23║因果難定，故單抽出，用在聚收。所以前後通塞不定。」
X39n0714_p0771b24║古解中，初科。前示數量，「偷」下，明不入所以。「體相」約
X39n0714_p0771c01║品位重輕，「因果」即從生、根本。「所」下，指證。《律》中或列
X39n0714_p0771c02║第三，或在第五。「通」，謂三品皆名為「戒」，並號「威儀」；「塞」，
X39n0714_p0771c03║即上品是戒，中下名威儀。
X39n0714_p0771c04║【疏】今就通論，俱名為「戒」，是故《律》云「最初犯戒」。若就相
X39n0714_p0771c05║說，齊號「威儀」，故云「非威儀」也。又據輕重分之。前之三
X39n0714_p0771c06║聚，過相麤著，能治名「戒」，偷蘭則在第三。下四過輕，能
X39n0714_p0771c07║治之行，名曰「威儀」。
X39n0714_p0771c08║釋成中，初科。前約通論，「又」下，次就別辨。問：「偷蘭第
X39n0714_p0771c09║三，但攝上品，餘二何收？」答：「中下隨重，亦在第三，約
X39n0714_p0771c10║雜第五，亦總三品。但在前則上品為正，在後則下
X39n0714_p0771c11║品為主，中品無位，但隨上下。故知在前戒分，參有
X39n0714_p0771c12║威儀；在後威儀，復雜戒分。不入之意，良由於此。」問：
X39n0714_p0771c13║「前問二聚，但答偷蘭。惡說不入，復有何意？」答：「據後
X39n0714_p0771c14║問答，吉羅體同，文攝究竟。自餘因罪，故所不入。」
X39n0714_p0771c15║【疏】若據均雜往分，前四為均，後三為雜。偷蘭雜中之
X39n0714_p0771c16║重，故在第五。
X39n0714_p0771c17║次科。「均」唯果本，「雜」通本因。問：「前明篇義，五具三均，
X39n0714_p0771c18║今均雜中乃云『四』者？」答：「此義如後。」
X39n0714_p0772a01║【疏】上來判約，並據《律》中，可以類解。因解偷蘭，非篇是
X39n0714_p0772a02║聚，有何義邪？
X39n0714_p0772a03║次非篇中，初文。上三句結前，即指戒儀均雜二義。
X39n0714_p0772a04║「並據《律》」者，即諸《犍度》、《增一》等文，列名前後也。下三
X39n0714_p0772a05║句生起。問：「如上破古篇聚名局，今云蘭罪『非篇是
X39n0714_p0772a06║聚』者？」答：「彼據二名，分定五七；但破彼執，隨稱無在。
X39n0714_p0772a07║下文皆云五篇七聚，意亦如是。」
X39n0714_p0772a08║【疏】今釋此義，如上已論。且以義約，言位五者，皆究竟
X39n0714_p0772a09║罪，莫不三均。偷蘭不爾，根本、從生，各有三品，隨品三
X39n0714_p0772a10║悔，如《鈔》、《疏》中，故是聚攝。
X39n0714_p0772a11║次科，正釋中，初文。指「上」，即前三階。「且」下，示義。
X39n0714_p0772a12║【疏】「若爾，吉羅亦有因、果二品兩懺，體相不均，何得名
X39n0714_p0772a13║篇？」
X39n0714_p0772a14║【疏】如昔解云：「且據當律，或有小罪，不從人悔。吉羅重
X39n0714_p0772a15║輕，非本律故。」
X39n0714_p0772a16║初難中，昔解。意謂本律吉罪，皆是責心，故云「不從
X39n0714_p0772a17║人」也。既無兩懺，則成「均」義。吉分輕重，出《明了論》，故
X39n0714_p0772a18║云「非本律」也。
X39n0714_p0772a19║【疏】今解不然：「如《律》文云『故作犯二罪，悞作除非威儀』，
X39n0714_p0772a20║二相歷然，何得不有？且如墮罪，三十為重，罪對僧除，
X39n0714_p0772a21║九十為輕，別人自滅，何為不疑同一篇攝？吉羅亦爾，
X39n0714_p0772a22║重者對人陳過，輕者心念自責，相同無異，故得篇收。」
X39n0714_p0772a23║今解中，初斥非。《律》中故、悞二心，結犯單複，不獨責
X39n0714_p0772a24║心。「且」下，舉類。墮分兩懺，合作一篇；吉羅同爾，不足
X39n0714_p0772b01║致疑。
X39n0714_p0772b02║【疏】問：「波逸提懺，三悔不殊，故同一篇。吉羅不爾，對獨
X39n0714_p0772b03║兩異，何得相比？」答：「僧、別有殊，三悔是一；對、獨乃異，一
X39n0714_p0772b04║說不差故也。」
X39n0714_p0772b05║釋難中。以墮、吉悔別，不合相例。答中，據事各異，約
X39n0714_p0772b06║說皆同。
X39n0714_p0772b07║【疏】問：「吉羅罪中，既通方便，如何在篇？」
X39n0714_p0772b08║【疏】答：「簡究竟者，以入篇中，餘方便者，入聚所攝。」
X39n0714_p0772b09║次明通因難中，問答可知。「若爾，與前古師所立何
X39n0714_p0772b10║異？」答：「古師篇局《戒本》文相，聚中不通究竟。今師不
X39n0714_p0772b11║爾，以名攝罪。『篇』中吉羅，通收作、說果頭之罪。『聚』分
X39n0714_p0772b12║作、說，名含因果，非獨攝因，故與昔異。所言『方便入
X39n0714_p0772b13║聚』者，謂此聚中，通攝方便，非謂純取方便一色。」
X39n0714_p0772b14║【疏】問：「偷蘭罪中亦簡從生，取究竟者用以入篇？」答：「不
X39n0714_p0772b15║同也。偷蘭究竟，或均或雜，或前或後，難定其罪。大約
X39n0714_p0772b16║分三，懺同墮位，故入聚收。如大疏中，偷蘭滅擯、大小
X39n0714_p0772b17║眾悔。廣有廢立，無暇述之，又非時世所行務也。」
X39n0714_p0772b18║反難中。蘭吉俱雜，吉得入篇，蘭亦應爾。答文為二。
X39n0714_p0772b19║初正答。以蘭果罪，自分三品，當局名「均」，相收還「雜」，
X39n0714_p0772b20║「前後」如上。吉羅究竟，體無輕重，故知不雜，定在末
X39n0714_p0772b21║篇，故非前後。言「同墮」者，墮有三懺，大眾、小眾、一人
X39n0714_p0772b22║對首，對蘭亦爾。但蘭分三體，互懺不成，墮唯一品，
X39n0714_p0772b23║隨界三別，故為異耳。「如」下，引證。逆蘭滅擯，餘通三
X39n0714_p0772b24║悔，故知體雜。下文指廣，可解。
X39n0714_p0772c01║【疏】二不定中。舉處錄罪，罪唯疑似，同篇聚收。廢罪論
X39n0714_p0772c02║處，處非罪緣，篇聚不攝。
X39n0714_p0772c03║二不定中。「處」，即屏露二處。「同篇聚」者，即所疑罪。文
X39n0714_p0772c04║列三、二，實通六聚。
X39n0714_p0772c05║【疏】七毗尼中，用法殄諍，諍通染淨，持犯自明，故此不
X39n0714_p0772c06║論。
X39n0714_p0772c07║七滅諍中。「通染淨」者，謂所諍事，憶念、不癡是淨；覓
X39n0714_p0772c08║罪、草覆為染。若據下文，不定生疑，罪是吉羅；七藥
X39n0714_p0772c09║用差，亦應同吉。不定、滅淨宜歸第五。今云「篇聚不
X39n0714_p0772c10║攝」、「此不論」者，未詳何意。
X39n0714_p0772c11║【疏】七佛略教，廣前無罪。制後犯者，但是吉羅同聚收
X39n0714_p0772c12║故。何以知之？初未制廣有犯過者，「最初犯戒」，戒是略
X39n0714_p0772c13║教，所制有罪，心違三善。況制廣後而無犯耶？若不立
X39n0714_p0772c14║犯，略教不行，廣何所補，用略何為？今則廣略俱陳，明
X39n0714_p0772c15║知兩犯不惑。
X39n0714_p0772c16║略教中。初定犯，「何」下，二、釋所以。前舉初制以況。「三
X39n0714_p0772c17║善」，即不貪、不瞋、不癡。「若」下，次約無用以質。問：「此明
X39n0714_p0772c18║『犯』者，犯在何時？」有云：「隨犯廣制，更兼犯略。」細尋諸
X39n0714_p0773a01║部及悔法中，都無此說，未可準的。意詳心違三善，
X39n0714_p0773a02║未落廣教，隨七佛偈所詮行相，有違即結。學者宜
X39n0714_p0773a03║更思之。
X39n0714_p0773a04║【疏】大門第三，諸篇方便。
X39n0714_p0773a05║【疏】《四分》、諸律，但言「方便」，不約篇聚位立多少。今依《明
X39n0714_p0773a06║了論》，解律說罪，有五部者。
X39n0714_p0773a07║三、諸篇方便，今家中，初科。前明諸部名通。「今」下，示
X39n0714_p0773a08║今所用。
X39n0714_p0773a09║【疏】彼疏釋云：「此間為『篇』，今依本義，立名『部』也。」故知梵
X39n0714_p0773a10║本各有所由，翻經之家，以意商度，以「篇」譯之。何事紜
X39n0714_p0773a11║紜，浪諍字也？故彼解云：「何故名『部』？有二義故：一、成就
X39n0714_p0773a12║根本義；二、隨順根本義。」
X39n0714_p0773a13║引《疏》解中，初文分三。初引疏標文。言「本義」者，即下
X39n0714_p0773a14║二種根本。「故知」下，因斥古非。以《疏》標「五部」，顯是隨
X39n0714_p0773a15║義為名，不必三均，獨得名「篇」。「紜紜」，雜亂之貌。「浪」，虗
X39n0714_p0773a16║也。「故彼」下，引釋「部」義。二種「根本」，如後結合。
X39n0714_p0773a17║【疏】初之二篇，立三方便；下諸篇聚，立二方便。
X39n0714_p0773a18║別配中，初科。所以多少者，示現戒儀不同、罪位輕重故。
X39n0714_p0773a19║【疏】故云：「第一波羅夷部有十六罪。一一各有四部，成
X39n0714_p0773a20║十六罪。」
X39n0714_p0773a21║次科，總舉。云「一一」者，即指四戒。言「四部」者，因本各
X39n0714_p0773a22║有部類故。
X39n0714_p0773a23║【疏】一者，遠方便。如行婬時，先起欲心，未動身口，便止
X39n0714_p0773a24║不作，責心即滅。
X39n0714_p0773b01║遠方便。「責心」者，且依《論》出，今須對首。《了論》宗正量
X39n0714_p0773b02║部，大同空宗，故結意犯。若約有部，未入犯科。
X39n0714_p0773b03║【疏】二者，次方便。動身就彼，口陳欲作。此對人滅，通名
X39n0714_p0773b04║吉羅。
X39n0714_p0773b05║次方便中，初文。言「對人」者，此明動色，業麤故重。
X39n0714_p0773b06║【疏】若準《十誦》、《多論》，此則初篇遠方便「偷蘭」。名雖有異，
X39n0714_p0773b07║對人不殊也。故彼文中，初二兩篇，各有遠近方便，位
X39n0714_p0773b08║分三階。初篇近者，界內僧懺；初篇遠者，二篇近者，合
X39n0714_p0773b09║為一階，界外四人邊悔；二篇遠者為第三階，一人前
X39n0714_p0773b10║悔。俱號偷蘭，懺同墮罪。
X39n0714_p0773b11║次科，會通中分二。初準文會異。言「遠方便」者，彼宗
X39n0714_p0773b12║但立兩方便。動色為始，故云「遠」也。中蘭與吉，並對
X39n0714_p0773b13║首懺，故云「名異」等。若論詞句，三、一實異，且就所對，
X39n0714_p0773b14║故云「同」耳。「故」下，正引彼文。偷蘭三品，分對兩篇，上
X39n0714_p0773b15║下各局，中品兩通。
X39n0714_p0773b16║【疏】若依本律，初二兩篇不成之罪，同號偷蘭。至於定
X39n0714_p0773b17║罪，不分輕重。可依上律，如法治之。廣如《刪補羯磨》、《疏》、
X39n0714_p0773b18║《鈔》。
X39n0714_p0773b19║取舍中。初示《律》文。初篇廣解，皆云「成者波羅夷，不
X39n0714_p0773b20║成者偷蘭遮」，僧殘亦爾。「可」下，取用《十誦》兩蘭，以替
X39n0714_p0773b21║《了論》次吉，頗合今宗不成偷蘭之義。「廣」下，指略。《羯
X39n0714_p0773b22║磨》及《疏》，即《懺法篇》。《事鈔》，即在《篇聚》及《持犯》中。
X39n0714_p0773b23║【疏】三者，近方便。至彼人邊，或欲摩觸，身未交前，是偷
X39n0714_p0773b24║蘭遮。為行婬故觸，不為戲樂故觸，所以不成僧殘。故
X39n0714_p0773c01║此偷蘭，對僧懺也。
X39n0714_p0773c02║近方便，分三。初示犯相；「為」下，簡濫；「故」下，顯罪體。
X39n0714_p0773c03║【疏】第四，身交，是根本也。
X39n0714_p0773c04║根本中。《四分》「入如毛頭」，即為分齊。
X39n0714_p0773c05║【疏】前三方便，皆為成犯，故名「部」也。若根本未成，前三
X39n0714_p0773c06║可懺；若已成就，則隨根本，悉不可懺。
X39n0714_p0773c07║結部義中。果由因克，是「成就」義；攬因歸果，即「隨順」
X39n0714_p0773c08║義。以蘭、吉別聚，由此二義總歸初篇，同一部類。
X39n0714_p0773c09║【疏】餘篇方便，例此可知。
X39n0714_p0773c10║指例中。以下四篇，多少雖異，次第大同。
X39n0714_p0773c11║【疏】若講至此，可引《鈔》、《疏》，相潤成宗。必觀時宜，廣略機
X39n0714_p0773c12║變，不事誦文，彼此同惱。有人不解道理者，云：「為我盡
X39n0714_p0773c13║底道。」余云：「底何可盡，至佛方知。」今且大略，識相奉持，
X39n0714_p0773c14║勿乖正行，是則可矣。
X39n0714_p0773c15║結告中。初令援引；「必」下，教隨宜；「有」下，杜非議。彼意
X39n0714_p0773c16║嫌略，故持遮之。答云「至佛方知」者，即《智論》云：「智度
X39n0714_p0773c17║大海，唯佛窮底。」、「今」下，示略意。
X39n0714_p0773c18║【疏】古德相傳立四方便：一、遠；二、近；三、進趣；四、闕緣。此
X39n0714_p0774a01║之四位，通於篇聚。
X39n0714_p0774a02║次明古德所立。
X39n0714_p0774a03║【疏】所言「遠」者，遠資前境，借勢成犯，事絕情殊，名體全
X39n0714_p0774a04║隔，故名為「遠」。及論成果，非不別因，即以此罪，名為「方
X39n0714_p0774a05║便」。今於此過，位分有五。
X39n0714_p0774a06║遠方便中，通示「遠」義。彼謂果罪次第相因，名為「方
X39n0714_p0774a07║便」。「非不別因」者，即下「近」中自有方便也。
X39n0714_p0774a08║【疏】言夷遠者，自言感聖，聲了成犯；後受名利，與盜作
X39n0714_p0774a09║緣。
X39n0714_p0774a10║釋中，初夷。且約因妄成盜，餘可準說。
X39n0714_p0774a11║【疏】言殘遠者，染心觸、語，與婬作緣。同是殘中，支類可
X39n0714_p0774a12║比。
X39n0714_p0774a13║殘中為二。初望根本，「同」下，就當篇。如先麤語，後得
X39n0714_p0774a14║相觸等。「支」，流也。
X39n0714_p0774a15║【疏】言提遠者，取衣、作衣、染、浣、坐等，並與初、二而作犯
X39n0714_p0774a16║緣。
X39n0714_p0774a17║提中。「取衣、染、浣」，即「三十」。「作衣、坐」等，即「九十」。「與初、二
X39n0714_p0774a18║為緣」者，或因此過，而致淫、觸等。
X39n0714_p0774a19║【疏】乃至四五，種類相收，緣成果剋，便成後犯。
X39n0714_p0774a20║四、提舍受尼受女食，眾學入白衣舍等，並由先犯，
X39n0714_p0774a21║後通上篇，種類攝戒，尋之可知。
X39n0714_p0774a22║【疏】如自覆露、教他行非，過狀自成，體不相及，非不積
X39n0714_p0774a23║習生於後犯。犯由緣成，故號「方便」。
X39n0714_p0774a24║舉例中。「自覆」犯吉，「教他」隨篇重輕。此二別犯，並容
X39n0714_p0774b01║相續。「犯由緣」者，「緣」即前罪。
X39n0714_p0774b02║【疏】此方便者，但有異義，至結罪時，兩不通涉。所以立
X39n0714_p0774b03║者，欲令行人觀犯興厭，或因染習，便成大犯。故《律》文
X39n0714_p0774b04║中，大妄語戒乃訶「大賊」，明知盜受遠因妄語，文證可
X39n0714_p0774b05║知。
X39n0714_p0774b06║立意中。初示義。謂假異罪相成之義，立此方便，故
X39n0714_p0774b07║言「異義」。然各果罪，故「不相通」。「所」下，推益。「故」下，引證。
X39n0714_p0774b08║【疏】二者，近方便。攬體成果，情事相狀如上《明了》三方
X39n0714_p0774b09║便說。
X39n0714_p0774b10║近方便中。雖三方便，遠近不同，相從根本，故並云
X39n0714_p0774b11║「近」。
X39n0714_p0774b12║【疏】三者，進趣方便。心規前境，運用不息，或自造業，或
X39n0714_p0774b13║設殺具，心雖剋漫，事無暫止，即號此緣名「進趣」也。
X39n0714_p0774b14║三、明進趣，初解中，初科。「規」，猶謀也。專心一境名「剋」，
X39n0714_p0774b15║泛通多境名「漫」。
X39n0714_p0774b16║【疏】若事未差，念念增其不善，未結蘭、吉之𠎝。若事畢
X39n0714_p0774b17║心達，終成至果；中遭阻礙，初是闕緣。
X39n0714_p0774b18║次科。古謂未至止隔，但是違理，故「增不善」。若論違
X39n0714_p0774b19║制，自歸果罪，及以「闕緣」。故約制教，則無「進趣」。
X39n0714_p0774b20║【疏】問：「善本難生，《律》明步步有福；惡本易就，寧不步步
X39n0714_p0774b21║有罪？」答：「今言制教，必須心事止隔，方定其罪；步步進
X39n0714_p0774b22║趣，非教所明。上問罪福，乃是理之違順。如何將順理
X39n0714_p0774b23║福，難我違制罪也？」
X39n0714_p0774b24║問中。舉《律》福文，比例罪相，可立進趣。答中，初正答，
X39n0714_p0774c01║「上」下，反責來問。
X39n0714_p0774c02║【疏】「若此立義，何故諸諫白二捨者有三蘭？故知有進
X39n0714_p0774c03║趣也。」答：「此亦以羯磨言教第三息處，故言三蘭，非謂
X39n0714_p0774c04║三罪。如世人言『堂中有三伯』、『門外有三兄』，但第三耳，
X39n0714_p0774c05║非三人也。」
X39n0714_p0774c06║次難。「白二」者，一白二羯磨竟捨，故結三蘭。答中，但
X39n0714_p0774c07║作一罪通之。舉事為比，在文可見。
X39n0714_p0774c08║【疏】有人言：「進趣方便，或有或無。若藉一世因成，中無
X39n0714_p0774c09║隔絕，既因不定，如何結罪？或藉異世因成，如諸諫戒，
X39n0714_p0774c10║中有法隔，乃至殺盜微涉遲疑，皆有其罪，如《律》文中，
X39n0714_p0774c11║捨者三蘭。」
X39n0714_p0774c12║次解中。初通標不定。「若」下，別釋。初釋或無。「一世」，謂
X39n0714_p0774c13║同時無閒，對下「異世」可解。「或藉」下，釋或有。「諸諫」羯
X39n0714_p0774c14║磨，「殺盜遲疑」，皆謂心事相閒，不一時故。
X39n0714_p0774c15║【疏】有人解言：「一切造業，其必有因。業成當果，則篇聚
X39n0714_p0774c16║所攝，如何此因乃名違理？若以違理惡因，而成違制
X39n0714_p0774c17║罪者，則違制罪時，更無違理惡業。然違理違制，各有
X39n0714_p0774c18║二業。故知其因，雙分兩緣，其義極矣。是以《十誦》、《多論》
X39n0714_p0775a01║步步偷蘭，文誠驗也。」
X39n0714_p0775a02║第三，立義中，初科。初難破。彼謂因中違理，果方違
X39n0714_p0775a03║制，因果不等，故云「如何」等。「若」下，正難。因既違理不
X39n0714_p0775a04║違制，果應違制不違理。「然」下，立義。初明理制相兼。
X39n0714_p0775a05║以違制其必違理，故云「各二業」也。「故」下，正立。前明
X39n0714_p0775a06║因但違理，今須違制，故云「雙分」等。「是」下，引證。
X39n0714_p0775a07║【疏】「據如此理，亦無同異兩世。念念趣境，皆有違教之
X39n0714_p0775a08║心。是以《律》云『發心作，心念作』，即其證也。」
X39n0714_p0775a09║次科中，初點破。上句承前義，下句顯古非。「兩世」，即
X39n0714_p0775a10║上一世異世。「念念」下，立義。初正立。「是以」下，引證。《律》
X39n0714_p0775a11║中「發心、心念」犯吉，明知違制。
X39n0714_p0775a12║【疏】問：「此之進趣，與近方便，復何殊邪？」答：「言『進趣』者，心
X39n0714_p0775a13║事不絕為名；言『近方便』者，從因至果，時分延促為義。
X39n0714_p0775a14║何以分之？如前《了論》立三方便，此義合之，總名為『近』。」
X39n0714_p0775a15║初問，可解。答中。初示名義不同。遠者名「延」，近則名
X39n0714_p0775a16║「促」，次通「延」、「促」。「何」下，正分兩別。但近方便，定約三時；
X39n0714_p0775a17║進趣，念念隨結。如起淫心，即遠方便；後心思度，未
X39n0714_p0775a18║動身口，念念吉羅，則是進趣。纔動身口，即次方便；
X39n0714_p0775a19║身未交前，步步偷蘭，則是進趣。身分纔交，即近方
X39n0714_p0775a20║便；未至究竟，並是進趣。欲令易曉，不覺詞繁。
X39n0714_p0775a21║【疏】問：「延促雖異，趣果不殊，即是進趣，何必有別？」答：「息
X39n0714_p0775a22║不息別。」
X39n0714_p0775a23║次難。以望趣果，則三方便俱名「進趣」，義無別故。答
X39n0714_p0775a24║中，「息」即近方便，「不息」即進趣。
X39n0714_p0775b01║【疏】問：「不息名為進趣，有息必在闕緣，何須繁紙，橫立
X39n0714_p0775b02║斯位？」答：「不息方便，如箭不停；近方便者，如行暫息。不
X39n0714_p0775b03║妨意遠，非是闕緣。」
X39n0714_p0775b04║第三難。以息不息各有所歸，則「近方便」義成無用，
X39n0714_p0775b05║故云「何須」等。答中，先約二喻，顯二方便。「不妨」下，正
X39n0714_p0775b06║通前難。謂近方便雖復暫息，而遠期根本；闕緣不
X39n0714_p0775b07║爾，事止不成故。
X39n0714_p0775b08║【疏】四者，闕緣方便。義分二門：初、列名顯相；二、校量同
X39n0714_p0775b09║異。
X39n0714_p0775b10║【疏】初列名者。言「方便」者，乃是趣果之都名。業未成前，
X39n0714_p0775b11║諸緣差脫，故令此罪壅住方便。
X39n0714_p0775b12║第四闕緣，列名中，初科。前示名，「業」下釋義。言「諸緣」
X39n0714_p0775b13║者，總下通別二種。
X39n0714_p0775b14║【疏】有人製疏，改曰「不成」，以《律》文云「不成，偷蘭」。今解亦
X39n0714_p0775b15║得，何須較執，即《律》文云「方便求盜不得，偷蘭」，斯則明
X39n0714_p0775b16║證。
X39n0714_p0775b17║斥古中。初引古。彼謂「方便」既是「趣果」之名，今不至
X39n0714_p0775b18║果，豈名方便？止可名為「不成」罪耳。「今」下，斥局。「較」音
X39n0714_p0775b19║覺，定也。然既各有誠據，義無不可，豈得專執一文
X39n0714_p0775b20║邪？
X39n0714_p0775b21║【疏】今言「方便」，隨相眾多，且以事約，分為七種，所謂闕
X39n0714_p0775b22║緣，乃至心息。此列名也。
X39n0714_p0775b23║正列。七緣，且舉初後，略中間五種，如下牒釋。
X39n0714_p0775b24║【疏】言顯相者。
X39n0714_p0775c01║【疏】初、明闕緣，泛解有三：
X39n0714_p0775c02║【疏】一、通名闕緣。七方便者，闕不至果，並為緣來，豈非
X39n0714_p0775c03║通也？
X39n0714_p0775c04║顯相中。闕緣三種，「通」即總該篇聚。
X39n0714_p0775c05║【疏】二、別名闕緣。如諸戒下，各有闕緣，不可以盜而開
X39n0714_p0775c06║殺戒，各不相通，故名別也。
X39n0714_p0775c07║「別」謂隨相不同。上二泛論，總收一切；第二兩「亦」，正
X39n0714_p0775c08║示初緣。
X39n0714_p0775c09║【疏】三者，亦通亦別。何者是邪？凡是犯戒，體是比丘。若
X39n0714_p0775c10║造罪未果，或自命終、捨戒、邪見、二形生等，或未制廣
X39n0714_p0775c11║教，或病、狂、癡。但有三緣，不名犯戒，俱為造因，未成至
X39n0714_p0775c12║果，故名「闕比丘緣」。望下六別，對戒並通，故兼二號。
X39n0714_p0775c13║三中。初標徵，「凡」下，示相。初標緣，「若」下，次明闕相。「罪
X39n0714_p0775c14║未果」者，方便義也。列相有三：初列四捨，體壞無法；
X39n0714_p0775c15║次「未制廣」，最初不犯；後「病狂」等，自不了知。初則體
X39n0714_p0775c16║相俱壞，次則體相俱如但無制法，後謂體具相乖。
X39n0714_p0775c17║問：「未制廣教，那名闕比丘耶？」答：「雖曾納體，未辨法
X39n0714_p0775c18║相，無教可犯，還同闕人。今已制廣，則無此綠。所以
X39n0714_p0776a01║《鈔》中止存前後二種，仍加十三難受戒不得等。」「但」
X39n0714_p0776a02║下，總結。初結闕緣，「望」下，次結兩亦。問：「已下六緣可
X39n0714_p0776a03║例此不？」答：「亦可例也，以互望皆別，對戒並通。但『境
X39n0714_p0776a04║強』一種，不必盡通，如是思之。」
X39n0714_p0776a05║【疏】二、境強者。如欲行殺，前境及強，倒欲害我，差此進
X39n0714_p0776a06║趣，壅住在因，故曰「方便」。然境強非偷蘭，偷蘭由強而
X39n0714_p0776a07║生。餘之上下，類此可釋。
X39n0714_p0776a08║次緣分二。初敘緣。「然」下，定罪。強非罪緣，故曰「非蘭」。
X39n0714_p0776a09║因強壅住，故云「由生」也。「餘」下，指例，如云「闕緣非偷
X39n0714_p0776a10║蘭，偷蘭由闕緣而生」等。問：「境差中亦有境強，與此
X39n0714_p0776a11║何別？」答：「此本境強，下異境強，故不同也。」
X39n0714_p0776a12║【疏】三者，緣差方便。如欲殺盜，往逢異人，或恐有事，或
X39n0714_p0776a13║刀杖毀壞，或要期未遂，總號「緣差」。就義通名，七緣皆
X39n0714_p0776a14║是；隨相取別，唯此第三。
X39n0714_p0776a15║第三分二。初列相有四：一、非本所期；二、慮他所獲；
X39n0714_p0776a16║三、殺具有闕；四、如不見前境等。「總」下，結名。以名通
X39n0714_p0776a17║七緣，相局四位。
X39n0714_p0776a18║【疏】四、境差者。隨戒並有。且據大殺，四境來差，謂人、非
X39n0714_p0776a19║人、畜生、杌木。
X39n0714_p0776a20║第四，境差，標中。初示緣通，「且」下，次標所出。「人」是同
X39n0714_p0776a21║類，「非」、「畜」是異趣，「杌木」即無情。
X39n0714_p0776a22║【疏】如欲殺人，剋心在張，王人異境，而代張處。緣王張
X39n0714_p0776a23║解，望人不殊，究竟成重。由異境來，張人不死，殺意又
X39n0714_p0776a24║息，壅住方便，故曰「境差」。
X39n0714_p0776b01║人異境中，初科分二。初明差相。且舉張王兩姓，以
X39n0714_p0776b02║分本異二境。「緣」下，結犯。初結異境，「由」下，結本境。罪
X39n0714_p0776b03║是偷蘭，號「闕緣方便」也。
X39n0714_p0776b04║【疏】問：「本殺王時，但作張解，無殺王心，何因得重？」答：「張
X39n0714_p0776b05║王非罪緣，人是殺境，雖無王心，然有人想，殺緣既具，
X39n0714_p0776b06║何得非重？是故《律》云『男想殺女，佛言：波羅夷罪』，可以
X39n0714_p0776b07║類之。」
X39n0714_p0776b08║初問。以心境既差，理非結重。答中，初正答。望張境
X39n0714_p0776b09║差，望王心差，故云「非罪」。張、王是別，人趣是通，今就
X39n0714_p0776b10║通結，故成「殺重」。「是故」下，例證。
X39n0714_p0776b11║【疏】問：「殺王重罪，乃取張因而成極果，為望張邊，別有
X39n0714_p0776b12║方便？」
X39n0714_p0776b13║次問。意謂果成因沒，應無方便。古有異解，故問以
X39n0714_p0776b14║決之。
X39n0714_p0776b15║【疏】解云：「張王姓別，人境不殊，重果位同，輕因相等。故
X39n0714_p0776b16║攬張因，用成王重。如《律本》中，列『過五』因，用成『五』重。」
X39n0714_p0776b17║古解為二。初立理。謂本異並人，因果無別，故攬相
X39n0714_p0776b18║成。「如」下，引例。如《律》盜戒有四句：「一、方便求過五錢，
X39n0714_p0776b19║得過五錢，波羅夷；二、若方便求過五錢，得五錢，波
X39n0714_p0776b20║羅夷；三、方便求過五錢，得減五錢，偷蘭遮；四、方便
X39n0714_p0776b21║求過五錢，不得，偷蘭遮。」今引第二過五方便，能成
X39n0714_p0776b22║五果。此亦因果兩別，相攬而成，可為今例。
X39n0714_p0776b23║【疏】問：「既攬張因，成王果者，本立『境差方便』。今因成果，
X39n0714_p0776b24║無境差矣？」
X39n0714_p0776c01║今解中，初科。以攬因成果，果成因滅，境差不立，故
X39n0714_p0776c02║知非矣。
X39n0714_p0776c03║【疏】今正解云：「人趣乃同，形者有異，不攬相成。與王未
X39n0714_p0776c04║交，屬前張因。對王已去，別起方便，即攬王因，還成正
X39n0714_p0776c05║果。本境張因，壅住方便，號此方便，名『王境差』。」
X39n0714_p0776c06║立義中。初通示因果各異。「與」下，釋成。初明王果，「本」
X39n0714_p0776c07║下，釋張因。言「王境差」者，以張是本境，不得名「差」，故
X39n0714_p0776c08║從異境，以彰「差」義。
X39n0714_p0776c09║【疏】問：「不攬張因，以成王果，何故律文攬『過五』因，成『五』
X39n0714_p0776c10║重果？」答：「彼以同損一主，元來有心，故得相成。張王既
X39n0714_p0776c11║別，何得例也？」
X39n0714_p0776c12║釋妨中。以向古師執此為例，須為通之，令無後惑。
X39n0714_p0776c13║答中。顯示境有一異，不例可知。
X39n0714_p0776c14║【疏】昔來諸師，於人異境，更立諸相。通列六緣，中加疑
X39n0714_p0776c15║想，用分多句。事理境心，不無其致。此通戒本，無宜復
X39n0714_p0776c16║廣，若解本律，可更舒之。
X39n0714_p0776c17║指廣中。初敘古所立。「諸相」，即下六緣及餘句法。一、
X39n0714_p0776c18║是人，二、人想，三、有殺心，四、興方便，五、命斷，更加第
X39n0714_p0777a01║六疑想。以殺但五緣，故言「中加」也。復於疑想，分出
X39n0714_p0777a02║句法。且依首疏，三趣各有五句，杌木非情，無境強
X39n0714_p0777a03║義，但有三句，總十八句。文中，但云「人異境」，至於作
X39n0714_p0777a04║句，則通四境，今備列之：
X39n0714_p0777a05║【圖】
X39n0714_p0777a06║
X39n0714_p0777a07║
X39n0714_p0777a08║
X39n0714_p0777a09║
X39n0714_p0777a10║
X39n0714_p0777a11║
X39n0714_p0777a12║
X39n0714_p0777a13║「事」即制罪，「理」謂業道，方便、究竟皆兼兩業。「境」即四
X39n0714_p0777a14║異，「心」謂想疑。已上並指諸師所立之義。「此」下，顯今
X39n0714_p0777a15║略意。
X39n0714_p0777a16║【疏】餘有非人、畜、杌來作異境，通望本境不死，偷蘭；若
X39n0714_p0777a17║望異境無心，無罪。
X39n0714_p0777a18║餘異境中，初文。可知。
X39n0714_p0777a19║【疏】問：「王人異境，亦是無心，何為結重？」答：「人想而殺，境
X39n0714_p0777a20║心相應，是故成重。不起非人想，故無罪也。」
X39n0714_p0777a21║釋疑中。初躡前人異境，相並為難。釋中，以餘三境，
X39n0714_p0777a22║趣類全乖，不可相例。
X39n0714_p0777a23║【疏】問：「若無罪者，云何《律》中『非人，人想，偷蘭遮』者？」
X39n0714_p0777a24║次難中，初引《律》者，即「殺戒」境想第四句。
X39n0714_p0777b01║【疏】答：「此由境差，方便罪也。由非人來，人想不捨，殺張
X39n0714_p0777b02║心成，而境乖異，望張方便。望非人邊，本無罪也。具足
X39n0714_p0777b03║五緣殺非人者，但偷蘭遮，如何其因已是方便？義不
X39n0714_p0777b04║然也。」
X39n0714_p0777b05║他師釋中，初科。上二句定罪，「由」下，釋所以。彼謂《律》
X39n0714_p0777b06║結蘭罪，還從本境，不望非人。「具」下，引殺非人罪，質
X39n0714_p0777b07║成上義。「五緣」者：一是非人，二非人想，三有殺心，四
X39n0714_p0777b08║興方便，五命斷。「如何」等者，以非人作人想，在人為
X39n0714_p0777b09║境差，望非人為想差，故是殺非人「因」也。謂果罪但
X39n0714_p0777b10║蘭，豈得因罪即結方便蘭耶？以非人方便但吉羅，
X39n0714_p0777b11║故「方便」字合作「偷蘭」。（或改「已是」作「不為」者，非。）此明《律》結蘭罪，
X39n0714_p0777b12║不望非人，斥他異解，故云「不然」也。
X39n0714_p0777b13║【疏】有人言：「上立異境，想疑心中，想則決徹，人差結重，
X39n0714_p0777b14║餘則無心，但屬本境。疑則不爾，緣兩境生，故就兩境
X39n0714_p0777b15║雙結二罪。」
X39n0714_p0777b16║斥疑心中，初文。彼謂想心同上，疑心不同，以未決
X39n0714_p0777b17║徹，本異二境，並有心故。云「二罪」者，本境方便蘭；人
X39n0714_p0777b18║異境是夷，餘三異境，並疑心蘭。
X39n0714_p0777b19║【疏】今解不然，但列本境。縱使四異來差本境，若強若
X39n0714_p0777b20║疑，皆列本境。何以明之？畜是小𠎝，杌非生罪，如何來
X39n0714_p0777b21║差，俱犯偷蘭？豈不望人從本境結？
X39n0714_p0777b22║次科。還即古義，對破前解，故云「今」耳。下云「今明正
X39n0714_p0777b23║解」，始是今義。文中，初判定。云「但列」者，即指《律》文境
X39n0714_p0777b24║想句中。「何」下，徵釋。且舉畜、杌難破前義。據此破詞，
X39n0714_p0777c01║則知前解異境皆蘭。
X39n0714_p0777c02║【疏】問：「異境有強，方便屬何？」答：「強想猶懷本境，故知此
X39n0714_p0777c03║強，不望異結。如是類例，若疑若想，皆從本境。」
X39n0714_p0777c04║三、問中。據上已明強從本境，更欲別示，故問所屬。
X39n0714_p0777c05║答中。「強」是異境，「想」緣本境，故云「強想」。「如」下，例通。據
X39n0714_p0777c06║此立義，不問疑想，異境之上，永無罪也。（前門境強，乃約本境，
X39n0714_p0777c07║此明異強，須知兩別。）
X39n0714_p0777c08║【疏】問：「異境若強，差我不殺，『強』是本境，『異』非罪者。異境
X39n0714_p0777c09║忽弱，而被我害，未害之前，方便屬誰？若見異已去，別
X39n0714_p0777c10║有方便，此則本境方便自立。若見異已去，無別方便，
X39n0714_p0777c11║害異果罪，因還本境，若此立義，則無境差。」
X39n0714_p0777c12║次、今釋中，初文分三。初牒前義。「異」下，反以境弱為
X39n0714_p0777c13║問。「若見」下，雙難。初約有方便難，則本異兩境，皆有
X39n0714_p0777c14║罪故。次以無方便難，則異境果成，本境因沒，故云
X39n0714_p0777c15║「無境差」也。
X39n0714_p0777c16║【疏】今明正解。本境一品，齊是偷蘭。異境來差，人境緣
X39n0714_p0777c17║人，有強有疑，莫不殺心，皆結蘭罪。若至非、畜，例有強、
X39n0714_p0777c18║疑。以懷人想，強從本境，非、畜異境，一向無罪。若兼疑
X39n0714_p0777c19║心，從兩境生，本境疑蘭，非、畜疑吉。若至杌木，並結本
X39n0714_p0777c20║境，以杌異境，非生罪緣。
X39n0714_p0777c21║正解中。初明本境通結，「異」下明異境別結。又復為
X39n0714_p0777c22║二，初明人異境，「若至」下，次明非、畜境。又二，初通標
X39n0714_p0777c23║強疑，「以」下別釋。初釋境強，「若兼」下，釋疑心。「非、畜」二
X39n0714_p0777c24║異，正犯蘭提，疑故並吉。「杌」非罪緣，故無所犯。初師
X39n0714_p0778a01║局就本境，異則不結。次師疑心兩緣，異境皆蘭，不
X39n0714_p0778a02║簡輕重。觀今所判，文理精詳，比前可鑒。
X39n0714_p0778a03║【疏】第五，想差方便，義張八位。
X39n0714_p0778a04║【疏】初、心差境方便，如《律》「人非人想」等。二、境差心方便，
X39n0714_p0778a05║如《律》「非人人想」等。三、心差境究竟，如《律》婬、酒戒，若懷
X39n0714_p0778a06║非道、非酒想、疑，但是正境，皆結究竟。四、境差心究竟，
X39n0714_p0778a07║如欲殺、誑張人，張去王來，緣王張解，若誑若殺，是境
X39n0714_p0778a08║俱差，齊成究竟。五、心境俱差成方便。六、即此互差成
X39n0714_p0778a09║究竟，以事思取。七、心境不差成方便，如出佛身血、境
X39n0714_p0778a10║強、緣差之類。八、心境不差成究竟，諸戒並是。
X39n0714_p0778a11║五、想差中。此門八位，前四互歷，後四具兼。一、三全
X39n0714_p0778a12║是想差，五、六心境兼差。此門唯收四句。二、四屬前
X39n0714_p0778a13║境差，七、八即境想初句，故此四句皆非科意，句法
X39n0714_p0778a14║相從，故為八位耳。五、六二句，令「以事思」者：五中，如
X39n0714_p0778a15║欲殺張，王人替處，是境差，心復轉想，謂為非人，即
X39n0714_p0778a16║想差成方便；第六，如欲殺張，王人替處，心作李想，
X39n0714_p0778a17║還成究竟。言「互差」者，「互」即是俱，承上第五，故云「即
X39n0714_p0778a18║此」，或恐字誤。七中，出血一罪，永無根本，境強、緣差，
X39n0714_p0778a19║事不究竟，心境無改。
X39n0714_p0778a20║【疏】就此想中，或有從輕向重，如殺盜畜生，轉想向人
X39n0714_p0778a21║者是。或從重至輕，即反上句是。或互轉者，如彼婬、酒、
X39n0714_p0778a22║破僧，俱是正境，想、疑或生，無非究竟。
X39n0714_p0778a23║料簡中三。初殺畜盜畜，方便但吉；轉作人想，殺盜
X39n0714_p0778a24║皆蘭。二殺人盜人，轉為非畜，後心並吉，故云「反上」。
X39n0714_p0778b01║三互轉俱重，如淫前作非道想，後作正道想，或前
X39n0714_p0778b02║正後非，無非果本。私釋：更立互轉俱輕，如非人畜
X39n0714_p0778b03║生，心想互差，可以明之。
X39n0714_p0778b04║【疏】第六，疑心方便者，相對義張八位方盡。
X39n0714_p0778b05║【疏】我疑他方便，人非人疑也。他疑我方便，身現妄語
X39n0714_p0778b06║相，前疑不了是。他疑我究竟，我疑他究竟，如口造語
X39n0714_p0778b07║業，但使言章了了，不問自他疑也。
X39n0714_p0778b08║【疏】上四句單疑也，今此雙舉，何者是邪？自他俱疑成
X39n0714_p0778b09║方便，如身口互造也；即成究竟者，妄語言了也；自他
X39n0714_p0778b10║俱不疑成方便，如出血在佛也；即成究竟者，一切戒
X39n0714_p0778b11║是也。
X39n0714_p0778b12║六、疑心中，前四互句。初即境想中第二句。問：「與前
X39n0714_p0778b13║境差中疑心何別？」答：「前對異境，此就本境。」餘三俱
X39n0714_p0778b14║約妄語配對。後四俱句。前二還約妄戒，但具兩疑，
X39n0714_p0778b15║與前為異。言「互造」者，亦即如上身造口業。後二亦
X39n0714_p0778b16║是相從而出。
X39n0714_p0778b17║【疏】第七，善心息方便者。如欲造罪，身口雖發，未鄰究
X39n0714_p0778b18║竟，忽起善心，便止前業，壅礙不暢，但居方便。
X39n0714_p0778b19║七、善心息，初中。「鄰」，近也。云「忽起」者，或因他勉，或遇
X39n0714_p0778b20║勝緣，或思佛戒，或畏因果。若非此類，善心寧發？「居
X39n0714_p0778b21║方便」者，前心偷蘭。
X39n0714_p0778b22║【疏】問：「此乃善心生，今何言『息』？」答：「實如來問。向若不生，
X39n0714_p0778b23║惡必趣果，由此善心，能息惡想，即所息處，號為『方便』。
X39n0714_p0778b24║又如《律》文『捨者，偷蘭』，捨時非罪，由能捨故，前惡不至
X39n0714_p0778c01║後果，故號前因為『方便』也。」
X39n0714_p0778c02║釋難中。此即善生惡息，於義易知，欲生下答，故此
X39n0714_p0778c03║為問。答文為二，初正答，「又」下引例。能捨則同善生，
X39n0714_p0778c04║所捨可類惡息。
X39n0714_p0778c05║【疏】第二大門，校量同異者。
X39n0714_p0778c06║二、校量者。即總料簡前七位也。
X39n0714_p0778c07║【疏】初、以自身造境，對置殺具，明方便多少者。身自造
X39n0714_p0778c08║境，具七方便。設置懸擬，既非自身，故闕想、疑，但五方
X39n0714_p0778c09║便。
X39n0714_p0778c10║明多少中。初標示，「身自」下，別釋。初明自造故多，「設」
X39n0714_p0778c11║下，次釋置具則少。以想差、疑心，必約到境，懸擬相
X39n0714_p0778c12║成，不可論故。
X39n0714_p0778c13║【疏】剋心辨差，其境則寬。以元在張，王、非、畜、杌後來差
X39n0714_p0778c14║故。漫心辨差，其境則狹。以通三趣，有境齊害，唯有杌
X39n0714_p0778c15║境，用分輕相。乃至想、疑，剋漫可解。
X39n0714_p0778c16║次科。言「寬狹」者，謂異境多少也。初明剋心寬。「王、非、
X39n0714_p0778c17║畜、杌」，即四異境。次明漫心狹。「杌境輕」者，非情無過，
X39n0714_p0778c18║止有方便。上據大漫。若約小漫，如欲通害人趣，望
X39n0714_p0778c19║剋為狹，對大猶寬。「乃至」下，此明境差，想疑二位，並
X39n0714_p0778c20║通。剋漫二心，寬狹義同，故言「可解」。
X39n0714_p0778c21║【疏】二、心境分別。境差、境強、緣差，據前境論。闕比丘緣、
X39n0714_p0778c22║想、疑、心息，據自心辨。或闕惡心，如好心息；或闕有心，
X39n0714_p0778c23║如狂心息。
X39n0714_p0778c24║心境中。三種屬境，四種屬心。「闕比丘緣」，或約四捨，
X39n0714_p0779a01║或是狂癡，故屬心也。「或」下，別示息心，則兼二義。問：
X39n0714_p0779a02║「狂心息者，與比丘緣何異？」答：「此據止息，初緣不息，
X39n0714_p0779a03║俱不至果。」
X39n0714_p0779a04║【疏】三、宗致分別。問：「此七方便依何而述？」答：「出在《律》文
X39n0714_p0779a05║境想五句。以彼文言『人，非人想』、『人，非人疑』，即是向述
X39n0714_p0779a06║想、疑二位。『非人，人想』，則是境差，如前所指。餘四方便，
X39n0714_p0779a07║義通剋漫，境想無文。是故《律》云『不成，偷蘭』，則攝四位，
X39n0714_p0779a08║可以知也。」
X39n0714_p0779a09║宗致者，顯示七緣，皆有誠據。「宗」，即文之所出，「致」，謂
X39n0714_p0779a10║立之所以。問意可見。答中，初指三種所出。「《律》中境
X39n0714_p0779a11║想五句」：初、人作人想，夷；二、人作非人疑，蘭；三、人作
X39n0714_p0779a12║非人想，蘭（上三通名想、疑）；四、非人人想，蘭；五、非人非人疑，
X39n0714_p0779a13║蘭（此二名境差，文略後句）。「餘」下，次明四種義立。「剋」、「漫」二位，本
X39n0714_p0779a14║出境想，今此四緣，皆可具之，故云「義通」，則明境想
X39n0714_p0779a15║有義無文也。「是」下，指通文以攝。由此四緣，皆不至
X39n0714_p0779a16║果，故可通準「不成」之文。私謂「闕比丘緣」，準諸戒末
X39n0714_p0779a17║並云「顛狂、心亂，痛惱所纏」，即其文矣。
X39n0714_p0779a18║【疏】大門第四，明持犯義。略分四門：初、知名字；二、明體
X39n0714_p0779a19║狀；三、釋成就；四、辨位致。
X39n0714_p0779a20║四、明持犯。《鈔》具七門，此但明四，故云「略分」。名必召
X39n0714_p0779a21║體，體成有處，心容明昧，四段辨相，大途已顯。餘如
X39n0714_p0779a22║對篇，逐位別配。
X39n0714_p0779a23║【疏】就初門中，言「名字」者，持有兩種，犯亦同然，各有止
X39n0714_p0779a24║作，例分為四。
X39n0714_p0779b01║名字中。「名」即是「字」，無別所以，不必強分。然須先了
X39n0714_p0779b02║二名，並依受體而立。由本受時，不出二心，一者斷
X39n0714_p0779b03║惡，二者修善。所發業性，即本願體。隨中守護，對分
X39n0714_p0779b04║兩持，違反本受，即戒兩犯。
X39n0714_p0779b05║【疏】先明二持。
X39n0714_p0779b06║【疏】所言「止」者，方便正念，護本所受，禁防身口，不造諸
X39n0714_p0779b07║惡，目之為「止」。止而無違，戒體光潔，順本所受，稱之曰
X39n0714_p0779b08║「持」。持由止成，號「止持戒」。如初篇等，可以自明。此對不
X39n0714_p0779b09║作惡法為宗。
X39n0714_p0779b10║止持中二。初牒名，「方」下，釋五節。初釋止義。言「方便」
X39n0714_p0779b11║者，或但攝心離過，或復修諸對治。「止而」下，明持義。
X39n0714_p0779b12║「持由」下，總合。「如」下，舉事以顯。「此」下，指歸行宗。所以
X39n0714_p0779b13║爾者，欲使四行無濫故。
X39n0714_p0779b14║【疏】惡既已離，事須修善。必當勤䇿三業，修習戒行。有
X39n0714_p0779b15║善斯護，名之為「持」。持由作成，故號「作持」。如衣食四緣，
X39n0714_p0779b16║威儀雜行，作意防擬，方成戒淨。此對修習善法為宗。
X39n0714_p0779b17║作持中，躡前生起。「必」下，釋義，亦五。初釋作。「有」下，明
X39n0714_p0779b18║持。「持由」下，合名。「如」下，指事。衣、食、藥三，皆通受淨，房
X39n0714_p0779b19║有制量、乞法。或可糞衣、乞食、樹下、腐藥，《羯磨疏》中
X39n0714_p0779b20║科為「根本作持」。修道假此，故名「四緣」。「雜行」，總收眾
X39n0714_p0779b21║共，皆作持攝。「此」下，示宗，可知。
X39n0714_p0779b22║【疏】所以前後不同者。《論》云「戒相止，行相作」也。又云「惡
X39n0714_p0779b23║止善行，義之次第」。
X39n0714_p0779b24║次所以中。初徵意者。以修捨義順，今相反故；又止
X39n0714_p0779c01║作體同，今分異故。《論》下，次引釋。《論》即《百論》，文有二
X39n0714_p0779c02║段。初釋不同。彼明佛說法有二種：一止相，二行相。
X39n0714_p0779c03║謂息一切惡名止，修一切善名行。外道難曰：「已說
X39n0714_p0779c04║善行，不應復說惡止，以惡止即善行故。」內曰：「止相
X39n0714_p0779c05║息，行相作，性相違故。」今變其語，取其義耳。「又」下，次
X39n0714_p0779c06║釋前後。彼云：「外人又難曰：『善行應在初，以善法有
X39n0714_p0779c07║妙果故。』內曰：『次第法故，先除麤垢，後染善法。』」
X39n0714_p0779c08║【疏】次明二犯。
X39n0714_p0779c09║【疏】言「作犯」者，出家五眾，內具三毒，我倒自纏，不思對
X39n0714_p0779c10║治，鼓動三業，違教造境，名之為「作」。作與持違，汙本所
X39n0714_p0779c11║受，名之為「犯」。犯由作成，故曰「作犯」。此對造作惡法為
X39n0714_p0779c12║宗。
X39n0714_p0779c13║作犯中。初牒名，「出」下，釋義有四。初釋作。初句標能
X39n0714_p0779c14║犯之人，次二句敘起業之本。「不」下，正明造業，釋成
X39n0714_p0779c15║「作」義。「作與」下，次釋犯。「犯由」下，三、合名。「此」下，四、顯宗。
X39n0714_p0779c16║兩犯並不指事者，翻持可知故。
X39n0714_p0779c17║【疏】惡既作矣，必不修善，是以第二即明「止犯」。良由癡
X39n0714_p0779c18║心怠惰，不奉教法，行違本受，厭而不學，故名為「止」。止
X39n0714_p0780a01║而有違，反彼願本，故名為「犯」。犯由止成，故名「止犯」。此
X39n0714_p0780a02║對不修善法為宗。
X39n0714_p0780a03║止犯中五。初躡前生起。「良」下，四段，亦如上分。作犯
X39n0714_p0780a04║造惡，則通三毒。止犯慢法，偏對「癡心」。
X39n0714_p0780a05║【疏】二、明體狀者。
X39n0714_p0780a06║【疏】如昔解云：「離身三邪，離口四過，意地不起三不善
X39n0714_p0780a07║根，名止持體。屈身禮拜，行檀放生，讚歎三寶，讀誦經
X39n0714_p0780a08║教，意修三善，對治三毒，各修諸觀，乃至離染淨行，慈
X39n0714_p0780a09║悲四弘等，名作持體。起十不善，名作犯體。止不禮拜、
X39n0714_p0780a10║布施修慈，乃至觀行，名止犯體。」
X39n0714_p0780a11║二、明體狀，「昔解」中。初明止持，通指十惡。「屈」下，明作
X39n0714_p0780a12║持。初二句即身業；「讚」下，是口業；「意」下即意業。上明
X39n0714_p0780a13║事行，「各」下，次列心觀。初句即指五停心、總別相念
X39n0714_p0780a14║等。「離染行」者，即十二頭陀。「四弘」，即四無量心，文舉
X39n0714_p0780a15║「慈悲」，而略「喜捨」，如後對破。二犯，相反，可解。此師大
X39n0714_p0780a16║要，不明化制兩教業行不同。故下並約制教難破。
X39n0714_p0780a17║【疏】有人問曰：「止不行施、禮拜、讀誦，悉為犯者，出在何
X39n0714_p0780a18║律，何聚所收？如《律》文云『佛不制者，不應制』也。何以得
X39n0714_p0780a19║知不施非犯？如《智論》中『兄弟二人，出家造業，各於施、
X39n0714_p0780a20║戒，互不修行。弟為白象，以不持戒；兄獲羅漢，乞食不
X39n0714_p0780a21║得，由不行施』，如何而言不施犯罪？」
X39n0714_p0780a22║次引正解，斥破中。標「有人」者，即是首師。初難中四。
X39n0714_p0780a23║初牒彼計。「出」下，責其無據。「如」下，引文顯妄，即《律》中
X39n0714_p0780a24║「非制不制，是制便行」文也。「何」下，舉事證非。迦葉佛
X39n0714_p0780b01║時，曾為兄弟，兄但持戒，弟專行施，故云「互不修」也。
X39n0714_p0780b02║至釋迦時，感報乃異。今謂兄「不行施」，乃名持戒，明
X39n0714_p0780b03║知不施非破戒也。
X39n0714_p0780b04║【疏】「又且律中，但約身口。至於意地，未聞戒訓。如何而
X39n0714_p0780b05║言不修四弘，便是犯也？」
X39n0714_p0780b06║次難中。即《善見》云：「凡夫常緣欲境，聖人若制心犯，
X39n0714_p0780b07║無有得脫之期。」
X39n0714_p0780b08║【疏】「又若犯者，何曾見悔不施等罪？故《智論》云『不行十
X39n0714_p0780b09║二頭陀、四無量心，不名犯戒，但是於戒闕莊嚴耳』。」
X39n0714_p0780b10║三難中。由律悔法，必據犯制。「不施等善」，律既不制，
X39n0714_p0780b11║豈得有懺？「故」下，引《論》，可見。
X39n0714_p0780b12║【疏】故知上立違於律、論。若論自行，止可違理。若不修
X39n0714_p0780b13║慈，何成道業？毒蛇未出，義不安眠，如救頭然，名「有慚
X39n0714_p0780b14║者」。
X39n0714_p0780b15║結顯中。「律、論」即如上引。「若論」下，遮疑。非謂施慈等
X39n0714_p0780b16║行，都不修之，但非持犯體耳。須知善行約教二別。
X39n0714_p0780b17║如上所列，但屬化教，道俗通修。如後制聽所攝事
X39n0714_p0780b18║法，局於制教，唯道行之。故云「止可違理」，則明非違
X39n0714_p0780b19║制也。「若不」下，顯示須修，可解。問：「此中但破止犯，彼
X39n0714_p0780b20║立作犯，有何過失？」答：「前舉十惡，還是化教。十中前
X39n0714_p0780b21║七，乃入律制。本宗心犯，如別所論。」
X39n0714_p0780b22║【疏】今更依教，立持犯體，能所分別。
X39n0714_p0780b23║正立中，標。云「依教」者，「能所」二體，皆出本律。以《四分》
X39n0714_p0780b24║結犯，並問何心。「律序」又云「當審觀意」，雖兼身口，由
X39n0714_p0780c01║是無記，非罪福性。今明「持犯」，必約成業，故專取心
X39n0714_p0780c02║為能持體。問：「受中作戒，色心為體。今此能持，即是
X39n0714_p0780c03║隨作，但云思心。受隨應等，那不同者？」答：「受取緣成，
X39n0714_p0780c04║必須兼色。隨取成業，但約心論。學者深思，方見遠
X39n0714_p0780c05║致。」
X39n0714_p0780c06║【疏】言能持者，即心為體。身口是具，不名為業。若不思
X39n0714_p0780c07║慮，不成持犯。
X39n0714_p0780c08║能持體中，初科。雖通指心，正取思業。
X39n0714_p0780c09║【疏】故《成論》云：「是三種業，皆但是心。離心無思，無身口
X39n0714_p0780c10║業。」又云：「身口者，乃是造善惡具，非善惡業體。」
X39n0714_p0780c11║次科。《成論》由是當宗，故可為證。「皆是心」者，此指意
X39n0714_p0780c12║識，猶通四陰。若據成業，須至行心。「行」即意思。以思
X39n0714_p0780c13║從心起，身口二業，復由思成。今從業本，故言「心」耳。
X39n0714_p0780c14║【疏】以此文證，故知意思為能持犯體。
X39n0714_p0780c15║三中，正顯體狀。體用齊舉，故云「意思」。「意」即心也。
X39n0714_p0780c16║【疏】言「所持」者，收二種持，就制聽兩教，交絡互明。
X39n0714_p0780c17║所持中。標示但云「持」者，下列四行，合須云「犯」。或是
X39n0714_p0780c18║語略，或可翻「持」，自可明故。下約制聽二門，止作互
X39n0714_p0781a01║歷，故言「交絡」。
X39n0714_p0781a02║【疏】先出二教之意。
X39n0714_p0781a03║「先出二教」者。今明持犯，唯據律藏，文雖浩愽，不出
X39n0714_p0781a04║制聽。特異古師濫通餘行。故須先示二教大綱。
X39n0714_p0781a05║【疏】言「制教」者，禁諸出家，有惡皆斷，名「制止」也。有善斯
X39n0714_p0781a06║習，名「制作」也。若斯以明，是大略也。若違此二，雙結兩
X39n0714_p0781a07║罪。並由制成，故號「制教」。
X39n0714_p0781a08║制教中。初示二持。未陳別相，退舉總意，故云「大略」。
X39n0714_p0781a09║「若」下，明兩犯。制止反作，制作反止，皆名違教，一一
X39n0714_p0781a10║結罪。
X39n0714_p0781a11║【疏】言「聽教」者，作與不作，一切無罪。
X39n0714_p0781a12║聽教中。如造房、畜長，必不俯從，乃成上行。依開而
X39n0714_p0781a13║作，自攝下根。今望「作」、「不作」邊，故言「無罪」。然至作時，
X39n0714_p0781a14║還須依教，房舍尺量，長衣日限，違則有罪。
X39n0714_p0781a15║【疏】故《地持》云：「有罪，行者制；無罪，行者聽。」文成證也。
X39n0714_p0781a16║引證中。「行」字平呼，謂造作也。
X39n0714_p0781a17║【疏】所以須二者。唯制不開，中下絕分，進道無由。唯開
X39n0714_p0781a18║不制，則令上行慢求，息於自勵。故立此二，攝機斯盡。
X39n0714_p0781a19║出意中。初句總徵。「唯」下，別釋。初明須聽。「唯開」下，次
X39n0714_p0781a20║明須制。上行忻制，乃能勇進，唯開退屈，故云「慢求」。
X39n0714_p0781a21║「故」下，通結。立斯二教，攝彼三根，故云「斯盡」。然上根
X39n0714_p0781a22║稟制，未必從聽。中下二根，制聽齊奉。上來諸文，且
X39n0714_p0781a23║陳兩教大體，未顯持犯體狀。有人即以二教為體。
X39n0714_p0781a24║又復有立萬境為體。並由錯認前文，致斯妄立。委
X39n0714_p0781b01║如《事鈔》所破。
X39n0714_p0781b02║【疏】如昔解云：「二教攝法，各有分齊。止持作犯，唯對二
X39n0714_p0781b03║教事相以明；作持止犯，通對二教法、事以辨。所以前
X39n0714_p0781b04║段不通法者，法唯進修方知，事但離過自攝，故所以
X39n0714_p0781b05║異。」
X39n0714_p0781b06║正明體中，初科，昔解。「止持作犯」，局事無法，與今少
X39n0714_p0781b07║異。餘則大同。「所以」下，自釋不通之意。以律制法，正
X39n0714_p0781b08║在進修；止持離過，非進修故。又事通善惡，故該二
X39n0714_p0781b09║持；法唯是善，故唯局作。
X39n0714_p0781b10║【疏】問：「如上立義，止持唯事，不通法者，如五邪、七非，並
X39n0714_p0781b11║非正法，若作有違，義須止約。此法與事殺、盜不殊，有
X39n0714_p0781b12║何等故不在止攝？如昔解止，但對事明，於義有乖。今
X39n0714_p0781b13║不同彼。無論事、法，聖制止作，則通持犯。下以位分，體
X39n0714_p0781b14║狀無別。」
X39n0714_p0781b15║今義中。初牒彼解；「如五」下，舉法比難；「如昔」下，斥非
X39n0714_p0781b16║立義。此謂事法既有止作，則通四行。「下以位分」者，
X39n0714_p0781b17║即後四門並舉事法，對可學、不可學以明體狀。方
X39n0714_p0781b18║顯止門與作齊等，故云「無別」。則異古師單複偏對
X39n0714_p0781b19║也。
X39n0714_p0781b20║【疏】前就止持制教門中，有二種位。
X39n0714_p0781b21║止持。制門中。云「二種」者，即下制止制作，或是可不
X39n0714_p0781b22║可學。問：「今論所持體狀，何者是耶？」答：「如後所明善
X39n0714_p0781b23║惡事法，即其體也。」問：「何不直明事法，而先出二教
X39n0714_p0781b24║者？」答：「此有二意：一、為簡化教，不使相濫故；二、由此
X39n0714_p0781c01║二教各攝事法，體狀各異，持犯不亂故。前標云『攝
X39n0714_p0781c02║法分齊』，意可見也。」問：「所以事法復論止作者？」答：「由
X39n0714_p0781c03║善惡不同，四行所攝，體相別故。」問：「何故須分可不
X39n0714_p0781c04║可學？」答：「若在二教，一切心境，皆名可學。由心迷悟，
X39n0714_p0781c05║犯不犯別，所以分之。」問：「舊記何以立二教為體？」答：
X39n0714_p0781c06║「彼將前文，即為出體。正明體處，謂論四行。所以攻
X39n0714_p0781c07║異，浪爭不息。」問：「立境為體，復有何過？」答：「境是戒緣，
X39n0714_p0781c08║體無持犯。壇場受戒，豈唯受境？隨中持戒，豈但持
X39n0714_p0781c09║境？應知於本受體，有護有毀，遂與教相，有順有違，
X39n0714_p0781c10║故有持犯耳。」問：「如《母論》云『犯必託境』，又《事鈔》云『森
X39n0714_p0781c11║然萬境，何事非持』，今不取境，則違彼文。」答：「但由持
X39n0714_p0781c12║犯，必對境緣。如犯淫戒，須託三境。如持殺戒，亦對
X39n0714_p0781c13║三趣。至論持犯，自指淫殺。《論》云『託境』，豈不思之？又
X39n0714_p0781c14║境是局狹，收緣不盡。如諸戒列緣，境唯一種；若言
X39n0714_p0781c15║淫事，一切皆收。又復於一男境，自發五十六戒。若
X39n0714_p0781c16║但言『境』，境即通漫；今言『事』者，即指別戒。」大抵諸家
X39n0714_p0781c17║所立，與今現文，略無關涉，不足為破。但恐新學致
X39n0714_p0781c18║疑，故此略辨，委如《事鈔》。
X39n0714_p0782a01║【疏】一者，可學事制止。何者是邪？如婬通三境，盜分四
X39n0714_p0782a02║主，既是惡事，不可妄行，故須止也。
X39n0714_p0782a03║可學事中。「三境」者，人、非人、畜。非人攝四，天、修、鬼、獄。
X39n0714_p0782a04║故知此三，總收六趣。三皆犯重，故云「通」也。言「四主」
X39n0714_p0782a05║者，三趣之外，加三寶境。四犯各別，故云「分」也。
X39n0714_p0782a06║【疏】二者，可學法制止。如五邪、七非，體乖聖教，明了其
X39n0714_p0782a07║相，必不得行，故同止也。
X39n0714_p0782a08║法中。「五邪」，即調達五法：一、乞食；二、糞衣；三、露坐；四、
X39n0714_p0782a09║不食酥鹽；五、不食魚肉。五皆盡形，一制無開，故名
X39n0714_p0782a10║「邪」也。「七非」者，謂所作羯磨違律制也：一、非法非毗
X39n0714_p0782a11║尼；二、非法別眾；三、非法和合；四、如法別眾；五、法相
X39n0714_p0782a12║似別眾；六、法相似和合；七、呵不止。廣如《業疏》。此二
X39n0714_p0782a13║惡法，不殊淫盜，故云「同止」。
X39n0714_p0782a14║【疏】言不可學事者，由心迷倒，隨境不了，於殺盜境，疑
X39n0714_p0782a15║慮不分，望非犯位，故是「止持」。而心不了，是「不可學」。
X39n0714_p0782a16║不可學中。約迷忘者，謂臨事造境忽起之迷，非可
X39n0714_p0782a17║預學令知，故言「不可」（舊謂「心迷，學不得」者，非也）。
X39n0714_p0782a18║【疏】二者，不可學法。如四依、五邪，七非、三法，是非相濫，
X39n0714_p0782a19║忘思不了，雖未依行，故名「止持」。非學所知，名「不可學」。
X39n0714_p0782a20║法中。云「四依」者，以調達倚傍四依，而立五法，邪正
X39n0714_p0782a21║相濫，容有迷昧。「三法」者，即單白、白二、白四，或可心
X39n0714_p0782a22║念、對首、眾法。
X39n0714_p0782a23║【疏】問：「如此生迷，與愚教者，復有何異？」答：「愚教之徒，生
X39n0714_p0782a24║來不學，故隨所壞，並結無知。今此不爾，素並明練，忽
X39n0714_p0782b01║然迷忘，非學所知，故於教相，無罪可結。」
X39n0714_p0782b02║問答分示愚迷兩相，在文可解。
X39n0714_p0782b03║【疏】二、就止持，對制門可學事中，制必作者，如衣鉢體
X39n0714_p0782b04║量也。言「可學法」者，制必須作，如三羯磨等。
X39n0714_p0782b05║制作門中。今明止持，不宜論作。為欲顯示雙持犯
X39n0714_p0782b06║義，如後問答。「衣」以布絹為體，長五廣三等為量；「鉢」
X39n0714_p0782b07║以泥鐵為體，三斗斗半為量。「三羯磨」中，說、恣二法，
X39n0714_p0782b08║必須常行，餘對別緣，有必依作。
X39n0714_p0782b09║【疏】問：「此止持中，但得守戒而已。若有作者，便同作持。
X39n0714_p0782b10║今明作者，豈非合亂？」答：「今言制作，即成止持。若不依
X39n0714_p0782b11║行，則是作犯；今順教作，便成止持。如三衣一鉢，法須
X39n0714_p0782b12║具有，故制畜之，豈非作也？望無犯故，名為止持；依教
X39n0714_p0782b13║奉行，又是作持。」
X39n0714_p0782b14║初問答意。以佛制作，不作有罪。望不犯制，即成今
X39n0714_p0782b15║止；若望依作，歸後作持。方顯止持離過，作持進修，
X39n0714_p0782b16║於一事法，兼具二持。今取離過，收歸止中，則非亂
X39n0714_p0782b17║矣。
X39n0714_p0782b18║【疏】問：「與後作持，復何別邪？」答：「義同意別。具二持犯，其
X39n0714_p0782b19║致在茲。」
X39n0714_p0782b20║問後答中。「義同」者，無別事故。「意別」者，止中說作，但
X39n0714_p0782b21║取無犯，還成於止；後作持門，正約造作。「具二」下，發
X39n0714_p0782b22║起後文。
X39n0714_p0782b23║【疏】因此便明「雙持」、「隻犯」義，略分二意。初約心用，後約
X39n0714_p0782b24║教行。
X39n0714_p0782c01║次雙持犯，標中。語略，合云「雙持雙犯」、「單持隻犯」。
X39n0714_p0782c02║【疏】若據心用，以明持犯，一切諸戒，並二持犯。何者是
X39n0714_p0782c03║邪？且如婬戒，順教禁防，即止持義；觀厭現前，無思染
X39n0714_p0782c04║穢，縱有境逼，三時不樂，名為作持。違作止犯，違止作
X39n0714_p0782c05║犯。
X39n0714_p0782c06║心用中。通「諸戒」者，凡持一戒，必起護心，望離惡邊，
X39n0714_p0782c07║即成止持；望起護邊，復是作持。兩犯亦爾，違教作
X39n0714_p0782c08║惡，必無對治。文約淫戒，示相可解。此謂二持兩犯，
X39n0714_p0782c09║各自相通。非謂持中有犯，以善惡行別，違順心乖
X39n0714_p0782c10║故也。
X39n0714_p0782c11║【疏】若據教行，必託境生，依教奉行，作而無犯。何者是
X39n0714_p0782c12║邪？且如三衣，教遣備具，不敢違侮，名為「止持」；如教䇿
X39n0714_p0782c13║修，順行不犯，名為「作持」。違此二持，便成兩犯。可同殺、
X39n0714_p0782c14║盜，有教開作，名作持邪？
X39n0714_p0782c15║次教行者。此門須約有教令行，方具二持。如僧殘
X39n0714_p0782c16║二戒（二房有處分故），「三十」中九戒（「長衣」、「月望」、「長鉢」、「長藥」、「急施」，此五佛令淨施故。二
X39n0714_p0782c17║離、「減六年」，此三有羯磨開。「畜寶」說付俗人），「九十」中十二戒（「說麤罪」、「輙教尼」，有羯磨開。
X39n0714_p0782c18║「背請」、「別眾」，切德衣開。「食前後」，并「非時入聚」，有囑法。「足食」、「勸足」，餘食法開。「殘宿」、「不受」、「七日」、「盡形」，開口法故。「淨
X39n0714_p0783a01║施」問主，僧事「與欲」），提舍二戒（「尼指授」，教令呵止。「蘭若受食」，令語使知），眾學中
X39n0714_p0783a02║一戒（「杖囊」，有法開）。此約《戒本》具雙持者，餘皆單持。是則
X39n0714_p0783a03║一切作持，其必兼止；若但止持，未必有作。自餘羯
X39n0714_p0783a04║磨衣鉢等事，則見廣律。文舉「三衣」，其相甚顯。「侮」，音
X39n0714_p0783a05║武，慢也。「可同」下，對單持辨異。以殺盜等無教開作，
X39n0714_p0783a06║則無雙義。
X39n0714_p0783a07║【疏】問：「依教造境名作持者，如婬怨逼，禁心境合，豈非
X39n0714_p0783a08║順教，應具二持？」答：「此以難緣，禁心名止，非謂恒爾。若
X39n0714_p0783a09║無怨逼，對境有犯，況復合邪？」若作此釋，莫問事法，無
X39n0714_p0783a10║聖教聽，並是單持。廣更如後。
X39n0714_p0783a11║引難中。初篇四戒，淫開怨逼，《律》令作蛇口、火中等
X39n0714_p0783a12║想，教既開作，合成雙持。答中，怨逼作想，豈與三衣
X39n0714_p0783a13║等作同耶？「若作」下，總判。「廣」下，指後諸篇。
X39n0714_p0783a14║【疏】二、明止持對聽門中事法者，亦有可學及不可學。
X39n0714_p0783a15║【疏】言「可學事法」者，謂房舍尺量、長衣廣狹、指授白二、
X39n0714_p0783a16║加說淨法是也。於此事法，亦聽作聽止。必有房財，理
X39n0714_p0783a17║須加法，故「聽作」也。若有妨難犯過衣財，不合加法，故
X39n0714_p0783a18║「聽止」也。
X39n0714_p0783a19║聽門，釋可學中。初標示。「謂」下，出體。「於」下，明止作。聽
X39n0714_p0783a20║中有違，還復令制，故得有止。
X39n0714_p0783a21║【疏】言「不可學事法」者，謂房財大小，迷忘互生，作法是
X39n0714_p0783a22║非，昏昧雜起。望不違教，名為「止持」。迷非可學，故不制
X39n0714_p0783a23║犯。
X39n0714_p0783a24║【疏】次對作持。亦就制聽，以明持相。
X39n0714_p0783b01║次、作持中。標云「亦」者，亦前止持故。
X39n0714_p0783b02║【疏】先將作持，對制教中，明制作者，位通事法。
X39n0714_p0783b03║釋中，依古者。昔謂作持無不可學。今且一向依彼
X39n0714_p0783b04║出體。下文難破，方顯今疏還通二位。
X39n0714_p0783b05║【疏】言「可學」者，並制修學。「事」謂衣鉢行護也，「法」謂一切
X39n0714_p0783b06║教行也。竝託事法，進用修成，而無違犯，名為「作持」。不
X39n0714_p0783b07║敢違越，又是「止持」。
X39n0714_p0783b08║制門，通示中。初句牒示，次句明行相。對簡止持，是
X39n0714_p0783b09║離過故。「事」下，出所持體。「並」下，顯示雙持。
X39n0714_p0783b10║【疏】問：「此止持與前制門中止持，復有何異？」答：「前對惡
X39n0714_p0783b11║法無由可作，名為止持；此就善法必不違越，名為止
X39n0714_p0783b12║持。各有意致，可通解不？」
X39n0714_p0783b13║問答，為簡兩門止別。「若爾，前制作中止，與今何異？」
X39n0714_p0783b14║答：「與彼同也。今所簡者，指制止中止耳。」「若爾，今此
X39n0714_p0783b15║明止，為屬於何？」答：「還屬前門。」由此而知止分二種：
X39n0714_p0783b16║一、斷惡門止，正攝止持；二、修善門止，旁收作持。作
X39n0714_p0783b17║唯有一，但局修門。又復止惡局前，作善定後。作中
X39n0714_p0783b18║之止，則通兩門。在止則離過不殊，在作則同由善
X39n0714_p0783b19║事。約此以分，止作無濫。
X39n0714_p0783b20║【疏】就聽門中，亦對法事。「事」謂長財房舍，「法」謂處分說
X39n0714_p0783b21║淨。亦有聽作聽止，如前所言。
X39n0714_p0783b22║次、聽門止作。「還指止持，事法無別，何以分之？」答：「聽
X39n0714_p0783b23║門事法，二俱是善，本屬作門。但兼『止』義，故在前出。
X39n0714_p0783b24║但前取聽止，此明聽作，故不同也。」「若爾，所以前後
X39n0714_p0783c01║俱明止作者？」答：「為顯雙持義故。及論止作，各攝所
X39n0714_p0783c02║歸，不可混也。」
X39n0714_p0783c03║【疏】如昔解云「作持門中事法，唯可學，無不可學」者，非
X39n0714_p0783c04║此所明。「以非進修，聖不制學。不同止持通不可學，以
X39n0714_p0783c05║唯離過，故得明也。」
X39n0714_p0783c06║今破中，古解為二。初直判不通。「以」下，對止顯意。彼
X39n0714_p0783c07║謂「學」必造修，如四重等，非可為之，故有「不可學」。
X39n0714_p0783c08║【疏】今解不然：「不可學迷，非學能了。乃至四果，猶有事
X39n0714_p0783c09║迷，何況下凡，而能通辨？故於事法，無問止作，皆有迷
X39n0714_p0783c10║忘，而非罪攝。何以明之？如《律》長財開忘不染，房舍指
X39n0714_p0783c11║授，亦開想疑。既不結正，明知不犯。」
X39n0714_p0783c12║今解中，初文。古師約事，所以不通，今立心迷，則該
X39n0714_p0783c13║四行。「四果事迷」者，見思已破，理解雖窮，於事未達，
X39n0714_p0783c14║故有忘認瓶、衣之類。「故」下，決通諸門。「何」下，引文以
X39n0714_p0783c15║證。二戒想疑，文見《戒本》。
X39n0714_p0783c16║【疏】問：「若不結犯，何以《律》文結偷蘭邪？」答：「忘非偷蘭，此
X39n0714_p0783c17║結想、疑方便耳。前心欲作過量不處分房，後心轉想，
X39n0714_p0783c18║謂是應量處分之房。想差前因，不至後果，故結偷蘭。
X39n0714_p0784a01║可不解也？」
X39n0714_p0784a02║釋疑中。此引房戒境想為難。彼結蘭罪，今云「無犯」，
X39n0714_p0784a03║則相違故。答約方便，文義易知。
X39n0714_p0784a04║【疏】若依此明，與昔持犯，通塞全異。諸有讀者，任情兩
X39n0714_p0784a05║取。
X39n0714_p0784a06║顯異中。「通塞」者，彼不可學，俱局止持，今通四行。「諸」
X39n0714_p0784a07║下，勸令從長。非謂存古而言「任情」。欲明今古兩解，
X39n0714_p0784a08║是非已彰，特以此語，激勵後學。下明兩犯對翻二
X39n0714_p0784a09║持者。但望心違，無別體狀。是故一一皆指事法，即
X39n0714_p0784a10║其體矣。然止犯中，明云「所對」，世人不知事法是體，
X39n0714_p0784a11║讀至此文，如何消解？教旨極詳，但未思審。或復情
X39n0714_p0784a12║執，何足為論。
X39n0714_p0784a13║【疏】三、明作犯。其狀如何？此犯所立，翻對「止持」。但不依
X39n0714_p0784a14║戒行，事法有違，皆名「作犯」。
X39n0714_p0784a15║【疏】第四、止犯。以對「作持」。所對事法，怠而不修，皆名「止
X39n0714_p0784a16║犯」。
X39n0714_p0784a17║【疏】此二犯中，亦有可學及不可學，類止持中。彼此交
X39n0714_p0784a18║映，則衢術歷然。為繁紙墨，故不疏出。
X39n0714_p0784a19║雙結中。由不別陳，故須略點。制聽止作，可不可學，
X39n0714_p0784a20║一同二持，但「犯」為別。
X39n0714_p0784a21║【疏】三、明持犯成就處所。心、行、對業，三門分別。
X39n0714_p0784a22║三、成就門，標中。前雖明體，未識四行成在何時。故
X39n0714_p0784a23║以三門辨明分齊。初、約三心，二、就行心，三、兼身口。
X39n0714_p0784a24║【疏】前將止持對心以明。若無染汙，以明止持，行前三
X39n0714_p0784b01║心，得有持義。謂識、想、受，此之三心，非業非記，流入行
X39n0714_p0784b02║心，方成別業，故分四陰，以為二分。豈非本有戒體，外
X39n0714_p0784b03║無染汙，光潔純淨，名之為「持」。三心非記，受體是記，故
X39n0714_p0784b04║得「持」也。
X39n0714_p0784b05║初科。上句標舉。「若」下，正釋為三。初通示。據此非持，
X39n0714_p0784b06║取本受體，說名為持，故云「有義」。古人目為「端拱止
X39n0714_p0784b07║持」，以非造作，任運成故。「謂」下，別簡四心，分二所以。
X39n0714_p0784b08║統論四行，止持有二，餘之三種，並局行心故也。「豈」
X39n0714_p0784b09║下，結顯。「三心」下，釋疑。問：「三心何分？」答：「了別所緣境
X39n0714_p0784b10║名『識』（即通指六識），取所領之相名『想』（謂取所領六塵之相，則為六想），領
X39n0714_p0784b11║納所緣名『受』（謂六觸因緣生六受，一一各有苦、樂、不苦不樂，三受之異，皆從違、順、非違
X39n0714_p0784b12║非順而生）。造作之心，能趣於果，名為『行』（謂六受之後，各起善、不善、不動
X39n0714_p0784b13║業等，亦名六思，思即是業）。若大乘經，則受、想、行、識，列次不同（由受
X39n0714_p0784b14║生想，從想起行，由行成識）。今依小論，則識、想、受、行，以取最初一
X39n0714_p0784b15║念了別之心名『識』，次起想像名『想』，復次領納名『受』，
X39n0714_p0784b16║後起業思造作名『行』。」問：「破毀之人，有此持否？」答：「據
X39n0714_p0784b17║《篇聚》中，犯一重戒，餘戒常淨儼然。是則持毀皆有
X39n0714_p0784b18║持義。今文且從持說，故云『無染』耳。」
X39n0714_p0784b19║【疏】二、就治行明止持者，必入行心，方得成就。前之三
X39n0714_p0784b20║心，不名為持。善性便有，惡無記無。如欲離過，作意遮
X39n0714_p0784b21║約，或對境防，或起心護，豈彼無記而得成持？若據作
X39n0714_p0784b22║持，例同後止。既就境論，三心非分。
X39n0714_p0784b23║次科，二持中。初明止持。以非思慮，不成事業，故云
X39n0714_p0784b24║「必入」等。「前」下，揀三心。「善」下，揀二性。「如」下，舉事顯相。
X39n0714_p0784c01║「若」下，二、明作持。「同後止」者，簡前三心止故。
X39n0714_p0784c02║【疏】若據二犯，行心成就（前言持者，三善為行；今言犯者，三毒為行），前三亦
X39n0714_p0784c03║無（識想受等，通善惡行）。局不善性，善無記無。
X39n0714_p0784c04║二犯中。亦約四心三性，以定行體。尋文可了。注中，
X39n0714_p0784c05║以行通善惡，故須簡異。
X39n0714_p0784c06║【疏】若事前後，心則異生。別持別犯，則可知矣。
X39n0714_p0784c07║前後心者。即《鈔》中「自作教人」、「自業相成」二種義門。
X39n0714_p0784c08║廣文如彼，今略舉之。如前遣人漉水，即止持；令人
X39n0714_p0784c09║送欲，即作持；教他殺生，即作犯；令他造房，不乞處
X39n0714_p0784c10║分，是止犯。後修止持，彼四同辨。乃至前作四事，後
X39n0714_p0784c11║作止犯，例上可知。雖心境不同，善惡閒雜，不妨前
X39n0714_p0784c12║後行業自異，故云「別持犯」也。「自業相成」，亦類同上
X39n0714_p0784c13║說，但望自作為異。
X39n0714_p0784c14║【疏】三、就業明持犯相者。
X39n0714_p0784c15║【疏】言身口者。離殺等過，名「身止持」；受食食等，名「身作
X39n0714_p0784c16║持」。離語四過，名「口止持」；知淨語等，名「口作持」。身口二
X39n0714_p0784c17║犯，反上可知。
X39n0714_p0784c18║三中，初科。初句雙標，「離」下列釋。前釋二持。「身」下，明
X39n0714_p0785a01║兩犯。言「反上」者：行殺盜等，名身作犯；不受食食，名
X39n0714_p0785a02║身止犯；造口四過，名口作犯；不作知淨，名口止犯。
X39n0714_p0785a03║【疏】單意業中，不名持犯。故《律》文云「單意者，不名犯」也。
X39n0714_p0785a04║單意者。若至身口，必兼意思，如上二業。未及身口，
X39n0714_p0785a05║麤細心念，通名「單意」。初科，據文立義。然單意語通，
X39n0714_p0785a06║此據瞥爾，制限大乘，故云「非犯」。
X39n0714_p0785a07║【疏】「若爾，何故《律》云『發心作、心念作，皆名犯』者？」
X39n0714_p0785a08║難通中。以二文相違，故須簡辨。問：「發心、心念，為同
X39n0714_p0785a09║為異？」答：「上是方便，期成彼事；下是果頭，如『惡覺』、『默
X39n0714_p0785a10║妄』、『染心看女』等。」
X39n0714_p0785a11║【疏】答：「此謂發心將由身口，雖未動相，即名為犯。」
X39n0714_p0785a12║答中，初釋。通約遠方便論。「將由身口」，故非單意。「未
X39n0714_p0785a13║動身相」，即是發心。
X39n0714_p0785a14║【疏】有人言：「制聲聞戒，於可制者言之。獨頭心念，忽起
X39n0714_p0785a15║緣非，不名為犯。重緣向念，可得思覺，而不制約，故是
X39n0714_p0785a16║犯科。所以文云『心念作』也。」
X39n0714_p0785a17║次釋中。初約大乘，釋前不犯。「獨頭」，即「瞥爾」異名。「重」
X39n0714_p0785a18║下，次據本宗，決後犯文。謂後念還追前事，故云「重
X39n0714_p0785a19║緣」。「向」即前也。問：「意已成犯，何以前約身口明成就
X39n0714_p0785a20║耶？」答：「就意辨成，皆遠方便。心念果罪，少分有之。大
X39n0714_p0785a21║論趣果，須至身口。」
X39n0714_p0785a22║【疏】任情兩取。後為正義。
X39n0714_p0785a23║結中。上句是縱，下句是奪。問：「世云『小乘不制意地』，
X39n0714_p0785a24║今那制耶？」答：「此由不辨假實兩宗制限深淺故也。
X39n0714_p0785b01║小乘實宗，定不制意，動色成犯。假宗制意，但約重
X39n0714_p0785b02║緣，簡非瞥爾。是則三宗歷然，大小無濫。學者至此，
X39n0714_p0785b03║宜須精究。」
X39n0714_p0785b04║【疏】上明成就竟。餘有通塞諸門，增微雜相。量時須者，
X39n0714_p0785b05║可尋《事鈔》中卷《持犯》。兩以相成，故斯略也。
X39n0714_p0785b06║指略中。初結前，「餘」下總指。《事鈔》七門：三門同上；第
X39n0714_p0785b07║四「通塞」，自分四位，故云「諸門」（一心門、將心望境門、自作教人門、自業相
X39n0714_p0785b08║成門）；第五「漸頓」，文中不指；第六「優劣」，即是「增微」；七「雜
X39n0714_p0785b09║料簡」，即今「雜相」。「量」下，囑後講習輩也。
X39n0714_p0785b10║【疏】大門第四，位列持犯者。
X39n0714_p0785b11║第四門中。唯明不學無知，止犯罪相，有無輕重。隨
X39n0714_p0785b12║一事法，皆須二九，故云「位列」。
X39n0714_p0785b13║【疏】佛立教相，止為奉行，若但讀誦，非本意也。然受戒
X39n0714_p0785b14║後，勤學教行，於諸事法，明若指掌，忽於境想，迷忘而
X39n0714_p0785b15║造，律制非犯。此不可學迷也。若由來不學，不思過犯，
X39n0714_p0785b16║隨所造作，不問事法，但作有違，皆犯根本。緣而不了，
X39n0714_p0785b17║結無知。若於二持，雖不違負，望非明決，不名為福。若
X39n0714_p0785b18║緣不解，但是無知。是以佛言「隨作犯根本，更增無知
X39n0714_p0785b19║罪」。
X39n0714_p0785b20║敘結分三。初明立教之旨，「然」下敘結之所以。初明
X39n0714_p0785b21║學人開迷。文中明學，須具二義。言「學教」者，謂精窮
X39n0714_p0785b22║三藏。「學行」者，謂專修對治。若此為學，方開迷忘，自
X39n0714_p0785b23║餘泛爾，皆不學收。舉世相傳，纔過學肆，便稱「學人」，
X39n0714_p0785b24║自謂無罪。觀其所業，曾未勤勞；求其所行，略無奉
X39n0714_p0785c01║慎。豈能全免不學無知！請詳此文，足為龜鏡。「律制」
X39n0714_p0785c02║者，即諸戒後境想中開。「若由」下，次明不學須結。又
X39n0714_p0785c03║三，先明迷犯。「若」下，次明昧持。故知不學，由不曉教，
X39n0714_p0785c04║持亦成犯。「是」下，引證。即「不攝耳聽戒」文。
X39n0714_p0785c05║【疏】今略標舉，須配位法。此立兩箇九句，交絡有無，為
X39n0714_p0785c06║持犯方軌。
X39n0714_p0785c07║總標中。初句指前，「須」下生後。言「交絡」者，即於事犯，
X39n0714_p0785c08║各有識、疑、不識三心，互織作句，如圖所顯。言「方軌」
X39n0714_p0785c09║者，若解二九，隨一事法，無不該通，故《事鈔》云「類通
X39n0714_p0785c10║法界」是也。
X39n0714_p0785c11║【疏】先就止持，明罪有無輕重分齊。於可學事法，作九
X39n0714_p0785c12║句，分三品。
X39n0714_p0785c13║止持，可學，標中。「有無」等者，「有」即疑及不識，「無」即是
X39n0714_p0785c14║識，「輕」謂不學及疑，「重」即不識。立句之意，如作犯門，
X39n0714_p0785c15║具明所以。
X39n0714_p0785c16║【疏】上品一句，識事識犯。「事」謂殺、盜、三衣一鉢，「犯」謂夷、
X39n0714_p0785c17║蘭、提、吉。若能於此事法明了，無疑奉行，可謂上品持
X39n0714_p0785c18║律之士。
X39n0714_p0786a01║上品。事中，「殺」、「盜」制止事，「衣」、「鉢」制作事。犯中，夷、蘭對
X39n0714_p0786a02║殺盜，提罪對衣鉢，吉羅通上止作二事。今略示圖
X39n0714_p0786a03║相，則依文易解。
X39n0714_p0786a04║
X39n0714_p0786a05║【圖】
X39n0714_p0786a06║
X39n0714_p0786a07║
X39n0714_p0786a08║【疏】中下二品，各分四句。初、識事疑犯；二、識事不識犯；
X39n0714_p0786a09║三、識犯疑事；四、識犯不識事。下品四句：初、疑事疑犯；
X39n0714_p0786a10║二、疑事不識犯；三、不識事疑犯；四、事犯俱不識。
X39n0714_p0786a11║【疏】言「不識」者，犯謂不犯，迷輕謂重。「疑」中亦爾，疑有疑
X39n0714_p0786a12║無，疑輕疑重。
X39n0714_p0786a13║【疏】上品一句，事犯俱識，不可以結不學無知。
X39n0714_p0786a14║顯數中，上品。可解。
X39n0714_p0786a15║【疏】中品事犯，句雖兼識，然於罪事，生疑不識。隨有迷
X39n0714_p0786a16║處，皆結兩罪：一是不學，二是無知。四句單雙，罪則有
X39n0714_p0786a17║八。猶自名為「中品持律」，以句帶識，非是全迷。
X39n0714_p0786a18║中品，前示罪數。「單雙」者，下半事犯是單，皆有二罪
X39n0714_p0786a19║名雙。「猶」下，結品。
X39n0714_p0786a20║【疏】下品四句，罪事俱迷，隨句有四，則十六罪。此則名
X39n0714_p0786a21║為「下品持律」。然於末句最第九也：由涉疑故，是解家
X39n0714_p0786a22║津；不識罪事，非智之甚，可不然也？
X39n0714_p0786a23║下品中。初示罪相，「然」下，別示第九。初指句，「由」下，對
X39n0714_p0786a24║簡前三句，「不」下，正顯後句（「津」，合作「律」，又復寫倒。「甚」，合作「堪」）。
X39n0714_p0786b01║【疏】此中計罪有二十四：六波逸提，十八吉羅。無知故
X39n0714_p0786b02║重，則不識是也。有疑不學，但是輕收。
X39n0714_p0786b03║總合中。初合數；「無」下，示罪體。無知通輕重，不學一
X39n0714_p0786b04║向輕。
X39n0714_p0786b05║【疏】問：「既名愚教，即是犯位，有何等義，名為止持？」答：「不
X39n0714_p0786b06║犯根本，故名止持。事犯有迷，自是愚教，止犯所攝。舉
X39n0714_p0786b07║宗判義，持犯何乖？」
X39n0714_p0786b08║門答中。根本名持，正在今位；枝條是犯，自攝後科。
X39n0714_p0786b09║故云「舉宗」等也。
X39n0714_p0786b10║【疏】次對不可學事法，以明止持。各分三品。
X39n0714_p0786b11║【疏】初三句中：一、識事識犯，二、識事疑犯，三、識事不識
X39n0714_p0786b12║犯。
X39n0714_p0786b13║【疏】中品三句：一、疑事識犯，二、疑事疑犯，三、疑事不識
X39n0714_p0786b14║犯。
X39n0714_p0786b15║【疏】下品三句：一、不識事識犯，二、不識事疑犯，三、不識
X39n0714_p0786b16║事不識犯。
X39n0714_p0786b17║次不可學，列示中。即前九句，欲使結罪有無易見，
X39n0714_p0786b18║故三三品列。
X39n0714_p0786b19║【圖】
X39n0714_p0786b20║
X39n0714_p0786b21║
X39n0714_p0786b22║【疏】此三三句，各下二句，於犯帶迷，有疑不識，各有不
X39n0714_p0786b23║學、無知二罪，合十二也。亦望不犯根本，名為止持。
X39n0714_p0786b24║合數中。初正合。此三三句，並第一句，於犯俱識故，
X39n0714_p0786c01║唯下二句有罪耳。「亦」下，結宗。
X39n0714_p0786c02║【疏】但事是可學，想疑忽生，緣而不了，聖不制罪。罪是
X39n0714_p0786c03║可學，若有迷者，皆結其罪。
X39n0714_p0786c04║顯意中。所以唯事開忘者，事是臨境造修，有迷可
X39n0714_p0786c05║恕；犯是教相，縱令先學後忘，還成懈惰，故不開也。
X39n0714_p0786c06║【疏】問：「於事有迷，故開不結。必於犯法亦有迷忘，如上
X39n0714_p0786c07║引律過量不處分，想、疑皆開，何為於此而結不學無
X39n0714_p0786c08║知？」答：「計理成例，是所不惑。可如作持對法中說。此中
X39n0714_p0786c09║交絡，事法互有不學無知，故生此位。」
X39n0714_p0786c10║問答中。初難意者。以古師作持中，無不可學，故躡
X39n0714_p0786c11║事為難，意使例同。所以答中，但指如後，至作持門，
X39n0714_p0786c12║還指同前。謂事既開迷，犯何結罪？「犯」既是法而不
X39n0714_p0786c13║開者，則作持迷法亦應不開。答中，初承前難意。若
X39n0714_p0786c14║迷法者，宜同事開，故云「成例」。「可如」下，指後作持不
X39n0714_p0786c15║可學九句。「此」下，顯今止持，就事立句，但可例同，未
X39n0714_p0786c16║該後法。問：「此止持門不明法位者？」答：「影略互彰。止
X39n0714_p0786c17║持就事，作持從法。至於四行，各具事法。故知止持
X39n0714_p0786c18║一門，惡事惡法，各有可學及不可學，合四九句。餘
X39n0714_p0787a01║三同此，總有十六九句。不學止犯，立一八句。此約
X39n0714_p0787a02║四行，通數如上。若就別論，一一事法，皆通二九。是
X39n0714_p0787a03║以《鈔》云『類通法界』，義在於此。」
X39n0714_p0787a04║【疏】問：「如殺盜等，論罪有無，人非人想，主無主想，有何
X39n0714_p0787a05║義故律判不定？」答：「大有意也。或緣罪境，人非人想故，
X39n0714_p0787a06║但結心罪。或緣非罪境，有主無想故。然彼迷心，並不
X39n0714_p0787a07║結犯，皆約前心方便為言。」
X39n0714_p0787a08║第二難中。上云迷事聖不制犯，而律境想，結不結
X39n0714_p0787a09║異，故引為問。答文，初句歎教通答。「或」下，別示有無。
X39n0714_p0787a10║「然」下，結成開意。謂正迷時並無犯故，還歸事開。
X39n0714_p0787a11║【疏】二、明作犯。可學事法，如初九句；不可學者，如後九
X39n0714_p0787a12║句。結罪多少、輕重皆同，但犯根本以為別耳。
X39n0714_p0787a13║作犯中，初科。可學則有九根本罪。不可學中，三識
X39n0714_p0787a14║並至根本。三疑半涉本境，無不有罪，但重輕為別，
X39n0714_p0787a15║如殺盜等，可以思之。三不識句，除「淫」、「酒」犯根本，餘
X39n0714_p0787a16║戒轉想並有方便，本迷一切無犯。
X39n0714_p0787a17║【疏】就此根本不識事中。始終無心，如悞殺人等，不結
X39n0714_p0787a18║其罪。前則有心，中後無心，但轉想疑，除婬、酒戒，餘結
X39n0714_p0787a19║方便。若不差者，還結根本。若心了境，不造前事，則無
X39n0714_p0787a20║罪也。
X39n0714_p0787a21║料簡中，初科為二。初標品位。三識三疑，俱有罪故，
X39n0714_p0787a22║不須辨之。唯三不識，有無不定，故此委示。「始」下，正
X39n0714_p0787a23║簡有四。初明本迷。「前」下，明轉想。「除淫、酒」者，該上本
X39n0714_p0787a24║迷（準下酒開方便）。「若不」下，於不可學，轉為可學。「若心」下，如
X39n0714_p0787b01║善心息也。
X39n0714_p0787b02║【疏】問：「有何等義，分二九句？」答：「欲使持犯相易也。」
X39n0714_p0787b03║次科，問答。云「相易」者，謂階品差降，則結罪有無多
X39n0714_p0787b04║少可見，如次所顯。
X39n0714_p0787b05║【疏】故前九中，上品一句，中下各四者，由緣一事，帶疑
X39n0714_p0787b06║不識，交絡互明，出其犯相。九句就事，皆結究竟。緣而
X39n0714_p0787b07║不了，愚教之罪，自結不學無知也。其愚教罪，亦是究
X39n0714_p0787b08║竟，無果可趣。有識無疑，則非罪攝。
X39n0714_p0787b09║明前九中。初明立句。以識等三心歷於事犯，上下
X39n0714_p0787b10║不定，故云「交絡」。「九句」下，明根本罪。「緣」下，示枝條罪。
X39n0714_p0787b11║古師謂是方便，故特點之。
X39n0714_p0787b12║【疏】論後九句，三品各三。由不識事，境非可學。不妨於
X39n0714_p0787b13║犯，是可學故。致列其相，事總而罪別也。
X39n0714_p0787b14║次明後九，初中。略舉「不識」，必該疑心。是則三識非
X39n0714_p0787b15║不可學，句法相因，故可知矣。此中立句，事但一心，
X39n0714_p0787b16║且如上品上半，皆云「識事」，故云「事總」（中品疑事，下品不識事，皆
X39n0714_p0787b17║然）。下半犯中，識、疑、不識，三心不同，故云「罪別」。
X39n0714_p0787b18║【疏】問：「若據此論，識、疑二事，分句為六，可是犯攝。不識
X39n0714_p0787b19║等三，便是無犯。云何說言『作犯九句』？」答：「若就本迷，實
X39n0714_p0787b20║唯六句。然緣犯法，有疑不識，即是其犯。故說九句。」
X39n0714_p0787b21║次科。上中二品，有罪可知。此下唯明下品三句。初
X39n0714_p0787b22║問中，以作犯門，必須有罪，下三非犯，故設此問。答
X39n0714_p0787b23║中，初縱來問。「然」下，奪歸須立。
X39n0714_p0787b24║【疏】「若爾，緣罪疑等，乃是止犯，何得說為作犯位也？」答：
X39n0714_p0787c01║「從根本邊，說名『作犯』。」
X39n0714_p0787c02║次難中。以止、作犯別，不合同位故。答中，「從根本」者，
X39n0714_p0787c03║三不識句，雖不犯罪，非不造境，故得歸宗。
X39n0714_p0787c04║【疏】「若爾，不識事識犯，全是無罪，止應有八，何得有九？」
X39n0714_p0787c05║答：「如上已明相從句法。」
X39n0714_p0787c06║後難中。以此初句，本枝俱無，義不可立。答「如上」者，
X39n0714_p0787c07║即指初答。
X39n0714_p0787c08║【疏】有人解云：「何須如此？今總為分。若可學事法，生可
X39n0714_p0787c09║學迷。一向九句，莫不犯根本也。若可學事法，生不可
X39n0714_p0787c10║學迷。則有八句，除不識事不識法也。以心迷故，學不
X39n0714_p0787c11║可得。如有主無想，過量不過量，處分不成，羯磨不辨。
X39n0714_p0787c12║若始終迷，除第七句。若轉想迷，還有九句。後心無罪，
X39n0714_p0787c13║結前心因也。」
X39n0714_p0787c14║次總分中。初三句標示。但隨具闕，不必定九，故責
X39n0714_p0787c15║云「何須」等。「若」下，示可學具九。「若可」下，明不可學不
X39n0714_p0787c16║定。又三，初明六句。標簡云「八」者，寫誤，準《鈔》，並作「六」
X39n0714_p0787c17║字。事法二位，皆無下品，故云「除不識」等。「以心」下，釋
X39n0714_p0787c18║除所以。「如」下，引事以顯。上舉盜房，釋開事也，下舉
X39n0714_p0788a01║處分羯磨，釋開法也。次明八句。「除第七」者，即下品
X39n0714_p0788a02║初句。餘二句枝絛帶罪，故得存之。後明九句，可知。
X39n0714_p0788a03║【疏】三、明作持，二九句。對於事法，立句辨相，如上止持
X39n0714_p0788a04║可學法中。此但順教作事而已，不同止持識相守持。
X39n0714_p0788a05║今為略述。
X39n0714_p0788a06║三、作持中，初科為二，初指同。「此」下，簡異。
X39n0714_p0788a07║【疏】上品一句，識法識犯。造房白二，是識法也；不乞犯
X39n0714_p0788a08║殘，是識犯也。
X39n0714_p0788a09║【疏】中品四句：識法疑犯，識法不識犯，疑法識犯，不識
X39n0714_p0788a10║法識犯。
X39n0714_p0788a11║【疏】下品四句：疑法疑犯，疑法不識犯，不識法疑犯，不
X39n0714_p0788a12║識法不識犯。
X39n0714_p0788a13║次科。以法立句，同前圖樣。中品三四二句，與前小
X39n0714_p0788a14║異，合云：識犯疑法，識犯不識法。
X39n0714_p0788a15║【疏】結罪分齊，大分二位。順教作事，不犯根本。愚教不
X39n0714_p0788a16║學，則犯墮吉，如上例顯。
X39n0714_p0788a17║三中，初標分。「順」下，別顯，初明持義。「愚」下，示犯相。還
X39n0714_p0788a18║指止持，故云「如上」。
X39n0714_p0788a19║【疏】就不可學法，亦有九句，如前段後九句三品。法雖
X39n0714_p0788a20║可學，迷倒忽生，佛開不犯。不同昔解。是以《律》中，不處
X39n0714_p0788a21║分想疑，皆非殘故。
X39n0714_p0788a22║不可學中三。初標指；「法」下，立理。「不同」下，斥古。前止
X39n0714_p0788a23║持中問答指後作持者，即此文也。
X39n0714_p0788a24║【疏】四、明止犯，亦二九句。翻對作持，可以自明。
X39n0714_p0788b01║四、止犯中，指句。可知。
X39n0714_p0788b02║【疏】如昔解云：「止犯法中，無不可學。」今言迷倒，隨位皆
X39n0714_p0788b03║有。如不說淨，見罪不露，即是可學；若迷若忘，即不可
X39n0714_p0788b04║學。如是例知，通諸戒相。
X39n0714_p0788b05║引古中。初科為二：初，牒古；二，立今。說淨覆藏，二俱
X39n0714_p0788b06║開忘，故引為據。「如」下，例通一切。文言「諸戒」，舉其大
X39n0714_p0788b07║槩。須論戒下若事若法，皆具二九。「類通法界」，即其
X39n0714_p0788b08║義焉。
X39n0714_p0788b09║【疏】有人解云：「止犯位中，對教不學，則唯八句，除法事
X39n0714_p0788b10║俱識也。對事不學，九句通有。如造房舍衣鉢，雖達相
X39n0714_p0788b11║了知，何妨不乞處分受持加淨，皆獲殘提等罪是也。」
X39n0714_p0788b12║次科。止犯一位，須分三種：一、不學止犯，即不學無
X39n0714_p0788b13║知也；二、事法止犯，即於制聽善事善法，故違不作
X39n0714_p0788b14║也。如文兩別。初止犯中除初句者，二種並識，非無
X39n0714_p0788b15║知故。問：「與下同異？」答：「下有根本，故可存九；此則不
X39n0714_p0788b16║爾，故但有八。」問：「二持門中，亦無根本，何不除去二
X39n0714_p0788b17║識句邪？」答：「彼是持門，無罪可立；此是犯門，無罪何
X39n0714_p0788b18║用。」問：「二犯門中，如何列句？」答：「應翻二持，下品為上；
X39n0714_p0788b19║以犯門解義，罪多為勝。《鈔》意如是。」
X39n0714_p0788b20║
X39n0714_p0788b21║四分律含注戒本疏行宗記一下之二