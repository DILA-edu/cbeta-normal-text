X39n0714_p0876c04║
X39n0714_p0876c05║
X39n0714_p0876c06║四分律含注戒本疏行宗記三上之一
X39n0714_p0876c07║
X39n0714_p0876c08║大宋餘杭沙門　元照　述
X39n0714_p0876c09║【疏】四分律含注戒本疏卷第三（上）（始僧殘第八，終三十末義。）
X39n0714_p0876c10║【疏】終南大一山沙門釋　道宣　撰
X39n0714_p0876c11║【律】八、無根波羅夷謗戒。
X39n0714_p0876c12║【疏】第八，無根重罪謗戒。
X39n0714_p0876c13║第八。「無根」對後戒，「重罪」簡下篇。
X39n0714_p0876c14║【疏】六意開之：一、制意；二、釋名；三、罪多少；四、結分齊；五、
X39n0714_p0876c15║具緣成；六、闕緣義。
X39n0714_p0876c16║【疏】初制意者。夫出家同住，和合為先，互相將護，許無
X39n0714_p0876c17║惱觸。今乃內懷瞋忿，橫搆虗狀，以彼重事，加謗前人。
X39n0714_p0876c18║自壞心行，增長生死，以滅正法。又復塵坌良善，甄在
X39n0714_p0876c19║眾外，惱他一生，廢修正業。欺罔事深，特須聖制。如《多
X39n0714_p0876c20║論》云：「一、為護自行，令法久住故；二、為止毀謗，令梵行
X39n0714_p0876c21║者安樂修道，不妨正業故。」
X39n0714_p0876c22║制意中三。初敘所應為。「許」，猶令也。「今」下，明不應為。
X39n0714_p0876c23║又三，初敘過。「自」下，彰損，有三：初即損自；「以」下，滅法；
X39n0714_p0876c24║「又」下，損他。「甄在眾外」者，以犯四重，即應滅擯故。「欺」
X39n0714_p0877a01║下，三、示立教。「如」下，引證。翻上三損，成三益故。
X39n0714_p0877a02║【疏】次釋名者。內無三實，故曰「無根」，以重加誣，名之為
X39n0714_p0877a03║「謗」。「無根謗」非是戒，乃是戒家所防。「戒」者，能治之行。能
X39n0714_p0877a04║所通舉，故曰也。
X39n0714_p0877a05║釋名中，初牒釋。「三實」，即見、聞、疑。言「以重」者，簡下諸
X39n0714_p0877a06║聚，罪輕降故。「無」下，次總示。言「所防」者，顯是過相。
X39n0714_p0877a07║【疏】三、約罪多少者。
X39n0714_p0877a08║【疏】問：「謗他犯重，實無三根，誑僧見聞，望僧虗解，犯妄
X39n0714_p0877a09║提否？」答：「如《見論》云『無別提罪』，以謗一向假虗成故。」
X39n0714_p0877a10║三、單犯中。問意，以謗本從虗，理須兼妄。答中，《論》明
X39n0714_p0877a11║單犯，無別業故。
X39n0714_p0877a12║【疏】問：「如殺畜生及望主，財命俱損結二罪。亦應望僧
X39n0714_p0877a13║是虗解，何為不結謗妄邪？」答：「不同也。以謗一向假虗
X39n0714_p0877a14║成，無有懷實而行謗。盜有損主及害畜，故結雙單兩
X39n0714_p0877a15║種別。」
X39n0714_p0877a16║轉難中。初難，七言為句。上二句舉類，謂殺他人之
X39n0714_p0877a17║畜，望損主夷，望殺畜提，容兩犯故。下二句並難。答
X39n0714_p0877a18║中，顯別可解。「雙單」即對盜、謗也。
X39n0714_p0877a19║【疏】「若爾，何故《見論》云『為盜殺草但犯吉』，乃至『受寄本
X39n0714_p0877a20║主求，觝言不受亦同吉』？皆是盜戒方便罪，何得相似
X39n0714_p0877a21║無別罪？」答：「所引相成無墮罪，當知由同我前義。」
X39n0714_p0877a22║次難中。初舉二文，彼云：「若草木於寶藏上生，若斫
X39n0714_p0877a23║伐者，得突吉羅。」、「受寄」文如盜戒引。「殺二」即壞生，「觝
X39n0714_p0877a24║言」是妄語，並不犯提，則與上文損主及畜雙結義
X39n0714_p0877b01║乖，故引為難。「皆」下，正難。「相似」，謂與前事同。「無別罪」，
X39n0714_p0877b02║謂無別果罪也。答中，上句領前難詞。「相成」即盜家
X39n0714_p0877b03║方便。下句反成單犯，正符前義。
X39n0714_p0877b04║【疏】今準別論，單雙俱得。元情專謗無妄心，約心唯可
X39n0714_p0877b05║結一罪；若兼誑謗兩種心，僧誑人謗結二罪。如前殺
X39n0714_p0877b06║父兼羅漢，兩舌相對互說相也。
X39n0714_p0877b07║次約義中。初總標。下約兩意，故曰「別論」。「元」下，別示。
X39n0714_p0877b08║約心單複，釋通兩解。以業隨心結，故罪有雙單，善
X39n0714_p0877b09║達持犯，於茲見矣。「如」下，舉例，有二。初舉殺戒，故指
X39n0714_p0877b10║「如前」。謂父成羅漢而行殺者，若但殺父，不知成聖，
X39n0714_p0877b11║止得一逆；若知是聖，則兼二逆。次引兩舌戒，即《多
X39n0714_p0877b12║論》中以口三過互歷為句，故云「相對」。一、是兩舌，非
X39n0714_p0877b13║妄語、惡口；二、是兩舌，非妄語，是惡口；三、是兩舌，是
X39n0714_p0877b14║妄語，非惡口；四、三種俱是。餘二為頭，互歷亦爾。並
X39n0714_p0877b15║由心緣兼獨，故使犯有雙單。證今謗、妄，不可偏判
X39n0714_p0877b16║矣。
X39n0714_p0877b17║【疏】四、得罪分齊者。問：「元謗望僧治，何因言了結？」答：「能
X39n0714_p0877b18║謗意在治，治擯唯僧力。遂瞋暢思決，言了便成犯。」
X39n0714_p0877b19║四、分齊中。以謗本為治，言了未遂故。答中。上二句
X39n0714_p0877b20║明不待治，由出「僧力」，不由我故。下二句顯從言了，
X39n0714_p0877b21║「遂瞋暢思」，顯示業成故。
X39n0714_p0877b22║【疏】犯緣，具八。
X39n0714_p0877b23║【疏】初、是僧尼，簡下三眾，謗惱情微，不廢修行。又所犯
X39n0714_p0877b24║名輕，能謗罪重故也。如「打」、「奪」，上二則重，下三便輕，可
X39n0714_p0877c01║知。
X39n0714_p0877c02║五中。初緣，正明二意。初約惱輕釋，「不廢修行」，即是
X39n0714_p0877c03║「惱微」，由是下位，無大損故。「又」下，次約犯輕釋。以沙
X39n0714_p0877c04║彌犯重，通制吉羅，謗吉犯殘，義非便故。「如」下，舉例。
X39n0714_p0877c05║「打」及「奪衣」，僧尼同制。
X39n0714_p0877c06║【疏】「若爾，不應隨舉僧同結一墮者？」答：「莫非違眾是同，
X39n0714_p0877c07║所以大小齊結。」
X39n0714_p0877c08║次引難中，初難。以「九十」中，隨舉比丘、隨擯沙彌，並
X39n0714_p0877c09║犯墮故。答中，彼望眾法，不對人故。
X39n0714_p0877c10║【疏】「若爾，違眾是一，故犯同墮，僧尼互相隨順，亦齊約
X39n0714_p0877c11║眾，罪分輕重者？」答：「尼隨有教可倚，故夷；僧則反前，故
X39n0714_p0877c12║吉。」
X39n0714_p0877c13║次難中。以尼隨僧犯夷，僧隨尼犯吉，亦同違眾，不
X39n0714_p0877c14║當犯別。答中。「尼倚教」者，以八敬中制恭敬故。僧無
X39n0714_p0877c15║奉下，故云「反前」。
X39n0714_p0877c16║【疏】問：「何故謗同大僧，打同小學者？」答：「打據位卑，謗約
X39n0714_p0877c17║修行。不同餘律，打、謗同罪。」
X39n0714_p0877c18║問打謗中。謗既同僧，打不當異。答中，初以義分，「不」
X39n0714_p0878a01║下，簡部別。
X39n0714_p0878a02║【疏】二、雖是比丘，要須體淨。如戒本中「非波羅夷」。下文
X39n0714_p0878a03║「說實」，則是開位。又如「出聚」、「出房」，淨者犯故。
X39n0714_p0878a04║次依古第二緣，初師中。初立義。「如」下，引證。「下文」即
X39n0714_p0878a05║「不犯」中。戒本簡非，「不犯」開實，驗取境淨，方入正犯。
X39n0714_p0878a06║「又」下，舉例。二戒並見「九十」。準彼，若破戒、見、威儀等，
X39n0714_p0878a07║皆不犯故。
X39n0714_p0878a08║【疏】「若爾，何故《律》云『彼人不清淨，加謗犯殘』者？」答云：「犯
X39n0714_p0878a09║下四篇也。」
X39n0714_p0878a10║釋疑中，初難。引文頗乖上義。答約下篇，釋通不淨。
X39n0714_p0878a11║【疏】「若爾，打犯重墮者？」答：「相惱約位，謗就治罰，故清濁
X39n0714_p0878a12║須別。」
X39n0714_p0878a13║次難。上簡犯重，謗不成殘，打同淨境，故引為並。答
X39n0714_p0878a14║文，可解。
X39n0714_p0878a15║【疏】又解：「謗不淨者，亦成謗。夫論眾法，但取見聞，故違
X39n0714_p0878a16║見淨說言犯罪，自惱惱他，故清濁同罪。「不可如緣。如
X39n0714_p0878a17║初戒緣，可有尼也？戒本言『非』者，據緣起說。亦可就於
X39n0714_p0878a18║謗情，非想淨者，何由加謗故也？下云『說實』，三根想實
X39n0714_p0878a19║也。「故《律》云：『彼人不清淨，不見彼犯，故謗成殘。』如犯重
X39n0714_p0878a20║打提之相。」
X39n0714_p0878a21║次師中。初立理，「但取見聞」者，三根外淨，不論內德。
X39n0714_p0878a22║「不可」下，次釋妨，有二。即破前師所據。初釋戒本文，
X39n0714_p0878a23║以沓婆清淨，故牒入戒本，至論後犯，不必如文。「如
X39n0714_p0878a24║初」等者，舉事以質。誣謗沓婆比丘為緣，本不因尼，
X39n0714_p0878b01║及論後制，則通尼眾。顯知定犯，不必從緣。「亦可就
X39n0714_p0878b02║謗情」者，謂戒本所牒，乃約能謗心，不論所謗境。「下」
X39n0714_p0878b03║下，次釋不犯文。「三根想實」，亦據能謗，則無所妨。「故」
X39n0714_p0878b04║下，引證。「彼不清淨」，明境穢也，正據犯重，豈止餘篇。
X39n0714_p0878b05║「不見彼犯」，謂三根淨也。「如」下，準例。在前理違，故作
X39n0714_p0878b06║強釋，於今義順，故引為據。
X39n0714_p0878b07║【疏】上來解者，相從出之。然下如《律．遮法》中云：「若遮無
X39n0714_p0878b08║根無餘作者，不成遮，治其謗罪。」、「無餘」是重，「作」是曾犯，
X39n0714_p0878b09║何得後言？
X39n0714_p0878b10║今取中，初科。上二句結指。「然」下，引示，則取後解。「如」
X39n0714_p0878b11║字寫多。「遮法」即《遮犍度》。則顯實犯，但使無根，即成
X39n0714_p0878b12║誣謗，故云「何得後言」。
X39n0714_p0878b13║【疏】問：「若使所謗實不淨，能謗謂淨解，向他道不淨，得
X39n0714_p0878b14║犯僧殘者；前境實非人，心中作人想，隨想而行殺，應
X39n0714_p0878b15║得波羅夷。若所殺實非人，我亦所謗實不淨，心中作
X39n0714_p0878b16║淨解，我亦心中作人解。若使淨想說不淨，便得僧殘
X39n0714_p0878b17║罪，亦應人想殺非人，同得波羅夷。若言謗他心是惡，
X39n0714_p0878b18║望心故結罪，殺人心極惡，何為非大重？今反論相者，
X39n0714_p0878b19║實淨想不淨，向他道不淨，此無僧殘罪；實人想非人，
X39n0714_p0878b20║加害亦非重。此既是齊，何故不淨淨想謗，非人人想
X39n0714_p0878b21║殺，結罪有輕重？謗、殺二相，境心俱違，有何義理，因果
X39n0714_p0878b22║不等？」
X39n0714_p0878b23║並難中。即以殺戒境想相並。大分為二，初約境差
X39n0714_p0878b24║順難，又二。初約境實難，展轉二重；「若使」下，次約想
X39n0714_p0878c01║心難，有二重。「今反」下，次約想差反難，又二。初引二
X39n0714_p0878c02║句理齊；「此」下，反難前不齊。
X39n0714_p0878c03║【疏】答：「謗就心虗為義，殺唯心境俱實。」
X39n0714_p0878c04║答中。「謗」約「心虗」，不取前境，「殺」須「俱實」，差則不成。
X39n0714_p0878c05║【疏】二、作大比丘想。三、有瞋心。四、無根。五、乃至對一比
X39n0714_p0878c06║丘前。《僧祇》：「若對所謗者前，語語僧殘。」《善見》：「以瞋故，不
X39n0714_p0878c07║現前重事謗，得提。」六、以重事。七、言了。八、聞知。
X39n0714_p0878c08║後七緣中。復列第「二」者，顯前所立，是今已廢，但使
X39n0714_p0878c09║能謗無根，不問所謗淨穢也。五中，「乃至對一比丘」
X39n0714_p0878c10║者，此顯對說，不必在僧。《僧祗》「對所謗前」復加陵辱，
X39n0714_p0878c11║「語語僧制殘」，之切也。《善見》「不現前」者，或不對所謗，
X39n0714_p0878c12║或不在眾中，私屏泛說，不為僧治，故罪輕降。
X39n0714_p0878c13║【疏】闕緣，可解。
X39n0714_p0878c14║闕緣反具，故云「可解」。
X39n0714_p0878c15║【註】佛在羅閱祇。尊者沓婆得羅漢已，手出火光，為僧
X39n0714_p0878c16║知事，佛讚第一。慈地眾中次得惡房，又得惡食，便令
X39n0714_p0878c17║妹尼對僧重謗。問取自言，比丘舉過，因制此戒。
X39n0714_p0878c18║【疏】就戒緣中。
X39n0714_p0879a01║【疏】「沓婆得聖，僧事第一」者，舉此知務難為周贍，生下
X39n0714_p0879a02║謗緣。《善見》云：「此人是王子出家。」
X39n0714_p0879a03║戒緣，釋沓婆中。初敘謗緣。「難周贍」者，眾情各異，多
X39n0714_p0879a04║所不足。在聖尚然，凡僧掌事，是非毀讚，故是常耳。
X39n0714_p0879a05║「善見」，次述本緣。《論》云：「沓婆，是比丘名。摩羅，是王名。
X39n0714_p0879a06║此王子出家，故云沓婆摩羅子。年七歲，出家剃髮，
X39n0714_p0879a07║即成無學。」
X39n0714_p0879a08║【疏】問：「無學之人，何故『修事』？」答：「言無學者，對治因患盡
X39n0714_p0879a09║故。今正報未亡，不妨修福，為除果業。」
X39n0714_p0879a10║初問中，以惑盡果圓，無所修故。答中。初釋無學。「因
X39n0714_p0879a11║患盡」者，集因已傾，不受後有故。「今」下，釋修事。「除果
X39n0714_p0879a12║業」者，苦果尚存，容酬往業故。《善見》，問云：「三業之中
X39n0714_p0879a13║（學問、坐禪、營事），何以獨修下業？」答：「此是前身宿願所牽故。
X39n0714_p0879a14║曾於過去，生居士家，值波頭勿多羅佛。時國人民，
X39n0714_p0879a15║共作大會，請佛大眾，入國供養。有一羅漢，於大眾
X39n0714_p0879a16║中處分床席及諸飲食。沓婆見已，心大歡喜，往至
X39n0714_p0879a17║佛所，白言：『願我後身值佛出家，速成羅漢，為眾分
X39n0714_p0879a18║布房舍、飲食，如今羅漢無有異也。』今得聖果，酬往
X39n0714_p0879a19║願故，所以營事。」
X39n0714_p0879a20║【疏】問：「『佛讚第一』，其相如何？」答：「如《見論》云：『料理僧徒無
X39n0714_p0879a21║乖別故。一切同業同行，皆同一處。乃至無記語者，不
X39n0714_p0879a22║修三業，食已睡眠，洗浴肥壯，共論世語，亦使同住，得
X39n0714_p0879a23║在道門。因樂道故，得生天上。』」
X39n0714_p0879a24║次問，前引佛讚，但云「第一」，未顯其相，故此示之。答
X39n0714_p0879b01║中，有二。初明能安諸慚愧。「同業同行」者，謂同學修
X39n0714_p0879b02║多羅者，則同在一處，若學毗曇、毗尼、說法、坐禪者
X39n0714_p0879b03║亦爾。《多論》云「以其各有疑滯，使咨問有處，是以相
X39n0714_p0879b04║近」。「乃至」下，次明能攝諸不慚愧。「無記語」者，此句總
X39n0714_p0879b05║標。「不修三業」等，即「無記者」。「共論世語」，即上語者。準
X39n0714_p0879b06║《論》作「無業好語者」，或恐今文傳誤。「亦使同住」者，謂
X39n0714_p0879b07║同一處。「得在道門」者，不棄外也。「樂道生天」者，不令
X39n0714_p0879b08║墮惡也。具此二能，故讚「第一」。
X39n0714_p0879b09║【疏】問：「既營僧事，何用『光』者？」《多論》八緣：「一、為止後誹謗，
X39n0714_p0879b10║表無三毒故，如佛為女謗，自說十力、四無所畏故；二、
X39n0714_p0879b11║學問坐禪者，見營事人喜生輕毀，故出火光，滅勝負
X39n0714_p0879b12║故；三、為折伏山林比丘高慢心故，謂在城隍，恒在事
X39n0714_p0879b13║亂；四、為現精進果報，勵諸惰者故；五、為增長施主善
X39n0714_p0879b14║根故；六、為現被謗心不退故；七、現僧有大威德，分臥
X39n0714_p0879b15║具者尚爾神力，況餘大德，寧不高勝；八、為惜正業，不
X39n0714_p0879b16║全廢缺，常在定心，兼知僧事，二俱辦故。」
X39n0714_p0879b17║三中。初問，以營事無故不當現通，故問釋之。《多論》
X39n0714_p0879b18║八緣。初「止謗」者，恐人謂有愛、恚、怖、癡故。下引佛例
X39n0714_p0879b19║者，即《婆沙》云：「佛為婆羅門女所謗故，作師子吼，自
X39n0714_p0879b20║言『我有十力、四無畏、十八不共法』，以表清淨。」二中，
X39n0714_p0879b21║「學問」恃解，「坐禪」恃行，謂營事者不如於己，故懷「勝
X39n0714_p0879b22║負」。「負」，猶劣也。三中，頭陀自恃少欲，忽傲多事故。四
X39n0714_p0879b23║中，「精進果報」，謂行精進，能感果故。六中，尊者被謗，
X39n0714_p0879b24║人疑心退故。初、六、八是利己，餘五為他，一一各有
X39n0714_p0879c01║滅惡生善，尋之可知。
X39n0714_p0879c02║【疏】又問：「光明神力，入定乃知，云何事亂有光明者？」《論》
X39n0714_p0879c03║自解云：「一、効諸佛，二、業報，三、禪定，四、龍力，同是不可
X39n0714_p0879c04║思議，不勞問也。二者，此人利根，當知事時，或入或出，
X39n0714_p0879c05║其間駛迅，謂是一心。如人打鼓口歌，二心恒別。又定
X39n0714_p0879c06║力暫住，何足為難？如陶家輪也。」
X39n0714_p0879c07║次問，常途通力發自定心，營事放光，事乖常故。下
X39n0714_p0879c08║引論釋，即是《多論》。初反問釋，彼文通說四不思議，
X39n0714_p0879c09║今取一、三，可通來問。「効諸佛」者，以佛常在定，不妨
X39n0714_p0879c10║事用故。禪定作用，唯證乃知，皆不可測。「二者」下，次
X39n0714_p0879c11║承問釋，復有二。初中，以雖同無學，不無利鈍，出入
X39n0714_p0879c12║迅速如似一心，利者方能，舉喻可見。準知鈍根則
X39n0714_p0879c13║不能爾。「駛迅」，並速疾也。「又」下，次釋。謂先入定放光，
X39n0714_p0879c14║雖出營事，以先熱力光猶不滅，故云「暫住」。「陶家」謂
X39n0714_p0879c15║土作者，「輪」盤一發，餘力自轉。
X39n0714_p0879c16║【疏】「慈地眾中得惡食」者，《多》云「先力故業。又於日夜無
X39n0714_p0879c17║清淨心，天龍鬼神與作因緣，令其所得不如意故」。
X39n0714_p0879c18║釋慈地中，引論示緣。初是宿因，「又」下，即現業。天等
X39n0714_p0879c19║通力，能見他心，故令失所。《善見》云：「由無福德故，設
X39n0714_p0879c20║遇善檀越請，次及慈地，施聞不喜，敷床門外，供設
X39n0714_p0879c21║而已。」準此以言，寧容妄動？幽靈陰罰，福德日消，動
X39n0714_p0879c22║不遂心，皆如慈地矣。
X39n0714_p0879c23║【疏】就戒本，句分為七：一、是犯人；二、內有瞋心；三、出謗
X39n0714_p0879c24║境，戒本明淨，辨相廣解，互明淨穢；四、明無根；五、「波羅
X39n0714_p0880a01║夷」者，正重加謗；六、「若於異時」下，自言虗相；七、「若比丘」
X39n0714_p0880a02║下，結罪。
X39n0714_p0880a03║戒本，總分中。初、二、六並屬能犯；中間三句，屬所謗；
X39n0714_p0880a04║七示犯法。三中點示，兩處不同。「戒本明淨」者，云「非
X39n0714_p0880a05║波羅夷比丘」故。「廣解」、「互明」者，彼云「沓婆清淨無如
X39n0714_p0880a06║是事」，則是「淨」也。又云「彼人不清淨，不見、聞、疑，以無
X39n0714_p0880a07║根謗犯殘」，即通「穢」也。
X39n0714_p0880a08║【律】若比丘。
X39n0714_p0880a09║【疏】第一，可知。
X39n0714_p0880a10║【律】瞋恚所覆故。
X39n0714_p0880a11║【疏】二、言「瞋覆」者，以彼瞋恚覆，於慈善不生，故加謗也。
X39n0714_p0880a12║第二句，釋文中。文敘瞋覆生謗之由。「瞋」奪慈心，義
X39n0714_p0880a13║同於「覆」。
X39n0714_p0880a14║【註】有十惡法因緣故瞋，隨十事中，以二事而生瞋也。
X39n0714_p0880a15║【疏】注解「十惡法」者。
X39n0714_p0880a16║【疏】有人言：「即十不善，能為謗本故也。」
X39n0714_p0880a17║釋注，古解。十不善業但能起謗，不能生瞋，故所不
X39n0714_p0880a18║取。
X39n0714_p0880a19║【疏】今解云：「發瞋之本，不過情與非情。就情為言，不過
X39n0714_p0880a20║有三因緣：一、愛我怨家；二、憎我善友；三、及己身。以此
X39n0714_p0880a21║配於三世，則有九也。故經中說『九惱處為種』也。加非
X39n0714_p0880a22║情一，故云『隨十事中，一一事而生瞋』是也。《僧祇》：『瞋恨
X39n0714_p0880a23║通於凡夫、學人。若不喜者，乃至無學。』」
X39n0714_p0880a24║今解中。初總舉；「就」下，別釋。「情」中「三緣」。初謂我憎他
X39n0714_p0880b01║愛，二即我愛他憎，三即彼我互憎。一切瞋境，不出
X39n0714_p0880b02║愛憎。下指「經中」，未詳何文。而《十誦》云：「是人已侵我、
X39n0714_p0880b03║當侵我、今侵我（即今後句。已、當、今即三世），是人已利益我怨家、
X39n0714_p0880b04║當利益、今利益（即今初句），是人已侵損我知識、當侵損、
X39n0714_p0880b05║今侵損（即今次句），於彼生惱，是名『九惱』。」、「非情一」者，通收
X39n0714_p0880b06║一切不如意事。後引《僧祇》，以簡凡聖。「學人」，斷愛未
X39n0714_p0880b07║盡，容得有瞋。「不喜」非使，故通無學。
X39n0714_p0880b08║【律】非波羅夷比丘。
X39n0714_p0880b09║【疏】三、「非波羅夷比丘」者，正是所謗人也。解如列句中。
X39n0714_p0880b10║三中。指「如列句」者，前列句中亦略點示。或指「列緣」，
X39n0714_p0880b11║「句」字誤耳。
X39n0714_p0880b12║【律】以無根波羅夷法謗。
X39n0714_p0880b13║【疏】四、「無根波羅夷法謗」者，明其重相也。「謗」是戒本之
X39n0714_p0880b14║過，「法」是前犯重法，此第五句也。「無根」謂不見其犯也。
X39n0714_p0880b15║四五中，初科，釋文中。初通示二句。「謗」下別釋。初釋
X39n0714_p0880b16║第五。「無根」下，釋第四。且舉「不見」，餘如注中。
X39n0714_p0880b17║【註】謂根有三：見、聞、疑也。見根者：見犯梵行；見偷五錢；
X39n0714_p0880b18║見斷人命；若他見，從彼聞。是謂見根。聞犯梵行；聞偷
X39n0714_p0880b19║五錢；聞斷人命；聞自言得上人法；若彼說從彼聞。是
X39n0714_p0880b20║謂聞根。疑根二種：從見生者，見與婦女入林、出林，無
X39n0714_p0880b21║衣裸形，不淨汙身，捉刀血汙，惡人為伴是也；從聞生
X39n0714_p0880b22║者，若在闇地，聞動牀聲，聞轉側聲，若身動聲，若共語
X39n0714_p0880b23║聲，若聞「我犯非梵行」聲，乃至若聞「我得上人法」聲。除
X39n0714_p0880b24║此三根，更以餘法謗者，是無根也。
X39n0714_p0880c01║【疏】注解中，止解第四句。將解「無根」，前釋有根，無此三
X39n0714_p0880c02║根，故曰「無根」。
X39n0714_p0880c03║釋注，通釋中，初文。「止解第四」者，唯解「無根」二字，不
X39n0714_p0880c04║釋餘文故。「將」下，點示注意，對之可見。
X39n0714_p0880c05║【疏】問：「何名為根？」答：「論其謗相，與舉無別。實無聞見，假
X39n0714_p0880c06║以聞見而用舉罪。即此聞見，能為舉本，故名為根。」
X39n0714_p0880c07║問立名中。初問，可解。答中。以謗本舉他，令僧滅擯，
X39n0714_p0880c08║雖無見聞，必須假託以舉他罪。望能生舉，故得名
X39n0714_p0880c09║根。故云「實無」等。「假」，猶妄也。
X39n0714_p0880c10║【疏】「若爾，無見聞生謗，何不名謗根？」答：「論謗，瞋為根。」
X39n0714_p0880c11║轉難中，初難。對謗名根，正貼今戒，何須𧻙越對舉
X39n0714_p0880c12║釋耶？答中。謗自有根，故非謗根。
X39n0714_p0880c13║【疏】難：「舉亦心為根？」答：「義實應通，遠根各別。所以然者，
X39n0714_p0880c14║彼由見聞後，能生舉罪心，見聞作根故。論謗無事枉，
X39n0714_p0880c15║先瞋後起謗，故瞋為謗根。」
X39n0714_p0880c16║次難中。舉亦別有根，前義亦應壞。答中，初句縱，次
X39n0714_p0880c17║句奪。「所以」下，釋。上三句釋舉根。見聞後起心，則顯
X39n0714_p0880c18║心非根。下三句，釋謗根。「枉」，謂誣枉。
X39n0714_p0881a01║【疏】「若爾，無根是先有，後起於謗心，亦應無根為謗根？」
X39n0714_p0881a02║答：「不同。不必無根而起謗，必由因根故生舉也。」
X39n0714_p0881a03║三中。躡上遠根生舉，謗亦應同。答示，「不同」，約「必不
X39n0714_p0881a04║必」。言「不必」者，非定有謗故。
X39n0714_p0881a05║【疏】「若爾，自有根具不舉罪，亦應根具非舉根？」答：「不同
X39n0714_p0881a06║也。有根佛制舉，即根為舉根。無根不制謗，無根非謗
X39n0714_p0881a07║根。」
X39n0714_p0881a08║四中。引不必舉，難上必舉。答中，顯異，約「制不制」。以
X39n0714_p0881a09║舉是眾法，謗起私情故。
X39n0714_p0881a10║【疏】問：「三根中唯明見、聞，不明觸、知者？」答：「觸就合中知，
X39n0714_p0881a11║犯非合所委，可得加謗言『嗅、甞、觸彼』邪？是故無觸根。
X39n0714_p0881a12║言『知』是通相，義須為分別。若見聞後知，終是見聞攝，
X39n0714_p0881a13║獨知無謗義。內心緣前知，此『知』有通別。犯非意緣知，
X39n0714_p0881a14║此知不成謗，證境是弱故。若因見聞知，緣通見聞故，
X39n0714_p0881a15║然犯是外境，故是通名『知』。」
X39n0714_p0881a16║次問觸、知。初問見、聞、觸、知，觸兼嘗、嗅，則攝六根。今
X39n0714_p0881a17║唯舉二，故問明之。答中。初明不立「觸」。「合中知」者，根、
X39n0714_p0881a18║塵相合，方知覺故。「犯非合所委」者，人有所犯，鼻、舌、
X39n0714_p0881a19║身根無由得知故。云「可得」等，言無此理也。「言」下，次
X39n0714_p0881a20║明不立「知」。初二句標示。「知」是意根，故云「通相」。「若」下，
X39n0714_p0881a21║正明。初三句約見、聞知。此知從後起，還屬見、聞攝，
X39n0714_p0881a22║獨知無知理，豈容有謗義？（有作「觸知」，非也。）「內心」已下，次約
X39n0714_p0881a23║內緣知。上二句，總標。「犯非」下，別釋。初三句釋別義，
X39n0714_p0881a24║意緣而謗，人無信故。下四句，釋通義。「緣通見聞」者，
X39n0714_p0881b01║意能通緣落謝五塵，故云「通知」。
X39n0714_p0881b02║【疏】「若爾，小妄語戒何得有『知』？」
X39n0714_p0881b03║引難中。以小妄戒云「見、聞、觸、知，違想說，是妄語」，彼
X39n0714_p0881b04║兼觸、知，此獨無者。
X39n0714_p0881b05║【疏】答：「小妄中知，不取外境，違心成誑，故有觸、知。謗境
X39n0714_p0881b06║不爾，必對犯論，故以通知，強故成證。」
X39n0714_p0881b07║答中。妄取違心，謗對外境，所以不同。「通知」即上緣
X39n0714_p0881b08║根之知，有根故「強」，可信故「成證」。
X39n0714_p0881b09║【疏】若以觸疑，重就犯論，故無有妨。如《善見》、《明了》解云：
X39n0714_p0881b10║「就疑生根，通於五塵。如見與女人出入林舍生疑，或
X39n0714_p0881b11║隔壁聞與女人語生疑，或聞比丘體上有女人粧粉
X39n0714_p0881b12║氣，或比丘邊得食有不淨酒肉等味，或闇中取與疑
X39n0714_p0881b13║觸女手。」因此五事不分明故，名曰「疑根」。
X39n0714_p0881b14║次科。初標示。觸無決知，可從疑說。望前委釋，故云
X39n0714_p0881b15║「重」也。「如」下，引釋。二論並同，所以雙牒。疑起於意，故
X39n0714_p0881b16║「通五塵」。見、聞生疑，自同今律。後三皆觸，是今所論，
X39n0714_p0881b17║第列五疑，在文自別。
X39n0714_p0881b18║【疏】就三根消文中，分三：初、列名；二、「見根」下，顯相；三、「除
X39n0714_p0881b19║此根」已下，釋成無根。
X39n0714_p0881b20║【疏】就顯相中。見根但三事，見疑唯婬、殺。聞根及聞疑，
X39n0714_p0881b21║則具足四重。由妄非見相故，見根不言妄。盜非見疑
X39n0714_p0881b22║了，文中亦不說。
X39n0714_p0881b23║次消文，釋第二中，初科。初通點具闕。疑根是一，從
X39n0714_p0881b24║見、聞生，故兼兩處。「由」下，示闕所以。妄是聲塵，故相
X39n0714_p0881c01║不可見；見盜則非疑，故非見疑。
X39n0714_p0881c02║【疏】「若爾，小妄語中見麤惡語者？」答：「此據當時眼見聞
X39n0714_p0881c03║說也。」
X39n0714_p0881c04║轉難中，初難。「妄語」字誤，合作「小謗」，即「九十」中無根
X39n0714_p0881c05║憎殘謗戒。彼云「見根者，或見與婦女麤惡語，或見
X39n0714_p0881c06║自歎譽」等，語既可見，與上相違。答中，謂眼見前人
X39n0714_p0881c07║與女說故。不妨麤語自屬耳聞，不可互也。
X39n0714_p0881c08║【疏】問：「但列見聞生疑，不明見、疑生聞，及以聞、疑生見
X39n0714_p0881c09║者？」答：「見聞根不濫，如文不說疑。於犯有不了，故從見
X39n0714_p0881c10║聞說。所以見、疑不生聞者。聞本對於聲，見、疑非是聲。
X39n0714_p0881c11║以見對於色，疑本唯是心，並非耳所聞。故不得從見、
X39n0714_p0881c12║疑而生聞也。所以聞、疑不生見者。以見對於色，聞、疑
X39n0714_p0881c13║非是色。聞者對於聲，疑者唯是心，並非目所矚。故不
X39n0714_p0881c14║約聞、疑後生見也。」
X39n0714_p0881c15║次難，意謂三根合有互生，何以疑根獨不能生者。
X39n0714_p0881c16║答中。初敘見聞能生疑。「所以」下，次明疑不生見聞，
X39n0714_p0881c17║又二。初明見、疑不生聞，二明聞、疑不生見。各有牒
X39n0714_p0881c18║釋結文，以明根境不互，義不可立。尋之可見。
X39n0714_p0881c19║【疏】「若爾，何故文云『若從彼聞，是謂見根』？」答：「此乃從聞
X39n0714_p0881c20║說見根，非謂從聞生見根。以說者是本有，生者是後
X39n0714_p0881c21║起。又聞通五塵，從聞通說得。」
X39n0714_p0881c22║三難中。「文云」者，即注中結「見根」文。答中。初釋通。「從
X39n0714_p0881c23║聞說見」者，謂聞人說云見也。「以」下，辨異。「說是本有」
X39n0714_p0881c24║者，他人先見，因說始聞，故非生矣。上且釋文。「又」下，
X39n0714_p0882a01║出意。以從聞說見，即是聞根。「聞通五塵」者，竝由聲
X39n0714_p0882a02║說，故云「通」耳。
X39n0714_p0882a03║【疏】問：「何為不說從見說聞根？」答：「見是局色境，聞說通
X39n0714_p0882a04║諸塵。如上已為解，何迷而重問？」
X39n0714_p0882a05║四中。承前答勢，故生此難，於義方盡。答文，易見。
X39n0714_p0882a06║【疏】疏者言：「十三殘中，古來諸師講至謗戒，以為難解。
X39n0714_p0882a07║上雖舊有，斯料簡相，故依而出之。《律本》列六心以約
X39n0714_p0882a08║三根，互為網目。諸師穿鑿，又加八心。諍竟紛紜，何關
X39n0714_p0882a09║罪聚？今疏所出，止取附事現行。自餘終古未見，故且
X39n0714_p0882a10║約略。俗書猶云『《禮》貴從俗，《易》重隨時，律緣人情也』，況
X39n0714_p0882a11║復出世正道？當須研慮日新，使有尺寸。不可悠悠，自
X39n0714_p0882a12║墜溝壑。無始常習，此生須分也。」
X39n0714_p0882a13║次結示中。初敘古，為二。初指前所引；「律」下，斥彼妄
X39n0714_p0882a14║加。「三根」各二，故有「六心」：一、自見，二、從他見，三、自聞，
X39n0714_p0882a15║四、從他聞，五、從見生疑，六、從聞生疑。「諸師」又於從
X39n0714_p0882a16║他聞、見各生疑心，故有「八」也。「阿關罪聚」者，責其不
X39n0714_p0882a17║知宗也。「今」下，次顯今，又四。初示意。「附事見行」，即奉
X39n0714_p0882a18║持相。「自」下，二、顯略。「終古」謂後世。「俗」下，三、舉況。《曲禮》
X39n0714_p0882a19║云：「禮從宜，使從俗。」（謂先王制度，臨事不可常定，行禮當隨事所宜，作使當隨俗所
X39n0714_p0882a20║尚。）《易．隨卦》云：「隨時之義，大矣哉！」（王弼注云：「隨之所施，唯在於時，時異
X39n0714_p0882a21║而不隨，否之道也。」）「律緣人情」者，謂俗中法律重輕雖定，及
X39n0714_p0882a22║乎判斷，須緣人情。「緣」，謂詳察也。上引三文，以淺況
X39n0714_p0882a23║深，當須適變，不可同古，廣張無益。「當」下，四、誡勸。初
X39n0714_p0882a24║二句勸修。「研慮」謂準教治心，「日新」謂精勤不懈。「有
X39n0714_p0882b01║尺寸」謂智解無漫。「不可」下，勸捨。「悠悠」謂心無所歸，
X39n0714_p0882b02║「溝壑」即喻惡道。「無始常習」，指出病根。「此生須分」，勸
X39n0714_p0882b03║令截斷。
X39n0714_p0882b04║【律】欲壞彼清淨行。
X39n0714_p0882b05║【疏】文列「欲壞彼淨行」者，述彼謗情，瞋怒隆盛，將事屠
X39n0714_p0882b06║滅故也。
X39n0714_p0882b07║次釋謗情，初科。「屠」即屠殺，犯重遭擯，義同殺也。
X39n0714_p0882b08║【註】謂言：「眾僧滅擯此人，我得安樂住。」
X39n0714_p0882b09║【疏】注中所明，苦他樂自。畜獸之相，共陵踐也。
X39n0714_p0882b10║注中。「畜獸相」者，尚非人行，況學道乎？
X39n0714_p0882b11║【律】若於異時，若問若不問。
X39n0714_p0882b12║【疏】「若於異時」下，六、明自言相也。謗前首後，非是一時，
X39n0714_p0882b13║故言「異」也。「若問不問」者，問是佛問，不問是自首也。
X39n0714_p0882b14║第六中，初釋文。「首」字去呼。言「佛問」者，如注所引。或
X39n0714_p0882b15║有「不問」而「自首」者，故兩言之。
X39n0714_p0882b16║【註】佛勅比丘問能謗者：「此事實不？若以無根謗他，獲
X39n0714_p0882b17║大重罪也。」
X39n0714_p0882b18║【疏】注中所解，可知。「獲大重罪」者，《律》中「若謗行人，一向
X39n0714_p0882b19║入地獄」，故言「大重」也。
X39n0714_p0882b20║注中，引《律》釋報重相。不問淨穢，但使謗他，罪無輕
X39n0714_p0882b21║間，故云「一向」也。
X39n0714_p0882b22║【律】知此事無根，說。
X39n0714_p0882b23║【註】彼比丘言：「沓婆清淨人，無如是事。」
X39n0714_p0882b24║【疏】「知此事無根說」者，正是首詞，非見聞也。注中可領。
X39n0714_p0882c01║次科。「非見聞」者，即無根也。
X39n0714_p0882c02║【律】「我瞋恚故作是說。」
X39n0714_p0882c03║【註】由前次得惡房、惡食，懷瞋恨故，便謗彼耳。
X39n0714_p0882c04║【疏】「我瞋故說」者，既首須盡，恐有蔽匿之愆也。注中重
X39n0714_p0882c05║敘，還述戒緣，瞋本也。
X39n0714_p0882c06║三中。「首須盡」者，自述本情故。「蔽」，覆也。「匿」，隱也。
X39n0714_p0882c07║【律】若比丘作是語者，僧伽婆尸沙。
X39n0714_p0882c08║【疏】「若比丘」下，引人入罪聚也。
X39n0714_p0882c09║第七，釋文可解。
X39n0714_p0882c10║【註】若以無根四事加謗，說而了了，僧殘；不了，偷蘭。若
X39n0714_p0882c11║指印、書、使、知相，了與不了，其犯亦爾。十三難事謗者
X39n0714_p0882c12║同犯。除此非比丘法，更以餘無根法謗，隨前所犯。若
X39n0714_p0882c13║謗比丘尼，亦同前犯。謗下眾者，突吉羅。尼犯僧殘。不
X39n0714_p0882c14║犯者，三根說實，戲笑說，若疾說，獨說，靜處及錯說等。
X39n0714_p0882c15║【疏】注中。初明僧尼同犯相，後明三眾別犯相。就初又
X39n0714_p0882c16║二，初明僧有成犯相，後明尼同大僧相。就初分三。初
X39n0714_p0882c17║以四重謗，中以十三難，後以諸篇謗。文相未解，略以
X39n0714_p0882c18║義分。
X39n0714_p0882c19║釋注，義分中。次第三節。據合先分犯與不犯。
X39n0714_p0882c20║【疏】就謗、覆、說，三種料簡：初、謗覆說他，二、自謗覆說，三、
X39n0714_p0882c21║僧尼互謗覆說。
X39n0714_p0882c22║料簡，標中。謗通大小，罪分兩篇。覆、說麤罪，同是單
X39n0714_p0882c23║提。此三相濫，故須對簡。而又自他及互，輕重不同，
X39n0714_p0882c24║故列三門。
X39n0714_p0883a01║【疏】就前他中，約相又三：初以四重，次以二逆，後十三
X39n0714_p0883a02║難。
X39n0714_p0883a03║初科，總分中。「二逆」，即破僧、出血。此入制科，故容謗、
X39n0714_p0883a04║說。
X39n0714_p0883a05║【疏】就初四重，明謗、覆、說。
X39n0714_p0883a06║【疏】問：「約謗初、二，輕重罪別；覆、說初、二，同結提者？」答：「謗
X39n0714_p0883a07║就治罰為言，隨篇故有輕重。『覆初二』所以同犯者，重
X39n0714_p0883a08║屏覆稀，輕露覆數，稀須輕制，數須重制，上下相就，故
X39n0714_p0883a09║合一科。又云，初、二護心義一，壞眾不殊，故同一墮。『說
X39n0714_p0883a10║初二同提』者，以重稀輕數，同護外信，俗人不練，輕重
X39n0714_p0883a11║譏齊，故同一墮。」
X39n0714_p0883a12║明四重中。初問。言「初、二」者，即是夷、殘。謗既兩別，覆
X39n0714_p0883a13║說那同？答中。初釋謗別，治既重輕，情容深淺，所以
X39n0714_p0883a14║不同。「覆」下，次釋覆說。初釋覆罪，二義釋之。初約稀
X39n0714_p0883a15║數釋，謂「重」多「屏」造，知少「覆稀」，殘多「露」為，知多「覆數」。
X39n0714_p0883a16║「又」下，次約壞眾釋。「護」即覆也。覆過不悔，眾法不成，
X39n0714_p0883a17║故云「壞眾」。二、釋說罪，亦二。初云「稀數」，即同上義；次
X39n0714_p0883a18║「護外信」，譏無異故。
X39n0714_p0883a19║【疏】問：「謗罪結三階，論覆結二品。毀、惱、諫等戒，約篇則
X39n0714_p0883a20║輕重，何故同提邪？」答：「謗就治罪論，覆從壞眾說，輕重
X39n0714_p0883a21║理須分。不同毀、疑等，彼以汎惱故，當時不論犯。如罵
X39n0714_p0883a22║『車、木師』，可是對犯也？」
X39n0714_p0883a23║次問中。初敘謗覆差別。謗對六聚有殘、提、吉，故云
X39n0714_p0883a24║「三階」，覆對六聚則有提、吉，說麤亦同。次難三戒混
X39n0714_p0883b01║同，即毀呰、疑惱、不受諫，此三戒並通六聚，皆共一
X39n0714_p0883b02║提。答中。初釋謗覆，如上已明。「不同」下，次辨餘三通
X39n0714_p0883b03║是「泛惱」。「如」下，引事別證毀呰。《律》出罵相，云「汝是除
X39n0714_p0883b04║糞種，竹師種，車師種」等。造車即「木師」也。
X39n0714_p0883b05║【疏】次明二逆、十三難者。
X39n0714_p0883b06║【疏】謗逆得殘，教輕擯齊故也。若實非比丘，是有難者，
X39n0714_p0883b07║內無三根，冥然著實，則無謗罪，容得小罪。不同四重
X39n0714_p0883b08║謗人，體雖汙戒，是比丘故。比丘身上有難，與未罷道，
X39n0714_p0883b09║謗亦殘也。
X39n0714_p0883b10║次明逆難，明謗中三。初明謗逆。「教輕」，謂犯蘭也。「擯
X39n0714_p0883b11║齊」，謂治同也。「若」下，辨謗難，又二。初明謗實犯輕，謂
X39n0714_p0883b12║先受不得者，由無三根，故獲吉罪。「不同」下，簡異，對
X39n0714_p0883b13║上可知。「比丘」下，次明謗實亦重。即先受後難生者，
X39n0714_p0883b14║如黃門、二形之類。（「與」字錯，合作「而」。）
X39n0714_p0883b15║【疏】說逆亦墮，如舍利弗事證也。覆罪同之。若十三難
X39n0714_p0883b16║實有，無覆、說過；若虗，便無可覆、說也。
X39n0714_p0883b17║次覆說中。初明逆罪，下引緣證。《律》云：「舍利弗白大
X39n0714_p0883b18║眾說提婆所為非佛法僧事。舍利弗心疑，即往白
X39n0714_p0883b19║佛：『我當云何在白衣眾中說其惡？』佛言：『僧差故不
X39n0714_p0883b20║犯。』」是知不差，說即成犯。「若」下，次明難事。實則非犯，
X39n0714_p0883b21║虗則不成。覆、說據實，思之可會。
X39n0714_p0883b22║【疏】二、明自謗、覆、說。初自謗無罪者，謗他擯惱，枉治犯
X39n0714_p0883b23║殘，自過尚覆，豈輒言犯？自覆吉者，覆他過多，有本故
X39n0714_p0883b24║重，自覆過輕，無本故微。自說義稀故輕，說他事數故
X39n0714_p0883c01║重。
X39n0714_p0883c02║二、明自中，初科。三位自別。覆中「有本」者，「本」即指戒。
X39n0714_p0883c03║以覆他自淨，重制令露。自覆己穢，故不須制。
X39n0714_p0883c04║【疏】問：「前言自謗無罪，今何自說得吉者？」答：「論謗在僧，
X39n0714_p0883c05║自故非犯。說罪在俗、未具，招譏同故得吉。」
X39n0714_p0883c06║次引難中。謗、說有無，理非所隱，欲明教意，故復徵
X39n0714_p0883c07║之。答文，可解。
X39n0714_p0883c08║【疏】三、明僧尼互謗、覆、說者。
X39n0714_p0883c09║【疏】初明其謗。僧尼雖殊，枉治莫別，俱廢正修，同犯僧
X39n0714_p0883c10║殘。
X39n0714_p0883c11║三、明僧尼互，初互謗中。尼是下流，謗同僧犯，故須
X39n0714_p0883c12║辨之。文中所敘，同有二種：一、治擯同，二、廢業同。
X39n0714_p0883c13║【疏】說、覆以論。
X39n0714_p0883c14║【疏】僧尼互覆，罪無階降。尼同類中，自分三品。
X39n0714_p0883c15║次明覆說，互覆中，初科。罪同提、吉，故「無階降」。「同類
X39n0714_p0883c16║三品」者，覆夷犯重，覆殘犯提，覆提已下皆吉。
X39n0714_p0883c17║【疏】問：「尼說大僧，則違敬法，何故覆罪乃制提者？」答：「制
X39n0714_p0883c18║尼說過不對犯者。但明所隱，同類便得；故不露罪，情
X39n0714_p0884a01║過得提。」
X39n0714_p0884a02║釋疑中。說既違敬，覆不當制。答中。初明敬法不許
X39n0714_p0884a03║對僧。「但」下，次明覆犯自論同類。
X39n0714_p0884a04║【疏】互說之相，準前可領。
X39n0714_p0884a05║互說中。僧尼互說，同類自說，同是提、吉，竝無階降，
X39n0714_p0884a06║故云「準前」。
X39n0714_p0884a07║【疏】注中「隨前所犯」者，舉四篇謗，隨謗分罪也。
X39n0714_p0884a08║牒釋中，初科。「舉四篇」者，除四重也。「隨謗分罪」，諸提、
X39n0714_p0884a09║吉也。
X39n0714_p0884a10║【疏】問：「謗人惡說，還犯惡說者，及上初篇，還應大重？」答：
X39n0714_p0884a11║「結罪分齊，各有指歸。輕重有由，階降論罪。小下無名，
X39n0714_p0884a12║止同篇聚。若還有者，無窮之咎。」
X39n0714_p0884a13║問惡說中。以能所犯同，例上應爾。答文，初通示判
X39n0714_p0884a14║犯不可一定。「輕」下，次明前判三位不同。「小」下，正答
X39n0714_p0884a15║惡說同篇之意。
X39n0714_p0884a16║【疏】就「不犯」中。言「說實」者，有五：一、想心實；二、瞋境實；三、
X39n0714_p0884a17║前事實，如張王、青黃等；四、三根非互實；五、四戒不互
X39n0714_p0884a18║實，如《十誦》四重互說成謗。
X39n0714_p0884a19║不犯中。「想心實」者，意謂不淨也。「瞋境實」，所對不謬
X39n0714_p0884a20║也。「前事實」，所見何等事也。餘二可解。具五則開，闕
X39n0714_p0884a21║一成謗。
X39n0714_p0884a22║【律】九、假根波羅夷謗戒。
X39n0714_p0884a23║【疏】第九，假根謗戒者。
X39n0714_p0884a24║第九。假羊為見，故曰「假根」。
X39n0714_p0884b01║【疏】此戒與前，名同種別。此假異事，有見根相，即此見
X39n0714_p0884b02║根，將以加謗，莫知本犯，故成「假根」。若異事見，向僧道
X39n0714_p0884b03║聞，便是無根，落在前戒。乃至餘根類此有無也。解制
X39n0714_p0884b04║意，成犯緣，並同前，但假根為別耳。
X39n0714_p0884b05║簡異中。「名同」者，並謗戒故。「種別」者，無、假異故。「此」下，
X39n0714_p0884b06║示假根。「若」下，簡無根。「餘根類此」者，謂見言疑。又聞、
X39n0714_p0884b07║疑為頭，互歷亦爾。「解」下，指前，不兩繁故。
X39n0714_p0884b08║【註】佛在羅閱祇。慈地比丘見羊行婬，便言：「此羝羊者，
X39n0714_p0884b09║沓婆也；其母羊者，即慈地尼。」便語比丘：「我今親見，非
X39n0714_p0884b10║前無根。」比丘詰問，便自臣伏。舉過白佛，而制此戒。
X39n0714_p0884b11║【疏】就戒緣中，初明羊婬安可相似，便語比丘「我今親
X39n0714_p0884b12║見」者。對前無根，已被殘罪。今似有根，定非濫故。
X39n0714_p0884b13║戒緣中。初敘起謗。「對」下，次出謗情。注云「羝羊」，謂雄
X39n0714_p0884b14║羊也。
X39n0714_p0884b15║【律】若比丘，以瞋恚故。
X39n0714_p0884b16║【註】如上所說。
X39n0714_p0884b17║【疏】就戒本中，七句如前戒說。
X39n0714_p0884b18║戒本指句。「如前」者：一、犯人；二、瞋心；三、謗境，即「異分」
X39n0714_p0884b19║等；四、無根；五、正重加謗；六、自言；七、結罪。
X39n0714_p0884b20║【律】於異分事中取片。
X39n0714_p0884b21║【疏】就第三句，言「異分」者，《善見》云：「以羊當人，是名餘分，
X39n0714_p0884b22║事相似故。」《十誦》云：「犯初篇中一一戒，非比丘，失比丘
X39n0714_p0884b23║法，故言異分。不異分者，不失比丘法故。片者，諸威儀
X39n0714_p0884b24║事也。」約《四分》中，如《論》釋好。所言「片」者，人畜乃殊，欲義
X39n0714_p0884c01║非異。故以彼相，用同此犯，「片」非有乖，故曰「取片」。
X39n0714_p0884c02║釋異分中，初科。前引二文。《善見》所釋，頗符《四分》。次
X39n0714_p0884c03║引《十誦》，欲彰部異。彼以四夷為「異分」，僧殘已下，並
X39n0714_p0884c04║名「不異分」。「諸威儀為片」，謂於四夷中，取少乖威儀
X39n0714_p0884c05║事而興謗也。「約」下，次明今釋。初釋異分，指前《見論》，
X39n0714_p0884c06║次釋取片。「片非有乖」，「非」猶無也。
X39n0714_p0884c07║【註】異分者，若假異罪、異趣、異人，若本在家，若假響。
X39n0714_p0884c08║【疏】注中解「異分者」，並非實犯，假餘相謗，故曰「異分」。約
X39n0714_p0884c09║相有五。言「假罪」者。見犯六聚，以初聚謗。或七聚通犯，
X39n0714_p0884c10║想無故謗。或違想故謗。同犯殘也。言「假趣」者，如緣起
X39n0714_p0884c11║通之。言「異人」者，謂見比丘與所謗者名、姓、相同，以彼
X39n0714_p0884c12║人犯，用謗此人也。言「若在家」者。以上罪、趣及人，增謗
X39n0714_p0884c13║其犯。及論據刻，乃是異身，故非舉謗。便就所謗，緣身
X39n0714_p0884c14║搜求，知本在俗有諸重罪，即以加舉。僧又覆檢，身雖
X39n0714_p0884c15║非外，罪是異時，又治其謗。故下又引「假響」，即時俱非
X39n0714_p0884c16║本犯，雖聞何益？
X39n0714_p0884c17║釋注中。初通釋；「約」下，牒釋。異罪中三。初、「犯六聚」者，
X39n0714_p0884c18║謂不犯夷，即體淨者，二、三「通犯」，即是體穢。「想無」者，
X39n0714_p0884c19║實犯謂淨也。「違想」者，實重謂輕也。異趣，「如緣」者，緣
X39n0714_p0884c20║起因羊，餘趣例準。異人中，「名、姓、相同」者，《律》云：「不清
X39n0714_p0884c21║淨人與清淨人相似，名同，姓同，即以此人事謗彼
X39n0714_p0884c22║也。」「言」下，釋異時。初明究勘。三皆非己，故曰「異身」。「便
X39n0714_p0884c23║就」等者，出彼轉謗。《律》云：「若見聞本在家時犯婬、盜
X39n0714_p0884c24║等，便言『我見彼犯』。」「僧又」下，釋假響。初明再刻。「身雖
X39n0714_p0885a01║非外」，非異人也。「罪是異時」，道俗隔也。「又引『假響』」者，
X39n0714_p0885a02║示彼重謗。「即時」，非前異時也。《律》云：「比丘自語，聞響
X39n0714_p0885a03║聲『犯婬、盜』等，便言『我聞彼犯』。」假事興謗，不出此五。
X39n0714_p0885a04║知機立教，曲盡凡情。
X39n0714_p0885a05║【律】非波羅夷比丘，以無根波羅夷法謗，欲壞彼清淨
X39n0714_p0885a06║行；彼於異時，若問若不問，知是異分事中取片，是比
X39n0714_p0885a07║丘自言「我瞋恚故作是語」者，僧伽婆尸沙。
X39n0714_p0885a08║【註】辨相、開通，並同前戒。
X39n0714_p0885a09║【疏】「非波羅夷」下，釋同前戒，引用同解。
X39n0714_p0885a10║指餘中，分句釋義，並同前戒。
X39n0714_p0885a11║【疏】總解諫戒，四翻不同：一、「十三」同篇，而諫不諫別；二、
X39n0714_p0885a12║諫有所為，廣明破僧；三、破僧是同，而立兩戒，擯謗、拒
X39n0714_p0885a13║僧，唯獨立一；四、違僧諫同，罪有輕重。
X39n0714_p0885a14║釋四諫戒，總解四章。
X39n0714_p0885a15║【疏】初明同篇，諫不諫別者。
X39n0714_p0885a16║【疏】須諫五意。一、性惡。二、顯露。三、惱僧。
X39n0714_p0885a17║初章，列五意中。初、業重，二、公白，三、攪眾，四、抵突，五、
X39n0714_p0885a18║自是。已前九戒，雖有不具，必具此五，乃作法諫。初
X39n0714_p0885a19║三可解。
X39n0714_p0885a20║【疏】四、倚傍有濫。前之九相，條然是非。更無有濫，傍倚
X39n0714_p0885a21║聖教。過顯群心，何須設諫？後之四戒，皆有倚傍。理行
X39n0714_p0885a22║二教，是非交雜，真偽難分。迷情墜惡，事是可愍。故須
X39n0714_p0885a23║僧諫，開悟迷途，冀彼棄惡從善，捨邪歸正。
X39n0714_p0885a24║倚濫中，初科。初敘餘戒。「後」下，次明諫戒，又二。初明
X39n0714_p0885b01║倚教之過。佛法皆能詮理起行，故云「理行」。或可八
X39n0714_p0885b02║正為「理教」，四依及餘為「行教」。「故」下，次明設諫之益。
X39n0714_p0885b03║【疏】就明倚傍，各有所由。如「破僧」者，則傍「四依、八正」；「助
X39n0714_p0885b04║破」則傍「有善斯從」；「擯謗」則濫「同犯已悔」；「拒諫」則制「無
X39n0714_p0885b05║德不須」。各至本文，重為述也。
X39n0714_p0885b06║次科。初二句通示。「如」下，別顯。提婆傍佛四依、八正，
X39n0714_p0885b07║立邪五法以勝於佛。「助破」者，謂是從善，反云「此比
X39n0714_p0885b08║丘是法語律語比丘」。「擯謗」者，見同犯已悔而不治
X39n0714_p0885b09║罰，故云「有愛」等。「拒諫」者，謂《律》中非法、無知不應訶
X39n0714_p0885b10║諫，故云「莫向我說」。
X39n0714_p0885b11║【疏】五、明堅執不捨者。
X39n0714_p0885b12║【疏】問：「若以堅執故須諫者，如下言諍，始從一人乃至
X39n0714_p0885b13║多語，何為不諫？」答：「今立諫者，執據教事，影迹有濫，縱
X39n0714_p0885b14║而不諫，便作大過，是故須諫。言諍執教，據理非犯，以
X39n0714_p0885b15║教制之，不勞諫也。」
X39n0714_p0885b16║五中。問意。以「七滅諍」中「言諍」亦是邪正各執，那不
X39n0714_p0885b17║設諫？言諍有三品，用現前、多人語毗尼滅。下品用
X39n0714_p0885b18║三現前：一、人，二、法，三、毗尼；中品五現前，加僧及界；
X39n0714_p0885b19║上品用五現，更加多人語。「始終一人」，即舉下品之
X39n0714_p0885b20║初，「多人語」即上品之末，故云「乃至」。答中。初明四諫。
X39n0714_p0885b21║「作大過」者，前二破法，後二壞眾。下明言諍。「據理」，謂
X39n0714_p0885b22║非影濫。「非犯」，謂無大過。「以教制」者，即毗尼也。
X39n0714_p0885b23║【疏】《僧祇疏》加「遠有所防」。或以輕遮重，以重遮輕。
X39n0714_p0885b24║次他宗中。彼疏解律，五義同前，復加此一。「或」下二
X39n0714_p0885c01║句，釋上遠防。「以輕遮重」，前二為防破僧。「以重遮輕」，
X39n0714_p0885c02║後二為防毀犯。
X39n0714_p0885c03║【疏】上之九戒，互闕不同，至時引出。
X39n0714_p0885c04║結顯中。四、五二義，九戒通無。就前三中，「漏失」等四，
X39n0714_p0885c05║並是性戒，止有初義；「媒」、「房」並遮，不具初義，而「媒」有
X39n0714_p0885c06║顯露，「房」兼顯、惱；二謗具三，於義可見。文令「引出」，故
X39n0714_p0885c07║此略示。
X39n0714_p0885c08║【疏】又有人言：夫諫所為者有二，謂人、事也。
X39n0714_p0885c09║【疏】事又有二：初、未成事，如破僧未竟；二、已成事，謗僧
X39n0714_p0885c10║已了，諫表無愛。
X39n0714_p0885c11║次明二義，事中。「未成」攝二破。「已成」中，「謗僧已了」者，
X39n0714_p0885c12║止是擯謗，義收拒諫，由先拒僧，後加諫故。
X39n0714_p0885c13║【疏】為人興諫，亦二。初、言對此人，為息外化，不即為此
X39n0714_p0885c14║人。破僧初句「非法想破，非法想說」。二、言對此人，即為
X39n0714_p0885c15║此人。破僧心迷，諫悟捨故。
X39n0714_p0885c16║次為人中，唯簡二破。初即正破。「言對此人」者，謂《律》
X39n0714_p0885c17║中說，為提婆制此諫法，然彼邪心已決，非正所為，
X39n0714_p0885c18║故云「不即為此人」也。「破僧」下，引證。《破僧犍度》有四
X39n0714_p0886a01║句，今用初句。彼云：「若比丘非法言法，堅持此法，破
X39n0714_p0886a02║和合僧。彼自知非法想破，便作非法想說，言『此是
X39n0714_p0886a03║法，是毗尼』等。如此破者，一劫受苦也。」此證提婆心
X39n0714_p0886a04║決，非諫法所被也。（餘二句如《律》。）二、即助破。諫法正被，故
X39n0714_p0886a05║云「即為此人」也。「破僧」下，引證。即第四句，彼云：「非法
X39n0714_p0886a06║說，法想說，法想破，如此破者不受苦。」此即「心迷」，因
X39n0714_p0886a07║諫方曉。此證伴黨正是法所被也。
X39n0714_p0886a08║【疏】次明第二，破僧義者。
X39n0714_p0886a09║【疏】如來一代，有斯化迹。欲使邪正分途，福道路別，故
X39n0714_p0886a10║示教迹，致斯不同。遺法同遵，求異難剋，無由得有破
X39n0714_p0886a11║輪之理。《戒本》雖列，相從說之。至於犯諫，萬年無幾。而
X39n0714_p0886a12║世講者，不畏死至，隨相廣誦，云「余宏博」，不知徒說損
X39n0714_p0886a13║費精靈。故須舉要，識相知境，既不失功，由削繁故。四
X39n0714_p0886a14║門分之：一、明破僧名體差別；二、羯磨法輪相對明破；
X39n0714_p0886a15║三、明破僧時處；四、明二逆因果最初二義。
X39n0714_p0886a16║第二，破僧義，敘意中。初至「無幾」，敘教意。初二句，示
X39n0714_p0886a17║教起之始。「欲」下，顯權巧之意。「邪正分」者，由彼破僧，
X39n0714_p0886a18║始分真偽。則使俗人知敬而修福，僧徒歸正而修
X39n0714_p0886a19║道，故云「福道路別」也。「遺法」等者，為絕後世邪惡不
X39n0714_p0886a20║起，即《法華》云「又現邪見相，方便度眾生」是也。「戒本」
X39n0714_p0886a21║等者，顯遺後所以。「相從出」者，非正要也。「萬年無幾」
X39n0714_p0886a22║者，言其不多。「而世」下，次斥繁廣。「不畏死至」者，廢棄
X39n0714_p0886a23║光陰故。「隨相廣誦」者，躭著世論故。「云余宏博」者，逞
X39n0714_p0886a24║弄我能故。「精靈」即心神。「故須」下，列章。言「舉要」者，去
X39n0714_p0886b01║閑緩也。「識相知境」，令易曉也。「不失功」者，無虗廢也。
X39n0714_p0886b02║「由削繁」者，顯今益也。
X39n0714_p0886b03║【疏】初、明破僧名體者。
X39n0714_p0886b04║【疏】「僧」者西音，東華所翻，名「和合眾」。具於理、事，破方成
X39n0714_p0886b05║逆。何以然邪？是「僧」故即事和，是「寶」故是理和也。
X39n0714_p0886b06║初門，釋名中，初科。初翻名，具云「僧伽」。準《羯磨疏》，單
X39n0714_p0886b07║翻云「眾」。「和合」二字，乃是是義用。今釋破僧，欲明所
X39n0714_p0886b08║破，且從舊譯，各有其致。「事和」謂六事同均，「理和」即
X39n0714_p0886b09║證理無二。「何」下，即用「僧」、「寶」二字以分兩和，於義甚
X39n0714_p0886b10║顯。凡聖以論。凡唯事和，未見理故。初果已去，則兼
X39n0714_p0886b11║二和，聖人證理，不違事故。
X39n0714_p0886b12║【疏】《摩得伽》云：「捨八正學餘道，是輪壞。同一界各羯磨，
X39n0714_p0886b13║是僧壞。」據此以言，說破僧者，必約羯磨、法輪，用分業
X39n0714_p0886b14║也。
X39n0714_p0886b15║次科，《伽論》中。初引文。「輪壞」即破理和，「僧壞」即破事
X39n0714_p0886b16║和。「據」下，準決。破羯磨犯輕，破法輪成逆，故云「用分
X39n0714_p0886b17║業」也。
X39n0714_p0886b18║【疏】據《律》破僧，亦有二種。一、破行輪者。佛說四依，資成
X39n0714_p0886b19║斷業。乃說五邪，亂佛正教。故文云「今斷我四聖種」，又
X39n0714_p0886b20║云「二事破僧，妄語、相似語」也。二、破眾輪者。本是一和，
X39n0714_p0886b21║今分兩別。說戒、羯磨，同界各行故也。故文云「二事破
X39n0714_p0886b22║僧，作羯磨、取舍羅」是也。
X39n0714_p0886b23║本律中。初總標。「亦有二」者，「行」、「眾」二輪，即是理、事。「一」
X39n0714_p0886b24║下，別釋。行輪，又三。初示輪。四依道緣，故曰「資成」。破
X39n0714_p0886c01║惑證聖，故云「斷業」。「乃」下，明破。「故」下，引示，有二。「四聖
X39n0714_p0886c02║種」即四依法：糞掃衣、常乞食、樹下坐、腐爛藥。聖道
X39n0714_p0886c03║由生，故云「聖種」。提婆立五法，破上四依。《律》云：「提婆
X39n0714_p0886c04║告三聞達言：『我有五法，亦是頭陀勝，少欲知足、樂
X39n0714_p0886c05║出離者，所謂盡形（貫下五法）乞食、著糞衣、露坐、不食酥
X39n0714_p0886c06║鹽、不食魚肉。我今持此五，教諸比丘，足令信樂。』」、「又」
X39n0714_p0886c07║下，《律》云：「佛告優波離：『有二事破僧，妄語（五中後二，提婆自制）、
X39n0714_p0886c08║相似語（五中前三，濫佛四依）。』」次釋眾輪。初標示。「說」下，正明。初
X39n0714_p0886c09║句示輪，下句明破。「故」下，引證。亦是告波離文。「羯磨」
X39n0714_p0886c10║法別，「舍羅」翻「籌」即是事別。此二既別，六和乖矣。所
X39n0714_p0886c11║言「輪」者，摧碾惑業，故得名耳。《伽論》局理，《律》通理事。
X39n0714_p0886c12║又理論中《論》據八正，《律》約四依，四依道緣，八正道
X39n0714_p0886c13║因，兩文互出，義必相兼。
X39n0714_p0886c14║【疏】上顯兩僧，如何言「破」？亦無別有破。以八正、四依，成
X39n0714_p0886c15║僧之法，差此惑亂，應悟不悟，故明「破」也。又此羯磨說
X39n0714_p0886c16║戒，是御眾之法，同界各行，互不相成，故明「破」也。
X39n0714_p0886c17║三中。初總徵。「兩僧」即理、事也。「亦」下，別釋。初明破理
X39n0714_p0886c18║和僧。「又」下，次明破事和僧。
X39n0714_p0886c19║【疏】二、明體者。有云：「僧和以非色心為體。」《律》中約相，全
X39n0714_p0886c20║無出體，以委《論》故。如《律》云：「僧者，四人若過也。」、「僧」義，如
X39n0714_p0886c21║《刪補羯磨疏》中廣之。
X39n0714_p0886c22║二、明體中。初引示。「非色心」者，即目人假，是「非二」攝。
X39n0714_p0886c23║「律」下，指文。初示意。言「委《論》」者，即上所明，出《成論》故。
X39n0714_p0886c24║「如」下，正引。「僧義」下，指略。彼有五家，出體不同，今當
X39n0714_p0887a01║第二是彼正取，餘四不引，須者自尋。
X39n0714_p0887a02║【疏】二、明破法差別。先定輪體，後對論破。
X39n0714_p0887a03║【疏】初明法輪二種：一、行，二、教。
X39n0714_p0887a04║【疏】所言「行」者，無過八正。用譬世輪：語、業、命三，以為戒
X39n0714_p0887a05║轂；見、思二正，以為慧輻；念、定二正，以為定輞；方便精
X39n0714_p0887a06║進，為轉輪人。若依修行，出生死道，故名「行」也。
X39n0714_p0887a07║第二，對明，定體中。初科三。初標示。開三學為八正
X39n0714_p0887a08║道，一切行相無不攝盡，故云「無過」也。「用」下，喻顯世
X39n0714_p0887a09║輪，「轂」在於中，眾「輻」所湊，「輞」在於外，圍於眾輻。即喻
X39n0714_p0887a10║戒是定、慧所依，定是慧之外護。「若」下，三、結合。
X39n0714_p0887a11║【疏】二、就「教」者，本是一和，今分兩別。以如來法輪，化被
X39n0714_p0887a12║三千，該通道俗故也。是以調達唱說「五法是，四依非」，
X39n0714_p0887a13║乃至地神、天神唱告「三千世界禪誦不行」。如《鼻奈邪》
X39n0714_p0887a14║云：「諸佛常法，食時僧壞，至暮還復。中間天、人無悟道
X39n0714_p0887a15║者。天地闇冥。若暮不和，天地翻覆故。」
X39n0714_p0887a16║次科。初標示。「以」下，正釋，又二。初敘佛法輪。「是」下，明
X39n0714_p0887a17║提婆反破。初明破法。「乃」下，示破境。「如」下，明破時。「諸
X39n0714_p0887a18║佛常法」者，決權疑故。「中無悟道」，即破義故。
X39n0714_p0887a19║【疏】第二，相對明者，有九不同。
X39n0714_p0887a20║次對論中。前約行教，通明二輪。此用九義，對顯差
X39n0714_p0887a21║別。
X39n0714_p0887a22║【疏】初、就人明破者。羯磨為言，通僧及尼，俱有破義。法
X39n0714_p0887a23║輪一種唯據比丘，餘眾不可故。尼是女報，號佛無信。
X39n0714_p0887a24║三眾未具，不合羯磨也。
X39n0714_p0887b01║初人中。羯磨通二眾，法輪局大僧。女人有五礙：不
X39n0714_p0887b02║得作輪王，釋、梵二天王，魔王及佛。所以「尼女號佛」，
X39n0714_p0887b03║人無信者。下簡「三眾」，二破俱塞。
X39n0714_p0887b04║【疏】二、假佛明破者。若破羯磨，不假自號為佛，又佛不
X39n0714_p0887b05║入羯磨僧故。若破法輪，必須偽佛，以僭敷化故。《雜心》
X39n0714_p0887b06║云：「族姓、端正、持戒、多聞、辨才。見行增上，惡希望故，非
X39n0714_p0887b07║愛行人，易輕動故。」《智論》云：「『我三十相，減佛無幾，弟子
X39n0714_p0887b08║未集。若眾圍繞，與佛何異？』思惟破僧，自稱作佛。」
X39n0714_p0887b09║二中。羯磨攝僧法，故不假佛。佛在應供僧故，不入
X39n0714_p0887b10║羯磨。法輪競化，故須假佛。「僭」謂下位僭越於上。「雜
X39n0714_p0887b11║心」下，引證。初列五德。「族姓」者，同釋種故。「端正」者，有
X39n0714_p0887b12║三十相故。餘三可知。彼文續云：「彼自立為大師故。」
X39n0714_p0887b13║犯戒者，非能壞也。「見行」等者，此明提婆具上諸德，
X39n0714_p0887b14║令諸比丘樂慕受化。彼論先出偈云：「大師及是道，
X39n0714_p0887b15║諸比丘異忍，礙壞和合僧，所謂見行壞。」解云：「謂比
X39n0714_p0887b16║丘起如是惡希望，『提婆達多是我大師，非瞿曇；彼
X39n0714_p0887b17║所制五法是道，非八正』（此釋偈上二句），當知是壞僧（釋第三句）。
X39n0714_p0887b18║又問：『何等人破僧？』答：『所謂見行增上者。見行人壞
X39n0714_p0887b19║僧，惡希望故；非愛行人，易輕動故。』（此釋末句）」今詳內外
X39n0714_p0887b20║兩凡具見惑者，名「見行人」；又內凡尚淺，故云「增上」。
X39n0714_p0887b21║初果已去，未盡思惑，名「愛行人」。聖人證真，不可輕
X39n0714_p0887b22║動，故云「非」也。即下云「凡夫輕躁，易可破壞」是也。「《智
X39n0714_p0887b23║論》」，即提婆自謂。「三十相」者，唯無足下輪相，及無見
X39n0714_p0887b24║頂相耳。《十二遊經》云「調達四月七日食時生。身長
X39n0714_p0887c01║一丈五尺四寸」等。
X39n0714_p0887c02║【疏】三、就數明破者。「磨羯」，下至同界八人，別行眾法，彼
X39n0714_p0887c03║此不成，僧不得益，故云「破」也。言「法輪」者，下至九人。所
X39n0714_p0887c04║以須者？故調達邪佛，替正佛寶；所說五邪，替正法寶；
X39n0714_p0887c05║三聞達等，替正僧寶。故能破五人。一佛四僧，所破唯
X39n0714_p0887c06║四。故九成破。所以如來不入十數者，《俱舍》云「破在別
X39n0714_p0887c07║處，不得親對世尊。一以如來不可輕逼，二以言教最
X39n0714_p0887c08║可信受」。故《雜心》云：「大師在眾中，彼無威光故。」
X39n0714_p0887c09║三中，羯磨「八人」者，兩處各成眾故。「彼此不成」者，互
X39n0714_p0887c10║望別眾故。法輪中，初標徵。「故」下，列示。初出能破。主
X39n0714_p0887c11║及四伴，通為「五人」，由非真佛，故在僧數。「一佛」下，示
X39n0714_p0887c12║所破。法寶可知，文中不列。師徒五人而言「四」者，佛
X39n0714_p0887c13║寶位別，故不在數。故能、所十人，但云「九」耳。「所以」下，
X39n0714_p0887c14║徵示真佛不入之意。《俱舍》「破在別處」者，以對能立
X39n0714_p0887c15║所，故云五人，及論正破，不在佛會。如下文說，破在
X39n0714_p0887c16║伽耶。「輕」謂輕陵，「逼」謂逼惱。「言教可信」者，若在佛所，
X39n0714_p0887c17║必受佛化，破不成故。下引《雜心》，共成三意。
X39n0714_p0887c18║【疏】四、就界內外明者。羯磨僧破，要在加法界內，兩眾
X39n0714_p0887c19║別行，不通界外。法輪僧破，初秉法時，唯在界內，後破
X39n0714_p0887c20║行法，通界內外。
X39n0714_p0887c21║四中。羯磨，一須加結，二局界內。法輪中。「初秉法時」
X39n0714_p0887c22║者，以提婆先自布薩，破羯磨僧，故須局界，後方行
X39n0714_p0887c23║化，則不定處。準下先在王舍破行，後於伽耶壞眾，
X39n0714_p0887c24║與此不同。今詳破眾已後，行化未息，故云「後」耳。準
X39n0714_p0888a01║知前後皆通內外。
X39n0714_p0888a02║【疏】五、就凡聖二僧明破。羯磨破者，真俗俱能，聖人事
X39n0714_p0888a03║迷，容生別眾非法故也。法輪僧破，唯俗諦僧，聖人識
X39n0714_p0888a04║達，必不從化。故《成實》云：「凡夫輕躁，易可破壞。若得世
X39n0714_p0888a05║間空無我心，尚不可破，況無漏也？」
X39n0714_p0888a06║五中。「真」即四聖，證真諦故。「俗」即兩凡，具煩惱故。法
X39n0714_p0888a07║輪中。初正明，「故」下，引證。「世間空無我心」，即內凡世
X39n0714_p0888a08║第一人分見空理者，則知爾前猶可破也。「無漏」即
X39n0714_p0888a09║初果。
X39n0714_p0888a10║【疏】六、就方明破者。羯磨所破，通三天下；破法輪僧，局
X39n0714_p0888a11║在南洲。故《雜心》云「三方有八羯磨壞，閻浮有九法輪
X39n0714_p0888a12║壞」也。
X39n0714_p0888a13║六中。羯磨不對化主，故通三州，不通北州。法輪對
X39n0714_p0888a14║主，唯局南州，不通三州。下引《雜心》，證上通塞。「八」、「九」
X39n0714_p0888a15║並約人數，如上可知。
X39n0714_p0888a16║【疏】七、就時明破者。羯磨通於二世，法輪唯佛世故。彼
X39n0714_p0888a17║論云：「牟尼般涅槃，未結界前後，息肉未出時，又無第
X39n0714_p0888a18║一雙。如是六時中，不名破法輪。」
X39n0714_p0888a19║七中，初科。羯磨通現、未，法輪局現在。「彼論」，亦即《雜
X39n0714_p0888a20║心》。偈中通明六時。正用初句，證成上義。真佛既滅，
X39n0714_p0888a21║無可競化，故不通滅。後「未結界」者，以破法輪，必兼
X39n0714_p0888a22║羯磨，非結界地，羯磨不行。故未立結界，則無破僧。
X39n0714_p0888a23║「前後」，如《疏》自釋。「息肉未出」者，準《俱舍》解，於正戒、見，
X39n0714_p0888a24║未生破毀時也，即以息肉以喻毀破。「息」合作「瘜」，謂
X39n0714_p0888b01║臭肉也。「第一雙」者，《雜心》云「未建立第一雙」。準《阿毗
X39n0714_p0888b02║達磨》解，「未立止觀第一時」。謂止觀二法名「雙」，超諸
X39n0714_p0888b03║法門，故云「第一」。由立止觀，令眾修習，識別邪正，必
X39n0714_p0888b04║無破僧。初後三句，各明一時。第二句含三時，故結
X39n0714_p0888b05║云「六時」。
X39n0714_p0888b06║【疏】所言「前後」者。昔人約破僧以分前後，無第二破故。
X39n0714_p0888b07║「若爾，何故破僧通於季代？」答：「唯可方便，終非究竟。」
X39n0714_p0888b08║次科，昔解中。初牒文。「昔」下，正引。彼以正破為中，未
X39n0714_p0888b09║破為前，破已名後。義非再破，故云「無第二」也。「若」下，
X39n0714_p0888b10║釋難，可解。
X39n0714_p0888b11║【疏】《俱舍》中解「前後」云：「初者，轉法輪未久；後者，將般涅
X39n0714_p0888b12║槃。二時大眾同修一味，無破者故。」
X39n0714_p0888b13║次引《論》中，即以鹿苑初成為前，鶴林將滅為後。「若
X39n0714_p0888b14║爾，與昔解何別？」學者詳之，須知有別。
X39n0714_p0888b15║【疏】八、就罪明破。羯磨破者，輕蘭非逆；法輪破者，重蘭
X39n0714_p0888b16║得逆。何故不同？《多論》有九：「一、以正破正，法輪以邪破
X39n0714_p0888b17║正；二、但失事益，損微過輕，法輪破者，失理解故重；三、
X39n0714_p0888b18║弟子破師故重，同徒相破故輕；四、但破行者輕，理行
X39n0714_p0888b19║俱破重；五、唯損出家輕，道俗同損重；六、羯磨但情乖，
X39n0714_p0888b20║法輪情法失；七、羯磨二眾離，法輪七眾破；八、羯磨定
X39n0714_p0888b21║不破法輪，法輪喜破羯磨故重；九、羯磨唯損僧，法輪
X39n0714_p0888b22║通三寶故重。以偈束曰：非正理事師徒別，一教二教
X39n0714_p0888b23║道俗離，情乖法乖二七眾，定喜三寶一寶持。」
X39n0714_p0888b24║八中。初明異，羯磨但違制教，法輪制、業俱犯。「何故」
X39n0714_p0888c01║下，釋異所以。《多論》九義，對明重輕。文或不具，一一
X39n0714_p0888c02║宜以「羯磨」、「法論」標其上，並用「故輕」、「故重」結其下。又
X39n0714_p0888c03║唯第三上重下輕，餘竝上輕下重。一、二、四、八，並約
X39n0714_p0888c04║法論，而有邪正、事理之別。三、五及七，並就人辨，須
X39n0714_p0888c05║分師資、道俗之殊。六及後九，則兼人、法，宜辨人情、
X39n0714_p0888c06║三寶之異。後偈收束，臨時配對，攝繁從要，照對易
X39n0714_p0888c07║明。有本除去，未知何意。
X39n0714_p0888c08║【疏】第九，明報。有二不同：破羯磨僧不墮無間；破法輪
X39n0714_p0888c09║者，以成逆故，生報阿鼻一劫受苦。如《成實》云：「不但破
X39n0714_p0888c10║僧，若言無罪福，供養善人、父母無報，令多人作不善
X39n0714_p0888c11║業。又如邪人害正見者，故謗聖人。又殺聖人等。事重
X39n0714_p0888c12║心重，如此諸罪皆墮阿鼻。」
X39n0714_p0888c13║九中。初羯磨，犯中品蘭，故非無間。準《雜心論》墮嘷
X39n0714_p0888c14║叫地獄。法輪，三種定：一、生報定，二、阿鼻定，三、一劫
X39n0714_p0888c15║定。下引《成實》通明無間，文有三節：初即撥無因果，
X39n0714_p0888c16║二即執邪謗聖，三損害福田。又如《僧祇》，毀犯四重，
X39n0714_p0888c17║竝無間業。請觀此文，自撿行業。日用所存，寧不畏
X39n0714_p0888c18║慎？
X39n0714_p0888c19║【疏】第三，破僧時處。
X39n0714_p0888c20║【疏】初破僧時，倣佛二法，用擬邪化：一、立五邪以為行
X39n0714_p0888c21║法，替正四依；二、立非法羯磨以為眾法，替正羯磨。所
X39n0714_p0888c22║以王舍城時忍五法者，止是破行。後至伽邪，羯磨說
X39n0714_p0888c23║戒，方破眾法，始是究竟破法輪僧。
X39n0714_p0888c24║第三，時處，正明中。初明立法。行法被自行，眾法為
X39n0714_p0889a01║軌眾，且依《律》示。《論》中八正道，亦行所收。「所以」下，示
X39n0714_p0889a02║時處。「王舍城」即遊化之境。「伽耶」山乃住止之處。《方
X39n0714_p0889a03║志》云「伽耶，世謂靈岳」，亦云「象頭山」。提婆始於王舍
X39n0714_p0889a04║行化，有五百新學比丘信受五法，隨往伽耶布薩，
X39n0714_p0889a05║二法俱破，方成破僧。
X39n0714_p0889a06║【疏】故《僧祇》云：「調達向伽邪山，佛喚不得。便作羯磨，為
X39n0714_p0889a07║後世名譽。乃至三喚，云『我已說戒竟』。佛言：『非法人已
X39n0714_p0889a08║作竟，如法人自作布薩。』便說『清淨如滿月』偈等。」以此
X39n0714_p0889a09║文證，破在伽邪。
X39n0714_p0889a10║引證中，「佛喚」者，如來遣阿難往喚。
X39n0714_p0889a11║【疏】問：「調達說戒，如來僧等同界，何得成者？」答：「一破已
X39n0714_p0889a12║後，兩不相足。如《拘睒彌》說。」
X39n0714_p0889a13║問答中。由「不相足」，不妨同界各自成法。「如」下，引例。
X39n0714_p0889a14║「《拘睒彌》說」，即《律》犍度。彼明拘睒彌國比丘鬪諍，破
X39n0714_p0889a15║為二部，各自說戒，佛判成法。彼是非異見，猶不相
X39n0714_p0889a16║足，況今邪正兩分，不復疑矣。
X39n0714_p0889a17║【疏】第四，明二逆偷蘭因果者。
X39n0714_p0889a18║【疏】如昔解云：「出血偷蘭是方便，以殺佛不成故。而是
X39n0714_p0889a19║最初，以《智論》云『多聞、持戒九清淨人得破僧』者，若是
X39n0714_p0889a20║第二，何名淨也？」
X39n0714_p0889a21║第四，出血中。「昔解方便」，則與今同。判為「最初」，則與
X39n0714_p0889a22║今異。彼據《智論》，既云「清淨」，豈非無犯？
X39n0714_p0889a23║【疏】今解不爾。五逆之罪，犯則無初。外道犯逆，即滅擯
X39n0714_p0889a24║也。
X39n0714_p0889b01║今解中。初判定。「外」下，引例。緣出《受戒》十三難中。制
X39n0714_p0889b02║教開初，業道無初。外道犯逆，受已滅擯，顯是業道，
X39n0714_p0889b03║何得有初？
X39n0714_p0889b04║【疏】「若爾無初，云何出血方始破僧，而名『清淨』者？」答：「於
X39n0714_p0889b05║擯罪無違，故云『清淨』。」
X39n0714_p0889b06║初難中。通前《智論》。業道雖成逆，制教是方便，故不
X39n0714_p0889b07║違擯法，而得名「清淨」。
X39n0714_p0889b08║【疏】「若爾，何故《雜心》云『若犯餘無間，不得破僧』？」答：「謂未
X39n0714_p0889b09║受前而犯三逆，以受不得，非比丘故。出血偷蘭，可懺
X39n0714_p0889b10║淨故。」
X39n0714_p0889b11║次難。以無初成逆，違《心論》故。答中。「三逆」即殺父、殺
X39n0714_p0889b12║母、羅漢，釋上「餘無間」也。逆業障戒，無破僧理。蘭罪
X39n0714_p0889b13║可懺，故稱清淨。
X39n0714_p0889b14║【疏】破僧偷蘭，是究竟，非方便故。以本心規奪徒眾，壞
X39n0714_p0889b15║僧斷法，歸從己見，暢滿心腑，更無進趣，故果蘭罪。
X39n0714_p0889b16║次破僧罪，初科。初判定。「以」下，釋所以。偷蘭因果各
X39n0714_p0889b17║有三品，此中二罪並是上品。
X39n0714_p0889b18║【疏】是第二者，過狀顯彰，佛自訶責，重罪一劫，因果既
X39n0714_p0889b19║明，故違而犯。如《見論》云：「破僧無最初，以違佛諫故。」
X39n0714_p0889b20║次第二中。初義判。佛既訶諫，即同先制，故「無最初」。
X39n0714_p0889b21║「如」下，引證。於理顯然。
X39n0714_p0889b22║【疏】問：「破僧是第二。違諫最初者，即僧諫中訶云『不捨，
X39n0714_p0889b23║得重罪』者，應亦第二，同佛諫故。」答：「破僧者，所諫事也。
X39n0714_p0889b24║諫時諫破僧，作時作破僧，故知破僧是第二。諫時不
X39n0714_p0889c01║諫於違諫，故違諫僧殘是最初。」大能解也。
X39n0714_p0889c02║次難中。破僧逆蘭，則無最初。違諫犯殘，即開最初，
X39n0714_p0889c03║故引為難。僧諫、佛諫既同，有初、無初何異？答中，佛
X39n0714_p0889c04║諫、破僧，則諫、犯不別。僧諫、違諫，則諫、犯不同。僧亦
X39n0714_p0889c05║諫破僧，彼犯由違諫故也。後句稱美，必引他文。
X39n0714_p0889c06║【疏】問：「比丘逆罪，是有初不？」答：「無初也。初對佛教，逆非
X39n0714_p0889c07║佛制。」
X39n0714_p0889c08║三、問答中，初問。答文，判罪極明。以開初無犯，並約
X39n0714_p0889c09║制教而論；五逆之罪，自據業道而辨。今明比丘犯
X39n0714_p0889c10║逆，制教則三夷二蘭，業道則通歸無間。犯制教則
X39n0714_p0889c11║依法治擯，違業道則一劫沉淪。懺制須準律宗，悔
X39n0714_p0889c12║逆自從大教。若茲以判，罪相天分，前後教門，不復
X39n0714_p0889c13║疑矣。
X39n0714_p0889c14║【疏】問：「同是逆罪，諫有無者？」答：「破僧倚傍，須諫使分。餘
X39n0714_p0889c15║無濫故，不須設諫。」
X39n0714_p0889c16║次問，以五逆中唯諫破僧故。答中，餘四殺逆，故無
X39n0714_p0889c17║所濫。
X39n0714_p0889c18║【疏】問：「俗人犯逆，有初以不？」答：「無有初也。既是生報之
X39n0714_p0890a01║罪，無出家修道義也。」
X39n0714_p0890a02║三問。俗人無初，如前已示。欲生下難，故復問之。又
X39n0714_p0890a03║復此據來投受具，望在俗犯以為初耳。答中，「是生
X39n0714_p0890a04║報」者，示障道所以。
X39n0714_p0890a05║【疏】「若爾，何故《涅槃》阿逸多犯三逆，佛聽受具者？」答：「猶
X39n0714_p0890a06║自無初，望諸比丘不許度故。焚燒僧房，值佛法王，不
X39n0714_p0890a07║同常教。」
X39n0714_p0890a08║引難中。阿逸多殺父、害母、殺羅漢，來投出家，諸比
X39n0714_p0890a09║丘不許度，便欲燒僧坊，佛開為受。既不障戒，則似
X39n0714_p0890a10║開初。答中，「比丘不許」，即是無初。緣難暫開，故非常
X39n0714_p0890a11║教。
X39n0714_p0890a12║【疏】大門第三。「俱破分二戒，餘後單立一者？」答：「破僧事
X39n0714_p0890a13║大，立主假伴。諫主不捨，故立初戒。當諫主時，伴助勸
X39n0714_p0890a14║僧，即便諫伴，由不捨故，立第二戒。餘後二戒，一人獨
X39n0714_p0890a15║辦，不假主伴，故無兩戒。」
X39n0714_p0890a16║第三，重單中。初標徵。此明四諫，破僧分二，擯謗、拒
X39n0714_p0890a17║諫各一。單兩不同，故此辨釋。答中，初敘破僧立二
X39n0714_p0890a18║所以。一以事大，二兼主伴。後釋餘二，異上可知。
X39n0714_p0890a19║【疏】大門第四。同違僧諫齊，如此四戒，「九十」一墮，得罪
X39n0714_p0890a20║輕重、舉不舉者。
X39n0714_p0890a21║第四，標中。違諫五戒，四殘一墮，輕重不同，此一異
X39n0714_p0890a22║也。又犯殘不舉，犯墮須舉，此二異也。
X39n0714_p0890a23║【疏】昔解云云，何由披出？今直據理，隨事重輕，故分輕
X39n0714_p0890a24║重。如殺、盜、媒、長乃至眾學，豈非事之大小邪？
X39n0714_p0890b01║釋輕重中，初科。初斥古。《義鈔》引云「一解，今此四戒，
X39n0714_p0890b02║皆倚傍行教，言說相濫，朋黨相助，事成破僧。前二
X39n0714_p0890b03║壞法輪，後二壞羯磨」等，「說欲不障，於理教有違，僧
X39n0714_p0890b04║法無濫。又復口說未犯根本。所以事微，故結提罪」。
X39n0714_p0890b05║此所謂「云云」也。「披」，分也。今解中。初立義，「如」下，引例。
X39n0714_p0890b06║隨事重輕，義通一切，故總舉諸戒也。
X39n0714_p0890b07║【疏】問：「若隨事大小故，違諫罪有階降者；我未諫前，亦
X39n0714_p0890b08║應隨事，不應同吉？」答：「諫諫元事不諫罪，何妨說事有
X39n0714_p0890b09║輕重。」
X39n0714_p0890b10║釋疑中，初難。由此五戒未作白前，堅持不捨，並犯
X39n0714_p0890b11║吉羅。若云「隨事」，合分階降。答中，但分所諫有別，而
X39n0714_p0890b12║未盡來難，留在下科。
X39n0714_p0890b13║【疏】「若爾不同，何因皆吉？」答：「大有道理。稀數不同，事大
X39n0714_p0890b14║作稀，事小作數，是故俱吉。諫本依事，隨事大小，如前
X39n0714_p0890b15║解也。」
X39n0714_p0890b16║次難，答中。論犯自緣稀數，據事何妨重輕。
X39n0714_p0890b17║【疏】問：「對舉以論，何故彼有此無者？」答：「『九十』諫竟，便即
X39n0714_p0890b18║出舉者，為明能隨舉人有同犯故。若不出舉，無由得
X39n0714_p0890b19║結能隨之過。此四諫竟，若有不見，亦合作舉。以隨不
X39n0714_p0890b20║見，但得吉故。既不同犯，不勞須出。」
X39n0714_p0890b21║次舉不舉。問意，可解。答中。初明後戒有舉，以隨舉
X39n0714_p0890b22║戒相連次故。次明四諫無舉。論舉有三：一、不見舉，
X39n0714_p0890b23║二、不懺舉，隨順此二犯吉；三、惡邪不捨舉，即說欲
X39n0714_p0890b24║不障也，隨順犯提。今此四諫，舉唯上二，隨但輕吉。
X39n0714_p0890c01║能所各篇，故不同上。
X39n0714_p0890c02║【律】十、破僧違諫戒。
X39n0714_p0890c03║【疏】第十，破僧違諫戒。
X39n0714_p0890c04║【疏】意亦有四。
X39n0714_p0890c05║【疏】言制有三。所以不聽破僧者。僧眾和合，義無乖異，
X39n0714_p0890c06║理應詳遵，如水乳合。今反倚傍理教，說相似語，惑亂
X39n0714_p0890c07║羣心，壞僧斷法，墜陷無辜，為惡滋甚。故須聖制，意在
X39n0714_p0890c08║於斯。
X39n0714_p0890c09║第十，制意中，初科。初敘僧義。「詳」謂審其邪正。「遵」謂
X39n0714_p0890c10║稟其法制。「今」下，明破義。文敘四過：一、倚教，二、惑眾，
X39n0714_p0890c11║三、滅法，四、損他。具上諸惡，故云「滋甚」。「滋」，益也。
X39n0714_p0890c12║【疏】二、須諫意。然彼邪人，倚傍佛教。乞食等四，生聖之
X39n0714_p0890c13║緣，趣道遠因，說緣為種。正語等八，生聖之因，趣道近
X39n0714_p0890c14║法，正為聖體。稱法而談，名為正見。邪人反說，顛倒教
X39n0714_p0890c15║理，是非兩濫，言同意異，真偽難分。迷情墜惡，實可憐
X39n0714_p0890c16║愍。須僧設諫，開示是非。冀彼改迷從正，棄惡就善。是
X39n0714_p0890c17║以須諫，意在於此。
X39n0714_p0890c18║次科三。初敘法輪。「邪人」下，次明破滅。「顛倒教理」者，
X39n0714_p0891a01║《業疏》云「彼以八正為緣，四依為因。五法倣同四依，
X39n0714_p0891a02║又並制盡形，出過四正」，故云「是非濫」也。「須」下，正明
X39n0714_p0891a03║立諫。「冀」，望也。
X39n0714_p0891a04║【疏】三、結罪意。然彼眾僧，詳心設諫，明顯是非，開示令
X39n0714_p0891a05║捨。而專執己見，不肯從勸，違僧命重，情過得殘。
X39n0714_p0891a06║三中。初濫設諫。「而」下，次明違犯。
X39n0714_p0891a07║【疏】二、釋名者，可解。
X39n0714_p0891a08║釋名中。「破僧」是所作事。「違諫」即所犯過。二並所防，
X39n0714_p0891a09║「戒」是能防。下例此釋。
X39n0714_p0891a10║【疏】三、具緣者，有五。諫不虗設必有所為，所以第一明
X39n0714_p0891a11║立邪三寶，作破僧事。邪三雖立，若不行化，無容設諫，
X39n0714_p0891a12║是以第二立邪五法，行化於時。化而不諫，或諫不成，
X39n0714_p0891a13║本無其罪，故次第三如法設諫。諫雖如法，聞諫順從，
X39n0714_p0891a14║亦無其咎，是以第四聞諫不捨。事雖拒諫，若諫未竟，
X39n0714_p0891a15║不成彼罪，故須第五作三法竟。如此生起，類通諸戒。
X39n0714_p0891a16║上來大繁，下去無也。
X39n0714_p0891a17║具緣中五。次第相生，以彰教意。
X39n0714_p0891a18║【疏】闕緣不須，事稀故削。
X39n0714_p0891a19║闕緣。「削」者，準上緣成，自可通曉。但五緣中，備具名
X39n0714_p0891a20║成，少乖號闕，則前後諸戒，無不解也。
X39n0714_p0891a21║【註】佛在彌尼樓國，度八釋子。詣瞻波國。並證增上地，
X39n0714_p0891a22║唯提婆達得神足證。佛還羅閱祇。提婆教人害佛，事
X39n0714_p0891a23║發，惡名流布，利養斷絕，便別眾食。為佛訶責，因即破
X39n0714_p0891a24║僧。舉過設諫，而制此戒。
X39n0714_p0891b01║【疏】就此戒緣。初明「八釋出家，提婆神足證」者，為取此
X39n0714_p0891b02║人為諫事主故。次明「別眾食」緣，分屬「九十」，文相可解。
X39n0714_p0891b03║別釋中。戒緣二段。初釋出血。但出其意，即注中初
X39n0714_p0891b04║至「斷絕」一段文也。「八釋子」皆如來宗族。「提婆」是斛
X39n0714_p0891b05║飯王子，佛之堂弟。梵云提婆達多，或云調達，此翻
X39n0714_p0891b06║天熱，生時諸天心熱故。餘人皆「證增上地」，即初果
X39n0714_p0891b07║也。唯提婆為利養故，詣佛求學神通，佛不為說。復
X39n0714_p0891b08║至舍利弗、目連，乃至五百弟子，皆不為說。阿難是
X39n0714_p0891b09║親，未得他心，授與通法。提婆入山，學得五通。教闍
X39n0714_p0891b10║王殺父，語言：「我作新佛，汝作新王，豈不快耶！」、「佛還
X39n0714_p0891b11║羅閱祇」，即王舍城。提婆遣人害佛不遂，乃自推山
X39n0714_p0891b12║壓佛，密跡金剛以杵擬之，碎石迸來傷佛足指，是
X39n0714_p0891b13║為出佛身血也。「次」下，釋破僧。以「別食」為始。「分屬九
X39n0714_p0891b14║十」者，後別眾食，亦由此緣。
X39n0714_p0891b15║【律】若比丘，欲壞。
X39n0714_p0891b16║【疏】就戒本中，三雙一隻也。謂諫所諫人、諫所諫事，為
X39n0714_p0891b17║一雙；二、「彼比丘」下，屏諫、拒屏諫，為第二雙也；三、「彼應
X39n0714_p0891b18║三諫」下，僧諫、拒僧諫，為第三雙。末有僧殘，是一隻罪
X39n0714_p0891b19║也。一切諫戒，例皆準此。若解分齊，無由混亂。
X39n0714_p0891b20║次釋戒本，總分中。初標，「謂」下，釋。「三雙」者，初是所諫，
X39n0714_p0891b21║餘二並能諫，屏諫旁引，僧諫正被。「一隻」即犯科。「一
X39n0714_p0891b22║切」下，點示。類通諸諫，不復分也。
X39n0714_p0891b23║【疏】就初「若比丘」者，拒諫人也。
X39n0714_p0891b24║釋第一雙，「拒諫人」，即此戒犯人也。
X39n0714_p0891c01║【疏】「欲壞」已下，諫所為事，分三：「欲壞和合僧」者，明始心
X39n0714_p0891c02║也；「方便受壞」下，立邪三寶也；「堅持不捨」者，行化於時
X39n0714_p0891c03║也。
X39n0714_p0891c04║【疏】就初又三：「欲壞」者，出破正之道理也；「和合」者，明正
X39n0714_p0891c05║法也；「僧」者，所破正人也。具此三故，成前逆蘭也。
X39n0714_p0891c06║次所諫事，釋始心中，初科。「破正道理」，即九邪法。
X39n0714_p0891c07║【註】言「破壞」者，有十八事：法、非法，律、非律，犯、不犯，若輕，
X39n0714_p0891c08║若重，有殘、無殘，麤惡、非麤惡，常所行、非常所行，制、非
X39n0714_p0891c09║制，說、非說是也。
X39n0714_p0891c10║【疏】就解初句，出道理中。《律》但言「壞」，注中廣解。初言「破
X39n0714_p0891c11║壞十八事」者，明彼邪人，方便立法，正眾須分，其有十
X39n0714_p0891c12║八也。就中九對，半有如、非。《論》中廣解，何得隱略？
X39n0714_p0891c13║初句中，初科。十八法中，九正、九邪，故云「半如、非」也。
X39n0714_p0891c14║「論中」，即下《多論》。
X39n0714_p0891c15║【疏】一、「法、非法」者，《多論》云：「八正真軌生神解，是趣道近
X39n0714_p0891c16║因，名法，彼說為非。五邪不能生解，為非，彼說是法。」
X39n0714_p0891c17║牒釋中，初對。「八正真」，正故非邪，真故非偽。「軌」謂軌
X39n0714_p0891c18║範行人。「神解」即心慧。
X39n0714_p0892a01║【疏】「律」者。八正真能調身口，離於七非，稱律，彼為非律。
X39n0714_p0892a02║五邪反前，彼說為律。《了論》解：「五正道分是法，五邪道
X39n0714_p0892a03║分非法。」彼說反前可知。「三正道分是毗尼，三邪道分
X39n0714_p0892a04║非毗尼。」彼說反之可知。
X39n0714_p0892a05║二中。初約義釋。次引《了論》，即離八正，兼釋前科。語、
X39n0714_p0892a06║業、命三為「毗尼」，餘五為「法」。
X39n0714_p0892a07║【疏】《多論》所云「犯」者，不剃、不剪，佛制有罪，名犯。調謂有
X39n0714_p0892a08║命，若不剃、剪，說為不犯。言「不犯」者，心念作惡，雖未身
X39n0714_p0892a09║口，理違惡微，不制有罪，說為不犯。調說心起三毒，最
X39n0714_p0892a10║是過本，反說為犯。《了論》云：「罪者，過如來所制；非罪者，
X39n0714_p0892a11║順如來所立制故。」
X39n0714_p0892a12║三中，二。初釋犯。髮過半月不剃，瓜過一麥不剪，竝
X39n0714_p0892a13║吉。彼謂繫屬人身，生長不息，即同有命，剪除成損，
X39n0714_p0892a14║不剪無害。「言」下，次釋不犯。意地心念，小機不制，彼
X39n0714_p0892a15║不知機，例說為犯。下引《了論》，與上小異。彼名「罪」、「非
X39n0714_p0892a16║罪」。「過」佛制是罪，彼說非罪；「順」佛制非罪，彼反說罪。
X39n0714_p0892a17║「過」字彼正作「違」。
X39n0714_p0892a18║【疏】言「輕重」者，《多》云：「犯遮惡者為輕。調見壞葉墮龍，便
X39n0714_p0892a19║謂一切草木皆重。重者，初篇，業思一形永障為重。調
X39n0714_p0892a20║見先作無犯，便言婬、盜俱是輕也。」
X39n0714_p0892a21║四中，初科。初明輕說重。彼「見壞葉墮龍」者，即伊鉢
X39n0714_p0892a22║羅龍曾斷伊羅葉，今受龍報故。次釋重說輕。彼謂
X39n0714_p0892a23║四重，並開最初故。
X39n0714_p0892a24║【疏】《了論》云：「輕重兩相，各有二緣。由於罪、制，各有四句。
X39n0714_p0892b01║一、由罪重，不由制重。如殺畜生，性罪故重；不在前二，
X39n0714_p0892b02║故非制重。二、由制重，不由罪重。如殺草木，非後二篇，
X39n0714_p0892b03║名制重；體遮故罪輕。三、由罪重，亦由制重。如初四夷，
X39n0714_p0892b04║是性罪故罪重；即初篇中，制亦重故。四、不由制重，不
X39n0714_p0892b05║由罪重。如眾學戒，是遮非罪重；末篇非制重。」輕有四
X39n0714_p0892b06║句，比前反取可知。
X39n0714_p0892b07║次科。《了論》，即約業、制，相對互織為句。初出重句。「輕」
X39n0714_p0892b08║下，例出輕句。應云：一、由罪輕，不由制輕；二、由制輕，
X39n0714_p0892b09║不由罪輕；三、由罪輕，亦由制輕；四、不由制輕，不由
X39n0714_p0892b10║罪輕。還約上戒，反對配之。此明佛制輕重之相，彼
X39n0714_p0892b11║於諸句一一反說耳。
X39n0714_p0892b12║【疏】「有殘、無殘」者，《多》云：「犯下四篇，非一生障，名曰『有殘』，
X39n0714_p0892b13║調說『無殘』。若犯初篇，永喪道芽，則名『無殘』，調說『有殘』。」
X39n0714_p0892b14║五中，初科。《多論》，可解。但明相反，不出其意。
X39n0714_p0892b15║【疏】《了論》解云：「正量、上座二部所釋，同上多部。」云七聚
X39n0714_p0892b16║之戒，從下第七，上至第一。若犯第七名無殘，上六不
X39n0714_p0892b17║犯名有殘。乃至第二篇犯者，下之六聚名無殘，雖未
X39n0714_p0892b18║並犯，即兼破義，上之一聚名有殘。若犯第一，隨一戒，
X39n0714_p0892b19║一切諸戒並無殘。
X39n0714_p0892b20║《了論》中。初指三部義同。「云」下，復加細釋。前對五篇，
X39n0714_p0892b21║此約七聚。「乃至」者，合云若犯第六，下二聚名無殘，
X39n0714_p0892b22║上五名有殘。第五、第四、第三，並以下為無殘，上名
X39n0714_p0892b23║有殘。上必兼下，下不通上。此明犯下六聚，通得有
X39n0714_p0892b24║殘；若犯初聚，一向無殘。彼並反說，如上已明。
X39n0714_p0892c01║【疏】問：「犯一重戒，止於餘聚種類可破。自餘三重，不可
X39n0714_p0892c02║兼犯。云何一切名無殘邪？」答：「如人四處，不可損傷。傷
X39n0714_p0892c03║一即死，不待餘處。重戒例之。」
X39n0714_p0892c04║釋疑中。以下諸聚總歸四重，種類相通，可有破義，
X39n0714_p0892c05║理無通該異種之戒。答文，亦出《多論》。「四處」謂腦、咽、
X39n0714_p0892c06║心、腰也。
X39n0714_p0892c07║【疏】言「麤惡」者，如《母論》云：「初、二篇方便，若身若口，無慚
X39n0714_p0892c08║心故，犯濁重偷蘭，名『麤惡』也。『非麤惡』者，波逸提下，及
X39n0714_p0892c09║餘偷蘭也。」彼皆反說。
X39n0714_p0892c10║六中，初科。《母論》除前二篇，就後五聚以分兩別。
X39n0714_p0892c11║【疏】《了論》解云：「言麤有二：一、意，二、罪。翻此罪麤。」意麤有
X39n0714_p0892c12║四：一、邪見撥無因果；二、不信苦樂等報；三、放逸不愛
X39n0714_p0892c13║惜所受戒，縱意造惡；四、濁重貪瞋癡也。次用四句分
X39n0714_p0892c14║別：一、由意麤，不由罪麤，若由四意殺草木等；二、由罪
X39n0714_p0892c15║麤，不由意麤，非前四意，輕爾殺畜；三、由意麤，亦由罪
X39n0714_p0892c16║麤，用前四意行殺等罪；四、不由意麤，不由罪麤，離四
X39n0714_p0892c17║意殺草木也。非麤亦四：一、由意非麤，不由罪非麤；二、
X39n0714_p0892c18║由罪非麤，不由意非麤；三、由意非麤，亦由罪非麤，輕
X39n0714_p0892c19║爾損草木；四、不由意非麤，亦不由罪非麤，重心殺生
X39n0714_p0892c20║者。
X39n0714_p0892c21║次科。初總示二麤。「翻」謂翻對。「意麤四」中。初二相濫，
X39n0714_p0892c22║但第二者未必邪見，止「不信」耳。行者觀此四心，用
X39n0714_p0892c23║省己行，汙戒墮惡，孰不由斯？次互織為句，又二。初
X39n0714_p0892c24║麤四句，後非麤四句。相翻互歷，配對大同。非麤四
X39n0714_p0893a01║中，初即前二，二即前一，三對前四，四對前三。
X39n0714_p0893a02║【疏】「常所行、非常所行」者。《多》云：「八正道常所用法，調說
X39n0714_p0893a03║非常。五法非常用法，調說常所用。」《了論》云：「非常行者，
X39n0714_p0893a04║非佛所作所習也。彼即說是常所行者，是佛所作。入
X39n0714_p0893a05║定說法，受現法樂，是佛所習，彼又反說。」
X39n0714_p0893a06║七中。《多論》可解。次《了論》中，「非佛作習」，即邪見諸惡。
X39n0714_p0893a07║【疏】「制、非制」者，《多》云：「五篇戒，佛金口制，調說非制。五法
X39n0714_p0893a08║非佛所吐，名為非制，調說為制。」
X39n0714_p0893a09║第八，易解。
X39n0714_p0893a10║【疏】「說、非說」者，四是重禁，餘是輕約，此名正說，調說為
X39n0714_p0893a11║非。四禁為輕，餘篇為重，是名非說，調為是說。
X39n0714_p0893a12║【疏】《了論》云：「非如來說，非如來教。彼即說是如來所說。」
X39n0714_p0893a13║五陰、十二入、十八界，乃至八萬法門，對治眾生八萬
X39n0714_p0893a14║煩惱，令其觀察，是如來教。十二部經名句文，是如來
X39n0714_p0893a15║說。彼皆反之。
X39n0714_p0893a16║九中，《了論》。初明說非為是。「非如來說」及「非教」者，如
X39n0714_p0893a17║五邪、世典之類。名言為「說」，法門為「教」。「五陰」下，次明
X39n0714_p0893a18║說是為非。
X39n0714_p0893a19║【疏】即以此法，心懷知是，口說言非，異見異忍，為他人
X39n0714_p0893a20║說，是名邪佛之法寶也。
X39n0714_p0893a21║總結中。「心知是」者，心不應口也。「口言非」者，語不副
X39n0714_p0893a22║心也。「異見異忍」是自損，「為他人說」即害他。「邪佛法
X39n0714_p0893a23║寶」，總前半九法也。
X39n0714_p0893a24║【律】和合（一羯磨，同說戒）僧（四比丘，若五，若十，乃至無數也）。
X39n0714_p0893b01║【疏】言「和合僧」者，釋僧義也。和是僧家法也，數是僧家
X39n0714_p0893b02║相也。故注解中，「羯磨」、「說戒」，以表和法，即六和之中戒、
X39n0714_p0893b03║見同也。注引「四人」已上，即六和中三業同也。此明調
X39n0714_p0893b04║達以前邪法，引得正眾四人已上從己見也。
X39n0714_p0893b05║後二句中。初釋文，為二。初總示；「和」下，別釋。「數」，即僧
X39n0714_p0893b06║也。「故」下，釋注。初段，「戒、見同」者，乃二種法同，義兼利
X39n0714_p0893b07║同，即內三和也。後段，「三業」，即外三和。「此」下，點示，即
X39n0714_p0893b08║所破也。
X39n0714_p0893b09║【律】方便受壞和合法。
X39n0714_p0893b10║【疏】「方便受壞僧法」者，勸諸受法，令敬奉也。
X39n0714_p0893b11║次立邪中，「方便」即能勸，「受壞」等即所勸。
X39n0714_p0893b12║【律】堅持不捨（謂住十八法而破僧也）。
X39n0714_p0893b13║【疏】「堅持不捨」者，行化於時，同佛引喻，猶不止也。注解
X39n0714_p0893b14║「堅持」，謂心安邪法，廣化天下也。「彼比丘」下，是。
X39n0714_p0893b15║三、行化中。初釋文。「堅持」，「持」即執也。「同」合作「聞」，疑是
X39n0714_p0893b16║寫誤。謂佛親諫不止，明其堅也。次釋注中，「心安」者，
X39n0714_p0893b17║釋「住」義也。
X39n0714_p0893b18║【疏】第二雙，屏諫、拒屏諫也。
X39n0714_p0893b19║【疏】就此屏文，明僧、屏兩諫，差別十門：
X39n0714_p0893b20║【疏】初、約人不同分二諫者。僧諫，唯僧四人已上；若論
X39n0714_p0893b21║屏諫，不問僧尼、具不具位、道俗、多少、通別來諫。二、約
X39n0714_p0893b22║法不同。僧用白四；屏用餘言，種種方便，得止便罷。三、
X39n0714_p0893b23║就處不同。僧據作法，同界相諫；屏諫則通，不問自然、
X39n0714_p0893b24║作法、同界、別界，皆制相諫。四、就立戒多少分二諫者。
X39n0714_p0893c01║違僧諫戒則多。如此篇中有四，「九十」中有一，尼第八
X39n0714_p0893c02║戒，及八僧殘。立戒雖多，諫事則少，具五義者，方得立
X39n0714_p0893c03║之。故此一諫，唯諫一戒。違別人諫，立戒雖少，如「九十」
X39n0714_p0893c04║中，一、不受諫，以諫作犯，二、拒勸學，以諫止犯。立諫雖
X39n0714_p0893c05║二，通於七聚。五、得罪輕重不同。別人諫中，通諫七犯。
X39n0714_p0893c06║若違未作，但結吉羅，若作犯提，據犯通於輕重。僧諫
X39n0714_p0893c07║之中，隨事大小結夷、殘、提，可以情求。六、結罪分齊分
X39n0714_p0893c08║二諫者。僧諫約白及羯磨，多少不定；屏諫未竟吉，諫
X39n0714_p0893c09║竟言了提。七、語默不同。僧諫語默同違；別諫拒勸，由
X39n0714_p0893c10║言故犯。八、止作不同分二諫者。僧諫作犯，別通止作。
X39n0714_p0893c11║九、已未不同。僧通已未，如調達等局未，「擯謗」是已成
X39n0714_p0893c12║也；別據未作，若作業成，既往不咎也。十、相成不同分
X39n0714_p0893c13║二諫。如《僧祇》：「先屏處一人三諫三越，二眾多人三諫
X39n0714_p0893c14║不止三越，乃至三羯磨四蘭。諫竟合前十罪，共成一
X39n0714_p0893c15║殘，無別小罪。」如《五分》中，三羯磨未竟捨者，作三吉、三
X39n0714_p0893c16║蘭悔。不同《四分》未白竟有吉，三羯磨未竟有蘭也。
X39n0714_p0893c17║第二雙，料簡十門。前三，並由僧諫秉法，屏不作法，
X39n0714_p0893c18║故分二別。四中。初總標。「違」下，次別釋，又二。初明僧
X39n0714_p0893c19║諫制多事少。僧有五戒，尼八夷中第六戒，僧殘中
X39n0714_p0893c20║八戒，共有九戒。「五義」，即前「性惡」等五。次明違別制
X39n0714_p0893c21║少事多。「九十」中不受、拒勸二戒，並諫通篇聚故也。
X39n0714_p0893c22║五中。「別人」即屏諫，所諫通七聚，拒諫兼提、吉。「僧諫」
X39n0714_p0893c23║中，大則犯夷，如尼第八，中如諸殘，下即犯提。隨事
X39n0714_p0893c24║各定，故不同前。六中。僧諫不定，如後注中；屏二品
X39n0714_p0894a01║定。「言了」，即拒諫也。七中，僧諫但令不捨，默亦成違。
X39n0714_p0894a02║八中，「別通止作」，不受諫作犯，拒勸諫止犯。九中。僧
X39n0714_p0894a03║諫「已未」，各收二戒。「既往不咎」，文出《論語》。「既」，已也。「咎」，
X39n0714_p0894a04║猶責也。十中。言「相成」者，謂屏能成僧，僧不成屏，故
X39n0714_p0894a05║云「不同」。初引《僧祇》。「越」，即吉羅異名。合因成果，故「無
X39n0714_p0894a06║別小罪」。《四分》但分僧、別兩諫，不論一與眾多。《五分》
X39n0714_p0894a07║「三吉」，應是屏處三諫。《僧祇》、《五分》，僧諫止有偷蘭，唯
X39n0714_p0894a08║《四分》白未竟吉，故云「不同」也。已上十門，前三并十，
X39n0714_p0894a09║據能諫不同；四與五、六，約制法差別；七及八、九，就
X39n0714_p0894a10║所諫分殊。則僧、屏兩諫，條然可見。
X39n0714_p0894a11║【律】彼比丘應諫是比丘言：「大德！莫壞和合僧，莫方便
X39n0714_p0894a12║壞和合僧，莫受壞僧法堅持不捨。大德！應與僧和合，
X39n0714_p0894a13║歡喜不諍，同一師學，如水乳合，於佛法中有增益安
X39n0714_p0894a14║樂住。」
X39n0714_p0894a15║【疏】就解屏諫，分二。從初至「堅持不捨」來，一往牒過，示
X39n0714_p0894a16║知非法，莫壞莫受。二、「大德應與和合」下，勸同和相。
X39n0714_p0894a17║【疏】初中，「彼比丘」者，如法比丘見行非法，故自陳諫。「諫
X39n0714_p0894a18║是比丘」者，是行邪法人也。初「莫壞」者，牒始心於佛不
X39n0714_p0894a19║忍，思欲破輪時也。中「莫方便」者，牒共四伴計校時也。
X39n0714_p0894a20║後「莫受」下，牒其行化於時，不須破僧，不須受法也。
X39n0714_p0894a21║次正釋，牒過中。初釋比丘，明簡邪正。「初」下，次釋壞
X39n0714_p0894a22║僧，次第三時。
X39n0714_p0894a23║【疏】二、「大德」下，上有所勸不為故，下必有所為也。
X39n0714_p0894a24║次釋勸同，總分中。「上勸不為」，即前壞僧也。「下有所
X39n0714_p0894b01║為」，即後令和合也。
X39n0714_p0894b02║【疏】就勸同中，初舉喻示諫，二、舉有益示諫。就初法中，
X39n0714_p0894b03║初「與僧和合」者，成僧義也。俗以和為貴，僧以和為義。
X39n0714_p0894b04║必同六相，方成僧體，如何同戒而欲別見？此勸體同
X39n0714_p0894b05║也。
X39n0714_p0894b06║次科，勸體同中。「俗以和為貴」，《論語》云：「禮之用，和為
X39n0714_p0894b07║貴。先王之道，斯為美。」、「六相」即六和，內外各三也。
X39n0714_p0894b08║【疏】二、明「不諍同師學」者，世有諍者，由異學故。今同釋
X39n0714_p0894b09║姓，師本無殊，有何意見而欲乖異？此勸行同也。
X39n0714_p0894b10║勸行中。「異學」謂各從師。「同釋姓」者，非異族也。「師無
X39n0714_p0894b11║殊」者，非異稟也。
X39n0714_p0894b12║【疏】「如水乳合」者，師乖見異，義則有殊，師同見合，理則
X39n0714_p0894b13║無別。如乳合乳，如水合水。不得云「乳合水」，以相合非
X39n0714_p0894b14║體，鵝能別故。
X39n0714_p0894b15║釋喻中。「乳」即水之甘味，與水體別，唯鵝王能別取
X39n0714_p0894b16║而食之。既非一體，法喻有乖，必須二物各自論合，
X39n0714_p0894b17║故云「不得」等。
X39n0714_p0894b18║【疏】二、「於佛法中增益安樂」者，良由捨除異見，同體行
X39n0714_p0894b19║和，如法修道，必除生死，得涅槃樂，故曰也。「增益」者，超
X39n0714_p0894b20║凡夫界也。「安樂」者，絕三苦也。
X39n0714_p0894b21║舉益勸中。初通釋。「同體行和」，躡上二勸也。「除生死」
X39n0714_p0894b22║者，即增益也。「得涅槃」者，即安樂也。「增」下，別釋。「凡夫
X39n0714_p0894b23║界」，即三有也。「三苦」者，一、苦苦（苦從苦緣生故），二、壞苦（為壞相所
X39n0714_p0894b24║壞故），三、行苦（無常遷動故）。既超三有，永絕三苦，故「安樂」。
X39n0714_p0894c01║【註】應語彼言：「可捨此事，莫令僧作訶諫而犯重罪。」若
X39n0714_p0894c02║用語者，善。若不用語，復令餘比丘、尼、優婆塞、優婆夷，
X39n0714_p0894c03║若王，若大臣，種種異道沙門、婆羅門求；第餘方比丘，
X39n0714_p0894c04║聞知其人信用語者，應求諫之。是屏諫也。
X39n0714_p0894c05║【疏】注中，可知。
X39n0714_p0894c06║點注中。文有二段。初自諫。「若不」下，求他諫。初求近
X39n0714_p0894c07║人，「若餘方」下，求遠人。
X39n0714_p0894c08║【律】是比丘，如是諫時，堅持不捨（拒屏諫也）。
X39n0714_p0894c09║【疏】「是比丘如是諫」下，四、拒屏諫也。「是比丘」者，通能所
X39n0714_p0894c10║也。就拒諫時，望殘未成，但結小罪。
X39n0714_p0894c11║拒屏諫中。「通能所」者，義兼兩釋，從所尤親。「就」下，判
X39n0714_p0894c12║罪，如上已明。
X39n0714_p0894c13║【律】彼比丘應三諫，捨此事故，乃至三諫，捨者，善。
X39n0714_p0894c14║【疏】「彼比丘」下，明僧諫相。「乃至三諫捨者善」，何等「善」邪？
X39n0714_p0894c15║一、以本諫不成殘故，二、以屏諫非提罪故，三、以所犯
X39n0714_p0894c16║不成蘭故，曰「善」也。
X39n0714_p0894c17║第三雙，初科。釋文。三義釋善，無非離犯。「不成蘭」，即
X39n0714_p0894c18║破輪罪也。
X39n0714_p0894c19║【註】彼比丘應集僧羯磨，如諫作白已，應更求。乃至一
X39n0714_p0894c20║羯磨、二羯磨亦爾。
X39n0714_p0894c21║【疏】注中明僧和相。隨其白、羯磨，一一住問者，明諫法
X39n0714_p0894c22║也。故約白、羯磨中間住諫，冀彼迴心從善。何得誦過
X39n0714_p0894c23║成犯？則非本意也。
X39n0714_p0894c24║釋注中。「明諫法」者，以白四羯磨，止是告僧，故須隨
X39n0714_p0895a01║法加勸，方名諫法。「中間住」者，謂四法三住，欲彰諫
X39n0714_p0895a02║意，不為成罪。
X39n0714_p0895a03║【律】不捨者（拒僧諫也。後戒例爾），僧伽婆尸沙。
X39n0714_p0895a04║【疏】「不捨者」，拒僧成業相也。
X39n0714_p0895a05║【疏】問：「此三羯磨竟得僧殘者，為攬因成果不？」答：「上『方
X39n0714_p0895a06║便義』已論，此何復問？恐迷故耳。然諸部不同。《五分》所
X39n0714_p0895a07║明，藉前方便，成後重殘。如《律本》中，作惡修善，有步步
X39n0714_p0895a08║罪福。《多論》亦同。如《律》二羯磨竟三蘭，心不息故，若竟
X39n0714_p0895a09║結殘。更不云蘭，明知相成。如《僧祇》，攬一切蘭，以成僧
X39n0714_p0895a10║殘。又《見》云：前因變滅，以成後果。故知攬四蘭，共成一
X39n0714_p0895a11║殘。」
X39n0714_p0895a12║次釋拒諫，初問。答中。初示重意。「然」下，正釋。初句總
X39n0714_p0895a13║示。「五分」下，別釋，又二。初至「亦同」，明不相攬。《五分》「藉
X39n0714_p0895a14║前方便」，謂藉勢而成，顯非攬故。「如」下，引《律》進趣，反
X39n0714_p0895a15║證外部。「步步罪福」，顯是各成，非相攬故。此示本宗
X39n0714_p0895a16║非無彼義。《多論》宗《十誦》，故同《五分》。次從「如《律》」下，明
X39n0714_p0895a17║相攬。初引本部，即如注中，二羯磨竟，兼前一白，故
X39n0714_p0895a18║得「三蘭」。《僧祇》文如上引，及與《善見》，二文並同。
X39n0714_p0895a19║【疏】問：「《律本》但出二羯磨竟三蘭，何得加四？」答：「《僧祇》有
X39n0714_p0895a20║之，義不可別。以白未竟因吉，竟即果蘭。三羯磨未竟，
X39n0714_p0895a21║因不可吉，以竟果殘，故有四蘭。」
X39n0714_p0895a22║轉難中，初難。上云「四蘭」，乖《律》文故。答中。初句指出，
X39n0714_p0895a23║亦即上文。次句明同。彼明成果，故說四罪。此明中
X39n0714_p0895a24║捨，故但有三，據理須四，如下所示。由作法竟，方至
X39n0714_p0895b01║果殘。第三法未竟，猶是方便，理須結蘭。問：「白未竟
X39n0714_p0895b02║吉，羯磨未竟，為有吉否？」答：「無也。詳《律》文意，白與羯
X39n0714_p0895b03║磨自分兩節，各有因果。白既一法，故以未竟為因，
X39n0714_p0895b04║白竟為果。果既是蘭，因故犯吉。後三羯磨，都是殘
X39n0714_p0895b05║因，所以三蘭無別因吉也。」
X39n0714_p0895b06║【疏】問：「偷蘭以蘭為因，何過？」答：「同名種過。」
X39n0714_p0895b07║次難中，初科。即躡白未竟吉以為問端。答文，以因
X39n0714_p0895b08║果別聚，名、種不同故。
X39n0714_p0895b09║【疏】「若爾，吉罪何故因同？」答：「蘭下有罪，以小為因。吉下
X39n0714_p0895b10║無罪，故因同果。若作異名，名則無窮。然通而為言，因
X39n0714_p0895b11║吉成果吉，如『九十』中諫未竟得吉者是。自有多因吉，
X39n0714_p0895b12║各不相成，即如白、羯磨未竟者是也。」
X39n0714_p0895b13║次並難中。答文，二。初對蘭釋通。「然」下，別示吉罪。「九
X39n0714_p0895b14║十」中諫，亦白四法。初白未竟吉，白竟亦吉，此即「因
X39n0714_p0895b15║吉成果吉」也。又白與羯磨未竟三吉，望後提罪，三
X39n0714_p0895b16║並是因。隨法別結，各自為果。此即「多因吉，各不相
X39n0714_p0895b17║成」也。
X39n0714_p0895b18║【疏】因此通明律中因果不同之相，十種分別。
X39n0714_p0895b19║三、明差別中。初云「因此」者，指上為由也。「通明」者，一
X39n0714_p0895b20║則不局此戒，二乃不專吉羅。觀下十中，一一各出
X39n0714_p0895b21║二句。前九種中，欲翻下句，故出上句，事並如常，故
X39n0714_p0895b22║所不釋。唯後第十，二句並異，故具釋耳。
X39n0714_p0895b23║【疏】一、有一因生一果，可知。有一因生多果，如一時多
X39n0714_p0895b24║受女家語，一時語男家，別別報女家。二、有一果從一
X39n0714_p0895c01║因生，同上。有一果從多因生，如步步行罪福，三諫罪
X39n0714_p0895c02║成是也。三、有同類因果。有別類因果，如尼「八事成重」，
X39n0714_p0895c03║隨捉手捉衣，因果各別，成八即夷。四、有果從因生。有
X39n0714_p0895c04║果不從因生，如《多》云「視比坐鉢、心念等罪，皆無因成
X39n0714_p0895c05║果」。五、有因作果。有因不作果，如出佛身血等。六、有果
X39n0714_p0895c06║攬因成。有果藉勢成，如《五分》殘果成已，別悔因也。七、
X39n0714_p0895c07║自有因輕果重。有因重果輕，如教人行盜後，捨戒為
X39n0714_p0895c08║沙彌。八、自有唯因唯果。有亦因亦果，如初諫竟，得蘭、
X39n0714_p0895c09║結吉，各不相成。此蘭望前吉為果，望後殘為因也。九、
X39n0714_p0895c10║有一業一因一果。有一業多因多果，如造非法房、咽
X39n0714_p0895c11║不淨食，三罪四罪、七墮八墮等。十、有因用因成，如白
X39n0714_p0895c12║竟吉也。自有果用果成，如八事成重，違諫偷蘭成殘
X39n0714_p0895c13║等例。
X39n0714_p0895c14║初中。媒嫁三時，受往同時，各得一蘭，故為「一因」；報
X39n0714_p0895c15║不同時，別別成殘，故生「多果」。二中，如上可解。三中。
X39n0714_p0895c16║言「別類」者，謂不由一事而成果罪。故舉「八事」明之，
X39n0714_p0895c17║即尼受染心男子作八種事，具足犯夷。文舉初二，
X39n0714_p0895c18║三入屏處、四共立、五共語、六共行、七身相倚、八共
X39n0714_p0895c19║期。「因果各別」者，此謂隨事成蘭，各論因果，望下成
X39n0714_p0895c20║夷，則並因耳。四中。《多論》，即眾學戒，起嫌心犯，當座
X39n0714_p0895c21║即起，無別方便。然須目視，非不兼色。「心念」等者，如
X39n0714_p0895c22║不攝念、惡覺、默妄之類，竝無因也。「若爾，《多論》亦制
X39n0714_p0895c23║心犯，與成宗何異耶？」思之。五中。云「等」者，如自殺犯
X39n0714_p0895c24║蘭之類。六中。二句，可照前答。「攬因成果」，如《僧祗》、《四
X39n0714_p0896a01║分》也。七中。比丘時教人，因蘭；沙彌時事成，果吉。八
X39n0714_p0896a02║中。亦可引顯上義。「得蘭」即當篇，「結吉」如「九十」。九中。
X39n0714_p0896a03║造房一業，過量、不乞、難處、妨處，具則四罪。言「三四」
X39n0714_p0896a04║者，示不定也。咽食一業，而有殘宿、非時、不受、內宿、
X39n0714_p0896a05║內煑、自煑、惡觸。言「七八」者，亦謂不必也。上二且列
X39n0714_p0896a06║果罪，而各有因，即二多也。十中，二句，竝見前文。
X39n0714_p0896a07║【註】若僧諫時，白二竟捨，犯三偷蘭；乃至白竟捨者，犯
X39n0714_p0896a08║一偷蘭；白未竟捨，但一吉羅。若未白前，受破僧法，堅
X39n0714_p0896a09║持不捨，並犯吉羅。尼同僧殘。
X39n0714_p0896a10║【疏】就注辨相中，初明違諫輕重。二、「若未白」下，就諫所
X39n0714_p0896a11║為事明輕重者，根本以論，初行五法輕吉，後終外化
X39n0714_p0896a12║時重蘭也。就尼同犯中，雖無破輪體，得立主伴，堅持
X39n0714_p0896a13║五法以誘於人也。
X39n0714_p0896a14║釋注，犯中。違諫輕重，注云「白二竟」者，謂一白二羯
X39n0714_p0896a15║磨。以第三羯磨未竟無犯。竟則至果，故所不明。「所
X39n0714_p0896a16║為事」，即是破僧。「根本論」者，決文中吉罪，據從始也。
X39n0714_p0896a17║「尼中無破輪體」，謂不能自立法故。「得主伴」者，倣同
X39n0714_p0896a18║僧故。
X39n0714_p0896a19║【註】不犯者：初諫便捨；若立非羯磨作訶諫者；若非法、
X39n0714_p0896a20║非律、非佛所教；若破惡友、知識。若欲破僧者，若作非
X39n0714_p0896a21║法者，若為僧、塔、和尚、闍黎、知識作損減，破者，不犯。
X39n0714_p0896a22║【疏】「不犯」中，「初諫便捨」，一切不犯。若作五非，無成諫義，
X39n0714_p0896a23║此不犯僧諫，非不違屏諫也。言「非法」者，作無軌要也。
X39n0714_p0896a24║言「非律」者，無調業也。「非佛教」者，不是聖說也。「破惡友」
X39n0714_p0896b01║下，以前立邪，欲毀正故。今以正法破邪非法事緣，皆
X39n0714_p0896b02║不犯也。
X39n0714_p0896b03║不犯中。初「五非」者，《律》有五非羯磨：一、非法別眾羯
X39n0714_p0896b04║磨，二、非法和合眾羯磨，三、如法別眾羯磨，四、法相
X39n0714_p0896b05║似別眾羯磨，五、法相似和合羯磨。「非法」、「非律」，並據
X39n0714_p0896b06║秉法設諫為言。法雖不非，事乖軌度，故云「非法」。又
X39n0714_p0896b07║非理折伏而非調攝，故云「非律」也。「不是聖說」者，出
X39n0714_p0896b08║胸臆也。「破惡友」下，注中四節。初句指所破人，下三
X39n0714_p0896b09║並彼所作事。言「破邪非法」，對注易見。「事緣」即僧、塔、
X39n0714_p0896b10║和尚等作損減也。
X39n0714_p0896b11║【律】十一、助破僧違諫戒。
X39n0714_p0896b12║【疏】第十一，助破違諫戒。
X39n0714_p0896b13║【疏】眾僧作法諫主之時，四伴影響助成破僧。僧尋設
X39n0714_p0896b14║諫，拒而不受。故曰「助破違諫戒」也。
X39n0714_p0896b15║十一，釋名，初科。「四伴」：一曰三聞達，二名騫茶達婆，
X39n0714_p0896b16║三名拘婆離，四名迦留羅鞮舍。「影響」謂如形之影，
X39n0714_p0896b17║如聲之響，言其相副應。
X39n0714_p0896b18║【疏】有人言：「此名助惡遮僧不聽諫違諫戒。何以知然？
X39n0714_p0896b19║故文云『諸大德，莫訶調達』，此遮僧也；乃至『我忍可』等，
X39n0714_p0896b20║此助惡也。」
X39n0714_p0896b21║古解中，初科。古謂此戒無破僧義，故以「惡」字替之。
X39n0714_p0896b22║又闕「遮僧諫」義，故復加之。兩引文據，明非妄謂。
X39n0714_p0896b23║【疏】問：「若非助破，何以諫言『莫破』？」答：「此列其意，不以為
X39n0714_p0896b24║諫。」
X39n0714_p0896c01║遮妨中，初問。戒文諫破，故須通之。答中。以前戒正
X39n0714_p0896c02║諫破僧，此戒正諫遮諫。但由遮諫，意在壞僧，故文
X39n0714_p0896c03║列之，非正諫事。
X39n0714_p0896c04║【疏】「若爾，前戒諫時，有人教言不捨，即結其蘭，何為不
X39n0714_p0896c05║諫？」答：「前是助惡而不諫僧。此是具二，故須設諫。」
X39n0714_p0896c06║轉難中。前教不捨，亦是助惡，必如所立，亦應須諫。
X39n0714_p0896c07║答約具闕，即彰兩異。
X39n0714_p0896c08║【疏】然諸律中，但明助破。
X39n0714_p0896c09║結斥中，既按諸律，理無攻異。
X39n0714_p0896c10║【疏】具五緣：一、調達作破僧事；二、如法諫；三、助成破僧，
X39n0714_p0896c11║此是諫家所為；四、眾僧如法設諫；五、三羯磨竟殘。
X39n0714_p0896c12║【疏】闕緣，可解。
X39n0714_p0896c13║具緣，可見。翻成闕緣，故不別列。
X39n0714_p0896c14║【註】佛在羅閱祇。時，提婆達故執五法：盡形乞食，著糞
X39n0714_p0896c15║掃衣，常受露坐，不食穌鹽、魚及肉。以教比丘。眾僧諫
X39n0714_p0896c16║時，伴黨比丘助破諫僧。比丘舉過，佛訶責已，因制此
X39n0714_p0896c17║戒。
X39n0714_p0896c18║【疏】就戒緣中。初、明調達執五法相，二、明伴黨比丘助
X39n0714_p0896c19║破為緣。
X39n0714_p0896c20║【疏】就前五法，「乞食、糞衣、露坐」，似佛四依，為相似語故。
X39n0714_p0896c21║然不同四依開制託緣，此三調達說必盡形故。後二
X39n0714_p0896c22║妄語者，調云「蘇鹽味重，魚、肉損生」，故立二斷也。調達
X39n0714_p0896c23║云：「以此五法，為人說時，年少比丘，必多信受，上座長
X39n0714_p0896c24║老，則不允從。」於王舍城創說之時，五百年少，一時信
X39n0714_p0897a01║受。六十長老及阿難云：「此是非法，非毗尼，非佛教。」脫
X39n0714_p0897a02║鬱多羅僧於一面。前已設諫，今猶復行。四伴順從，故
X39n0714_p0897a03║又設諫。緣相如此。
X39n0714_p0897a04║戒緣，牒釋中，二。初明五法，邪正對明。但四依中易
X39n0714_p0897a05║其第三，除去後一，復加餘二。欲強佛制，令人受行，
X39n0714_p0897a06║一制盡形，更無開許。教雖嚴峻，人不可依，不濟機
X39n0714_p0897a07║緣，但成虗設。判歸邪法，其致在茲。前三傍佛，故云
X39n0714_p0897a08║「相似」。後二自立，故云「妄語」。「酥鹽味重」者，謂以酥鹽
X39n0714_p0897a09║煑肉等為膏。如《多論》酥肉汁、《僧祇》五脂為七藥之
X39n0714_p0897a10║類也。問：「永斷魚、肉，若是邪法，何以《稜伽》、《涅槃》復制
X39n0714_p0897a11║斷邪？」答：「法化初開，未宜即禁。《涅槃》、《方等》，正合機宜。
X39n0714_p0897a12║無緣輒制，故得名『邪』；機至教興，故名『正』耳。又律對
X39n0714_p0897a13║小機，說為正食，斷則成『邪』；經被大根，乖於慈行，斷
X39n0714_p0897a14║則名『正』。又彼法出於惡意，不為利生；佛教自慈
X39n0714_p0897a15║懷，無非濟物。所以異也。」「調達」下，次明行化。五百年
X39n0714_p0897a16║少，從彼所化，共往伽耶別自說戒。目連、身子二人
X39n0714_p0897a17║往化。目連神力，令彼昏睡。身子說法，令得正信。同
X39n0714_p0897a18║歸佛所，還得和合。「六十」下，三、明設諫，又二。初敘前
X39n0714_p0897a19║戒諫主。「脫多鬱多羅」者，以乞懺治擯，並著下衣，今
X39n0714_p0897a20║為僧諫事，同擯罰故。「前」下，次顯今戒諫伴。
X39n0714_p0897a21║【律】若比丘，有餘伴黨，若一、二、三，乃至無數。
X39n0714_p0897a22║【疏】就戒本中，文同上七。雙單之科，不容重舉。
X39n0714_p0897a23║【疏】就初句，「若比丘」下，「乃至無數」，總明正、助破僧人也。
X39n0714_p0897a24║初謂調達，非正諫人，列來何為？欲取助者。二、「有餘伴
X39n0714_p0897b01║黨」，此正戒本諫所諫人也。「若一、二、三」，是元從調達、三
X39n0714_p0897b02║聞等四也。「乃至無數」者，是化天下招慕所獲者。
X39n0714_p0897b03║次解戒本，釋第一雙，初科。釋文中。初總示。「初謂」下，
X39n0714_p0897b04║別釋，又二：初釋正破，二、釋助破。「元」，始也。「從」謂隨從。
X39n0714_p0897b05║【註】言其伴者，四人，若過。有二順從：法順從者，以法教
X39n0714_p0897b06║授增戒、增心、增慧，諷誦承受也；衣食順從者，給與衣
X39n0714_p0897b07║被、食飲、牀臥具、醫藥。
X39n0714_p0897b08║【疏】注解云「四人若過」，解正、助二伴相也。「有二順從」者，
X39n0714_p0897b09║戒本雖無「順從」字，伴黨是順從義也，其相可識。
X39n0714_p0897b10║釋注。「四人」為「正伴」，釋上「一、二、三」。「若過」是「助伴」，釋上
X39n0714_p0897b11║「無數」。「有」下，次釋順從。由相「順從」，故為「伴黨」。注中「法
X39n0714_p0897b12║順從」，無越三學。「增心」即是定學。「衣食順從」，不出四
X39n0714_p0897b13║事。
X39n0714_p0897b14║【律】彼比丘語是比丘：「大德！莫諫此比丘，此比丘是法
X39n0714_p0897b15║語比丘、律語比丘。此比丘所說，我等喜樂；此比丘所
X39n0714_p0897b16║說，我等忍可。」
X39n0714_p0897b17║【疏】二、「彼比丘」下，至「我等忍可」來，明助伴破相，正見諫
X39n0714_p0897b18║家所為事也。就分為二：從初至「莫諫此比丘」，一往遮
X39n0714_p0897b19║僧不聽諫詞；二、「此比丘」下，出不聽之道理。
X39n0714_p0897b20║【疏】初中。「彼比丘語是比丘」者，調達四伴語正法僧也。
X39n0714_p0897b21║「莫諫此比丘」者，不須諫諭調達也。
X39n0714_p0897b22║【疏】就後說理中，初明「法、律語」者，人如故，我隨順也。「此
X39n0714_p0897b23║比丘所說」下，法如故，我忍可也。
X39n0714_p0897b24║所諫事，釋文，易解。
X39n0714_p0897c01║【註】此謂助伴黨惡諫僧言：「調達者，具明法律，我今喜
X39n0714_p0897c02║樂，云何設諫？」為此過本也。
X39n0714_p0897c03║【疏】注解之中，文相甚露。
X39n0714_p0897c04║注中，言「甚露」者，「露」即是顯。
X39n0714_p0897c05║【律】彼比丘言：「大德！莫作是說言：『此比丘是法語比丘、
X39n0714_p0897c06║律語比丘。此比丘所說，我等喜樂；此比丘所說，我等
X39n0714_p0897c07║忍可。』然此比丘，非法語比丘，非律語比丘。大德！莫欲
X39n0714_p0897c08║壞和合僧，汝等當樂欲和合僧。大德！與僧和合，歡喜
X39n0714_p0897c09║不諍，同一師學，如水乳合，於佛法中有增益安樂住。」
X39n0714_p0897c10║【註】此謂諸善比丘以法屏諫：調達所說，人、法俱非，勿
X39n0714_p0897c11║妄受也。
X39n0714_p0897c12║【疏】二、「彼比丘」下，明屏諫也。就中分四。初至「我等忍可」
X39n0714_p0897c13║來，一往領彼諫詞也。二、「然此比丘非法、律語」者，出勸
X39n0714_p0897c14║捨道理也。以人、法雙非，有何正則而相隨助也。三、「大
X39n0714_p0897c15║德」下，明大眾別人，所以加諫，恐僧異別，故云「莫壞」、「當
X39n0714_p0897c16║和」也。四、「大德與僧和合」下，勸隨法眾，無非法別，法喻
X39n0714_p0897c17║顯彰，樂果非遠故也。
X39n0714_p0897c18║第二雙，屏諫中。科分四節，點文示義，無不盡矣。大
X39n0714_p0897c19║略同前，不復曲釋。
X39n0714_p0897c20║【律】是比丘如是諫時，堅持不捨。
X39n0714_p0897c21║【疏】四、「是比丘」下，拒屏諫也。
X39n0714_p0897c22║【律】彼比丘應三諫，捨是事故。乃至三諫，捨者，善；不捨
X39n0714_p0897c23║者，僧伽婆尸沙。（辨相如上。）
X39n0714_p0897c24║【疏】「彼比丘應三諫」下，正僧諫也。「不捨」者，拒僧諫也。
X39n0714_p0898a01║【疏】本翻律人，簡語不淨，致令彼此通濫，能所不知。若
X39n0714_p0898a02║不義求，難辨邪正也。
X39n0714_p0898a03║點示中。以「彼」、「是」二字，能所不分。前所諫事中，「彼比
X39n0714_p0898a04║丘」即所諫，「是比丘」為能諫。及拒屏中，「是比丘」乃是
X39n0714_p0898a05║所諫。僧諫中，「彼比丘」又是能諫。此謂「通濫」也。準《刪
X39n0714_p0898a06║定戒》，並以能諫為「彼」，所諫為「是」，則邪正可分也。
X39n0714_p0898a07║
X39n0714_p0898a08║四分律含注戒本疏行宗記三上之一