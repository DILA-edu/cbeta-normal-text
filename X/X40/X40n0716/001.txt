X40n0716_p0181a01║
X40n0716_p0181a02║
X40n0716_p0181a03║
X40n0716_p0181a04║四分戒本緣起事義引
X40n0716_p0181a05║
X40n0716_p0181a06║按四分律藏，世尊說戒緣起，初由舍利弗啟問過
X40n0716_p0181a07║去七佛，何者佛法得久住世？何者佛法不久住世？
X40n0716_p0181a08║世尊答以結戒說戒，得久住世，不結不說，則佛法
X40n0716_p0181a09║速滅，是為戒所由興也。
X40n0716_p0181a10║凡律不預陳，必得比丘犯而後制，據實定罪，則人
X40n0716_p0181a11║心服。故舍利弗殷勤請說，佛答非時，又云佛自知
X40n0716_p0181a12║時，蓋待時而後制也。
X40n0716_p0181a13║凡契經，或諸菩薩互為所說，獨毗尼佛自說之，其
X40n0716_p0181a14║他不敢措一字。何謂也？如世禮樂征伐，自天子出，
X40n0716_p0181a15║則諸侯拱手聽命而天下治；自諸侯大夫出，則四
X40n0716_p0181a16║夷交侵，民無所措其手足矣。佛所說律，亦復如是。
X40n0716_p0181a17║佛所結戒，以十義故：一、攝取於僧；二、令僧歡喜；三、
X40n0716_p0181a18║令僧安樂；四、令未信者信；五、信已令增長；六、難調
X40n0716_p0181a19║者令調；七、慚愧者令安樂；八、斷現在有漏；九、斷未
X40n0716_p0181a20║來有漏；十、令正法得久住世。是故結一一戒，皆先
X40n0716_p0181a21║明乎此。
X40n0716_p0181a22║靈山聖會是栴檀林，寧有不材散木？良由懸見末
X40n0716_p0181a23║世樗材拳曲擁腫，是故先示繩墨而培植之。大慈
X40n0716_p0181a24║悲故，權示弄引。後學視此，當規自心，毋疑聖世。
X40n0716_p0181b01║
X40n0716_p0181b02║
X40n0716_p0181b03║
X40n0716_p0181b04║
X40n0716_p0181b05║No. 716
X40n0716_p0181b06║四分戒本緣起事義
X40n0716_p0181b07║
X40n0716_p0181b08║雲栖弟子釋　廣莫　輯錄
X40n0716_p0181b09║四分者：一、比丘戒；二、比丘尼戒；三、安居揵度；四、房
X40n0716_p0181b10║舍揵度。揵度，此云法聚，謂以法類相從者聚為一
X40n0716_p0181b11║處故。戒本者，令是比丘戒別行之本也。出曇無德
X40n0716_p0181b12║部者，先是佛成道後三十八年，赴王舍城國王齋，
X40n0716_p0181b13║齋畢，佛令羅睺羅洗鉢，失手墮地，碎為五片。佛讖：
X40n0716_p0181b14║我滅度後，諸比丘分我毗尼成五部也。佛滅度後
X40n0716_p0181b15║一百年時，優波毱多尊者有五弟子，果分佛律為
X40n0716_p0181b16║五部：一、曇無德部；二、薩婆多部；三、迦葉遺部；四、彌
X40n0716_p0181b17║沙塞部；五、婆蹉富羅部。今本出曇無德部也。曇無
X40n0716_p0181b18║德，此云法密，今文初偈是宣律師刪定，非藏本原
X40n0716_p0181b19║偈。
X40n0716_p0181b20║一婬戒，　起自須提那尊者。其父既歿，母乃要其捨
X40n0716_p0181b21║戒還家。尊者不肯，母再三要，尊者終却之。母云：如
X40n0716_p0181b22║不肯回，可為種子。于時佛未制戒，尊者遂諾。母命
X40n0716_p0181b23║其妻就尊者三成其事，果得子，遂以種子為名。後
X40n0716_p0181b24║亦出家成道，號種子尊者，佛因制戒。共戒同戒者，
X40n0716_p0181c01║藏本共下無戒字，但云共比丘同戒，謂共餘比丘
X40n0716_p0181c02║一戒、同戒、等戒、各同戒也。不捨戒者，佛謂若比丘
X40n0716_p0181c03║不樂淨行，聽捨戒還家。若不捨戒及戒羸弱，不自
X40n0716_p0181c04║悔過，犯不淨行，是比丘波羅夷。不共住共畜生者，
X40n0716_p0181c05║又一比丘林間習定，一雌獼猴馴撓其前，按行比
X40n0716_p0181c06║丘伺見之，白佛兼制，故有此言。波羅夷，此云棄，如
X40n0716_p0181c07║人斬首不可復活，故名棄也。不共住者，謂不與餘
X40n0716_p0181c08║比丘同一羯磨、同一說戒，不共此二事住故，下倣
X40n0716_p0181c09║此。
X40n0716_p0181c10║二、盜戒。　起自檀尼迦尊者為己造靜房，不與取國
X40n0716_p0181c11║王材木，後事發，攝此比丘。國法，盜五錢即論死，王
X40n0716_p0181c12║以比丘故，但訶責而遣之，故有驅出國之言。
X40n0716_p0181c13║三殺戒，　起自婆裘園中。諸比丘因聞佛說不淨觀，
X40n0716_p0181c14║隨聞思修，深厭色身，求死不得，覔刀欲自殺。時有
X40n0716_p0181c15║勿力迦難提比丘，是外道種，持刀入園。有比丘倩
X40n0716_p0181c16║斷己命，乃以衣鉢酬之，因斷六十餘僧命。適有居
X40n0716_p0181c17║士遊觀，見尸滿園，疑是比丘相持故殺，遂起譏嫌。
X40n0716_p0181c18║世尊知之，故制。
X40n0716_p0181c19║四、妄語戒。　起自時世餓荒，諸比丘乞食難得，佛命
X40n0716_p0181c20║隨處安居。時婆裘園中，諸比丘竊議方便，希易得
X40n0716_p0181c21║食，乃向居士家說：我已得上人法等（云云）。後安居
X40n0716_p0181c22║竟，至世尊所，慰問及此，故制除增上慢者。及一比
X40n0716_p0181c23║丘，耻未得道，故妄言得，後以精進，實證阿羅漢果，
X40n0716_p0181c24║疑前妄語是增上慢，今雖實證，未了犯與不犯，因
X40n0716_p0182a01║白佛決疑。佛為開除云：不犯。除此，餘皆犯故。以上
X40n0716_p0182a02║四重戒竟。
X40n0716_p0182a03║○十三、僧伽婆尸沙。　僧伽婆尸沙，此云眾殘。蓋僧
X40n0716_p0182a04║伽翻眾，婆尸沙翻殘。如器殘闕，不堪用故。僧為道
X40n0716_p0182a05║器，殘則非金，德不完故。
X40n0716_p0182a06║一者　起自迦留陀夷尊者，以婬欲意戲失精，佛知
X40n0716_p0182a07║之故戒。又一比丘夢中失精，疑犯此戒，白佛決疑，
X40n0716_p0182a08║除為不犯，故有除夢之言。
X40n0716_p0182a09║二者、　亦起前人於房門外，伺諸女人引入看房，便
X40n0716_p0182a10║與身相觸摩，佛知之故戒。
X40n0716_p0182a11║三者，　亦起前人引婦女入房麤惡語，故制。
X40n0716_p0182a12║四者，　亦起前人，故制。
X40n0716_p0182a13║五者、　起自迦羅尊者，故制。
X40n0716_p0182a14║六者，　佛在耆闍崛山，聽諸比丘各自作房。有一比
X40n0716_p0182a15║丘因作房自手斫樹，彼樹神多諸子孫，神念：比丘
X40n0716_p0182a16║斫樹，我子孫無依。欲打比丘，又念：若打比丘得罪。
X40n0716_p0182a17║往白世尊具說其意，佛歎：善哉！佛言：汝今速往恒
X40n0716_p0182a18║水邊，有一大樹名曰娑羅，彼神始命終，汝可居止。
X40n0716_p0182a19║佛因制戒。
X40n0716_p0182a20║七者、　起自闡陀尊者，與優填王善友。王欲作為大
X40n0716_p0182a21║房，闡陀倚有主故，於拘睒彌城有大樹，往來車馬
X40n0716_p0182a22║行人常憇其下，闡陀伐之，人皆譏嫌。佛知故戒。
X40n0716_p0182a23║八者，　佛在耆闍崛山，時沓婆摩羅子尊者，知眾臥
X40n0716_p0182a24║具房舍次第，差僧受食。有慈地比丘後至，得惡房
X40n0716_p0182b01║惡臥具惡食，疑尊者有愛憎心，託妹慈比丘尼，以
X40n0716_p0182b02║波羅夷謗彼尊者。無根者，言無根據也，見聞疑三
X40n0716_p0182b03║中皆無根故。尊者是阿羅漢具清淨行，彼以嗔恚
X40n0716_p0182b04║意欲壞淨行，佛聞故制。
X40n0716_p0182b05║九者、　亦是前人慈地比丘前事治竟，下耆闍崛山
X40n0716_p0182b06║見羝羊與母羊交，以羝羊比沓婆尊者，以母羊比
X40n0716_p0182b07║慈尼，遂以此復謗云親見也。羊本異類，故云異分。
X40n0716_p0182b08║中取片片者，謂異中取少分相似耳，非實罪，故云
X40n0716_p0182b09║非波羅夷謗也。凡與同姓同名同貌，皆名異分。
X40n0716_p0182b10║十者、　起自提婆達多。初句是壞和合僧之念，以何
X40n0716_p0182b11║法可壞？故次句云然壞僧法。彼有五事：一、盡形乞
X40n0716_p0182b12║食；二、盡形着糞掃衣；三、盡形露坐；四、盡形不食酥
X40n0716_p0182b13║鹽；五、盡形不食魚肉。此五行似為善法，良以立心
X40n0716_p0182b14║破此而從彼，故名壞僧法也。以此矯詐，諸初學輩
X40n0716_p0182b15║不辨真偽，誤信為實而從之遊也。如王莽謙恭下
X40n0716_p0182b16║士，是順乎？是逆乎？佛以此故制。
X40n0716_p0182b17║十一者、　餘黨者，是前人餘黨也。達多餘黨有四：一
X40n0716_p0182b18║名、文陀達多，二名、騫荼達多，三名、拘婆離，四名、迦
X40n0716_p0182b19║留羅提舍。
X40n0716_p0182b20║十二者，　起自二尊者：一名阿濕婆；二名富那婆娑，
X40n0716_p0182b21║在䩭連村舍。行惡行者，自種花木、教人種花木，自
X40n0716_p0182b22║灌溉、教人灌溉，自摘花貫花、教人摘花貫花，自持
X40n0716_p0182b23║花鬘與人、教人持花鬘與人，共女人一坐食，欲笑
X40n0716_p0182b24║雜說及種種不律儀事，俱名惡行。污他家者，污家
X40n0716_p0182c01║有四種：一、依家污家，謂向彼家得物與此家，與一
X40n0716_p0182c02║家、不與一家，與者喜、不與者嗔。二、依利養污家，謂
X40n0716_p0182c03║比丘所得利養，與一家、不與一家，與者喜、不與者
X40n0716_p0182c04║嗔。三、依親友污家，或比丘與王臣友善，護一家、不
X40n0716_p0182c05║護一家，護者喜、不護者嗔。四、依僧寺污家，謂比丘
X40n0716_p0182c06║取僧寺物，與一家、不與一家，與者喜、不與者嗔。若
X40n0716_p0182c07║種花供三寶者，不犯。
X40n0716_p0182c08║十三者、　起自闡陀尊者。
X40n0716_p0182c09║結文中，波利婆沙，此云別住，謂諸比丘不與同起
X40n0716_p0182c10║止也。摩那埵，此云意喜，謂比丘犯罪，隨順受罸，眾
X40n0716_p0182c11║意生喜故。以上十三眾殘竟。
X40n0716_p0182c12║○二、不定法，　不定者，謂於三法中不定治故。
X40n0716_p0182c13║一者、　佛在祇園。時迦留陀夷在俗時，一親友婦，名
X40n0716_p0182c14║曰齋優婆夷，彼此情密。尊者既出家，猶與往來。一
X40n0716_p0182c15║日至彼，屏處同坐，說非法語。有隣家正信優婆夷，
X40n0716_p0182c16║名毗舍佉，聞知非法語，又窺見同坐（云云）。三、法即
X40n0716_p0182c17║下所出。
X40n0716_p0182c18║二者、　亦是前人露坐故，除波羅夷，隨二法治。
X40n0716_p0182c19║○三十尼薩耆波逸提。　梵語尼薩耆波逸提，此云
X40n0716_p0182c20║捨墮。此三十事，皆在衣物上治罪。犯罪比丘，衣物
X40n0716_p0182c21║要向僧中捨。犯此，是則負墮。捨其衣者，即罰而治
X40n0716_p0182c22║也。又捨則免墮，故名捨墮。捨衣法。律云：此捨墮衣，
X40n0716_p0182c23║應捨與僧，要眾中捨。若一人處不應捨，應往僧中，
X40n0716_p0182c24║偏露右肩，脫屣向上座禮，胡跪合掌。當作是言：大
X40n0716_p0183a01║德僧聽！我某甲比丘，於某事犯捨墮。我今持此或
X40n0716_p0183a02║衣或鉢捨與僧。捨衣竟，當懺悔。受懺人當作白，然
X40n0716_p0183a03║後受懺。白云：大德僧聽！此某甲比丘，於某事犯捨
X40n0716_p0183a04║墮。今持或衣或鉢捨與僧。若僧時到，僧忍聽，我受
X40n0716_p0183a05║某甲比丘懺悔。作此白已，然後受懺。當與彼人言：
X40n0716_p0183a06║自責汝心。彼答云：敬聞所誨。
X40n0716_p0183a07║一者，　佛在祇園，不聽比丘畜長衣。時六群比丘故
X40n0716_p0183a08║畜長衣，早時中時晡時更衣入眾，知足比丘舉白
X40n0716_p0183a09║世尊，故制初句。衣已竟者，指比丘三衣已足也。迦
X40n0716_p0183a10║絺那此云功德，凡淨施者皆稱功德，謂所長衣已
X40n0716_p0183a11║淨施也。出即施出故，此指眾說。得長衣經十日畜
X40n0716_p0183a12║者，佛制此戒時，阿難因得貴價糞掃衣欲施大迦
X40n0716_p0183a13║葉，而迦葉行頭陀於外不在，阿難疑畜此不施恐
X40n0716_p0183a14║犯此戒，往啟世尊。佛問：迦葉何時歸？答云：須十日。
X40n0716_p0183a15║佛又聽得十日畜也，過十日不施則犯。
X40n0716_p0183a16║二者，　起自六群比丘，以三衣寄親友比丘處，去遊
X40n0716_p0183a17║人間。受寄比丘恐彼衣虫損潤壞，於日中晒。他比
X40n0716_p0183a18║丘見問曰：佛制不聽畜長衣，此何有耶？受寄人答
X40n0716_p0183a19║（云云），白佛故制。除僧羯磨者，佛制此戒時，有病比
X40n0716_p0183a20║丘有事欲去人間，三衣重不能持行，白佛。佛因集
X40n0716_p0183a21║眾白二羯磨，結不失衣法，故云除僧羯磨。羯磨此
X40n0716_p0183a22║云作法（二羯磨者：一、治罪；二、成喜。下倣此）。
X40n0716_p0183a23║三者，　起自一比丘，大衣故壞更造新衣，十日不能
X40n0716_p0183a24║完辨，故衣未能即捨，因此白佛，故制聽畜得一月，
X40n0716_p0183b01║為滿足故。非時衣者，非施衣時之衣也。欲須便受
X40n0716_p0183b02║受已疾成者，謂欲須非時衣便受之，受即疾造成
X40n0716_p0183b03║衣，十日不及造復開一月，為其滿足造故。
X40n0716_p0183b04║四者，　起自蓮花色比丘尼所著上色衣，見一比丘
X40n0716_p0183b05║衣衲破弊，生憐愍心，脫已上衣易彼弊衣而自著
X40n0716_p0183b06║之。覲佛，佛問：何著此弊衣耶？尼敘前所以。佛謂：汝
X40n0716_p0183b07║衣滿足，有餘聽施。何以故？婦人著上衣猶有所憎，
X40n0716_p0183b08║況弊衣耶？故制。佛制此已，諸比丘以畏慎故，不敢
X40n0716_p0183b09║從親里尼取衣。佛又更制非親里三字。時祇園中
X40n0716_p0183b10║二部比丘、比丘尼，得施衣共分。時男得女衣、女得
X40n0716_p0183b11║男衣，尼持衣與比丘貿換，比丘不敢與換。佛又開
X40n0716_p0183b12║除貿易也。
X40n0716_p0183b13║五者，　起自迦留陀夷與偷蘭難陀比丘尼婬意相
X40n0716_p0183b14║看，故有所污。尼與浣衣所事猥媟，諸尼嫌之，白佛
X40n0716_p0183b15║故制。諸比丘因制不敢使親里尼浣染，佛更制非
X40n0716_p0183b16║親里之言。
X40n0716_p0183b17║六者，　起自䟦難陀釋子尊者。舍衛城中一長者與
X40n0716_p0183b18║其友善，至祇園中謁之。尊者為說妙法，得法喜故
X40n0716_p0183b19║欲有所施，尊者却之。彼固請云：欲何所須？者云：唯
X40n0716_p0183b20║當施汝所著衣，此衣貴價。彼云：待回家即命送獻。
X40n0716_p0183b21║何以故？入城無外飾故。尊者即欲之，彼不獲已脫
X40n0716_p0183b22║而別去。入城時守門卒云：長者被劫耶？何𮒸衣而
X40n0716_p0183b23║歸？長者訛云：祇園門外被賊劫去。門卒即欲追之，
X40n0716_p0183b24║長者因敘及之。聞者譏嫌，佛聞故制。諸比丘不敢
X40n0716_p0183c01║從居士索衣，佛因更制，加非親里之言。除餘時者，
X40n0716_p0183c02║制時有諸比丘，夏安居竟來覲佛，晝熱夜行被盜
X40n0716_p0183c03║奪衣，佛又開奪失燒漂等緣，此為居士乞衣，不犯。
X40n0716_p0183c04║七者，　起自被盜比丘。有多比丘為盜劫衣，赤身至
X40n0716_p0183c05║祇園門上。諸居士聞之多持好衣來施，有他比丘
X40n0716_p0183c06║冐取轉與六群比丘。佛聞故制自恣請。多與衣者，
X40n0716_p0183c07║謂諸居士先自恣意請願多施僧衣，不限取一取
X40n0716_p0183c08║二，是故下云當知足受。
X40n0716_p0183c09║八者、　起自䟦難陀。䟦難陀聞一居士為其辨衣價，
X40n0716_p0183c10║次日即至彼家（云云）。彼居士遂生嫌心云：我私議
X40n0716_p0183c11║未來恣請，云何比丘先至說耶？佛聞故制。
X40n0716_p0183c12║九者、　亦起前人聞二居士家為辦衣價（云云），佛聞
X40n0716_p0183c13║故制。
X40n0716_p0183c14║十者，　亦起前人。羅閱城中有一大臣，與尊者友善，
X40n0716_p0183c15║遣使送衣價與尊者。尊者即遣此使持送，某長者
X40n0716_p0183c16║代收之。後大臣問前使云：所送衣價，曾造衣否？使
X40n0716_p0183c17║答如上。大臣重遣此使云：如不造衣，可取原價回。
X40n0716_p0183c18║尊者聞此，疾至長者處，取價造衣。長者適有事出
X40n0716_p0183c19║門，聞取衣價，乃云：小待回時，何故有約？若去遲，即
X40n0716_p0183c20║輸五百金錢。尊者同求之，長者不獲已，取與然後
X40n0716_p0183c21║去。以遲故，遂輸五百金錢。眾皆譏嫌，白佛故制。
X40n0716_p0183c22║十一者，　佛在曠野國，時六群比丘作新野蚕綿臥
X40n0716_p0183c23║具，至養蚕家買。蚕家云：蚕未熟小待。彼比丘伺待
X40n0716_p0183c24║其傍，蚕家以急故，日曝蚕蠒蚕蛹，煩熱作聲。正信
X40n0716_p0184a01║居士見而嫌之，佛聞故制。
X40n0716_p0184a02║十二者，　毗舍離城諸年少者，邪婬多欲，因以純黑
X40n0716_p0184a03║羺羊毛作氈被體，夜行使人不見。六群効之，亦以
X40n0716_p0184a04║純黑羺羊毛作臥具。諸年少見而嫌之云：我等好
X40n0716_p0184a05║婬故作此，汝等比丘亦復好婬耶？佛聞故制羺音
X40n0716_p0184a06║耨。
X40n0716_p0184a07║十三者、　起自六群比丘，又作純白羊毛新臥具。諸
X40n0716_p0184a08║居士譏嫌云：比丘躭富樂，如王如大臣。佛聞故制。
X40n0716_p0184a09║尨，音傍。律中又作牻，云：牻，色也。多毛狗為尨，蓋取
X40n0716_p0184a10║其毛色故。
X40n0716_p0184a11║十四者，　起自六群。佛在祇園，時六群比丘嫌臥具
X40n0716_p0184a12║或重或輕、或薄或厚，欲作新臥具。知足比丘嫌之，
X40n0716_p0184a13║白佛故制。除僧羯磨者，一病比丘舊臥具，是糞掃
X40n0716_p0184a14║臥具極重，有事欲入人間難持。以此白佛，佛為白
X40n0716_p0184a15║二羯磨，聽作新臥具，故云除僧羯磨。
X40n0716_p0184a16║十五者，　佛在祇園。一日，佛不受請，遣人請食。世尊
X40n0716_p0184a17║常規：諸比丘受請後，徧探諸房，因見故坐具，處處
X40n0716_p0184a18║狼藉。佛思：所以用此故物之法，為壞色故者，恐新
X40n0716_p0184a19║者易壞其色故。蓋舊者得以用，新者不易壞，故制
X40n0716_p0184a20║此也。
X40n0716_p0184a21║十六者、　起自䟦難陀，因道上行杖頭多貫羊毛，諸
X40n0716_p0184a22║居士譏云：如販羊毛客。佛聞故制。
X40n0716_p0184a23║十七者，　起自六群比丘持羊毛，使憍曇彌比丘尼
X40n0716_p0184a24║浣染，尼因覲佛，佛見手黑故問，尼答如上，佛因制。
X40n0716_p0184b01║此諸比丘因制，不敢使親里尼浣染，佛因更制，加
X40n0716_p0184b02║非親里之言。擘者析也。
X40n0716_p0184b03║十八者、　起自䟦難陀。因羅閱城中一大臣與其友
X40n0716_p0184b04║善，留食待尊者至。大臣之子因節會嬉戲，還家索
X40n0716_p0184b05║食。母答：無他食，秪有為䟦難陀所留食在。其子遺
X40n0716_p0184b06║錢命買，且借食之。尊者至，聞之索錢而去，人間而
X40n0716_p0184b07║譏之。他比丘以此白佛，故制。
X40n0716_p0184b08║十九者、　亦起前人因以錢易錢，諸居士見而譏言：
X40n0716_p0184b09║沙門猶以錢易錢，善買賣耶？佛聞故制。
X40n0716_p0184b10║二十者、　亦起前人因道路行不乞食，將生薑入村
X40n0716_p0184b11║易食。既去，舍利弗後至乞食，至易食之家，食家索
X40n0716_p0184b12║飯價，舍利弗答云：比丘不易食。彼云：向者䟦難陀
X40n0716_p0184b13║比丘以生薑易食而去，大德何故不易耶？又一外
X40n0716_p0184b14║道得一貴價衣，外道自念：何用此貴衣為？當與人
X40n0716_p0184b15║貿之。遂往祇園，適䟦難陀打浣故衣如新，便與貿
X40n0716_p0184b16║之。外道持皈，餘外道識是故衣，彼外道因返皈䟦
X40n0716_p0184b17║難陀，索其原衣，䟦難陀不與，相為諍直。他比丘嫌
X40n0716_p0184b18║之，白佛故制。
X40n0716_p0184b19║二十一　起，自六群比丘喜持好鉢，因多留鉢，眾居
X40n0716_p0184b20║士見而譏之，佛聞故制。又阿難得貴價鉢，欲奉大
X40n0716_p0184b21║迦葉，因出行不在，阿難恐犯此制，啟佛，佛因開得
X40n0716_p0184b22║十日畜也。
X40n0716_p0184b23║二十二　起。自䟦難陀鉢破入城，至居士家乞易新
X40n0716_p0184b24║鉢，居士買鉢與之。如是歷多居士家乞易鉢，皆買
X40n0716_p0184c01║與之。一日有他事，眾居士集在一處，偶言及此，眾
X40n0716_p0184c02║居士各說與買鉢，以此嫌之。他比丘聞此白佛，故
X40n0716_p0184c03║制。是鉢往僧中捨者，䟦難陀所乞多鉢，應往僧中
X40n0716_p0184c04║捨也。上座比丘取最下鉢與䟦難陀持，是罰意也。
X40n0716_p0184c05║二十三、　亦起前人欲縫僧伽黎，入城乞線，亦處處
X40n0716_p0184c06║乞得多線，自念：比丘三衣難得。令人織作衣，自手
X40n0716_p0184c07║牽緯督織。眾居士嫌，佛聞故制。
X40n0716_p0184c08║二十四。　舍衛城中一居士，持線與織師。織衣施䟦
X40n0716_p0184c09║難陀，付線與織師，即他往。織師因持線往祇園，報
X40n0716_p0184c10║䟦難陀。䟦難陀因囑要好織，廣長堅緻。織師云：線
X40n0716_p0184c11║少。難陀遂至居士家，更索線與織師。彼又云：工直
X40n0716_p0184c12║少。難陀云：當益汝價。彼居士他回問前事，居士婦
X40n0716_p0184c13║白如上，因嫌之。他比丘聞此，白佛故制。
X40n0716_p0184c14║二十五　難陀尊者，一弟子善能勸化，䟦難陀喜之，
X40n0716_p0184c15║約同遊人間，因與衣。有他比丘私與弟子說：䟦難
X40n0716_p0184c16║陀非法非律，多所犯戒，勿可從遊。彼弟子因却之，
X40n0716_p0184c17║不與去。䟦難陀嗔，奪取所與衣，因高聲。隣房比丘
X40n0716_p0184c18║問所以（云云）。因白佛，故制。
X40n0716_p0184c19║二十六、　時祇園值秋月，諸比丘患風疾瘡疥，佛聽
X40n0716_p0184c20║服五種藥。先制不聽非時食，今雖得藥，不敢非時
X40n0716_p0184c21║食，服不以時，病不愈。因聽病比丘時非時服藥。又
X40n0716_p0184c22║佛與千二百五十人遊摩竭國界，時畢陵伽婆蹉
X40n0716_p0184c23║在此城久住，所識者多，大得供養諸弟子，儲積甚
X40n0716_p0184c24║豐。諸居士嫌之，佛聞故制。
X40n0716_p0185a01║二十七。　舍衛城中，毗舍佉優婆夷設食供佛及僧，
X40n0716_p0185a02║因遣婢至祇園唱時到。其時正大雨，佛聽諸比丘
X40n0716_p0185a03║雨中浴，皆倮形雨中，俾窺見之，歸白大家。食後，毗
X40n0716_p0185a04║舍佉啟佛，請願施僧雨浴衣。佛因聽諸比丘畜雨
X40n0716_p0185a05║俗衣。後六群比丘春夏冬時皆乞此衣，諸比丘嫌
X40n0716_p0185a06║之，白佛故制。春殘一月在者，是三月十六日也。彼
X40n0716_p0185a07║土一年分三時，是故三月十六應求雨浴衣，至四
X40n0716_p0185a08║月初一聽用。若過先求、過先浴者，俱犯。
X40n0716_p0185a09║二十八。　時舍衛國有民叛逆，王遣大臣征之。大臣
X40n0716_p0185a10║念：諸比丘安居未滿，猶有十日在。今出征未得歸，
X40n0716_p0185a11║當先施衣設供。因至祇園恣請。諸比丘云：但設供，
X40n0716_p0185a12║安居未竟，未敢受衣。以此白佛，佛聽受急施衣，得
X40n0716_p0185a13║畜至衣時。
X40n0716_p0185a14║二十九、　準彼土一年分三際，每際得四月。今文說
X40n0716_p0185a15║夏三月者，三月是安居制法，餘一月作治衣遊行
X40n0716_p0185a16║之隙。據此則以四月十六日為始，七月十五為終，
X40n0716_p0185a17║故餘有一月在，故云八月十五滿也。逈遠等者，因
X40n0716_p0185a18║他比丘安居滿在阿蘭若住，為賊劫衣坐具針筒
X40n0716_p0185a19║什物，又打傷比丘，以畏賊故皆來祇園寄住，佛因
X40n0716_p0185a20║更制（云云）。時六群比丘聞佛聽離衣宿，遂寄衣與
X40n0716_p0185a21║親友比丘，去遊人間久而不歸，受寄比丘日中晒
X40n0716_p0185a22║衣。他比丘知之白佛，故更制限六日，過者犯也。
X40n0716_p0185a23║三十。　舍衛城中一居士，欲設供施衣，至祇園請佛
X40n0716_p0185a24║及僧。時䟦難陀先至彼家說：眾比丘皆當足，不必
X40n0716_p0185b01║具衣食施眾僧衣，可施我一人。居士信之，因不辦
X40n0716_p0185b02║眾僧衣。明日佛及眾僧時到彼家，居士見諸比丘
X40n0716_p0185b03║威儀德望，悔不辦衣，因說䟦難陀事故制。以上三
X40n0716_p0185b04║十尼薩耆波逸提竟。
X40n0716_p0185b05║○九十波逸提法，　梵語波逸提，此云墮。前者隨衣
X40n0716_p0185b06║鉢上治罪，墮捨其物，故云捨墮。今此九十法，皆在
X40n0716_p0185b07║言行上治罪，無可捨故，故單言墮也。墮是負墮，有
X40n0716_p0185b08║墮落罪故。
X40n0716_p0185b09║一者、　起自釋種象力尊者，善能論議，隨于沙門中
X40n0716_p0185b10║或梵志中，凡論議有不勝處，即反前論知而妄語。
X40n0716_p0185b11║眾僧嫌之，白佛故制。
X40n0716_p0185b12║二者，　起自六群比丘斷諍事時，以卑賤種類罵辱
X40n0716_p0185b13║比丘，令彼羞耻，故制。
X40n0716_p0185b14║三者、　起自六群傳彼此屏處語，使彼諍事不息，故
X40n0716_p0185b15║制。
X40n0716_p0185b16║四者　起自阿那律陀。尊者因遠道行，至無比丘住
X40n0716_p0185b17║處，入村覔宿。唯一婬女家，常止宿行客。尊者求宿，
X40n0716_p0185b18║室中先敷臥具。又一長者，亦投止宿，與尊者同一
X40n0716_p0185b19║室。彼僕從多，逼近尊者。時婬女憐之，白言：我室中
X40n0716_p0185b20║宿得不？尊者云何逐與婬女同室宿？至後夜，婬女
X40n0716_p0185b21║欲心起，至尊者所，說如此事。尊者正定現前，默然
X40n0716_p0185b22║不答。彼即脫衣，欲就近之。尊者涌身空中，婬女慚
X40n0716_p0185b23║愧，合掌求懺。如是至三，尊者還復本座。既歸祇園，
X40n0716_p0185b24║說如上事。佛因制此：
X40n0716_p0185c01║五者　佛在曠野城，時六群比丘中一人與諸長者
X40n0716_p0185c02║共宿，此僧放意眠熟轉側倮形，隣臥者以衣覆之
X40n0716_p0185c03║少時又露，諸同臥者譏嫌調弄。佛聞故制，諸比丘
X40n0716_p0185c04║因制不聽未受大戒人共宿。時羅睺羅是佛之子，
X40n0716_p0185c05║未受大戒因遣出房，無處可容去廁中宿。佛以天
X40n0716_p0185c06║眼見之往廁上，引歸佛所共止一宿。明日因責諸
X40n0716_p0185c07║僧無慈驅小兒出，乃更制二宿三宿也。
X40n0716_p0185c08║六者、　亦起六群，與諸長者共誦佛經，如婆羅門讀
X40n0716_p0185c09║書，聲亂諸禪者，故制。
X40n0716_p0185c10║七者，　佛在靈鷲山。時有比丘行波利婆沙摩那埵
X40n0716_p0185c11║者，在下行坐。六群比丘指彼下行比丘問諸白衣，
X40n0716_p0185c12║說如許人在下行坐者，犯麤惡罪，故罪使下行坐
X40n0716_p0185c13║也。彼下行比丘聞之慚愧，譏嫌六群，因白佛。故制
X40n0716_p0185c14║除僧羯磨者，時舍利弗為眾所差，向王臣、長者、居
X40n0716_p0185c15║士陳白提婆達多破僧等逆，舍利弗恐犯此戒，以
X40n0716_p0185c16║此白佛，佛與羯磨。故加除僧羯磨，不犯。
X40n0716_p0185c17║八者、　起自婆裘園中，有比丘向諸沙彌及居士輩
X40n0716_p0185c18║說過人之法，佛聞故制。
X40n0716_p0185c19║九者，　起自迦留陀夷，入舍衛城一長者家，在姑前
X40n0716_p0185c20║為兒婦就耳說法。姑云：說法當高聲說，令我等得
X40n0716_p0185c21║聞，云何耳邊獨言耶？佛聞故制結此戒。後諸女人
X40n0716_p0185c22║請比丘說法，諸比丘不敢為說，以此白佛。佛聽與
X40n0716_p0185c23║女人說法五六語，若過五六語即犯。若有智男子
X40n0716_p0185c24║前為女人說法，過者不犯，故云除也。
X40n0716_p0186a01║十者，　起自六群比丘為佛修治講堂自手掘地，諸
X40n0716_p0186a02║長者嫌言：自手掘地傷虫命故。佛聞故制。
X40n0716_p0186a03║十一、　起自曠野。比丘以自手斫樹，凡一切草木鬼
X40n0716_p0186a04║神所依，今斫樹者名壞鬼神村，使無依故。佛聞故
X40n0716_p0186a05║制。
X40n0716_p0186a06║十二、　起自闡陀比丘。闡陀犯罪，治罪比丘問言：汝
X40n0716_p0186a07║犯此罪，知否？彼故支吾，不以正答。佛聞故制。
X40n0716_p0186a08║十三、　起自慈地比丘。時沓婆摩罪尊者，知僧坐具
X40n0716_p0186a09║飲食，慈地於屏處說，尊者有愛憎心。諸比丘聞此
X40n0716_p0186a10║訶責慈地，慈地答言：我但在屏處嫌之耳。後猶嫌
X40n0716_p0186a11║不已，諸比丘重責，彼答云：不嫌，但罵耳。以此白佛，
X40n0716_p0186a12║故制。
X40n0716_p0186a13║十四、　時舍衛城中一長者設食飯僧，時到十七群
X40n0716_p0186a14║比丘取僧坐具在露地敷坐，時到不收而去，為風
X40n0716_p0186a15║塵烏鵲所污，佛聞故制。十七群者，十二至十七歲
X40n0716_p0186a16║者為一類，故名十七群也。
X40n0716_p0186a17║十五、　時祇園中有客比丘，語舊住比丘云：我在邊
X40n0716_p0186a18║僻房中敷臥具宿。後時不語不收便去，臥具爛壞。
X40n0716_p0186a19║舊住比丘白佛，故制。
X40n0716_p0186a20║十六、　六群與十七群比丘遠行道中，至無僧住處。
X40n0716_p0186a21║十七群語六群言：長老！汝等先去，求止宿處。六群
X40n0716_p0186a22║言：何預汝事？汝等先去。時十七群先求宿處，先敷
X40n0716_p0186a23║臥具。六群後來，其中強敷臥具（云云）。他比丘嫌之，
X40n0716_p0186a24║白佛故制。
X40n0716_p0186b01║十七　亦起六群，與十七群比丘自曠野道中行，至
X40n0716_p0186b02║一小住處。十七群與六群言：長老！先敷臥具。六群
X40n0716_p0186b03║不答。十七群因先灑掃房舍敷好臥具，六群抵暮
X40n0716_p0186b04║方至竟，據靜房十七群分說，因嗔強驅牽出，十七
X40n0716_p0186b05║群高聲。隣房比丘聞而嫌之，白佛故制。
X40n0716_p0186b06║十八　祇：園中有諸比丘，在重閣上坐，脫脚床臥不
X40n0716_p0186b07║安。庠閣下有比丘宿，閣板朽爛，床脚脫下，打傷閣
X40n0716_p0186b08║下比丘。以此白佛，故制。
X40n0716_p0186b09║十九、　起自闡陀，因作大房，以虫水和泥。諸長者譏
X40n0716_p0186b10║嫌，白佛故制。
X40n0716_p0186b11║二十　亦起。前人作大房，覆有餘草，覆更重覆，草尚
X40n0716_p0186b12║有餘。彼自念言：我不能常求檀越。既有餘草，重重
X40n0716_p0186b13║覆之，屋上重故，摧折破損。諸居士嫌之，比丘白佛，
X40n0716_p0186b14║故制二節、三節，即兩層、三層也。
X40n0716_p0186b15║二十一、　起自大愛道比丘尼往世尊所乞：願聽諸
X40n0716_p0186b16║比丘教授尼眾。佛因聽諸比丘隨次差上座大比
X40n0716_p0186b17║丘教戒尼眾。時六群比丘不差，自去教授，又不教
X40n0716_p0186b18║授正法，但言世諦。大愛道比丘尼重白佛，故制。
X40n0716_p0186b19║二十二、　起自難陀尊者。僧差教授比丘尼說諸妙
X40n0716_p0186b20║法，尼眾樂聞不覺日暮，尼眾皈時舍衛城門已閉，
X40n0716_p0186b21║尼眾便就城壍中宿。次且門始開時尼得入城，居
X40n0716_p0186b22║士輩便譏尼眾：從比丘處宿故早入城。佛聞故制。
X40n0716_p0186b23║二十三、　起自六群比丘，以僧不差教授尼眾，生嫉
X40n0716_p0186b24║妬心因謗差者，為飲食故。佛聞故制。
X40n0716_p0186c01║二十四、　起自祇園。一比丘入城乞食，威儀可觀，尼
X40n0716_p0186c02║眾起敬，數數請彼比丘，比丘不受。後因祗園分衣，
X40n0716_p0186c03║彼比丘得衣，出祇園門，見彼尼來，自念：此尼數數
X40n0716_p0186c04║請我，我雖不受，亦見彼敬心，我將所得衣送彼，彼
X40n0716_p0186c05║必不受，我以此可作相酬意耳。念已，即以衣送尼，
X40n0716_p0186c06║尼輙受之。比丘心嫌故，數向人說：此尼數數請我，
X40n0716_p0186c07║鉢中私致餘物與我，我却不受，我送彼衣，彼輙受
X40n0716_p0186c08║之。數數以此告人，人聞此不堪，因白佛故制。結此
X40n0716_p0186c09║戒已，諸比丘因不敢與親里尼衣，更加非親里之
X40n0716_p0186c10║言。又祇園分衣時，二部得衣尼來貿衣，比丘不與，
X40n0716_p0186c11║佛更制除貿衣也。
X40n0716_p0186c12║二十五、　起自迦留陀夷為一尼縫衣，戲作婬欲之
X40n0716_p0186c13║狀，又令莫預看、莫與人看，待受請時著，又令在尼
X40n0716_p0186c14║眾後行。此尼皆奉教，至受請時，著此衣隨尼後行。
X40n0716_p0186c15║眾居士見而笑曰：尼著婬衣耶？尼主以此白佛，故
X40n0716_p0186c16║制。
X40n0716_p0186c17║二十六、　起自迦留陀夷與偷蘭難陀比丘尼在門
X40n0716_p0186c18║外共一處坐，人見譏言：如夫婦、如鴛鴦。佛聞故制。
X40n0716_p0186c19║二十七、　起自六群比丘。與六群比丘尼同遊人間，
X40n0716_p0186c20║人皆嫌之，佛聞故制。結此戒已，諸比丘不敢與尼
X40n0716_p0186c21║同行，比丘前行、尼眾後行，為賊劫衣。以此白佛，佛
X40n0716_p0186c22║因更制，除餘時也。
X40n0716_p0186c23║二十八、　六群比丘與六群尼共乘船行上水下水，
X40n0716_p0186c24║諸居士譏嫌，佛聞故制渡恒河。時比丘不敢喚尼
X40n0716_p0187a01║同渡，值夏月大雨，河水泛漲水面濶，日暮尼不得
X40n0716_p0187a02║渡，在此岸宿為賊所劫。以此白佛，故更制，除直渡，
X40n0716_p0187a03║不犯。
X40n0716_p0187a04║二十九。　時舍衛城中一居士，請舍利弗、目犍連食，
X40n0716_p0187a05║於露地敷座。時偷蘭難陀比丘尼，與諸居士舊識，
X40n0716_p0187a06║偶到彼家，見設供具，問居士：請比丘耶？請何等比
X40n0716_p0187a07║丘？居士報言：請舍利弗、目犍連等。尼言：彼下賤人
X40n0716_p0187a08║若先語我，我為請龍中之龍。居士問：誰是龍中龍
X40n0716_p0187a09║耶？尼答云：提婆達多等是也。語時舍利弗等已至，
X40n0716_p0187a10║尼語居士言：龍中龍已至。居士語尼言：向言下賤，
X40n0716_p0187a11║今何言龍？今而後汝不可復至我家。舍利弗等以
X40n0716_p0187a12║此白佛，故制。又因羅閱城中一長者，欲飯黎師達
X40n0716_p0187a13║尊者，一尼在彼家聞此語故。時黎師達至此城，尼
X40n0716_p0187a14║即報長者，長者遂設食往請云：尼報乃知。黎師達
X40n0716_p0187a15║因不受請，長者以先白佛，佛因更制，故云：除施意
X40n0716_p0187a16║主，先意不犯。
X40n0716_p0187a17║三十、　起自阿那律陀。時毗舍離女嫁舍衛國人，與
X40n0716_p0187a18║姑共諍，竊皈本國。時阿那律從舍衛國欲至毗舍
X40n0716_p0187a19║離城，彼女問尊者，乞帶同去。尊者諾，與偕行。後彼
X40n0716_p0187a20║夫主追至，責阿那律：有何字乎？故帶人妻逃走耶？
X40n0716_p0187a21║那律辨之不信，即打尊者瀕死。尊者忍受，在下道
X40n0716_p0187a22║趺坐，入火光三昧。其人惻然，回善向尊者懺悔，尊
X40n0716_p0187a23║者受懺而去。回祗園時，自說其事，佛因制戒。
X40n0716_p0187a24║三十一。　時拘薩羅國一居士，向無僧居處，為作居
X40n0716_p0187b01║處接待眾僧，但聽一食。時六群比丘往彼得好美
X40n0716_p0187b02║食，久住不去。諸居士嫌之，他比丘白佛故制。舍利
X40n0716_p0187b03║弗在彼得病，不敢過食，扶病而去，病遂增劇。佛知
X40n0716_p0187b04║之，因更制：無病過食者犯。
X40n0716_p0187b05║三十二。　佛與千二百五十比丘，遊行阿那頻頭國
X40n0716_p0187b06║界。時有沙㝹波羅門，車載飲食，隨佛後行，以伺無
X40n0716_p0187b07║供之日，當設食供眾。隨日既久，無有缺供之日，遂
X40n0716_p0187b08║語阿難，道其本意：今供不及設，離家日久，欲將車
X40n0716_p0187b09║載之物，布在道上，乞佛及僧，脚蹈其上，即為供養，
X40n0716_p0187b10║吾便別去。阿難止彼，代為白佛。佛命作粥，使眾僧
X40n0716_p0187b11║食粥已，然後赴請。諸居士聞，聽先食粥，後赴請，家
X40n0716_p0187b12║家作粥，先送僧食。一大臣其日設供，諸比丘先食
X40n0716_p0187b13║美粥，至大臣家食少，大臣嫌之，以此白佛，故制不
X40n0716_p0187b14║聽展轉食餘。時下皆有因緣，不能備錄。
X40n0716_p0187b15║三十三。　時提婆達多教人害佛，惡名流布，利養斷
X40n0716_p0187b16║絕，乃與餘黨之陀達多等家家乞食，名為別眾食。
X40n0716_p0187b17║結此戒已，諸病比丘有請食處，不敢別眾食。佛因
X40n0716_p0187b18║更制，除餘時也。作衣是比丘自恣竟造衣時，施衣
X40n0716_p0187b19║是施主施衣，兼設供養，故云施衣時。又比丘與同
X40n0716_p0187b20║伴遠行，中途乞食，同伴云：同我等食。比丘答云：不
X40n0716_p0187b21║敢別眾食。因入村乞食，同伴先行，比丘後行，為賊
X40n0716_p0187b22║所劫，故聽行道時別眾食。船行同上說。又瓶沙王
X40n0716_p0187b23║姉子名迦羅，欲大集沙門施食，比丘不敢赴食，以
X40n0716_p0187b24║此白佛，故開大會食時。
X40n0716_p0187c01║三十四。　時舍衛大村一女，嫁鬱禪國人，皈寧父母，
X40n0716_p0187c02║正信施食，施乞食比丘。正作食時，夫家來接，婦云：
X40n0716_p0187c03║作食竟同去。乞食僧相繼來，不得去。夫嗔，別取妻。
X40n0716_p0187c04║又一商人在中途造食，乞食比丘至，分己食與去。
X40n0716_p0187c05║乞食僧又至，復分與去。己食盡重造，同伴先去。彼
X40n0716_p0187c06║商後行，為賊所劫。諸比丘聞此，白佛故制。結此戒
X40n0716_p0187c07║已，病比丘不敢過受食。佛因更制無病語。
X40n0716_p0187c08║三十五。　佛在祇園，說比丘一食法、歎譽一食法。諸
X40n0716_p0187c09║比丘聞之，便受一食法，不更食故，形體枯瘦。佛問
X40n0716_p0187c10║阿難：諸比丘何故形體枯瘦？阿難答如上。佛因聽
X40n0716_p0187c11║諸比丘一座食飽滿，更遇五種美食及藥，不敢復
X40n0716_p0187c12║食，形體尚瘦。佛問阿難，阿難還答如上。佛又聽僧
X40n0716_p0187c13║食五種食。五種食者，飯、麨、乾餅、餘淨肉，於此五種
X40n0716_p0187c14║隨得令飽足。諸病比丘不能一座令飽，所餘食不
X40n0716_p0187c15║敢復食。佛又聽作餘食法。餘食法者，彼比丘足食
X40n0716_p0187c16║已又得食者，彼比丘應食少許，語他比丘言：隨意
X40n0716_p0187c17║取食。此名餘食法。若不作餘食法更食者，犯。
X40n0716_p0187c18║三十六。　舍衛城有一比丘，貪食食不厭足。他比丘
X40n0716_p0187c19║說其貪食如此，彼比丘懷慚啣恨在心。異時遇食，
X40n0716_p0187c20║彼貪食比丘不作餘食法，慇懃勸前說者令食，彼
X40n0716_p0187c21║說者即受食之。貪食比丘亦復謂前說者貪食，似
X40n0716_p0187c22║轉羞耻其人耳。彼受食比丘問云：汝知我足食，亦
X40n0716_p0187c23║復勸我食耶？彼比丘答云：然。然則知我足食而勸
X40n0716_p0187c24║者，故使我犯耶？以此白佛，故制。
X40n0716_p0188a01║三十七、　時羅閱城中節會作眾伎樂，難陀、䟦難陀
X40n0716_p0188a02║二比丘往看。眾白衣人相語：汝等空看，當供給二
X40n0716_p0188a03║比丘飲食。彼人等即相與飲食。二比丘食已看伎，
X40n0716_p0188a04║向暮回靈鷲山。諸比丘問：云何故至晚方回？二比
X40n0716_p0188a05║丘以此白之。又迦留陀夷向晚乞食，一孕婦開門
X40n0716_p0188a06║忽見，驚謂是鬼，即墮胎。佛聞此事故制。
X40n0716_p0188a07║三十八。　靈鷲山迦羅尊者，乞食時作念：云何用日
X40n0716_p0188a08║日乞食，入城瘦苦？今當所食之餘，存於明日，明日
X40n0716_p0188a09║之餘，存於後日。時諸比丘，於小食大食中，不見迦
X40n0716_p0188a10║羅，因查問知此，具白世尊，故制。
X40n0716_p0188a11║三十九。　時祇園一比丘作是念言：我當常乞食著
X40n0716_p0188a12║糞掃衣。便行。此行乞食時，見他男婦在河邊或城
X40n0716_p0188a13║下，為先亡祭祀設食。彼比丘竟取食之，不從人受
X40n0716_p0188a14║者，名不受食。彼祭祀人見而嫌言：比丘不與取食。
X40n0716_p0188a15║佛聞故制。若藥著口中者，謂凡所有若酥若麨若
X40n0716_p0188a16║藥，不與取著口中者犯。
X40n0716_p0188a17║四十。　時䟦難陀尊者，先有一商主，為檀越乞食時，
X40n0716_p0188a18║到至商主家云：我欲雜美食食，當為我辨。商主問
X40n0716_p0188a19║云：得何患耶？比丘答云：無患。商主云：既無患，比丘
X40n0716_p0188a20║猶思美食，我等作商勞苦，尚不得美食食也。他比
X40n0716_p0188a21║丘聞此，向白世尊，故制。
X40n0716_p0188a22║四十一。　佛與諸比丘，從拘薩羅國向舍衛國，途間
X40n0716_p0188a23║諸檀越供養，大得餅食。佛命阿難為眾僧分餅有
X40n0716_p0188a24║餘，佛命分與乞兒。乞兒中有一倮形外道女，顏貌
X40n0716_p0188b01║端正，分餅至女，偶兩餅粘住，阿難不覺分與之。傍
X40n0716_p0188b02║人相問，知女得二，傍人以謂阿難於女有情。諸比
X40n0716_p0188b03║丘白佛，故制。
X40n0716_p0188b04║四十二。　舍衛城中一長者，因䟦難陀兼請眾僧食，
X40n0716_p0188b05║眾僧已集，䟦難陀且往餘家，食時已到，彼猶未來。
X40n0716_p0188b06║眾僧索食，長者云：待䟦難陀至。眾僧云：食時過，則
X40n0716_p0188b07║食不足矣。又一居士，因䟦難陀遣使持新果入祇
X40n0716_p0188b08║園供僧，囑使云：待䟦難陀分。其日䟦難陀又至餘
X40n0716_p0188b09║家，食時過方回，使眾僧不得食新果。以此白佛，故
X40n0716_p0188b10║制。除餘時者，有因緣如前說。至餘家囑餘比丘者，
X40n0716_p0188b11║囑人令知，不待而食故也。
X40n0716_p0188b12║四十三、　起自迦留陀夷至齋優婆夷家，齋婦與食，
X40n0716_p0188b13║尊者食已久坐不去，其夫連次遣去故不去，其夫
X40n0716_p0188b14║見嫌。佛聞故制寶者，兼制金銀餘物等。
X40n0716_p0188b15║四十四、　亦起前人至齋優婆夷家，屏處坐故。
X40n0716_p0188b16║四十五、　亦起前人，亦是彼家。
X40n0716_p0188b17║四十六　起。自䟦難陀與一比丘共鬪，欲與懺悔，結
X40n0716_p0188b18║恨在心，故邀彼僧入城與食，周遍行遊。食時至，不
X40n0716_p0188b19║與食而遣之。彼比丘入祇園，不得食。䟦難陀既遣
X40n0716_p0188b20║彼已，往至食家，足食而歸。佛聞故制。
X40n0716_p0188b21║四十七。　佛在迦維羅國。時摩訶男釋種供眾僧藥，
X40n0716_p0188b22║敬上座故施與好藥，求亦與、不求亦與。六群中相
X40n0716_p0188b23║謂：我等當至彼家求索。既至索，時偶乏藥，當轉買
X40n0716_p0188b24║與。六郡訶言：汝家無藥，何以供僧？汝有愛憎，又復
X40n0716_p0188c01║妄語。釋摩男云：我先有誓：家有當供，無則買與。何
X40n0716_p0188c02║言我妄？我今不供僧藥矣。他比丘嫌六群僧妄，訶
X40n0716_p0188c03║彼故，使彼斷眾僧藥。具白世尊，故制聽僧四月受
X40n0716_p0188c04║藥。四月者，三際中一際也。時病比丘過四月已，不
X40n0716_p0188c05║敢復受。佛聞更制：無病受者犯。又有居士常請受
X40n0716_p0188c06║藥，釋摩男更請供藥。又有分請施者，又有盡形施
X40n0716_p0188c07║者，佛皆聽受，故除（云云）。
X40n0716_p0188c08║四十八。　時波斯匿王行軍，六群往觀。王心嫌之，以
X40n0716_p0188c09║石蜜一囊寄奉世尊。佛因六群：汝往觀耶？故制。有
X40n0716_p0188c10║督軍主師名黎師達，欲見比丘，遣使往請，世尊聽
X40n0716_p0188c11║往。故除因緣，往者不犯。
X40n0716_p0188c12║四十九、　時六群比丘有事往軍中宿，見者嫌之，他
X40n0716_p0188c13║比丘白佛，故制。
X40n0716_p0188c14║五十、　時六群有事軍中宿，因看鬪戰，一僧為箭所
X40n0716_p0188c15║射，衣裹輿還。人問及此，眾皆嫌之，佛聞故制。
X40n0716_p0188c16║五十一、　起自娑伽陀。尊者本是六群中人，至一梵
X40n0716_p0188c17║志家借宿，彼云：有一空室不堪與宿。尊者問：何故？
X40n0716_p0188c18║彼答：中有毒龍恐害汝故。者云：但宿無害。即敷坐
X40n0716_p0188c19║具而坐。中夜果有毒龍，見僧宿此遂吐火烟，娑伽
X40n0716_p0188c20║陀入火光定亦放火，龍怒甚大放火，娑伽陀亦放
X40n0716_p0188c21║大火，彼此相然。娑伽陀念言：滅彼毒火。龍火漸滅，
X40n0716_p0188c22║伽陀火愈熾，遂降彼龍置鉢內，明日示梵志。時拘
X40n0716_p0188c23║睒彌王適在梵志家信敬尊者，別時囑梵志：若尊
X40n0716_p0188c24║者再來報我，當一供養。異時娑伽陀再到梵志家，
X40n0716_p0189a01║梵志報王，王自躬請六群比丘為王說言：所食易
X40n0716_p0189a02║為能持，比丘難得者為供可耳。王問：何者難得？報
X40n0716_p0189a03║言：唯黑酒難得。明日時到，娑伽陀至王所，設種種
X40n0716_p0189a04║美食過飲黑酒，皈時為酒所醉倒地而吐，鳥鵲食
X40n0716_p0189a05║吐亂鳴。佛知而故問，阿難具白如上。佛言：癡人！昔
X40n0716_p0189a06║降大龍，如今不能降小蛇矣。故制。
X40n0716_p0189a07║五十二　起，自十七群比丘，在阿耆䟦提河中浴，水
X40n0716_p0189a08║中嬉戲，順流逆流，出沒拋擲。時，匿王與末利夫人，
X40n0716_p0189a09║高樓上望見之。王與夫人相談：年少出家，佛法未
X40n0716_p0189a10║深故耳。夫人下樓，遣那陵婆羅門致訊世尊，具白
X40n0716_p0189a11║此事，故制。
X40n0716_p0189a12║五十三、　六群中，一人擊櫪，十七群一人至死，他比
X40n0716_p0189a13║丘白佛，故制。
X40n0716_p0189a14║五十四、　起自闡陀比丘欲犯戒，諸比丘諫而不從，
X40n0716_p0189a15║白佛故制。
X40n0716_p0189a16║五十五、　佛在波羅黎毗國，在經行處。經行時，那迦
X40n0716_p0189a17║波羅尊者奉侍左右。初夜請佛歸房，以至中夜、後
X40n0716_p0189a18║夜，天將明，佛猶不皈。那迦念言：屢請不皈，我當恐
X40n0716_p0189a19║怖之使歸。乃反被惡衣，作恐怖聲，佛不能怖。佛誡
X40n0716_p0189a20║勑已，因制：
X40n0716_p0189a21║五十六。　佛在摩竭陀國。王有溫泉，恒施僧浴。時六
X40n0716_p0189a22║群比丘於後夜時浴，適王與婇女等來浴，聞僧浴，
X40n0716_p0189a23║令莫驚。待僧浴畢，六群久浴，以至天明不去。王竟
X40n0716_p0189a24║不得浴而去，故制。時諸比丘盛熱汙污病比丘，及
X40n0716_p0189b01║風雨遠行，俱不得浴。以此白佛，故更制聽餘時也。
X40n0716_p0189b02║五十七、　起自六群。佛在曠野城，時六群自相謂言：
X40n0716_p0189b03║我等在上座前，不得隨意言語。即出房外露地，拾
X40n0716_p0189b04║野柴枝然火炙身。不意朽樹中有毒蛇藏於內，因
X40n0716_p0189b05║火烟透入，蛇驚出，六群逆走，將火株散擲延燒講
X40n0716_p0189b06║堂，故制。此後病比丘及各色因緣，俱不敢然火，故
X40n0716_p0189b07║除。
X40n0716_p0189b08║五十八、　佛在祇園。有居士請食，時十七群比丘持
X40n0716_p0189b09║衣鉢掛在一面，於經行處經行，以俟時到。六群比
X40n0716_p0189b10║丘戲藏他衣，聞白時到，尋衣無獲。六群藏衣，餘比
X40n0716_p0189b11║丘見，遂白六群：調弄故藏。佛因制戒。
X40n0716_p0189b12║五十九、　時六群比丘先以衣施人，後又不問衣主
X40n0716_p0189b13║取著，佛聞故制。
X40n0716_p0189b14║六十、　時六群比丘著白色新衣，居士嫌之，佛因制
X40n0716_p0189b15║作三種色：青、黑、木蘭者，以三色互作非青非黑木
X40n0716_p0189b16║蘭色故。
X40n0716_p0189b17║六十一、　起自迦留陀夷不喜聞鴉聲，故作弓射死
X40n0716_p0189b18║堆積。諸居士譏嫌，佛聞故制。
X40n0716_p0189b19║六十二、　起自六群，取雜虫水或飲或用，居士見嫌
X40n0716_p0189b20║故制。
X40n0716_p0189b21║六十三、　十七群比丘請問六群諸禪四果之法，六
X40n0716_p0189b22║群答言：汝等妄語，得上人法，犯波羅夷。十七群往
X40n0716_p0189b23║上座處，別問上座，報言：無犯。上座以此白佛，故制。
X40n0716_p0189b24║六十四　起，自䟦難陀與一比丘親厚，䟦難陀數犯
X40n0716_p0189c01║罪，向親厚者云：我犯如是如是罪，勿向他說。後與
X40n0716_p0189c02║親厚僧共鬪，彼僧即向餘比丘說，除僧問言：何時
X40n0716_p0189c03║犯？何時說？覆至於今。以此白佛，故制。
X40n0716_p0189c04║六十五　佛在迦蘭陀竹園。時羅閱城中有十七群
X40n0716_p0189c05║白衣童幼，最大者十七，最小者十二，有富者貧者，
X40n0716_p0189c06║互相勉勵欲求出家。時諸比丘度令出家受大戒，
X40n0716_p0189c07║諸童幼小習學不堪一食，夜半患饑高聲啼哭。佛
X40n0716_p0189c08║知故問，阿難答如上，故制。
X40n0716_p0189c09║六十六、　時六群比丘鬪諍滅已更發，故制。
X40n0716_p0189c10║六十七　祇園：有多比丘，欲往毗舍離城。時有賈客，
X40n0716_p0189c11║欲漏關稅，期僧同往。既至稅處，為關人所捉。關法：
X40n0716_p0189c12║偷稅當殺。波斯匿王勑令放僧，佛聞故制。
X40n0716_p0189c13║六十八、　時祇園有阿黎吒比丘作此惡見，諸比丘
X40n0716_p0189c14║三諫不止，佛聞故制。
X40n0716_p0189c15║六十九、　亦是前人惡見不捨，世尊令僧白四羯磨，
X40n0716_p0189c16║六群猶故供給止宿，共同羯磨言語故制。
X40n0716_p0189c17║七十、　時祇園䟦難陀有二沙彌，一名羯那，二名摩
X40n0716_p0189c18║睺迦，共行不淨，又自相謂言（云云）。諸比丘嫌貴二
X40n0716_p0189c19║沙彌，以此白佛，故制滅去者，即為作滅擯羯磨，遠
X40n0716_p0189c20║遣滅跡而去故也。時六群僧誘引畜養止宿，故制
X40n0716_p0189c21║如此。
X40n0716_p0189c22║七十一　時闡陀比丘，餘比丘如法諫，反發此言：自
X40n0716_p0189c23║不學戒。又欲轉難餘比丘，佛聞故制。又開苦求解
X40n0716_p0189c24║戒相，問者不犯。
X40n0716_p0190a01║七十二、　時祇園有多比丘，一處講法誦戒。六群比
X40n0716_p0190a02║丘見彼誦戒，自相謂言：彼等誦戒通利，頻來舉罪。
X40n0716_p0190a03║我等止他，不必誦此雜碎戒相。若欲誦者，當誦四
X40n0716_p0190a04║重及十三僧殘足矣（云云）。以此白佛，故制。
X40n0716_p0190a05║七十三。　佛在祇園。時六群中，有一比丘，自知犯戒，
X40n0716_p0190a06║當說戒時，故作癡呆，欲免舉罪。諸比丘以此白佛，
X40n0716_p0190a07║故制更增無知罪者，治本犯罪外，又加無知一罪。
X40n0716_p0190a08║七十四。　時舀婆摩羅尊者因知僧事，無暇赴外請，
X40n0716_p0190a09║由是衣服破損。諸比丘常赴外請，一日得貴儥衣，
X40n0716_p0190a10║皆發心施與。沓婆尊者因於僧中白二羯磨，如法
X40n0716_p0190a11║施與。時六群僧故作此言，以衣施所親僧。諸比丘
X40n0716_p0190a12║聞已嫌之，白佛故制。
X40n0716_p0190a13║七十五、　時祇園中眾僧既集，欲作羯磨，六群中自
X40n0716_p0190a14║謂：欲舉我等過犯不？若先去，令彼所舉不成。言已
X40n0716_p0190a15║即去。諸比丘言：汝等勿去，有事故去耶？以此白佛，
X40n0716_p0190a16║故制。
X40n0716_p0190a17║七十六、　時祇：園中六群中有犯事者，恐眾僧舉，因
X40n0716_p0190a18║相隨逐黨獲。眾僧見彼強暴暫止。異時六群作衣，
X40n0716_p0190a19║眾僧乘隙以他事喚。彼六群答云：作衣不暇。喚者
X40n0716_p0190a20║云：若無暇，可令一二人持欲去便了。因令一二人
X40n0716_p0190a21║去，即與白眾舉治。後因不服，更訶故制。
X40n0716_p0190a22║七十七、　時六群比丘彼此鬪亂，令諍事不息，故制。
X40n0716_p0190a23║七十八、　六群中，有一人嗔打十七群比丘，故制。
X40n0716_p0190a24║七十九、　六群嗔十七群比丘，故搏。搏者，扭撲也。
X40n0716_p0190b01║八十　亦是六群嗔，十七群妄加謗瀆，故制。
X40n0716_p0190b02║八十一、　起。自迦留陀夷入波斯匿王宮中，王與末
X40n0716_p0190b03║利夫人晝日共眠未起。夫人遙見尊者，即起披衣
X40n0716_p0190b04║敷座令坐。夫人失衣墮地，因蹲而不起。迦留陀夷
X40n0716_p0190b05║即出宮，尊者還祇園中。說如上事，佛聞故制。剎利
X40n0716_p0190b06║是梵語，具云剎帝利，此云王種。水澆頭者，輪王初
X40n0716_p0190b07║紹住時，金瓶盛四大海水，王親執瓶灌太子頂，方
X40n0716_p0190b08║授與王位，故名水澆頭也。未藏寶者，即夫人未避，
X40n0716_p0190b09║兼制金寶等也。
X40n0716_p0190b10║八十二。　有外道從柏薩羅國中途止息，遺却千兩
X40n0716_p0190b11║金囊。眾多比丘後行拾得，共云：待來尋者付還。彼
X40n0716_p0190b12║外道去久，方面尋覓，比丘即付還原囊。彼反詐言
X40n0716_p0190b13║金少，以至經官鞫審情實，外道理虧，金囊入官。諸
X40n0716_p0190b14║比丘聞之，嫌彼比丘多事拾遺，以此白佛，故制。後
X40n0716_p0190b15║因節食，毗舍佉優婆夷便道覲佛，念云：覲佛不必
X40n0716_p0190b16║嚴飾如此。故卸却，置一樹下。始入見佛，去時忘取，
X40n0716_p0190b17║一比丘見之，因制不取，往白世尊，故開云除。僧伽
X40n0716_p0190b18║藍中，又一比丘寄宿居士家，室中有寶，僧為守護，
X40n0716_p0190b19║竟夜不眠。以此白佛，故并開除。
X40n0716_p0190b20║八十三、　起自䟦難陀非時入村，與居士樗蒲，比丘
X40n0716_p0190b21║勝故，居士嫉之，便嫌比丘非時入村，佛聞故制樗
X40n0716_p0190b22║蒲，即賻錢也。
X40n0716_p0190b23║八十四、　起自迦留陀夷。預知佛從此道來，即於道
X40n0716_p0190b24║中敷高廣座，白佛云：看我床座。佛故制之。
X40n0716_p0190c01║八十五、　時六群僧作兜羅綿臥具，居士見嫌。兜羅，
X40n0716_p0190c02║此云細輭，律云白楊花、蒲臺花等也。佛聞故制。
X40n0716_p0190c03║八十六。　羅閱城中有信樂工師，為比丘作牙角針
X40n0716_p0190c04║筒，諸比丘皆令作故，家業盡廢，衣食缺之。知足比
X40n0716_p0190c05║丘白佛，故制。
X40n0716_p0190c06║八十七、　佛在祇園，一日不赴請施王送食。世尊常
X40n0716_p0190c07║規，不受請時遍觀僧房，見幽僻處以眾僧臥具敷
X40n0716_p0190c08║在露地，不淨所污為暴雨所漬，故制聽作尼師壇
X40n0716_p0190c09║障諸臥具。時六群僧便多作廣長尼師壇，故更制
X40n0716_p0190c10║此。
X40n0716_p0190c11║八十八。　時祇園中諸比丘，患癰瘡故，膿血污身，佛
X40n0716_p0190c12║聽作覆瘡衣。又衣麤毛著瘡，舉衣患痛，佛因命作
X40n0716_p0190c13║細軟覆瘡衣，六群便作廣長之衣。他比丘以此白
X40n0716_p0190c14║佛，故制。
X40n0716_p0190c15║八十九、　時毗舍佉乞願為作雨浴衣，六群便作廣
X40n0716_p0190c16║大浴衣，故制。
X40n0716_p0190c17║九十。　時難陀尊者身量短佛四指，諸比丘遙見難
X40n0716_p0190c18║陀來，疑為是佛，皆起奉迎。既至，乃是難陀。眾僧以
X40n0716_p0190c19║此白佛，佛命難陀常著黑衣以別之。時六群僧與
X40n0716_p0190c20║如來等量作衣，或過量作，佛聞故制。以上九十波
X40n0716_p0190c21║逸提竟。
X40n0716_p0190c22║○四、波羅提提舍尼法。　梵語波羅提提舍尼，此云
X40n0716_p0190c23║向彼悔。謂犯此，可向彼對首懺悔也。
X40n0716_p0190c24║一者，　時舍衛國世儉糓貴，人民饑餓死者無限。諸
X40n0716_p0191a01║比丘乞食難得，蓮花色比丘尼初日所得食施與
X40n0716_p0191a02║比丘，二日所得三日所得皆施比丘。一時在道上
X40n0716_p0191a03║乞食，一長者來車從多，蓮花色尼避著道傍，以饑
X40n0716_p0191a04║暈故墮落坑中深泥掩面。長者見之急令扶起，問：
X40n0716_p0191a05║得何患？尼乃報言：為饑所患耳。因問答如上。結此
X40n0716_p0191a06║戒後，病比丘不敢受非親里尼食，佛因更制無病
X40n0716_p0191a07║之言。
X40n0716_p0191a08║二者　時祇園諸比丘與六群比丘同在白衣家受
X40n0716_p0191a09║食，有六群尼為六群僧索羮索飯，於此越役，參互
X40n0716_p0191a10║與食。餘比丘以此白佛，故制。
X40n0716_p0191a11║三者，　時羅閱城中，有一居士夫婦，皆正信樂施。比
X40n0716_p0191a12║丘乞食，常相供養，施無虗日，以此貧乏。諸居士說
X40n0716_p0191a13║言：彼家先時饒富，因施僧食，輙令貧乏。比丘聞此，
X40n0716_p0191a14║往白世尊。佛因聽僧與居士作學家白二羯磨。作
X40n0716_p0191a15║此羯磨，不令比丘向他家乞食。學家者，謂學道而
X40n0716_p0191a16║貧者之家也。故為結此戒。又有比丘，先受學家請，
X40n0716_p0191a17║因制不敢復往。病比丘亦不敢受學家食。以此白
X40n0716_p0191a18║佛，佛乃更制，故加先請及無病之言。
X40n0716_p0191a19║四者，　佛在迦維羅國尼拘類園中，在城婦女持飯
X40n0716_p0191a20║食往僧寺，中途為賊觸撓。佛聞故制，謂若比丘在
X40n0716_p0191a21║阿蘭若及逈遠恐怖處住故，僧伽藍外不受食，在
X40n0716_p0191a22║僧伽藍內受食，當向餘比丘悔過。時病比丘因制
X40n0716_p0191a23║不敢受持來食，以此白佛，故更制用無病之言。以
X40n0716_p0191a24║上四悔過法竟。
X40n0716_p0191b01║○一、百眾學法。　律藏云：式叉迦羅尼法，此云應當
X40n0716_p0191b02║學。又云：突吉羅，此云惡作。此罪之至輕者。下一百
X40n0716_p0191b03║事，皆是六群比丘所為，文相可解，不必繁引。六群
X40n0716_p0191b04║名者：一、闡提，二、迦留陀夷，三、文陀達多，四、摩醯沙
X40n0716_p0191b05║達多，五、馬師，六、滿宿。百中第六十五云：富羅者，是
X40n0716_p0191b06║梵語，未詳。藏中不翻他處。有云：婆蹉富羅，此翻犢
X40n0716_p0191b07║子。今此必是略梵語。其云如上，疑是犢鼻裩也。愽
X40n0716_p0191b08║考俱未詳。故名義集云：富羅，正言腹羅，譯云短靿
X40n0716_p0191b09║靴。
X40n0716_p0191b10║○七滅諍法，　以此七法，能滅過去現在及諸未來
X40n0716_p0191b11║一切諍事故。
X40n0716_p0191b12║一者，應與現前毗尼。當與現前毗尼，　現前即是現
X40n0716_p0191b13║在毗尼，此云滅惡。上句是審實度量，下句是與治
X40n0716_p0191b14║息諍。下倣此。謂治事上座比丘審實此事，應與現
X40n0716_p0191b15║在滅惡，當與四目對首懺悔，則諍事滅矣。
X40n0716_p0191b16║二者、應與憶念毗尼。當與憶念毗尼。　憶念是過去
X40n0716_p0191b17║事。或有比丘先時作惡，後時方舉，作者忘之，則令
X40n0716_p0191b18║憶念，有則對眾懺悔，豈彼無而妄舉耶？然或以無
X40n0716_p0191b19║根妄舉，亦有之，故念憶念。有則改之，無則如勉，則
X40n0716_p0191b20║諍事息矣。
X40n0716_p0191b21║三者，應與不痴毗尼。當與不痴毗尼。　不痴者，謂有
X40n0716_p0191b22║比丘顛狂心亂，多犯眾罪。後狂疾已愈，諸比丘舉
X40n0716_p0191b23║其所犯罪問言：汝憶念否？答言：我不憶念，但我顛
X40n0716_p0191b24║狂時誤犯眾罪，此非故作。諸比丘猶舉不止，因白
X40n0716_p0191c01║佛。佛令與作不痴毗尼白四羯磨。眾中作法白竟，
X40n0716_p0191c02║諍事遂滅，名不痴也。
X40n0716_p0191c03║四者、應與自言治。當與自言治。　自言者，犯罪比丘
X40n0716_p0191c04║自言罪相。如有比丘所行惡事，或波羅夷、或僧殘、
X40n0716_p0191c05║或捨墮等，彼能據犯言罪如自言治。謂犯罪比丘
X40n0716_p0191c06║應至清淨比丘所，偏袒露頂禮足合掌，自說罪名、
X40n0716_p0191c07║自說罪種，從長老懺悔不覆藏。眾僧受懺悔已，則
X40n0716_p0191c08║諍事滅也。
X40n0716_p0191c09║五者，應與多覔罪相，當與多覔罪相。　按四分律藏：
X40n0716_p0191c10║五、應與覔罪相，當與覔罪相；六、應多人覔罪相，當
X40n0716_p0191c11║與多人覔罪相。坊本以第六作第五也。多覔罪相，
X40n0716_p0191c12║即多人覔罪相也。按事：細審確實之意。或有比丘
X40n0716_p0191c13║作事在疑貳之間，則與按實，所以多人細審，究其
X40n0716_p0191c14║罪相輕重，使其心腹於所治無辭，則諍事滅矣。
X40n0716_p0191c15║六者、應與覔罪相。當與覔罪相，　按四分律四十八
X40n0716_p0191c16║中，即現前受懺悔者是也。覔罪相者，對眾說罪意
X40n0716_p0191c17║也。謂若比丘所作，顯實無疑，乃與按事治罪。以顯
X40n0716_p0191c18║實故，不必多覔。故簡多字，治事有衡，則諍事滅矣。
X40n0716_p0191c19║七者、應與如艸覆地。當與如艸覆地，　此約喻說。按
X40n0716_p0191c20║四分律四十八云：謂比丘多犯眾罪，非沙門法，惡
X40n0716_p0191c21║言無度，出入非儀。犯罪者自念：多犯罪等，恐罪深
X40n0716_p0191c22║重，不如佛教，令大眾住止不安。因至長老上座前，
X40n0716_p0191c23║陳白己罪，望諸長老忍聽，甘作如艸覆地，懺悔己
X40n0716_p0191c24║罪。是名如艸覆地法，則諍事滅也。又如艸覆地，是
X40n0716_p0192a01║隨順服下之美。何者？良以上德臨眾，不威而嚴，又
X40n0716_p0192a02║畏其德，則服膺而順，如艸之覆下也。又如魯語所
X40n0716_p0192a03║謂：君子德風，小人德艸，艸迎風而必偃矣。義亦近
X40n0716_p0192a04║是。律藏但標七事，不出其相，散見別處，故此會其
X40n0716_p0192a05║意而潤其辭，訂義如上。若欲詳覈，可閱瑜伽論。
X40n0716_p0192a06║附白四羯磨：
X40n0716_p0192a07║　集眾已為彼作舉，作舉已為作憶念，作憶念已應
X40n0716_p0192a08║與罪。
X40n0716_p0192a09║
X40n0716_p0192a10║四分戒本緣起事義（終）