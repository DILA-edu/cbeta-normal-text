X40n0718_p0305a01║
X40n0718_p0305a02║No. 718-A
X40n0718_p0305a03║ 四分戒本約義序
X40n0718_p0305a04║
X40n0718_p0305a05║昔庚辰歲，予在杭之真寂，欲效顰圭峯，挈毗尼之要，
X40n0718_p0305a06║以示晚學，卒以病阻。迨今春，自鼓山來寶善，謝絕參
X40n0718_p0305a07║請，但弘唱毗尼而已。諸人以戒本請註作新戒方便，
X40n0718_p0305a08║予曰：此宿志也。故諾之。發筆於仲秋初旬，輟筆於孟
X40n0718_p0305a09║冬末旬，凡三閱月，三脫稿而後成。其中若事若義，悉
X40n0718_p0305a10║採之四分律藏，所有開遮，亦悉本佛制，非敢妄以意
X40n0718_p0305a11║裁也。嗚呼！是書之成，乃在今日也耶？今當此乾坤鼎
X40n0718_p0305a12║革之際，草昧未寧之秋，白刃凌空，橫尸遍野，居民逃
X40n0718_p0305a13║奔山谷，旦夕莫必其命，而予乃力疾作此，何哉？蓋以
X40n0718_p0305a14║人知世運之變，其苦為甚，而不知法運之變，其苦為
X40n0718_p0305a15║尤甚。世運之變，苦在一時；法運之變，苦在萬劫。一時
X40n0718_p0305a16║之苦，禍止殺身；萬劫之苦，禍極三途。以此較彼，豈百
X40n0718_p0305a17║千萬億能及其一哉？但人見已然，不能見未然，故於
X40n0718_p0305a18║此則驚惶失措，於彼則怡然苟安也。予慨自天啟以
X40n0718_p0305a19║來，耆德凋喪，晚進日趨日下，如狂瀾之莫迴，且又妄
X40n0718_p0305a20║逞空見，弁髦戒律，不有防之，後將安極？予所以孳孳
X40n0718_p0305a21║亟亟，勉成此書，未敢以世難阻也。但思行此書於今
X40n0718_p0305a22║之世，正如鼓瑟於齊王之門，不鄙而嗤之則幸矣，況
X40n0718_p0305a23║敢望其依而習之乎？雖然，此亦告朔之羊也，或存或
X40n0718_p0305a24║去，是在仁者。
X40n0718_p0305b01║旹歲次丙戌冬一陽月朔旦嗣曹洞正宗沙門元賢
X40n0718_p0305b02║題於劒津之寶善菴
X40n0718_p0305b03║
X40n0718_p0305b04║
X40n0718_p0305b05║
X40n0718_p0305b06║四分戒本約義目錄
X40n0718_p0305b07║卷一
X40n0718_p0305b08║戒經序四波羅夷法
X40n0718_p0305b09║十三僧伽婆尸沙法二不定法
X40n0718_p0305b10║卷二
X40n0718_p0305b11║三十尼薩耆波逸提法九十波逸提法
X40n0718_p0305b12║卷三
X40n0718_p0305b13║九十波逸提之餘四波羅提提舍尼法
X40n0718_p0305b14║卷四
X40n0718_p0305b15║眾學法七滅諍法
X40n0718_p0305b16║七佛偈迴向頌
X40n0718_p0305b17║目錄（終）
X40n0718_p0305b18║
X40n0718_p0305b19║
X40n0718_p0305b20║
X40n0718_p0305b21║
X40n0718_p0305b22║
X40n0718_p0305b23║
X40n0718_p0305b24║
X40n0718_p0305c01║
X40n0718_p0305c02║No. 718
X40n0718_p0305c03║四分戒本約義卷一
X40n0718_p0305c04║
X40n0718_p0305c05║福州鼓山嗣祖沙門　元賢　述
X40n0718_p0305c06║四分者：一、比丘戒；二、比丘尼戒，并受戒、說戒；三、安
X40n0718_p0305c07║居自恣等；四、房舍并雜犍度等，故名四分。犍度，此
X40n0718_p0305c08║云法聚，即分義也。戒本乃是初分比丘戒中佛制
X40n0718_p0305c09║戒之語，半月眾所共誦者也。其源出曇無德部。曇
X40n0718_p0305c10║無德，此云法密，部主之號也。先是佛成道後三十
X40n0718_p0305c11║八年，赴王舍城國王齋，齋畢，羅睺羅洗鉢，失手墮
X40n0718_p0305c12║地，碎為五片。佛云：此表我滅度後，諸惡比丘將我
X40n0718_p0305c13║律分為五部也。後佛滅度百年後，有優婆毱多尊
X40n0718_p0305c14║者弟子五人，各執己見，果分律為五部：一、曇無德
X40n0718_p0305c15║部；二、薩婆多部；三、迦葉遺部；四、彌沙塞部；五、婆蹉
X40n0718_p0305c16║富羅部。其古律則摩訶僧祇也。此本傳至唐，凡有
X40n0718_p0305c17║四本，宣律師所遵行，乃姚秦陀施耶舍譯本。此本
X40n0718_p0305c18║與律少有不同，故後有唐西太原寺僧懷素，仍於
X40n0718_p0305c19║律中撮出，俗稱新律。新舊二律，莫敢低昂，請旨欽
X40n0718_p0305c20║定，二律并行，即今藏中二本是也。愚詳考之，義實
X40n0718_p0305c21║無差，文有少異，今則并用二本參定，非敢妄有增
X40n0718_p0305c22║損。
X40n0718_p0305c23║稽首禮諸佛，及法比丘僧，今演毗尼法。
X40n0718_p0305c24║令正法久住。
X40n0718_p0306a01║將說戒經，先說此偈，是為說戒之序。律中全文尚
X40n0718_p0306a02║多，疑是部主曇無德所說，今省繁就要，不知何人
X40n0718_p0306a03║所刪也。首二句歸敬三寶，以求冥加。次二句明說
X40n0718_p0306a04║戒之本意。演，宣說也。毗尼，此云律，又云善治，是以
X40n0718_p0306a05║律治罪也。令正法久住者，以戒為定慧之洪基，解
X40n0718_p0306a06║脫之要道。若不得戒，雖有禪定智慧，悉成魔外。故
X40n0718_p0306a07║說戒則正法久住，不說則正法不久住也。
X40n0718_p0306a08║戒如海無涯，如寶求無厭，欲護聖法財，
X40n0718_p0306a09║眾集聽我說。
X40n0718_p0306a10║此歎戒德，以勸其聽也。戒法廣大，猶如大海，無有
X40n0718_p0306a11║邊涯，其可貴重，猶如珍寶，當勤求之，勿生厭倦，聖
X40n0718_p0306a12║法財即成寶也。欲守護此戒，不至喪失，則當常聽
X40n0718_p0306a13║此戒，庶常得䇿勵，而戒可護也。
X40n0718_p0306a14║欲除四棄法，及滅僧殘法，障三十捨墮，
X40n0718_p0306a15║眾集聽我說。
X40n0718_p0306a16║此言戒能滅罪，以勸其聽也。戒若有毀犯，當常聽
X40n0718_p0306a17║說戒，發露懺悔，則罪可得滅。障謂防障，言可防障
X40n0718_p0306a18║而不至於墮也。戒有五篇，今止言三者，舉重以該
X40n0718_p0306a19║輕耳。
X40n0718_p0306a20║毗婆尸式棄，毗舍拘留孫，拘那含牟尼，
X40n0718_p0306a21║迦葉釋迦文，諸世尊大德，為我說是事。
X40n0718_p0306a22║我今欲善說，諸賢咸共聽。
X40n0718_p0306a23║此言戒乃七佛同制，非後人妄立，故當共聽也。
X40n0718_p0306a24║譬如人毀足，不堪有所涉，毀戒亦如是。
X40n0718_p0306b01║不得生天人。欲得生天上，若生人中者，
X40n0718_p0306b02║常當護戒足，勿令有毀損。如御入險道，
X40n0718_p0306b03║失轄折軸憂，毀戒亦如是。死時懷恐懼。
X40n0718_p0306b04║此設喻以示毀戒之害。如人毀足則不可行，毀戒
X40n0718_p0306b05║則不能生天人。欲生天人，必須護戒，況入聖道乎。
X40n0718_p0306b06║又如御入險道，失轄折軸，則險不可出，毀戒則惡
X40n0718_p0306b07║道不可出。臨死時惡相現前，必墮三途，有深懷恐
X40n0718_p0306b08║懼而已。是知戒決不可毀也。轄，車軸頭鐵也。
X40n0718_p0306b09║如人自炤鏡，好醜生欣戚，說戒亦如是。
X40n0718_p0306b10║全毀生憂喜。如兩陣共戰。勇怯有進退。
X40n0718_p0306b11║說戒亦如是，淨穢生安畏。
X40n0718_p0306b12║此設喻以示說戒之益。如人炤鏡，則自見其好醜，
X40n0718_p0306b13║好則欣而醜則戚；說戒則自見其全毀，全則喜而
X40n0718_p0306b14║毀則憂。又如兩陣共戰，勇則進而怯則退；說戒則
X40n0718_p0306b15║淨者安而穢者畏。喜與安有增進之意，憂與畏有
X40n0718_p0306b16║改悔之機，是說戒之益有如是也。
X40n0718_p0306b17║世間王為最，眾流海為最，眾星月為最，
X40n0718_p0306b18║眾聖佛為最，一切眾律中，戒經為上最。
X40n0718_p0306b19║如來立禁戒，半月半月說。
X40n0718_p0306b20║前重重誡勸已竟，此乃較量其勝功，以結上文也。
X40n0718_p0306b21║小乘律中，以比丘戒為最，故云然。由此戒為最，故
X40n0718_p0306b22║如來立此禁戒，使半月半月必說之，所以警䇿昏
X40n0718_p0306b23║怠，而除滅愆尤也。
X40n0718_p0306b24║和合僧集會（答言：僧集和合），未受具戒者出（有即遣出，答言：未受具戒者已
X40n0718_p0306c01║出。無，答言：無未受具戒者），不來諸比丘說欲及清淨（有依法說。無，答言：無說欲
X40n0718_p0306c02║及清淨者）。誰遣比丘尼來請教誡（有依請具。答，無，答言：此處無尼來請教誡）？僧
X40n0718_p0306c03║今和合，何所作為（答言：說戒羯磨）？
X40n0718_p0306c04║大德僧聽！今白月十五日眾僧說戒。若僧時到僧忍
X40n0718_p0306c05║聽，和合說戒。白如是。
X40n0718_p0306c06║此羯磨軌則也。和合者，律中云：應來者來，應與欲
X40n0718_p0306c07║者與欲來，現前人得呵不呵，是名和合。反此名不
X40n0718_p0306c08║和合。集會者，律云：當敷坐打揵椎三通，盡大眾俱
X40n0718_p0306c09║集一處。未受下，律中白衣沙彌俱不許聽大僧說
X40n0718_p0306c10║戒，聽者得無量罪，故遣之。不來下，律云：比丘若有
X40n0718_p0306c11║佛法僧事，及有病看病人，竝聽與欲。與欲者，聽其
X40n0718_p0306c12║與人說欲也。惟除結界及鄙事不與欲，與者得罪。
X40n0718_p0306c13║其傳欲人在眾中整儀白云：大德一心念！今有某
X40n0718_p0306c14║甲比丘，自說清淨無諸障法，為病因緣，如法僧事，
X40n0718_p0306c15║與欲清淨。一說便止。誰遣下，佛以尼眾暗昧，又闕
X40n0718_p0306c16║于參訪，許半月往僧中請教誡師。其受囑人當于
X40n0718_p0306c17║眾中整儀白云：大德僧聽！某處和合比丘尼，差比
X40n0718_p0306c18║丘尼某甲，半月頂禮和合僧足，求請教誡。三說已，
X40n0718_p0306c19║僧中應為擇教誡師，作白差往。如無堪者，上座應
X40n0718_p0306c20║作略教誡法，告囑人云：明日尼來請可不？時報言：
X40n0718_p0306c21║昨夜為尼遍請。無堪者。然上座有勅，語諸尼眾：精
X40n0718_p0306c22║勤行道，謹慎莫放逸。受囑者如法告于來尼，尼回
X40n0718_p0306c23║集眾，宣上座勅已，應合掌聽受，答言：頂戴奉行。禮
X40n0718_p0306c24║拜而退。若尼半月不向僧乞教誡師者，犯墮。羯磨，
X40n0718_p0307a01║此云作法辦事，乃白眾而作法也。大德下，正羯磨
X40n0718_p0307a02║之語。白月黑月者，上半月為白月，下半月為黑月。
X40n0718_p0307a03║僧時到，謂當作法之時也。忍聽，謂忍許聽作羯磨
X40n0718_p0307a04║也。
X40n0718_p0307a05║諸大德！我今欲說波羅提木叉。諸大德！諦聽，善思念
X40n0718_p0307a06║之。若自知有犯者，即應自懺悔；不犯者，默然。默然者，
X40n0718_p0307a07║知諸大德清淨。若有他問者，即應如實答。如是諸比
X40n0718_p0307a08║丘在大眾中，乃至三問，憶念有罪不懺悔者，得故妄
X40n0718_p0307a09║語罪。故妄語者，佛說是障道法。若比丘憶念有罪欲
X40n0718_p0307a10║求清淨者，當懺悔。懺悔得安樂，不懺悔罪益深。
X40n0718_p0307a11║此令其憶念有罪而懺悔也。波羅提木叉，此云保
X40n0718_p0307a12║解脫，謂持此戒，保任得解脫也。又云別解脫，謂三
X40n0718_p0307a13║業七支，因戒防非，別別得解脫也。若有問者，謂此
X40n0718_p0307a14║三問之外，別有事當眾審問者，亦當如實而答也。
X40n0718_p0307a15║不懺悔得故妄語罪者，以其自知有罪，而故覆藏，
X40n0718_p0307a16║雖未有語，亦同有罪說無罪，虗妄不實，是障道法
X40n0718_p0307a17║也。結突吉羅。
X40n0718_p0307a18║諸大德！我已說戒經序。今問諸大德！是中清淨不？（三說）。
X40n0718_p0307a19║諸大德！是中清淨，默然故，是事如是持。
X40n0718_p0307a20║此上通名戒經序，下乃廣說戒相。
X40n0718_p0307a21║諸大德！是四波羅夷法，半月半月說，戒經中來。
X40n0718_p0307a22║波羅夷，此云棄，謂犯此罪者，永棄佛海邊外。
X40n0718_p0307a23║若比丘，共比丘同戒，不捨戒，戒羸不自悔，犯不淨行，
X40n0718_p0307a24║乃至共畜生，是比丘波羅夷，不共住。
X40n0718_p0307b01║須提那尊者，因歲饑，領眾往故里乞食。其母屢勸
X40n0718_p0307b02║尊者捨道還俗，尊者再三不允。母云：汝既不還，可
X40n0718_p0307b03║為種子，使汝種不斷。于時佛未制戒，尊者不知其
X40n0718_p0307b04║過，遂諾母命，乃與妻三成其事，後佛知故制。共比
X40n0718_p0307b05║丘同戒者，謂共諸比丘同稟具戒也。不捨戒者，佛
X40n0718_p0307b06║言：比丘不樂淨行，聽捨戒還家。捨時，對三寶前，如
X40n0718_p0307b07║法三唱而捨。若狂亂心，或對狂亂人前，乃至天龍
X40n0718_p0307b08║鬼神，及不解如是語者前，俱不成捨。語而不了了
X40n0718_p0307b09║者，亦不成捨。戒羸者，戒多毀犯也。戒多毀犯，便當
X40n0718_p0307b10║勇猛懺悔，戒體復完。今又不能懺悔，則惡且日長，
X40n0718_p0307b11║必至于犯不淨行矣。不淨行，即淫法也。乃至共畜
X40n0718_p0307b12║生者，後因一比丘林中獨居，與一雌獼猴交，他比
X40n0718_p0307b13║丘伺見白佛，故兼制之。凡比丘若犯一切男女、人
X40n0718_p0307b14║非人、是道非道、有隔無隔，初入如毛頭許，俱得波
X40n0718_p0307b15║羅夷罪。方便不入者，偷蘭遮。若有怨家強捉比丘
X40n0718_p0307b16║行不淨行，不受樂者不犯，受樂者犯。若比丘教彼
X40n0718_p0307b17║比丘行不淨行，彼比丘若作教者，偷蘭遮。不作教
X40n0718_p0307b18║者，突吉羅。比丘尼犯者，波羅夷。式叉摩那、沙彌、沙
X40n0718_p0307b19║彌尼，俱突吉羅。滅𢷤，若睡眠無所覺知，及不受樂，
X40n0718_p0307b20║一切無有婬欲意者，不犯波羅夷。不共住者，謂犯
X40n0718_p0307b21║者不得與清眾共一說戒、共一羯磨也。蓋犯此者，
X40n0718_p0307b22║即當滅擯。若有犯不覆藏者，當退位在比丘後、沙
X40n0718_p0307b23║彌前，不同一切比丘事，不應授他人戒，不得畜沙
X40n0718_p0307b24║彌，不得受他依止，不得教誡比丘尼，當自屈意調
X40n0718_p0307c01║伏心行，盡形壽不得離，若證阿羅漢果，方超入大
X40n0718_p0307c02║僧位也。
X40n0718_p0307c03║若比丘，在聚落中、若閑靜處，不與物，盜心取，隨不與
X40n0718_p0307c04║取法，若為王、王大臣所捉，若殺、若縛、若驅出國：汝是
X40n0718_p0307c05║賊！汝癡！汝無所知。是比丘波羅夷，不共住。
X40n0718_p0307c06║檀尼迦尊者，為己造屋，私取平沙王材木，事發被
X40n0718_p0307c07║攝。國法：盜五錢當論死。王以比丘故，但呵而遣之。
X40n0718_p0307c08║佛知故制：凡物必人與方可取，人不與而以盜心
X40n0718_p0307c09║取，則實盜也。隨不與取法者，謂依國王不與取之
X40n0718_p0307c10║法而論罪也。凡盜取一切財物值五錢，離本處五
X40n0718_p0307c11║尺，犯棄五錢，此土值銀一錢也。若減五錢，偷蘭遮。
X40n0718_p0307c12║若欲取而未取者，偷蘭遮。若方便破壞他物，若倚
X40n0718_p0307c13║親厚強力而取，若以言辭誑詐而取，若以呪術等
X40n0718_p0307c14║力而取，得五錢，俱犯棄。若減五錢，若未得，俱偷蘭
X40n0718_p0307c15║遮。若為他人偷渡關稅，作諸方便，皆偷蘭遮。若方
X40n0718_p0307c16║便求得五錢，犯棄。不得，偷蘭遮。方便求得減五錢，
X40n0718_p0307c17║偷蘭遮。不得，突吉羅。若教他人求五錢，得五錢，二
X40n0718_p0307c18║俱犯棄。不得，二俱偷蘭遮。若教他人求減五錢，得
X40n0718_p0307c19║減五錢，二俱偷蘭遮；不得，二俱突吉羅。若教人求
X40n0718_p0307c20║五錢，受教者得減五錢，二俱偷蘭遮。若方便教人
X40n0718_p0307c21║求減五錢，受教者得五錢，受教者犯；棄教者，偷蘭
X40n0718_p0307c22║遮。若方便教人求五錢，受教者乃取異物五錢，取
X40n0718_p0307c23║者犯；棄教者，偷蘭遮。若方便教人求五錢，受教者
X40n0718_p0307c24║謂是使取物，無盜心，取五錢，教者犯；棄受教者，無
X40n0718_p0308a01║犯。若教人取物，受教人謂教盜，取得五錢，受教者
X40n0718_p0308a02║犯；棄教者，無犯。若有主物有主疑、無主物有主疑、
X40n0718_p0308a03║無主物無主疑，取五錢，俱偷蘭遮。若有主物有主
X40n0718_p0308a04║疑、無主物有主疑、無主物無主疑，取減五錢，俱突
X40n0718_p0308a05║吉羅。比丘尼犯者，波羅夷；式叉摩那、沙彌、沙彌尼，
X40n0718_p0308a06║俱突吉羅。滅擯，若與想取、若己物想取、若糞掃想
X40n0718_p0308a07║取、若暫取想取、若親厚意取，無犯。
X40n0718_p0308a08║若比丘，自手斷人命，持刀與人，嘆譽死、快勸死：咄！男
X40n0718_p0308a09║子！用此惡活為？寧死不生。作如是思惟，種種方便，嘆
X40n0718_p0308a10║譽死、快勸死，是比丘波羅夷，不共住。
X40n0718_p0308a11║婆裘園，諸比丘習不淨觀，深厭色身，遂欲自殺。時
X40n0718_p0308a12║有勿力迦難提比丘，是外道種，持刀入園，比丘倩
X40n0718_p0308a13║斷其命，以衣鉢酬之，由是死者相繼。居士見之譏
X40n0718_p0308a14║嫌，佛知故制。斷人命者，簡非人也。刀與人者，知他
X40n0718_p0308a15║欲自殺，便以刀與之，或以刀與彼，令彼行殺也。嘆
X40n0718_p0308a16║譽死者，讚譽其死之善。快勸死者，勸其速死也。咄
X40n0718_p0308a17║男子下，正快勸之辭。持刀與人下，皆非自手殺，而
X40n0718_p0308a18║心實殺也。凡比丘若自殺，教他殺，使禽獸殺，毒藥
X40n0718_p0308a19║殺，或方便坑陷，以至用水火木石等斷其命者，皆
X40n0718_p0308a20║犯棄。方便不死者，偷蘭遮。若殺天龍鬼畜生，能變
X40n0718_p0308a21║形者，犯偷蘭遮。方便不死，突吉羅。殺畜生，波逸提。
X40n0718_p0308a22║方便不死者，突吉羅。若人疑非人，若人作非人想，
X40n0718_p0308a23║若非人人想，若非人疑人，殺之，俱偷蘭遮。比丘尼
X40n0718_p0308a24║犯者，波羅夷。式叉摩那、沙彌、沙彌尼，俱突吉羅。滅
X40n0718_p0308b01║擯，若擲刀杖瓦石等，誤殺者，一切無害心而死者，
X40n0718_p0308b02║俱無犯。
X40n0718_p0308b03║若比丘，實無所知，而言：我得上人法，我已入聖智勝
X40n0718_p0308b04║法，我知是，我見是。彼於異時，若問、若不問，欲自清淨
X40n0718_p0308b05║故，作如是說：我實不知不見，言知言見，虗誑妄語。除
X40n0718_p0308b06║增上慢，是比丘波羅夷，不共住。
X40n0718_p0308b07║因歲饑乞食難得，佛命隨處安居。時婆裘園比丘
X40n0718_p0308b08║𥨱作方便，希易得故，乃向居士家說我得上人法
X40n0718_p0308b09║等。上人法，猶云過人法。聖智勝法，謂聲聞四果四
X40n0718_p0308b10║智之法也。我知是，我見是，即指聖智勝法而言。彼
X40n0718_p0308b11║於異時下，對人發露之辭。縱能發露，猶結棄罪。除
X40n0718_p0308b12║增上慢者，因一比丘耻未得道，妄言已得，後以精
X40n0718_p0308b13║進故，證阿羅漢果。疑前妄語犯棄，因白佛。佛為開
X40n0718_p0308b14║之。為是增上慢心，故作是說，非虗誑以希利養者
X40n0718_p0308b15║比也。凡比丘向人說得上人法等語，前人知者，波
X40n0718_p0308b16║羅夷。前人不知者，偷蘭遮。若以手印，若書信，若遣
X40n0718_p0308b17║使，若作相，彼知者，波羅夷。不知者，偷蘭遮。若實得
X40n0718_p0308b18║道，向不同意人說，突吉羅。比丘尼犯者，波羅夷。式
X40n0718_p0308b19║叉摩那、沙彌、沙彌尼，俱突吉羅滅擯。若實得向同
X40n0718_p0308b20║意人說，若向人說諸法，而不言我得，不犯。
X40n0718_p0308b21║諸大德！我已說四波羅夷法。若比丘犯一一波羅夷
X40n0718_p0308b22║法，不得與諸比丘共住。如前，後亦如是。比丘得波羅
X40n0718_p0308b23║夷法，不應共住。
X40n0718_p0308b24║如前，謂如半月前犯者，皆波羅夷。不共住後亦如
X40n0718_p0308c01║是者，謂此半月後有犯，皆同此結罪也。
X40n0718_p0308c02║今問諸大德：是中清淨不？（三說）。
X40n0718_p0308c03║諸大德！是中清淨，默然故，是事如是持。
X40n0718_p0308c04║諸大德！是十三僧伽婆尸沙法，半月半月說，戒經中
X40n0718_p0308c05║來。
X40n0718_p0308c06║僧伽，此云眾。婆尸沙，此云殘。犯此罪者，已幾于棄，
X40n0718_p0308c07║如人為他所斫，而未斷咽喉，僅存殘生，理宜速救
X40n0718_p0308c08║也。
X40n0718_p0308c09║若比丘，故弄陰出精，除夢中，僧伽婆尸沙。
X40n0718_p0308c10║迦留陀夷欲心熾盛，乃弄陰失精，佛知故制。後有
X40n0718_p0308c11║一比丘夢中失精，疑犯此戒，白佛，佛為除之。凡弄
X40n0718_p0308c12║陰未失精者，偷蘭遮。若比丘教他失精，教者，偷蘭
X40n0718_p0308c13║遮；若不失，突吉羅。若教餘人，失不失，俱突吉羅。比
X40n0718_p0308c14║丘尼犯者，波逸提。式叉摩那、沙彌、沙彌尼，俱突吉
X40n0718_p0308c15║羅。若不弄而自失者，不犯。
X40n0718_p0308c16║若比丘，婬欲意與女人身相觸，若捉手、若捉髮、若觸
X40n0718_p0308c17║一一身分者，僧伽婆尸沙。
X40n0718_p0308c18║迦留陀夷於房門外，伺諸女人至，引入看房，遂與
X40n0718_p0308c19║身相摩觸。佛知故制：若捉手下，皆身相觸也。與一
X40n0718_p0308c20║切女人身相觸，一觸一僧殘。若以衣服等觸其身
X40n0718_p0308c21║分，偷蘭遮。若以衣服觸衣服者，突吉羅。若與天女、
X40n0718_p0308c22║阿修羅女、鬼神女、龍女、畜生女能變形者相觸，皆
X40n0718_p0308c23║偷蘭遮。畜生女不能變形者，突吉羅。若與男子相
X40n0718_p0308c24║觸，突吉羅。若與二形相觸，偷蘭遮。若人女非人女
X40n0718_p0309a01║想、非人女人女想、非人女疑人女，俱偷蘭遮。比丘
X40n0718_p0309a02║尼犯者，波逸提。式叉摩那、沙彌、沙彌尼，俱突吉羅。
X40n0718_p0309a03║若誤相觸，無淫欲意，不犯。
X40n0718_p0309a04║若比丘，婬欲意與女人麤惡婬欲語，隨麤惡婬欲語，
X40n0718_p0309a05║僧伽婆尸沙。
X40n0718_p0309a06║迦留陀夷因佛制不得相觸，乃引女人入房，向彼
X40n0718_p0309a07║說粗惡婬欲語。佛知故制，隨其語之多少，了了者，
X40n0718_p0309a08║一語一僧殘；不了了者，偷蘭遮。若其語在二道之
X40n0718_p0309a09║外，不甚粗惡者，偷蘭遮。若天女、修羅女、鬼神女、龍
X40n0718_p0309a10║女、畜生女能變形者，及二形黃門向說麤惡語，彼
X40n0718_p0309a11║知者，偷蘭遮；不知者，突吉羅。若作手印，若書信，若
X40n0718_p0309a12║遣使，若現相，彼知者，偷蘭遮；不知者，突吉羅。向畜
X40n0718_p0309a13║生不能變形者說粗惡語，突吉羅。向男子說粗惡
X40n0718_p0309a14║語，突吉羅。人女疑非人女，人女作非人女想，非人
X40n0718_p0309a15║女作人女想，非人女疑是人女，俱偷蘭遮。比丘尼
X40n0718_p0309a16║犯者，偷蘭遮；式叉摩那、沙彌、沙彌尼俱突吉羅。若
X40n0718_p0309a17║向女人說言女身不淨等，不犯。
X40n0718_p0309a18║若比丘，婬欲意，於女人前自嘆身言：大妹！我修梵行，
X40n0718_p0309a19║持戒精進，修善法，可持婬欲法供養我，如是供養第
X40n0718_p0309a20║一最。如是語者，僧伽婆尸沙。
X40n0718_p0309a21║迦留陀夷因佛制不得向女人說麤惡婬欲語，乃
X40n0718_p0309a22║向諸女人自嘆譽其身之德，索欲供養，佛知故制。
X40n0718_p0309a23║若向女人嘆身索欲語，了了者，一語一僧殘；不了
X40n0718_p0309a24║了，偷蘭遮。若嘆身索供養而不索欲者，若除二道
X40n0718_p0309b01║外，令別作供養者，偷蘭遮。若作手印，若書信，若遣
X40n0718_p0309b02║使，若現相，彼知者，僧殘；不知者，偷蘭遮。若天女、修
X40n0718_p0309b03║羅女乃至畜生女能變形者，向說而了了者，偷蘭
X40n0718_p0309b04║遮；不了了者，突吉羅。若手印等，彼知者，偷蘭遮；不
X40n0718_p0309b05║知者，突吉羅。向畜生不能變形者，嘆身，突吉羅；向
X40n0718_p0309b06║男子歎身，突吉羅。若人女疑非人女，若人女作非
X40n0718_p0309b07║人女想，非人女作人女想，非人女疑人女，俱偷蘭
X40n0718_p0309b08║遮。比丘尼犯者，偷蘭遮；式叉摩那、沙彌、沙彌尼，俱
X40n0718_p0309b09║突吉羅。
X40n0718_p0309b10║若比丘，往來彼此媒嫁，持男意語女，持女意語男，若
X40n0718_p0309b11║為成婦事，若為私通，乃至須臾頃，僧伽婆尸沙。
X40n0718_p0309b12║羅閱城有比丘迦羅，善知俗法，嘗為人作媒嫁。城
X40n0718_p0309b13║中居士便言：釋子善為媒嫁。比丘白佛，佛為制戒：
X40n0718_p0309b14║若比丘自受語，自往彼語，還報者，僧殘；往彼語而
X40n0718_p0309b15║不還報者，偷蘭遮。若聞語，往彼說，還報者，僧殘；不
X40n0718_p0309b16║還報，偷蘭遮。若作書、遣使、指印、現相往來，皆同罪。
X40n0718_p0309b17║若與語而不受，便往彼說，還報，偷蘭遮。若受語，不
X40n0718_p0309b18║往彼語，不還報，突吉羅。若不受語，往說，不還報，突
X40n0718_p0309b19║吉羅。其還報語，若言：已嫁與他。若言：至餘處。若言：
X40n0718_p0309b20║死。若言：賊將去。若言：無。一切偷蘭遮。若言：癩病。若
X40n0718_p0309b21║言：癰病。若言：白癩、乾消、顛狂。若言：痔道有瘡及膿
X40n0718_p0309b22║出不斷。一切僧殘。若比丘一反媒嫁人女，僧殘。隨
X40n0718_p0309b23║媒嫁多少，說而了了者，一一僧殘；若不了了，偷蘭
X40n0718_p0309b24║遮。媒嫁畜生，突吉羅。媒嫁男，突吉羅。若比丘持他
X40n0718_p0309c01║書往，不看者，突吉羅。若為白衣作餘使命，突吉羅。
X40n0718_p0309c02║比丘尼罪同。式叉摩那、沙彌、沙彌尼，突吉羅。不犯
X40n0718_p0309c03║者，若夫婦離別為還合，若為父母疾患，若繫在獄
X40n0718_p0309c04║看書持往，若為信心居士病，若繫在獄看書持往，
X40n0718_p0309c05║若為佛法僧塔，若為病比丘看書持往，無犯。
X40n0718_p0309c06║若比丘，自乞作屋，無主、自為己，當應量作。是中量者，
X40n0718_p0309c07║長佛十二磔手，內廣七磔手。應將餘比丘往看處所，
X40n0718_p0309c08║彼比丘當指示處所，無難處、無妨處。若比丘有難處、
X40n0718_p0309c09║妨處，自乞作屋，無主、自為己，不將餘比丘往看處所，
X40n0718_p0309c10║若過量作者，僧伽婆尸沙。
X40n0718_p0309c11║佛在耆闍崛山，聽諸比丘自作屋。有一比丘大作
X40n0718_p0309c12║屋，繁索信施，施主譏避。又一比丘為自作屋，手砍
X40n0718_p0309c13║大樹。彼樹神念：樹被砍，子孫無依。欲打比丘，又恐
X40n0718_p0309c14║得罪，來白佛。佛嘆言：善哉！若打持戒比丘，獲罪無
X40n0718_p0309c15║量。今恒河邊有一大樹，名娑羅，其神始命終，汝可
X40n0718_p0309c16║速往居止。佛因制戒。蓋無主則必乞之於人，自為
X40n0718_p0309c17║己則非為廣眾，豈可廣索財物而過量作屋哉？磔
X40n0718_p0309c18║者，張手一跨也。佛一磔手，准今尺一尺六寸。將餘
X40n0718_p0309c19║比丘者，將餘知法比丘也。彼比丘即知法者也。難
X40n0718_p0309c20║處，謂獅子、虎、狼、盜賊、惡國界、惡國王，下至虫蟻多
X40n0718_p0309c21║處是也。妨處，謂有妨礙之處，如田園、屋宅、道路、丘
X40n0718_p0309c22║墓等，及尼庵、酒肆、王臣、外道往來遊戲等處是也。
X40n0718_p0309c23║若比丘下，結罪。不將餘比丘指示造屋，是一僧殘。
X40n0718_p0309c24║過量作，是一僧殘。有難、有妨處，二突吉羅。作而未
X40n0718_p0310a01║成者，二偷蘭遮、二突吉羅。若教人作，成者，二僧殘、
X40n0718_p0310a02║二突吉羅。教人作而未成者，二偷蘭遮、二突吉羅。
X40n0718_p0310a03║為他人作，成者，二偷蘭遮、二突吉羅。作而未竟者，
X40n0718_p0310a04║四突吉羅。比丘尼犯者，偷蘭遮。式叉摩那等，俱突
X40n0718_p0310a05║吉羅。若作佛殿、講堂，及為廣眾作，過量者，不犯。
X40n0718_p0310a06║若比丘欲作大房，有主為己作，應將餘比丘往看處
X40n0718_p0310a07║所。彼比丘應指示處所：無難處、無妨處。若比丘有難
X40n0718_p0310a08║處、妨處作大房，有主為己作，不將餘比丘往看處所
X40n0718_p0310a09║者，僧伽婆尸沙。
X40n0718_p0310a10║因闡陀尊者與優填王友善，王欲為作大房。近拘
X40n0718_p0310a11║睒彌城有尼拘律神樹，行人車馬往來皆止息其
X40n0718_p0310a12║下，尊者往伐作屋，人皆譏嫌。佛知故制作大房，出
X40n0718_p0310a13║施主意，過量作無犯。但當請僧指授處所，無難與
X40n0718_p0310a14║妨可也。此中無僧指授，是一僧殘；有難有妨，是二
X40n0718_p0310a15║突吉羅；作而未成，一偷蘭遮、二突吉羅。若教人作，
X40n0718_p0310a16║成者，一僧殘、二突吉羅；未成者，一偷蘭遮、二突吉
X40n0718_p0310a17║羅。為他作者，一偷蘭遮、二突吉羅；作而未成者，三
X40n0718_p0310a18║突吉羅。比丘尼犯者，偷蘭遮。式叉摩那、沙彌、沙彌
X40n0718_p0310a19║尼，俱突吉羅。若王自作者，不犯。
X40n0718_p0310a20║若比丘！以嗔恚所覆故，非波羅夷。比丘以無根波羅
X40n0718_p0310a21║夷法謗，欲壞彼清淨行。彼於異時，若問、若不問，知此
X40n0718_p0310a22║事無根，說：我嗔恚故，作是語。若比丘！作是語者，僧伽
X40n0718_p0310a23║婆尸沙。
X40n0718_p0310a24║沓婆摩子尊者，為眾知臥具、房舍、器物，及次第差
X40n0718_p0310b01║僧受食。有慈地比丘來，居最下座，所得惡房、惡臥
X40n0718_p0310b02║具，次日差受食，又得惡食，便生嗔恚，謂尊者有愛
X40n0718_p0310b03║憎心，託妹慈比丘尼，以無根波羅夷謗佛差僧，詰
X40n0718_p0310b04║實因制戒。無根者，無見根、無聞根、無疑根也。三者
X40n0718_p0310b05║俱無，而妄以波羅夷謗說，而了了者，僧殘；不了了
X40n0718_p0310b06║者，偷蘭遮。若手印、書信、遣使、作相等，彼知者，僧殘；
X40n0718_p0310b07║不知者，偷蘭遮。除四重外，以非法謗者，結罪亦同。
X40n0718_p0310b08║若謗比丘尼，僧殘；謗式叉摩那、沙彌、沙彌尼，俱突
X40n0718_p0310b09║吉羅。比丘尼犯者，僧殘；式叉摩那、沙彌、沙彌尼，俱
X40n0718_p0310b10║突吉羅。
X40n0718_p0310b11║若比丘，以嗔恚故，於異分中取片，非波羅夷比丘以
X40n0718_p0310b12║無根波羅夷法謗，欲壞彼清淨行。彼于異時，若問、若
X40n0718_p0310b13║不問，知是異分中取片，是比丘自言：我嗔恚故作是
X40n0718_p0310b14║語。作是語者，僧伽婆尸沙。
X40n0718_p0310b15║即前慈地比丘事，僧以無根治罪，後在耆闍崛山
X40n0718_p0310b16║下，見二羊相交，自言羝羊是沓婆摩子，母羊是慈
X40n0718_p0310b17║比丘尼，遂復謗言親見其事，非無根也。佛審實，因
X40n0718_p0310b18║制戒。異分，猶云他分，言非彼親分也。凡同姓同名
X40n0718_p0310b19║同貌而實非者，皆名異分。取片者，於他分中取少
X40n0718_p0310b20║分以生謗也。結罪同上。
X40n0718_p0310b21║若比丘，欲壞和合僧，方便受壞和合僧法，堅持不捨。
X40n0718_p0310b22║彼比丘應諫是比丘言：大德！莫壞和合僧，莫方便壞
X40n0718_p0310b23║和合僧，莫受壞和合僧法，堅持不捨。大德！應與僧和
X40n0718_p0310b24║合，歡喜無諍，同一師學，如水乳合，於佛法中有增益
X40n0718_p0310c01║安樂住。是比丘如是諫時，堅持不捨。彼比丘應三諫，
X40n0718_p0310c02║乃至三諫。捨者，善；不捨者，僧伽婆尸沙。
X40n0718_p0310c03║提婆達多欲殺佛而未能，乃作壞僧法，以誘眾從
X40n0718_p0310c04║己。佛因制戒，初句欲壞和合僧，出其本意也。方便
X40n0718_p0310c05║受壞和合僧法，言受方便壞僧之法也。方便壞和
X40n0718_p0310c06║合僧法，提婆凡有五事：一、盡形乞食，二、盡形著糞
X40n0718_p0310c07║掃衣，三、盡形露坐，四、盡形不食酥鹽，五、盡形不食
X40n0718_p0310c08║魚肉。此五法似善，而心在壞和合僧，則矯詐也。又
X40n0718_p0310c09║凡法說非法，非法說法，律說非律，非律說律，乃至
X40n0718_p0310c10║別設因緣，破散僧眾者，皆壞和合僧法也。三諫不
X40n0718_p0310c11║捨者，僧殘，以欲壞未壞故。若果壞，則罪同七逆。非
X40n0718_p0310c12║止此也，然亦須白四羯磨。作白竟捨者，一偷蘭遮；
X40n0718_p0310c13║一羯磨捨者，二偷蘭遮；二羯磨捨者，三偷蘭遮；三
X40n0718_p0310c14║羯磨竟，僧殘。若初白未竟捨者，突吉羅。一切未白
X40n0718_p0310c15║時，方便欲壞和合僧等，皆突吉羅。若僧為作羯磨
X40n0718_p0310c16║時，有比丘教莫捨者，偷蘭遮。未羯磨時教莫捨者，
X40n0718_p0310c17║突吉羅。餘四眾人教者，盡突吉羅。比丘尼犯者，僧
X40n0718_p0310c18║殘。式叉摩那、沙彌、沙彌尼，俱突吉羅。若破非法非
X40n0718_p0310c19║律一切惡友，不犯。
X40n0718_p0310c20║若比丘，有餘伴黨，若一、若二、若三，乃至無數。是比丘
X40n0718_p0310c21║語彼比丘言：大德！莫諫此比丘，此比丘是法語、律語。
X40n0718_p0310c22║此比丘所說，我等喜樂，我等忍可。彼比丘應諫是比
X40n0718_p0310c23║丘言：大德！莫作是說言：此比丘是法語、律語。此比丘
X40n0718_p0310c24║所說，我等喜樂，我等忍可。何以故？此比丘非法語、非
X40n0718_p0311a01║律語。大德！莫欲壞和合僧，汝等當樂欲和合僧。大德！
X40n0718_p0311a02║與僧和合，歡喜不諍，同一師學，如水乳合，於佛法中
X40n0718_p0311a03║有增益安樂住。是比丘如是諫時，堅持不捨。彼比丘
X40n0718_p0311a04║應三諫，乃至三諫。捨者，善；不捨者，僧伽婆尸沙。
X40n0718_p0311a05║提婆餘黨有四：一名三文陀達多，二名騫荼達婆，
X40n0718_p0311a06║三名拘婆離，四名迦留羅提舍。此其黨之上首也，
X40n0718_p0311a07║從亦應多。前提婆欲壞和合僧，而清眾屢諫，此邪
X40n0718_p0311a08║黨助其所壞，反諫清眾言：莫呵提婆達多！佛聞故
X40n0718_p0311a09║制。是比丘下，乃邪黨諫清眾之辭。此比丘指提婆
X40n0718_p0311a10║也。彼比丘應諫下，乃清眾轉諫邪黨之辭。莫欲壞
X40n0718_p0311a11║和合僧，出其意也。汝等下，勸其和合也。是比丘下，
X40n0718_p0311a12║結罪。白四羯磨捨不捨，結罪同上。餘結罪亦同上。
X40n0718_p0311a13║若比丘，依聚落若城邑住，行惡行，汙他家，亦見亦聞。
X40n0718_p0311a14║諸比丘當語是比丘言：大德！行惡行，汙他家，亦見亦
X40n0718_p0311a15║聞。今可遠此聚落去，不須住此。是比丘語彼比丘言：
X40n0718_p0311a16║大德！今諸比丘有愛，有恚，有怖，有癡，有如是同罪比
X40n0718_p0311a17║丘，有驅者，有不驅者。諸比丘諫言：大德！莫作是語言：
X40n0718_p0311a18║諸比丘有愛，有恚，有怖，有癡，有如是同罪比丘，有驅
X40n0718_p0311a19║者，有不驅者。而諸比丘不愛，不恚，不怖，不癡：大德！行
X40n0718_p0311a20║惡行，汙他家，亦見亦聞。是比丘如是諫時，堅持不捨。
X40n0718_p0311a21║彼比丘應三諫，乃至三諫。捨者，善；不捨者，僧伽婆尸
X40n0718_p0311a22║沙。
X40n0718_p0311a23║起自阿濕婆、富那婆娑二比丘，在䩭連村舍住，行
X40n0718_p0311a24║惡行汙他家，自種花木灌溉，摘華作鬘持送與人，
X40n0718_p0311b01║教人亦爾。又與女人同坐同飲食，乃至戲咲歌舞
X40n0718_p0311b02║行動之際，全無威儀俗皆喜樂。有清淨比丘具威
X40n0718_p0311b03║儀者，至彼乞食反不得食。回白佛，佛乃差目犍連、
X40n0718_p0311b04║舍利弗領眾往與作擯羯磨。二比丘言：僧有愛恚
X40n0718_p0311b05║二尊者。回白佛，佛更遙呵制戒。行惡行，即上種花
X40n0718_p0311b06║木等。汙他家有四：一、依家污家，謂比丘向人家得
X40n0718_p0311b07║物，與一家不與一家，與者喜不與者嗔。二、依利養
X40n0718_p0311b08║污家，謂比丘如法所得利養，與一家不與一家，與
X40n0718_p0311b09║者喜不與者嗔。三、依親友污家，謂比丘與王臣友
X40n0718_p0311b10║善，護一家不護一家，護者喜不護者嗔。四、依僧寺
X40n0718_p0311b11║汙家，謂比丘取僧物，與一家不與一家，與者喜不
X40n0718_p0311b12║與者嗔。諸比丘當語下，諫而驅之也。是比丘下，乃
X40n0718_p0311b13║犯戒者自遮之辭。有愛故不驅，有恚故強驅，有怖
X40n0718_p0311b14║故不敢驅，有癡故不知當驅不當驅，所以犯罪同
X40n0718_p0311b15║而驅不驅有異也。諸比丘諫言下，證入其罪也。是
X40n0718_p0311b16║比丘下，結罪。白四羯磨，捨與不捨結罪同上，餘結
X40n0718_p0311b17║罪亦同上。若為三寶常住，種花木作供養等，不犯。
X40n0718_p0311b18║若比丘，惡性不受諫語，於戒法中諸比丘如法諫已，
X40n0718_p0311b19║自身不受諫語，言：諸大德！莫向我說若好、若惡，我亦
X40n0718_p0311b20║不向諸大德說若好、若惡。諸大德！且止，莫諫我。彼比
X40n0718_p0311b21║丘諫是比丘言：莫自身不受諫語。大德！自身當受諫
X40n0718_p0311b22║語。大德！如法諫諸比丘，諸比丘亦如法諫大德。如是
X40n0718_p0311b23║佛弟子眾等增益，展轉相諫、展轉相教、展轉懺悔。是
X40n0718_p0311b24║比丘如是諫時，堅持不捨。彼比丘應三諫，乃至三諫。
X40n0718_p0311c01║捨者，善；不捨者，僧伽婆尸沙。
X40n0718_p0311c02║起自闡陀尊者惡性不受戒，若有諫者便言：大德！
X40n0718_p0311c03║莫諫我，我應教汝。且云：我是聖主，得正覺故。佛知
X40n0718_p0311c04║故制言：諸大德下，正不受諫之辭。彼比丘諫下，乃
X40n0718_p0311c05║諸比丘正諫之辭。是比丘下，結罪。白四羯磨捨不
X40n0718_p0311c06║捨，結罪同上。餘結罪亦同上。若彼言：非法非律。則
X40n0718_p0311c07║不受諫者不犯。
X40n0718_p0311c08║諸大德！我已說十三僧伽婆尸沙法，九戒初犯，餘至
X40n0718_p0311c09║三諫。若比丘犯一一法，知而覆藏，應強與波利婆沙；
X40n0718_p0311c10║行波利婆沙竟，增上與六夜摩那埵；行摩那埵竟，應
X40n0718_p0311c11║與出罪。當二十僧中出是比丘罪，若少一人、不滿二
X40n0718_p0311c12║十眾，是比丘罪不得除，諸比丘亦可呵。此是時。
X40n0718_p0311c13║此總結前罪也。前九戒，初犯即得僧殘。後四戒，必
X40n0718_p0311c14║三諫不捨，方得僧殘。波利婆沙，此云別住，謂諸比
X40n0718_p0311c15║丘不與同僧事、同起止也。犯罪者，若覆藏，當隨其
X40n0718_p0311c16║覆藏之日多少，強罰行別住法。行別住竟，與六夜
X40n0718_p0311c17║摩那埵。摩那埵，此云意喜，謂別住竟，罪將出，歡喜
X40n0718_p0311c18║行此行也。又云極苦卑劣行，謂當於晨朝洒掃佛
X40n0718_p0311c19║塔僧院，洗僧大小便處。又不得與欲，不得受他人
X40n0718_p0311c20║欲，不得比丘前後行，不得受一切人禮拜，不得與
X40n0718_p0311c21║人說法論義等，應持破舊衣鉢，應當禮拜大僧云：
X40n0718_p0311c22║大德某甲，犯某僧伽婆尸沙，望大德與某甲出罪。
X40n0718_p0311c23║行六夜竟，應與二十僧中出罪。若少一人，罪不得
X40n0718_p0311c24║出，僧亦得呵也。若犯而不覆藏者，直與六夜摩那
X40n0718_p0312a01║埵。
X40n0718_p0312a02║今問諸大德：是中清淨不？（三說）。
X40n0718_p0312a03║諸大德！是中清淨，默然故，是事如是持。
X40n0718_p0312a04║諸大德！是二不定法，半月半月說，戒經中來。
X40n0718_p0312a05║不定者，於三法中不定治，當審實其罪也。
X40n0718_p0312a06║若比丘，共女人獨在靜處、覆處、可作婬處坐，說非法
X40n0718_p0312a07║語。有住信優婆夷，於三法中一一法說：若波羅夷、若
X40n0718_p0312a08║僧伽婆尸沙、若波逸提。是坐比丘自言：我犯是罪。於
X40n0718_p0312a09║三法中應一一法治：若波羅夷、若僧伽婆尸沙、若波
X40n0718_p0312a10║逸提。如住信優婆夷所說，應如法治是比丘。是名不
X40n0718_p0312a11║定法。
X40n0718_p0312a12║迦留陀夷未出家時，與親友婦齋，優婆夷通。既出
X40n0718_p0312a13║家，猶與往來。一日往其家，於屏處同坐，說非法語。
X40n0718_p0312a14║有住信優婆夷窺見，白佛，故制。靜處，謂無人處。覆
X40n0718_p0312a15║處，謂弗現露處。無人且弗現露，是可作婬處也。住
X40n0718_p0312a16║信者，謂住於信，實不妄語也。若者，不定之辭。於三
X40n0718_p0312a17║法中，隨住信者，實舉其犯罪之相，俟知律者定罪
X40n0718_p0312a18║也。于中行婬者，犯棄。說非法語者，犯僧殘。但同坐
X40n0718_p0312a19║而無前二者，犯墮。是坐比丘下，乃犯者領罪之語。
X40n0718_p0312a20║若比丘一一自言，當如自言治。若比丘不一一自
X40n0718_p0312a21║言，當用覓罪相毗尼治。若比丘先在屏處坐，女人
X40n0718_p0312a22║來問訊禮拜者，不犯，但當速遣出。若同坐者，亦犯
X40n0718_p0312a23║墮。
X40n0718_p0312a24║若比丘，共女人在現露處，不可作婬處坐，說麤惡語。
X40n0718_p0312b01║有住信優婆夷，於二法中一一法說：若僧伽婆尸沙、
X40n0718_p0312b02║若波逸提。是坐比丘自言：我犯是罪。於二法中一一
X40n0718_p0312b03║法治：若僧伽婆尸沙、若波逸提。如住信優婆夷所說，
X40n0718_p0312b04║應如法治是比丘。是名不定法。
X40n0718_p0312b05║此條犯者、舉者皆同前人，但在不可作婬之處，故
X40n0718_p0312b06║無波羅夷，止隨二法治也。
X40n0718_p0312b07║諸大德！我已說二不定法。今問諸大德！是中清淨不？
X40n0718_p0312b08║（三說）。
X40n0718_p0312b09║諸大德！是中清淨，默然故，是事如是持。