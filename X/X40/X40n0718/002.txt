X40n0718_p0312b10║
X40n0718_p0312b11║
X40n0718_p0312b12║四分戒本約義卷二
X40n0718_p0312b13║
X40n0718_p0312b14║福州鼓山嗣祖沙門　元賢　述
X40n0718_p0312b15║諸大德！是三十尼薩耆波逸提法，半月半月說，戒經
X40n0718_p0312b16║中來。
X40n0718_p0312b17║梵語尼薩耆，此云捨。波逸提，此云墮。此三十事，皆
X40n0718_p0312b18║在衣物上犯罪，當墮覆障燒煑地獄。今制令罰其
X40n0718_p0312b19║衣物，向僧中捨，則免墮也。界內僧，或多人，或一人，
X40n0718_p0312b20║俱可捨，但不得別眾捨。別眾者，謂四人已上，私出
X40n0718_p0312b21║界外，別為一眾也。若向別眾捨，犯突吉羅。既捨衣
X40n0718_p0312b22║已，當于眾中乞懺悔。乞已，當請一人為懺悔主，其
X40n0718_p0312b23║人須是清淨比丘方可。亦不得遽受懺，必先白眾，
X40n0718_p0312b24║白已然後受懺。受懺已，眾中當還此比丘衣。還衣
X40n0718_p0312c01║之法有二種：一是即座展轉付還，一是直付還。其
X40n0718_p0312c02║所犯之事，或是畜長衣經十日，畜非時衣過一月，
X40n0718_p0312c03║畜急施衣過十日，畜長鉢過十日，畜藥過七日，此
X40n0718_p0312c04║五事當即座展轉付。又或其人有事欲遠行，不能
X40n0718_p0312c05║延至明日者，僧中可問言：此衣捨與誰？答言：捨與
X40n0718_p0312c06║某甲比丘。僧即以此衣與之，然後為作白二羯磨，
X40n0718_p0312c07║還此比丘衣。若非前五事者，應用直付法，僧中作
X40n0718_p0312c08║白二羯磨，直以此衣還之。若是前五事，其人無遠
X40n0718_p0312c09║行因緣，可延至明日者，亦作直付還。惟野蠶綿作
X40n0718_p0312c10║臥具不可還，應斬碎塗壁及埵，餘皆當還。若捨衣
X40n0718_p0312c11║不還者，突吉羅。若有言：莫還。者，突吉羅。若轉與人
X40n0718_p0312c12║者，若作別衣用者，或為損壞者，盡突吉羅。
X40n0718_p0312c13║若比丘，衣已竟，迦絺那衣已出，畜長衣經十日，不淨
X40n0718_p0312c14║施得畜。若過十日，尼薩耆波逸提。
X40n0718_p0312c15║佛制比丘持三衣不得長。長衣者，長如來八指，廣
X40n0718_p0312c16║四指即為長也。時佛座下有六群比丘：一名難陀、
X40n0718_p0312c17║二名䟦難陀、三名迦留陀夷、四名闡陀、五名馬宿、
X40n0718_p0312c18║六名滿宿。此六群皆畜長衣，早晚更換以為莊嚴，
X40n0718_p0312c19║佛知故制。衣已竟者，三衣已足也。迦絺那衣，此云
X40n0718_p0312c20║慶賞衣，一名功德衣，以九旬安居功德勝故，檀越
X40n0718_p0312c21║持新衣慶賀之。此衣五條十隔，七月十六日解制
X40n0718_p0312c22║後受。受此衣者，許離衣宿、畜長衣、受別請等，至臘
X40n0718_p0312c23║月十五日隨分捨與沙彌等，故云已出。捨過此衣
X40n0718_p0312c24║復受三衣，不許離衣宿、不許畜長衣，當作淨施。若
X40n0718_p0313a01║不淨施轉貿與人者，捨墮加突吉羅。經十日得畜
X40n0718_p0313a02║者，因阿難得貴價衣欲奉迦葉，適迦葉未還，阿難
X40n0718_p0313a03║欲畜恐犯此過，乃往白佛。佛問：迦葉幾時回？答云：
X40n0718_p0313a04║十日。佛即聽許十日得畜。若一日得衣，二日乃至
X40n0718_p0313a05║十日亦得衣畜，至十一日明相出時，俱犯捨墮。比
X40n0718_p0313a06║丘尼犯者，罪同式叉摩那等，俱突吉羅。
X40n0718_p0313a07║若比丘，衣已竟，迦絺那衣已出，於三衣中若離一一
X40n0718_p0313a08║衣異處宿，除僧羯磨，尼薩耆波逸提。
X40n0718_p0313a09║六群比丘出遊人間，以三衣寄親友比丘，彼比丘
X40n0718_p0313a10║為搬晒，他比丘見之白佛，故制。離一一衣異處宿
X40n0718_p0313a11║者，於三衣中隨離一衣，即犯捨墮。除僧羯磨者，因
X40n0718_p0313a12║一病比丘有事，欲往人間糞掃，衣重不能持，乃白
X40n0718_p0313a13║佛。佛為作白二羯磨，結不失衣法，故不犯也。若三
X40n0718_p0313a14║衣外離餘衣，突吉羅。比丘尼犯者，罪同式叉摩那
X40n0718_p0313a15║等，俱突吉羅。若明相未出手捉衣，或為事難所拘，
X40n0718_p0313a16║或衣在擲石所及處，無犯。
X40n0718_p0313a17║若比丘，衣已竟，迦絺那衣已出，得非時衣，欲須便受，
X40n0718_p0313a18║受已疾疾成衣。若足者善；不足者，畜經一月，為滿足
X40n0718_p0313a19║故。若過畜者，尼薩耆波逸提。
X40n0718_p0313a20║佛制畜長衣不過十日。有一比丘大衣壞，十日不
X40n0718_p0313a21║能辦，故衣不能即捨，乃白佛聽畜一月，為滿足造
X40n0718_p0313a22║衣故。非時衣者，謂非施衣之時也。施衣時者，自恣
X40n0718_p0313a23║後無迦絺那衣一月，有迦絺那衣五月也。比丘尼
X40n0718_p0313a24║犯者，罪同式叉摩那等，俱突吉羅。
X40n0718_p0313b01║若比丘，從非親里尼取衣，除貿易，尼薩耆波逸提。
X40n0718_p0313b02║蓮華色比丘尼，見一比丘著獘衣，起慈愍心，脫己
X40n0718_p0313b03║所著貴價衣，易彼衣自著之，來覲佛。佛問：何著獘
X40n0718_p0313b04║衣耶？尼以實答。佛言：汝衣滿足，有餘聽施。何以故？
X40n0718_p0313b05║婦人著上衣猶有所嫌，況獘衣耶？故為制戒。後諸
X40n0718_p0313b06║比丘俱不敢取親里尼衣故，佛更加非親里之言，
X40n0718_p0313b07║除貿易者。因祇林中二部得施衣共分，其衣有不
X40n0718_p0313b08║宜身者，尼持來與比丘換，比丘不敢換，因白佛。佛
X40n0718_p0313b09║為開除比丘尼及式叉摩那等，犯者俱突吉羅。
X40n0718_p0313b10║若比丘，使非親里尼浣故衣，若染、若打，尼薩耆波逸
X40n0718_p0313b11║提。
X40n0718_p0313b12║因迦留陀夷與偷蘭難陀比丘尼彼此相看，出不
X40n0718_p0313b13║淨污五衣，尼為浣洗，事甚猥𤟬。諸尼嫌之，白佛故
X40n0718_p0313b14║制。後諸比丘不敢使親里尼浣染，佛更加非親里
X40n0718_p0313b15║之言。此中使浣染打者，三捨墮。使而尼未浣染打
X40n0718_p0313b16║者，三突吉羅。若減一、減二，倣此推之可見。若使非
X40n0718_p0313b17║親里尼浣染打新衣者，三突吉羅。若使非親里式
X40n0718_p0313b18║叉摩那、沙彌尼浣染染故衣，亦突吉羅。比丘尼及
X40n0718_p0313b19║式叉摩那等犯者，俱突吉羅。若病無親里尼，使非
X40n0718_p0313b20║親里尼浣染打，若借他衣浣染打者，不犯。
X40n0718_p0313b21║若比丘，從非親里居士、若居土婦乞衣，除餘時，尼薩
X40n0718_p0313b22║耆波逸提。餘時者，若比丘奪衣、失衣、燒衣、漂衣，是謂
X40n0718_p0313b23║餘時。
X40n0718_p0313b24║舍衛城有一長者，與䟦難陀友善。一日至祇園謁
X40n0718_p0313c01║之，尊者為說法，大歡喜欲有所施，尊者却之。彼固
X40n0718_p0313c02║請云：欲何所須？尊者云：惟當施汝所著衣。彼云：待
X40n0718_p0313c03║明日來我家當相與，今入城不可無外飾故。尊者
X40n0718_p0313c04║言：且止！我不復須。彼不獲已脫衣別去。入城時門
X40n0718_p0313c05║卒問：何無外衣？訛言：祇園門外被賊劫去。聞者譏
X40n0718_p0313c06║嫌，佛聞故制。後諸比丘不敢從親里居士索衣，故
X40n0718_p0313c07║更加非親里之言。除餘時者，有比丘夏安居竟來
X40n0718_p0313c08║見佛，晝熱夜行被賊劫衣，裸形入城與比丘借衣，
X40n0718_p0313c09║見佛故，佛開奪衣、失衣、燒衣、漂衣等時也。比丘尼
X40n0718_p0313c10║犯者，罪同式叉摩那等，俱突吉羅。此方從居士索
X40n0718_p0313c11║衣，不強取無犯，居士自與者亦無犯。
X40n0718_p0313c12║若比丘，奪衣、失衣、燒衣、漂衣，若非親里居士、居士婦，
X40n0718_p0313c13║自恣請多與衣，是比丘當知足受。若過受者，尼薩耆
X40n0718_p0313c14║波逸提。
X40n0718_p0313c15║時有多比丘被盜劫，去衣赤身至祇園。諸居士聞
X40n0718_p0313c16║知，多持衣來施，有他比丘冐取轉與六群比丘，佛
X40n0718_p0313c17║聞故制。自恣請者，自發心盡意請問也。多與衣者，
X40n0718_p0313c18║願多施與衣，不限取一取二也。若失一衣不應取，
X40n0718_p0313c19║若失二衣餘一衣，若是二重三重四重應擿作，若
X40n0718_p0313c20║三衣俱失應知足受，隨居士所與衣受之。若衣細
X40n0718_p0313c21║薄不牢者，可取作二重三重四重，當肩上當安緣、
X40n0718_p0313c22║或貼障垢膩、或安鈎鈕，過受者捨墮。比丘尼犯者，
X40n0718_p0313c23║罪同式叉摩那等，俱突吉羅。
X40n0718_p0313c24║若比丘，居士、居士婦為比丘辦衣價，買如是衣與某
X40n0718_p0314a01║甲比丘。是比丘先不受自恣請，便到居士家作如是
X40n0718_p0314a02║說：善哉居士！為我辦如是衣價與我，為好故。若得衣
X40n0718_p0314a03║者，尼薩耆波逸提。
X40n0718_p0314a04║䟦難陀聞一居士夫婦私議為辦衣價，䟦難陀以
X40n0718_p0314a05║貪好故，即至其家囑辦貴價衣。居士嫌云：我方私
X40n0718_p0314a06║議未來恣請，何遽至作是說耶？佛聞故制：得衣犯
X40n0718_p0314a07║捨墮，不得衣突吉羅。比丘尼犯者，罪同式叉摩那
X40n0718_p0314a08║等，俱突吉羅。
X40n0718_p0314a09║若比丘，二居士、居士婦，與比丘辦衣價，買如是衣與
X40n0718_p0314a10║某甲比丘。是比丘先不受自恣請，到二居士家作如
X40n0718_p0314a11║是說：善哉居士！辦如是衣價與我，共作一衣，為好故。
X40n0718_p0314a12║若得衣者，尼薩耆波逸提。
X40n0718_p0314a13║䟦難陀聞二居士家各與辦衣價，以貪好故，即至
X40n0718_p0314a14║二家，囑令合作一衣。彼意謂二家合作一衣，則二
X40n0718_p0314a15║家不須增價，而我得好衣，又可免前罪也。二居士
X40n0718_p0314a16║交嫌之。佛聞并制：得衣捨墮，不得衣突吉羅。比丘
X40n0718_p0314a17║尼犯者，罪同式叉摩那等，俱突吉羅。
X40n0718_p0314a18║若比丘，若王、若王大臣、若婆羅門、若居士、居士婦，遣
X40n0718_p0314a19║使為比丘送衣價。使至比丘所語言：大德！今為汝故
X40n0718_p0314a20║送是衣價，可受取。是比丘應語彼使言：我不應受此
X40n0718_p0314a21║衣價，我若須衣，合時清淨當受。彼使語比丘言：大德！
X40n0718_p0314a22║有執事人不？須衣比丘應言：有！若守僧伽藍民、若優
X40n0718_p0314a23║婆塞，此是比丘執事人。彼使詣執事人所與衣價已，
X40n0718_p0314a24║還到比丘所言：大德！所示某甲執事人，我已與衣價
X40n0718_p0314b01║竟。大德！知時往彼當得衣。須衣比丘當往執事人所，
X40n0718_p0314b02║若二反、三反為作憶念，應語言：我須衣。得衣者善；若
X40n0718_p0314b03║不得衣，應四反、五反、六反在前默然住，令彼憶念。得
X40n0718_p0314b04║衣者善；若不得衣，過是求得衣者，尼薩耆波逸提。若
X40n0718_p0314b05║不得衣，從所得衣價處，若自往、若遣使往，語言：汝先
X40n0718_p0314b06║遣使送衣價與某甲比丘，是比丘竟不得衣，汝還取，
X40n0718_p0314b07║莫使失。此是時。
X40n0718_p0314b08║䟦難陀尊者與一大臣友善，大臣遣使送衣價與
X40n0718_p0314b09║尊者，尊者即遣使送一長者收掌之。異時大臣問
X40n0718_p0314b10║使言：前所送衣價曾造衣不？使答言：未造。大臣重
X40n0718_p0314b11║遣使問故，尊者聞知疾往長者家取價造衣。長者
X40n0718_p0314b12║適有事出門，聞取衣價乃曰：少待回時，今有約，若
X40n0718_p0314b13║去遲罰金錢五百。尊者固不允，長者不得已取衣
X40n0718_p0314b14║價與之然後去，以遲故罰金錢五百，眾皆譏嫌。佛
X40n0718_p0314b15║知故制我不應受者，以佛制比丘不許手受金銀
X40n0718_p0314b16║錢等也。合時清淨當受者，如下文得衣者善是也。
X40n0718_p0314b17║過求而得捨墮，不得突吉羅。比丘尼犯者，罪同式
X40n0718_p0314b18║叉摩那等，俱突吉羅。
X40n0718_p0314b19║若比丘，雜野蚕綿作臥具，尼薩耆波逸提。
X40n0718_p0314b20║六群作臥具，用野蠶綿至養蠶家買，蠶家云：蠶未
X40n0718_p0314b21║熟，少待。彼比丘日待其傍，蠶家以急故，日曝蚕繭、
X40n0718_p0314b22║蚕蛹，煩熱作聲。居士見之譏嫌，佛聞故制：成者捨
X40n0718_p0314b23║墮，未成突吉羅。教他作者亦爾。為他人作，成不成
X40n0718_p0314b24║俱突吉羅。若僧中捨時，應以斧砍碎，和泥塗壁及
X40n0718_p0314c01║埵。比丘尼犯者，罪同式叉摩那等，俱突吉羅。若得
X40n0718_p0314c02║已成者，不犯。
X40n0718_p0314c03║若比丘，以新純黑羺羊毛作臥具者，尼薩耆波逸提。
X40n0718_p0314c04║毗舍離城諸年少邪婬多欲，以純黑羺羊毛作氈
X40n0718_p0314c05║被體，夜行使人不見。六群效之，亦以純羺黑羊毛
X40n0718_p0314c06║作臥具。諸年少見而嫌之云：我等好婬故作，此比
X40n0718_p0314c07║丘亦好淫耶？佛聞故制：羺羊，胡羊也。成不成等，結
X40n0718_p0314c08║罪同上。比丘尼及式叉摩那等犯者，俱突吉羅。若
X40n0718_p0314c09║得已成者，不犯。
X40n0718_p0314c10║若比丘！作新臥具，應用二分純黑羊毛、三分白、四分
X40n0718_p0314c11║牻。若比丘！不用二分黑、三分白、四分牻，作新臥具者，
X40n0718_p0314c12║尼薩耆波逸堤。
X40n0718_p0314c13║六群比丘以純白羊毛作新臥具，居士見之譏嫌，
X40n0718_p0314c14║謂如王、如大臣等。佛聞故制。牻音忙，黑白雜色牛
X40n0718_p0314c15║也。俗本作尨，非是。今依藏本正之。成不成，結罪同
X40n0718_p0314c16║上。比丘尼及式叉摩那等犯者，俱突吉羅。若得已
X40n0718_p0314c17║成者，不犯。
X40n0718_p0314c18║若比丘，作新臥具，應六年持。若減六年，不捨故，更作
X40n0718_p0314c19║新者，除僧羯磨，尼薩耆波逸提。
X40n0718_p0314c20║六群比丘多畜臥具，不捨故常營新者，佛知故制。
X40n0718_p0314c21║除僧羯磨者，時有一病比丘欲有所往，以舊具重
X40n0718_p0314c22║難持白佛。佛為作白二羯磨，許重作，成不成結罪
X40n0718_p0314c23║同上。比丘尼及式叉摩那等犯者，俱突吉羅。若得
X40n0718_p0314c24║已成者、若捨故更作者，不犯。
X40n0718_p0315a01║若比丘！作新坐具，當取故者，縱廣一磔手揲新者上，
X40n0718_p0315a02║用壞色故。若比丘！作新坐具，不取故者，縱廣一磔手
X40n0718_p0315a03║揲新者上，用壞色者，尼薩耆波逸提。
X40n0718_p0315a04║佛一日不受請，遣諸比丘受請。佛常規：比丘受請
X40n0718_p0315a05║後，徧探諸房，見故坐具處處狠藉，乃制用壞色。故
X40n0718_p0315a06║者以舊具色壞，取揲新者之上，則可壞新者之色，
X40n0718_p0315a07║而舊者亦得所用也。成不成，結罪同上。比丘尼及
X40n0718_p0315a08║式叉摩那等犯者，俱突吉羅。或他人已成者，無犯。
X40n0718_p0315a09║無舊具者，亦無犯。
X40n0718_p0315a10║若比丘，行道中得羊毛，須者應取。若無人持，得自持
X40n0718_p0315a11║行三由旬；若無人持，自持過三由旬，尼薩耆波逸提。
X40n0718_p0315a12║䟦難陀行路中，多得羊毛貫杖頭行，俗見譏嫌，謂
X40n0718_p0315a13║如販羊毛客。佛知故制，一由旬四十里也。無人持
X40n0718_p0315a14║自持，若過三由旬捨墮。若有人持，比丘於此中間
X40n0718_p0315a15║不得助持，助持者突吉羅。若令比丘尼、式叉摩那、
X40n0718_p0315a16║沙彌、沙彌尼持過三由旬，突吉羅。除羊毛，持他物
X40n0718_p0315a17║過三由旬，亦突吉羅。比丘尼及式叉摩那等犯者，
X40n0718_p0315a18║俱突吉羅。若擔衣帽革屣等無犯。
X40n0718_p0315a19║若比丘，使非親里尼浣、染、擘羊毛者，尼薩耆波逸提。
X40n0718_p0315a20║六群比丘使憍曇彌比丘尼浣、染、擘羊毛，因覲佛。
X40n0718_p0315a21║佛見其手黑，問故，尼以實對，因制使非親里尼浣、
X40n0718_p0315a22║染。前已有制，今重制擘羊毛。擘者，分折揀理之也。
X40n0718_p0315a23║浣、染、擘俱犯三捨墮，犯二則二捨墮，犯一則一捨
X40n0718_p0315a24║墮。使而未浣、染、擘者，三突吉羅。餘可知。若使非親
X40n0718_p0315b01║里式叉摩那、沙彌尼者，俱突吉羅。比丘尼及式叉
X40n0718_p0315b02║摩那等犯者，俱突吉羅。若為病人、為眾僧，不犯。
X40n0718_p0315b03║若比丘，自手取金銀、若錢、若教人取、若置地受、若口
X40n0718_p0315b04║可受者，尼薩耆波逸提。
X40n0718_p0315b05║䟦難陀到居士家，居士以錢買食與難陀，難陀不
X40n0718_p0315b06║願食，秖手索取錢持寄市肆，為俗譏嫌。佛知故制
X40n0718_p0315b07║置地受者，因手不受乃令置地受也。口可受者，雖
X40n0718_p0315b08║手未受而口言受也。凡施金銀錢等不應手受，應
X40n0718_p0315b09║送至守園人或優婆塞，謂之作淨。彼人取已還送，
X40n0718_p0315b10║比丘當受，勅淨人掌之。若彼人不還，應令餘比丘
X40n0718_p0315b11║語言：佛教為淨故與汝，應還彼比丘物。或餘比丘
X40n0718_p0315b12║不語者，當自往語言：佛教為淨故與汝，應還我物。
X40n0718_p0315b13║今可與僧、與塔、與和尚、與阿闍黎等。或不聽者，可
X40n0718_p0315b14║告本主取回，莫失彼信施。若如是作法者無犯。若
X40n0718_p0315b15║比丘不語，彼人知是看是者，突吉羅。比丘尼犯者，
X40n0718_p0315b16║罪同式叉摩那等，俱突吉羅。若為作屋求林木，或
X40n0718_p0315b17║道路中為糧故持金銀等，或令淨人持，俱無犯。
X40n0718_p0315b18║若比丘，種種賣買金銀寶物者，尼薩耆波逸提。
X40n0718_p0315b19║䟦難陀往市肆上以錢易錢，諸居士見之譏曰：釋
X40n0718_p0315b20║子以錢易錢，善能賣買。佛知故制易，成者捨墮，不
X40n0718_p0315b21║成者突吉羅。比丘尼犯者，罪同式叉摩那等，俱突
X40n0718_p0315b22║吉羅。若以錢易物為佛法僧者，不犯。
X40n0718_p0315b23║若比丘，種種販賣者，尼薩耆波逸提。
X40n0718_p0315b24║䟦難陀路行不乞食，以生薑易食。既去，舍利弗來
X40n0718_p0315c01║乞食，食家索飯價，舍利弗云：我比丘不易食。彼云：
X40n0718_p0315c02║向者䟦難陀尊者來，以生薑易食。大德！何言不易
X40n0718_p0315c03║食耶？又一外道得貴價衣，自念：何用此貴衣為？當
X40n0718_p0315c04║與人貿之。遂往祇園，適䟦難陀打染故衣如新，便
X40n0718_p0315c05║與易之。後知是故衣，因返歸䟦難陀，索其原衣。䟦
X40n0718_p0315c06║難陀不肯，相與爭直。佛聞故制，前條但制金銀寶
X40n0718_p0315c07║物，此條兼制一切雜物。凡出物與俗人相貿易，並
X40n0718_p0315c08║得此罪。易成者捨墮，易未成者突吉羅。若與出家
X40n0718_p0315c09║五眾人貿易者，若使淨人貿易者，俱不犯。若有悔
X40n0718_p0315c10║者應還，不還者亦捨墮。比丘尼犯者，罪同式叉摩
X40n0718_p0315c11║那等，俱突吉羅。
X40n0718_p0315c12║若比丘，畜長鉢不淨施，得齊十日。若過者，尼薩耆波
X40n0718_p0315c13║逸提。
X40n0718_p0315c14║䟦難陀多畜鉢，居士見之譏嫌，佛聞故制。後阿難
X40n0718_p0315c15║得貴價鉢欲奉大迦葉，迦葉因出行未回畜，恐有
X40n0718_p0315c16║犯，往白佛。佛問：幾時回？答云：十日。佛遂開十日。若
X40n0718_p0315c17║一日得鉢，二日三日又得鉢，乃至十日得鉢，畜至
X40n0718_p0315c18║十一日明相出，盡捨墮。蓋秪計前一日至十日也。
X40n0718_p0315c19║若此長鉢不捨，將貿易餘鉢者，一捨墮一突吉羅。
X40n0718_p0315c20║比丘尼犯者，罪同式叉摩那等，俱突吉羅。若受寄
X40n0718_p0315c21║鉢不犯。
X40n0718_p0315c22║若比丘，畜鉢減五綴不漏，更求新鉢，為好故。若得者，
X40n0718_p0315c23║尼薩耆波逸提。彼比丘應往僧中捨，展轉取最下鉢
X40n0718_p0315c24║與之令持，乃至破應持。
X40n0718_p0316a01║䟦難陀鉢破，入城至居士家乞鉢，居士買與之。復
X40n0718_p0316a02║多歷居士乞，亦得鉢。後一日諸居士集在一處，偶
X40n0718_p0316a03║言及此，各說買鉢與䟦難陀。居士俱嫌之，佛聞故
X40n0718_p0316a04║制。綴者，補也。凡五綴而不漏，亦可受持。漏者，應別
X40n0718_p0316a05║求鉢。若不滿五綴又不漏，而更求新者，犯捨墮。滿
X40n0718_p0316a06║五綴不漏，更求新者，突吉羅。綴者，鐵鉢用錯鐵末
X40n0718_p0316a07║以油和之，在鐵碗內以鐵鎚熟研，方用塞孔，即以
X40n0718_p0316a08║微火燒之使硬。若粗澁，以油塗如法熏之。若瓦鉢
X40n0718_p0316a09║用石末，亦如前法。又方，鐵、瓦二鉢有漏者，用沙糖
X40n0718_p0316a10║和泥塞孔，以火乾炙令堅固，即不漏也。比丘尼犯
X40n0718_p0316a11║者，罪同式叉摩那等，俱突吉羅。若他人施者、若自
X40n0718_p0316a12║價買者，不犯。
X40n0718_p0316a13║若比丘，自乞縷線，使非親里織師織作衣者，尼薩耆
X40n0718_p0316a14║波逸提。
X40n0718_p0316a15║䟦難陀欲縫僧伽黎，入城乞線仍處處乞，以線多
X40n0718_p0316a16║故令織三衣，自手牽繀。督織居士見之譏嫌，佛聞
X40n0718_p0316a17║故制：織師是親里，與線者亦親里無犯。若織師非
X40n0718_p0316a18║親里，與線者親里犯。若織師親里，與線者非親里
X40n0718_p0316a19║亦犯。若比丘自看織、若自織、若自作繀者，皆突吉
X40n0718_p0316a20║羅。比丘尼犯者，罪同式叉摩那、沙彌、沙彌尼，俱突
X40n0718_p0316a21║吉羅。
X40n0718_p0316a22║若比丘，居士、居士婦，使織師為比丘織作衣。彼比丘
X40n0718_p0316a23║先不受自恣請，便往織師所語言：此衣為我作，與我
X40n0718_p0316a24║極好織，令廣大堅緻，我當多少與汝價。是比丘與價，
X40n0718_p0316b01║乃至一食直。若得衣，尼薩耆波逸提。
X40n0718_p0316b02║一居士持線與織師，織衣與䟦難陀，付線訖即他
X40n0718_p0316b03║往。難陀即至織師所令好織，織師云：線少。難陀遂
X40n0718_p0316b04║往居士家更索線，又云：價少。復云：當益汝價。居士
X40n0718_p0316b05║回問前事，居士婦白如上，居士因嫌之。佛聞故制：
X40n0718_p0316b06║得衣捨墮，不得衣突吉羅。比丘尼犯者，罪同式叉
X40n0718_p0316b07║摩那等，俱突吉羅。
X40n0718_p0316b08║若比丘，先與比丘衣，後嗔恚，若自奪、若使人奪取：還
X40n0718_p0316b09║我衣，不與汝。是比丘應還取衣者，尼薩耆波逸提。
X40n0718_p0316b10║䟦難陀有一弟子善能勸化，難陀喜之，約與同遊。
X40n0718_p0316b11║因與衣，有他比丘私與弟子說：難陀非法非律，勿
X40n0718_p0316b12║可從遊。弟子因却之。難陀憤，奪取所與衣。弟子高
X40n0718_p0316b13║聲言：莫爾！莫爾！佛聞故制：奪衣離本處捨墮，未離
X40n0718_p0316b14║本處突吉羅。比丘尼犯者，罪同式叉摩那等，俱突
X40n0718_p0316b15║吉羅。若借他衣不還，奪取無犯。若彼人破戒、破見、
X40n0718_p0316b16║作諸不法事應擯者，奪取無犯。
X40n0718_p0316b17║若比丘，畜酥、油、生酥、蜜、石蜜，齊七日得服。若過者，尼
X40n0718_p0316b18║薩耆波逸提。
X40n0718_p0316b19║比丘秋月患風疾及瘡疥，佛聽許畜五種藥。先制
X40n0718_p0316b20║不許非時服，因病不愈乃許非時服。又佛與眾遊
X40n0718_p0316b21║摩竭國，時畢陵伽婆蹉在此城久住，知識多大得
X40n0718_p0316b22║供養。若酥油等積滿大甕臭穢狼藉，居士見之譏
X40n0718_p0316b23║嫌。佛聞故制：凡一日得藥，二日又得藥，乃至七日
X40n0718_p0316b24║又得藥，俱當淨施。若至八日明相出時，俱犯捨墮。
X40n0718_p0316c01║若以藥轉貿他藥者捨墮，加一突吉羅。比丘尼犯
X40n0718_p0316c02║者，罪同式叉摩那等，俱突吉羅。若至七日，捨與他
X40n0718_p0316c03║比丘食之。若未滿七日，當還彼比丘，用塗脚、塗戶
X40n0718_p0316c04║響、燃燈。若過七日，酥油、塗戶響及脚蜜、石蜜與守
X40n0718_p0316c05║園人。
X40n0718_p0316c06║若比丘，春殘一月在，當求雨浴衣，半月應用浴。若比
X40n0718_p0316c07║丘，過一月前求雨浴衣，過半月前用浴者，尼薩耆波
X40n0718_p0316c08║逸提。
X40n0718_p0316c09║毗舍佉母設齋供佛及僧，因遣婢求唱時到。時天
X40n0718_p0316c10║正大雨，佛聽比丘冐雨浴，皆裸形雨中。婢見之，歸
X40n0718_p0316c11║白母言：祇園無比丘，俱是裸形外道。母知其故，令
X40n0718_p0316c12║再請，佛即赴請。齋畢，毗舍佉母請施雨浴衣，佛即
X40n0718_p0316c13║聽許。後六群比丘春夏冬常求雨浴衣，轉作餘用，
X40n0718_p0316c14║仍裸形而浴。佛知故制。春殘一月在者，當此土三
X40n0718_p0316c15║月十六日也。半月應用浴者，當此土四月一日也。
X40n0718_p0316c16║若先時而求，先時而用者，皆捨墮。應用而不用者，
X40n0718_p0316c17║突吉羅。比丘尼及式叉摩那等犯者，俱突吉羅。若
X40n0718_p0316c18║捨雨浴衣，後更作餘用者，不犯。若無雨浴衣，不着
X40n0718_p0316c19║而浴者，不犯。
X40n0718_p0316c20║若比丘，十日未滿夏三月，若有急施衣應受，受已乃
X40n0718_p0316c21║至衣時應畜。若過畜者，尼薩耆波逸提。
X40n0718_p0316c22║時舍衛有民叛違，王遣大臣征之，大臣欲設供施
X40n0718_p0316c23║衣而後往。時尚有十日安居未滿，諸比丘不敢受
X40n0718_p0316c24║衣，乃白佛故制。急施衣者，有事急施，不能待至安
X40n0718_p0317a01║居竟日也。乃至衣時應畜者，謂得畜至受衣之日，
X40n0718_p0317a02║以佛制安居竟日方受衣也。過畜即是長衣，故犯
X40n0718_p0317a03║捨墮。比丘尼犯者，罪同式叉摩那等，俱突吉羅。若
X40n0718_p0317a04║有賊難及失衣等緣，過前受者不犯。或受寄衣，過
X40n0718_p0317a05║後畜者不犯。
X40n0718_p0317a06║若比丘，夏三月安居竟，至八月十五日滿已，阿蘭若
X40n0718_p0317a07║在逈遠有疑恐怖畏難處，比丘在如是處住，於三衣
X40n0718_p0317a08║中若留一一衣置村舍內，及有因緣離衣宿，乃至六
X40n0718_p0317a09║夜。若過者，尼薩耆波逸提。
X40n0718_p0317a10║比丘安居後各往阿蘭若處住，被賊劫去衣物且
X40n0718_p0317a11║被打傷，皆來祇園中住，故佛制許留一一衣於村
X40n0718_p0317a12║舍中離衣而宿。後六群比丘遂以三衣寄親友家
X40n0718_p0317a13║久遊不歸，佛聞更制六夜，過六夜至明相出捨墮。
X40n0718_p0317a14║夏三月安居竟者，夏安居以四月十六日始，至七
X40n0718_p0317a15║月十五日竟也。八月十五日滿者，西域一年分三
X40n0718_p0317a16║時，每時四月，故至八月十五日夏滿也。比丘尼及
X40n0718_p0317a17║式叉摩那等，犯者俱突吉羅。若有事緣拘阻者，雖
X40n0718_p0317a18║過六夜不犯。
X40n0718_p0317a19║若比丘，知是僧物，自迴入己者，尼薩耆波逸提。
X40n0718_p0317a20║一居士欲設齋供佛與僧兼施衣，䟦難陀聞知即
X40n0718_p0317a21║往其家語言：眾僧俱富不必施衣，但施食可也，衣
X40n0718_p0317a22║可施我。居士信之，至明日眾僧應供威儀具足，居
X40n0718_p0317a23║士見之大聲曰：悔不與眾僧衣。眾問言：是難陀之
X40n0718_p0317a24║故。佛知故制：凡僧物不問輕重大小，迴入己者捨
X40n0718_p0317b01║墮。若物許僧轉與塔、許塔轉與僧、許現在轉與十
X40n0718_p0317b02║方、許十方轉與現在、許僧轉與尼、許尼轉與僧，皆
X40n0718_p0317b03║突吉羅。若已許疑未許、若未許作許想、若未許疑
X40n0718_p0317b04║已許，犯者俱突吉羅。比丘尼犯者，罪同式叉摩那
X40n0718_p0317b05║等，俱突吉羅。若知其許少勸與多、許少人勸與多
X40n0718_p0317b06║人、許惡人勸與善人者，無犯。不知其許者，無犯。
X40n0718_p0317b07║諸大德！我已說三十尼薩耆波逸提法。今問諸大德！
X40n0718_p0317b08║是中清淨不？（三說）。
X40n0718_p0317b09║諸大德！是中清淨，默然故，是事如是持。
X40n0718_p0317b10║諸大德！是九十波逸提法，半月半月說，戒經中來。
X40n0718_p0317b11║波逸提，此云墮。前三十皆在衣鉢上犯罪，故令捨
X40n0718_p0317b12║所犯之物以求懺，名捨墮。今九十但在言行上犯
X40n0718_p0317b13║罪，無物可捨，故直言墮也。
X40n0718_p0317b14║若比丘，知而妄語者，波逸提。
X40n0718_p0317b15║因象力比丘與諸梵志論議，設不如時便自違反
X40n0718_p0317b16║前語，於眾僧中問亦復違反前語，為眾所呵，佛知
X40n0718_p0317b17║故制。知而妄語者，謂不見言見、見言不見，不聞言
X40n0718_p0317b18║聞、聞言不聞，不觸言觸、觸言不觸，不知言知、知言
X40n0718_p0317b19║不知，乃至不疑言疑、疑言不疑等。於眾中言而了
X40n0718_p0317b20║了者，波逸提。不了了者，突吉羅。說戒時乃至三問，
X40n0718_p0317b21║憶念有罪而不說者，突吉羅。比丘尼犯者，罪同式
X40n0718_p0317b22║叉摩那等，俱突吉羅。或有方便為作利益而言者，
X40n0718_p0317b23║不犯。
X40n0718_p0317b24║若比丘，種䫫毀訾比丘者，波逸提。
X40n0718_p0317c01║因六群斷事，以種䫫罵諸比丘，使諸比丘慚愧忘
X40n0718_p0317c02║前失後不得語，佛聞故制種䫫。毀訾者，或言其種
X40n0718_p0317c03║姓之卑劣、或言其伎術之鄙陋、或言其多犯罪惡
X40n0718_p0317c04║等語，而了了者波逸提，不了了者突吉羅。比丘尼
X40n0718_p0317c05║犯者，罪同式叉摩那等，俱突吉羅。或失口說者、或
X40n0718_p0317c06║為親厚故說者、或為教授故說者、或為法為律故
X40n0718_p0317c07║說者，俱不犯。
X40n0718_p0317c08║若比丘，兩舌語者，波逸提。
X40n0718_p0317c09║因六群傳此屏處語向彼說，復傳彼屏處語向此
X40n0718_p0317c10║說，由是眾中未有闘諍而生闘諍，已有闘諍不得
X40n0718_p0317c11║除滅。佛聞故制：比丘兩舌鬪亂，在家、出家一切眾
X40n0718_p0317c12║中說而了了者，波逸提；不了了者，突吉羅。比丘尼
X40n0718_p0317c13║犯者，罪同式叉摩那等，俱突吉羅。若破惡知識、破
X40n0718_p0317c14║惡伴黨、破方便、壞僧者、破非法非律羯磨者，俱不
X40n0718_p0317c15║犯。
X40n0718_p0317c16║若比丘，與女人同室宿者，波逸提。
X40n0718_p0317c17║阿那律尊者，因遠行至無僧住處入村覔宿，惟一
X40n0718_p0317c18║婬女家常宿客，尊者往求宿，婬女令住門下屋。繼
X40n0718_p0317c19║而一長者亦來求宿，彼長者僕從多逼近尊者，婬
X40n0718_p0317c20║女乃令進己房宿，尊者入房敷臥具跏趺而坐。初
X40n0718_p0317c21║夜女婬心起，來尊者邊求成婦事，尊者默然不答，
X40n0718_p0317c22║至後夜亦如是。女便脫衣近之，尊者涌身空中，女
X40n0718_p0317c23║慚愧懺謝，尊者還本座為其說法，女求授歸戒。明
X40n0718_p0317c24║日回白佛，故制：女人同室宿者，隨脇著地波逸提，
X40n0718_p0318a01║隨轉側波逸提。晝日婦人立、比丘臥者，突吉羅。比
X40n0718_p0318a02║丘尼犯者，罪同式叉摩那等，俱突吉羅。若婦女與
X40n0718_p0318a03║比丘前後至總不知者，不犯。或病臥不能起、或為
X40n0718_p0318a04║事難所狗者，不犯。
X40n0718_p0318a05║若比丘，與未受大戒人共宿，過二夜至三夜曉者，波
X40n0718_p0318a06║逸提。
X40n0718_p0318a07║六群中一人，與諸長者在講堂共宿，放意熟睡轉
X40n0718_p0318a08║側露形，隣比丘以衣覆之。少時復露，隣比丘復以
X40n0718_p0318a09║衣覆之。尋復轉側而形起，諸長者大咲調弄，時諸
X40n0718_p0318a10║比丘皆慚愧。佛聞故制。時羅睺羅未受大戒，為眾
X40n0718_p0318a11║遣出無所容，乃往廁中宿。佛知往廁中，引歸己房
X40n0718_p0318a12║共宿一夜，乃更制共二宿。若至三宿明相未出，當
X40n0718_p0318a13║避去。不避去者，波逸提。比丘尼犯者，罪同式叉摩
X40n0718_p0318a14║那等，俱突吉羅。若未受大戒人，與比丘先後至，總
X40n0718_p0318a15║不知者，不犯。若行、若立、若坐、若病臥、或為事難所
X40n0718_p0318a16║拘者，不犯。
X40n0718_p0318a17║若比丘，與未受大戒人共誦者，波逸提。
X40n0718_p0318a18║六群與諸長者共在講堂誦佛經，語聲高大如婆
X40n0718_p0318a19║羅門，讀書聲亂。諸坐禪者因白佛，故制。共誦者，謂
X40n0718_p0318a20║兩人共誦一句，不前不後者，犯波逸提。比丘尼犯
X40n0718_p0318a21║者，罪同式叉摩那等，俱突吉羅。凡誦者，必一人說
X40n0718_p0318a22║竟一人方說，師若不教言：我說竟汝方說。者，師得
X40n0718_p0318a23║突吉羅。若二人同業同誦者，不犯。
X40n0718_p0318a24║若比丘，知他比丘有麤惡罪，向未受大戒人說，除僧
X40n0718_p0318b01║羯磨，波逸提。
X40n0718_p0318b02║時有比丘行波利婆沙、摩那埵，在下行坐。六群比
X40n0718_p0318b03║丘語白衣言：汝等知如許人在下行坐者不？白衣
X40n0718_p0318b04║報言：不知。六群語言：此等犯如是事，如是事故，眾
X40n0718_p0318b05║僧罰使下行坐。諸比丘聞之，慚愧白佛。故制麤惡
X40n0718_p0318b06║罪者，波羅夷、僧伽婆尸沙也。說了了者，波逸提；不
X40n0718_p0318b07║了了者，突吉羅。除麤惡罪，若以餘罪向未受大戒
X40n0718_p0318b08║人說者，突吉羅。自犯粗惡罪，向未受大戒人說者，
X40n0718_p0318b09║突吉羅。除僧羯磨者，爾時舍利弗為眾作羯磨，差
X40n0718_p0318b10║往王眾中、臣民眾中說調達過惡，聞佛制戒，疑犯
X40n0718_p0318b11║此罪，故佛為除之。比丘尼犯者，罪同式叉摩那等，
X40n0718_p0318b12║俱突吉羅。若白衣先已顯聞此麤惡罪者，不犯。
X40n0718_p0318b13║若比丘，向未受大戒人說過人法，言：我知是，我見是。
X40n0718_p0318b14║知見實者，波逸提。
X40n0718_p0318b15║婆裘園比丘向人說得過人法。佛言：真實得者，猶
X40n0718_p0318b16║不得向人說，況不實耶？乃制戒。過人法者，謂過出
X40n0718_p0318b17║五陰、六入、十八界之法，即禪定、智慧、解脫等法也。
X40n0718_p0318b18║知見實者，謂實知實見，非虗誑也。說而了了者，波
X40n0718_p0318b19║逸提；不了了者，突吉羅。若作手印，若書信，若作相，
X40n0718_p0318b20║令彼知者，波逸提；不知者，突吉羅。若向受大戒人
X40n0718_p0318b21║非同意者說，突吉羅。比丘尼犯者，罪同式叉摩那
X40n0718_p0318b22║等，俱突吉羅。若增上慢，若實得向同意比丘說，或
X40n0718_p0318b23║但說過人法而不言我得，俱無犯。
X40n0718_p0318b24║若比丘，與女人說法，過五、六語，除有知男子，波逸提。
X40n0718_p0318c01║迦留陀夷詣一長者家，在姑前與婦耳語。姑怪問，
X40n0718_p0318c02║婦云：與我說法。姑云：若說法，當高聲說，令我等聞。
X40n0718_p0318c03║云何乃耳中獨語耶？佛聞故，制說法過五六語。五
X40n0718_p0318c04║語謂五蘊無我，六語謂六根無常。若有智男子在
X40n0718_p0318c05║傍，則雖過不犯。過而了了者，波逸提；不了了者，突
X40n0718_p0318c06║吉羅。比丘尼犯者，罪同式叉摩那等，俱突吉羅。若
X40n0718_p0318c07║說五戒、八關齋、八聖道、十善道、十不善道及問疑
X40n0718_p0318c08║義，雖無知男子得為說，若不解得為廣說，俱不犯。
X40n0718_p0318c09║若比丘，自手掘地，教人掘地者，波逸提。
X40n0718_p0318c10║六群為佛修治講堂，自手掘地，又教人掘地言：掘
X40n0718_p0318c11║是！置是！長者見而譏嫌，佛知故制掘地，但動土即
X40n0718_p0318c12║波逸提。若打橛入地，若地上燃火，俱波逸提。若使
X40n0718_p0318c13║淨人掘地，應言：知是！看是！不教者，突吉羅。比丘尼
X40n0718_p0318c14║犯者，罪同式叉摩那等，俱突吉羅。若曳竹木動土，
X40n0718_p0318c15║若取牛糞，取崩岸土、鼠壤土，若除經行處土，若除
X40n0718_p0318c16║屋內土，若杖築地，若不故掘，一切不犯。
X40n0718_p0318c17║若比丘，壞鬼神村者，波逸提。
X40n0718_p0318c18║曠野比丘修治屋舍，自手砍樹，佛聞故制。鬼神村
X40n0718_p0318c19║者，一切草木是。以草木為鬼神之所棲，故名村。若
X40n0718_p0318c20║砍伐，則壞其村而無所捿也。凡一切草木，若生作
X40n0718_p0318c21║生想，自伐教人伐，或樹上打橛乃至火燒，盡波逸
X40n0718_p0318c22║提。若斷多分生草木，波逸提。若生作非生想，若非
X40n0718_p0318c23║生作生想，或疑生或疑非生，皆突吉羅。半生半枯
X40n0718_p0318c24║者，突吉羅。若使淨人伐，不教知是看是者，突吉羅。
X40n0718_p0319a01║比丘尼犯者，罪同式叉摩那等，俱突吉羅。若斷枯
X40n0718_p0319a02║草木，若于草木上曳竹木等，無犯。
X40n0718_p0319a03║若比丘，妄作異語惱他者，波逸提。
X40n0718_p0319a04║闡陀比丘有罪，諸比丘問之，即以餘語答言：汝向
X40n0718_p0319a05║誰說？為說何事？為論何理？為我說？為餘人說？誰人
X40n0718_p0319a06║犯罪？罪由何生？我不見罪。佛知，令作單白羯磨，名
X40n0718_p0319a07║異語。後闡陀因佛制不得作異語，便觸惱眾僧，喚
X40n0718_p0319a08║來不來、不喚來便來、應起不起、不應起便起、應語
X40n0718_p0319a09║不語、不應語便語。佛知，更為作單白羯磨，名觸惱。
X40n0718_p0319a10║若未白前犯者，突吉羅。已白後犯者，波逸提。比丘
X40n0718_p0319a11║尼犯者，罪同式叉摩那等，俱突吉羅。若重聽不解
X40n0718_p0319a12║前語者，或小語、疾語不解者，或作非法事者，乃至
X40n0718_p0319a13║種種事難喚不來等，不犯。
X40n0718_p0319a14║若比丘，嫌罵者，波逸提。
X40n0718_p0319a15║沓婆摩羅子為僧知臥具及差僧受食，時慈地比
X40n0718_p0319a16║丘於屏處譏其有愛憎心，眾諫之，即報言：我不面
X40n0718_p0319a17║說，但屏處譏嫌耳。佛知，為制嫌責。後猶嫌之不已，
X40n0718_p0319a18║眾又諫之，即報言：我不嫌，但罵耳。故佛更制嫌罵。
X40n0718_p0319a19║說而了了，波逸提；不了了，突吉羅。若受教罵者，突
X40n0718_p0319a20║吉羅。比丘尼犯者，罪同式叉摩那等，俱突吉羅。若
X40n0718_p0319a21║比丘實有如是惡，如法發露令他悔者，不犯。
X40n0718_p0319a22║若比丘，取僧繩床、木床、臥具、坐褥，露地敷、若教人敷，
X40n0718_p0319a23║捨去，不自舉、不教人舉，波逸提。
X40n0718_p0319a24║十七群比丘取僧坐具在露地敷坐，至食時到，不
X40n0718_p0319b01║收坐具，便往赴齋。坐具為風塵土坌，蟲鳥汙穢，佛
X40n0718_p0319b02║知故制。言取僧者，凡物已捨入僧，謂之僧物，乃大
X40n0718_p0319b03║眾常住之物也。若取僧繩床等露地敷，去時當舉
X40n0718_p0319b04║向知事人及餘比丘，或舉着不破壞處，若竟去不
X40n0718_p0319b05║舉者，波逸提。若去一足在門內，一足在門外，未去
X40n0718_p0319b06║者，突吉羅。若二人共坐一繩床，下座當收，而下座
X40n0718_p0319b07║擬上座收，上座亦擬下座收，卒二俱不收，俱波逸
X40n0718_p0319b08║提。下座以非威儀加，突吉羅。比丘尼犯者，罪同式
X40n0718_p0319b09║叉摩那等，俱突吉羅。若有事難不能收者，不犯。十
X40n0718_p0319b10║七群者，羅閱城有諸童子，自十二至十七歲同來
X40n0718_p0319b11║出家，自為一群也。
X40n0718_p0319b12║若比丘，於僧房中敷臥具，若自敷、若教人敷，若坐、若
X40n0718_p0319b13║臥，去時不自舉、不教人舉，波逸提。
X40n0718_p0319b14║有客比丘來，在邊房中敷臥具宿，後去不收，亦不
X40n0718_p0319b15║語舊住比丘，致具爛壞。佛聞故制：凡客去當語知
X40n0718_p0319b16║事人，或無人可舉，置不壞處。若竟去不收者，出界
X40n0718_p0319b17║外波逸提。若一脚界內、一脚界外未去者，突吉羅。
X40n0718_p0319b18║若有事急出不即還，二宿在界外，至第三宿明相
X40n0718_p0319b19║未出時，當自往還房中舉，或遣人來語知事人令
X40n0718_p0319b20║掌護。若不爾者，波逸提。比丘尼犯者，罪同式叉摩
X40n0718_p0319b21║那等，俱突吉羅。若為事難所拘者，不犯。
X40n0718_p0319b22║若比丘，知先比丘住處，後來強於中間敷臥具止宿，
X40n0718_p0319b23║念言：彼若嫌迮者，自當避我去。作如是因緣，非餘、非
X40n0718_p0319b24║威儀，波逸提。
X40n0718_p0319c01║六群與十七群同道行，至無僧住處，十七群語六
X40n0718_p0319c02║群言：汝等上座應先求住處。六群答言：汝自去，我
X40n0718_p0319c03║何預汝事？十七群即先往求住處敷臥具，六群後
X40n0718_p0319c04║來，倚上座臈而爭次第，十七群不肯，六群遂於中
X40n0718_p0319c05║間敷臥具，十七群高聲言：諸尊莫爾！諸尊莫爾！佛
X40n0718_p0319c06║聞故制：比丘尼犯者，罪同式叉摩那等，俱突吉羅。
X40n0718_p0319c07║若先不知者，若寬廣不相礙者，若病倒地，若為事
X40n0718_p0319c08║難所拘，不犯。
X40n0718_p0319c09║若比丘，嗔他比丘，不喜僧房舍內，若自牽出、若教人
X40n0718_p0319c10║牽出，波逸提。
X40n0718_p0319c11║六群與十七群同道行至小住處，十七群亦如前
X40n0718_p0319c12║語六群，六群亦不理。十七群先往洒掃房舍敷好
X40n0718_p0319c13║臥具，六群知已抵暮而入，爭其次第令彼移去。十
X40n0718_p0319c14║七群不肯移，遂嗔強牽出房。佛聞故制：隨所牽人
X40n0718_p0319c15║多少、隨出戶多少，波逸提。若牽多人出多戶、多人
X40n0718_p0319c16║出一戶、一人出多戶，俱多波逸提。若牽一人出一
X40n0718_p0319c17║戶，一波逸提。若持他物出著戶外，突吉羅。若閉他
X40n0718_p0319c18║著戶外，突吉羅。比丘尼犯者，罪同式叉摩那等，俱
X40n0718_p0319c19║突吉羅。若未受大戒人共宿至三夜，明相未出時
X40n0718_p0319c20║牽出者，若破戒、破見、破威儀，為他所舉、為他所𢷤
X40n0718_p0319c21║者，牽出俱無犯。知是黃門、二根人，牽出亦無犯。
X40n0718_p0319c22║若比丘，若房、若重閣上，脫脚繩床、木床，若坐、若臥，波
X40n0718_p0319c23║逸提。
X40n0718_p0319c24║比丘在重閣上住坐，脫脚床缺，於安詳床脚脫，打
X40n0718_p0320a01║閣下比丘至令身血出，佛聞故制。脫脚床者，床脚
X40n0718_p0320a02║可脫下者也。比丘尼犯者，罪同式叉摩那等，俱突
X40n0718_p0320a03║吉羅。若坐非脫脚者，不犯。
X40n0718_p0320a04║若比丘，知水有虫，若自澆泥、若草、若教人澆者，波逸
X40n0718_p0320a05║提。
X40n0718_p0320a06║闡陀比丘起大房屋，以虫水澆泥，諸長者以無慈
X40n0718_p0320a07║損生嫌之。佛聞故制：若蟲水有虫想，波逸提；虫水
X40n0718_p0320a08║疑無虫，突吉羅。無虫水有虫想，突吉羅；無虫水疑
X40n0718_p0320a09║有虫，突吉羅。若酪漿、若酒、若醋、若漬麥漿、若有虫
X40n0718_p0320a10║者，用澆泥草、若教人，俱波逸提。比丘尼犯者，罪同
X40n0718_p0320a11║式叉摩那等，俱突吉羅。若虫水當用細疊作囊，漉
X40n0718_p0320a12║過取用無犯。若漉囊三重而更有虫者，此處僧不
X40n0718_p0320a13║應住，以傷生重故。
X40n0718_p0320a14║若比丘，作大房舍，戶、扇、窓、牖及餘莊飾具，指授覆苫，
X40n0718_p0320a15║齊二、三節。若過，波逸提。
X40n0718_p0320a16║闡陀比丘作大房舍，覆有餘草，復更重覆屋上，重
X40n0718_p0320a17║故遂至摧折，諸居士見之譏嫌。佛聞制戒，凡覆屋
X40n0718_p0320a18║至第三節未竟時，便當去到不見不聞處。若不去
X40n0718_p0320a19║者，波逸提。若捨見處至聞處，捨聞處至見處，俱突
X40n0718_p0320a20║吉羅。比丘尼犯者，罪同式叉摩那等，俱突吉羅。若
X40n0718_p0320a21║有事難所拘，不能至不見不聞處者，不犯。
X40n0718_p0320a22║若比丘，僧不差，教授比丘尼者，波逸提。
X40n0718_p0320a23║六群比丘教授比丘尼，不說正法，但說世諦雜事。
X40n0718_p0320a24║大愛道比丘尼來白佛，佛言：今當僧中擇堪教授
X40n0718_p0320b01║比丘，作白二羯磨，差往教授比丘尼。六群不得差，
X40n0718_p0320b02║便出界外，更互相差教授比丘尼。大愛道重來白
X40n0718_p0320b03║佛，佛乃制戒。僧差者應作白云：大德僧聽！若僧時
X40n0718_p0320b04║到僧忍聽，差某甲比丘教授比丘尼。白如是。大德
X40n0718_p0320b05║僧聽！此某甲比丘教授比丘尼。誰諸長老忍僧差
X40n0718_p0320b06║某甲比丘教授比丘尼者默然，誰不忍者說。僧已
X40n0718_p0320b07║忍差某甲比丘教授比丘尼竟。僧忍，默然故，是事
X40n0718_p0320b08║如是持。
X40n0718_p0320b09║若比丘，為僧差教授比丘尼，乃至日暮者，波逸提。
X40n0718_p0320b10║難陀尊者為眾所差，教授比丘尼。尊者說法好音
X40n0718_p0320b11║聲，尼眾樂聞，遂至日暮。時尼眾出祇園往舍衛城，
X40n0718_p0320b12║城閉已閉不得入，即依門外城壍中宿。晨旦開門
X40n0718_p0320b13║入城，諸長者見之皆言：尼在祇園中宿。佛聞故制：
X40n0718_p0320b14║凡教授尼應日未暮便止，至日暮者波逸提。若為
X40n0718_p0320b15║餘婦女誦經受經、若問餘事，至日暮者突吉羅。若
X40n0718_p0320b16║日暮作不日暮想者突吉羅。若在他處為眾說法，
X40n0718_p0320b17║尼來聽者不犯。
X40n0718_p0320b18║若比丘，語比丘如是言：比丘為飲食故，教授比丘尼。
X40n0718_p0320b19║者，波逸提。
X40n0718_p0320b20║六群比丘不得差教授比丘尼，便生嫉妬謗。諸教
X40n0718_p0320b21║授者無有真實，但為飲食。佛聞故制：說而了了者，
X40n0718_p0320b22║波逸提；說而不了了者，突吉羅。比丘尼及式叉摩
X40n0718_p0320b23║那等犯者，俱突吉羅。若其事實爾者，無犯。
X40n0718_p0320b24║若比丘，與非親里比丘尼衣，除貿易，波逸提。
X40n0718_p0320c01║有一比丘乞食，威儀具足，尼見起敬，數數請彼，彼
X40n0718_p0320c02║不受請。一日祇園分衣，比丘得衣出門，適尼至，比
X40n0718_p0320c03║丘以衣與之，意在酬彼前敬，料尼必不受，尼竟受
X40n0718_p0320c04║之。比丘數數告人，責此尼不當受我衣，佛聞故制。
X40n0718_p0320c05║後比丘不敢與親里尼衣，故佛加非親里之言。又
X40n0718_p0320c06║祇園得衣，二部共分，或尼得僧衣，持來貿易，僧不
X40n0718_p0320c07║敢易，故更加，除貿易也。比丘尼及式叉摩那等，俱
X40n0718_p0320c08║突吉羅。
X40n0718_p0320c09║若比丘，與非親里比丘尼作衣者，波逸提。
X40n0718_p0320c10║迦留陀夷為比丘尼作衣，乃為作男女行婬像。及
X40n0718_p0320c11║尼來取，即襞衣與之，語言：此衣不得妄解披着，亦
X40n0718_p0320c12║莫示人。若受請白時到，當着此衣在尼後行。尼一
X40n0718_p0320c13║如所教，諸居士見皆譏咲。佛聞故制：若為尼作衣，
X40n0718_p0320c14║隨裁多少，一針一線，皆波逸提。若為熨治、續線等，
X40n0718_p0320c15║突吉羅。後諸比丘不敢為親里尼作衣，白佛故加
X40n0718_p0320c16║非親里之言：比丘尼及式叉摩那等犯者，俱突吉
X40n0718_p0320c17║羅。
X40n0718_p0320c18║若比丘，與比丘尼在屏處坐者，波逸提。
X40n0718_p0320c19║迦留陀夷一日往至偷蘭難陀比丘尼所，共在門
X40n0718_p0320c20║外屏處同坐。居士見之譏嫌，佛知制戒。屏處者，有
X40n0718_p0320c21║所隱蔽之處，可以容私，故犯波逸提。若盲而不聾、
X40n0718_p0320c22║若聾而不盲，突吉羅。若立住者，突吉羅。比丘尼及
X40n0718_p0320c23║式叉摩那等犯者，俱突吉羅。
X40n0718_p0320c24║若比丘，與比丘尼共期同道行，乃至村間，除餘時，波
X40n0718_p0321a01║逸提。餘時者，伴行有疑恐怖處，是謂餘時。
X40n0718_p0321a02║六群比丘與六群比丘尼同遊人間，諸居士見之
X40n0718_p0321a03║譏嫌。佛知，制戒：若期同道行，至村間分齊處，隨界
X40n0718_p0321a04║多少，皆波逸提。若無村空處行，至十里，波逸提。若
X40n0718_p0321a05║減十里，突吉羅。若多村同一界行，突吉羅。若期往
X40n0718_p0321a06║而未往者，突吉羅。比丘尼及式叉摩那等犯者，俱
X40n0718_p0321a07║突吉羅。後有比丘不敢與尼同行，尼在後行被賊
X40n0718_p0321a08║劫，佛乃開餘時。餘時者，謂有大伴行處，或疑有賊
X40n0718_p0321a09║盜處，或實有賊盜恐怖處，皆許同道行，不犯。又不
X40n0718_p0321a10║期而同行者，亦不犯。
X40n0718_p0321a11║若比丘，與比丘尼同乘一船，上水、下水，除直渡者，波
X40n0718_p0321a12║逸提。
X40n0718_p0321a13║六群比丘與六群比丘尼同乘一船上水，下水居
X40n0718_p0321a14║士見之譏嫌。佛知制戒，若入船，俱波逸提。若一脚
X40n0718_p0321a15║上船、一脚在地，欲入而未入者，突吉羅。若期共往
X40n0718_p0321a16║而未往者，突吉羅。比丘尼及式叉摩那等犯者，俱
X40n0718_p0321a17║突吉羅。除直渡者，後因比丘與尼俱欲渡恒河，比
X40n0718_p0321a18║丘不肯與尼同渡，尼不得渡，在岸邊被劫，故佛開
X40n0718_p0321a19║除直渡。若不期而同船者，不犯。或有事難者，不犯。
X40n0718_p0321a20║若比丘，知比丘尼讚嘆教化因緣，得食食，除施主，先
X40n0718_p0321a21║有意，波逸提。
X40n0718_p0321a22║有一居士請舍利弗、目犍連齋，適偷蘭難陀比丘
X40n0718_p0321a23║尼來彼家，問：請誰？報言：請舍利弗、目犍連。尼言：此
X40n0718_p0321a24║盡是下賤人，若先語我，當為請龍中之龍。士問：龍
X40n0718_p0321b01║中龍是誰？尼乃舉六群比丘。頃舍利弗等至，尼便
X40n0718_p0321b02║言：龍中龍已至。居士遂呵責言：何前言下賤人，後
X40n0718_p0321b03║言龍中龍？今後不許復來我家。蓋此尼實為六群
X40n0718_p0321b04║勸化取供養者也。舍利弗等歸白佛，故制。後有長
X40n0718_p0321b05║者先有意供養黎師達，及黎師達到，有尼報知，長
X40n0718_p0321b06║者乃設齋。黎師達聞知是尼報，不敢食，白佛，佛為
X40n0718_p0321b07║開除。凡知是尼教化者，波逸提。疑是尼教化者，突
X40n0718_p0321b08║吉羅。不教化教化想，突吉羅。不教化疑教化，突吉
X40n0718_p0321b09║羅。教化得襯體衣、燈油等，突吉羅。比丘尼及式叉
X40n0718_p0321b10║摩那等犯者，俱突吉羅。若不知、若比丘尼自作供
X40n0718_p0321b11║養、若施主令尼經營，俱不犯。
X40n0718_p0321b12║若比丘，與婦女共期同道行，乃至村間，波逸提。
X40n0718_p0321b13║毗舍離國女嫁與舍衛國人，一日與姑共諍，逃回
X40n0718_p0321b14║本國，道遇阿那律，求同行，阿那律許之，遂同行。後
X40n0718_p0321b15║其夫追至，語言：何故將我婦逃走？遂打阿那律幾
X40n0718_p0321b16║死。佛聞制戒，共期同行，隨眾多界分齊，一一波逸
X40n0718_p0321b17║提。若無村空處行十里，波逸提；若減十里，突吉羅。
X40n0718_p0321b18║共村里一界共行者，突吉羅。比丘尼及式叉摩那
X40n0718_p0321b19║等犯者，俱突吉羅。若先不共期，若事須往彼得安
X40n0718_p0321b20║隱，若為勢力所持，俱無犯。
X40n0718_p0321b21║若比丘，施一食處，無病比丘應受一食。若過者，波逸
X40n0718_p0321b22║提。
X40n0718_p0321b23║有村中無僧住處，諸居士為比丘作住處往來者，
X40n0718_p0321b24║常聽一食。六群比丘到彼得食，遂數數受食不去，
X40n0718_p0321c01║居士譏嫌。佛聞制戒後，舍利弗有病，一食強行，病
X40n0718_p0321c02║遂增劇，佛乃開病。比丘若無病而過受食，咽咽波
X40n0718_p0321c03║逸提。食已更受襯衣、燈油等，加突吉羅。比丘尼犯
X40n0718_p0321c04║者，罪同式叉摩那等，俱突吉羅。若施主留食，或明
X40n0718_p0321c05║日受彼人食，或道路上有阻，或為勢力所持者，無
X40n0718_p0321c06║犯。
X40n0718_p0321c07║若比丘，展轉食，除餘時，波逸提。餘時者，病時、施衣時，
X40n0718_p0321c08║是謂餘時。
X40n0718_p0321c09║佛同千二百五十人，遊行阿那頻頭國。有沙㝹婆
X40n0718_p0321c10║羅門，以車載飲食隨佛後行，俟無供日設供。隨日
X40n0718_p0321c11║既久，無有缺供之日，乃見阿難，道其本意言：今供
X40n0718_p0321c12║不及設，離家日久，欲將車載飲食布在道中，乞佛
X40n0718_p0321c13║及僧脚踏而過，即為供養。阿難止之，為白佛。佛聽
X40n0718_p0321c14║清旦作粥供眾，使食後受請。時婆羅門復以酥油
X40n0718_p0321c15║餅供眾，佛俱聽受。後諸居士聞知，各送粥及餅。有
X40n0718_p0321c16║一大臣設食請僧，諸人先食美粥已飽，到大臣家
X40n0718_p0321c17║不能多食，大臣嫌之。佛為制：不許食稠粥，然後赴
X40n0718_p0321c18║請。又一樂師請食時，正節會日，諸人持飯麨乾餅
X40n0718_p0321c19║等，至祇園供僧。僧食已飽，往樂師家受請，不能多
X40n0718_p0321c20║食，樂師亦嫌之。佛乃制戒：若僧次請或別請，其日
X40n0718_p0321c21║偶有二處請當捨：一與他比丘，自受一處。若不捨
X40n0718_p0321c22║而展轉食者，波逸提。若不捨前請而受後請者，波
X40n0718_p0321c23║逸提。若不捨後請而受前請者，突吉羅。後有病比
X40n0718_p0321c24║丘，不能一食飽再食，恐犯展轉食。又有一居士，欲
X40n0718_p0322a01║設供施衣，其日已有先請。二俱白佛，佛為開之。施
X40n0718_p0322a02║衣時者，僧自恣竟，無迦絺那衣一月，有迦絺那衣
X40n0718_p0322a03║五月也。比丘尼犯者，罪同式叉摩那等，俱突吉羅。
X40n0718_p0322a04║
X40n0718_p0322a05║四分戒本約義卷二