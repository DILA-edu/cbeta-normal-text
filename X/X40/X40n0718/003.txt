X40n0718_p0322a06║
X40n0718_p0322a07║
X40n0718_p0322a08║四分戒本約義卷三
X40n0718_p0322a09║
X40n0718_p0322a10║福州鼓山嗣祖沙門　元賢　述
X40n0718_p0322a11║九十波逸提之餘。
X40n0718_p0322a12║若比丘，別眾食，除餘時，波逸提。餘時者，病時、施衣時、
X40n0718_p0322a13║作衣時、道行時、船行時、大眾集時、沙門施食時，是謂
X40n0718_p0322a14║餘時。
X40n0718_p0322a15║提婆達多教人害佛，復教阿闍世王殺父，惡名流
X40n0718_p0322a16║布利養斷絕，乃與其黨三聞陀羅達多、騫駄達婆、
X40n0718_p0322a17║拘波離、迦留羅提舍五人家家乞食。佛聞故制：別
X40n0718_p0322a18║眾食者，四人已上即犯。比丘尼犯者，波逸提。式叉
X40n0718_p0322a19║摩那等俱突吉羅。後有病比丘，有請食處不得食。
X40n0718_p0322a20║有一比丘自恣竟作衣時，諸居士設食不敢食。又
X40n0718_p0322a21║有一居士設食兼施衣，比丘不敢食。有諸居士同
X40n0718_p0322a22║諸比丘同道行，居士與食不敢食，乃入村乞食為
X40n0718_p0322a23║賊所刼。又船行亦爾。有大眾比丘遊行到一小村，
X40n0718_p0322a24║居士作食，比丘不敢食。有瓶沙王姊欲為外道沙
X40n0718_p0322b01║門，王令入祇園設食，眾不敢受。已上因緣俱白佛，
X40n0718_p0322b02║佛俱為開除。沙門者，指外道沙門也。若有上餘時
X40n0718_p0322b03║因緣，應起白眾隨次受食。不白而入食者，突吉羅。
X40n0718_p0322b04║若四人、五人，應分作二次入食，無犯。
X40n0718_p0322b05║若比丘！至白衣家與餅麨飯，比丘須者，應兩三鉢受
X40n0718_p0322b06║持至寺內，分與餘比丘食。若比丘！無病，過兩三鉢受
X40n0718_p0322b07║持至寺內，不分與餘比丘食者，波逸提。
X40n0718_p0322b08║一婦人歸父母家，因作食施乞食比丘。正作食時，
X40n0718_p0322b09║夫家遣人來接，婦云：待作食竟同去。乞食者相繼
X40n0718_p0322b10║來，婦不得去，夫嗔即別娶。又一商人在途中造食，
X40n0718_p0322b11║乞食比丘至，分己食與之。復有乞食比丘至，盡分
X40n0718_p0322b12║與乃重作食。同伴以遲故先去，彼商後行被賊劫。
X40n0718_p0322b13║佛聞故制：若無病而過，三鉢受出彼門，波逸提。若
X40n0718_p0322b14║一足出門便止，突吉羅。凡遇食須問：是歸婦食、商
X40n0718_p0322b15║賈道路食不？若是者，或受一鉢、或二三鉢持歸，分
X40n0718_p0322b16║餘比丘食，須告餘比丘：某處有歸婦食、商賈食，我
X40n0718_p0322b17║已持一鉢歸，汝等去可持二鉢歸。或云：我已持二
X40n0718_p0322b18║鉢歸，汝等去可持一鉢歸。或云：我已持三鉢歸，汝
X40n0718_p0322b19║等去當就彼食，不可持歸。若不問歸婦食、商賈食
X40n0718_p0322b20║者，突吉羅。若不分與餘比丘者，突吉羅。比丘尼犯
X40n0718_p0322b21║者，波逸提。式叉摩那等俱突吉羅。若病比丘過受
X40n0718_p0322b22║者，若自送至寺者，不犯。
X40n0718_p0322b23║若比丘，足食竟，或時受請，不作餘食法而食者，波逸
X40n0718_p0322b24║提。
X40n0718_p0322c01║佛在祇園，說一食法、讚譽一食法。諸比丘信樂，便
X40n0718_p0322c02║受一食法，或食粥、或食飯麨餅等、或飲漿服藥，便
X40n0718_p0322c03║當一食，多不得飽，形體枯瘦，佛乃令一坐飽食。飽
X40n0718_p0322c04║食已，或遇飯麨餅等，不敢更食，形亦枯瘦，佛又聽
X40n0718_p0322c05║一食後更食。諸病比丘不能一坐飽食，佛又聽數
X40n0718_p0322c06║數食，其餘與瞻病人，瞻病人亦數數食。又有諸比
X40n0718_p0322c07║丘乞食歸，持來食分與諸比丘。諸比丘足食已，不
X40n0718_p0322c08║敢更食，棄之。佛知乃教作餘食法。餘食法者，手持
X40n0718_p0322c09║食對比丘言：大德！我足食已，知是看是。彼比丘應
X40n0718_p0322c10║取少許食已，語比丘言：我食止，汝取食之。作如是
X40n0718_p0322c11║餘食法者，不犯。又有一貪餮比丘，遇食便食，不知
X40n0718_p0322c12║足食不足食、不知餘食不餘食，佛乃制戒：不作餘
X40n0718_p0322c13║食法，咽咽波逸提。若為他作、若知他足食已作、若
X40n0718_p0322c14║自手捉食、或使淨人持食、或對淨人前作、或以不
X40n0718_p0322c15║好食覆好食上作，盡突吉羅。或比丘受他餘食法，
X40n0718_p0322c16║盡持去，突吉羅。比丘尼及式叉摩那等犯者，俱突
X40n0718_p0322c17║吉羅。若病人不作餘食法、病人殘食食不作餘食
X40n0718_p0322c18║法，無犯。
X40n0718_p0322c19║若比丘，知他比丘足食已，若受請不作餘食法，慇懃
X40n0718_p0322c20║請與食：長老！取是食。以是因緣非餘，欲使他犯者，波
X40n0718_p0322c21║逸提。
X40n0718_p0322c22║一比丘貪食無厭，他比丘諫之，懷恨在心。異時遇
X40n0718_p0322c23║食，知前諫者已足食，不作餘食法，勸令食前諫者
X40n0718_p0322c24║食之，遂反譏前諫者貪食。彼問：汝知我足食食耶？
X40n0718_p0323a01║曰：知。又問：汝知而故作耶？曰：知。眾皆訶之。佛聞故
X40n0718_p0323a02║制：若知彼足食，勸請彼彼食者，二俱波逸提。若與
X40n0718_p0323a03║彼不食，或轉與他人，或彼自作餘食法而食，與者
X40n0718_p0323a04║突吉羅。若不知彼足食，作不足食想而與者，無犯。
X40n0718_p0323a05║比丘尼及式叉摩那等犯者，俱突吉羅。
X40n0718_p0323a06║若比丘，非時受食食者，波逸提。
X40n0718_p0323a07║難陀、䟦難陀二比丘入城看節，會伎樂眾，白衣與
X40n0718_p0323a08║之飲食，抵暮方回。又迦留陀夷向晚乞食，一孕婦
X40n0718_p0323a09║開門，值天正雷電，暫見其面，驚謂是鬼，遂墮胎。佛
X40n0718_p0323a10║聞故制。非時者，日中後至明相未出也。若非時非
X40n0718_p0323a11║時想，波逸提。若非時疑是時，突吉羅。非時時想，突
X40n0718_p0323a12║吉羅。時非時想，突吉羅。時疑非時，突吉羅。若非時
X40n0718_p0323a13║食過非時食、七日藥過七日食，波逸提。盡形壽藥，
X40n0718_p0323a14║無病因緣服者，突吉羅。比丘尼犯者，波逸提。式叉
X40n0718_p0323a15║摩那等俱突吉羅。若病者，服吐下藥須粥，日已過
X40n0718_p0323a16║中，應煑麥令皮不破，漉汁服之，無犯。
X40n0718_p0323a17║若比丘，食殘宿食者，波逸提。
X40n0718_p0323a18║迦羅尊者乞食時作念：云何用日日乞食入城疲
X40n0718_p0323a19║苦？今當留所食之餘存於明日，明日之餘存於後
X40n0718_p0323a20║日。諸比丘於小食大食時不見迦羅，查問知此。佛
X40n0718_p0323a21║聞故制：宿作宿想，波逸提。宿疑非宿，突吉羅。非宿
X40n0718_p0323a22║宿想，突吉羅。非宿疑宿，突吉羅。宿非宿想，突吉羅。
X40n0718_p0323a23║比丘尼犯者，波逸提。式叉摩那等，俱突吉羅。若食
X40n0718_p0323a24║有餘，與父母、與作塔人、與作房舍人，後乞食比丘
X40n0718_p0323b01║從彼邊乞得食，無犯。
X40n0718_p0323b02║若比丘，不受食，若藥著口中，除水及楊枝，波逸提。
X40n0718_p0323b03║一比丘自願常行乞食，至城中見諸居士祭亡，所
X40n0718_p0323b04║遺飲食不從人受，自取食之。眾見譏嫌，佛聞故制：
X40n0718_p0323b05║凡食須從人受，若自取即是盜。故制。若藥者，酥、油、
X40n0718_p0323b06║生酥、蜜、石蜜等，比丘尼犯者，波逸提。式叉摩那等，
X40n0718_p0323b07║俱突吉羅。若取水及楊枝，不從人受，不犯。
X40n0718_p0323b08║若比丘，得好美食，無病，自為己索者，波逸提。
X40n0718_p0323b09║䟦難陀向一商人索美食，商人問言：尊者！有何病？
X40n0718_p0323b10║報言：無病，但意欲得。商人言：我等營生勞苦尚不
X40n0718_p0323b11║易得，此況出家人乎？時有乞食比丘聞之嫌責，佛
X40n0718_p0323b12║知故制：索得，犯墮；不得，突吉羅。比丘尼及式叉摩
X40n0718_p0323b13║那等犯者，俱突吉羅。若為病乞、若為病人乞、若不
X40n0718_p0323b14║乞而得，無犯。
X40n0718_p0323b15║若比丘，外道男女自手與食者，波逸提。
X40n0718_p0323b16║佛與諸比丘遊行，途中諸人設供大得餅，佛命阿
X40n0718_p0323b17║難分與眾僧，有餘復命分與乞人。中有一躶形外
X40n0718_p0323b18║道女有姿色，偶二餅相粘不覺分與，彼眾知此女
X40n0718_p0323b19║獨得二餅，遂譏阿難于女有情。又一梵志在此得
X40n0718_p0323b20║食，路逢一相士問：何處來？報言：禿頭居士處來。士
X40n0718_p0323b21║言：你從彼得食，何以相譏？梵志道其由。佛聞故制：
X40n0718_p0323b22║以手與而食者，波逸提。與而不受者，突吉羅。欲與
X40n0718_p0323b23║而不與者，突吉羅。比丘尼及式叉摩那等犯者，俱
X40n0718_p0323b24║突吉羅。若置地與、若使人與、若勢力強奪者，無犯。
X40n0718_p0323c01║若比丘，先受請已，若前食、後食，行詣餘家，不囑餘比
X40n0718_p0323c02║丘，除餘時，波逸提。餘時者，病時、作衣時、施衣時，是謂
X40n0718_p0323c03║餘時。
X40n0718_p0323c04║一長者為䟦難陀設齋兼請眾僧，僧眾俱赴，時已
X40n0718_p0323c05║到而不設食，問云：必待跋難陀來。陀自前食後往
X40n0718_p0323c06║餘家，至垂過中方來，眾雖得食而不飽。又一大臣
X40n0718_p0323c07║遣使送新菓與䟦難陀分眾，難陀自後食已往餘
X40n0718_p0323c08║家，歸時日已過中，眾不得食。佛知，因制受請已，前
X40n0718_p0323c09║食後食不許詣餘家。後眾大有請處，俱不敢往，佛
X40n0718_p0323c10║乃聽囑餘比丘而後往。後有病比丘，先囑城中人
X40n0718_p0323c11║為作羮飯等不敢往，佛聽不囑而往。比丘作衣所
X40n0718_p0323c12║須器物，欲入城取而不敢往，施衣時比丘無衣，欲
X40n0718_p0323c13║入城乞亦不敢往，佛俱聽不囑而往。前食者，自明
X40n0718_p0323c14║相初出至食時。後食者，自食時至日中。囑餘比丘
X40n0718_p0323c15║者，囑以所往之處令眾知，不須待而食也。若囑後
X40n0718_p0323c16║中道還又欲去者，當更囑。若囑往某處後更詣他
X40n0718_p0323c17║處，應更囑而往。若不囑而往，除餘時，波逸提。欲去
X40n0718_p0323c18║未出門而反者，突吉羅。比丘尼犯者，波逸提。式叉
X40n0718_p0323c19║摩那等俱突吉羅。
X40n0718_p0323c20║若比丘，在食家中有寶，強安坐者，波逸提。
X40n0718_p0323c21║迦留陀夷與舊識白衣婦齋，優婆夷各相繫念。一
X40n0718_p0323c22║日往其家坐，夫問：汝須何等？答言：我須食。夫即遣
X40n0718_p0323c23║婦與食，食之復不去，夫連遣亦不去。夫怒言：我出
X40n0718_p0323c24║去，任汝在後欲何所作？乞食比丘聞之嫌責，歸白
X40n0718_p0324a01║佛，故制。食者，男以女為食、女以男為食，男女交合
X40n0718_p0324a02║各得受用為食也。寶指女色，亦兼指𤥭𤦲碼瑙金
X40n0718_p0324a03║銀等，強坐不去者，波逸提。若盲而不聾、聾而不盲
X40n0718_p0324a04║者，突吉羅。立而不坐者，突吉羅。比丘尼犯者，波逸
X40n0718_p0324a05║提。式叉摩那等俱突吉羅。若有寶，但於舒手及戶
X40n0718_p0324a06║處得坐，若有伴同在一處得坐，或為勢力所持，或
X40n0718_p0324a07║病發倒地，俱不犯。
X40n0718_p0324a08║若比丘，食家中有寶，在屏處坐者，波逸提。
X40n0718_p0324a09║迦留陀夷因佛制許在舒手及戶處坐，遂與齋優
X40n0718_p0324a10║婆夷在戶扇後坐共語。乞食比丘見之譏嫌，白佛：
X40n0718_p0324a11║故制在屏處坐，波逸提。若盲而不聾等同上。比丘
X40n0718_p0324a12║尼犯者，波逸提。式叉摩那等俱突吉羅。若舒手得
X40n0718_p0324a13║及戶，不在屏處坐，若有伴同在一處坐，或為勢力
X40n0718_p0324a14║所持，或病發倒地，不犯。
X40n0718_p0324a15║若比丘，獨與女人露地坐者，波逸提。
X40n0718_p0324a16║此亦迦留陀夷因前佛制屏處坐，遂獨與齋優婆
X40n0718_p0324a17║夷在露地坐共語。乞食比丘見之譏嫌，白佛故制：
X40n0718_p0324a18║獨與女人露地坐，波逸提。若盲而不聾等同上。比
X40n0718_p0324a19║丘尼犯者波逸提。式叉摩那等俱突吉羅。若有伴
X40n0718_p0324a20║不犯。或勢力所持、或病發倒地不犯。
X40n0718_p0324a21║若比丘，語餘比丘言：大德！共至聚落，當與汝食。彼比
X40n0718_p0324a22║丘竟不教與是比丘食，語言：我與汝一處，若坐、若語
X40n0718_p0324a23║不樂，我獨坐、獨語樂。以是因緣，非餘方便遣者，波逸
X40n0718_p0324a24║提。
X40n0718_p0324b01║䟦難陀初與一比丘鬪，結恨在心，異時誘彼比丘
X40n0718_p0324b02║言：汝隨我至城中，當與汝食。比丘信之，遂同到城
X40n0718_p0324b03║中，至無食處遍行一週，約日將過語彼比丘言：你
X40n0718_p0324b04║是大惡人！今由汝故，并我亦不得食。汝可速去，我
X40n0718_p0324b05║共汝若坐若語不樂，我獨坐獨語樂。彼比丘去，遂
X40n0718_p0324b06║自到有食家食。彼比丘還祇園，日已過中不得食。
X40n0718_p0324b07║佛聞故制遣去，至捨見聞處，波逸提。若遣聞處至
X40n0718_p0324b08║見處、遣見處至聞處，突吉羅。比丘尼犯者，波逸提。
X40n0718_p0324b09║式叉摩那等，俱突吉羅。若與食遣去，不犯。若病遣
X40n0718_p0324b10║去，持食至寺中與食，不犯。若破戒、破見、破威儀、為
X40n0718_p0324b11║眾所舉、若被擯、若應擯，前未許食者，方便遣去，不
X40n0718_p0324b12║犯。若前已許食者，突吉羅。
X40n0718_p0324b13║若比丘，四月請與藥，無病比丘應受。若過受，除常請、
X40n0718_p0324b14║更請、分請、盡形請，波逸提。
X40n0718_p0324b15║摩訶男釋種請施眾僧藥，彼恭敬上座以好者施
X40n0718_p0324b16║與，餘求者亦與、不求者亦與。六群往其家索藥，男
X40n0718_p0324b17║言：有者相與，不有者買與。六群遂譏其有愛心且
X40n0718_p0324b18║妄語，男退心遂斷施藥，佛聞故制。四月者，夏四月
X40n0718_p0324b19║也。過四月而受，是為過受。後有病比丘不敢過受
X40n0718_p0324b20║藥，故加無病之言。後有居士不限月數常請供藥
X40n0718_p0324b21║者，摩訶男斷後更請施者，有持藥至寺中分者，有
X40n0718_p0324b22║請施盡形壽藥者，俱以過四月不敢受。俱白佛，佛
X40n0718_p0324b23║一一開除，比丘尼犯者波逸提，式叉摩那等俱突
X40n0718_p0324b24║吉羅。
X40n0718_p0324c01║若比丘，往觀軍陣，除餘時因緣，波逸提。
X40n0718_p0324c02║波斯匿王因民叛逆，自出軍征伐。六群比丘往觀，
X40n0718_p0324c03║王見不悅，遂以石蜜一褁寄奉世尊，囑令：持我名
X40n0718_p0324c04║禮拜問訊世尊。世尊知，乃制戒：見者，波逸提。方便
X40n0718_p0324c05║欲往而未往者，突吉羅。往而未見者，突吉羅。若道
X40n0718_p0324c06║中遇行軍應避，不避者，突吉羅。後有二將欲見比
X40n0718_p0324c07║丘，遣人來請，佛聽往，故云：除時因緣，比丘尼犯者
X40n0718_p0324c08║波逸提，式叉摩那等俱突吉羅。
X40n0718_p0324c09║若比丘，有因緣，聽至軍中二宿、三宿。過者，波逸提。
X40n0718_p0324c10║六群比丘有因緣至軍中宿，居士見之譏嫌。佛因
X40n0718_p0324c11║制：不許過三宿。三宿明相出，犯波逸提。若離見處
X40n0718_p0324c12║至聞處、離聞處至見處，突吉羅。比丘尼犯者，波逸
X40n0718_p0324c13║提。式叉摩那等，俱突吉羅。若為事難所拘者，不犯。
X40n0718_p0324c14║若比丘，軍中住二宿、三宿，或時觀軍陣鬪戰，或觀遊
X40n0718_p0324c15║軍象馬力勢者，波逸提。
X40n0718_p0324c16║六群比丘有因緣往軍中三宿，在中觀鬪戰，一人
X40n0718_p0324c17║被箭傷衣褁輿歸，諸居士見之譏嫌。佛聞故制：往
X40n0718_p0324c18║見者，波逸提。往而未見者，突吉羅。方便欲往而未
X40n0718_p0324c19║往者，突吉羅。比丘尼犯者，波逸提。式叉摩那等，俱
X40n0718_p0324c20║突吉羅。或為勢力所持者，無犯。
X40n0718_p0324c21║若比丘，飲酒者，波逸提。
X40n0718_p0324c22║娑伽陀尊者常往梵志家借宿，降其室中毒龍。時
X40n0718_p0324c23║拘睒彌王見之大生敬重，異日為尊者設食，尊者
X40n0718_p0324c24║受食多飲黑酒，歸途倒地而吐。佛聞知呵言：如今
X40n0718_p0325a01║不能降小龍，況大龍耶？乃為制戒：凡飲酒而能醉
X40n0718_p0325a02║人者，俱波逸提。若飲不能醉人者，突吉羅。比丘尼
X40n0718_p0325a03║犯者，波逸提。式叉摩那等俱突吉羅。若以酒治病
X40n0718_p0325a04║者不犯。
X40n0718_p0325a05║若比丘，水中嬉戲者，波逸提。
X40n0718_p0325a06║十七群比丘在阿耆䟦提河浴，於中嬉戲，順流逆
X40n0718_p0325a07║流、或出或沒、或互相澆灒等。時波斯匿王與茉利
X40n0718_p0325a08║夫人在樓上見之，王言：看汝所事。者，夫人言：此是
X40n0718_p0325a09║年少出家，佛法未久故爾。乃疾遣人到祇園問訊
X40n0718_p0325a10║世尊，奉上石蜜一褁，具白前事。佛聞故制：凡在水
X40n0718_p0325a11║中放意自恣，一切嬉戲者，俱波逸提。若以酪漿、若
X40n0718_p0325a12║以苦酒、若麥汁等弄戲者，俱突吉羅。比丘尼犯者，
X40n0718_p0325a13║波逸提。式叉摩那等，俱突吉羅。若有因緣入水而
X40n0718_p0325a14║非嬉戲者，不犯。
X40n0718_p0325a15║若比丘，以指相擊攊者，波逸提。
X40n0718_p0325a16║六群比丘中，一人擊攊十七群比丘，一人至死。佛
X40n0718_p0325a17║聞故制：或以手指、或以脚指相擊攊者，俱波逸提。
X40n0718_p0325a18║若以杖拂柄等相擊攊者，俱突吉羅。比丘尼犯者，
X40n0718_p0325a19║波逸提。式叉摩那等，俱突吉羅。若眠觸令覺者、若
X40n0718_p0325a20║悞觸者，不犯。
X40n0718_p0325a21║若比丘，不受諫者，波逸提。
X40n0718_p0325a22║闡陀比丘欲有所犯，比丘諫之不從。佛聞故制：若
X40n0718_p0325a23║自知我所作非，不從諫者，波逸提。若自不知我所
X40n0718_p0325a24║作非，不從諫者，突吉羅。比丘尼犯者，波逸提。式叉
X40n0718_p0325b01║摩那等俱突吉羅。若無智人來諫，所諫非是者，應
X40n0718_p0325b02║報言：汝可問汝和尚，學知諫法，然後可來相諫。若
X40n0718_p0325b03║戲咲語者，不犯。
X40n0718_p0325b04║若比丘，恐怖他比丘者，波逸提。
X40n0718_p0325b05║迦那波羅尊者侍佛左右，佛一夜出房經行，初夜
X40n0718_p0325b06║已過請佛歸房，佛默然。至後夜將過請佛歸房，佛
X40n0718_p0325b07║亦默然。那波自念言：我當恐怖佛令歸房。乃反披
X40n0718_p0325b08║惡衣作非人恐怖聲言：沙門！我是鬼。佛報言：當知
X40n0718_p0325b09║此愚人心亦是惡。乃為制戒：凡以色聲香味觸法
X40n0718_p0325b10║六種恐怖人，前人若知、若見、若聞，俱波逸提。前人
X40n0718_p0325b11║若不知、不見、不聞，俱突吉羅。比丘尼犯者，波逸提。
X40n0718_p0325b12║式叉摩那等，俱突吉羅。若有其事不舉似者，若無
X40n0718_p0325b13║恐怖他意者，俱不犯。
X40n0718_p0325b14║若比丘，半月洗浴，無病比丘應受。若過受，除餘時，波
X40n0718_p0325b15║逸提。餘時者，熱時、病時、作時、風雨時、遠行時，是謂餘
X40n0718_p0325b16║時。
X40n0718_p0325b17║瓶沙王有池水，恒聽比丘浴。六群比丘於後夜入
X40n0718_p0325b18║池浴，爾時王同諸綵女俱詣池，聞內有聲，問：是誰？
X40n0718_p0325b19║左右言：是比丘。王令莫驚使去。六群久浴至明相
X40n0718_p0325b20║出，王未得浴而去。佛聞制戒，比丘半月受浴，若過
X40n0718_p0325b21║一遍，波逸提。若水澆半身，亦波逸提。若方便欲去
X40n0718_p0325b22║而未去者，突吉羅。熱時者，春四十五日、夏初一月
X40n0718_p0325b23║是，當此土三月初一日至五月十五日也，有病可
X40n0718_p0325b24║知。作者，作種種務勞力者是。道行者，下至半由旬
X40n0718_p0325c01║是。此等比丘畏不敢浴，白佛。佛為開除比丘尼，犯
X40n0718_p0325c02║者波逸提。式叉摩那等，俱突吉羅。
X40n0718_p0325c03║若比丘，無病，為炙身故，露地然火，若自然、若教人然，
X40n0718_p0325c04║除餘時因緣，波逸提。
X40n0718_p0325c05║六群比丘欲然火炙身，自相謂言：我等在上座前，
X40n0718_p0325c06║不得隨意言語。即出外在露地中，拾野薪然火炙
X40n0718_p0325c07║身。傍朽樹中有毒蛇，因火煙熏逼而出，眾見俱走，
X40n0718_p0325c08║將火株擲散延燒講堂。佛知故制，凡露地然草木
X40n0718_p0325c09║牛糞一切火炙身者，俱波逸提。若被燒半燋者、若
X40n0718_p0325c10║擲着火中者，俱突吉羅。若然炭，突吉羅。若不語前
X40n0718_p0325c11║人知是看是者，突吉羅。比丘尼犯者，波逸提。式叉
X40n0718_p0325c12║摩那等俱突吉羅，除時。因緣者，若病自然火炙身
X40n0718_p0325c13║及教人然，不犯。或有因緣必須然火者，不犯。
X40n0718_p0325c14║若比丘，藏他比丘衣鉢、坐具、針筒，若自藏、若教人藏，
X40n0718_p0325c15║下至戲咲者，波逸提。
X40n0718_p0325c16║十七群比丘將衣鉢、坐具、針筒安着一面經行，俟
X40n0718_p0325c17║食時到，六群比丘調弄背取衣鉢等藏之。及時到，
X40n0718_p0325c18║十七羣比丘取衣鉢等不得。餘比丘察之，白佛故
X40n0718_p0325c19║制藏者，波逸提。方便欲藏而未藏者，突吉羅。教人
X40n0718_p0325c20║者，罪同比丘尼。犯者，波逸提。式叉摩那等，俱突吉
X40n0718_p0325c21║羅。若實知是彼人物，為護惜而取舉者，若比丘性
X40n0718_p0325c22║慢藏故取藏，為戒勅彼者，若借彼衣著而彼不收，
X40n0718_p0325c23║恐失便取舉者，或以此衣鉢等物故，有難取藏之
X40n0718_p0325c24║者，俱無犯。
X40n0718_p0326a01║若比丘，淨施比丘、比丘尼、式叉摩那、沙彌、沙彌尼衣，
X40n0718_p0326a02║後不問主輙著者，波逸提。
X40n0718_p0326a03║六群比丘施親厚比丘衣，後不語主還取著，佛聞
X40n0718_p0326a04║故制淨施，有二：一、真實淨施；二、展轉淨施。真實淨
X40n0718_p0326a05║施者言：此是我長衣未作淨，今為淨故與長老作
X40n0718_p0326a06║真實淨。展轉淨施者言：此是我長衣未作淨，今為
X40n0718_p0326a07║淨故與長老。彼應作如是語：長老聽！長老有如是
X40n0718_p0326a08║長衣未淨，今與我，為淨故我便受。受已當問言：欲
X40n0718_p0326a09║與誰耶？應報言：與某甲。彼應作如是語：長老！有是
X40n0718_p0326a10║長衣未作淨，今與我，為淨故我便受。受已與某甲
X40n0718_p0326a11║比丘，此衣是某甲比丘所有，汝為某甲故守護持
X40n0718_p0326a12║隨意用。此展轉淨施者，語不語隨意取著，無犯。若
X40n0718_p0326a13║真實淨施，不語主而取著，波逸提。比丘尼犯者，波
X40n0718_p0326a14║逸提。式叉摩那等，俱突吉羅。
X40n0718_p0326a15║若比丘，得新衣，當作三種染壞色：若青、若黑、若木蘭。
X40n0718_p0326a16║若得新衣，不作三種染壞色持者，波逸提。
X40n0718_p0326a17║六群比丘著白衣，居士見之譏嫌，謂如王、王大臣
X40n0718_p0326a18║等。佛聞故制新衣，不獨初造衣，凡初從人得者，俱
X40n0718_p0326a19║名新衣。隨所得衣，不問何色，皆以三種染壞：青者，
X40n0718_p0326a20║銅青；黑者，雜泥；木蘭者，樹皮也。不染壞而着者，波
X40n0718_p0326a21║逸提。不染壞而畜者，突吉羅。衣未染寄白衣家，亦
X40n0718_p0326a22║突吉羅。比丘尼犯者，波逸提。式叉摩那等，俱突吉
X40n0718_p0326a23║羅。若衣鉢囊、革屣囊、線囊、手巾等小衣，不染畜者，
X40n0718_p0326a24║無犯。
X40n0718_p0326b01║若比丘，故斷畜生命者，波逸提。
X40n0718_p0326b02║迦留陀夷不喜見烏，作竹弓射之，死者甚眾。居士
X40n0718_p0326b03║見之譏嫌，佛聞故制：凡自殺、教人殺，或以刀箭、或
X40n0718_p0326b04║以瓦石、或以坑陷、或以毒藥，俱波逸提。若方便欲
X40n0718_p0326b05║殺而未殺者，突吉羅。比丘尼犯者，波逸提。式叉摩
X40n0718_p0326b06║那等俱突吉羅。若無殺心悞傷者，不犯。
X40n0718_p0326b07║若比丘，知水有蟲，飲用者，波逸提。
X40n0718_p0326b08║六群比丘取雜蟲水飲用，見者譏嫌，佛因制戒：有
X40n0718_p0326b09║蟲水有蟲想，波逸提。有蟲水疑無蟲，突吉羅。若苦
X40n0718_p0326b10║酒、清酪漿、麥汁等，知有蟲飲用者，波逸提。比丘尼
X40n0718_p0326b11║犯者，波逸提。式叉摩那等俱突吉羅。若不知有蟲
X40n0718_p0326b12║者，若漉過用者，不犯。有大蟲當以手觸令去。
X40n0718_p0326b13║若比丘，故惱他比丘，乃至少時不樂者，波逸提。
X40n0718_p0326b14║十七群往六群處問言：長老！云何入初禪乃至阿
X40n0718_p0326b15║羅漢耶？六群報言：汝等自稱得上人法，犯波羅夷。
X40n0718_p0326b16║十七群大作疑惱，往問上座，上座云：不犯。佛聞故
X40n0718_p0326b17║制：若故惱他，說而了了者，波逸提。說而不了了者，
X40n0718_p0326b18║突吉羅。比丘尼犯者，波逸提。式叉摩那等俱突吉
X40n0718_p0326b19║羅。若不故作者，若其事實爾者，不犯。
X40n0718_p0326b20║若比丘，知他比丘犯麤罪，覆藏者，波逸提。
X40n0718_p0326b21║䟦難陀與一比丘親厚，數犯麤罪，令彼莫語人。後
X40n0718_p0326b22║與彼比丘鬪，比丘向餘人說：難陀犯如是如是罪，
X40n0718_p0326b23║令我莫語人。佛聞故制。麤罪者，波羅夷、僧伽婆尸
X40n0718_p0326b24║沙也。若比丘知他比丘犯麤罪，小食知，食後說，中
X40n0718_p0326c01║夜知，後夜說，俱突吉羅。若欲說不說，至明相出，波
X40n0718_p0326c02║逸提。若覆餘罪，突吉羅。自覆藏麤罪，加突吉羅。除
X40n0718_p0326c03║比丘、比丘尼，覆藏式叉摩那等麤罪，突吉羅。比丘
X40n0718_p0326c04║尼犯者，波逸提。式叉摩那等，俱突吉羅。若先不知
X40n0718_p0326c05║麤罪，作不麤罪想，若欲向人說，而無人可說，若說，
X40n0718_p0326c06║或有命難、梵行難，不敢說，無犯。
X40n0718_p0326c07║若比丘，年滿二十，當與受大戒。若比丘，知年未滿二
X40n0718_p0326c08║十，與受大戒，此人不得戒，諸比丘可呵，癡故，波逸提。
X40n0718_p0326c09║羅閱城中有十七群童子，先為親友，最大者年十
X40n0718_p0326c10║七，最小者年十二，互相勉勵共求出家。諸比丘度
X40n0718_p0326c11║令出家受大戒，諸童幼小不堪一食，夜半患饑啼
X40n0718_p0326c12║哭索食。佛聞，謂不應受年未滿二十者大戒。以年
X40n0718_p0326c13║未滿二十者，不堪忍寒熱饑渴、暴風蚊虻、毒虫惡
X40n0718_p0326c14║言及身種種痛苦，又復不堪持戒，當知年滿二十
X40n0718_p0326c15║始堪忍此，乃為制戒。和尚知年未滿二十與受戒，
X40n0718_p0326c16║三羯磨竟，和尚波逸提；二羯磨竟，和尚三突吉羅；
X40n0718_p0326c17║一羯磨竟，和尚二突吉羅；白竟，和尚一突吉羅；白
X40n0718_p0326c18║未竟，和尚突吉羅。若未白，為作方便、若欲集眾等，
X40n0718_p0326c19║俱突吉羅；和尚不知，無犯。眾僧知者，突吉羅；不知，
X40n0718_p0326c20║無犯。比丘尼犯者，波逸提。若先不知，但信受戒人
X40n0718_p0326c21║語、若傍人證、若信父母說，無犯。若受戒已疑者，佛
X40n0718_p0326c22║言：當聽數胎中年月及閏月。若滿者，無犯。
X40n0718_p0326c23║若比丘，知諍事如法滅已，後更發起者，波逸提。
X40n0718_p0326c24║六群比丘與諸比丘鬪諍，如法滅已，更發起如是
X40n0718_p0327a01║言：汝不善觀、不成觀，不善解、不成解，不善滅、不成
X40n0718_p0327a02║滅。佛聞故制：諍事既滅，復舉起說而了了者，波逸
X40n0718_p0327a03║提；不了了者，突吉羅。除此諍已，更作餘諍罵詈者，
X40n0718_p0327a04║一切突吉羅。除比丘、比丘尼外，共餘人犯諍，後更
X40n0718_p0327a05║發起者，突吉羅。比丘尼犯者，波逸提。式叉摩那等，
X40n0718_p0327a06║俱突吉羅。若先不知已觀，作不觀想者，若事實爾
X40n0718_p0327a07║者，無犯。
X40n0718_p0327a08║若比丘，知是賊伴，期同道行，乃至村間，波逸提。
X40n0718_p0327a09║有諸比丘往毗舍離城，時有賈客欲漏關稅，要僧
X40n0718_p0327a10║共伴行。及度關，為守關人所獲，將至波斯匿王處。
X40n0718_p0327a11║王問：賈客不輸稅，此沙門有何事？報言：與賈客為
X40n0718_p0327a12║伴。王言：法應死。俱以沙門釋子，乃呵而遣之。佛知
X40n0718_p0327a13║故制。若期至城至村，行一一道，波逸提。行一道或
X40n0718_p0327a14║半道，突吉羅。若行空曠無村處，至十里，波逸提。減
X40n0718_p0327a15║十里，突吉羅。若去而卒不去者，突吉羅。比丘尼犯
X40n0718_p0327a16║者，波逸提。式叉摩那等俱突吉羅。若先不知是賊
X40n0718_p0327a17║者，不期同行者，或勢力所持者，不犯。
X40n0718_p0327a18║若比丘，作如是語：我知佛所說法，行婬欲非障道法。
X40n0718_p0327a19║彼比丘應諫此比丘言：大德！莫作是語！莫謗世尊！謗
X40n0718_p0327a20║世尊者不善，世尊不作是語。世尊無數方便說行婬
X40n0718_p0327a21║欲是障道法。彼比丘諫是比丘時，堅持不捨。彼比丘
X40n0718_p0327a22║應三諫乃至三諫，捨者善；不捨者，波逸提。
X40n0718_p0327a23║阿黎吒比丘自生惡見言：我知世尊說法行婬欲
X40n0718_p0327a24║非障道法。時諸比丘諫之不肯捨，白佛。佛為作白
X40n0718_p0327b01║四羯磨呵諫令捨，作如是白：大德僧聽！此阿黎吒
X40n0718_p0327b02║比丘作如是語：我知佛所說行婬欲非障道法。若
X40n0718_p0327b03║僧時到僧忍聽，僧今與阿黎吒比丘作呵諫捨此
X40n0718_p0327b04║事故。阿黎吒！汝莫作是語，莫謗世尊。謗世尊者不
X40n0718_p0327b05║善，世尊不作是語。世尊無數方便說淫欲是障道
X40n0718_p0327b06║法，若犯婬欲即是障道。白如是。大德僧聽！此阿黎
X40n0718_p0327b07║吒比丘作如是語：我知佛所說法行婬欲非障道
X40n0718_p0327b08║法。僧今與作呵諫捨此事故。阿黎吒！莫作是語，莫
X40n0718_p0327b09║謗世尊。謗世尊者不善，世尊不作是語。世尊無數
X40n0718_p0327b10║方便說婬欲是障道法，若犯婬欲即是障道。誰諸
X40n0718_p0327b11║長老忍僧與阿黎吒比丘作呵諫捨此事故者默
X40n0718_p0327b12║然，誰不忍者說。此是初羯磨。第二、第三亦如是說。
X40n0718_p0327b13║僧已忍為阿黎吒作呵諫竟，僧忍默然故，是事如
X40n0718_p0327b14║是持。作如是羯磨已，佛更制戒。凡有犯三諫不捨
X40n0718_p0327b15║者，亦應如是作白四羯磨。初白已當語言：我已白
X40n0718_p0327b16║竟，餘有羯磨在，汝可捨是，莫為眾所呵責更犯罪。
X40n0718_p0327b17║若捨者善，不捨者作初羯磨。作初羯磨已當語言：
X40n0718_p0327b18║我已作初羯磨竟，餘有二羯磨在，汝當捨是，莫為
X40n0718_p0327b19║眾所呵責更犯罪。捨者善，不捨者當為作第二羯
X40n0718_p0327b20║磨。第二羯磨竟當語言：我已作第二羯磨竟，餘有
X40n0718_p0327b21║一羯磨在，汝可捨是，莫為眾所呵責更犯罪。捨者
X40n0718_p0327b22║善，不捨者作三羯磨竟，波逸提。作白已捨者，一突
X40n0718_p0327b23║吉羅。初羯磨捨者，二突吉羅。二羯磨捨者，三突吉
X40n0718_p0327b24║羅。若作白未竟及未作白捨者，俱一突吉羅。若他
X40n0718_p0327c01║比丘諫是比丘時，餘比丘、比丘尼遮言莫諫者，一
X40n0718_p0327c02║切突吉羅。比丘尼犯者，波逸提。式叉摩那等俱突
X40n0718_p0327c03║吉羅。若初諫時捨者，不犯。
X40n0718_p0327c04║若比丘，知如是語人未作法，如是惡見不捨，若供給
X40n0718_p0327c05║所需，共同羯磨止宿，語言者，波逸提。
X40n0718_p0327c06║阿黎吒不捨惡見，諸比丘又與作不捨惡見羯磨，
X40n0718_p0327c07║六群比丘乃供給所需，共同羯磨止宿，語言：佛知
X40n0718_p0327c08║故制。如是語者，作前惡見之語也。未作法者，僧為
X40n0718_p0327c09║舉而未解，未與懺悔出罪也。此等人既知之，不當
X40n0718_p0327c10║親近。若供給所需等，亦是惡見之類也，犯波逸提。
X40n0718_p0327c11║供給所需有二種：若法、若財。同止宿者，不問先入
X40n0718_p0327c12║屋、後入屋，但知者俱犯。比丘尼犯者波逸提，式叉
X40n0718_p0327c13║摩那等俱突吉羅。若不知者不犯，若勢力所持者
X40n0718_p0327c14║不犯。
X40n0718_p0327c15║若比丘，知沙彌作如是語：我知佛所說法，行婬欲非
X40n0718_p0327c16║障道法。彼比丘應諫此沙彌言：汝莫作是語！莫謗世
X40n0718_p0327c17║尊！謗世尊者不善。世尊不作是語，世尊無數方便說
X40n0718_p0327c18║行婬欲是障道法。彼如是諫此沙彌時，堅持不捨。彼
X40n0718_p0327c19║比丘應三諫乃至三諫，捨者善；不捨者，彼比丘應語
X40n0718_p0327c20║此沙彌言：汝自今已後非佛弟子，不得言：佛是我世
X40n0718_p0327c21║尊。不得隨餘比丘，如餘沙彌得與比丘二、三宿。汝今
X40n0718_p0327c22║無此事，汝出去！滅去！不須住此。若比丘，知是被擯沙
X40n0718_p0327c23║彌，而誘畜養共一止宿者，波逸提。
X40n0718_p0327c24║䟦難陀有二沙彌，一名羯那、一名摩睺迦，共行不
X40n0718_p0328a01║淨，自相謂言：我知佛所說法，行婬欲非障道法。諸
X40n0718_p0328a02║比丘聞之呵責不捨，白佛。佛為作呵諫羯磨如上。
X40n0718_p0328a03║沙彌故不捨，佛為作滅擯羯磨，將二沙彌立在見
X40n0718_p0328a04║處、不聞處，作如是白：大德僧聽！此二沙彌，眾僧呵
X40n0718_p0328a05║責故不捨惡見。若僧時到僧忍聽，僧今為二沙彌
X40n0718_p0328a06║作不捨惡見滅擯羯磨。自今已去，此二沙彌不應
X40n0718_p0328a07║言：佛是我世尊，不得隨逐餘比丘。如諸沙彌得與
X40n0718_p0328a08║比丘二宿、三宿，汝等不得。汝出去！滅去！不應住此。
X40n0718_p0328a09║白如是。大德僧聽！此二沙彌，眾僧呵責故不捨惡
X40n0718_p0328a10║見，眾僧今與作惡見不捨滅擯羯磨。自今已去，此
X40n0718_p0328a11║二沙彌不得言：佛是我世尊，不應隨逐餘比丘。如
X40n0718_p0328a12║諸沙彌得與比丘二宿、三宿，汝今不得。汝出去！滅
X40n0718_p0328a13║去！不應住此。誰諸長老忍僧為二沙彌作惡見不
X40n0718_p0328a14║捨滅擯者默然，誰不忍者說。凡三說。僧已忍與二
X40n0718_p0328a15║沙彌作惡見不捨滅擯竟。僧忍，默然故，是事如是
X40n0718_p0328a16║持。時六群比丘知僧已滅擯，此二沙彌便誘將畜
X40n0718_p0328a17║養共止宿。諸比丘白佛，佛更為制戒，若自畜、若與
X40n0718_p0328a18║人、若自誘、若教人等，俱波逸提。比丘尼犯者，波逸
X40n0718_p0328a19║提。式叉摩那等，俱突吉羅。若先不知者，不犯。若勢
X40n0718_p0328a20║力所持者，不犯。
X40n0718_p0328a21║若比丘，餘比丘如法諫時，作如是語：我今不學此戒，
X40n0718_p0328a22║當難問餘智慧持律比丘。者，波逸提。若為知、為學故，
X40n0718_p0328a23║應難問。
X40n0718_p0328a24║闡陀比丘所作非法，諸比丘如法諫時，乃言：我今
X40n0718_p0328b01║不學此戒，當難問餘智慧持律比丘。佛聞故制：說
X40n0718_p0328b02║而了了者，波逸提；說而不了了者，突吉羅。比丘尼
X40n0718_p0328b03║犯者，波逸提；式叉摩那等，俱突吉羅。若比丘，癡不
X40n0718_p0328b04║解故，彼比丘應教問和尚、阿闍黎：可更學問、誦經。
X40n0718_p0328b05║若諫者，實不如法，不犯。
X40n0718_p0328b06║若比丘，說戒時，作如是語：大德！何用說是雜碎戒為？
X40n0718_p0328b07║說是戒時，令人惱愧懷疑。輕呵戒故，波逸提。
X40n0718_p0328b08║諸比丘集在一處誦毗尼，六群自相謂言：彼諸比
X40n0718_p0328b09║丘誦律通利，必當數數舉我等罪，當往止他勿誦。
X40n0718_p0328b10║乃往語言：長老！何用誦此襍碎戒為？若欲誦者，當
X40n0718_p0328b11║誦四事、十三事，餘不應誦。何以故？若誦，令人懷疑
X40n0718_p0328b12║憂惱。佛聞故制：說而了了者，波逸提；不了了者，突
X40n0718_p0328b13║吉羅。若毀呰阿毗曇及餘經，突吉羅。比丘尼犯者，
X40n0718_p0328b14║波逸提。式叉摩那等，俱突吉羅。
X40n0718_p0328b15║若比丘，說戒時，作如是語：大德！我今始知此法是戒
X40n0718_p0328b16║經所載，半月半月說戒經中來。餘比丘知是比丘若
X40n0718_p0328b17║二、若三說戒中坐，何況多！彼比丘無知、無解，若犯罪，
X40n0718_p0328b18║應如法治，更增無知罪，語言：大德！汝無利、不善得。汝
X40n0718_p0328b19║說戒時，不一心思念，攝耳聽法。彼無知故，波逸提。
X40n0718_p0328b20║六群比丘中有一人，當說戒時自知犯罪，恐清淨
X40n0718_p0328b21║比丘舉發，便先往告言：我今始知此法戒經所載，
X40n0718_p0328b22║半月半月說戒經中來。諸比丘察知其意白佛，佛
X40n0718_p0328b23║故制彼言：今始知者，意言前此未知故有犯，欲避
X40n0718_p0328b24║罰也。清眾知其二次三次在說戒中坐，況又多耶？
X40n0718_p0328c01║何言今始知？是無知也。故於所犯罪如法治外，更
X40n0718_p0328c02║加無知罪。汝無利不善得者，言其無利益，不善得
X40n0718_p0328c03║利益也。善得利益者，於說戒時當一心思念攝耳
X40n0718_p0328c04║聽法。今既不能，故雖聽戒而無所知。以無知故，如
X40n0718_p0328c05║波逸提。若不與者，突吉羅。比丘尼犯者，波逸提。式
X40n0718_p0328c06║叉摩那等俱突吉羅。若未聞說戒今始聞者，無犯。
X40n0718_p0328c07║若比丘，共同羯磨已，後如是言：諸比丘隨親厚，以僧
X40n0718_p0328c08║物與。者，波逸提。
X40n0718_p0328c09║沓摩羅子以知僧事、塔事，外有人設會布施，不得
X40n0718_p0328c10║赴，衣服破壞。異時有人施眾僧貴價衣，眾僧共議：
X40n0718_p0328c11║此沓摩羅子以知僧事、塔事故，外有人設會布施，
X40n0718_p0328c12║不得赴，衣服破壞，宜以此衣與之。時眾僧白二羯
X40n0718_p0328c13║磨與竟，六群亦同羯磨。後更作是言：諸比丘隨親
X40n0718_p0328c14║厚以眾僧衣與彼。佛聞故制：說而了了者，波逸提；
X40n0718_p0328c15║說而不了了者，突吉羅。比丘尼犯者，波逸提；式叉
X40n0718_p0328c16║摩那等俱突吉羅。若其事實爾，當日未在羯磨眾
X40n0718_p0328c17║中說者，無犯。
X40n0718_p0328c18║若比丘，僧斷事未竟，不與欲而起去者，波逸提。
X40n0718_p0328c19║一日眾僧集共議僧事，六群自相謂言：欲為我等
X40n0718_p0328c20║作羯磨。即起去。佛知故制。僧斷事未竟而去，出戶
X40n0718_p0328c21║外者，波逸提。一足出戶欲去而未去者，突吉羅。比
X40n0718_p0328c22║丘尼犯者，波逸提。式叉摩那等俱突吉羅。若有事
X40n0718_p0328c23║與欲去者，無犯。若非法羯磨不與欲去，無犯。
X40n0718_p0328c24║若比丘，與欲已，後更呵者，波逸提。
X40n0718_p0329a01║六群中有犯事者，恐眾中舉，便六人相隨不離，互
X40n0718_p0329a02║相黨護，使眾羯磨不得。異時六群作衣，眾喚羯磨，
X40n0718_p0329a03║彼云：作衣不得往。喚者言：可令一二人持欲去。六
X40n0718_p0329a04║群即令一人受欲來，眾僧即與此比丘作羯磨。六
X40n0718_p0329a05║群悔言：彼作羯磨非為羯磨，羯磨不成。我以彼事
X40n0718_p0329a06║與欲，非為此事。佛知故制。說而了了者，波逸提；不
X40n0718_p0329a07║了了者，突吉羅。比丘尼犯者，波逸提。式叉摩那等
X40n0718_p0329a08║俱突吉羅。若其事實不成羯磨者，無犯。
X40n0718_p0329a09║若比丘，知他比丘鬪諍，聽此語向彼說者，波逸提。
X40n0718_p0329a10║六群聽諸比丘鬪諍語，向彼人說，令僧未有諍而
X40n0718_p0329a11║起諍、已有諍而不滅。佛知故制：若比丘往聽他語，
X40n0718_p0329a12║聞者，波逸提；不聞，突吉羅。若方便欲去而未去者，
X40n0718_p0329a13║突吉羅。若二人共在隱處語、暗地語，當彈指或謦
X40n0718_p0329a14║咳警之；不爾，突吉羅。若在道，二人在前共語，亦當
X40n0718_p0329a15║警之；不爾，突吉羅。比丘尼犯者，波逸提。式叉摩那
X40n0718_p0329a16║等，俱突吉羅。
X40n0718_p0329a17║若比丘，嗔故不喜，打比丘者，波逸提。
X40n0718_p0329a18║六群中一人嗔打十七群比丘，被打者高聲喚言：
X40n0718_p0329a19║止！止！莫打我。佛聞故制。若手、若石、若杖打者，波逸
X40n0718_p0329a20║提。若以輕物打，突吉羅。若戲咲打及打式叉摩那
X40n0718_p0329a21║等，俱突吉羅。比丘尼犯者，波逸提；式叉摩那等，俱
X40n0718_p0329a22║突吉羅。
X40n0718_p0329a23║若比丘，嗔故不喜，以手搏比丘者，波逸提。
X40n0718_p0329a24║六群中一人嗔恚故，以手搏十七群比丘。佛聞故
X40n0718_p0329b01║制：搏者，或遮撥、或挃觸也。若以手者，波逸提。用拂
X40n0718_p0329b02║柄輕物，突吉羅。比丘尼犯者，波逸提。式叉摩那等，
X40n0718_p0329b03║俱突吉羅。
X40n0718_p0329b04║若比丘，嗔故不喜，以無根僧伽婆尸沙；謗者，波逸提。
X40n0718_p0329b05║六群嗔，十七群以無根僧伽婆尸沙謗，聞者嫌責，
X40n0718_p0329b06║佛知故制。無根者，十三事中無見、聞、疑罪也。說而
X40n0718_p0329b07║了了者，波逸提；不了了者，突吉羅。比丘尼犯者，波
X40n0718_p0329b08║逸提；式叉摩那等，俱突吉羅。
X40n0718_p0329b09║若比丘，剎利水澆頭王種，王未出、未藏寶，若入宮過
X40n0718_p0329b10║門閾者，波逸提。
X40n0718_p0329b11║迦留陀夷往入彼斯匿王宮，王與茉利夫人盡日
X40n0718_p0329b12║共眠，夫人見迦留陀夷至，即起披衣敷坐令坐。時
X40n0718_p0329b13║夫人失衣墮地蹲地不能起，迦留陀夷即出歸來，
X40n0718_p0329b14║語諸比丘言：波斯匿王第一之寶，我今悉見。佛聞
X40n0718_p0329b15║故制。剎利，是云剎帝利，此云王種。水澆頭者，以金
X40n0718_p0329b16║瓶取四大海水、取白牛右角、取拾一切種子盛滿
X40n0718_p0329b17║中，置金輦上，使諸小王輿王與第一夫人共坐輦
X40n0718_p0329b18║上，大婆羅門以水灌王頂上，作如是已立為王，並
X40n0718_p0329b19║名剎利水澆頭王種。王未出者，王未出𮄊處也。未
X40n0718_p0329b20║藏寶者，采女未還本處，亦兼指金銀等寶未藏也。
X40n0718_p0329b21║若入宮過門閾，一切波逸提。若一足入內一足在
X40n0718_p0329b22║外者，突吉羅。若入大臣長者等內室者，突吉羅。比
X40n0718_p0329b23║丘尼及式叉摩那等犯者，俱突吉羅。若王召入、若
X40n0718_p0329b24║有奏白，亦須藏寶而後入，無犯。
X40n0718_p0329c01║若比丘，若寶及寶莊飾具，若自捉、若教人捉，除僧伽
X40n0718_p0329c02║藍中及寄宿處，波逸提。若在僧伽藍中及寄宿處，若
X40n0718_p0329c03║寶及寶莊飾具，若自捉、若教人捉，當作是意：若有主
X40n0718_p0329c04║識者當取。如是因緣非餘。
X40n0718_p0329c05║有外道從拘薩羅國來，途中止息，遺却金囊。眾多
X40n0718_p0329c06║比丘後行拾得，共云：待來尋者付還。彼外道去久
X40n0718_p0329c07║方回，比丘即付還，彼反詐言金少，遂聞於王。王審
X40n0718_p0329c08║實外道理虧，將金入官。佛聞故制，不許捉寶及寶
X40n0718_p0329c09║莊飾。後因節會日，毗舍佉母往會，道過祇園，因入
X40n0718_p0329c10║禮佛，自思：禮佛不必嚴飾。乃卸置樹下。始入去時
X40n0718_p0329c11║忘取，比丘見之不敢舉，白佛，佛為開僧伽藍中。又
X40n0718_p0329c12║一比丘寄宿巧匠家，巧匠出外，室中有金，比丘為
X40n0718_p0329c13║守護，竟夜不得眠，白佛，佛復并開寄宿處。凡比丘
X40n0718_p0329c14║見僧伽藍內有遺失者，當收取，識其所遺器物片
X40n0718_p0329c15║段，分兩分明，及其所包裹囊相。若有來索者，當問
X40n0718_p0329c16║明，若相應即付還，若不相應，可語言：我不見是物。
X40n0718_p0329c17║若比丘拾所遺物，不看定，不審問者，突吉羅。若是
X40n0718_p0329c18║供養塔寺等物，為堅牢故捉收者，不犯。若在他家
X40n0718_p0329c19║止宿，有寶恐失，應為收舉。若在寺外見失物，可以
X40n0718_p0329c20║草葉覆之，俟有主來索。若無索者，收歸寺內私掌。
X40n0718_p0329c21║七、八日更無索者，應貯僧庫。經五、六月又無索者，
X40n0718_p0329c22║應供眾僧及買堅牢器。若後主來索，應勸令捨，不
X40n0718_p0329c23║捨者，應酬本物不與利。或有貴不能酬者，切不得
X40n0718_p0329c24║輕用。比丘尼犯者，波逸提。式叉摩那等俱突吉羅。
X40n0718_p0330a01║若比丘，非時入聚落，不囑餘比丘者，波逸提。
X40n0718_p0330a02║䟦難陀非時入村與居士摴蒱，比丘勝故，居士慳
X40n0718_p0330a03║嫉便言：比丘非時入村為何事耶？佛聞故制。後有
X40n0718_p0330a04║諸比丘，為僧事或塔寺事及瞻病人，非時不敢入
X40n0718_p0330a05║村。白佛，佛命囑餘比丘而後入。時者，從明相出至
X40n0718_p0330a06║日中。非時者，從中後至明相未出。囑餘比丘者，囑
X40n0718_p0330a07║同房或比房同住客亦得。若不囑而入者，初入村
X40n0718_p0330a08║門，波逸提。欲去未去、欲入未入，俱突吉羅。比丘尼
X40n0718_p0330a09║犯者，波逸提。式叉摩那等，俱突吉羅。
X40n0718_p0330a10║若比丘，作繩床、木床，足應高如來八指，除入梐孔上
X40n0718_p0330a11║截竟。若過者，波逸提。
X40n0718_p0330a12║迦留陀夷作高床座，見佛來白言：世尊！看我床座。
X40n0718_p0330a13║佛乃制戒。高如來八指者，佛橫一指二寸，應高一
X40n0718_p0330a14║尺六寸也。梐即栒頭。若過八指者，自作、教人，俱波
X40n0718_p0330a15║逸提。不成者，突吉羅。為他作，成、不成，俱突吉羅。比
X40n0718_p0330a16║丘尼犯者，波逸提。式叉摩那等，俱突吉羅。若減作
X40n0718_p0330a17║者，不犯。
X40n0718_p0330a18║若比丘，持兜羅綿，貯作繩床、木床、臥具、坐褥者，波逸
X40n0718_p0330a19║提。
X40n0718_p0330a20║六群以兜羅綿作臥具、坐褥，諸居士見之，譏其如
X40n0718_p0330a21║國王、大臣。佛聞，故制兜羅綿。此翻氷綿，從色得名
X40n0718_p0330a22║也。西域有妬羅樹，綿從樹生，香而潔白，故號兜羅，
X40n0718_p0330a23║乃貴價物。若用之為臥具、坐褥，侈甚矣！自作、教他，
X40n0718_p0330a24║成者，俱波逸提；不成者，突吉羅。若為他作，成、不成，
X40n0718_p0330b01║俱突吉羅。比丘尼犯者，波逸提；式叉摩那等，俱突
X40n0718_p0330b02║吉羅。
X40n0718_p0330b03║若比丘，用骨、牙、角作針筒劑，刮成者，波逸提。
X40n0718_p0330b04║有信樂工師，為諸比丘作骨、牙、角、針、筒，家業竭盡，
X40n0718_p0330b05║衣食缺乏。居士謂：供養沙門，無福得禍。佛知故制：
X40n0718_p0330b06║若自成、若教他成，俱波逸提；未成者，突吉羅。若為
X40n0718_p0330b07║他作，成、不成，俱突吉羅。比丘尼及式叉摩那等犯
X40n0718_p0330b08║者，俱突吉羅。
X40n0718_p0330b09║若比丘，作尼師壇，當應量作。是中量者，長佛二磔手、
X40n0718_p0330b10║廣一磔手半，更增廣長各半磔手。若過成者，波逸提。
X40n0718_p0330b11║一日，世尊不赴請，遍巡諸房，見僧臥具露地敷，多
X40n0718_p0330b12║為不淨所汙，佛乃聽作尼師壇。若臥時，敷在臥見
X40n0718_p0330b13║上，以為障臥具之用，亦為障身隨衣之用。六群遂
X40n0718_p0330b14║作廣長尼師壇。佛知故制，初只許長佛二磔手，廣
X40n0718_p0330b15║一磔手半。後因迦留陀夷身量大，見佛來故，以手
X40n0718_p0330b16║挽尼師壇。佛問：何故？報言：欲令廣長故挽耳。佛因
X40n0718_p0330b17║更增廣長各半磔手。若自作，若教他，過量者，波逸
X40n0718_p0330b18║提。未成者，突吉羅。為他作者，成不成，俱突吉羅。比
X40n0718_p0330b19║丘尼及式叉摩那等犯者，俱突吉羅。減量作者，不
X40n0718_p0330b20║犯。若得他已成者，亦當裁應量。若貼作兩重，不犯。
X40n0718_p0330b21║若比丘，作覆瘡衣，當應量作。是中量者，長佛四磔手、
X40n0718_p0330b22║廣二磔手。若過成者，波逸提。
X40n0718_p0330b23║時諸比丘患種種瘡，膿血流出，汙身、汙衣、汙臥具，
X40n0718_p0330b24║佛乃聽作覆瘡衣。時諸比丘覆瘡衣麤著瘡上，舉
X40n0718_p0330c01║衣患痛，佛乃許作細耎衣。時六群便作廣長覆瘡
X40n0718_p0330c02║衣，佛知故制：若長應量、廣不應量，若廣應量、長不
X40n0718_p0330c03║應量，若長廣俱不應量，自作教人成者，波逸提；未
X40n0718_p0330c04║成者，突吉羅。若為他作，成不成，俱突吉羅。比丘尼
X40n0718_p0330c05║及式叉摩那等犯者，俱突吉羅。若減量作者，不犯。
X40n0718_p0330c06║若比丘，作雨浴衣，當應量作。是中量者，長佛六磔手、
X40n0718_p0330c07║廣二磔手半。若過成者，波逸提。
X40n0718_p0330c08║毗舍佉母作雨浴衣施僧，六群輙自多作廣大雨
X40n0718_p0330c09║浴衣。佛聞，故制長廣。若應量、不應量，成、不成等，俱
X40n0718_p0330c10║同上。比丘尼、式叉摩那等犯者，俱突吉羅。若減量
X40n0718_p0330c11║作者，無犯。
X40n0718_p0330c12║若比丘！與如來等量作衣，或過量作者，波逸提。是中
X40n0718_p0330c13║量者，長佛十磔手、廣六磔手，是名如來衣量。
X40n0718_p0330c14║阿難陀短佛四指，一日眾遙見來，皆謂是佛，即起
X40n0718_p0330c15║承迎，至乃是難陀。眾與難陀俱慚愧，佛令着黑衣
X40n0718_p0330c16║以別之。六群不與如來等量作衣，乃過量作，佛聞
X40n0718_p0330c17║故制。此中長廣，應量不應量，成不成，並同上。比丘
X40n0718_p0330c18║尼、式叉摩那等犯者，俱突吉羅。按佛身量一丈六
X40n0718_p0330c19║尺，則一磔手當是一尺六寸。以此推之，衣長一丈
X40n0718_p0330c20║六尺，廣九尺六寸，乃是佛衣量。今人短小，難可遵
X40n0718_p0330c21║用。又四分律云：大衣離足踝四寸，七衣離足踝八
X40n0718_p0330c22║寸，五衣離足踝一尺二寸。薩婆多云：衣長五肘，廣
X40n0718_p0330c23║三肘。南山云：大衣、七衣俱長五肘，廣三肘；五衣長
X40n0718_p0330c24║四肘，廣二肘。合此三說詳之，則但用今人手長十
X40n0718_p0331a01║磔手，廣六磔手作大衣，中衣減四寸，五衣減八寸，
X40n0718_p0331a02║俱不犯也。
X40n0718_p0331a03║諸大德！我已說九十波逸提法。今問諸大德！是中清
X40n0718_p0331a04║淨不？（三說）。
X40n0718_p0331a05║諸大德！是中清淨，默然故，是事如是持。
X40n0718_p0331a06║諸大德！是四波羅提提舍尼法，半月半月說，戒經中
X40n0718_p0331a07║來。
X40n0718_p0331a08║波羅提提舍尼，此云向彼悔，謂犯此者，應向彼懺
X40n0718_p0331a09║悔，罪便得滅也。
X40n0718_p0331a10║若比丘入村中無病，從非親里尼邊自手受食食，是
X40n0718_p0331a11║比丘應向餘比丘悔過言：大德！我犯可呵法，所不應
X40n0718_p0331a12║為，今向大德悔過。是名悔過法。
X40n0718_p0331a13║時世儉穀貴，人民乏食死者無限，比丘乞食難得
X40n0718_p0331a14║蓮花色。比丘尼入城乞食，初日所得食持與比丘，
X40n0718_p0331a15║二日、三日亦如是。後更乞食，道遇長者車來，尼避
X40n0718_p0331a16║道墮深泥中，面掩地而臥。長者見之急令扶起，問
X40n0718_p0331a17║故乃言：乞三日食俱持與比丘，今饑乏故倒地耳。
X40n0718_p0331a18║長者譏嫌，佛聞故制不許從尼受食。後諸比丘不
X40n0718_p0331a19║敢受親里尼食，白佛加非親里之言。又病比丘不
X40n0718_p0331a20║敢受非親里尼食，白佛加無病之言。自手受食者，
X40n0718_p0331a21║不問親里非親里、有病無病，俱不可也。比丘尼及
X40n0718_p0331a22║式叉摩那等，犯者俱突吉羅。若有病受非親里尼
X40n0718_p0331a23║食，若無病受親里尼食，若尼持食置地與，或使人
X40n0718_p0331a24║與，或在僧寺、尼寺中與，俱不犯。
X40n0718_p0331b01║若比丘在白衣家食，是中有比丘尼指示：與某甲羮，
X40n0718_p0331b02║與某甲飯。諸比丘應語彼比丘尼言：大姊且止，須諸
X40n0718_p0331b03║比丘食竟。若無一比丘語比丘尼如是言者，比丘應
X40n0718_p0331b04║向餘比丘悔過言：大德！我犯可呵法，所不應為，我今
X40n0718_p0331b05║向大德悔過。是名悔過法。
X40n0718_p0331b06║眾僧與六群同在白衣家受供，六群尼為六群比
X40n0718_p0331b07║丘索羮飯，遂至越次而與，中有不得羮飯者。佛聞，
X40n0718_p0331b08║故制不止。比丘尼者，波羅提提舍尼。比丘尼及式
X40n0718_p0331b09║叉摩那等犯者，俱突吉羅。若尼自為檀越、若居士
X40n0718_p0331b10║設食，令尼處分者，不犯。
X40n0718_p0331b11║有諸學家，僧作學家羯磨。若比丘知是學家先不受
X40n0718_p0331b12║請，無病自手受食食，是比丘應向餘比丘悔過言：大
X40n0718_p0331b13║德！我犯可呵法，所不應為，我今向大德悔過。是名悔
X40n0718_p0331b14║過法。
X40n0718_p0331b15║有居士家，夫婦信樂，為佛弟子。諸比丘至其家，常
X40n0718_p0331b16║與飯食，無所愛惜。後貧窮，衣食不足，諸人譏言：供
X40n0718_p0331b17║養沙門，反得貧窮之報。佛聞，為作學家白二羯磨。
X40n0718_p0331b18║白言：大德僧聽！此羅閱城中某居士，夫婦得信，為
X40n0718_p0331b19║佛弟子，財物竭盡。若僧時到僧忍聽，僧今作學家
X40n0718_p0331b20║羯磨，諸比丘不得在其家受食食。白如是。大德僧
X40n0718_p0331b21║聽！此羅閱城中某居士家，夫婦得信，為佛弟子，財
X40n0718_p0331b22║物竭盡。僧今與作學家羯磨，諸比丘不得在其家
X40n0718_p0331b23║受食食。誰諸長老忍僧與某居士作學家羯磨者
X40n0718_p0331b24║默然，誰不忍者說。僧已忍與某居士作學家羯磨
X40n0718_p0331c01║竟。僧忍，默然故，是事如是持。佛更制戒：受學家食
X40n0718_p0331c02║者，提舍尼。後有先受請者，不敢赴食；又有病者，不
X40n0718_p0331c03║敢受食，佛皆聽許。此中不受請，一不當食；無病，二
X40n0718_p0331c04║不當食。況又自手受食，雖受請及病，亦不可食也。
X40n0718_p0331c05║學家者，俗中學道之家，比丘尼及式叉摩那等，犯
X40n0718_p0331c06║者俱突吉羅。若學家還富，來請解羯磨比丘復受
X40n0718_p0331c07║食，不犯。
X40n0718_p0331c08║若比丘，在阿蘭若逈遠有疑恐怖處住，先不語檀越，
X40n0718_p0331c09║僧伽藍外不受食，在僧伽藍內無病自手受食食。是
X40n0718_p0331c10║比丘應向餘比丘悔過言：大德！我犯可呵法，所不應
X40n0718_p0331c11║為，我今向大德悔過。是名悔過法。
X40n0718_p0331c12║羅閱城中有女人持食到僧伽藍，以逈遠故為賊
X40n0718_p0331c13║所觸撓。佛乃囑諸比丘語諸檀越：莫至僧伽藍，道
X40n0718_p0331c14║路中有賊故。更為制戒，不許在僧伽藍內受外來
X40n0718_p0331c15║食。後有諸人雖知有賊而故持來者，比丘以佛制
X40n0718_p0331c16║不許受外來食不敢食，有病者又以未語檀越不
X40n0718_p0331c17║敢食，佛俱聽受。此中不先語檀越：一、不當食，無病；
X40n0718_p0331c18║二、不當食，自手受食；三、不當食，犯提舍尼。比丘尼
X40n0718_p0331c19║及式叉摩那等犯者，俱突吉羅。
X40n0718_p0331c20║諸大德！我已說四波羅提提舍尼法。今問諸大德！是
X40n0718_p0331c21║中清淨不？（三說）。
X40n0718_p0331c22║諸大德！是中清淨，默然故，是事如是持。
X40n0718_p0331c23║
X40n0718_p0331c24║四分戒本約義卷三