X40n0719_p0397b10║
X40n0719_p0397b11║
X40n0719_p0397b12║重治毗尼事義集要卷第七
X40n0719_p0397b13║
X40n0719_p0397b14║古吳蕅益沙門　智旭　彚釋
X40n0719_p0397b15║○十三嫌罵戒，此是性罪，大乘同制。
X40n0719_p0397b16║若比丘，嫌罵，波逸提。
X40n0719_p0397b17║緣　沓婆摩羅子知僧臥具及差僧食，慈地比丘
X40n0719_p0397b18║於眼見耳不聞處，言其有愛恚怖癡，故制。後更於
X40n0719_p0397b19║耳聞眼不見處，言其有愛恚怖癡，乃更結戒。
X40n0719_p0397b20║相，　若面見譏嫌，若背面罵，了了波逸提，不了了
X40n0719_p0397b21║突吉羅。比丘尼波逸提。餘三眾突吉羅。不犯者，其
X40n0719_p0397b22║人實有是事，恐後有悔語，令如法發露，及戲笑說、
X40n0719_p0397b23║獨說、夢說、錯說。善見律云：譏嫌被僧差人，波逸
X40n0719_p0397b24║提；嫌餘人，突吉羅。
X40n0719_p0397c01║○十四、敷僧臥具不舉戒，此是遮罪，大乘同制。
X40n0719_p0397c02║若比丘，取僧繩牀、木牀，若臥具、坐褥，露地敷、若教人
X40n0719_p0397c03║敷，去時不自舉、不教人舉，波逸提。
X40n0719_p0397c04║緣。　舍衛城有長者飯僧，十七群比丘取僧坐具，
X40n0719_p0397c05║在露地敷而經行，望食時到。時到已不收攝，便赴
X40n0719_p0397c06║食僧坐具，為風塵土坌、蟲鳥啄壞，汙穢不淨，故制。
X40n0719_p0397c07║釋：　繩牀、木牀各有五種：旋脚、直脚、曲脚、入陛無
X40n0719_p0397c08║脚。
X40n0719_p0397c09║相。　初出門，波逸提。一足在門外，一足在門內，欲
X40n0719_p0397c10║去而不去，還悔，一切突吉羅。若二人共一牀，下座
X40n0719_p0397c11║應收而去，下座謂上座，當收而上座不收，下座犯
X40n0719_p0397c12║波逸提。復以非威儀，犯突吉羅。上座謂下座，當收
X40n0719_p0397c13║而下座不收，上座犯波逸提。若二人不前後，俱不
X40n0719_p0397c14║收，二俱波逸提。若餘空繩牀、木牀、踞牀、几、浴牀，或
X40n0719_p0397c15║臥具表裏，或地敷繩索、毳紵，放在露地，不收便去，
X40n0719_p0397c16║突吉羅。敷僧臥具在露地，不收而入房坐思惟，突
X40n0719_p0397c17║吉羅。比丘尼波逸提。餘三眾突吉羅。善見律云：
X40n0719_p0397c18║他人私物不舉，突吉羅。薩婆多論云：好持戒大
X40n0719_p0397c19║沙彌，亦得付囑之。摩得勒伽云：自臥具不舉、不
X40n0719_p0397c20║使人舉，突吉羅。十誦律云：諸比丘食竟，有諸白
X40n0719_p0397c21║衣，即坐僧臥具牀上，應待白衣食竟。若有病者，不
X40n0719_p0397c22║能久待，應去。隨見者應舉。若失戶鈎、戶鑰，無舉處。
X40n0719_p0397c23║若八難中一一難起，不舉無犯。律攝云：有五種
X40n0719_p0397c24║人不堪囑授，謂無慚愧、有讐隙、年衰老、身帶病、未
X40n0719_p0398a01║圓人。憶而不舉得本罪，若忘念者但得惡作。凡是
X40n0719_p0398a02║僧伽所有衣服，不將餘物儭替不合受用，其所替
X40n0719_p0398a03║物亦非疎破。若僧敷具有破穿處應須縫補，若斷
X40n0719_p0398a04║壞者應為連接。若不堪修補者，用充燈炷或為拂
X40n0719_p0398a05║帚，或斬和泥用塗牆壁填孔隙，令施福增。凡聽法
X40n0719_p0398a06║時，不應與苾芻尼及俗人求寂授學人相近而坐，
X40n0719_p0398a07║有難緣者非犯。無夏者不應共三夏者同座，一夏
X40n0719_p0398a08║者不得與四夏者同座，二夏以去得共大三夏者
X40n0719_p0398a09║同座。若白衣舍處所迮時，雖鄔波䭾耶同座非犯。
X40n0719_p0398a10║不應一牀二人同臥，有慚愧者無犯。若在行途得
X40n0719_p0398a11║大帔中間衣隔，同臥非犯。若有施主以衣布地，延
X40n0719_p0398a12║請法眾願為蹈者，或寶莊飾師子座上，以俗人衣
X40n0719_p0398a13║敷設，應生愍念作無常想，蹈坐非犯。若施主借僧
X40n0719_p0398a14║褥席應與，事了應令送歸，有汙應洗。若火燒寺，先
X40n0719_p0398a15║出自己衣鉢，次出常住貲財，令無力人一處看守。
X40n0719_p0398a16║其火若盛不應輒入，大水來漂亦應准此。
X40n0719_p0398a17║○十五、僧房不舉臥具戒，此是遮罪，大乘同制。
X40n0719_p0398a18║若比丘，於僧房中敷僧臥具，若自敷、若教人敷，若坐、
X40n0719_p0398a19║若臥，去時不自舉、不教人舉，波逸提。
X40n0719_p0398a20║緣。　佛在祇桓。有客比丘語舊住：我在邊僧房中
X40n0719_p0398a21║敷臥具宿。後不語，舊住便去。僧臥具爛壞，蟲嚙舊
X40n0719_p0398a22║住久不見。客比丘到房看之，見已譏嫌，白佛結戒。
X40n0719_p0398a23║相　出界外波逸提。一脚在界外等突吉羅。比丘
X40n0719_p0398a24║尼波逸提。餘三眾突吉羅。不犯者，時還不久及諸
X40n0719_p0398b01║難緣等。
X40n0719_p0398b02║○十六、強奪止宿戒，此是性罪，大乘同學。
X40n0719_p0398b03║若比丘，知先比丘住處，後來強於中間敷臥具止宿，
X40n0719_p0398b04║念言：彼若嫌迮者，自當避我去。作如是因緣，非餘、非
X40n0719_p0398b05║威儀，波逸提。
X40n0719_p0398b06║緣　六羣與十七羣道路行，至無比丘住處。十七
X40n0719_p0398b07║羣語六羣言：汝是我等上座，應先求住處。六羣報
X40n0719_p0398b08║言：汝等自去，我不求住處。十七羣即往求住處，自
X40n0719_p0398b09║敷臥具止宿。六羣乃往語言：汝等起，當以大小次
X40n0719_p0398b10║第止。十七羣不允，即強敷臥具。十七羣高聲言：諸
X40n0719_p0398b11║尊莫爾！少欲比丘聞而譏嫌，白佛結戒。於是比丘
X40n0719_p0398b12║不知先住處非先住處，後乃知是先住處，或有波
X40n0719_p0398b13║逸提懺者，或有畏慎者。佛言：不知無犯。
X40n0719_p0398b14║釋　中間者，若頭邊、若脚邊、若兩脇邊。
X40n0719_p0398b15║相，　比丘尼波逸提。餘三眾突吉羅。不犯者，寬廣
X40n0719_p0398b16║不相妨礙，若有親舊教，若病倒繫縛等。僧祇律
X40n0719_p0398b17║云：若住處少一比丘，當一柱間敷牀褥，尼師壇覆
X40n0719_p0398b18║上已，向二師或禮拜問訊，或受誦去。後比丘來，却
X40n0719_p0398b19║先尼師壇，自敷尼師壇而坐，作細聲唄。先住比丘
X40n0719_p0398b20║來見已，作是念：誰能斷他法？即持尼師壇去。是後
X40n0719_p0398b21║比丘波逸提罪。坐禪、病亦如是。若復來眠他牀，是
X40n0719_p0398b22║上座者應語言：長老！不知世尊制戒那？若眠比丘
X40n0719_p0398b23║是下座者，應訶責：汝不善，不知戒相，云何後來眠
X40n0719_p0398b24║他牀上？若比丘在他處經行者，見先比丘來，應避
X40n0719_p0398c01║去。若夜眠時，雖振動寱語，不作擾亂意，無罪。十
X40n0719_p0398c02║誦律云：能敷者波逸提，不能敷者突吉羅。若為惱
X40n0719_p0398c03║他故，閉戶開戶，閉向開向，然火滅火，然燈滅燈，梵
X40n0719_p0398c04║唄讀經，說法問難，隨他不喜事作，一一波逸提。
X40n0719_p0398c05║○十七、牽他出房戒，大乘同制。
X40n0719_p0398c06║若比丘，瞋他比丘不喜，僧房舍中若自牽出、教他牽
X40n0719_p0398c07║出，波逸提。
X40n0719_p0398c08║緣　亦起自六羣，牽十七羣出，故制。
X40n0719_p0398c09║相，　隨所牽多少，隨出戶多少，一一波逸提。若持
X40n0719_p0398c10║他物著戶外，及閉他著戶外，盡突吉羅。比丘尼波
X40n0719_p0398c11║逸提。餘三眾突吉羅。不犯者，無恚心隨次第出，若
X40n0719_p0398c12║遣共宿至三夜，未受戒人出，若破戒、破見乃至應
X40n0719_p0398c13║擯等。五分律云：若將其所不喜人來共房住，欲
X40n0719_p0398c14║令自出，若出若不出，皆突吉羅。牽餘四眾出，突吉
X40n0719_p0398c15║羅。尼牽比丘、比丘尼出，波逸提。牽餘三眾出，突吉
X40n0719_p0398c16║羅。若牽無慚愧人，若欲降伏弟子而牽出者，不犯。
X40n0719_p0398c17║律攝云：舍欲崩倒牽出病人不犯。若有苾芻是
X40n0719_p0398c18║鬬諍者，戒見軌式多有虧違，如此之人瞋而曳出，
X40n0719_p0398c19║若無善心亦得惡作。若於非僧房處曳出清淨苾
X40n0719_p0398c20║芻，得惡作罪。若破戒人，大眾應共驅出，若倚門、若
X40n0719_p0398c21║抱柱，咸應斫去并推出之。事殄息後，所斫截處僧
X40n0719_p0398c22║應修補。或門徒等冀其懲惡，牽出房時無犯，然不
X40n0719_p0398c23║應令出其住處。若無破戒罪但難共語者，應為曳
X40n0719_p0398c24║韁法而折伏之，仍遣智人就彼開諫，令其息惡而
X40n0719_p0399a01║來懺謝（曳韁法解現第六十四戒）。若於住處龍蛇忽至，應彈指
X40n0719_p0399a02║語曰：賢首！汝應遠去，勿惱苾芻。若告已不去者，應
X40n0719_p0399a03║持軟物而羂去之，勿以毛繩等繫、勿令傷損，於草
X40n0719_p0399a04║叢處安詳解放，待入穴已然後捨去。若棄蚤蝨等，
X40n0719_p0399a05║應於故布帛上觀時冷熱而安置之。此若無者，應
X40n0719_p0399a06║安壁隙柱孔，任其自活。僧祇律云：若駱駝、牛、馬
X40n0719_p0399a07║在塔寺中，畏汙壞塔寺，驅出者，無罪。
X40n0719_p0399a08║○十八重閣坐脫脚牀戒。大乘同學。
X40n0719_p0399a09║若比丘，若房、若重閣上，脫脚繩牀、木牀，若坐、若臥，波
X40n0719_p0399a10║逸提。
X40n0719_p0399a11║緣　有比丘住重閣上坐，脫脚牀坐不安詳，牀脚
X40n0719_p0399a12║下脫打在下，比丘身傷血出，故制。
X40n0719_p0399a13║釋　重閣者，立頭不至上者是。
X40n0719_p0399a14║相，　除脫脚牀已，若在獨坐牀、或一板牀、或浴牀，
X40n0719_p0399a15║一切突吉羅。比丘尼逸波提。餘三眾突吉羅。不犯
X40n0719_p0399a16║者，坐旋脚、直脚、曲脚、無脚牀，及閣有板覆等。僧
X40n0719_p0399a17║祇律云：閣下無人坐，無犯。薩婆多論云：凡坐臥
X40n0719_p0399a18║法，一切安詳。不審詳者，必有所傷，兼壞威儀。
X40n0719_p0399a19║○十九、蟲水澆泥草戒。此是性罪，大乘同制。
X40n0719_p0399a20║若比丘，知水有蟲，若自澆泥、若草、若教人澆者，波逸
X40n0719_p0399a21║提。
X40n0719_p0399a22║緣　闡陀起大屋，以蟲水和泥教人和，諸長者見
X40n0719_p0399a23║而嫌責，故制。
X40n0719_p0399a24║相，　比丘尼波逸提。餘三眾突吉羅。不犯者，不知
X40n0719_p0399b01║有蟲，若蟲大以手觸水令去，若漉水灑地。五分
X40n0719_p0399b02║律云：有蟲水者，囊漉所得，肉眼所見。若有蟲，有蟲
X40n0719_p0399b03║想、疑，皆波逸提；無蟲，有蟲想、疑，皆突吉羅。用有內
X40n0719_p0399b04║外：內用者，飲食之屬；外用者，澆灌、浣濯、洗浴之屬。
X40n0719_p0399b05║十誦律云：隨蟲死，一一波逸提。僧祗律云：若
X40n0719_p0399b06║比丘營作房舍，須水，若池，若河，若井，漉取滿器，看
X40n0719_p0399b07║無蟲，然後用。若故有蟲，當重囊漉，諦觀之。若故有
X40n0719_p0399b08║蟲，至三重。若故有蟲，當更作井，如前諦觀。若故有
X40n0719_p0399b09║蟲，當捨所營事，至餘處去。蟲生無常，或先無今有，
X40n0719_p0399b10║或今有後無。是故比丘日日諦觀，無蟲便用。薩
X40n0719_p0399b11║婆多論云：若三重作漉囊故有蟲者，此處不應住。
X40n0719_p0399b12║○二十、覆房過三節戒，此是遮罪，大乘同學。
X40n0719_p0399b13║若比丘，作大房舍戶扉窻牖及餘莊飾具，指授覆苫
X40n0719_p0399b14║齊二三節，若過，波逸提。
X40n0719_p0399b15║緣　闡陀起大房，覆有餘草，復更重覆，三猶不止，
X40n0719_p0399b16║屋便摧破。諸居士見而嫌責，故制。
X40n0719_p0399b17║相，　比丘尼波逸提。餘三眾突吉羅。五分律云：
X40n0719_p0399b18║若至第四重，若草，若瓦，若板覆，一一波逸提。方便
X40n0719_p0399b19║及燒斫時，皆突吉羅。根本律云：若是熟磚及以
X40n0719_p0399b20║石木，或可施主欲得疾成，雖過重數，並皆無犯。
X40n0719_p0399b21║○二十一、自往教尼戒。此是遮罪，大乘比丘同學。
X40n0719_p0399b22║必若觀機，知有大益，不犯。然在末法，尤宜慎重。
X40n0719_p0399b23║若比丘，僧不差教戒比丘尼者，波逸提。
X40n0719_p0399b24║緣。　佛在祇洹，大愛道請佛聽諸比丘與尼教戒
X40n0719_p0399c01║說法。佛勅阿難：隨次差上座往。時般陀尊者當往，
X40n0719_p0399c02║而所誦惟一偈，三說已三入第四禪，諸羅漢尼皆
X40n0719_p0399c03║大歡喜。六羣尼調戲譏嫌，於是尊者現通而去。時
X40n0719_p0399c04║六羣比丘自往教戒，不說正法，惟說一切世論，乃
X40n0719_p0399c05║至笑儛跛行等，六羣尼大歡喜。大愛道白佛，佛制
X40n0719_p0399c06║僧中差教授尼人白二羯磨。於是六羣即出界外，
X40n0719_p0399c07║更互相差。大愛道重白佛，佛制成就十法，然後得
X40n0719_p0399c08║教授尼戒律具足：（一）、多聞誦二部戒利；（二）、決斷無
X40n0719_p0399c09║疑；（三）、善能說法；（四）、族姓出家；（五）、顏貌端正；（六）、尼眾
X40n0719_p0399c10║見便歡喜；（七）、堪任與尼眾說法勸令歡喜；（八）、不為
X40n0719_p0399c11║佛出家而被法服犯重法；（九）、滿二十歲若過；（十）。如
X40n0719_p0399c12║此等可與尼教戒。遂結此戒。根本律云：具七法
X40n0719_p0399c13║者，眾應差教授尼：一、持戒，二、多聞，三、住耆宿位，四、
X40n0719_p0399c14║善都城語，五、不曾以身汙尼，六、於八他勝法善能
X40n0719_p0399c15║分別，七、於八尊重法能善解釋。
X40n0719_p0399c16║釋　教授者，八不可違法：百臘比丘尼見初受戒
X40n0719_p0399c17║比丘，當迎逆問訊禮拜請坐。（一）不得罵詈訶謗比
X40n0719_p0399c18║丘。（二）不得舉比丘罪，及遮他覓罪、遮說戒、遮自恣。
X40n0719_p0399c19║（三）從眾僧求授大戒。（四）若犯僧殘，應在二部僧中
X40n0719_p0399c20║半月行摩那埵。（五）於半月當從僧中求教授人。（六）
X40n0719_p0399c21║不應在無比丘處夏安居。（七）安居竟，應比丘僧中
X40n0719_p0399c22║求三事自恣：見、聞、疑。（八）如此八事，應尊重恭敬讚
X40n0719_p0399c23║歎，盡形壽不應違。
X40n0719_p0399c24║相。　非教授日往，說八不可，違法，突吉羅。若僧差
X40n0719_p0400a01║往，應尅時到，尼亦尅時迎，尅時不到，突吉羅。僧
X40n0719_p0400a02║祇律云：教誡尼，不得從日沒至明相未出，不得深
X40n0719_p0400a03║猥處，不得露現處，當在不深不露處，若講堂，若樹
X40n0719_p0400a04║下。不得十四日、十五日、月一日、二日、三日，應從四
X40n0719_p0400a05║日至十三日往教誡。不得教誡不和合。尼眾到已，
X40n0719_p0400a06║應問尼僧：和合不？若言和合，應遣使呼來。若不得
X40n0719_p0400a07║來者，應與教誡欲。不得偏教誡，不得長語教誡。
X40n0719_p0400a08║五分律云：若不差教誡尼，語語波逸提；教誡餘二
X40n0719_p0400a09║女眾，突吉羅。善見律云：若不說八敬，先說餘法，
X40n0719_p0400a10║突吉羅。十誦律云：比丘應誦尼戒，莫令忘失。何
X40n0719_p0400a11║以故？諸女人喜忘，智慧散亂。我泥洹後，諸尼當從
X40n0719_p0400a12║大僧問戒法。
X40n0719_p0400a13║附：　五分律云：若比丘，僧不差，為教授故，入比丘
X40n0719_p0400a14║尼住處，除因緣，波逸提。因緣者，比丘尼病，是名因
X40n0719_p0400a15║緣。若僧不差，為教授故，入尼住處，隨入多少，步步
X40n0719_p0400a16║波逸提。若一脚入門，突吉羅。（僧祇律亦有此戒，故并附此。）
X40n0719_p0400a17║○二十二、教尼至暮戒，大乘同學。
X40n0719_p0400a18║若比丘，為僧差教授比丘尼，乃至日暮者，波逸提。
X40n0719_p0400a19║緣　難陀好音聲（薩婆多論云：非佛弟難陀也），為尼說法，聽者
X40n0719_p0400a20║樂聞。遂至日暮，尼出祇洹入城，城門已閉，即依城
X40n0719_p0400a21║壍中宿。晨旦在前入城，諸長者謗為與比丘宿，故
X40n0719_p0400a22║制。
X40n0719_p0400a23║相，　除教授，若受經誦經等事，至日暮突吉羅。為
X40n0719_p0400a24║餘婦女受經等，至日暮突吉羅。不犯者，船濟處說
X40n0719_p0400b01║法尼聽、共賈客行夜說法尼聽、若至尼寺中說法、
X40n0719_p0400b02║若說戒日來請教誡人、值說法便聽。律攝云：雖
X40n0719_p0400b03║在時中，若諸尼立而不坐，或營務紛擾未息，或時
X40n0719_p0400b04║有拘礙而為說者，亦名非時。日暮日暮想等六句，
X40n0719_p0400b05║二重、二輕、二無犯。若通夜說法，或寺門相近，或城
X40n0719_p0400b06║門不閉，或同在城中，或尼眾在白衣舍，此皆無犯。
X40n0719_p0400b07║其教授尼人，一被差已，盡壽教授，不須差。
X40n0719_p0400b08║○二十三、譏論教尼戒，大乘同學。
X40n0719_p0400b09║若比丘，語諸比丘作如是語：比丘為飲食故，教授比
X40n0719_p0400b10║丘尼。者，波逸提。
X40n0719_p0400b11║緣　尼聞教授師來，半由旬迎，安處房舍、辦飲食、
X40n0719_p0400b12║洗浴處，六群不為僧差，心生嫉妬，作如是言：故制。
X40n0719_p0400b13║相　說而了了，波逸提；不了了，突吉羅。餘四眾突
X40n0719_p0400b14║吉羅。不犯者，其事實爾，乃至夢說、錯說等。五分
X40n0719_p0400b15║律云：若言為供養故，教誡比丘及餘三眾，突吉羅。
X40n0719_p0400b16║若言比丘行十二頭陀行，坐禪誦經，作諸功德，皆
X40n0719_p0400b17║為供養利故，語語突吉羅。
X40n0719_p0400b18║○二十四、與非親里尼衣戒，大乘不同學。然在未
X40n0719_p0400b19║法，應須審慎。
X40n0719_p0400b20║若比丘，與非親里比丘尼衣，除貿易，波逸提。
X40n0719_p0400b21║緣　舍衛城有一乞食比丘，威儀具足。時有尼見
X40n0719_p0400b22║便生善心，數請彼比丘，比丘不受。異時眾僧分衣
X40n0719_p0400b23║物，此比丘持衣分出祇桓門，見此尼來即以與之。
X40n0719_p0400b24║意彼不受，尼輒便受。比丘數數同人嫌責，故制。
X40n0719_p0400c01║相，　餘四眾突吉羅。五分律云：若與破戒、邪見、
X40n0719_p0400c02║親里尼衣，突吉羅。根本律云：若親親想、非親親
X40n0719_p0400c03║想，與衣無犯。若見遭難無衣服者，與之；或因受戒
X40n0719_p0400c04║而施，無犯。薩婆多論云：與餘二女眾衣同犯。
X40n0719_p0400c05║○二十五、與非親里尼作衣戒，大乘同學。
X40n0719_p0400c06║若比丘，與非親里比丘尼作衣者，波逸提。
X40n0719_p0400c07║緣　迦留陀夷為一尼作衣，乃作男女行，欲像襞
X40n0719_p0400c08║衣與之，語令不得披看，亦莫示人。若白時到，當著
X40n0719_p0400c09║此衣在尼僧後行。尼如其教，諸居士見而譏笑。大
X40n0719_p0400c10║愛道問知其故，諸尼白諸比丘，轉白世尊結戒。
X40n0719_p0400c11║相，　餘四眾突吉羅。五分律云：取衣時，突吉羅；
X40n0719_p0400c12║割截時、染時，皆波逸提；縫時，針針波逸提。
X40n0719_p0400c13║○二十六、與尼屏坐戒，大乘同學。
X40n0719_p0400c14║若比丘，與比丘尼在屏處坐者，波逸提。
X40n0719_p0400c15║緣　迦留陀夷至偷蘭難陀所，在門外共一處坐，
X40n0719_p0400c16║居士譏嫌故制。
X40n0719_p0400c17║釋　屏處，如不定法中說。
X40n0719_p0400c18║相，　盲不聾、聾不盲，突吉羅。餘四眾突吉羅。不犯
X40n0719_p0400c19║者，有伴、若行過、卒倒地等。五分律云：與餘二女
X40n0719_p0400c20║眾屏處坐，亦波逸提。律攝云：設餘威儀，亦皆同
X40n0719_p0400c21║犯。
X40n0719_p0400c22║○二十七、與尼同行戒，此是遮罪，大乘同學。
X40n0719_p0400c23║若比丘，與比丘尼期同一道行，從一村乃至一村，除
X40n0719_p0400c24║異時，波逸提。異時者，與估客行，若疑畏怖時，是謂異
X40n0719_p0401a01║時。
X40n0719_p0401a02║緣　六羣與六羣尼人間遊行，居士嫌之，故制。於
X40n0719_p0401a03║是道路卒相遇者，畏慎不敢共行。佛言：不期無犯。
X40n0719_p0401a04║又眾比丘及比丘尼，從舍衛國至毗舍離，以不得
X40n0719_p0401a05║同行，諸尼在後，為賊所劫，故更開異時。
X40n0719_p0401a06║釋　十誦律云：疑有二種：一疑失衣鉢，二疑失糧
X40n0719_p0401a07║食。若有疑者，尼之衣食，比丘應取持去。至安隱處，
X40n0719_p0401a08║應還語言：姊妹！汝等隨意，不得共行。
X40n0719_p0401a09║相，　若與尼期行，乃至村間分齊處，隨眾多少、界
X40n0719_p0401a10║多少，一一波逸提。空處行十里，波逸提。若減一村、
X40n0719_p0401a11║減十里，若力便欲行，盡突吉羅。餘四眾突吉羅。不
X40n0719_p0401a12║犯者，力勢所持等。僧祇律云：若共隨車伴行，止
X40n0719_p0401a13║息發去時，喚尼來，勿使不及伴，波逸提。若言去去，
X40n0719_p0401a14║勿使失伴，無罪。乃至問路、問檀越家亦爾。律攝
X40n0719_p0401a15║云：地行為契，後遂乘空現身，共期隱形而去，皆得
X40n0719_p0401a16║惡作。乘船亦爾。薩婆多論云：不期而偶共同道，
X40n0719_p0401a17║當使相去不聞聲處。若相聞已，內突吉羅。與餘二
X40n0719_p0401a18║女眾期行同犯。十誦律云：若有王夫人共行，不
X40n0719_p0401a19║犯。
X40n0719_p0401a20║附：　律攝云：苾芻有讐隙者，不應共行。若有因緣
X40n0719_p0401a21║須共行時，應懺摩已同去。凡涉路時，應為法語，勿
X40n0719_p0401a22║出惡言。或為聖默然，勿令心散亂。若至天神祠廟，
X40n0719_p0401a23║誦佛伽陀，彈指而進，苾芻不應供養天神。若路次
X40n0719_p0401a24║暫止息處，或泉池取水之處，皆誦伽陀。其止宿處，
X40n0719_p0401b01║應誦三啟。汲水繩索，亦應持行。若有機緣，與尼同
X40n0719_p0401b02║行。尼食苾芻，應持食時，更相授與。有病苾芻，應共
X40n0719_p0401b03║卑去。若人少者，尼亦助卑。若至村落，為覓醫藥。若
X40n0719_p0401b04║乞食時，令人看物，持食來與。若尼有病，准此應知。
X40n0719_p0401b05║○二十八、與尼同船戒，大乘同學。
X40n0719_p0401b06║若丘丘，與比丘尼共期同乘一船，上水、下水，除直渡
X40n0719_p0401b07║者，波逸提。
X40n0719_p0401b08║緣。　緣起同前。直渡者，有眾比丘及尼欲度恒水，
X40n0719_p0401b09║諸尼在後，暴雨水漲船未還，日已暮為賊所劫，故
X40n0719_p0401b10║開。
X40n0719_p0401b11║相　期同船上水下水入船裏，波逸提。一脚上船
X40n0719_p0401b12║方便欲入等，突吉羅。餘四眾突吉羅。不犯者，不共
X40n0719_p0401b13║期及被繫等。十誦律云：若欲直渡，為水漂去，不
X40n0719_p0401b14║犯。
X40n0719_p0401b15║○二十九、尼讚得食戒，大乘同制，是邪命故。
X40n0719_p0401b16║若比丘，知比丘尼讚歎教化因緣得食食，除檀越，先
X40n0719_p0401b17║有意者，波逸提。
X40n0719_p0401b18║緣。　舍衛城有一居士，請舍利弗、目犍連飯食，偷
X40n0719_p0401b19║蘭難陀謗為下賤人，讚提婆達等為龍中之龍。頃
X40n0719_p0401b20║二人至，即言：龍中之龍已至。居士嫌責偷蘭難陀。
X40n0719_p0401b21║二人食已還白佛，佛乃訶責提婆達等結戒。是後
X40n0719_p0401b22║比丘不知有勸化無勸化？佛言：不知無犯。又羅閱
X40n0719_p0401b23║城有大長者，欲待梨師達至供養眾僧。後梨師達
X40n0719_p0401b24║至城，有尼往語長者，因即設齋。梨師達恐犯戒不
X40n0719_p0401c01║受食故，更除檀越先有意者。
X40n0719_p0401c02║釋　教化者，十二頭陀行，乃至多聞法師持律坐
X40n0719_p0401c03║禪也。食者，從旦至中得食。
X40n0719_p0401c04║相　知尼讚歎，得食食，咽咽波逸提。得餘襯體衣、
X40n0719_p0401c05║燈油等，突吉羅。餘四眾突吉羅。五分律云：以餘
X40n0719_p0401c06║四眾讚歎因緣得食食，突吉羅。薩婆多論云：若
X40n0719_p0401c07║不曲讚功德，但說布施沙門，福德甚大，食者無罪。
X40n0719_p0401c08║○三十、婦女同行戒，大乘同學。
X40n0719_p0401c09║若比丘，與婦女共期同一道行，乃至村間，波逸提。
X40n0719_p0401c10║緣。　有毗舍離女，嫁舍衛國人，與姑共諍，還詣本
X40n0719_p0401c11║國。時阿那律從舍衛至毗舍離，彼婦女欲隨行，尊
X40n0719_p0401c12║者許之。夫主追至，打尊者幾死。尊者下道，靜處加
X40n0719_p0401c13║趺，入火光三昧。夫主待其定起，禮拜懺悔，尊者為
X40n0719_p0401c14║說法而去。還告眾僧，白佛結戒，不期無犯。因緣如
X40n0719_p0401c15║前。
X40n0719_p0401c16║相　犯輕重如前。餘四眾突吉羅。根本律云：若
X40n0719_p0401c17║他遣女人引道，或迷於道路，女人為指授，無犯。
X40n0719_p0401c18║○三十一、過受一食施戒，大乘同學。
X40n0719_p0401c19║若比丘，施一食處，無病比丘應一食。若過受者，波逸
X40n0719_p0401c20║提。
X40n0719_p0401c21║緣　有無住處村居士，為比丘作住處，常供給飲
X40n0719_p0401c22║食，止聽一食，六羣得美好飲食，復住第二宿，乃至
X40n0719_p0401c23║於此數數食，居士譏嫌故制。後舍利弗於彼處得
X40n0719_p0401c24║病，恐犯此戒，扶病而去，病遂增劇，故更增無病之
X40n0719_p0402a01║言。
X40n0719_p0402a02║釋　十誦律云：病者下至竹葉所傷。
X40n0719_p0402a03║相　丘，丘尼波逸提。餘三眾突吉羅。不犯者，有心
X40n0719_p0402a04║請留及諸阻難等。十誦律云：過一宿不食，突吉
X40n0719_p0402a05║羅。餘處宿，是中食，波逸提。
X40n0719_p0402a06║○三十二、展轉食戒。此是遮罪，大乘比丘同學。
X40n0719_p0402a07║若比丘，展轉食，除餘時，波逸提。餘時者，病時、施衣時，
X40n0719_p0402a08║是謂餘時。（根本律云：餘時者，病時、作時、道行時、施衣時，此是時。）
X40n0719_p0402a09║緣　有沙㝹婆羅門，以五百乘車載滿飲食，經冬
X40n0719_p0402a10║涉夏隨逐世尊，伺候空缺設供而不得便。阿難為
X40n0719_p0402a11║其白佛，佛聽作餅粥供僧。時諸居士聞佛聽僧食
X40n0719_p0402a12║粥及餅，皆大歡喜。有一少信大臣，見佛及僧大得
X40n0719_p0402a13║供養，生福田想，辦肥美飲食請僧。僧先食濃粥，不
X40n0719_p0402a14║復能多食，大臣嫌之。羅閱城少信樂師，其事亦爾，
X40n0719_p0402a15║佛乃結戒。於是諸病比丘所請食處，無隨病食及
X40n0719_p0402a16║藥，若有隨病食及藥，畏慎不敢食，佛聽病比丘展
X40n0719_p0402a17║轉食。又一居士既請佛僧，復有居士亦請佛僧施
X40n0719_p0402a18║食及衣，比丘畏慎白佛，佛聽施衣時展轉食。
X40n0719_p0402a19║釋：　濃粥者，以草畫之，不合不得食。展轉食者，請
X40n0719_p0402a20║也。請有二種：若僧次請、別請也。施衣時，如捨墮中
X40n0719_p0402a21║說。
X40n0719_p0402a22║相。　若今日得多請食，應自受一請，餘者當施於
X40n0719_p0402a23║人，如是施與言：長老！我應往彼，今布施汝。若不捨
X40n0719_p0402a24║前請受後請食，咽咽波逸提。若不捨後請受前請
X40n0719_p0402b01║食，咽咽突吉羅。不犯者，若請與非食、或食不足、或
X40n0719_p0402b02║無請食者、或食已更得食、或一處有前食後食。
X40n0719_p0402b03║十誦律云：病比丘若一請處不能飽，應受二請；若
X40n0719_p0402b04║第二處不能飽，應受三請；若第三處不能飽，應受
X40n0719_p0402b05║已，漸漸食，乃至日中，不應受第四請。聽節日數
X40n0719_p0402b06║數食。毗尼序云：阿難先受他請時，忘不憶。復同
X40n0719_p0402b07║佛受波斯匿王請，以食著口乃憶。知有二請不與
X40n0719_p0402b08║他：一請不敢吐食，為恭敬佛故；又不敢咽食，為持
X40n0719_p0402b09║戒故。佛知阿難心悔，告令心念，與他便食。優波離
X40n0719_p0402b10║問佛：餘人亦得爾不？佛言：除五人：一、坐禪人（專心在道
X40n0719_p0402b11║故），二、獨處（無人可對說故），三、遠行（造次就路容有忘念故，又或同根本部許數數
X40n0719_p0402b12║食故），四、長病，五、饑餓時依親里住。餘悉不聽。摩得
X40n0719_p0402b13║勒伽云：語比丘言：就此食，當為汝覓衣食食。不犯。
X40n0719_p0402b14║語比丘：此間食，餘處隨意食食。不犯。律攝云：若
X40n0719_p0402b15║於一舍，或在寺中，或阿蘭若，為求肥悅，或樂美食，
X40n0719_p0402b16║而數食者，得惡作罪。若輕賤心，矯詐不食，亦得惡
X40n0719_p0402b17║作。
X40n0719_p0402b18║○三十三、別眾食戒。此是遮罪，大乘比丘同學。
X40n0719_p0402b19║若比丘，別眾食，除餘時，波逸提。餘時者，病時、作衣時、
X40n0719_p0402b20║施衣時、道行時、乘船時、大眾集時、沙門施食時，此是
X40n0719_p0402b21║時。
X40n0719_p0402b22║緣　提婆達利養斷絕，與五比丘俱家家乞食，故
X40n0719_p0402b23║制。
X40n0719_p0402b24║釋　別眾食者，若四人、若過四人。食者，飯、麨、乾餅、
X40n0719_p0402c01║魚、肉。病者，下至脚跛躄作衣，施衣時如上。道行者，
X40n0719_p0402c02║下至半由旬，乘船亦爾。沙門施食者，在此沙門釋
X40n0719_p0402c03║子外諸出家者，及從外道出家者是。十誦律云：
X40n0719_p0402c04║大眾集者，極少八人：四舊比丘，四客比丘。五分
X40n0719_p0402c05║律云：若於界內別請四人以上，名別眾食；若次請，
X40n0719_p0402c06║不犯。根本律云：別眾食者，謂別別而食。律攝
X40n0719_p0402c07║云：別眾者，謂不同處食。若四苾芻同一界內，下至
X40n0719_p0402c08║一人不共同食，並名別眾。此言食者，謂是正食，餘
X40n0719_p0402c09║食無犯。
X40n0719_p0402c10║辯：　按此別眾凡有二義：一者別為眾，如四分等
X40n0719_p0402c11║所明；二者別於眾，如律攝中所釋。然則乞食不得
X40n0719_p0402c12║四人同行，受請必須僧次差往，僧中淨食要打楗
X40n0719_p0402c13║椎，請食私房無緣不聽，聖制昭然不可越矣。
X40n0719_p0402c14║相，　無因緣別眾食，咽咽波逸提；有因緣不說者，
X40n0719_p0402c15║突吉羅。比丘尼，波逸提。十誦律云：以二利故，遮
X40n0719_p0402c16║別眾食：一者隨護檀越，以憐愍故；二者破諸惡欲，
X40n0719_p0402c17║比丘力勢故。若三比丘別共一處食，第四人取食
X40n0719_p0402c18║分，不犯。若道行乘船，昨日來今日食，明日行今日
X40n0719_p0402c19║食，皆波逸提。僧祇律云：若三人食，一人不食；若
X40n0719_p0402c20║三圓具，一未圓具，皆無犯。若以食送彼，乃至鹽一
X40n0719_p0402c21║匕與彼眾處食，皆無犯。或施主言：但來入者，我皆
X40n0719_p0402c22║與食。或施主別造房，施住我房者，我皆與食。斯亦
X40n0719_p0402c23║無過。戒因緣經云：若比丘，眾中不唱，私去會者，
X40n0719_p0402c24║犯墮。起自毗舍佉母別請五百僧，故制。凡欲別請
X40n0719_p0403a01║大德人等，必須兼請僧伽，乃至眾中若有一人隨
X40n0719_p0403a02║次受請，便不名別眾也。
X40n0719_p0403a03║附：　根本律云：有五因緣，早請食來，在房中食：一、
X40n0719_p0403a04║是客新來，二、將欲行去，三、身嬰病苦，四、是看病人，
X40n0719_p0403a05║五、身充知事。目得迦云：若檢校人，應於齋食先
X40n0719_p0403a06║取自分，食之無過。
X40n0719_p0403a07║○三十四、過三鉢受請戒，此是遮罪，大乘同學。
X40n0719_p0403a08║若比丘，至白衣家，請比丘與餅、麨、飯。若比丘欲須者，
X40n0719_p0403a09║當二、三鉢受，還至僧伽藍中，應分與餘比丘食。若比
X40n0719_p0403a10║丘無病，過兩、三鉢受持，還至僧伽藍中，不分與餘比
X40n0719_p0403a11║丘食者，波逸提。
X40n0719_p0403a12║緣　舍衛國大村女嫁鬱禪國逸父母家，施比丘
X40n0719_p0403a13║食，其夫呼還，因諸比丘盡取其食，方更辦具，其夫
X40n0719_p0403a14║已更取婦。又波羅柰城外眾商賈車伴共宿，有比
X40n0719_p0403a15║丘於一信樂商賈處得食，展轉告餘比丘，乞令食
X40n0719_p0403a16║盡，彼方更市糧食，諸伴先去，道路為賊所劫，故制。
X40n0719_p0403a17║相，　比丘尼波逸提。餘三眾突吉羅。不犯者，有病
X40n0719_p0403a18║故受，乃至彼自送來。十誦律云：過取，波逸提。出
X40n0719_p0403a19║外見比丘不與者，突吉羅。根本律云：若取他食
X40n0719_p0403a20║時，過四升半米飯，分量已上，皆得墮罪。若施主任
X40n0719_p0403a21║取多少者，無犯。律攝云：有五處不應乞食，謂唱
X40n0719_p0403a22║令家、婬女家、酟酒家、王宮內旃陀羅家。若知女人
X40n0719_p0403a23║性多婬染，亦不從乞，恐生患故。若於非人及外道
X40n0719_p0403a24║家，過三鉢取，咸得惡作。若即此座過三而食，或除
X40n0719_p0403b01║餅麨，但將餘物，或施主歡喜，隨意將去，並皆無犯。
X40n0719_p0403b02║有三種虗損信施：一、施主信心施持戒者，受已與
X40n0719_p0403b03║犯戒人；二、信心施正見者，受已與邪見人；三、過量
X40n0719_p0403b04║而受，不自噉食，乃至長受一掬之食，除其施主先
X40n0719_p0403b05║有隨意。如斯三事，並名虗損信施，當招惡報。
X40n0719_p0403b06║○三十五、不作餘食法戒，是遮罪，大乘比丘同學。
X40n0719_p0403b07║若比丘，足食竟，或時受請，不作餘食法而食者，波逸
X40n0719_p0403b08║提。
X40n0719_p0403b09║緣，　世尊讚歎一食法比丘奉行體色枯悴，佛聽
X40n0719_p0403b10║一坐食乃至飽足，又聽食飯麨等五種食令飽足，
X40n0719_p0403b11║又聽病比丘數數食，因棄餘食眾鳥爭鳴，又聽瞻
X40n0719_p0403b12║病人食殘食，及聽取所受食作餘食法，又聽諸比
X40n0719_p0403b13║丘從彼處持食還，作餘食法而食之。當作如是餘
X40n0719_p0403b14║食法言：大德！我足食已知是看是。此作餘食法，彼
X40n0719_p0403b15║應取少許食已，語言：我止！汝取食之。是名餘食法。
X40n0719_p0403b16║時舍衛國有一貪餮比丘，不知足食不足食、不知
X40n0719_p0403b17║餘食不餘食，得便食之，故制。
X40n0719_p0403b18║釋：　有五種足食：知是飯（謂五正食也，餘不名足食）、知持來（從人
X40n0719_p0403b19║受也）、知遮（言不須也）、知威儀（行住坐臥四威儀，皆得受食也）、知捨威儀（行者
X40n0719_p0403b20║止，住者移步，坐者離座，臥者轉側身起，是名捨威儀）。十誦律云：以二利故，聽
X40n0719_p0403b21║受殘食法（即作餘食法也）：一者看病比丘因緣故，二者比
X40n0719_p0403b22║丘有因緣食不足故。
X40n0719_p0403b23║相　足食已，捨威儀不作餘食法而食，咽咽波逸
X40n0719_p0403b24║提。若已足食為他作餘食法、若知他足食已向之
X40n0719_p0403c01║作餘食法、若自手捉食作餘食法、若置地作、若使
X40n0719_p0403c02║淨人作、若向淨人作、若以不好食覆好食上作、若
X40n0719_p0403c03║受他餘食法盡持去，皆不成餘食法，盡突吉羅。
X40n0719_p0403c04║僧祇律云：若作殘食時，即於鉢上碗中作殘者，正
X40n0719_p0403c05║得碗中名作殘食，鉢中食不名作。若碗中食汁流
X40n0719_p0403c06║入鉢中，得俱名殘食。若並兩鉢求作殘，前人止食
X40n0719_p0403c07║一鉢中食者，正一鉢名作殘食。若或餅或菜通覆
X40n0719_p0403c08║橫二鉢上者，二俱得名作殘食。餘種種器亦爾。若
X40n0719_p0403c09║比丘足食已，有大檀越持種種飲食至，應問：有直
X40n0719_p0403c10║月維那知事人未足食者，從彼作殘食。若彼已足
X40n0719_p0403c11║食，當從上座未足者作。若上座羞不能人中作者，
X40n0719_p0403c12║當合坐舉至屏處作。若上座已足食，有客比丘來，
X40n0719_p0403c13║應問：彼若未足，即向彼作。若客已足食，僧應作方
X40n0719_p0403c14║便，勿破檀越善心。或眾中有大沙彌將至戒場與
X40n0719_p0403c15║受具，教作殘食法已，然後當食。（五分律與此同。）律攝云：
X40n0719_p0403c16║有五蒲膳，尼即可噉食：一、飯；二、麥豆飯；三、麨；四、肉；
X40n0719_p0403c17║五、餅。又五珂但，尼即可嚼食，謂根、莖、葉、華、果。若先
X40n0719_p0403c18║食五嚼食及乳酪菜等，後食五噉食無犯。若先食
X40n0719_p0403c19║五噉食，更食五嚼食及乳酪菜等，名犯應知。有五
X40n0719_p0403c20║未足之言，謂授食時未即須者，應報言：且待！且去！
X40n0719_p0403c21║且有！且待我食！且待我盡！若兼且言，名曰未足。若
X40n0719_p0403c22║無且聲，便是遮足。若未為足意，設作足言，亦不成
X40n0719_p0403c23║足，得惡作罪，由言不稱法故。若得餘食作法食者，
X40n0719_p0403c24║自身樂住，施主得福。欲作法時，洗手受食，持就一
X40n0719_p0404a01║未足苾芻，或雖已足未離座者，對彼作法。彼若自
X40n0719_p0404a02║未遮足，應取兩三口食。若自足已，便不合食，應以
X40n0719_p0404a03║手按而告之言：斯是汝物，隨意食之。有五不成作
X40n0719_p0404a04║餘食法：一、身在界內對界外人；二、不相及處；三、在
X40n0719_p0404a05║傍邊；四、在背後；五、前人離座。翻此便成。若一人作
X40n0719_p0404a06║法，設餘人食，並皆無犯。若遮足已，作遮足想疑，不
X40n0719_p0404a07║作餘食法而吞咽者，便得墮罪。雖未遮足，為遮足
X40n0719_p0404a08║想疑，俱得惡作，後二無犯。若北方果及天神蕅，斯
X40n0719_p0404a09║等難得之物，或復饑年飲食難得，不作餘食法，食
X40n0719_p0404a10║之無犯。
X40n0719_p0404a11║證。　毗尼母經云：比丘受人施不如法，為施所墮。
X40n0719_p0404a12║墮有二種：一者食他人施，不如法修道，放心縱逸，
X40n0719_p0404a13║無善可記。二者與施轉施，施不如法。因此二處，當
X40n0719_p0404a14║墮三塗。應施者，若父母貧苦，應先受三歸、五戒、十
X40n0719_p0404a15║善，然後施與。若不貧，雖受歸戒，不中施與。復有施
X40n0719_p0404a16║處，治塔人、奉僧人、治僧房人，計其功勞，當酬作價。
X40n0719_p0404a17║若過分與，為施所墮。施病者食，當作慈心，隨所宜
X40n0719_p0404a18║與之。若錯誤與食，為施所墮。嬰兒牢獄，繫人懷姙
X40n0719_p0404a19║者，當以慈心施之，勿望出入得報。詣僧坊乞者，若
X40n0719_p0404a20║自有糧，不須施之。若無糧食，施之無咎。若比丘不
X40n0719_p0404a21║坐禪，不誦經，不營佛法僧事，受人施，為施所墮。若
X40n0719_p0404a22║前人無此三業，知而轉施與者，受者皆為施所墮。
X40n0719_p0404a23║寧吞鐵丸而死，不以無戒食人信施。若足食已，更
X40n0719_p0404a24║強食者，不加色力，但增其患。是故不應無度食也。
X40n0719_p0404b01║大般涅槃經云：若一切法無常苦無我，云何為
X40n0719_p0404b02║食起身口意三種惡業？若為貪食起三惡業，所得
X40n0719_p0404b03║財物眾皆共言，後受苦果無共分者。復觀一切眾
X40n0719_p0404b04║生為飲食故身心受苦，我當云何於是食中而生
X40n0719_p0404b05║貪著？復次因於飲食，身為增長。我今出家受戒修
X40n0719_p0404b06║道，為欲捨身。今貪此食，云何當得捨此身耶？如是
X40n0719_p0404b07║觀已，雖復受食，猶如曠野食其子肉，其心厭惡都
X40n0719_p0404b08║不甘樂。深觀揣食有如是過。次觀觸食如被剝牛，
X40n0719_p0404b09║為無量蟲之所啑食。次觀思食如大火聚，識食猶
X40n0719_p0404b10║如三百䂎矛。若有比丘乞食，預作是念：願得好者，
X40n0719_p0404b11║願必多得，亦願速得，不名於食得厭離想。所修善
X40n0719_p0404b12║法日夜衰耗，不善之法慚當增長。若欲乞食，先當
X40n0719_p0404b13║願言：令諸乞者悉得飽滿，其施食者得無量福。我
X40n0719_p0404b14║若得食，為療毒身，修習善法利益眾生。作是願時，
X40n0719_p0404b15║所修善法日夜增長，不善之法慚當消滅。
X40n0719_p0404b16║○三十六、使他犯餘食法戒，大乘比丘同學。
X40n0719_p0404b17║若比丘，知他比丘足食已，若受請，不作餘食法，殷勤
X40n0719_p0404b18║請與食：長老！取是食。以是因緣，非餘欲使他，犯波逸
X40n0719_p0404b19║提。
X40n0719_p0404b20║緣　貪餮比丘為他所訶，心懷恚恨，故令他犯，故
X40n0719_p0404b21║制。
X40n0719_p0404b22║相，　若彼受食，咽咽二俱波逸提。若彼不食與者，
X40n0719_p0404b23║突吉羅。想、疑等同上。不犯者，不知已足食，不令他
X40n0719_p0404b24║犯。
X40n0719_p0404c01║○三十七、非時食戒，大乘同學。
X40n0719_p0404c02║若比丘，非時受食食者，波逸提。
X40n0719_p0404c03║緣　迦留陀夷日暮乞食，一姙婦持食出門，值天
X40n0719_p0404c04║雷電暫見其面，怖稱是鬼，即便墮身，恚言：沙門釋
X40n0719_p0404c05║子寧自破腹，不應夜乞食。故制。根本律云：十七
X40n0719_p0404c06║眾入城乞食，聞女人作可愧恥語，即忍饑不復巡
X40n0719_p0404c07║家。有諸俗侶在園遊讌，日時已過，持與飽食。鄔波
X40n0719_p0404c08║難陀問之，答曰：午前不得，中後不䬸，豈我忍饑而
X40n0719_p0404c09║取命過？佛聞訶責而制學處。
X40n0719_p0404c10║釋：　時者，明相出至日中。非時者，日中至明相未
X40n0719_p0404c11║出。
X40n0719_p0404c12║相，　比丘尼波逸提。餘三眾突吉羅。不犯者：噉黑
X40n0719_p0404c13║石蜜；病服吐下藥；煑麥不令皮破，漉汁飲之；若喉
X40n0719_p0404c14║中哯出，還咽根本律云：非時非時想疑，皆墮罪。
X40n0719_p0404c15║時非時想疑，皆惡作罪。時時想非時時想，不犯。
X40n0719_p0404c16║證。　舍利弗問經云：舍利弗復白佛言：世尊，有諸
X40n0719_p0404c17║檀越造僧伽藍，厚置資給，供來世僧。有似出家人，
X40n0719_p0404c18║非時就典食者索食。與者食者得何等罪？其本檀
X40n0719_p0404c19║越得何等福？佛言：非時食者，是破戒人，是犯盜人。
X40n0719_p0404c20║非時與者，亦破戒人，亦犯盜人。盜檀越物，非施主
X40n0719_p0404c21║意。施主無福，以失物故，但有發心置立之善。舍利
X40n0719_p0404c22║弗言：時受時食，食不盡者，非時復食。或有時受至
X40n0719_p0404c23║非時食，復得福不？佛言：時食淨者，是即福田，是即
X40n0719_p0404c24║出家，是即僧伽，是即天人良友，是即天人導師。其
X40n0719_p0405a01║不淨者，猶為破戒，劫盜餓鬼，為罪窟宅。非時索者，
X40n0719_p0405a02║以時非時，非時輙與。是典食者，是名退道惡魔，名
X40n0719_p0405a03║三惡道。破器癩病，人壞善果。故諸婆羅門不非時
X40n0719_p0405a04║食，外道梵志亦不邪食，況我弟子知法行法而當
X40n0719_p0405a05║爾耶？凡如此者，非我弟子，非法之人。盜與盜受，一
X40n0719_p0405a06║團一撮，片鹽片酢，死墮燋腸地獄，吞熱鐵丸。從地
X40n0719_p0405a07║獄出，生猪狗中，食諸不淨。又生惡鳥，人怪其聲。後
X40n0719_p0405a08║生餓鬼，還伽藍中，處都圊內，噉食糞穢，並百千萬
X40n0719_p0405a09║歲。更生人中，貧窮下賤，所可言說，人不信用。不如
X40n0719_p0405a10║盜一人物，其罪尚輕，割奪多人福田故，斷出世道
X40n0719_p0405a11║故。
X40n0719_p0405a12║附　根本尼陀那云：有病苾芻，醫令以水和麨，非
X40n0719_p0405a13║時可食。佛言：有無齒牛，食麥後時便出其粒，仍全
X40n0719_p0405a14║用此為麨，非時應服。服猶不瘥，用生麥麨，多將水
X40n0719_p0405a15║攪以物濾之，然後應服。服猶不瘥，佛言：醫人處方
X40n0719_p0405a16║令服麨飲，若稠若團隨意應服。凡所有事，我為病
X40n0719_p0405a17║人非時開者，於病瘥後咸不應作。百一羯磨云：
X40n0719_p0405a18║有五種果，若時非時，若病無病，並隨意食：一、訶梨
X40n0719_p0405a19║勒，此云天主持來；二、毗醯勒；三、菴摩勒，即嶺南餘
X40n0719_p0405a20║甘子，形似梹榔，食之除風；四、末粟者，即胡椒；五、畢
X40n0719_p0405a21║茇利，即蒟醬。刪補羯磨云：有渴病因緣，許受非
X40n0719_p0405a22║時漿，謂果漿、蜜漿等，澄如水色，以水渧淨受之。有
X40n0719_p0405a23║風熱病因緣，許受五種七日藥。有諸病因緣，聽受
X40n0719_p0405a24║盡形壽藥，謂一切鹹苦酸辛不任食者，如薑椒之
X40n0719_p0405b01║類，乃至白术散丸湯膏之類。若非時漿，不得留至
X40n0719_p0405b02║明日。若七日藥，不得畜至八日。南海寄歸云：牙
X40n0719_p0405b03║中食在，舌上膩存，未將淨水重漱已來，涎唾必須
X40n0719_p0405b04║外棄。若日時過，更犯非時。觀水觀時，是曰律師。
X40n0719_p0405b05║
X40n0719_p0405b06║重治毗尼事義集要卷第七
X40n0719_p0405b07║
X40n0719_p0405b08║音義
X40n0719_p0405b09║迮音摘。迫也。
X40n0719_p0405b10║苫詩廉切。草覆屋也。
X40n0719_p0405b11║般陀亦云娑伽陀，此翻繼道，亦翻小路邊生。
X40n0719_p0405b12║八他勝法尼有八棄罪，於婬、盜、殺、妄外，更加觸、
X40n0719_p0405b13║八覆、隨四戒，具如尼戒中廣明。
X40n0719_p0405b14║泥洹即涅槃，此翻滅度。
X40n0719_p0405b15║卑音忌，亦音其，舉也。俗作舁，讀如异，並訛。
X40n0719_p0405b16║優波離或云鄔波離，此翻上首，以其持律為眾
X40n0719_p0405b17║綱紀。或翻近執，佛為太子時，彼為親近執事之臣。
X40n0719_p0405b18║餮音帖。貪食也。
X40n0719_p0405b19║維那梵云羯磨陀那，此翻事知，亦翻悅眾。維那
X40n0719_p0405b20║二字，華梵雙舉。維是綱維，華言也。那是梵語，略去
X40n0719_p0405b21║羯磨陀三字也。
X40n0719_p0405b22║北方果北俱盧州自然粳等。
X40n0719_p0405b23║天神蕅阿耨達池中之蕅也。
X40n0719_p0405b24║揣食即：摶食，亦名段食，有形段故。
X40n0719_p0405c01║觸食前六識相應之觸，心所對前境生喜樂，如
X40n0719_p0405c02║觀劇戲，終日不食而自飽等。又涼援諸觸，能滋養
X40n0719_p0405c03║身。
X40n0719_p0405c04║思食第六識相應之思心所，於可意境而生希
X40n0719_p0405c05║望，意思資潤，諸根增長。又思想飲食，令人不死，如
X40n0719_p0405c06║小兒視梁上懸袋，及望梅止渴等。
X40n0719_p0405c07║識食第八識執持之相，由前三食勢分所資，令
X40n0719_p0405c08║此識增勝，能持諸根大種故。又第七識執第八識
X40n0719_p0405c09║為自內我，此是三界生因，名之為食。若入滅受、想
X40n0719_p0405c10║定，令第七識染分心、心所滅，不復執第八識為我，
X40n0719_p0405c11║便於三界不得久住，故知識是食也。若約六道分
X40n0719_p0405c12║別者，人、畜具四食，段食顯勝；鬼、神、欲天，除段食，則
X40n0719_p0405c13║具三食，觸食顯勝；禪天，除段、觸二食，則具二食，思
X40n0719_p0405c14║食顯勝；無想、四空并無間獄，除段、觸、思三食，唯依
X40n0719_p0405c15║識食而住。
X40n0719_p0405c16║啑作答切。齧也。
X40n0719_p0405c17║䂎作管切，音纘。鋋也。鋋，音禪。小矛也。
X40n0719_p0405c18║矛音謀。兵器如鋋，而有三廉。
X40n0719_p0405c19║十七眾即十七羣童子，最大者年十七，最小者
X40n0719_p0405c20║年十二，共求出家，因呼為十七羣比丘。
X40n0719_p0405c21║鄔波難陀即䟦難陀也。
X40n0719_p0405c22║哯以淺切，音衍。
X40n0719_p0405c23║圊音清，溷也，廁也。至穢之處，宜常修治，使清潔
X40n0719_p0405c24║也。
X40n0719_p0406a01║蒟音舉，果也。似王瓜，蔓生，子長大，苗為留藤，實
X40n0719_p0406a02║似桑椹，皮黑肉白，食之辛香。今嶺南人取其葉合
X40n0719_p0406a03║檳榔食之。