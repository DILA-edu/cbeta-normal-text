X40n0719_p0406a04║
X40n0719_p0406a05║
X40n0719_p0406a06║重治毗尼事義集要卷第八
X40n0719_p0406a07║
X40n0719_p0406a08║古吳蕅益沙門　智旭　彚釋
X40n0719_p0406a09║○三十八、殘宿食戒。此是遮罪，大乘比丘同學。
X40n0719_p0406a10║若比丘，殘宿食而食者，波逸提。
X40n0719_p0406a11║緣　尊者迦羅常坐禪思惟，時城中乞食易得，迦
X40n0719_p0406a12║羅作是念：何為日日乞食疲苦？寧可食先得者，後
X40n0719_p0406a13║得食當持還。即如所念為之。諸比丘於食時不見
X40n0719_p0406a14║迦羅，疑是命終遠行等，後見乃問知其故，白佛結
X40n0719_p0406a15║戒。
X40n0719_p0406a16║釋　宿食者，今日受已，至明日於諸比丘皆不清
X40n0719_p0406a17║淨。
X40n0719_p0406a18║相，　比丘尼波逸提。不犯者，宿受食，有餘與父母
X40n0719_p0406a19║及作人等，後從彼邊乞得。十誦律云：大比丘未
X40n0719_p0406a20║手受而共宿者，名曰內宿。噉者，突吉羅。已手受舉
X40n0719_p0406a21║共宿者，名殘宿食。噉者，波逸提。先自取果，後從
X40n0719_p0406a22║淨人受而食，突吉羅。有二種觸，食食無罪：一、清
X40n0719_p0406a23║淨比丘誤觸，二、破戒比丘無慚愧觸。天食過中
X40n0719_p0406a24║可食，可七日受。根本尼陀那云：所餘餅果持與
X40n0719_p0406b01║求寂，明旦還得食之。若有希望心，與時惡作，食時
X40n0719_p0406b02║犯墮。若總無希望心，不犯。目得迦云：若病者貧，
X40n0719_p0406b03║設是殘觸，酥油服之無犯。苾芻行路令求寂持
X40n0719_p0406b04║路糧，亦得為其擎舉擎下。又諸苾芻道行應持糧
X40n0719_p0406b05║者，既無俗人又無求寂，應勸施主，施主亦無，應自
X40n0719_p0406b06║持去。後見俗人共換而食，換處亦無，分為兩分，告
X40n0719_p0406b07║俗人曰：汝取一分。彼既入手，應告彼曰：汝取我食，
X40n0719_p0406b08║我取汝分。換易而食，此復難求。於第一日應須絕
X40n0719_p0406b09║食，明日如有授人受取而食。若無授者，自取一彪
X40n0719_p0406b10║拳許食之。至第三日還無授者，食二彪拳。至第四
X40n0719_p0406b11║日復無授人，隨情自取飽食無犯。於後路糧罄盡，
X40n0719_p0406b12║見有熟果墮地，應取作淨受已而食。若淨人難得
X40n0719_p0406b13║者，受已應食，授者亦無，應可自取作北洲想而食。
X40n0719_p0406b14║樹上果熟未落地者，應自上樹搖振令墮，自取而
X40n0719_p0406b15║食。如上開者並為難緣，若無難時悉皆制斷。善
X40n0719_p0406b16║見律云：若多比丘共行，唯一小沙彌。比丘各自擔
X40n0719_p0406b17║糧，至食時各自分分。沙彌得分已，語比丘言：今持
X40n0719_p0406b18║沙彌分與大德易。得已，復與第二座易。展轉乃至
X40n0719_p0406b19║眾多食，皆無罪。若沙彌不解法，比丘自持食分與
X40n0719_p0406b20║沙彌，展轉易得食，不犯。薩婆多論云：若食是佛
X40n0719_p0406b21║臘、面門臘、自恣臘，雖先捉後買，得食無已想故，無
X40n0719_p0406b22║罪。
X40n0719_p0406b23║證　根本雜事云：佛告阿難：無容得有住其家內
X40n0719_p0406b24║食殘宿食證阿羅漢，無容得有阿羅漢諸漏已盡
X40n0719_p0406c01║處白衣家食殘宿食。
X40n0719_p0406c02║辯　問：沙彌不食殘宿食者，得證阿羅漢果。若已
X40n0719_p0406c03║證阿羅漢果，須受具不？答：八種比丘中，雖有破結
X40n0719_p0406c04║使比丘，然佛滅後，必以白四羯磨為宗要。故沙彌
X40n0719_p0406c05║設證無學，但可即時受具，不俟年滿二十，未有不
X40n0719_p0406c06║登壇受具者也。
X40n0719_p0406c07║○三十九、自取食戒。此是遮罪，大乘比丘同學。
X40n0719_p0406c08║若比丘，不受食，若藥著口中，除水及楊枝，波逸提。
X40n0719_p0406c09║緣　舍衛城有一比丘，常乞食著糞掃衣。時城中
X40n0719_p0406c10║諸居士，為命過父母等，於四衢道乃至廟中，作飲
X40n0719_p0406c11║食祭祀供養。彼比丘自取食之，居士譏嫌故制。時
X40n0719_p0406c12║諸比丘生疑，不敢自取楊枝淨水，佛言：不犯。
X40n0719_p0406c13║釋：　受有五種，手與手受、或手與持物受、或持物
X40n0719_p0406c14║與持物受、或持物與手受、或遙過物與，與者受者
X40n0719_p0406c15║俱知，中無觸礙，得墮手中。又五種受，身與身受、衣
X40n0719_p0406c16║與衣受、曲肘與曲肘受、器與器受、或有因緣置地
X40n0719_p0406c17║與。
X40n0719_p0406c18║相、　想、疑等六句，如常可知，比丘尼波逸提。五
X40n0719_p0406c19║分律云：除嘗食，但不得咽。聽從龍受食，天受食，鬼
X40n0719_p0406c20║受食，獼猴受食，以施主語受食，不得受擲食食。
X40n0719_p0406c21║辯。　問：四分遙過物與成受，五分不得受擲食食，
X40n0719_p0406c22║此復何從？答：四分所謂遙過，蓋指或有因緣；五分
X40n0719_p0406c23║所謂擲食，則由出於輕慢。聽制條別，意在於斯。
X40n0719_p0406c24║○四十、無病索好食戒。大乘有病，亦不得食魚肉。
X40n0719_p0407a01║若得好美飲食，乳、酪、魚及肉，若比丘如此美飲食，無
X40n0719_p0407a02║病自為己索者，波逸提。
X40n0719_p0407a03║緣　䟦難陀詣商主家索雜食，商主問：有何患？報
X40n0719_p0407a04║言：無所患，但意欲得雜食耳。商主譏嫌故制。時病
X40n0719_p0407a05║比丘畏慎不敢乞，不敢為病人乞，得已不敢食故
X40n0719_p0407a06║聽。
X40n0719_p0407a07║相、　比丘尼悔過法，餘三眾突吉羅。十誦律云：
X40n0719_p0407a08║索得，波逸提；不得，突吉羅。律攝云：無病從乞，有
X40n0719_p0407a09║病而食，乞時惡作，食時無犯。有病從乞，無病而食，
X40n0719_p0407a10║乞時無犯，食得墮罪。若施主言：有所須者，隨意可
X40n0719_p0407a11║索。或從天、龍、藥叉舍乞求，無犯。
X40n0719_p0407a12║○四十一、自與外道食戒大乘同學，或觀機得與。
X40n0719_p0407a13║若比丘，外道男、外道女，自手與食者，波逸提。
X40n0719_p0407a14║緣。　佛敕阿難，分餅與眾僧，分已有餘，乃與乞人。
X40n0719_p0407a15║有一裸形外道女，顏貌端正，阿難付餅，餅黏相著，
X40n0719_p0407a16║謂是一餅，與此女人，女與傍人，轉問所得，即生疑
X40n0719_p0407a17║謗。又一梵志，在此食已，轉向餘國，道逢篤信相士，
X40n0719_p0407a18║告以從禿頭居士得食，相士以白比丘。佛聞結戒，
X40n0719_p0407a19║於是外道，皆有怨言，佛乃聽置地與，使人與。
X40n0719_p0407a20║相　自手與而受，波逸提。不受，突吉羅。方便欲與
X40n0719_p0407a21║還變悔，突吉羅。比丘尼波逸提。餘三眾突吉羅。不
X40n0719_p0407a22║犯者，與父母及作人等、若力勢強奪。根本律云：
X40n0719_p0407a23║或欲以食因緣，除彼惡見，無犯。十誦律云：不犯
X40n0719_p0407a24║者，若彼有病，若親里，若求出家時與（謂四月試時也）。未
X40n0719_p0407b01║受食不應與他，先受已後當與他。若父、若母、若閉
X40n0719_p0407b02║繫人，急須食人。姙身女人，少多與之。畜生應與一
X40n0719_p0407b03║口。
X40n0719_p0407b04║○四十二、詣餘家不囑授戒大乘同學。
X40n0719_p0407b05║若比丘，先受請已，前食、後食詣餘家，不囑授餘比丘，
X40n0719_p0407b06║除餘時，波逸提。餘時者，病時、作衣時、施衣時，是謂時。
X40n0719_p0407b07║緣　有長者設食請僧，待䟦難陀至，䟦難陀小食
X40n0719_p0407b08║時更詣餘家，時垂欲過方來，諸比丘飲食不得滿
X40n0719_p0407b09║足。又一大臣送甘果至僧伽藍，亦待䟦難陀來分，
X40n0719_p0407b10║彼後食已詣餘家，時過乃還，使眾僧不得食新果，
X40n0719_p0407b11║故制。是後眾僧不敢入城受請，佛聽相囑授入城。
X40n0719_p0407b12║又以因緣，聽病時、作衣時、施衣時不囑授入城。
X40n0719_p0407b13║釋：　前食者，明相出至食時。後食者，從食時至日
X40n0719_p0407b14║中。餘比丘者，同一界共住也。
X40n0719_p0407b15║相　囑已出，若中道還等，欲出須更囑，不囑入餘
X40n0719_p0407b16║家，波逸提。一足入門內等，突吉羅。比丘尼波逸提。
X40n0719_p0407b17║餘三眾突吉羅。不犯者，若無比丘不囑授，至庫藏
X40n0719_p0407b18║聚落邊房，至所囑家，若勢力所持，命難、梵行難。
X40n0719_p0407b19║律攝云：若語施主：我設不來，應與僧食，勿令廢缺。
X40n0719_p0407b20║若施主不以此人而為先首，並無罪。
X40n0719_p0407b21║○四十三、食家強坐戒，大乘同學。
X40n0719_p0407b22║若比丘，在食家中有寶，強安坐者，波逸提。
X40n0719_p0407b23║緣　迦留陀夷至齋優婆夷家坐，其夫問：須何等？
X40n0719_p0407b24║報言：須食。即使婦出食與之，食已不去。其夫瞋恚
X40n0719_p0407c01║而出，語言：隨汝所為。佛聞故制。
X40n0719_p0407c02║釋：　食者，男以女為食、女以男為食，故名為食。家
X40n0719_p0407c03║寶者，𤥭璖、瑪瑙、真珠、琥珀、金、銀（按此戒正從食家得罪，不從有寶得
X40n0719_p0407c04║罪。言有寶者，或有寶則是夫婦可行欲處故耳）。
X40n0719_p0407c05║相，　盲不聾、聾不盲、立不坐，突吉羅。比丘尼波逸
X40n0719_p0407c06║提。餘三眾突吉羅。不犯者，舒手及戶處坐，有二比
X40n0719_p0407c07║丘為伴及被繫等。十誦律云：不犯者：若斷婬欲
X40n0719_p0407c08║家；若受齋家；若更有所尊重人在坐；若是舍多人
X40n0719_p0407c09║出入。若女人受一日戒，男子不受；若男子受一
X40n0719_p0407c10║日戒，女人不受，是家中坐，突吉羅。若二俱受者，不
X40n0719_p0407c11║犯。
X40n0719_p0407c12║○四十四、食家屏坐戒，大乘同學，犯不犯同上。
X40n0719_p0407c13║若比丘，食家中有寶，在屏處坐者，波逸提。
X40n0719_p0407c14║緣　迦留陀夷更在戶扇後坐，與齋優婆夷語，故
X40n0719_p0407c15║制。
X40n0719_p0407c16║○四十五、獨與女人坐戒，大乘同學。
X40n0719_p0407c17║若比丘，獨與女人露地坐，波逸提。
X40n0719_p0407c18║緣　亦起自前人，故制。
X40n0719_p0407c19║相　犯不犯悉同前。十誦律云：相去一丈坐，波
X40n0719_p0407c20║逸提。相去丈五坐，突吉羅。過二丈，無犯。律攝云：
X40n0719_p0407c21║若與非人女、半擇迦女，及未堪行婬境，若聾騃等，
X40n0719_p0407c22║共屏坐時，咸得惡作。
X40n0719_p0407c23║○四十六、故使他不得食戒，大乘同學。
X40n0719_p0407c24║若比丘，語餘比丘如是語：大德！共至聚落，當與汝食。
X40n0719_p0408a01║彼比丘竟不教與是比丘食，語言：汝去！我與汝一處。
X40n0719_p0408a02║若坐、若語不樂，獨坐、獨語樂，以此因緣，非餘方便遣
X40n0719_p0408a03║去，波逸提。（根本律云：語謂讀誦，坐謂禪思。）
X40n0719_p0408a04║緣　䟦難陀與餘比丘鬬，結恨在心，異時將至無
X40n0719_p0408a05║食處，徧行餘有，少時乃語言：汝是大惡人，由汝故，
X40n0719_p0408a06║并使我不得食，汝速去（云云）。彼比丘出城到祇桓，
X40n0719_p0408a07║日時已過，不得食，乏極。諸比丘聞，嫌責，白佛故制。
X40n0719_p0408a08║相　方便遣去，捨見聞處、或自捨見聞處，盡波逸
X40n0719_p0408a09║提。捨聞處至見處、捨見處至聞處，突吉羅。比丘尼
X40n0719_p0408a10║波逸提。餘三眾突吉羅。不犯者，與食遣去、若病、若
X40n0719_p0408a11║無威儀人見，不喜語言：汝去！我當送食至僧伽藍。
X40n0719_p0408a12║若彼破戒、破見、破威儀、被舉、被擯、應擯、若命難、梵
X40n0719_p0408a13║行難，方便遣去，不以嫌恨故遣去。五分律云：作
X40n0719_p0408a14║此惱餘四眾，突吉羅尼；作此惱二眾，波逸提；惱餘
X40n0719_p0408a15║三眾，突吉羅。十誦律云：未入城門令還，乃至未
X40n0719_p0408a16║入白衣家內門令還，皆突吉羅。若入內門令還，波
X40n0719_p0408a17║逸提。律攝云：若隨醫教為病，令斷食者，無犯。
X40n0719_p0408a18║○四十七、過受藥戒，大乘同學為眾故索，不犯。
X40n0719_p0408a19║若比丘，受四月請與藥，無病比丘應受；若過受，除常
X40n0719_p0408a20║請、更請、分請、盡形壽請，波逸提。
X40n0719_p0408a21║緣　摩訶男釋種供僧藥，恭敬上座，施與好者，求
X40n0719_p0408a22║亦與，不求亦與。六羣詣其家故，求難得藥，報言：有
X40n0719_p0408a23║者當與，無者當詣市買與。六羣即以有愛及妄語
X40n0719_p0408a24║訶之。摩訶男因不復供僧藥故制，復以緣開常請
X40n0719_p0408b01║等。
X40n0719_p0408b02║釋　四月者，夏四月。病者，醫所教服藥也。常請者，
X40n0719_p0408b03║其人作如是言：我常與藥。更請者，斷已後復更請。
X40n0719_p0408b04║與分請者，持藥至僧伽藍分與。盡形壽請者，其人
X40n0719_p0408b05║言：我當盡壽與藥。請有四種：或夜有限齊、藥無限
X40n0719_p0408b06║齊，或夜有限齊、藥有限齊，夏四月應受；或夜無限
X40n0719_p0408b07║齊、藥有限齊，或夜無限齊、藥無限齊，隨施時應受。
X40n0719_p0408b08║僧祇律云：或夏四月，或冬四月，或春四月，檀越
X40n0719_p0408b09║請不必定。或四月，或一月、半月，期滿已，不得更索。
X40n0719_p0408b10║若請前食，不得索後食；請後食，不得索前食。藥及
X40n0719_p0408b11║餘物亦爾。若言盡壽受我四事供養，爾時得隨意
X40n0719_p0408b12║索。
X40n0719_p0408b13║相　過受，咽咽波逸提。比丘尼波逸提。餘三眾突
X40n0719_p0408b14║吉羅。十誦律云：索得，波逸提；不得，突吉羅。索訶
X40n0719_p0408b15║梨勒等苦藥，得不得，盡突吉羅。律攝云：四月未
X40n0719_p0408b16║竟，請粗食，更求好者，得惡作罪，食便得墮；請好食，
X40n0719_p0408b17║更索粗者，索時惡作，食時無犯。善見律云：檀越
X40n0719_p0408b18║施藥，應作藥用，不得作食用。與油乞蘇，犯突吉羅。
X40n0719_p0408b19║附：　五分律云：若人施僧藥，執事比丘應問：為留
X40n0719_p0408b20║聚落中？為著僧坊內？若言留聚落中，須時應語：我
X40n0719_p0408b21║須如是藥，為我辦，勿使乏。若言留僧坊內，應白二
X40n0719_p0408b22║羯磨，差五法比丘：不隨愛、恚、癡、畏、知藥非藥者，作
X40n0719_p0408b23║守僧藥人。彼應以新器盛呵梨勒、阿摩勒、鞞醯勒、
X40n0719_p0408b24║畢䟦羅、乾薑、甘蔗、糖、石蜜。若器不漏，應盛酥、油、蜜。
X40n0719_p0408c01║應持物結口，題上藥名。若病比丘須者，應歡喜與。
X40n0719_p0408c02║若病者自知須此藥，應自取服。若不知，應問醫。若
X40n0719_p0408c03║無醫，應問二師：我如是如是病，應服何藥？若二師
X40n0719_p0408c04║不知，應取藥再三服。不差，復取餘藥服。
X40n0719_p0408c05║○四十八、觀軍陣戒，大乘同制。
X40n0719_p0408c06║若比丘，往觀軍陣，除時因緣，波逸提。
X40n0719_p0408c07║緣。　波斯匿王自領六軍，征伐反叛，六羣往觀，王
X40n0719_p0408c08║見不悅，因寄石蜜一裹，問訊世尊，世尊訶責結戒。
X40n0719_p0408c09║後梨師達、富羅那二大臣，在軍中渴仰，欲見比丘，
X40n0719_p0408c10║遣使來請，比丘畏慎，不敢往故。除時因緣。
X40n0719_p0408c11║相　往而見，波逸提。不見，突吉羅。欲觀而不去，路
X40n0719_p0408c12║遇而不避，突吉羅。比丘尼波逸提。餘三眾突吉羅。
X40n0719_p0408c13║不犯者：強力所將，一切阻難不得避。僧祇律云：
X40n0719_p0408c14║軍來詣精舍，不作意看，無罪；作意看，越毗尼罪；下
X40n0719_p0408c15║至看人口諍，越毗尼罪。根本律云：若見軍時，不
X40n0719_p0408c16║應說其好惡。十誦律云：往觀夜叉軍，突吉羅。
X40n0719_p0408c17║尼陀那云：有打鬬者不應往看，若見諍者急捨而
X40n0719_p0408c18║去。
X40n0719_p0408c19║○四十九、軍中過三宿戒，大乘同學，或觀機，不犯。
X40n0719_p0408c20║若比丘，有因緣，聽至軍中二宿、三宿。過者，波逸提。
X40n0719_p0408c21║緣　六羣有因緣至軍中宿，居士譏嫌，故制。
X40n0719_p0408c22║相。　第三宿明相未出，應離聞處、見處。若不離至
X40n0719_p0408c23║明相出，波逸提。離聞不離見處、離見不離聞處，突
X40n0719_p0408c24║吉羅。比丘尼波逸提。餘三眾突吉羅。不犯者，種種
X40n0719_p0409a01║阻難等。五分律云：雖有因緣，若書信得了，應遣
X40n0719_p0409a02║書信。若須自往，然後往，事訖便還，勿經宿。若不了，
X40n0719_p0409a03║應一宿；一宿不了，應再宿；復不了，應三宿。若了不
X40n0719_p0409a04║了，過三宿，波逸提。若事即了，不應宿而宿，突吉羅。
X40n0719_p0409a05║○五十觀軍事戒大乘同學。
X40n0719_p0409a06║若比丘，二宿、三宿軍中住，或時觀軍陣鬬戰，若觀遊
X40n0719_p0409a07║軍象馬力勢者，波逸提。
X40n0719_p0409a08║緣　六羣看軍陣，為箭所射，同伴以衣裹之，輿還。
X40n0719_p0409a09║居士問知其故，共相譏嫌，故制。
X40n0719_p0409a10║相　犯不犯等同上。五分律云：觀鳥獸鬬，突吉
X40n0719_p0409a11║羅。
X40n0719_p0409a12║○五十一、飲酒戒，大乘同制。
X40n0719_p0409a13║若比丘，飲酒者，波逸提。
X40n0719_p0409a14║緣。　娑伽陀尊者借宿辮髮梵志家，降毒火龍。拘
X40n0719_p0409a15║睒彌主心生篤信，覲禮世尊，欲供尊者。六羣為索
X40n0719_p0409a16║黑酒，尊者醉飽，中路倒吐，眾烏亂鳴。佛問阿難知
X40n0719_p0409a17║之，訶云：如今不能降伏小蛇，況能降伏大龍？凡飲
X40n0719_p0409a18║酒者，有十過失：一者顏色惡，二者少力，三者眼視
X40n0719_p0409a19║不明，四者現瞋恚相，五者壞田業資生法，六者增
X40n0719_p0409a20║致疾病，七者益鬬訟，八者惡名流布，九者智慧減
X40n0719_p0409a21║少，十者身壞命終墮三惡道。自今以去，以我為師
X40n0719_p0409a22║者，乃至不得以草木頭內著酒中而入口
X40n0719_p0409a23║相，　比丘尼波逸提。餘三眾突吉羅。不犯者，以酒
X40n0719_p0409a24║為藥，以酒塗瘡。十誦律云：飲酢酒、甜酒，若麯，若
X40n0719_p0409b01║糟，一切能醉者，咽咽波逸提。若但作酒色，無酒香、
X40n0719_p0409b02║酒味，不能醉人，飲者無犯。摩得勒伽云：若以酒
X40n0719_p0409b03║煑時藥、非時藥、七日藥，無酒性得服。善見律云：
X40n0719_p0409b04║若酒煑食、煑藥故，有酒香味，突吉羅；無酒香味，得
X40n0719_p0409b05║食。
X40n0719_p0409b06║○五十二、水中戲戒，大乘同學。
X40n0719_p0409b07║若比丘，水中嬉戲者，波逸提。
X40n0719_p0409b08║緣　十七羣比丘水中戲，波斯匿王與末利夫人
X40n0719_p0409b09║在樓上見之，夫人遣使往白世尊，故制。
X40n0719_p0409b10║釋：　水中戲者，從此岸至彼岸，或順流或逆流，或
X40n0719_p0409b11║此沒彼出，或以手畫水，或水相澆灒。
X40n0719_p0409b12║相　水中戲，波逸提。若酪漿、苦酒、麥汁等器中弄
X40n0719_p0409b13║戲，突吉羅。比丘尼波逸提。餘三眾突吉羅。不犯者，
X40n0719_p0409b14║道行、渡水、牽竹木、取石沙、尋失物、學浮法等。五
X40n0719_p0409b15║分律云：摶雪是草頭露，突吉羅。十誦律云：槃上
X40n0719_p0409b16║有水，若坐牀上有水，以指畫之，突吉羅。善見律
X40n0719_p0409b17║云：水深沒脚背，於中戲，波逸提。若搖船弄水，突吉
X40n0719_p0409b18║羅。
X40n0719_p0409b19║○五十三、相擊攊戒，大乘同學。
X40n0719_p0409b20║若比丘，以指相擊攊者，波逸提。（謂挃令肉癢，以此取笑也。）
X40n0719_p0409b21║緣　六羣中一人擊攊十七羣一人，乃令命終，故
X40n0719_p0409b22║制。
X40n0719_p0409b23║相，　除手脚指，以杖𨷲拂柄等擊攊，突吉羅。比丘
X40n0719_p0409b24║尼波逸提。餘三眾突吉羅。不犯者，眠觸令覺及一
X40n0719_p0409c01║切誤觸。五分律云：擊攊沙彌乃至畜生，突吉羅。
X40n0719_p0409c02║薩婆多摩得勒伽云：若身根壞，指挃，突吉羅。
X40n0719_p0409c03║○五十四、不受諫戒，大乘同學。
X40n0719_p0409c04║若比丘，不受諫者，波逸提。
X40n0719_p0409c05║緣　闡陀欲犯戒，諸比丘諫而不從，故制。
X40n0719_p0409c06║相，　比丘尼波逸提。餘三眾突吉羅。不犯者，來諫
X40n0719_p0409c07║人無智及戲笑錯說等。
X40n0719_p0409c08║附：　毗尼母經云：不應受五種人訶諫：一、無慚愧，
X40n0719_p0409c09║二、不廣學，三、常覓人過，四、喜鬬諍，五、欲捨服還俗。
X40n0719_p0409c10║○五十五、恐怖他戒，大乘同學，或觀機折伏，不犯。
X40n0719_p0409c11║若比丘，恐怖他比丘者，波逸提。
X40n0719_p0409c12║緣　佛在經行處，經行那迦波羅比丘侍佛，初夜
X40n0719_p0409c13║請佛歸房，世尊默然，中夜後夜亦爾，乃反被拘執，
X40n0719_p0409c14║作非人恐怖聲。世尊清旦集眾，訶責結戒。
X40n0719_p0409c15║釋　恐怖者，若以色、聲、香、味、觸、法恐怖人。
X40n0719_p0409c16║相，　前人見聞知、恐不恐，盡波逸提。不見聞知，突
X40n0719_p0409c17║吉羅。比丘尼波逸提。餘三眾突吉羅。不犯者，一切
X40n0719_p0409c18║不作恐怖他意。律攝云：若以可惡色聲等令生
X40n0719_p0409c19║畏惱，得墮罪。若以可愛色聲等令生畏惱，惡作罪。
X40n0719_p0409c20║若於餘人為驚惱者，皆惡作罪。若說三塗情存化
X40n0719_p0409c21║導，彼雖生怖無犯。苾芻苾芻想六句：初二墮罪，後
X40n0719_p0409c22║四輕罪。實無怖事無怖事想六句：二重、二輕、二無
X40n0719_p0409c23║犯。
X40n0719_p0409c24║○五十六、過洗浴戒，大乘同學。
X40n0719_p0410a01║若比丘，半月洗浴，無病比丘應受，不得過，除餘時，波
X40n0719_p0410a02║逸提。餘時者，熱時、病時、作時、風雨時、道行時，此是時。
X40n0719_p0410a03║緣　摩竭國有池水瓶沙，王聽諸比丘常在中浴。
X40n0719_p0410a04║六羣比丘後夜入浴，王與綵女亦至，聞比丘浴聲，
X40n0719_p0410a05║靜以待之。六羣以種種細末藥更相洗，乃至明相
X40n0719_p0410a06║出，王竟不得浴。諸大臣皆共嫌恚，故制。
X40n0719_p0410a07║釋　病者，下至身體臭穢。作者，下至掃屋前地。風
X40n0719_p0410a08║雨者，下至一旋一滴著身。道行者，下至半由旬。
X40n0719_p0410a09║五分。律云：熱時者，熱悶汗出。薩婆多論云：隨處
X40n0719_p0410a10║熱時早晚數，取二月半於中浴。
X40n0719_p0410a11║相，　除餘時過一徧澆身，或水澆半身，波逸提。方
X40n0719_p0410a12║便不去，突吉羅。比丘尼波逸提。餘三眾突吉羅。不
X40n0719_p0410a13║犯者：力勢所持，強使洗浴。十誦律云：昨日來，今
X40n0719_p0410a14║日浴；明日欲去，今日浴，波逸提。五分律云：若洗
X40n0719_p0410a15║師及病人，身體已濕，因浴，不犯。僧祇律云：若無
X40n0719_p0410a16║上諸時，當作陶家浴法：先洗兩䏶、兩脚，後洗頭、面、
X40n0719_p0410a17║腰、背、臂、肘、胸、腋。
X40n0719_p0410a18║辯　禮懺。結壇日，須洗浴，乃至三洗，並遵佛教，非
X40n0719_p0410a19║犯。叢林普眾有湯，亦應非犯。
X40n0719_p0410a20║附：　不應共白衣浴，若稱歎三寶者聽浴。
X40n0719_p0410a21║○五十七、露地然火戒，大乘同學。
X40n0719_p0410a22║若比丘，無病，自為炙身故，在露地然火、若教人然，除
X40n0719_p0410a23║時因緣，波逸提。
X40n0719_p0410a24║緣　六羣以在上座前不得隨意，即出房外露地
X40n0719_p0410b01║然火向炙。時空樹中有毒蛇，火氣熱逼從樹孔出，
X40n0719_p0410b02║諸比丘皆驚，取所燒薪散擲迸火燒佛講堂，故制。
X40n0719_p0410b03║釋　病者。若須火炙身時因緣者。為病比丘煑粥
X40n0719_p0410b04║羮飯。若在溫室廚屋浴室。若熏鉢染衣然燈燒香。
X40n0719_p0410b05║相。　無病露地然火自炙，若燒草木枝葉等，波逸
X40n0719_p0410b06║提。燒半燋者然炭，突吉羅。比丘尼波逸提。餘三眾
X40n0719_p0410b07║突吉羅。五分律云：為炙然火𦦨，高至四指，波逸
X40n0719_p0410b08║提。薩婆多論云：行路盛寒不犯。僧祇律云：持
X40n0719_p0410b09║炬行欲抖擻，不得在未燒地，當在灰上，若瓦上。若
X40n0719_p0410b10║炬火自落地，即在上抖擻，無罪。
X40n0719_p0410b11║附：　第四分云：向火有五過：一、令人無顏色，二、無
X40n0719_p0410b12║力，三、眼闇，四、令多人鬧集，五、多說俗事。僧祇律
X40n0719_p0410b13║云：然火有七事無利益：一、壞眼，二、壞色，三、身羸，四、
X40n0719_p0410b14║衣垢壞，五、壞牀褥，六、生犯戒因緣，七、增世俗言論。
X40n0719_p0410b15║附：　根本雜事云：故焚燒林野，得吐羅罪。
X40n0719_p0410b16║○五十八、戲藏他物戒，大乘同學。
X40n0719_p0410b17║若比丘，藏比丘衣鉢、坐具、針筒，若自藏、教人藏，下至
X40n0719_p0410b18║戲笑者，波逸提。
X40n0719_p0410b19║緣　十七羣持衣鉢坐具針筒著，一面經行望食
X40n0719_p0410b20║時到，六羣俟彼背向時取而藏之，時到尋覓在前
X40n0719_p0410b21║調弄，餘比丘察知嫌責。佛聞制戒。
X40n0719_p0410b22║相，　比丘尼波逸提。餘三眾突吉羅。不犯者，實知
X40n0719_p0410b23║彼人物體悉故取，風雨飄漬故取，戒勅慢藏性故
X40n0719_p0410b24║取，借彼衣著彼不收攝恐失故取，或命難、梵行難
X40n0719_p0410c01║等。五分律云：藏餘四眾，乃至畜生物，突吉羅。尼
X40n0719_p0410c02║藏二眾物，波逸提。餘皆突吉羅。十誦律云：彼若
X40n0719_p0410c03║覓得，突吉羅；彼覓不得，波逸提。若藏空針筒，覓得
X40n0719_p0410c04║不得，盡突吉羅。僧祇律云：藏餘衣餘物，越毗尼
X40n0719_p0410c05║罪。
X40n0719_p0410c06║○五十九、輙著淨施衣戒，大乘同學。
X40n0719_p0410c07║若比丘，與比丘、比丘尼、式叉摩那、沙彌、沙彌尼衣，後
X40n0719_p0410c08║不語主還取著，波逸提。
X40n0719_p0410c09║緣　起自六羣，故制。
X40n0719_p0410c10║釋：　與衣者，淨施衣也。淨施有二種：一、真實淨施，
X40n0719_p0410c11║言：此是我長衣未作淨，今為淨故與長老作真實
X40n0719_p0410c12║淨。二、展轉淨施，言：此是我長衣未作淨，今為淨故
X40n0719_p0410c13║與長老。彼應語言：長老聽！長老有是長衣未作淨，
X40n0719_p0410c14║今與我，為淨故我便受。受已問言：欲與誰耶？報言：
X40n0719_p0410c15║與某甲。彼應語言：長老有是長衣未作淨，今與我，
X40n0719_p0410c16║為淨故我便受。受已與某甲，此衣是某甲所有，汝
X40n0719_p0410c17║為某甲故守護持隨意用。
X40n0719_p0410c18║相，　是中真實淨施，應問主然後取著。展轉淨施，
X40n0719_p0410c19║語、不語隨意，比丘尼波逸提。餘三眾突吉羅。根
X40n0719_p0410c20║本律云：受他寄衣，後不問主，輒自著用，波逸底迦。
X40n0719_p0410c21║若親友物，彼聞用時，心歡喜者，無犯。
X40n0719_p0410c22║辯：　按根本律與今四分，旨趣兼殊，此則為能施
X40n0719_p0410c23║者制戒，彼則為受寄者防愆，雖各不相侔，然理應
X40n0719_p0410c24║雙護也。
X40n0719_p0411a01║附：　五分律云：不應淨施與五種人：一、不相識，二、
X40n0719_p0411a02║未相諳悉，三、未相狎習，四、非親友同師，五、非時類
X40n0719_p0411a03║（年太老邁為非時，未曾出家為非類）。復有二法不應淨施：一、不能讚
X40n0719_p0411a04║歎人，二、不能與人作好名稱。復有二法：一、不能受
X40n0719_p0411a05║人重物淨施，護如己有；二、己有重物不能淨施，彼
X40n0719_p0411a06║用不恨。復有二法：一、不知彼在世不，二、不知彼在
X40n0719_p0411a07║道不。若比丘獨住有長衣，應作遙指淨施。若三衣
X40n0719_p0411a08║中須有所易，應偏袒右肩，脫革屣，𧿟跪捉衣，心生
X40n0719_p0411a09║口言：我此某衣若干條今捨。如是三說。然後受所
X40n0719_p0411a10║長衣，亦如前法，心生口言：我此某衣若干條受。如
X40n0719_p0411a11║是三說。如是受已，所捨之衣應淨施。復如前法，心
X40n0719_p0411a12║生口言：我此長衣淨施某甲，從彼取用。若不須易
X40n0719_p0411a13║受者，所得長衣應即如是淨施。獨淨施法至十一
X40n0719_p0411a14║日，復應如前法，心生口言：我此長衣從某甲取還。
X40n0719_p0411a15║然後更如前法受持淨施。若對人淨施，應作展轉
X40n0719_p0411a16║淨施，如前法捉衣言：我此長衣於長老邊作淨施。
X40n0719_p0411a17║彼應問：長老！此衣於我邊作淨施，我持與誰？答言：
X40n0719_p0411a18║於五眾中隨意與之。彼即語言：我今與某甲，長老
X40n0719_p0411a19║若須，從彼取用，好愛護之。彼以此事語所稱名比
X40n0719_p0411a20║丘，比丘恐犯長衣，不取受。佛言：不應語所稱名比
X40n0719_p0411a21║丘。
X40n0719_p0411a22║○六十、衣不壞色戒，大乘同制。
X40n0719_p0411a23║若比丘，得新衣，應三種壞色，一一色中隨意壞：若青、
X40n0719_p0411a24║若黑、若木蘭。若不壞色，著餘新衣，波逸提。
X40n0719_p0411b01║緣　六羣著白色衣行，居士譏嫌故制。
X40n0719_p0411b02║釋：　若是新衣、若初從人得，盡名新衣。
X40n0719_p0411b03║相，　比丘尼波逸提。餘三眾突吉羅。十誦律云：
X40n0719_p0411b04║若得青衣，應泥茜淨（泥即黑色也。茜，此見切，草名，亦作蒨，即木蘭色）；得泥
X40n0719_p0411b05║衣，應青茜淨；得茜衣，應青泥淨；得黃衣、赤衣、白衣，
X40n0719_p0411b06║應青、泥、茜三種淨。五分律云：應三種色作誌：若
X40n0719_p0411b07║不作誌，著著波逸提；若不著，宿宿波逸提。僧祇
X40n0719_p0411b08║律云：作淨時，極大齊四指，極小如豌豆，或一、或三、
X40n0719_p0411b09║或五、或七、或九，不得如華形。若得多雜碎新物，合
X40n0719_p0411b10║補一處者，一處作淨；各各別補者，一一作淨。若作
X40n0719_p0411b11║新衣，趣一角作淨；若一條、半條補者，亦作淨。
X40n0719_p0411b12║○六十一、殺生命戒，此是性罪，大乘犯重。
X40n0719_p0411b13║若比丘，故殺畜生命者，波逸提。
X40n0719_p0411b14║緣　迦留陀夷不喜見烏，作竹弓射之，故制。
X40n0719_p0411b15║釋：　五分律云：畜生者，除龍，餘畜生是。（龍雖是畜，而能變化，
X40n0719_p0411b16║具神力，守護國土，保綏正法，其功用與諸天相類。故殺者，犯偷蘭遮。）
X40n0719_p0411b17║相　自殺、教人殺、方便殺等，一切波逸提。方便欲
X40n0719_p0411b18║殺而不殺，突吉羅。比丘尼波逸提。餘三眾突吉羅。
X40n0719_p0411b19║誤傷無犯。薩婆多摩得勒伽云：欲斫藤，誤斫蛇，
X40n0719_p0411b20║不犯。欲斫蛇，誤斫藤，突吉羅。欲殺此蟲，悞殺彼蟲，
X40n0719_p0411b21║欲斫蟲而斫地，欲搦蟲而搦土，皆突吉羅。
X40n0719_p0411b22║附：　律攝云：若寺房廊，鳥雀棲宿，為喧鬧者，應使
X40n0719_p0411b23║人檢察。巢無兒卵，應即除棄；有者，待去方除。若有
X40n0719_p0411b24║蜂窠，無兒應除；有者，以線縷纏之，便不增長。
X40n0719_p0411c01║○六十二、飲用蟲水戒，大乘同制。
X40n0719_p0411c02║若比丘，知水有蟲飲用，波逸提。
X40n0719_p0411c03║緣　起。自六羣比丘故制。
X40n0719_p0411c04║相　想疑等六句可知。比丘尼波逸提。餘三眾突
X40n0719_p0411c05║吉羅。不犯者：不知有蟲。若有粗蟲觸水使去。若漉
X40n0719_p0411c06║水飲。根本律云：知麨、蜜、糖、油、醋、漿、乳、酪、餅、果等
X40n0719_p0411c07║物，有蟲而受用者，皆得墮罪。律攝云：有五種眼
X40n0719_p0411c08║不應觀水：一、患瘡眼，二、睛翳眼，三、狂亂眼，四、老病
X40n0719_p0411c09║眼，五、天眼。齊幾許時應觀水？謂六牛車迴轉之頃，
X40n0719_p0411c10║若順河流，一度觀水無蟲，齊一拘羅舍，隨意飲用，
X40n0719_p0411c11║然須中間無別河入。若不流水及逆流河，一度觀
X40n0719_p0411c12║時，齊一尋內得用。有五種淨水：一、僧伽淨，二、別人
X40n0719_p0411c13║淨，三、濾羅淨，四、涌泉淨，五、井水淨。若知彼人是持
X40n0719_p0411c14║戒者，存護生命，縱不觀察，得彼水時，飯用無犯。凡
X40n0719_p0411c15║一觀水，始從日出，迄至明相未出，咸隨受用。僧
X40n0719_p0411c16║祇律云：蟲者，非魚鼈等，謂小小倒孑諸蟲，乃至極
X40n0719_p0411c17║微細形。眼所見者，不應以天眼看，亦不得使闇眼
X40n0719_p0411c18║人看。下至能見掌中細文者，得使看水。不得太速
X40n0719_p0411c19║太久，當如大象一迴頃。若水中蟲極細，不得就用
X40n0719_p0411c20║洗手面及大小行。若檀越家請食，應問：漉水未？若
X40n0719_p0411c21║言：未漉。應看前人是可信者，教令漉水。若不可信，
X40n0719_p0411c22║莫語令漉傷蟲。比丘應自漉，用蟲水著自器中。應
X40n0719_p0411c23║問：從何處取水？隨來處還送蟲水瀉中。若先取水
X40n0719_p0411c24║處遠，見有池水，七日不消盡者，以蟲水著中。若無
X40n0719_p0412a01║池，當器中盛蟲水，持來養之。俟天大雨，有暴流，以
X40n0719_p0412a02║蟲瀉中。作是言：汝入大海去。若道中行，知井水有
X40n0719_p0412a03║蟲，不得持汲水灌器繩借人。若池水、汪水有蟲，不
X40n0719_p0412a04║得唱言：長老！此水有蟲，有蟲。令前人生疑不樂。若
X40n0719_p0412a05║前人問：此水無蟲？不應答言：長老自看。若知識同
X40n0719_p0412a06║師者，應語言：此水有蟲，當漉用。
X40n0719_p0412a07║附：　第四分云：不應無漉水囊行，乃至半由旬。若
X40n0719_p0412a08║無，應以僧伽棃角漉水。五分律云：亦聽畜漉水
X40n0719_p0412a09║筒，用銅、鐵、竹、木、瓦、石作之，以細衣縵口，不聽用糞
X40n0719_p0412a10║掃衣。根本雜事云：以絹繫君持口，細繩繫項，沉
X40n0719_p0412a11║放水中，擡口出半。（若全沉口，水則不入。）待滿引出，仍須察蟲。
X40n0719_p0412a12║但是綽口瓶瓨，無問大小，以絹縵口，隨時取水，極
X40n0719_p0412a13║是省事。（君持亦云軍遲，此翻瓶也。南海寄歸云：淨瓶用瓦瓷，須受二三升者，放淨處，淨手捉。
X40n0719_p0412a14║觸瓶任用銅鐵，放觸處，隨手捉。）緇門警訓云：漉囊乃行慈之具，
X40n0719_p0412a15║濟物之緣。大行由是而生，至道因茲而尅。
X40n0719_p0412a16║證。　僧祇律云：波羅脂國有二比丘，共伴來詣舍
X40n0719_p0412a17║衛，問訊世尊。中路渴乏無水，前到一井。一比丘汲
X40n0719_p0412a18║水便飲，一比丘看水，見蟲不飲。飲水比丘問言：汝
X40n0719_p0412a19║何不飲？答言：世尊制戒，不得飲蟲水故。彼復勸言：
X40n0719_p0412a20║長老但飲，勿令渴死，不得見佛。答言：我寧喪身，不
X40n0719_p0412a21║毀佛戒。遂便渴死。飲水比丘漸到佛所。佛問：汝從
X40n0719_p0412a22║何來？又問：汝有伴不？彼即具以事答。佛言：癡人！汝
X40n0719_p0412a23║不見我，謂得見我。彼死比丘已先見我。（十誦律云：彼持戒者，
X40n0719_p0412a24║不飲便死，即生三十三天，得天身具足。先到佛所，禮足聞法，得法眼淨，受三歸依。故曰已先見我也。根本
X40n0719_p0412b01║律中，其事亦同。）若比丘放逸懈怠，不攝諸根，雖共我一處，
X40n0719_p0412b02║彼離我遠；彼雖見我，我不見彼。若有比丘在海彼
X40n0719_p0412b03║岸，能不放逸，精進不懈，斂攝諸根，雖去我遠，我常
X40n0719_p0412b04║見彼，彼常近我。（此約界論遠近也。若約世論，則放逸人雖生聖世，不異末法；不放逸
X40n0719_p0412b05║者雖生末世，不異正法。佛身真常，本無出世及與滅度。願豪傑之士，莫起像法法滅盡想，而自委棄。誓當
X40n0719_p0412b06║精進不懈，斂攝諸根，嚴淨毗尼，勿輕小罪。常如面奉慈顏，親承明誨。修持不已，當見靈山一會，儼然未散
X40n0719_p0412b07║也。）
X40n0719_p0412b08║○六十三、故惱他戒，大乘同學。
X40n0719_p0412b09║若比丘，故惱他比丘，令須臾間不樂，波逸提。
X40n0719_p0412b10║緣　十七羣比丘問六羣比丘：云何入初禪、第二、
X40n0719_p0412b11║第三、第四禪？云何入空、無相、無願？云何得四果？報
X40n0719_p0412b12║言：如汝等所說者，則已犯波羅夷法，非比丘。時十
X40n0719_p0412b13║七羣往問，上座知其為作疑惱，白佛制戒。
X40n0719_p0412b14║釋　疑惱者，若為生、若為年歲、若受戒、若為羯磨、
X40n0719_p0412b15║若為犯、若為法也。為生時，疑者問言：汝生來幾時
X40n0719_p0412b16║耶？報言：爾所時。語言：汝不爾所時生。汝如餘人生，
X40n0719_p0412b17║非爾所時生，乃至法等亦爾。
X40n0719_p0412b18║相。　若故以此為作疑惱，說而了了波逸提，不了
X40n0719_p0412b19║了突吉羅。比丘尼波逸提。餘三眾突吉羅。不犯者，
X40n0719_p0412b20║其事實爾，不故作惱乃至錯說等。五分律云：令
X40n0719_p0412b21║餘四眾疑悔，突吉羅尼；令二眾疑悔，波逸提；令餘
X40n0719_p0412b22║三眾疑悔，突吉羅。
X40n0719_p0412b23║○六十四、覆他粗罪戒。此是性罪，大乘同制，即是
X40n0719_p0412b24║不教悔罪戒也。問：不覆他罪，得非說四眾過耶？
X40n0719_p0412c01║答：但制不得向外人說，不制僧中如法舉過也。
X40n0719_p0412c02║倘姑息縱容，養成巨慝，既令彼罪日深，兼使法
X40n0719_p0412c03║門受玷，誰有慈心，乃甘坐視也哉？
X40n0719_p0412c04║若比丘，知他比丘犯粗罪，覆藏者，波逸提。
X40n0719_p0412c05║緣　䟦難陀數犯罪，向一親厚比丘說之，令勿語
X40n0719_p0412c06║人。後二人共鬬，彼比丘即向餘比丘說其所犯。餘
X40n0719_p0412c07║比丘問知其由，白佛制戒。
X40n0719_p0412c08║釋　粗罪者四，棄十三僧殘，
X40n0719_p0412c09║相，　小食知，食後說，乃至初夜知，中夜說，突吉羅。
X40n0719_p0412c10║中夜知，後夜欲說而未說，明相出，波逸提。覆餘罪，
X40n0719_p0412c11║自覆粗罪，覆餘人粗罪，盡突吉羅。比丘尼覆尼棄
X40n0719_p0412c12║罪，波羅夷。覆尼僧殘，波逸提。餘三眾突吉羅。不犯
X40n0719_p0412c13║者：先不知，或無人可向說，或命難、梵行難。十誦
X40n0719_p0412c14║律云：見他罪，向一人說便止；若聞若疑，不須說。
X40n0719_p0412c15║僧祇律云：不得輒向人說，當向善比丘說。若彼罪
X40n0719_p0412c16║比丘兇暴，或依王力、大臣力、兇惡人力，起奪命因
X40n0719_p0412c17║緣，傷梵行者，應作是念：彼罪行業，必自有報，彼自
X40n0719_p0412c18║應知。喻如失火，但自救身，焉知餘事無罪？
X40n0719_p0412c19║附：　第三分云：內有五法應舉他：以時不以非時，
X40n0719_p0412c20║真實不以不實，有益不以減損，柔軟不以粗獷，慈
X40n0719_p0412c21║心不以瞋恚。第四分云：佛告優波離：身威儀不
X40n0719_p0412c22║清淨，言不清淨，命不清淨，寡聞不知修多羅，寡聞
X40n0719_p0412c23║不誦毗尼，言辯不了，喻若白羊，是不應舉他罪。若
X40n0719_p0412c24║諸法具足，應以時以法舉他罪。又復此比丘有愛
X40n0719_p0413a01║恭敬於我，則應舉罪。或無愛有恭敬，或無恭敬有
X40n0719_p0413a02║愛，應舉。或雖無愛敬，能令捨惡就善，應舉。或彼有
X40n0719_p0413a03║所重比丘尊敬信樂者，能令捨惡行善，應舉。若都
X40n0719_p0413a04║無者，僧應都捨置驅棄，語言：長老！隨汝所去處，彼
X40n0719_p0413a05║當為汝作舉、作憶念、作自言、遮出罪、遮說戒、遮自
X40n0719_p0413a06║恣。譬如調馬師，惡馬難調，即合韁杙驅棄。如此比
X40n0719_p0413a07║丘不應先從其求聽，即此是聽。薩婆多摩得勒
X40n0719_p0413a08║伽云：天眼舉他罪，突吉羅。天耳亦如是。
X40n0719_p0413a09║○六十五、授戒不如法戒，大乘比丘同學。
X40n0719_p0413a10║年滿二十應受大戒。若比丘，知年不滿二十與受大
X40n0719_p0413a11║戒，此人不得戒，彼比丘可訶，癡故，波逸提。
X40n0719_p0413a12║緣　十七羣童子先為親友，最大者年十七，最小
X40n0719_p0413a13║者年十二，共求出家。諸比丘與受大戒，不堪一食，
X40n0719_p0413a14║夜半患譏，大喚啼哭。佛聞故問，阿難具答，而結此
X40n0719_p0413a15║戒。
X40n0719_p0413a16║相。　和尚若知若疑，與受戒三羯磨竟，波逸提。二
X40n0719_p0413a17║羯磨竟，三突吉羅。一羯磨竟，二突吉羅。白竟，一突
X40n0719_p0413a18║吉羅。為作方便，乃至集僧，盡突吉羅。眾僧若知若
X40n0719_p0413a19║疑，一切突吉羅。比丘尼波逸提。不犯者，先不知信
X40n0719_p0413a20║受戒人語，若傍人證，若信父母受戒已疑，聽數胎
X40n0719_p0413a21║中年月，或數一切十四說戒以為年數。（半月半月說戒，每年
X40n0719_p0413a22║共有二十四次。白月及大黑月，皆十五日說戒。黑月若小，則十四日說戒。一年僅有六次，是十四日說戒。
X40n0719_p0413a23║當有十八次，是十五日說戒。今以權巧方便，皆約十四日說戒。以算月數，則每年省出一十八日，十年便
X40n0719_p0413a24║有百八十日。倘其人是十九歲，共省三百四十二日。又可算作一年，即可名為滿二十歲矣。）受
X40n0719_p0413b01║戒犍度云：若得阿羅漢，即名受具足。律攝云：若
X40n0719_p0413b02║近圓時，年實未滅而作滿想，後有親友報云不滿，
X40n0719_p0413b03║應數胎月、閏月。若滿者，善；若不滿者，退為求寂，更
X40n0719_p0413b04║受近圓。不爾，則成賊住。若年滿十九，作二十心而
X40n0719_p0413b05║受近圓，後經一年，親友來見，報云不滿，或自憶知
X40n0719_p0413b06║不滿；或年十八而受近圓，後經二歲，同前憶知。斯
X40n0719_p0413b07║等皆名善受，正教難逢，是開聽故。
X40n0719_p0413b08║○六十六、發起諍事戒，大乘同制。
X40n0719_p0413b09║若比丘，知諍事，如法懺悔已，後更發起者，波逸提。
X40n0719_p0413b10║緣　六群知諍事如法滅已，更作是言：汝不善觀
X40n0719_p0413b11║不成觀，不善解不成解，不善滅不成滅。令僧未有
X40n0719_p0413b12║諍事而生起，已有諍事而不滅，故制。
X40n0719_p0413b13║釋　如法者，如法、如毗尼、如佛所教。諍者，有四種：
X40n0719_p0413b14║言諍、覓諍、犯諍、事諍。
X40n0719_p0413b15║相　作，發起言了了，波逸提；不了了，突吉羅。發起
X40n0719_p0413b16║餘鬬諍、罵詈及已鬬事、餘人鬬諍，盡突吉羅。比丘
X40n0719_p0413b17║尼波逸提。餘三眾突吉羅。不犯者，實不善觀等。
X40n0719_p0413b18║律攝云：若眾為眾作羯磨，得窣吐羅罪，以是破僧
X40n0719_p0413b19║方便故。若以法除殄，作除殄想疑而毀破者，得墮
X40n0719_p0413b20║罪。不如法除殄，作如法想疑而遮止者，得惡作罪。
X40n0719_p0413b21║法與非法，作非法想而毀破者，二俱非犯。
X40n0719_p0413b22║○六十七、同賊伴行戒。此是遮罪，大乘同制。
X40n0719_p0413b23║若比丘，知賊伴結要，共同道行，乃至一村間，波逸提。
X40n0719_p0413b24║緣　眾多比丘與賈客私度關者伴行，俱為守關
X40n0719_p0413c01║人所捉，波斯匿王訶責放去，王眾不服。佛聞制戒。
X40n0719_p0413c02║釋　賊伴者，若作賊還、若方欲去。
X40n0719_p0413c03║相　犯輕重，如共婦女行戒，比丘尼波逸提。餘三
X40n0719_p0413c04║眾突吉羅。不犯者，不知、不結要及持縛等。五分
X40n0719_p0413c05║律云：共惡比丘期行，突吉羅。若諸難緣，不犯。十
X40n0719_p0413c06║誦律云：若險難處，賊送度者，不犯。
X40n0719_p0413c07║
X40n0719_p0413c08║重治毗尼事義集要卷第八
X40n0719_p0413c09║音義
X40n0719_p0413c10║迦羅不見翻譯。
X40n0719_p0413c11║彪補尤切。小虎也。
X40n0719_p0413c12║藥叉或云夜叉，此翻捷疾鬼。
X40n0719_p0413c13║半擇迦此云變今生，變作不男。
X40n0719_p0413c14║騃涯，上聲，癡也。
X40n0719_p0413c15║波斯匿此翻和悅，亦翻勝軍。
X40n0719_p0413c16║末利或云摩利，此翻鬘，亦翻柰，因施柰得報也。
X40n0719_p0413c17║灒則諫切。汙灑也。亦作濺。
X40n0719_p0413c18║那迦波羅不見翻譯。
X40n0719_p0413c19║拘執毯也。
X40n0719_p0413c20║拘羅舍此云五百弓，亦云一牛吼地，亦云一鼓
X40n0719_p0413c21║聲。俱舍云：二里。襍寶藏云：五里。
X40n0719_p0413c22║一尋舒兩臂為一尋。
X40n0719_p0413c23║綽口瓶瓨綽，尺約切，寬也。瓶口太窄，水則不入。
X40n0719_p0413c24║三十三天梵稱忉利，在須彌山頂，四方各八天，
X40n0719_p0414a01║為三十二，并中間帝釋為三十三，即六欲天之第
X40n0719_p0414a02║二天也。在四王天上，在夜摩天下。
X40n0719_p0414a03║得法眼淨證須陀洹果，斷三界分別惑，見真諦
X40n0719_p0414a04║理，名法眼清淨。
X40n0719_p0414a05║杙音弋，橛也。