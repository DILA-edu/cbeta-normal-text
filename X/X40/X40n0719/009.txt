X40n0719_p0414a06║
X40n0719_p0414a07║
X40n0719_p0414a08║重治毗尼事義集要卷第九
X40n0719_p0414a09║
X40n0719_p0414a10║古吳蕅益沙門　智旭　彚釋
X40n0719_p0414a11║○六十八、惡見不捨戒，大乘犯重，是謗法故。
X40n0719_p0414a12║若比丘，作如是說：我知佛所說法，行婬欲非障道法。
X40n0719_p0414a13║彼比丘諫此比丘言：大德！莫作是語，莫謗世尊。謗世
X40n0719_p0414a14║尊者不善，世尊不作是語。世尊無數方便說犯婬欲
X40n0719_p0414a15║是障道法。彼比丘諫此比丘時，堅持不捨。彼比丘乃
X40n0719_p0414a16║至三諫，捨此事故。若再三諫，捨者善；不捨者，波逸提。
X40n0719_p0414a17║緣　阿梨吒比丘生是惡見，諸比丘諫而不捨，白
X40n0719_p0414a18║佛。佛令僧為作訶諫白四羯磨而結此戒。
X40n0719_p0414a19║相　三羯磨竟，波逸提。遮彼莫捨者，突吉羅。比丘
X40n0719_p0414a20║尼波逸提。餘三眾突吉羅。五分律云：一比丘屏
X40n0719_p0414a21║處諫捨者，一突吉羅。多比丘往諫捨者，二突吉羅。
X40n0719_p0414a22║僧往諫捨者，三突吉羅。白竟捨者，四突吉羅。一羯
X40n0719_p0414a23║磨竟捨者，五突吉羅。二羯磨竟捨或三羯磨未竟
X40n0719_p0414a24║捨者，六突吉羅。三羯磨竟，若捨若不捨，波逸提。
X40n0719_p0414b01║證　大般若經云：若染色欲，於生梵天尚能為障，
X40n0719_p0414b02║况得無上正等菩提？是故菩薩斷欲出家，能得無
X40n0719_p0414b03║上菩提，非不斷者。菩薩摩訶薩於五欲中深生
X40n0719_p0414b04║厭患，不為五欲過失所染，以無量門訶毀諸欲，欲
X40n0719_p0414b05║為熾火燒身心故、欲為穢惡染自他故、欲為魁膾
X40n0719_p0414b06║於去來今常為害故、欲為怨敵長夜伺求作衰損
X40n0719_p0414b07║故、欲如草炬、欲如苦果、欲如利劒、欲如火聚、欲如
X40n0719_p0414b08║毒器、欲如幻惑、欲如闇井、欲如詐親旃陀羅等。舍
X40n0719_p0414b09║利子！諸菩薩摩訶薩以如是等無量過門訶毀諸
X40n0719_p0414b10║欲。
X40n0719_p0414b11║○六十九、黨惡見人戒，大乘同制。
X40n0719_p0414b12║若比丘，知如是語人未作法，如是邪見而不捨，供給
X40n0719_p0414b13║所須，共同羯磨，止宿言語者，波逸提。
X40n0719_p0414b14║緣　阿梨吒不捨惡見，諸比丘白佛，佛令僧作惡
X40n0719_p0414b15║見不捨，舉白四羯磨。時六羣供給所須等，故制。
X40n0719_p0414b16║釋　未作法者，被舉未解。不捨者，僧訶諫而不捨。
X40n0719_p0414b17║所須有二：一者法教修增上戒、增上意、增上智，學
X40n0719_p0414b18║問誦經；二者財供給四事。同羯磨者，同說戒。
X40n0719_p0414b19║相　比丘尼，波逸提（若隨順被舉比丘，三諫不捨，波羅夷）。不犯者，不
X40n0719_p0414b20║知有是語人，及病、倒持、縛、命難等。五分律云：共
X40n0719_p0414b21║語，語語波逸提；共坐，坐坐波逸提；共宿，宿宿波逸
X40n0719_p0414b22║提；共事，事事波逸提。雖捨惡見，僧未解羯磨，亦波
X40n0719_p0414b23║逸提。若作惡見，僧未羯磨，突吉羅。若不知及不如
X40n0719_p0414b24║法羯磨，不犯。十誦律云：若教他法，若從受法，若
X40n0719_p0414c01║與他財，若取他財，若共宿，一切波逸提。根本律
X40n0719_p0414c02║云：若彼身病，看侍無犯；或共同居，令捨惡見，亦無
X40n0719_p0414c03║犯。
X40n0719_p0414c04║○七十、畜被擯沙彌戒，大乘同制。
X40n0719_p0414c05║若比丘，知沙彌作如是言：我從佛聞法，若行婬欲非
X40n0719_p0414c06║障道法。彼比丘諫此沙彌如是言：汝莫誹謗世尊，謗
X40n0719_p0414c07║世尊者不善，世尊不作是語。沙彌！世尊無數方便說
X40n0719_p0414c08║婬欲是障道法。彼比丘諫此沙彌時，堅持不捨。彼比
X40n0719_p0414c09║丘應乃再三訶諫，令捨此事故。乃至三諫而捨者善；
X40n0719_p0414c10║不捨者，彼比丘應語彼沙彌言：汝自今以去，不得言
X40n0719_p0414c11║佛是我世尊，不得隨逐餘比丘。如諸沙彌得與餘比
X40n0719_p0414c12║丘二、三宿，汝今無是事。汝出去！滅去！不應住此。若比
X40n0719_p0414c13║丘，知如是眾中被擯沙彌，而誘將畜養共止宿者，波
X40n0719_p0414c14║逸提。
X40n0719_p0414c15║緣　䟦難陀！有二沙彌作是惡見，佛勅比丘為作
X40n0719_p0414c16║訶諫白四羯磨。三諫不捨，乃令僧作滅𢷤白四羯
X40n0719_p0414c17║磨。六羣知僧滅擯，而誘將畜養共止宿，故制。
X40n0719_p0414c18║相，　若自畜、若與人、若自誘、若教人、若共宿，盡波
X40n0719_p0414c19║逸提。比丘尼，波逸提。不犯者，不知是被擯乃至命
X40n0719_p0414c20║難等。根本律云：若令彼捨惡見，雖權攝受，無犯。
X40n0719_p0414c21║附：　律攝云：凡不見罪等，被捨置人，共為受用，皆
X40n0719_p0414c22║得惡作。僧祇律云：若有人為二師所嫌，餘比丘
X40n0719_p0414c23║不得誘引，言：我與汝四事，汝當在我邊住，受經誦
X40n0719_p0414c24║經。若觀彼人必當捨戒就俗者，得誘取已，當教言：
X40n0719_p0415a01║汝當知二師恩甚重難報，汝應還彼自下住。
X40n0719_p0415a02║○七十一、拒諫難問戒，大乘同制。
X40n0719_p0415a03║若比丘，餘比丘如法諫時，如是語：我今不學此戒，當
X40n0719_p0415a04║難問餘智慧持律比丘。者，波逸提。若為知、為學故，應
X40n0719_p0415a05║難問。
X40n0719_p0415a06║緣　起。自闡陀比丘故制。
X40n0719_p0415a07║相，　比丘尼波逸提。餘三眾突吉羅。不犯者，諫者
X40n0719_p0415a08║癡。
X40n0719_p0415a09║○七十二、輕訶說戒戒，此是性罪，大乘同制。
X40n0719_p0415a10║若比丘，說戒時，作是語：大德！何用說是雜碎戒為？說
X40n0719_p0415a11║是戒時，令人惱愧懷疑。輕訶戒故，波逸提。
X40n0719_p0415a12║緣　眾比丘誦正法毗尼，六羣恐其通利，數舉我
X40n0719_p0415a13║罪，往語之言：若欲誦者，當誦四事及十三事，餘不
X40n0719_p0415a14║應誦（云云）。餘比丘察知其意欲滅法，白佛結戒
X40n0719_p0415a15║相。毀呰阿毗曇及餘契經，突吉羅。比丘尼，波逸
X40n0719_p0415a16║提（沙彌等毀所受戒等，亦突吉羅）。不犯者：語令病瘥乃誦。語令先
X40n0719_p0415a17║求果證。不為滅法。五分律云：若欲令人遠離毗
X40n0719_p0415a18║尼，不讀不誦而毀呰者，波逸提。若欲令波羅提木
X40n0719_p0415a19║叉不得久住而毀呰者，偷蘭遮。毀呰經亦如是。毀
X40n0719_p0415a20║呰餘四眾及在家二眾戒，突吉羅。比丘尼毀呰二
X40n0719_p0415a21║部戒，波逸提；毀餘五眾戒，突吉羅。若恐新受戒人
X40n0719_p0415a22║生疑廢退心，教未可誦戒，不犯。
X40n0719_p0415a23║證　薩婆多論云：何以訶戒經罪重，餘經罪輕？以
X40n0719_p0415a24║戒是佛法之平地，萬善由之生。又一切佛弟子皆
X40n0719_p0415b01║依而住，若無戒則無所依。又入佛法之初門，若無
X40n0719_p0415b02║戒者無由入泥洹城。又是佛法之瓔珞莊嚴佛法，
X40n0719_p0415b03║是故訶毀罪重。善見律云：若學毗尼者，有五德：
X40n0719_p0415b04║一、身自護戒，二、能斷他疑，三、入眾無畏，四、能伏怨
X40n0719_p0415b05║家，五、令正法久住，下至五、比丘解律在世，能令正
X40n0719_p0415b06║法久住。若中天竺佛法滅，邊地有五人受戒，滿十
X40n0719_p0415b07║人往中天竺，得與人具足戒，是名令正法久住。如
X40n0719_p0415b08║是乃至二十人得出罪，是名令正法久住。又持律
X40n0719_p0415b09║有六德：一者、守領波羅提木叉，二者、知布薩，三者、
X40n0719_p0415b10║知自恣，四者、知授人具足戒，五者、受人依止，六者、
X40n0719_p0415b11║得畜沙彌。若不解律，但知修多羅、阿毗曇，不得度
X40n0719_p0415b12║沙彌、受人依止。以律師持律故，佛法住世五千歲。
X40n0719_p0415b13║○七十三無知戒，大乘同學。
X40n0719_p0415b14║若比丘，說戒時作如是語：我今始知此法戒經所載，
X40n0719_p0415b15║半月半月說戒經來。餘比丘知是比丘若二、若三說
X40n0719_p0415b16║戒中坐，何況多！彼比丘無知、無解，若犯罪應如法治，
X40n0719_p0415b17║更重增無知罪，語言：長老！汝無利、不善得，汝說戒時
X40n0719_p0415b18║不用心念、不一心攝耳聽法。彼無知故，波逸提。
X40n0719_p0415b19║緣　六羣中，一人自知罪障，恐清淨比丘舉發，先
X40n0719_p0415b20║往語言：我今始知（云云）。諸比丘察知其故，白佛結
X40n0719_p0415b21║戒。
X40n0719_p0415b22║相，　若不與彼罪者，突吉羅。比丘尼，波逸提（沙彌等不
X40n0719_p0415b23║知自所受戒，突吉羅）。不犯者，未曾聞說戒今始聞、若未曾聞
X40n0719_p0415b24║廣說今始聞，乃至錯說等。僧祇律云：受具足已，
X40n0719_p0415c01║應誦二部毗尼。若不能者，當誦一部。乃至若復不
X40n0719_p0415c02║能，當誦初篇戒及偈。布薩時，應廣說五篇。乃至若
X40n0719_p0415c03║復不能，當說初篇及偈。餘者僧常聞。不誦者，越毗
X40n0719_p0415c04║尼罪。僧中應使誦利者說，餘人專心聽。不得坐禪
X40n0719_p0415c05║及作餘業。若於四事乃至七滅諍法中間，隨不聽，
X40n0719_p0415c06║隨得越毗尼罪。一切不聽，波逸提。此罪不得趣向
X40n0719_p0415c07║人悔。當眾中持戒有威德，人所敬難者，於前悔。前
X40n0719_p0415c08║人應訶言：長老！汝失善利。半月說波羅提木叉時，
X40n0719_p0415c09║汝不尊重，不一心念，不攝耳聽法。訶已，波逸提悔
X40n0719_p0415c10║過。
X40n0719_p0415c11║○七十四、違反羯磨戒，大乘同學。
X40n0719_p0415c12║若比丘，共同羯磨已，後如是言：諸比丘隨親厚，以眾
X40n0719_p0415c13║僧物與。者，波逸提。
X40n0719_p0415c14║緣　沓婆摩羅子知僧事，設會布施，不得住衣服，
X40n0719_p0415c15║破壞眾僧，白二羯磨以衣與之，六羣亦在眾中，後
X40n0719_p0415c16║乃更作是語，故制。
X40n0719_p0415c17║相，　比丘尼波逸提（沙彌等不得同羯磨，若私譏議亦突吉羅）。不犯者，
X40n0719_p0415c18║其事實爾。薩婆多論云：凡僧中執勞苦人，若大
X40n0719_p0415c19║德，其貧匱者，僧和合與，盡得與之；但言不應與，盡
X40n0719_p0415c20║犯。
X40n0719_p0415c21║○七十五、不與欲戒，大乘同學。
X40n0719_p0415c22║若比丘，眾僧斷事未竟，不與欲而起去，波逸提。
X40n0719_p0415c23║緣　眾比丘集一處論法毗尼，六羣疑為我等作
X40n0719_p0415c24║羯磨，從座起去，眾僧止而不住，故制。
X40n0719_p0416a01║釋　事者，十八破僧事，法非法乃至說不說。
X40n0719_p0416a02║相　出戶外，波逸提；一足在戶外等，突吉羅。比丘
X40n0719_p0416a03║尼波逸提。不犯者：有僧事、塔事、瞻病事、與欲而去、
X40n0719_p0416a04║若口噤不能與欲及非法羯磨等。僧祇律云：若
X40n0719_p0416a05║大小便須臾還，不廢僧事，無罪。若說法，說毗尼，聽
X40n0719_p0416a06║多比丘誦經，聽他受經，聽他誦經，盡應白去；不白
X40n0719_p0416a07║去者，越毗尼罪。若誦經者止誦，作餘語去者，無罪。
X40n0719_p0416a08║五分律云：若屋下羯磨，隨幾過出，一一出，波逸
X40n0719_p0416a09║提。若露地羯磨，出去僧面一尋，波逸提。若神通人
X40n0719_p0416a10║離地四指，波逸提。若僧不羯磨斷事，出去，突吉羅。
X40n0719_p0416a11║若私房斷事，來而去，突吉羅。若僧不羯磨斷事，及
X40n0719_p0416a12║私房斷事，沙彌得在其中起去，突吉羅。式叉摩那、
X40n0719_p0416a13║沙彌尼亦如是。
X40n0719_p0416a14║○七十六、與欲後悔戒，大乘比丘同學。
X40n0719_p0416a15║若比丘，與欲已，後悔者，波逸提。
X40n0719_p0416a16║緣。　六羣中有犯事者，恐僧彈舉，於一切時六人
X40n0719_p0416a17║相隨不離，僧不得與作羯磨。後於作衣時喚之，報
X40n0719_p0416a18║言：作衣不得往。僧言：若不得來，可令一二比丘持
X40n0719_p0416a19║欲來。即令一比丘來，僧即與此比丘作羯磨。此比
X40n0719_p0416a20║丘還，六群悔言：彼作羯磨者，非為羯磨，羯磨不成。
X40n0719_p0416a21║我以彼事故與欲，不以此事。諸比丘嫌責，白佛結
X40n0719_p0416a22║戒。
X40n0719_p0416a23║相，　比丘尼波逸提。不犯者，實非羯磨。五分律
X40n0719_p0416a24║云：僧不作羯磨，斷事後訶，突吉羅。
X40n0719_p0416b01║○七十七、屏聽諍後語戒，此是性罪，大乘同制。
X40n0719_p0416b02║若比丘，比丘共鬬諍已，聽此語向彼說，波逸提。
X40n0719_p0416b03║緣　起。自六群比丘故制。
X40n0719_p0416b04║釋　聽者屏聽。
X40n0719_p0416b05║相　往而聞，波逸提。不聞，突吉羅。欲往不往，及一
X40n0719_p0416b06║切處二人共語，不以彈指謦咳驚之，盡突吉羅。比
X40n0719_p0416b07║丘尼波逸提。餘三眾突吉羅。不犯者，為破非法羯
X40n0719_p0416b08║磨及無利益事。五分律云：默聽餘四眾語，突吉
X40n0719_p0416b09║羅。十誦律云：為和合故往聽，不犯。善見律云：
X40n0719_p0416b10║往去，步步突吉羅；至聞處，波逸提。為欲自改，往聽，
X40n0719_p0416b11║不犯。僧祇律云：二比丘在堂裏私語，若比丘欲
X40n0719_p0416b12║入，應彈指動脚作聲。若前人默然者，應還出。若故
X40n0719_p0416b13║語不止者，入無罪。一比丘先在堂內坐，二比丘私
X40n0719_p0416b14║語從外來，先坐者應作聲。若彼默然者，堂內比丘
X40n0719_p0416b15║應出。前後行亦爾。若比丘共餘比丘鬬諍結恨，作
X40n0719_p0416b16║是罵詈：我要當殺此惡人。比丘聞已，得語彼：好自
X40n0719_p0416b17║警備，我聞有惡聲。若有客比丘作是言：我等當盜
X40n0719_p0416b18║某庫藏、某塔物、某僧淨廚、某人衣鉢。知事人聞已
X40n0719_p0416b19║默然，應還僧中唱言：諸大德！某庫藏、某塔物、某僧
X40n0719_p0416b20║淨廚、某人衣鉢，當警備，我聞惡聲，使前人知。若比
X40n0719_p0416b21║丘多有弟子，日暮竊按行諸房，知如法不？若聞說
X40n0719_p0416b22║世俗語，不得便入訶責，待自來然後誨責。若聞論
X40n0719_p0416b23║經、說義、問答，不得便入讚歎，待自來然後讚美。
X40n0719_p0416b24║○七十八、瞋打比丘戒，大乘同制。若為相報，犯輕。
X40n0719_p0416c01║若無端起恚，及忿恨增上，不受彼懺者，犯重。
X40n0719_p0416c02║若比丘，嗔恚故不喜，打比丘者，波逸提。
X40n0719_p0416c03║緣　六群中，有一人瞋打十七羣比丘，被打人高
X40n0719_p0416c04║聲喚言：莫爾！比房聞之，白佛結戒。
X40n0719_p0416c05║相　手、石、杖等打，皆波逸提。比丘尼波逸提。餘三
X40n0719_p0416c06║眾突吉羅。不犯者，病須椎打、噎須椎脊、觸令聞語
X40n0719_p0416c07║及誤觸等。薩婆多論云：打得戒沙彌（即與學沙彌也）、盲
X40n0719_p0416c08║瞎聾瘂、波利婆沙、摩那埵比丘，悉波逸提（失雙目名盲，失
X40n0719_p0416c09║一目為瞎。先有盲瞎聾瘂病者，不得受比丘戒。已受具戒而得此病，仍是比丘故也）。摩得
X40n0719_p0416c10║勒伽云：打三種人突吉羅，謂賊住（不得戒）、本不和合
X40n0719_p0416c11║（受五法者）、本犯戒（犯四重禁失比丘性）。若以把沙、把豆等物擲眾
X40n0719_p0416c12║比丘，隨所著，隨得爾所波逸提；不著，突吉羅。五
X40n0719_p0416c13║分律云：打餘四眾，乃至畜生，突吉羅。僧祇律云：
X40n0719_p0416c14║若惡象、馬、牛、羊、猪、狗等來，不得打；得捉杖、木、瓦、石
X40n0719_p0416c15║等打地，作恐怖相。若畜生來入塔寺，觸突形像，壞
X40n0719_p0416c16║華果樹，亦得以杖、木、瓦、石打地，恐怖令去。
X40n0719_p0416c17║○七十九、瞋搏比丘戒，大乘輕重同上說。
X40n0719_p0416c18║若比丘，瞋恚不喜，以手搏比丘者，波逸提。
X40n0719_p0416c19║緣　亦起自前人，故制。
X40n0719_p0416c20║相。　比丘尼等，同上。不犯者，他欲打舉手遮遮，一
X40n0719_p0416c21║切難舉手招喚誤觸等。十誦律云：以手脚掌向
X40n0719_p0416c22║他，波逸提。舉餘身分向他，突吉羅。五分律云：手
X40n0719_p0416c23║擬及，波逸提；不及，突吉羅。
X40n0719_p0416c24║○八十、無根僧殘瞋謗戒，大乘同制。向同法者說，
X40n0719_p0417a01║犯輕。若向外人說，犯重。
X40n0719_p0417a02║若比丘，瞋恚故，以無根僧伽婆尸沙謗者，波逸提。
X40n0719_p0417a03║緣　亦起自前人，故制。
X40n0719_p0417a04║釋　三根，如僧殘法中說。
X40n0719_p0417a05║相　了了不了了同前。比丘尼等同前。不犯者，說
X40n0719_p0417a06║實令改等。
X40n0719_p0417a07║○八十一、輙入宮閾戒，大乘同制，末世尤所當慎。
X40n0719_p0417a08║設令喚請，亦不應輒入。若具大神力威德，不犯。
X40n0719_p0417a09║若比丘，剎利水澆頭王種，王未出、未藏寶而入，若過
X40n0719_p0417a10║宮門閾者，波逸提。（西國紹王位時，取四海水以灌其頂，故名水澆頭王種，即灌頂王也。）
X40n0719_p0417a11║緣　末利夫人勸波斯匿王，既得信樂，聽諸比丘
X40n0719_p0417a12║入出宮閤，無有障礙。迦留陀夷入宮，王與夫人晝
X40n0719_p0417a13║日共眠，遙見尊者，即起披衣，以所披衣，拂座令坐。
X40n0719_p0417a14║夫人失衣露形，慚愧而蹲。尊者還僧伽藍，語諸比
X40n0719_p0417a15║丘。比丘嫌責，白佛結戒。
X40n0719_p0417a16║釋　王未出者，王未出，采女未還本處。薩婆多
X40n0719_p0417a17║論云：王者，聚落主已上也。
X40n0719_p0417a18║相，　比丘尼波逸提。餘三眾突吉羅。不犯者，王已
X40n0719_p0417a19║出、已藏寶、有所奏白、若被請喚及被執等。律攝
X40n0719_p0417a20║云：入王宮有十過失：一、宮人有娠，便疑苾芻行不
X40n0719_p0417a21║淨行；二、宮中失物；三、密言出外；四、王子有損；五、王
X40n0719_p0417a22║身有損；六、舉大臣；七、黜國相；八、國人苦害；九、往征
X40n0719_p0417a23║餘國；十、輒聚軍師。如是等事，咸疑苾芻。
X40n0719_p0417a24║○八十二、捉寶物戒。此是遮罪。大乘為眾生故，不
X40n0719_p0417b01║問處所，但酌機緣。
X40n0719_p0417b02║若比丘，若寶及寶莊飾，自捉、若教人捉，除僧伽藍中
X40n0719_p0417b03║及寄宿處，波逸提。若比丘，在僧伽藍中、若寄宿處，捉
X40n0719_p0417b04║寶、若以寶莊飾，自捉、教人捉，當作是意：若有主識者
X40n0719_p0417b05║當取。作如是因緣非餘。
X40n0719_p0417b06║緣　有外道居士路行，忘千兩金囊，眾比丘見而
X40n0719_p0417b07║持去，以待識者。居士趨還，即出與之，反以為少，訟
X40n0719_p0417b08║於波斯匿王。王鞠知其詐，罰其家財，盡沒入官，故
X40n0719_p0417b09║制除。僧伽藍者，毗舍佉母脫身瓔珞置樹下，往見
X40n0719_p0417b10║世尊，心存於法，忘取還家。比丘白佛，故聽取舉。寄
X40n0719_p0417b11║宿處者，比丘行無住處村，寄宿巧師舍，巧師以金
X40n0719_p0417b12║銀置舍內而去，比丘為守護故，竟夜不眠。還以白
X40n0719_p0417b13║佛，故聽收舉。
X40n0719_p0417b14║釋　根本律云：寶謂七寶。寶類者，謂諸兵器弓刀
X40n0719_p0417b15║之屬，及音樂具鼓笛之流。
X40n0719_p0417b16║相　如上。寶物自捉、教人捉，當識囊器相、識裹相、
X40n0719_p0417b17║識繫相，應解囊器看，知幾連綴、幾未連綴、幾方幾
X40n0719_p0417b18║圓、幾故幾新。若有求索者，應問：汝物何似？若相應
X40n0719_p0417b19║應還，若不相應語言：我不見如是物。若有二人俱
X40n0719_p0417b20║來索，亦如是問答。若二人語俱相應，應持物著前
X40n0719_p0417b21║語言：是汝等物各取。若不爾，盡突吉羅。比丘尼波
X40n0719_p0417b22║逸提。不犯者，若供養塔寺莊嚴具，為堅牢故收舉
X40n0719_p0417b23║十誦律云：捉偽珠，突吉羅。人間金銀寶地牀
X40n0719_p0417b24║器，比丘不應行坐用；天上金銀寶地牀器，比丘應
X40n0719_p0417c01║行坐用；根本雜事云：不應於寶器中食，或往天
X40n0719_p0417c02║上，或至龍宮。無餘雜器者，設金寶器，亦應取食。
X40n0719_p0417c03║證　律攝云：佛在鷲峰，詣城乞食，遇大雨，水蕩崖
X40n0719_p0417c04║崩。有伏藏現，告阿難陀：汝應觀此是大害毒。阿難
X40n0719_p0417c05║言：世尊！實是可畏毒。有一採根果人，聞而往觀，見
X40n0719_p0417c06║是伏藏，念言：願此害蛇，恒螫於我父母妻子眷屬。
X40n0719_p0417c07║亦不辭痛，遂盡持歸，隨意受用。未生怨王，見其富
X40n0719_p0417c08║盛，遣使往問：汝於何處得王伏藏？報言：不得。捉以
X40n0719_p0417c09║送王，王自問之，亦云：不得。王即准法，繫其眷屬，將
X40n0719_p0417c10║付屠人。彼人悲泣，隨屠者去，高聲大喚：阿難陀！此
X40n0719_p0417c11║是害毒！此是害毒！將刑有言：法須返奏。王便喚返
X40n0719_p0417c12║問之，彼人具答昔緣。王時初信佛法，不覺流淚，告
X40n0719_p0417c13║曰：汝緣世尊獲斯珍寶，罪雖合死，我今釋汝，并及
X40n0719_p0417c14║眷屬，應將此物供養佛僧。既蒙釋免，遂辦上供，奉
X40n0719_p0417c15║請佛僧。佛為說法，便獲初果。緣斯不聽比丘捉寶。
X40n0719_p0417c16║附　僧祇律云：比丘見寶物，若無人識者，應停至
X40n0719_p0417c17║三月已，塔園中得者，即作塔用；僧園中得者，當作
X40n0719_p0417c18║四方僧用。若故壞僧房塔院，欲更修治堀地得
X40n0719_p0417c19║寶藏者，淨人不可信，應白王。王若須應與，若施應
X40n0719_p0417c20║用。設己用王知索者，應乞塔物僧物，還有淨人可
X40n0719_p0417c21║信得取，停至三年已用。作塔事僧事如上。若寶藏
X40n0719_p0417c22║上有鐵券姓名，亦應如實答。作新僧房等得物亦
X40n0719_p0417c23║爾。
X40n0719_p0417c24║○八十三、非時入聚落戒，大乘同學。
X40n0719_p0418a01║若比丘，非時入聚落，不囑比丘者，波逸提。
X40n0719_p0418a02║緣。　䟦難陀非時入村與居士樗蒱，居士不勝，以
X40n0719_p0418a03║慳嫉故便言：比丘晨朝入村為乞食故。非時入村
X40n0719_p0418a04║為何事耶？故制。或有僧事、塔事、瞻病事等，聽囑餘
X40n0719_p0418a05║比丘而去。若獨處一房，當囑授比房。
X40n0719_p0418a06║釋　非時者，從中後至明相未出。
X40n0719_p0418a07║相　入村門，波逸提。一脚入村及共期不去等，突
X40n0719_p0418a08║吉羅。比丘尼波逸提。餘三眾突吉羅。不犯者，道由
X40n0719_p0418a09║村過、有所啟白、若為喚、若受請乃至命難等。十
X40n0719_p0418a10║誦律云：餘比丘者，謂眼所見。若白已入聚落，還所
X40n0719_p0418a11║住處，即以先白復至聚落，波逸提。若不白入聚落，
X40n0719_p0418a12║隨所經過大小巷，隨得爾所突吉羅。隨入白衣家，
X40n0719_p0418a13║一一波逸提。若八難中一一難起，不犯。僧祇律
X40n0719_p0418a14║云：二比丘在阿練若住，欲俱行，展轉相白。若一人
X40n0719_p0418a15║說己行，後人復欲行，應白餘比丘。若無餘比丘，應
X40n0719_p0418a16║作是念：若道中，若門，若聚落邊，見比丘當白，白已
X40n0719_p0418a17║然後入。摩得勒伽云：若無比丘，應白餘四眾。
X40n0719_p0418a18║○八十四、作高牀戒，大乘同學。
X40n0719_p0418a19║若比丘，作繩牀、木牀，足應高如來八指，除入陛孔上
X40n0719_p0418a20║截竟。若過者，波逸提。
X40n0719_p0418a21║緣　迦留陀夷敷高好牀座，世尊訶責結戒。
X40n0719_p0418a22║釋　律攝云：佛八指者，中人一肘。薩婆多論云：
X40n0719_p0418a23║八指者，一指二寸也。
X40n0719_p0418a24║相，　自作、教他作，成，盡波逸提；不成，盡突吉羅。為
X40n0719_p0418b01║他作，成、不成，盡突吉羅。比丘尼波逸提。餘三眾突
X40n0719_p0418b02║吉羅。不犯者，他施己成者，截而用之。第三分云：
X40n0719_p0418b03║除寶牀，餘在白衣舍應坐。十誦律云：應截己悔
X40n0719_p0418b04║過。若未截，僧應勅令截，不勅不聽，盡突吉羅。五
X40n0719_p0418b05║分律云：得高牀施，應作是念：此牀不如法，我當更
X40n0719_p0418b06║截。不作是念受，波逸提。僧祇律云：若自作終日
X40n0719_p0418b07║坐上，一波逸提。起已還坐，一一坐，波逸提。他牀而
X40n0719_p0418b08║坐上，越毗尼罪。若客比丘來，次第付得過量牀，應
X40n0719_p0418b09║語知事言：借我鋸來。問：作何等？答言：此牀過量，欲
X40n0719_p0418b10║截令如法。若言莫截，檀越見或不喜。若不久住，鑿
X40n0719_p0418b11║地埋脚，齊量止。若久住，應齊埋處，木筒盛脚，勿使
X40n0719_p0418b12║壞。若檀越家坐牀脚高，不得懸脚坐，應索承机，或
X40n0719_p0418b13║索塼木承足。若福德舍中牀高坐者，無犯。（福德舍即施一
X40n0719_p0418b14║食處。）
X40n0719_p0418b15║○八十五、兜羅綿貯褥戒，大乘同學。
X40n0719_p0418b16║若比丘，作兜羅綿，貯繩牀、木牀、大小褥，成者，波逸提。
X40n0719_p0418b17║緣　六羣作此，居士嫌其無愧無慈，故制。
X40n0719_p0418b18║釋　兜羅綿者，白楊樹華、楊柳華、蒱臺華（並易生蟲），大
X40n0719_p0418b19║褥為坐臥故、小褥為坐故。
X40n0719_p0418b20║相　犯輕重同上。比丘尼等同上。不犯者，若鳩羅
X40n0719_p0418b21║耶草、文若草、娑婆草、若以毳、劫貝、碎弊物。五分
X40n0719_p0418b22║律云：若坐坐坐，波逸提；若臥臥臥，波逸提；若他與
X40n0719_p0418b23║受，波逸提。要先棄，然後悔過；若不爾，罪益深。十
X40n0719_p0418b24║誦律云：擿破却之，然後悔過；若未破僧，應勅令破。
X40n0719_p0418c01║僧祇律云：若貯枕、枕頭、支足，越毗尼罪；若病，無
X40n0719_p0418c02║罪。
X40n0719_p0418c03║○八十六作骨牙角針筒戒，大乘同學。
X40n0719_p0418c04║若比丘，作骨牙角針筒，刳刮成者，波逸提。
X40n0719_p0418c05║緣　羅閱城有信樂工師，為比丘作骨牙角針筒，
X40n0719_p0418c06║廢家事業無復衣食，世人言其求福得殃，故制。
X40n0719_p0418c07║相　犯輕重如上。餘四眾突吉羅。不犯者，鐵、銅、鉛、
X40n0719_p0418c08║錫、白鑞、竹、木、𥯤、舍羅草用作針筒。十誦律云：應
X40n0719_p0418c09║破已悔過，若未破僧，應勅令破。
X40n0719_p0418c10║○八十七、過量作坐具戒，大乘同學。
X40n0719_p0418c11║若比丘，作尼師壇，當應量作。是中量者，長佛二磔手、
X40n0719_p0418c12║廣一磔手半，更增廣長各半磔手。若過截竟，波逸提。
X40n0719_p0418c13║緣　佛見僧臥具不淨所汙，聽諸比丘為障身、障
X40n0719_p0418c14║衣、障臥具故作尼師壇。六羣便作廣大尼師壇故
X40n0719_p0418c15║制。迦留陀夷體大不能坐，向佛所從來道邊，手挽
X40n0719_p0418c16║尼師壇欲令廣大，佛乃聽更增廣長各半磔手。
X40n0719_p0418c17║釋　僧祇律云：如來磔手二尺四寸（此約小尺，若約大尺，可二
X40n0719_p0418c18║尺許）。
X40n0719_p0418c19║相　犯輕重如上。餘四眾突吉羅。不犯者，若得已
X40n0719_p0418c20║成者，裁割如量，或疊作兩重。十誦律云：應截斷
X40n0719_p0418c21║已，悔過；若未截，僧應勅令截。
X40n0719_p0418c22║○八十八、過量作覆瘡衣戒，大乘同學。
X40n0719_p0418c23║若比丘，作覆瘡衣，當應量作。是中量者，長佛四磔手，
X40n0719_p0418c24║廣二磔手。裁竟過者，波逸提。
X40n0719_p0419a01║緣　比丘患癰、瘡、疥、膿血汙身衣、臥具，佛聽作細
X40n0719_p0419a02║耎衣覆瘡上，著涅槃僧。若至白衣家請坐，應語言：
X40n0719_p0419a03║我有患。若言：但坐。當褰上涅槃僧，以此衣覆瘡而
X40n0719_p0419a04║坐。時六羣便多作廣長覆瘡衣，故制。
X40n0719_p0419a05║相　犯不犯同上。餘四眾突吉羅。十誦律云：乃
X40n0719_p0419a06║至瘡差後十日，若過是畜，波逸提。（應同長衣犯捨墮也。）應截
X40n0719_p0419a07║己悔過。若未截，僧應勅令截。
X40n0719_p0419a08║○八十九、過量作雨浴衣戒，大乘同學。
X40n0719_p0419a09║若比丘，作雨浴衣，應量作。是中量者，長佛六磔手，廣
X40n0719_p0419a10║二磔手半。過者裁竟，波逸提。
X40n0719_p0419a11║緣　亦起自六羣，故制。
X40n0719_p0419a12║相　比丘尼，浴衣過量，波逸提。十誦律云：應截
X40n0719_p0419a13║斷已悔過。若未割截，僧應勅令割截。
X40n0719_p0419a14║○九十等佛衣量戒，大乘同學。
X40n0719_p0419a15║若比丘，與如來等量作衣，或過量作者，波逸提。是中
X40n0719_p0419a16║如來衣量者，長佛十磔手、廣六磔手，是謂如來衣量。
X40n0719_p0419a17║緣　尊者難陀短佛四指，諸比丘遙見，皆謂是佛，
X40n0719_p0419a18║即起奉迎，至乃知是難陀。諸比丘皆懷慚愧，難陀
X40n0719_p0419a19║亦懷慚愧。佛制難陀著黑衣。時六羣比丘與如來
X40n0719_p0419a20║等量作衣，或過量作，故制。
X40n0719_p0419a21║相　犯、不犯同前。餘四眾突吉羅。僧祇律云：當
X40n0719_p0419a22║隨自身量，僧伽梨有三種：上者，長五肘，廣三肘；中
X40n0719_p0419a23║者，長五肘，一不舒手，廣三肘，一不舒手；下者，長四
X40n0719_p0419a24║肘半，廣三肘，一不舒手。鬱多羅僧亦爾。安陀會上、
X40n0719_p0419b01║中二種亦爾。下者，長四肘半，廣二肘，二不舒手。
X40n0719_p0419b02║律攝云：若減此量，不得本罪；若過五肘已上，皆得
X40n0719_p0419b03║惡作。十誦律云：應截己悔過；若未截，僧應勅令
X40n0719_p0419b04║截。
X40n0719_p0419b05║○三、結。問：
X40n0719_p0419b06║諸大德！我已說九十波逸提法。今問諸大德！是中清
X40n0719_p0419b07║淨不？（三說）諸大德！是中清淨，默然故，是事如是持。
X40n0719_p0419b08║附　迴僧物與餘人戒，大乘同學。
X40n0719_p0419b09║五分律云：若比丘，知檀越欲與僧物，迴與餘人，波
X40n0719_p0419b10║逸提。難陀、䟦難陀以佛制戒，不得迴僧物入己，即
X40n0719_p0419b11║更互迴，以相與故制。（僧祇律中亦有此戒斷，宜依此判罪也。）
X40n0719_p0419b12║五九，十波逸提法竟。
X40n0719_p0419b13║○六、四悔過法三：初、總標，二、別列，三、結。問：
X40n0719_p0419b14║○初、總標。
X40n0719_p0419b15║諸大德！是四波羅提提舍尼法，半月半月說，戒經中
X40n0719_p0419b16║來。
X40n0719_p0419b17║釋　律攝云：謂於住處，現在苾芻皆須一一別對
X40n0719_p0419b18║陳說，不同餘罪，故受別名。又犯罪已，即須陳說，不
X40n0719_p0419b19║得停息，亦異餘罪。
X40n0719_p0419b20║○二、別列四：初、受非親尼食戒（至）四、恐處受食戒。
X40n0719_p0419b21║○初受非親尼食戒。大乘但觀可受不可受，不問
X40n0719_p0419b22║親里非親里。然在末世，特宜與尼疎絕為是。
X40n0719_p0419b23║若比丘入村中，從非親里比丘尼，若無病自手取食
X40n0719_p0419b24║食者，是比丘應向餘比丘悔過言：大德！我犯可訶法，
X40n0719_p0419c01║所不應為，我今向大德悔過。是法名悔過法。
X40n0719_p0419c02║緣　舍衛城。時世穀貴乞求難得，蓮華色比丘尼
X40n0719_p0419c03║乞食所得，輙持與比丘。後一長者乘車覲王，尼因
X40n0719_p0419c04║避道墮深泥中掩地而臥。長者慈愍勅人扶出，問
X40n0719_p0419c05║知其故，嫌責比丘不知義讓，故制。
X40n0719_p0419c06║釋　僧祇律云：病者，不謂小小病，謂疥癩、黃爛、瘡
X40n0719_p0419c07║痍、癰痤，人所惡賤。
X40n0719_p0419c08║相，　不病而自手受食食，咽咽波羅提提舍尼。沙
X40n0719_p0419c09║彌，突吉羅。不犯者，若親里、若有病、若置地與、若使
X40n0719_p0419c10║人與、若在僧伽藍中與、若在村外與、若在尼寺與。
X40n0719_p0419c11║五分律云：若比丘在村外，尼在村內；若比丘在
X40n0719_p0419c12║村內，尼在村外；若比丘在空，尼在地；若比丘在地，
X40n0719_p0419c13║尼在空；如是受食，皆突吉羅。
X40n0719_p0419c14║○二、不止尼代索食戒，大乘同學。
X40n0719_p0419c15║若比丘至白衣家內食，是中有比丘尼指示：與某甲
X40n0719_p0419c16║羮、與某甲飯。比丘應語彼比丘尼如是言：大姊且止！
X40n0719_p0419c17║須比丘食竟。若無一比丘語彼比丘尼如是言：大姊
X40n0719_p0419c18║且止！須比丘食竟。者，是比丘應悔過言：大德！我犯可
X40n0719_p0419c19║訶法，所不應為，我今向諸大德悔過。是法名悔過法。
X40n0719_p0419c20║緣　六羣比丘與眾比丘在白衣家食，六羣尼為
X40n0719_p0419c21║六羣索羮飯，乃越次與，令中間比丘不得食，故制。
X40n0719_p0419c22║相　沙彌，突吉羅。不犯者，尼自為檀越，檀越令尼
X40n0719_p0419c23║處分，不故作偏與。五分律云：餘二女眾教益食，
X40n0719_p0419c24║不語言小却者，突吉羅。比丘教益食，不平等，突吉
X40n0719_p0420a01║羅。
X40n0719_p0420a02║○三學家受食戒，大乘比丘同學。
X40n0719_p0420a03║若先作學家羯磨，若比丘於如是學家，先不請無病
X40n0719_p0420a04║自手受食食，是比丘應向餘比丘悔過言：我犯可訶
X40n0719_p0420a05║法，所不應為，我今向大德悔過。是法名悔過法。
X40n0719_p0420a06║緣　羅閱城有居士家，夫婦俱得信樂，於諸比丘
X40n0719_p0420a07║無所愛惜，常與飯食及諸供養，遂至貧窮衣食乏
X40n0719_p0420a08║盡。比居譏之，佛令僧作學家羯磨而結此戒。
X40n0719_p0420a09║釋　律攝云：學家者，謂預流果、一來果、不還果。
X40n0719_p0420a10║相，　比丘尼突吉羅。後彼學家財物還多，從僧乞
X40n0719_p0420a11║解學家羯磨，佛聽僧與彼解。不犯者，先受請、有病
X40n0719_p0420a12║置地與、使人與已作解羯磨。五分律云：若婦是
X40n0719_p0420a13║聖，夫是凡；或夫是聖，婦是凡，皆不應與作學家羯
X40n0719_p0420a14║磨。若夫婦俱是聖，無慳貪心，財物竭盡，乃與作學
X40n0719_p0420a15║家羯磨。若僧有園田，應與令知，使畢常限，餘以自
X40n0719_p0420a16║供。若無園田，僧坊異供養時，令其家作，使得遺餘。
X40n0719_p0420a17║若復無此，乞食得已，就其家食，與以所餘。若不能
X40n0719_p0420a18║爾，應將至僧坊，給其房舍臥具，次第與食。非時漿
X40n0719_p0420a19║飲，皆悉與之。有可分衣，亦應與分。彼學家婦女諸
X40n0719_p0420a20║尼，亦應如是料理。十誦律云：若居士財損減不
X40n0719_p0420a21║增長，若乞不乞不應捨。學家羯磨，若財物增長，乞
X40n0719_p0420a22║不乞皆應與捨。若不增不減，乞應捨，不乞不應捨。
X40n0719_p0420a23║○四、恐處受食戒，大乘同學。
X40n0719_p0420a24║若比丘在阿蘭若逈遠有疑恐怖處，若比丘在如是
X40n0719_p0420b01║阿蘭若處住，先不語檀越，若僧伽藍外不受食，在僧
X40n0719_p0420b02║伽藍內無病自手受食食者，應向餘比丘悔過言：大
X40n0719_p0420b03║德！我犯可訶法，所不應為，我今向大德悔過。是法名
X40n0719_p0420b04║悔過法。
X40n0719_p0420b05║緣　諸婦女持飲食詣僧伽藍中供養，盜賊聞之，
X40n0719_p0420b06║於道路嬈觸。諸比丘白佛，佛言：自今應語諸婦女：
X40n0719_p0420b07║莫出！道路有賊恐怖。若已出城，應語言：莫至僧伽
X40n0719_p0420b08║藍中，道路有賊恐怖。乃結此戒。
X40n0719_p0420b09║相　沙彌，突吉羅。不犯者，若先語檀越。若有病。若
X40n0719_p0420b10║置地與。若教人與。五分律云：若軍行經過與食，
X40n0719_p0420b11║若賊自持食與，不犯。
X40n0719_p0420b12║○三、結。問：
X40n0719_p0420b13║諸大德！我已說四波羅提提舍尼法。今問諸大德！是
X40n0719_p0420b14║中清淨不？（三說）諸大德！是中清淨，默然故，是事如是持。
X40n0719_p0420b15║六四，悔過法竟。
X40n0719_p0420b16║○七、眾學法三：初、總標，二、別列，三、結。問：
X40n0719_p0420b17║○初總標。藏中一一皆云式叉迦羅尼也。
X40n0719_p0420b18║諸大德！是眾學戒法，半月半月說戒經中來。
X40n0719_p0420b19║律攝云：此眾學法，總為八例：一、著衣服事，二、入村
X40n0719_p0420b20║事，三、坐起事，四、食噉事，五、護鉢事，六、說法事，七、便
X40n0719_p0420b21║利事，八、觀望事。（佛塔諸條，諸部每缺，故不在例也。）
X40n0719_p0420b22║○二、別列。此眾學法，諸部開合，廣略不同。或百十
X40n0719_p0420b23║以外，或五十以內。蓋是行護威儀，不與上四篇
X40n0719_p0420b24║同，故無定數。唯四分律，准有百事。今但於每戒
X40n0719_p0420c01║之下，注其數目，不復列科。但於初事之中，出其
X40n0719_p0420c02║因緣，餘悉從略。乃至釋義罪相等，更不復標，皆
X40n0719_p0420c03║可思得。然此百事，大乘悉皆同學。護眾生故，倍
X40n0719_p0420c04║應嚴淨。除是住首楞嚴三昧，示現逆行，在所不
X40n0719_p0420c05║論。其或未然，不矜細行，終累大德。幸深思之。
X40n0719_p0420c06║當齊整著涅槃僧，應當學。（一）
X40n0719_p0420c07║緣　起。自六羣比丘、居士，譏嫌似國王、大臣、長者、
X40n0719_p0420c08║居士，似節會戲笑俳說人，故制（已下緣起大約多同）。
X40n0719_p0420c09║釋：　不齊整者，繫帶䐡下高褰齊膝，垂前一角如
X40n0719_p0420c10║象鼻，垂前二角如多羅樹葉，繞腰襵皺。
X40n0719_p0420c11║相，　若故作，犯應懺突吉羅（隨機羯磨云：應請一懺主）。若不故
X40n0719_p0420c12║作，突吉羅（隨機羯磨云：但自責心）。餘四眾突吉羅（以下多同。若不同者，
X40n0719_p0420c13║隨事更明）。不犯者，䐡中生瘡故下著、脚𨄔有瘡故高著、
X40n0719_p0420c14║若僧伽藍內村外作時、道行時、五分律云：若不
X40n0719_p0420c15║解不問而作此著，突吉羅。若解不慎而作此著，突
X40n0719_p0420c16║吉羅。若解輕戒輕人而作此著，波逸提。比丘尼亦
X40n0719_p0420c17║爾。
X40n0719_p0420c18║辯　問：著衣不齊整等戒，皆云僧伽藍內及村外
X40n0719_p0420c19║不犯。然人之嚴慎，全在平時。既僧坊中肆態已成，
X40n0719_p0420c20║至入村時，寧無陋相？今悉開許，其義云何？答：寺內
X40n0719_p0420c21║村外，非謂可作肆態。但或有因緣，不得齊整，情猶
X40n0719_p0420c22║可恕。入村必宜護惜譏嫌，令生信樂，故結罪也。
X40n0719_p0420c23║附：　根本雜事云：苾芻熱時於自房內，但著下裙
X40n0719_p0420c24║及僧脚崎，隨情讀誦說法作衣等四威儀，悉皆無
X40n0719_p0421a01║犯。
X40n0719_p0421a02║當齊整著三衣，應當學（二）。
X40n0719_p0421a03║不齊整者，下垂過肘，露脇高著過脚𨄔上，下垂一
X40n0719_p0421a04║角垂前、兩角後褰，高細襵已安緣。不犯者，肩臂有
X40n0719_p0421a05║瘡故下著，餘同前。舍利弗問：經云：修供養時，應
X40n0719_p0421a06║偏袒，以便作事。作福田時，應覆兩肩，現田文相。云
X40n0719_p0421a07║何修供養？如見佛時，問訊師僧時，應拂牀、掃地、卷
X40n0719_p0421a08║衣裳，乃至移種種供養。云何作福田時，應請乞食、
X40n0719_p0421a09║坐禪、誦經、經行樹下，人見端嚴，有可觀也？
X40n0719_p0421a10║不得反抄衣入白衣舍，應當學。（三）
X40n0719_p0421a11║或左右反抄衣著肩上也。不犯者，脇肋邊有瘡。
X40n0719_p0421a12║不得反抄衣入白衣舍坐，應當學。（四）
X40n0719_p0421a13║不得衣纏頸入白衣舍，應當學。（五）
X40n0719_p0421a14║總捉衣兩角，著左右肩上也。不犯者，肩臂有瘡。
X40n0719_p0421a15║不得衣纏頸入白衣舍坐，應當學。（六）
X40n0719_p0421a16║不得覆頭入白衣舍，應當學。（七）
X40n0719_p0421a17║若以樹葉、若以碎段物、若衣覆頭，不犯者，或患寒、
X40n0719_p0421a18║或頭上生瘡、或命難、梵行難。
X40n0719_p0421a19║不得覆頭入白衣舍坐，應當學。（八）
X40n0719_p0421a20║不得跳行入白衣舍，應當學。（九）
X40n0719_p0421a21║雙脚跳也。不犯者：若為人所打。若有惡獸。若有棘
X40n0719_p0421a22║刺。或渡渠。或渡坑塹。或渡泥。
X40n0719_p0421a23║不得跳行入白衣舍坐，應當學。（十）
X40n0719_p0421a24║不得白衣舍內蹲坐，應當學。（十一）
X40n0719_p0421b01║蹲坐者，若在地，若在牀上，尻不至地。不犯者，或尻
X40n0719_p0421b02║邊生瘡。若有所與。若禮。若懺悔。若受教誡。僧祇
X40n0719_p0421b03║律云：不得抱膝坐，交脚坐。
X40n0719_p0421b04║不得叉腰行入白衣舍，應當學。（十二）
X40n0719_p0421b05║不犯者：脇下生瘡。若僧伽藍內等。
X40n0719_p0421b06║不得手叉腰入白衣舍坐，應當學。（十三）
X40n0719_p0421b07║手叉腰匡，肘妨比座。十誦律云：不得掌扶頰坐。
X40n0719_p0421b08║不得搖身行入白衣舍，應當學。（十四）
X40n0719_p0421b09║搖身者，左右戾身趨行，比丘尼波逸提。不犯者，或
X40n0719_p0421b10║有如是病、或為人所打迴戾身避杖、或惡象師子
X40n0719_p0421b11║等所觸、或逢擔棘刺人如是事戾身避、或渡坑渠
X40n0719_p0421b12║泥水處於中搖身過、或時著衣迴身看衣齊整。
X40n0719_p0421b13║不得搖身行入白衣舍坐，應當學。（十五）
X40n0719_p0421b14║不得掉臂行入白衣舍，應當學。（十六）
X40n0719_p0421b15║垂臂前却也。不犯者，伴行不及，以手招喚。餘同上。
X40n0719_p0421b16║僧祇律云：若欲呼人，不得雙舉手，當以一手招。
X40n0719_p0421b17║不得掉臂行入白衣舍坐，應當學。（十七）
X40n0719_p0421b18║僧祗律云：不得動手足坐家內。
X40n0719_p0421b19║好覆身入白衣舍，應當學。（十八）
X40n0719_p0421b20║不好覆者，處處露現。不犯者，被縛或風吹衣離體。
X40n0719_p0421b21║僧祇律云：安陀會當用緻物作。若疎者，當二重三
X40n0719_p0421b22║重作。若安陀會疎者，鬱多羅僧當用緻物作。若鬱
X40n0719_p0421b23║多羅僧疎者，僧伽梨當用緻物。若僧伽梨疎者，鬱
X40n0719_p0421b24║多羅僧當用緻物。問：今相傳云：佛制三衣，俱用
X40n0719_p0421c01║粗麻布。何耶？答：比丘三衣，所以禦寒障暑。據律備
X40n0719_p0421c02║開，共有十種，所謂劫貝衣、芻摩衣等。安有但用粗
X40n0719_p0421c03║疎麻布之說？止因世尊初出家時，既脫珍御，樹神
X40n0719_p0421c04║獻一麻衣。而此麻衣，乃百年前辟支佛之所留，極
X40n0719_p0421c05║為精細，亦非粗疎。後代展轉訛傳，失於考訂，故有
X40n0719_p0421c06║此語耳。今雖此方別有隨常衣服，不必兩重，三重
X40n0719_p0421c07║亦可。然謂止許麻布，不許用棉布者，實非律文。
X40n0719_p0421c08║好覆身白衣舍坐，應當學。（十九）
X40n0719_p0421c09║不得左右顧視行入白衣舍，應當學。（二十）
X40n0719_p0421c10║不犯者：仰瞻日時。或命難。梵行難。左右處處求方
X40n0719_p0421c11║便道。欲逃走。僧祇律云：諦視行時，不得如馬低
X40n0719_p0421c12║頭行。當平視行，防惡象、牛、馬。當如擔輦人行，不得
X40n0719_p0421c13║東西視瞻。若欲看時，迴身向所看處。律攝云：不
X40n0719_p0421c14║高視者，舉目視前一踰伽地。踰伽量者，長四肘也。
X40n0719_p0421c15║不得左右顧視白衣舍坐，應當學。（二十一）
X40n0719_p0421c16║根本律云：未請坐，不應輙坐，不應不善觀察而坐。
X40n0719_p0421c17║靜默入白衣舍，應當學。（二十二）
X40n0719_p0421c18║不靜默者，高聲大喚。不犯者，彼聾不聞聲。
X40n0719_p0421c19║靜默白衣舍坐，應當學。（二十三）
X40n0719_p0421c20║不得戲笑行入白衣舍，應當學。（二十四）
X40n0719_p0421c21║露齒笑也。不犯者，或脣痛不覆齒。或念法歡喜而
X40n0719_p0421c22║笑。僧祇律云：若有可笑事，不得出齗現齒大笑，
X40n0719_p0421c23║應忍之，起無常、苦、空、無我想、死想。復不止者，當以
X40n0719_p0421c24║衣角掩口。摩得勒伽云：欠時不遮口，突吉羅。
X40n0719_p0422a01║不得戲笑白衣舍坐，應當學。（二十五）
X40n0719_p0422a02║用意受食，應當學。（二十六）
X40n0719_p0422a03║不用意者，捐棄羮飯。不犯者，鉢小，故飯墮案上。
X40n0719_p0422a04║五分律云：一心受食者，左手一心持鉢，右手扶緣。
X40n0719_p0422a05║當平鉢受食，應當學。（二十七）
X40n0719_p0422a06║不平鉢者，溢滿也。不犯者，或時鉢小故還墮案上。
X40n0719_p0422a07║平鉢受羮，應當學（二十八）。
X40n0719_p0422a08║六羣受飯過多，不容受羮，故制。
X40n0719_p0422a09║羮飯等食應當學（二十九）。
X40n0719_p0422a10║不等者，羮未至飯已盡，飯未至羮已盡。不犯者，或
X40n0719_p0422a11║時正須羮不須飯，或時正須飯不須羮，或日時欲
X40n0719_p0422a12║過，或命難梵行難，疾疾食。
X40n0719_p0422a13║以次食，應當學。（三十）
X40n0719_p0422a14║不次者，鉢中處處取食食。不犯者，或飯熱挑取冷
X40n0719_p0422a15║處、或日時欲過等。十誦律云：不得鉢中擇好食。
X40n0719_p0422a16║不得挑鉢中而食，廣當學。（三十一）
X40n0719_p0422a17║置四邊挑中央至鉢底。不犯者，患食熱開令冷，或
X40n0719_p0422a18║日時欲過。五分律云：不曲指收鉢食，不嗅食食。
X40n0719_p0422a19║若比丘，不病，不得自為己索羮飯，應當學。（三十二）
X40n0719_p0422a20║如饑餓時故，不犯者，若病自索，若為他他為己索。
X40n0719_p0422a21║不得以飯覆羮，更望得應當學（三十三）。
X40n0719_p0422a22║不得視比座鉢中，應當學。（三十四）
X40n0719_p0422a23║視者，視誰多誰少。不犯者，比座眼闇，為看得食不
X40n0719_p0422a24║得食、淨不淨等。
X40n0719_p0422b01║當繫鉢想食，應當學。（三十五）
X40n0719_p0422b02║不繫鉢想者，左右顧視也。不犯者，或為眼闇、比座
X40n0719_p0422b03║瞻看、或看日時等。
X40n0719_p0422b04║不得大摶飯食，應當學。（三十六）
X40n0719_p0422b05║口不容受也。不犯者，日時欲過，命難等，疾疾食。
X40n0719_p0422b06║僧祇律云：不得大，不得小，如婬女兩粒、三粒而食，
X40n0719_p0422b07║當可口食。
X40n0719_p0422b08║不得大張口待飯食，應當學。（三十七）
X40n0719_p0422b09║不犯。同上。
X40n0719_p0422b10║不得舍飯語，應當學。（三十八）
X40n0719_p0422b11║不犯者，噎而索水。命難等作聲食。僧祇律云：二
X40n0719_p0422b12║師上座喚，若咽未盡，能使聲不異者，得應；若不能
X40n0719_p0422b13║者，咽已乃應。若前人嫌者，答言：我口中有食。故不
X40n0719_p0422b14║即應。五分律云：益食時聽言須，不須不嫌訶食。
X40n0719_p0422b15║不得摶飯遙擲口中，應當學。（三十九）
X40n0719_p0422b16║不犯者，被繫縛。
X40n0719_p0422b17║不得遺落飯食，應當學。（四十）
X40n0719_p0422b18║半入口半在手也。不犯者，噉薄餅、燋飯、瓜、甘蔗等。
X40n0719_p0422b19║不得頰食食，應當學。（四十一）
X40n0719_p0422b20║故作大滿口，令兩頰鼓起也。不犯者，日時欲過等。
X40n0719_p0422b21║不得嚼飯作聲食，應當學。（四十二）
X40n0719_p0422b22║不犯者，嚼乾餅及燋飯瓜果等。十誦律云：啜粥
X40n0719_p0422b23║不得作聲，噉根莖等勿令大作聲。僧祇律云：不
X40n0719_p0422b24║得全吞食，使嗗嗗作聲；若咽喉病，無罪。
X40n0719_p0422c01║不得大噏飯食，應當學。（四十三）
X40n0719_p0422c02║張口遙呼噏也。不犯者，若口痛，若食羮酪漿等。
X40n0719_p0422c03║不得舌䑛食，應當學。（四十四）
X40n0719_p0422c04║不犯者，或被縛、或手有垢。僧祇律云：不得䑛手
X40n0719_p0422c05║食，若酥油等著手，當就鉢緣上摡聚一處，然後取
X40n0719_p0422c06║食。不得𡂡指食，若蜜及鹽等著指頭，得𡂡無罪。
X40n0719_p0422c07║不得振手食，應當學。（四十五）
X40n0719_p0422c08║不犯者：或食中有草有蟲。或手有不淨欲振去之。
X40n0719_p0422c09║不得手把散飯食，應當學。（四十六）
X40n0719_p0422c10║散飯者，散棄飯也。不犯，如上說。十誦律云：食墮
X40n0719_p0422c11║所受草葉上者，應食；若有土者，吹土却而食；或有
X40n0719_p0422c12║多土著者，水洗得食。
X40n0719_p0422c13║不得汙手捉飲器，應當學。（四十七）
X40n0719_p0422c14║有膩飯著手也。不犯者，草上受、葉上受、洗手受。
X40n0719_p0422c15║不得洗鉢水棄白衣舍內，應當學。（四十八）
X40n0719_p0422c16║不犯者，澡槃、承取水、持棄外。十誦律云：問：主人
X40n0719_p0422c17║棄，不犯。根本律云：不得以殘食置鉢水中。僧
X40n0719_p0422c18║祇律云：食時當稱腹而取，不得多受。若淨人卒多
X40n0719_p0422c19║與者，未噉時應減與比座。若比座不取，應與沙彌
X40n0719_p0422c20║及園民。洗鉢時，不得一粒瀉棄地。若有者，應聚著
X40n0719_p0422c21║板上、葉上。若細粒、若麨不可聚者，無罪。
X40n0719_p0422c22║
X40n0719_p0422c23║重治毗尼事義集要卷第九
X40n0719_p0422c24║
X40n0719_p0423a01║音義
X40n0719_p0423a02║阿梨吒不見翻譯。
X40n0719_p0423a03║阿毗曇或云阿毗達磨，此翻無比法，或翻對法，
X40n0719_p0423a04║即論藏也。
X40n0719_p0423a05║契經即修多羅藏也。契經。契機，故言契。聖口所
X40n0719_p0423a06║宣，故言經。
X40n0719_p0423a07║搏音博。手擊也。
X40n0719_p0423a08║軍師萬二千五百人為軍師者，眾也。
X40n0719_p0423a09║尼師壇此翻坐具，或云隨坐衣。
X40n0719_p0423a10║涅槃僧或云泥縛些那，或云泥伐散那，此翻裙。
X40n0719_p0423a11║痍音夷，傷也。
X40n0719_p0423a12║痤才何切。癤也。
X40n0719_p0423a13║俳步皆切。雜戲也。
X40n0719_p0423a14║褰音牽。
X40n0719_p0423a15║襵皺上音摺，衣襵也；下音縐，蹙也。
X40n0719_p0423a16║𨄔與腨同。音軟。腓膓也。
X40n0719_p0423a17║僧脚崎舊云僧祇支，此翻掩腋衣，用掩右腋，覆
X40n0719_p0423a18║左肩上。
X40n0719_p0423a19║尻考，平聲。脊梁盡處。
X40n0719_p0423a20║齗音銀，齒根肉也。
X40n0719_p0423a21║欠時欠伸即顰伸也。
X40n0719_p0423a22║摶音團，以手揑聚之也。
X40n0719_p0423a23║噎音謁。食窒，氣不通也。
X40n0719_p0423a24║啜昌悅切。同歠。
X40n0719_p0423b01║嗗音穵，飲聲也。
X40n0719_p0423b02║噏與吸同。
X40n0719_p0423b03║䑛神紙切。以舌取物也。
X40n0719_p0423b04║摡音戲。又音蓋。拭取也。
X40n0719_p0423b05║𡂡音數。