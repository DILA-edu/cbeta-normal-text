X40n0719_p0423b06║
X40n0719_p0423b07║
X40n0719_p0423b08║重治毗尼事義集要卷第十
X40n0719_p0423b09║
X40n0719_p0423b10║古吳蕅益沙門　智旭　彚釋
X40n0719_p0423b11║不得生草菜上大小便、涕、唾，除病，應當學。（四十九）
X40n0719_p0423b12║比丘尼，波逸提。不犯者：在無生草菜處，大小便流
X40n0719_p0423b13║墮生草菜上；或風吹鳥䘖而墮生草菜中。律攝
X40n0719_p0423b14║云：棘刺叢處無犯。若大林中行，枝葉交茂，應離人
X40n0719_p0423b15║處。若涉生草田間無空處，應持乾葉布上便利。若
X40n0719_p0423b16║不可得者，無犯。
X40n0719_p0423b17║不得水中大小便、涕、唾，除病，應當學。（五十）
X40n0719_p0423b18║不犯。同上。善見律云：若水，人所不用，或海水，不
X40n0719_p0423b19║犯。水雖中用，曠遠無人用，不犯。
X40n0719_p0423b20║不得立大小便，除病，應當學。（五十一）
X40n0719_p0423b21║不犯者，被縛、脚𨄔垢汙。
X40n0719_p0423b22║不得與反抄衣、不恭敬人說法，除病，應當學。（五十二）
X40n0719_p0423b23║不得為衣纏頸者說法，除病，應當學。（五十三）
X40n0719_p0423b24║不得為覆頭者說法，除病，應當學。（五十四）
X40n0719_p0423c01║不得為裹頭者說法，除病，應當學。（五十五）
X40n0719_p0423c02║不得為叉腰者說法，除病，應當學。（五十六）
X40n0719_p0423c03║不得為著革屣者說法，除病，應當學。（五十七）
X40n0719_p0423c04║五分律云：若多人著革屣，不能令脫，但因不著者
X40n0719_p0423c05║為說，不犯。
X40n0719_p0423c06║不得為著木屐者說法，除病，應當學。（五十八）
X40n0719_p0423c07║不得為騎乘者說法，除病，應當學。（五十九）
X40n0719_p0423c08║十誦律云：波斯匿王乘乘向祇洹，見佛六羣為王
X40n0719_p0423c09║說法，故制人前己後、人在道己非道、人坐己立、人
X40n0719_p0423c10║高座己卑座、人臥己坐、覆頭裹頭肘、隱人扠腰、偏
X40n0719_p0423c11║抄衣、覆右肩、著革屣、著屐、捉杖、捉蓋、捉刀、捉楯、弓
X40n0719_p0423c12║箭，緣起並同，戒因緣經亦同。
X40n0719_p0423c13║不得在佛塔中止宿，除為守護故，應當學。（六十）
X40n0719_p0423c14║不犯者，被執命難等。根本雜事云：諸香臺殿旛
X40n0719_p0423c15║竿制底等，皆誦伽陀，然後足蹈。不爾者，得越法罪。
X40n0719_p0423c16║不得藏財物置佛塔中，除為堅牢，應當學。（六十一）
X40n0719_p0423c17║不得著革屣入佛塔中，應當學。（六十二）
X40n0719_p0423c18║不得手捉革屣入佛塔中，應當學。（六十三）
X40n0719_p0423c19║不得著革屣遶佛塔行，應當學。（六十四）
X40n0719_p0423c20║不得著富羅入佛塔中，應當學。（六十五）
X40n0719_p0423c21║不得手捉富羅入佛塔中，應當學。（六十六）
X40n0719_p0423c22║不犯者，或為強者所執喚入塔中。
X40n0719_p0423c23║不得塔下坐食留草及食汙地，應當學。（六十七）
X40n0719_p0423c24║不犯者，聚著脚邊，出時持棄。
X40n0719_p0424a01║不得擔死屍從塔中下過，應當學。（六十八）
X40n0719_p0424a02║不犯者：或須此道行。或強力所將。
X40n0719_p0424a03║不得塔下埋死屍，應當學。（六十九）
X40n0719_p0424a04║不得在塔下燒死屍，應當學。（七十）
X40n0719_p0424a05║不得向塔下燒死屍，應當學。（七十一）
X40n0719_p0424a06║不得佛塔四邊燒死屍，使臭氣來入，應當學。（七十二）
X40n0719_p0424a07║不得持死人衣及牀從塔下過，除浣、染、香熏，應當學。
X40n0719_p0424a08║（七十三）
X40n0719_p0424a09║不得佛塔下大小便，應當學。（七十四）
X40n0719_p0424a10║不得向佛塔大小便，應當學。（七十五）
X40n0719_p0424a11║不得遶佛塔四邊大小便，使臭氣來入，應當學。（七十六）
X40n0719_p0424a12║不得持佛像至大小便處，應當學。（七十七）
X40n0719_p0424a13║不犯者，道由中過，強力所持。
X40n0719_p0424a14║不得在佛塔下嚼楊枝，應當學。（七十八）
X40n0719_p0424a15║不得向佛塔嚼楊枝，應當學。（七十九）
X40n0719_p0424a16║不得佛塔四邊嚼楊枝，應當學。（八十）
X40n0719_p0424a17║不得在佛塔下涕唾，應當學。（八十一）
X40n0719_p0424a18║不得向佛塔涕唾，應當學。（八十二）
X40n0719_p0424a19║不得塔四邊涕唾，應當學。（八十三）
X40n0719_p0424a20║不得向塔舒脚坐，應當學。（八十四）
X40n0719_p0424a21║不犯者，中間有隔，強力所持。第四分云：若僧伽
X40n0719_p0424a22║藍內塔滿，聽在中間舒脚坐。
X40n0719_p0424a23║不得安佛塔在下房，己在上房住，應當學。（八十五）
X40n0719_p0424a24║不犯者，命難、梵行難。
X40n0719_p0424b01║人坐己立，不得為說法，除病，應當學。（八十六）
X40n0719_p0424b02║僧祇律云：若比丘為塔事、僧事，詣王及地主處。彼
X40n0719_p0424b03║言：比丘為我說法。不得語令起，恐生疑故。若邊有
X40n0719_p0424b04║立人者，即作意為立人說。王雖聽，比丘無罪。
X40n0719_p0424b05║人臥己坐，不得為說法，除病，應當學。（八十七）
X40n0719_p0424b06║人在座、己在非座，不得為說法，除病，應當學。（八十八）
X40n0719_p0424b07║人在高坐，己在下坐，不得為說法，除病，應當學。（八十九）
X40n0719_p0424b08║善見律云：佛告比丘：往昔波羅柰國有一居士，其
X40n0719_p0424b09║婦懷姙，思菴羅果。夫夜入王園偷取果，未得明相，
X40n0719_p0424b10║出樹上藏住。時王與婆羅門入園，欲食菴羅果。婆
X40n0719_p0424b11║羅門在下，王在高座。婆羅門為王說法，偷果人念
X40n0719_p0424b12║言：我應死，今得脫。我無法，王亦無法，婆羅門亦無
X40n0719_p0424b13║法。我為女人故，而偷王果。王猶憍慢故，師在下，自
X40n0719_p0424b14║在高座聽法。婆羅門貪利養故，自在下座，為王說
X40n0719_p0424b15║法。我與王、婆羅門相與無法，我今得脫。即下樹向
X40n0719_p0424b16║王說偈。時偷果人者，即如來是。
X40n0719_p0424b17║人在前行、己在後行，不得為說法，除病，應當學。（九十）
X40n0719_p0424b18║僧祇律云：若比丘眼患，前人捉杖牽前，為說無罪。
X40n0719_p0424b19║人在高經行處，己在下經行處，不應為說法，除病，應
X40n0719_p0424b20║當學。（九十一）
X40n0719_p0424b21║人在道、己在非道，不應為說法，除病，應當學。（九十二）
X40n0719_p0424b22║不得擕手在道行，應當學（九十三）。
X40n0719_p0424b23║不犯者，患眼闇須扶接。
X40n0719_p0424b24║不得上樹過人，除時因緣，應當學。（九十四）
X40n0719_p0424c01║一比丘在大樹上受夏安居，於樹上大小便下，樹
X40n0719_p0424c02║神瞋之。佛制：不得樹上安居、不得遶樹大小便。若
X40n0719_p0424c03║先有大小便處，大小便無犯。後一比丘道值惡獸，
X40n0719_p0424c04║恐怖上樹不敢過上，即為惡獸所害，故除時因緣
X40n0719_p0424c05║（沙彌等取楊枝、取華果等上樹無罪）。安居犍度云：欲取樹上乾薪，
X40n0719_p0424c06║聽作鉤鉤取，作梯取，若繩羂取。若樹通身乾，聽上。
X40n0719_p0424c07║不得絡囊盛鉢貫杖頭著肩上而行，應當學。（九十五）
X40n0719_p0424c08║䟦難陀如是行，居士見之謂是官人，皆下道避，故
X40n0719_p0424c09║制。不犯者，強力所捉等。第四分云：不應背負物
X40n0719_p0424c10║行，除寺內老比丘，須杖、絡囊，聽與作白二羯磨。
X40n0719_p0424c11║人持杖不恭敬，不應為說法，除病，應當學。（九十六）
X40n0719_p0424c12║人持劒，不應為說法，除病，應當學。（九十七）
X40n0719_p0424c13║人持鉾，不應為說法，除病，應當學。（九十八）
X40n0719_p0424c14║人持刀，不應為說法，除病，應當學。（九十九）
X40n0719_p0424c15║人持蓋，不應為說法，除病，應當學。（一百）
X40n0719_p0424c16║僧祇律云：若比丘在怖畏險道時，防衛人言：尊者！
X40n0719_p0424c17║為我說法，為說無罪。
X40n0719_p0424c18║○三、結。問：
X40n0719_p0424c19║諸大德！我已說眾學戒法。今問諸大德！是中清淨不？
X40n0719_p0424c20║（三說）諸大德！是中清淨，默然故，是事如是持。
X40n0719_p0424c21║附：　第四分云：鼻中毛長，聽以鑷拔。爪極長如
X40n0719_p0424c22║一麥，應剪。不應以綵色染爪。不應以剪刀剪
X40n0719_p0424c23║鬚髮。應鬢髮盡剃。髮極長。長兩指。若二月一
X40n0719_p0424c24║剃。不應梳鬚髮。不應油塗髮。不應畫眼臉，
X40n0719_p0425a01║患眼痛聽著藥。不應以鏡若水照面。若面患瘡
X40n0719_p0425a02║著藥，聽獨在一房，以水若鏡照。不應著耳璫、耳
X40n0719_p0425a03║環、頸瓔、臂、脚釧、指環、指印。不應作鉛錫腰帶。
X40n0719_p0425a04║不應，用五色線絡腋繫腰臂。十誦律云：聽載犍
X40n0719_p0425a05║牛車，當使餘人御，不得自御。梳頭、刷頭，突吉羅。
X40n0719_p0425a06║頂留少髮，突吉羅。留髮令長，突吉羅。阿蘭若比丘
X40n0719_p0425a07║長至二寸，無罪。若頭上有瘡，當以剪刀剪手摩鬚
X40n0719_p0425a08║髮，突吉羅。洗脚時不得共他語。根本雜事云：
X40n0719_p0425a09║佛告苾芻：或時有事，我於先來非遮非許。然於此
X40n0719_p0425a10║事，若違不清淨順清淨者，此即是淨，應可行之。若
X40n0719_p0425a11║違清淨順不清淨者，此是不淨，即不應行。
X40n0719_p0425a12║七眾學法竟。
X40n0719_p0425a13║○八、七滅諍法三：初、總標，二、別列，三、結問。
X40n0719_p0425a14║○初總標。此七種法，大乘比丘悉同學，應善和鬬
X40n0719_p0425a15║諍。故一一緣起，皆在第三分滅諍犍度中。
X40n0719_p0425a16║諸大德！是七滅諍法，半月半月說，戒經中來。若比丘
X40n0719_p0425a17║有諍事起，即應除滅。
X40n0719_p0425a18║釋：　有四種諍：一、言諍者，比丘共比丘諍言，引十
X40n0719_p0425a19║八諍事，法、非法乃至說、不說，若以如是相共諍言
X40n0719_p0425a20║語，遂彼此共鬪。二、覓諍者，比丘與比丘覓罪，以三
X40n0719_p0425a21║舉事，破戒、破見、破威儀見聞疑，作如是相覓罪。三、
X40n0719_p0425a22║犯諍者，犯七種罪：一、波羅夷，二、僧殘，三、墮，四、悔過，
X40n0719_p0425a23║五、偷蘭遮，六、突吉羅，七、惡說。四、事諍者，前三諍中
X40n0719_p0425a24║事。作是中言諍，以二毗尼滅，謂現前多人語；或但
X40n0719_p0425b01║一毗尼滅，謂現前覓諍；共四毗尼滅，謂現前憶念，
X40n0719_p0425b02║或現前不癡，或現前罪處所犯諍；共三毗尼滅，謂
X40n0719_p0425b03║現前自言治，或現前草覆地事諍；以一切毗尼滅，
X40n0719_p0425b04║隨所犯十誦律云：有六諍本：一、瞋恨不語，二、惡
X40n0719_p0425b05║性欲害，三、貪嫉，四、諂曲，五、無慚愧，六、惡欲邪見。
X40n0719_p0425b06║相。　十誦律云：自言滅諍有十種非法：若犯五篇
X40n0719_p0425b07║罪，自言不犯；又不犯五篇，自言犯。有十種如法：若
X40n0719_p0425b08║犯五篇罪，自言犯；若不犯五篇，自言不犯。現前滅
X40n0719_p0425b09║諍有二種非法：若非法者，約勅非法者令折伏；若
X40n0719_p0425b10║非法者，約勅如法者令折伏。有二種如法：若如法
X40n0719_p0425b11║者，約勅如法者令折伏；若如法者，約勅非法者令
X40n0719_p0425b12║折伏。憶念毗尼有三非法：有比丘犯無殘罪，自言
X40n0719_p0425b13║犯有殘罪，從僧乞憶念毗尼，若與者非法，應滅擯
X40n0719_p0425b14║故；有比丘狂、癡還得心，從僧乞憶念毗尼，若與者
X40n0719_p0425b15║非法，應與，不癡毗尼故；有比丘有見、聞、疑罪，自言
X40n0719_p0425b16║我有是罪，後言我無是罪，從僧乞憶念毗尼，若與
X40n0719_p0425b17║者非法，應與，實覓毗尼故（即覓罪相）。有三如法：有比丘
X40n0719_p0425b18║被無根謗，若人常說是事，應與憶念毗尼；有比丘
X40n0719_p0425b19║犯罪已悔除，若人猶說是事，應與憶念毗尼；有比
X40n0719_p0425b20║丘未犯是罪，將必當犯，若人說犯是事，應與憶念
X40n0719_p0425b21║毗尼。不癡毗尼有四種非法：有比丘不癡狂，現癡
X40n0719_p0425b22║狂相，問時答言：我憶念癡故作，他人教我使作憶，
X40n0719_p0425b23║夢中作憶，裸形東西走、立大小便。是人乞不癡毗
X40n0719_p0425b24║尼，若與者非法。有四如法：有比丘實狂，癡心顛倒，
X40n0719_p0425c01║問時答言：不憶念，他不教我不憶，夢中作不憶，裸
X40n0719_p0425c02║形東西走、立大小便。是人乞不癡毗尼，若與者如
X40n0719_p0425c03║法。實覓滅諍有五非法：有比丘犯五篇罪，先言不
X40n0719_p0425c04║犯，後言犯，若與實覓毗尼者非法，應隨所犯治故。
X40n0719_p0425c05║有五如法：有比丘犯五篇罪，先言犯，後言不犯，是
X40n0719_p0425c06║人應與實覓毗尼。根本目得迦云：有二苾芻共
X40n0719_p0425c07║生瑕隙，種種異言互相謗讟，於此二人應信持戒
X40n0719_p0425c08║者、若二俱持戒，應信多聞者、若二俱多聞，應信少
X40n0719_p0425c09║欲者、若二俱少欲，應信極少欲者、若二俱極少欲，
X40n0719_p0425c10║而生瑕隙無有是處。僧祇律云：若有大德勝人，
X40n0719_p0425c11║欲聽眾僧斷事者，得聞斷事，令眾中有辯才能語，
X40n0719_p0425c12║使事相分明者說。若凡庶人前斷事者，越毗尼罪。
X40n0719_p0425c13║辯　問：凡斷事者，惟四種諍。此四種諍，皆比丘過
X40n0719_p0425c14║失。向外人說，並有重禁。今既不許向凡庶人前斷
X40n0719_p0425c15║事，何故大德勝人獨許得聞？設令彼有智慧，未免
X40n0719_p0425c16║仍是未受具人。向之斷事，豈不違律？答：斷事雖則
X40n0719_p0425c17║通指四諍，大約言諍中事居多。其間法非法等，辯
X40n0719_p0425c18║析折伏，能使大德勝人聞之，增長信心，故許向說。
X40n0719_p0425c19║非指治罪羯磨等事也。言大德勝人者，如波斯匿
X40n0719_p0425c20║王、給孤長者之類。以其慧深，正信不謗，故名大德。
X40n0719_p0425c21║以其福重，能護正法，故名勝人。豈尋常富貴而已哉？
X40n0719_p0425c22║附：　比丘有十法者，應差別平斷事：一、持戒具足；
X40n0719_p0425c23║二、多聞；三、誦二部毗尼極利；四、廣解其義；五、善巧
X40n0719_p0425c24║言語，辭辯了了，堪任問答，令彼歡喜；六、諍事起能
X40n0719_p0426a01║滅；七、不愛；八、不恚；九、不怖；十、不癡。第四分云：佛
X40n0719_p0426a02║告比丘：以二十二種行，知是平斷事人，具持二百
X40n0719_p0426a03║五十戒：（一）多聞善解阿毗曇毗尼，（二三）不與人諍，（四）
X40n0719_p0426a04║亦不堅住此事，（五）應訶者訶然後住，（六）應教者教
X40n0719_p0426a05║然後住，（七）應滅擯者滅擯然後住，（八）不愛，（九）不恚，
X40n0719_p0426a06║（十）不怖，（十一）不癡，（十二）不受此部飲食，（十三）亦不受彼部
X40n0719_p0426a07║飲食，（十四）不受此部衣鉢坐具針筒，（十五）亦不受彼部
X40n0719_p0426a08║衣鉢坐具針筒，（十六）不供給此部，（十七）亦不供給彼部，
X40n0719_p0426a09║（十八）不共此部入村，（十九）亦不共彼部入村，（二十）不與作
X40n0719_p0426a10║期要，（二十一）亦不至彼後來後坐，（二十二）僧祇律云：
X40n0719_p0426a11║比丘成就五法，能滅諍事：知是實，非是不實；是利
X40n0719_p0426a12║益，非不利益；得伴，非不得伴；得平等伴，非不得平
X40n0719_p0426a13║等伴；得時，非不得時。成就十四法，是名持律最
X40n0719_p0426a14║第一，除如來、應供、正徧知。何等十四？知罪、知無罪，
X40n0719_p0426a15║知重、知輕，知覆、知不覆，知可治、知不可治，知得清
X40n0719_p0426a16║淨、知不得清淨，得四福功德住現法樂，謂天眼、天
X40n0719_p0426a17║耳、宿命通，盡有漏、得無漏，是名十四法。有七事，
X40n0719_p0426a18║非他邏咃、似他邏咃（亦作關賴吒。薩婆多論云：闥賴名地，吒利名住。智勝自在，
X40n0719_p0426a19║於正法不動。如人住地，無傾覆也）。何等七？或有狂故，不著此眾、不
X40n0719_p0426a20║著彼眾，謂是他邏咃，是最初非他邏咃、似他邏咃。
X40n0719_p0426a21║如是心亂、鈍、癡、病、病故，不著此眾、不著彼眾。復次
X40n0719_p0426a22║或有人為利故，作是念：若我著此眾失彼利、著彼
X40n0719_p0426a23║眾失此利，是二俱不著。復次或有人得二眾利故，
X40n0719_p0426a24║作是念：我為得二邊利故，不著此眾、不著彼眾。是
X40n0719_p0426b01║名非他邏咃、似他邏咃。有二他邏咃：一者自護心，
X40n0719_p0426b02║見他是非，作是念：業行作者自知。譬如失火，但自
X40n0719_p0426b03║救身，焉知他事？二者待時，見他諍訟相言，作是念：
X40n0719_p0426b04║此諍訟相言，時到自當判斷。是名二他邏咃。共此
X40n0719_p0426b05║眾法食、味食，亦共彼眾法食、味食，或請斷當事、或
X40n0719_p0426b06║不請而斷當事。十誦律云：用瞋恨者，不滅瞋恨，
X40n0719_p0426b07║惟忍辱力乃能滅之。有五事諍難滅：不求僧斷，不
X40n0719_p0426b08║順佛語，不如法白二眾，諍心不息所犯，不求清淨。
X40n0719_p0426b09║反上五事者，易滅。闥利吒！比丘取諍時，應以五
X40n0719_p0426b10║事觀：此中誰先來持戒清淨？誰多聞智慧善誦阿
X40n0719_p0426b11║含？誰於師如法？誰信佛法僧？誰不輕佛戒？烏迥
X40n0719_p0426b12║鳩羅比丘，有十事僧應差（薩婆多論云：烏逈名二，鳩羅名平，等心無二，其
X40n0719_p0426b13║平如稱）：知諍來往處、根本善知諍、能分別諍、知諍起
X40n0719_p0426b14║因緣、知諍義、善滅諍、滅諍已更不令起、持戒清淨、
X40n0719_p0426b15║多聞多智。闥利吒！比丘行有二十二法，當知是
X40n0719_p0426b16║利根多聞：一、善知事起根本，二、善分別事相，三、善
X40n0719_p0426b17║知事差別，四、善知事本末，五、善知事輕重，六、善知
X40n0719_p0426b18║除滅事，七、善知滅事更不起，八、善知作事人、有事
X40n0719_p0426b19║人，九、有教勅力，十、能使人受力，十一、有方便軟語
X40n0719_p0426b20║力，十二、亦能使人受，十三、有自折伏力，十四、亦能
X40n0719_p0426b21║使人受，十五、知慚愧，十六、心不憍慢，十七、無憍慢
X40n0719_p0426b22║語，十八、身口意業無偏著，十九、不隨愛行，二十、不
X40n0719_p0426b23║隨瞋行，二十一、不隨怖行，二十二、不隨癡行。
X40n0719_p0426b24║○二、別列七：初、現前滅諍法（至）七、草覆地滅諍法。
X40n0719_p0426c01║○初現前滅諍法。
X40n0719_p0426c02║應與現前毗尼，當與現前毗尼。
X40n0719_p0426c03║釋：　不應人不現前而作羯磨。云何現前？法、毗尼、
X40n0719_p0426c04║人、僧、界。云何法現前？所持法滅諍者是。云何毗尼
X40n0719_p0426c05║現前？所持毗尼滅諍者是。云何人現前？言義往返
X40n0719_p0426c06║者是。云何僧現前？同羯磨和合集一處，不來者囑
X40n0719_p0426c07║授，在現前得訶而不訶者是。云何界現前？在界內
X40n0719_p0426c08║羯磨作制限者是。
X40n0719_p0426c09║相，　若諍事，若滅，更發起者，波逸提。與欲已，後悔
X40n0719_p0426c10║者，波逸提。後六毗尼滅亦如是。
X40n0719_p0426c11║附：　薩婆多摩得勒伽云：十種不現前作羯磨：覆
X40n0719_p0426c12║鉢、捨覆鉢、學家、捨學家、作房、沙彌、狂、不禮拜、不共、
X40n0719_p0426c13║不語、供養。（一、覆鉢者，治罰俗人，但可遙作羯磨故。二、捨覆鉢者，彼既三乞，令彼在眼見耳
X40n0719_p0426c14║不聞處，乃為捨故。三、學家者，護惜檀信，亦遙作故。四、捨學家者，彼若三乞，亦令彼在眼見耳不聞處，乃為
X40n0719_p0426c15║捨故。五、作房者，謂以故廢僧地羯磨，與彼白衣，任其為僧更作房屋，亦三乞已，令彼在眼見耳不聞處，而
X40n0719_p0426c16║與之故。六、沙彌者，滅擯惡見沙彌，亦令彼在眼見耳不聞處，作滅擯故。七、狂者，癡狂羯磨，其人既有狂病，
X40n0719_p0426c17║不可以法拘攝故。八、不禮拜。九、不共語。十、不供養者，謂比丘作諸非法，觸惱比丘尼僧，尼僧作此三種羯
X40n0719_p0426c18║磨，但可遙作，不可令大比丘現前而治罰故。惟此十種，不須現前，餘皆須現前明矣。）
X40n0719_p0426c19║○二、憶念滅諍法。
X40n0719_p0426c20║應與憶念毗尼，當與憶念毗尼。
X40n0719_p0426c21║緣　沓婆摩羅子不犯粗罪，彼人故問不已，應與
X40n0719_p0426c22║憶念毗尼。彼應僧中三乞：大德僧聽！我某甲不犯
X40n0719_p0426c23║重罪，諸比丘言：我犯重罪波羅夷、僧殘、偷蘭遮。問
X40n0719_p0426c24║我言：汝憶犯重罪不？我不憶犯重罪。答言：我不憶
X40n0719_p0427a01║犯如是重罪。諸長老不須數數難詰問我，而諸比
X40n0719_p0427a02║丘故難詰不止。我今不憶念，從僧乞憶念毗尼。願
X40n0719_p0427a03║僧與我憶念毗尼，慈愍故！僧應為作白四羯磨。
X40n0719_p0427a04║釋：　云何憶念毗尼？彼比丘此罪更不應舉，不應
X40n0719_p0427a05║作憶念（因眾比丘數數令其憶念，今作此憶念毗尼，使莫更問也）。
X40n0719_p0427a06║○三、不癡滅諍法。
X40n0719_p0427a07║應與不癡毗尼，當與不癡毗尼。
X40n0719_p0427a08║緣　難提癲狂心亂，多犯眾罪，後還得心，諸比丘
X40n0719_p0427a09║詰問不止，應與不癡毗尼。彼應三乞，僧與白四羯磨。
X40n0719_p0427a10║釋：　云何不癡毗尼？彼比丘此罪更不應舉，不應
X40n0719_p0427a11║作憶念者是。
X40n0719_p0427a12║○四、自言滅諍法。
X40n0719_p0427a13║應與自言治，當與自言治。
X40n0719_p0427a14║緣　世尊說戒時，有犯戒者近佛而坐，佛默然不
X40n0719_p0427a15║說。目連知之捉臂牽出，佛言：不應爾，令彼伏罪然
X40n0719_p0427a16║後與罪。五分律云：慈比丘尼以無根波羅夷法
X40n0719_p0427a17║謗陀婆比丘，自言陀婆汙我，即與自言滅擯。
X40n0719_p0427a18║釋：　云何自言說罪名罪種懺悔者是？云何治語
X40n0719_p0427a19║言自責汝心生厭離也？
X40n0719_p0427a20║○五、覓罪相滅諍法。
X40n0719_p0427a21║應與覓罪相，當與覓罪相（十誦作實覓，五分作本言治，根本作求罪自性）。
X40n0719_p0427a22║緣　僧祇律云：尸利耶娑比丘於僧中言：見罪。復
X40n0719_p0427a23║言：不見。不見。復言：見。作是語言：不憶。與作覓相羯
X40n0719_p0427a24║磨。
X40n0719_p0427b01║釋　結罪處所也。云何罪處所？彼比丘此罪與作
X40n0719_p0427b02║舉、作憶念者是。
X40n0719_p0427b03║相。　僧祇律云：此人盡壽應行八事：不得度人，不
X40n0719_p0427b04║得與人受具足，不得與人依止，不得受比丘按摩
X40n0719_p0427b05║供給，不得作比丘使，不得受次第差會，不得為僧
X40n0719_p0427b06║作說法人及說毗尼人。盡壽不應與捨。五分律
X40n0719_p0427b07║云：本言有二種：一、可悔，二、不可悔。若本言犯重，仍
X40n0719_p0427b08║覆藏者，應作盡壽不可悔白四羯磨。
X40n0719_p0427b09║○六、多人語滅諍法。
X40n0719_p0427b10║應與多人覓罪，當與多人覓罪。
X40n0719_p0427b11║釋　用多人知法者，語聽行籌，差行籌人白二羯
X40n0719_p0427b12║磨。有五法不應差：愛、恚、怖、癡、不知己、行不行。反上
X40n0719_p0427b13║五法者應差。有三種行籌：一顯露、二覆藏、三耳語。
X40n0719_p0427b14║若眾中雖非法比丘多，然彼二師或上座多知等
X40n0719_p0427b15║皆如法，應顯露行籌。作二種籌：一破、二完。白言：作
X40n0719_p0427b16║如是語者，捉不破籌。作如是語者，捉破籌。行籌已，
X40n0719_p0427b17║應別處數。若如法者多，應作白：作如是語者，諍事
X40n0719_p0427b18║滅。若如法者少，應作禮便去。遣信往比丘住處，僧
X40n0719_p0427b19║中白言：彼住處非法比丘多。善哉！長老能往至彼。
X40n0719_p0427b20║若如法比丘多，諍事滅，功德多。此比丘聞應往，若
X40n0719_p0427b21║不往如法治。若眾中雖如法者多，而彼二師及上
X40n0719_p0427b22║座等不如法，恐顯露行籌。諸比丘隨二師等捉籌，
X40n0719_p0427b23║應覆藏行籌。若眾中雖如法者多，而彼二師等非
X40n0719_p0427b24║法說，應耳語行籌。行籌時應稀坐，間容一人身小
X40n0719_p0427c01║障翳，彼比丘作耳語，語言：汝和尚等已捉籌。善哉！
X40n0719_p0427c02║汝亦當捉籌，慈愍故。若如法比丘多，諍事得滅，功
X40n0719_p0427c03║德多。行捉已，在一面數之。十誦律云：說如法者
X40n0719_p0427c04║為作長籌，說非法者為作短籌。說如法者為作白
X40n0719_p0427c05║籌，說非法者為作黑籌。說如法籌以右手捉，說非
X40n0719_p0427c06║法籌以左手捉。說如法籌緩捉，說非法籌急捉。先
X40n0719_p0427c07║行說如法籌，後行說非法籌。一切僧應和合集一
X40n0719_p0427c08║處，不得取欲。僧祇律云：行籌訖，若非法籌乃至
X40n0719_p0427c09║多一者，不應唱。非法人多，如法人少，當作方便解
X40n0719_p0427c10║坐。或前食欲至者，應唱令前食。或後食時、浴時、說
X40n0719_p0427c11║法時、說毗尼時，隨應唱之。若非法者覺言：我等得
X40n0719_p0427c12║勝，為我故解坐。我等今不起，要即此坐決斷是事。
X40n0719_p0427c13║爾時，精舍邊若有小屋無蟲者，應使淨人放火已，
X40n0719_p0427c14║唱言：火起！火起！即便散起救火，乃往覓如法伴。
X40n0719_p0427c15║○七草覆地滅諍法。
X40n0719_p0427c16║應與如草覆地，當與如草覆地。
X40n0719_p0427c17║緣。　舍衛國諸比丘共諍，多犯眾戒，非沙門法，亦
X40n0719_p0427c18║作亦說，出入無限。後彼自作是念：我曹若還共問
X40n0719_p0427c19║此事，或令此諍轉深重，經歷年月不得滅，令僧不
X40n0719_p0427c20║得安樂。以是白佛，佛言：應滅此事諍，如草覆地。彼
X40n0719_p0427c21║一眾中有智慧堪能比丘從座起，胡跪合掌，作是
X40n0719_p0427c22║言：諸長老！我等此諍事多犯眾罪，非沙門法，言無
X40n0719_p0427c23║限齊，出入行來不順威儀。若我等尋究此事，恐令
X40n0719_p0427c24║罪深重，不得如法、如毗尼、如佛所教諍事滅，令諸
X40n0719_p0428a01║比丘不安樂。若長老忍者，我今為諸長老作如草
X40n0719_p0428a02║覆地懺悔此罪。第二眾中亦如是說。彼應作白：大
X40n0719_p0428a03║德僧聽！若僧時到，僧忍聽，僧令此諍事作草覆地
X40n0719_p0428a04║懺悔。白如是。白已，作草覆地懺悔。有智慧堪能者
X40n0719_p0428a05║胡跪合掌，白言：諸長老！我今此諍事己所犯罪，除
X40n0719_p0428a06║重罪，遮不至白衣家羯磨。若諸長老聽者，為諸長
X40n0719_p0428a07║老及己作草覆地懺悔。第二眾亦應作如是說。（除重
X40n0719_p0428a08║罪等者，謂此如草覆地法，一切因諍所起波逸提、突吉羅等輕罪，皆悉悔除。但除波羅夷重罪，仍須滅擯。
X40n0719_p0428a09║僧殘及偷蘭遮重罪，仍須別行懺悔，非此所滅。又除遮不至白衣家羯磨，亦不因此而解也。）
X40n0719_p0428a10║釋：　云何草覆地？不稱說罪名罪種懺悔者是。
X40n0719_p0428a11║十誦律云：草布地有二種義：一、鬬諍數起，諍人亦
X40n0719_p0428a12║多，其事轉眾。推其原本，難可知處。佛聽布草除滅，
X40n0719_p0428a13║如亂草難可整理，亂來棄之。二者、有德上座勸喻
X40n0719_p0428a14║諍者，使向兩眾羊皮四布悔過（即五分所謂皆舒手脚伏地，故如羊
X40n0719_p0428a15║皮也）。二眾者，各有所助，故令各在一處。五分律云：
X40n0719_p0428a16║若有比丘鬬諍相罵，作身口意惡業，後欲於僧中
X40n0719_p0428a17║除罪，作草布地悔過。應三乞已，皆舒手脚伏地，向
X40n0719_p0428a18║羯磨師一心聽受羯磨。彼為白四羯磨。是名現前
X40n0719_p0428a19║毗尼草布地，滅犯罪諍。何謂草布地？彼諸比丘不
X40n0719_p0428a20║復說鬬原，僧亦不更問事根本。
X40n0719_p0428a21║○三、結。問：
X40n0719_p0428a22║諸大德！我已說七滅諍法。今問諸大德！是中清淨不？
X40n0719_p0428a23║（三說）諸大德！是中清淨，默然故，是事如是持。
X40n0719_p0428a24║二、正示戒相竟。
X40n0719_p0428b01║○三、結勸迴向三：初、結前示餘，二、述七佛戒經，三、
X40n0719_p0428b02║偈讚迴向。初中二：初、結前，二、示餘。今初。
X40n0719_p0428b03║諸大德！我已說戒經序，已說四波羅夷法，已說十三
X40n0719_p0428b04║僧伽婆尸沙法，已說二不定法，已說三十尼薩耆波
X40n0719_p0428b05║逸提法，已說九十波逸提法，已說四波羅提提舍尼
X40n0719_p0428b06║法，已說眾學戒法，已說七滅諍法。此是佛所說，半月
X40n0719_p0428b07║半月說戒經中來。
X40n0719_p0428b08║○二示餘。
X40n0719_p0428b09║若更有餘佛法，是中皆共和合，應當學。
X40n0719_p0428b10║餘佛法，指餘隨律威儀，及一切修多羅，阿毗曇也。
X40n0719_p0428b11║諸佛慧命，寄於三藏。不學則世間眼滅，不和合學
X40n0719_p0428b12║則說食不飽。故必如法同住，朝夕研求。俾正義昭
X40n0719_p0428b13║然，道明德備。方無忝於僧寶，方能紹隆佛種。否則
X40n0719_p0428b14║不惟招羺羊之誚，亦且墮無聞之禍矣。可不勉哉。
X40n0719_p0428b15║○二、述七佛戒經七：初、毗婆尸佛所說（至）七、本師
X40n0719_p0428b16║釋迦佛所說。今初。
X40n0719_p0428b17║忍辱第一道，佛說無為最。出家惱他人，
X40n0719_p0428b18║不名為沙門。
X40n0719_p0428b19║此是毗婆尸如來、無所著、等正覺說是戒經。
X40n0719_p0428b20║略說戒經，乃偏讚忍辱者，以持戒者未必能忍辱，
X40n0719_p0428b21║而忍辱者決無不持戒。故遺教經云：忍之為德，持
X40n0719_p0428b22║戒苦行所不能及也。若見有辱可忍，縱使身口不
X40n0719_p0428b23║行報復，心中決難脫然。只此未得脫然一念，便與
X40n0719_p0428b24║沙門勤息名義不得相應。惟深觀無為法性，若生
X40n0719_p0428c01║若法俱不可得，尚無有辱，將誰名忍？是為第一義
X40n0719_p0428c02║忍，故稱第一道也。梵云多陀阿伽度，此翻如來。梵
X40n0719_p0428c03║云阿羅訶，此翻應供，亦翻無所著。梵云三藐三佛
X40n0719_p0428c04║陀，此翻正徧知，亦翻等正覺。即略舉十號之三也。
X40n0719_p0428c05║○二、尸棄佛所說。
X40n0719_p0428c06║譬如明眼人，能避嶮惡道，世有聰明人，
X40n0719_p0428c07║能遠離諸惡。
X40n0719_p0428c08║此是尸棄如來、無所著、等正覺說是戒經。
X40n0719_p0428c09║三界之中，無非是嶮是惡，愚人無智，不思出要，故
X40n0719_p0428c10║使長受輪迴。聰則能聞道，明則能見道，信佛妙法，
X40n0719_p0428c11║深識苦因，但離諸惡，便無惡果。諸惡謂見、思、塵沙、
X40n0719_p0428c12║無明、三惑、一切現行及種子也。
X40n0719_p0428c13║○三，毗葉羅佛所說。
X40n0719_p0428c14║不謗亦不嫉，當奉行於戒。飲食知止足，
X40n0719_p0428c15║常樂在空閑，心定樂精進，是名諸佛教。
X40n0719_p0428c16║此是毗葉羅如來無所著等正覺說是戒經。
X40n0719_p0428c17║謗是口出惡言，嫉是心存惡念，無此二者，奉行於
X40n0719_p0428c18║戒，乃三業皆淨也。知足遠離，皆頭陀勝法，息世間
X40n0719_p0428c19║馳求故心定，勤出世道業故精進，三世諸佛所有
X40n0719_p0428c20║法要，俱不出於此矣。
X40n0719_p0428c21║○四、拘留孫佛所說。
X40n0719_p0428c22║譬如蜂採華，不壞色與香，但取其味去。
X40n0719_p0428c23║比丘入聚，然不違戾他事，不觀作不作。
X40n0719_p0428c24║但自觀身行，若正若不正。
X40n0719_p0429a01║此是拘留孫如來、無所著、等正覺說是戒經。
X40n0719_p0429a02║聚謂聚落，然謂乞食之法亦應爾也。又復聚謂大
X40n0719_p0429a03║眾，然謂求法之道亦應爾也。不違戾他，正所謂不
X40n0719_p0429a04║壞色香也。不觀句，謂不觀他人之作善不作善也。
X40n0719_p0429a05║問曰：不違戾他，是所宜矣。不觀作不作，得無偏於
X40n0719_p0429a06║自利而闕慈悲耶？答曰：其身正，不令而行。其身不
X40n0719_p0429a07║正，雖令不從。故欲利他，先須自利。為利他而自利，
X40n0719_p0429a08║雖自利實包利他，何名偏也？若捨身行於不觀，而
X40n0719_p0429a09║欲觀他作與不作，他未必利，自先受害。自既受害，
X40n0719_p0429a10║亦能害他。如癩病人賣好瘡藥，著鬼人施好符呪，
X40n0719_p0429a11║其不被訶笑者鮮矣。故大乘理趣經云：若諸凡夫，
X40n0719_p0429a12║自不清淨，為毀戒者，雖說正法，勸他持戒，終不信
X40n0719_p0429a13║從，反被輕訶。以是當知，先自檢身，離諸放逸，堅持
X40n0719_p0429a14║淨戒波羅蜜多，然後為人說正法要。有情聞已，便
X40n0719_p0429a15║能信受。又云：知己過戒，省察自心故。不見他過戒，
X40n0719_p0429a16║護彼意故。正與此偈義同也。嗚呼！時丁末運，道法
X40n0719_p0429a17║陵夷。持律者輕重罔知，開遮莫辨；習教者徒事口
X40n0719_p0429a18║耳，縱恣身心；參禪者接響承虗，如狂似醉。舉世滔
X40n0719_p0429a19║滔，狂瀾誰砥？稍為舉目，血淚便流。故佛藏經云：當
X40n0719_p0429a20║爾之時，不應入眾乃至一宿，當應自處山林空靜，
X40n0719_p0429a21║乃至畢命如野獸死。應生如是厭心：我當云何見
X40n0719_p0429a22║法破亂？見此沙門惡世難時，我當勤心精進，早獲
X40n0719_p0429a23║道果。夫佛藏乃大乘經律，而所言若此，正謂宏法
X40n0719_p0429a24║利生，原不在虗張聲勢。但使南閻浮提深山窮谷
X40n0719_p0429b01║之中，有五清淨持戒比丘，即是僧寶，種性不斷；有
X40n0719_p0429b02║一清淨正見比丘，即是正法，眼藏不滅。願我同志，
X40n0719_p0429b03║念正教之將湮，悲含生之永溺。欽慈尊明誨，𤀹護
X40n0719_p0429b04║法遠懷。覷開名利兩關，痛絕偷心一點。深求出要，
X40n0719_p0429b05║厚蓄資糧。朗戒珠而澄定水，揭慧日而拓願輪。但
X40n0719_p0429b06║期上契佛心，何患下遺生界。倘或欲速見小，未免
X40n0719_p0429b07║之楚北轅。高明者自不以人廢言，異見者必且因
X40n0719_p0429b08║言罪我。然則海運而圖南，亦惟自擇；決起而控地，
X40n0719_p0429b09║亦惟自取矣。
X40n0719_p0429b10║○五，拘那含牟尼佛所說。
X40n0719_p0429b11║心莫作放逸，聖法當勤學，如是無憂愁。
X40n0719_p0429b12║心定入涅槃。
X40n0719_p0429b13║此是拘那含牟尼如來、無所著、等正覺說是戒經。
X40n0719_p0429b14║不放逸故無憂患，學聖法故無愁慮，無憂愁故心
X40n0719_p0429b15║定也。憂愁屬苦，放逸是集，聖法是道，入涅槃是滅。
X40n0719_p0429b16║若約四種四諦解釋，則浩然無涯。思之！
X40n0719_p0429b17║○六，迦葉佛所說。
X40n0719_p0429b18║一切惡莫作，當奉行諸善，自淨其志意。
X40n0719_p0429b19║是則諸佛教。
X40n0719_p0429b20║此是迦葉如來、無所著、等正覺說是戒經。
X40n0719_p0429b21║五住煩惱，皆名為惡，一切莫作，即圓伏圓斷義也。
X40n0719_p0429b22║性具功德，皆名為善，盡當奉行，即圓修圓證義也。
X40n0719_p0429b23║終日止惡，而無能止之相，終日行善，而無能行之
X40n0719_p0429b24║相，是名自淨其志意也。
X40n0719_p0429c01║○七、本師釋迦佛所說。
X40n0719_p0429c02║善護於口言，自淨其志意，身莫作諸惡，
X40n0719_p0429c03║此三業道淨，能得如是行，是大仙人道。
X40n0719_p0429c04║此是釋迦牟尼如來、無所著、等正覺，於十二年中為
X40n0719_p0429c05║無事僧說是戒經，從是以後廣分別說。諸比丘！自為
X40n0719_p0429c06║樂法、樂沙門者，有慚、有愧、樂學戒者，當於中學。
X40n0719_p0429c07║三業道淨，即是十善道法。若人天、若聲聞、若緣覺、
X40n0719_p0429c08║若菩薩、若諸佛，無不依之。具如華嚴十地品中廣
X40n0719_p0429c09║明也。無事僧謂不犯戒者，此七戒經各逗時機而
X40n0719_p0429c10║說，故旨趣各有所重，所謂應病與藥，至於會歸涅
X40n0719_p0429c11║槃則一而已。諸部中惟根本部敘厥緣起為詳，而
X40n0719_p0429c12║字句文義與此略殊，故不錄之。廣分別說者，有漏
X40n0719_p0429c13║法生，乃結二百五十戒法。為斷彼有漏法故，一一
X40n0719_p0429c14║戒中復有根本、從生、方便、等流之不同，為比丘者
X40n0719_p0429c15║皆應學之。除非不自為者、不樂法者、樂作非沙門
X40n0719_p0429c16║非釋子者、無慚無愧者、不樂學戒者，可不學耳。問
X40n0719_p0429c17║曰：十二年前學箇甚麼？答曰：其無事者即是無學，
X40n0719_p0429c18║其未登無學者即學淨三業道。問曰：我今亦但淨
X40n0719_p0429c19║三業道，何用學此煩瑣戒相？答曰：汝今為在十二
X40n0719_p0429c20║年後？為在十二年前？又且不論時前時後，且問汝
X40n0719_p0429c21║今三業為同無事僧？為不同無事僧？既不同無事
X40n0719_p0429c22║僧，若不學此戒，何由知持知犯？若謂戒不必學，即
X40n0719_p0429c23║犯輕戒波逸提。只此輕戒一念，為是淨？為是不淨？
X40n0719_p0429c24║若謂持取犯戒俱不可得，汝今何獨不得持戒却
X40n0719_p0430a01║得犯戒？若謂犯即無犯，則亦可持即無持，何乃捨
X40n0719_p0430a02║持取犯？若謂情無取捨，即不應取略捨廣。若謂淨
X40n0719_p0430a03║穢平等，則地獄天堂亦平等，惡罵美稱亦平等，檀
X40n0719_p0430a04║麝糞穢亦平等，甘露膿血亦平等，天衣刀杖亦平
X40n0719_p0430a05║等，汝何不常處地獄？汝何不名猪狗畜生、禿奴禿
X40n0719_p0430a06║賊？汝何不常嗅糞穢？汝何不飡噉膿血？汝何不刀
X40n0719_p0430a07║杖打割其身？若汝實證平等法性，自然不壞俗諦，
X40n0719_p0430a08║必將受現法樂，善化有情。若汝勉強受上等事，即
X40n0719_p0430a09║是魔入汝心，亦非正道。若汝既未證平等法性，亦
X40n0719_p0430a10║未能受如上等事，而獨隨情逐意，懶惰懈怠，不肯
X40n0719_p0430a11║學此戒法，即是賊住，即非沙門，即無慚愧，即師子
X40n0719_p0430a12║身蟲，即最上大賊，即惡魔眷屬，即地獄種子。汝何
X40n0719_p0430a13║不觀如來證得色平等故，能使地獄天宮皆為淨
X40n0719_p0430a14║土？如來證得聲平等故，能使天魔惡聲化為讚頌？
X40n0719_p0430a15║如來證得香平等故，能使幻士廁室化為香殿？如
X40n0719_p0430a16║來證得味平等故，能使食中毒藥化成甘露？如來
X40n0719_p0430a17║證得觸平等故，能使魔軍刀箭化成天華？如來證
X40n0719_p0430a18║得法平等故，不為物轉，恒能轉物，具足無量不可
X40n0719_p0430a19║思議神通妙用？如來證得持犯平等故，三業無不
X40n0719_p0430a20║隨智慧行，能使破戒眾生還得清淨？汝既妄稱持
X40n0719_p0430a21║犯平等，何乃三業仍多蕪穢，且於戒法作留難耶？
X40n0719_p0430a22║如此欺心，但為自害，嗚呼痛哉！二、述七佛戒經竟。
X40n0719_p0430a23║○三偈讚迴向七：初讚護戒勝益（至）七迴向佛道。
X40n0719_p0430a24║○今初
X40n0719_p0430b01║明人能護戒，能得三種樂，名譽及利養，
X40n0719_p0430b02║死得生天上。
X40n0719_p0430b03║當觀如是處，有智勤護戒，戒淨有智慧，
X40n0719_p0430b04║便得第一道。
X40n0719_p0430b05║明人者，以護戒非愚癡人所堪故。三種樂者，先舉
X40n0719_p0430b06║現在未來華報以為勸誘，非謂護戒本意實圖此
X40n0719_p0430b07║也。如是處指學處言，因智故使戒清淨，因戒故智
X40n0719_p0430b08║慧性顯，更相由藉以成福慧二嚴，直至成佛乃護
X40n0719_p0430b09║戒之實果也。前智是聞思正見，後智是無漏始覺，
X40n0719_p0430b10║始覺合乎本覺名究竟覺，故便得第一道。
X40n0719_p0430b11║○二、明諸佛道同。
X40n0719_p0430b12║如過去諸佛，及以未來者，現在諸世尊，
X40n0719_p0430b13║能勝一切憂，皆共尊敬戒，此是諸佛法。
X40n0719_p0430b14║一切憂者，煩惱、所知二障為因，分段、變易二種生
X40n0719_p0430b15║死為果，惟尊敬此戒乃能勝之，以一一戒能治煩
X40n0719_p0430b16║惱，通達戒性，能離所知愚故。
X40n0719_p0430b17║○三、勸遵佛教。
X40n0719_p0430b18║若有自為身，欲求於佛道，當尊重正法，
X40n0719_p0430b19║此是諸佛教。
X40n0719_p0430b20║自為身，揀非為名為利。求佛道，揀非聲聞緣覺。正
X40n0719_p0430b21║法者，指此波羅提木叉，惟佛出世，方有不同，定共
X40n0719_p0430b22║道共，及治世五常十善，故名正法。又有此戒，乃有
X40n0719_p0430b23║僧寶，有僧寶，乃使佛法不滅，故名正法也。欲求佛
X40n0719_p0430b24║道，必當尊重此法，詎可忽為小檢，謗諸佛之明訓。
X40n0719_p0430c01║○四、證戒經利益。
X40n0719_p0430c02║七佛為世尊，滅除諸結使，說是七戒經。
X40n0719_p0430c03║諸縛得解脫，已入於涅槃，諸戲永滅盡。
X40n0719_p0430c04║尊行大仙說，聖賢稱譽戒，弟子之所行，
X40n0719_p0430c05║入寂滅涅槃。
X40n0719_p0430c06║言：七佛世尊為欲滅除眾生諸結使故，所以說是
X40n0719_p0430c07║戒經，普令眾生解脫諸縛，同入涅槃，滅諸三界種
X40n0719_p0430c08║種戲論。故知此大仙所說之戒，聖賢所讚之戒，凡
X40n0719_p0430c09║為佛弟子者，無不行此而入涅槃者也。
X40n0719_p0430c10║○五重述顧命。
X40n0719_p0430c11║世尊涅槃時，興起於大悲，集諸比丘眾，
X40n0719_p0430c12║與如是教誡，莫謂我涅槃，淨行者無護。
X40n0719_p0430c13║我今說戒經，亦善說毗尼，我雖般涅槃，
X40n0719_p0430c14║當視如世尊。此經久住世，佛法得熾盛，
X40n0719_p0430c15║以是熾盛故，得入於涅槃。若不持此戒，
X40n0719_p0430c16║如所應布薩。喻如日沒時，世界皆闇冥。
X40n0719_p0430c17║臨涅槃而與教誡，正如父母顧命其子，較諸平日
X40n0719_p0430c18║拔苦之心更切矣。戒經，指五篇學處。毗尼，謂滅罪
X40n0719_p0430c19║之方。此即如來法身常住世間，故當視如世尊。有
X40n0719_p0430c20║秉羯磨，有如說行者，名為此經住世，名為正法住
X40n0719_p0430c21║世。教行果三，皆悉具足。否則法輪墜地，惡道充滿。
X40n0719_p0430c22║故喻如日沒之時，闇冥不見道路矣。
X40n0719_p0430c23║○六、申誡護持。
X40n0719_p0430c24║當護持是戒，如犛牛愛尾，和合一處坐。
X40n0719_p0431a01║如佛之所說。
X40n0719_p0431a02║𤛆音茅，牛名也。𤛆牛惜尾而忘身，喻持戒者應護
X40n0719_p0431a03║戒而不顧身命也。如佛所說者，半月半月如法說，
X40n0719_p0431a04║不犯非法別眾等過也。
X40n0719_p0431a05║○七迴向佛道。
X40n0719_p0431a06║我已說戒竟，眾僧布薩竟，我今說戒經。
X40n0719_p0431a07║所說諸功德，施一切眾生，皆共成佛道。
X40n0719_p0431a08║問：此戒本為聲聞建立，何以迴向佛道？若聲聞法
X40n0719_p0431a09║果同佛道，何故經中有云：聲聞持戒名菩薩破戒，
X40n0719_p0431a10║聲聞破戒名菩薩持戒耶？答：處處經中，但訶聲聞
X40n0719_p0431a11║心，不訶聲聞。律以但欲自度，不思度人，墮無為坑，
X40n0719_p0431a12║缺大悲用，所以被訶。又聲聞以趣寂為志，故瞋心
X40n0719_p0431a13║犯輕，貪心犯重。菩薩以度生為本，故瞋心犯重，貪
X40n0719_p0431a14║心犯輕。至於比丘之名，本通大小。有聲聞比丘，有
X40n0719_p0431a15║菩薩比丘。所趨雖異，比丘體同。體同則戒亦同。若
X40n0719_p0431a16║無此戒，則同在家菩薩，何必捨家趣於非家？故知
X40n0719_p0431a17║比丘戒法，大小通持。喻如不龜手藥，顧所用何如
X40n0719_p0431a18║耳。迴向佛道，豈有違於經說哉？
X40n0719_p0431a19║
X40n0719_p0431a20║重治毗尼事義集要卷第十
X40n0719_p0431a21║
X40n0719_p0431a22║音義
X40n0719_p0431a23║肘隱人隱蔽也。又安也。亦憑著也。
X40n0719_p0431a24║楯乳允切。與盾同。
X40n0719_p0431b01║富羅此翻短靿靴，靿音要，靴統也。
X40n0719_p0431b02║菴羅果亦云菴婆羅，亦云菴摩羅。舊翻為奈，新
X40n0719_p0431b03║翻為難分別。其果似桃非桃，似柰非柰，又生熟難
X40n0719_p0431b04║分。
X40n0719_p0431b05║鉾音矛同。矛長二丈，建於兵車，其端如劒。
X40n0719_p0431b06║鑷音聶[竺-二+拍]也。
X40n0719_p0431b07║璫音當。穿耳垂珠。
X40n0719_p0431b08║犍音堅。犗牛也。犗，音界。凡畜之強健者曰犗。
X40n0719_p0431b09║讟音讀怨，謗也。
X40n0719_p0431b10║阿含亦云阿笈多，此翻教。又翻無比法，即如來
X40n0719_p0431b11║所說之言教也。又翻法歸，所謂萬法之淵府，總持
X40n0719_p0431b12║之林苑也。又翻傳所說義，通則大小二教皆號阿
X40n0719_p0431b13║含，別則小開四部，謂增一阿含明人天因果，長阿
X40n0719_p0431b14║含破邪見，中阿含明諸深義，雜阿含明諸禪法。
X40n0719_p0431b15║罪名罪種五篇七聚為罪名，二百五十事為罪
X40n0719_p0431b16║種。
X40n0719_p0431b17║之楚北轅楚在中州之南，欲往楚而北其轅，則
X40n0719_p0431b18║愈馳愈遠。
X40n0719_p0431b19║海運圖南決起控地莊子逍遙游篇：明北溟鯤
X40n0719_p0431b20║魚化為鵬鳥，海風發動，乃徙於南溟，水擊三千里，
X40n0719_p0431b21║摶風而上者九萬里，去以六月乃息。此譬大人境
X40n0719_p0431b22║界，所養者厚，所行者遠，所持者久也。又云：斥鷃笑
X40n0719_p0431b23║之曰：我決起而飛，搶榆枋時，則不至而控於地而
X40n0719_p0431b24║已矣，奚以之九萬里而南為？此譬庸流境界，急於
X40n0719_p0431c01║自用，猶如決起，眼前活計，如搶榆枋，無有忍力，如
X40n0719_p0431c02║不至則控於地也。決起者，輕急妄舉。搶者，飛集。榆
X40n0719_p0431c03║枋者，小樹。控者，仆地以自安息也。
X40n0719_p0431c04║五住煩惱一者、見一切住地煩惱，三界中分別
X40n0719_p0431c05║見惑，見道之所斷也；二者、欲愛住地煩惱，欲界中
X40n0719_p0431c06║任運俱生思惑；三者、色愛住地煩惱，四禪天任運
X40n0719_p0431c07║俱生思惑；四者、無色愛住地煩惱，四空天任運俱
X40n0719_p0431c08║生思惑，皆修道之所斷也；五者、無始無明住地煩
X40n0719_p0431c09║惱，即界外二種別惑，障俗諦者名為塵沙，障中道
X40n0719_p0431c10║者名為無明，非二乘見修之所能斷，故但合為一
X40n0719_p0431c11║住，菩薩諸佛修假中二觀乃能斷之。前四住名煩
X40n0719_p0431c12║惱障，後一住即所知障。
X40n0719_p0431c13║根本從生方便等流二百五十戒，各就本條結
X40n0719_p0431c14║罪，名根本罪，非僅以四重為根本也。犯罪而不發
X40n0719_p0431c15║露懺悔，則覆藏之罪，日日倍增，名從生罪。將犯罪
X40n0719_p0431c16║而其事未成，名方便罪。罪已成而輕於根本，名等
X40n0719_p0431c17║流罪。後文治罪法中，有從生偷蘭遮，當知即是此
X40n0719_p0431c18║中初篇二篇之方便罪所攝，與今從生二字不同，
X40n0719_p0431c19║彼約從罪前生，今約從罪後生也。有獨頭偷蘭遮，
X40n0719_p0431c20║當知即是此中初篇二篇之等流罪所攝，以其自
X40n0719_p0431c21║成罪性，故名獨頭，以是兩篇根本罪之同等流類，
X40n0719_p0431c22║故名等流也。
X40n0719_p0431c23║五常仁義禮智信。
X40n0719_p0431c24║不龜手藥龜音均，手凍拆也。莊子中明宋人有
X40n0719_p0432a01║善為不龜手之藥者，世世以漂布為業。客聞之，請
X40n0719_p0432a02║以百金買其方，往說吳王。冬與越人水戰，由此藥
X40n0719_p0432a03║力，手不凍拆，大敗越人。吳王遂分地而封之。此藥
X40n0719_p0432a04║是一，或以封爵，或不免於作漂工，則所用者異耳。
X40n0719_p0432a05║今此比丘戒法亦爾。聲聞持之，僅得阿羅漢果，如
X40n0719_p0432a06║彼漂工。菩薩持之，迴向眾生，同成無上菩提，猶如
X40n0719_p0432a07║吳客之受封也。