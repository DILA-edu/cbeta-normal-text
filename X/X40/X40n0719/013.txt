X40n0719_p0447b05║
X40n0719_p0447b06║
X40n0719_p0447b07║重治毗尼事義集要卷第十三
X40n0719_p0447b08║
X40n0719_p0447b09║古吳蕅益沙門　智旭　彚輯
X40n0719_p0447b10║○治罪法
X40n0719_p0447b11║夫罪從緣起，緣起無性。故對治道生，罪種則滅。名
X40n0719_p0447b12║為罪性本空，非撥相以求性也。而無慚之輩，往往
X40n0719_p0447b13║藉口觀心實相，不思作法除愆。嗟嗟！罪相尚自不
X40n0719_p0447b14║知，何況通達實相。夫罪雖從心生，必因事而成業。
X40n0719_p0447b15║則罪雖從心滅，豈離事而取空。況事有挾理之功，
X40n0719_p0447b16║理無隻立之能。故說悔而不觀心，猶能決罪之流。
X40n0719_p0447b17║倘談理而不發露，決難清罪之源。所願各懷深信，
X40n0719_p0447b18║勿致猶豫。各秉直心，莫隨放逸。本從理而立事，還
X40n0719_p0447b19║因事以合理。庶得戒珠與慧日咸輝，三輪與七支
X40n0719_p0447b20║同淨。紹隆佛種，光顯僧輪。永遮惡趣之門，速導菩
X40n0719_p0447b21║提之路。問：古人謂三種懺法，寧可缺於前前，不
X40n0719_p0447b22║可缺於後後。良以罪如霜露，慧日能消，故必以理
X40n0719_p0447b23║觀為主也。今獨扶作法，得無拘泥小教，未達大乘
X40n0719_p0447b24║實相之奧旨耶？答：寧缺前前，不缺後後者，為緣缺
X40n0719_p0447c01║者言也。如欲出罪，而無二十清淨僧可得者是也。
X40n0719_p0447c02║又為顯示前前不兼後後，後後必具前前故也。若
X40n0719_p0447c03║必耻作法而不肯奉行，則是顧惜體面，隱忍覆藏，
X40n0719_p0447c04║全未了知罪性本空，豈名慧日？故今獨扶作法，正
X40n0719_p0447c05║所以為理觀之本。智者固達全事即理，愚者亦可
X40n0719_p0447c06║因事入理。荊溪云：既云犯重，不獨觀心。言觀心者，
X40n0719_p0447c07║行於事懺，必藉觀心。若無觀心，重罪不滅。必事理
X40n0719_p0447c08║合行，方辦前事。又云：事戒為三觀本，故云尸羅清
X40n0719_p0447c09║淨三昧現前。若無事戒，世禪尚無，何況三諦？有言
X40n0719_p0447c10║大乘何須執戒者，謬矣。言不執者，乃是持而不執。
X40n0719_p0447c11║若令不持名不執者，乃是執破，何名不執？執持尚
X40n0719_p0447c12║無，忘持安在？（文）今苟欲廢作法，便非時戒。事戒既
X40n0719_p0447c13║缺，理觀何從？藉口實相大乘，止成惡取空見。自誤
X40n0719_p0447c14║誤他，其失匪細。思之思之。文分為六：初、明治四
X40n0719_p0447c15║棄法。二、明治僧殘法。三、明治偷蘭遮法。四、明治輕
X40n0719_p0447c16║罪法。五、明諸羯磨法。六、明覆鉢法。
X40n0719_p0447c17║△初、明治四棄法
X40n0719_p0447c18║第二分云：難提比丘為魔所引，就死馬邊犯不淨行，
X40n0719_p0447c19║無覆藏心。語諸比丘，往白世尊。佛聽僧與波羅夷戒。
X40n0719_p0447c20║（謂此人既犯重罪，則已毀破波羅夷戒。但以無覆藏心，啼泣不欲離袈裟服故，令眾僧和合白四羯磨，重復與
X40n0719_p0447c21║其波羅夷戒，仍得與諸比丘共住也。）彼應三乞，僧為白四羯磨。既與戒
X40n0719_p0447c22║已，當隨順行法：不得授人具戒，不得與人依止，不得
X40n0719_p0447c23║畜沙彌，不得受差教授比丘尼，不應為僧說戒（此謂講演
X40n0719_p0447c24║戒法），不應住僧中問答毗尼，不應受僧差使作知事人
X40n0719_p0448a01║及處斷事作使命，不應早入聚落逼暮還，當親近比
X40n0719_p0448a02║丘，不得親近外道白衣，當順從比丘法，不得說餘俗
X40n0719_p0448a03║語，不得眾中誦律，若無能誦者聽（此謂半月半月誦戒），不得更
X40n0719_p0448a04║犯罪，不得非僧羯磨及作羯磨者，不得受清淨比丘
X40n0719_p0448a05║敷座、洗足水、拭革屣、揩摩身、禮拜、迎逆、問訊及捉衣
X40n0719_p0448a06║鉢，不得舉清淨比丘為作憶念、作自言治，不應證正
X40n0719_p0448a07║人事，不得遮清淨比丘說戒、自恣，不得與清淨比丘
X40n0719_p0448a08║共諍。說戒及羯磨時，來與不來，眾僧無犯。若重犯波
X40n0719_p0448a09║羅夷戒，應滅擯。根本雜事云：乃至斷盡煩惱以來，
X40n0719_p0448a10║常應順行，不行得罪（斷盡煩惱謂證阿羅漢果，以來謂未證果以前也）。若獲
X40n0719_p0448a11║果證以後，不應更行。僧祇律云：與波羅夷學者，應
X40n0719_p0448a12║在一切比丘下坐，一切沙彌上坐。不得與比丘同屋
X40n0719_p0448a13║過三宿，復不得與沙彌過三宿。比丘不淨食，彼亦不
X40n0719_p0448a14║淨；彼不淨食，比丘亦不淨。十誦律云：與學沙彌法
X40n0719_p0448a15║者，佛所結一切戒法盡應受行。得與比丘作布薩、自
X40n0719_p0448a16║恣二羯磨，不得足數作布薩、自恣羯磨（謂布薩羯磨須有四清淨
X40n0719_p0448a17║比丘。若止有三清淨比丘一與學者，便不可作布薩羯磨，止可對首布薩也。自恣須五人亦爾）。餘一切
X40n0719_p0448a18║羯磨悉不得作。毗尼母經云：此比丘得羯磨已，名
X40n0719_p0448a19║為清淨持戒者。但此一身，不得超生離死，亦不得無
X40n0719_p0448a20║漏功德，然障不入地獄耳。喻如樹葉落已，還生樹上，
X40n0719_p0448a21║無有是處。
X40n0719_p0448a22║問：與學之人，根本許其證果，可捨行法。母論則謂
X40n0719_p0448a23║不得證果。此云何通？答：根本約難提示現，故證果
X40n0719_p0448a24║可期。母論指佛法通途，故證果絕分。葉落無還生
X40n0719_p0448b01║之理，造罪者寧不寒心。作法通無生之致，懺悔者
X40n0719_p0448b02║大須努力。
X40n0719_p0448b03║善見：律云：婬欲、妄語，其相易現；殺、盜二戒，其相難知。
X40n0719_p0448b04║因細而得，從細而解。是故莫向狐疑人道：汝得波羅
X40n0719_p0448b05║夷罪。應令往問師及同學，或弟子等。若見有罪相者，
X40n0719_p0448b06║令靜坐一房，使其自觀。若戒無病，心便入定；若破戒
X40n0719_p0448b07║者，心即不定。然後隨應決之。
X40n0719_p0448b08║問：犯不淨行，絕不覆藏，得與波羅夷戒。未審犯餘
X40n0719_p0448b09║三重，亦得爾不？答：難言也。雖然，請試言之。且如盜
X40n0719_p0448b10║戒，以五緣成重：一、是他物；二、他物想；三、盜心取；四、
X40n0719_p0448b11║直五錢；五、離本處。設有比丘，偶見一物，生貪愛心，
X40n0719_p0448b12║盜心舉離本處，爾時已成重罪。次念尋悔，仍置不
X40n0719_p0448b13║取，無覆藏心，急求與學，寧得不與？倘既取物，後方
X40n0719_p0448b14║發露，輒濫與之，寧不招過？又如殺戒，若欲殺此人，
X40n0719_p0448b15║悞殺彼人，戒雖未失，世法已不可容，況復遂彼殺
X40n0719_p0448b16║心？縱令不覆，何當與學？然準維摩及淨業障二經，
X40n0719_p0448b17║亦未始不稍通一線也。次則大妄語戒，若為利養
X40n0719_p0448b18║故大妄語，則必不能無覆藏心，理無聽許。設因命
X40n0719_p0448b19║難及梵行難，作大妄語而得脫之，隨即發露求哀，
X40n0719_p0448b20║亦安可終杜絕？當知須是善能滅諍，不愛、不恚、不
X40n0719_p0448b21║怖、不癡之人，方可宰任其事耳。
X40n0719_p0448b22║大般涅槃經云：有持戒比丘，威儀具足，護持正法。見
X40n0719_p0448b23║壞法者，即能驅遣、訶責、糾治。當知是人，得福無量，不
X40n0719_p0448b24║可稱計。若善比丘，見壞法者，置不驅遣、訶責、舉處。當
X40n0719_p0448c01║知是人，佛法中怨。若犯四重作五逆罪，自知定犯
X40n0719_p0448c02║如是重事，而心初無怖畏慚愧不肯發露，於佛正法
X40n0719_p0448c03║永無護惜建立之心，毀呰輕賤言多過咎，如是等人
X40n0719_p0448c04║亦名趣向一闡提道。若復說言無佛法眾，如是等人
X40n0719_p0448c05║亦名趣向一闡提道（梵語闡底迦，此云多貪，深樂生死故。又阿闡底迦，此云無欲，不
X40n0719_p0448c06║樂涅槃故。又阿顛底迦，此云極惡，斷盡善根故）。
X40n0719_p0448c07║問：依律，則比丘犯棄，如有羅已斷，不復還生。犯二
X40n0719_p0448c08║篇者，須別住意喜，復須二十僧中出罪，乃至惡作，
X40n0719_p0448c09║亦必對首懺悔，方得清淨。何故大佛頂經云：若造
X40n0719_p0448c10║五逆無間重罪，及犯四棄、八棄，誦此呪者，悉皆除
X40n0719_p0448c11║滅，更無毫髮。諸佛菩薩不但不將為過，亦將功德
X40n0719_p0448c12║與之，乃至悟無生忍。如是觀之，罪無大小，只須持
X40n0719_p0448c13║呪，曾無發露向彼之科。經律宵壤，義云何通？答：佛
X40n0719_p0448c14║頂光聚微妙章句，名為呪心，亦名心呪，即是密詮
X40n0719_p0448c15║首棱嚴王三昧。試觀於顯說中，最初便勅直心酬
X40n0719_p0448c16║問，心言直故，永無諸委曲相。倘罪無大小，不肯發
X40n0719_p0448c17║露向人，既違如來一道，豈合無上呪心？經中為顯
X40n0719_p0448c18║密印神功，故云罪無不滅。不惟此經為然，舉凡尊
X40n0719_p0448c19║勝、大悲、方等諸呪，乃至三十五佛、五十三佛、五千
X40n0719_p0448c20║五百佛名等經，皆有此義。正由眾生惑業障深，無
X40n0719_p0448c21║知造罪，難調難伏，難拔難除。故毗尼嚴擯絕之科，
X40n0719_p0448c22║經呪開自新之路，一折一攝，相為表裏，令未造罪
X40n0719_p0448c23║者不敢故造，已造罪者還得滅除，可謂徹底悲心，
X40n0719_p0448c24║勝妙方便。倘無律制，則住持僧寶不尊；倘無經呪，
X40n0719_p0449a01║則罪障眾生永墜。四悉巧被，同出一音，豈容妄生
X40n0719_p0449a02║軒輊哉？
X40n0719_p0449a03║△二、明治僧殘法
X40n0719_p0449a04║第三分云：犯僧殘罪覆藏，隨覆藏日與治覆藏罪。彼
X40n0719_p0449a05║應僧中偏露右肩，脫革屣，禮僧足，合掌胡跪，白言：大
X40n0719_p0449a06║德僧聽！我某甲比丘，犯僧殘罪覆藏。我某甲比丘，犯
X40n0719_p0449a07║僧殘罪隨覆藏日，今從僧乞隨覆藏日羯磨。願僧與
X40n0719_p0449a08║我隨覆藏日羯磨，慈愍故！如是三說。僧應白四羯磨
X40n0719_p0449a09║與之。（若覆藏一日，則行一日別住法。若覆藏二日，則行二日別住法。乃至五日、十日、半月、一月、半年、
X40n0719_p0449a10║一年等亦爾。）行覆藏時，更犯重罪，應乞作覆藏本日治
X40n0719_p0449a11║白四羯磨（謂正行別住，又犯僧殘，則前所行行法皆壞，應更乞僧從本日再治罪起，如前行之）。
X40n0719_p0449a12║行覆藏竟，應乞作六夜摩那埵白四羯磨。行已，次
X40n0719_p0449a13║作白四羯磨出罪。犯僧殘罪不覆藏，應乞六夜摩
X40n0719_p0449a14║那埵，行已出罪。行摩那埵時，重犯應乞摩那埵本
X40n0719_p0449a15║日治（同覆藏本日治義），行已出罪。有犯眾多僧殘罪，或覆
X40n0719_p0449a16║藏一夜、或乃至十夜，聽與共作眾多僧殘罪覆藏十
X40n0719_p0449a17║夜白四羯磨，次與摩那埵出罪。若犯二罪，二俱覆
X40n0719_p0449a18║藏，或憶一、不憶一，或一有疑、一無疑，或識一、不識一，
X40n0719_p0449a19║或說一、不說一，應隨所憶、所識（識即無疑）所說，與覆藏羯
X40n0719_p0449a20║磨。後還憶、還識、還說者，應隨所犯，仍與覆藏羯磨。覆
X40n0719_p0449a21║藏兩月、憶一月、不憶一月等，亦如是。若犯二僧殘
X40n0719_p0449a22║罪罷道，罷道已還受大戒，或先後俱覆藏、或先覆藏
X40n0719_p0449a23║後發露、或先發露後覆藏，隨所覆藏日與覆藏羯磨，
X40n0719_p0449a24║或先後俱發露即與摩那埵，行已出罪。覆一不覆
X40n0719_p0449b01║一等，作四句亦如是。憶一不憶一等，各作四句亦如
X40n0719_p0449b02║是。乞覆藏時（說一不說一），作四句亦如是。行覆藏時乃
X40n0719_p0449b03║至行摩那埵竟，各作二十句亦如是。作沙彌還受
X40n0719_p0449b04║大戒百句，亦如是。顛狂心亂痛惱所纏各百句，亦如
X40n0719_p0449b05║是。僧與作不見罪舉、不懺悔舉、不捨惡見舉各百句，
X40n0719_p0449b06║亦如是。
X40n0719_p0449b07║
X40n0719_p0449b08║種種四句二十句乃至百句之圖
X40n0719_p0449b09║
X40n0719_p0449b10║覆一罪，不覆一罪，作四句之圖。
X40n0719_p0449b11║【圖】
X40n0719_p0449b12║
X40n0719_p0449b13║
X40n0719_p0449b14║
X40n0719_p0449b15║憶一罪，不憶一罪，作四句之圖。
X40n0719_p0449b16║【圖】
X40n0719_p0449b17║
X40n0719_p0449b18║
X40n0719_p0449b19║
X40n0719_p0449b20║疑一罪，不疑一罪，作四句之圖。
X40n0719_p0449b21║【圖】
X40n0719_p0449b22║
X40n0719_p0449b23║
X40n0719_p0449b24║
X40n0719_p0449c01║識一罪，不識一罪，作四句之圖。
X40n0719_p0449c02║【圖】
X40n0719_p0449c03║
X40n0719_p0449c04║
X40n0719_p0449c05║
X40n0719_p0449c06║
X40n0719_p0449c07║乞覆藏時說一不說一四句圖。
X40n0719_p0449c08║【圖】
X40n0719_p0449c09║
X40n0719_p0449c10║
X40n0719_p0449c11║
X40n0719_p0449c12║右五圖，每圖四句，共有二十句，且約犯罪乃至
X40n0719_p0449c13║乞覆藏時罷道而言之也。復有行覆藏時罷道、
X40n0719_p0449c14║行覆藏竟罷道、行摩那埵時罷道、行摩那埵竟
X40n0719_p0449c15║罷道，亦各具二十句，通前共成罷道百句。以例
X40n0719_p0449c16║作沙彌等七事，亦各有百句，以圖示之。
X40n0719_p0449c17║
X40n0719_p0449c18║罷道共有百句圖。
X40n0719_p0449c19║【圖】
X40n0719_p0449c20║
X40n0719_p0449c21║
X40n0719_p0449c22║
X40n0719_p0449c23║
X40n0719_p0449c24║
X40n0719_p0450a01║七百句圖
X40n0719_p0450a02║【圖】
X40n0719_p0450a03║
X40n0719_p0450a04║
X40n0719_p0450a05║
X40n0719_p0450a06║
X40n0719_p0450a07║
X40n0719_p0450a08║
X40n0719_p0450a09║
X40n0719_p0450a10║且如作沙彌一句，上含五時，一一時中，下含覆一
X40n0719_p0450a11║不覆一等，各各四句，一時中凡含五箇四句，成二
X40n0719_p0450a12║十句，五時各二十句，共成百句，即是捨具戒作沙
X40n0719_p0450a13║彌重來受具，有此百句差別不同，皆當隨其所應，
X40n0719_p0450a14║而與之以種種羯磨法也。其顛狂等三病，約還得
X40n0719_p0450a15║本心，例各百句，不見罪等三舉，約乞得解擯，亦例
X40n0719_p0450a16║各百句，共成七百句也。
X40n0719_p0450a17║若行覆藏時罷道、或應作本日治者罷道、或行覆藏
X40n0719_p0450a18║竟罷道、或行摩那埵時罷道、或行竟罷道後還受戒，
X40n0719_p0450a19║各隨應與之。作沙彌等各五句亦如是。
X40n0719_p0450a20║罷道重受具戒五句之圖
X40n0719_p0450a21║【圖】
X40n0719_p0450a22║
X40n0719_p0450a23║
X40n0719_p0450a24║
X40n0719_p0450b01║作沙彌重受具，亦同此五句。顛狂心亂痛惱所纏
X40n0719_p0450b02║還得本心，亦各同此五句。不見罪舉、不懺悔舉、不
X40n0719_p0450b03║捨惡見舉、得解羯磨，亦各同此五句。共成四十句。
X40n0719_p0450b04║有犯僧殘罪，謂犯棄覆藏，謂犯波逸提乃至惡說覆
X40n0719_p0450b05║藏，彼應作突吉羅懺，即與摩那埵。有犯波逸提，謂是
X40n0719_p0450b06║棄罪等而覆藏者，皆先作突吉羅懺，後如法懺。若犯
X40n0719_p0450b07║僧殘，作僧殘意覆藏，應作突吉羅懺已，與覆藏羯磨。
X40n0719_p0450b08║若犯僧殘，不憶犯數、不憶日數，或憶犯數、不憶日
X40n0719_p0450b09║數，皆應與清淨已來覆藏。若憶日數、不憶犯數，應數
X40n0719_p0450b10║日與覆藏。疑、不疑等亦如是。若行摩那埵時，重犯
X40n0719_p0450b11║罪覆藏，應更與摩那埵，次與本日治，然後出罪。自
X40n0719_p0450b12║行覆藏乃至出罪等，不應更互作覆藏羯，應本日治
X40n0719_p0450b13║摩那埵足論二十人出罪。行覆藏比丘，有八事失
X40n0719_p0450b14║夜，得突吉羅罪（謂如下文所明，如此八種應白而不白，則此日不名行別住法。應悔突吉
X40n0719_p0450b15║羅罪已，更補行一日也）：一、往餘寺不白；二、客比丘來不白；三、有
X40n0719_p0450b16║緣事自出外不白；四、寺內除行者不白；五、病不遣信
X40n0719_p0450b17║白；六、二、三人共一屋宿；七、在無比丘處住；八、不半月
X40n0719_p0450b18║說戒時白。應如是具威儀白：大德僧聽！我某甲比丘，
X40n0719_p0450b19║犯僧殘罪覆藏。我某甲比丘，隨覆藏日，從僧乞覆藏
X40n0719_p0450b20║日羯磨，僧已與我隨覆藏日羯磨。我某甲比丘，已行
X40n0719_p0450b21║若干日，未行若干日。白大德！令知我行覆藏。若行
X40n0719_p0450b22║摩那埵者，應嘗在僧中宿，日日如是白：若布薩日，
X40n0719_p0450b23║彼人輭柔，多有羞愧，應至清淨比丘所，白言：大德上
X40n0719_p0450b24║座！我今日捨教敕不作。若欲作時，應至清淨比丘所，
X40n0719_p0450c01║白言：我今日隨所教敕當作。根本百一羯磨云：如
X40n0719_p0450c02║行徧住（即別住）及行摩那𭅤時，聞有苾芻是鬬諍者，是
X40n0719_p0450c03║評論者，或復無慚懈怠之類，欲至於此，應對苾芻捨
X40n0719_p0450c04║其行法。其人去已，還就善淨苾芻受其行法。五分
X40n0719_p0450c05║律云：別住比丘欲遠行，應捨竟去，向一如法比丘言：
X40n0719_p0450c06║大德聽！我今捨別住法，後更行之。如是三說。若不捨
X40n0719_p0450c07║而去，於路上見比丘，便應自說：大德！我某甲比丘行
X40n0719_p0450c08║別住法已若干日，餘若干日，大德憶持！若捨別住到
X40n0719_p0450c09║餘處，應求彼僧更行別住，破僧應聽。有比丘或行
X40n0719_p0450c10║別住時，或行摩那埵時，或阿浮阿那時命過。諸比丘
X40n0719_p0450c11║白佛：彼為具戒命過？為破戒命過？佛言：皆是具戒。
X40n0719_p0450c12║律攝云：有六種人犯眾教罪，對一苾芻說除其罪，得
X40n0719_p0450c13║名清淨：一者、持蘇呾羅藏；二者、徧持毗柰耶藏；三者、
X40n0719_p0450c14║徧持摩咥里迦藏；四者、性極羞恥，若說其罪，懷慚致
X40n0719_p0450c15║死；五者、眾中最老上座；六者、大福德人。此六人者，人
X40n0719_p0450c16║見治罰，謗議便生。若能於所犯罪，決情斷絕，誓不更
X40n0719_p0450c17║為，深生慚恥，心無欺誑，便得除滅。若犯不共眾教罪
X40n0719_p0450c18║者，根轉之時，過亦隨滅。（比丘於十三事中：一、弄陰；二、觸女；三、麤語；四、欺身；五、無主
X40n0719_p0450c19║作房；六、有主作房。皆不與尼同。尼於十七事中，亦有十事不同比丘，故名不共。）十誦毗尼
X40n0719_p0450c20║序云：上座犯僧殘，行摩那埵，令人生不信心，得一心
X40n0719_p0450c21║生念：從今日更不作，即得清淨。大德多知亦爾，寧當
X40n0719_p0450c22║反戒，不能行摩那埵者亦爾。病比丘無力，不能行摩
X40n0719_p0450c23║那埵者亦爾。有一比丘犯僧殘，眾不滿二十，欲至他
X40n0719_p0450c24║處懺悔，道路遇賊奪命。又一比丘犯僧殘，眾不清淨，
X40n0719_p0451a01║欲至他處懺悔，道路遇賊奪命。是人一心生念，如法
X40n0719_p0451a02║懺悔，即得清淨，不墮惡道。註曰：凡有六種懺悔法（一、上
X40n0719_p0451a03║座，二、大德，三、羞恥，四、病弱，五、眾不滿，六、眾不清淨），不可妄用及有僥倖也。唐
X40n0719_p0451a04║有自欺，罪亦不除，要須廣問，明律者能斷之耳。
X40n0719_p0451a05║問：律攝所謂六種人，乃人天眼目。僧中首領，當觀
X40n0719_p0451a06║突吉羅罪與四棄等。今犯麤罪，寬恕若此，則其餘
X40n0719_p0451a07║學處，應無礙耶？答：既作僧中首領，自然輕重無虧。
X40n0719_p0451a08║止因煩惱習強，或致偶違淨法，發露則反動羣疑，
X40n0719_p0451a09║自誓必永無欺誑。此等懺法，原非可徼倖自欺，豈
X40n0719_p0451a10║得輙漫云無礙？
X40n0719_p0451a11║△三、明治偷蘭遮法。
X40n0719_p0451a12║十誦律云：從波羅夷生重偷蘭遮，應一切僧前悔過
X40n0719_p0451a13║除滅（婬則二身相觸而未入，盜則擇取五錢而未離本處，殺則傷彼前人而不死，妄則誑稱證得而
X40n0719_p0451a14║不了了也）。從波羅夷生輕偷蘭遮（婬則兩身相向而未觸，盜則觸他重物未擇取，
X40n0719_p0451a15║或擇取輕物未離處，殺則興害方便未傷人，妄則未出口中止）。從僧殘生重偷蘭遮
X40n0719_p0451a16║（弄陰則精未出而中止，觸女身則一有衣一無衣，麤語及索供則說不了了，媒嫁則不受語而往說還報，大小
X40n0719_p0451a17║房則作而不成，瞋謗則說不了了，破僧主，破僧伴，訶僧不受諫，並至羯磨時方捨，皆是重方便罪）。皆
X40n0719_p0451a18║應出界外四比丘前悔過除滅。從僧殘生輕偷蘭遮，
X40n0719_p0451a19║一比丘前悔過除滅（以手捉陰而未弄，二俱有衣互相觸，麤語索供未出口而止，媒
X40n0719_p0451a20║嫁往說不還報，大房小房規度而未作，瞋謗未出口中止，破僧至惡性初白時便捨，皆名輕方便罪）。
X40n0719_p0451a21║此從生罪，亦名方便蘭，亦名因蘭。
X40n0719_p0451a22║四分羯磨云：獨頭偷蘭遮有三差別：如破法輪主，盜
X40n0719_p0451a23║四錢，殺天等，名上品；若破羯磨主，破法輪伴，盜三、二
X40n0719_p0451a24║錢等，名中品；若破羯磨伴，鬀毛、裸形、畜人皮、石鉢、食
X40n0719_p0451b01║生血肉、著外道衣、盜一錢等，名下品。準如從生偷蘭
X40n0719_p0451b02║遮罪三種懺法應知。
X40n0719_p0451b03║此獨頭罪，亦名自性蘭，亦名果蘭，所謂等流罪也。
X40n0719_p0451b04║問：破僧是逆罪重難，云何可作偷蘭遮罪懺耶？答：
X40n0719_p0451b05║破法輪主是逆，伴即非逆。破羯磨僧，若主若伴，並
X40n0719_p0451b06║不名逆。又破法輪主，雖是逆罪，仍不失比丘戒，故
X40n0719_p0451b07║亦僅名偷蘭遮罪，不名為波羅夷。若僧輪未破，仍
X40n0719_p0451b08║可懺悔，破則成逆，不可單作法懺，須是無生懺也。
X40n0719_p0451b09║至於破法輪伴，破羯磨主，並通懺悔。但設捨戒，還
X40n0719_p0451b10║來受具，則便成重難矣。
X40n0719_p0451b11║△四、明治輕罪法。治尼薩耆，已如三十事說。今但
X40n0719_p0451b12║總明治波逸提、突吉羅等諸罪也。
X40n0719_p0451b13║第三分云：比丘犯罪，若欲在一比丘前懺（謂尋誓波逸提、突吉
X40n0719_p0451b14║羅等小罪），應至一清淨比丘所，偏露右肩。若上座禮足（下座
X40n0719_p0451b15║則除此法），胡跪合掌，說罪名，說罪種，作是言：長老一心念！
X40n0719_p0451b16║我某甲比丘犯某甲罪，今從長老懺悔，不敢覆藏。懺
X40n0719_p0451b17║悔則安樂，不懺悔不安樂。憶念犯發露，知而不覆藏。
X40n0719_p0451b18║長老憶念！我清淨戒身，具足清淨布薩。如是三說。彼
X40n0719_p0451b19║應語言：自責汝心，應生厭離。答言：爾。若欲在二比
X40n0719_p0451b20║丘邊懺悔（謂就波逸提中，其情稍重，須向二人說悔，其心始安。或住處通己，但三人），應至
X40n0719_p0451b21║彼二清淨比丘所，偏袒說罪等。如土受懺者，應先問
X40n0719_p0451b22║彼第二比丘：若長老聽我受某甲比丘懺者，我當受。
X40n0719_p0451b23║彼應言：可爾。若欲在三比丘邊懺，亦如是（亦是波逸提中
X40n0719_p0451b24║罪性重者，意須向三人悔，其心始安。或彼住處通己共四人也，彼應轉語二人方受）。若欲在
X40n0719_p0451c01║僧中懺者（從四比丘乃至無數，皆名為僧，即是懺上、中二品偷蘭遮罪，及僧中捨衣、僧中懺也），
X40n0719_p0451c02║應往僧中，偏袒脫屣，禮僧足，胡跪合掌，作是白：大德
X40n0719_p0451c03║僧聽！我某甲比丘，犯某甲罪，今從僧乞懺悔。如是三
X40n0719_p0451c04║說。受懺者應作白，然後受彼懺：大德僧聽！彼某甲比
X40n0719_p0451c05║丘，犯某甲罪，今從僧懺悔。若僧時到僧忍聽，我受某
X40n0719_p0451c06║甲比丘懺。白如是。作是白已受懺。彼應如前三說懺
X40n0719_p0451c07║悔，應語言：自責！汝心生厭離。答言：爾。毗尼母經云：
X40n0719_p0451c08║上座於下座有所犯罪，現前應立四法發露：一、偏袒
X40n0719_p0451c09║右肩，二、脫革屣，三、合掌，四、說所犯罪。下座向上座悔
X40n0719_p0451c10║所犯者，現前應立五法，加第三胡跪。（此上下座，不約九夏內、二十夏
X40n0719_p0451c11║外論也。但先受戒，乃至須臾頃者，即名上座。又依四分，則上座向下座悔，但除禮足，亦須胡跪。）根本
X40n0719_p0451c12║雜事云：具五種法，應作懺摩：一者、有信心，二者、發精
X40n0719_p0451c13║進，三者、生恭敬，四者、口出美言，五者、近善知識。十
X40n0719_p0451c14║誦毗尼序云：若賊捕得，若病人，雖相應罪，聽心念口
X40n0719_p0451c15║言懺。後從清淨比丘懺悔，後聽受彼懺悔。（相應罪者，同犯此一
X40n0719_p0451c16║罪也。平居之時，不得向同犯者懺悔，同犯者亦不得受他懺悔。今在難中，故令不病之人，不被賊捕之人，先作
X40n0719_p0451c17║意曰：我今此罪後，更當從清淨比丘懺悔。作此意已，即得受彼病人、賊捕得人懺悔，使彼死後不墮落也。）
X40n0719_p0451c18║△五、明諸羯磨法。
X40n0719_p0451c19║第三分云：有二比丘喜鬬諍，共相罵詈，口出刀劒，互
X40n0719_p0451c20║求長短，亦復勸助餘人鬬諍。佛令僧作訶責白四羯
X40n0719_p0451c21║磨。集僧已，為作舉。作舉已，為作憶念。憶念念已，與罪。
X40n0719_p0451c22║大德僧聽！此某甲比丘喜共鬬諍，共相罵詈，口出刀
X40n0719_p0451c23║劒，互求長短。彼共自鬬諍已，若有餘比丘鬬諍者，復
X40n0719_p0451c24║往彼勸言：汝等勉力，莫不如他。汝等多聞智慧，財富
X40n0719_p0452a01║亦勝，多有知識。我等當為汝作伴黨，令僧未有諍事
X40n0719_p0452a02║而有諍事，已有諍事而不除滅。若僧時到，僧忍聽，為
X40n0719_p0452a03║某等比丘作訶責羯磨。若後復更鬪諍，共相罵詈者，
X40n0719_p0452a04║僧當更增罪治。白如是。羯磨準作。若隨順眾僧，無所
X40n0719_p0452a05║違逆，求解羯磨者，應解。僧中三乞，為作白四被擯
X40n0719_p0452a06║比丘，不應不喚來至界內，聽遣好信來至僧中白懺
X40n0719_p0452a07║悔（謂汙他家行惡行者）。與依止比丘學法毗尼，得智慧，隨順
X40n0719_p0452a08║眾僧，不敢違逆，求解羯磨，應解。比丘有十法，應與
X40n0719_p0452a09║作遮不至白衣家羯磨：惡說罵白衣家（一）；方便令白
X40n0719_p0452a10║衣家損減、作無利、作無住處（二、三、四）；鬪亂白衣（五）；於白
X40n0719_p0452a11║衣前謗佛法僧（六、七、八）；在白衣前作下賤罵（九）；如法許
X40n0719_p0452a12║白衣而不實（十）。有五法，比丘不應為作此羯磨：不恭
X40n0719_p0452a13║敬父母、沙門、婆羅門，所應持者而不堅持（別應作訶責折伏等
X40n0719_p0452a14║法也）；若恭敬父母、沙門、婆羅門，所應持者堅持不捨。如
X40n0719_p0452a15║是比丘犯前十法，應住遮不至白衣家羯磨。作已，應
X40n0719_p0452a16║差一比丘至白衣家，為此比丘懺悔。有八法應差：一、
X40n0719_p0452a17║聞；二、能善說；三、己自解；四、能解人意；五、受人語；六、能
X40n0719_p0452a18║憶持；七、無缺失；八、解善惡言義。有如是八法，應白二
X40n0719_p0452a19║羯磨差至白衣家，如是語：居士懺悔！僧已為此比丘
X40n0719_p0452a20║作罰謫。彼若受懺者善；若不受，應安此比丘，著居士
X40n0719_p0452a21║眼見耳不聞處，教令如法懺悔。復來語言：居士懺悔！
X40n0719_p0452a22║彼比丘先犯罪，今已為懺悔，罪已除。彼若受懺者善；
X40n0719_p0452a23║若不受，犯罪比丘應自往懺悔。懺悔已，順從於僧，不
X40n0719_p0452a24║敢違逆。乞解羯磨，聽解。犯罪而言不見，有罪而不
X40n0719_p0452b01║懺悔，不捨惡見，皆為作舉。若作訶責羯磨、擯羯磨、
X40n0719_p0452b02║依止羯磨、遮不至白衣家羯磨、不見罪舉羯磨、不懺
X40n0719_p0452b03║悔舉羯磨、不捨惡見舉羯磨、隨覆藏日羯磨、本日治
X40n0719_p0452b04║羯磨、六夜摩那埵羯磨。作如是等羯磨已，有五事不
X40n0719_p0452b05║應作：一、授人大戒，二、受人依止，三、畜沙彌，四、授僧差
X40n0719_p0452b06║教授比丘尼，五、若僧差不應教授。又五事不應作：一、
X40n0719_p0452b07║說戒，二、答僧問毗尼義，三、僧差作羯磨，四、在僧中簡
X40n0719_p0452b08║集智慧者共平論眾事例，五、僧差作信命。又不應早
X40n0719_p0452b09║出暮還，不應親近外道，不應作異語，不應更犯罪，不
X40n0719_p0452b10║應嫌羯磨及羯磨人，不應受善比丘供養、禮拜等，不
X40n0719_p0452b11║應舉善比丘，不應遮布薩、自恣，不應與善比丘共諍，
X40n0719_p0452b12║應在大比丘下行、坐在後行，應為清淨比丘掃灑、敷
X40n0719_p0452b13║座乃至持衣鉢、揩摩身等如事師法，應日三時見清
X40n0719_p0452b14║淨比丘，若至布薩日應掃灑乃至具舍羅，布薩竟應
X40n0719_p0452b15║收攝。僧祇律云：有五事與折伏羯磨（即所謂訶責羯磨也）：一、
X40n0719_p0452b16║習近八事，謂身習近住、口習近住、身口習近住。身習
X40n0719_p0452b17║近住者，共牀坐，共牀眠，共器食，迭共著衣，共出共入。
X40n0719_p0452b18║口習近住者，迭互染汙心語。身口習近住者，共牀坐，
X40n0719_p0452b19║乃至語時，展轉相為，迭互染汙心語（身有六，口有二，共八事也）。二、
X40n0719_p0452b20║數數犯罪。三、諫不止。三、太早入聚落，太冥出，惡友惡
X40n0719_p0452b21║伴非宜處行。四、諍訟相言。三、諫不止（五法成就，諍訟更起：一、自高，二、
X40n0719_p0452b22║麤弊兇性，三、無義語，四、非時語，五、不親附善人）。五、恭敬年少。三、諫不止。若作
X40n0719_p0452b23║折伏羯磨，不隨順行。若數犯小罪，口雖受諫而仍犯
X40n0719_p0452b24║者，皆應與不共語羯磨（即所謂依止羯磨也）。汙他家，行惡行，與
X40n0719_p0452c01║擯羯磨。擾亂俗人，生不歡喜，與發喜羯磨（即所謂遮不至白衣
X40n0719_p0452c02║家羯磨也）。不見罪，不如法作（即不懺悔）。不捨惡見，與舉羯磨。
X40n0719_p0452c03║行波利婆沙比丘，應隨順行七事。何等七？比丘事、比
X40n0719_p0452c04║丘尼事、眷屬事、入聚落事、執眾苦事、受拜事（謂受僧差）、王
X40n0719_p0452c05║事。云何比丘事？不得受比丘禮，不得說比丘罪，不得
X40n0719_p0452c06║與比丘語論，不得說沙彌罪，不得福罰沙彌（謂賞罰也），不
X40n0719_p0452c07║得與沙彌語論，不得作比丘使眾集時，不得為眾作
X40n0719_p0452c08║說法人，除別處。是名比丘事。云何比丘尼事？不得受
X40n0719_p0452c09║尼禮，不得說尼罪，不得與尼語論，不得說式叉摩那、
X40n0719_p0452c10║沙彌尼罪，不得福罰彼，不得與彼語論，不得遮尼布
X40n0719_p0452c11║薩、自恣，不得遮尼齊門止（因諸比丘尼打迦毗盧尊者，佛勅比丘：見尼入寺，當
X40n0719_p0452c12║遮令齊門而止。必有正務白已，方許其入。今行別住等比丘，則不得遮尼也），不得往教誡
X40n0719_p0452c13║尼，若已受者不得往（謂未犯前，雖曾受差，今罪未除，不可往教）。是名比丘
X40n0719_p0452c14║尼事。云何眷屬事？不得與人受具，不得受人依止及
X40n0719_p0452c15║畜沙彌，不得受比丘供給，不得授人經，不得從他受
X40n0719_p0452c16║經，本所誦經當細聲讀。若先有依止弟子，教令依他，
X40n0719_p0452c17║當斷眷屬。是名眷屬事。云何入聚落事？不得太早入、
X40n0719_p0452c18║太晚出，不得作前後行沙門入（別住等比丘，應在一切清淨比丘下行，坐
X40n0719_p0452c19║在後行。若別在前行，或別作後行，即是不肯隨順行法也），不得到知識、檀越家，不
X40n0719_p0452c20║得無比丘僧伽藍中住，坐時、食時在比丘下，不得使
X40n0719_p0452c21║人迎食，不得與人迎食，除次到（輪番直日，與人迎食，不犯）。是名入
X40n0719_p0452c22║聚落事。云何執眾苦事？晨起掃塔院、僧院，洗僧大小
X40n0719_p0452c23║行處，如是一切可作事，應隨力作。不得與欲，不得受
X40n0719_p0452c24║他欲，除次到（輪番為人傳欲，不犯）。是名執眾苦事。云何受拜事？
X40n0719_p0453a01║不得受一切拜，白一羯磨、白三羯磨，盡不得受。是名
X40n0719_p0453a02║拜事。云何王事？不得恃王、大臣、居士、凶人力勢，不得
X40n0719_p0453a03║嫌佛、嫌法、嫌僧、嫌羯磨人，但自責，不得嫌他。是名王
X40n0719_p0453a04║事。波利婆沙及磨那埵比丘，行此七事，是名隨順行。
X40n0719_p0453a05║不行者，是名不隨順行。作折伏羯磨者，應隨順行
X40n0719_p0453a06║五事：比丘事、尼事、眷屬事、羯磨事（即受拜事）、王事（但除入聚落事、
X40n0719_p0453a07║執眾苦事）。作羯磨已，應語言：長老！汝莫更犯，犯者僧更重
X40n0719_p0453a08║治汝。是五事應一一隨順行，行已折伏下意，僧應與
X40n0719_p0453a09║作捨羯磨。作不語羯磨者，亦應隨順行上五事。作
X40n0719_p0453a10║羯磨已，復應隨順行五事。雖復百歲，應驅依止持戒，
X40n0719_p0453a11║下至知二部律。十歲比丘，一晨起應問訊，與出大小
X40n0719_p0453a12║行器唾壺舉置常處，與齒木，與掃地迎食浣衣熏鉢，
X40n0719_p0453a13║一切盡供給，唯除禮拜按摩，若病時得令按摩。（二）應
X40n0719_p0453a14║教二部律，若不能者乃至應教五篇戒。（三）應教善知
X40n0719_p0453a15║陰界入十二因緣。（四）應教善知罪相非罪相，威儀應
X40n0719_p0453a16║教、非威儀應遮。（五）若學已即名為捨。作擯出羯磨
X40n0719_p0453a17║者，亦應隨順行上五事。羯磨已，應安著僧伽藍邊住，
X40n0719_p0453a18║隨順行五事，一一如法已應與捨。作法喜羯磨者，
X40n0719_p0453a19║亦應隨順行上五事羯磨已，應遣到所犯俗人家悔
X40n0719_p0453a20║過，令其歡喜。若彼喜者，即名為捨。作舉羯磨者，亦
X40n0719_p0453a21║應隨順行上五事羯磨已，應安著僧伽藍外邊門向
X40n0719_p0453a22║阿蘭若處。若來入塔院、僧院掃地者，比丘應逆掃其
X40n0719_p0453a23║迹。若來益洗脚處水、大小行處水者，應還瀉棄。若共
X40n0719_p0453a24║行弟子、依止弟子，不得喚作和尚、阿闍棃，不應語言：
X40n0719_p0453b01║餘人。應語令隨順行，應捨惡邪。惡邪比丘不應共語、
X40n0719_p0453b02║不應共住、不應共法食、不共佛、不共法、不共僧、不共
X40n0719_p0453b03║布薩、不共自恣、不共羯磨，得語外道欲坐便坐，不得
X40n0719_p0453b04║語被舉者令坐。若病者不應看病，得語彼檀越、若親
X40n0719_p0453b05║里言：被舉人病，汝往看。若無常者，不應與華香供養
X40n0719_p0453b06║屍，不應為作飲食、非時漿供養僧，不應分衣鉢，不應
X40n0719_p0453b07║與燒身，取其所眠牀以屍著上，衣鉢繫咽曳牀而出，
X40n0719_p0453b08║作是言：眾僧事淨！眾僧事淨！於惡邪比丘不應起惡
X40n0719_p0453b09║心。何以故？乃至燋炷不應起惡，應作是念：莫令後人
X40n0719_p0453b10║習此邪見。若放牧人、取薪人持衣鉢來施者得取，即
X40n0719_p0453b11║彼為施主。若被舉人隨順行五事，得正見心意調柔
X40n0719_p0453b12║者，得與捨有三事得舉：戒不淨、見不淨（或謂淫不障道，或謂
X40n0719_p0453b13║殺無果報，或執斷執常，及計世界有邊無邊等）、命不淨。有三因緣得舉：見、聞、
X40n0719_p0453b14║疑。復次，比丘成就五法，得舉他罪：是實、非虗，是時、非
X40n0719_p0453b15║非時，是饒益、非不饒益，是輭語、非麤獷，是慈心、非瞋
X40n0719_p0453b16║惡。又成就五法，得舉他：淨身業、淨口業，正命、多聞阿
X40n0719_p0453b17║毗曇、多聞毗尼。復次，有五種舉他：有罵而後舉，有舉
X40n0719_p0453b18║而後罵，有即舉而罵，有罵而不舉，有舉而不罵。是中
X40n0719_p0453b19║先罵後舉，舉已後罵。即舉而罵者，僧不應受；舉而不
X40n0719_p0453b20║罵者，應檢校。有五法成就，不應舉他：隨愛、隨恚、隨
X40n0719_p0453b21║怖、隨癡，為利故。若成就此五事，舉他身壞命終，墮惡
X40n0719_p0453b22║道，入泥犁。有五法成就，應舉他：不愛、不恚、不怖、不癡，
X40n0719_p0453b23║不為利。若成就此五法，得舉他身壞命終，生善道，梵
X40n0719_p0453b24║行人所讚歎。若比丘被舉，至餘處僧者，應作是言：
X40n0719_p0453c01║長老！我被舉，行隨順法，心柔輭，為我捨僧。應問：以何
X40n0719_p0453c02║事被舉？若答言：我無事被舉。應語言：我共汝法食、味
X40n0719_p0453c03║食。若言：有事被舉。應語言：汝還本處僧中捨去。若彼
X40n0719_p0453c04║處僧伽藍空，若無常，若罷道，若餘處去，都無僧者，應
X40n0719_p0453c05║問：汝何事被舉？答言：我以是事被舉。心柔輭，見過，行
X40n0719_p0453c06║隨順法已，應與捨。根本尼陀那云：苾芻共鬪，若現
X40n0719_p0453c07║有二師者，應為誨諫。若滿十夏離依止者，諸苾芻應
X40n0719_p0453c08║諫（即是訶責羯磨）。若不止者，應與作捨置羯磨（即是依止羯磨，驅令依止
X40n0719_p0453c09║持律人，餘人悉不與共語也）。十誦律云：作下意羯磨已（即發喜羯磨也），
X40n0719_p0453c10║令一比丘將至居士所悔過。若三反不受，居士欲作
X40n0719_p0453c11║不饒益者，遣是比丘遠去。若強住者，眾僧無罪。若
X40n0719_p0453c12║比丘，與尼共戲笑言語，惱亂諸比丘，應為作不清淨
X40n0719_p0453c13║羯磨（亦即訶責羯磨所攝）。毗尼序云：若比丘一處僧𢷤，不得
X40n0719_p0453c14║餘處懺悔，除是精舍，空聽餘處懺悔。
X40n0719_p0453c15║△六、明覆鉢法。
X40n0719_p0453c16║第四分云：白衣家有十法，應與作覆鉢羯磨：罵謗比
X40n0719_p0453c17║丘，為比丘作損減，作無利益，方便令無住處，鬬亂比
X40n0719_p0453c18║丘，於比丘前說佛法僧惡，以無根不淨法謗比丘，犯
X40n0719_p0453c19║比丘尼。此中隨有一法，應作覆鉢羯磨。作已，應差一
X40n0719_p0453c20║具八法者（如遮不至白衣家羯磨中說），至彼家語言：今僧為汝作
X40n0719_p0453c21║覆鉢，不相往來。以如是事故，若彼如法懺悔，隨順眾
X40n0719_p0453c22║僧，不敢違逆，乞解覆鉢，還相往來者，僧應為解。僧
X40n0719_p0453c23║祇律云：舍衛城法豫優婆塞，常請僧食。比丘到已，詰
X40n0719_p0453c24║問其義。能解釋者，便大歡喜，手自與種種食。不能答
X40n0719_p0454a01║者，便毀呰之，使下人與麤食。諸比丘皆不肯去。佛令
X40n0719_p0454a02║僧與作覆鉢羯磨。優婆塞有八事，僧應與作覆鉢。何
X40n0719_p0454a03║等八？現前誹謗比丘，現前訶責比丘，現前瞋罵比丘，
X40n0719_p0454a04║斷比丘利養，不樂與比丘共事，罵佛，罵法，罵僧。是名
X40n0719_p0454a05║八事。時法豫常飯比丘已，然後自食。其日待比丘時
X40n0719_p0454a06║過不來，往問佛。佛言：汝輕慢比丘，僧欲饒益汝故，與
X40n0719_p0454a07║汝作覆鉢羯磨。爾時去佛不遠，有一羅漢。佛語法豫：
X40n0719_p0454a08║汝可往問，云何名鹽？鹽有幾種？即便往問。羅漢答言：
X40n0719_p0454a09║我知汝是法豫優婆塞，輕慢比丘，僧已與汝作覆鉢
X40n0719_p0454a10║羯磨，故不足耶？我此間樂住，復來惱我，鹽正是鹽。法
X40n0719_p0454a11║豫聞已，心懷罔然，還到佛所。佛言：汝問鹽義，得悉意
X40n0719_p0454a12║不？答言：是比丘少聞，未從師學，問鹽故言鹽。時去佛
X40n0719_p0454a13║不遠，復有一法師比丘，名弗絺盧。佛語法豫：汝往彼
X40n0719_p0454a14║問。即便往問，法師答言：鹽義二種：味、性。味者，如海水
X40n0719_p0454a15║同一鹹味。性者，黑鹽、赤鹽、辛頭鹽、味拔遮鹽、毗攬鹽、
X40n0719_p0454a16║迦遮鹽、私多鹽、比迦鹽。略說二種，若生若煑，是名鹽。
X40n0719_p0454a17║法豫聞已歡悅，來白佛言：是比丘善解分別廣略鹽
X40n0719_p0454a18║義，順逆能答。佛言：此是凡夫，於我法中未得法味前
X40n0719_p0454a19║比丘者，是阿羅漢。而汝憍慢，不識真偽，長夜作不饒
X40n0719_p0454a20║益事。於是法豫怖懼懺悔。佛令沐浴更衣，與眷屬相
X40n0719_p0454a21║隨到僧中，三乞捨覆鉢羯磨。僧令在界內眼見耳不
X40n0719_p0454a22║聞處住，白四羯磨與捨。若僧與作覆鉢羯磨已，比丘
X40n0719_p0454a23║乃至優婆夷盡不應往，應持袈裟繫其門上巷中，唱
X40n0719_p0454a24║言：某甲作覆鉢羯磨。若有客比丘來，應語令知覆鉢
X40n0719_p0454b01║羯磨，不得趣作。若彼言沙門不入我家者善，如是人
X40n0719_p0454b02║不應作。若有慚愧者，應與作。若自見過已，行隨順，心
X40n0719_p0454b03║柔輭，應捨。五分律云：比丘不應以小小事，便與白
X40n0719_p0454b04║衣作覆鉢羯磨。優婆塞亦不應以小小事，便不敬信
X40n0719_p0454b05║比丘。若比丘成就八法，然後優婆塞不應敬信。毀呰
X40n0719_p0454b06║佛法僧戒，欲不利諸優婆塞，與優婆塞作惡名聲，欲
X40n0719_p0454b07║奪優婆塞住處，以非法為正，欺優婆塞。若優婆塞瞋
X40n0719_p0454b08║比丘，比丘不應往其家。若聚落皆瞋比丘，比丘不應
X40n0719_p0454b09║住此聚落。
X40n0719_p0454b10║
X40n0719_p0454b11║重治毗尼事義集要卷第十三
X40n0719_p0454b12║
X40n0719_p0454b13║音義
X40n0719_p0454b14║糾音久。督也，彈也，急也。又察也。