X40n0719_p0462a09║
X40n0719_p0462a10║
X40n0719_p0462a11║重治毗尼事義集要卷第十五
X40n0719_p0462a12║
X40n0719_p0462a13║古吳蕅益沙門　智旭　彚輯
X40n0719_p0462a14║○阿蘭若法
X40n0719_p0462a15║第三分云：清旦洗手取衣，抖擻著大衣，著頭上或肩
X40n0719_p0462a16║上。洗鉢放絡囊中，取革屣，行露杖，持鑰出房，閉戶推
X40n0719_p0462a17║看牢不。若不牢，應更安扂；若牢，應推繩著內，四顧看。
X40n0719_p0462a18║若無人見，應藏戶鉤；若有人見，應更著隱處，或持去。
X40n0719_p0462a19║在道行，應常思惟善法。若見人，應先問訊言：善來！若
X40n0719_p0462a20║欲入村，安鉢置地，著大衣，以革屣，打露杖，寄村邊。入
X40n0719_p0462a21║村時，應看巷相，若空處相、市相、門相、糞聚相。入白衣
X40n0719_p0462a22║家，應看第一門相，乃至第七門相。若欲正衣，應向壁，
X40n0719_p0462a23║右手捉杖，左手捉鉢。不應當道住，不應屏處住，不應
X40n0719_p0462a24║迎取食，若喚應往。若得飯、乾飯等，不應并著一處。若
X40n0719_p0462b01║是一鉢，應以物隔，若樹葉、皮，若鍵𨩲，若次鉢，若小鉢。
X40n0719_p0462b02║麨應手巾裹。不應選大家乞，不應強乞。要得，若知當
X40n0719_p0462b03║得。應待乞已，出村下道安鉢置地，褋大衣著頭上肩
X40n0719_p0462b04║上，行時常思惟善法，見人應先問訊善來。至常所食
X40n0719_p0462b05║處，掃灑具、水器、殘食器、牀座、洗脚石水器、拭脚巾。若
X40n0719_p0462b06║有餘阿蘭若比丘來，應起遠迎，為取鉢與座與水器
X40n0719_p0462b07║等，乃至澡豆。洗手已淨潔別留殘食，若有賊來應與，
X40n0719_p0462b08║次授水與彼。阿蘭若比丘次授食與彼，食時應看供
X40n0719_p0462b09║給所須鹽醋菜水扇等。若日時欲過應俱食，食已應
X40n0719_p0462b10║為取鉢與洗手。若有餘食，應與人非人等洗盛殘食
X40n0719_p0462b11║器牀座等物。復本處掃灑食處，若有賊來應語：此是
X40n0719_p0462b12║水、此是洗足物、此是食，為汝等故別留淨潔欲食便
X40n0719_p0462b13║食。阿蘭若比丘應善知夜時節、善知方相、善知星，不
X40n0719_p0462b14║應敷好臥具安眠，應初夜後夜警心思惟。比丘食
X40n0719_p0462b15║時，若人、若非人應與食，乃至一摶。根本律云：釋子
X40n0719_p0462b16║出家，耽著財利資生雜物，不能見諦。佛告苾芻：我欲
X40n0719_p0462b17║於此夏安居，三月內宴默而住，勿令苾芻見我。除一
X40n0719_p0462b18║為我請食者，除長淨日。時諸苾芻謹受佛教，眾共立
X40n0719_p0462b19║制，不得輒見世尊。若違制者，令作墮罪說悔。時有苾
X40n0719_p0462b20║芻名小軍，於王舍城作前安居，世尊是後安居。是小
X40n0719_p0462b21║軍三月滿已，隨意事了并作衣竟，執持衣鉢順杜多
X40n0719_p0462b22║行，與諸門徒端嚴整肅，往詣佛所徐扣門扇。佛與開
X40n0719_p0462b23║門，小軍入禮佛而坐。佛慰問曰：小軍！何意汝自端嚴
X40n0719_p0462b24║端嚴圍遶？小軍言：大德！若有人來欲求出家，我便報
X40n0719_p0462c01║言：汝善男子！當住阿蘭若、當乞食，但三衣、糞掃衣、樹
X40n0719_p0462c02║下坐。我為讚歎如是等事。若言能者，我度出家；若言
X40n0719_p0462c03║不能，令隨意去。若有欲受具圓，或求依止、或求讀誦、
X40n0719_p0462c04║或學如理作意寂念思惟來求我者，皆如前報。由此
X40n0719_p0462c05║緣故，我身端嚴，門徒亦爾。佛言：善哉小軍！汝能誓度
X40n0719_p0462c06║無量人天，利益無邊諸有情類，來求法者令求安樂。
X40n0719_p0462c07║小軍當知！若能讚歎杜多功德，則為讚歎我身；若有
X40n0719_p0462c08║毀呰杜多功德，即是毀呰我身。何以故？我於長夜稱
X40n0719_p0462c09║揚如斯出要，然汝不應違僧制令。小軍白佛：我實不
X40n0719_p0462c10║知此處僧伽作何制令？佛告之故，且曰：無問客主，僧
X40n0719_p0462c11║制須遵。然阿蘭若苾芻與其饒益，免依僧制。若欲見
X40n0719_p0462c12║我，無問時節，隨意來見。小軍聞已，歡喜奉行，禮佛而
X40n0719_p0462c13║退。六眾苾芻即詣小軍，詰其所犯，小軍具以佛語告
X40n0719_p0462c14║之。時彼釋種諸出家者，各生是念：小軍來見，即得承
X40n0719_p0462c15║事，親共言談。我等在此而不能得，由我多貪，佛擯黜
X40n0719_p0462c16║我。我等宜於長衣鉢等，觀之如病、如癰、如箭，當持棄
X40n0719_p0462c17║之。即將所有諸物至阿難所。阿難白佛，佛令阿難受
X40n0719_p0462c18║取，置一大房，語諸苾芻：若有缺乏，隨意取用。釋種苾
X40n0719_p0462c19║芻棄衣物已，即詣佛所。佛為說法，令五百釋種即於
X40n0719_p0462c20║座上自證圓滿，破無明殻，斷三界惑，成阿羅漢，三明、
X40n0719_p0462c21║六通、八解成就，得如實知：我生已盡，梵行已立，所作
X40n0719_p0462c22║已辦，不受後有。心無障礙，如手撝空，刀割香塗，愛憎
X40n0719_p0462c23║不起，觀金與土等無有異，於諸名利無不棄捨，釋梵
X40n0719_p0462c24║諸天悉皆恭敬。律攝云：非愚癡人堪住阿蘭若處。
X40n0719_p0463a01║設非多聞，但明戒相，亦得住於阿蘭若處。十誦律
X40n0719_p0463a02║云：阿練若比丘有人來，先應共語，好正憶念，和顏悅
X40n0719_p0463a03║色。不應垂頭，應言：善來。應畜火及火鑽食、食器、水、水
X40n0719_p0463a04║器、洗脚水、水器、淨水瓶、常用水瓶、盛滿水。應知道，知
X40n0719_p0463a05║日，知時分，知星宿。應誦修多羅、毗尼、阿毗曇，應解。應
X40n0719_p0463a06║知四禪、四果。若未得者，應知誦讀。不應畜日珠、月珠。
X40n0719_p0463a07║無人深山可畏處，不應住。毗尼序云：若比丘獨
X40n0719_p0463a08║處一身，聽心念說戒、自恣、受衣、受七日法、受七日藥、
X40n0719_p0463a09║與一請及淨施衣物。僧祇律世尊捨眾獨行偈曰：
X40n0719_p0463a10║若審得善伴，共行住勇健，遊處在諸眾，其心常歡喜。
X40n0719_p0463a11║若不得善伴，獨行住勇健，捨於郡國邑，無事如野象。
X40n0719_p0463a12║根本律大迦葉尊者偈曰：所食無過一升飯，眠臥
X40n0719_p0463a13║惟須一小牀，兩張氍布足遮身，自外並是愚癡物。
X40n0719_p0463a14║四分律䟦闍子比丘警阿難偈曰：靜住空樹下，心思
X40n0719_p0463a15║涅槃法，坐禪莫放逸，多說何所作？
X40n0719_p0463a16║○大眾會法
X40n0719_p0463a17║第三分云：眾僧破非法和合，應在身口不生惡處坐；
X40n0719_p0463a18║如法和合事已滅，應間闕一人坐處坐。第四分云：
X40n0719_p0463a19║論法、律時，相降三歲，聽共坐木牀；相降二歲，聽共坐
X40n0719_p0463a20║小繩牀。比丘至僧中，有五法應以慈心：（一）。應自卑
X40n0719_p0463a21║下如拭塵巾。（二）。應善知坐起，見上座不應安坐、見下
X40n0719_p0463a22║座不應起立。（三）。不雜論世俗事，若自說法、若請人說
X40n0719_p0463a23║法。（四）。若見僧中有不可事，心不安忍應默然。何以故？
X40n0719_p0463a24║恐僧別異故。（五）。五分律云：入僧中應以五法：一、下
X40n0719_p0463b01║意，二、慈心，三、恭敬，四、知次第坐處，五、不論說餘事。
X40n0719_p0463b02║根本雜事云：年少苾芻應喚老者為大德，老者喚少
X40n0719_p0463b03║年為具壽。
X40n0719_p0463b04║○分物法
X40n0719_p0463b05║第三分云：現前僧大得可分衣物，聽差一人令分，白
X40n0719_p0463b06║二羯磨。一比丘住得可分衣物，或有客比丘來，四
X40n0719_p0463b07║人以上應持衣與一比丘，令白二羯磨分。若二人、三
X40n0719_p0463b08║人，應彼此共三語分。若一人心念口言：此是我分。
X40n0719_p0463b09║有住處、有比丘、有比丘想，欲別部分，不成分，突吉羅。
X40n0719_p0463b10║有比丘疑，不成分，突吉羅。無比丘想，不成分，不犯。
X40n0719_p0463b11║無比丘、有比丘想及疑，皆成分，突吉羅。無比丘想，成
X40n0719_p0463b12║分，無犯。受衣成不成，犯不犯亦爾，有多知識比
X40n0719_p0463b13║丘死，有多僧伽藍園田果樹別房及物，銅瓶銅盆斧
X40n0719_p0463b14║鑿燈臺重物牀褥枕等，多有守僧伽藍人，車轝澡罐
X40n0719_p0463b15║錫杖扇作器，衣鉢坐具鍼筒。不知云何？佛言：多知識
X40n0719_p0463b16║無知識，一切屬僧。若衣鉢坐具鍼筒，現前僧應分。餘
X40n0719_p0463b17║皆屬四方僧，不應分。二部僧多得可分衣物，乃至
X40n0719_p0463b18║唯有沙彌尼，亦應分作二分；唯有沙彌，亦應分作二
X40n0719_p0463b19║分；若無沙彌尼，比丘僧應分；若無沙彌，比丘尼僧應
X40n0719_p0463b20║分。若比丘在無比丘處命終，彼處優婆塞或守園
X40n0719_p0463b21║人應掌錄，俟五眾出家人來與之。若無來者，送與近
X40n0719_p0463b22║處僧伽藍。諸比丘所捨長衣，應施僧或施佛塔，不
X40n0719_p0463b23║應與白衣及外道。行波利婆沙摩那埵比丘，亦應
X40n0719_p0463b24║與分。若被訶責等羯磨者，可置地與，或使人與。若
X40n0719_p0463c01║有作使白衣，應計功多少，與食與價。病比丘死，以
X40n0719_p0463c02║衣鉢、坐具、鍼筒、白二羯磨與瞻病者。復有多三衣者，
X40n0719_p0463c03║以亡人常所持者與之。應看此瞻病人，若能極上瞻
X40n0719_p0463c04║病，與上三衣；若中，與中三衣；若下，與下三衣。負債
X40n0719_p0463c05║比丘命過，聽持長衣償。或無長衣，賣三衣償之。有餘
X40n0719_p0463c06║者，與瞻病人。瞻病人應問病比丘：何者是三衣？何者
X40n0719_p0463c07║是長衣？汝負誰？誰負汝？汝應與誰？若不問，如法治。
X40n0719_p0463c08║有比丘在異處結夏安居已，復於餘處住，住日多處
X40n0719_p0463c09║取安居物（此謂有因緣受過七日法而往住也）。若二處俱等，聽各取半
X40n0719_p0463c10║（此謂有因緣故，四十日猶不能還本安居處，不名破夏也）。不應此處安居受衣
X40n0719_p0463c11║分已，復於餘處受衣分。夏安居，未分衣便去，應囑
X40n0719_p0463c12║一人取分，僧應與之。若不囑，若漫囑，若受囑者忘，皆
X40n0719_p0463c13║非僧過。比丘死多，有衣物現前，僧應分，不應留過
X40n0719_p0463c14║安居。檀越為欲施塔乃至作會等現前僧，大得可
X40n0719_p0463c15║分衣物，不應留。此是非時衣，應分。一比丘住處大
X40n0719_p0463c16║得夏安居衣物，彼比丘應作心念：此是我物，若受、若
X40n0719_p0463c17║不受，餘比丘來不應得分。若大得衣物後僧破，應
X40n0719_p0463c18║分為二分。若未得時僧破，應問檀越，隨彼所語與之。
X40n0719_p0463c19║若檀越言：不知。或言：俱與。應作二分。諸比丘！得可
X40n0719_p0463c20║分衣物，有比丘從此部往彼部，不應與分。有比丘
X40n0719_p0463c21║往彼部，未至便死，衣鉢與所欲往處。比丘被舉已，
X40n0719_p0463c22║命過衣鉢，與共同羯磨舉僧。
X40n0719_p0463c23║問：僧祇治罪法中，被舉人無常，衣鉢不應分，應棄
X40n0719_p0463c24║之。今云被舉比丘命過，衣鉢與同羯磨舉僧，此復
X40n0719_p0464a01║何從？答：僧祇意指不捨惡見，此中通指一切舉罪，
X40n0719_p0464a02║兩不相背，俱可從也。
X40n0719_p0464a03║有僧破為二部檀越，請一處飯食，并施衣、施縷，應隨
X40n0719_p0464a04║檀越所與。有僧得安居衣，破為二部，應數人多少
X40n0719_p0464a05║分。若未得安居衣，僧破，亦應數人多少分。若得夏衣、
X40n0719_p0464a06║未得夏衣，往餘部，皆應與分。凡有八種施衣：若與
X40n0719_p0464a07║比丘僧、若與尼僧、若與二部僧、若與四方僧、若與界
X40n0719_p0464a08║內僧、若與同羯磨僧、若稱名字與、若與一人，皆應隨
X40n0719_p0464a09║所施分屬。第四分云：四方僧物，不應分，不應自入，
X40n0719_p0464a10║不應賣買，亦非僧所賣，非多人乃至一人所賣。若彼
X40n0719_p0464a11║自入，若分，若賣買者，不成自入，不成分，不成賣買，犯
X40n0719_p0464a12║偷蘭遮。何等四方僧物？若僧伽藍、僧伽藍物，房舍、房
X40n0719_p0464a13║舍物，盆瓨、釜鑊、斧鑿、燈臺、諸雜重物，繩牀、木牀、臥具、
X40n0719_p0464a14║木竹，皆不聽分。聽分果華，若華上佛。僧地作私房，
X40n0719_p0464a15║有上座客比丘來，應起避，更無有理，以僧地入己。
X40n0719_p0464a16║有五法為僧分粥入地獄：如射箭，有愛、有恚、有怖、有
X40n0719_p0464a17║癡、不知分未分。有五法分粥生天：如射箭，不愛、恚、怖、
X40n0719_p0464a18║癡、知分未分。乃至差沙彌使亦如是。僧祇律云：餘
X40n0719_p0464a19║處安居，不應此處得衣分；要是中安居，是中得衣分，
X40n0719_p0464a20║除命難、梵行難。有五事不應與安居衣：一、被舉，三
X40n0719_p0464a21║見中若一一見不捨，作舉羯磨（但除此不捨惡見舉，則餘不見罪舉、不懺
X40n0719_p0464a22║悔舉及訶責羯磨等，並可置地與或使人與也）。二、罷道，若彼依王力、大臣力、
X40n0719_p0464a23║賊黨力來索，能作不饒益者應與。三、無常，若安居衣
X40n0719_p0464a24║已集，雖未分，命垂終時囑與某甲，死已應與。四、破安
X40n0719_p0464b01║居，不前安居、不後安居。五、去時不囑取衣分，若比丘
X40n0719_p0464b02║雖不在此安居，檀越為彼故設供，應與分。若施家欲
X40n0719_p0464b03║通與餘比丘，隨檀越意應與。有四種物，隨語應屬
X40n0719_p0464b04║現前僧。何等四？我施衣衣直、物物直。又有十種得，應
X40n0719_p0464b05║屬現前僧。何等十？時藥、夜分藥（即非時漿）、七日藥、盡壽藥、
X40n0719_p0464b06║死比丘物、施住處、大會、非時衣、雜物、請食。沙彌無
X40n0719_p0464b07║常物，屬和尚。五分律云：沙彌命過，其物現前僧分。
X40n0719_p0464b08║問：亡沙彌物，僧祇、五分二說相違，此應安從？答：若
X40n0719_p0464b09║亡沙彌本是和尚撫育，則應從僧祇。若亡沙彌久
X40n0719_p0464b10║已同僧利養，則應從五分。葢各舉一隅耳。
X40n0719_p0464b11║十誦律云：與學沙彌，當與大比丘等分分。毗尼序
X40n0719_p0464b12║云：比丘貸塔物、四方僧物用，死後以衣鉢物計直輸
X40n0719_p0464b13║還，餘殘僧應分。比丘衣鉢物貸塔用、四方僧用，死後
X40n0719_p0464b14║以塔僧物計直還，現前僧應分。根本雜事云：僧若
X40n0719_p0464b15║得餅，乃至極小，猶如樹葉，眾共分張。若得衣，乃至極
X40n0719_p0464b16║少，堪作燈炷，眾亦共分。若得上價㲲，賣取錢貝，然後
X40n0719_p0464b17║共分。尼陀那云：苾芻於尼寺死，衣鉢應還苾芻；苾
X40n0719_p0464b18║芻尼死，僧寺衣鉢還尼。若處無苾芻者，尼即應受；若
X40n0719_p0464b19║處無尼眾者，苾芻應取。有四種物皆不應分：一、四
X40n0719_p0464b20║方僧物；二、窣堵波物；三、眾家病藥；四、寺資產物。設
X40n0719_p0464b21║大會時多獲珍財，據合得者隨次準法平分。眾若多
X40n0719_p0464b22║者，應可千人與其一分各自分之，或復百人或三十
X40n0719_p0464b23║人乃至十人而為一分，令自分取。十人分中若一身
X40n0719_p0464b24║死已分衣竟，亡人之分應入僧伽。如其未分九人合
X40n0719_p0464c01║得，多亦準斯。目得迦云：不應持此處物與餘住處，
X40n0719_p0464c02║應隨定處而受用之。若私與者，應全償直；若不還者，
X40n0719_p0464c03║得重越法罪。僧不應受病比丘三衣，設受不應分
X40n0719_p0464c04║散，見缺應還。施僧尼二眾財物，應問施主，隨語而
X40n0719_p0464c05║分。二眾利物應共平分，求寂男女三分與一，學戒
X40n0719_p0464c06║女及欲受戒人二分與一。請食施物，苾芻與尼，計
X40n0719_p0464c07║人分施，不應中半。設法會時所獲施物，亦應分與
X40n0719_p0464c08║尼眾。若施主本意，惟供此處住寺之人，不通餘人
X40n0719_p0464c09║者，若有來食，並須計物酬價。律攝云：若安居人有
X40n0719_p0464c10║緣出行，囑授而去，應取其分。若不囑授，則不應取。若
X40n0719_p0464c11║受囑人不為取者，應以己物準數酬還。苾芻命過，若
X40n0719_p0464c12║苾芻來及五時者，應與分：一、打犍椎時；二、誦；三、啟無
X40n0719_p0464c13║常經時；三、禮制底時；四、行籌時；五、作白時。若眾不和
X40n0719_p0464c14║集，或無秉法人，應為初後法，謂取亡人少財許物，或
X40n0719_p0464c15║兩錢等，於眾首上座及最下座，各行與之，用為定記。
X40n0719_p0464c16║然後現前僧如常共分，更不須作法。若作初後法竟，
X40n0719_p0464c17║有人來者，不應與分。若前四時有，後二時無，亦應與
X40n0719_p0464c18║分。若作自己現於界內應合得者，皆應受利。若不作
X40n0719_p0464c19║白，不作初後法者，但是世尊聲聞弟子，所有現在瞻
X40n0719_p0464c20║部洲中，或住餘處，悉皆有分。所有經論，並不應分，當
X40n0719_p0464c21║貯經藏，四方僧共讀。其外書賣之，現前應分。所有券
X40n0719_p0464c22║契之物，若能早索得者，即可分之。如未得者，卷貯僧
X40n0719_p0464c23║庫，後時得充四方僧用。若苾芻病，作如是語：我死之
X40n0719_p0464c24║後，可持此物與彼人。者，是俗人法，不成囑授，此物應
X40n0719_p0465a01║分。對面授者，便為善與。其死屍應焚燒供養，誦經事
X40n0719_p0465a02║了，然後分物。若亡人寄物，即於物所在處，眾共分之。
X40n0719_p0465a03║毗尼母經云：比丘存時，所有經律，應處分與能讀
X40n0719_p0465a04║誦者。若不及處分，現前僧應與能讀誦者，不應分賣。
X40n0719_p0465a05║問：亡比丘經律論律攝母論，二說不同，此應安從？
X40n0719_p0465a06║答：經論貴在流通，讀誦但除分賣，餘可隨時斟酌。
X40n0719_p0465a07║○說法法
X40n0719_p0465a08║第二分云：聽說義不具說文句，不應二比丘共一高
X40n0719_p0465a09║座說法，不應相近敷高座說義互求長短，不應共相
X40n0719_p0465a10║逼切，不應同聲合唄，不應過差歌詠聲說法。歌詠聲
X40n0719_p0465a11║說法有五過失：一、自生貪著愛樂音聲；二、聞者生貪；
X40n0719_p0465a12║三、聞者習學；四、長者譏嫌生慢；五、靜寂之處緣憶音
X40n0719_p0465a13║聲以亂禪定。第四分云：若比丘說相似文句，違法
X40n0719_p0465a14║毗尼，此比丘令多人不得利益，作諸苦業，以滅正法。
X40n0719_p0465a15║若隨順文句，不違法毗尼，此比丘利益多人，不令作
X40n0719_p0465a16║眾苦業，正法久住。乃至若比丘非制而制，是制便斷，
X40n0719_p0465a17║如是漸漸令戒毀壞，令多人不得利益，作眾苦業，以
X40n0719_p0465a18║滅正法。若比丘非制不制，是制不斷，如是漸漸令戒
X40n0719_p0465a19║成就，利益多人，不作苦業，令正法久住。是故汝等非
X40n0719_p0465a20║制不應制，是制不應斷，當隨佛所制戒而學。
X40n0719_p0465a21║問：今觀五百問經，典眾部律，多有相違。又觀百丈
X40n0719_p0465a22║清規，亦甚與律不同。後人遵行，得無壞正法不？答：
X40n0719_p0465a23║正法滅壞，全由律學不明。五百問經，的約後人附
X40n0719_p0465a24║會增添，昭彰可識。即百丈清規，久失懷悔禪師本
X40n0719_p0465b01║意，並是元朝流俗僧官住持，杜撰增飾，文理不通。
X40n0719_p0465b02║今人有奉行者，皆因未諳律學故也。
X40n0719_p0465b03║佛告比丘：有四種廣說。何等四？若比丘如是語：諸長
X40n0719_p0465b04║老，我於某甲某城，從佛聞受持此是法，是毗尼，是佛
X40n0719_p0465b05║教。若聞彼說，不應便生嫌疑，亦不應訶，應審定文句
X40n0719_p0465b06║已，尋究修多羅、毗尼，檢校法律。若不相應，違背於法，
X40n0719_p0465b07║應語彼比丘：汝所說者，非佛所說，或是長老不審得
X40n0719_p0465b08║佛說。何以故？我尋究法律，不與相應，長老不須誦習，
X40n0719_p0465b09║亦莫教餘比丘，今應棄捨。若尋究法律相應，應語言：
X40n0719_p0465b10║長老所說，是佛所說，審得佛語。何以故？我尋究法律
X40n0719_p0465b11║相應，不違背，長老應善持誦習，教餘比丘，勿令忘失。
X40n0719_p0465b12║此是初廣說。復次，若言我於某村城和合僧中，上座
X40n0719_p0465b13║聞此是法等，亦復尋究檢校。若不相應，應語言：此非
X40n0719_p0465b14║佛所說，是彼僧及上座不審得佛語，長老亦爾，乃至
X40n0719_p0465b15║今當棄之。若相應，應語言：是佛所說，彼僧、上座及長
X40n0719_p0465b16║老亦審得佛語，乃至勿令忘失。此是第二廣說。三者，
X40n0719_p0465b17║若言從知法、毗尼、摩夷多比丘所聞，亦應如是。四者，
X40n0719_p0465b18║若言從知法、毗尼、摩夷一比丘所聞，亦應如是。根
X40n0719_p0465b19║本律云：於上座處置師子座，若是定處，甎為蹋道；若
X40n0719_p0465b20║處不定，應為木梯。法師棄唾，應安唾器。慳法招五
X40n0719_p0465b21║過失：一、得生盲；二、無智慧；三、遠離佛法；四、室有怨家；
X40n0719_p0465b22║五、不入聖位，命終墮地獄。雜事云：師子座下應作
X40n0719_p0465b23║承足牀，或以石支足。律攝云：有五種人不應為說
X40n0719_p0465b24║毗柰耶藏，謂性無所知，強生異問，或不為除疑而問，
X40n0719_p0465c01║或試弄故問，或惱他故問，或求過失故問。宣說聖
X40n0719_p0465c02║言不應求利以為活命，若說非法上座應遮。又說法
X40n0719_p0465c03║人不應多領門徒以為侍從，彼自隨行者無犯。說法
X40n0719_p0465c04║之師若他不請輒為人說，得越法罪。十誦律云：聽
X40n0719_p0465c05║法時，上座來，不應遣下座起；若二師來，恭敬故自起，
X40n0719_p0465c06║不得起他。有五種人不應為說毗尼：試問、無疑問、
X40n0719_p0465c07║不為悔所犯問、詰問、不受語問。月六齋日，無病比
X40n0719_p0465c08║丘應和合集一處說法。若外道論議師懷嫉妒心，來
X40n0719_p0465c09║欲破說法，當如法難詰降伏，莫瞋惡口。說法人應
X40n0719_p0465c10║一心說法，生慈悲利益心，當淨潔明了，莊嚴語言，次
X40n0719_p0465c11║第相續，辯才無盡，隨順諸法實相，為法故說，不為利
X40n0719_p0465c12║養。毗尼序云：說法時，聽法時，上座來，不應起上座，
X40n0719_p0465c13║亦不應驅下座起。五分律云：月八日、十四日說法，
X40n0719_p0465c14║十五日布薩。不應作歌詠聲說法。白衣散華，若
X40n0719_p0465c15║落比丘頭及衣上，應拂去；落高座上，無苦。毗尼母
X40n0719_p0465c16║經云：說法比丘當籌量大眾應說何法而得受解。若
X40n0719_p0465c17║應聞深法，當為說深；應聞淺法，為說淺法。不益前人，
X40n0719_p0465c18║名為惡說。復次，應除貪心、不染心、不惡心、不愚癡心、
X40n0719_p0465c19║不自輕心、不輕大眾心，應慈心、喜心、利益心、堪忍心、
X40n0719_p0465c20║不動心、無惑心。立此等心，應當說法。復次，不應因餘
X40n0719_p0465c21║緣說法，應故說法。以法重難聞，此法是寶是藥，能利
X40n0719_p0465c22║益人，是以故說。乃至一四句，能使前人如實解者，於
X40n0719_p0465c23║長夜中利益安樂。聽引經中要言妙辭，直顯其義。
X40n0719_p0465c24║○讀誦法
X40n0719_p0466a01║根本律云：多聞有五種利益：一者、蘊善巧；二者、處善
X40n0719_p0466a02║巧；三者、界善巧；四者、緣起善巧；五者、於其所須教誡
X40n0719_p0466a03║教授，不求於他。雜事云：許二事作吟詠聲：一謂讚
X40n0719_p0466a04║大師德，二謂誦，三啟經。不解吟詠者，應在屏處學，
X40n0719_p0466a05║不應歌詠引聲而誦經法。夜可然燈誦經，夏月損
X40n0719_p0466a06║蟲，應作燈籠。明慧，多聞強記，能摧外道者，方可學
X40n0719_p0466a07║習外書。於日初分，及以中後，可讀佛經。待至晚時，應
X40n0719_p0466a08║披外典。夜三亦爾。四分律云：不應以外道言語雜
X40n0719_p0466a09║糅佛經，聽隨國俗言音所解，誦習佛經。
X40n0719_p0466a10║問：且如此土老莊及宣尼典籍，引入經論，以釋義
X40n0719_p0466a11║旨，為有罪不？答：教眼未開，徒欲莊嚴章句，廣引文
X40n0719_p0466a12║辭，是名雜糅。若達實相法印，能簡能收，簡別分劑
X40n0719_p0466a13║分明，不屈不濫，收則麤言細語，皆第一義。或復旁
X40n0719_p0466a14║引曲譬，令人開解，皆順四悉，無違妨也。
X40n0719_p0466a15║十誦律云：下座欲教上座法者，應在高處坐，為尊法
X40n0719_p0466a16║故。上座欲從下座受法，應在下處坐，為尊法故。亦聽
X40n0719_p0466a17║下座教上座法者，共等牀坐，為上座故。唄有五利：
X40n0719_p0466a18║身體不疲，不忘所憶，心不懈倦，聲音不壞，語言易解。
X40n0719_p0466a19║又諸天聞唄，心則歡喜。以外書音聲誦佛經者，突
X40n0719_p0466a20║吉羅。薩婆多論云：若比丘無處受誦，乃至得從沙
X40n0719_p0466a21║彌尼受法，但求好時戒重德人作伴證明耳。亦得從
X40n0719_p0466a22║白衣受法，但不得稱阿闍棃。如是展轉皆得受法，但
X40n0719_p0466a23║消息令不失威儀。
X40n0719_p0466a24║問：相傳云：白衣說法比丘聽。是佛法衰兆，何得許
X40n0719_p0466b01║從白衣受法耶？答：給孤長者每向祇園授新比丘
X40n0719_p0466b02║經，但必先禮足而後說法。維摩居士時復彈偏斥
X40n0719_p0466b03║小，令諸聲聞菩薩皆悉喪辭，但未嘗敢以師禮自
X40n0719_p0466b04║居。此皆佛世芳規，豈名衰兆？若稱白衣為師，比丘
X40n0719_p0466b05║反行禮敬，又或從受外學，則皆為非法矣。
X40n0719_p0466b06║五分律云：聽學書不聽，為好廢業，為伏外道，故聽讀
X40n0719_p0466b07║外書，不得隨書生見。聽隨國音誦經，但不得違失
X40n0719_p0466b08║佛意。不聽以佛語作外書語，犯者偷蘭遮。律攝云：
X40n0719_p0466b09║四威儀中，皆得授法。其受法者，具三威儀。為敬法故，
X40n0719_p0466b10║不應眠受。弟子之法，若老若少，到彼師所，合掌鞠躬，
X40n0719_p0466b11║方問四大安不。應生敬仰，直心無諂，請決所疑。一心
X40n0719_p0466b12║善領，不令忘失。若無疑者，如常受法，禮足而退。師亦
X40n0719_p0466b13║應敬學徒，勿生輕懱。虗心授與，於法無恪。善領善答，
X40n0719_p0466b14║有忍有悲，令受業者，情無疲惱。常給侍者，應數教授。
X40n0719_p0466b15║性愚鈍者，亦應偏教。若吟咏聲授法，得惡作罪。不應
X40n0719_p0466b16║讚誦外書典籍。若為降伏異道，自知有力，日作三時。
X40n0719_p0466b17║兩分勝時，應學佛法（初日、中日）。一分下時，應習外典（向晚）。不
X40n0719_p0466b18║應計年月以為三分。
X40n0719_p0466b19║○坐禪法
X40n0719_p0466b20║第三分云：比丘睡眠，比坐當覺之，當用禪杖。若故復
X40n0719_p0466b21║睡眠，當捫眼；若以水洗面；若自摘耳鼻；若摩額上；若
X40n0719_p0466b22║披張衣，以手摩身；若起出戶外，瞻視四方，仰觀星宿；
X40n0719_p0466b23║若至經行處，經行守攝諸根，令心不散。十誦律云：
X40n0719_p0466b24║取禪杖時，應生敬心，睡者不可信，築者可信。有五法
X40n0719_p0466c01║以禪杖築他：一者憐愍，二者不惱他，三者睡，四者頭
X40n0719_p0466c02║倚壁，五者舒脚。聽著禪鎮作孔，以繩貫孔，繩頭施
X40n0719_p0466c03║紐掛耳上，去額四指著禪鎮。禪鎮一墮，一舒脚，二墮，
X40n0719_p0466c04║二舒脚，三墮，應起行。聽作時節：兩時、夜時、晝時、七
X40n0719_p0466c05║日時、常坐禪時。毗尼序云：坐禪時，不應計大小，不
X40n0719_p0466c06║應驅去。根本雜事云：北方有一國王，送二童子與
X40n0719_p0466c07║勝光王：一名駝索迦，一名波洛迦，一是斷見，一是邪
X40n0719_p0466c08║見，遠近咸知。後因給孤長者巧便攝受，令掃寺地，夜
X40n0719_p0466c09║見阿羅漢神變，及見諸天聽法，生正見心，詣佛聞法，
X40n0719_p0466c10║出家證果。勝光嫌恥，佛令於長者家食時行水，以彰
X40n0719_p0466c11║勝德，王乃歎服。苾芻問其往因，佛言：迦葉佛！時二人
X40n0719_p0466c12║出家為伴，往詣邊國，無師教授，自修禪定，實無所證，
X40n0719_p0466c13║作證解心。臨終誹謗正法，生邪見心，作是語：迦葉波
X40n0719_p0466c14║佛！誑惑世間，斷盡煩惱，得阿羅漢。我於諸惑不能斷
X40n0719_p0466c15║盡，何有餘人得阿羅漢？由謗聖法，生邪見故，經歷多
X40n0719_p0466c16║時，墮於惡趣。復於多生常處邊地，起邪見心，由彼讀
X40n0719_p0466c17║誦受持蘊處界緣生道理，及處非處，悉皆善巧。由斯
X40n0719_p0466c18║業力，於我法中，出家得道。無師習定，有如是過，是故
X40n0719_p0466c19║不應無師輒自習定。善見律云：若能善持舍摩他，
X40n0719_p0466c20║非但二十年、三十年，乃至八十年、百年，煩惱不起，是
X40n0719_p0466c21║以生增上慢。（奢摩他，此翻為止。若體真止等，並是有慧之定，不起增上慢失。若惟修事定，止
X40n0719_p0466c22║息麤浮亂想，縱使展轉伏除下染，得至非想非非想定，認作涅槃，仍是增上慢耳。）
X40n0719_p0466c23║○雜法
X40n0719_p0466c24║僧祇律云：六念者：一、念知日月數，二、念知食處，三、念
X40n0719_p0467a01║知受戒時夏數，四、念衣知鉢受持及淨施者，五、念食
X40n0719_p0467a02║同別，六、念身強羸。第四分云：不嚼楊枝五過：一、口
X40n0719_p0467a03║氣臭，二、不別味，三、增熱陰，四、不引食，五、眼不明。嚼楊
X40n0719_p0467a04║就五利，反上可知。楊枝極長一磔手，極短四指，不應
X40n0719_p0467a05║嚼奇者。雜葉者，不應純嚼皮，應在屏處嚼。僧祇律
X40n0719_p0467a06║云：若齒木難得，當截所嚼處棄之。洗已殘者，明日更
X40n0719_p0467a07║用齒木，極長十六指，極短四指以上。南海寄歸云：
X40n0719_p0467a08║朝嚼齒木，盥漱清淨，方行禮敬。不嚼齒木，便利不
X40n0719_p0467a09║洗，食無淨觸，將以為鄙。四分律云：應順風掃地。有
X40n0719_p0467a10║五種掃地，不得大福德：不知逆風、順風掃、不滅迹、不
X40n0719_p0467a11║除糞、不復掃箒本處。有五法得大福德，反上可知。若
X40n0719_p0467a12║上座在下風，應語言：小避！我欲掃地。根本雜事云：
X40n0719_p0467a13║給孤長者每晨掃寺內地，一時他緣不遑入寺。世尊
X40n0719_p0467a14║見地不淨，即自執箒欲掃。時舍利子等諸大聲聞皆
X40n0719_p0467a15║共掃已，入食堂坐。佛告苾芻：掃地有五勝利：一、自心
X40n0719_p0467a16║清淨。二、令他心淨。三、諸天歡喜。四、植端正業。五、命終
X40n0719_p0467a17║生天。後給孤長者入林，聞佛及大弟子躬掃林中，不
X40n0719_p0467a18║敢足蹈，愧悚不前。佛令口誦經法，當可前行。由佛敬
X40n0719_p0467a19║重法故，諸阿羅漢皆尊敬法。第四分云：經行有五
X40n0719_p0467a20║事好：堪遠行、能思惟、少病、消食飲、得定、久住。不應
X40n0719_p0467a21║晝眠，若老病遠來，聽入房內閉戶眠。五分律云：至
X40n0719_p0467a22║廁前謦咳彈指，令廁中人非人知，廁中人亦應彈指
X40n0719_p0467a23║謦咳。根本雜事云：若不洗淨，不應遶塔行道，禮佛
X40n0719_p0467a24║讀經，禮他受禮，噉食入眾，坐僧牀座。由身不淨，不如
X40n0719_p0467b01║法故，諸天不喜。所持呪法，皆無效驗。若作齋供，書經
X40n0719_p0467b02║造像，得福寡薄。百一羯磨云：大便時至，應持水瓶
X40n0719_p0467b03║向大便室，置衣一邊。持土十五塊，廁外安之。（一一聚如半桃
X40n0719_p0467b04║許，安摶上或板上。近水流處，置灰土物，長一肘，闊一磔手。）更持土三塊，并拭體物，
X40n0719_p0467b05║持水瓶入廁，橫扂其戶。旋轉既訖，葉籌淨拭。次取三
X40n0719_p0467b06║土，用左手三徧洗淨。即將左腋挾瓶，右手排扂。還以
X40n0719_p0467b07║右手攜瓶，向洗手處蹲坐。瓶安左腿，以肘壓之。取其
X40n0719_p0467b08║七土，一一別洗左手。其餘七土，兩手俱洗。餘有一聚，
X40n0719_p0467b09║用洗君持。然後灈足，取衣而去。既至房中，淨水漱口。
X40n0719_p0467b10║僧祇律云：若下部痔病，不得洗者，當用輭物拭，若
X40n0719_p0467b11║布，若樹葉。不得廁上嚼齒木，覆頭，覆右肩，應偏袒。
X40n0719_p0467b12║善見律云：臨終睡時，應先念佛，念法，念僧，念戒，念天，
X40n0719_p0467b13║念無常。於六念中，隨一一念，
X40n0719_p0467b14║問：備閱毗尼集要，及四分律藏，乃至僧祇根本、五
X40n0719_p0467b15║分、十誦、善見、毗尼母等，但見廣明戒法，不見別有
X40n0719_p0467b16║偈呪。今時律學，推以偈呪為事，此義云何？答：法門
X40n0719_p0467b17║無量，雖各有弘功，而初機向道，必一門深入。既預
X40n0719_p0467b18║比丘之列，當知律學為先。欲明律學綱宗，又惟二
X40n0719_p0467b19║事最急。一者熟誦戒法，了達持犯開遮。二者攝持
X40n0719_p0467b20║威儀，專修四念處觀。是必二六時中，常爾一心，念
X40n0719_p0467b21║無錯亂，方能打成一片，斷惑證真。若頭緒多端，則
X40n0719_p0467b22║終難入道。今之願偈，本出華嚴。種種真言，皆屬蜜
X40n0719_p0467b23║部。論法門雖不可思議，約修證則各有本宗。隨自
X40n0719_p0467b24║宗而專修無間，則三昧易成。採眾華而中無線貫，
X40n0719_p0467c01║則風吹必散。收之則全是若一偈，若一偈，若一字，
X40n0719_p0467c02║皆為道種。揀之則全非律不律，顯不顯，蜜不蜜，僅
X40n0719_p0467c03║成散善。此正法所以漸衰，而末運所以不振也。有
X40n0719_p0467c04║志之士，不若專精戒律，辦比丘之本職。利根者固
X40n0719_p0467c05║能即戒而得究竟，全收顯密神功。鈍根者亦能由
X40n0719_p0467c06║戒而作階梯，漸登顯密堂奧。庶幾學有本源，不受
X40n0719_p0467c07║多岐亡羊之誚耳。
X40n0719_p0467c08║第三分，佛告比丘：順汝心念，攝持威儀，此是我教。云
X40n0719_p0467c09║何順汝心念？觀內身身意止（即身念處），精勤攝持，念不散
X40n0719_p0467c10║亂，調伏貪嫉世間憂惱。觀外身內外身受意（即心），法亦
X40n0719_p0467c11║如是。如是比丘得正心念。云何攝持威儀？若出若入，
X40n0719_p0467c12║屈伸俯仰，執持衣鉢，若飲若食，若服藥大小便利，若
X40n0719_p0467c13║眠若覺，若來若去，若坐若住，若語若默，常爾一心，是
X40n0719_p0467c14║謂比丘攝持威儀（二六時中，四威儀內，一心修習四念處觀，此律學之綱宗也）。
X40n0719_p0467c15║根本律云：出家五利：一者我自得利，不共他有；二者
X40n0719_p0467c16║自知我是卑賤之人，被他驅使，既出家後，受人恭敬
X40n0719_p0467c17║讚揚禮拜；三者當得安隱無上涅槃；四者命終當生
X40n0719_p0467c18║天上；五者常為諸佛及聲聞眾諸勝人類之所讚揚。
X40n0719_p0467c19║○佛說犯戒罪輕重經（後漢安息三藏沙門安世高譯）
X40n0719_p0467c20║如是我聞：一時，佛住王舍城迦蘭陀竹園。爾時，尊者
X40n0719_p0467c21║大目犍連，晡時從禪定覺，往至佛所，頭面禮足，卻坐
X40n0719_p0467c22║一面，合掌恭敬，而白佛言：世尊！意有所疑，今欲請問，
X40n0719_p0467c23║惟願聽許。佛告目連：恣汝所問，當為汝說。目連即白
X40n0719_p0467c24║佛言：世尊！若比丘、比丘尼，無慚愧心，輕慢佛語，犯眾
X40n0719_p0468a01║學戒，如是犯波羅提提舍尼、波逸提、偷蘭遮、僧伽婆
X40n0719_p0468a02║尸沙、犯波羅夷，得幾不饒益罪？惟願解說。佛告目連：
X40n0719_p0468a03║諦聽！諦聽！今為汝說。若比丘、比丘尼，無慚無愧，輕慢
X40n0719_p0468a04║佛語，犯眾學戒，如四天王，壽五百歲，墮泥犁中，於人
X40n0719_p0468a05║間數，九百千歲（應云九百萬歲，或千上缺十字也）。復次，目連！若無慚
X40n0719_p0468a06║愧，輕慢佛語，犯波羅提提舍尼，如三十三天，壽千歲，
X40n0719_p0468a07║墮泥犁中，於人間數，三億六十千歲（應云三千六百萬歲）。復次，
X40n0719_p0468a08║目連！若無慚、無愧，輕慢佛語，犯波逸提。如𦦨摩天壽
X40n0719_p0468a09║二千歲，墮泥犁中；於人間數，一十四億四十千歲（應云
X40n0719_p0468a10║一萬四千四百萬歲）。復次，目連！若無慚、愧，輕慢佛語，犯偷蘭遮。
X40n0719_p0468a11║如兜率天壽四千歲，墮泥犁中；於人間數，五十億六
X40n0719_p0468a12║十千歲（應云五萬七千六百萬歲）。復次，目連！若無慚、愧，輕慢佛語，
X40n0719_p0468a13║犯僧伽婆尸沙。如不憍樂天（即化樂天）壽八千歲，墮泥犂
X40n0719_p0468a14║中；於人間數，二百三十億四十千歲（應云二十三萬零四百萬歲）。
X40n0719_p0468a15║復次，目連！若無慚、愧，輕慢佛語，犯波羅夷。如他化自
X40n0719_p0468a16║在天壽十六千歲，墮泥犂中；於人間數，九百二十一
X40n0719_p0468a17║億六十千歲（應云九十二萬一千六百萬歲）。尊者目連聞佛所說，歡
X40n0719_p0468a18║喜奉行。
X40n0719_p0468a19║問：此問既真，餘五百問何得是偽？答：依真乃得附
X40n0719_p0468a20║偽。以偽故，向年拈鬮取決，拈得真雜之鬮也。
X40n0719_p0468a21║【圖】
X40n0719_p0468a22║
X40n0719_p0468a23║
X40n0719_p0468a24║
X40n0719_p0468b01║【圖】
X40n0719_p0468b02║
X40n0719_p0468b03║
X40n0719_p0468b04║
X40n0719_p0468b05║
X40n0719_p0468b06║○戒相攝頌
X40n0719_p0468b07║按僧祇律結集之時，先出攝頌，後出律文。根本律
X40n0719_p0468b08║中亦有攝頌，葢為初機便於記誦也。今四分律既
X40n0719_p0468b09║無此頌，設欲傍取他部，則次序不類；欲仍其舊，又
X40n0719_p0468b10║慮初機記誦為難。故輒援例頌之，俾初學先誦。此
X40n0719_p0468b11║則五篇戒相，已提挈其綱領矣。沙門智旭敬述。
X40n0719_p0468b12║婬欲盜五錢，故斷人類命，無知妄言證，除增上慢人，
X40n0719_p0468b13║是四波羅夷，犯者不可救。
X40n0719_p0468b14║弄失精觸女，麤惡索婬供，媒嫁房過量，大房不處分。
X40n0719_p0468b15║無根謗取片，破僧及伴黨，被擯反嫌僧，惡性不受語。
X40n0719_p0468b16║前九初便犯，後四皆三諫，是十三僧殘，二十僧中悔。
X40n0719_p0468b17║不定法有二，三二隨所治，
X40n0719_p0468b18║捨墮。有三十長衣，離衣宿持足過一月，取非親里尼
X40n0719_p0468b19║及使浣染打，從非親里乞過，受自恣請求益價，合作
X40n0719_p0468b20║索衣過六反，是為初十法。蠶綿作臥具，鈍黑不雜色，
X40n0719_p0468b21║不滿六年，持坐具不帖故，持羊毛遠行，使泥浣染擘，
X40n0719_p0468b22║受金銀賣買販賣，為二十長鉢，更求好非親織作衣，
X40n0719_p0468b23║許直求好織與衣，後瞋奪殘藥，過七日雨衣前求用，
X40n0719_p0468b24║過畜急施衣，後月離六夜迴僧物入己，是為三十法。
X40n0719_p0468c01║物向僧中捨，波逸提說悔。
X40n0719_p0468c02║單提九十事：妄語毀呰語，兩舌女同室，未受戒三宿，
X40n0719_p0468c03║共誦向說罪，及說過人法，與女過說法，掘地是初十。
X40n0719_p0468c04║損壞鬼神村，異惱及嫌罵，露敷僧臥具，并房中不舉，
X40n0719_p0468c05║強奪止宿處，牽他出僧房，閣坐脫脚牀，蟲水澆泥草，
X40n0719_p0468c06║覆房過三節，此是第二十。自往教授尼，僧差教至暮，
X40n0719_p0468c07║譏論教尼人，衣與非親里，作衣屏處坐，期行及乘船，
X40n0719_p0468c08║尼讚歎得食，女同行三十。過受一食施，展轉及別眾，
X40n0719_p0468c09║過三鉢受請，不作餘食法，故使他人犯，非時與殘宿，
X40n0719_p0468c10║不受索好食，第四十法竟。自與外道食，詣餘家不囑，
X40n0719_p0468c11║食家強安坐，及在屏處坐，露地獨與女，使他不得食，
X40n0719_p0468c12║過受請與藥，觀軍過三宿，宿時觀軍事，是名第五十。
X40n0719_p0468c13║飲酒水中戲，擊攊不受諫，怖他過洗浴，露地輙然火，
X40n0719_p0468c14║戲藏他衣物，不問主著衣，新衣不壞色，第六十法竟。
X40n0719_p0468c15║故殺畜生命，飲用有蟲水，惱他覆他罪，授戒不如法，
X40n0719_p0468c16║發起已滅諍，同賊伴共行，惡見諫不捨，供給與同事，
X40n0719_p0468c17║畜被擯沙彌，波逸提七十。拒諫輕訶戒，無知違羯磨，
X40n0719_p0468c18║不與欲後悔，屏聽語瞋打，手搏僧殘謗，八十波逸提。
X40n0719_p0468c19║入王宮捉寶，非時入聚落，高牀兜羅貯，骨牙角鍼箇，
X40n0719_p0468c20║坐具覆瘡衣，雨浴衣過量，及等佛衣量，九十單提竟。
X40n0719_p0468c21║如法悔清淨，不悔墮無疑，
X40n0719_p0468c22║受非親尼食不止、尼代索、學家恐處。受四名悔過法：
X40n0719_p0468c23║眾學著衣、初入白衣舍法、受食、大小便說法、恭敬塔、
X40n0719_p0468c24║攜手行、上樹絡杖等，應學。
X40n0719_p0469a01║現前及憶念，不癡并自言，覓罪多人語，草覆七滅諍。
X40n0719_p0469a02║如是諸篇聚，比丘所應知，如說修行人，諸佛共稱美。
X40n0719_p0469a03║
X40n0719_p0469a04║重治毗尼事義集要卷第十五
X40n0719_p0469a05║
X40n0719_p0469a06║音義
X40n0719_p0469a07║唄音敗，或云唄匿，或云梵唄，此翻讚歎。
X40n0719_p0469a08║蘊善巧依五蘊而修四念處觀，具足三十七品，
X40n0719_p0469a09║乃至入三脫門也。
X40n0719_p0469a10║處善巧善知六根、六塵、內外十二處攝一切法，
X40n0719_p0469a11║及知無常、無我等。
X40n0719_p0469a12║界善巧善知十八界與五蘊十二處，開合不同，
X40n0719_p0469a13║無常無我，其理不二。又知身中六界，所謂地水火
X40n0719_p0469a14║風空識，亦並無常無我也。
X40n0719_p0469a15║緣起善巧善知十二因緣流轉還滅之法。
X40n0719_p0469a16║處非處善巧為善上昇，斯有是處；為善下墜，無
X40n0719_p0469a17║有是處；為惡下墜，斯有是處；為惡上昇，無有是處。
X40n0719_p0469a18║了知此等，正因果法也。
X40n0719_p0469a19║𦦨摩此翻時分，又翻妙善。
X40n0719_p0469a20║兜率此翻妙足，亦翻知足。