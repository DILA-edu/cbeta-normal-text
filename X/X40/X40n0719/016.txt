X40n0719_p0469b01║重治毗尼事義集要卷第十六
X40n0719_p0469b02║古吳蕅益沙門　智旭　彚輯
X40n0719_p0469b03║比丘尼戒
X40n0719_p0469b04║尼布薩法，與比丘同。共戒亦如前說。惟不共戒，隨
X40n0719_p0469b05║文輯錄，意在簡要，不復詳釋。
X40n0719_p0469b06║○八波羅夷法。一、婬戒，二、盜戒，三、殺戒，四、大妄
X40n0719_p0469b07║語戒，並同比丘。五、男身相觸戒。
X40n0719_p0469b08║若比丘尼，染汙心，共染汙心男子從腋已下、膝已上
X40n0719_p0469b09║身相觸，若捉，若摩，若牽，若推，若上摩，若下摩，若舉，若
X40n0719_p0469b10║下，若捉，若捺，是比丘尼波羅夷，不共住，是身相觸
X40n0719_p0469b11║也。
X40n0719_p0469b12║鹿樂長者與偷羅難陀比丘尼互相繫意。長者異
X40n0719_p0469b13║時請諸尼食，偷羅難陀知其為己故請僧，即住寺
X40n0719_p0469b14║不往。長者徧觀尼眾，問偷羅難陀：何處而不來耶？
X40n0719_p0469b15║答言：在寺不來。長者疾行食已，即往寺中。偷羅難
X40n0719_p0469b16║陀遙見長者來，即臥牀上。長者問：何所患苦？答言：
X40n0719_p0469b17║無患苦。我所欲者，而彼不欲。彼言：我欲，非不欲。即
X40n0719_p0469b18║前抱臥，以手摩口嗚。守房小沙彌尼見之，向諸尼
X40n0719_p0469b19║說。諸尼嫌責，白比丘，轉白世尊，集僧訶責結戒。
X40n0719_p0469b20║男子！男子想，手摩身（身）相觸，受觸樂，波羅夷。男子
X40n0719_p0469b21║疑，偷蘭遮。乃至捉捺亦如是。以身觸男衣瓔珞具，
X40n0719_p0469b22║男以衣瓔珞具觸尼身，欲心染著，偷蘭遮。以身衣
X40n0719_p0469b23║瓔珞具觸身衣瓔珞具，欲心染著，突吉羅。欲心染
X40n0719_p0469b24║著，身相觸，不受觸樂，偷蘭遮。乃至捉捺亦如是。若
X40n0719_p0469c01║天男、阿修羅男乃至畜生男，能變形者，身相觸，偷
X40n0719_p0469c02║蘭遮；不變形者，突吉羅。女人身相觸，突吉羅。二形
X40n0719_p0469c03║身相觸，偷蘭遮。欲心觸衣鉢等，乃至自觸身，一切
X40n0719_p0469c04║突吉羅。不犯者，若取與時悞觸、若有所救解時觸，
X40n0719_p0469c05║一切無欲心及最初未制戒，癡狂、心亂、痛惱所
X40n0719_p0469c06║纏。
X40n0719_p0469c07║○六犯八事戒
X40n0719_p0469c08║若比丘尼，染汙心，知男子染汙心，受捉手、捉衣、入屏
X40n0719_p0469c09║處、共立、共語、共行、或身相倚、或共期，是比丘尼波羅
X40n0719_p0469c10║夷，不共住。犯此八事故。
X40n0719_p0469c11║亦起自前人，故制。捉手乃至身相倚，一一偷蘭
X40n0719_p0469c12║遮；犯第八事，波羅夷。天子、龍子乃至畜生能變形
X40n0719_p0469c13║者，犯七事，一一突吉羅；犯第八事，偷蘭遮。畜生不
X40n0719_p0469c14║能變形及染汙心女人，犯第八事，突吉羅。不犯者，
X40n0719_p0469c15║若有所取與時手相觸，或有所救解捉衣，若有所
X40n0719_p0469c16║施與，若禮拜，若悔過，若受法入屏處共立共語共
X40n0719_p0469c17║行，若為人打，若有賊來象來惡獸來刺來迴身避
X40n0719_p0469c18║悞相倚，若來求教授，若聽法，若受請，若來至寺內，
X40n0719_p0469c19║若共期不可作惡事處。
X40n0719_p0469c20║○七、覆他重罪戒。
X40n0719_p0469c21║若比丘尼，知比丘尼犯波羅夷，不自發露、不語眾人、
X40n0719_p0469c22║不白大眾。若於異時，彼比丘尼或命終、或眾中舉、或
X40n0719_p0469c23║休道、或入外道眾，後作是言：我先知有如是如是罪。
X40n0719_p0469c24║是比丘尼波羅夷不共住，覆藏重罪故。
X40n0719_p0470a01║偷羅難陀妹字坻舍，難陀犯波羅夷，姊懼彼得惡
X40n0719_p0470a02║名稱，默然不說。異時坻舍休道，諸尼語言：見汝妹
X40n0719_p0470a03║捨道不？答言：我先知彼有如是如是事。諸尼責言：
X40n0719_p0470a04║汝何覆他重罪？白諸比丘，轉白世尊結戒。食前
X40n0719_p0470a05║知食後說，乃至中夜知後夜說，偷蘭遮。後夜知不
X40n0719_p0470a06║說，至明相出，波羅夷。除八波羅夷，覆餘罪隨所犯，
X40n0719_p0470a07║自覆重罪偷蘭遮，覆餘人罪突吉羅。不犯者，若不
X40n0719_p0470a08║知，若無人可向說，若說時有命難、梵行難。十誦
X40n0719_p0470a09║律云：若僧與是尼作不見等擯，若狂心、亂心、病壞
X40n0719_p0470a10║心，爾時不說他罪，無犯。若僧與是尼解擯，若苦痛
X40n0719_p0470a11║止，還得本心，爾時覆他罪，至地了時（謂明相出），波羅夷。
X40n0719_p0470a12║○八隨舉三諫不捨戒。
X40n0719_p0470a13║若比丘尼，知比丘僧為作舉，如法、如律、如佛所教，不
X40n0719_p0470a14║順從、不懺悔，僧未與作共住，而順從諸比丘尼，語言：
X40n0719_p0470a15║大姊！此比丘為僧所舉，如法、如律、如佛所教，不順從、
X40n0719_p0470a16║不懺悔，僧未與作共住，汝莫順從。如是比丘尼諫彼
X40n0719_p0470a17║比丘尼時，是事堅持不捨，彼比丘尼應乃至第二、第
X40n0719_p0470a18║三諫，令捨此事故。若乃至三諫，捨者善；若不捨者，是
X40n0719_p0470a19║比丘尼波羅夷，不共住，犯隨舉。
X40n0719_p0470a20║尊者闡提為僧所舉，尉次比丘尼往返承事。諸尼
X40n0719_p0470a21║諫之，答言：此是我兄，今不供養，更待何時？猶故隨
X40n0719_p0470a22║順不止。諸尼嫌責，語諸比丘白佛。佛令尼僧作訶
X40n0719_p0470a23║諫白四羯磨而結此戒。隨順有二種，一法二衣
X40n0719_p0470a24║食，三羯磨竟，波羅夷。二羯磨竟捨者，三偷蘭遮。
X40n0719_p0470b01║一羯磨竟捨者，二偷蘭遮。白竟捨者，一偷蘭遮。教
X40n0719_p0470b02║言莫捨者，偷蘭遮。若不訶諫，突吉羅。不犯者，非法、
X40n0719_p0470b03║別眾羯磨等。十誦律云：諸尼應語是擯比丘：汝
X40n0719_p0470b04║應折伏下意向大僧。若不折伏下意，尼僧當作不
X40n0719_p0470b05║禮拜、不共語、不供養羯磨。若尼僧未作不禮拜羯
X40n0719_p0470b06║磨時，教法受法，與物受物，一一突吉羅。若已作羯
X40n0719_p0470b07║磨後，一一偷蘭遮。諸尼先應軟語約勅。若捨者，教
X40n0719_p0470b08║作多突吉羅、多偷蘭遮悔過。若不捨，與白四羯磨。
X40n0719_p0470b09║○十七、僧伽婆尸沙法。僧祇律十九、根本律二十
X40n0719_p0470b10║一、媒嫁，二、無根謗，三、取片謗，並同比丘。
X40n0719_p0470b11║若比丘尼，詣官言：居士、若居士兒、若奴、若客作人，若
X40n0719_p0470b12║晝、若夜、若一念頃、若彈指頃、若須臾頃。是比丘尼，犯
X40n0719_p0470b13║初法應捨，僧伽婆尸沙。（四○初法者，初作便犯也。應捨者，應捨而不犯也。）
X40n0719_p0470b14║舍衛國有居士，作一精舍施尼。異時諸尼捨精舍
X40n0719_p0470b15║去。居士命終，居士兒即耕此精舍地。諸尼語言：此
X40n0719_p0470b16║是僧地，莫耕。居士兒答言：實爾。我父在時，作此精
X40n0719_p0470b17║舍與尼僧。尼僧捨去，我父命終，我今自由。何為空
X40n0719_p0470b18║此地，彼此無用耶？諸尼即往斷事官所言之。官喚
X40n0719_p0470b19║居士兒，依法決斷罰故，財貨盡入官。佛聞制戒時，
X40n0719_p0470b20║波斯匿王小婦，作一精舍施尼。尼受住已，後遊人
X40n0719_p0470b21║間，王小婦輙轉與女梵志。尼還精舍，語女梵志令
X40n0719_p0470b22║去。答言：此實是汝精舍，施主為汝作。汝出遊行持
X40n0719_p0470b23║與我，我今不能去。尼瞋，牽曳令出。彼即詣斷事官
X40n0719_p0470b24║言：官喚尼。尼不敢往。佛言：有喚應往。尼即往官所
X40n0719_p0470c01║答言：此一切地皆屬王家，事屬居士，房舍屬施主，
X40n0719_p0470c02║牀座臥具亦爾。修治房舍，令僧住止，得福多。何以
X40n0719_p0470c03║故？由其施我，得安住故。斷事官即以精舍與女梵
X40n0719_p0470c04║志。佛告比丘：此尼不善說，官亦不善斷。何以故？前
X40n0719_p0470c05║施是法（稱本心故），後施非法（違本心故）。相言者，詣官共諍
X40n0719_p0470c06║曲直。奴者，或買得，或家生。客作者，財雇使作也。女
X40n0719_p0470c07║梵志者，在此法外出家者是。若斷事官下手疏
X40n0719_p0470c08║事，僧殘。口說不著名字，偷蘭遮。比丘等，突吉羅。不
X40n0719_p0470c09║犯者：若被喚。若欲有所啟。若為強力所持去。若被
X40n0719_p0470c10║繫將去。若命難、梵行難，雖口說不告官。五分律
X40n0719_p0470c11║云：若尼為人輕陵，應語其父母；若無父母，應語其
X40n0719_p0470c12║親族；若無親族，應語比丘乃至優婆夷。若比丘及
X40n0719_p0470c13║尼有勢力不援護，突吉羅。語時應云：彼輕陵我，為
X40n0719_p0470c14║我訶諫，不應言之。
X40n0719_p0470c15║若比丘尼，先知是賊女罪應死，人所知，不問王大臣、
X40n0719_p0470c16║不問種姓，便度出家受戒。是比丘尼犯初法應捨，僧
X40n0719_p0470c17║伽婆尸沙。（五）
X40n0719_p0470c18║有賊女偷離奢婦財物逃走，諸離奢遣人覓殺賊
X40n0719_p0470c19║女，即詣王舍城至尼園中出家。離奢告瓶沙王覓
X40n0719_p0470c20║之，聞已出家，遣信語離奢，離奢譏嫌故制。時諸尼
X40n0719_p0470c21║或不知賊非賊、應死不應死，佛言：不知無犯。賊
X40n0719_p0470c22║者，若盜五錢、若過五錢。三羯磨竟，和尚尼僧殘。
X40n0719_p0470c23║不犯者：若不知。或白王大臣種姓聽出家。若繫中
X40n0719_p0470c24║放令出家。若救使得脫。十誦律云：和尚尼知者，
X40n0719_p0471a01║僧殘。阿闍棃尼知者，偷蘭遮。僧知者，突吉羅。
X40n0719_p0471a02║若比丘尼，知比丘尼為僧所舉，如法、如律、如佛所教，
X40n0719_p0471a03║不順從、未懺悔，僧未與作共住羯磨，為愛故不問僧、
X40n0719_p0471a04║僧不約勅，出界外作羯磨與解罪。是比丘尼犯初法
X40n0719_p0471a05║應捨，僧伽婆尸沙。（六）
X40n0719_p0471a06║尉次為僧所舉，偷羅難陀不白尼僧，僧不約勅，輙
X40n0719_p0471a07║自出界外與作解罪羯磨，故制。三羯磨竟，僧殘。
X40n0719_p0471a08║二羯磨竟，三偷蘭遮。一羯磨竟，二偷蘭遮。白竟，一
X40n0719_p0471a09║偷蘭遮。方便集僧，突吉羅。比丘，突吉羅。不犯者，白
X40n0719_p0471a10║僧、僧約勅、若能下意悔罪、僧以恚故不與解罪，彼
X40n0719_p0471a11║與解無犯。若先與作羯磨、僧移去、或死、或遠行休
X40n0719_p0471a12║道等，彼與解不犯。
X40n0719_p0471a13║若比丘尼，獨渡水、獨入村、獨宿、獨在後行，犯初法應
X40n0719_p0471a14║捨，僧伽婆尸沙。（七○他部或有分作四戒者。）
X40n0719_p0471a15║有尼獨高褰衣渡水，賊見繫意便捉觸嬈，居士嫌
X40n0719_p0471a16║為猶如婬女。又差摩多諸弟子，去僧伽藍不遠有
X40n0719_p0471a17║親里村，有少緣事獨入村，村中獨宿，居士謂其欲
X40n0719_p0471a18║得男子。又六羣尼與眾尼行，常在後獨行下道，諸
X40n0719_p0471a19║尼問之，答言：我等欲得男子。諸尼嫌責，白比丘，轉
X40n0719_p0471a20║白世尊結戒。當求一尼共渡，應漸褰衣入水待
X40n0719_p0471a21║伴，前尼疾入水令伴不及僧殘。若入水時隨水深
X40n0719_p0471a22║淺褰衣待伴，若疾入水不待後伴偷蘭遮。若至彼
X40n0719_p0471a23║岸漸漸下衣待伴，若不漸漸下衣上岸不待後伴
X40n0719_p0471a24║偷蘭遮。若獨行詣村，隨所至村僧殘。若獨詣空曠
X40n0719_p0471b01║處，一鼓聲聞僧殘，未至村減一鼓聲聞偷蘭遮。獨
X40n0719_p0471b02║行村中一界突吉羅。方便欲行而不去突吉羅。若
X40n0719_p0471b03║共在村中宿，臥時使舒手相及，若不相及僧殘。共
X40n0719_p0471b04║在道行離見聞處僧殘，離見處不離聞處，離聞處
X40n0719_p0471b05║不離見處偷蘭遮。不犯者，或神足渡、乘船渡、橋上
X40n0719_p0471b06║渡、躡梁渡、石渡、若伴尼命終休道等、若命難、梵行
X40n0719_p0471b07║難、惡獸難、或強力者將去、或為水所漂入村亦爾。
X40n0719_p0471b08║二尼舒手相及處宿，若一尼出大小便、或受經誦
X40n0719_p0471b09║經、或為病尼煑羮粥作飯及命終等共行亦爾。
X40n0719_p0471b10║若比丘尼，染汙心，知染汙心男子從彼受可食者，及
X40n0719_p0471b11║食并餘物，是比丘尼犯初法應捨，僧伽婆尸沙。（八）
X40n0719_p0471b12║時世穀貴乞食難得，提捨難陀到一販賣家乞食，
X40n0719_p0471b13║販賣人繫心在彼，便與滿鉢羮飯。提舍後數詣其
X40n0719_p0471b14║家乞得食。復於一時彼人遙見尼來，便自計念：如
X40n0719_p0471b15║我前後與食，價可五百金錢，足直一女人。即前捉
X40n0719_p0471b16║尼欲行婬，尼喚言：莫爾！莫爾！比近問知其故，且問
X40n0719_p0471b17║尼：知彼與食意不？答言：知。彼言：汝若知者何故大
X40n0719_p0471b18║喚？時諸尼嫌責，白比丘轉白世尊結戒。可食者，
X40n0719_p0471b19║根、莖、葉、華、果、油、胡麻、黑石蜜，細末食也。食者，飯、麨、
X40n0719_p0471b20║乾飯等。餘物者，金、銀、珍寶等。染汙心。知染汙心
X40n0719_p0471b21║男子從受者，僧殘。天子、阿修羅子乃至畜生能變
X40n0719_p0471b22║形者，偷蘭遮；不變形者，突吉羅。比丘突吉羅。餘三
X40n0719_p0471b23║眾突吉羅。不犯者，不知彼有染汙心。根本律云：
X40n0719_p0471b24║尼有染心，男子無染者，得吐羅罪；尼無染心，男子
X40n0719_p0471c01║有染心，得惡作罪。
X40n0719_p0471c02║有比丘尼，教比丘尼作如是語：大姊！彼若染汙心、無
X40n0719_p0471c03║染汙心，能那汝何？汝自無染汙心，於彼若得食，以時
X40n0719_p0471c04║清淨受取。此比丘尼犯初法應捨，僧伽婆尸沙。（九）
X40n0719_p0471c05║提捨入城乞食空鉢而還，六羣尼及提舍母語彼，
X40n0719_p0471c06║作如是語故制。餘四眾突吉羅。不犯者：戲說等。
X40n0719_p0471c07║十、不捨壞僧法。十一、不捨黨破僧。十二、被擯不服。
X40n0719_p0471c08║十三、不捨惡性。此四戒亦同比丘。
X40n0719_p0471c09║若比丘尼，相親近住，共作惡行，惡聲流布，展轉共相
X40n0719_p0471c10║覆罪。是比丘尼當諫彼比丘尼言：大姊！汝等莫相親
X40n0719_p0471c11║近，共作惡行，惡聲流布，共相覆罪。汝等若不相親近，
X40n0719_p0471c12║於佛法中得增益安樂住。是比丘尼諫彼比丘尼時，
X40n0719_p0471c13║堅持不捨。是比丘尼應三諫，捨此事故。乃至三諫，捨
X40n0719_p0471c14║者善；不捨者，是比丘尼犯三法應捨，僧伽婆尸沙。（十四）
X40n0719_p0471c15║（○三法者，三諫不捨，方獲僧殘罪也。應捨者，亦應捨而不犯也。）
X40n0719_p0471c16║有二比丘尼，常相親近住，乃至共相覆罪，諸尼諫
X40n0719_p0471c17║而不改。佛令尼僧作訶諫羯磨，而結此戒。親近
X40n0719_p0471c18║者，數共戲笑、數相調、數共語。惡行者，自種華樹，教
X40n0719_p0471c19║人種、溉灌、採貫，乃至若人、若童子共牀坐、同器食、
X40n0719_p0471c20║歌舞、鼓吹等。惡聲者，惡言流徧四方，無不聞者。罪
X40n0719_p0471c21║者，除八棄法，覆餘罪者是。三羯磨竟，僧殘。餘如
X40n0719_p0471c22║上。十誦律云：若作不善因緣，偷蘭遮。有惡名聲
X40n0719_p0471c23║惱尼僧，互相覆罪，皆偷蘭遮。先應軟語，約勅如前。
X40n0719_p0471c24║若比丘尼，比丘尼僧為作訶責時，餘比丘尼教作如
X40n0719_p0472a01║是言：汝等莫別住，當共住。我亦見餘比丘尼不別住，
X40n0719_p0472a02║共住作惡行、惡聲流布、共相覆罪。僧以恚故，教汝別
X40n0719_p0472a03║住。是比丘尼應諫彼比丘尼言：大姊！汝莫教餘比丘
X40n0719_p0472a04║尼言：汝等莫別住，我亦見餘比丘尼共住作惡行、惡
X40n0719_p0472a05║聲流布、共相覆罪。僧以恚故，教汝別住。今正有此二
X40n0719_p0472a06║比丘尼，共住作惡行、惡聲流布、共相覆罪，更無有餘。
X40n0719_p0472a07║若此比丘尼別住，於佛法有增益安樂住。是比丘尼
X40n0719_p0472a08║諫彼比丘尼時，堅持不捨。是比丘尼應三諫，令捨此
X40n0719_p0472a09║事故。乃至三諫，捨者善；不捨者，是比丘尼犯三法應
X40n0719_p0472a10║捨，僧伽婆尸沙。（十五）
X40n0719_p0472a11║六羣尼教彼二尼作是言，故制。犯輕重同前。
X40n0719_p0472a12║十誦律云：若言：汝等莫別離行，當同心行。別離行
X40n0719_p0472a13║者，不得增長；同心行者，便得增長。皆偷蘭遮。僧瞋
X40n0719_p0472a14║故，教汝別離行，波逸提。先應軟語約勅，如前說。
X40n0719_p0472a15║若比丘尼，輙以一小事瞋恚不喜，便作是語：我捨佛、
X40n0719_p0472a16║捨法、捨僧，不獨有此沙門釋子，亦更有餘沙門、婆羅
X40n0719_p0472a17║門修梵行者，我等亦可於彼修梵行。是比丘尼當諫
X40n0719_p0472a18║彼比丘尼言：大姊！汝莫輒以一小事瞋恚不喜，便作
X40n0719_p0472a19║是語：我捨佛、捨法、捨僧，不獨有此沙門釋子，亦更有
X40n0719_p0472a20║餘沙門、婆羅門修梵行者，我等亦可於彼修梵行。若
X40n0719_p0472a21║是比丘尼諫彼比丘尼時，堅持不捨，彼比丘尼應三
X40n0719_p0472a22║諫，捨此事故。乃至三諫，捨者善；不捨者，是比丘尼犯
X40n0719_p0472a23║三法應捨，僧伽婆尸沙。（十六）
X40n0719_p0472a24║起自六羣尼，故制。犯輕重同前。十誦律云：若
X40n0719_p0472b01║言我捨佛，捨法，捨僧，捨戒，皆偷蘭遮。若言非但沙
X40n0719_p0472b02║門釋子知道等，訶僧故，波逸提。先應軟語約勅。
X40n0719_p0472b03║若比丘尼，喜鬬諍，不善憶持諍事，後瞋恚作是語：僧
X40n0719_p0472b04║有愛、有恚、有怖、有癡。是比丘尼應諫彼比丘尼言：妹！
X40n0719_p0472b05║汝莫喜鬪諍，不善憶持諍事，後瞋恚作是語：僧有愛、
X40n0719_p0472b06║有恚、有怖、有癡。而僧不愛、不恚、不怖、不癡。汝自有愛、
X40n0719_p0472b07║有恚、有怖、有癡。是比丘尼諫彼比丘尼時，堅持不捨。
X40n0719_p0472b08║彼比丘尼應三諫，捨此事故。乃至三諫，捨者善；不捨
X40n0719_p0472b09║者，是比丘尼犯三法應捨，僧伽婆尸沙。（十七）
X40n0719_p0472b10║起自黑比丘尼，故制。犯輕重同前。
X40n0719_p0472b11║○三十尼薩耆波逸提法根本律三十三。
X40n0719_p0472b12║一、畜長衣（僧祇律云：尼聽畜二十衣，五衣受持，十五衣淨施已受用。若過是畜，捨墮。比丘
X40n0719_p0472b13║無限齊淨施受用，無犯），二、離五衣宿，三、過一月衣，四、從非親
X40n0719_p0472b14║乞衣，五、過受衣，六、求益衣價，七、求合買衣，八、索衣
X40n0719_p0472b15║過六反，九、受金銀，十、賣買寶物，十一、販賣，十二、畜
X40n0719_p0472b16║鉢求好，十三、非親織衣，十四、求織好衣，十五、與衣
X40n0719_p0472b17║瞋奪，十六、過七日藥，十七、過時畜急施衣，十八、迴
X40n0719_p0472b18║僧物入己，並同比丘。
X40n0719_p0472b19║若比丘尼，欲索是，更索彼者，尼薩耆波逸提。（十九）
X40n0719_p0472b20║偷羅難陀詣檀越家須酥，彼買酥與之言：不須酥，
X40n0719_p0472b21║須油。檀越譏嫌故制。求餘物亦如是。應捨與
X40n0719_p0472b22║尼僧、若多人、若一人，不得別眾捨。若捨不成捨，突
X40n0719_p0472b23║吉羅。捨已應懺悔。受懺人白已然後受懺，語彼言：
X40n0719_p0472b24║自責汝心。答言：爾。尼僧即應還彼捨物白二羯磨，
X40n0719_p0472c01║不還者突吉羅。教言：莫還。突吉羅。餘四眾突吉羅。
X40n0719_p0472c02║不犯者，須酥索酥、須油索油、須餘物便索餘物。
X40n0719_p0472c03║若比丘尼，知檀越所為僧施異，迴作餘用者，尼薩耆
X40n0719_p0472c04║波逸提。（二十）
X40n0719_p0472c05║尼僧露地說戒，居士與作說戒堂物。尼作是念：我
X40n0719_p0472c06║曹趣得處便坐說戒，衣服難得，應具五衣。即持物
X40n0719_p0472c07║貿衣共分，仍在露地說戒。居士譏嫌，故制。與作
X40n0719_p0472c08║衣用、作房與、此處乃彼處用，同犯。餘四眾突吉羅。
X40n0719_p0472c09║不犯者，問主用、隨所處分用、與物時語言隨意用。
X40n0719_p0472c10║若此丘尼，所為施物異，自求為僧，迴作餘用者，尼薩
X40n0719_p0472c11║耆波逸提。（二十一）
X40n0719_p0472c12║舍衛國舊住尼，聞安隱尼欲來，為家家乞求，大得
X40n0719_p0472c13║財物衣食。至期彼尼不到，即取此物貿易共分。異
X40n0719_p0472c14║時安隱來入城乞食，居士問知僧中無食，至舊住
X40n0719_p0472c15║所問知其故，共相譏嫌，故制。求作衣用作食，求
X40n0719_p0472c16║為餘處更為餘用，同犯。餘四眾突吉羅。不犯者，語
X40n0719_p0472c17║居士隨意用，若居士與物已語言：隨意用。下並同。
X40n0719_p0472c18║若比丘尼，檀越所施物異，迴作餘用者，尼薩耆波逸
X40n0719_p0472c19║提。（二十二）
X40n0719_p0472c20║有居士問安隱尼：住止樂不？答言：憒閙不樂。又問：
X40n0719_p0472c21║無別房舍耶？答言：無。彼即以舍直與之。尼念：作舍
X40n0719_p0472c22║多事，衣服難得。以舍直貿衣，居士譏嫌故制。
X40n0719_p0472c23║若比丘尼，檀越所為施物異，自求為僧，迴作餘用，尼
X40n0719_p0472c24║薩耆波逸提。（二十三）
X40n0719_p0473a01║眾尼為作房，處處索得財物，貿衣共分，故制。
X40n0719_p0473a02║若比丘尼，畜長鉢，尼薩耆波逸提。（二十四）
X40n0719_p0473a03║起自六羣尼，故制。即日得鉢，即日應受持一鉢，
X40n0719_p0473a04║餘當淨施。根本律云：得經一宿。僧祇律云：尼
X40n0719_p0473a05║得畜十六枚鉢：一、受持，三、作淨施，四、過鉢，四、減鉢，
X40n0719_p0473a06║四、隨鉢。若過畜者，捨墮。
X40n0719_p0473a07║若比丘尼，多畜好色器者，尼薩耆波逸提。（二十五）
X40n0719_p0473a08║亦起自六羣尼，故制。即日得器，應受可須用者
X40n0719_p0473a09║十六枚，餘當淨施。十六者，大釜、釜葢、大盆及杓，小
X40n0719_p0473a10║釜、釜葢、小盆、杓，水瓶、瓶葢、盆、杓，洗瓶、瓶葢、盆、杓。
X40n0719_p0473a11║若比丘尼，許比丘尼病衣，後不與者，尼薩耆波逸提。
X40n0719_p0473a12║（二十六）
X40n0719_p0473a13║旃檀輸那常自謂無欲想，語餘一尼言：汝若月水
X40n0719_p0473a14║出，從我取此衣。異時輸那月期水出，餘尼亦出，遣
X40n0719_p0473a15║使來索衣，不得相與，彼尼嫌責故制。病衣者，月
X40n0719_p0473a16║水出時，遮內身著涅槃僧。除病衣，許餘衣及所
X40n0719_p0473a17║須物不與，突吉羅。不犯者，若無病衣，若作病衣，若
X40n0719_p0473a18║彼尼破戒乃至命難等。
X40n0719_p0473a19║若比丘尼，以非時衣受作時衣者，尼薩耆波逸提。（二十
X40n0719_p0473a20║七）
X40n0719_p0473a21║起自六羣尼，故制。時者，安居竟，無迦絺那衣一
X40n0719_p0473a22║月、有迦絺那衣五月。非時者，除此，於餘時得長衣
X40n0719_p0473a23║是。不犯者，非時衣受作非時衣、時衣受作時衣。
X40n0719_p0473a24║十誦律云：時衣作非時衣分，非時衣作時衣分，
X40n0719_p0473b01║皆捨墮。時衣，安居僧應分；非時衣，現前僧應分。
X40n0719_p0473b02║若比丘尼，與比丘尼貿易衣，後瞋恚，還自奪取、若使
X40n0719_p0473b03║人奪：妹！還我衣來，我不與汝。汝衣屬汝，我衣還我。者，
X40n0719_p0473b04║尼薩耆波逸提。（二十八）
X40n0719_p0473b05║起自偷羅難陀，故制。貿易者，以衣貿衣，或以衣
X40n0719_p0473b06║貿非衣，或以非衣貿衣，或以非衣貿非衣，針、刀、縷、
X40n0719_p0473b07║碎段物，乃至一丸藥。奪藏捨墮，不藏突吉羅。取
X40n0719_p0473b08║離處捨墮，不離處突吉羅。餘四眾突吉羅。不犯者，
X40n0719_p0473b09║和喻語：妹！我悔還我衣。彼知有悔意還衣。若餘尼
X40n0719_p0473b10║語彼令還。或彼借著無道理故還取。若豫知當失。
X40n0719_p0473b11║若恐壞。若彼人破戒等乃至命難等奪而不藏。
X40n0719_p0473b12║若比丘尼，乞重衣，齊價直四張氎。過者，尼薩耆波逸
X40n0719_p0473b13║提。（二十九）
X40n0719_p0473b14║重衣者，障寒衣也。求重衣極至十六條，不犯者：
X40n0719_p0473b15║索齊四張氎；若減；若不索而自得；
X40n0719_p0473b16║若比丘尼，欲乞輕衣，極至價直兩張半氎。過者，尼薩
X40n0719_p0473b17║耆波逸提。（三十）
X40n0719_p0473b18║輕衣者，障熱衣。乞輕衣極至十條，不犯。同上。
X40n0719_p0473b19║○一百七十八波逸提法。僧祇律一百四十一。五
X40n0719_p0473b20║分律二百十。根本律一百八十。
X40n0719_p0473b21║一、妄語；二、毀呰；三、兩舌；四、與男子同室宿；五、同未
X40n0719_p0473b22║受戒女過三宿；六、與未受戒人共誦；七、向外人說
X40n0719_p0473b23║他粗罪；八、向外人說證法；九、與男子過說法；十、掘
X40n0719_p0473b24║地；十一、壞鬼神村；十二、異語惱他；十三、嫌罵；十四、
X40n0719_p0473c01║敷僧臥具不舉；十五、僧房不舉臥具；十六、強奪止
X40n0719_p0473c02║宿；十七、牽他出房；十八、重閣坐脫脚牀；十九、蟲水
X40n0719_p0473c03║澆泥草；二十、覆房過三節；二十一、過受一食施；二
X40n0719_p0473c04║十二、別眾食；二十三、過三鉢受請；二十四、非時食；
X40n0719_p0473c05║二十五、殘宿食；二十六、自取食；二十七、詣餘家不
X40n0719_p0473c06║囑授；二十八、食家強坐；二十九、食家屏坐；三十、獨
X40n0719_p0473c07║與男子坐；三十一、故使他不得食；三十二、過受藥；
X40n0719_p0473c08║三十三、觀軍陣；三十四、軍中過三宿。三十五、觀軍
X40n0719_p0473c09║事。三十六、飲酒。三十七、水中戲。三十八、相擊攊。三
X40n0719_p0473c10║十九、不受諫。四十、恐怖他。四十一、過洗浴。四十二、
X40n0719_p0473c11║露地然火。四十三、戲藏他物。四十四、輙著淨施衣。
X40n0719_p0473c12║四十五、衣不壞色。四十六、殺生命。四十七、飲用蟲
X40n0719_p0473c13║水。四十八、故惱他。四十九、覆他粗罪（除八重，同犯重）。五十、
X40n0719_p0473c14║發起諍事。五十一、同賊伴行。五十二、惡見不捨。五
X40n0719_p0473c15║十三、黨惡見人。五十四、畜被擯沙彌尼。五十五、拒
X40n0719_p0473c16║諫難問。五十六、輕訶說戒。五十七、無知。五十八、違
X40n0719_p0473c17║反羯磨。五十九、不與欲。六十、與欲後悔。六十一、屏
X40n0719_p0473c18║聽諍後語。六十二、瞋打比丘尼。六十三、瞋摶比丘
X40n0719_p0473c19║尼。六十四、無根僧殘瞋謗。六十五、輙入宮閾。六十
X40n0719_p0473c20║六、捉寶物。六十七、非時入聚落。六十八、作高牀。六
X40n0719_p0473c21║十九、兜羅綿貯褥，並同比丘。
X40n0719_p0473c22║若比丘尼，噉䔉者，波逸提。（七十）
X40n0719_p0473c23║偷羅難陀取園[萩-火+(尤-尢+木)]都盡，園主譏嫌，故制。餘四眾
X40n0719_p0473c24║突吉羅。不犯者，病非服、䔉不差聽服、若塗瘡。
X40n0719_p0474a01║若比丘尼，剃三處毛者，波逸提。（七十一）
X40n0719_p0474a02║如婬女、賊女故。三處毛者，大小便處及腋下。
X40n0719_p0474a03║一動刀，一波逸提。若拔、若剪、若燒，皆突吉羅。比丘
X40n0719_p0474a04║偷蘭遮。餘三眾突吉羅。不犯者，有瘡須剃去著藥。
X40n0719_p0474a05║若比丘尼，以水作淨，應齊兩指各一節。若過者，波逸
X40n0719_p0474a06║提。（七十二）
X40n0719_p0474a07║餘二女眾突吉羅。不犯者，或內有草有蟲挽出。
X40n0719_p0474a08║若比丘尼，以胡膠作男根，波逸提。（七十三）
X40n0719_p0474a09║以諸物作，盡波逸提。不磨治，突吉羅。餘二女眾，突
X40n0719_p0474a10║吉羅。不犯者，或病須著藥，或衣塞月水。
X40n0719_p0474a11║若比丘尼，共相拍，波逸提。（七十四）
X40n0719_p0474a12║若以手掌、若脚拍，拍者，突吉羅；受拍者，波逸提。若
X40n0719_p0474a13║二女根相拍，二俱波逸提；餘二女眾，突吉羅。
X40n0719_p0474a14║若比丘尼，比丘不病，食時供給水，在前立，以扇扇者，
X40n0719_p0474a15║波逸提。（七十五）
X40n0719_p0474a16║有一長者與婦俱出家，食時本婦持水在前立，并
X40n0719_p0474a17║以扇扇比丘，語言：小避！我羞人。尼言：我在前立便
X40n0719_p0474a18║言可羞，本作如是如是事何不羞？乃以扇柄打水
X40n0719_p0474a19║澆頭，捨入房故制。時諸尼不敢瞻病比丘，無人與
X40n0719_p0474a20║水不敢問，佛言：聽諸尼看病比丘，若無水聽問。
X40n0719_p0474a21║若比丘尼，乞生穀者，波逸提。（七十六）
X40n0719_p0474a22║乞生穀、胡麻、米、豆、大小麥，一切波逸提。餘四眾突
X40n0719_p0474a23║吉羅。不犯者，從親里乞、從出家人乞、不乞自得。
X40n0719_p0474a24║若比丘尼，在生草上大小便，波逸提。（七十七）
X40n0719_p0474b01║去尼精舍不遠，有好草生，諸居士數來坐臥調戲，
X40n0719_p0474b02║亂諸坐禪尼。諸尼患之，以糞掃置上。諸居士還來
X40n0719_p0474b03║戲時，汙身及衣，皆共譏嫌，故制。餘四眾突吉羅。
X40n0719_p0474b04║不犯者，在無生草處，大小便流墮草上等。
X40n0719_p0474b05║若比丘尼，夜後大小便器中，旦不看牆外棄者，波逸
X40n0719_p0474b06║提。（七十八）
X40n0719_p0474b07║六羣尼夜便器中，旦不看，牆外棄之。有大臣清旦
X40n0719_p0474b08║乘車，欲見瓶沙王，路由精舍邊過，大小便墮其頭
X40n0719_p0474b09║上。大臣欲向斷事官說，有篤信知相婆羅門諫止
X40n0719_p0474b10║之，即詣尼精舍，語令後莫復爾，乃至比丘白佛結
X40n0719_p0474b11║戒。若夜不謦咳彈指棄者，突吉羅。餘四眾突吉
X40n0719_p0474b12║羅。不犯者，若彼先有瓦石諸不淨等。
X40n0719_p0474b13║若比丘尼，往觀聽伎樂者，波逸提。（七十九）
X40n0719_p0474b14║往而見波逸提。不見突吉羅。欲去中還等皆突吉
X40n0719_p0474b15║羅。餘四眾突吉羅。不犯者：或有所啟白。若被喚道
X40n0719_p0474b16║由邊過。或彼止宿處。或為強力將去。或命難等。
X40n0719_p0474b17║若比丘尼，入村內，與男子在屏處共立語，波逸提。（八十）
X40n0719_p0474b18║若同伴，盲不聾、聾不盲，突吉羅。立而不語，突吉羅。
X40n0719_p0474b19║不犯者，二尼為伴、有可知人為伴、有多女人共立、
X40n0719_p0474b20║或不盲不聾、或行不住、或病倒地乃至命難等。
X40n0719_p0474b21║若比丘尼，與男子共入屏障處者，波逸提。（八十一）
X40n0719_p0474b22║若比丘尼，入村內巷中，遣伴遠去，在屏處與男子共
X40n0719_p0474b23║立耳語者，波逸提。（八十二）
X40n0719_p0474b24║遣伴離見處不離聞處，離聞處不離見處，突吉羅。
X40n0719_p0474c01║若比丘尼，入白衣家內坐，不語主人，捨去，波逸提。（八十
X40n0719_p0474c02║三）
X40n0719_p0474c03║有尼詣居士家，居士婦敷獨坐牀令坐，捨入屋內，
X40n0719_p0474c04║此尼不語主便去。有一摩納來入其家，四顧不見
X40n0719_p0474c05║人，即持牀去。故制。一脚在門外等，盡突吉羅。餘
X40n0719_p0474c06║四眾突吉羅。不犯者，座上更有人坐，若囑比坐人，
X40n0719_p0474c07║比坐語令去，或坐石上木上壍上草敷上埵上，若
X40n0719_p0474c08║屋欲崩或火燒，若有毒蛇惡獸盜賊乃至命難等。
X40n0719_p0474c09║若比丘尼，入白衣家內，不語主人，輙坐牀者，波逸提。
X40n0719_p0474c10║（八十四）
X40n0719_p0474c11║羅閱城有一不信樂大臣，有獨坐牀無人敢坐者，
X40n0719_p0474c12║偷羅難陀不語便坐，月水汙他牀蓐，大臣嫌恚故
X40n0719_p0474c13║制。餘四眾突吉羅。不犯者，或有常處坐。若是親
X40n0719_p0474c14║厚。若有親厚人語令坐。若坐石上木上等。
X40n0719_p0474c15║若比丘尼，入白衣家內，不語主人，輙自敷座宿者，波
X40n0719_p0474c16║逸提。（八十五）
X40n0719_p0474c17║餘四眾突吉羅。不犯者，若空舍、作福舍、或知識等。
X40n0719_p0474c18║若比丘尼，與男子共入闇室中者，波逸提。（八十六）
X40n0719_p0474c19║餘四眾突吉羅。不犯者，有燈火向牖乃至命難等。
X40n0719_p0474c20║若比丘尼，不審諦受語，便向人說，波逸提。（八十七）
X40n0719_p0474c21║讖摩比丘尼語弟子：令取衣鉢、坐具、針筒。弟子受
X40n0719_p0474c22║不審諦，語諸尼言：師教我偷衣鉢等。諸尼問知嫌
X40n0719_p0474c23║責，乃至白佛制戒。餘四眾突吉羅。不犯者，其事
X40n0719_p0474c24║實爾，或戲笑語乃至錯說等。
X40n0719_p0475a01║若比丘尼，有小因緣事，便呪咀墮三惡道，不生佛法
X40n0719_p0475a02║中。若我有如是事，墮三惡道，不生佛法中。若汝有如
X40n0719_p0475a03║是事，亦墮三惡道，不生佛法中。波逸提。（八十八）
X40n0719_p0475a04║佛言：自今已去聽稱南無佛，若我有如是事南無
X40n0719_p0475a05║佛，若汝有如是事亦南無佛。若呪咀語，波逸提。餘
X40n0719_p0475a06║四眾突吉羅。
X40n0719_p0475a07║若比丘尼，共鬬諍，不善憶持諍事，椎胸啼哭者，波逸
X40n0719_p0475a08║提。（八十九）
X40n0719_p0475a09║一椎胸一波逸提。一滴淚墮一波逸提。餘四眾突
X40n0719_p0475a10║吉羅。不犯者，或食噎自椎打。或因大小便。或因風
X40n0719_p0475a11║寒熱。或烟薰。或聞法心生厭離。或眼痛著藥淚出。
X40n0719_p0475a12║若比丘尼，無病，二人共牀臥，波逸提。（九十）
X40n0719_p0475a13║不犯者，有病或被縛等。
X40n0719_p0475a14║若比丘尼，共一褥、共一被臥，除餘時，波逸提。（九十一）
X40n0719_p0475a15║同褥別被，同被別褥，突吉羅。餘四眾突吉羅。不犯
X40n0719_p0475a16║者，若寒時止有一被，聽各內著儭身衣。
X40n0719_p0475a17║若比丘尼，知先住後至、知後至先住，為惱故，在前誦
X40n0719_p0475a18║經問義教授者，波逸提。（九十二）
X40n0719_p0475a19║不犯者：若不知。若先聽。若是親厚。若親厚人語令
X40n0719_p0475a20║但教授。若先住者從後至者受經。若後至者從先
X40n0719_p0475a21║住受誦。若二人共從他受。若彼問此答。若共誦等。
X40n0719_p0475a22║若比丘尼，同活比丘尼病，不瞻視者，波逸提。（九十三）
X40n0719_p0475a23║除同法病，若二師乃至親厚知識不瞻視，盡突吉
X40n0719_p0475a24║羅。餘四眾突吉羅。不犯者，若己身病，若命難等。
X40n0719_p0475b01║若比丘尼，安居，初聽餘比丘尼在房中安牀，後瞋恚
X40n0719_p0475b02║驅出者，波逸提。（九十四）
X40n0719_p0475b03║隨多人多戶，一一波逸提。出餘衣物，若閉戶使不
X40n0719_p0475b04║得入，突吉羅。餘四眾突吉羅。不犯者，不以瞋恚，隨
X40n0719_p0475b05║上座次令下座出，未受戒人共二宿第三宿令出，
X40n0719_p0475b06║若彼破戒乃至應滅擯，若以此事命難、梵行難。
X40n0719_p0475b07║若比丘尼，春夏冬一切時人間遊行，除餘因緣者，波
X40n0719_p0475b08║逸提。（九十五）
X40n0719_p0475b09║若為三寶事、病尼事，聽受七日法出界去。
X40n0719_p0475b10║若比丘尼，夏安居訖，不去者，波逸提。（九十六）
X40n0719_p0475b11║安居竟應出行，乃至一宿不出行，波逸提。不犯者，
X40n0719_p0475b12║彼居士更請住、若家家傳食、若親里男女請、若遇
X40n0719_p0475b13║病無伴瞻視、或水難乃至被縛命難等。五分律
X40n0719_p0475b14║云：若不齊限請，若非受請處，安居不去，不犯。
X40n0719_p0475b15║若比丘尼，邊界有疑恐怖處，人間遊行者，波逸提。（九十
X40n0719_p0475b16║七）
X40n0719_p0475b17║邊界者，遠城處。入村行一一界，波逸提。阿蘭若
X40n0719_p0475b18║處行十里，一波逸提。減一村減十里，突吉羅。不犯
X40n0719_p0475b19║者，被喚、若有所白、若被執等、若先至後有恐怖事
X40n0719_p0475b20║起。五分律云：若飛行，不犯。
X40n0719_p0475b21║若比丘尼，於界內有疑恐怖處，在人間遊行，波逸提。
X40n0719_p0475b22║（九十八）
X40n0719_p0475b23║界內者，遶城四面。犯不犯。同上。
X40n0719_p0475b24║若比丘尼，親近居士、居士兒，共住作不隨順行。餘比
X40n0719_p0475c01║丘尼諫此比丘尼言：妹！汝莫親近居士、居士兒，共住
X40n0719_p0475c02║作不隨順行。大姊！汝可別住。若別住，於佛法中有增
X40n0719_p0475c03║益安樂住。彼比丘尼諫此比丘尼時，堅持不捨。彼比
X40n0719_p0475c04║丘尼應三諫，捨此事故。乃至三諫，捨此事善；若不捨
X40n0719_p0475c05║者，波逸提。（九十九）
X40n0719_p0475c06║親近者數數語笑調戲。三羯磨竟，波逸提。二羯
X40n0719_p0475c07║磨竟捨，三突吉羅。一羯磨竟捨，二突吉羅。白已捨，
X40n0719_p0475c08║一突吉羅。未白前作不隨順行，一切突吉羅。餘四
X40n0719_p0475c09║眾突吉羅。不犯者，初語時捨、非法、別眾訶責等。
X40n0719_p0475c10║若比丘尼，往觀王宮、文飾、畫堂、園林、浴池者，波逸提。
X40n0719_p0475c11║（一百）
X40n0719_p0475c12║去而見波逸提。不見突吉羅。方便欲去等盡突吉
X40n0719_p0475c13║羅。餘四眾突吉羅。不犯者，有所白、若喚請、若道由
X40n0719_p0475c14║中過、若寄宿、若被執等、若為僧事塔事看取模法。
X40n0719_p0475c15║若比丘尼，露身形，在河水、泉水、渠水、池水中浴，波逸
X40n0719_p0475c16║提。（一百一）
X40n0719_p0475c17║餘四眾突吉羅。不犯者，為強力所執。
X40n0719_p0475c18║若比丘尼，作浴衣，應量作。應量作者，長佛六搩手、廣
X40n0719_p0475c19║二搩手半。若過者，波逸提。（一百二）
X40n0719_p0475c20║浴衣者，障身浴也。長中過量、廣中足長中足廣
X40n0719_p0475c21║中過量、若二俱過量，自作、語他作，成，盡波逸提；不
X40n0719_p0475c22║成，盡突吉羅。為他作，成、不成，皆突吉羅。比丘波逸
X40n0719_p0475c23║提。餘三眾突吉羅。不犯者，如量作、減量作、若得已
X40n0719_p0475c24║成者裁令如法、若重疊
X40n0719_p0476a01║若比丘尼，縫僧伽梨過五日，除求索僧伽梨、出迦絺
X40n0719_p0476a02║那衣，六難事起者，波逸提。（一百三○八難中，除非人、惡獸二難，故云六難。尼眾
X40n0719_p0476a03║不住阿蘭若故。）
X40n0719_p0476a04║偷羅難陀為一尼裁衣，欲使彼尼久作供養故，不
X40n0719_p0476a05║即為縫。時精舍失火，衣財被燒，故制。比丘等，突
X40n0719_p0476a06║吉羅。不犯者，無刀針線、若少不足、若命難等。
X40n0719_p0476a07║若比丘尼，過五日不看僧伽梨，波逸提。（一百四）
X40n0719_p0476a08║有尼置僧伽梨在房，不看曬，治蟲爛色壞，故制。
X40n0719_p0476a09║餘衣及所須物，不五日五日看，突吉羅。比丘等，突
X40n0719_p0476a10║吉羅。不犯者，舉處堅牢、若受寄人為看、若看恐失。
X40n0719_p0476a11║若比丘尼，與眾僧衣，作留難者，波逸提。（一百五）
X40n0719_p0476a12║偷羅難陀有親舊知識，欲為僧設食施衣，往語之
X40n0719_p0476a13║言：僧大威德多，檀越施汝供給處多，今但施食不
X40n0719_p0476a14║須施衣。親舊聽之，明日觀尼僧威儀庠序，發聲悔
X40n0719_p0476a15║不施衣。諸尼問知，乃至白佛制戒。餘物作留難，
X40n0719_p0476a16║突吉羅。與餘人作留難，突吉羅。比丘等，突吉羅。
X40n0719_p0476a17║若比丘尼，不問主，便著他衣者，波逸提。（一百六）
X40n0719_p0476a18║比丘等，突吉羅。不犯者，親厚語言：汝但著去。
X40n0719_p0476a19║若比丘尼，持沙門衣，施與外道白衣者，波逸提。（一百七）
X40n0719_p0476a20║白衣者，在家人。外道者，在佛法外出家人。沙門衣
X40n0719_p0476a21║者，染色衣。彼受，波逸提；彼不受，突吉羅。方便欲
X40n0719_p0476a22║與等，突吉羅。比丘等，突吉羅。不犯者，與父母、與塔、
X40n0719_p0476a23║作人講堂屋舍、作人計食直與、或為強力所奪。
X40n0719_p0476a24║五分律云：若貿尼衣，若負債用償，皆不犯。僧祇
X40n0719_p0476b01║律云：尼有戒德人，索破袈裟片禳災，應使淨人與。
X40n0719_p0476b02║若比丘尼，作如是意：眾僧如法分衣，遮令不分，恐弟
X40n0719_p0476b03║子不得。者，波逸提。（一百八）
X40n0719_p0476b04║比丘等，突吉羅。不犯者，或非時、非法、別眾等故遮。
X40n0719_p0476b05║若比丘尼，作如是意：令眾僧今不得出迦絺那衣，後
X40n0719_p0476b06║當出。欲令五事久得放捨，波逸提。（一百九）
X40n0719_p0476b07║比丘，突吉羅。不犯者，非時出、非法、別眾等。
X40n0719_p0476b08║若比丘尼，作如是意：遮比丘尼僧不出迦絺那衣，欲
X40n0719_p0476b09║令久得。五事放捨，波逸提。（一百十）
X40n0719_p0476b10║說而了了，波逸提；不了了，突吉羅。
X40n0719_p0476b11║若比丘尼，餘比丘尼語言：為我滅此諍事。而不與作
X40n0719_p0476b12║方便令滅者，波逸提。（一百十一）
X40n0719_p0476b13║餘小諍不方便滅，突吉羅。若身諍事不方便滅，若
X40n0719_p0476b14║餘人諍不方便滅，皆突吉羅。比丘等，突吉羅。不犯
X40n0719_p0476b15║者，若病、若言不行、若彼破戒等、若由此有命難等。
X40n0719_p0476b16║若比丘尼，自手持食，與白衣及外道食者，波逸提。（一百
X40n0719_p0476b17║十二）
X40n0719_p0476b18║犯不犯同前。與衣戒。又不犯者，或置地與、使人與。
X40n0719_p0476b19║若比丘尼，為白衣作使者，波逸提。（一百十三）
X40n0719_p0476b20║六羣尼營理家事，舂磨炊飯，炒麥煑食，或敷牀座
X40n0719_p0476b21║臥具，或掃地取水，或受人使，令居士嗤笑，不復恭
X40n0719_p0476b22║敬，故制。比丘隨所犯，餘三眾突吉羅。不犯者，若
X40n0719_p0476b23║父母病，或被繫閉，為敷牀臥具，掃地取水，供給所
X40n0719_p0476b24║須受使。若信心優婆塞病等亦爾。若強力者所執。
X40n0719_p0476c01║若比丘尼，自手紡縷者，波逸提。（一百十四）
X40n0719_p0476c02║一引一，波逸提。比丘等，突吉羅。不犯者，若自索線、
X40n0719_p0476c03║合接線、或強力所執。
X40n0719_p0476c04║若比丘尼，入白衣舍內，在小牀大牀上，若坐、若臥，波
X40n0719_p0476c05║逸提。（一百十五）
X40n0719_p0476c06║偷羅難陀詣一居士家，居士婦脫瓔珞衣服，入後
X40n0719_p0476c07║園浴，彼輒著他瓔珞衣服，在居士牀上臥。居士還
X40n0719_p0476c08║家，卒見謂是己婦，即就臥，捫摸嗚口，覺其頭禿，問
X40n0719_p0476c09║知嫌責，故制。脇著牀，波逸提。比丘等，突吉羅。不
X40n0719_p0476c10║犯者，若坐獨坐牀、若為尼僧敷眾多座、若病倒地、
X40n0719_p0476c11║若強力所執等。
X40n0719_p0476c12║
X40n0719_p0476c13║重治毗尼事義集要卷第十六