X40n0720_p0512b17║
X40n0720_p0512b18║
X40n0720_p0512b19║毗尼關要卷第四
X40n0720_p0512b20║
X40n0720_p0512b21║清金陵寶華山律學沙門　德基　輯
X40n0720_p0512b22║○二、僧伽婆尸沙法，分四：初、總標，二、別列戒相，
X40n0720_p0512b23║三、結問，四、勸持。
X40n0720_p0512b24║今初。
X40n0720_p0512c01║諸大德！是十三僧伽婆尸沙法，半月半月說，戒經中
X40n0720_p0512c02║來。
X40n0720_p0512c03║釋　十誦云：僧伽婆尸沙者，是罪屬僧，僧中有殘，
X40n0720_p0512c04║因眾僧前悔過得滅，是名僧伽婆尸沙。
X40n0720_p0512c05║根本云：僧伽者，若犯此罪，應依僧伽而行其法，及
X40n0720_p0512c06║依僧伽而得出罪。伐尸沙者，是餘殘義。若於四事
X40n0720_p0512c07║隨犯其一，無有餘殘不得共住。此十三法有餘殘
X40n0720_p0512c08║可治，故名僧殘。律攝云：由奉眾教，罪方除滅。
X40n0720_p0512c09║毗尼母云：如人為他所斫，殘有咽喉，名之為殘。如
X40n0720_p0512c10║二人共入陣間，一為他所害，命絕；二為他所害，命
X40n0720_p0512c11║根少在不斷。若得好醫良藥，可得除瘥；若無者，不
X40n0720_p0512c12║可瘥也。犯僧殘者，亦復如是，有少可懺悔之理。若
X40n0720_p0512c13║得清淨大眾，為如法說懺悔除罪之法，此罪可除；
X40n0720_p0512c14║若無清淨大眾，不可除滅，是名僧殘。善見云：僧
X40n0720_p0512c15║伽者為僧，婆者為初，謂僧中初與覆藏羯磨也。尸
X40n0720_p0512c16║沙者云殘，謂未後與出罪羯磨也。此罪一一從僧
X40n0720_p0512c17║作法，除故以境為名。薩婆多論：問：四篇皆是有
X40n0720_p0512c18║殘，何獨此戒名僧殘？答：四篇雖是有殘，不一切盡
X40n0720_p0512c19║因僧滅。此十三事，一切因僧。三十事中，三事因僧，
X40n0720_p0512c20║餘則不因。九十事中，七事因僧，餘則不因。故云僧
X40n0720_p0512c21║殘也。（三事因僧者，第二離衣羯磨，第十四減六年臥具羯磨，第二十二行盋法，餘則不因。故律
X40n0720_p0512c22║云：若僧、若眾多人、若一人。九十事、七事因僧者，第七差說粗罪法，第十二餘語法、觸惱法，第二十二差教
X40n0720_p0512c23║尼師法，第六十八諫惡邪法，第七十諫惡邪沙彌出二法，餘則不因。）
X40n0720_p0512c24║二、別列戒相，有十三：初、弄陰失精，乃至十三、惡
X40n0720_p0513a01║性不受諫。
X40n0720_p0513a02║○第一弄陰失精戒。
X40n0720_p0513a03║總釋。
X40n0720_p0513a04║此無女境事，雖無其境而得受樂，此是不共戒。尼
X40n0720_p0513a05║結不同，大乘同制。梵網經云：寧以利斧斬斫其
X40n0720_p0513a06║身，終不以此破戒之心貪著好觸。菩薩戒經云：
X40n0720_p0513a07║起五葢心不開覺者，是名為犯眾多犯，是犯染汙
X40n0720_p0513a08║起。律攝云：由癡無智，故依婬事及婬煩惱，制斯
X40n0720_p0513a09║學處。此戒二緣合結。
X40n0720_p0513a10║緣起處。
X40n0720_p0513a11║爾時佛遊舍衛國。（律攝云：遊者有四。何謂為四？一者行，二者住，三者坐，四者臥。以
X40n0720_p0513a12║此四法，是名遊。譬如世人言：王出遊，若到戲處，或行住坐臥。佛遊舍衛，亦復如是。舍衛者，是道士名也。昔
X40n0720_p0513a13║有道士，居住此地。往古有王，見此地好，就此道士，乞立為國。以道士名，號為舍衛也。如王舍城，昔有轉輪
X40n0720_p0513a14║王，更相代謝，止住此城。以其名故，號王舍城。舍衛亦復如是。　名義集云：梵語舍衛，華言聞物，亦云豐德，
X40n0720_p0513a15║以其具四德故也。　一具財寶德，謂舍衛國中，多出一切珍寶，勝於餘國，是名財寶德。　二妙五欲德，謂
X40n0720_p0513a16║舍衛國中，五欲勝妙，非餘國所及，是名妙五欲德。　三饒多聞德，饒，益也。謂舍衛國中，財寶具足，五欲勝
X40n0720_p0513a17║妙，聞於四方，是名饒多聞德。　四豐解脫德，豐，盛也。謂舍衛國中之人，多修道行，而得解脫，是名豐解脫
X40n0720_p0513a18║德也。　善見云：此舍衛國，邑內人民，有五十七萬戶。邑外屬舍衛國者，有八萬聚落。國土縱廣一百由旬。
X40n0720_p0513a19║　偈云：舍衛甚微妙，　觀者無厭足。　以十音樂聲，　音中喚飲食。　豐饒多珍寶，　猶如帝釋宮。）
X40n0720_p0513a20║起緣人。
X40n0720_p0513a21║時迦留陀夷（亦名烏陀夷，此翻黑光，又名粗黑。由其面黑眼赤故，乃婆羅門種，與佛同
X40n0720_p0513a22║日生。本是王大臣，因世尊出家成道，父王思見，遂命黑光往迎。既至佛所，佛為說法，喚善來比丘，鬚髮自
X40n0720_p0513a23║落，成比丘性，而情多欲。後於舍衛國，有婆羅門女逼為非法，而尊者不從。彼懷瞋恨，自破其身形，反誣尊
X40n0720_p0513a24║者告其父知。父集五百婆羅門眾，其曳尊者不能移足，由尊者力大。時佛觀知此是最後教誡，佛衰其力。
X40n0720_p0513b01║時眾共打幾死，將曳王所。王雖審知事虗，猶三反訶責。尊者極生慚愧，遂至舍利弗所頂禮，具陳上事。舍
X40n0720_p0513b02║利弗與其說法教誡，發勇猛心，結惑皆除，證呵羅漢果。既得果已，念報佛恩而行教化。佛言：我聲聞弟子
X40n0720_p0513b03║中，教化有情令得聖果者，迦留陀夷而為第一。於舍衛國教化八十億家，令得聖果。）欲意熾
X40n0720_p0513b04║盛，顏色憔悴，身體損瘦，隨念憶想，弄失不淨，諸根
X40n0720_p0513b05║悅豫，顏色光澤。諸親友比丘見已問言：汝先時顏
X40n0720_p0513b06║色憔悴，身形損瘦，如今顏色和悅光澤，為是住止
X40n0720_p0513b07║安樂，不以飲食為苦耶？如是問，知其故。諸比丘往
X40n0720_p0513b08║白世尊。佛以此因緣訶責迦留陀夷：云何於我清
X40n0720_p0513b09║淨法中出家，作穢汙行？汝愚癡人！舒手受人信施，
X40n0720_p0513b10║復以此手弄陰墮精。世尊以無數方便訶責已，與
X40n0720_p0513b11║諸比丘結戒，不得弄陰失精。結戒已，有一比丘亂
X40n0720_p0513b12║意睡眠，於夢中失精，有憶念，覺已向同意比丘說。
X40n0720_p0513b13║時諸比丘具白世尊。佛言：亂意眠有五過失：一者
X40n0720_p0513b14║惡夢，二者諸天不護，三者心不入法，四者不思惟
X40n0720_p0513b15║明相，五者夢中失精。善意睡眠有五功德，反上者
X40n0720_p0513b16║是。欲說戒者當如是說：
X40n0720_p0513b17║所立戒相。
X40n0720_p0513b18║若比丘，故弄陰失精，除夢中，僧伽婆尸沙。
X40n0720_p0513b19║釋義　故弄者（有六種境），實心故作。失精者（大論云：以妄想邪憶
X40n0720_p0513b20║念風吹婬欲火故，肉髓膏流熱變為精），精有七種：青、黃、赤、白、黑、酪色、
X40n0720_p0513b21║酪漿色。何者精青色？轉輪聖王精也。何者精黃色？
X40n0720_p0513b22║轉輪聖王太子精也。何者精赤色？犯女色多也。何
X40n0720_p0513b23║者精白色？負重人精也。何者精黑色？轉輪聖王第
X40n0720_p0513b24║一大臣精也。何者精酪色？須陀洹人精也。何者酪
X40n0720_p0513c01║漿色？斯陀含人精也。失者。（律攝云：精離本處，以腰為處。又言不然，舉
X40n0720_p0513c02║體有精，惟除髮爪及燥乃無精。若精離本處，至道不至道，及出乃至飽一蠅，便得本罪。）除夢
X40n0720_p0513c03║中者。（律攝云：謂除於夢，餘皆得罪。夢中雖有情識，然無楷定實事可求。　僧祗云：夢虗妄不實。
X40n0720_p0513c04║若夢真實，於我法中修梵行者，無有解脫。以一切夢皆不真實，是故諸脩梵行者，於我法中得盡苦際。）
X40n0720_p0513c05║犯緣。　此戒具足三緣，方成本罪：一、舉心弄陰。二、
X40n0720_p0513c06║作弄陰想。三、精離本處。
X40n0720_p0513c07║定罪。　此中犯者，若為樂故、為自試故（為樂者，謂貪其觸樂
X40n0720_p0513c08║也。自試者，為七種精中是何種色也）、為福德故、為祠天故（福德者，謂弄陰失精
X40n0720_p0513c09║得大福德。祠天者，以精祠天。此俱屬外道婆羅門法）、為生天故（爾時有一婆羅門，居閒靜
X40n0720_p0513c10║處誦持呪術。彼經所記：若故墮精者，命終生天。彼欲求天道，常弄陰失精。時有一婆羅門出家為道者，聞
X40n0720_p0513c11║此言為生天故，即便弄陰失精。彼疑白佛，佛言：僧伽婆尸沙）、為施故、為種子故
X40n0720_p0513c12║（施者，或有人來乞求出精而施。種子者，或無子息，以出精續其種故）、為憍恣故、為自
X40n0720_p0513c13║試力故、為好顏色故（憍恣者，即縱恣心情不思佛教。自試力者，謂自試力能出
X40n0720_p0513c14║多少。為好顏色者，為欲火所逼顏色憔悴，如前因緣可知）、為如是事弄失精，一
X40n0720_p0513c15║切僧殘。若於內色、外色、內外色、水、風、空。內色者，
X40n0720_p0513c16║受色。外色者，不受色。內外色者，受不受色（內謂屬內身，即
X40n0720_p0513c17║手及餘身分，覺知冷煖澁滑，故名內色受色也。外謂屬無情，即君持泥團等，既無覺知，故云不受色也。內
X40n0720_p0513c18║外色者，謂受不受色，如前准知）。水者，若順水、若逆水、若以水洒。風
X40n0720_p0513c19║者，若順風、若逆風、或口吹。空者，自空動身（問：此非內色、外
X40n0720_p0513c20║色、內外色，何故得罪？答：由自動身，故得罪耳）。如上憶念、弄、失、不淨，皆僧
X40n0720_p0513c21║殘。不失，偷蘭遮。若比丘，教比丘方便弄，失不
X40n0720_p0513c22║淨；若失，偷蘭遮。不失，突吉羅。若比丘尼，教比
X40n0720_p0513c23║丘方便弄，失不淨；若失，偷蘭遮。不失，突吉羅。
X40n0720_p0513c24║除比丘、比丘尼，教餘人弄，失不失，一切突吉羅（餘人
X40n0720_p0514a01║即三小眾也）。第四分云：若女人捉比丘前，彼動身失
X40n0720_p0514a02║精，僧殘。不動，身失不淨，突吉羅。捉後亦如是。捉
X40n0720_p0514a03║足禮時亦如是。五分云：眠時出不淨，覺時發心
X40n0720_p0514a04║動身，偷蘭遮。眠時身動，覺時發出不淨，突吉羅。
X40n0720_p0514a05║憶行婬事，突吉羅。律攝云：覺作方便，夢中流
X40n0720_p0514a06║泄。或復翻此。作心受樂，或前興方便後乃息心，
X40n0720_p0514a07║或作方便其精欲動即便攝念，皆得麤罪。言欲
X40n0720_p0514a08║動者，謂精未離本處。根本云：若苾芻量生支作
X40n0720_p0514a09║心受樂，因而泄精者，得窣吐羅底。若不泄者，得
X40n0720_p0514a10║惡作罪。寧以手執可畏黑蛇，不以染心捉生支，
X40n0720_p0514a11║比丘尼波逸提。（薩婆多云：比丘尼波逸提者，為令二眾有差別故。又女人煩惱深重，
X40n0720_p0514a12║難拘難制。若與制重，則罪惱眾生。又女人要在私屏處，多緣多力，苦乃出精。男子不爾，隨事能出，故不同
X40n0720_p0514a13║也。）三小眾，突吉羅。是謂為犯。
X40n0720_p0514a14║開緣。　不犯者：夢中失。覺已恐汙身、污衣、汙牀褥。
X40n0720_p0514a15║若以弊物、樹葉、器物盛棄。若以手捺棄。若欲
X40n0720_p0514a16║想出不淨。若見好色，不觸失不淨；若行時自
X40n0720_p0514a17║觸兩䏶，若觸衣、觸涅槃，僧失不淨。若大小便時、
X40n0720_p0514a18║若冷水煖水洗浴時、若在浴室中用樹皮細末藥
X40n0720_p0514a19║泥土浴、若手揩摩、若大啼哭、若用力作時，一切不
X40n0720_p0514a20║作出不淨意，無犯。不犯者，最初未制戒等。
X40n0720_p0514a21║會詳　薩婆多論云：佛制此故出精戒，為令法久
X40n0720_p0514a22║住故。又欲止誹謗故，若作此事，世人外道當言：沙
X40n0720_p0514a23║門釋子作不淨行，與俗無異。又欲生天龍善神信
X40n0720_p0514a24║敬心故，若作此事，雖復私屏，天龍善神一切見之。
X40n0720_p0514b01║又諸佛法爾，婬是惡行，法應制之也。大涅槃經
X40n0720_p0514b02║云：應於婬欲生臭穢想，乃至不生一念淨想。若夢
X40n0720_p0514b03║行婬，寤應生悔。
X40n0720_p0514b04║○第二，與女身相觸戒。
X40n0720_p0514b05║總釋。
X40n0720_p0514b06║此是不共戒，尼結第五重，大乘同制。律攝云：隨
X40n0720_p0514b07║意取樂事，由癡覆故，因婬煩惱，制斯學處。
X40n0720_p0514b08║緣起處。
X40n0720_p0514b09║佛在舍衛國。
X40n0720_p0514b10║起緣人。
X40n0720_p0514b11║時迦留陀夷聞佛制戒，不得弄陰墮精，便手執戶
X40n0720_p0514b12║鑰，在門外立。伺諸婦女來，語言：大妹！可來入房看。
X40n0720_p0514b13║將至房中，捉捫摸嗚，口樂者便笑其所作，不樂者
X40n0720_p0514b14║便瞋恚罵詈出房。（薩婆多云：諸女人何故來入寺看？此有三義：一、以世間人多諸
X40n0720_p0514b15║怱務，出家人所住處寂靜安樂故。二、親近善知識聞法故。三、眾僧房中種種嚴餝，彩畵房舍，牀榻臥具，觸
X40n0720_p0514b16║目可樂，是故來看。問：諸女人何故隨比丘入房舍中？答：謂出家之人斷欲，清淨信敬故，隨入無疑。問：何故
X40n0720_p0514b17║有默有不默者？有云：欲心多者默然，欲心少者不默然。有云：無有父母兄弟夫主兒女無畏者默然，有父
X40n0720_p0514b18║母兄弟失主兒女有畏者不默然。是故有默然者，有不默然者。）諸比丘白佛。世尊
X40n0720_p0514b19║以無數方便訶責已，與諸比丘結戒。
X40n0720_p0514b20║所立戒相。
X40n0720_p0514b21║若比丘，婬欲意與女人身相觸，若捉手、若捉髮、若觸
X40n0720_p0514b22║一一身分者，僧伽婆尸沙。
X40n0720_p0514b23║釋義：　婬欲意者，愛染污心（善見云：婬亂變心者，婬欲入身，如夜叉鬼
X40n0720_p0514b24║入心無異。亦如老象溺泥，不能自出。婬亂變心，隨處而著，無有慚愧。或心變欲，或欲變心。婬亂變心，心即
X40n0720_p0514c01║染著）。女人者（堪行欲境，有智未命終）。身者，從髮至足。身相觸者，
X40n0720_p0514c02║若捉摩、重摩，或牽、或推，或逆摩、或順摩，或舉、或下，
X40n0720_p0514c03║或捉、或捺。若捉摩者，摩身前後（善見云：捉者不摩，觸者不捉，不
X40n0720_p0514c04║摩是名觸也。捉者，捻置一處是名捉）。牽者，牽前。推者，推却。逆摩者，從
X40n0720_p0514c05║下至上。順摩者，從上至下。舉者，捉舉上。下者，若立
X40n0720_p0514c06║捉令坐。捉者，若捉前、若捉後、捉乳、捉髀。捺者，捺前、
X40n0720_p0514c07║捺後、若捺乳、捺髀（善見云：捉手者，臂肘為初乃至爪甲）。一一身分者
X40n0720_p0514c08║（從髮至足一切身分）。
X40n0720_p0514c09║犯緣。　此戒具足五緣，方成本罪：一、有婬染心。二、
X40n0720_p0514c10║是人女。三、人女想。四、身身相觸。五、動身受觸樂。
X40n0720_p0514c11║定罪。　此中犯者，若比丘與女人身相觸，若捉摩、
X40n0720_p0514c12║重摩，或牽、或推，或逆摩、或順摩，或舉、或下，或捉、或
X40n0720_p0514c13║捺，隨觸多少，乃至隨捺多少，一一皆僧殘。若女
X40n0720_p0514c14║人觸比丘，隨觸多少，乃至隨捺多少，一一皆僧殘。
X40n0720_p0514c15║若天女、阿脩羅女、龍女、餓鬼女、畜生女能變形
X40n0720_p0514c16║者，身相觸，偷蘭遮。畜生不能變形者，突吉羅。
X40n0720_p0514c17║若與男子相觸，突吉羅。若與二根身相觸者，偷
X40n0720_p0514c18║蘭遮。若女人作禮捉足，覺觸樂不動身，突吉羅。
X40n0720_p0514c19║若有欲心觸衣、盋、尼師壇、針筒、草秸，乃至自觸
X40n0720_p0514c20║身，一切突吉羅。人女人女想僧殘。人女疑，偷
X40n0720_p0514c21║蘭遮。人女非人女想，偷蘭遮。非人女、人女想，
X40n0720_p0514c22║偷蘭遮。非人女疑，偷蘭遮。第四分云：作女想
X40n0720_p0514c23║與男身相觸，作男想與女身相觸，皆偷蘭遮。此
X40n0720_p0514c24║女餘女想，餘女此女想，身相觸，皆僧殘。與死女
X40n0720_p0515a01║身未壞者相觸，僧殘。半分壞、多分壞者相觸，偷
X40n0720_p0515a02║蘭遮。女人為水所漂，愛念接出，不受觸樂，不犯。
X40n0720_p0515a03║僧祇云：若比丘坐時，有女人來禮足，若起欲心，
X40n0720_p0515a04║當正身住。應語言：小遠住禮。若女人篤信，卒來
X40n0720_p0515a05║接足者，應自嚙舌令痛，不令覺女人細滑。若女
X40n0720_p0515a06║人從比丘索水者，不應自捉鑵澆女人手，應以器
X40n0720_p0515a07║盛與。若無器，令淨人與。若無淨人，應持鑵著牀凡
X40n0720_p0515a08║上，令其自取。若女人落水求救者，比丘作地想
X40n0720_p0515a09║捉出，不犯。若授竹木繩，牽出不犯。若言知汝
X40n0720_p0515a10║雖苦，當任宿命者，無罪。根本云：凡觸女身，若是
X40n0720_p0515a11║堪行婬者，無衣隔時，僧殘。有衣粗罪。若不堪
X40n0720_p0515a12║者，無衣粗罪。有衣惡作。若見女人被水所漂，
X40n0720_p0515a13║或自縊、噉毒等，為救濟時，觸皆無犯。十誦云：若
X40n0720_p0515a14║救火難、水難、刀難、惡蟲難、惡鬼難、高處墮難，一切
X40n0720_p0515a15║不犯。若無染心，誤觸，不犯。女人為水所漂，應
X40n0720_p0515a16║救。雖婬心起，但捉一處，莫放到岸。不應更觸，更觸
X40n0720_p0515a17║得罪。若繡女、畵女故觸，突吉羅。善見云：若摩
X40n0720_p0515a18║觸女人粗厚衣，偷蘭遮。若人女細薄衣，手出摩
X40n0720_p0515a19║觸，僧殘。若比丘，與女人髮髮相著、毛毛相著、爪
X40n0720_p0515a20║爪相著，偷蘭遮。何以故？無覺觸故。若女人打比
X40n0720_p0515a21║丘，比丘以欲心喜受，突吉羅。若女人作男子裝
X40n0720_p0515a22║束，比丘不知捉者，無罪。戒因緣經云：阿難為摩
X40n0720_p0515a23║鄧伽呪所惑，不犯罪。律攝云：若母來抱，若女坐
X40n0720_p0515a24║懷中，不犯。比丘尼，波羅夷；三小眾，突吉羅。是謂
X40n0720_p0515b01║為犯。
X40n0720_p0515b02║開緣。　不犯者：若有所取與相觸。戲笑相觸，若
X40n0720_p0515b03║相解時相觸，不犯。不犯者，最初未制戒等。
X40n0720_p0515b04║會。詳　阿含經云：時佛在人間遊行，見火聚熾然，
X40n0720_p0515b05║告諸比丘：若有人捉彼火捫摸，及四姓女捫摸嗚
X40n0720_p0515b06║之，此二事何者為善？諸比丘言：捉彼等女嗚之，是
X40n0720_p0515b07║事為善。若捉火嗚，即燒爛，皮骨消盡，得大苦痛，不
X40n0720_p0515b08║可堪耐。佛言：寧捉火嗚，乃至筋骨消盡。何以故？不
X40n0720_p0515b09║以此因緣墮三惡道。若非沙門自言沙門，乃至覆
X40n0720_p0515b10║處作罪，內空腐爛，外現完淨，不消信施，墮三惡道，
X40n0720_p0515b11║長夜受苦。是故當持淨戒，受人信施，一切所須，能
X40n0720_p0515b12║令施主得大果報。所為出家作沙門，亦得成就。薩
X40n0720_p0515b13║婆多論云：佛所以結此摩捉女人戒：一、以出家之
X40n0720_p0515b14║人，飄然無所依止。今結此戒，與之作伴，令有所依
X40n0720_p0515b15║怙。二、欲止鬬諍故。此是諍競根本。若捉女人，則生
X40n0720_p0515b16║諍亂。三、息嫌疑故。若比丘設捉女人，人見不謂，直
X40n0720_p0515b17║捉而已，謂作大惡，是故止之。四、謂斷大惡之源。欲
X40n0720_p0515b18║是眾禍之先。若捉摩女人，則開眾惡門，禁微防著。
X40n0720_p0515b19║五、為護正念故。若親近女人，則失正念。六、為增上
X40n0720_p0515b20║法故。比丘出家，跡絕欲穢，栖心事外，為世楷範。若
X40n0720_p0515b21║摩捉女人，與惡人無別，則喪世人宗敬之心。
X40n0720_p0515b22║○第三，麤惡語戒。
X40n0720_p0515b23║總釋。
X40n0720_p0515b24║此是不共戒，尼結方便，大乘同制。律攝云：共為
X40n0720_p0515c01║鄙語，染心調弄，因招譏醜事，由疑無智，故依婬事
X40n0720_p0515c02║及婬煩惱，制斯學處。
X40n0720_p0515c03║緣起處。
X40n0720_p0515c04║佛在舍衛國。
X40n0720_p0515c05║起緣人。
X40n0720_p0515c06║時迦留陀夷聞世尊制戒，不得弄陰墮精，不得身
X40n0720_p0515c07║相觸，便持戶鑰在門外立，伺諸婦女入房中，向彼
X40n0720_p0515c08║以欲心粗惡語。諸比丘聞，白佛，訶責結戒。
X40n0720_p0515c09║所立戒相。
X40n0720_p0515c10║若比丘，婬欲意與女人麤惡婬欲語，隨所說粗惡婬
X40n0720_p0515c11║欲語，僧伽婆尸沙。
X40n0720_p0515c12║釋義。　麤惡語者，非梵行（根本云：鄙惡語者有二：一、波羅市迦因起，二、是
X40n0720_p0515c13║僧殘因起。有自性鄙故，有因起鄙故。自性謂本性婬習深厚強勝，因起謂新熏外緣強勝）。婬欲
X40n0720_p0515c14║語者，稱說二道好惡。
X40n0720_p0515c15║犯緣。　此戒具足五緣，方成本罪：一、婬欲意。二、粗
X40n0720_p0515c16║惡語。三、是人女。四、人女想。五、了了領解。
X40n0720_p0515c17║定罪。　此中犯者，若比丘與女人一反作粗惡語，
X40n0720_p0515c18║一僧殘。隨粗惡語多少，說而了了者，一一僧殘。
X40n0720_p0515c19║不了了者，一一偷蘭遮。若與指印書，遣使作相，
X40n0720_p0515c20║令彼女人知者，僧殘。不知者，偷蘭遮。除此大
X40n0720_p0515c21║小，便道說餘處好惡，偷蘭遮。天女、阿修羅女、夜
X40n0720_p0515c22║叉女、龍女、畜生女能變形者，黃門有一形粗惡語
X40n0720_p0515c23║令彼知者，偷蘭遮。不知者，突吉羅。若指印、若
X40n0720_p0515c24║書、若遣使、若現知相令彼知者，偷蘭遮。不知者，
X40n0720_p0516a01║突吉羅。向畜生不能變形說麤惡語，突吉羅。
X40n0720_p0516a02║若向男子粗惡語，突吉羅。粗惡語，粗惡語，想僧
X40n0720_p0516a03║殘。粗惡語，疑，偷蘭遮。非粗惡語、粗惡語想，偷
X40n0720_p0516a04║蘭遮。人女人女想僧殘。人女疑，偷蘭遮。人
X40n0720_p0516a05║女非人女想，偷蘭遮。非人女、人女想，偷蘭遮。
X40n0720_p0516a06║非人女疑，偷蘭遮。第四分云：女作男想，男作女
X40n0720_p0516a07║想，粗惡語，偷蘭遮。此女作餘女想，餘女作此女
X40n0720_p0516a08║想，僧殘。性好、粗惡語、非欲心，突吉羅。律攝云：
X40n0720_p0516a09║若有女人說鄙惡語，以言領受，情歡其事，雖不自
X40n0720_p0516a10║說鄙惡之言，亦得本罪。善見云：若比丘以欲心
X40n0720_p0516a11║方便欲樂此事，假說旁事。若女人解此語，突吉羅。
X40n0720_p0516a12║比丘尼，偷蘭遮；三小眾，突吉羅。是謂為犯。
X40n0720_p0516a13║開緣。　不犯者：若為女人說不淨惡露觀。大妹當
X40n0720_p0516a14║知！此身九瘡、九孔、九漏、九流。九孔者：二眼、二耳、二
X40n0720_p0516a15║鼻、口、大小便道。當說此不淨時，彼女人謂說麤惡
X40n0720_p0516a16║語。若說毗尼時，言次及此，彼謂麤惡語。若從受經，
X40n0720_p0516a17║若二人同受，若同誦，若戲笑語，若獨語，若疾疾語，
X40n0720_p0516a18║若夢中語，欲說此錯說彼，一切無犯。不犯者：最初
X40n0720_p0516a19║未制戒等。
X40n0720_p0516a20║會詳　薩婆多云：結戒者：一、為法久住故；二、為止
X40n0720_p0516a21║誹謗故；三、不惱害眾生，令信敬增長故；四、為少欲
X40n0720_p0516a22║知足，行善法故。
X40n0720_p0516a23║○第四，歎身索欲戒。
X40n0720_p0516a24║總釋。
X40n0720_p0516b01║謂設異方便希求欲樂，此是不共戒尼結方便，大
X40n0720_p0516b02║乘同制。律攝云：由癡無知，故因婬事及婬煩惱，
X40n0720_p0516b03║制斯學處。
X40n0720_p0516b04║緣起處。
X40n0720_p0516b05║佛在舍衛國。
X40n0720_p0516b06║起緣人。
X40n0720_p0516b07║時迦留陀夷聞佛制戒，不得弄陰墮精，不得與女
X40n0720_p0516b08║人身相觸及粗惡語，便向女人歎身索欲。諸比丘
X40n0720_p0516b09║聞，白佛訶責結戒。
X40n0720_p0516b10║所立戒相。
X40n0720_p0516b11║若比丘，婬欲意，於女人前自歎身言：大妹！我修梵行、
X40n0720_p0516b12║持戒、精進、修集善法，可持是婬欲法供養我。如是供
X40n0720_p0516b13║養第一最。僧伽婆尸沙。
X40n0720_p0516b14║釋義　自歎身者，歎身端正好顏色，我是剎帝利、
X40n0720_p0516b15║長者、居士、婆羅門種。大妹者（乃女弟之稱），我修梵行
X40n0720_p0516b16║者，勤修離穢濁（謂離汙穢不清淨法，故名離穢濁也）。持戒精進者，不
X40n0720_p0516b17║缺不穿，不漏無染汙（言不缺者，對四重而言。若犯棄罪，即是破器。今既無違犯，
X40n0720_p0516b18║故云不缺也。不穿者，對僧殘言也。若犯此篇戒者，雖不名破道器，而有穿孔，亦不能增長勝法資財，故曰
X40n0720_p0516b19║不穿也。不漏者，漏謂滲漏也。對後三篇而言之，後三有違，雖道器不缺不穿，而有滲漏也。即無違犯，故云
X40n0720_p0516b20║不漏無染汙。總結五篇也）。修集善法者（善法即十二頭陀行，梵語頭陀，此云抖擻，謂抖
X40n0720_p0516b21║擻三界煩惱業報故也），樂閒靜處（謂離眾閙，居阿蘭若，身遠離故，心得清淨，離於欲葢，
X40n0720_p0516b22║益諸善故），時到乞食（即常乞食也。謂依法乞食，當制六根，不著六塵，亦不分別男女等相，
X40n0720_p0516b23║得與不得，若好若惡，不生憎愛。若受請食者，或得不得，貪恨易生。若同僧食處分，使人心則散亂，不入道
X40n0720_p0516b24║法故），著糞掃衣（謂拾糞掃物，衲作衣故，以此覆障寒暑，離貪遠賊，無奪命難故），作餘
X40n0720_p0516c01║食法不食（謂作餘食法，妨修道業，復長貪心，即不知止足也），一坐食（謂若重食
X40n0720_p0516c02║者，失半口功，斷數數食也），一摶食（又云節量食。謂念身中八萬戶蟲，蟲得此食，皆悉安隱。我
X40n0720_p0516c03║今以食攝此諸蟲，後得道時，以法攝彼。又雖一食，恣貪極噉，腹脹氣塞，妨廢行道。隨所得食，三分食二，身
X40n0720_p0516c04║則輕安，是名一摶食。）塚間坐，（謂塚間常有悲哭聲，死屍狼藉，無常不淨，觀道易成故。）樹
X40n0720_p0516c05║下坐，（謂順法故。如佛成道、轉法輪、入涅槃，皆在樹下。既無房舍之貪，易入道故。）露地坐，
X40n0720_p0516c06║（謂樹下如半屋愛著，猶生烏喧，汙穢不淨。若露地處，光明徧照，令心明利，空觀易成故。）常坐
X40n0720_p0516c07║不臥，（謂若行若立，心動難攝，然亦不久應受常坐。若欲睡時，脇不著席也。）隨坐，（謂隨心所
X40n0720_p0516c08║得而坐其上，離所愛著，不惱他人故也。）持三衣，（謂白衣好畜種種衣，外道苦行，裸形而已。
X40n0720_p0516c09║今佛弟子應捨二邊，但持三衣也。又離多求及守護故也。）唄匿，（此翻為靜，又翻止斷，又云止息。
X40n0720_p0516c10║由是外緣已止已斷，爾時寂靜，任為法事也。法苑云：尋西方之有唄，猶東國之有讚。讚者，從文以結章；唄
X40n0720_p0516c11║者，短偈以流頌。比其事義，名異實同。毗尼母云：佛告諸比丘：聽汝等唄。唄者，言說之辭。聽引十二部經中
X40n0720_p0516c12║要言妙辭，直顯其義，故曰唄匿也。）多聞、能說法、持毗尼、坐禪，（具三學故
X40n0720_p0516c13║也。）如是供養第一最者。（善見云：或讚其所須婬事，此第一供養。我等出家人，
X40n0720_p0516c14║餘供養易可得耳。此婬欲供養難得，故名第一供養。）
X40n0720_p0516c15║犯緣。　此戒具足五緣，方成本罪：一、有婬欲意。二、
X40n0720_p0516c16║歎身索欲。三、是人女。四、人女想。五、了了領解。
X40n0720_p0516c17║定罪。　此中犯者，若比丘作如是自歎譽已：供養
X40n0720_p0516c18║我來。不說婬欲者，偷蘭遮。若說婬欲，僧殘。若
X40n0720_p0516c19║在女人前，一自歎譽身，一僧殘。隨自歎多少了
X40n0720_p0516c20║了者，一一僧殘。說而不了了者，一一偷蘭遮。
X40n0720_p0516c21║若手印、若書信、若遣使、若現知相令知者，僧殘。
X40n0720_p0516c22║不知者，偷蘭遮。除二道，更為索餘處供養，偷蘭遮。
X40n0720_p0516c23║天女、阿修羅女、夜叉女、餓鬼女、畜生女能變形
X40n0720_p0516c24║者，向自歎譽身說而了了者，偷蘭遮。不了了者，
X40n0720_p0517a01║突吉羅。若遣使、若現知相，歎說身令彼知者，偷
X40n0720_p0517a02║蘭遮。不知者，突吉羅。畜生女不能變形向彼
X40n0720_p0517a03║自稱歎譽身者，突吉羅。向男子自歎譽身，突吉
X40n0720_p0517a04║羅。人女人女想僧殘。人女疑，偷蘭遮。人女
X40n0720_p0517a05║非人女想，偷蘭遮。非人女、人女想，偷蘭遮。非
X40n0720_p0517a06║人女疑，偷蘭遮。律攝云：若對堪行婬女，得本罪。
X40n0720_p0517a07║若不堪者，得窣吐羅。比丘尼，偷蘭遮；三小眾，
X40n0720_p0517a08║突吉羅。是謂為犯。
X40n0720_p0517a09║開緣。　不犯者，若比丘語女人言：此處妙尊最上
X40n0720_p0517a10║（謂讚歎如來清淨法門，最為尊上無與等者），此比丘精進持戒修善法，
X40n0720_p0517a11║汝等應以身業慈（鞠躬合掌低頭禮拜）、口業慈（出柔軟言讚歎其德）、意
X40n0720_p0517a12║業慈（心存恭敬常懷戀慕）供養。彼諸女意謂比丘為我故自
X40n0720_p0517a13║歎身。若為說毗尼時，言說相似，而彼自謂讚歎
X40n0720_p0517a14║身。若從受經誦經，若二人共受誦，若夢中語，若
X40n0720_p0517a15║欲說此錯說彼，不犯。不犯者，最初未制戒等。
X40n0720_p0517a16║○第五媒嫁戒
X40n0720_p0517a17║總釋。
X40n0720_p0517a18║乃為他婬事而作方便，此是共戒，尼結罪同，大乘
X40n0720_p0517a19║同制。梵網經云：應生孝順心，救度一切眾生，淨
X40n0720_p0517a20║法與人，而反更起一切人婬等，此是制罪。律攝
X40n0720_p0517a21║云：因鄙惡事，制斯學處。
X40n0720_p0517a22║緣起處。
X40n0720_p0517a23║佛在羅閱祗耆闍崛山中（羅閱祗即王舍城也）。
X40n0720_p0517a24║起緣人。
X40n0720_p0517b01║有一比丘名迦羅，本是王大臣，善知俗法。羅閱城
X40n0720_p0517b02║中諸有嫁娶，盡問迦羅，與作婚娶。時諸男女得適
X40n0720_p0517b03║意者，便歡喜讚歎；不適意者，便作是言：當令迦羅
X40n0720_p0517b04║常受苦惱。諸比丘聞，白佛訶責結戒。
X40n0720_p0517b05║所立戒相。
X40n0720_p0517b06║若比丘，往來彼此媒嫁，持男意語女，持女意語男，若
X40n0720_p0517b07║為成婦事，若為私通，乃至須臾頃，僧伽婆尸沙。
X40n0720_p0517b08║釋義。　往來彼此媒嫁者，使所應可和合者是。（律攝
X40n0720_p0517b09║云：媒嫁者，往來通信也。）女人有二十種。母護者，母所保。（善見律云：
X40n0720_p0517b10║母禁制不聽出入，恐慮他事。又云：檢斂看視，不與餘處遊戲，亦不聽行來出入。）父護。父
X40n0720_p0517b11║母護。兄護。姊護！兄姊護（根本云：若女人父母及夫主並皆亡
X40n0720_p0517b12║沒，或時散失，至兄弟家而為住止，兄弟衛護），自護身得自在（謂父母、夫主、兄弟皆
X40n0720_p0517b13║亡失，身自獨居），法護謂修行梵行（謂女心貞潔，歸依三寶，受五學處，清淨梵行，以
X40n0720_p0517b14║佛法守護），姓護不與卑下姓。宗親護，為宗親所保。
X40n0720_p0517b15║自樂為婢，樂為他作婢。與衣，婢與衣為價。與
X40n0720_p0517b16║財婢乃至與一錢為價。同業婢同供作業，若未
X40n0720_p0517b17║成夫婦。水所漂婢，水中救得。不輸稅婢、若不
X40n0720_p0517b18║取輸稅（謂物應輸稅直，今不取其稅直而為作婢也）、若放去婢、若買得、
X40n0720_p0517b19║若家生。客作婢，僱錢使作，如家使人。他護婢
X40n0720_p0517b20║受華鬘為要（謂聘以華鬘，既受他禮，即屬他人，故云他護），邊方得婢謂
X40n0720_p0517b21║抄劫得（謂軍將征伐異國，或賊主破壞村城獲得，故名抄劫得），是為二十種。
X40n0720_p0517b22║男子亦如是。母護男，母護女，遣比丘為使，語彼
X40n0720_p0517b23║言：汝為我作婦。若與我私通。乃至須臾頃（揀非
X40n0720_p0517b24║終身為婦也。時既非多，故云須臾頃。一日一夜，有三十須臾也）。
X40n0720_p0517c01║犯緣。　此戒具足五緣，方成本罪：一、媒嫁人女。二、
X40n0720_p0517c02║人女想。三、受語。四、往說。五、還報。
X40n0720_p0517c03║定罪。　此中犯者，隨媒嫁多少，說而了了還報，一
X40n0720_p0517c04║一僧殘。說而不了了，一一偷蘭遮。若比丘受
X40n0720_p0517c05║語往彼說，不還報。不受語，往彼說，還報，皆偷蘭
X40n0720_p0517c06║遮。若比丘受語，不往彼說，不還報。不受語、往
X40n0720_p0517c07║彼說、不還報，皆突吉羅。若書指印、若現相令知，
X40n0720_p0517c08║彼知僧殘。不知，偷蘭遮。天女、阿修羅女、龍女、
X40n0720_p0517c09║夜叉女、餓鬼女、畜生女能變形者，黃門、二根、媒嫁，
X40n0720_p0517c10║說而了了，偷蘭遮。不了了，突吉羅。若書指印
X40n0720_p0517c11║現相令彼知，偷蘭遮。不知，突吉羅。若畜生不
X40n0720_p0517c12║能變形媒嫁，突吉羅。媒嫁男，突吉羅。媒嫁，媒
X40n0720_p0517c13║嫁，想僧殘。媒嫁疑。偷蘭遮。媒嫁不媒嫁，想偷
X40n0720_p0517c14║蘭遮。不媒嫁，媒嫁想偷蘭遮。不媒嫁癡。偷蘭
X40n0720_p0517c15║遮。人女人女想僧殘。人女疑，偷蘭遮。人女
X40n0720_p0517c16║非人女想，偷蘭遮。非人女、人女想，偷蘭遮。非
X40n0720_p0517c17║人女疑，偷蘭遮。若比丘持他書往，不看，突吉羅。
X40n0720_p0517c18║若為白衣作餘使，突吉羅。僧祇云：若男子有
X40n0720_p0517c19║眾多婦，有念者，有不念者。比丘語言：當等看視，務
X40n0720_p0517c20║令均平。答言：當如師教。比丘爾時得偷蘭遮罪。
X40n0720_p0517c21║若夫婦鬬諍，比丘勸喻和合，得偷蘭遮。若彼夫
X40n0720_p0517c22║婦不和，或於佛事、僧事有缺，為福事故勸令和合，
X40n0720_p0517c23║無罪。若有婦還家，勸其早還夫舍，得偷蘭遮。
X40n0720_p0517c24║有二摩訶羅比丘，一有子，一有女，即自為婚配，二
X40n0720_p0518a01║俱僧殘。十誦云：媒事已成，比丘後來佐助，偷蘭
X40n0720_p0518a02║遮。根本云：若比丘至施主家，作是語：此女長成，
X40n0720_p0518a03║何不出適？此男既大，何不娶妻？若言：此女何不往
X40n0720_p0518a04║夫家？此男何不向婦舍？皆惡作罪。律攝云：若指
X40n0720_p0518a05║腹媒嫁，若生男女，若俱男，若俱女，若半擇迦（即不能男
X40n0720_p0518a06║女人），窣吐羅。若告云：彼家有女，何不求之？意為媒
X40n0720_p0518a07║合，便得粗罪。但有片言與媒事相應，皆得惡作
X40n0720_p0518a08║罪。若弟子語師：我欲為他作媒事。師聞此語，默
X40n0720_p0518a09║而許者，得窣吐羅（謂師應止其惡事，而師不閑律法，默而許者，得窣吐羅）。
X40n0720_p0518a10║善見云：若眾多女遣一比丘傳語，語眾多男子，受
X40n0720_p0518a11║語往彼說，還報眾多，僧殘。此戒不問知與不知，
X40n0720_p0518a12║但受語往語還報，悉僧殘。戒因緣經云：解放畜
X40n0720_p0518a13║生，合其牝牡，僧殘（問：諸部媒嫁畜生，不結本罪。戒因緣經解放畜生，合其牝牡，獨
X40n0720_p0518a14║結僧殘。何耶？答：但作媒嫁，則婬機尚遠。解放令合，則目覩非法。故雖畜生，亦得本罪也）。比丘
X40n0720_p0518a15║尼，僧殘。三小眾，突吉羅。是謂為犯。
X40n0720_p0518a16║開緣。　不犯者：若男女先已通而後離別還和合。
X40n0720_p0518a17║若為父母疾患，若繫閉在獄，看書持往。若為
X40n0720_p0518a18║信心精進優婆塞病，若繫在獄看書持往。若為
X40n0720_p0518a19║佛、為法、為僧、為塔、若為病比丘看書持往，一切無
X40n0720_p0518a20║犯。不犯者，最初未制戒等。
X40n0720_p0518a21║○第六小房過量戒
X40n0720_p0518a22║總釋。
X40n0720_p0518a23║此是不共戒，尼不同犯，大乘同制。梵網所謂惡
X40n0720_p0518a24║求多求，菩薩戒本所謂多欲不知足也。（薩婆多云：與少不足，
X40n0720_p0518b01║名為多欲。得一求一，名不知足。又復得內供養無厭，名為多欲。得外利養無厭，名不知足也。）律
X40n0720_p0518b02║攝云：由住處事，鄙業煩惱，制斯學處。
X40n0720_p0518b03║緣起處。
X40n0720_p0518b04║佛在羅閱祗耆闍崛山中，聽諸比丘作私房舍。
X40n0720_p0518b05║起緣人。
X40n0720_p0518b06║有曠野國，比丘即私作大房舍，功力繁多（根本云：時摩竭
X40n0720_p0518b07║陀、憍薩羅二國中間大曠野處，有五百羣賊殺害商旅，人行路絕。時影勝王命大將往彼，屏除羣賊，方便
X40n0720_p0518b08║降伏。即於二界中間築一新城，總集諸人共住於此，名曠野城），常行求索，居士畏
X40n0720_p0518b09║避。有一比丘欲起房舍，自斫樹。樹神念打比丘，恐
X40n0720_p0518b10║違道理，乃往白佛。佛讚慰之。時尊者大迦葉乞食
X40n0720_p0518b11║曠野城中，諸居士遙見，避入里巷（五家為鄰，五鄰為里。直曰街，曲
X40n0720_p0518b12║曰巷）。迦葉問知其故，白佛訶責結戒。
X40n0720_p0518b13║所立戒相。
X40n0720_p0518b14║若比丘，自求作屋，無主、自為己，當應量作。是中量者，
X40n0720_p0518b15║長佛十二磔手，內廣七磔手，當將比丘指授處所。彼
X40n0720_p0518b16║比丘當指授處所，無難處、無妨處。若比丘有難處、妨
X40n0720_p0518b17║處，自求作屋，無主、自為己，不將比丘指授處所，若過
X40n0720_p0518b18║量作者，僧伽婆尸沙。
X40n0720_p0518b19║釋義。　自求者，彼處處乞索。屋者，房也。無主者，彼
X40n0720_p0518b20║無有人，若一、若兩、若眾多。自為己者，自求索、自為
X40n0720_p0518b21║作也。應量者，長佛十二磔手、內廣七磔手（磔手者，謂舒指
X40n0720_p0518b22║一跨也。又云：張手周尺，人一尺、佛二尺。唐於周一寸上增二分、一尺上增二寸，葢周尺八寸也。佛一磔手，
X40n0720_p0518b23║准唐尺即該一尺六寸也。長佛十二磔手者，乃房進深之量，正有一丈九尺二寸也。內廣七磔手者，乃是
X40n0720_p0518b24║橫量，寬有一丈一尺二寸也。若太大則功力煩多，太小則難容四儀。今佛制量，正處於中也）。難
X40n0720_p0518c01║處者，有虎狼獅子諸惡獸，下至蟻子。比丘若不為
X40n0720_p0518c02║此諸蟲獸所惱，應修治平地。若有石樹株荊棘，當
X40n0720_p0518c03║使人掘出。若有陷溝坑陂池處，使人填滿。若畏水
X40n0720_p0518c04║淹漬，當預設隄防。若地為人所認，當共斷，當無使
X40n0720_p0518c05║他有語。是謂難處。妨處者，不通草車迴轉往來，是
X40n0720_p0518c06║謂妨處。彼比丘看無難處、無妨處已，到僧中脫革
X40n0720_p0518c07║屣、偏露右肩、右膝著地，合掌作如是白：大德僧
X40n0720_p0518c08║聽！我某甲比丘自乞作屋，無主，自為己。我今從僧
X40n0720_p0518c09║乞，知無難處、無妨處。如是三乞。時眾僧當觀察此
X40n0720_p0518c10║比丘為可信不？若可信，即當聽使作；若不可信，眾
X40n0720_p0518c11║僧應到彼處看。若眾僧不去，遣僧中可信者看。若
X40n0720_p0518c12║彼處有難有妨、若無難有妨、若有難無妨，皆不應
X40n0720_p0518c13║與處分；若無難無妨，應與處分。故云當將比丘
X40n0720_p0518c14║指授處所。彼比丘當指授處所，無難處、無妨處（此戒
X40n0720_p0518c15║當知緣起兩事，故戒制二途。應量從多求索處分，則伐樹神瞋，故罪結二重也）。作房應知
X40n0720_p0518c16║初安，若石、若土墼、泥團，乃至最後泥治訖是。若
X40n0720_p0518c17║比丘，有難處下（違制成犯也）。
X40n0720_p0518c18║犯緣。　此戒具足四緣方成本罪：一、過量作。二、不
X40n0720_p0518c19║處分。三、作過量不處分想。四、作屋已成。
X40n0720_p0518c20║定罪。　此中犯者，若不被僧處分過量，有難有妨
X40n0720_p0518c21║處，二僧殘、二突吉羅。僧不處分過量，有難無妨、
X40n0720_p0518c22║無難有妨，二僧殘、一突吉羅。僧不處分、不過量，
X40n0720_p0518c23║一僧殘；有難、有妨，二突吉羅。有難無妨，無難有
X40n0720_p0518c24║妨，皆一突吉羅。僧處分過量，一、僧殘；有難、有妨，
X40n0720_p0519a01║二、突吉羅。有難無妨，無難有妨，皆一突吉羅。
X40n0720_p0519a02║僧處分不過量，有難、有妨，二突吉羅。有難無妨，
X40n0720_p0519a03║無難有妨，皆一突吉羅。僧處分過量，無難無妨
X40n0720_p0519a04║一僧殘。若比丘，僧不處分過量，有難有妨，自作
X40n0720_p0519a05║屋成者，二僧殘、二突吉羅。作而不成，二偷蘭遮，
X40n0720_p0519a06║二突吉羅。若使他作，成二僧殘、二突吉羅。作
X40n0720_p0519a07║而不成，二偷蘭遮，二突吉羅。若為他作屋，成二
X40n0720_p0519a08║偷蘭遮、二突吉羅。作而不成，四突吉羅。若作
X40n0720_p0519a09║屋以繩拼地，應量作者，過量作者犯。若比丘，教
X40n0720_p0519a10║人案繩墨作，彼受教者言：如法作。而過量，彼受教
X40n0720_p0519a11║者犯。彼教人案繩墨作，即如法作，不還報作者，
X40n0720_p0519a12║犯。若教人案繩墨作，即如法作教者，不問如法
X40n0720_p0519a13║作不教者，犯。若僧不處分，作不處分想，僧殘。
X40n0720_p0519a14║若僧不處分，疑。僧不處分，作處分想。僧處分
X40n0720_p0519a15║作不處分想。僧處分疑，悉偷蘭遮。過量過量
X40n0720_p0519a16║想僧殘。過量疑。過量不過量想。不過量，過
X40n0720_p0519a17║量想。不過量，疑，皆偷蘭遮。有難有難想。有難
X40n0720_p0519a18║疑。若有難無難想。若無難，有難想。若無難
X40n0720_p0519a19║疑，咸得突吉羅。妨處亦如是。僧祇云：作房時，
X40n0720_p0519a20║若授甎、泥團及壘甎等，悉得越毗尼罪。若戶牖
X40n0720_p0519a21║已成時，偷蘭遮。乃至作成時，僧殘一切受用，得
X40n0720_p0519a22║越毗尼罪。十誦云：若比丘語餘比丘：為我作舍。
X40n0720_p0519a23║語已便去。後作未成行，還自成是舍。不如法作，犯。
X40n0720_p0519a24║若得先成舍，無犯。善見云：若二三人共作屋，
X40n0720_p0519b01║若一比丘、一沙彌，悉不犯。何以故？人無一屋分故。
X40n0720_p0519b02║若段段分人，得一屋分，僧殘。薩婆多云：從平地
X40n0720_p0519b03║印封作相，二團泥未竟，已還盡，輕偷蘭；一團泥未
X40n0720_p0519b04║竟，重偷蘭。作房竟，僧殘。比丘尼，偷蘭遮；三小眾，
X40n0720_p0519b05║突吉羅。是謂為犯。（尼偷蘭者，謂比丘尼不住蘭若故也。）
X40n0720_p0519b06║開緣。　不犯者：如量作。減量作。僧處分作。無難處
X40n0720_p0519b07║無妨處作。如法拼作。若為僧作。為佛圖（是佛塔廟也）。講
X40n0720_p0519b08║堂。草菴。葉菴。若作小容身屋。若作多人住處（即為眾作）。
X40n0720_p0519b09║無犯。不犯者：最初未制戒等。
X40n0720_p0519b10║會詳　薩婆多云：一、為正法久住故，二、為止誹謗
X40n0720_p0519b11║故，三、不惱害眾生令信敬增長故，四、為少欲知足
X40n0720_p0519b12║行善法故。有此四義而結戒也。
X40n0720_p0519b13║○第七作大房戒
X40n0720_p0519b14║總釋。
X40n0720_p0519b15║此是不共戒，尼結同前，大乘同制。梵網云：頭陀
X40n0720_p0519b16║行道乃至夏坐安居，是諸難處皆不得入。律攝
X40n0720_p0519b17║云：妨修善業，因起違諍，為防譏過，制斯學處。
X40n0720_p0519b18║緣起處。
X40n0720_p0519b19║時佛在拘睒彌國瞿師羅園。（拘睒彌者，西域記云：憍賞彌國，舊曰拘睒
X40n0720_p0519b20║彌國，譌也。中印度境，周六千餘里。國大都城周三十里。土稱沃壤，地利豐植，杭稻多，甘蔗茂。氣序暑熱，風
X40n0720_p0519b21║俗剛強，好學典藝，崇樹福善。　瞿師羅者，是長者名也，華言美音。由過去世時作狗子，以聲吠請辟支佛
X40n0720_p0519b22║至家供養，故生生中報得好音。是長者身長三尺，佛亦化身為三尺以化彼，令歸正法。　西域記云：城東
X40n0720_p0519b23║南不遠有故伽藍，如來於此數年說法。）
X40n0720_p0519b24║起緣人。
X40n0720_p0519c01║時優填王與闡陀尊者親友知識（優填王者，或云優陀延，又云鄔
X40n0720_p0519c02║陀衍那，唐言出愛。佛初降誕時，大地震動，普放光明。時憍閃毗國百軍大王初誕一子，見此光明，便作念
X40n0720_p0519c03║言：我子福力有大光明，宜與名曰光明。　闡陀者，又云闡那。　薩婆多云：是佛異母弟，優填王妹兒。生大
X40n0720_p0519c04║豪族，出家為道，多住拘睒彌國。性悷自用，作種種過惡。又以此中利益眾生多故，多住此國。後因惡性不
X40n0720_p0519c05║捨，眾僧與作梵罰，悶絕於地。阿難為說法要，即得開悟證果），語言：欲為汝作屋，
X40n0720_p0519c06║隨意所好。何處有好地，任意作。報言：大王！近城有
X40n0720_p0519c07║尼拘律神樹，多人往反，象馬車乘止息其下。闡陀
X40n0720_p0519c08║往伐此樹（尼拘律，又云尼拘盧陀，此云無節，又云縱廣。阿含云：其身圓正，其葉青滑長廣，
X40n0720_p0519c09║子似枇杷子，承蒂如柿。然其種類耐老，諸樹中最能高大者也）。居士譏嫌，世尊訶
X40n0720_p0519c10║責，結戒。
X40n0720_p0519c11║所立戒相。
X40n0720_p0519c12║若比丘，欲作大房，有主為己作，當將餘比丘往指授
X40n0720_p0519c13║處所。彼比丘應指授處所：無難處、無妨處。若比丘，有
X40n0720_p0519c14║難處、妨處作大房，有主為己作，不將餘比丘往看指
X40n0720_p0519c15║授處所，僧伽婆尸沙。
X40n0720_p0519c16║釋義：　大房者，多用財物。有主者，若一、若二、若眾
X40n0720_p0519c17║多人（唯除過量，餘並同前）。
X40n0720_p0519c18║○第八，無根謗戒。
X40n0720_p0519c19║總釋。
X40n0720_p0519c20║此是共戒，尼結亦同，大乘同制。梵網云：若佛子，
X40n0720_p0519c21║以惡心故，無事謗他良人、善人、法師、師僧、國王、貴
X40n0720_p0519c22║人，言犯七逆、十重等。若向外人說，犯重。若向同法
X40n0720_p0519c23║者說，犯輕垢。此屬性罪。律攝云：由同梵行事，及
X40n0720_p0519c24║不忍煩惱，制斯學處。
X40n0720_p0520a01║緣起處。
X40n0720_p0520a02║佛在耆闍崛山。尊者沓婆摩羅子，得阿羅漢，自念：
X40n0720_p0520a03║此身不牢固，我今當以何方便，求牢固法耶？我今
X40n0720_p0520a04║宜可以力供養，分僧臥具，差次受請飯食。即往白
X40n0720_p0520a05║佛，佛即聽許，羯磨差之。時有一比丘，向暮上山，尊
X40n0720_p0520a06║者手出光明，與分臥具。（沓婆摩羅子者，沓婆是比丘名，摩羅子是王名，此是
X40n0720_p0520a07║摩羅王之子出家，故名沓婆摩羅子也。尊者七歲出家，剃髮落地，即成羅漢。　善見曰：過去有佛，號波頭
X40n0720_p0520a08║勿多羅。此沓婆摩羅子，生一居士家，國邑人民，共作大會，請佛入國，有六萬八千比丘圍繞，大會供養，七
X40n0720_p0520a09║日布施。有阿羅漢，於大眾中，以神通力，處分牀席，及諸飲食。沓婆摩羅子見已，心大歡喜，往至佛所，頂禮
X40n0720_p0520a10║白言：願我當來佛時，出家學道，速成羅漢，為諸眾僧，分布房舍，及諸飲食，如今羅漢神力無異。佛言：汝從
X40n0720_p0520a11║此百千劫已，有佛號釋迦牟尼，汝年七歲得出家，剃髮落地，即成羅漢，名沓婆摩羅子，必得此願。今從世
X40n0720_p0520a12║尊，乞此二願，為滿本願也。　薩婆多論：問曰：陀驃何故常放光明自顯功德？答曰：自顯功德有二種：一為
X40n0720_p0520a13║利養名聞、二為佛法眾生故。若為佛法眾生，隨時自在無所障礙。陀驃所以放光明者，正為止誹謗段。如
X40n0720_p0520a14║佛為婆羅門女孫陀利所謗故作師子吼，自說我有十力、四無所畏、十八不共法，以表清淨。如舍利弗、目
X40n0720_p0520a15║連為瞿迦離所謗作師子吼，我有七覺意寶，如長者家庫藏中有種種衣服、種種器杖自在取用，我有七
X40n0720_p0520a16║覺意寶亦隨意取用，以表清淨。目連亦作師子吼，自說我生已盡不復當生，所作已辦梵行已成，以表清
X40n0720_p0520a17║淨。阿那律為人所謗，自說我入智慧樓觀自在遊戲，以表清淨。如莎伽陀為人所謗言其飲酒，自言我禪
X40n0720_p0520a18║定能令從阿鼻地獸上至有頂滿其中火，以表清淨。如輸毗陀為人所謗，自說一念能知五百劫事，以表
X40n0720_p0520a19║清淨。陀驃為慈地所謗故常放光明，以表清淨也）。
X40n0720_p0520a20║起緣人。
X40n0720_p0520a21║有慈地比丘來，隨次得惡房惡臥具，便生瞋恚。明
X40n0720_p0520a22║日差次受請，檀越聞是慈地，便於門外敷弊坐具，
X40n0720_p0520a23║施粗惡食。慈地倍生瞋恚，乃倩其妹慈比丘尼，誣
X40n0720_p0520a24║謗尊者相犯。（慈地比丘常得粗惡食者，先業力故。又此人日夜無清淨心，天龍鬼神等
X40n0720_p0520b01║與作因緣，令所作事悉不隨意故。）尊者去佛不遠，世尊知而故問：
X40n0720_p0520b02║汝聞不？答言：聞。唯世尊當知之。佛言：今不應作如
X40n0720_p0520b03║是報我。若實當言實，不實當言不實。尊者白佛言：
X40n0720_p0520b04║我從生已來，未曾憶夢中行不淨，況於覺悟而行
X40n0720_p0520b05║不淨耶？（言世尊知之者，薩婆多云：以實清淨故，不得言爾。以本業力故，不得言不。佛何故不
X40n0720_p0520b06║說陀驃清淨？一、以佛平等心，無親無愛故，不即言一是一非。二、以陀驃本業果熟故。過去迦葉佛時，作知
X40n0720_p0520b07║食人。有一塚間比丘，是阿羅漢，儀容端正，在路而行。有一女人，見生染愛，隨觀不捨。時主食人見其如是，
X40n0720_p0520b08║謂先與交通。尋作是言：是比丘必與此女人共作惡法。以謗賢聖，故墮地獄，罪畢得出。以本善業，值佛得
X40n0720_p0520b09║道。殘業力故，受此惡報。）世尊以此因緣，訶責慈地比丘：有二
X40n0720_p0520b10║種人，一向入地獄：若非梵行，自稱梵行；若真梵行，
X40n0720_p0520b11║以無根非梵行謗之。是謂二，一向入地獄。訶責已，
X40n0720_p0520b12║結戒。
X40n0720_p0520b13║所立戒相。
X40n0720_p0520b14║若比丘，瞋恚所覆故，非波羅夷。比丘以無根波羅夷
X40n0720_p0520b15║法謗，欲壞彼清淨行。若於異時，若問、若不問，知此事
X40n0720_p0520b16║無根說：我瞋恚故作是語。若比丘作是語者，僧伽婆
X40n0720_p0520b17║尸沙。
X40n0720_p0520b18║釋義：　瞋恚所覆者，有十惡法因緣故瞋，十事中
X40n0720_p0520b19║一一生瞋。（法數云：恚、恨、讒、誑、憍、忿、怒、慳、癡、妬。瞋恚所覆者，轉善心也。南山鈔云：比丘以六
X40n0720_p0520b20║和表用，以慈心為體。今言瞋恚所覆，正覆此體。違背六和，致興謗毀也。）以無根波羅
X40n0720_p0520b21║夷法謗者，根有三根：見、聞、疑。見根者，實見犯梵行、
X40n0720_p0520b22║見偷五錢過五錢、見斷人命，若他見從彼聞，是謂
X40n0720_p0520b23║見根。聞根者，若聞犯梵行、聞偷五錢過五錢、聞斷
X40n0720_p0520b24║人命、聞自歎譽得上人法，若彼說從彼聞，是謂聞
X40n0720_p0520c01║根。疑根者，有二種生疑：從見生疑、從聞生疑。從見
X40n0720_p0520c02║生疑者，若與婦女入林出林、無衣裸形、男根不淨
X40n0720_p0520c03║污身、手捉刀血污、與惡知識伴，是謂從見生疑。從
X40n0720_p0520c04║聞生疑者，若在暗地，聞牀聲、草褥轉側聲、動身聲、
X40n0720_p0520c05║共語聲、交會聲，若聞我犯梵行聲，聞言偷五錢過
X40n0720_p0520c06║五錢聲，聞言我殺人、我得上人法，是謂從聞生疑。
X40n0720_p0520c07║除此三根已，更以餘法謗者，是謂無根。（薩婆多云：眼根者，必
X40n0720_p0520c08║清淨無病，見事審諦，可依可信。唯聽肉眼，不聽天眼。天眼無往不見，人誰無過？但有大小。若聽天眼說者，
X40n0720_p0520c09║則妨亂事多。耳根者，必清淨無謬，審諦可信，亦不聽天耳。事同天眼，疑不可依。疑者，非是決定，或謂犯罪，
X40n0720_p0520c10║或謂不犯，不可依故。）欲壞彼清淨行者，（謂壞彼人清淨之行德，於諸勝法不復增
X40n0720_p0520c11║修，及同一處布薩羯磨。）若於異時，（謂過後之時也。）若問、若不問，（僧祗云：若
X40n0720_p0520c12║檢校、若不檢校，問言：汝見何事？婬耶？盜五錢耶？故殺人耶？不實稱過人法耶？云何見？何因見？何處見？是名
X40n0720_p0520c13║檢校。若不如是問者，是名不檢校也。）知此事無根，說我瞋恚，故作是
X40n0720_p0520c14║語。（此謂過後悔過自責，發露虗謗之事，蕩洗愆尤，欲求戒身清淨。作是語下，結成所犯。）
X40n0720_p0520c15║犯緣。　此戒具足四緣，方成本罪：一、心有瞋恚。二、
X40n0720_p0520c16║實無三根。三、所謗非比丘事。四、說而了了。
X40n0720_p0520c17║定罪　此中犯者，彼人若清淨、若不清淨，無見、聞、
X40n0720_p0520c18║疑三根，以無根波羅夷法謗說而了了，僧殘。不
X40n0720_p0520c19║了了，偷蘭遮。除四波羅夷，更以餘非比丘法謗
X40n0720_p0520c20║言：汝犯邊罪。乃至二根說而了了，僧殘。不了了，
X40n0720_p0520c21║偷蘭遮。若指印書，使作知相，了了僧殘。不了
X40n0720_p0520c22║了，偷蘭遮。除此非比丘法，更以無根法謗比丘
X40n0720_p0520c23║（即下四篇二百四十六法也，及輕遮等法，謂隨謗前人所犯之事而自招愆，若以僧殘謗波逸提，若以波
X40n0720_p0520c24║逸提謗突吉羅，若以突吉羅謗亦突吉羅），若以八無根波羅夷法謗比
X40n0720_p0521a01║丘尼，說而了了僧殘。不了了，偷蘭遮。若指印
X40n0720_p0521a02║書，使作知相，了了僧殘。不了了，偷蘭遮。除八
X40n0720_p0521a03║波羅夷，更以餘無根非比丘尼法謗說而了了，僧
X40n0720_p0521a04║殘。不了了，偷蘭遮（餘非比丘尼法者，即十三重難）。除非比丘尼
X40n0720_p0521a05║法，更以餘無根法謗比丘尼者，隨前所犯。除比
X40n0720_p0521a06║丘、比丘尼，以無根法謗餘人者，突吉羅（餘人即三小眾）。
X40n0720_p0521a07║薩婆多云：若欲以無根法謗他，先向同意說：某甲
X40n0720_p0521a08║比丘犯如是罪，與我相助。重，偷蘭。比丘尼僧殘。
X40n0720_p0521a09║三小眾突吉羅。律攝云：若鄔波索迦（即優婆塞）謗苾
X40n0720_p0521a10║芻者，應與作覆鉢羯磨。是謂為犯。
X40n0720_p0521a11║開緣。　不犯者：有見聞疑三根說。實戲笑說。疾疾
X40n0720_p0521a12║說。獨說。夢中說。若說此錯說彼。不犯。不犯者：最初
X40n0720_p0521a13║未制戒等。
X40n0720_p0521a14║會詳　華嚴云：一念瞋心起，八萬障門開。成論
X40n0720_p0521a15║云：瞋恚者，非出家人法。出家人法，忍辱是也。又若
X40n0720_p0521a16║比丘，形服異俗，瞋恚心同，則非所宜。若行忍者，則
X40n0720_p0521a17║為自具慈悲功德。又修忍者，能成自利。所以者何？
X40n0720_p0521a18║謂瞋恚者，欲惱害人，而返自害所有身口，加惡於
X40n0720_p0521a19║人，自所得惡，過百千倍，故知瞋為大自損減。是故
X40n0720_p0521a20║智者，欲令自利，得免大苦及大罪者，應當行忍也。
X40n0720_p0521a21║什師曰：若能行忍，則內不自累，外不傷物，是自護
X40n0720_p0521a22║護彼也。無著禪師遊五臺，遇文殊化作老翁并
X40n0720_p0521a23║均提童子，童子為無著說偈云：
X40n0720_p0521a24║面上無瞋供養具，口裏無瞋吐妙香，
X40n0720_p0521b01║心裏無瞋是珍寶，無染無垢是真常