X40n0720_p0584c17║
X40n0720_p0584c18║
X40n0720_p0584c19║毗尼關要卷第十二
X40n0720_p0584c20║
X40n0720_p0584c21║清金陵寶華山律學沙門　德基　輯
X40n0720_p0584c22║○第四十三食家強坐戒
X40n0720_p0584c23║總釋。
X40n0720_p0584c24║此是共戒，尼結亦同，大乘同學。律攝云：由向俗
X40n0720_p0585a01║家事，為婬煩惱，制斯學處。
X40n0720_p0585a02║緣起處。
X40n0720_p0585a03║佛在給孤獨園。
X40n0720_p0585a04║起緣人。
X40n0720_p0585a05║迦留陀夷與齋優婆私互相繫意乞食，至其家就
X40n0720_p0585a06║座而坐。時齋優婆私洗浴莊嚴夫主，心極愛敬。夫
X40n0720_p0585a07║主問言：欲須何等？報言：須食。即使婦出食與之，食
X40n0720_p0585a08║已坐住不去。其夫瞋言：猶故不去，欲作何等？我今
X40n0720_p0585a09║捨汝出去，隨汝在後欲何所作？乞食比丘聞，白佛
X40n0720_p0585a10║訶責結戒。
X40n0720_p0585a11║所立戒相。
X40n0720_p0585a12║若比丘，在食家中有寶，強安坐者，波逸提。
X40n0720_p0585a13║釋義：　食者，男以女為食，女以男為食（律攝云：謂男女交會，
X40n0720_p0585a14║更相受用，故名食也）。寶者，硨磲、碼碯、真珠、琥珀、金銀（此戒在食家強
X40n0720_p0585a15║坐，妨他男女交會而得罪，不從有寶而犯過）。強安坐者（律攝云：不問舍主，自縱己心，不
X40n0720_p0585a16║隨他意，故云強也。違制成犯）。
X40n0720_p0585a17║犯緣。　此戒具足三緣，方成本罪：一、有食之家。二、
X40n0720_p0585a18║非顯露處。三、獨身安坐。
X40n0720_p0585a19║定罪，　此中犯者，在食家中有寶強安坐者，波逸
X40n0720_p0585a20║提。盲而不聾，突吉羅。聾而不盲，突吉羅。立
X40n0720_p0585a21║而不坐，突吉羅。十誦云：若女人受一日戒，男子
X40n0720_p0585a22║不受；若男子受一日戒，女人不受，是家中坐，突吉
X40n0720_p0585a23║羅。若二俱受者，不犯。律攝云：若天女及半擇
X40n0720_p0585a24║迦等，咸得惡罪。比丘尼，波逸提；小三眾，突吉羅。
X40n0720_p0585b01║是謂為犯。
X40n0720_p0585b02║開緣。　不犯者：若入食家中有寶舒手及戶處坐。
X40n0720_p0585b03║若有二比丘為伴。若有識別人。或有客人在一處
X40n0720_p0585b04║不盲不聾。或從前過不住。或卒病發倒地。或為力
X40n0720_p0585b05║勢所持。或繫閉。或命難、梵行難。無犯。十誦云：不
X40n0720_p0585b06║犯者，若斷婬家，若受齋家，若更有所尊人在坐，若
X40n0720_p0585b07║是舍多人出入，無犯。不犯者，最初未制戒等。
X40n0720_p0585b08║○第四十四食家屏坐戒
X40n0720_p0585b09║總釋。
X40n0720_p0585b10║此是共戒，尼結亦同，大乘同制。律攝云：由詣他
X40n0720_p0585b11║家事及婬煩惱，制斯學處。
X40n0720_p0585b12║緣起處。
X40n0720_p0585b13║佛在給孤獨園。
X40n0720_p0585b14║起緣人。
X40n0720_p0585b15║亦由前人與優婆私在戶扇後坐共語，乞食比丘
X40n0720_p0585b16║至彼家，聞迦留陀夷語聲嫌責，白佛訶責結戒。
X40n0720_p0585b17║所立戒相。
X40n0720_p0585b18║若比丘，食家中有寶，在屏處坐者，波逸提。
X40n0720_p0585b19║釋義：　屏處者，若樹墻壁籬柵、若衣障及餘物障。
X40n0720_p0585b20║犯緣。　此戒具足三緣，方成本罪：一、有食家中。二、
X40n0720_p0585b21║獨與女人。三、屏處共坐。
X40n0720_p0585b22║定罪開緣。如前，故不重出。
X40n0720_p0585b23║○第四十五與女人露地坐戒。
X40n0720_p0585b24║總釋。
X40n0720_p0585c01║此是共戒，尼亦同結，大乘同制，煩惱如前，制斯學
X40n0720_p0585c02║處。
X40n0720_p0585c03║緣起處。
X40n0720_p0585c04║佛在給孤獨園。
X40n0720_p0585c05║起緣人。
X40n0720_p0585c06║亦由前人與齋優婆私在露地共一處坐，乞食比
X40n0720_p0585c07║丘白佛呵責結戒。
X40n0720_p0585c08║所立戒相。
X40n0720_p0585c09║若比丘，獨與女人露地坐，波逸提。
X40n0720_p0585c10║釋義：　女人者，有智命根不斷。獨者，一女人、一
X40n0720_p0585c11║比丘。（僧祇云：獨一女人，更無餘人。設有餘人，若眠、癡狂、心亂、苦痛、嬰兒、非人、畜生，亦名獨也。）
X40n0720_p0585c12║犯緣。　此戒具足三緣，方成本罪：一、是女人堪行
X40n0720_p0585c13║欲境。二、獨無伴侶。三、身相近坐。
X40n0720_p0585c14║定罪。　此中犯者，罪相如前。十誦云：相去一丈
X40n0720_p0585c15║坐，波逸提。相去丈五坐，突吉羅。過二丈，不犯。
X40n0720_p0585c16║律攝云：若與非人女、半擇迦女，及未堪行婬境，
X40n0720_p0585c17║若聾、騃等共坐，咸得惡作。餘不犯等同前。
X40n0720_p0585c18║○第四十六，使他不得食戒。
X40n0720_p0585c19║總釋。
X40n0720_p0585c20║此是共戒，尼犯亦同，大乘同學。律攝云：由伴屬
X40n0720_p0585c21║事，不忍煩惱，制斯學處。
X40n0720_p0585c22║緣起處。
X40n0720_p0585c23║佛在給孤獨園。
X40n0720_p0585c24║起緣人。
X40n0720_p0586a01║䟦難陀與餘比丘共鬬，結恨在心。異時語彼比丘：
X40n0720_p0586a02║隨我到邨，當與汝食。時到，與彼入舍衛城，將至無
X40n0720_p0586a03║食處，周迴徧行。餘有少時，䟦難陀念言：至祇桓中，
X40n0720_p0586a04║日時已過。語彼言：未曾有！汝是大惡人。比丘問言：
X40n0720_p0586a05║我作何等過？今由汝故，并使我不得食。長老速去！
X40n0720_p0586a06║我共汝若坐若語不樂，我獨坐獨語樂。語已，便至
X40n0720_p0586a07║有食家而食。時彼比丘至祇桓中，日時已過，不得
X40n0720_p0586a08║食，乏極。諸比丘知，白佛呵責結戒。
X40n0720_p0586a09║所立戒相。
X40n0720_p0586a10║若比丘，語餘比丘如是語：大德！共至聚落，當與汝食。
X40n0720_p0586a11║彼比丘竟不教與是比丘食，語言：汝去！我與汝一處。
X40n0720_p0586a12║若坐、若語不樂，獨坐、獨語樂。以此因緣，非餘方便遣
X40n0720_p0586a13║去，波逸提。
X40n0720_p0586a14║釋義：　大德（稱呼之詞）！共至聚落，當與汝食（誘誑之語）。食者
X40n0720_p0586a15║有五種：飯、麨、乾餅、魚及肉。語言：汝去！（此是總標一句，下文
X40n0720_p0586a16║別出驅遣之語。）我與汝一處，若坐若語不樂，獨坐獨語樂。
X40n0720_p0586a17║（根本云：語謂讀誦，坐謂禪思。）以此因緣非餘，（正謂令其絕食而生憂惱因緣，非為
X40n0720_p0586a18║餘事而驅遣空還也。）方便遣去。（假設言詞驅遣，言：今由汝是大惡人，使我不得食。設此方
X40n0720_p0586a19║便而遣去，豈是實事耶？）
X40n0720_p0586a20║犯緣。　此戒具足三緣，方成本罪：一、心有嫌恨。二、
X40n0720_p0586a21║許食同往。三、遣離見聞。
X40n0720_p0586a22║定罪，　此中犯者，若方便遣去捨見聞處，波逸提。
X40n0720_p0586a23║捨見處至聞處，突吉羅。捨聞處至見處，突吉
X40n0720_p0586a24║羅。方便遣去，自捨見聞處，波逸提。捨見處至
X40n0720_p0586b01║聞處，捨聞處至見處，皆突吉羅。五分云：作此惱
X40n0720_p0586b02║餘四眾，突吉羅。尼作此惱二眾，波逸提。惱餘
X40n0720_p0586b03║三眾，突吉羅。十誦云：未入城令還，突吉羅。若
X40n0720_p0586b04║入城門令還，突吉羅。若未入白衣家外門、中門、
X40n0720_p0586b05║內門令還，突吉羅。若入內門，未至聞處令還，突
X40n0720_p0586b06║吉羅。若至聞處令還者，波逸提。比丘尼，波逸
X40n0720_p0586b07║提；小三眾，突吉羅。是謂為犯。
X40n0720_p0586b08║開緣。　不犯者：與食遣去。若病。若無威儀人見不
X40n0720_p0586b09║喜者語言：汝去！我當送食至僧伽藍中。彼若破戒
X40n0720_p0586b10║見威儀。若被舉。若被擯。若應擯。若見命難、梵行難，
X40n0720_p0586b11║方便遣去，不以嫌恨故。無犯。律攝云：若隨醫教
X40n0720_p0586b12║為病，令斷食者，無犯。不犯者，最初未制戒等。
X40n0720_p0586b13║○第四十七過受藥戒。
X40n0720_p0586b14║總釋。
X40n0720_p0586b15║此是共戒，尼亦同制，大乘同學。若為眾生故索，不
X40n0720_p0586b16║犯。律攝云：由他施事，多求煩惱，制斯學處。此戒
X40n0720_p0586b17║六緣合結。
X40n0720_p0586b18║緣起處。
X40n0720_p0586b19║佛在釋翅搜迦維羅衛尼拘律園中。摩訶男釋種
X40n0720_p0586b20║（摩訶男，此云大名，是佛叔之子，大佛一月得斯陀含道），請眾僧，供給藥，恭敬
X40n0720_p0586b21║上座，施與好者。
X40n0720_p0586b22║起緣人。
X40n0720_p0586b23║六群自相謂言：彼恭敬上座與好者，於我等無恭
X40n0720_p0586b24║敬心。我等當往其家，求索難得所無有藥。即往語
X40n0720_p0586c01║言：我等須如是如是藥。摩訶男報言：家中有者當
X40n0720_p0586c02║與，若無者詣市買給。六羣言：汝家中可無如是如
X40n0720_p0586c03║是藥，而請眾僧與藥，汝有愛又復妄語。摩訶男言：
X40n0720_p0586c04║我先有誓，要請眾僧家中所有供給，若無者當詣
X40n0720_p0586c05║市買與。汝今云何言我有愛是妄語人耶？長老去！
X40n0720_p0586c06║我今已往，不復供給眾僧藥也。諸比丘聞，白佛訶
X40n0720_p0586c07║責結戒。受四月請與藥不得過，諸病比丘畏慎不
X40n0720_p0586c08║敢過受，佛言：聽病比丘過受藥。諸居士常請比丘
X40n0720_p0586c09║與藥，諸比丘畏慎不敢受，佛言：聽諸比丘受常請
X40n0720_p0586c10║供給藥。後摩訶男復作是念：不可以一二人故斷
X40n0720_p0586c11║眾僧藥，更請眾僧供給藥。諸比丘各各畏慎不敢
X40n0720_p0586c12║受，佛言：聽受更請與藥。諸比丘便計前日數，佛言：
X40n0720_p0586c13║不應計前日數，應從斷藥還與已，來日從此為數。
X40n0720_p0586c14║時諸居士請比丘與分藥，比丘畏慎不敢受，佛言：
X40n0720_p0586c15║聽諸比丘受分藥。又有居士請比丘與盡形壽藥，
X40n0720_p0586c16║比丘不敢受，佛言：聽受盡形壽藥。當如是說戒：
X40n0720_p0586c17║所立戒相。
X40n0720_p0586c18║若比丘，受四月請與藥，無病比丘應受；若過受，除常
X40n0720_p0586c19║請、更請、分請、盡形壽請，波逸提。
X40n0720_p0586c20║釋義。　四月者，夏四月請與藥（僧祇云：或夏四月，或冬四月，或春四
X40n0720_p0586c21║月，檀越請不必定。或四月，或一月、半月，期滿已，不得更索。若請前食，不得索後食；請後食，不得索前食。藥
X40n0720_p0586c22║及餘物亦爾。若言盡壽受我四事供養，爾時隨意索。　律鈔云：報命支持，勿過於藥。藥名乃通，要分為四：
X40n0720_p0586c23║一、時藥，從旦至中，聖教聽服，事順法應，不生罪累。二、非時藥，諸雜漿等，對病而設，時外開服，限分無違。三、
X40n0720_p0586c24║七日藥，約能就法，盡其分齊，從以日限，用療深益。四、盡形壽藥，勢力既微，故聽久服，方能除患。形有三種：
X40n0720_p0587a01║一、盡藥形，二、盡病形，三、盡報形）。無病比丘應受者（謂病者不局請限，病瘥方止，無
X40n0720_p0587a02║病過則成犯），病者，醫所教服藥也。常請者，其人作如
X40n0720_p0587a03║是言：我常與藥。更請者，斷已後更請與藥。分請
X40n0720_p0587a04║者，持藥至僧伽藍中分與。盡形壽請者，其人言：
X40n0720_p0587a05║我當盡形壽與藥。請者，有四種：或有請夜有限
X40n0720_p0587a06║齊、藥無限齊，或有請藥有限齊、夜無限齊，或有請
X40n0720_p0587a07║藥有眼齊、夜有限齊，或有請夜無限齊、藥無限齊。
X40n0720_p0587a08║云何夜有限齊、藥無限齊？彼作夜分齊、不作藥
X40n0720_p0587a09║分齊，我與如許夜藥。云何藥有分齊、夜無分齊？
X40n0720_p0587a10║彼作藥分齊、不作夜分齊，作如是言：我與如是藥。
X40n0720_p0587a11║云何夜有分齊、藥有分齊？彼作夜分齊、藥分齊，
X40n0720_p0587a12║如是言：爾許夜與如是藥。云何夜無分齊、藥無
X40n0720_p0587a13║分齊？彼不作夜分齊、藥分齊，如是言：我請汝與藥。
X40n0720_p0587a14║是中，夜有分齊，藥無分齊。夜有分齊，藥有分齊，
X40n0720_p0587a15║應夏四月受請（謂夏必有定期，不改移故。不言日而言夜者，夜必該日故）。是中，
X40n0720_p0587a16║藥有分齊，夜無分齊。夜無分齊，藥無分齊，應隨時
X40n0720_p0587a17║受（既無限齊，但隨施意，不須定於期限也）。
X40n0720_p0587a18║犯緣。　此戒具足三緣，方成本罪：一、受請藥。二、過
X40n0720_p0587a19║限更受。三、索得入咽。
X40n0720_p0587a20║定罪，　此中犯者，若過受，咽咽波逸提。十誦云：
X40n0720_p0587a21║索得，波逸提。不得，突吉羅。索訶梨勒等苦藥，
X40n0720_p0587a22║得不得，盡突吉羅。律攝云：四月未竟，請粗食，更
X40n0720_p0587a23║求好者，惡作罪。食便得墮。請好食，更索粗者，
X40n0720_p0587a24║索時惡作。食時無犯。善見云：檀越施藥，應作
X40n0720_p0587b01║藥用，不得作食用。與油乞酥，犯突吉羅。五分云：
X40n0720_p0587b02║若人施僧藥，執事比丘應問：為留聚落中？為著僧
X40n0720_p0587b03║坊內？若言留聚落中，須時應語：我須如是藥，為我
X40n0720_p0587b04║辦，勿使乏。若言留僧坊內，應白二羯磨，差五法比
X40n0720_p0587b05║丘：不隨愛、恚、癡、畏、知藥非藥者，作守僧藥人。比
X40n0720_p0587b06║丘尼，波逸提；小三眾，突吉羅。是謂為犯。
X40n0720_p0587b07║開緣。　不犯者：受四月請與藥。病者過受常請。更
X40n0720_p0587b08║請。分請。盡形壽請。不犯。無犯者：最初未制戒等。
X40n0720_p0587b09║○第四十八觀軍陣戒
X40n0720_p0587b10║總釋。
X40n0720_p0587b11║此是共戒，尼亦同犯，大乘同制。律攝云：由觀軍
X40n0720_p0587b12║事情亂煩惱，制斯學處。此戒二緣合結。
X40n0720_p0587b13║緣起處。
X40n0720_p0587b14║佛在給孤獨園。波斯匿王土境人民反叛時，王自
X40n0720_p0587b15║領六軍征伐（謂萬二千五百人為軍。周制：天子六軍，諸侯大國三軍，次國三軍，小國一
X40n0720_p0587b16║軍）。
X40n0720_p0587b17║起緣人。
X40n0720_p0587b18║六群往至軍中觀看，波斯匿王言：諸尊在此，欲何
X40n0720_p0587b19║所為？六群報言：我無所作，來看軍陣耳。王聞不悅，
X40n0720_p0587b20║復問言：今欲何所至耶？報言：欲詣舍衛見佛。王言：
X40n0720_p0587b21║若至舍衛，持我名禮拜問訊世尊，持此一褁石蜜
X40n0720_p0587b22║奉上。以此因緣具白世尊。時六羣即往見佛，具白
X40n0720_p0587b23║上事。佛呵責已，結戒往觀軍陣。婆逸提有大臣兄
X40n0720_p0587b24║弟二人，兄名黎師達，弟名富羅那。王使領軍征伐，
X40n0720_p0587c01║此二人渴仰欲見比丘，即遣使往請。諸比丘畏慎，
X40n0720_p0587c02║佛言：有請喚者聽往。當如是說戒：
X40n0720_p0587c03║所立戒相。
X40n0720_p0587c04║若比丘，往觀軍陣，除時因緣，波逸提。
X40n0720_p0587c05║釋義：　陣者，若戲、若鬪。（律攝云：陣有四種：一、槊刃勢，二、車轅勢，三、半月勢，四、
X40n0720_p0587c06║鵬翼勢。）軍者，象軍、馬軍、車軍、步軍。（西域記云：西國戰士，驍雄畢選。子父
X40n0720_p0587c07║傳業，遂窮兵衛。居則宮廬周衛，征則奮旅前鋒。象則披以堅甲，牙施利距。一將安乘，授其節度。兩卒左右，
X40n0720_p0587c08║為之駕馭。車乃駕以駟馬，兵帥車乘。列卒周衛，扶輪挾穀。馬軍散禦，逐北奔命。步軍輕捍，敢勇克選。負大
X40n0720_p0587c09║摑，執長戟，或持刀劍，前奮行陣。凡諸戎器，莫不鋒鏡。所謂矛盾、弓矢、刀劍、鋮斧、戈殳、長矟、輪索之屬，皆世
X40n0720_p0587c10║習矣。）除時因緣。（薩婆多云：因緣者，若王、王夫人、太子、大臣、諸將，如是等遣使喚往者，不犯，
X40n0720_p0587c11║為止誹謗故。若喚不往，當言：比丘有所求時，不喚自來。無所求時，故喚不來，為沙門果故。若往說法，或得
X40n0720_p0587c12║須陀洹乃至阿那含，又長信敬善根故。又以道俗相須，長養佛法故，是以聽往。以歡喜心故，得沙門果故。）
X40n0720_p0587c13║犯緣。　此戒具足三緣，方成本罪：一是軍陣，二有
X40n0720_p0587c14║心往觀，三見境分明。
X40n0720_p0587c15║定罪，　此中犯者，往而見者，波逸提。不見者，突
X40n0720_p0587c16║吉羅。方便莊嚴欲觀而不去，一切突吉羅。若
X40n0720_p0587c17║先在道行，軍陣後至，比丘應下道避。不避者，突吉
X40n0720_p0587c18║羅。薩婆多云：若不故往，以行來因緣，道由中過，
X40n0720_p0587c19║不犯。若住立看壞威儀，突吉羅。若左右顧看，
X40n0720_p0587c20║突吉羅。僧祇云：軍來詣精舍，不作意看，無罪；作
X40n0720_p0587c21║意看，越毗尼罪。不至看人口諍，越毗尼罪。律
X40n0720_p0587c22║攝云：若觀天、龍、阿蘇羅等軍，亦得惡作。乃至故心
X40n0720_p0587c23║觀鶉等鬪，並惡作罪。若賊軍欲至，須往觀望，知
X40n0720_p0587c24║其遠近，不犯。根本云：若見軍時，不應說其好惡。
X40n0720_p0588a01║尼陀那云：有打鬬者不應往看，若見諍者急捨
X40n0720_p0588a02║而去。比丘尼，波逸提；小三眾，突吉羅。是謂為犯。
X40n0720_p0588a03║開緣。　不犯者：若有事往。若彼請去。或力勢者將
X40n0720_p0588a04║去。若先前行軍陣後至下道避。若水陸道斷及難
X40n0720_p0588a05║緣等不避。無犯。不犯者：最初未制戒等。
X40n0720_p0588a06║會詳　薩婆多云：為佛法尊重故，為滅誹謗故，為
X40n0720_p0588a07║息諸惡法，增長善法故，而結此戒。
X40n0720_p0588a08║○第四十九軍中過三宿戒。
X40n0720_p0588a09║總釋。
X40n0720_p0588a10║此是共戒，尼亦同結，大乘同學。律攝云：由觀軍
X40n0720_p0588a11║事及掉亂心，制斯學處。
X40n0720_p0588a12║緣起處。
X40n0720_p0588a13║佛在給孤獨園。
X40n0720_p0588a14║起緣人。
X40n0720_p0588a15║六群有因緣至軍中宿，諸居士見，自相謂言：我等
X40n0720_p0588a16║為恩愛故，在此宿耳！此沙門復在此何為耶？諸比
X40n0720_p0588a17║丘白佛，呵責結戒。
X40n0720_p0588a18║所立戒相。
X40n0720_p0588a19║若比丘，有因緣，聽至軍中二宿、三宿。過者，波逸提。
X40n0720_p0588a20║釋義　有因緣者（若王、王夫人、太子、大臣、諸將等請，若為僧事、塔事、私己事，有所
X40n0720_p0588a21║啟白），有因緣至軍中得二宿住，第三宿明相，未出時
X40n0720_p0588a22║應離見聞處（謂極、止、齊三，不經明相也）。
X40n0720_p0588a23║犯緣。　此戒具足二緣，方成本罪：一、自至軍中。二、
X40n0720_p0588a24║無緣過宿。
X40n0720_p0588b01║定罪　此中犯者，軍中二宿已，至第三宿明相未
X40n0720_p0588b02║出，不離見聞處明相出，波逸提。若離見處至聞
X40n0720_p0588b03║處，離聞處至見處，皆突吉羅。五分云：雖有因緣，
X40n0720_p0588b04║若書信得了，應遣書信。若須自往，然後往。事訖便
X40n0720_p0588b05║還，勿經宿。若不了，應一宿。一宿不了，應再宿。復不
X40n0720_p0588b06║了，應三宿。若了不了，過三宿，波逸提。若事即了，
X40n0720_p0588b07║不應宿而宿，突吉羅。僧祇云：若為塔為僧營事
X40n0720_p0588b08║不訖，應離軍一宿已，得更宿。若城邑遠不能往者，
X40n0720_p0588b09║應離軍見聞處宿。宿時應語軍外邏人言：我暮欲
X40n0720_p0588b10║在其處宿，勿謂是異人。若軍人來到僧伽藍中住，
X40n0720_p0588b11║不應捨去，雖多宿無罪。比丘尼，波逸提；小三眾，
X40n0720_p0588b12║突吉羅。是謂為犯。
X40n0720_p0588b13║開緣。　不犯者，得二宿已，第三宿明相，未出離見
X40n0720_p0588b14║聞處，若水陸道斷及難緣等，不離聞見處，不犯。無
X40n0720_p0588b15║犯者，最初未制戒等。
X40n0720_p0588b16║○第五十觀軍陣鬬戰戒。
X40n0720_p0588b17║總釋。
X40n0720_p0588b18║此是共戒，尼結亦同，大乘同制。梵網云：若佛子，
X40n0720_p0588b19║不得以惡心故，觀一切男女等鬬，軍陣兵將劫賊
X40n0720_p0588b20║等鬬也。律攝云：令軍慴怖及掉亂心，制斯學處。
X40n0720_p0588b21║緣起處。
X40n0720_p0588b22║佛在給孤獨園。
X40n0720_p0588b23║起緣人。
X40n0720_p0588b24║六群有因緣，二宿、三宿軍中住。彼在軍中觀軍陣
X40n0720_p0588c01║鬬戰，六群中一人為箭所射，同伴比丘以衣褁之
X40n0720_p0588c02║輿還。諸居士問言：此人何所患耶？報言：無患，向觀
X40n0720_p0588c03║軍陣鬪戰，為箭所射。居士譏嫌，諸比丘白佛呵
X40n0720_p0588c04║結戒。
X40n0720_p0588c05║所立戒相。
X40n0720_p0588c06║若比丘，二宿、三宿軍中住，或時觀軍陣鬪戰，若觀遊
X40n0720_p0588c07║軍象馬力勢者，波逸提。
X40n0720_p0588c08║釋義：　軍者，一種軍乃至四種軍，或有王軍、居士
X40n0720_p0588c09║軍、或時觀軍陣。鬪戰者，若戲鬪、若真實鬪。陣者，四
X40n0720_p0588c10║方陣、圓陣、或半月形陣、或張甄陣、或函相陣。若
X40n0720_p0588c11║觀遊軍象馬力勢者，第一象力、第一馬力、第一車
X40n0720_p0588c12║力、第一步力。（僧祇云：強弱相傾，觀其事勢，是名力勢。）
X40n0720_p0588c13║犯緣。　此戒具足三緣，方成本罪：一、兩陣合戰。二、
X40n0720_p0588c14║有心往觀。三、見其形勢。
X40n0720_p0588c15║定罪，　此中犯者，往而見者，波逸提。不見，突吉
X40n0720_p0588c16║羅。方便莊嚴，欲往而不往者，突吉羅。若先在
X40n0720_p0588c17║道行，軍陣後至，應避；不避者，突吉羅。薩婆多云：
X40n0720_p0588c18║此戒體，比丘在軍中二宿時，故往看軍，著器杖、牙
X40n0720_p0588c19║旗、幢旛，兩陣合戰，波逸提。設不在軍二宿住時
X40n0720_p0588c20║故往看，乃至軍陣合戰，亦波逸提。若坐不見故
X40n0720_p0588c21║立看者，突吉羅。乃至見軍幢旛，波逸提。五分
X40n0720_p0588c22║云：觀鳥獸鬪，突吉羅。比丘尼，波逸提；小三眾，突
X40n0720_p0588c23║吉羅。是謂為犯。
X40n0720_p0588c24║開緣。　不犯者：有因緣。若有所白。若請喚。若為力
X40n0720_p0589a01║勢所持去。或命難梵行難。若先前行軍陣後至下
X40n0720_p0589a02║道避。若水陸道斷。及諸難緣不避。無犯。不犯者：最
X40n0720_p0589a03║初未制戒等。
X40n0720_p0589a04║○第五十一飲酒戒。
X40n0720_p0589a05║總釋。
X40n0720_p0589a06║此是共戒，尼亦同結，大乘同制。律攝云：由乞求
X40n0720_p0589a07║事譏嫌煩惱，制斯學處。
X40n0720_p0589a08║緣起處。
X40n0720_p0589a09║佛在支陀國（或云支提，又云制地）。
X40n0720_p0589a10║起緣人。
X40n0720_p0589a11║尊者娑伽陀（娑伽陀，此云善來。根本云：初生之日，容儀可愛，父母歡喜，唱言善來，因與
X40n0720_p0589a12║立名，號曰善來。具德經云：聲聞中能具火界神通，修伽陀是）為佛作供養人，借
X40n0720_p0589a13║宿辮髮梵志家毒龍室中，結跏趺坐。龍放火烟，尊
X40n0720_p0589a14║者亦放火烟。龍恚，復放身火，尊者亦放身火。即滅
X40n0720_p0589a15║龍火，使無光色，降此毒龍，盛著鉢中。時拘睒彌主
X40n0720_p0589a16║（是優填王也）亦在此宿，見是神力，更增篤信，欲興供養。
X40n0720_p0589a17║問：尊者何所須？報言：止！止！此即為供養我已。復白
X40n0720_p0589a18║言：願說所須。六群為索黑酒，尊者醉飽，中路倒地
X40n0720_p0589a19║而吐，眾鳥亂鳴。佛知而故問，阿難具白。佛呵言：癡
X40n0720_p0589a20║人！如今不能降伏小龍，況能降伏大龍？佛言：飲酒
X40n0720_p0589a21║有十過失：一者顏色惡；二者少力；三者眼視不明；
X40n0720_p0589a22║四者現瞋恚相；五者壞田業資生法；六者增致疾
X40n0720_p0589a23║病；七者益鬪訟；八者惡名流布；九者智慧減少；十
X40n0720_p0589a24║者身壞命終，墮三惡道。自今已去，以我為師者，乃
X40n0720_p0589b01║至不得以草木頭內著酒中而入口。呵責已，結戒。
X40n0720_p0589b02║所立戒相。
X40n0720_p0589b03║若比丘，飲酒者，波逸提。
X40n0720_p0589b04║釋義：　酒者，木酒、秔米酒、餘米酒、大麥酒。若有餘
X40n0720_p0589b05║酒，法作酒者是。木酒者，梨汁酒、閻浮菓酒、（善見云：其
X40n0720_p0589b06║形如沉苽大，紫色酸甜。）甘蔗酒、舍樓伽菓酒、（藕根是也。）蕤汁酒、（𤯴音
X40n0720_p0589b07║橤，莖間有刺，實如耳璫，紫赤色。本草：𤯴子啖之止鼻[血*且]，久服輕身益氣不饑。）葡萄酒。
X40n0720_p0589b08║梨汁酒者，若以蜜、石蜜雜作，乃至葡萄酒亦如是。
X40n0720_p0589b09║犯緣。　此戒具足二緣，方成本罪：一、是酒。二、貪飲
X40n0720_p0589b10║入咽。
X40n0720_p0589b11║定罪。　此中犯者，若酒、酒、煑酒和合，若食、若飲者，
X40n0720_p0589b12║波逸提。若飲甜味酒，突吉羅。若飲酸味酒，突
X40n0720_p0589b13║吉羅。若食麴、若酒糟，突吉羅。（薩婆多云：噉麴犯者，此麴以麥及藥
X40n0720_p0589b14║草，以酒和臥之，後乾持行，和水飲之，令人醉也。餘麴無犯。）酒作酒想。酒疑、
X40n0720_p0589b15║酒無酒想，皆波逸提。無酒有酒想。無酒疑，並
X40n0720_p0589b16║突吉羅。律攝云：凡作酒色、酒香、酒味，或闕一闕
X40n0720_p0589b17║二而飲，能令人醉，皆得墮罪。若不醉人，飲得惡
X40n0720_p0589b18║作。若體非酒而有酒色，飲之無犯。摩得勒伽
X40n0720_p0589b19║云：若以酒熏時藥、非時藥、七日藥，無酒性得服。
X40n0720_p0589b20║善見云：若酒煑食煑藥故，有酒香味，突吉羅。無
X40n0720_p0589b21║酒香味得食。比丘尼，波逸提；小三眾，突吉羅。是
X40n0720_p0589b22║謂為犯。
X40n0720_p0589b23║開緣。　不犯者：若如是病餘藥治不差。以酒為藥。
X40n0720_p0589b24║若以酒塗瘡。一切無犯。不犯者：最初未制戒等。
X40n0720_p0589c01║會詳　薩婆多云：若過是罪者，此酒極重，飲之者
X40n0720_p0589c02║能作四逆，除破僧逆，以破僧要自稱佛故，亦能破
X40n0720_p0589c03║一切戒及餘眾惡也。婆沙論云：若不防護離飲
X40n0720_p0589c04║酒戒，則總毀犯諸餘律儀。曾聞有一鄔波索迦，稟
X40n0720_p0589c05║性仁賢，受持五戒，專精不犯。後於一時，家屬大小，
X40n0720_p0589c06║當為賓客，彼獨不往，留食供之。時至取食，鹹味多
X40n0720_p0589c07║故，須臾增渴。見一器中，有酒如水，為渴所逼，遂取
X40n0720_p0589c08║飲之，爾時便犯離飲酒戒。時有鄰鷄，來入其舍，盜
X40n0720_p0589c09║心捕殺，烹煑而食，於此復犯離殺盜戒。鄰女尋鷄，
X40n0720_p0589c10║來入其室，復以威力，強逼交通，緣此更犯離邪行
X40n0720_p0589c11║戒。鄰家憤怒，將至官司，時斷事者，訊問所以，彼皆
X40n0720_p0589c12║拒諱，因斯又犯離誑語戒。如是五戒，皆因酒犯，故
X40n0720_p0589c13║遮罪中，獨制飲酒。又酒令失念，增無慚愧，其過深
X40n0720_p0589c14║重，故偏制立。
X40n0720_p0589c15║○第五十二水中嬉戲戒
X40n0720_p0589c16║總釋。
X40n0720_p0589c17║此是共戒，尼犯亦同，大乘同學。律攝云：因生譏
X40n0720_p0589c18║嫌，制斯學處。
X40n0720_p0589c19║緣起處。
X40n0720_p0589c20║佛在給孤獨園。
X40n0720_p0589c21║起緣人。
X40n0720_p0589c22║十七群在阿耆羅婆提河（唐言無勝）水中嬉戲。波斯匿
X40n0720_p0589c23║王與末利夫人（此云勝鬘，又花名。此夫人本守末利園，善結花鬘，故名。　增一阿含
X40n0720_p0589c24║經云：我聲聞中第一得證優婆斯，篤信堅固，所謂末利夫人是。）在樓觀上遙見，語
X40n0720_p0590a01║末利夫人言：看汝所事者。夫人言：此諸比丘是年
X40n0720_p0590a02║少始出家者，在佛法未久。或是長老，癡無所知。夫
X40n0720_p0590a03║人即遣使白佛，呵責結戒。
X40n0720_p0590a04║所立戒相。
X40n0720_p0590a05║若比丘，水中嬉戲者，波逸提。
X40n0720_p0590a06║釋義：　水中戲者，放意自恣，從此岸至彼岸，或順
X40n0720_p0590a07║流或逆流，或此沒彼出，或以手畫水，或水相澆灒，
X40n0720_p0590a08║乃至以鉢盛水戲弄。
X40n0720_p0590a09║犯緣。　此戒具二緣，方成本罪：一、是水中，二、有心
X40n0720_p0590a10║戲弄。
X40n0720_p0590a11║定罪，　此中犯者，水中嬉戲，波逸提。除水已，若
X40n0720_p0590a12║酪漿、若清酪漿、若苦酒、若麥汁器中嬉戲，突吉羅。
X40n0720_p0590a13║律攝云：若以指彈作聲為戲，謂心皆得惡作。若
X40n0720_p0590a14║學浮者無犯。如世尊說：苾芻應習浮，恐有難緣不
X40n0720_p0590a15║能浮渡。若以水酒弄他時，隨滴多少咸得墮罪。
X40n0720_p0590a16║為取涼冷水洒，無犯。五分云：摶雪弄草頭露，突
X40n0720_p0590a17║吉羅。十誦云：槃上有水，若坐牀上有水，以指畫
X40n0720_p0590a18║之，突吉羅。善見云：水深沒脚背，於中戲，波逸提。
X40n0720_p0590a19║若。搖船弄水，突吉羅。比丘尼，波逸提；小三眾，
X40n0720_p0590a20║突吉羅。是謂為犯。
X40n0720_p0590a21║開緣。　不犯者，若道路行渡水，從此岸至彼岸，或
X40n0720_p0590a22║水中牽材木，若竹若𥱼順流上下，若取石取砂，若
X40n0720_p0590a23║失物沈入水底此沒彼出，或欲學知浮法，擢臂畫
X40n0720_p0590a24║水灒水，一切無犯。不犯者，最初未制戒等。
X40n0720_p0590b01║會詳　薩婆多云：為佛法尊重故，為長養敬信故，
X40n0720_p0590b02║不廢正業故，為修正念故，而結此戒。
X40n0720_p0590b03║○第五十三，相擊攊戒。
X40n0720_p0590b04║總釋。
X40n0720_p0590b05║此是共戒，尼結亦同，大乘同學。律攝云：以指擊
X40n0720_p0590b06║攊，因笑過分，遂致於死。制斯學處。
X40n0720_p0590b07║緣起處。
X40n0720_p0590b08║佛在給孤獨園。
X40n0720_p0590b09║起緣人。
X40n0720_p0590b10║六群中一人擊櫪，十七群中一人乃令命終。（薩婆多云：
X40n0720_p0590b11║十七羣擊攊死者，是年少小比丘也。）諸比丘白佛，呵責結戒。
X40n0720_p0590b12║所立戒相。
X40n0720_p0590b13║若比丘，以指相擊攊者，波逸提。
X40n0720_p0590b14║釋義：　指者，手有十、脚有十（言擊攊者，以手指或脚指及以餘物，觸彼
X40n0720_p0590b15║身癢而取笑故也）。
X40n0720_p0590b16║犯緣。　此戒具足三緣方成本罪：一、有心擊攊；二、
X40n0720_p0590b17║是手足指；三、觸彼人身。
X40n0720_p0590b18║定罪，　此中犯者，以手脚指相擊攊者，一切波逸
X40n0720_p0590b19║提。除手指、脚指已，若杖、若戶𨷲、若拂柄，及一切
X40n0720_p0590b20║餘物相擊攊者，一切突吉羅。律攝云：若苾芻以
X40n0720_p0590b21║一二指乃至十指擊攊他時，各獲墮罪。若二人
X40n0720_p0590b22║身俱頑痺而擊攊者，得惡作罪。薩婆多云：擊攊
X40n0720_p0590b23║比丘尼、三眾、六罪人、五法人（行調達五法）、狂心、亂心、病
X40n0720_p0590b24║壞心、在家無師僧，如是等盡突吉羅。盲瞎、聾瘂、
X40n0720_p0590c01║波利婆沙、摩那埵、得戒沙彌、不見、不作、惡邪不除、
X40n0720_p0590c02║依止等四羯磨人，盡波逸提。若教人擊攊，突吉
X40n0720_p0590c03║羅。五分云：擊攊沙彌乃至畜生，突吉羅。摩得
X40n0720_p0590c04║勒伽云：若身根壞指挃，突吉羅。比丘尼，波逸提；
X40n0720_p0590c05║小三眾，突吉羅。是謂為犯。
X40n0720_p0590c06║開緣。　不犯者：不故擊攊。若眠觸令覺。若出入行
X40n0720_p0590c07║來。若掃地。若杖頭誤觸。無犯。不犯者：最初未制戒
X40n0720_p0590c08║等。
X40n0720_p0590c09║○第五十四不受諫戒。
X40n0720_p0590c10║總釋。
X40n0720_p0590c11║此是共戒，尼犯亦同，大乘同學。律攝云：由不忍
X40n0720_p0590c12║煩惱，制斯學處。
X40n0720_p0590c13║緣起處。
X40n0720_p0590c14║佛在拘睒彌國瞿師羅園中。
X40n0720_p0590c15║起緣人。
X40n0720_p0590c16║闡陀欲犯戒，諸比丘諫言：汝莫作此意，不應爾！闡
X40n0720_p0590c17║陀不從，即便犯。諸比丘白佛，訶責結戒。
X40n0720_p0590c18║所立戒相。
X40n0720_p0590c19║若比丘，不受諫者，波逸提。
X40n0720_p0590c20║釋義　不受諫者（作攝云：若尊人所說，不應遮止；有所言教，不應違逆。但嘿然恭
X40n0720_p0590c21║敬而住，不嫉不恚，除罪惡心，恒為敬仰。）
X40n0720_p0590c22║犯緣。　此戒具足三緣，方成本罪：一、自知所為非
X40n0720_p0590c23║法。二、智人呵諫。三、諫而不納。
X40n0720_p0590c24║定罪。　此中犯者，若他遮言：莫作是。不應爾。若自
X40n0720_p0591a01║知所作是，然故作，犯根本。不從語，突吉羅。若自
X40n0720_p0591a02║知所作非然故作，犯根本；不從語，波逸提。比丘
X40n0720_p0591a03║尼，波逸提；小三眾，突吉羅。是謂為犯。
X40n0720_p0591a04║開緣。　不犯者，若無智人來諫，報言：汝可問汝二
X40n0720_p0591a05║師學問誦經知諫法，然後可諫。若戲笑語，若獨處
X40n0720_p0591a06║語，若夢中語，欲說此錯說彼，一切無犯。不犯者，最
X40n0720_p0591a07║初未制戒等。
X40n0720_p0591a08║會詳　毗尼母云：不應受五種人諫：一、無慚愧，二、
X40n0720_p0591a09║不廣學，三、常覓人過，四、喜鬬諍，五、欲捨服還俗。
X40n0720_p0591a10║○第五十五恐怖他戒。
X40n0720_p0591a11║總釋。
X40n0720_p0591a12║此是共戒，尼結亦同。大乘同學，或觀機折伏，不犯。
X40n0720_p0591a13║律攝云：由戲弄事不寂靜煩惱，制斯學處。
X40n0720_p0591a14║緣起處。
X40n0720_p0591a15║佛在波羅棃毗國。
X40n0720_p0591a16║起緣人。
X40n0720_p0591a17║時尊者那迦波羅比丘（此云龍護，亦云象護，此比丘於現生中亦證淨法。
X40n0720_p0591a18║增一云：我聲聞中第一比丘，曉了星宿預知吉凶，那伽波羅是），侍佛供給所須。世
X40n0720_p0591a19║尊在經行處經行，諸佛常法。若經行時，供養人在
X40n0720_p0591a20║經行道頭立，初夜已過請佛入房，世尊默然。中夜
X40n0720_p0591a21║後夜過，復請世尊入房，時佛默然。那迦波羅欲恐
X40n0720_p0591a22║怖佛使令入房，即反被拘執作非人聲恐怖：沙門！
X40n0720_p0591a23║我是鬼。佛言：當知此愚人心亦是惡。訶責結戒。
X40n0720_p0591a24║所立戒相。
X40n0720_p0591b01║若比丘，恐怖他比丘者，波逸提。
X40n0720_p0591b02║釋義。　恐怖者，若以色、聲、香、味、觸、法恐怖人。云何
X40n0720_p0591b03║色恐怖？或作象形、馬形、鬼形、鳥獸形，如是等色恐
X40n0720_p0591b04║怖人。（問：此是常所見事，何以為怖？答：以非時故，令人怖也。　僧祇云：色者，在闇地悚耳、皺面、反
X40n0720_p0591b05║眼、吐舌，乃至曲一指，喂喂作恐怖相。）聲者，象聲、馬聲、驢聲、鬼呌聲、恠
X40n0720_p0591b06║鳥聲，如是種種聲作恐怖。香者，若根香、薩羅樹
X40n0720_p0591b07║香、（此云出生，若云薩羅計，則青膠香也。）樹膠香、（梵語村魯，此云薰陸，狀如桃膠。西域記云：
X40n0720_p0591b08║南印度阿吒𨤲國，有薰陸香樹，葉似棠梨。本草云：出天竺、邯鄲。南方草物狀曰：出大秦國，樹生海邊沙中，
X40n0720_p0591b09║盛夏樹膠流沙上，形似白膠，類如松脂，黃白色。天竺者色白，邯鄲者夾綠色，香不甚。又云乳香，亦其類也。
X40n0720_p0591b10║凡是樹脂不作香者，皆名膠香。）皮香、膚香、葉香、華香、果香、美香、臭
X40n0720_p0591b11║氣，以此諸香恐怖人。味者，若酸、若甜、若苦、若澁、
X40n0720_p0591b12║若鹹、若袈裟味，如是種種味令恐怖。觸者，若以熱
X40n0720_p0591b13║（若以火炙戶鑰，便熱觸彼身，言火起）、若冷（若以扇風衣、若水酒，言雨雪）、若輕（若以輕細衣覆
X40n0720_p0591b14║上，言雲墮）、若重（持重氈壓上，言壁倒）、若細、若粗、若滑（若優鉢羅華莖、若戶鈎，觸
X40n0720_p0591b15║彼身，言是蛇）、若澁（若鉢頭摩華莖，觸彼身，言是百足）、若輭、若堅，如是觸
X40n0720_p0591b16║恐怖人。法者，語前人言：我見汝相，夢汝當死，若
X40n0720_p0591b17║失衣鉢，若罷道。汝和尚、阿闍黎亦爾。若父母得重
X40n0720_p0591b18║病，若命終，以如是法恐怖人。（薩婆多云：若比丘語餘比丘：汝莫於生草
X40n0720_p0591b19║菜中大小便，當墮地獄、餓鬼、畜生。是名法恐怖相。）
X40n0720_p0591b20║犯緣。　此戒具足三緣，方成本罪：一、有心恐怖。二、
X40n0720_p0591b21║用色等六法。三、說而了了。
X40n0720_p0591b22║定罪。　此中犯者，若比丘以色、聲、香、味、觸、法恐怖
X40n0720_p0591b23║人，若說而了了，波逸提。不了了，突吉羅。薩婆
X40n0720_p0591b24║多云：若比丘自以六事怖，若教他怖，餘比丘若能
X40n0720_p0591c01║令怖，若不能令怖，皆波逸提。除此六事，更以餘
X40n0720_p0591c02║事怖比丘者，突吉羅。所謂若以多眠、多食、多言語，
X40n0720_p0591c03║當墮地獄、餓鬼、畜生。若怖比丘尼三眾，乃至一
X40n0720_p0591c04║切在家人，盡突吉羅。律攝云：若以可惡事令人
X40n0720_p0591c05║畏惱，有怖無怖，解其言義，便得本罪。若以可愛
X40n0720_p0591c06║色聲等事畏惱，得惡作罪。若說地獄、傍生、餓鬼
X40n0720_p0591c07║情存化導，彼雖生怖者，無犯。比丘尼，波逸提；小
X40n0720_p0591c08║三眾，突吉羅。是謂為犯。
X40n0720_p0591c09║開緣。　不犯者，或闇地坐無燈火，或大小便處遙
X40n0720_p0591c10║見，謂言：象。若賊。若惡獸。便恐怖。若至暗室中無燈
X40n0720_p0591c11║火處大小便處，聞行聲、若觸草木聲、若謦欬聲而
X40n0720_p0591c12║怖畏。若以色示人不作恐怖意。若實有是事。若見
X40n0720_p0591c13║如是相。或夢中見。若當死。或罷道。若失衣鉢。二師
X40n0720_p0591c14║亦爾。若父母重病當死。若戲笑語、疾疾語、獨語、夢
X40n0720_p0591c15║中語、欲說此錯說彼，一切無犯。不犯者，最初未制
X40n0720_p0591c16║戒等。
X40n0720_p0591c17║○第五十六過洗浴戒
X40n0720_p0591c18║總釋。
X40n0720_p0591c19║此是共戒，尼犯亦同，大乘同學。律攝云：由洗浴
X40n0720_p0591c20║事，過分煩惱，制斯學處。此戒六緣合結。
X40n0720_p0591c21║緣起處。
X40n0720_p0591c22║佛在羅閱祇迦蘭陀竹園，中有池水，瓶沙王聽諸
X40n0720_p0591c23║比丘浴。
X40n0720_p0591c24║起緣人。
X40n0720_p0592a01║六羣於後夜入池浴，王與婇女亦至，聞洗浴聲，問
X40n0720_p0592a02║左右，知是比丘。王言：莫大作聲，勿使不及浴而去。
X40n0720_p0592a03║時六羣以種種細末藥更相洗，乃至明相出，王竟
X40n0720_p0592a04║不得浴而去。諸臣譏嫌，比丘白佛訶責，結戒半月
X40n0720_p0592a05║應洗浴。諸比丘盛熱時，身體汗垢臭穢，畏甚不敢
X40n0720_p0592a06║浴。佛言：聽熱時數數浴。諸病比丘身垢臭穢，或大
X40n0720_p0592a07║小便污，畏甚不敢浴。佛言：聽病時數數浴。諸比丘
X40n0720_p0592a08║作時，汗垢臭穢。佛言：聽作時數數浴。諸比丘風雨
X40n0720_p0592a09║中行，塵坌污穢。佛言：聽風雨時數數浴。諸比丘道
X40n0720_p0592a10║行，身熱汗垢塵坌。佛言：聽道行時數數浴。當如是
X40n0720_p0592a11║說戒：
X40n0720_p0592a12║所立戒相。
X40n0720_p0592a13║若比丘，半月洗浴，無病比丘應受，不得過，除餘時，波
X40n0720_p0592a14║逸提。餘時者，熱時、病時、作時、風雨時、道行時，此是時。
X40n0720_p0592a15║釋義。　半月洗浴者（僧祇云：若十日浴，數滿十五日復應浴。若十四日乃至一
X40n0720_p0592a16║日浴，應從浴日數，要滿十五日乃更浴，是名半月洗浴。非謂初一日至十五日名為半月也）。熱
X40n0720_p0592a17║時者，春四十五日、夏初一月是熱時（薩婆多云：春殘一月半、夏
X40n0720_p0592a18║初一月，是二月半名熱時。以天竺早熱，是名天竺熱時。如是隨處熱時早晚數，取二月半於中浴無犯）。
X40n0720_p0592a19║病時者，下至身體臭穢，是謂病時（僧祇云：病時者，癬疥瘙癰痤，如
X40n0720_p0592a20║是種種病須浴，得適意聽浴）。作時者，下至掃屋前地（僧祇云：作時者，作泥、
X40n0720_p0592a21║作治房舍，若通水溝、若抒井、若泥房舍、若掃地、若洗浴和尚阿闍黎，乃至掃塔院僧院，下至五六動掃帚，
X40n0720_p0592a22║得名作時）。風雨時者，下至旋風、一滴雨著身（薩婆多云：風時必有
X40n0720_p0592a23║塵土坌身體，雨時必使雨水濕衣污染身體，或風雨二俱，是為風雨時也）。道行時者，下
X40n0720_p0592a24║至半由旬，若來若往者，是如上不得取前後，當
X40n0720_p0592b01║取現在。
X40n0720_p0592b02║犯緣。　此戒具足三緣，方成本罪：一、非開緣。二、有
X40n0720_p0592b03║心洗浴。三、水已澆身。
X40n0720_p0592b04║定罪，　此中犯者，半月洗浴，除餘時，若過一遍澆
X40n0720_p0592b05║身，波逸提。若水澆半身，亦波逸提。若方便莊
X40n0720_p0592b06║嚴，欲洗浴不去，一切突吉羅。薩婆多云：若比丘，
X40n0720_p0592b07║昨日來今日浴，明日去今日浴，波逸提。比丘尼，
X40n0720_p0592b08║波逸提；小三眾，突吉羅。是謂為犯。
X40n0720_p0592b09║開緣。　不犯者：半月洗浴。熱時、病時、作時、風雨時、
X40n0720_p0592b10║道行時數數浴。若為力勢持強使洗浴。無犯。律
X40n0720_p0592b11║攝云：若有要緣，須渡河㵎，若繞灘磧，若過橋堤，脚
X40n0720_p0592b12║跌墮水，或時悶絕，他以水澆，若為學浮，若遇天雨，
X40n0720_p0592b13║並皆無犯。若在時內，須數洗者，應守持心，方為洗
X40n0720_p0592b14║浴。五分云：若洗師及病人，身體已濕，因浴不犯。
X40n0720_p0592b15║僧祇云：若無上諸時，當作陶家浴法。先浴兩䏶、
X40n0720_p0592b16║兩脚，後洗頭、面、腰、背、臂、肘、𮌎、腋，無犯。不犯者，最初
X40n0720_p0592b17║未制戒等。（若禮懺結壇日，須洗浴，斯出聖言，非犯。叢林大眾普浴，亦應非犯。）
X40n0720_p0592b18║○第五十七露地然火戒
X40n0720_p0592b19║總釋。
X40n0720_p0592b20║此是共戒，尼犯亦同，大乘同學。律攝云：因掉戲
X40n0720_p0592b21║煩惱，制斯學處。此戒三緣合結。
X40n0720_p0592b22║緣起處。
X40n0720_p0592b23║佛在曠野城。
X40n0720_p0592b24║起緣人。
X40n0720_p0592c01║六羣自相謂言：我等在上座前，不得隨意言語。即
X40n0720_p0592c02║出房外，在露地拾諸柴草樹株，然火向炙空。樹株
X40n0720_p0592c03║中有毒蛇，火氣熱逼，從樹孔出。比丘皆驚，取所燒
X40n0720_p0592c04║薪，散擲東西，迸火燒佛講堂。世尊訶責結戒，不聽
X40n0720_p0592c05║露地然火。病比丘畏慎，佛言：聽病比丘露地然火。
X40n0720_p0592c06║諸比丘欲為病比丘煑粥羮飯，若熏鉢，若染衣，若
X40n0720_p0592c07║然燈，若燒香，皆畏慎不敢作。佛言：如此等事聽作，
X40n0720_p0592c08║當如是說戒。
X40n0720_p0592c09║所立戒相。
X40n0720_p0592c10║若比丘，無病，自為炙身故，在露地然火、若教人然，除
X40n0720_p0592c11║時因緣，波逸提。
X40n0720_p0592c12║釋義　病者（若癬疥、瘙癢、黃爛、風病，知是種種病，須火得安樂，故開無犯），自謂
X40n0720_p0592c13║炙身故，在露地然火（謂戒體必在無覆障處，若在溫室、厨屋、浴堂中然不制，若
X40n0720_p0592c14║吹令發燄，若翻轉柴薪令火熾盛，故曰然也）。除時因緣者（若為病人煮粥、羮飯，若直
X40n0720_p0592c15║月，若監知食事，若次直然火、然燈，若在厨屋中、溫室中、浴堂中然火，若為和尚、阿闍黎然火，若熏鉢、煖水、
X40n0720_p0592c16║染衣然火，如是等因緣皆聽，故曰除時因緣）。
X40n0720_p0592c17║犯緣。　此戒具足三緣，方成本罪：一、處無覆障。二、
X40n0720_p0592c18║柴薪𦦨火。三、自然教他。
X40n0720_p0592c19║定罪　此中犯者，無病為自炙故，在露地然火，若
X40n0720_p0592c20║然草木枝葉紵麻芻摩、若牛糞糠䴬，一切波逸提。
X40n0720_p0592c21║若以火置草、木、枝、葉、紵、麻、牛糞、糠、䴬中然者，一
X40n0720_p0592c22║切波逸提。若被燒半燋者，擲著火中，突吉羅。
X40n0720_p0592c23║若然，炭，突吉羅。若不語前人言：汝看是知是。者，
X40n0720_p0592c24║突吉羅。五分云：為炙然火𦦨，高至四指，波逸提。
X40n0720_p0593a01║僧祇云：持炬行欲抖擻，不得在未燒地，當在灰
X40n0720_p0593a02║上、若瓦上。若炬火自落地，即在上抖擻，無罪。律
X40n0720_p0593a03║攝云：若放野火，得窣吐羅罪。比丘尼，波逸提；小
X40n0720_p0593a04║三眾，突吉羅。是謂為犯。
X40n0720_p0593a05║開緣。　不犯者：語前人言：看是。知是。若病人自然
X40n0720_p0593a06║教人。然有時因緣看病人。為病者煑粥羮飯。若在
X40n0720_p0593a07║厨屋中溫室中浴堂中。若熏鉢。若煑染衣汁然燈
X40n0720_p0593a08║燒香。一切無犯。薩婆多云：若行路盛寒，不犯。無
X40n0720_p0593a09║犯者，最初未制戒。
X40n0720_p0593a10║會詳　第四分云：向火有五過：一、令人無顏色，二、
X40n0720_p0593a11║無力，三、眼暗，四、令多人閙集，五、多說俗事。僧祇
X40n0720_p0593a12║云：然火有七事無利益：一、壞眼，二、壞色，三、身羸，四、
X40n0720_p0593a13║衣垢壞，五、壞牀褥，六、生犯戒因緣，七、增世俗言論。
X40n0720_p0593a14║○第五十八戲藏衣鉢戒。
X40n0720_p0593a15║總釋。
X40n0720_p0593a16║此是共戒，尼犯亦同，大乘同學。律攝云：由調戲
X40n0720_p0593a17║事不寂靜煩惱，制斯學處。
X40n0720_p0593a18║緣起處。
X40n0720_p0593a19║佛在給孤獨園。有居士請眾僧明日食，十七羣持
X40n0720_p0593a20║衣鉢、坐具、針筒，著一面經行，望食時到。
X40n0720_p0593a21║起緣人。
X40n0720_p0593a22║六羣伺彼背向時取，而藏舉時到尋覓，六羣在前
X40n0720_p0593a23║調弄。餘比丘觀察，知彼藏舉，白佛呵責結戒。
X40n0720_p0593a24║所立戒相。
X40n0720_p0593b01║若比丘，藏比丘衣鉢、坐具、針筒，若自藏、教人藏，下至
X40n0720_p0593b02║戲笑者，波逸提。
X40n0720_p0593b03║釋義：　藏比丘衣鉢坐具針筒者（此之六物乃沙門要具，合畜之
X40n0720_p0593b04║物故得本罪，不合畜者但得惡作），若自藏、若教他藏（或自或他咸制不應），下
X40n0720_p0593b05║至戲笑者（或為惱他而藏，乃至嬉戲取笑而藏，並同制斷）。
X40n0720_p0593b06║犯緣。　此戒具足三緣，方成本罪：一、有心調弄。二、
X40n0720_p0593b07║所藏六物。三、藏舉已竟。
X40n0720_p0593b08║定罪，　此中犯者，若自藏、教他人藏，下至戲笑，波
X40n0720_p0593b09║逸提。僧祇云：三衣中，若藏一一衣，波夜提。若
X40n0720_p0593b10║僧祇支及餘衣等，越毗尼（或云僧却崎，唐言掩腋衣。用覆左肩，右開左合。
X40n0720_p0593b11║少年比丘乞食，露現胸腋，為女所愛。佛制此衣，掩其胸腋）。三種鉢，一一藏，波夜
X40n0720_p0593b12║提。若鍵鎡及餘器，越毗尼。藏尼師壇，波夜提。
X40n0720_p0593b13║藏餘敷具，越毗尼。若有針合藏，波夜提。無
X40n0720_p0593b14║針，越毗尼。薩婆多云：若覓不得，波逸提。若不
X40n0720_p0593b15║覓得，突吉羅。若藏石鉢、金銀瑠璃一切諸寶鉢，
X40n0720_p0593b16║若覓得不得，盡突吉羅。若藏五大上色衣及餘
X40n0720_p0593b17║雜毛衣，盡突吉羅。五分云：藏餘四眾，乃至畜生
X40n0720_p0593b18║物，突吉羅。尼藏二眾物，波逸提。藏三眾物，皆
X40n0720_p0593b19║突吉羅。比丘尼，波逸提；小三眾，突吉羅。是謂為
X40n0720_p0593b20║犯。
X40n0720_p0593b21║開緣。　不犯者：相體惜而取舉。若在露地為風雨
X40n0720_p0593b22║所飄漬取舉。若物主為性慢藏，所有衣鉢坐具針
X40n0720_p0593b23║筒放散狼藉，為欲戒勅彼故而取藏之。若借彼衣
X40n0720_p0593b24║著而不收攝恐失便取舉之。若以此衣鉢諸物故，
X40n0720_p0593c01║有命難梵行難取藏之。一切無犯。不犯者：最初未
X40n0720_p0593c02║制戒等。
X40n0720_p0593c03║○第五十九不問主輒著淨施衣戒。
X40n0720_p0593c04║總釋。
X40n0720_p0593c05║此是共戒，尼結亦同，大乘同學。律攝云：此由衣
X40n0720_p0593c06║事及廢闕煩惱，制斯學處。
X40n0720_p0593c07║緣起處。
X40n0720_p0593c08║佛在給孤獨園。
X40n0720_p0593c09║起緣人。
X40n0720_p0593c10║六羣真實施親厚比丘衣已，後不語主，還取著。諸
X40n0720_p0593c11║比丘聞，白佛，訶責結戒。
X40n0720_p0593c12║所立戒相。
X40n0720_p0593c13║若比丘，與比丘、比丘尼、式叉摩那、沙彌、沙彌尼衣，後
X40n0720_p0593c14║不語主還取著，波逸提。
X40n0720_p0593c15║釋義。　與衣者，淨施衣也。淨施衣有二種：一者真
X40n0720_p0593c16║實淨施、二者展轉淨施。真實淨施者，言：此是我長
X40n0720_p0593c17║衣未作淨，今為淨故與長老作真實淨。（作此真實淨者，善見
X40n0720_p0593c18║云：正得掌護不得用。云何得用？若施主語言：此是我衣，隨長老用。若作是語，得用無罪。）展轉
X40n0720_p0593c19║淨施者，此是我長衣未作淨，今為淨故與長老。彼
X40n0720_p0593c20║應如是語：長老聽！長老有如是長衣未作淨，今與
X40n0720_p0593c21║我，為淨故我便受。受已當問言：欲與誰耶？應報言：
X40n0720_p0593c22║與某甲。彼應作如是語：長老有是長衣未作淨，今
X40n0720_p0593c23║與我，為淨故我便受。受已與某甲，此衣是某甲所
X40n0720_p0593c24║有，汝為某甲故守護持隨意用。是中真實淨施
X40n0720_p0594a01║者，應問主，然後取著。展轉淨施者，語以不語，隨意
X40n0720_p0594a02║取著。　式叉摩那（此云學戒女。　律云：十八童女，二歲學戒。又云：小年曾嫁十歲
X40n0720_p0594a03║者，與六法。　十誦云：六法練心，能持六法，方與受具。二年練身，可知有胎無胎。　事鈔云：式叉尼具學三
X40n0720_p0594a04║法：一、學根本，謂四重是；二、學六法，所謂染心相觸、盜四錢、斷畜生命、小妄語、非時食、飲酒也；三、學行法，一
X40n0720_p0594a05║切大尼戒，並須學之。若六法中隨一犯者，更與二年羯磨。僧祇云：在大尼下，沙彌尼上坐）、沙彌、
X40n0720_p0594a06║沙彌尼（南山別行篇云：沙彌，此翻息慈。謂息世染之情，以慈濟羣生也。又云：初入佛法，多存
X40n0720_p0594a07║俗情，故須息惡行慈也），後不語主，還取著（此謂真實淨施衣，著用必須問主，不
X40n0720_p0594a08║同展轉淨施，隨意著用也）。
X40n0720_p0594a09║犯緣。　此戒具足二緣，方成本罪：一、真實淨施衣。
X40n0720_p0594a10║二、不語主取著。
X40n0720_p0594a11║定罪，　此中犯者，真實施衣，不語主而取著，波逸
X40n0720_p0594a12║提。薩婆多云：此戒體本與他衣，作誑心與，欲使
X40n0720_p0594a13║役故，令作己有想，作已便奪，波逸提。所以不與重
X40n0720_p0594a14║者，不根本與故。比丘尼，波逸提；小三眾，突吉羅。
X40n0720_p0594a15║是謂為犯。
X40n0720_p0594a16║開緣。　不犯者，若真實淨施語主取著，展轉淨施
X40n0720_p0594a17║語以不語取著，無犯。不犯者，最初未制戒等。
X40n0720_p0594a18║○第六十，著不壞色衣戒。
X40n0720_p0594a19║總釋。
X40n0720_p0594a20║比是共戒，尼犯亦同，大乘同制。梵網云：應教身
X40n0720_p0594a21║所著袈裟，皆使壞色等。律攝云：由衣服事譏嫌
X40n0720_p0594a22║煩惱，制斯學處。
X40n0720_p0594a23║緣起處。
X40n0720_p0594a24║佛在給孤獨園。
X40n0720_p0594b01║起緣人。
X40n0720_p0594b02║六羣著白色衣居士，譏嫌似王大臣。諸比丘聞，白
X40n0720_p0594b03║佛呵責結戒。
X40n0720_p0594b04║所立戒相。
X40n0720_p0594b05║若比丘，得新衣，應三種壞色，一一色中隨意壞：若青、
X40n0720_p0594b06║若黑、若木蘭。若不壞色，著餘新衣，波逸提。
X40n0720_p0594b07║釋義：　新者，若是新衣、若初從人得。壞色者，染作
X40n0720_p0594b08║青、黑、木蘭也（青，律攝云：取訶黎勒，或研、或擣，和水成泥，塗鐵器中，停經一宿，和以煖水，
X40n0720_p0594b09║染物成青，非真青也。　黑，僧祇云：名字泥、不名字泥。名字泥者，呵黎勒、𨡕醯勒、阿摩勒，合鐵一器中。不名
X40n0720_p0594b10║字泥者，實泥、若池井泥。如是一切泥，即染物成皂色也。　木蘭，僧祇云：若呵黎勒、𨡕醯勒、阿摩勒，如是比
X40n0720_p0594b11║生鐵上磨取汁染衣，是名木蘭，即紫絳色）。十誦云：若得青衣，應泥茜
X40n0720_p0594b12║淨（泥謂黑色，茜乃草名，亦作蒨，即木蘭色也）。得泥衣，應青茜淨。得茜衣，
X40n0720_p0594b13║應青泥淨。得黃赤白衣，應青泥茜三種淨（此謂如法壞色）。
X40n0720_p0594b14║若不壞色下（違制成犯）。
X40n0720_p0594b15║犯緣。　此戒具足二緣，方成本罪：一、堪守持衣。二、
X40n0720_p0594b16║不壞色著用。
X40n0720_p0594b17║定罪。　此中犯者，若比丘不壞色著餘新衣，波逸
X40n0720_p0594b18║提。若重衣、若輕衣，不作淨而畜，突吉羅。若非
X40n0720_p0594b19║衣鉢囊、革屣囊、針線囊、禪帶、帽、襪、鑷、熱巾褁、革屣
X40n0720_p0594b20║巾，不作淨畜，突吉羅。若以未染衣寄白衣家，突
X40n0720_p0594b21║吉羅。僧祇云：僧伽黎、鬱多羅僧、安陀會、雨浴衣、
X40n0720_p0594b22║覆瘡衣、尼師壇，作淨者，善；不作淨者，彼夜提。薩
X40n0720_p0594b23║婆多云：凡五大色，若自染，突吉羅。若作衣不成受，
X40n0720_p0594b24║應量不應量，一切不得著。若先得五大色衣，後
X40n0720_p0594c01║更改作如法色，則成受持。若先作如法色，後以
X40n0720_p0594c02║五大色壞者，不成受持。若作三點淨者，得一切
X40n0720_p0594c03║處著。若非純青、淺青及碧作點淨，得作衣裏舍
X40n0720_p0594c04║勒（應法師譯為內衣，似今短裙也）。外若不現，得著。若作現處衣，盡
X40n0720_p0594c05║不得著。若亦黃白色，色不純大者，亦如是。除富
X40n0720_p0594c06║羅革屣，餘一切衣臥具物，乃至腰帶，盡應三點淨。
X40n0720_p0594c07║一切如法色衣、不如法色衣，不作淨著者，皆波
X40n0720_p0594c08║逸提。若衣故點滅，猶是淨衣，不須更點淨。若先
X40n0720_p0594c09║點淨衣，更以新物段補十處、五處，但一處作淨，不
X40n0720_p0594c10║須一一淨也。若革屣、若得靴，應令白衣著，行五、
X40n0720_p0594c11║六、七步，即是作淨。若先衣財時作點淨，後染作
X40n0720_p0594c12║色成已，若更不點淨無咎，以先淨故。僧祇云：作
X40n0720_p0594c13║淨時，不得大，不得小；極大齊四指，極小如豌豆；或
X40n0720_p0594c14║一，或三，或五，或七，或九；不得如華形。若浣㲲時
X40n0720_p0594c15║有泥墮上，若烏鳥泥足蹈上，即名為淨。若作僧
X40n0720_p0594c16║伽黎趣，一角作淨，若一條、若半條補者亦作淨；鬱
X40n0720_p0594c17║多羅僧、安陀會亦爾。五分云：應三種色作誌：若
X40n0720_p0594c18║不作誌，著著波逸提。若不著宿宿，波逸提。比
X40n0720_p0594c19║丘尼，波逸提；小三眾，突吉羅。是謂為犯。
X40n0720_p0594c20║開緣。　不犯者，若得白色衣染作青黑木蘭。若重
X40n0720_p0594c21║衣若輕衣亦作淨畜。若非衣鉢囊乃至褁革屣巾
X40n0720_p0594c22║皆作淨畜。若衣染已寄白衣家。若衣色脫更染無
X40n0720_p0594c23║犯。不犯者，最初未制戒等。
X40n0720_p0594c24║辯譌。今人不閑律典，或點淨已，更不說淨，謂點
X40n0720_p0595a01║淨即說淨也。不知二種淨法，戒制各別，罪結兩途，
X40n0720_p0595a02║說淨乃離畜長之愆，點淨而免新衣之過，烏可混
X40n0720_p0595a03║淆？即如一切漿以水作淨得飲，一切果菜作淨已
X40n0720_p0595a04║聽食，一切新衣作淨聽著，何得點淨而為說淨耶？
X40n0720_p0595a05║達者詳之。
X40n0720_p0595a06║○第六十一殺畜生命戒
X40n0720_p0595a07║總釋。
X40n0720_p0595a08║此是共戒尼犯，亦同大乘，同制犯重。梵網云：乃
X40n0720_p0595a09║至一切有命者，不得故殺，此是性罪。律攝云：由
X40n0720_p0595a10║生命事，無悲煩惱，制斯學處。此戒二緣合結。
X40n0720_p0595a11║緣起處。
X40n0720_p0595a12║佛在給孤獨園。
X40n0720_p0595a13║起緣人。
X40n0720_p0595a14║迦留陀夷不喜見烏，竹弓射之，遂成大𧂐。居士譏
X40n0720_p0595a15║嫌，諸比丘白佛訶責，結戒不聽斷畜生命。諸比丘
X40n0720_p0595a16║坐起行來多殺細蟲，或有作波逸提懺者、或有畏
X40n0720_p0595a17║慎者，佛言：不知不犯。當如是說戒：
X40n0720_p0595a18║所立戒相。
X40n0720_p0595a19║若比丘，故殺畜生命者，波逸提。
X40n0720_p0595a20║釋義　故者（有心行殺，表非錯悞）。畜生者，不能變化者（梵語底栗
X40n0720_p0595a21║車，此云畜生。由因諂曲業故，於中受生。又梵云帝利耶瞿榆泥伽，此云旁行，又云旁生。其形旁故，因行不
X40n0720_p0595a22║正，受果報旁，負天而行，故曰旁行。徧於五趣，皆有地獄。有無足者，如娘矩吒蟲等。有二足者，如鐵嘴鳥等。
X40n0720_p0595a23║有四足者，如黑狡狗等。有多足者，如百足等。　鬼趣中，有無足者，如毒蛇等。有二足者，如鳥鴟等。有四足
X40n0720_p0595a24║者，如狐狸象馬等。有多足者，如六足百足等。　人趣三洲中，有無足者，如一切腹行蟲等。有二足者，如鴻
X40n0720_p0595b01║雁等。有四足者，如象馬等。有多足者，如百足等。　北洲中，有二足者，如鴻雁等。有四足者，如象馬等。餘者
X40n0720_p0595b02║無。　四王及三十三天中，有二足者，如妙色鳥等。有四足者，如象馬等。有多足者，如寶蜂等。餘皆無也。上
X40n0720_p0595b03║四天中，唯有二足，如色鳥等，餘皆無也。有水陸空行三類，具胎卵濕化四生）。殺法如波
X40n0720_p0595b04║羅夷戒中，此不繁錄。
X40n0720_p0595b05║犯緣。　此戒具足三緣，方成本罪：一、有心故殺，二、
X40n0720_p0595b06║命根已斷，三、是旁生不能變形者。
X40n0720_p0595b07║定罪，　此中犯者，故殺畜生命，波逸提。方便欲
X40n0720_p0595b08║殺而不殺，突吉羅。律攝云：使癲狂者行殺害時，
X40n0720_p0595b09║彼雖無犯，教者本罪。五分云：畜生者，除龍，餘畜
X40n0720_p0595b10║生是。龍雖是畜，而能變化，具神力，守護國土，保綏
X40n0720_p0595b11║正法，其功用與諸天相類。故殺者，犯偷蘭遮。摩
X40n0720_p0595b12║得勒伽云：欲斫藤，誤斫蛇，不犯；欲斫蛇，誤斫藤，惡
X40n0720_p0595b13║作罪。欲斫蟲誤斫地，欲搦蟲而搦土，皆得惡作
X40n0720_p0595b14║罪。比丘尼，波逸提；小三眾，突吉羅。是謂為犯。
X40n0720_p0595b15║開緣。　不犯者：不故殺。或以瓦石刀杖擲餘處而
X40n0720_p0595b16║誤斷生命。若經勞作房舍，手失瓦石而誤殺。若土
X40n0720_p0595b17║墼杖木，若柱櫨棟椽，如是手捉不禁墮而殺者。作
X40n0720_p0595b18║如是眾事無有害心而死者。無犯。不犯者：最初未
X40n0720_p0595b19║制戒等。
X40n0720_p0595b20║會詳　地持經云：殺生之罪，能令眾生墮三惡道。
X40n0720_p0595b21║若生人中，得二種果報：一者、短命，二者、多病。如是
X40n0720_p0595b22║十惡，一一皆備。一者、殺生何故受地獄苦？以其殺
X40n0720_p0595b23║生苦眾生故，所以身壞命終，地獄眾苦皆來切己。
X40n0720_p0595b24║二者、殺生何故出為畜生？以其殺生無有慈惻，行
X40n0720_p0595c01║乖人倫，故地獄罪畢，受畜生身。三者、殺生何故復
X40n0720_p0595c02║為餓鬼？以其殺生必緣慳心，貪著滋味，故復為餓
X40n0720_p0595c03║鬼。四者、殺生何故生人而得短壽？以其殺生殘害
X40n0720_p0595c04║物命，故得短壽。五者、殺生何故兼得多病？以殺生
X40n0720_p0595c05║違適，眾患競集，故得多病。當知殺生過惡如是。
X40n0720_p0595c06║薩婆多云：為憐愍故，為斷罪惡故，為長敬信心故，
X40n0720_p0595c07║而結此戒。
X40n0720_p0595c08║
X40n0720_p0595c09║毗尼關要卷第十二