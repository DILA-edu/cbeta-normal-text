X40n0720_p0607a08║
X40n0720_p0607a09║
X40n0720_p0607a10║毗尼關要卷第十四
X40n0720_p0607a11║
X40n0720_p0607a12║清金陵寶華山律學沙門　德基　輯
X40n0720_p0607a13║○第七十八瞋打比丘戒。
X40n0720_p0607a14║總釋。
X40n0720_p0607a15║此是共戒，尼犯亦同，大乘同制。若以怨報怨，以打
X40n0720_p0607a16║報打，罪結輕垢。若無端起瞋，及忿恨增上，不受懺
X40n0720_p0607a17║謝，犯重。律攝云：由伴屬事，不忍煩惱，制斯學處。
X40n0720_p0607a18║緣起處。
X40n0720_p0607a19║佛在給孤獨園。
X40n0720_p0607a20║起緣人。
X40n0720_p0607a21║六羣一人瞋打十七羣比丘，其被打人高聲大喚。
X40n0720_p0607a22║比房比丘聞，白佛，訶責結戒。
X40n0720_p0607a23║所立戒相。
X40n0720_p0607a24║若比丘，瞋恚故不喜，打比丘者，波逸提。
X40n0720_p0607b01║釋義。　瞋恚不喜者（瞋名九惱及非處起。瞋恚者，忿恨也。學人凡夫有，乃至阿
X40n0720_p0607b02║羅漢亦有不喜心在），打者（擊也。若身、身分、身方便。身者，一切身是。身分者，若手、若脚、若肘、若膝、
X40n0720_p0607b03║若齒、若爪甲，是名身分。身方便者，若捉杖瓦石等打、若遙擲，是名身方便）。
X40n0720_p0607b04║犯緣。　此戒具足三緣，方成本罪：一、心生瞋恚。二、
X40n0720_p0607b05║身器行打。三、已著彼身。
X40n0720_p0607b06║定罪。　此中犯者，以手石杖打比丘者，一切波逸
X40n0720_p0607b07║提。除杖手石，若以餘戶𨷲、曲鈎、拂柄、香爐柄桎
X40n0720_p0607b08║者，一切突吉羅。菩婆多云：若打三眾，突吉羅。
X40n0720_p0607b09║若打得戒沙彌，盲瞎聾瘂，波利婆沙、摩那埵比丘，
X40n0720_p0607b10║悉波逸提。若打他，或波羅夷、或僧殘、或偷蘭遮、
X40n0720_p0607b11║或波逸提、或突吉羅。若殺心打他死者，波羅夷。
X40n0720_p0607b12║不死，偷蘭遮。若婬亂心打比丘尼、式叉摩那、
X40n0720_p0607b13║沙彌尼、白衣女人，悉僧殘。若無殺意，但瞋心打
X40n0720_p0607b14║比丘，波逸提。打不滿，突吉羅。摩得勒伽云：打
X40n0720_p0607b15║三種人突吉羅，謂賊住、本不和合、本犯戒。若以把
X40n0720_p0607b16║沙、把豆等擲眾比丘，隨所著得爾所波逸提。不
X40n0720_p0607b17║著，突吉羅。僧祇云：打比丘尼，偷蘭遮（重於吉羅，輕於墮罪）。
X40n0720_p0607b18║若惡象、馬、牛、羊、狗來，不得打。得捉杖、木、瓦、石等打
X40n0720_p0607b19║地，作恐怖相。若畜生來入塔寺中，觸突形像壞
X40n0720_p0607b20║華果樹，亦得以杖木瓦石打地恐怖令去。五分
X40n0720_p0607b21║云：打畜生，突吉羅。比丘尼，波逸提；小三眾，突吉
X40n0720_p0607b22║羅。是謂為犯。
X40n0720_p0607b23║開緣。　不犯者：若有病須人椎打。若食噎須椎脊。
X40n0720_p0607b24║若共語不聞而觸令聞。若睡時以轉側妥上。若往
X40n0720_p0607c01║來經行時共相觸。若掃地時杖頭誤觸。一切無犯。
X40n0720_p0607c02║不犯者：最初未制戒等。
X40n0720_p0607c03║○第七十九瞋搏戒
X40n0720_p0607c04║總釋。
X40n0720_p0607c05║此是共戒，尼犯亦同，大乘同制。煩惱緣起處、起緣
X40n0720_p0607c06║人，如前不異，但此戒以手搏十七羣故制。
X40n0720_p0607c07║所立戒相。
X40n0720_p0607c08║若比丘，瞋恚不喜，以手搏比丘者，波逸提。
X40n0720_p0607c09║釋義：　搏者（謂作打勢而擬其手，名之為搏。餘部名擬。擬者，像也，為作打相。　善見云：
X40n0720_p0607c10║手不著身，名手搏也。　薩婆多云：此與前戒打、擬為異，餘義盡同。前戒若打，波逸提；舉擬欲打便止，突吉
X40n0720_p0607c11║羅，以打不滿故。此戒本意不規打，直欲掌擬，令其惱怖，但擬，波逸提。如本意欲女人身上出精，若遂意，僧
X40n0720_p0607c12║殘；若不出精，直摩捉便止，偷蘭遮。若本心直規摩捉，樂意，僧殘。此二戒亦爾）。
X40n0720_p0607c13║犯緣。　此戒具足三緣，方成本罪：一、心有瞋恚。二、
X40n0720_p0607c14║所舉手足。三、欲令惱怖。
X40n0720_p0607c15║定罪。　此中犯者，瞋恚以手搏比丘，波逸提。除
X40n0720_p0607c16║手已，若戶𨷲拂柄、香爐柄桎，一切突吉羅。十誦
X40n0720_p0607c17║云：以手掌脚掌向他，波逸提。舉餘身分向他，突
X40n0720_p0607c18║吉羅。五分云：手擬及，波逸提。不及，突吉羅。
X40n0720_p0607c19║律攝云：作打心而擬其手，初舉手時，便得本罪。
X40n0720_p0607c20║若一舉手向多苾芻，隨其多少准人得罪。僧祇
X40n0720_p0607c21║云：擬比丘尼，偷蘭遮（對首輕，偷蘭也）；擬式叉摩尼、沙彌、沙
X40n0720_p0607c22║彌尼，越毗尼。比丘尼，波逸提；小三眾，突吉羅。是
X40n0720_p0607c23║謂為犯。
X40n0720_p0607c24║開緣。　不犯者：若他打舉手遮。若惡象來。若盜賊
X40n0720_p0608a01║來。若惡獸來。若持刺來舉手遮無犯。若渡水。若欲
X40n0720_p0608a02║從溝瀆泥水處過相近，舉手招喚餘比丘觸彼。若
X40n0720_p0608a03║彼不聞語手挃令聞。若眠時。若行入出觸彼。若掃
X40n0720_p0608a04║地。若以杖誤觸。一切不故作無犯。不犯者：最初未
X40n0720_p0608a05║制戒等。
X40n0720_p0608a06║○第八十，無根僧殘瞋謗戒。
X40n0720_p0608a07║總釋。
X40n0720_p0608a08║此是共戒，尼犯亦同，大乘同制。即無事謗他良人、
X40n0720_p0608a09║善人，向同法者說，結輕垢；若向外人說，犯重。律
X40n0720_p0608a10║攝云：由同梵行事，不忍煩惱，制斯學處。
X40n0720_p0608a11║餘並同前，不出。
X40n0720_p0608a12║所立戒相。
X40n0720_p0608a13║若比丘，瞋恚故，以無根僧伽婆尸沙謗者，波逸提。
X40n0720_p0608a14║釋義：　根者，見根、聞根、疑根。見根者，實見弄墮精、
X40n0720_p0608a15║見與女身相觸、見粗惡語、見自歎身、或見媒嫁、若
X40n0720_p0608a16║餘人見從彼聞，是謂見根。聞、疑准知。除此三根
X40n0720_p0608a17║已，以餘謗者，是為無根。
X40n0720_p0608a18║犯緣。　此戒具足三緣，方成本罪：一、心懷恚忿。二、
X40n0720_p0608a19║實無三根。三、言說了了。
X40n0720_p0608a20║定罪　此中犯者，瞋恚故，以無根僧殘謗說而了
X40n0720_p0608a21║了，波逸提。不了了，突吉羅。僧祇云：謗比丘尼，
X40n0720_p0608a22║偷蘭遮。謗式叉摩尼、沙彌、沙彌尼，越毗尼罪。
X40n0720_p0608a23║謗俗人越毗尼心悔。律攝云：若窣吐羅罪謗，若
X40n0720_p0608a24║前人不領解語，咸得惡作。比丘尼，波逸提；小三
X40n0720_p0608b01║眾，突吉羅。是謂為犯。
X40n0720_p0608b02║開緣。　不犯者：有見聞疑根。若說其實欲令改悔
X40n0720_p0608b03║而不誹謗。若戲笑語。疾疾語。獨語。夢中語。欲說此
X40n0720_p0608b04║錯說彼。無犯。不犯者：最初未制戒等。
X40n0720_p0608b05║會詳　法苑云：瞋有二種報：一者、常為他人求其
X40n0720_p0608b06║長短，謂因前世不能容物，稍不如意，即興嗔恨，故
X40n0720_p0608b07║感今生被人伺求長短，動輒得咎也；二者、常為眾
X40n0720_p0608b08║人之所惱害，謂因前世瞋惱眾人，令不安隱，故感
X40n0720_p0608b09║今生常被多人之所惱害也。
X40n0720_p0608b10║○第八十一輒入王宮閾戒。
X40n0720_p0608b11║總釋。
X40n0720_p0608b12║此是共戒，尼亦同犯，大乘同制，末運尤所當慎。設
X40n0720_p0608b13║令喚請，亦不應輒入。若具大神力威德，任從不犯。
X40n0720_p0608b14║律攝云：由詣王宮事，并譏染煩惱，制斯學處。
X40n0720_p0608b15║緣起處。
X40n0720_p0608b16║佛在給孤獨園。末利夫人見佛聞法，得法眼淨，為
X40n0720_p0608b17║優婆私。還至宮中，勸波斯匿王，令得信樂，聽諸比
X40n0720_p0608b18║丘入出宮閤，無有障礙。
X40n0720_p0608b19║起緣人。
X40n0720_p0608b20║迦留陀夷往入王宮，時王與夫人晝日共眠。夫人
X40n0720_p0608b21║遙見尊者來，即起披衣，拂座令坐。夫人失衣，墮地
X40n0720_p0608b22║形露，慚愧而蹲。尊者尋還，語諸比丘：波斯匿王第
X40n0720_p0608b23║一寶，我今悉見。諸比丘問知，白佛訶責結戒。
X40n0720_p0608b24║所立戒相。
X40n0720_p0608c01║若比丘，剎利水澆頭王種，王未出、未藏寶而入，若過
X40n0720_p0608c02║宮門閾者，波逸提。
X40n0720_p0608c03║釋義。　剎利水澆頭王種者，取四大海水，取白牛
X40n0720_p0608c04║右角，收拾一切種子盛滿其中，置金輦上，使諸小
X40n0720_p0608c05║王輿王與第一夫人共坐輦上，大婆羅門以水灌
X40n0720_p0608c06║王頂上。若是剎利種水灌頂上，作如是立王，名為
X40n0720_p0608c07║剎利王水澆頭種。若是婆羅門種、毗舍、首陀羅種
X40n0720_p0608c08║以水灌頂，作如是立王，亦名為剎利王水澆頭種。
X40n0720_p0608c09║未出者，王未出，婇女未還本處。未藏寶者，金
X40n0720_p0608c10║銀真珠、硨磲碼碯、水精瑠璃、貝玉一切眾寶瓔珞，
X40n0720_p0608c11║而未藏舉。（薩婆多云：未藏寶者，王已出外，夫人未起，其進御時，所著寶衣，輕明照徹，內身
X40n0720_p0608c12║外現，以發欲意，未藏此衣，名未藏寶。　五分云：寶者，所重之物，及諸女色，皆名為寶。）若過宮
X40n0720_p0608c13║門閾者，（閾者，門限也。門下橫木，為內外之分限。）
X40n0720_p0608c14║犯緣。　此戒具足三緣，方成本罪：一、是王宮。二、無
X40n0720_p0608c15║緣輙入。三、兩足過限。
X40n0720_p0608c16║定罪。　此中犯者，若過宮門閾者，波逸提。若一
X40n0720_p0608c17║足在門外，一足在門內，發意欲去，若共期而不去，
X40n0720_p0608c18║一切突吉羅。除剎利種，若入餘粟散小王、豪貴、
X40n0720_p0608c19║長者家，入過門閾者，一切突吉羅。薩婆多云：王
X40n0720_p0608c20║及夫人、大臣、太子勢力強，將入不犯。入天龍鬼
X40n0720_p0608c21║神宮門，突吉羅。入空宮門不犯。比丘尼，波逸
X40n0720_p0608c22║提；三小眾，突吉羅。是謂為犯。
X40n0720_p0608c23║開緣。　不犯者，若王已出。若婇女還本處。所有金
X40n0720_p0608c24║寶瓔珞已藏舉。若有所奏白。若被請喚。或為力勢
X40n0720_p0609a01║所執持去。若命難梵行難。一切無犯。不犯者，最初
X40n0720_p0609a02║未制戒等。
X40n0720_p0609a03║會詳　律攝云：入王宮有十過失：一、宮人有娠，便
X40n0720_p0609a04║疑苾芻行不淨行；二、宮中失物；三、密言出外；四、王
X40n0720_p0609a05║子有損；五、王身有損；六、舉大臣；七、黜國相；八、國人
X40n0720_p0609a06║苦害；九、往征餘國；十、輒聚軍師。如是等事，咸疑苾
X40n0720_p0609a07║芻。
X40n0720_p0609a08║○第八十二捉寶物戒。
X40n0720_p0609a09║總釋。
X40n0720_p0609a10║此是共戒。尼犯亦同大乘，為眾生故，不問處所，但
X40n0720_p0609a11║酌機緣，此是制罪。律攝云：由珍寶事，多貪煩惱，
X40n0720_p0609a12║制斯學處。此戒三緣合結。
X40n0720_p0609a13║緣起處。
X40n0720_p0609a14║佛在給孤獨園，有外道弟子，道行止息，忘千兩金
X40n0720_p0609a15║囊而去。
X40n0720_p0609a16║起緣人。
X40n0720_p0609a17║眾多比丘從後來，見此金囊，自相謂言：且持去，若
X40n0720_p0609a18║有主識者當還。即持去。時彼居士前行數里，乃憶
X40n0720_p0609a19║疾還。諸比丘遙見，必是金主，即問言：欲何所至？報
X40n0720_p0609a20║言：我於某處止息，忘千兩金囊，今往取之。諸比丘
X40n0720_p0609a21║即出金囊示之言：是汝物非耶？報言：是。但此中物
X40n0720_p0609a22║何故少？比丘言：正得爾許耳。居士即詣官了之。王
X40n0720_p0609a23║波斯匿問諸比丘，比丘言：我等所得，止有此耳。居
X40n0720_p0609a24║士言：我所有物者，乃至若干。王即勅人，如彼所說
X40n0720_p0609b01║斤兩，取庫中金來著囊中，其囊不受。王言：此非汝
X40n0720_p0609b02║物，汝更自求去。即治其罪，更稅家財物，并此金一
X40n0720_p0609b03║切入官。諸比丘聞，白佛呵責。結戒不得捉寶。舍衛
X40n0720_p0609b04║城中諸女人，節會日，毗舍佉母莊嚴瓔珞，從祇桓
X40n0720_p0609b05║邊過，念言：不宜著瓔珞。具見佛，脫身寶衣，積置樹
X40n0720_p0609b06║下。見佛，佛為說法，甚大歡喜，心存於法，忘取還家。
X40n0720_p0609b07║比丘見不敢取，白佛。佛言：聽在僧伽藍內，見有遺
X40n0720_p0609b08║物，為不失堅牢故，取舉之，更結除。僧伽藍中有眾
X40n0720_p0609b09║多比丘，從拘薩羅國至一無住處村，止宿巧師家，
X40n0720_p0609b10║巧師以金銀置舍內而去。比丘為守護故，竟夜不
X40n0720_p0609b11║眠，還以白佛。佛言：在他家止宿時，若屋中有物，為
X40n0720_p0609b12║堅牢不失故，應收舉又開，及寄宿處。當如是說戒：
X40n0720_p0609b13║所立戒相。
X40n0720_p0609b14║若比丘，若寶及寶莊餝，自捉、若教人捉，除僧伽藍中
X40n0720_p0609b15║及寄宿處，波逸提。若比丘，在僧伽藍中、若寄宿處，捉
X40n0720_p0609b16║寶、若以寶莊飾，自捉、教人捉，當作是意：若有主識者，
X40n0720_p0609b17║當取。作如是因緣，非餘。
X40n0720_p0609b18║釋義：　寶者，金、銀、真珠、琥珀、硨磲、碼碯、瑠璃、貝玉、
X40n0720_p0609b19║生像金。寶莊餝者，銅、鐵、鉛、鍚、白鑞，以諸寶莊餝
X40n0720_p0609b20║也。自捉、教人捉，除僧伽藍中及寄宿處。（謂開此二處，自
X40n0720_p0609b21║捉、教他，此為非犯。外捉不開故也。　薩婆多云：若僧籬墻外，復非白衣住處，不應取。）　若比丘
X40n0720_p0609b22║在僧伽藍內、若舍內，若寶、若寶莊餝，自捉、若教人
X40n0720_p0609b23║捉，當識囊器相、識褁相、識繫相。應解囊器看，知幾
X40n0720_p0609b24║連綴、幾未連綴、幾方幾圓、幾故幾新。若有求索者，
X40n0720_p0609c01║應問言：汝物何似？若相應，應還；若不相應，語言：我
X40n0720_p0609c02║不見如是物。若有二人俱來索，應問言：汝物其形
X40n0720_p0609c03║何似？若言相應，還；若不相應，當語言：我不見如是
X40n0720_p0609c04║物。若二人語俱相應，應持物著前，語言：是汝等物，
X40n0720_p0609c05║各取若有主識者當取，作如是因緣非餘（此謂雖開
X40n0720_p0609c06║聽自他舉捉，未取之間當作是念：此非我物。有主識者當還之，為彼藏舉堅牢，作如是因緣非為餘事也）。
X40n0720_p0609c07║犯緣。　此戒具足三緣，方成本罪：一、是寶物。二、非
X40n0720_p0609c08║伽藍及舍內。三、自捉教他。
X40n0720_p0609c09║定罪。　此中犯者，在僧伽藍內、若舍內，若寶、若寶
X40n0720_p0609c10║莊餝，若自捉、若教人捉，若不識囊相、褁相、繫相，突
X40n0720_p0609c11║吉羅。若不解囊，不看幾連綴、幾未連綴，幾方、幾
X40n0720_p0609c12║圓，幾新、幾故，一切突吉羅。十誦云：捉偽珠，突吉
X40n0720_p0609c13║羅。人間金銀寶地牀器，比丘不應行坐用；天上
X40n0720_p0609c14║金銀寶地牀器，比丘應行坐用；根本雜事云：不
X40n0720_p0609c15║應於寶器中食，或往天上，或至龍宮。無餘雜器者，
X40n0720_p0609c16║設金寶器，亦應取食。律攝云：若觸輪王七寶，隨
X40n0720_p0609c17║其所應，得輕重罪：一、得眾教（觸女寶得僧殘），二、得墮罪（觸珠
X40n0720_p0609c18║寶及輪寶也），餘四無犯（謂主丘、主藏、馬、象四寶是），比丘尼波逸提，小
X40n0720_p0609c19║三眾突吉羅。是謂為犯。
X40n0720_p0609c20║開緣。　不犯者：若至僧伽藍內。若寄宿處。若寶。若
X40n0720_p0609c21║寶莊餝。若自捉。若教人捉。識囊相褁。相繫。相解。看
X40n0720_p0609c22║知幾連綴。幾未連綴。及方圓。故新。乃至來索。語相
X40n0720_p0609c23║應者。令持去。若是供養塔寺莊嚴具。為堅牢故收
X40n0720_p0609c24║舉。如是一切無犯。不犯者：最初未制戒等。
X40n0720_p0610a01║會詳　根本云：時諸苾芻，咸皆有疑：以何因緣，毗
X40n0720_p0610a02║舍佉母，不失錢財？佛告諸苾芻：乃往古昔，迦葉波
X40n0720_p0610a03║佛涅槃之後，有一老母，奉持戒行。時訖栗王宮人，
X40n0720_p0610a04║遊戲園中，遺瓔珞具。時彼老母，得此瓔珞，繫竹竿
X40n0720_p0610a05║頭上，欲求本主。時王遣人，尋此瓔珞，於老母處，得
X40n0720_p0610a06║已奉王。王見物喜，恠其奇異，嗟歎老母，問曰：既有
X40n0720_p0610a07║好心，理合嘉賞，今何所欲？老母白王：更無所欲，不
X40n0720_p0610a08║求現利。願以此緣，於未來世，所生之處，得不失財
X40n0720_p0610a09║報。由昔淨心，今受斯果。往時老母者，即毗舍佉母
X40n0720_p0610a10║是。由於往時，不藏他物，發願力故，於生生中，雖失
X40n0720_p0610a11║珍寶，終還獲得。是故苾芻，得他物時，勿盜藏舉，如
X40n0720_p0610a12║是應學。
X40n0720_p0610a13║○第八十三非時入聚落戒。
X40n0720_p0610a14║總釋。
X40n0720_p0610a15║此是共戒，尼犯亦同，大乘同學，息世譏嫌故。律
X40n0720_p0610a16║攝云：由入村事，招俗譏謗，制斯學處。此戒二緣合
X40n0720_p0610a17║結。
X40n0720_p0610a18║緣起處。
X40n0720_p0610a19║佛在給孤獨園。
X40n0720_p0610a20║起緣人。
X40n0720_p0610a21║䟦難陀非時入村，與諸居士摴蒱，比丘勝居士不
X40n0720_p0610a22║如，以慳嫉故便言：比丘晨朝入村為乞食故，非時
X40n0720_p0610a23║入村為何事耶？諸比丘聞白佛，訶責結戒比丘。或
X40n0720_p0610a24║有僧事、塔寺事、瞻病人事，佛言：聽有因緣囑授已
X40n0720_p0610b01║入聚落。不知囑授何人？佛言：當還囑比丘。若獨處
X40n0720_p0610b02║一房當囑授比房者，當如是說戒：
X40n0720_p0610b03║所立戒相。
X40n0720_p0610b04║若比丘，非時入聚落，不囑比丘者，波逸提。
X40n0720_p0610b05║釋義　時者，從明相出至中。非時者，從中後至，
X40n0720_p0610b06║明相未出。（廣釋如非時食戒。）囑者。（薩婆多云：入聚落時，若總白入聚落，隨意所至
X40n0720_p0610b07║也。若別相白，若先不白，隨見異寺比丘白，不犯。應云：）大德一心念！我某甲比
X40n0720_p0610b08║丘，非時入聚落，至某城邑聚落某甲舍。前人答言：
X40n0720_p0610b09║可爾。（此別相白。）僧祇云：應言：長老！我非時入聚落。前人
X40n0720_p0610b10║答言：可爾。（此謂總白也。）
X40n0720_p0610b11║犯緣。　此戒具足三緣，方成本罪：一、是非時。二、有
X40n0720_p0610b12║緣不囑。三、已入邨門。
X40n0720_p0610b13║定罪。　此中犯者，非時不囑授，動足，初入邨門，波
X40n0720_p0610b14║逸提。一脚在門內，一脚在門外，方便欲去而不
X40n0720_p0610b15║去，一切突吉羅。十誦云：若白已入聚落，還所住
X40n0720_p0610b16║處，即以先白復至聚落，波逸提。若不白入聚落，
X40n0720_p0610b17║隨經過大小巷，隨得爾所突吉羅。隨入白衣家，一
X40n0720_p0610b18║一波逸提。若八難中一一難起，不犯。僧祇云：
X40n0720_p0610b19║二比丘在阿練若住，欲俱行，展轉相白。若一人說
X40n0720_p0610b20║已行，後人復欲行，應白餘比丘。若無餘比丘，應作
X40n0720_p0610b21║是念：若道中邨門，若聚落邊，見比丘當白，白已然
X40n0720_p0610b22║後入。摩得勒伽云：若無比丘，應白餘四眾。比
X40n0720_p0610b23║丘尼，波逸提；小三眾，突吉羅。是謂為犯。
X40n0720_p0610b24║開緣。　不犯者：營僧事。塔寺事。瞻病人事。囑授比
X40n0720_p0610c01║丘道由村過。若有所啟白。若為請喚。或為力勢所
X40n0720_p0610c02║執。或被繫縛將去。或命難。梵行難。無犯。律攝云：
X40n0720_p0610c03║若阿蘭若苾芻，須入邨中，或路在兩村中間，若乘
X40n0720_p0610c04║空入，若無苾芻囑餘俗人者，無犯。不犯者，最初
X40n0720_p0610c05║未制戒等。
X40n0720_p0610c06║○第八十四作高牀戒。
X40n0720_p0610c07║總釋。
X40n0720_p0610c08║此是共戒，尼犯亦同，大乘同學。律攝云：由臥具
X40n0720_p0610c09║事憍恣煩惱，制斯學處。
X40n0720_p0610c10║緣起處。
X40n0720_p0610c11║佛在給孤獨園。
X40n0720_p0610c12║起緣人。
X40n0720_p0610c13║迦留陀夷預知世尊必從此道來，即於道中敷高
X40n0720_p0610c14║好牀座。佛言：當知此癡人內懷弊惡，訶責結戒。
X40n0720_p0610c15║所立戒相。
X40n0720_p0610c16║若比丘，作繩牀、木牀，足應高如來八指，除入陛孔上
X40n0720_p0610c17║截竟。若過者，波逸提。
X40n0720_p0610c18║釋義：　足應高如來八指（律攝云：謂中人一肘。　薩婆多云：一指二寸也。
X40n0720_p0610c19║　八指該有一尺六寸，不得過），除入陛孔上（陛孔者，即卯眼是。謂除入卯孔，準頭已還，
X40n0720_p0610c20║餘外牀脚有一尺六寸為定量），截竟過者（截竟即是作竟，過量犯墮。作而未竟，罪得方便。
X40n0720_p0610c21║　薩婆多云：所以不入捨墮者，以截斷故。截使應量，入僧中悔）。
X40n0720_p0610c22║犯緣。　此戒具足三緣方成本罪：一、自為作牀。二、
X40n0720_p0610c23║作不應量。三、過作已成。
X40n0720_p0610c24║定罪。　此中犯者，自作繩牀、木牀，足應高八指，截
X40n0720_p0611a01║竟過者，波逸提。作而不成，突吉羅。若為他作，
X40n0720_p0611a02║成、不成，一切突吉羅。十誦云：應截己悔過。若未
X40n0720_p0611a03║截，僧應勅令截，不勅不聽，盡突吉羅。五分云：得
X40n0720_p0611a04║高牀施，應作是念：此牀不如法，我更截。不作是念
X40n0720_p0611a05║受，波逸提。僧祇云：若自作，終日坐上，一波夜提。
X40n0720_p0611a06║起已還坐，一一波夜提。他牀而坐上者，越毗
X40n0720_p0611a07║尼罪。支牀脚亦應量，當使堅牢。若客比丘來，次
X40n0720_p0611a08║第付牀，得過量牀，應語知事者言：借我鋸來。問：作
X40n0720_p0611a09║何等？答言：此牀過量，欲截令如法。若知事者言：莫
X40n0720_p0611a10║截。檀越見者，或能不喜。若不久住者，鑿地埋脚，齊
X40n0720_p0611a11║量止。若久住，應齊埋處，木筒盛脚，勿使壞。若檀越
X40n0720_p0611a12║家坐牀脚高，不應懸脚坐，應索承机，或索摶木承
X40n0720_p0611a13║足。若福德舍中牀高坐者，無犯。薩婆多云：若下
X40n0720_p0611a14║濕處，聽八指支脚過八指，盡犯也。比丘尼，波逸
X40n0720_p0611a15║提；小三眾，突吉羅。是謂為犯。
X40n0720_p0611a16║開緣。　不犯者：若作足高八指。若減八指。若他施
X40n0720_p0611a17║已成者截而用之。若脫却脚無犯。不犯者：最初未
X40n0720_p0611a18║制戒等。
X40n0720_p0611a19║○第八十五兜羅綿貯褥戒。
X40n0720_p0611a20║總釋。
X40n0720_p0611a21║此是共戒，尼犯亦同，大乘同學。律攝云：由惱他
X40n0720_p0611a22║事，制斯學處。
X40n0720_p0611a23║緣起處。
X40n0720_p0611a24║佛在給孤獨園。
X40n0720_p0611b01║起緣人。
X40n0720_p0611b02║六羣作兜羅綿，貯繩牀、木牀、大小褥。居士譏嫌：無
X40n0720_p0611b03║有慈心，斷眾生命，似王、大臣。諸比丘聞，白佛，訶責
X40n0720_p0611b04║結戒。
X40n0720_p0611b05║所立戒相。
X40n0720_p0611b06║若比丘，作兜羅綿，貯繩牀、木牀、大小褥，成者，波逸提。
X40n0720_p0611b07║釋義。　兜羅綿者，白楊樹華、楊柳華、蒲臺華。（名義集云：
X40n0720_p0611b08║兜羅綿，或云妬羅綿。妬羅是樹名，綿從樹生，因而立名，即如柳絮、蘆荻等花也。　薩婆多云：兜羅者，草木
X40n0720_p0611b09║花綿之總稱也。）貯者，（律攝云：謂於牀上散布其綿，便用布禪，隨時掩覆。）大褥者，為
X40n0720_p0611b10║坐臥故。小褥者，為坐故。（大小雙遮，俱不聽也。　薩婆多云：以世人所畜故，又
X40n0720_p0611b11║人所嫌故，喜生蟲故。又若臥輭煖上，後得寒及粗鞕時，不堪忍故。）成者，波逸提。
X40n0720_p0611b12║犯緣。此戒具足三緣，方成本罪：一、是兜羅綿；二、
X40n0720_p0611b13║貯牀褥；三、作已成。
X40n0720_p0611b14║定罪，　此中犯者，若自作、教他作成者，波逸提。
X40n0720_p0611b15║不成，突吉羅。若為他作，成、不成，一切突吉羅。
X40n0720_p0611b16║五分云：若坐，坐，坐，波逸提。若臥，臥臥，波逸提。
X40n0720_p0611b17║若他與受，波逸提。要先棄，然後悔過。若不爾，罪
X40n0720_p0611b18║益深。僧祇云：若貯枕、枕頭、支足，越毗尼罪。若
X40n0720_p0611b19║病枕頭支足，無罪。若兜羅貯皮枕，得二越毗尼
X40n0720_p0611b20║罪。若為律師、法師敷尼師壇及坐具，散華著上，
X40n0720_p0611b21║不得坐，拂却而坐無罪。根本云：絮應撤去，罪應
X40n0720_p0611b22║說悔。對說罪者，應問言：絮撤去未？若不問者，得惡
X40n0720_p0611b23║作罪。比丘尼，波逸提；小三眾，突吉羅。是謂為犯。
X40n0720_p0611b24║開緣。　不犯者：若鳩羅草（未見翻譯）、文若草（十誦文闍草，五分文
X40n0720_p0611c01║柔草，未見翻譯）、娑婆草（此草甚為柔輭，翻云膩草）、若以毳（獸毛也）、劫貝（木棉
X40n0720_p0611c02║花也）、碎弊物、若用作支肩物、作輿上枕，無犯。不犯者：
X40n0720_p0611c03║最初未制戒等。
X40n0720_p0611c04║○第八十六作骨牙角針筒戒
X40n0720_p0611c05║總釋。
X40n0720_p0611c06║此是不共戒，尼不同犯，大乘同學。律攝云：由針
X40n0720_p0611c07║筒事譏嫌煩惱，制斯學處。
X40n0720_p0611c08║緣起處。
X40n0720_p0611c09║佛在耆闍崛山。
X40n0720_p0611c10║起緣人。
X40n0720_p0611c11║有信樂工師，為比丘作骨牙角針筒，廢其家業，財
X40n0720_p0611c12║物竭盡，無復衣食。世人譏嫌，求福得殃。諸比丘聞，
X40n0720_p0611c13║白佛呵責結戒。
X40n0720_p0611c14║所立戒相。
X40n0720_p0611c15║若比丘，作骨牙角針筒，刳刮成者，波逸提。
X40n0720_p0611c16║釋義：　骨者（僧祇云：象馬牛駝龍等骨及餘骨等）、牙者（象牙、魚牙、摩伽羅牙、猪牙
X40n0720_p0611c17║及餘牙等）、角者（牛角、水牛角、犀角、鹿角、羊角等）、針筒者（律攝云：有二種應畜：一葦、二鐵。
X40n0720_p0611c18║又有四種針筒應畜：銅鐵鍮石及赤銅，不應用金銀瑠璃等寶作畜。針筒者應密藏舉）、刳刮
X40n0720_p0611c19║者（刳者剖盧其中，刮者刮削摩治使令光澤。　薩婆多云：針筒者以是小物故，所以不入三十事
X40n0720_p0611c20║中。又應破故，若還主主不受，若與他則生惱，施僧則非法，唯毀棄貪好故、不淨故犯也）。
X40n0720_p0611c21║犯緣。　此戒具足四緣，方成本罪：一、心存貪好。二、
X40n0720_p0611c22║用骨牙角。三、是作針筒。四、自作已成。
X40n0720_p0611c23║定罪。　此中犯者，若作骨牙角針筒，自作教他刳
X40n0720_p0611c24║刮成者，波逸提。不成，突吉羅。若為他作，成、不
X40n0720_p0612a01║成，一切突吉羅。律攝云：若得先成者，受用無犯。
X40n0720_p0612a02║若對苾芻說悔罪時，彼應問曰：所作針筒已打碎
X40n0720_p0612a03║未？若不問，得惡作罪。僧祇云：不破悔過者，越毗
X40n0720_p0612a04║尼罪。尼等四眾，突吉羅。是謂為犯。
X40n0720_p0612a05║開緣。　不犯者，若鐵、若銅、若鉛錫、若白鑞、若竹、若
X40n0720_p0612a06║木、若葦、若舍羅草（即是甘蔗草），用作針筒，不犯。若作錫
X40n0720_p0612a07║杖頭鏢𨰭、若作傘葢子（今時穿絨為嚴餝，作子連綴如瓔珞）及斗頭
X40n0720_p0612a08║鏢（即傘頂也，如今時作銀頂）、若作曲鈎、若作刮污刀、若作如意、
X40n0720_p0612a09║若作玦㺲、若作匙、若作杓、若作鈎衣𮢏（用刮衣令光直，或用
X40n0720_p0612a10║刻為痕，使針行之以直也）、若作眼藥篦、若作刮舌刀、若作擿齒
X40n0720_p0612a11║物、若作桃耳篦、若作禪鎮（比丘坐禪時，聽作禪鎮置額上以自警覺。　十
X40n0720_p0612a12║誦云：禪鎮作孔已，以繩貫孔中，繩頭施粈挂耳上，去額前四指著禪鎮。禪鎮一墮，聽一舒脚，二墮，二舒脚，
X40n0720_p0612a13║三墮，應起行）、若作熏鼻筒（律攝云：吸烟鼻筒。此筒法長十二指，以鐵作，或一嘴雙嘴
X40n0720_p0612a14║吸烟入鼻，可治諸疾），如是一切無犯。不犯者，最初未制戒等。
X40n0720_p0612a15║○第八十七過量作具戒。
X40n0720_p0612a16║總釋。
X40n0720_p0612a17║此是不共戒，尼制不同，大乘同學。律攝云：由不
X40n0720_p0612a18║依量，制斯學處。此戒二緣合結。
X40n0720_p0612a19║緣起處。
X40n0720_p0612a20║佛在給孤獨園。時世尊不受請，檀越送食。諸佛常
X40n0720_p0612a21║法，若不受請，徧行諸房舍，見眾僧臥具敷在露地，
X40n0720_p0612a22║不淨所污。時天大暴雨，佛以神力，令臥具不為雨
X40n0720_p0612a23║漬。諸比丘還，以此因緣告言：乃至不為雨漬。當知
X40n0720_p0612a24║此污，是有欲人，非是無欲人。是有瞋恚人，非是無
X40n0720_p0612b01║瞋恚人。是癡人，非是無癡人也。若外道仙人離欲
X40n0720_p0612b02║者，無有此事，況阿羅漢。若比丘念不散亂而睡眠
X40n0720_p0612b03║者，無有此事，況阿羅漢。自今已去，聽比丘為障身、
X40n0720_p0612b04║障衣、障臥具故，作尼師壇。（事鈔云：為身者，恐坐地上，有所損故。為衣者，恐
X40n0720_p0612b05║無所替，三衣易壞故。為臥具者，恐身不淨，污僧牀榻故，不將餘用。今時持用禮佛及僧，反為恭敬，此非聖
X40n0720_p0612b06║意。）
X40n0720_p0612b07║起緣人。
X40n0720_p0612b08║六羣便多作廣長尼師壇，訶責結戒：迦留陀夷體
X40n0720_p0612b09║大，尼師壇小，不得坐。知佛從此道過，便在道邊手
X40n0720_p0612b10║挽，欲令廣大。世尊知而故問，答言：欲令廣大，是故
X40n0720_p0612b11║挽耳！佛告諸比丘：聽更益廣長各半磔手。當如是
X40n0720_p0612b12║說戒：
X40n0720_p0612b13║所立戒相。
X40n0720_p0612b14║若比丘，作尼師壇，當應量作。是中量者，長佛二磔手、
X40n0720_p0612b15║廣一磔手半，更增廣長各半磔手。若過截竟，波逸提。
X40n0720_p0612b16║釋義：　尼師壇者，敷下坐（根本云：尼師但那，唐言敷具。謂敷僧臥具上，隨
X40n0720_p0612b17║時坐臥也），長佛二磔手，廣一磔手半（此明本制數量），更增廣長
X40n0720_p0612b18║各半磔手（則橫量有三尺二寸，豎量該四尺也。義淨律師云：然其大量與自身等，頂上餘
X40n0720_p0612b19║有一磔手在，斯乃與臥具相當。若其量小，不堪替臥）。律攝云：尼師但那，應量
X40n0720_p0612b20║重作，疊為三分。在下一分，應截斷作葉，與三衣葉
X40n0720_p0612b21║同（所以南山律祖錯裁坐具，天人指授，乃作如法，以垂後式）。
X40n0720_p0612b22║犯緣。　此戒具足三緣，方成本罪：一、為己作。二、違
X40n0720_p0612b23║教過量。三、造作已成。
X40n0720_p0612b24║定罪。　此中犯者，作尼師壇，若長過量、廣不過量、
X40n0720_p0612c01║廣過量、長不過量、廣長俱過量，若自作、若教他作
X40n0720_p0612c02║成，波逸提。不成，突吉羅。若為他作，成不成，突
X40n0720_p0612c03║吉羅。僧祇云：尼師壇是隨坐衣，不得作三衣，不
X40n0720_p0612c04║得淨施及取薪草盛巨磨，唯得敷坐。若道路行，得
X40n0720_p0612c05║長疊著衣囊上、肩上擔。十誦云：應截斷已悔過。
X40n0720_p0612c06║若未截，僧應勅令截。尼等四眾，突吉羅。是謂為
X40n0720_p0612c07║犯。
X40n0720_p0612c08║開緣。　不犯者，應量作。或減量作。若從他得已成
X40n0720_p0612c09║者，裁割如量。若疊作兩重。無犯。不犯者，最初未制
X40n0720_p0612c10║戒等。（犯緣、定罪、開緣、後三戒並同。）
X40n0720_p0612c11║會詳　戒壇經云：尼師壇，如塔之有基也。汝今受
X40n0720_p0612c12║戒，即五分法身基也。良以五分由戒而成，若無坐
X40n0720_p0612c13║具以坐汝身，則五分定慧無所從生。
X40n0720_p0612c14║○第八十八過量作覆瘡衣戒。
X40n0720_p0612c15║總釋。
X40n0720_p0612c16║此是不共戒，尼不同制，大乘同學。律攝云：由諸
X40n0720_p0612c17║苾芻過量而作，制斯學處。
X40n0720_p0612c18║緣起處。
X40n0720_p0612c19║佛在給孤獨園。諸比丘患瘡疥，膿血流出，污衣、污
X40n0720_p0612c20║臥具。佛言：聽畜覆瘡衣。諸比丘覆瘡衣粗，多毛著
X40n0720_p0612c21║瘡，舉衣患痛。佛言：聽大價細輭衣覆瘡上，著涅槃
X40n0720_p0612c22║僧。若至白衣家請坐時，應語言：我有患。若主人言：
X40n0720_p0612c23║但坐。當褰上涅槃僧，以此衣覆瘡而坐。
X40n0720_p0612c24║起緣人。
X40n0720_p0613a01║六羣便多作廣長覆瘡衣，諸比丘問佛：制三衣不
X40n0720_p0613a02║得過，此是何衣？六羣言：是覆瘡衣。諸比丘嫌責，白
X40n0720_p0613a03║佛呵責結戒。
X40n0720_p0613a04║所立戒相。
X40n0720_p0613a05║若比丘，作覆瘡衣，當應量作。是中量者，長佛四磔手，
X40n0720_p0613a06║廣二磔手。裁竟過者，波逸提。
X40n0720_p0613a07║釋義：　覆瘡衣者，有種種瘡病持用覆身。長佛
X40n0720_p0613a08║四磔手、廣二磔手者（長有六尺四寸，廣則三尺二寸，此為定量），裁竟過
X40n0720_p0613a09║者（成犯）。
X40n0720_p0613a10║犯緣　（如上過量作具戒）。
X40n0720_p0613a11║定罪。　此中犯者（如前不異），十誦云：乃至瘡瘥後十日，
X40n0720_p0613a12║若過是畜，波逸提。（應同長衣犯捨墮。）僧祇云：若屈量、縮量、
X40n0720_p0613a13║水洒量，欲令乾已，長大作成，波夜提。受用，越毗
X40n0720_p0613a14║尼罪。尼等四眾，突吉羅。是謂為犯。
X40n0720_p0613a15║開緣。　不犯者（亦如前同）。
X40n0720_p0613a16║○第八十九過量作雨衣戒
X40n0720_p0613a17║總釋。
X40n0720_p0613a18║此是不共戒，尼不同制，大乘同學。律攝云：由諸
X40n0720_p0613a19║苾芻過量而作，制斯學處。
X40n0720_p0613a20║緣起處。
X40n0720_p0613a21║佛在給孤獨園。毗舍佉母作雨浴衣，遣人持詣僧
X40n0720_p0613a22║伽藍中，與諸比丘。
X40n0720_p0613a23║起緣人。
X40n0720_p0613a24║六羣聞聽作雨浴衣，便多作廣大雨浴衣。諸比丘
X40n0720_p0613b01║白佛，訶責結戒。
X40n0720_p0613b02║所立戒相。
X40n0720_p0613b03║若比丘，作雨浴衣，應量作。是中量者，長佛六磔手，廣
X40n0720_p0613b04║二磔手半。過者裁竟，波逸提。
X40n0720_p0613b05║釋義：　雨浴衣者，諸比丘著在雨中洗浴，長佛六
X40n0720_p0613b06║磔手、廣二磔手半（長有九尺六寸、廣有四尺，是為應量。若過量，裁竟悔罪）。
X40n0720_p0613b07║犯緣、定罪、開緣並如前。
X40n0720_p0613b08║會詳　薩婆多云：凡比丘浴，若露覆室，要不共白
X40n0720_p0613b09║衣及覆上身，要當著竭支（即僧祇支，是掩腋衣也）：一、當有羞
X40n0720_p0613b10║愧，二、喜生他欲想故。昔有羅漢比丘洗浴，有一比
X40n0720_p0613b11║丘見其身體鮮淨細輭，便生欲心。後不久，男根墮
X40n0720_p0613b12║落，即有女根休道，為俗生子。後遇見，便識知本所
X40n0720_p0613b13║因。羅漢教令悔過，用心純至，還得男根。故宜不露
X40n0720_p0613b14║形也。婬持戒大比丘及沙彌，罪同破七寶塔。勸人
X40n0720_p0613b15║令出家精進，斯福同塔也。
X40n0720_p0613b16║○第九十，與佛等量作衣戒。
X40n0720_p0613b17║總釋。
X40n0720_p0613b18║此是不共戒，尼不同制，大乘同學。律攝云：由招
X40n0720_p0613b19║譏過，制斯學處。
X40n0720_p0613b20║緣起處。
X40n0720_p0613b21║佛在釋翅搜尼拘類園中。尊者難陀，短佛四指（此云
X40n0720_p0613b22║歡喜，是佛親弟姨母，大愛道生。與佛身相似，有三十相，唯少白毫相、千輻輪相。身長一丈五尺四寸，四月
X40n0720_p0613b23║九日生。佛後度令出家，為說胎經，獲阿羅漢果。於佛聲聞弟子中，善護諸根，能防外境，最為第一）。諸
X40n0720_p0613b24║比丘遙見彼來，謂是佛來，即起奉迎。至乃知是難
X40n0720_p0613c01║陀，彼此慚愧。諸比丘白佛，佛制難陀比丘著黑衣。
X40n0720_p0613c02║起緣人。
X40n0720_p0613c03║六羣與如來等量作衣，或過量作。諸比丘白佛，訶
X40n0720_p0613c04║責結戒。
X40n0720_p0613c05║所立戒相。
X40n0720_p0613c06║若比丘，與如來等量作衣，或過量作者，波逸提。是中
X40n0720_p0613c07║如來衣量者，長佛十磔手、廣六磔手，是謂如來衣量。
X40n0720_p0613c08║釋義　等量過量下（明制戒法，以下明定衣量）。如來衣量者，長
X40n0720_p0613c09║佛十磔手、廣六磔手（薩婆多云：佛身丈六，常人半之。衣量廣長皆應半也。佛弟
X40n0720_p0613c10║難陀短佛四指，衣應減長中一尺、廣中四寸。難陀先著上衣，佛著中衣。今不聽過等，聽著下衣，常人則下
X40n0720_p0613c11║中下也。又佛衣如金詰施加毛，㲲色亦爾。故難陀衣宜當覆沙，令同比丘衣色。文覆沙者，此云壞色。准量
X40n0720_p0613c12║則佛衣長一丈六尺、廣有九尺六寸，謂以長短壞色，用別如來衣之色量也）。
X40n0720_p0613c13║犯緣、定罪、開緣，亦如前戒。
X40n0720_p0613c14║會詳　僧祇云：作時或減量，不得過量，當隨自身
X40n0720_p0613c15║量。是僧伽黎有三種：上者，長五肘，廣三肘；中者，長
X40n0720_p0613c16║五肘，一不舒手，廣三肘，一不舒手；下者，長四肘半，
X40n0720_p0613c17║廣三舒，一不舒手。鬱多羅僧亦爾。安陀會上、中二
X40n0720_p0613c18║種亦爾。下者，長四肘半，廣二肘，一不舒手。律攝
X40n0720_p0613c19║云：若減此量，不得罪；若過五肘已上，皆得惡作。
X40n0720_p0613c20║五分云：肘量長短不定，佛令隨身分量。律云度
X40n0720_p0613c21║身而衣故也。
X40n0720_p0613c22║三、結。問：
X40n0720_p0613c23║諸大德！我已說九十波逸提法。今問諸大德！是中清
X40n0720_p0613c24║淨不？（三問）
X40n0720_p0614a01║四、勸持。
X40n0720_p0614a02║諸大德！是中清淨，默然故，是事如是持。
X40n0720_p0614a03║●六、四悔過法。分四：初、總標。二、別列戒相。三、結
X40n0720_p0614a04║問。四、勸持。
X40n0720_p0614a05║初總標。
X40n0720_p0614a06║諸大德！是四波羅提提舍尼法，半月半月說，戒經中
X40n0720_p0614a07║來。
X40n0720_p0614a08║釋　波羅提提舍尼者，此無正翻，事鈔准義，翻向
X40n0720_p0614a09║彼悔，從對治境以立名。律攝：問曰：自餘諸罪亦
X40n0720_p0614a10║聽對說，云何於此得對說名？答曰：謂於住處現有
X40n0720_p0614a11║苾芻，皆須一一別對陳說，不同餘罪，故受別名。又
X40n0720_p0614a12║犯罪已即須陳說，不得停息，亦異餘罪。（詳斯四法事同貪惱，
X40n0720_p0614a13║由生二過故佛禁之：一、以飲食長自煩惱，二、由無厭退他信敬。今此悔篇雖次墮章，然其罪事逾於逸提。）
X40n0720_p0614a14║二、別列戒相，分四：初、從非親尼受食，乃至第四、
X40n0720_p0614a15║恐怖處取食也。
X40n0720_p0614a16║○第一，受非親尼食戒。
X40n0720_p0614a17║總釋。
X40n0720_p0614a18║此是不共戒，尼不同制。大乘但觀可受不可受，不
X40n0720_p0614a19║問親里非親里，然在末世與尼疎絕為是。律攝
X40n0720_p0614a20║云：由苾芻尼事譏嫌煩惱，制斯學處。此戒四緣合
X40n0720_p0614a21║結。
X40n0720_p0614a22║緣起處。
X40n0720_p0614a23║佛在給孤獨園。時世穀貴，人民譏餓，乞求難得。
X40n0720_p0614a24║起緣人。
X40n0720_p0614b01║蓮華色比丘尼，乞食所得盡持與比丘，如是三日
X40n0720_p0614b02║不得食。有長者乘車覲王驅人避道，尼因避道墮
X40n0720_p0614b03║深泥中，面掩地而臥。長者慈愍勅人扶起，問知其
X40n0720_p0614b04║故，譏嫌比丘不知義讓。諸比丘聞，白佛訶責結戒。
X40n0720_p0614b05║諸比丘不敢受親里尼食，佛言：聽受。病比丘疑，不
X40n0720_p0614b06║敢受非親尼食，佛言：聽受。非親尼持食置地不敢
X40n0720_p0614b07║取，或使人授與亦不敢取，佛言：聽受。當如是說戒：
X40n0720_p0614b08║所立戒相。
X40n0720_p0614b09║若比丘入村中，從非親里比丘尼，若無病自手取食
X40n0720_p0614b10║食者，是比丘應向餘比丘悔過言：大德！我犯可訶法，
X40n0720_p0614b11║所不應為，我今向大德悔過。是法名悔過法。
X40n0720_p0614b12║釋義。　邨中者（必以村中成犯。　薩婆多云：若天祠中、多人聚中與，若沙門住處與，
X40n0720_p0614b13║聚落外與，比丘尼坊舍中與，不犯。　非親如前）。病者（僧祇云：不謂小小病，謂疥癩、黃爛、瘡病、癰
X40n0720_p0614b14║痤，人所惡賤，是名為病）。自手取食食者（自手取食者，顯非置地與、使人持與。謂手
X40n0720_p0614b15║從尼授受食者，必須入咽而得罪，故曰自手取食食也），是比丘應向餘比丘
X40n0720_p0614b16║悔過言（此犯罪比丘，應向餘清淨持戒者對說悔罪。悔過言者，即自陳首所犯事，下文乃是
X40n0720_p0614b17║悔詞）：大德！我犯可訶法（正陳罪體），所不應為（世尊所遮，非比丘所應為
X40n0720_p0614b18║事，自責之詞也）。我今向大德悔過（不敢覆匿而陳露也）。僧祇云：前人
X40n0720_p0614b19║應問：汝見罪不？答云：見罪。語言：慎莫更作。答言：頂
X40n0720_p0614b20║戴持。是法名悔過法（總結上文）。
X40n0720_p0614b21║犯緣。　此戒具足四緣，方成本罪：一、是村中。二、身
X40n0720_p0614b22║無病。三、非非親里。四、自手取食食。
X40n0720_p0614b23║定罪。　此中犯者，入村中從非親里比丘尼，若不
X40n0720_p0614b24║病，自手受食食，咽咽提舍尼。五分云：若比丘在
X40n0720_p0614c01║邨外，尼在邨內；比丘在村內，尼在村外；若比丘在
X40n0720_p0614c02║空，尼在地；若比丘在地，尼在空，如是受食，皆突吉
X40n0720_p0614c03║羅。僧祇云：非親里尼邊，自手受飲食時，越毗尼
X40n0720_p0614c04║罪。食時犯悔過法。非親里，非親想。非親里
X40n0720_p0614c05║疑，皆犯悔過。非親里，親里想。親里非親里想。
X40n0720_p0614c06║親里疑，皆越毗尼罪。親里！親里！想無犯。為
X40n0720_p0614c07║餘人受，越毗尼罪。為病人受無罪。尼等四眾，
X40n0720_p0614c08║突吉羅。是謂為犯。
X40n0720_p0614c09║開緣。　不犯者：受親里尼食。若病。若置地與。使人
X40n0720_p0614c10║與。若在僧伽藍中。若在村外與。若在比丘尼寺內
X40n0720_p0614c11║與。無犯。律攝云：若尼為施主施食，非乞得受取，
X40n0720_p0614c12║無犯。不犯者，最初未制戒等。
X40n0720_p0614c13║○第二，不止尼指授食戒。
X40n0720_p0614c14║總釋。
X40n0720_p0614c15║此是不共戒，尼不同制，大乘同學。律攝云：由飲
X40n0720_p0614c16║食事譏嫌煩惱，制斯學處。
X40n0720_p0614c17║緣起處。
X40n0720_p0614c18║佛在給孤獨園。
X40n0720_p0614c19║起緣人。
X40n0720_p0614c20║多比丘與六羣在白衣家內食，六羣尼為六羣索
X40n0720_p0614c21║羮飯，與此羮，與此飯，而捨中間不與，乃越次與六
X40n0720_p0614c22║羣而食之。諸比丘嫌責，白佛訶責結戒。
X40n0720_p0614c23║所立戒相。
X40n0720_p0614c24║若比丘至白衣家內食，是中有比丘尼指示：與某甲
X40n0720_p0615a01║羮、與某甲飯。比丘應語彼比丘尼如是言：大姊且止！
X40n0720_p0615a02║須比丘食竟。若無一比丘語彼比丘尼如是言：大姊
X40n0720_p0615a03║且止！須比丘食竟。者，是比丘應悔過言：大德！我犯可
X40n0720_p0615a04║訶法，所不應為，我今向諸大德悔過。是法名悔過法。
X40n0720_p0615a05║釋義：　白衣家內者，有男女者是。指示：與某甲
X40n0720_p0615a06║羮，與某甲飯。（指示者，即指教檀越偏與其食。）大姊！且止！須比丘食
X40n0720_p0615a07║竟。（大姊，乃稱呼之詞。且止，即遮止之語。須待比丘食竟，或言：且止！少時，待諸比丘食竟。或言：小住！
X40n0720_p0615a08║待諸比丘食竟。或言：小却！待諸比丘食竟。若止者，善；不止者，第二、第三語令止也。）若無一
X40n0720_p0615a09║比丘下。（結成所犯。）
X40n0720_p0615a10║犯緣。　此戒具足四緣，方成本罪：一、在白衣家。二、
X40n0720_p0615a11║大尼偏指與食。三、見聞不止。四、受食入咽。
X40n0720_p0615a12║定罪。　此中犯者，若無一比丘語言：大姊！小止！須
X40n0720_p0615a13║比丘食竟而食。者，咽咽提舍尼。五分云：餘二女
X40n0720_p0615a14║眾教益食，不語言小却者，突吉羅。比丘教益食
X40n0720_p0615a15║不平等，突吉羅。僧祇云：若不語受者，越毗尼罪。
X40n0720_p0615a16║食者，犯悔過法。不滿三呵而食者，越毗尼罪。
X40n0720_p0615a17║滿三訶不止，食者無罪。一人訶已，一切食無
X40n0720_p0615a18║罪。不見不聞者，食無罪。律攝云：若在門外食，應
X40n0720_p0615a19║問：門內無苾芻尼指授食不？若不問者，得惡作罪。
X40n0720_p0615a20║若見有尼出入，亦應問之；若不問者，亦得惡作
X40n0720_p0615a21║罪。尼等四眾，突吉羅。是謂為犯。
X40n0720_p0615a22║開緣。　不犯者：若語言：大姊！且止！須比丘食竟。若
X40n0720_p0615a23║尼自為檀越。若檀越設食令尼處分。若不故作
X40n0720_p0615a24║偏為，與此置彼，如是一切無犯。僧祇云：若檀越
X40n0720_p0615b01║未曾請僧，不知儀法，爾時尼得教安置形像，教益
X40n0720_p0615b02║食法，然後應坐。不犯者，最初未制戒等。
X40n0720_p0615b03║○第三，學家受食戒。
X40n0720_p0615b04║總釋。
X40n0720_p0615b05║此是不共戒，尼不同制，大乘同學。律攝云：由乞
X40n0720_p0615b06║食事，譏嫌煩惱，制斯學處。此戒四緣合結。
X40n0720_p0615b07║緣起處。
X40n0720_p0615b08║佛在耆闍崛山中。
X40n0720_p0615b09║起緣人。
X40n0720_p0615b10║有居士家夫婦俱得信樂，為佛弟子。諸佛見諦弟
X40n0720_p0615b11║子常法，於諸比丘無所愛惜乃至身肉。若諸比丘
X40n0720_p0615b12║至家者，常與飯食及諸供養，故令貧窮比居譏嫌：
X40n0720_p0615b13║先大富饒供養沙門釋子，反得貧弊。諸比丘聞白
X40n0720_p0615b14║佛：聽僧與居士作學家羯磨結戒。有比丘先受學
X40n0720_p0615b15║家請，疑不敢往，佛言：聽先請者往。病比丘疑，不敢
X40n0720_p0615b16║受學家食，佛言：聽受。彼置地與、若使人與，疑不敢
X40n0720_p0615b17║取，佛言：聽受。當如是說戒：
X40n0720_p0615b18║所立戒相。
X40n0720_p0615b19║若先作學家羯磨，若比丘於如是學家，先不請無病
X40n0720_p0615b20║自手受食食，是比丘應向餘比丘悔過言：我犯可訶
X40n0720_p0615b21║法，所不應為，我今向大德悔過。是法名悔過法。
X40n0720_p0615b22║釋義。　學家羯磨者（謂夫婦俱登聖果，名為學家。有一居凡，不名學家也。學者，
X40n0720_p0615b23║對無學而言。若愛結斷盡，則果證無生，名曰無學。我生已盡，羅漢支佛已斷分段生死，故說我生已盡。梵
X40n0720_p0615b24║行已立，得有餘果證，故說梵行已立。所作已辦，凡夫人天所不能辦，七種學人先所未作虗偽煩惱斷，故
X40n0720_p0615c01║說所作已辦。不受後有，羅漢支佛所斷煩惱更不能受後有，故說不受後有。無法可學，故云無學。若初二
X40n0720_p0615c02║三果俱惑未盡，有法須學，有惑須斷，故曰學也。惟此學人處在居家，故曰學家。謂剎利、婆羅、毗舍、首陀四
X40n0720_p0615c03║姓之家。　羯磨者，謂佛聽僧與作遮護法白二羯磨，一切比丘不聽至其家而受飲食，護世譏嫌，增長道
X40n0720_p0615c04║意）。無病自手受食食者（此有三開：若先受請，或病，或置地與，使人與，聖咸開
X40n0720_p0615c05║聽，外則成犯）。
X40n0720_p0615c06║犯緣。　此戒具足三緣，方成本罪：一、作學家羯磨。
X40n0720_p0615c07║二、無緣輙受。三、食已入咽。
X40n0720_p0615c08║定罪　此中犯者，先不請又無病，於如是學家中
X40n0720_p0615c09║自手受食食者，咽咽提舍尼。尼等四眾，突吉羅。
X40n0720_p0615c10║是謂為犯。
X40n0720_p0615c11║開緣。　不犯者：若先受請。若有病。若置地與。若從
X40n0720_p0615c12║人受取。若學家施與後財物還多，無犯。彼學家財
X40n0720_p0615c13║物還多，從僧乞解學家羯磨，佛言：僧應與作白二
X40n0720_p0615c14║羯磨解。十誦云：若居士財物損減不增長，若乞
X40n0720_p0615c15║不乞不應捨。學家羯磨，若財物增長，乞不乞皆應
X40n0720_p0615c16║與捨。若不增不減，乞應捨，不乞不應捨。律云：時
X40n0720_p0615c17║諸比丘皆疑，不敢受已解學家羯磨居士食。佛言：
X40n0720_p0615c18║聽諸比丘受食，無犯。不犯者，最初未制戒。
X40n0720_p0615c19║會詳　五分云：若婦是聖，夫是凡；或夫是聖，婦是
X40n0720_p0615c20║凡，皆不應與作學家羯磨。若夫婦俱是聖，無慳貪
X40n0720_p0615c21║心，財物竭盡，乃與作學家羯磨。僧祇云：若僧已
X40n0720_p0615c22║作學家羯磨者，不得如烏鳥遠避射，方絕不往。應
X40n0720_p0615c23║時時往看，為說法論法事。若學家欲布施者，應語：
X40n0720_p0615c24║且置汝邊，我自知時。若先請後作羯磨，不得取大
X40n0720_p0616a01║價重物，得取小小輕物。若學家言：尊者！何故不受
X40n0720_p0616a02║是施，謂我貧耶？爾時應語：汝不貧。如世尊說：須陀
X40n0720_p0616a03║洹人成就四法，於聲聞中為最大富。何等四？一者、
X40n0720_p0616a04║於如來、應、正徧知生堅固信根，沙門、婆羅門、諸天、
X40n0720_p0616a05║世人所不能壞；二者、於法生堅固信根；三者、於僧
X40n0720_p0616a06║中生堅固信根；四者、於戒生堅固信根，沙門、婆羅
X40n0720_p0616a07║門、諸天、世人所不能壞。是為四法成就，如來、聲聞
X40n0720_p0616a08║中不貧，最為大富。如是說，令生歡喜。
X40n0720_p0616a09║○第四，恐怖處受食戒。
X40n0720_p0616a10║總釋。
X40n0720_p0616a11║此是不共戒，尼不同制，大乘同學。律攝云：因生
X40n0720_p0616a12║譏謗，由飲食事譏嫌煩惱，制斯學處。此戒四緣合
X40n0720_p0616a13║結。
X40n0720_p0616a14║緣起處。
X40n0720_p0616a15║佛在釋翅搜尼拘類園中。
X40n0720_p0616a16║起緣人。
X40n0720_p0616a17║舍夷城中諸婦女、俱棃諸女人（舍夷是彼姓氏，俱棃是其種姓），持
X40n0720_p0616a18║飲食詣僧伽藍中供養，諸盜賊於道路嬈觸。諸比
X40n0720_p0616a19║丘聞白佛，佛言：諸比丘應語諸婦女：莫出道路，有
X40n0720_p0616a20║賊恐怖。若已出城，應語言：莫至僧伽藍，有賊恐怖。
X40n0720_p0616a21║與比丘結戒時，諸檀越先知有疑，恐怖而故持食
X40n0720_p0616a22║來。比丘疑不敢受，佛言：先語檀越：聽受。諸病比丘
X40n0720_p0616a23║亦疑不敢受，佛言：聽受。時有施主以食置地與、若
X40n0720_p0616a24║教人與，亦不敢受，佛言：聽受。當如是說戒：
X40n0720_p0616b01║所立戒相。
X40n0720_p0616b02║若比丘在阿蘭若逈遠有疑恐怖處，若比丘在如是
X40n0720_p0616b03║阿蘭若處住，先不語檀越，若僧伽藍外不受食，在僧
X40n0720_p0616b04║伽藍內無病自手受食食者，應向餘比丘悔過言：大
X40n0720_p0616b05║德！我犯可訶法，所不應為，我今向大德悔過。是法名
X40n0720_p0616b06║悔過法。
X40n0720_p0616b07║釋義　在阿蘭若迴遠有疑恐怖處。（阿蘭若者，或名阿練若。大
X40n0720_p0616b08║論翻遠離處，薩婆多翻閒諍處。天台云：不作眾事，名之為閒；無憒故，名之為諍。或翻無諍，謂所居不與世
X40n0720_p0616b09║諍，即去聚落五里處也。肇法師云：忿兢生乎眾聚，無諍出乎空間。故佛讚住阿蘭若也。　逈遠者，謂遠離
X40n0720_p0616b10║城邑寂寥處是。）先不語檀越。（比丘請檀越言：汝莫出越，道路有賊恐怖。若已出城，應語
X40n0720_p0616b11║言：莫至僧伽藍中，道路有疑恐怖。是曰先語。　檀越者，即施主也。常能捨施，自可越渡貧窮苦海也。）若
X40n0720_p0616b12║無病，自手取食食下。（結成所犯。）律攝云：前三學處過，
X40n0720_p0616b13║由村舍起；此一學處過，在空林也。
X40n0720_p0616b14║犯緣。　此戒具足四緣，方成本罪：一、恐怖蘭若。二、
X40n0720_p0616b15║不語檀越。三、無緣開聽。四、受食入咽。
X40n0720_p0616b16║定罪。　此中犯者，在阿蘭若逈遠處住、若先不語
X40n0720_p0616b17║檀越、於僧伽藍外不受食、僧伽藍內無病自手取
X40n0720_p0616b18║食食，咽咽提舍尼。尼等四眾，突吉羅。是謂為犯。
X40n0720_p0616b19║開緣。　不犯者：若先語檀越。若有病。若置地與。若
X40n0720_p0616b20║教人與。若來受教勅聽法時，比丘自有私食令授
X40n0720_p0616b21║與。無犯。五分云：若軍行經過與食，若賊自持食
X40n0720_p0616b22║與，不犯。不犯者，最初未制戒等。
X40n0720_p0616b23║三、結。問：
X40n0720_p0616b24║諸大德！我已說四波羅提提舍尼法。今問諸大德！是
X40n0720_p0616c01║中清淨不？（三問）。
X40n0720_p0616c02║四、勸持。
X40n0720_p0616c03║諸大德！是中清淨，默然故，是事如是持。
X40n0720_p0616c04║
X40n0720_p0616c05║毗尼關要卷第十四