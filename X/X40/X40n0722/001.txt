X40n0722_p0669a01║
X40n0722_p0669a02║No. 722-A
X40n0722_p0669a03║ 刪定比丘尼戒本序
X40n0722_p0669a04║
X40n0722_p0669a05║按南山祖師撰集錄僧尼，並有刪定戒本。僧戒見行
X40n0722_p0669a06║于世，尼本未流此方。今所誦者，乃是後人準律抄出，
X40n0722_p0669a07║且備時用。然以翻傳尚質，受誦尤艱。致有下壇，畢身
X40n0722_p0669a08║不誦。或雖誦習，鮮克有終。故使受若牛毛，持如麟角。
X40n0722_p0669a09║內懷法體，外被佛衣。反乃混俗營生，恣情造惡。招他
X40n0722_p0669a10║譏毀，辱我教門。徒染法流，虗食信施。乖出家本志，負
X40n0722_p0669a11║生育深恩。一墜三塗，動經萬劫。且夫禪定智慧，以戒
X40n0722_p0669a12║為基。菩提涅槃，以戒為本。愛道䖍請，深憫沈淪。大覺
X40n0722_p0669a13║知機，嚴加制約。良以無始業種，量若塵沙。任境彰名，
X40n0722_p0669a14║何止八萬四千之數。隨犯立法，且提三百四十八條。
X40n0722_p0669a15║為演說之常儀，作持犯之蹊徑。五夏不誦，盡壽依師。
X40n0722_p0669a16║半月不聞，違教獲罪。由是敢依僧戒，重定尼文。彼此
X40n0722_p0669a17║俱同，則一無改作。彼無此有，則須至看詳。庶令語意
X40n0722_p0669a18║從容，誦持便易。四明尼眾，樂戒者多。恊力傾財，鏤板
X40n0722_p0669a19║摸印。且欲廣流寰海，大振律風。使中外以同遵，令佛
X40n0722_p0669a20║法而久住。恣爾來者，試聽吾言。無上法王，萬德慈父。
X40n0722_p0669a21║不遺汝等，末惡凡流。委曲指陳，微細過患。可謂沒身
X40n0722_p0669a22║苦海，垂手迷塗。柰何不省身心，反生輕笑。或懷羞而
X40n0722_p0669a23║棟略，或掩耳而懼聞。寧知聖制刑科，全是自心妄業。
X40n0722_p0669a24║故善見論云：此戒法語，諸聞說者，慎勿驚怪，生慚愧
X40n0722_p0669b01║心，念佛恩德。已離愛染，得清淨處。為我結戒，說此惡
X40n0722_p0669b02║言。若佛不說，云何得知。請詳此文，深自尅責。若誦若
X40n0722_p0669b03║聽，宜敬宜遵。
X40n0722_p0669b04║元符己卯祖忌日餘杭沙門元照序
X40n0722_p0669b05║
X40n0722_p0669b06║
X40n0722_p0669b07║
X40n0722_p0669b08║
X40n0722_p0669b09║No. 722
X40n0722_p0669b10║四分刪定比丘尼戒本
X40n0722_p0669b11║
X40n0722_p0669b12║出曇無德部
X40n0722_p0669b13║稽首禮諸佛，及法比丘僧，今演毗尼法。
X40n0722_p0669b14║令正法久住，戒如海無涯，如寶求無猒。
X40n0722_p0669b15║欲護聖法財，眾集聽我說。欲除八棄法，
X40n0722_p0669b16║及滅僧殘法，障三十捨墮，眾集聽我說。
X40n0722_p0669b17║毗婆尸式棄，毗舍拘留孫，拘那含牟尼，
X40n0722_p0669b18║迦葉釋迦文，諸世尊大德，為我說是事。
X40n0722_p0669b19║我今欲善說，諸賢咸共聽。譬如人毀足，
X40n0722_p0669b20║不堪有所涉，毀戒亦如是，不得生天人。
X40n0722_p0669b21║欲得生天上，若生人中者，常當護戒足。
X40n0722_p0669b22║勿令有毀損。如御入險道，失轄折軸憂。
X40n0722_p0669b23║毀戒亦如是，死時懷恐懼，如人自照鏡，
X40n0722_p0669b24║好醜生欣戚，說戒亦如是，全毀生憂喜。
X40n0722_p0669c01║如兩陣共戰，勇怯有進退，說戒亦如是。
X40n0722_p0669c02║淨穢生安畏，世間王為最，眾流海為最，
X40n0722_p0669c03║眾星月為最，眾聖佛為最，一切眾律中，
X40n0722_p0669c04║戒經為上最。如來立禁戒，半月半月說。
X40n0722_p0669c05║僧集否？（答云：僧已集。）　和合否？（答云：和合。）　未受具戒者出。（若有，
X40n0722_p0669c06║即遣出。答云：未受具戒者已出。若無，即云：此無未受具戒者。）不來諸比丘尼說欲
X40n0722_p0669c07║及清淨。（若有人說欲，即云：說欲及清淨已。若無，即云：此無說欲及清淨者。）僧今和合，
X40n0722_p0669c08║何所作為？（答云：說戒羯磨。）大姉僧聽！今白月十五日，（或黑月，或十四
X40n0722_p0669c09║日，隨時改之。）眾僧說戒。若僧時到，僧忍聽，和合說戒。白如
X40n0722_p0669c10║是。（問云：作法成否？答：成。）
X40n0722_p0669c11║諸大姉！我今欲說波羅提木叉，諸比丘尼共集在一
X40n0722_p0669c12║處，當應諦聽，善思念之。若有犯者應懺悔，無犯者默
X40n0722_p0669c13║然。默然故，知諸大姉清淨。若有他問者，即應如實答。
X40n0722_p0669c14║如是諸比丘尼，在於眾中乃至三問，憶念有罪不發
X40n0722_p0669c15║露者，得故妄語罪。佛說故妄語是障道法，彼比丘尼
X40n0722_p0669c16║自憶知有罪，欲求清淨者當懺悔，懺悔則安樂。
X40n0722_p0669c17║諸大姉！我已說戒經序。
X40n0722_p0669c18║今問：諸大姉！是中清淨否？（三說）諸大姉！是中清淨，默然
X40n0722_p0669c19║故，是事如是持。
X40n0722_p0669c20║諸大姉！是八波羅夷法，半月半月說，戒經中來。
X40n0722_p0669c21║若比丘尼，共戒、同戒、不捨戒羸、不自悔，犯不淨行乃
X40n0722_p0669c22║至共畜生，是比丘尼波羅夷，不共住。
X40n0722_p0669c23║若比丘尼，在村落中、若閑靜處，不與物，盜心取，隨不
X40n0722_p0669c24║與取法，若為王及大臣所捉，若縛、若驅出國，若殺：汝
X40n0722_p0670a01║是賊！汝癡！汝無所知。是比丘尼波羅夷，不共住。
X40n0722_p0670a02║若比丘尼，故斷人命，持刀與人，歎譽死、快勸死：咄！人
X40n0722_p0670a03║用此惡活為？寧死不生。作如是思惟，種種方便，歎譽
X40n0722_p0670a04║死、快勸死，是比丘尼波羅夷，不共住。
X40n0722_p0670a05║若比丘尼，實無所知，自稱言：我得上人法，我已入聖
X40n0722_p0670a06║知勝法。我知是，我見是。後於異時，若問、若不問，欲自
X40n0722_p0670a07║清淨故，作是說：我實不知不見，言知言見。虗誑妄語，
X40n0722_p0670a08║除增上慢。是比丘尼波羅夷，不共住。
X40n0722_p0670a09║若比丘尼，染心、共染心男子，從腋已下、膝已上，身相
X40n0722_p0670a10║摩觸，是比丘尼波羅夷，不共住。
X40n0722_p0670a11║若比丘尼，染心知男子染心，受捉手、捉衣、入屏處、共
X40n0722_p0670a12║立、共語、共行、身相倚、共期，是比丘尼波羅夷，不共住。
X40n0722_p0670a13║若比丘尼，如比丘尼犯波羅夷，不自發露、不語眾人、
X40n0722_p0670a14║不白大眾。後於異時，彼比丘尼或命過、或眾中舉、或
X40n0722_p0670a15║休道、或入外道眾，乃作是言：我先知有如是罪。是比
X40n0722_p0670a16║丘尼波羅夷，不共住。
X40n0722_p0670a17║若比丘尼，知比丘僧為作舉，如法、如律、如佛所教，不
X40n0722_p0670a18║順從、不懺悔，僧未與作共住，而便順從諸比丘尼，語
X40n0722_p0670a19║言：大姊！此比丘為僧所舉，如法、如律、如佛所教，不順
X40n0722_p0670a20║從、不懺悔，僧未與作共住，汝莫順從。是比丘尼如是
X40n0722_p0670a21║諫時，堅持不捨。彼比丘尼應三諫，捨此事故。乃至三
X40n0722_p0670a22║諫，捨者善；不捨者，是比丘尼波羅夷，不共住。
X40n0722_p0670a23║諸大姊！我已說八波羅夷法。若比丘尼犯一一法，不
X40n0722_p0670a24║得與諸比丘尼共住。如前，後犯亦爾。是比丘尼得波
X40n0722_p0670b01║羅夷罪，不應共住。
X40n0722_p0670b02║今問諸大姊：是中清淨否？（三說）諸大姊！是中清淨，默然
X40n0722_p0670b03║故，是事如是持。
X40n0722_p0670b04║諸大姊！是十七僧伽婆尸沙法，半月半月說，戒經中
X40n0722_p0670b05║來。
X40n0722_p0670b06║若比丘尼，往來彼此媒嫁，持男意語女，持女意語男，
X40n0722_p0670b07║若為成婦事及為私通事，乃至須臾頃，僧伽婆尸沙。
X40n0722_p0670b08║若比丘尼，嗔恚所覆故，非波羅夷。比丘尼以無根波
X40n0722_p0670b09║羅夷法謗，欲壞彼清淨行。後於異時，若問、若不問，知
X40n0722_p0670b10║此事無根說：我嗔恚故。作是語者，僧伽婆尸沙。
X40n0722_p0670b11║若比丘尼，以嗔恚故，於異分事中取片，非波羅夷比
X40n0722_p0670b12║丘尼以無根波羅夷法謗，欲壞彼清淨行。後於異時，
X40n0722_p0670b13║若問、若不問，知是異分事中取片，便言：我嗔恚故。作
X40n0722_p0670b14║是語者，僧伽婆尸沙。
X40n0722_p0670b15║若比丘尼，詣官言：居士、若居士子、若奴、若傭作人、若
X40n0722_p0670b16║晝、若夜，乃至須臾頃。僧伽婆尸沙。
X40n0722_p0670b17║若比丘尼，先知是賊女，罪應至死，人所共知，不問王
X40n0722_p0670b18║大臣、不問種姓，便度出家受戒，僧伽婆尸沙。
X40n0722_p0670b19║若比丘尼，知他比丘尼為僧所舉，如法、如律、如佛所
X40n0722_p0670b20║教，不順從、未懺悔，僧未與作共住羯磨，為愛故不問
X40n0722_p0670b21║僧，僧不約勑，出界外作羯磨與解罪，僧伽婆尸沙。
X40n0722_p0670b22║若比丘尼，獨渡水、獨入村、獨宿、獨在後行，僧伽婆尸
X40n0722_p0670b23║沙。
X40n0722_p0670b24║若比丘尼，染心，知染心男子從彼受可食者及食并
X40n0722_p0670c01║餘物，僧伽婆尸沙。
X40n0722_p0670c02║若比丘尼，教比丘尼作如是語：大姊！彼有染心、無染
X40n0722_p0670c03║心，能柰汝何？汝自無染心，於彼若得食者，以時清淨
X40n0722_p0670c04║受取。僧伽婆尸沙。
X40n0722_p0670c05║若比丘尼，欲壞和合僧，方便受壞和合僧法，堅持不
X40n0722_p0670c06║捨。彼比丘尼應諫是比丘尼言：大姊！莫壞和合僧，莫
X40n0722_p0670c07║方便壞和合僧，莫受壞僧法，堅持不捨。大姊！應與僧
X40n0722_p0670c08║和合，歡喜不諍，同一師學，如水乳合，於佛法中有增
X40n0722_p0670c09║益安樂住。是比丘尼如是諫時，堅持不捨。彼比丘尼
X40n0722_p0670c10║應三諫，捨此事故。乃至三諫，捨者善；不捨者，僧伽婆
X40n0722_p0670c11║尸沙。
X40n0722_p0670c12║若比丘尼，有餘伴黨，若一、二、三乃至無數。是比丘尼
X40n0722_p0670c13║語彼比丘尼言：大姊！莫諫此比丘尼，此比丘尼是法
X40n0722_p0670c14║語、律語比丘尼，此比丘尼所說我等喜樂、我等忍可。
X40n0722_p0670c15║彼比丘尼應諫是比丘尼言：大姊！莫作是說言：此比
X40n0722_p0670c16║丘尼是法語、律語比丘尼，此比丘尼所說我等喜樂、
X40n0722_p0670c17║我等忍可。然此比丘尼非法語、律語比丘尼。大姊！莫
X40n0722_p0670c18║欲壞和合僧，汝等當樂欲和合僧。大姊！與僧和合歡
X40n0722_p0670c19║喜不諍，同一師學如水乳合，於佛法中有增益安樂
X40n0722_p0670c20║住。是比丘尼如是諫時堅持不捨，彼比丘尼應三諫，
X40n0722_p0670c21║捨此事故。乃至三諫，捨者善；不捨者，僧伽婆尸沙。
X40n0722_p0670c22║若比丘尼，依聚落若城邑住，汙他家，行惡行，俱有見
X40n0722_p0670c23║聞。諸比丘尼當語是比丘尼言：大姉！汙他家，行惡行，
X40n0722_p0670c24║俱有見聞。今可遠此聚落去，不須住此。是比丘尼語
X40n0722_p0671a01║彼比丘尼言：大姉！今僧有愛，有恚，有怖，有癡，有如是
X40n0722_p0671a02║同罪比丘尼，有駈者，有不駈者。諸比丘尼諫言：大姉！
X40n0722_p0671a03║莫作是語言：僧有愛，有恚，有怖，有癡，有如是同罪比
X40n0722_p0671a04║丘尼，有駈者，有不駈者。而僧不愛，不恚，不怖，不癡。大
X40n0722_p0671a05║姉！汙他家，行惡行，俱有見聞。是比丘尼如是諫時，堅
X40n0722_p0671a06║持不捨。彼比丘尼應三諫，捨此事故。乃至三諫，捨者
X40n0722_p0671a07║善；不捨者，僧伽婆尸沙。
X40n0722_p0671a08║若比丘尼，惡性不受人語，於戒法中，諸比丘尼如法
X40n0722_p0671a09║諫已，不受諫語，言：諸大姉！莫向我說若好、若惡，我亦
X40n0722_p0671a10║不向諸大姉說若好、若惡。大姉且止！莫數諫我。彼比
X40n0722_p0671a11║丘尼諫是比丘尼言：大姉！莫不受諫語，大姉！當受諫
X40n0722_p0671a12║語。大姉如法諫諸比丘尼，諸比丘尼亦如法諫大姉，
X40n0722_p0671a13║如是佛弟子眾得增益，展轉相諫、相教懺悔。是比丘
X40n0722_p0671a14║尼如是諫時，堅持不捨。彼比丘尼應三諫，捨此事故。
X40n0722_p0671a15║乃至三諫，捨者善；不捨者，僧伽婆尸沙。
X40n0722_p0671a16║若比丘尼，相親近住，共作惡行、惡聲流布、共相覆罪。
X40n0722_p0671a17║彼比丘尼諫是比丘尼言：大姉！汝等莫相親近，共作
X40n0722_p0671a18║惡行、惡聲流布、共相覆罪。若不相親近，於佛法中得
X40n0722_p0671a19║增益安樂住。是比丘尼如是諫時，堅持不捨。彼比丘
X40n0722_p0671a20║尼應三諫，捨此事故。乃至三諫，捨者善；不捨者，僧伽
X40n0722_p0671a21║婆尸沙。
X40n0722_p0671a22║若比丘尼，比丘尼僧為作訶諫時，餘比丘尼教言：汝
X40n0722_p0671a23║等莫別住，當共住。我亦見餘比丘尼不別住，共作惡
X40n0722_p0671a24║行、惡聲流布、共相覆罪。僧以恚故，教汝別住。彼比丘
X40n0722_p0671b01║尼應諫是比丘尼言：大姉！莫教此比丘尼言：汝等莫
X40n0722_p0671b02║別住，我亦見餘比丘尼共住、共作惡行、惡聲流布、共
X40n0722_p0671b03║相覆罪。僧以恚故，教汝別住。今正有此二比丘尼共
X40n0722_p0671b04║住、共作惡行、惡聲流布、共相覆罪，更無有餘。若比丘
X40n0722_p0671b05║尼別住，於佛法中有增益安樂住。是比丘尼如是諫
X40n0722_p0671b06║時，堅持不捨。彼比丘尼應三諫，捨此事故。乃至三諫，
X40n0722_p0671b07║捨者善；不捨者，僧伽婆尸沙。
X40n0722_p0671b08║若比丘尼，趣以小事嗔恚不喜，便作是語：我捨佛法
X40n0722_p0671b09║僧，不獨有此沙門釋子，亦更有餘沙門婆羅門修梵
X40n0722_p0671b10║行者，我等亦可於彼修梵行。彼比丘尼諫是比丘尼
X40n0722_p0671b11║言：大姉！汝莫趣以小事嗔恚不喜，便作是語：我捨佛
X40n0722_p0671b12║法僧，不獨有此沙門釋子，亦更有餘沙門婆羅門修
X40n0722_p0671b13║梵行者，我等亦可於彼修梵行。是比丘尼如是諫時，
X40n0722_p0671b14║堅持不捨。彼比丘尼應三諫，捨此事故。乃至三諫，捨
X40n0722_p0671b15║者善；不捨者，僧伽婆尸沙。
X40n0722_p0671b16║若比丘尼，喜鬪諍，不善憶持諍事。後嗔恚故，便作是
X40n0722_p0671b17║語：今僧有愛、有恚、有怖、有癡。彼比丘尼應諫是比丘
X40n0722_p0671b18║尼言：大姉！汝莫喜鬪諍，不善憶持諍事。後嗔恚故，便
X40n0722_p0671b19║作是語言：僧有愛、有恚、有怖、有癡。而僧不愛、不恚、不
X40n0722_p0671b20║怖、不癡。是比丘尼如是諫時，堅持不捨。彼比丘尼應
X40n0722_p0671b21║二諫，捨此事故。乃至三諫，捨者善；不捨者，僧伽婆尸
X40n0722_p0671b22║沙。
X40n0722_p0671b23║諸大姉！我已說十七僧伽婆尸沙法，九戒初犯，餘至
X40n0722_p0671b24║三諫。若比丘尼犯一一法，應半月與二部僧中行摩
X40n0722_p0671c01║那埵，行摩那埵已應與出罪。當二部僧中出是比丘
X40n0722_p0671c02║尼罪，若少一人不滿四十眾，是比丘尼罪不得除，諸
X40n0722_p0671c03║比丘尼亦可訶，此是時。
X40n0722_p0671c04║今問：諸大姉！是中清淨不？（三說）諸大姉！是中清淨，默然
X40n0722_p0671c05║故，是事如是持。
X40n0722_p0671c06║諸大姉！是三十尼薩耆波逸提法，半月半月說，戒經
X40n0722_p0671c07║中來。
X40n0722_p0671c08║若比丘尼，衣已竟，迦絺那衣已出，得長衣，經十日不
X40n0722_p0671c09║淨施得畜。若過者，尼薩耆波逸提。
X40n0722_p0671c10║若比丘尼，衣已竟，迦絺那衣已出，於五衣中若離一
X40n0722_p0671c11║一衣異處宿，除僧羯磨，尼薩耆波逸提。
X40n0722_p0671c12║若比丘尼，衣已竟，迦絺那衣已出，得非時衣，欲須便
X40n0722_p0671c13║受，受已疾成衣。若足者善；若不足者，得畜經一月，為
X40n0722_p0671c14║滿足故。若過者，尼薩耆波逸提。
X40n0722_p0671c15║若比丘尼，從非親里居士、若居士婦乞衣，除餘時，尼
X40n0722_p0671c16║薩耆波逸提。餘時者，奪衣、失衣、燒衣、漂衣，此是時。
X40n0722_p0671c17║若比丘尼，奪衣、失衣、燒衣、漂衣，是非親里居士、若居
X40n0722_p0671c18║士婦，自恣請多與衣，是比丘尼當知足受。若過者，尼
X40n0722_p0671c19║薩耆波逸提。
X40n0722_p0671c20║若比丘尼，居士、居士婦為比丘尼具衣價，是比丘尼
X40n0722_p0671c21║先不受自恣請，到居士家作如是說：善哉居士！辦如
X40n0722_p0671c22║是衣與我，為好故。若得衣者，尼薩耆波逸提。
X40n0722_p0671c23║若比丘尼，二居士、居士婦，與比丘尼辦衣價。是比丘
X40n0722_p0671c24║尼先不受自恣請，到二居士家作如是說：善哉居士！
X40n0722_p0672a01║辨如是衣，與我共作一衣，為好故。若得衣者，尼薩耆
X40n0722_p0672a02║波逸提。
X40n0722_p0672a03║若比丘尼，若王、若大臣、若婆羅門、居士、居士婦，遣使
X40n0722_p0672a04║為比丘尼送衣價。彼使至比丘尼所言：大姉！今送衣
X40n0722_p0672a05║價，可受取之。是比丘尼言：我所不應須衣，合時清淨
X40n0722_p0672a06║當受。彼使報言：大婦！有執事人否？比丘尼言：有！若僧
X40n0722_p0672a07║伽藍民、若優婆塞，此是比丘尼執事人。彼使詣執事
X40n0722_p0672a08║人所與衣價已，還到比丘尼所言：大姉！所示某甲執
X40n0722_p0672a09║事人，我已與衣價。大姉！知時往彼當得衣。須衣比丘
X40n0722_p0672a10║尼當往執事人所，若一、二、三反為作憶念，得衣者善。
X40n0722_p0672a11║若不得衣，應四、五、六反在前默然住，令彼憶念，得衣
X40n0722_p0672a12║者善。若不得衣，過是求得衣者，尼薩耆波逸提。若不
X40n0722_p0672a13║得衣，從所來處，若自往、若遣使往，語言：汝先遣使送
X40n0722_p0672a14║衣價與某甲比丘尼，是比丘尼竟不得衣，汝還取，莫
X40n0722_p0672a15║使失。此是時。
X40n0722_p0672a16║若比丘尼，自手受金銀、若錢、若教人取、若口可受者，
X40n0722_p0672a17║尼薩耆波逸提。
X40n0722_p0672a18║若比丘尼，種種賣買寶物者，尼薩耆波逸提。
X40n0722_p0672a19║若比丘尼，種種販賣者，尼薩耆波逸提。
X40n0722_p0672a20║若比丘尼，畜鉢減五綴不漏，更求新鉢，為好故，尼薩
X40n0722_p0672a21║耆波逸提。彼比丘尼是鉢應往僧中捨，展轉取最下
X40n0722_p0672a22║鉢與之令持，乃至破應持，此是時。
X40n0722_p0672a23║若比丘尼，自乞縷線，使非親里織師織作衣者，尼薩
X40n0722_p0672a24║耆波逸提。
X40n0722_p0672b01║若比丘尼，居士、居士婦使織師為比丘尼織作衣。是
X40n0722_p0672b02║比丘尼先不受自恣請，往織師所言：此衣為我作，汝
X40n0722_p0672b03║當極好織，令廣長堅緻齊整好，我當與汝價。是比丘
X40n0722_p0672b04║尼與衣價，乃至一食直得衣者，尼薩耆波逸提。
X40n0722_p0672b05║若比丘尼，先與比丘尼衣，後瞋恚故，若自奪、若使人
X40n0722_p0672b06║奪，是比丘尼應還衣。若取者，尼薩耆波逸提。
X40n0722_p0672b07║若比丘尼，有病，畜酥、油、生酥、蜜、石蜜，齊七日得服。若
X40n0722_p0672b08║過者，尼薩耆波逸提。
X40n0722_p0672b09║若比丘尼，十日未滿夏三月，若有急施衣應受，乃至
X40n0722_p0672b10║衣時應畜。若過者，尼薩耆波逸提。
X40n0722_p0672b11║若比丘尼，知他欲與僧物，自迴入己者，尼薩耆波逸
X40n0722_p0672b12║提。
X40n0722_p0672b13║若比丘尼，欲索是，更索彼者，尼薩耆波逸提。
X40n0722_p0672b14║若比丘尼，知檀越所為僧施物異，迴作餘用者，尼薩
X40n0722_p0672b15║耆波逸提。（檀越施財，為僧造說戒堂，諸尼回作五衣。）
X40n0722_p0672b16║若比丘尼，知檀越所為施物異，自求為僧，迴作餘用
X40n0722_p0672b17║者，尼薩耆波逸提。（檀越施財，為安隱尼作食，舊住尼以財、貨、衣共分。）
X40n0722_p0672b18║若比丘尼，檀越所施物異，迴作餘用者，尼薩耆波逸
X40n0722_p0672b19║提。（檀越施財與安隱尼造，造房自迴作五衣。）
X40n0722_p0672b20║若比丘尼，檀越所施物異，自求為僧，迴作餘用者，尼
X40n0722_p0672b21║薩耆波逸提。（眾尼求乞房財，後共分作五衣。）
X40n0722_p0672b22║若比丘尼，畜長鉢不淨施，尼薩耆波逸提。
X40n0722_p0672b23║若比丘尼，多畜好色器者，尼薩耆波逸提。
X40n0722_p0672b24║若比丘尼，先許比丘尼病衣，後不與者，尼薩耆波逸提。
X40n0722_p0672c01║若比丘尼，以非時衣受作時衣者，尼薩耆波逸提。
X40n0722_p0672c02║若比丘尼，先與比丘尼貨易衣，後瞋恚，若自奪、若使
X40n0722_p0672c03║人奪，是比丘尼應還衣。若取者，尼薩耆波逸提。
X40n0722_p0672c04║若比丘尼，乞重衣，齊價直四端氈。若過者，尼薩耆波
X40n0722_p0672c05║逸提。
X40n0722_p0672c06║若比丘尼，乞輕衣，齊價直兩端半㲲。若過者，尼薩耆
X40n0722_p0672c07║波逸提。
X40n0722_p0672c08║諸大姉！我已說三十尼薩耆波逸提法。
X40n0722_p0672c09║今問：諸大姉！是中清淨否？（三說）諸大姉！是中清淨，默然
X40n0722_p0672c10║故，是事如是持。
X40n0722_p0672c11║諸大姉！是一百七十八波逸提法，半月半月說，戒經
X40n0722_p0672c12║中來。
X40n0722_p0672c13║若比丘尼，故妄語，波逸提。
X40n0722_p0672c14║若比丘尼，毀呰語者，波逸提。
X40n0722_p0672c15║若比丘尼，兩舌語者，波逸提。
X40n0722_p0672c16║若比丘尼，與男子同室宿者，波逸提。
X40n0722_p0672c17║若比丘尼，與未受大戒女人同室宿，若過三宿者，波
X40n0722_p0672c18║逸提。
X40n0722_p0672c19║若比丘尼，與未受大戒人同誦者，波逸提。
X40n0722_p0672c20║若比丘尼，知他比丘尼有麤惡罪，向未受大戒人說，
X40n0722_p0672c21║除僧磨，羯波逸提。
X40n0722_p0672c22║若比丘尼，向未受大戒人說過人法，言：我知是，我見
X40n0722_p0672c23║是。見知實者，波逸提。
X40n0722_p0672c24║若比丘尼，與男子說法，過五、六語，除有智女人，波逸
X40n0722_p0673a01║提。
X40n0722_p0673a02║若比丘尼，自手掘地、若教人掘者，波逸提。
X40n0722_p0673a03║若比丘尼，壞鬼神村者，波逸提。
X40n0722_p0673a04║若比丘尼，妄作異語惱僧者，波逸提。
X40n0722_p0673a05║若比丘尼，嫌罵僧知事者，波逸提。
X40n0722_p0673a06║若比丘尼，取僧繩床、木床、臥具、坐褥，露地自敷、若教
X40n0722_p0673a07║人敷，捨去，不自舉、不教人舉者，波逸提。
X40n0722_p0673a08║若比丘尼，僧房舍內敷僧臥具、坐褥，若自敷、若教人
X40n0722_p0673a09║敷，若坐、若臥，從彼捨去，不自舉、不教人舉者，波逸提。
X40n0722_p0673a10║若比丘尼，先知比丘尼住處，後來於其中間強敷臥
X40n0722_p0673a11║具止宿，念言：彼若嫌迮者，自當避我去。作如是因緣，
X40n0722_p0673a12║非餘、非威儀者，波逸提。
X40n0722_p0673a13║若比丘尼，瞋他比丘尼不喜，僧房舍內，若自牽出、若
X40n0722_p0673a14║教人牽出者，波逸提。
X40n0722_p0673a15║若比丘尼，在房重閣上，脫脚繩床、木床，若坐、若臥者，
X40n0722_p0673a16║波逸提。
X40n0722_p0673a17║若比丘尼，知水有蟲，自用澆泥、澆草，若教人澆者，波
X40n0722_p0673a18║逸提。
X40n0722_p0673a19║若比丘尼，作大房舍，戶、扉、牕、牖及諸莊飾具，指授䨱
X40n0722_p0673a20║苫齊二、三節。若過者，波逸提。
X40n0722_p0673a21║若比丘尼，施一食處，無病比丘尼應受。若過者，波逸
X40n0722_p0673a22║提。
X40n0722_p0673a23║若比丘尼，別眾食，除餘時，波逸提。餘時者，病時、施衣
X40n0722_p0673a24║時、作衣時、道行時、船行時、沙門施食時，此是時。
X40n0722_p0673b01║若比丘尼，至檀越家，殷勤請與餅、麨、飯。比丘尼須者，
X40n0722_p0673b02║應兩三鉢受持，至寺內應分與餘比丘尼食。若比丘
X40n0722_p0673b03║尼，無病，過兩三鉢受者，波逸提。
X40n0722_p0673b04║若比丘尼，非時食者，波逸提。
X40n0722_p0673b05║若比丘尼，食殘宿食者，波逸提。
X40n0722_p0673b06║若比丘尼，不受食，若藥著口中，除水及楊枝，波逸提。
X40n0722_p0673b07║若比丘尼，先受請已，若前食、後食，行詣餘家，不囑餘
X40n0722_p0673b08║比丘尼，除餘時，波逸提。餘時者，病時、作衣時、施衣時，
X40n0722_p0673b09║此是時。
X40n0722_p0673b10║若比丘尼，食家中有寶，強安坐者，波逸提。
X40n0722_p0673b11║若比丘尼，食家中有寶，在屏處坐者，波逸提。
X40n0722_p0673b12║若比丘尼，獨與男子露地坐者，波逸提。
X40n0722_p0673b13║若比丘尼，語諸比丘尼如是語：大姉！共至聚落，當與
X40n0722_p0673b14║汝食。彼比丘尼竟不教與是比丘尼食，語言：汝去！我
X40n0722_p0673b15║與汝共坐共語不樂，我獨坐獨語樂。以是因緣，非餘
X40n0722_p0673b16║方便。遣者，波逸提。
X40n0722_p0673b17║若比丘尼，請四月與藥，無病比丘尼應受。若過受，除
X40n0722_p0673b18║常請、更請、分請、盡形請者，波逸提。
X40n0722_p0673b19║若比丘尼，往觀軍陣，除時因緣，波逸提。
X40n0722_p0673b20║若比丘尼，有因緣至軍中，若過二夜至三夜者，波逸
X40n0722_p0673b21║提。
X40n0722_p0673b22║若比丘尼，軍陣住，若二宿、三宿，或觀軍陣鬪戰，或觀
X40n0722_p0673b23║遊軍象馬勢力者，波逸提。
X40n0722_p0673b24║若比丘尼，飲酒者，波逸提。
X40n0722_p0673c01║若比丘尼，水中戲者，波逸提。
X40n0722_p0673c02║若比丘尼，擊攊他者，波逸提。
X40n0722_p0673c03║若比丘尼，不受諫者，波逸提。
X40n0722_p0673c04║若比丘尼，恐怖他比丘尼者，波逸提。
X40n0722_p0673c05║若比丘尼，半月洗浴，無病比丘尼應受。若過者，除餘
X40n0722_p0673c06║時，波逸提。餘時者，熱時、病時、作時、風時、雨時、遠行來
X40n0722_p0673c07║時，此是時。
X40n0722_p0673c08║若比丘尼，無病，為炙身故，露地然火，若自然、若教人
X40n0722_p0673c09║然，除時因緣，波逸提。
X40n0722_p0673c10║若比丘尼，藏他比丘尼衣、鉢、坐具、針筒，若自藏、若教
X40n0722_p0673c11║人藏，下至戲笑者，波逸提。
X40n0722_p0673c12║若比丘尼，淨施比丘、比丘尼、式叉摩那、沙彌、沙彌尼
X40n0722_p0673c13║衣，不問主輙著者，波逸提。
X40n0722_p0673c14║若比丘尼，得新衣，當作三種染壞色：青、黑、木蘭。若比
X40n0722_p0673c15║丘尼，得新衣，不作三種染壞色：青、黑、木蘭，新衣持者，
X40n0722_p0673c16║波逸提。
X40n0722_p0673c17║若比丘尼，故斷畜生命者，波逸提。
X40n0722_p0673c18║若比丘尼，知水有虫，飲用者，波逸提。
X40n0722_p0673c19║若比丘尼，故惱他比丘尼，乃至少時不樂者，波逸提。
X40n0722_p0673c20║若比丘尼，知比丘尼有麤惡罪，䨱藏者，波逸提。
X40n0722_p0673c21║若比丘尼，知四諍事如法滅已，後更發舉者，波逸提。
X40n0722_p0673c22║若比丘尼，知是賊伴，期同道行，乃至聚落者，波逸提。
X40n0722_p0673c23║若比丘尼，作如是語：我知佛所說法，行婬欲非障道
X40n0722_p0673c24║法。彼比丘尼應諫是比丘尼言：大姉！莫作是語，莫謗
X40n0722_p0674a01║世尊。謗世尊者不善，世尊不作是語。世尊無數方便
X40n0722_p0674a02║說行婬欲是障道法。是比丘尼如是諫時，堅持不捨。
X40n0722_p0674a03║彼比丘尼應三諫，捨此事故。乃至三諫，捨者善；不捨
X40n0722_p0674a04║者，波逸提。
X40n0722_p0674a05║若比丘尼，知如是語人未作法，如是惡邪不捨，供給
X40n0722_p0674a06║所須，共同羯磨，止宿言語者，波逸提。
X40n0722_p0674a07║若比丘尼，知沙彌尼作如是語：我知佛所說法，行婬
X40n0722_p0674a08║欲非障道法。彼比丘尼應語此沙彌尼言：汝莫作是
X40n0722_p0674a09║語，莫謗世尊。謗世尊者不善，世尊不作是語。沙彌尼！
X40n0722_p0674a10║世尊無數方便說行婬欲是障道法。是沙彌尼如是
X40n0722_p0674a11║諫時，堅持不捨。彼比丘尼應三諫，捨此事故。乃至三
X40n0722_p0674a12║諫，捨者善；不捨者，彼比丘尼應語是沙彌尼言：汝自
X40n0722_p0674a13║今已後非佛弟子，不得隨餘比丘尼。如餘沙彌尼，得
X40n0722_p0674a14║與大比丘尼二、三宿。汝今無此事，汝出去滅去，不須
X40n0722_p0674a15║住此。若比丘尼，知是被擯沙彌尼，若畜同一止宿者，
X40n0722_p0674a16║波逸提。
X40n0722_p0674a17║若比丘尼，餘比丘尼如法諫時，作如是語：我今不學
X40n0722_p0674a18║此戒，乃至有智慧持戒律者，我當難問。波逸提。欲求
X40n0722_p0674a19║解者，應當難問。
X40n0722_p0674a20║若比丘尼，說戒時作如是語：大姉！何用說此雜碎戒
X40n0722_p0674a21║為？說是戒時令人惱媿懷疑。輕訶戒故，波逸提。
X40n0722_p0674a22║若比丘尼，說戒時作如是語：大姉！我今始知是法是
X40n0722_p0674a23║戒經，半月半月說戒經中來。若餘比丘尼，知是比丘
X40n0722_p0674a24║尼若二、若三說戒中坐，何況多！彼比丘尼無知無解，
X40n0722_p0674b01║若犯罪者應如法治，更重增無知罪。大姉！汝無利得
X40n0722_p0674b02║不善，汝說戒時不一心思念攝耳聽法。彼無知故，波
X40n0722_p0674b03║逸提。
X40n0722_p0674b04║若比丘尼，共同羯磨已，後如是語諸比丘尼：隨親友
X40n0722_p0674b05║以僧物與。者，波逸提。
X40n0722_p0674b06║若比丘尼，僧斷事，不與欲而起去者，波逸提。
X40n0722_p0674b07║若比丘尼，與欲已，後更訶者，波逸提。
X40n0722_p0674b08║若比丘尼，知他比丘尼鬪諍，聽此語已，向彼說者，波
X40n0722_p0674b09║逸提。
X40n0722_p0674b10║若比丘尼，嗔故不喜，打比丘尼者，波逸提。
X40n0722_p0674b11║若比丘尼，嗔故不喜，以手搏比丘尼者，波逸提。
X40n0722_p0674b12║若比丘尼，嗔故不喜，以無根僧伽婆尸沙法謗者，波
X40n0722_p0674b13║逸提。
X40n0722_p0674b14║若比丘尼，剎利水澆頭王，王未出、未藏寶，若入宮門
X40n0722_p0674b15║過閾者，波逸提。
X40n0722_p0674b16║若比丘尼，若寶及寶莊飾具，若自捉、若教人捉，除僧
X40n0722_p0674b17║伽藍中及寄宿處，波逸提。若在僧伽藍中及寄宿處，
X40n0722_p0674b18║若寶及寶莊飾具，若自捉、若教人捉，識者當取，如是
X40n0722_p0674b19║因緣非餘。
X40n0722_p0674b20║若比丘尼，非時入聚落，不囑餘比丘尼者，波逸提。
X40n0722_p0674b21║若比丘尼，作繩床、木床，足應高如來八指，除入陛孔
X40n0722_p0674b22║上截竟。過者，波逸提。
X40n0722_p0674b23║若比丘尼，持兜羅綿，貯作繩床、木床、臥具、坐褥者，波
X40n0722_p0674b24║逸提。
X40n0722_p0674c01║若比丘尼，噉蒜者，波逸提。
X40n0722_p0674c02║若比丘尼，身三處以刀剃者，波逸提。
X40n0722_p0674c03║若比丘尼，以水作淨，齊兩指各一節。若過者，波逸提。
X40n0722_p0674c04║若比丘尼，以胡膠作男形者，波逸提。
X40n0722_p0674c05║若比丘尼，共相拍者，波逸提。
X40n0722_p0674c06║若比丘尼，比丘無病，食時輙供給水及以扇者，波逸提。
X40n0722_p0674c07║若比丘尼，乞生穀者，波逸提。
X40n0722_p0674c08║若比丘尼，在生草上大小便者，波逸提。
X40n0722_p0674c09║若比丘尼，夜大小便器，晝不著墻外棄者，波逸提。
X40n0722_p0674c10║若比丘尼，故往觀聽伎樂者，波逸提。
X40n0722_p0674c11║若比丘尼，入村中，與男子在屏處共立語者，波逸提。
X40n0722_p0674c12║若比丘尼，與男子共入屏䨱障處者，波逸提。
X40n0722_p0674c13║若比丘尼，入村內巷陌中，遣伴遠去，在屏處與男子
X40n0722_p0674c14║共立耳語者，波逸提。
X40n0722_p0674c15║若比丘尼，入白衣家坐，不語主人，捨去者，波逸提。
X40n0722_p0674c16║若比丘尼，入白衣家，不語主輙坐床者，波逸提。
X40n0722_p0674c17║若比丘尼，入白衣家，不語主，輙自敷座止宿者，波逸
X40n0722_p0674c18║提。
X40n0722_p0674c19║若比丘尼，與男子共入暗室中者，波逸提。
X40n0722_p0674c20║若比丘尼，不諦受師語，便向人說者，波逸提。
X40n0722_p0674c21║若比丘尼，有小因緣，便呪詛言：若我有如是事，墮三
X40n0722_p0674c22║惡道，不生佛法中；若汝有如是事，亦墮三惡道，不生
X40n0722_p0674c23║佛法中。者，波逸提。
X40n0722_p0674c24║若比丘尼，共鬪諍，不善憶持諍事，推𦙄啼泣者，波逸
X40n0722_p0675a01║提。
X40n0722_p0675a02║若比丘尼，無病，二人共床臥者，波逸提。
X40n0722_p0675a03║若比丘尼，同一褥一被共臥，除餘時，波逸提。
X40n0722_p0675a04║若比丘尼，知先住後至、知後至先住，為惱尼故，在前
X40n0722_p0675a05║誦經、問義、教授者，波逸提。
X40n0722_p0675a06║若比丘尼，同活比丘尼病，不瞻視者，波逸提。
X40n0722_p0675a07║若比丘尼，夏安居，初聽餘比丘尼在房中安床，後嗔
X40n0722_p0675a08║恚駈出者，波逸提。
X40n0722_p0675a09║若比丘尼，春夏冬一切時人間遊行，除餘因緣，波逸
X40n0722_p0675a10║提。
X40n0722_p0675a11║若比丘尼，夏安居竟，不去者，波逸提。
X40n0722_p0675a12║若比丘尼，邊界有疑恐怖處，人間遊行者，波逸提。
X40n0722_p0675a13║若比丘尼，於王界內有疑恐怖處，在人間遊行者，波
X40n0722_p0675a14║逸提。
X40n0722_p0675a15║若比丘尼，親近居士、居士子，共住作不隨順行。餘比
X40n0722_p0675a16║丘尼諫是比丘尼言：大姉！莫親近居士、居士子，共住
X40n0722_p0675a17║作不隨順行。大姉！可別住。若別住者，於佛法中有增
X40n0722_p0675a18║益安樂住。是比丘尼如是諫時，堅持不捨。彼比丘尼
X40n0722_p0675a19║應三諫，捨此事故。乃至三諫，捨者善；不捨者，波逸提。
X40n0722_p0675a20║若比丘尼，往觀王宮、文飾、𦘕堂、園林、浴池者，波逸提。
X40n0722_p0675a21║若比丘尼，露身在河水、泉水、流水中浴者，波逸提。
X40n0722_p0675a22║若比丘尼，作浴衣當應量作。是中量者，長佛六磔手、
X40n0722_p0675a23║廣二磔手半。若過成者，波逸提。
X40n0722_p0675a24║若比丘尼，縫僧伽梨過五日，除求僧伽梨出迦絺那
X40n0722_p0675b01║衣，六難事起者，波逸提。
X40n0722_p0675b02║若比丘尼，過五日不著僧伽梨者，波逸提。
X40n0722_p0675b03║若比丘尼，檀越與眾僧衣故，作留難者，波逸提。
X40n0722_p0675b04║若比丘尼，不問主，輙著他衣者，波逸提。
X40n0722_p0675b05║若比丘尼，持沙門衣施與外道白衣者，波逸提。
X40n0722_p0675b06║若比丘尼，作如是意：眾僧如法分衣，遮令不分，恐弟
X40n0722_p0675b07║子不得。者，波逸提。
X40n0722_p0675b08║若比丘尼，作如是意：令眾僧今不得出迦絺那衣，後
X40n0722_p0675b09║當出。欲令五事文得放捨者，波逸提。
X40n0722_p0675b10║若比丘尼，作如是意：遮比丘尼僧不出迦絺那衣，欲
X40n0722_p0675b11║令五事文得放捨。者，波逸提。
X40n0722_p0675b12║若此丘尼，餘比丘尼語言：為我滅此諍事。而不與作
X40n0722_p0675b13║方便令滅者，波逸提。
X40n0722_p0675b14║若比丘尼，自手持食與白衣外道食者，波逸提。
X40n0722_p0675b15║若比丘尼，為白衣作使者，波逸提。
X40n0722_p0675b16║若比丘尼，自手紡績者，波逸提。
X40n0722_p0675b17║若比丘尼，入白衣舍內，在小床、大床上，若坐、若臥者，
X40n0722_p0675b18║波逸提。
X40n0722_p0675b19║若比丘尼，至白衣舍，語主人：敷臥具止宿。明日不辭
X40n0722_p0675b20║去者，波逸提。
X40n0722_p0675b21║若比丘尼，誦習世俗呪術者，波逸提。
X40n0722_p0675b22║若比丘尼，教人誦習世俗呪術者，波逸提。
X40n0722_p0675b23║若比丘尼，知女人妊身，與受大戒者，波逸提。
X40n0722_p0675b24║若比丘尼，知婦女乳兒，與受大戒者，波逸提。
X40n0722_p0675c01║若比丘尼，知年未滿二十，與受大戒者，波逸提。
X40n0722_p0675c02║若比丘尼，十八童女不與二歲學戒，年滿二十便與
X40n0722_p0675c03║受大戒者，波逸提。
X40n0722_p0675c04║若比丘尼，十八童女與二歲學戒，不與六法，年滿二
X40n0722_p0675c05║十便與受大戒者，波逸提。
X40n0722_p0675c06║若比丘尼，十八童女與二歲學戒及六法已，年滿二
X40n0722_p0675c07║十，眾僧不聽，便與受大戒者，波逸提。
X40n0722_p0675c08║若比丘尼，度小年曾嫁婦女，年十歲與二歲學戒，年
X40n0722_p0675c09║滿十二聽與受大戒。若減十二與受大戒者，波逸提。
X40n0722_p0675c10║若比丘，尺度小年曾嫁婦女，與二歲學戒，年滿十二，
X40n0722_p0675c11║不白眾僧，便與受大戒者，波逸提。
X40n0722_p0675c12║若比丘尼，知是婬女，與受大戒者，波逸提。
X40n0722_p0675c13║若比丘尼，多度弟子，不教二歲學戒，不以二法攝取
X40n0722_p0675c14║者，波逸提。
X40n0722_p0675c15║若比丘尼，不二歲隨和尚尼者，波逸提。
X40n0722_p0675c16║若比丘尼，僧不聽而授人大戒者，波逸提。
X40n0722_p0675c17║若比丘尼，未滿十二歲，授人大戒者，波逸提。
X40n0722_p0675c18║若比丘尼，滿十二歲，眾僧不聽，便授人大戒者，波逸
X40n0722_p0675c19║提。
X40n0722_p0675c20║若比丘尼，僧不聽授人大戒，便言：眾僧有愛、有恚、有
X40n0722_p0675c21║怖、有癡。欲者便聽，不欲者便不聽，波逸提。
X40n0722_p0675c22║若比丘尼，父母、夫主不聽與授大戒者，波逸提。
X40n0722_p0675c23║若比丘尼，知女人與男子相敬愛，愁憂瞋恚，度令出
X40n0722_p0675c24║家受大戒者，波逸提。
X40n0722_p0676a01║若比丘尼，語式叉摩那言：捨是學是，當與汝受大戒。
X40n0722_p0676a02║若不方便與受者，波逸提。
X40n0722_p0676a03║若比丘尼，語式叉摩那言：持衣來，我當與汝受大戒。
X40n0722_p0676a04║而不方便與受者，波逸提。
X40n0722_p0676a05║若比丘尼，不滿一歲授人大戒者，波逸提。
X40n0722_p0676a06║若比丘尼，與人受本法已，經宿方往比丘僧中，與受
X40n0722_p0676a07║大戒者，波逸提。
X40n0722_p0676a08║若比丘尼，教授日，無病，不往受教授者，波逸提。
X40n0722_p0676a09║若比丘尼，半月應往比丘僧中求教授。若不求者，波
X40n0722_p0676a10║逸提。
X40n0722_p0676a11║若比丘尼，夏安居竟，應往比丘僧中，說三事自恣：見、
X40n0722_p0676a12║聞、疑。若不往者，波逸提。
X40n0722_p0676a13║若比丘尼，在無比丘處夏安居者，波逸提。
X40n0722_p0676a14║若比丘尼，知有比丘僧伽藍，不白入者，波逸提。
X40n0722_p0676a15║若比丘尼，罵比丘者，波逸提。
X40n0722_p0676a16║若比丘尼，喜鬪諍，不善憶持諍事，後瞋恚不喜，罵比
X40n0722_p0676a17║丘尼眾者，波逸提。
X40n0722_p0676a18║若比丘尼，身生癕瘡，不白眾及餘人，輙使男子若破、
X40n0722_p0676a19║若裹者，波逸提。
X40n0722_p0676a20║若比丘尼，先受請，若足食已，後更食者，波逸提。
X40n0722_p0676a21║若比丘尼，於檀越家生嫉妬心者，波逸提。
X40n0722_p0676a22║若比丘尼，以香塗摩身，波逸提。
X40n0722_p0676a23║若比丘尼，以胡麻涬塗摩身者，波逸提。
X40n0722_p0676a24║若比丘尼，使比丘尼塗摩身者，波逸提。
X40n0722_p0676b01║若比丘尼，使式叉摩那塗摩身者，波逸提。
X40n0722_p0676b02║若比丘尼，使沙彌尼塗摩身者，波逸提。
X40n0722_p0676b03║若比丘尼，使白衣婦女塗摩身者，波逸提。
X40n0722_p0676b04║若比丘尼，著用跨衣者，波逸提。
X40n0722_p0676b05║若比丘尼，畜婦女嚴身具，除時因緣，波逸提。
X40n0722_p0676b06║若比丘尼，著革屣，持蓋行，除時因緣，波逸提。
X40n0722_p0676b07║若比丘尼，無病，乘乘行，除時因緣，波逸提。
X40n0722_p0676b08║若比丘尼，不著僧祇支入村者，波逸提。
X40n0722_p0676b09║若比丘尼，向暮至白衣家，先不被喚者，波逸提。
X40n0722_p0676b10║若比丘尼，向暮開僧伽藍門，不囑餘比丘尼而出者，
X40n0722_p0676b11║波逸提。
X40n0722_p0676b12║若比丘尼，日沒，開僧伽藍門，不囑而出者，波逸提。
X40n0722_p0676b13║若比丘尼，不前安居，不後安居者，波逸提。
X40n0722_p0676b14║若比丘尼，知女人常漏大小便，涕唾常出，與受大戒
X40n0722_p0676b15║者，波逸提。
X40n0722_p0676b16║若比丘尼，知二形人與受大戒者，波逸提。
X40n0722_p0676b17║若比丘尼，知女人二道合，與受大戒者，波逸提。
X40n0722_p0676b18║若比丘尼，知負債難人及病難人，與受大戒者，波逸
X40n0722_p0676b19║提。
X40n0722_p0676b20║若比丘尼，學世俗伎術以自活命者，波逸提。
X40n0722_p0676b21║若比丘尼，以世俗伎術教白衣者，波逸提。
X40n0722_p0676b22║若比丘尼，被擯不去者，波逸提。
X40n0722_p0676b23║若比丘尼，欲問比丘義，先不求而問者，波逸提。
X40n0722_p0676b24║若比丘尼，知先住後至、知後至先住，欲惱彼故，在前
X40n0722_p0676c01║經行，若立、若坐、若臥者，波逸提。
X40n0722_p0676c02║若比丘尼，知有比丘僧伽藍中起塔者，波逸提。（即墳塔也。）
X40n0722_p0676c03║若比丘尼，見新受戒比丘，應起迎逆，恭敬禮拜，問訊
X40n0722_p0676c04║請坐。若否者，除時因緣，波逸提。
X40n0722_p0676c05║若比丘尼，為好故，搖身趣行者，波逸提。
X40n0722_p0676c06║若比丘尼，作婦女莊嚴香塗摩身者，波逸提。
X40n0722_p0676c07║若比丘尼，使外道女香塗摩身者，波逸提。
X40n0722_p0676c08║諸大姉！我已說一百七十八波逸提法。
X40n0722_p0676c09║今問：諸大姉！是中清淨否？（三說）諸大姉！是中清淨，默然
X40n0722_p0676c10║故，是事如是持。
X40n0722_p0676c11║諸大姉！是八波羅提提舍尼法，半月半月說，戒經中
X40n0722_p0676c12║來。
X40n0722_p0676c13║若比丘尼，無病乞酥食，是比丘尼應向餘比丘尼悔
X40n0722_p0676c14║過言：大姉！我犯可訶法，所不應為，今向大姉悔過。是
X40n0722_p0676c15║名悔過法。
X40n0722_p0676c16║若比丘尼，無病乞油食，是比丘尼應向餘比丘尼悔
X40n0722_p0676c17║過言：大姉！我犯可訶法，所不應為，今向大姉悔過。是
X40n0722_p0676c18║名悔過法。
X40n0722_p0676c19║若比丘尼，無病乞蜜食，是比丘尼應向餘比丘尼悔
X40n0722_p0676c20║過言：大姉！我犯可訶法，所不應為，今向大姉悔過。是
X40n0722_p0676c21║名悔過法。
X40n0722_p0676c22║若比丘尼，無病乞黑石蜜食，是比丘尼應向餘比丘
X40n0722_p0676c23║尼悔過言：大姉！我犯可訶法，所不應為，今向大姉悔
X40n0722_p0676c24║過。是名悔過法。
X40n0722_p0677a01║若比丘尼，無病乞乳食，是比丘尼應向餘比丘尼悔
X40n0722_p0677a02║過言：大姉！我犯可訶法，所不應為，今向大姉悔過。是
X40n0722_p0677a03║名悔過法。
X40n0722_p0677a04║若比丘尼，無病乞酪食，是比丘尼應向餘比丘尼悔
X40n0722_p0677a05║過言：大姉！我犯可訶法，所不應為，今向大姉悔過。是
X40n0722_p0677a06║名悔過法。
X40n0722_p0677a07║若比丘尼，無病乞魚食，是比丘尼應向餘比丘尼悔
X40n0722_p0677a08║過言：大姉！我犯可訶法，所不應為，今向大姉悔過。是
X40n0722_p0677a09║名悔過法。
X40n0722_p0677a10║若比丘尼，無病乞肉食，是比丘尼應向餘比丘尼悔
X40n0722_p0677a11║過言：大姉！我犯可訶法，所不應為，今向大姉悔過。是
X40n0722_p0677a12║名悔過法。
X40n0722_p0677a13║諸大姉！我已說八波羅提提舍尼法。
X40n0722_p0677a14║今問：諸大姉！是中清淨否？（三說）諸大姉！是中清淨，默然
X40n0722_p0677a15║故，是事如是持。
X40n0722_p0677a16║諸大姉！是眾學法，半月半月說戒經中來。
X40n0722_p0677a17║齊整著內衣，應當學。
X40n0722_p0677a18║齊整著五衣，應當學。
X40n0722_p0677a19║不得反抄衣入白衣舍，應當學。
X40n0722_p0677a20║不得反抄衣白衣舍坐，應當學。
X40n0722_p0677a21║不得衣纏頸入白衣舍，應當學。
X40n0722_p0677a22║不得衣纏頸白衣舍坐，應當學。
X40n0722_p0677a23║不得䨱頭入白衣舍，應當學。
X40n0722_p0677a24║不得䨱頭白衣舍坐，應當學。
X40n0722_p0677b01║不得跳行入白衣舍，應當學。
X40n0722_p0677b02║不得跳行白衣舍坐，應當學。
X40n0722_p0677b03║不得蹲坐白衣舍內，應當學。
X40n0722_p0677b04║不得叉腰入白衣舍，應當學。
X40n0722_p0677b05║不得叉腰白衣舍坐，應當學。
X40n0722_p0677b06║不得搖身入白衣舍，應當學。
X40n0722_p0677b07║不得搖身白衣舍坐，應當學。
X40n0722_p0677b08║不得掉臂入白衣舍，應當學。
X40n0722_p0677b09║不得掉臂白衣舍坐，應當學。
X40n0722_p0677b10║好䨱身入白衣舍，應當學。
X40n0722_p0677b11║好䨱身白衣舍坐，應當學。
X40n0722_p0677b12║不得左右顧視入白衣舍，應當學。
X40n0722_p0677b13║不得左右顧視白衣舍坐，應當學。
X40n0722_p0677b14║靜默入白衣舍，應當學。
X40n0722_p0677b15║靜默白衣舍坐，應當學。
X40n0722_p0677b16║不得戲笑入白衣舍，應當學。
X40n0722_p0677b17║不得戲笑白衣舍坐，應當學。
X40n0722_p0677b18║正意受食，應當學。
X40n0722_p0677b19║平鉢受飯，應當學。
X40n0722_p0677b20║平鉢受羮應當學。
X40n0722_p0677b21║羮飯俱食應當學。
X40n0722_p0677b22║以次食，應當學。
X40n0722_p0677b23║不得挑鉢中央食，應當學。
X40n0722_p0677b24║無病不得為己索羮飯，應當學。
X40n0722_p0677c01║不得以飯䨱羮，更望得應當學。
X40n0722_p0677c02║不得視比座鉢中起嫌心，應當學。
X40n0722_p0677c03║當繫鉢想食，應當學。
X40n0722_p0677c04║不得大摶飯食，應當學。
X40n0722_p0677c05║不得張口待飯食，應當學。
X40n0722_p0677c06║不得含食語，應當學。
X40n0722_p0677c07║不得摶飯擲口中，應當學。
X40n0722_p0677c08║不得遺落飯食，應當學。
X40n0722_p0677c09║不得頰飯食，應當學。
X40n0722_p0677c10║不得嚼飯作聲，應當學。
X40n0722_p0677c11║不得噏飯食，應當學。
X40n0722_p0677c12║不得舌䑛食，應當學。
X40n0722_p0677c13║不得振手食，應當學。
X40n0722_p0677c14║不得手把散飯食，應當學。
X40n0722_p0677c15║不得汙手捉食器，應當學。
X40n0722_p0677c16║不得洗鉢水棄白衣舍內，應當學。
X40n0722_p0677c17║不得生草上大小便、涕、唾，除病，應當學。
X40n0722_p0677c18║不得淨水中大小便、涕、唾，除病，應當學。
X40n0722_p0677c19║不得立大小便，除病，應當學。
X40n0722_p0677c20║不得為反抄衣人說法，除病，應當學。
X40n0722_p0677c21║不得為衣纏頸人說法，除病，應當學。
X40n0722_p0677c22║不得為䨱頭人說法，除病，應當學。
X40n0722_p0677c23║不得為裹頭人說法，除病，應當學。
X40n0722_p0677c24║不得為叉腰人說法，除病，應當學。
X40n0722_p0678a01║不得為著革屣人說法，除病，應當學。
X40n0722_p0678a02║不得為著木屐人說法，除病，應當學。
X40n0722_p0678a03║不得為騎乘人說法，除病，應當學。
X40n0722_p0678a04║不得佛塔內宿，除為守護故，應當學。
X40n0722_p0678a05║不得佛塔內藏財物，除為堅窂故，應當學。
X40n0722_p0678a06║不得著革屣入佛塔中，應當學。
X40n0722_p0678a07║不得捉革屣入佛塔中，應當學。
X40n0722_p0678a08║不得著革屣遶佛塔，應當學。
X40n0722_p0678a09║不得著富羅入佛塔中，應當學。
X40n0722_p0678a10║不得捉富羅入佛塔中，應當學。
X40n0722_p0678a11║不得塔下食留草及食汙地，應當學。
X40n0722_p0678a12║不得擔死屍從塔下過，應當學。
X40n0722_p0678a13║不得塔下理死屍，應當學。
X40n0722_p0678a14║不得塔下燒死屍，應當學。
X40n0722_p0678a15║不得塔前燒死屍，應當學。
X40n0722_p0678a16║不得遶塔四邊燒死屍使臭氣來入，應當學。
X40n0722_p0678a17║不得持死人衣及床從塔下過，除浣、染、香熏，應當學。
X40n0722_p0678a18║不得塔下大小便，應當學。
X40n0722_p0678a19║不得向塔大小便，應當學。
X40n0722_p0678a20║不得遶塔四邊大小便，使臭氣來入，應當學。
X40n0722_p0678a21║不得持佛像至大小便處，應當學。
X40n0722_p0678a22║不得塔下嚼楊枝，應當學。
X40n0722_p0678a23║不得向塔嚼楊枝，應當學。
X40n0722_p0678a24║不得遶塔四邊嚼楊枝，應當學。
X40n0722_p0678b01║不得塔下涕唾，應當學。
X40n0722_p0678b02║不得向塔涕唾，應當學。
X40n0722_p0678b03║不得遶塔四邊涕唾，應當學。
X40n0722_p0678b04║不得向塔舒脚坐，應當學。
X40n0722_p0678b05║不得安佛在下房、己在上房住，應當學。
X40n0722_p0678b06║人坐己立，不得為說法，除病，應當學。
X40n0722_p0678b07║人臥己坐，不得為說法，除病，應當學。
X40n0722_p0678b08║人在座、己在非座，不得為說法，除病，應當學。
X40n0722_p0678b09║人在高座己在下座，不得為說法，除病，應當學。
X40n0722_p0678b10║人在前行、己在後行，不得為說法，除病，應當學。
X40n0722_p0678b11║人在高經行處、己在下經行處，不得為說法，除病，應
X40n0722_p0678b12║當學。
X40n0722_p0678b13║人在道、己在非道，不得為說法，除病，應當學。
X40n0722_p0678b14║不得携手在道行，應當學。
X40n0722_p0678b15║不得上樹過人頭，除時因緣，應當學。
X40n0722_p0678b16║不得絡囊盛鉢貫杖頭置肩上行，應當學。
X40n0722_p0678b17║人持杖，不應為說法，除病，應當學。
X40n0722_p0678b18║人持劒，不應為說法，除病，應當學。
X40n0722_p0678b19║人持矛，不應為說法，除病，應當學。
X40n0722_p0678b20║人持刀，不應為說法，除病，應當學。
X40n0722_p0678b21║人持蓋，不應為說法，除病，應當學。
X40n0722_p0678b22║諸大姉！我已說眾學法。
X40n0722_p0678b23║今問：諸大姉！是中清淨否？（三說）諸大姉！是中清淨，默然
X40n0722_p0678b24║故，是事如是持。
X40n0722_p0678c01║諸大姉！是七滅諍法，半月半月說，戒經中來。
X40n0722_p0678c02║若比丘尼有諍事起，即應除滅。
X40n0722_p0678c03║應與現前毗尼，當與現前毗尼。
X40n0722_p0678c04║應與憶念毗尼，當與憶念毗尼。
X40n0722_p0678c05║應與不癡毗尼，當與不癡毗尼。
X40n0722_p0678c06║應與自言治，當與自言治。
X40n0722_p0678c07║應與多覔罪相，當與多覓罪相。
X40n0722_p0678c08║應與覓罪相，當與覓罪相。
X40n0722_p0678c09║應與如草䨱地，當與如草䨱地。
X40n0722_p0678c10║諸大姉！我已說七滅諍法。
X40n0722_p0678c11║今問：諸大姉！是中清淨否？（三說）諸大姉！是中清淨，默然
X40n0722_p0678c12║故，是事如是持。
X40n0722_p0678c13║諸大姉！我已說戒經序，已說八波羅夷法，已說十七
X40n0722_p0678c14║僧伽婆尸沙法，已說三十尼薩耆波逸提法，已說一
X40n0722_p0678c15║百七十八波逸提法，已說八波羅提提舍尼法，已說
X40n0722_p0678c16║眾學法，已說七滅諍法。
X40n0722_p0678c17║此是佛所說戒經，半月半月說戒經中來。
X40n0722_p0678c18║若更有餘佛法，是中皆共和合，應當學。
X40n0722_p0678c19║忍辱第一道，佛說無為最。出家惱他人，
X40n0722_p0678c20║不名為沙門。
X40n0722_p0678c21║此是毗婆尸如來、無所著、等正覺說是戒經。
X40n0722_p0678c22║譬如明眼人，能避險惡道，世有聰明人，
X40n0722_p0678c23║能遠離諸惡。
X40n0722_p0678c24║此是尸棄如來、無所著、等正覺說是戒經。
X40n0722_p0679a01║不謗亦不嫉，當奉行於戒。飲食知止足，
X40n0722_p0679a02║常樂在空閑，心定樂精進，是名諸佛教。
X40n0722_p0679a03║此是毗葉羅如來無所著等正覺說是戒經。
X40n0722_p0679a04║譬如蜂採花，不壞色與香，俱取其味去。
X40n0722_p0679a05║比丘入聚然，不違戾他事，不觀作不作。
X40n0722_p0679a06║但自觀身行，若正若不正。
X40n0722_p0679a07║此是拘留孫如來、無所著、等正覺說是戒經。
X40n0722_p0679a08║心莫作放逸，聖法當勤學，如是無憂愁。
X40n0722_p0679a09║心定入涅槃。
X40n0722_p0679a10║此是拘那含牟尼如來、無所著、等正覺說是戒經。
X40n0722_p0679a11║一切惡莫作，當奉行諸善，自淨其志意。
X40n0722_p0679a12║是則諸佛教。
X40n0722_p0679a13║此是迦葉如來、無所著、等正覺說是戒經。
X40n0722_p0679a14║善護於口言，自淨其志意，身莫作諸惡，
X40n0722_p0679a15║此三業道淨，能得如是行，是大仙人道。
X40n0722_p0679a16║此是釋迦牟尼如來、無所著、等正覺，於十二年中為
X40n0722_p0679a17║無事僧說是戒經，從是已後廣分別說。諸比丘尼！自
X40n0722_p0679a18║為樂法、樂沙門者，有慚、有愧、樂學戒者，當於中學。
X40n0722_p0679a19║明人能護戒，能得三種樂，名譽及利養，
X40n0722_p0679a20║死得生天上。當觀如是處，有智勤護戒，
X40n0722_p0679a21║戒淨有智慧，便得第一道。如過去諸佛，
X40n0722_p0679a22║及以未來者，現在諸世尊，能勝一切憂。
X40n0722_p0679a23║皆共尊敬戒，此是諸佛法。若有自為身，
X40n0722_p0679a24║欲求於佛道，當尊重正法，此是諸佛教。
X40n0722_p0679b01║七佛為世尊，滅除諸結使，說是七戒經。
X40n0722_p0679b02║諸縛得解脫，已入於涅槃，諸戲永滅盡。
X40n0722_p0679b03║尊行大仙說，聖賢稱譽戒，弟子之所行，
X40n0722_p0679b04║入寂滅涅槃。世尊涅槃時，興起於大悲，
X40n0722_p0679b05║集諸比丘眾，與如是教誡：莫謂我涅槃。
X40n0722_p0679b06║淨行者無護。我今說戒經，亦善說毗尼，
X40n0722_p0679b07║我雖般涅槃，當視如世尊，此經久住世。
X40n0722_p0679b08║佛法得熾盛，以是熾盛故，得入於涅槃。
X40n0722_p0679b09║若不持此戒，如所應布薩，喻如日沒時。
X40n0722_p0679b10║世界皆暗冥，當護持是戒，如𤛆牛愛尾。
X40n0722_p0679b11║和合一處坐，如佛之所說，我已說戒經。
X40n0722_p0679b12║眾僧布薩竟，我今說戒經，所說諸功德，
X40n0722_p0679b13║施一切眾生，皆共成佛道。
X40n0722_p0679b14║
X40n0722_p0679b15║四分比丘尼戒本
X40n0722_p0679b16║
X40n0722_p0679b17║
X40n0722_p0679b18║
X40n0722_p0679b19║
X40n0722_p0679b20║No. 722-B
X40n0722_p0679b21║
X40n0722_p0679b22║釋迦遺法，弟子　受持。
X40n0722_p0679b23║四分律云：五夏不誦戒羯磨，盡形不得離依止。十
X40n0722_p0679b24║誦律云：不誦廣戒通利，盡形依止。
X40n0722_p0679c01║毗尼母論云：不誦戒人，若故不誦，先誦後忘，根鈍
X40n0722_p0679c02║誦不得，此三人不得離依止。
X40n0722_p0679c03║五百問論云：若經十夏不誦戒者，飯水食飯，坐臥
X40n0722_p0679c04║牀席，日日犯盜。
X40n0722_p0679c05║又四分律中五種持律：第一誦戒至三十，第二誦
X40n0722_p0679c06║至九十，第三誦比丘戒本，第四誦二部戒本，第五
X40n0722_p0679c07║廣誦二部律。
X40n0722_p0679c08║智度論云：破戒之人，人所不敬，其處如塚；失諸功
X40n0722_p0679c09║德，譬如枯樹；惡心可畏，譬如羅剎；人所不近，如大
X40n0722_p0679c10║病人；難可共住，譬如毒虵。雖復剃頭染衣，次第捉
X40n0722_p0679c11║籌，實非比丘尼。若著法衣鉢盂，則是熱鐵葉、洋銅
X40n0722_p0679c12║器。凡所食噉，吞熱鐵丸，飲洋銅汁，則是地獄之人。
X40n0722_p0679c13║又常懷怖懼：我為佛賊，常畏死至。如是種種破戒
X40n0722_p0679c14║之相，不可稱說。行者應當一心持戒。目連問罪報
X40n0722_p0679c15║經云：若比丘、比丘尼無慚愧心，輕慢佛語，犯突吉
X40n0722_p0679c16║羅。眾學戒罪，如四天王壽五百歲，墮泥犂中，於人
X40n0722_p0679c17║間數九百千歲。第二波羅提提舍尼，如三十三
X40n0722_p0679c18║天壽千歲墮泥犁中，於人間數三億六十千歲。
X40n0722_p0679c19║第三波逸提者，如𦦨摩天，壽二千歲墮泥犁中，於
X40n0722_p0679c20║人間數二十一億四十千歲。第四偷蘭遮，如兜
X40n0722_p0679c21║卛天，壽四千歲，墮泥犁中，於人間數五十億六十
X40n0722_p0679c22║千歲（不入戒本）。第五僧伽婆尸沙罪，如不憍樂天，壽
X40n0722_p0679c23║八千歲墮泥犁中，於人間數二百三十億四十千
X40n0722_p0679c24║歲。第六犯波羅夷罪，如他化自在天，壽十六千
X40n0722_p0680a01║歲墮泥犁中，於人間數九百二十一億六十千歲。
X40n0722_p0680a02║音義
X40n0722_p0680a03║前序鮮（去呼。）混（乎本。）憫（愍。）蹊（奚音。）恊（胡頰。）鏤（漏。）摸（亡胡）
X40n0722_p0680a04║戒序涯（崖音亦通牙。）轄（戶瞎。）怯（去劫。）今問諸大姉（連下三說，下同。）
X40n0722_p0680a05║八夷羸（力為。）譽（預。）腋（亦。）膝（悉。）
X40n0722_p0680a06║僧殘欲壞（胡怪。）柰（奴過又奴帶。）莫數（朔）
X40n0722_p0680a07║捨墮絺（丑。飢。）畜（丑六。）販（方願。）綴（陟衛。）縷（力主。）緻（直利。）齊（去呼。）𧵍（哉）
X40n0722_p0680a08║氎（牒）
X40n0722_p0680a09║單提訾（紫。）壞鬼（上怪。）迮（側格。）避（毗義。）苫（失簾。）麨（尺沼。）箸口（上張
X40n0722_p0680a10║略。）分請（上去呼。）攊（郎擊。）炙（隻。）擯（必刃。）斷事（上丁貫。）搏
X40n0722_p0680a11║（補各。）閾（雨逼泥逼二音。）陛（傍禮。）兜（當侯。）貯（丁呂。）蒜（算。）應齊（下去
X40n0722_p0680a12║呼。）拍（普伯。）伎（渠綺。）詛（莊助。）椎（直追。）磔（陟格。）紡績（上妃兩，下則力。）
X40n0722_p0680a13║妊（汝鴆，又壬音。）癕（於容。）滓（壯里。）跨（苦化。）屣（所綺。）乘乘（上平下去。）
X40n0722_p0680a14║涕唾（上他計，下湯臥。）
X40n0722_p0680a15║提舍酥（桑姑。）酪（洛）
X40n0722_p0680a16║眾學抄（楚交初教二音。）纏（直連。）頸（居郎。）跳（條。）蹲（存。）掉（徒吊。）挑（吐調）
X40n0722_p0680a17║比座（上毗。）頰（古恊。）噏（許及。）䑛（神紙。）把（愽下。）履（奇逆。）矛（謀。）
X40n0722_p0680a18║略教著（直略。）戾（郎計。）後序捀（蒀交。）尊行（平呼）
X40n0722_p0680a19║
X40n0722_p0680a20║No. 722-C
X40n0722_p0680a21║ 佛法東流千有餘載
X40n0722_p0680a22║
X40n0722_p0680a23║尸羅一教，萬行樞機。（教光）納具有年，緬思修相。竊聞
X40n0722_p0680a24║毗尼大藏，僧尼戒本，各存一焉。今則僧戒固已盛弘，
X40n0722_p0680b01║尼戒頗希受誦。（教光）幸觀
X40n0722_p0680b02║慈訓，敢怠揄揚。普勸同徒，重行鏤板。庶普資於聞見，
X40n0722_p0680b03║俾永遠以流通。戒德彌芳，法身常在。此板捨入洛東，
X40n0722_p0680b04║東林常住，永遠印行。旹
X40n0722_p0680b05║永仁五丁酉十一月一日
X40n0722_p0680b06║東林尼寺住持比丘尼（教光）稽首敬題