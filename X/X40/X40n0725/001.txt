X40n0725_p0778a01║
X40n0725_p0778a02║No. 725-A
X40n0725_p0778a03║ 式义摩那尼戒本序
X40n0725_p0778a04║
X40n0725_p0778a05║惟夫世教，禮儀為先。出世洪規，戒律居首。非禮儀無
X40n0725_p0778a06║以成賢智，乘戒律所以趣菩提。故大經云：戒是一切
X40n0725_p0778a07║道果梯航，亦是一切善果根本。若不護持禁戒，云何
X40n0725_p0778a08║當見佛性？一切眾生，雖有佛性，要因持戒，然後乃見。
X40n0725_p0778a09║因見佛性，得成無上菩提。是故大小兩乘，同稟尸羅。
X40n0725_p0778a10║出家五眾，共遵戒法。第以時當末法，人多喜受撥持。
X40n0725_p0778a11║虗霑戒品，反作苦海中敝囊。或以狂慧，妄談般若，輕
X40n0725_p0778a12║毀毗尼。致使愚蒙隨習，後進無門。寧知如來備盡物
X40n0725_p0778a13║機，教闡三乘，戒立五眾。而女性闇鈍，煩惑偏厚。乃制
X40n0725_p0778a14║以六法，令其二年，預學大尼一切諸戒威儀。戒體漸
X40n0725_p0778a15║成，方聽受具。然其所依，必以知律大尼為師。但大尼
X40n0725_p0778a16║不得向說五篇七聚之名，惟聽語令不婬不盜等諸
X40n0725_p0778a17║戒威儀。嗟夫！末代大尼罕遘，知律者全稀。既不蒙於
X40n0725_p0778a18║親授，復不許閱篇聚之文。無由得知，止持作犯。縱有
X40n0725_p0778a19║向上之志，而無措足之方。爰是稽諸律本，編集所應
X40n0725_p0778a20║學法。俾有慚有愧，樂學戒者，時而習之。旹
X40n0725_p0778a21║順治庚寅孟夏大菩提心沙門弘贊識
X40n0725_p0778a22║
X40n0725_p0778a23║
X40n0725_p0778a24║
X40n0725_p0778b01║
X40n0725_p0778b02║
X40n0725_p0778b03║
X40n0725_p0778b04║
X40n0725_p0778b05║式叉摩那尼戒本目次
X40n0725_p0778b06║
X40n0725_p0778b07║初學四根本
X40n0725_p0778b08║二學六法
X40n0725_p0778b09║三學二百九十二行法
X40n0725_p0778b10║
X40n0725_p0778b11║式叉摩那尼戒本目次（終）
X40n0725_p0778b12║
X40n0725_p0778b13║
X40n0725_p0778b14║
X40n0725_p0778b15║No. 725
X40n0725_p0778b16║式叉摩那尼戒本（出曇無德部）
X40n0725_p0778b17║
X40n0725_p0778b18║廣州南海寶象林沙門　弘贊在犙　輯
X40n0725_p0778b19║梵語式叉摩那尼，此云學法女，謂於二年中具學三
X40n0725_p0778b20║法：一、學根本，謂四重也；二、學六法，謂羯磨所得者；三、
X40n0725_p0778b21║學行法，謂大比丘尼一切諸戒威儀也。今依律本詳
X40n0725_p0778b22║列三法，以便受戒者習學。
X40n0725_p0778b23║○初學根本（共有四事）
X40n0725_p0778b24║一、不得作不淨行行婬欲法。若式叉摩那行婬欲法，
X40n0725_p0778c01║乃至共畜生，非式叉摩那、非釋種女，是犯重罪故。
X40n0725_p0778c02║二、不得偷盜乃至草葉。若式叉摩那偷人五錢、若過
X40n0725_p0778c03║五錢，若自取、教人取，若自斷、教人斷，若自破、教人破，
X40n0725_p0778c04║若燒、若埋、若壞色者，非式叉摩那、非釋種女，是犯重
X40n0725_p0778c05║罪故（斷謂斫作兩斷，破謂毀裂燒埋壞，皆是使錢色相變壞也。五錢者，是五大錢，一大錢直十六小
X40n0725_p0778c06║錢。若取五錢直五錢物，悉犯重罪）。
X40n0725_p0778c07║三、不得故斷眾生命乃至蟻子。若式叉摩那故自手
X40n0725_p0778c08║斷人命、若持刀授與人、教死讚死、若與人非藥、若墮
X40n0725_p0778c09║人胎、𥜒禱呪術、自作教人作者，非式叉摩那，非釋種
X40n0725_p0778c10║女，是犯重罪故（讚謂讚歎令死。非藥謂毒藥，或彼人病與不相宜藥令死。𥜒音掩，謂祈禱
X40n0725_p0778c11║鬼神也。咒謂用惡咒術也）。
X40n0725_p0778c12║四、不得妄語乃至戲笑。若式叉摩那不真實，非己有，
X40n0725_p0778c13║自稱言得上人法，得禪，得解脫、三昧、正受，得須陀洹
X40n0725_p0778c14║果乃至阿羅漢果，天來、龍來、鬼神來供養我，即非式
X40n0725_p0778c15║叉摩那，非釋種女，是犯重罪故（解脫，謂八解脫。三昧，此云正定。正受，亦定
X40n0725_p0778c16║之異名。須陀洹，此云入流，謂入聖人之流。阿羅漢，此云無著，亦云無生，謂解脫三界生死故也）。
X40n0725_p0778c17║此四重戒，隨犯其一，即應滅擯。後不得受比丘尼
X40n0725_p0778c18║戒，亦不得還為式叉摩那、沙彌尼、優婆夷也。若更
X40n0725_p0778c19║從師強受，亦不得戒，仍獲重罪。受他信施，悉名犯
X40n0725_p0778c20║盜。
X40n0725_p0778c21║○二學六法（正有六事）
X40n0725_p0778c22║若式叉摩那，與染污心男子共身相摩觸，犯戒，應更
X40n0725_p0778c23║受戒（染污心者，婬欲意也）。
X40n0725_p0778c24║若式叉摩那，盜心取減五錢，犯戒，應更受戒（減五錢者，或一
X40n0725_p0779a01║錢、二錢、三錢、四錢）。
X40n0725_p0779a02║若式叉摩那，斷畜生不能變化者命，犯戒，應更受戒
X40n0725_p0779a03║（不能變化者，謂畜生不能變作人天龍鬼神等形。畜生者，乃至微細昆蟲，盡名畜生）。
X40n0725_p0779a04║若式叉摩那，於眾中故作妄語，犯戒，應更受戒（此中妄語，
X40n0725_p0779a05║謂小妄語也）。
X40n0725_p0779a06║若式叉摩那，非時食犯戒，應更受戒（日中後至明旦天未明，即名為
X40n0725_p0779a07║非時）。
X40n0725_p0779a08║若式叉摩那飲酒犯戒，應更受戒。
X40n0725_p0779a09║此之六法，若犯其一，即名缺戒，應更與二歲羯磨，
X40n0725_p0779a10║復從始學。若學不滿二歲，不得受大戒。
X40n0725_p0779a11║○三學行法（共二百九十二法。佛言：式叉摩那一切大尼戒應學，除自取食、授食與他。
X40n0725_p0779a12║準僧祇律，制自從沙彌尼受食。）
X40n0725_p0779a13║不得以染污心受染污心男子捉手、捉衣入屏處，共
X40n0725_p0779a14║立、共語、共行、身相倚、若共期（屏處者，謂人所不見聞處）。
X40n0725_p0779a15║不得覆藏他罪。若知他有罪，不自舉、不白僧、不語眾
X40n0725_p0779a16║人，後於異時，彼人或命終、或滅擯、或罷道等，乃作是
X40n0725_p0779a17║言：我先知彼有如是如是事。是覆藏他重罪故。
X40n0725_p0779a18║若知比丘乃至守園人及沙彌為僧所舉，如法、如律、
X40n0725_p0779a19║如佛所教，不隨順、不懺悔，僧未與作法共住而隨從
X40n0725_p0779a20║之，他比丘尼、式叉摩那諫時應捨，不得不捨（隨順者，謂隨順
X40n0725_p0779a21║其言，或授經及與衣食）。
X40n0725_p0779a22║不得作媒嫁，持男意語女，持女意語男，或為成婦事，
X40n0725_p0779a23║或為私通事，乃至須臾間。
X40n0725_p0779a24║不得瞋恚、不喜，以無根重罪謗他，欲壞彼清淨行者
X40n0725_p0779b01║（無根者，謂不見、不聞、不疑，彼犯而故作謗語）。
X40n0725_p0779b02║不得瞋恚、不喜，於異分事中取片，以無根法謗他，欲
X40n0725_p0779b03║壞彼人梵行（異分者，是重罪也。取片者，謂於重罪中取小罪以謗他，犯重也）。
X40n0725_p0779b04║不得詣官語居士、或居士兒、或奴、或客作人，乃至須
X40n0725_p0779b05║臾頃。（詣官者，謂以事而告知官也。若為人輕陵，應語其父母、或其親族、或比丘、比丘尼、近事男、近事
X40n0725_p0779b06║女而訶諫之。客作人者，謂受雇使作之人。）
X40n0725_p0779b07║若先知是賊女，罪應死。人所知，不問王、若大臣、若種
X40n0725_p0779b08║性，不得便度出家（學法女雖無畜徒法，然應預學之）。
X40n0725_p0779b09║不得獨渡水、獨入村、獨宿、獨在後行（獨宿者，謂於村中俗家獨宿也）。
X40n0725_p0779b10║若知男子有染污心，不得從彼受食及餘物（十一）。
X40n0725_p0779b11║不得教他從染污心男子受食及物。
X40n0725_p0779b12║不得破和合，僧諫而不捨。
X40n0725_p0779b13║不得作破僧伴黨，諫而不捨。
X40n0725_p0779b14║若依城邑村落住，污他家、行惡行，眾僧驅擯，不得不
X40n0725_p0779b15║服（污他家者，謂以物贈遺白衣。行惡行者，謂種諸花果溉灌採實，乃至與人或與童子共牀坐、同器食、
X40n0725_p0779b16║歌舞鼓吹、受雇戲笑等）。
X40n0725_p0779b17║若惡性不受人語，他諫時應捨。
X40n0725_p0779b18║不得彼此相親近住，共作惡行，惡聲流布，展轉共相
X40n0725_p0779b19║覆藏過失，諫而不捨（親近者，數共戲笑，數共相調）。
X40n0725_p0779b20║若眾僧為他作別住訶諫時，不得教彼言：汝等莫別
X40n0725_p0779b21║住，當共住。我亦見餘有不別住、共作惡行、惡聲流布、
X40n0725_p0779b22║共相覆罪，而僧以恚故，教汝別住。是謗僧故，諫時應
X40n0725_p0779b23║捨。
X40n0725_p0779b24║不得輙以一小事瞋恚不喜，便作是言：我捨佛、捨法、
X40n0725_p0779c01║捨僧，不獨有此沙門釋子，亦更有餘沙門、婆羅門修
X40n0725_p0779c02║梵行者，我等亦可於彼修梵行。若僧諫時應捨。
X40n0725_p0779c03║不得喜鬬諍，不善憶持諍事，僧共評斷，便言僧有愛、
X40n0725_p0779c04║恚、怖、癡，諫而不捨。
X40n0725_p0779c05║不得畜長衣過十日不淨施（淨施有二：一、真實淨施，謂真實施與他人；二、展
X40n0725_p0779c06║轉施施，謂對他作法已而自畜持。○二十）。
X40n0725_p0779c07║不得離衣異處宿，乃至經一夜。
X40n0725_p0779c08║不得從非親里居士、居士婦乞衣，若奪衣、失衣、燒衣、
X40n0725_p0779c09║漂衣時聽乞。
X40n0725_p0779c10║若奪衣、失衣、燒衣、漂衣，而居士、居士婦自恣請、多施
X40n0725_p0779c11║與，衣當知足，受不得過。
X40n0725_p0779c12║若居士、居士婦為辦衣價欲買衣施，先未受自恣請
X40n0725_p0779c13║不得，為好故便到其家讚譽索衣。
X40n0725_p0779c14║若二居士、居士婦為辦衣價，欲買衣施與，先未受自
X40n0725_p0779c15║恣請不得，為好故便到二居士家，稱譽勸令共作一
X40n0725_p0779c16║衣（未受自恣請者，謂未任其往索也）。
X40n0725_p0779c17║若檀越遣使送衣價與式叉摩那，而式叉摩那由不
X40n0725_p0779c18║得捉持是價故不受，彼使便以衣價付執事人而去。
X40n0725_p0779c19║若式叉摩那須衣時，應二、三反往執事人所語言：我
X40n0725_p0779c20║須衣。若不得衣者，四、五、六反在彼執事人前默然住。
X40n0725_p0779c21║得衣者善，不得過是更往求衣。當語檀越：知取還衣
X40n0725_p0779c22║價，莫使失，自不得受。
X40n0725_p0779c23║不得自手取金銀錢、若教人取、若口可受（口可者，謂口應諾而
X40n0725_p0779c24║受也）。
X40n0725_p0780a01║不得作種種販賣。
X40n0725_p0780a02║若畜鉢減五綴不漏，不得為好故更求新鉢。
X40n0725_p0780a03║不得自求縷，使非親里織師織作衣（縷謂縷線○三十）。
X40n0725_p0780a04║若檀越使織師為式叉摩那織作衣，先未受請，不得
X40n0725_p0780a05║為好故便往織師所，語令廣長堅緻齊整，織更增與
X40n0725_p0780a06║價乃至一食直。
X40n0725_p0780a07║若施與他衣已，後不得瞋恚故自奪取、教人奪取。
X40n0725_p0780a08║若為病故畜酥、油、生酥、蜜、石蜜，得齊七日內殘宿而
X40n0725_p0780a09║食，不得過七日服（酥謂牛羊等乳變成者，油謂蔓青芝麻等油，蜜謂蜂蜜，石蜜即蔗糖
X40n0725_p0780a10║煎煉成者。此等諸藥從他人受得時即為初日，齊七日內應自取服，若有餘當施與人，不得留至第八日）。
X40n0725_p0780a11║若十日未滿夏三月，有人為急因緣故以衣施與應
X40n0725_p0780a12║受，受已乃至衣時應畜，不得過（轉僧七日十六日受功德衣，至十二月十
X40n0725_p0780a13║五日捨，此五月中名衣時。若不受功德衣，一月名時，謂七月十六日至八月十五日也。式叉摩那雖無功德衣，
X40n0725_p0780a14║以其坐夏有功故，準理亦應隨僧得兩時利益畜長衣而不犯戒，若過兩時不作淨施即犯。凡一切衣物要至
X40n0725_p0780a15║安居竟得畜，以此是急施衣故，乃開前十日也。急因緣者，或他為遠行征伐故施、或為病人故施、或為產難等
X40n0725_p0780a16║故施）。
X40n0725_p0780a17║若知物施僧，不得迴以入己。
X40n0725_p0780a18║不得欲索是更索彼者（謂往施家求此物已，更求餘物也）。
X40n0725_p0780a19║若知檀越所為僧施異，不得迴作餘用（謂檀越與財物作堂而迴
X40n0725_p0780a20║用作衣服、或與作衣服而迴作堂、或與此處乃迴與彼處用，若問主即隨主語用，若主與物時言隨意用得用）。
X40n0725_p0780a21║若所為施物異，自求為僧，不得迴作餘用（所為施異者，若為食
X40n0725_p0780a22║施而用作衣、為衣施而用作食、若為餘處乃更為餘處用。自求者，處處求乞也）。
X40n0725_p0780a23║若檀越所施物異，不得迴作餘用（若他施物與作舍，而以此物貿作衣，
X40n0725_p0780a24║不犯如前。前為僧作堂，此為一二人作舍，或為自也）。
X40n0725_p0780b01║若檀越所為施物異，自求為僧，不得迴作餘用（眾為作房
X40n0725_p0780b02║舍故，處處求得財物，而以財物貿作衣共分○四十）。
X40n0725_p0780b03║不得畜長鉢（即日得鉢，即日應受持一鉢。有餘者，當淨施、若遣與人）。
X40n0725_p0780b04║不得多畜好色器（若即日得器，應即日受，可須用者十六枚，餘者當淨施。若遣與人十
X40n0725_p0780b05║六枚者，謂大釜、釜葢大甕及杓，小釜、釜葢小甕及杓，水瓶、瓶葢甕及杓，洗瓶、瓶葢壅及杓）。
X40n0725_p0780b06║若許他病衣，後時應與（病衣者，月水出時遮內身上及著裙也。若許他餘所須物，
X40n0725_p0780b07║亦應與之）。
X40n0725_p0780b08║不得以非時衣受作時衣（時者，不受功德衣一月，受功德衣五月，名時。非時者，
X40n0725_p0780b09║除此二時中，於餘時得長衣，是名非時衣也。時衣安居僧應分，非時衣現前僧應分）。
X40n0725_p0780b10║若與他貿易衣已，後時不得瞋恚還奪取、或使人奪
X40n0725_p0780b11║取（貿易衣者，或以衣貿衣、或以餘物貿衣、或以衣貿餘物）。
X40n0725_p0780b12║若乞重衣，當齊價直四張㲲，不得過（重衣者，寒時衣也）。
X40n0725_p0780b13║若乞輕衣，極至價直兩張半㲲，不得過（輕衣者，熱時衣）。
X40n0725_p0780b14║不得故妄語（六法中，謂於眾中故作妄語，此中乃至向一人說者，便犯。）
X40n0725_p0780b15║不得毀呰語（謂毀辱於他，令彼羞耻也）。
X40n0725_p0780b16║不得兩舌語（謂傳他彼此之言，令生鬬亂也。○五十）。
X40n0725_p0780b17║不得與男子同室宿。
X40n0725_p0780b18║不得共未受戒女人同一室宿過三夜。（僧祗律云：大尼得與式叉
X40n0725_p0780b19║摩那三宿，式叉摩那得與沙彌尼三宿。）
X40n0725_p0780b20║不得與未受戒人共誦法（準本律不聽與未受大戒人共誦經法，餘律不聽向
X40n0725_p0780b21║未具人說大戒法，令此式叉戒亦不聽向沙彌尼及在家人說）。
X40n0725_p0780b22║若知他有麤惡罪，不得向未受大戒人說。（若僧作羯磨差使說，
X40n0725_p0780b23║不犯。）
X40n0725_p0780b24║不得向未受大戒人說過人法（謂實自證得禪定、解脫、三昧，初果乃至四
X40n0725_p0780c01║果，不得向未受大戒人說也）。
X40n0725_p0780c02║不得與男子說法過五六語（五謂五陰，六謂六根、六塵，或更有五六相應之
X40n0725_p0780c03║語。若有有智識女人在傍過說，不犯）。
X40n0725_p0780c04║不得自手掘地，若教人掘。
X40n0725_p0780c05║不得壞鬼神村（一切草木是鬼神所依住，猶若人村不得損壞也，乃至一切生種亦不得
X40n0725_p0780c06║損壞）。
X40n0725_p0780c07║不得妄作異語惱他（謂他如法問時，情生不悅，即妄以餘事答之，令彼生惱也）。
X40n0725_p0780c08║不得嫌罵他（或面罵，或背罵○六十）。
X40n0725_p0780c09║若取僧繩牀、木牀、臥具、坐褥，露地自敷，若教人敷。去
X40n0725_p0780c10║時當自舉，若教人舉。
X40n0725_p0780c11║若於僧房中，取僧臥具自敷、教人敷，去時當自舉、若
X40n0725_p0780c12║教人舉。
X40n0725_p0780c13║若知他先住處，後來不得於中間敷臥具止宿，欲令
X40n0725_p0780c14║彼嫌窄自避去。
X40n0725_p0780c15║不得瞋他不喜，於僧房中自牽出，教人牽出。
X40n0725_p0780c16║不得在重閣上坐臥，脫脚繩牀、木牀（脫脚謂插脚尖，脚閣不堅牢，墮
X40n0725_p0780c17║下傷人）。
X40n0725_p0780c18║若知水有蟲，不得自用澆泥、若草、或教人澆（餘一切洗濯等，
X40n0725_p0780c19║俱名為用）。
X40n0725_p0780c20║若作大房，戶扉牕牖，及餘裝飾具，指授覆苫，應齊二
X40n0725_p0780c21║三節，不得過（二三節者，謂二三重度也）。
X40n0725_p0780c22║若施一食處無病，應受一食不得過（其施主為麤故，立舍施食而不
X40n0725_p0780c23║能多施，或限施一食、或施一宿）。
X40n0725_p0780c24║不得別眾食（若病時、作衣時、施衣時、行路時、乘船時、大會時、沙門施食時，皆不犯）。
X40n0725_p0781a01║若無病，至檀越家請與食，不得過二、三鉢，受持還寺
X40n0725_p0781a02║中，不分與餘尼食。（七十）
X40n0725_p0781a03║不得殘宿食（謂今日受已，留至明日食）。
X40n0725_p0781a04║不得不受食，及藥著口中。（除水及楊枝，不受無犯。若準本部，聽式叉摩那自手
X40n0725_p0781a05║取食，及授食與尼。按僧祇律，亦聽與大尼授食，除火淨生種，取金銀錢，自從沙彌尼受食。）
X40n0725_p0781a06║若先受請已，不得於前食、後食、行詣餘家而不囑餘
X40n0725_p0781a07║尼（除病時、作衣時、施衣時不囑，無犯）。
X40n0725_p0781a08║若食家中有寶，不得強安坐（食家者，謂其家夫婦有欲意，欲為不淨事，不得
X40n0725_p0781a09║強坐妨彼也）。
X40n0725_p0781a10║若食家中有寶，不得在屏處坐。
X40n0725_p0781a11║不得獨與男子露地一處共坐。
X40n0725_p0781a12║若先許他共至聚落與食，而竟不教與食，便言我與
X40n0725_p0781a13║汝一處共坐共語不樂，而方便遣他去者，得罪。
X40n0725_p0781a14║若檀越請與四月藥，無病亦應受，不得過受（除常請、更請、分
X40n0725_p0781a15║請、盡壽請，不犯。若一月、二月、三月，隨請而受，不得過期限復往取）。
X40n0725_p0781a16║不得往觀軍陣（除有請喚因緣，不犯。）
X40n0725_p0781a17║若有因緣至軍中，二宿、三宿不得過（若為三寶緣事，須往軍中宿，一
X40n0725_p0781a18║宿得了即應還，乃至三宿不得過○八十）。
X40n0725_p0781a19║若軍中二宿、三宿時，不得觀軍鬬戰，或觀遊軍象馬
X40n0725_p0781a20║勢力。
X40n0725_p0781a21║不得水中戲。
X40n0725_p0781a22║不得以指擊攊他（謂以指挃其肉，令酸癢難忍而取笑也）。
X40n0725_p0781a23║不得不受諫語。
X40n0725_p0781a24║不得恐怖他。
X40n0725_p0781b01║若半月洗浴，無病應受，不得過（除熱時、病時、作時、大風時、雨時、遠行來時，
X40n0725_p0781b02║不犯）。
X40n0725_p0781b03║若無病，不得露地然火炙、或教人然（除為病語者，煮食、熏鉢、染衣、然燈、
X40n0725_p0781b04║燒香等，不犯）。
X40n0725_p0781b05║不得藏他衣鉢、坐具、針筒，或教人藏，下至戲笑（餘一切物
X40n0725_p0781b06║俱不得藏，除畏失壞故，暫舉即須還）。
X40n0725_p0781b07║若淨施與他衣，後不問主，不得取著（淨施者，謂真實施與他也。若作
X40n0725_p0781b08║展轉淨施法，即隨意著，不須問主）。
X40n0725_p0781b09║若得新衣，當作三種染壞色：若青、若黑、若木蘭。若不
X40n0725_p0781b10║作者，不得著用。（三種色中，隨意用一。若得如法色新衣，亦應點淨而著，乃至囊、帶、㡌、襪、巾
X40n0725_p0781b11║等，皆須點淨。○九十）
X40n0725_p0781b12║若知水有蟲，不得飲（須細濾細觀，無蟲方用）。
X40n0725_p0781b13║不得故惱他，乃至少時不樂。
X40n0725_p0781b14║若知他有罪，不得覆藏（前戒謂覆藏重罪，此戒謂覆藏輕罪）。
X40n0725_p0781b15║若知諍事，如法懺悔已，後不得更發舉。
X40n0725_p0781b16║若知是賊伴，不得共一路行，乃至聚落。
X40n0725_p0781b17║若生惡見，作是言：我知佛所法行婬欲，非是障道法。
X40n0725_p0781b18║他諫時即應捨。
X40n0725_p0781b19║若知是不捨惡邪見語人，僧未與作解法，不得畜同
X40n0725_p0781b20║止宿。
X40n0725_p0781b21║若知是惡見被擯沙彌尼，不得畜養共同止宿。
X40n0725_p0781b22║若他如法諫時，不得便言：我今不學是戒，乃至有智
X40n0725_p0781b23║慧持律者，當難問之。
X40n0725_p0781b24║若聞說戒時，不得輕訶戒言：何用說是雜碎戒為？令
X40n0725_p0781c01║人惱愧懷疑（一百）。
X40n0725_p0781c02║若說戒法時，當一心攝耳諦聽。
X40n0725_p0781c03║若共眾同與他物已，後不得言：彼隨親厚以僧物與
X40n0725_p0781c04║他。
X40n0725_p0781c05║若眾斷事時，不得不與欲而起去。
X40n0725_p0781c06║若與欲已，後不得更悔。
X40n0725_p0781c07║不得共鬬諍後，聽此語而向彼說。
X40n0725_p0781c08║不得瞋恚故，不喜而打他。
X40n0725_p0781c09║不得瞋恚故，不喜以手搏他（搏謂長掌向他）。
X40n0725_p0781c10║不得瞋恚故不喜，以無根罪謗他（前戒以重罪謗，此戒以輕罪謗）。
X40n0725_p0781c11║若王未出未藏寶，不得入過宮門閾，
X40n0725_p0781c12║若寶及寶裝飾具，不得自捉、教人捉。（除在寺內及寄宿處，畏失故，當
X40n0725_p0781c13║取藏舉之，仍須記識以還主。○一百一十）
X40n0725_p0781c14║不得非時入聚落而不囑授（當囑大尼，無尼應囑同梵行者，乃至沙彌尼）。
X40n0725_p0781c15║若作繩牀、木牀，足應高如來八指，不得過（如來一指濶二寸）。
X40n0725_p0781c16║不得以兜羅綿貯作繩牀、木牀、臥具、坐具（兜羅綿者，是白楊樹
X40n0725_p0781c17║花、楊柳花、蒲臺花之總名也）。
X40n0725_p0781c18║不得噉葱蒜
X40n0725_p0781c19║不得剃三處毛（謂大小便處及腋下）。
X40n0725_p0781c20║若以水作淨，應齊兩指各一節，不得過（若內有蟲草挽出，不犯）。
X40n0725_p0781c21║不得以胡膠等物作男根。
X40n0725_p0781c22║不得共相拍（以手、若脚、或女根相拍，俱犯）。
X40n0725_p0781c23║若比丘無病，食時不得供給水，在前立以扇扇。
X40n0725_p0781c24║不得乞生穀麥（乃至大小豆、胡麻，俱不聽乞。除從親里及出家人乞，己為他乞、他為己乞，
X40n0725_p0782a01║不乞自得，不犯。○一百二十）
X40n0725_p0782a02║不得在生草上大小便、涕、唾（若有病，不犯）。
X40n0725_p0782a03║若晨日不看牆外，不得傾棄大小便（當看牆外無人方棄。凡棄諸物，
X40n0725_p0782a04║先應謦欬或彈指）。
X40n0725_p0782a05║不得往觀聽伎樂。
X40n0725_p0782a06║不得入村內與男子在屏處共立語（前戒謂與有婬欲意男子屏處
X40n0725_p0782a07║立語，此之三戒是與無婬意男子共立語）。
X40n0725_p0782a08║不得與男子，共入屏障處。
X40n0725_p0782a09║不得入村內巷中，遣伴遠去，在屏處與男子共立耳
X40n0725_p0782a10║語。
X40n0725_p0782a11║若入白衣家內坐，不得不語主人，便捨去。
X40n0725_p0782a12║若入白衣家內，不得不語主人便輙坐牀上（除有常坐處、若
X40n0725_p0782a13║是親厚家、若石上、木上、埵上、草敷上，若病不犯）。
X40n0725_p0782a14║若入他家不語主人，不得輙自敷坐止宿。
X40n0725_p0782a15║不得與男子共入闇室中（一百三十）。
X40n0725_p0782a16║不得不審諦受語，便向人說。
X40n0725_p0782a17║若有小因緣事，不得便呪咀言：墮三惡道，不生佛法
X40n0725_p0782a18║中。（謂不應咒誓。若有難忍事，至當云：若我有如是事，南無佛；若汝有如是事，亦南無佛。）
X40n0725_p0782a19║不得共鬬諍，不善憶持諍事，便椎胸啼哭。
X40n0725_p0782a20║若無病，不得二人共牀臥。
X40n0725_p0782a21║不得共一褥、同一被臥（若各別敷臥褥，若寒時止有一被，聽各內著襯身衣臥）。
X40n0725_p0782a22║不得為惱故而在彼前誦經、問義、教授。
X40n0725_p0782a23║若因活者病，不得不瞻視（同活者，謂共同利養）。
X40n0725_p0782a24║若安居，初聽他在房中安牀，後不得瞋恚故驅他出
X40n0725_p0782b01║（除彼破戒及應滅擯者，不犯）。
X40n0725_p0782b02║不得春夏冬一切時人間遊行（除為三寶事、瞞病事，聽受七日法出界去，
X40n0725_p0782b03║七日滿即當還）。
X40n0725_p0782b04║若夏安居訖，不得不去。（謂檀越請安居供養，限至安居竟，應出行，乃至一宿。若波
X40n0725_p0782b05║留、若病、若不限請，及非受請處安居，不去無犯。○一百四十）
X40n0725_p0782b06║不得邊界有疑恐怖處人間遊行（邊界者，遠城邑處。若被喚請等、若先
X40n0725_p0782b07║至彼，有疑恐怖事起，不犯）。
X40n0725_p0782b08║不得於界內有疑恐怖處人間遊行（界內者，遶城四面）。
X40n0725_p0782b09║不得親近居士、居士兒、共住、作不隨順行、諫而不捨
X40n0725_p0782b10║（親近者，數數共語、共笑、共調戲）。
X40n0725_p0782b11║不得往觀王宮、文飾、畵堂、園林、浴池。
X40n0725_p0782b12║不得露身在河泉池水中浴。
X40n0725_p0782b13║若作浴衣，應長佛六磔手、廣二磔手半，不得過（浴衣者，障
X40n0725_p0782b14║身洗浴之衣。佛一磔手，當常人三磔手，約周尺有一尺八寸）。
X40n0725_p0782b15║不得縫衣過五日（若無刀針線，及衣少不足，乃至難事者，不犯）。
X40n0725_p0782b16║不得過五日不看衣（餘一切所須之物，亦應五日一看，無令失去，蟲爛色壞。若舉處
X40n0725_p0782b17║堅牢，若受寄人為看，俱不犯）。
X40n0725_p0782b18║不得與眾僧衣作留難（謂檀越欲施僧衣，而勸令施食，不施衣也。亦不應與餘人
X40n0725_p0782b19║及餘物作留難）。
X40n0725_p0782b20║若不問主，不得便著他衣（除是親厚者○一百五十）。
X40n0725_p0782b21║不得持沙門衣施與外道白衣（白衣者，在家人也，除與父母及與償債。若
X40n0725_p0782b22║他人來索袈裟片以禳災者，應使淨人與）。
X40n0725_p0782b23║若眾僧如法分衣，不得遮令不分，恐弟子不得故（式叉
X40n0725_p0782b24║摩那無畜徒法，然亦不得為親厚知識遮也）。
X40n0725_p0782c01║不得作是意：令眾僧今不得出功德衣，後當出。欲令
X40n0725_p0782c02║五事久得放捨故。（僧尼二眾安居竟，十六日俱受功德衣。受此衣已，於五月中得五事
X40n0725_p0782c03║利益：一、得畜長衣；二、得離衣宿；三、得別眾食；四、得展轉食；五、得食前食後不囑授入聚落。式叉摩那雖無功德
X40n0725_p0782c04║衣，以隨大尼安居故，亦應得其五利功德。此衣至十二月十五日，眾僧共羯磨捨。）
X40n0725_p0782c05║不得作是意：遮比丘尼僧不出功德衣，欲令久得五
X40n0725_p0782c06║事放捨故。
X40n0725_p0782c07║若餘尼語言：為我滅此諍事。即當與作方便令滅。（若病、
X40n0725_p0782c08║若言他不信用、若彼破戒等，不犯。）
X40n0725_p0782c09║不得自手持食與白衣及外道食（當使人與，若置於物上與）。
X40n0725_p0782c10║不得為白衣作使（謂料理白衣家業，或舂磨、煮食、敷坐、取水、掃地等。若為父母及信心
X40n0725_p0782c11║優婆夷病，或被繫閉人，不犯。）
X40n0725_p0782c12║不得自手紡縷（若自索線合接線，不犯）。
X40n0725_p0782c13║若入白衣舍內，不得在小牀、大牀上坐臥。
X40n0725_p0782c14║若至白衣舍宿，明日當辭主人而去。（若囑授親厚人知，若有賊人、毒
X40n0725_p0782c15║蛇、惡獸出去，皆不犯。○一百六十）
X40n0725_p0782c16║不得誦習世俗呪術，或教人誦習。
X40n0725_p0782c17║若知如是人，不得度令出家。（如是人者，婬女也。若其有大信心，厭離惡法，應
X40n0725_p0782c18║將至五六由旬，付與大尼，教授深藏安處之。式叉摩那雖無畜徒法，然須預學。）
X40n0725_p0782c19║不得不二歲隨和尚尼（受大戒已，仍須二歲隨師。若師破戒去，不犯）。
X40n0725_p0782c20║若比丘尼，僧夏安居竟，應往比丘僧中說見、聞、疑三
X40n0725_p0782c21║事自恣，不得不往（應預學之，按根本部學法。女亦隨尼眾往大僧處自恣）。
X40n0725_p0782c22║不得在無比丘處夏安居（以不得教授，及有疑無可諮問處）。
X40n0725_p0782c23║若知有比丘僧伽藍，當白已然後入。（梵語僧伽藍，此云眾園，謂眾僧
X40n0725_p0782c24║所住之處也。應先白已而入。）
X40n0725_p0783a01║不得罵比丘。
X40n0725_p0783a02║不得喜鬬諍，不善憶持諍事，後瞋恚不喜，便罵尼眾。
X40n0725_p0783a03║若身生癰及種種瘡，不白眾及餘人，不得輙使男子
X40n0725_p0783a04║破或裹（欲使男子醫治者，應打健椎集尼眾來，在病人前以衣裹身，惟留可應治處令治之）。
X40n0725_p0783a05║若先受請足食已，後不得更食正食。（正食者，謂飯、麨、乾飯等。若受非
X40n0725_p0783a06║正食請，若不滿足食請，若先不被請，皆不犯。○一百七十）
X40n0725_p0783a07║不得於家生嫉姤心（謂知識檀越家，以物施與餘人，而自心不喜，便生嫉姤也）。
X40n0725_p0783a08║不得以香塗摩身。
X40n0725_p0783a09║不得以胡麻滓塗摩身（胡麻即芝麻）。
X40n0725_p0783a10║不得使他塗摩身（不得使式叉尼、沙彌尼、在家婦女塗摩身，亦不得使比丘尼揩摩身）。
X40n0725_p0783a11║不得著貯跨衣（跨衣者，即褲類。貯者，或以綿若毳而絮也）。
X40n0725_p0783a12║不得畜婦女莊嚴身具（謂手足釧、指環、瓔珞等）。
X40n0725_p0783a13║不得著革屣持葢行。（革屣者，皮履也。葢，傘葢也。若天雨時，聽在寺內持葢，及聽在寺
X40n0725_p0783a14║內著屧。）
X40n0725_p0783a15║若無病，不得乘乘行（乘者，謂象、馬、車、步乘也。若老、若病，聽乘步挽乘及女乘。若有難，
X40n0725_p0783a16║聽乘乘去）。
X40n0725_p0783a17║若不著僧祇支，不得入村（僧祇支者，掩腋衣也。不著，即露胸乳腰也。若無、若失、
X40n0725_p0783a18║若方欲作，不犯）。
X40n0725_p0783a19║不得向暮至白衣家。（若為三寶事、瞻病事，若檀越喚，聽去。○一百八十）
X40n0725_p0783a20║不得向暮開寺門。不囑授餘尼而出。
X40n0725_p0783a21║若無事應前安居，有事應後安居，不得不安居（四月十六
X40n0725_p0783a22║日是前安居日，五月十六日是後安居日。若有三寶事、若瞻病事，不及前安居，聽後安居。前安居住至七月十
X40n0725_p0783a23║五日解，後安居住至八月十五日解）。
X40n0725_p0783a24║不得學世俗伎術，以自活命。
X40n0725_p0783b01║不得以世俗伎術教授白衣（謂不得教在家人，莫向日月神祀廟舍大小便，
X40n0725_p0783b02║莫向日月神祀除去糞掃及蕩器諸不淨水，莫向日月神祀舒脚。又言：今日某星宿日好，宜種作造舍納使，與
X40n0725_p0783b03║小兒剃頭長髮，宜舉財物，宜遠行等）。
X40n0725_p0783b04║若被𢷤，不得不去（應隨順下意懺悔求解擯）。
X40n0725_p0783b05║若欲問比丘經義，應先求，聽許已而後問。（若先常聽問，若是二
X40n0725_p0783b06║師親厚知識，不求不犯。）
X40n0725_p0783b07║若知先住後至、後至先住，不得欲惱彼故，在前經行，
X40n0725_p0783b08║若立、若坐、若臥。
X40n0725_p0783b09║若知有比丘寺院，不得於寺內起塔（謂起尼塔也。若故壞寺、若先起
X40n0725_p0783b10║塔、後作寺，俱不犯）。
X40n0725_p0783b11║若見新受戒比丘，應起迎逆，恭敬禮拜問訊，請與坐。
X40n0725_p0783b12║（若是一坐食，若有病，當言：大德懺悔！我有如是因緣，不得起迎逆。）
X40n0725_p0783b13║不得為好故搖身趨行（一百九十）。
X40n0725_p0783b14║不得作婦女莊嚴香塗摩身。
X40n0725_p0783b15║不得使外道，女香塗摩身，
X40n0725_p0783b16║不得無病乞酥、油、蜜、石蜜、乳、酪、魚、肉食（已上一百九十三法屬戒，
X40n0725_p0783b17║向下九十九法屬威儀）。
X40n0725_p0783b18║當齊整著裙。
X40n0725_p0783b19║當齊整著衣。
X40n0725_p0783b20║不得反抄衣入俗舍。
X40n0725_p0783b21║不得反抄衣入俗舍坐。
X40n0725_p0783b22║不得衣纏頸入俗舍。
X40n0725_p0783b23║不得衣纏頸入俗舍坐。
X40n0725_p0783b24║不得覆頭入俗舍（二百）。
X40n0725_p0783c01║不得覆頭入俗舍坐。
X40n0725_p0783c02║不得跳行入俗舍。
X40n0725_p0783c03║不得跳行入俗舍坐。
X40n0725_p0783c04║不得俗舍內蹲坐。
X40n0725_p0783c05║不得叉腰行入俗舍。
X40n0725_p0783c06║不得手叉腰入俗舍坐。
X40n0725_p0783c07║不得搖身行入俗舍。
X40n0725_p0783c08║不得搖身行入俗舍坐。
X40n0725_p0783c09║不得掉臂行入俗舍。
X40n0725_p0783c10║不得掉臂行入俗舍坐（二百一十）。
X40n0725_p0783c11║當好覆身入俗舍。
X40n0725_p0783c12║當好覆身，入俗舍坐。
X40n0725_p0783c13║不得左右顧視，行入俗舍。
X40n0725_p0783c14║不得左右顧視，入俗舍坐。
X40n0725_p0783c15║當靜默，入俗舍。
X40n0725_p0783c16║當靜默入俗舍坐。
X40n0725_p0783c17║不得戲笑，行入俗舍。
X40n0725_p0783c18║不得戲笑入俗舍坐。
X40n0725_p0783c19║當用意受食。
X40n0725_p0783c20║當平鉢受食（二百二十）。
X40n0725_p0783c21║當平鉢受羮。
X40n0725_p0783c22║當羮飯等食。
X40n0725_p0783c23║當以次食。
X40n0725_p0783c24║不得挑鉢中央而食。
X40n0725_p0784a01║無病，不得為己索羮飯。
X40n0725_p0784a02║不得以飯覆羮，更望得。
X40n0725_p0784a03║不得視比座鉢中。
X40n0725_p0784a04║當繫鉢想食。
X40n0725_p0784a05║不得大摶飯食。
X40n0725_p0784a06║不得大張口待飯食（二百三十）。
X40n0725_p0784a07║不得含飯語（餘物亦不聽）。
X40n0725_p0784a08║不得摶飯，遙擲口中。
X40n0725_p0784a09║不得遺落飯食。
X40n0725_p0784a10║不得頰食食。
X40n0725_p0784a11║不得嚼飯作聲食。
X40n0725_p0784a12║不得大噏飯食（噏同吸）。
X40n0725_p0784a13║不得舌䑛食。
X40n0725_p0784a14║不得振手食（謂舉手奮之也。若食中有蟲草等，振去不犯）。
X40n0725_p0784a15║不得手把散飯食。
X40n0725_p0784a16║不得污手捉食器（二百四十）。
X40n0725_p0784a17║不得洗鉢水棄俗舍（當持出外棄之）。
X40n0725_p0784a18║不得水中大小便、涕、唾（除病，不犯）。
X40n0725_p0784a19║不得立大小便（除病）。
X40n0725_p0784a20║不得與反抄衣、不恭敬人說法（除病）。
X40n0725_p0784a21║不得為衣纏頸者說法（除病）。
X40n0725_p0784a22║不得為覆頭者說法（除病）。
X40n0725_p0784a23║不得為裹頭者說法（除病）。
X40n0725_p0784a24║不得為叉腰者說法（除病）。
X40n0725_p0784b01║不得為著革屣者說法（除病）。
X40n0725_p0784b02║不得為著木屐者說法（除病○二百五十）。
X40n0725_p0784b03║不得為騎乘者說法（除病）。
X40n0725_p0784b04║不得在佛塔中止宿，除為守護故。
X40n0725_p0784b05║不得藏財物置佛塔中，除為堅牢故。
X40n0725_p0784b06║不得著革屣入佛塔中。
X40n0725_p0784b07║不得手捉革屣入佛塔中。
X40n0725_p0784b08║不得著屣繞佛塔行。
X40n0725_p0784b09║不得著富羅入佛塔中（富羅是短脛靴，佛聽寒雪國著之）。
X40n0725_p0784b10║不得捉富羅入佛塔中。
X40n0725_p0784b11║不得塔下坐食，留草及食污地。
X40n0725_p0784b12║不得擔死屍從塔下過（二百六十）。
X40n0725_p0784b13║不得塔下埋死屍。
X40n0725_p0784b14║不得在塔下燒死屍。
X40n0725_p0784b15║不得向塔下燒死屍。
X40n0725_p0784b16║不得佛塔四邊燒死屍，使臭氣來入。
X40n0725_p0784b17║不得持死人衣及牀從塔下過，除浣染香熏已。
X40n0725_p0784b18║不得佛塔下大小便。
X40n0725_p0784b19║不得向佛塔大小便。
X40n0725_p0784b20║不得繞塔四邊大小便，使臭氣來入。
X40n0725_p0784b21║不得持佛像，至大小便處，
X40n0725_p0784b22║不得在佛塔下嚼楊枝（二百七十）。
X40n0725_p0784b23║不得向佛塔嚼楊枝。
X40n0725_p0784b24║不得佛塔四邊嚼楊枝。
X40n0725_p0784c01║不得在佛塔下涕唾。
X40n0725_p0784c02║不得向佛塔涕唾。
X40n0725_p0784c03║不得塔四邊涕唾。
X40n0725_p0784c04║不得向塔舒脚坐。
X40n0725_p0784c05║不得安佛塔在下房，己在上房住。
X40n0725_p0784c06║人坐己立，不得為說法（除病）。
X40n0725_p0784c07║人臥己坐，不得為說。
X40n0725_p0784c08║人在座，己在非座，不得為說法（除病○二百八十）。
X40n0725_p0784c09║人在高座，己在下座，不得為說法（除病）。
X40n0725_p0784c10║人在前行，己在後行，不得為說法（除病）。
X40n0725_p0784c11║人在高經行處，己在下經行處，不應為說法（除病）。
X40n0725_p0784c12║人在道，己在非道，不應為說法（除病）。
X40n0725_p0784c13║不得携手在道行。
X40n0725_p0784c14║不得上樹過人高（除難因緣）。
X40n0725_p0784c15║不得絡囊盛鉢，貫杖頭著肩上而行。
X40n0725_p0784c16║人持杖不恭敬，不應為說法（除病）。
X40n0725_p0784c17║人持劒不應為說法（除病）。
X40n0725_p0784c18║人持鉾不應為說法（除病）。
X40n0725_p0784c19║人持刀不應為說法（除病）。
X40n0725_p0784c20║人持葢不應為說法（除病○二百九十法竟）。
X40n0725_p0784c21║僧祇律云：式叉摩那在一切大尼下，在一切沙彌
X40n0725_p0784c22║尼上。至布薩自恣日，入僧中，胡跪合掌，作是言：阿
X40n0725_p0784c23║梨耶僧！我某甲清淨，願僧憶念持。（三說而去。○阿梨耶，此言聖者。）
X40n0725_p0784c24║○懺二百九十二行法法
X40n0725_p0785a01║式叉摩那若違行法，直犯佛教，即須懺悔，不壞本所
X40n0725_p0785a02║學六法。當於和尚尼（此云親教師）前，若阿闍梨（此云軌範師）前，
X40n0725_p0785a03║若餘比丘尼前，偏袒右肩，胡跪合掌，作如是言：　親
X40n0725_p0785a04║教師一心念！我某甲式叉摩那，故以染污心，受染污
X40n0725_p0785a05║心男子捉手（餘二百九十一法中有犯，隨所犯事稱之）犯行法。今向親教
X40n0725_p0785a06║師發露懺悔，更不敢作，願師憶我。（三說。彼尼答言：）自責汝心，
X40n0725_p0785a07║應生厭離。（自答言：）爾。（若非二師，應稱大姊或阿姨。）
X40n0725_p0785a08║
X40n0725_p0785a09║式叉摩那尼戒本（終）
X40n0725_p0785a10║
X40n0725_p0785a11║音釋
X40n0725_p0785a12║溉（音既。）㲲（音牒。）牕牖（上音瘡，下音有。）苫（閃字入聲。）閾（音域。）磔（音窄。）屧（音燮）
X40n0725_p0785b01║
X40n0725_p0785b02║
X40n0725_p0785b03║四分律刪補隨機羯磨疏（八卷）
X40n0725_p0785b04║
X40n0725_p0785b05║唐　道宣撰
X40n0725_p0785b06║會入于四分律刪補隨機羯磨疏濟緣記