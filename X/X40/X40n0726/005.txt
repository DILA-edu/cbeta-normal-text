X40n0726_p0840c19║
X40n0726_p0840c20║
X40n0726_p0840c21║四分律隨機羯磨疏正源記卷第五
X40n0726_p0840c22║
X40n0726_p0840c23║天台沙門釋　允堪　述
X40n0726_p0840c24║○釋諸界受法篇第三
X40n0726_p0841a01║七眾者，出家五，在家二也。故下釋上四位。二眾即比
X40n0726_p0841a02║丘、比丘尼，以同受大戒故，沙彌文收。式叉雖學六法，
X40n0726_p0841a03║同受有願，如下所問。兩部在家即優婆塞、優婆夷。五
X40n0726_p0841a04║支即五戒也。支，分也。下文云若受一戒是名一分，具
X40n0726_p0841a05║持五戒名為五分。淨行信心即受八戒者，以前五戒
X40n0726_p0841a06║屬盡形，八戒約一宿，故分兩位。報恩經云波離白佛
X40n0726_p0841a07║言：若七眾外有波羅提木叉戒否？答曰：有八齋戒。是
X40n0726_p0841a08║以受八齋法應言一日一夜不殺生，令言語決絕，莫
X40n0726_p0841a09║使與終身戒相亂也。問：受八戒法得二日、三日乃至
X40n0726_p0841a10║十日否？答：一日過已次第更受，如是隨力多少不許
X40n0726_p0841a11║日數。若約成實隨日長短及重受，並開九支齋，八戒
X40n0726_p0841a12║外加一齋也。亦言八支八齋，即八戒外更帶一齋。報
X40n0726_p0841a13║恩經云齋法過中不食為體，八事助成齋體共相支
X40n0726_p0841a14║持，名八支齋法是也。由下上四位體各同也。如比丘
X40n0726_p0841a15║轉為女，即在尼位攝，餘六亦爾。報殊，女男位別也。儀
X40n0726_p0841a16║異，儀相有差也。就緣，對彼機緣授法有異，故得名諸
X40n0726_p0841a17║異持，即六法轉根驗，謂式叉轉根為男時，但在沙彌
X40n0726_p0841a18║位收，以僧中無式叉一位故。
X40n0726_p0841a19║有違缺戒者，尼篇云：若學法犯者，更與二年羯磨；若
X40n0726_p0841a20║犯根本者，滅擯；犯餘行法，但名缺行。今言缺戒，即缺
X40n0726_p0841a21║行也。又隨犯一法，即名缺戒虗羸。虗故，稟性不堅；羸
X40n0726_p0841a22║故，操心劣弱。更學，重與二年，謂下即戒，是禁約義，止
X40n0726_p0841a23║制義也。然禁、約、止、制四，名異理同，莫不禁防、制約、遮
X40n0726_p0841a24║止為義也。有作禁止善者，非也。非無一相，但收止惡
X40n0726_p0841b01║一相。且如聖人，未必有惡故。抑又但解得善戒，而不
X40n0726_p0841b02║通惡戒也。故曰不可偏解別顯。鈔：釋相初云：因明正
X40n0726_p0841b03║義。戒者，性也。性通善、惡，故惡律儀。類亦通周，故云不
X40n0726_p0841b04║律儀也。若此立名，戒當禁也。惡法禁善，名之為律；樂
X40n0726_p0841b05║殺前生，行順此法，名之為儀。若於善律儀反解，即是
X40n0726_p0841b06║楷模。所謂楷式、軌模，皆訓法也。緣相，如受五、八、十戒
X40n0726_p0841b07║緣相，非具戒緣相也。餘可例取。韋下。熟皮曰葦。如仲
X40n0726_p0841b08║尼讀易，韋編三絕。蔡倫初以魚網，後搗木皮也。王候
X40n0726_p0841b09║之宅。即第宅也。又各有次第也。僧傳云：第者，居也。從
X40n0726_p0841b10║文。謂從前諸界結解之文。今次前二，故當三也。約義。
X40n0726_p0841b11║由結界故，方可行羯磨受戒，是從義乃當三也。類同
X40n0726_p0841b12║空界。言空，則總包諸有。今立一切法，義在通收。豈以
X40n0726_p0841b13║戒法不攝下眾？故立五、八，義在通該。五體。即五戒之
X40n0726_p0841b14║體。詮云：體相明練。謂一戒有違，受十不得，乃至具戒，
X40n0726_p0841b15║無由造八。反上能持，則可通八道矣。又五中，犯前四
X40n0726_p0841b16║則成難，犯後一則是遮。齋須則而約之。書紳。紳，大帶
X40n0726_p0841b17║也。語云：子張書諸紳。謂得一善言，則書之於紳帶也。
X40n0726_p0841b18║選云：感贈以書紳。
X40n0726_p0841b19║冥目，言合眼誦習，不廣覺也。背，此背於教也。言不師
X40n0726_p0841b20║於教，而反師於心，故下生起今意。啟，開也。
X40n0726_p0841b21║梗舌，今唇舌。呼，召難也。本文，正本經律也。蒼雅篇，統
X40n0726_p0841b22║即三蒼、三雅等，皆此方字書。三蒼三卷三篇，李斯造
X40n0726_p0841b23║上篇，司馬相如、楊雄造中篇，賈舫作下篇。又埤蒼二
X40n0726_p0841b24║卷，張揖撰。廣蒼二卷，樊恭撰等。今並未究。弁辨指此
X40n0726_p0841c01║為例，如弁辨有寫，以弁當辨字。且弁，周冠名也。辨，辯
X40n0726_p0841c02║別也。甄，簡也。蠲，除也。文理迥別，今並不分，轉增後學
X40n0726_p0841c03║心昏迷惑。翳文，言隱翳。其正文略指，不盡授引也，又
X40n0726_p0841c04║令人不能辯別。自非將彼正文對校彼讀，方可解了。
X40n0726_p0841c05║不然，須別作文疏，解出方顯。如此著撰，為世之病。故
X40n0726_p0841c06║下，生今意也。謂今師摘去古人之病，意在通顯教旨，
X40n0726_p0841c07║豈在藏隱沉密，令他不解，方為能著撰乎？餘下，離上
X40n0726_p0841c08║三難外，更有文繁共、文略共，如鈔序所引。徑下，今但
X40n0726_p0841c09║徑直顯示是倫理已，故大鈔批文云：直筆書通世間
X40n0726_p0841c10║法，彼談十善以去十惡，但報在三界，
X40n0726_p0841c11║遠出界繫，即三界繫縛也。集生有本者，萬行集生，以
X40n0726_p0841c12║戒為根本也。唯下，即具戒三歸義。鈔引婆沙論云：成
X40n0726_p0841c13║道八年以前，三歸度人；八年以後，止三歸興羯磨也。
X40n0726_p0841c14║為性，性即體性。教、無教者，即作、無作也。以教屬能發
X40n0726_p0841c15║業體性，無教屬所發業體性。無由教示，釋上無教義。
X40n0726_p0841c16║大鈔云：不可教示於他也。即下，雖無教示，即假此體
X40n0726_p0841c17║能感來報故。今下，涅槃云：戒有二種：一者、作戒，二者、
X40n0726_p0841c18║無作戒。又十住婆沙論云：戒有二種：作者，是色；無作，
X40n0726_p0841c19║非色。義例同者，多論云教，餘經云作，作即教也。大鈔
X40n0726_p0841c20║云：教者，作也。
X40n0726_p0841c21║因具，因即心也。以三業具，則發無作，能存於有，有三
X40n0726_p0841c22║業不虗也。因即意業，謂善五陰簡惡五陰也。謂色身
X40n0726_p0841c23║是一，識等四心是四，俱修斷惡，故名為善。善行斯法，
X40n0726_p0841c24║皆自於戒也。後有，即後有之身也。
X40n0726_p0842a01║論即多論，無如之何，言魔不害也。四念處，身受心法
X40n0726_p0842a02║也。五欲，色聲香味觸法也。加鬼，應法師經音中作磨
X40n0726_p0842a03║字，後人言磨乃是鬼，故於磨字退石加鬼，此字先不
X40n0726_p0842a04║入字書也。
X40n0726_p0842a05║又如下。引緣證。上歸是救護義，云唯佛全矣。乃至者。
X40n0726_p0842a06║文略。佛有大慈大悲，舍利弗無大慈大悲。佛三阿僧
X40n0726_p0842a07║祇劫修菩薩行，舍利弗六十劫修苦行。以是因緣，鴿
X40n0726_p0842a08║入舍利弗影猶有怖畏也，入佛影中而無畏也。
X40n0726_p0842a09║提婆即調達，此云天熱，以生時諸天心熱，知害佛故，
X40n0726_p0842a10║三逆打殺蓮華色尼，得無學故，并出血破僧。叵訓不
X40n0726_p0842a11║可也，以業輕則如來可救，業重則佛力不禁，故致生
X40n0726_p0842a12║入阿鼻一劫。
X40n0726_p0842a13║競化，與如來共競行化也。遂令眾生疑云：為王舍城
X40n0726_p0842a14║是真佛耶？象頭山是真佛耶？雖下，佛有威神之力，業
X40n0726_p0842a15║深障重，不契所化，故云息機。譬若日月雖明，不照覆
X40n0726_p0842a16║盆之下也。解心能改，以謂調達，非謂不解。為名利故，
X40n0726_p0842a17║因執不迴望解邊，終名救濟，不同闡提人永無信也。
X40n0726_p0842a18║如報恩經中，佛令阿難往獄問，調達報言：我在此得
X40n0726_p0842a19║三禪樂，為佛所讚。造逆，即殺父王也。黑繩，地獄名也。
X40n0726_p0842a20║俱舍疏云：先以黑繩拼量支體，後方斬鋸，故以為名。
X40n0726_p0842a21║以獄受苦時長，假先歸信之力，故迴轉獄之長夜，如
X40n0726_p0842a22║人中七日也。又下，準論。問曰：若調達不可救者，經云：
X40n0726_p0842a23║若人歸依佛者，不隨三惡道。是義云何？將文通之，論
X40n0726_p0842a24║亦多。論下同。不名歸者，歸不普故。若下，正難也。彼論
X40n0726_p0842b01║云：有諸天自說我是迦葉佛弟子等別語，且各指一
X40n0726_p0842b02║佛也，非諸天通語也。以諸天中亦有歸依三世諸佛
X40n0726_p0842b03║故。毗沙門，北方天王也。
X40n0726_p0842b04║此釋下，大師語意。謂下，釋歸依三寶名義也。因下，正
X40n0726_p0842b05║出論文答語。迴轉義，亦云返還義，以先隨邪師、學邪
X40n0726_p0842b06║法、狎邪侶，今悉返還迴轉正師、正法、正侶也。一切下，
X40n0726_p0842b07║彼論云：歸於法身，謂一切智無學功德，五分所成。
X40n0726_p0842b08║法身器，以法身依色身故。今害色身，即害法身所依
X40n0726_p0842b09║處也。泥銅像，喻色身。成法身相，喻法身。滅諦涅槃，即
X40n0726_p0842b10║滅諦無為之理也。可歸者，以自他涅槃理體是一
X40n0726_p0842b11║故。
X40n0726_p0842b12║三諦，即苦、集、道也。由諸下。先示道諦。因修出世道故，
X40n0726_p0842b13║世間集因苦果則傾喪也。誠下。結歸道諦。病喻苦集，
X40n0726_p0842b14║藥喻道諦。盡諦即滅，因此滅故，方會真諦。即因滅會
X40n0726_p0842b15║真，滅非真諦。若藥不除，即存道諦也。如筏喻筏，編竹
X40n0726_p0842b16║渡水曰筏。方言云：𥱼謂之筏。今渡水已，而執其筏，則
X40n0726_p0842b17║其滯也。莊子尚云：得魚忘筌。不但言說，意在依教悟
X40n0726_p0842b18║解起行也。既下。言說既是非情，未知有何功用邪？
X40n0726_p0842b19║上下是釋三結，謂三諦不除則成結，若能傾者則轉
X40n0726_p0842b20║歸滅諦無為也。鸚鵡，能言鳥也，雖解學語而不知義，
X40n0726_p0842b21║人之不解其猶是乎。矚，對也。
X40n0726_p0842b22║第一義諦即真諦僧。雜煩惱涅槃云：如雜血乳，未得
X40n0726_p0842b23║淳淨。未來有僧即俗諦僧，以第一義諦僧常在世間
X40n0726_p0842b24║故，豈未來邪？第一義諦僧所依，由第一義諦僧依此
X40n0726_p0842c01║身得故。又下恐一向歸真諦僧故，所以存立未來俗
X40n0726_p0842c02║諦僧，使後尊之。
X40n0726_p0842c03║不成者，以佛出世方說法故。此就化儀邊說，若約悟
X40n0726_p0842c04║法成佛則法在先，今準初義故曰不成。自不得罪，以
X40n0726_p0842c05║無所曉知也。由不知故得成，得罪不成；知而故犯，違
X40n0726_p0842c06║教得罪，故判不成。多論：授受三歸前後差互，得罪不
X40n0726_p0842c07║成。理既是一，何有顛倒耶？答中相有差別，故不可亂
X40n0726_p0842c08║也。
X40n0726_p0842c09║無下分差別相一語，但言歸依佛也。乍得乍兩，向辭
X40n0726_p0842c10║也。言乍可重受增法，不可制具受而却略也。而言弗
X40n0726_p0842c11║者，以音不正故成受三皈，以弗佛音相近故客許得
X40n0726_p0842c12║成。若俱言弗，則能所全乖，兩不應教，故判不成。傖吳
X40n0726_p0842c13║（上助更切），楚人別種也，今謂吳楚音異耳。
X40n0726_p0842c14║答：不得者，以斷絕故。隨日，或一日，或半月，皆可謂接
X40n0726_p0842c15║機故。損葉之喻者，案大方便佛報恩經云：譬如樹葉，
X40n0726_p0842c16║春夏則青，秋時則黃，冬時則白。隨時異故，樹葉則異，
X40n0726_p0842c17║而其終始，故是一葉。例今師者，終始是一。
X40n0726_p0842c18║五趣六道中，合修羅道報重，即二入之獄。除不解，即
X40n0726_p0842c19║揀上五趣也。不解言義，及無所知覺者。
X40n0726_p0842c20║不得齋即不發淨戒，但得善耳。四分下彼受戒法中
X40n0726_p0842c21║云：畜生中初受三歸，伊羅鉢龍王為首。賈人律云：世
X40n0726_p0842c22║尊受四天王鉢已，受彼賈人麨蜜，勸喻言：汝等賈人
X40n0726_p0842c23║今可歸依佛法。即受佛教言：大德！我今歸依佛法。是
X40n0726_p0842c24║為優婆塞中最初受二歸依，是賈容兄弟二人為首。
X40n0726_p0843a01║皆下即受翻邪三歸，未發戒也。餘下此皆說通得者，
X40n0726_p0843a02║如次科簡。
X40n0726_p0843a03║知解，約解法師語者，如上成實等說得戒。不解者，當
X40n0726_p0843a04║準多論等不得戒。律中下，即故斷畜生命戒中，若能
X40n0726_p0843a05║變化者，殺則犯蘭；餘不能變化者，殺犯提罪。例今解
X40n0726_p0843a06║即得，不解不得，故曰可以類也。
X40n0726_p0843a07║無戒以是翻邪三歸，故不同五戒、八戒。三歸言下，發
X40n0726_p0843a08║戒體依緣，即言音相順等為發戒緣也。
X40n0726_p0843a09║無作，但三皈無作法起耳。能所，即能授所受。經云涅
X40n0726_p0843a10║槃第八卷中偈文，彼又云：歸依於法者，則離於殺害；
X40n0726_p0843a11║歸依於聖僧者，不求於外道。為除下，古用翻邪，三歸
X40n0726_p0843a12║當授五戒，今特默示云但依前誦無戒等也。晦惑，晦
X40n0726_p0843a13║暗惑亂也。
X40n0726_p0843a14║計是能授，以文言受則屬優婆塞，若對師言理合云
X40n0726_p0843a15║授。故隨列者，今亦隨律文列耳。經即出家功德經，初
X40n0726_p0843a16║門即戒德高勝門。
X40n0726_p0843a17║三施者，施財、施命、施法也。財有量，言財施有限量，持
X40n0726_p0843a18║不殺等施無限量也。以行化他，自既能持復轉教他，
X40n0726_p0843a19║豈非法施集散？財集可行散施能下，非清修故是煩
X40n0726_p0843a20║惑，分親疎故有得不得是惱害。
X40n0726_p0843a21║以利下，即以不淨利施，求當來利也。惡求，非善心也。
X40n0726_p0843a22║麤惡，衣著毛皮，食噉糞穢也。清淨行施，即以戒法施
X40n0726_p0843a23║也。因此故能生佛果。在心，持戒清淨心也。不在事，事
X40n0726_p0843a24║即財也。
X40n0726_p0843b01║第二、即簡器堪能門。性重，以問不盜婬殺故。行務，務
X40n0726_p0843b02║事也。始終，初受為始，盡壽為終。不取下，言不取有終
X40n0726_p0843b03║有始，能持不能持，便為受戒，致有缺犯。不如莫受具
X40n0726_p0843b04║字，目於戒也。六月供養，令彼六月修供養恭敬之法
X40n0726_p0843b05║也。目驗下，非器不可強授，二俱能授所受也。虗妄善
X40n0726_p0843b06║惡者，不堪強受是虗善，後致毀污是妄惡，其蹤迹不
X40n0726_p0843b07║可追及，故囑誡慎之也。
X40n0726_p0843b08║能障聖道，言此生無聖果分也。由此故不許出家。世
X40n0726_p0843b09║間戒即有漏世善，準下大師斷也。二教即化行二教，
X40n0726_p0843b10║不發具足，反顯懺已得受五戒。順違俱罪者，無明不
X40n0726_p0843b11║了故，雖順理事而有法執者，亦有罪也。違則可知，是
X40n0726_p0843b12║故俱須洗蕩。
X40n0726_p0843b13║簡略，即甄簡除略隨分。或能持一二戒者，觀機授之，
X40n0726_p0843b14║此則誡意無遺，接機不失。生死際，約有識神已來。涅
X40n0726_p0843b15║槃際，約後趣極果為言。中間所有惑業，俱須懺悔。
X40n0726_p0843b16║不具，要須具受五戒，不可分受一二等經。即善生不
X40n0726_p0843b17║言受體，意謂生善經中止是奉持二三之語，不言得
X40n0726_p0843b18║五戒之體。如下，大師斷文也，未融通也。如下，反例。只
X40n0726_p0843b19║如比丘是具足戒，以法界為量，若不能全持，可亦名
X40n0726_p0843b20║少分戒善耶？
X40n0726_p0843b21║五師受一，謂五戒各師受一，皆開。若多論不開。薄俱
X40n0726_p0843b22║羅，此云善容，以彼好容儀故，正言薄矩羅，婆羅門種，
X40n0726_p0843b23║天竺國人也。昔毗婆尸佛滅後，有一比丘患頭痛，善
X40n0726_p0843b24║容作貧人，持一訶梨勒施病比丘，服訖病愈。以施藥
X40n0726_p0843c01║故，九十一劫天上人中受福快樂。昔持不殺戒，得五
X40n0726_p0843c02║不死報，無病無夭。五不死者：一、其母早亡，遂因後母
X40n0726_p0843c03║惡之，就母求餅，投之餅爐上，父見救援，投火不死；二、
X40n0726_p0843c04║又嘗就母求肉，投於釜內，湯不死；三、牽母之衣，推於
X40n0726_p0843c05║河內；四、大魚吞之；五、會其父買魚歸，割其魚腹，善容
X40n0726_p0843c06║在焉。至年長大，求佛出家，得羅漢道，具諸功德，年一
X40n0726_p0843c07║百六十歲，未曾有病，蓋持不殺戒之力也。
X40n0726_p0843c08║若準下，薩婆多宗，戒不重受，罪不重犯，依本常定。故
X40n0726_p0843c09║下，證重受也。末利，西域記云譯為奈，由昔施奈得報
X40n0726_p0843c10║故。彼既重受，驗是通開，佛制定言不可受一夜、二夜
X40n0726_p0843c11║也。必下，不可受一月、半月也。此則接俗楷定於時數
X40n0726_p0843c12║也。一日，以是一宿戒故，乃至略隨日多少獲善，俱獲
X40n0726_p0843c13║戒善耳。
X40n0726_p0843c14║歸誓，言誓歸依三寶及持五戒故。如下云少滿等戒，
X40n0726_p0843c15║正是本誓發戒之緣，以五戒體從三歸下發，是屬即
X40n0726_p0843c16║囑付戒所歸耳，非關上體緣境寬狹。薩婆多云：五戒
X40n0726_p0843c17║於一切眾生乃至如來皆得四戒，以無貧三毒善根
X40n0726_p0843c18║得十二戒，并一身終始三千界內一切須上咽咽皆
X40n0726_p0843c19║得三戒，以受時永斷故。設酒滅盡，羅漢入般，戒常成
X40n0726_p0843c20║就。
X40n0726_p0843c21║自誓，自於形像前立誓受也。五眾，謂從五眾邊受。俱
X40n0726_p0843c22║得如後，即下云約此問答從他受也。迴向，迴自心向
X40n0726_p0843c23║他境，境即三寶。善宿，簡異破戒惡宿也。古錄，即往古
X40n0726_p0843c24║傳錄。
X40n0726_p0844a01║來成佛，龍樹云來成正覺，義亦同也。言三授，點註文
X40n0726_p0844a02║也。前受既輕，恐前受人心容輕法，故至三授利鈍。謂
X40n0726_p0844a03║一說獲者，蓋取利根，今舉三說，通攝利鈍。
X40n0726_p0844a04║由來，即先來諸師，皆言後說五戒相時，方發體也。護
X40n0726_p0844a05║行，護此五戒淨行，所以在歸後說也。四依，即糞掃衣，
X40n0726_p0844a06║長乞食等。多緣多力，要人僧界法，衣鉢具足等。制後，
X40n0726_p0844a07║即制羯磨，後不得用三歸。世尊成道八年前，亦用三
X40n0726_p0844a08║歸受具，結以屬人，即優婆塞也。
X40n0726_p0844a09║約此下，言既有此問答，顯是從他受也。此應即例此
X40n0726_p0844a10║五戒，自誓受亦應可得，觀下無人可準。自誓曰進，有
X40n0726_p0844a11║則反此曰不。
X40n0726_p0844a12║實戒即性戒，以業道不虗故。四戒即殺、盜、婬。妄盜殺
X40n0726_p0844a13║鷄，此一句收二戒也。人問下，乃妄也，悉由酒故。四逆
X40n0726_p0844a14║殺父母，羅漢出佛身血，惟下以醉則無，人信是佛，故
X40n0726_p0844a15║無破僧。亂報即狂亂報也。由下言有，上多緣故，配四
X40n0726_p0844a16║性戒，同列為五也。三十五失。第十三卷云：一者、現世
X40n0726_p0844a17║財物空竭；二、眾病之門；三、鬪諍之本；四、倮露無耻；五、
X40n0726_p0844a18║醜名惡聲；六、覆沒智慧；七、應所得物而不得，已得而
X40n0726_p0844a19║散失；八、伏匿之事盡向人說；九、種種事業不成；十、醉
X40n0726_p0844a20║為愁本（醉中多失，醒已憂愁）；十一、身力轉少；十二、身色壞；十三、
X40n0726_p0844a21║十四、不知敬父母；十五、不敬沙門；十六、不敬婆羅門；
X40n0726_p0844a22║十七、不敬伯叔尊長；十八、十九、二十、不敬佛法僧；二
X40n0726_p0844a23║十一、明黨惡人；二十二、疎遠賢善；二十三、作破戒人；
X40n0726_p0844a24║二十四、無慚愧；二十五、不守六情；二十六、縱色放逸；
X40n0726_p0844b01║二十七、人等憎惡；二十八、貴親知識所共擯棄；二十
X40n0726_p0844b02║九、三十行不善法，棄捨善法；三十一、朋人智士所不
X40n0726_p0844b03║信用；三十二、遠離涅槃；三十三、種狂癡因緣；三十四、
X40n0726_p0844b04║身命壞終，墮三惡道中；三十五、若得為人，所生之處
X40n0726_p0844b05║常狂駭。
X40n0726_p0844b06║餘不斷綺語、兩舌、惡口也。如鈔，即九十妄語戒中。
X40n0726_p0844b07║亦號齊者，韓康伯云：洗曰齊。世立齊舘，即取此義。今
X40n0726_p0844b08║亦取一分清修義也。
X40n0726_p0844b09║過中下，釋上容有別義。此得下，今師反片也。緣防假
X40n0726_p0844b10║名時中有時非時故，非時乞食多生惱故，所以如來
X40n0726_p0844b11║制時食而限非時也。何關齋體？頭齋是齊一其心也。
X40n0726_p0844b12║約下，且約前八曰戒，後一曰齋，是一往得義，分用以
X40n0726_p0844b13║解齋戒之名。六日，即每月六齋日也，即八日、十四日、
X40n0726_p0844b14║十五日等，位五戒上，以多三戒故，處五戒人上坐也。
X40n0726_p0844b15║故下云約期乃少，取行則多，先自恣色聲，貪著六塵。
X40n0726_p0844b16║難事，即種種留難也。
X40n0726_p0844b17║緣具，即人作人想，殺等五緣具故。善生下。此說受善
X40n0726_p0844b18║失惡戒，受惡失善戒也。
X40n0726_p0844b19║多云，即多論經說，即善生十六分一。智論云：如聲聞
X40n0726_p0844b20║經中常以十六不及一為喻，大乘法中則以乃至筭
X40n0726_p0844b21║數譬喻所不能及為喻。由於下。釋大懺義也。無著，即
X40n0726_p0844b22║如來戒經云無所著等正覺是也。
X40n0726_p0844b23║軟將喻五戒，無動喻五戒，但離於邪婬。健將喻八戒，
X40n0726_p0844b24║功蓋天下喻八戒，相同無漏成實。彼云：若無人時，但
X40n0726_p0844c01║心念口言：我持八戒。是戒有五種清淨：一、行十善道，
X40n0726_p0844c02║二、勝前後諸善，三、不為惡心所惱，四、以憶念守護，五、
X40n0726_p0844c03║迴向涅槃。如是八戒，四大寶藏天王福報亦所不及。
X40n0726_p0844c04║帝釋說偈，佛訶止之言：若漏盡人，應說此偈。以偈云：
X40n0726_p0844c05║則為與我等故。偈如疏引。既曰與我等，故知超天福
X40n0726_p0844c06║而與佛福等矣，以應泥洹果故。
X40n0726_p0844c07║第四、即受法差別門。四天下立世毗曇中，佛說偈言：
X40n0726_p0844c08║是四王大臣，八日巡天下，四天王太子，十四觀世間，
X40n0726_p0844c09║十五時最勝。四王好名聞，故自行世間，觀察諸善惡，
X40n0726_p0844c10║奏聞天帝釋。行惡，帝釋憂；行善，帝釋憙。故令此日奉
X40n0726_p0844c11║於齋戒。如鈔。彼導俗篇引智論云：以六齋日是惡鬼
X40n0726_p0844c12║奪人命日。劫初，聖人教一日不食為齋。後佛出世，語
X40n0726_p0844c13║云：汝當一日一夜，如諸佛持八戒，過中不食，是功德
X40n0726_p0844c14║將人至涅槃。
X40n0726_p0844c15║下座，即能受人隨後師聲。後布薩護，即清淨持護，食
X40n0726_p0844c16║已亦得，以先作意故，縱食已亦得受之。觀他因緣，即
X40n0726_p0844c17║觀能授師也。不起犯戒心，彼此無染濁過失也。
X40n0726_p0844c18║縱引十誦皮革，即多論自問曰：若不得者，如皮革中
X40n0726_p0844c19║說，億耳在曠野見諸餓鬼種種受罪，或晝則受福、夜
X40n0726_p0844c20║則受罪，或夜則受福、晝則受罪。所以爾者，以本人時
X40n0726_p0844c21║晝受齋法則夜則惡行，或夜受齋法晝則惡行，故曰
X40n0726_p0844c22║半日。夜如上說，即五戒中云隨力所持少滿等是。
X40n0726_p0844c23║何以下，推與上五戒不同。所以五下，正釋行足願。自
X40n0726_p0844c24║謂行如人之足，願如人之目，目足更資，方有所主。長
X40n0726_p0845a01║引釋相篇云：受是要期思願，隨是稱願修行。多論云：
X40n0726_p0845a02║若殷重心，則有作與無作；輕浮心者，不發無作。又如
X40n0726_p0845a03║受後具持，可是願行相應。依論得戒，有受無持；但有
X40n0726_p0845a04║空願，無行可副，則不得戒非徒。徒，虗也，言不可虗受
X40n0726_p0845a05║也。
X40n0726_p0845a06║前相即戒相，如俱舍指彼解也。義門未當，第五、顯戒
X40n0726_p0845a07║相門也。前四，殺、盜、婬、妄也。次一，即飲酒。諸學處，即餘
X40n0726_p0845a08║諸戒。後三，即華鬘、高牀、非時食。修分，是修奉之分。下
X40n0726_p0845a09║二分，放逸與修分。由下，雙釋。因放逸故，妄著華鬘等
X40n0726_p0845a10║及上四戒，故曰非事念也。離莊嚴，釋文中離華香、瓔
X40n0726_p0845a11║珞等非舊，不同未受戒時也。若常顯非，逸蕩於人故。
X40n0726_p0845a12║高勝，即高大。牀、臥，合云坐。破戒不遠，則破餘戒不遠
X40n0726_p0845a13║矣。若無下，謂若化第八過中食，則厭離、隨助二心不
X40n0726_p0845a14║起也。猒對前四，助對後三，以節食故，自然遠離、隨修
X40n0726_p0845a15║也。
X40n0726_p0845a16║有下，除非時食外，餘八自為戒，不同此戒中第八是
X40n0726_p0845a17║非時食也。本論即俱舍以前，云如俱舍分別故。增一
X40n0726_p0845a18║以前標八戒，下註引增一阿含，後復引之。彼既合之，
X40n0726_p0845a19║知今有據。癡覺，覺即覺觀，謂尋伺也。六念，即念三寶
X40n0726_p0845a20║及念戒、念天施也。
X40n0726_p0845a21║勝境即諸佛上同，亦謂上同於佛也。制他開自，謂制
X40n0726_p0845a22║他妻有犯也。八戒亦爾者，此誤解耳，以八戒自他俱
X40n0726_p0845a23║斷故。加辛肴，即於酒下加五辛，正文雖無義必俱斷，
X40n0726_p0845a24║如論即俱舍。彼云莊嚴者，除非舊莊嚴，不生極醉亂
X40n0726_p0845b01║心。去取於中者，古人去中國之禮法，取此土修整巾
X40n0726_p0845b02║履之敬。然下大師斥古也。然此土劒履亦不登王者
X40n0726_p0845b03║之殿為敬，豈得止事裝束為禮耶？亦須從法得。中庸
X40n0726_p0845b04║平淡為禮之本，語云：禮與其奢也寧儉。故云人不可
X40n0726_p0845b05║依也。
X40n0726_p0845b06║散慢對伎樂，慢對高牀。八指，即如來指，計尺六也。俱
X40n0726_p0845b07║有，不必高而復廣，單高亦犯。排優，或作憂，謂排遣人
X40n0726_p0845b08║之憂愁耳。今優是盛見八音，金、石、絲、竹、匏、土、草、木也。
X40n0726_p0845b09║去人加口，此說倡字體也。知何下，言既知何不說。示
X40n0726_p0845b10║倡下，是正示。若將倡作唱音，字義全別；若知排憂曰
X40n0726_p0845b11║倡，義自異也，斷食之方法也。齋齊，以齋訓齊也，謂齊
X40n0726_p0845b12║一其心。天下，在天曰神，在地曰祇。宅其閑室，宅，居也。
X40n0726_p0845b13║不擇下，言不擇早晚，在乎攝靜精肅專處為得也。儒
X40n0726_p0845b14║云致齋、散齋、祭如在等。
X40n0726_p0845b15║八難者，三塗長壽天，北鬱單越佛，前後世智辯聦聾
X40n0726_p0845b16║盲瘂滅障。聞思即不聞正法，既不聞故無正思惟。他
X40n0726_p0845b17║惡即文攝取一切眾生之惡。慧人即文功德惠施於
X40n0726_p0845b18║人。正道即正真之道。方便經云：無二亦無三，除佛方
X40n0726_p0845b19║便說。一乘經云：十方國中唯有一乘法。此則使一切
X40n0726_p0845b20║皆歸大乘極果也。三會即慈氏三會度人，故經云彌
X40n0726_p0845b21║勒，疏標慈氏華梵互舉也。近下以彌勒位補釋迦，故
X40n0726_p0845b22║指近佛為寄心耳。鳥翅翅必須有二，輪必須具兩，若
X40n0726_p0845b23║但有一致遠莫由。
X40n0726_p0845b24║大士，即菩薩郁伽。彼云：居家之穢，為諸魔行。出家之
X40n0726_p0845c01║德，名譽闡聞。居家多有瑕垢，出家功行難量等。又涅
X40n0726_p0845c02║槃云：在家逼迫，猶如牢獄，一切煩惱，因之而生。出家
X40n0726_p0845c03║閑曠，猶如虗空，一切善法，因之增長。大利機證，以心
X40n0726_p0845c04║出家。苟身出家，而心不出家者，名字比丘，禿獵師也。
X40n0726_p0845c05║苟心出家，而身不出家者，真淨行也，超世之士也。淨
X40n0726_p0845c06║名者，梵云維摩詰，此云淨名。舊云毗羅詰，新翻無垢
X40n0726_p0845c07║稱。無垢即淨，稱即名也。彼經云：無利無功德，是為出
X40n0726_p0845c08║家。有為法者，可說有利功德。出家者，為無為法。無為
X40n0726_p0845c09║法中，無利無功德。乃至諸長者子言：居士，我聞佛言：
X40n0726_p0845c10║父母不聽，不得出家。維摩詰言：然，汝等便發阿耨多
X40n0726_p0845c11║羅三藐三菩提心。是即出家，是即具足。爾時三十二
X40n0726_p0845c12║長者子，皆發阿耨多羅三藐三菩提心。
X40n0726_p0845c13║既下，第一句。雖下，第二句。如下，第三句。形沒，即在家。
X40n0726_p0845c14║滯著躭下，第四句。
X40n0726_p0845c15║初雖忻出，創發情殷也。終下，久參事慢，破戒論苦也。
X40n0726_p0845c16║六情，對六塵上起情愛也。根收，六根唐虗也。欲樂下，
X40n0726_p0845c17║舉禽獸所知。方便修道，彼所不知。既下，傷嘆，同禽獸
X40n0726_p0845c18║也。與彼，彼即禽獸也。龍樹，舉造論主也。以畜方人，故
X40n0726_p0845c19║曰極誡。封，著也。四科，即財、色、名、見。見謂邪見。上云見，
X40n0726_p0845c20║即四邪、五邪求利也。
X40n0726_p0845c21║金鎻。孤山云：其猶金鐵二鎻，貴賤雖殊，縛繫義等。引
X40n0726_p0845c22║出。鈔中作勸出有益。本緣經云：一日一夜出家故，二
X40n0726_p0845c23║十劫中不墮三惡道。廣如彼引，一道即出家。
X40n0726_p0845c24║和忍，即柔和忍辱等。大願，即發菩提心。付引文倒，應
X40n0726_p0846a01║云引付。引謂引文，付謂付囑。四天下，即四大洲也。欲
X40n0726_p0846a02║界繫散心布施，為六天因，由未有禪定業故，不能生
X40n0726_p0846a03║色無色也。下地即欲界，非靜業，非上二界業也。
X40n0726_p0846a04║華色。彼自引云：如優鉢羅華比丘尼本生經云：佛在
X40n0726_p0846a05║世時，此尼得羅漢果，後化諸婦女出家。彼云：我等持
X40n0726_p0846a06║戒為難，恐破戒墮地獄。尼云：墮者從墮，久有出期。因
X40n0726_p0846a07║自說云：我昔曾為戲女，因著袈裟，至迦葉佛時，乃得
X40n0726_p0846a08║出家。由破戒故，墮地獄。今值釋迦，却得出家解脫。以
X40n0726_p0846a09║此證知，若都不出家，寧獲聖果？如鈔即沙彌篇。
X40n0726_p0846a10║癩，說文云：癘疾也。闇獄，即黑闇地獄。為防罪業，即十
X40n0726_p0846a11║句義中為斷現在、未來有漏是也。彼文即寶積也。知
X40n0726_p0846a12║來實苦，謂知來世實苦果報決定者，必須現世不造
X40n0726_p0846a13║苦因。如下舉喻以顯更增。增，甚也。
X40n0726_p0846a14║如鈔沙彌篇引涅槃云：我涅槃後，濁惡世時，多有為
X40n0726_p0846a15║飢餓故，發心出家，名為禿人。見有持戒威儀具足清
X40n0726_p0846a16║淨比丘，護持正法，驅逐令出。若殺、若害、若論罪行，且
X40n0726_p0846a17║列五種所為：貪欲、瞋恚、愛親、求利、慳、嫉也。
X40n0726_p0846a18║為解脫者，為，作也。謂下，轉釋上解脫義也。不下，以為
X40n0726_p0846a19║解脫者，方得受僧次請。又除僧次外，餘供亦不可受
X40n0726_p0846a20║之。無心在道，即不修無漏定慧也。達累，累，縛也。戒取
X40n0726_p0846a21║結與下，見取，即五利使中見取、戒禁取二種結惑也。
X40n0726_p0846a22║下業，若但持戒而無禪定，但生下六欲天，望上色、無
X40n0726_p0846a23║色界名下。又望非因繫因，非因繫因，非道繫道，執劣
X40n0726_p0846a24║為勝，體非出離，名下業也。
X40n0726_p0846b01║若修世禪，即色界四禪六行事觀也。緣色對色界，緣
X40n0726_p0846b02║心對無色界，即識處乃至非非想等。鬱頭藍，此外道
X40n0726_p0846b03║也。坐得非非想定後，因觸女身而失禪定，為婬女騎
X40n0726_p0846b04║頸。後再於林下水際所修，為魚鳥所喧，發願為飛狸，
X40n0726_p0846b05║能飛空入水，食噉禽魚。因前定力故，生非非想天。後
X40n0726_p0846b06║天壽終，墮飛狸中，無出則無有出期。
X40n0726_p0846b07║多聞，如阿難多聞未全道力，尚遭邪呪攝入婬席，況
X40n0726_p0846b08║常常者乎？如淨心誡觀廣有所斥。我著，我我所也。下
X40n0726_p0846b09║趣，如下約鬼趣釋是也。由下，申所以。自愛，愛己所作。
X40n0726_p0846b10║憎他，嫉彼所為。行諂，內心不正也。行誑，妄作外施也。
X40n0726_p0846b11║雜惑，福與惑雜則罪福不精也。故受鬼趣相似果報，
X40n0726_p0846b12║以因中罪福相雜故。果時亦苦樂並受，苦故為鬼，樂
X40n0726_p0846b13║故處勝。若能去罪惟福者，亦是欲有之報，安如修無
X40n0726_p0846b14║漏清淨之福乎？非實，謂諂誑已勝處，即多財鬼也。
X40n0726_p0846b15║九想，即不淨觀中作青瘀、爛壞、火燒等想也。大利，則
X40n0726_p0846b16║若提涅槃，故曰謂解脫也。
X40n0726_p0846b17║未經，言未經歷修習也。皆下，推昔過。今下，勸誡。禽下，
X40n0726_p0846b18║儒禮。尚云：人而無禮，不亦禽獸之心乎？今出家之士，
X40n0726_p0846b19║不修出家之法，誠堪為比。
X40n0726_p0846b20║觀事，即小乘修折色明空等觀，謂觀色至一極微，觀
X40n0726_p0846b21║心至一剎那，分別不可得處名勝義諦，蘊性既空我
X40n0726_p0846b22║人何在？則善惡等性本自空故。小菩薩者，即地前加
X40n0726_p0846b23║行菩薩，亦可小乘四聖中皆有迴心向大之類，大非
X40n0726_p0846b24║全大已得小果，小非全小迴心向大異於前後，故云
X40n0726_p0846c01║小菩薩也。修相空觀乃知色相當體即空，不同小乘
X40n0726_p0846c02║所破方空，故曰無善惡等相。大菩薩即登地已上觀
X40n0726_p0846c03║事是心，外塵實無皆是心故，唯識云：現前立少物，知
X40n0726_p0846c04║是唯識性。以唯遮外境識表內心，當了萬境唯一心
X40n0726_p0846c05║耳。意言下，即第六，識言即名言，謂大菩薩觀此名色
X40n0726_p0846c06║境不離內心，但是識心語言分別也。願樂位即加行
X40n0726_p0846c07║位，究竟即無學位，此加行見修無學四位，即大乘凡
X40n0726_p0846c08║聖觀中緣於色心事境意識，了達外境不離內心，但
X40n0726_p0846c09║是意言分別也。
X40n0726_p0846c10║離行，離上三行所修外，無別也，術也。行法，即道慗禪
X40n0726_p0846c11║師所撰凡聖行法中，惜乎期文今也。
X40n0726_p0846c12║則云三心，即上性相，唯識通下。欲趣三乘正道之門，
X40n0726_p0846c13║必先習戒定慧三學，身口收七支也。問：心以律云無
X40n0726_p0846c14║心不犯，故執下成戒；禁取違下，破故墜獄。今但順而
X40n0726_p0846c15║修之，大抵為發定慧，作萬善根本，不可一向執戒偏
X40n0726_p0846c16║修為勝。
X40n0726_p0846c17║名色，五蘊也。論云：一切諸法中，但有名與色，若欲如
X40n0726_p0846c18║實觀，亦當觀名色。謂若以色為禪門，即修白骨觀等；
X40n0726_p0846c19║若以心為禪門，即觀心無常等。緣修下。以二乘人未
X40n0726_p0846c20║究真體常住，但約緣修之慧觀生滅為理也。佛性下。
X40n0726_p0846c21║彼第四云：此虗妄觀唯因有，果地則無。是故此如或
X40n0726_p0846c22║成或壞，因中則成，果地則壞。菩薩如者，離於虗妄，約
X40n0726_p0846c23║真性以觀真如。此如於因果中二處無異，故唯成不
X40n0726_p0846c24║壞。是故二乘如者，逐其定滅，去而不來；菩薩如者，因
X40n0726_p0847a01║果恒有，去來不異。捨因到果，故稱如去；從果出用，故
X40n0726_p0847a02║曰如來（已上本文）。今謂二乘未有此用也，故曰但見生滅
X40n0726_p0847a03║等。
X40n0726_p0847a04║行心下，大師正示。故語下，示八正道。即以無漏智慧
X40n0726_p0847a05║除四種邪語，攝口業，住一切口正語中，名正語；以無
X40n0726_p0847a06║漏智慧除一切身邪業，住清淨正身業中，名正業；以
X40n0726_p0847a07║無漏智慧通除三業中五種邪命，住清淨正命中，名
X40n0726_p0847a08║正命。此三於八道中屬戒也。念下，又以無漏智慧相
X40n0726_p0847a09║應念正道及助道法，故名正念；以無漏智慧相應入
X40n0726_p0847a10║定故，故名正定。方便，即正勤也。以無漏智慧相應勤
X40n0726_p0847a11║精進，名方便禪靜。言此三屬定也。正下，即正思惟。謂
X40n0726_p0847a12║見四諦時，無漏心相應思惟，動發覺知籌量，謂令增
X40n0726_p0847a13║長八涅槃，故名正思惟。及見，即正見。若修無漏十六
X40n0726_p0847a14║行，見四諦分明，故名正見。此下言二屬慧也。四下，釋
X40n0726_p0847a15║上思見。即於四威儀中，緣念籌度，惟正慧也。道明，即
X40n0726_p0847a16║見諦分明也。
X40n0726_p0847a17║斯據法忍言，上所配釋是得苦法忍，初心已去入見
X40n0726_p0847a18║道得無漏時說，非內外凡也。然下說內凡分通。故下
X40n0726_p0847a19║引證。世上正見即忍位已去無退墮，故俱舍云忍終
X40n0726_p0847a20║不斷。善即相下重釋上論文也。
X40n0726_p0847a21║正斂下，是義約也。道戒三，即正語、業、命也。道定三，即
X40n0726_p0847a22║念、定、勤也。又定共戒，亦從有也。本唯下，顯正思、正見
X40n0726_p0847a23║也。發生無作，即慧功德也。道有即思、見二種，從道慧
X40n0726_p0847a24║故有，亦如上言。故道定三，從此有也。
X40n0726_p0847b01║三品即攝律儀戒、攝善法戒、攝眾生戒。收緣即戒緣。
X40n0726_p0847b02║惠命地持云：菩薩依戒住戒，修聞思修惠，乃至有疾
X40n0726_p0847b03║患者起悲慜心瞻視供給，有侵犯者悉能安忍，是名
X40n0726_p0847b04║攝善法戒。準此即惠彼命也。非無下，案大鈔云：大乘
X40n0726_p0847b05║戒分三品律儀，一戒不異，聲聞非無，二三有異。進彼
X40n0726_p0847b06║應加有異字，於遮戒下文方具也。寶壁開制者，且如
X40n0726_p0847b07║珍寶，凡夫貪著捉故是犯，菩薩反此故開。如涅槃隔
X40n0726_p0847b08║壁聞鐶釧聲，分別是男女相即犯，小乘不爾，依夏坐
X40n0726_p0847b09║則無別菩薩僧也。
X40n0726_p0847b10║無別者，菩薩遮性等持也。多少，少乞喻吉，多乞喻夷，
X40n0726_p0847b11║如常所明。無分別智，謂初地菩薩得人法二空，證徧
X40n0726_p0847b12║行真如，於諸塵境性相皆空無有分別，實唯一識所
X40n0726_p0847b13║變，但用善行方便示作殺生等十事，為利前生自己
X40n0726_p0847b14║又無過失。如涅槃說佛為仙豫王，見五百婆羅門邪
X40n0726_p0847b15║見，擊而殺之等是也。縱下若但能利他自有過者，亦
X40n0726_p0847b16║不許行也。此下準此，初地已上方得用此無分別智，
X40n0726_p0847b17║故地前不合。淨名說者，彼云雖為白衣奉持沙門清
X40n0726_p0847b18║淨律行，雖處居家不著三界，示有妻子常修梵行，現
X40n0726_p0847b19║有眷屬常樂遠離，乃至入諸婬舍示欲之過等。
X40n0726_p0847b20║至下據大乘定惠，合更為廣明之。以劣機故非復所
X40n0726_p0847b21║聞，設聞但誦其語，約心起行，但劣故可悲也。縱欲明
X40n0726_p0847b22║之，具如淨心誡觀。又前三種觀門，理可明也。
X40n0726_p0847b23║上下，即上據、出家、無緣等七科，並約標題、註文、引義、
X40n0726_p0847b24║判釋如前也。後人學之，可資心用。
X40n0726_p0847c01║分別位。即分僧尼兩位以列也。飲乳者。四分云：因二
X40n0726_p0847c02║歲比丘將一歲弟子往佛所，佛訶責云：汝身未斷乳，
X40n0726_p0847c03║應受人教授，云何教人耶？行立。立即住也。身下攝七。
X40n0726_p0847c04║夫象鼻。垂前一角也。樹葉者。垂前兩角也。襵皺。細襵
X40n0726_p0847c05║已安緣也。高下。律云：下垂過肘，露脇高過脚𨄔。
X40n0726_p0847c06║捻鉢緣。律令左手一心擎鉢，右手扶緣。今兩手捻緣，
X40n0726_p0847c07║故是非法。鎔銅灌咽。以因中食不淨食，故果中獲此
X40n0726_p0847c08║報也。其相多者，言不獨灌口之苦耳。假食。假托食故
X40n0726_p0847c09║發也。
X40n0726_p0847c10║儼若思，鄭氏云：儼，務莊貌，人之坐思貌。儼然，安定辭，
X40n0726_p0847c11║審言語也。易曰：言語者，君子之樞機。傲不可長下，上
X40n0726_p0847c12║舉曲禮中三種，文略。樂不可極，今言欲不可縱，理亦
X40n0726_p0847c13║同也。鄭玄註云：四者，漫遊之道，桀、紂所以自禍。志不
X40n0726_p0847c14║可滿，亦出曲禮，在心曰志不可滿也。
X40n0726_p0847c15║道俗知非，言此十惡是通制道俗，故俱知非也。初，猶
X40n0726_p0847c16║都也。既曰知非，言其未可陳過也。然下，正申衣食緣
X40n0726_p0847c17║也。悠悠，遐遠也。言向道遠者，則未能成其相也。因白，
X40n0726_p0847c18║即白佛而立制也。覩壞，覩前行壞，故興此白二之教
X40n0726_p0847c19║以補之。
X40n0726_p0847c20║短右袂。論語云：褻裘長，短右袂。亦執作之便也。裼（音錫），
X40n0726_p0847c21║祖衣也。紲（私列反），繫也。左傳曰：臣負覉紲。社預云：紲，馬
X40n0726_p0847c22║韁。偏袖衣。偏，指歸云：偏，不全也。袒，肉袒也。露，一肩之
X40n0726_p0847c23║稱。然偏衫右邊，因先一邊露，故今用覆之，強立偏衫
X40n0726_p0847c24║之名。今兩袖衣號偏衫者，西土本無蓋，元魏宮人見
X40n0726_p0848a01║僧祖膊，不以為善，遂施此衣，綴祇支之上。又云：偏袖
X40n0726_p0848a02║衣，小袖者，非也。指歸云：今詳西土無袖，蓋右穿頭著
X40n0726_p0848a03║者。綱，大繩也。系（下計反），繼也。說文云：繫也。靴，釋名云：本
X40n0726_p0848a04║胡服，趙武靈王所服。屨（居芋反），字書云：麻曰屨，皮曰屣。
X40n0726_p0848a05║黃帝臣於則所造事別，式樣不同也。
X40n0726_p0848a06║盡集，須大小俱集也。儀軌和成，今行禮具足，是威儀
X40n0726_p0848a07║中教法也，蓋須和敬方成。今法闕師資者，言此時不
X40n0726_p0848a08║可敘師資之禮也，以為能秉僧勝故也。四僧即偏祖、
X40n0726_p0848a09║脫屣、右膝著地、合掌多種，彼引四分至上座前，脫屣、
X40n0726_p0848a10║偏袒、合掌、手執兩足，云我和南（義云度我）而作禮也。出要
X40n0726_p0848a11║律儀云：和南為恭敬也。聲論云：槃那𥧌，此翻為禮。此
X40n0726_p0848a12║云下，即指注第三位也。多少於上或別禮，下但總禮，
X40n0726_p0848a13║故曰任力也。
X40n0726_p0848a14║三輪，即左右足并右膝頭也。至地，若輪也。距，可也。骽
X40n0726_p0848a15║（吐猥反），欲作腲。誡行，註想。上說身業，此可通收口意。言
X40n0726_p0848a16║口說誡約之行，目註心想，無敢暫移也。自下，斥今人。
X40n0726_p0848a17║叉手，如新歲經云：佛從座起，自叉手向諸比丘悔過
X40n0726_p0848a18║等。指掌齊合，則束身心不散也。今時後生，對諸聖前，
X40n0726_p0848a19║或攘臂張目，籠袖戴帽，設復合掌，又拳十指。一生無
X40n0726_p0848a20║訓，自我長慢。是故聖人作禮以教人，使以有禮，知自
X40n0726_p0848a21║別於禽獸。儒禮尚然，況佛教乎？後學誡之。
X40n0726_p0848a22║律據從緣，今有緣乞，故禮也。禮有從俗，正云禮從宜，
X40n0726_p0848a23║（鄙玄注曰：事不可常也。晉土匋師師侵齊，聞齊候卒，乃還。春秋善之。）使從俗。（亦事不可常也。牲幣
X40n0726_p0848a24║之屬，則當從俗所出。禮器曰：天不生，地不養，君子不以為禮，鬼神不饗。）僧下，言僧無別
X40n0726_p0848b01║僧，則假別以成僧用。反依敬者，餘時弟子却敬師也。
X40n0726_p0848b02║世下，上引禮經為況，則不足為疑也。
X40n0726_p0848b03║具有兼者，律中簡和尚為具戒，亦有兼於十戒和尚、
X40n0726_p0848b04║剃髮和尚也。然二師行德三種：一、簡年十歲已上，二、
X40n0726_p0848b05║須具智也。三相即單白、白二、白四也。若據俱有白和
X40n0726_p0848b06║之義，即不須分。但下，釋分所以。大小者，受懺事大也，
X40n0726_p0848b07║作房分具行舍羅等事小也。有皆結過，僧不和合，背
X40n0726_p0848b08║叛布薩，遠出亦犯，故但以一白和告也。差使即差教
X40n0726_p0848b09║授尼、差人守功德衣、差分衣等，處分作房等。受懺大
X40n0726_p0848b10║儀即受具戒法、學悔法也。治擯即舉治擯謗等法。綱
X40n0726_p0848b11║文乃局者，單白、白二、白四三位不同名文局，各有辦
X40n0726_p0848b12║事表和之理號義通。但白下，此約白與羯磨各主一
X40n0726_p0848b13║義名局。單下，此又約辨事表意是同，故曰通也。結集
X40n0726_p0848b14║據波離，翻度據曇諦等，雖然，亦當時佛意也。通曰羯
X40n0726_p0848b15║磨，一百八十四法俱有辨事之義，同名羯磨，不同古
X40n0726_p0848b16║師五十名別法也。如上即前體相中分成八種是也。
X40n0726_p0848b17║答：下上約事有小大，乃有八種，故對首但二。今若細
X40n0726_p0848b18║分，一中有三也。下下但心念法是，下中對首心念，下
X40n0726_p0848b19║上眾法心念也。上下單白是，上中白二是，上上白四
X40n0726_p0848b20║是。又一位中約事輕重，自分三位，可以情求。上以下
X40n0726_p0848b21║重，揀上偷蘭分三品，今即中品也，小眾四人也。揀上
X40n0726_p0848b22║品偷蘭大眾懺，依律即四分下文。又十誦初篇生重，
X40n0726_p0848b23║此是近方便，謂身口相加未得暢遂，應一切僧中悔。
X40n0726_p0848b24║若初篇生輕、二篇生重，應界外四比丘少眾悔。若僧
X40n0726_p0848c01║殘生輕，應一比丘前悔，其懺法與波逸提同。今云
X40n0726_p0848c02║問邊人，謂受懺者問邊人許可，無則不得，亦與懺
X40n0726_p0848c03║提不同，即歸中上。據下引例釋意，謂說恣既不開
X40n0726_p0848c04║別眾，懺蘭亦不可別懺，故曰說恣應上，以說恣亦在
X40n0726_p0848c05║眾法對首中故。此別釋中品即中中，以但三人只問
X40n0726_p0848c06║邊故通對一人，捨財還衣及與正悔通對一人，故在
X40n0726_p0848c07║中中。悔蘭必問邊人，故歸中上。界內者，一切僧中悔
X40n0726_p0848c08║也。界外者，四比丘中悔也。界亦通收者，此與說恣是
X40n0726_p0848c09║同，不得別眾，只由中品蘭須對多人，說恣客對一二，
X40n0726_p0848c10║故有差降也。聞成對首者，約集人說恣，客對一二，故
X40n0726_p0848c11║有差降也。開成對首者，約集人不滿，故開也。據理本
X40n0726_p0848c12║非屬中中，如何例中品蘭耶？以中品蘭，二三人邊亦
X40n0726_p0848c13║通悔故。既通得成，應非中上也。悔必眾人，即小眾也。
X40n0726_p0848c14║四分滅諍中，小眾者，二三人也。縱有四人，上是小法，
X40n0726_p0848c15║以懺□無單白之理。初二篇。十誦云：若初篇生輕，二
X40n0726_p0848c16║篇生重，應界外四比丘眾悔。若僧殘生輕，應一比丘
X40n0726_p0848c17║前悔。其懺法與波慧。三、能勤教授弟子。有七種共行
X40n0726_p0848c18║法，更相攝養。如和尚法中，慧命，增長法身慧命也。形
X40n0726_p0848c19║累，形命患累也。親疎，親在於法也。十誦：和尚有四種：與
X40n0726_p0848c20║法不與食應住，與食不與法不應住，法食俱與應住，法
X40n0726_p0848c21║食俱不與不應住。不問若晝若夜，應捨去。又僧祇云：若
X40n0726_p0848c22║和尚能除貪等三毒，此名醍醐，最上最勝，不得離之。
X40n0726_p0848c23║取勤，即取勤教授弟子。具下，若具可以統攝於人，由
X40n0726_p0848c24║此義須和允於僧，然後與法。二、受，即受十戒并具戒。
X40n0726_p0849a01║德退，德行容有退者，故須別請。
X40n0726_p0849a02║多緣慈戀，緣著父母妻子故起慈戀，今且令止息。此
X40n0726_p0849a03║小慈大哀，哀亦慈慜之稱，異上文耳。於空奉散，意在
X40n0726_p0849a04║供養羅睺也，為敬其始故。問：羅睺久沒，何可供養？將
X40n0726_p0849a05║以下，答言：報身雖盡，法身在故。三味，無上誦經等三
X40n0726_p0849a06║種滋也。四山，成論云：行者見死有大力勢，如大石山
X40n0726_p0849a07║從四方來，無逃避處。
X40n0726_p0849a08║多猒求樂，言多猒苦好求樂耳。慈許，初出家時云我
X40n0726_p0849a09║行慈許拔一切，恐有後退故先說苦事。等三，等取誦
X40n0726_p0849a10║經勸助眾事。諸蓋，即五蓋也。
X40n0726_p0849a11║開二，為病比丘緣故開食粥也，非常途開。四十二章
X40n0726_p0849a12║經云：日中一食，樹下一宿，慎莫再矣。兩類今時末法，
X40n0726_p0849a13║兩頓尚希。嗟乎！淳風既喪，正教陵遲，衣競鮮華，食慎
X40n0726_p0849a14║心腹，略無少頃留心學道，如此之儔，出家何為也？思
X40n0726_p0849a15║之。
X40n0726_p0849a16║味重，禪坐之重也。倚臥，即邪倚而臥，欲使不久耳。分
X40n0726_p0849a17║下，謂分辨星位行度，及月次至某處當起等，故蘭若
X40n0726_p0849a18║比丘開讀星經也。尋起緣念，即經中初夜後夜，亦勿
X40n0726_p0849a19║有廢。常運誡在勤修，不可中道而劃，使浮溫散亂也。
X40n0726_p0849a20║問對無戲，僧既通知，彼來問時，對答不差也。七日，觀
X40n0726_p0849a21║其所由也。事鈔，即沙彌篇。通別二知，即通和知、別告
X40n0726_p0849a22║知。二緣，即通白緣、別告緣。成問答，即上問對無虧僧
X40n0726_p0849a23║義，僧以和為義。頂髮，表除有預一地惑，惑既難斷，無
X40n0726_p0849a24║漏方可斷之。今假和尚，表法為優也。
X40n0726_p0849b01║四邊即下四邊髮，表除下八地惑，此通有漏，故但假
X40n0726_p0849b02║闍梨，表法又次也。今屬和尚，故曰不在羯磨，但為沙
X40n0726_p0849b03║彌緣中，正為巧師兒比丘輙度，有不知者故曰使知。
X40n0726_p0849b04║下結僧罪，以尼律下文制僧同犯故。
X40n0726_p0849b05║先與下，今時器劣，若先與五十戒者，恐沙彌因有毀
X40n0726_p0849b06║犯，能障大戒不生，今但可受翻邪三歸而己，亦適時
X40n0726_p0849b07║之變。沙彌戒歸等者，以下三歸文方云我今隨佛出
X40n0726_p0849b08║家故。經列者，案大鈔？住清信士度人經，授者傍教，今
X40n0726_p0849b09║即十戒。闍梨問遮，文略難也，謂亦須問十三難、十六
X40n0726_p0849b10║輕遮，今時不行或能行者，則令正法久住。自他陷者，
X40n0726_p0849b11║沙彌不得十戒為他陷，和尚、闍梨各結不學無知是
X40n0726_p0849b12║自陷，三境即佛、法、僧也，所重即我今隨佛出家，親依
X40n0726_p0849b13║某甲為和尚也。
X40n0726_p0849b14║答可知者，前文對五戒亦有此問，彼答云：五戒初離
X40n0726_p0849b15║邪緣，故以正隔之。今八戒於五戒重增勝行，復何須
X40n0726_p0849b16║也？又十戒自對別部邪師，故簡又與上不同也。
X40n0726_p0849b17║物養即五德，為度人故。七支，身三、口四，大小通結五
X40n0726_p0849b18║眾罪故。如下例如羯磨受後，但樂四重也。四重之外
X40n0726_p0849b19║既有餘戒，十戒之餘豈無別犯？若爾，與僧何異？答：結
X40n0726_p0849b20║罪在第五篇，故與僧別。
X40n0726_p0849b21║問：下意云：何故羯磨受具而列少，三歸受少而列多
X40n0726_p0849b22║耶？下篇即僧殘等，易有陵犯也。有文即戒本及廣，律
X40n0726_p0849b23║文、闕文、少文示也，以沙彌學非廣故。
X40n0726_p0849b24║人畜取生類形像為義，此非解也。如下古自引證比
X40n0726_p0849c01║擬，大師謂古人約戲具與藥器俱是逸蕩之物，故取
X40n0726_p0849c02║為比量解之。然下出正義。生色，天□性黃，色不變也。
X40n0726_p0849c03║似色，謂銀可塗染，亦似金也。唐梵兩舉，若據西域呼
X40n0726_p0849c04║金㕧剌拏，又云蘇伐羅，又云捺陀，呼銀為阿路也，又
X40n0726_p0849c05║云惹多，此五印度正音也。及翻梵至諸差胡，言音涉
X40n0726_p0849c06║漢，遂翻㕧剌拏為生，阿路也為似，及至漢地故翻金
X40n0726_p0849c07║銀。今合而言之，乃曰生像金銀，當知是胡漢兩音耳。
X40n0726_p0849c08║故大鈔云：生像金銀，胡漢二彰。本梵下，謂說銀為像，
X40n0726_p0849c09║同此似像義也。
X40n0726_p0849c10║蒙俗，蒙昧庸俗。諸有，即二十五有。出要，即出離惡道。
X40n0726_p0849c11║帶，持之者，如夫子佩象環五寸，天子佩白五。詩云：將
X40n0726_p0849c12║翱將翔，佩玉瓊琚。文云：青青子佩。註曰：佩，佩玉也。皆
X40n0726_p0849c13║弃也。於義既非，故指為誤。
X40n0726_p0849c14║反形易性者，在家則束髮，出家則剃除。又在家恣己
X40n0726_p0849c15║所欲，出家捨離愛染，故形性互相反也。所重即羅綺
X40n0726_p0849c16║等，所輕即糞掃衣也。靡，儒云美色。
X40n0726_p0849c17║兩捨親疎，釋註中適莫。問：疎本已捨，今何言捨？答：親
X40n0726_p0849c18║謂六親，踈謂外黨，對親得名，非全不識。又親故捨愛，
X40n0726_p0849c19║踈故捨憎，故言兩捨。死而有已，即為法已軀，心亦足
X40n0726_p0849c20║也。志大，即志求大乘。極教，即大乘也。於他，釋度人也。
X40n0726_p0849c21║斯德，指上五德。
X40n0726_p0849c22║始終，始則發慈心出家，終則求大度物，非專小學，意
X40n0726_p0849c23║在通行，故曰五德。物養，猶使物之長養也。既有是德，
X40n0726_p0849c24║則人天以為師範也。受體，即十戒等體。形服，使護體
X40n0726_p0850a01║以應法服也。
X40n0726_p0850a02║段食，謂麤段食。起世經云：閻浮提人等飯麨荳肉等，
X40n0726_p0850a03║名為麤段食。舊云摶食，取義則𥤲觸食，如眼根對色
X40n0726_p0850a04║塵是也。又如戒本觸食，諸男女各以為食也。卵生多
X40n0726_p0850a05║思食，起世經云：若有眾生意思資潤，諸根增長，如魚
X40n0726_p0850a06║鱉蝦蟇等識食，識能持身，亦通八識也。此食最細，故
X40n0726_p0850a07║說上界。又起世云：地獄眾生及無邊識處天等，皆用
X40n0726_p0850a08║識持以為其食。兼者，通對餘道說也。且如人中思食
X40n0726_p0850a09║者，昔有一人，父時遭飢饉，欲造他方，自既飢羸，二子
X40n0726_p0850a10║嬰雅，意欲擕去，力所不住，以囊盛灰，掛於壁上，慰喻
X40n0726_p0850a11║二子，希望多時延命。有人取囊為開，子見是灰，望絕
X40n0726_p0850a12║便死。識食者，成論云：中陰地獄無色眾生入滅盡定
X40n0726_p0850a13║者，雖無現識，識得在故，亦名識食。若瑜伽師云：識以
X40n0726_p0850a14║了別為義，謂有漏第八識，因餘三食勢力所資，便能
X40n0726_p0850a15║任持諸根大造，令不滅壞，有長益義，通第八阿賴耶
X40n0726_p0850a16║識為體，以能任持身命不斷壞故。若經部中，通取前
X40n0726_p0850a17║五識并獨頭意識為體。
X40n0726_p0850a18║本非，非無也，謂無願為言，不用修行也，故以施之。大
X40n0726_p0850a19║鈔中具出破相，擬輙賊住者，問之餘九，即下九種，皆
X40n0726_p0850a20║擬賊住故。
X40n0726_p0850a21║名色，一蘊是色，四蘊是名。心不可見即識，受想行既
X40n0726_p0850a22║無形質可見，止可以名召之。初始識支，俱舍云：識正
X40n0726_p0850a23║結生蘊，謂於中有未位纔沒，隨於胎卵涅化受生之
X40n0726_p0850a24║時，一剎那間有了別義，名之為識。即染，謂赤白二精
X40n0726_p0850b01║不淨染分以持其識。從託胎識支後一七日名揭邏
X40n0726_p0850b02║藍，此云雜穢。狀如凝酥者，是歌羅邏與揭藍，梵音轉
X40n0726_p0850b03║耳。含心即初識三十八轉，如阿難問經佛為難陀廣
X40n0726_p0850b04║說胎相：在母胎中凡經三十八箇七日，初七日如薄
X40n0726_p0850b05║酪，乃至三十五七日人相具足，三十六七日生猒離
X40n0726_p0850b06║心不樂，三十七七日生穢獄想，三十八七日風力所
X40n0726_p0850b07║轉頭向產門伸兩臂出，每一七日各有一風吹令變
X40n0726_p0850b08║易。風各有名，具如彼經。是則三十八七計日成二百
X40n0726_p0850b09║六十六日，計成九月。所以少四，以半小故，故曰九月
X40n0726_p0850b10║便生。問：世教及經並云十月，何故唯九？答：九即十也。
X40n0726_p0850b11║何者？經涉十故。如月初一日受胎者，則定九月二日
X40n0726_p0850b12║已去，日數滿時即跨至十月。即受異名者，言是三受
X40n0726_p0850b13║之異名耳。
X40n0726_p0850b14║假事，痛、癢、想三事，為三受之目。梵天因，即破梵天為
X40n0726_p0850b15║因外道也。以下，申彼所計。創下，下欲界也。佛法下，陳
X40n0726_p0850b16║今正意。本陰，即五陰中識、受、想三心也。三想，想以分
X40n0726_p0850b17║別為義，蓋對親、怨、中庸境生三想故。因此三想生故，
X40n0726_p0850b18║見親起樂受，見冤起苦受，見中庸生捨受。三受既生，
X40n0726_p0850b19║則起三行，謂對親起貪行，對冤起瞋行，對中庸起捨
X40n0726_p0850b20║行。由行以遷流造作為義，故持犯云：流入行心方成
X40n0726_p0850b21║別因，造善作惡自此而起，由此故淪墜生死經歷惡
X40n0726_p0850b22║道也。
X40n0726_p0850b23║苦集，苦為有漏果，集為有漏因，故曰世俗因果。又滅
X40n0726_p0850b24║為出世果，道為出世因。無諦者，諦以審諦為義，為眾
X40n0726_p0850c01║生不能審諦觀察，故曰無也。諸聖反此，故有諦也。涅
X40n0726_p0850c02║槃彼云：善男子！所言苦者，不名聖諦。何以故？若言苦
X40n0726_p0850c03║是聖諦者，一切牛、羊、驢、馬及地獄眾生應有聖諦，乃
X40n0726_p0850c04║至是名為苦，非苦聖諦。廣如彼經第七卷中。
X40n0726_p0850c05║為在色中下，是彼所計？或云：我大色小，色在我中；色
X40n0726_p0850c06║大我小，我在色中。乃至云：我大識小，識在我中；識大
X40n0726_p0850c07║我小，我在識中。計下，彼外所計。若云：在五蘊中，則隨
X40n0726_p0850c08║陰成五。我今一一推求，五蘊本空，我依何住？如此觀
X40n0726_p0850c09║之，便了人空相似。若能如是觀者，此亦相似聖人之
X40n0726_p0850c10║類也。
X40n0726_p0850c11║如有下。示外執也。一識通行，通應六根門也。外計云：
X40n0726_p0850c12║如人打南窻時，猴即至南。等佛下。正破。若是一者，於
X40n0726_p0850c13║眼中便合聞聲嗅香等。今既不爾，故知非也。
X40n0726_p0850c14║逆順，逆觀過去，順觀未來，各八萬劫，不見有生死之
X40n0726_p0850c15║身。此外觀所不及，便言八萬劫外，生死自盡，涅槃自
X40n0726_p0850c16║證，不須勤修也。如轉縷，凡彼舉喻也。如人以線卷一
X40n0726_p0850c17║泥丸，從山擲下，線盡泥止，身亦如是。佛下，正破。謂佛
X40n0726_p0850c18║法須在精勤，方盡生死，煩惱未斷，安得無身？故七覺
X40n0726_p0850c19║支中，有擇法、精進、等覺支。
X40n0726_p0850c20║八禪四空定，并下四禪等四等取，納衣、樹下、腐藥等
X40n0726_p0850c21║八等取，業、命、見、思、勤、念、定也。
X40n0726_p0850c22║妄計下。即破色無色天計涅槃外道也。非想即無想
X40n0726_p0850c23║天，在四禪也。有頂即非非想天，在無色界頂。謂此二
X40n0726_p0850c24║天定，心想不行，見其沈沒，謂是窮理盡性涅槃也。夫
X40n0726_p0851a01║下。以涅槃體寂，不為諸相所遷。今是三界輪迴之處，
X40n0726_p0851a02║正是眾生所居，何得指為絕有涅槃之法？
X40n0726_p0851a03║諸人即十一切入，亦名十遍處，以外道所計空為至極，
X40n0726_p0851a04║故緣色青等色以住其心等。但是下。如觀青遍處時，
X40n0726_p0851a05║即取少分青色觀之，使遍一切處皆青也。乃至觀空
X40n0726_p0851a06║亦如是。此皆是自心運用周遍，或增多或減少，本無
X40n0726_p0851a07║實境但唯一識，何得執空以為涅槃智？下外道修世
X40n0726_p0851a08║禪，但破欲色二有，如渡小海；不能破無色有，如不能
X40n0726_p0851a09║渡大海也。由彼不破我心，執空為病，故有在令心有
X40n0726_p0851a10║所詣也。持說下。即持衣說藥，受百一及長衣說淨等。
X40n0726_p0851a11║輕位即吉。由下。釋結輕所以。廣下。大鈔云：沙彌行事
X40n0726_p0851a12║法用同僧，羯磨一法不在數例，自餘眾行普制同修。
X40n0726_p0851a13║說戒自恣既是常行，不得別眾約界盡集，自然遠近
X40n0726_p0851a14║亦同僧法。
X40n0726_p0851a15║此方無譯，凡譯有二種：一者正譯，二者義譯。今謂無
X40n0726_p0851a16║正譯耳。以此方既無大聖出世，復不度人出家，無以
X40n0726_p0851a17║將此方之事以正譯之，故但從義也。如下，指二方之
X40n0726_p0851a18║有也。中方，即中印也。俱句，即以義翻義，以名翻名也。
X40n0726_p0851a19║煏（皮逼切）芻木，西土草名也。具四德五義，可以比出家
X40n0726_p0851a20║之土也。令魔怖者，魔恐減其眷屬故，所以魔宮震動
X40n0726_p0851a21║也。本志，即出家之人，志在怖於四魔故。如上，即翻邪
X40n0726_p0851a22║中下界。頂住，即波旬也。身所聚，謂五陰盛魔也。以色
X40n0726_p0851a23║有，但壞心則不停，故曰念念壞。三毒，貪、瞋、癡也。劫掠
X40n0726_p0851a24║（力尚切），奪也。
X40n0726_p0851b01║本言道士，晉宋已來召釋子為道士道人，故習鑿齒
X40n0726_p0851b02║與謝安書云：來此見釋道安。故是遠勝非常之道士，
X40n0726_p0851b03║恨足下不同日而見。李張即道家之姓，治頭言能梳
X40n0726_p0851b04║髮導氣也，鬼卒言能驅䇿神鬼也，皆彼之名耳。後下
X40n0726_p0851b05║即朋類眾也，濫上濫釋之道士名也，釋改之為道人。
X40n0726_p0851b06║不妨下以五天異道亦稱比丘及沙門也，故向云不
X40n0726_p0851b07║問邪正修道之士俱稱比丘。今且據此方外道不稱，
X40n0726_p0851b08║則可專其一號，知是事佛之者。
X40n0726_p0851b09║戒本，即戒疏中以三義譯之。又因果有三名，在因名
X40n0726_p0851b10║怖魔、乞士、破煩惱，在果名殺賊、應供及無生也。
X40n0726_p0851b11║尼，五即八敬遣信等，如下自明。一輪者，見、思兩惑，其
X40n0726_p0851b12║猶二輪，能運眾生入於惡道。雜必云：須陀洹雖有修
X40n0726_p0851b13║道斷不淨業，無見道斷不淨業，無對事故，不墮惡趣，
X40n0726_p0851b14║具不具故。如車二輪，具有所運，隨一輪壞，則無所堪。
X40n0726_p0851b15║今初。果人方斷見惑，八十八使全未斷思，故曰一輪。
X40n0726_p0851b16║二十年，毗奈耶云：如百歲苾芻。蓋所出不同八事：三、
X40n0726_p0851b17║衣、鉢、盋、坐具、漉囊、針、線、斧子。
X40n0726_p0851b18║惑盡，見思俱亡也。亦名上法受律下。迦葉與五百弟
X40n0726_p0851b19║子詣如來所，世尊為說布施、持戒，訶欲不淨。迦葉等
X40n0726_p0851b20║即於座上，諸塵垢盡，得法眼淨。佛言：未來比丘於我
X40n0726_p0851b21║法中，快修梵行，得盡苦際。即名受具足戒也。
X40n0726_p0851b22║三語，即皈佛法僧也。義鈔云：三語者，積德非遠，不感
X40n0726_p0851b23║大聖，託彼小聖，故曰羅漢也。三年，因億耳比丘三年
X40n0726_p0851b24║內待十人滿為初緣，後至佛所乞邊，方開五事，斯一
X40n0726_p0851c01║數也。
X40n0726_p0851c02║赤縣河圖云：崑崙東南方五千里，號曰神洲，亦稱赤
X40n0726_p0851c03║縣。言赤者，一云以帝王南面，萬國朝宗，南方赤故。或
X40n0726_p0851c04║曰取中心之處，心府必赤。帝既居中，取象正與。曹魏
X40n0726_p0851c05║即魏世曹氏簡、後魏拓。䟦氏並下事鈔云：迄至曹魏
X40n0726_p0851c06║之初，僧徒極盛，未稟歸戒，止翦落殊俗，設復齋懺，事
X40n0726_p0851c07║同祠祀。嘉平即齋帝芳時，初改元正始，後更嘉平，凡
X40n0726_p0851c08║得五年。法時中天竺僧曇摩迦羅，此云法時，誦諸部
X40n0726_p0851c09║毗尼，以魏嘉平年至洛陽，立羯磨受法，中夏戒律之
X40n0726_p0851c10║始也。準凡十僧，大行佛事，改先妄集，出僧祇戒心。又
X40n0726_p0851c11║有安息國沙門曇諦，亦善律學，出曇無德羯磨，即大
X40n0726_p0851c12║僧受法之初也。僧傳即梁傳也。
X40n0726_p0851c13║僧多信少者，此約所受者，前云中國僧多，善心浮雜
X40n0726_p0851c14║等，據機悟漸乖，故限於十。破名是通，如初果善來，亦
X40n0726_p0851c15║破見惑，故應可名破結。
X40n0726_p0851c16║人法，如云：三、語語是法，授是人義。鈔云：有人不立上
X40n0726_p0851c17║法得戒。何者？一、無上法人，二、無上法教。若下，古人立
X40n0726_p0851c18║難自通。答：下意云：即名具足者，是在羯磨前得羅漢
X40n0726_p0851c19║果。設年不滿二十，由證果故，可以替得，不妨是羯磨。
X40n0726_p0851c20║言下，發戒。
X40n0726_p0851c21║全無下。言律中但有數胎閏一切十四日布薩，且無
X40n0726_p0851c22║羅漢足滿二十之義，後成反古人之前成也。第一受。
X40n0726_p0851c23║五分云：童子迦葉不滿二十受具足戒，後方生疑，不
X40n0726_p0851c24║知云何？以事白佛。佛集比丘僧，問曰：童子迦葉有所
X40n0726_p0852a01║得不？答言：得須陀洹。佛言：此人乃是第一受具足戒，
X40n0726_p0852a02║然不名白四羯磨受。以此證知，初果尚然，況復無學？
X40n0726_p0852a03║乃下。即小年中自用胎閏等，且無得果開也。
X40n0726_p0852a04║以無弘道，言女人不能弘於佛道，又遠於化益，故抑
X40n0726_p0852a05║遏而未度。又若度者，恐減五百年正法故。後還舍衛，
X40n0726_p0852a06║即愛道等祈聽處。祈，聽許也。時為三請，即阿難也。如
X40n0726_p0852a07║來宣八敬之法，村與阿難、陀難頂受尊教，授於愛道。
X40n0726_p0852a08║愛道聞之，遵此八法，作奉行之意。即於阿難言下，發
X40n0726_p0852a09║具足戒。
X40n0726_p0852a10║僧尼各十，先受本法，雖在十人，後正受戒。大僧言下
X40n0726_p0852a11║發，故至二十人也。姿貌下。謂端正女人，欲往受戒，賊
X40n0726_p0852a12║專伺候，故特開爾。返待使尼迴告，告前受者，方發戒
X40n0726_p0852a13║也。曾皈。公羊傳曰：婦人謂嫁曰歸。減八年，即十二可
X40n0726_p0852a14║得戒也。
X40n0726_p0852a15║有恐，即有恐怖處也。若下，今斥制僧。以戒下，亦制僧
X40n0726_p0852a16║故。豈僧開而制尼一眾受？以此方先未有尼故。故師
X40n0726_p0852a17║子國尼八人來，云至宋地未經有尼，何得二眾受戒
X40n0726_p0852a18║是也。十一眾即十僧，并愛道也。求那䟦摩，此云功德
X40n0726_p0852a19║鎧。一十一尼，以先有師子國尼八人，又往中國請尼，
X40n0726_p0852a20║俄而師子國尼鐵索羅等三人至京師，足前成十一
X40n0726_p0852a21║人（據理但十尼即得也），便請眾鎧為師，壇上為尼重受，當元嘉
X40n0726_p0852a22║十年也。善來破結。
X40n0726_p0852a23║加持律者，問意云：中國十人不言持律，邊地五人言
X40n0726_p0852a24║持律者何？四人要滿能秉僧，六人但可足，但可足數
X40n0726_p0852b01║不必精練。依緣即人僧界等，恐約數成，恐言但約數
X40n0726_p0852b02║成五便得，故持制以持律為約勒之辭也。非謂中國
X40n0726_p0852b03║通於持破，十人互望無破戒事可以省也。
X40n0726_p0852b04║能所俱齊者，能教所教業成俱齊結，豈待殺竟報方
X40n0726_p0852b05║犯罪，故曰殺盜不爾。思具即思願具足耳。
X40n0726_p0852b06║此局法緣等者，如善來非三語，三語非破結，是法局
X40n0726_p0852b07║也。又善來是初果，破結是四，是緣局也。為五善來破
X40n0726_p0852b08║結三語，八敬羯磨各有當體也。含六僧即五眾十眾，
X40n0726_p0852b09║尼即遣信小年，義立二十人也。
X40n0726_p0852b10║通於僧尼，皆列八種也：一、名字比丘，乃至第八、白四
X40n0726_p0852b11║比丘，六、七破結善來，二、比丘通尼。如來下。此引百緣
X40n0726_p0852b12║經也。又賢愚經云：蓮華色尼，佛唱善來度相違。與上
X40n0726_p0852b13║多論不許，何相違耶？
X40n0726_p0852b14║如下，引論，意有通局。多下，大師和會也。
X40n0726_p0852b15║通於僧尼，亦有上根精進惑盡證聖者。尼未有心，即
X40n0726_p0852b16║未有出家心也。制斷三歸令與羯磨，故十四年如來
X40n0726_p0852b17║成道，滿十四年尼方求乞出家。此時三歸已癈，故尼
X40n0726_p0852b18║無此一受。
X40n0726_p0852b19║反通言僧，若通敬尼者，則亂大理也。兩報即僧尼。單
X40n0726_p0852b20║者，僧一眾受，但一白四曰單；尼二眾受，三番白四曰
X40n0726_p0852b21║複。良由機有利純，僧有淳正薄劣故也。
X40n0726_p0852b22║五千，千字誤，義鈔作百。彼云：佛滅度後，五百年中，解
X40n0726_p0852b23║脫堅固，可無一人。八、羅漢果。三、達智喜見。約了達三
X40n0726_p0852b24║世法也。二、時佛在。佛滅時，度仙付法藏說：阿難恒水
X40n0726_p0852c01║度五百仙人，唱言：善來！頓成阿羅漢果。此約阿難臨
X40n0726_p0852c02║滅，五百機發故耳，非是常途通例。
X40n0726_p0852c03║南洲即閻浮提，佛降迹故，餘三洲不到，故無此二受。
X40n0726_p0852c04║三天即東西北洲，三天下也。九億即九億家，三億家
X40n0726_p0852c05║見佛聞法，三億見而不聞，三億不見不聞，不妨下有
X40n0726_p0852c06║緣，則處處普現，又何但為三洲乎？今且據此宗報身
X40n0726_p0852c07║降生，示迹在南洲耳。諦論法化之身，何剎不通？非不
X40n0726_p0852c08║如上。言若餘方非見聞者，即不如上具四緣也。
X40n0726_p0852c09║通三不疑者。義鈔云：如來一代三天下中可無一人
X40n0726_p0852c10║，八羅漢果羯磨因擯頭往餘二洲，故得有也。未𢷤。謂
X40n0726_p0852c11║三語廢後方擯賓頭，故不通餘二洲。義鈔云：出耶尼
X40n0726_p0852c12║是也。加起僧坊。謂十誦與上文並同，唯更加言起僧
X40n0726_p0852c13║房舍為異。多下。彼云：婆提（東洲名也）亦因擯賓頭盧往大
X40n0726_p0852c14║作佛事，乃至有四部眾等。北下。以北方是八難之地，
X40n0726_p0852c15║化所不及，故五受俱無也。
X40n0726_p0852c16║七種者，五八十具禪定道俱戒也。大戒即大乘戒，望
X40n0726_p0852c17║前次第故曰漸受，又對小乘故曰大戒。當局自通，謂
X40n0726_p0852c18║破結善來等各別名局，同發無願曰通。
X40n0726_p0852c19║小戒謝，以是盡形受，故局報盡也。與期即本要期，亦
X40n0726_p0852c20║名為願，期願盡形，戒亦須謝。引五下。此師似成實體
X40n0726_p0852c21║內增起全成菩薩戒也，故前云勝者受名。
X40n0726_p0852c22║餘四即善來、破、結、三語、八敬。漸頓之義，如下自明。三
X40n0726_p0852c23║種即五十具也。
X40n0726_p0852c24║不破威儀，即下諸篇輕戒也。若犯上篇盜婬等戒，定
X40n0726_p0853a01║是邊罪無由進受，故不在言但說威儀也。如下業雖
X40n0726_p0853a02║有青黃等色，蓋隨時受稱，且本體不失也。故言者，約
X40n0726_p0853a03║人故分三，得體但是一，以皆是形但無作，又同是非
X40n0726_p0853a04║色非心為體故。多論下，證上三人雖有三品實一無
X40n0726_p0853a05║作，乃至五戒文略，若捨十戒也。彼論云：若言我是優
X40n0726_p0853a06║婆塞非沙彌，即失十戒五戒在；若言在家出家一切
X40n0726_p0853a07║盡捨，我是三歸優婆塞，三種戒俱失三歸在。文列五
X40n0726_p0853a08║戒，即愛道先曾受五戒也，後受八敬豈非是漸？未下，
X40n0726_p0853a09║言未必先曾受五戒也。
X40n0726_p0853a10║出六，如前具引。不解此座，即云：我若不成正覺者，終
X40n0726_p0853a11║不破膝起。此座色森眾多貌。問：與上無師，復有何別？
X40n0726_p0853a12║答：前約不對他，此約自立誓。問：佛在因時得戒，果時
X40n0726_p0853a13║得戒？答：若依僧祇，如來果中得戒，故律云：佛在菩提
X40n0726_p0853a14║樹下，最後心中廓然大悟，自覺好證，是名具足。若依
X40n0726_p0853a15║婆沙論，亦果中得戒，以自言不起此座而得，漏盡之
X40n0726_p0853a16║時，果戒俱得。若依五分，因中得戒，故彼律云：二月八
X40n0726_p0853a17║日夜半逾城，乃至在一須摩那樹，剃髮著袈裟，即言：
X40n0726_p0853a18║我今已獲具足。不言受也。善見亦因中得戒，以寶衣
X40n0726_p0853a19║易麁布僧伽梨已，披衣剃髮竟，即言：已獲具足。四分
X40n0726_p0853a20║無文。若以義推，瓶沙王見菩薩著袈裟乞食，爾時未
X40n0726_p0853a21║成道，故知因中得戒。然此太子，王宮非實生，雙樹非
X40n0726_p0853a22║實滅，不可定言。問：戒本防非，佛既惡盡，何以戒為？答：
X40n0726_p0853a23║戒是功德法，若當無戒，乃至惡盡，功德不滿，是故須
X40n0726_p0853a24║爾。問：佛名自然，弟子號上法者？答：佛因不假師教，會
X40n0726_p0853b01║自然理，得盡智故。弟子不爾，假師教也。拘隣亦名俱
X40n0726_p0853b02║輪，梵音轉也，即陳如等五比丘。準多論，得見道也。又
X40n0726_p0853b03║善見云：如來慈悲，舉金色手，以梵音喚，應時得度，衣
X40n0726_p0853b04║鉢自降，皆悉善來。二論不同。須陀耶，彼經須陀品云：
X40n0726_p0853b05║佛在摩竭國波沙山中，清旦位靜室起，在外經行。是
X40n0726_p0853b06║時須陀沙彌在佛後行。佛謂沙彌曰：我今問□義曰：
X40n0726_p0853b07║有常色及無常色為一義？為有若干？須陀白佛：有常
X40n0726_p0853b08║色及無常色者，此義非一也。所以然者，有常色是內，
X40n0726_p0853b09║無常色是外，以義故，非有一也。佛告須陀：如汝所言，
X40n0726_p0853b10║快說此義。乃至告曰：今即聽汝為大比丘。廣如彼第
X40n0726_p0853b11║二十二卷中。此則與佛對談得戒義。鈔：問曰：何故尼
X40n0726_p0853b12║中無論義得戒？答：性多煩惱，難可校語，不得與佛對
X40n0726_p0853b13║談，稱可聖心故。七歲，見論第七云：佛於富婆羅彌寺
X40n0726_p0853b14║經行，問須波迦沙彌：胮脹名，或色名，此二法者，為同
X40n0726_p0853b15║為異？須波迦隨問而答。佛問須波迦：汝年幾？答言：我
X40n0726_p0853b16║七歲。世尊語須波迦：汝與一切智人，並善能答問正
X40n0726_p0853b17║心，我當聽汝受具足戒。是名答問得具足戒。三歸，歸
X40n0726_p0853b18║作語字為正，以語即通，歸不通也。八重，下云重法，即
X40n0726_p0853b19║八敬也。五十，八即五受、十受。八敬三人，一受亦三人，
X40n0726_p0853b20║為二引也。
X40n0726_p0853b21║具文，即具歸三寶也。有缺，即一語、二語同歸。言同一
X40n0726_p0853b22║體故，所謂佛即是法，法即是僧。戒疏云：唯約心體，義
X40n0726_p0853b23║分三相，如涅槃說三寶同性等。二受，即一語、二語受
X40n0726_p0853b24║也。如何局此？此一與四分同，何在六局中收耶？答：且
X40n0726_p0853c01║約見實名異，故分為局。若據取果證無學，是則名同，
X40n0726_p0853c02║故曰宜知在通。
X40n0726_p0853c03║七種。彼第二云：見諦得戒，唯五人等（佛與陳如等五人夏安居，至八
X40n0726_p0853c04║月八日得入見諦，成須陀洹），餘更無得者。自誓唯大迦葉一人得，
X40n0726_p0853c05║餘更無得者。八法受戒，唯愛道一人得，更無得者。善
X40n0726_p0853c06║來、三語、三歸在世得，滅後不得。白四羯磨戒，佛在世
X40n0726_p0853c07║得，滅後亦得。又優樓頻螺迦葉兄弟門徒一千人，舍
X40n0726_p0853c08║利弗、目連等門徒二百五十人，合千二百五十人，俱
X40n0726_p0853c09║是善來度。三語如疏。下科所引度人數目，白四：一、度
X40n0726_p0853c10║繼續三寶，作無邊利益，七種戒中最勝最妙。
X40n0726_p0853c11║此文指上多論加結。加後三結者，名曰三歸。但言歸
X40n0726_p0853c12║依佛、法、僧者，名三語也。牛呞（詩音）即憍梵波捉，此曰牛
X40n0726_p0853c13║呞，亦云牛迹。以過去為牛，故口有牛呞，足有牛蹄之
X40n0726_p0853c14║相呞。說文云：吐而噍（才笑切，嚼也）兄弟七萬（句絕）。彼云：兄弟
X40n0726_p0853c15║七萬人詣諸比丘，諸比丘各盡三語受戒。本無結歸，
X40n0726_p0853c16║無後三結耳。
X40n0726_p0853c17║無師，彼第五云：謂如來自誓，摩訶迦葉見諦，謂五比
X40n0726_p0853c18║丘問答須陀夷也。三歸，彼云：謂摩訶迦葉及三說也。
X40n0726_p0853c19║五眾，邊地律師五眾受。十眾，中國十眾。二部，僧尼二
X40n0726_p0853c20║部受。八重，謂摩訶波闍波提等。（五分多論只通愛通一人，不通五百女人。
X40n0726_p0853c21║上疏云五百女人聞敬得戒，此又通也，部類不同。）遣信因達摩提那，廣如彼
X40n0726_p0853c22║文。
X40n0726_p0853c23║一教授者，見論第七：問曰：何謂教授？佛告迦葉：汝應
X40n0726_p0853c24║如是學言：我於上中下座發慚愧心，應聽一切善法
X40n0726_p0854a01║置於心等。大德迦葉！以教授即得具戒，是佛神力得
X40n0726_p0854a02║也。謂下大師會上，即自誓受義也。三歸問答如前解。
X40n0726_p0854a03║重法重則敬重名，故會云即八敬也。遣使八語者，謂
X40n0726_p0854a04║尼中本法一白四，僧中正受一白四，故曰八語。即二
X40n0726_p0854a05║十眾，故曰僧尼俱白四也。五下是比丘所行白四建
X40n0726_p0854a06║立。
X40n0726_p0854a07║母論第一卷中，正名上受具足。何故名為上受具？佛
X40n0726_p0854a08║在世時不受戒，直在佛邊聽法，得阿羅漢，名上受具。
X40n0726_p0854a09║故會云：即破結也。今言建立者，彼論又云：從今已去，
X40n0726_p0854a10║聽汝等立善根上受具。故以得名也。勅聽。彼論云：佛
X40n0726_p0854a11║聽受具。即下彼論云：爾時佛在舍衛國比舍佉鹿母
X40n0726_p0854a12║園中堂上，問蘇陀耶沙彌義。沙彌解義，如佛所解，稱
X40n0726_p0854a13║如來意。佛即告言：汝從今已去，若有疑惑，恣汝來問。
X40n0726_p0854a14║亦即無戒，故名勅聽受具。
X40n0726_p0854a15║雜心下，出彼第三卷中。自起，謂佛也，即上自覺受。受
X40n0726_p0854a16║師，謂摩訶迦葉，即下會名受師教而自誓也。起昇離
X40n0726_p0854a17║生，謂五比丘受也。須陀，指初受人，即上問答，今謂因
X40n0726_p0854a18║問樂答也。
X40n0726_p0854a19║各下列人者，彼第十四云：毗沙師說有十種得具戒
X40n0726_p0854a20║法：一、自然（謂佛獨覺），二、得入正性離生（謂五苾芻），三、佛命善來
X40n0726_p0854a21║（謂耶舍等），四、信受佛語為大師（謂大迦葉），五、善巧酬答所問（謂蘇
X40n0726_p0854a22║陀夷），六、敬受，八、尊重法（謂大生主），七、遣使（謂法授尼），八、持律五人
X40n0726_p0854a23║（謂邊國），九、十眾（謂中國），十三、說歸佛法僧（謂六十賢部共集受具也）。疏
X40n0726_p0854a24║中謂簡通局，故與論文列一二等次不同也。
X40n0726_p0854b01║有四者：一、善來；二、三歸；三、略羯磨。有三：一、善來；二、
X40n0726_p0854b02║遣使；三、廣羯磨。獨下。謂獨覺有量功德至得，諸佛世
X40n0726_p0854b03║尊無量功德波羅蜜至得等。前七種合有九種圓德
X40n0726_p0854b04║也。
X40n0726_p0854b05║先白衣聖人，即在俗已證初果者，方感此度。善下，牒
X40n0726_p0854b06║釋，如文。稍薄，稍漸也。先誦佛語，即依教持誦及習善
X40n0726_p0854b07║來之法，止由機劣於前，故於羅漢前三歸受也。遮法，
X40n0726_p0854b08║文略難也。秉白，但秉一翻單白，即發具戒，此雖劣前
X40n0726_p0854b09║而復後廣羯磨，今所行白四也。
X40n0726_p0854b10║無下，無三歸及略羯磨。二、受愛道，即知遣使是八敬：
X40n0726_p0854b11║一、受，以阿難為傳使故；依他，善來依佛；三、歸，依羅漢；
X40n0726_p0854b12║略、廣，通聖、凡。此結歸上了論依他兩字。言下，又牒上
X40n0726_p0854b13║論圓德二字，以次示之。
X40n0726_p0854b14║最後生，即最後身也。性得自性中發，故非因他受。苦
X40n0726_p0854b15║法忍，即見道中苦法智忍等前十五心無漏聖慧時
X40n0726_p0854b16║也。盡、無生智，此一約證無學後也。具而言之，有盡智、
X40n0726_p0854b17║無生智。且盡智者有二解：一云從金剛道後與無漏
X40n0726_p0854b18║盡得俱，故名盡智；二云此盡智是解脫智，此解脫道
X40n0726_p0854b19║中一切惑染皆已盡，故名盡智。言無生智者，即從盡
X40n0726_p0854b20║智後有智生時，一切煩惱更無再生之義，故名無生
X40n0726_p0854b21║智。又約四諦而說，即我已知苦是盡智，不復更知是
X40n0726_p0854b22║無生智；我已斷集是盡智，不復更斷是無生智；我已
X40n0726_p0854b23║修道盡智，不復更修是無生智；我已證滅是盡智，不
X40n0726_p0854b24║復更證是無生智。三種功德，即菩薩戒、出家具戒、無
X40n0726_p0854c01║生智後一切佛法也。又三祇功德亦圓滿也。
X40n0726_p0854c02║當部即了論，此局他部，各望所出律論為他部，此通
X40n0726_p0854c03║他部，本應四分也。
X40n0726_p0854c04║有是法，彼論正作戒。自得者，即自進修破結得戒。論
X40n0726_p0854c05║云：見諦得戒。以根本而言，以佛說法故，得證聖諦，名
X40n0726_p0854c06║從他得。以義而推，自以忍智明照真諦，而得具戒，則
X40n0726_p0854c07║名自得。初從下，說初意；後證下，說次意。藉緣，如羯磨
X40n0726_p0854c08║要藉多緣，以法須白四，人須十僧。又多論云：若佛在
X40n0726_p0854c09║世，若佛滅後，一切時得。故曰通末代也。
X40n0726_p0854c10║三歸，反上假緣。又少梵網下，證從他為勝，蓋無師故。
X40n0726_p0854c11║開自誓因下，反上句勝髮，即波斯匿王末利夫人女
X40n0726_p0854c12║開。佛授記已，恭敬而立，受十大願：一、世尊！我從今日
X40n0726_p0854c13║乃至菩提（自世尊至此貫下九句），於所受戒起犯心。二、於諸尊
X40n0726_p0854c14║長不起慢心。三、於諸眾生不起恚心。四、於他身色及
X40n0726_p0854c15║外眾具不起嫉心。五、於內法不起慳心。六、不為自己
X40n0726_p0854c16║受畜財物，凡有所受，悉為成熟貧苦眾生。七、不自為
X40n0726_p0854c17║己行四攝法，為一切眾生故，以不愛染心、無猒足心、
X40n0726_p0854c18║無礙心攝受眾生。八、若見孤獨、幽繫、疾病、種種厄難、
X40n0726_p0854c19║困苦眾生，終不暫捨，必欲安隱，以義饒益，令脫眾苦，
X40n0726_p0854c20║然後乃捨。九、若見捕養眾惡律儀及諸犯戒，終不弃
X40n0726_p0854c21║捨，我得力時，於彼處見此眾生，應折伏者而折伏之，
X40n0726_p0854c22║應攝受者而攝受之。何以故？以折伏攝受故，令法久
X40n0726_p0854c23║住；法久住故，天人充滿，惡道減少，於如來所轉法輪
X40n0726_p0854c24║而得隨轉。見是利故救不捨十，攝受正法終不忘失。
X40n0726_p0855a01║何以故？忘失法者則忘大乘，若忘大乘則忘波羅蜜。
X40n0726_p0855a02║已上證因強心猛，豈在從他及多緣也。舍利錯授人
X40n0726_p0855a03║法者，涅槃二十二云：我昔住於波羅奈國，時舍利弗
X40n0726_p0855a04║教二弟子，一觀白骨，一令數息，經歷多年各不得定，
X40n0726_p0855a05║以是因緣即生邪見，言無涅槃無漏之法，設其有者
X40n0726_p0855a06║我應得之。何以故？我能善持所受戒故。我於爾時見
X40n0726_p0855a07║是比丘生邪見，喚舍利弗而訶責之：汝不善教，云何
X40n0726_p0855a08║乃為是二弟子顛倒說法？汝二弟子其性各異，一主
X40n0726_p0855a09║浣衣，一是金師之子，應教數息，浣衣之人應教骨觀，
X40n0726_p0855a10║以汝錯教令是二人生於惡邪。我於爾時為是二人
X40n0726_p0855a11║如應說法，二人問已得阿羅漢果，威儀不淨鬘髮不
X40n0726_p0855a12║落，無袈裟著身等。二人，佛及阿難也。從佛，佛令敬僧
X40n0726_p0855a13║也。
X40n0726_p0855a14║佛於下，彼論問曰：佛得稱作和尚、阿闍梨不？答曰：於
X40n0726_p0855a15║弟子有和尚、阿闍梨義。佛不為人作和尚、阿闍梨，是
X40n0726_p0855a16║故不得稱也。三歸下，彼云：從諸比丘三語、三歸受戒，
X40n0726_p0855a17║稱和尚、阿闍梨不？答曰：不稱和尚，得稱阿闍梨。八敬
X40n0726_p0855a18║如大愛道、八法受戒，亦得稱阿難為闍梨，不得作和
X40n0726_p0855a19║尚。以各但一人秉，更無餘人故。論自問曰：佛何以不
X40n0726_p0855a20║為人作和尚、阿闍梨？答曰：為平等故。一下，佛平等心，
X40n0726_p0855a21║一切令盡，事無偏故。二下，若作和尚，則有親踈；既有
X40n0726_p0855a22║親踈，則有鬪諍。三下，若作和尚，外道當言：沙門瞿曇
X40n0726_p0855a23║自言慈等，一切與一作和尚。不與一作和尚，與凡夫
X40n0726_p0855a24║無異。四下，若佛作和尚，則墮僧數。如受具戒三師、七
X40n0726_p0855b01║僧、十眾受戒，若作和尚，則入十眾；若入十眾，即墮僧
X40n0726_p0855b02║數，無有佛寶；若無佛寶，不成三歸。五下，若作和尚，則
X40n0726_p0855b03║無佛，不壞信（餘三如別）。六下，若作和尚則無念佛。七下，若
X40n0726_p0855b04║作和尚，弟子有病及諸苦難，則應營理供給所須，滅
X40n0726_p0855b05║前人所有功德。如昔一時有一比丘應得羅漢，而有
X40n0726_p0855b06║轉輪王業障不得漏盡，佛欲除其障故即為比丘，正
X40n0726_p0855b07║富羅轉輪王福一時滅盡即得無著。以是因緣故，若
X40n0726_p0855b08║作和尚有損無益。八下，若作和尚，弟子有病，應當看
X40n0726_p0855b09║視飲食醫藥種種所須，豈是自在法王所應為耶？九
X40n0726_p0855b10║下，佛法流布有近有遠，若作和尚，諸有弟子若欲受
X40n0726_p0855b11║戒，不問近遠一切盡來，則令眾生多受苦惱；若不作
X40n0726_p0855b12║和尚闍梨，則令諸弟子無有如是諸苦難也。十下，若
X40n0726_p0855b13║作和尚，佛在世時理則可爾，若佛滅後誰作和尚？以
X40n0726_p0855b14║是種種因緣，佛不為弟子作和尚阿闍梨也。
X40n0726_p0855b15║我即在者，即云我在僧數也，今何云不在？答：下有兩
X40n0726_p0855b16║種，僧在應供而不在羯磨故，下證不在羯磨僧，令三
X40n0726_p0855b17║寶位別故。
X40n0726_p0855b18║
X40n0726_p0855b19║四分律隨機羯磨疏正源記卷第五