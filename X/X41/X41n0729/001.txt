X41n0729_p0346a01║
X41n0729_p0346a02║No. 729
X41n0729_p0346a03║羯磨經序解
X41n0729_p0346a04║
X41n0729_p0346a05║門人　則安　述
X41n0729_p0346a06║曇下題目十三字，如疏序略釋，不繁重解，但序題與
X41n0729_p0346a07║羯磨十篇之題少有異耳。
X41n0729_p0346a08║京下述注人號，通攝序文，與十篇同一號耳。
X41n0729_p0346a09║京兆乃所居之都，則左扶風、右馮翊、中京兆，三輔之
X41n0729_p0346a10║一號也。京者，大也。兆者，眾也。謂天子必居眾大所居
X41n0729_p0346a11║之邑，故云京兆。
X41n0729_p0346a12║崇義者，則伽藍之別目也。由妻為夫，捨宅為寺，恩義
X41n0729_p0346a13║之重，故云崇義。寺者，嗣也，以治事者嗣續其間，盖此
X41n0729_p0346a14║方宰臣所止之舘舍也。梵語伽藍，此翻眾園。以摩騰
X41n0729_p0346a15║傳法，遠來漢庭，因延禮於鴻臚寺，爾後僧居皆稱寺
X41n0729_p0346a16║焉。
X41n0729_p0346a17║沙門者，梵音，此云勤息，則勤行止息諸煩惱也。
X41n0729_p0346a18║釋者，具云釋迦，此云能仁，則吾佛遠祖之姓氏，凡出
X41n0729_p0346a19║家者同稱釋氏，所謂四河入海無復異名，四姓出家
X41n0729_p0346a20║同稱釋氏，凡出家者皆曰沙門，故以釋字簡異外道
X41n0729_p0346a21║沙門也。釋氏中有不出家者，故又以沙門簡也。廣如
X41n0729_p0346a22║大鈔章記所解。
X41n0729_p0346a23║道宣則祖師名字，法徧亦如常解。集撰者，盖聚羯磨
X41n0729_p0346a24║聖教，撰述十篇之文也。
X41n0729_p0346b01║大雄者，指世尊也。以修證化導皆大，故非雄猛而何？
X41n0729_p0346b02║故稱大雄猛世尊也。由眾生機熟，乃從兜率臨御於
X41n0729_p0346b03║娑婆，猶王者臨御於宇宙也。
X41n0729_p0346b04║意下。出世尊下。化眾生之本意。一人者，則佛稱一人
X41n0729_p0346b05║也。妙經云：欲令一切眾生如我等無異也。又疏云：大
X41n0729_p0346b06║聖降臨，創開化本，將欲拯拔諸有，同登彼岸。
X41n0729_p0346b07║大教，總包一代時教膺期𬿈也。一理，盖指一乘圓頓
X41n0729_p0346b08║妙理也。由世尊說三藏之教網膺𬿈要期，皆欲群生
X41n0729_p0346b09║殊途，歸顯一乘圓妙之理也。故無量義云：法水一也，
X41n0729_p0346b10║江河井池分其異耳。我心，則我人顛倒之心。
X41n0729_p0346b11║故下隨病設藥也。
X41n0729_p0346b12║然下，明識病用藥之次第也。
X41n0729_p0346b13║止心下，推法藥之源也。殺五欲之賊，必由明慧，定縛
X41n0729_p0346b14║戒捉，三學次第，又以戒為源也。
X41n0729_p0346b15║是下引證，即華嚴經也。二轍即塗轍。標首以戒本一
X41n0729_p0346b16║卷，乃標出止持魁首也。大科由羯磨一卷，乃作持大
X41n0729_p0346b17║途科目也。後進晚學，前修遠賢也。雖賢晚進，今古之
X41n0729_p0346b18║殊，盖同宗戒本羯磨之法，以為萬行之要妙也。斯法
X41n0729_p0346b19║即戒法羯磨也。
X41n0729_p0346b20║故下，引證所宗。
X41n0729_p0346b21║自下佛慧如日忽汎於西土，即涅槃時也。法水，以三
X41n0729_p0346b22║藏教法能滌眾生心垢故，喻如水自西流至於東漢，
X41n0729_p0346b23║即滅後一千年時也。
X41n0729_p0346b24║時下，時正則人淳，時像則人薄。南山出世，旹像法之
X41n0729_p0346c01║季也。佛滅時為初，正法五百年後為中，當有唐時為
X41n0729_p0346c02║末。二部即上座、大眾部也。十八部、二十部，去本存末
X41n0729_p0346c03║也。五百智論云：佛滅度後，五百異部畢竟空，如刀傷
X41n0729_p0346c04║心等。
X41n0729_p0346c05║末則眾鋒下。自此之後，東西兩土著述之者，各自宗
X41n0729_p0346c06║承，皆為眾鋒互舉也。
X41n0729_p0346c07║人下。自分部終乎眾鋒互舉，皆有悟道之人，使正法
X41n0729_p0346c08║亦無墮地。故涅槃云由此異相，朋儻相授，互相諍訟，
X41n0729_p0346c09║皆悉悟道等。
X41n0729_p0346c10║然下雖曰傾墜，然道假人弘，既失其人，故其法亦有
X41n0729_p0346c11║所不講。故瀉流無以澄，顛表無以正也。此蓋大師縱
X41n0729_p0346c12║奪，生起下文，為述作之端由也。古今者，始曹魏，終有
X41n0729_p0346c13║唐，世漸增繁。下雖卷軸之多，皆事𮌎臆，不親披閱，聖
X41n0729_p0346c14║量盡約前人傳聞而已。及未考覈宗本，頭緒盡屬憑
X41n0729_p0346c15║虗，故略無本據。
X41n0729_p0346c16║師心下，不遵聖教也。謹誦，不達佛理也。此等之人，世
X41n0729_p0346c17║途目擊，故曰不少，又曰極多。侮，慢也。刑網，不學無知
X41n0729_p0346c18║罪也。異同□，之曰同，互望曰異。或可餘人同一正見，
X41n0729_p0346c19║今不欲與佗之同，故曰皆務等。是昔，不揣己非，故云
X41n0729_p0346c20║執是。但約前聞，故云執昔述也。或可意執昔人之言，
X41n0729_p0346c21║自為其是，故曰是昔也。反隅，或作愚癡字，則不能反
X41n0729_p0346c22║昔愚或今之愚也，又曰更增昏結。若作隅角字解，則
X41n0729_p0346c23║舉一隅以三隅反，蓋不能舉一以例諸也，亦責其愚
X41n0729_p0346c24║也（此解似非文意）。潛地，潛隱墜地也。
X41n0729_p0347a01║故下。引證不遵聖教令法潛墜義也。不如白法，猶云
X41n0729_p0347a02║不依白法作白等。慈誥。則佛語也。釋名云：上勑下曰
X41n0729_p0347a03║告。告，覺也，便覺悟知己意也。關輔。關則關內雍州之
X41n0729_p0347a04║域，輔則三輔，所謂左扶風、右馮翊、中京兆，立此三輔
X41n0729_p0347a05║王畿也。
X41n0729_p0347a06║具羅下。則三十篇也。故鈔序云：但事境寔繁，至難科
X41n0729_p0347a07║擬。今取物類相從以標名者，蓋包種類以成三十篇
X41n0729_p0347a08║也。其間生善滅惡眾雜之相，具在諸篇。陳部已畢，故
X41n0729_p0347a09║云畢陳。但為下。生起別行羯磨一色。所以然，雖鈔文
X41n0729_p0347a10║已備，但為當機有生善之極，事務起時，則詶之於受
X41n0729_p0347a11║戒篇也。或滅惡之極，事務起時，則詶於懺六聚篇也。
X41n0729_p0347a12║既互相詶討，自非積學者，則於三十篇中明其羯磨
X41n0729_p0347a13║卒難尋了也。一色。無間雜也。銓題。漢書云：權衡也。如
X41n0729_p0347a14║下。別立十篇之題，各銓量有次，使令亂也。
X41n0729_p0347a15║若下。蓋明羯磨經注不明是非，互顯行用，故指鈔也。
X41n0729_p0347a16║謂若科判簡擇古人章疏，非則盡癈之，是則納與之，
X41n0729_p0347a17║此等在鈔明之。
X41n0729_p0347a18║此下但約羯磨能被之法，所被當世見行之事，并引
X41n0729_p0347a19║聖言以為證據，則在羯磨一卷之文濟世行用也。
X41n0729_p0347a20║然下明文義兩補也。如下引五分僧祇乃至諸經眾
X41n0729_p0347a21║論，是文補也。又如下引義立七非，是義補也。並至篇
X41n0729_p0347a22║具明，不同古人藏迹可嫌。
X41n0729_p0347a23║夫羯磨下，立篇也。雖一百八十四法之多，皆有成辦
X41n0729_p0347a24║濟物之功，故律中通標羯磨之一號，此定名也。
X41n0729_p0347b01║今下，正立篇意。豈下，彰謙遜也。學，學存也。恒務，常行
X41n0729_p0347b02║之事務也。
X41n0729_p0347b03║
X41n0729_p0347b04║羯磨經序解（終）
X41n0729_p0347b05║
X41n0729_p0347b06║建武元年五月一日，以當卷談義之次，拭老眼加
X41n0729_p0347b07║點了，是偏為初學未練人也。
X41n0729_p0347b08║額安寺沙門　澄心（通四十二，生六十六）