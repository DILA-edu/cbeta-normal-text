X41n0730_p0383b07║
X41n0730_p0383b08║
X41n0730_p0383b09║曇無德部四分律刪補隨機羯磨卷第四
X41n0730_p0383b10║
X41n0730_p0383b11║唐京兆崇義寺沙門　道宣　撰集
X41n0730_p0383b12║金陵華山後學比丘　讀體　續釋
X41n0730_p0383b13║●諸戒受法篇第三
X41n0730_p0383b14║戒法理通，義該道俗。以五戒有犯，則具戒成難，故
X41n0730_p0383b15║須條貫始終，體相明練。七眾所受，次如下列。
X41n0730_p0383b16║釋　戒法而言諸者，此篇總攝唯三，開列四十二
X41n0730_p0383b17║法。初二句引善生經出義。彼經：優波離問佛：菩薩
X41n0730_p0383b18║摩訶薩云何成就戒？成就善戒？成就利益眾生戒？
X41n0730_p0383b19║佛答言：先當具優婆塞戒、沙彌戒、比丘戒。若不具
X41n0730_p0383b20║優婆塞戒，得沙彌戒者，無有是處。不具沙彌戒，得
X41n0730_p0383b21║比丘戒者，亦無是處。若言不具如是三種戒，而得
X41n0730_p0383b22║菩薩戒者，亦無是處。譬如重樓，四級次第而登，不
X41n0730_p0383b23║由初級至二級，無有是處。乃至不由三級至四級
X41n0730_p0383b24║者，亦無是處。故云戒法理通，義該道俗。次二句引
X41n0730_p0383c01║薩婆多論申明上義。彼論云：破五戒中重戒，若更
X41n0730_p0383c02║受八戒、十戒、具戒、禪、無漏戒，一切不得。若破五戒
X41n0730_p0383c03║中重戒已，若捨五戒更受者，無有是處。八戒、十戒、
X41n0730_p0383c04║具戒亦爾。今撰文云：以五戒有犯，則具戒成難也。
X41n0730_p0383c05║故須始從三歸，終至具戒，條貫出法。其中若體若
X41n0730_p0383c06║相，預當明練七眾所受。次如下列。
X41n0730_p0383c07║○受三歸法
X41n0730_p0383c08║釋　此受三歸並下五戒、八戒法，今唯依文釋義。
X41n0730_p0383c09║其授受、開導、懺悔、加儀，准別集授三歸、五戒、八戒，
X41n0730_p0383c10║正範詳明。
X41n0730_p0383c11║薩婆多論云：以三寶為所歸，欲令救護，不得侵凌
X41n0730_p0383c12║故也。
X41n0730_p0383c13║釋　以三寶為所歸者，由三寶具足無量真淨功
X41n0730_p0383c14║德，欲懇慈愍救護於己，俾四魔諸苦不得侵損。顯
X41n0730_p0383c15║通論云：是救濟義，以歸依三寶，能息無邊生死苦
X41n0730_p0383c16║輪，遠離一切大怖畏故。義同多論。毗尼母論云：有
X41n0730_p0383c17║五種三歸：一、飜邪三歸，二、五戒三歸，三、八戒三歸，
X41n0730_p0383c18║四、十戒三歸，五、具戒三歸。此乃第一也。所言飜邪
X41n0730_p0383c19║者，佛未出世，邪師說法，言皆是妄，法不契理，盲引
X41n0730_p0383c20║癡愚，欲昇反墜。佛出世間，智證無等，窮徹因果，稱
X41n0730_p0383c21║性說法，濟拔眾生，引入正道，故云翻邪三歸。此法
X41n0730_p0383c22║如來始遊波羅奈國，耶輸伽父信歸發起，人到於
X41n0730_p0383c23║今，咸沾恩錫。
X41n0730_p0383c24║歸依佛者，歸於法身，謂一切智無學功德五分所
X41n0730_p0384a01║成。
X41n0730_p0384a02║釋　歸於法身佛者，佛具三身，於法身中攝報化
X41n0730_p0384a03║故。法身有二：一、理法身，理即性德也。謂性淨明體
X41n0730_p0384a04║本來離念，等虗空界無所不徧，諸佛眾生皆同一
X41n0730_p0384a05║相，是名理法身。二、功德法身，謂如來往昔經三祇
X41n0730_p0384a06║劫修六度萬行，功德為因而成法身之果，故名功
X41n0730_p0384a07║德法身。文云一切智等所成，正明功德法身，以含
X41n0730_p0384a08║理法身也。三世如來皆具此二種法身，今言佛者，
X41n0730_p0384a09║謂歸依三世諸佛故。下二句釋上，若詳明之。一切
X41n0730_p0384a10║智者，謂於一切內法，內名能知能解；一切外法，外
X41n0730_p0384a11║名能知能解。內法名者，謂理內所詮法相及能詮
X41n0730_p0384a12║名字，葢佛教依理而說，故名理內也。外法名者，即
X41n0730_p0384a13║理外所詮法相及能詮名字，葢外道等違理橫計，
X41n0730_p0384a14║故名理外也。此乃能觀之智用。無漏功德者，謂發
X41n0730_p0384a15║心修行，於中不求人天小果，皆願迴向菩提濟度
X41n0730_p0384a16║眾生，故云無漏佛證法身。由此無漏功德，五分所
X41n0730_p0384a17║成法身。言五分者，分謂分齊，法即戒定慧諸法也。
X41n0730_p0384a18║身者聚也，聚積諸法以成其身也。一、戒身，因持淨
X41n0730_p0384a19║戒，戒法成就得證此身。二、定身，因修無漏淨禪得
X41n0730_p0384a20║證此身。三、慧身，因修無漏智慧得證此身。四、解脫
X41n0730_p0384a21║身，解脫有二：一、有為解脫，謂以無漏智斷有漏煩
X41n0730_p0384a22║惱；二、無為解脫，謂一切煩惱滅盡無餘。煩惱既盡，
X41n0730_p0384a23║理本無為，由二種解脫得證此身。五、解脫知見身，
X41n0730_p0384a24║知以智知，見以眼見，謂因此智眼於一切法知覺
X41n0730_p0384b01║照了，當體即空悉皆如幻，得證此身。故云五分法
X41n0730_p0384b02║身也。
X41n0730_p0384b03║歸依法者，歸於自他盡處，謂斷欲、無欲、滅諦、涅槃。
X41n0730_p0384b04║釋　法言自他盡處者，自謂我執，就中有二：一俱
X41n0730_p0384b05║生我執，二分別我執，如原序所明。他謂法執，亦有
X41n0730_p0384b06║二種：一俱生法執，謂諸眾生無始時來虗妄熏習，
X41n0730_p0384b07║於一切法妄生執著，恒與身俱。二分別法執，謂於
X41n0730_p0384b08║邪教及邪師所說之法，分別計度，執為實法。盡處
X41n0730_p0384b09║二字，謂二空理觀也。一人空，人空即我空，亦曰生
X41n0730_p0384b10║空也。謂凡夫如上執我，佛為破此計，故說五蘊無
X41n0730_p0384b11║我，二乘悟之入無我理，是名人空。二法空，謂二乘
X41n0730_p0384b12║人未達法空之理，猶計五蘊等法實有，佛為破此
X41n0730_p0384b13║執，故說般若深慧徹見五蘊自性皆空，菩薩悟之
X41n0730_p0384b14║入法空理，是名法空。下二句釋上，謂二空理者，是
X41n0730_p0384b15║斷欲無欲、滅諦涅槃也。若詳明之，此二句總攝四
X41n0730_p0384b16║諦法。斷欲無欲即集諦，由知三界生死實苦，推因
X41n0730_p0384b17║諦審，煩惱惑業實能招集生死之苦。若斷諸煩惱，
X41n0730_p0384b18║苦因不集，則生死輪息，永無苦果。然以集諦煩惱
X41n0730_p0384b19║眾多，而特舉欲者，葢我法二執，貪欲為本，貪欲若
X41n0730_p0384b20║斷，諸惑易除。滅諦涅槃者，滅即寂滅，由厭生死極
X41n0730_p0384b21║苦諦審，涅槃實為寂滅之樂，必依戒定慧道修行，
X41n0730_p0384b22║二空理顯，方能通至涅槃。
X41n0730_p0384b23║歸依僧者，歸於第一義僧，謂良祐福田，聲聞學無
X41n0730_p0384b24║學功德也。
X41n0730_p0384c01║釋　第一義僧者，准成唯識論中四勝義諦釋之，
X41n0730_p0384c02║此是證得勝義也。謂聲聞證得二空真如之理，即
X41n0730_p0384c03║是勝妙之義。下二句釋上，謂第一義僧是真淨福
X41n0730_p0384c04║田，所具功德能福祐眾生，若歸依者獲益無量。然
X41n0730_p0384c05║此聲聞功德復分有學、無學。所言聲聞者，謂聞佛
X41n0730_p0384c06║聲教依修悟入；有學謂前三果並四向是；無學謂
X41n0730_p0384c07║四果阿羅漢，諸漏已盡無復煩惱。准經律中，凡夫
X41n0730_p0384c08║僧能持禁戒者皆稱福田，僧以戒體為良福田。故
X41n0730_p0384c09║善見論云：並須師授言音相順，若言不出或不具
X41n0730_p0384c10║足，不稱名不解故不成。應言：
X41n0730_p0384c11║我（某甲）盡形壽歸依佛、歸依法、歸依僧。
X41n0730_p0384c12║如是三說，得屬法已。
X41n0730_p0384c13║釋　得屬法者，一切眾生若未受三歸已前，則屬
X41n0730_p0384c14║於魔，被生死諸苦所繫，不得解脫故。若至誠信歸
X41n0730_p0384c15║三寶已後，則屬於佛，以法救護故。諸魔邪等，莫如
X41n0730_p0384c16║之何。向下，結成所歸。
X41n0730_p0384c17║我（某甲）盡形壽歸依佛竟、歸依法竟、歸依僧竟。
X41n0730_p0384c18║三、結已。律無受法，諸論文具出。此但受歸法，無有
X41n0730_p0384c19║戒法。故論云：三歸已下，有所加得歸及戒。若無加
X41n0730_p0384c20║者，有歸無戒也。
X41n0730_p0384c21║釋：　凡受三歸竟，當曉得失，以便遵守，然在所授
X41n0730_p0384c22║者教之。准善生經云：若有人能歸三寶已，雖不受
X41n0730_p0384c23║戒，斷一切惡，修一切善，雖復在家，如法而住，是亦
X41n0730_p0384c24║名優婆塞也。又云：若有造作種種業，為受樂故，修
X41n0730_p0385a01║於善事，如市易法，其心不能慈愍眾生，如是之人，
X41n0730_p0385a02║不得三歸。又云：若人為護舍宅身命，祀祠諸鬼，是
X41n0730_p0385a03║人不名失三歸。若聞諸天有曾見佛功德勝己，禮
X41n0730_p0385a04║拜供養，是人不名失三歸。若是人信其能救一切
X41n0730_p0385a05║怖畏，禮拜一切外道，則失三歸。或時禮拜自在天
X41n0730_p0385a06║主，應如禮拜世間諸王、長者、貴人，亦復不失三歸。
X41n0730_p0385a07║雖復禮拜，所說邪法，慎勿愛之。處處經佛告彌
X41n0730_p0385a08║勒偈云：汝所三會人。是吾先所化。九十六
X41n0730_p0385a09║億人。受吾三歸者。次是三破人。九十二億
X41n0730_p0385a10║者。一稱南無佛。皆得成佛道（文）。此明但受歸
X41n0730_p0385a11║法，而無戒法。向下准論，明三歸已下，有所加得歸，
X41n0730_p0385a12║及五戒八戒法也。
X41n0730_p0385a13║○受五戒法
X41n0730_p0385a14║經云：有善男女，布施滿四天下眾生，四事供養，盡
X41n0730_p0385a15║於百年，不如一日一夜持戒功德。以戒法類通情
X41n0730_p0385a16║非情境故也。
X41n0730_p0385a17║釋：　世間欲求安樂事，無一不從三寶生。若無三
X41n0730_p0385a18║歸五戒，則人天之徑絕矣。故先引經。校證：謂此布
X41n0730_p0385a19║施，雖境寬人多，供養如意，年歲復久，其功德可為
X41n0730_p0385a20║殊勝。然不如一日一夜持戒功德者，以示戒法利
X41n0730_p0385a21║益，通於情境、非情境。故薩婆多論云：於眾生上得
X41n0730_p0385a22║四戒，於非眾生上得不飲酒戒。若眾生可殺、不可
X41n0730_p0385a23║殺，可盜、不可盜，可婬、不可婬，可妄語、不可妄語，一
X41n0730_p0385a24║切得戒。下至阿鼻地獄，上至非非想處，及三千世
X41n0730_p0385b01║界，乃至如來一切有命之類，盡得此四戒。以初受
X41n0730_p0385b02║戒時，一切不殺，乃至一切不妄語，無所限齊故。得
X41n0730_p0385b03║不飲酒戒時，此一身始終，三千世界內，一切所有
X41n0730_p0385b04║酒上，咽咽得戒色。以受戒時，一切酒盡不飲故。設
X41n0730_p0385b05║酒滅盡，戒常成就而不失也。由是功德倍於布施，
X41n0730_p0385b06║滿四天下眾生。
X41n0730_p0385b07║論云：由戒故施，得清淨也。
X41n0730_p0385b08║釋　薩婆多論略優婆塞戒經亦有此義，謂優婆
X41n0730_p0385b09║塞行施有二種：一、物淨，謂非偷盜聖遮物，非供眾
X41n0730_p0385b10║物，非三寶物，非施一人迴與多人，不惱他得，不誑
X41n0730_p0385b11║他得，不欺人得。二、心淨，施時不為生死善果名稱
X41n0730_p0385b12║勝他，得色力才不斷家法眷屬多饒，唯為莊嚴佛
X41n0730_p0385b13║果菩提故施，調伏眾生故施。此明持戒之人公平
X41n0730_p0385b14║守分資生不欺，凡有布施俱是淨財，一切捨中皆
X41n0730_p0385b15║兼二利，若反此者則施不清淨，故所引也。
X41n0730_p0385b16║當於受戒前具問遮難。故善生經云：汝不盜現前
X41n0730_p0385b17║僧物不？於六親所比丘比丘尼所行不淨行不？父
X41n0730_p0385b18║母師長有病棄去不？殺發菩提心眾生不？如是等
X41n0730_p0385b19║具問已，若無者，應語言：此戒甚難，能為聲聞菩薩
X41n0730_p0385b20║戒而作根本。
X41n0730_p0385b21║釋：　此明慎重戒法應擇機施，若非具問，於前授
X41n0730_p0385b22║受恐無利益。現前僧物者，乃淨信誠敬所施，報福
X41n0730_p0385b23║最為殊勝。若盜取此物，罪報亦復殊勝。六親者，父
X41n0730_p0385b24║六親，謂伯、叔、兄弟、子孫；母六親，謂舅、姨、兄弟、兒孫。
X41n0730_p0385c01║父母者，父恩等天、母恩配地，生成覆育粉骨難酬。
X41n0730_p0385c02║師長者，此有二種：一、世俗教訓有恩之師；二、僧倫
X41n0730_p0385c03║教誡佛法之師。菩提者，略也，具云阿耨多羅三藐
X41n0730_p0385c04║三菩提，此翻無上正等正覺。發此心者，決志上成
X41n0730_p0385c05║佛道、下化眾生，若殺此人是斷佛種也。如是七難
X41n0730_p0385c06║一一具問已，若答無者，應語言：此優婆塞五禁戒
X41n0730_p0385c07║甚是難受難持，能為聲聞菩薩戒而作根本，宜當
X41n0730_p0385c08║慎敬切勿輕心。
X41n0730_p0385c09║善男子！戒有五種，始從不殺乃至不飲酒。若受一
X41n0730_p0385c10║戒，是名一分優婆塞；具持五戒，名為滿分優婆塞。
X41n0730_p0385c11║汝今欲受何分之戒？當隨意受。爾時，智者應隨語
X41n0730_p0385c12║為受。
X41n0730_p0385c13║釋：　五戒聽開一分、少分、半分、多分、滿分受者，欲
X41n0730_p0385c14║顯持守功德故。全五戒則人相具足，兼十善則天
X41n0730_p0385c15║報恒隨。一戒二戒尚得人身，壽夭尊卑由戒多少。
X41n0730_p0385c16║設臨時不忖受後多犯，一戒能持猶勝不受，佛慈
X41n0730_p0385c17║就機善導如是。
X41n0730_p0385c18║阿含等經云：於受前懺罪已，然後受法，應如是授
X41n0730_p0385c19║言：
X41n0730_p0385c20║我（某甲）歸依佛、歸依法、歸依僧，一日一夜盡形壽為
X41n0730_p0385c21║（一戒一分、五戒滿分）優婆（塞夷）如來、至真、等正覺，是我世尊。
X41n0730_p0385c22║三授已，告云：向授三歸，正是戒體。今又三結，示戒
X41n0730_p0385c23║所歸也。
X41n0730_p0385c24║我（某甲）已歸依佛竟、歸依法竟、歸依僧竟（一日一夜盡形壽為
X41n0730_p0386a01║一戒一分、五戒滿分），優婆（塞夷）如來、至真、等正覺是我世尊。
X41n0730_p0386a02║釋。　梵語多陀阿伽度，此飜如來。若云無所從來，
X41n0730_p0386a03║亦無所去，故名如來，即約法身釋。若云如法自性，
X41n0730_p0386a04║來成正覺，即約報身釋。若云乘如實道，來度眾生，
X41n0730_p0386a05║即約化身釋也。梵語阿羅訶，此飜應供，亦飜應真，
X41n0730_p0386a06║今翻至真。為世福田，故名應供。冥自真性，故名至
X41n0730_p0386a07║真。由冥真故，堪作福田也。梵語三藐三佛陀，此翻
X41n0730_p0386a08║正徧知，今翻等正覺。等即徧義。具明差別法門，名
X41n0730_p0386a09║之為等，此異二乘。深知無差別性，名之為正，此異
X41n0730_p0386a10║凡外也。今於十號中，唯舉三號，餘七皆攝，以顯三
X41n0730_p0386a11║德。故如來是法身德，應供是解脫德，正徧知是般
X41n0730_p0386a12║若德也。
X41n0730_p0386a13║三結已，告言：今當示汝戒相，汝諦聽受之。
X41n0730_p0386a14║盡形壽不殺生，是優婆（塞夷）戒，能持不？（答言：）能持。
X41n0730_p0386a15║盡形壽不盜是優婆（塞夷）戒，能持不？（答言：）能持。
X41n0730_p0386a16║盡形壽不邪婬，是優婆（塞夷）戒，能持不？（答言：）能持。
X41n0730_p0386a17║盡形壽不妄語，是優婆（塞夷）戒能持不？（答言：）能持。
X41n0730_p0386a18║盡形壽不飲酒，是優婆（塞夷）戒能持不？（答言：）能持。
X41n0730_p0386a19║並准上具問答已，餘有六重二十八輕諸雜行相，
X41n0730_p0386a20║廣如善生經及行事鈔中說。發願同行八戒。
X41n0730_p0386a21║釋　准上。具問答已者，此結但受五戒竟。薩婆多
X41n0730_p0386a22║論云：欲受五戒者，先受三歸。受三歸竟，爾時已得
X41n0730_p0386a23║五戒。所以說五戒名者，欲使前人識五戒名故。此
X41n0730_p0386a24║五戒，前四是實罪，飲酒一戒是遮罪。飲酒得與四
X41n0730_p0386b01║罪同類結為戒者，以飲酒是放逸之本，能犯四戒。
X41n0730_p0386b02║如昔迦葉佛時，有一優婆塞，以飲酒故，邪婬他婦，
X41n0730_p0386b03║盜他雞，殺他人。問言：何以故爾？答言：不作，以酒亂
X41n0730_p0386b04║故，一時能破四戒。文贅云問答已。餘有六重、二十
X41n0730_p0386b05║八輕者，謂優婆塞如是受五戒已，欲發大心，乞受
X41n0730_p0386b06║在家菩薩戒者，當依善生經，受此六重、二十八輕
X41n0730_p0386b07║戒，乃預示法儀以備用故，令對梵網以觀機故。謂
X41n0730_p0386b08║諸雜行相，廣如善生經及行事鈔中說者，然鈔依
X41n0730_p0386b09║經撰文，以明得失、是非故。鈔雖無有經可據，今復
X41n0730_p0386b10║錄二、三，俾知大槩。彼經云：佛言：一切施中，施無怖
X41n0730_p0386b11║畏，最為第一。是故我說五大施者，即是五戒。如是
X41n0730_p0386b12║五戒，能令眾生離五怖畏故。又云：有五善法圍
X41n0730_p0386b13║繞是戒：一慈、二悲、三喜、四忍、五信。若人能破重邪
X41n0730_p0386b14║見，心無疑網，則具正念，莊嚴清淨，根本清淨，離惡
X41n0730_p0386b15║覺觀。若能遠離五惡事者，是名受戒遠離一切身
X41n0730_p0386b16║口意惡。若言離五戒已，度生死者，無有是處。欲度
X41n0730_p0386b17║生死大海，應當至心受持五戒。是五戒中，四於後
X41n0730_p0386b18║世成無作戒，唯愛難斷，故不得成。以是因緣，愛欲
X41n0730_p0386b19║纏綿，應當至心，慎無放逸。又云：如是五戒，有五
X41n0730_p0386b20║種果：一、無作果（謂以清淨五戒為因，漸得出家受具，成就無作戒體故），二、報
X41n0730_p0386b21║果（謂以五戒因，兼修上品十善，報感生天，受諸妙樂故，尚不能超脫，以第三戒未淨故），三、餘
X41n0730_p0386b22║果（謂持五戒為因，得人道，由戒功德未盡，復生人中，受世諸樂故），四、作果（謂持五戒者，能
X41n0730_p0386b23║守護一戒，感一戒之善果報，若犯一戒，感一戒之罪果報故），五、解脫果（謂當來世修行
X41n0730_p0386b24║入道，解脫輪迴，得證聖果，皆以此五戒而為根本正因故）。又云：若優婆塞，常能
X41n0730_p0386c01║出至寺廟僧坊，到已親近諸比丘等，咨問法味，聽
X41n0730_p0386c02║已受持，憶念不忘，能分別義，轉化眾生，是名優婆
X41n0730_p0386c03║塞自利利他。若不能習學所說，輕慢比丘，為求過
X41n0730_p0386c04║失，而往聽法，無信敬心，奉事外道，見其功德，深信
X41n0730_p0386c05║日月五星諸宿，是優婆塞不名堅固，如法住又
X41n0730_p0386c06║云：雖不自作五惡之業，教人作；若先取他物，許為
X41n0730_p0386c07║了事；若典知關津，稅賣估物；若計價治病，治已賣
X41n0730_p0386c08║物；若違官私制，如是皆非如法住。若自不作惡，不
X41n0730_p0386c09║教他作，心不念惡，名如法住。又云：若優婆塞因
X41n0730_p0386c10║客煩惱所起之罪，作己不生慚愧悔心，非如法住。
X41n0730_p0386c11║若為身命故作諸惡事，非如法住。按薩婆多論
X41n0730_p0386c12║云：優婆塞得聽販賣，但不得作五業：一者不得販
X41n0730_p0386c13║賣畜生，以此為業；二者不得販賣弓箭刀杖，以此
X41n0730_p0386c14║為業；三者不得沽酒為業；四者不得壓油為業，以
X41n0730_p0386c15║油多虫故；五者不得作五大色染為業。此謂據經
X41n0730_p0386c16║論略明鈔義也。文云發願同行八戒者，謂例後八
X41n0730_p0386c17║戒法之願文，唯改八關齋三字為五戒，餘詞無異
X41n0730_p0386c18║也。
X41n0730_p0386c19║○受八戒法
X41n0730_p0386c20║善生經增一阿含云：佛告優婆塞：當於八日、十四
X41n0730_p0386c21║日、十五日，往詣長老比丘所，一一受八戒。一一受
X41n0730_p0386c22║之，勿令失次。
X41n0730_p0386c23║釋：　此先明受戒期限及施戒之師也。准佛說齋
X41n0730_p0386c24║經云：道弟子六齋之日受八戒。六齋日者，謂月初
X41n0730_p0387a01║八日、十四日、十五日、二十三日、二十九日、三十日。
X41n0730_p0387a02║四天王經：佛說六齋日，若於初八日、二十三日，四
X41n0730_p0387a03║天王差使者下察人間善惡；若於十四日、二十九
X41n0730_p0387a04║日，四王太子下察人間；若於十五日、三十日，四王
X41n0730_p0387a05║自下人間觀察眾生。布施、持戒、孝順父母少者，便
X41n0730_p0387a06║上忉利以啟帝釋，諸天心皆不悅，而言：阿修羅種
X41n0730_p0387a07║多，諸天種減少。若布施、持戒、孝順父母多者，諸天
X41n0730_p0387a08║帝釋心皆歡喜，而言：減損阿修羅，增廣諸天眾。今
X41n0730_p0387a09║但言八日、十四日、十五日者，以單攝雙故。行詣長
X41n0730_p0387a10║老比丘所受者，謂崇德臘也。
X41n0730_p0387a11║論中令五眾授之，成實云：若無人時，但心念口言，
X41n0730_p0387a12║乃至我持八戒，亦得成受。
X41n0730_p0387a13║釋　薩婆多論：令出家五眾授之者，此開有二義：
X41n0730_p0387a14║一、為應期；二、為擇人。然此八戒，必在六齋、八王日
X41n0730_p0387a15║受，恐過期則少利益。若無比丘，就比丘尼所受；乃
X41n0730_p0387a16║至若無沙彌，就沙彌尼所受。此謂應期也。擇人者，
X41n0730_p0387a17║其施戒人，必自持戒，乃可為師。若有比丘不持戒，
X41n0730_p0387a18║應從持戒尼所受；乃至若有沙彌不持戒，應從持
X41n0730_p0387a19║戒沙彌尼所受。復引成實論：若無人時，但心念口
X41n0730_p0387a20║言受者，雖亦應期急用，然機不能攝其初心，須久
X41n0730_p0387a21║發心，一往恒受八戒者，方知戒相，自言無紊。設有
X41n0730_p0387a22║如法人，而故作心念，縱說明了，若有疑慢，亦不成
X41n0730_p0387a23║受。
X41n0730_p0387a24║俱舍論云：若先作意於齋日受者，雖食竟亦得。
X41n0730_p0387b01║釋　薩婆多論亦有此說，今准釋之。彼云：若人欲
X41n0730_p0387b02║受八齋，先咨情女色，或作音樂，或貪欲飲噉，種種
X41n0730_p0387b03║戲笑，如是等放逸事，盡心作已，而後受齋，不問中
X41n0730_p0387b04║前中後，盡不得齋。若本無心受齋，而作種種放逸
X41n0730_p0387b05║事，後遇善知識，即受齋者，不問中前中後，一切得
X41n0730_p0387b06║齋。若欲受齋，而以事難自礙，不得自在，事難解已，
X41n0730_p0387b07║而受齋者，不問中前中後，一切得齋。俱舍引者，正
X41n0730_p0387b08║此後一義故，今以廣之。
X41n0730_p0387b09║前受戒者，下心合掌，隨施戒人語，勿前勿俱，若違
X41n0730_p0387b10║不成。
X41n0730_p0387b11║釋：　此明法儀也。前受戒者，謂如前長老比丘，得
X41n0730_p0387b12║五眾所受戒者，並須起敬法謙下之心，拈香頂禮，
X41n0730_p0387b13║長跪合掌，隨施戒人語，待彼說竟，聽明後答，不及
X41n0730_p0387b14║未竟前答，亦不得彼此俱言，若違則不成受，謂人
X41n0730_p0387b15║法事皆非也。
X41n0730_p0387b16║論云：若受八戒，應言一日一夜，莫使與終身戒相
X41n0730_p0387b17║亂。成實云：五戒、八戒，隨日月長短，或一年一月，乃
X41n0730_p0387b18║至半日半夜，重受減，並受得。
X41n0730_p0387b19║釋　薩婆多論云：佛本制一日一夜不得過限，若
X41n0730_p0387b20║有力能受，一日過已次第更受，如是隨力終身戒。
X41n0730_p0387b21║謂盡形受持之五戒也。復引成實云：隨日月長短
X41n0730_p0387b22║者，此謂一受經年歷月，不須日日頻受。今亦附者，
X41n0730_p0387b23║致備用有據也。而云半日半夜受者，法無如是，為
X41n0730_p0387b24║顯戒德故。重受者，若年若月竟，欲受再重受。減受
X41n0730_p0387c01║者，謂不足年月，隨意約期受，但有至誠心並得。若
X41n0730_p0387c02║受時施戒者，應如是授言：
X41n0730_p0387c03║我（某甲）歸依佛、歸依法、歸依僧（一日、一夜、一年、一月），為淨行優
X41n0730_p0387c04║婆（塞夷）。（如是三授）。
X41n0730_p0387c05║我（某甲）歸依佛竟，歸依法竟，歸依僧竟（一日、一夜、一年、一月），為
X41n0730_p0387c06║淨行優婆（塞夷）竟。（三結已，次授戒相言：）。
X41n0730_p0387c07║如諸佛盡壽不殺生，（某甲）一日一夜不殺生，能持不？
X41n0730_p0387c08║（答言：）能持。
X41n0730_p0387c09║如諸佛盡壽不盜，（某甲）一日一夜不盜，能持不？（答言：）能
X41n0730_p0387c10║持。
X41n0730_p0387c11║如諸佛盡壽不婬，（某甲）一日一夜不婬，能持不？（答言：）能
X41n0730_p0387c12║持。
X41n0730_p0387c13║如諸佛盡壽不妄語，（某甲）一日一夜不妄語，能持不？
X41n0730_p0387c14║（答言：）能持。
X41n0730_p0387c15║如諸佛盡壽不飲酒，（某甲）一日一夜不飲酒，能持不？
X41n0730_p0387c16║（答言：）能持。
X41n0730_p0387c17║如諸佛盡壽離華香、瓔珞、香油塗身，（某甲）一日一夜
X41n0730_p0387c18║離華香、瓔珞、香油塗身，能持不？（答言：）能持。
X41n0730_p0387c19║如諸佛盡壽離高勝牀上坐，及作倡伎樂，故往觀聽。
X41n0730_p0387c20║（某甲）一日一夜離高勝牀上坐，及作倡伎樂，故往觀
X41n0730_p0387c21║聽。能持不？（答言：）能持。
X41n0730_p0387c22║如諸佛盡壽離非時食，（某甲）一日一夜離非時食，能
X41n0730_p0387c23║持不？（答言：）能持。
X41n0730_p0387c24║阿含經云：如上次第授已，當教發願言：
X41n0730_p0388a01║我今以此八關齋功德，不墮惡趣八難邊地，持此功
X41n0730_p0388a02║德攝取一切眾生之惡，所有功德惠施彼人，使成無
X41n0730_p0388a03║上正真之道，亦使將來彌勒佛世，三會得度生老病
X41n0730_p0388a04║死。
X41n0730_p0388a05║釋　凡修行業，應當發願。若有行無願，其行必孤。
X41n0730_p0388a06║若有願無行，其願必虗。若行願相資，乃成慧用也。
X41n0730_p0388a07║八關齋者，以不非時食而為齋體，以八事閉惡而
X41n0730_p0388a08║助成齋。良由生死正因，無如婬欲。生死助緣，無如
X41n0730_p0388a09║飲食。故首楞嚴云：一切眾生，皆依婬欲而正性命。
X41n0730_p0388a10║一切眾生，皆依食住。其居家二眾，不能永捨家業
X41n0730_p0388a11║眷屬緣累。所以終身五戒，但除邪婬，不禁非時食。
X41n0730_p0388a12║若受八戒，唯制一日一夜者，嚴禁過午之食，不令
X41n0730_p0388a13║入咽。婬欲之念，不得毫動。一一皆如諸佛，盡壽堅
X41n0730_p0388a14║持其功德，故超勝於五戒也。不墮惡趣八難者，此
X41n0730_p0388a15║明自願離惡。持此功德，攝取一切眾生之惡者，亦
X41n0730_p0388a16║願諸眾生皆離惡也。八難者，一在地獄難，謂南贍
X41n0730_p0388a17║部洲下，過五百由旬，有八寒八熱等地獄。眾生因
X41n0730_p0388a18║惡業所感，墮於彼處，長夜冥冥，受苦無間。障於見
X41n0730_p0388a19║佛聞法，名地獄難。二在畜生難，謂畜生種類不一，
X41n0730_p0388a20║亦各隨因受報，常受鞭打殺害，或互相吞噉，受苦
X41n0730_p0388a21║無窮。障於見佛聞法，故名畜生難。三餓鬼難，謂餓
X41n0730_p0388a22║鬼有三種：一業最重者，長劫不聞漿水之名。一業
X41n0730_p0388a23║次重者，唯在人間，伺求蕩滌膿血糞穢。三業輕者，
X41n0730_p0388a24║時或一飽，加以刀杖驅逼，填河塞海，受苦無量，障
X41n0730_p0388b01║於見佛聞法，故名餓鬼難。四、長壽天難，謂此天以
X41n0730_p0388b02║五百劫為壽，即色界第四禪中無想天也。言無想
X41n0730_p0388b03║者，以其心想不行，如氷魚蟄蟲，外道修行，多生其
X41n0730_p0388b04║處，障於見佛聞法，故名長壽天難。五、在北鬱單越
X41n0730_p0388b05║難，梵語鬱單越，華言勝處，謂此處感報，勝東西南
X41n0730_p0388b06║三洲也。其人壽一千歲，命無中夭，為著樂故，不受
X41n0730_p0388b07║教化，是以聖人不出其中，不得見佛聞法，故名鬱
X41n0730_p0388b08║單越難。六、盲聾瘖瘂難，謂此等人，雖生中國，而業
X41n0730_p0388b09║障深重，盲聾瘖瘂，諸根不具，值佛出世，而不能見，
X41n0730_p0388b10║佛雖說法，亦不能聞，故名盲聾瘖瘂難。七、世智辯
X41n0730_p0388b11║聰難，謂世間之人，邪智聰利者，唯務耽習外道經
X41n0730_p0388b12║書，不信出世王法，故名世智辯聰難。八、生在佛前
X41n0730_p0388b13║佛後難，謂佛出現於世，為大導師，令諸眾生，離生
X41n0730_p0388b14║死苦，得涅槃樂，人有緣者，乃得值遇。其生在佛前
X41n0730_p0388b15║佛後者，由業重緣薄，既不見佛，亦不聞法，故名生
X41n0730_p0388b16║在佛前佛後難。所有功德，惠施彼人，使成無上正
X41n0730_p0388b17║真之道者，此明自他願種成佛之因也。亦使將來
X41n0730_p0388b18║彌勒佛世，三會得度生老病死者，此明自他得值
X41n0730_p0388b19║佛解脫之願也。三會者，准彌勒下生經云：彌勒菩
X41n0730_p0388b20║薩，即於出家之日，便得成佛，坐於龍華樹下，華林
X41n0730_p0388b21║園中，三會說法，第一會度九十六百億聲聞眾。記
X41n0730_p0388b22║云：若諸國王、大臣、長者、居士、男女、一切施主，於今
X41n0730_p0388b23║釋迦牟尼佛正法中，能作佛事，自種善根，或教他
X41n0730_p0388b24║種，以七寶、金銀、鍮石、銅鐵、木石、泥土，或繒縷，或綵
X41n0730_p0388c01║𦘕，作佛像及窣堵波，若大若小，乃至最小如指節
X41n0730_p0388c02║大，或以香華諸妙供具而為供養。由如是善根力
X41n0730_p0388c03║故，至彌勒如來成正覺時，善得人身，於第一會中，
X41n0730_p0388c04║剃髮出家，乘宿願力，便得涅槃。第二會度九十四
X41n0730_p0388c05║百億聲聞眾，記云：若國王及以臣庶，於今釋迦牟
X41n0730_p0388c06║尼佛正法中，能為法事，謂於諸大乘經典，或律或
X41n0730_p0388c07║論，若讀若誦，或恭敬供養，或於經卷，以諸雜綵而
X41n0730_p0388c08║嚴飾之。由是善根力故，至彌勒如來成正覺時，善
X41n0730_p0388c09║得人身，於第二會中，剃髮出家，乘宿願力，便得涅
X41n0730_p0388c10║槃。第三會度九十二百億聲聞眾，記云：若諸國王
X41n0730_p0388c11║及臣庶等，於今釋迦牟尼佛正法中，能為僧事，自
X41n0730_p0388c12║種善根，或教他種，於每月初一日，或初八日、十五
X41n0730_p0388c13║日，設齋供養比丘、比丘尼，或供養修禪定者，或供
X41n0730_p0388c14║養說法者，或施坐臥等具，供養眾僧。由是善根力
X41n0730_p0388c15║故，至彌勒佛成正覺時，善得人身，於第三會中，剃
X41n0730_p0388c16║髮出家，乘宿願力，便得涅槃。今文故云，亦使將來
X41n0730_p0388c17║彌勒佛世，三會得度生老病死也。
X41n0730_p0388c18║經云：設有善男子、善女人，不發此願而持八齋者，
X41n0730_p0388c19║得少許福田。引古證云：
X41n0730_p0388c20║釋：　謂上發願，准經乃引古為證，以出其文。若不
X41n0730_p0388c21║如是迴向發願，是自利心，不求解脫，所以但得少
X41n0730_p0388c22║許福田。是故凡受五戒、八戒者，日日以持戒功德，
X41n0730_p0388c23║至晚課竟，向諸佛菩薩像前，焚香禮拜，長跪合掌，
X41n0730_p0388c24║至誠發願，祈聖證盟，以遂所欲也。今復略明行相，
X41n0730_p0389a01║俾知功德有無據持不？唐准薩婆多論云：若受八
X41n0730_p0389a02║戒已，鞭打眾生，齋不清淨。雖即日不鞭打，若待明
X41n0730_p0389a03║日鞭打，亦不清淨。以要言之，若身口作不威儀事，
X41n0730_p0389a04║雖不破齋，齋不清淨。設身口清淨，若心起貪欲、瞋
X41n0730_p0389a05║恚、惱害之念，亦名齋不清淨。若受八戒已，精修六
X41n0730_p0389a06║念，是名齋清淨。所言六念者：一、念佛。謂念佛具足
X41n0730_p0389a07║十號：大慈大悲，智慧光明，神通無量，能拔眾苦。我
X41n0730_p0389a08║以清淨質直之心，得親近佛，心生歡喜。以歡喜故，
X41n0730_p0389a09║身得快樂。以快樂故，其心得定。以得定故，其心平
X41n0730_p0389a10║等。修念佛觀，必趣涅槃。是名念佛二、念法，謂念
X41n0730_p0389a11║法是如來所有功德，即十力、四無所畏等。我以清
X41n0730_p0389a12║淨質直之心，得親近法，心生歡喜，乃至修念法觀，
X41n0730_p0389a13║必趣涅槃，是名念法。三、念僧。謂僧是如來弟子，
X41n0730_p0389a14║得無漏法，具戒、定、慧，能為世間眾生作良福田，應
X41n0730_p0389a15║當恭敬。我以清淨質直之心，得親近僧，心生歡喜，
X41n0730_p0389a16║乃至修念僧觀，必趣涅槃。是名念僧。四念戒，謂
X41n0730_p0389a17║念諸禁戒，能遮諸惡煩惱，我以清淨質直之心，得
X41n0730_p0389a18║親近戒，心生歡喜，乃至修戒念想，必趣涅槃，是名
X41n0730_p0389a19║念戒。五、念施，謂念己所施獲得善利。一切世間
X41n0730_p0389a20║為慳嫉所覆，我於今者得離如是慳貪之垢，住捨
X41n0730_p0389a21║心中，於一切物心無恡惜，持用布施。既布施已，我
X41n0730_p0389a22║心應喜。以喜心故，身得快樂。乃至修念施想，必趣
X41n0730_p0389a23║涅槃。是名念施。六念天，謂念欲界天等，悉因往
X41n0730_p0389a24║昔戒、施善根，得生彼處，受天快樂。我亦見有如是
X41n0730_p0389b01║戒、施功德，捨命之時，必生彼天。以念天故，離於惡
X41n0730_p0389b02║法，心生歡喜；心歡喜故，身得快樂；得快樂故，其心
X41n0730_p0389b03║得定；以得定故，其心平等。修念天想，必趣天道，是
X41n0730_p0389b04║名念天。此則持八戒為因，六念為助也。須知第六
X41n0730_p0389b05║念天，因非涅槃，果招有漏。而亦令念者，其義有二：
X41n0730_p0389b06║一、彰戒、施功，有所歸故；二、明念專齋，無所染故。所
X41n0730_p0389b07║以諸經通明六念。
X41n0730_p0389b08║○出家授受戒法
X41n0730_p0389b09║七分明之：一明出家功由菩薩，二明有益超世，三
X41n0730_p0389b10║明障出大損，四明既出家已行於罪行，五明既出
X41n0730_p0389b11║家行凡福行，六明出家修道要業，七明大小正行。
X41n0730_p0389b12║三學為本，廣如鈔中。
X41n0730_p0389b13║釋：　此乃總標大義，廣釋詳如鈔中者，今准經律
X41n0730_p0389b14║略釋，則鈔義不無也。
X41n0730_p0389b15║一、明出家功由菩薩者，菩薩即護明菩薩，降生淨
X41n0730_p0389b16║飯王宮，名曰悉達太子，乃釋迦佛之因號也。迦葉
X41n0730_p0389b17║佛出，人壽二萬，彼佛滅度已後，經歷正像末法，人
X41n0730_p0389b18║壽漸減，以至於百。世間眾生，長夜癡冥，不聞三寶，
X41n0730_p0389b19║唯造諸惡，備嬰眾苦，趣三塗以為故宅，受四生猶
X41n0730_p0389b20║如更衣。護明菩薩，愍斯沉淪，將補佛處，出世利生，
X41n0730_p0389b21║橫約諸有，無思離染，故樹出家，樂處閑靜。若有貪
X41n0730_p0389b22║著，終成金鎻，引出方便，唯此一道。華嚴經云：若有
X41n0730_p0389b23║不識出家法，樂著生死不求脫，是故菩薩捨國財，
X41n0730_p0389b24║為之出家求寂靜。按普曜經：釋迦如來，初欲出家，
X41n0730_p0389c01║發此四誓願，度脫眾生：一謂願濟眾生困厄，謂我
X41n0730_p0389c02║設成正覺，得一切智時，眾生困厄，塗諸惱患，我當
X41n0730_p0389c03║濟脫，令斷恩愛。二謂願除眾生惑障，謂眾生沒在
X41n0730_p0389c04║生死苦海，無明暗蔽，悉無所知，我當為其顯示，如
X41n0730_p0389c05║清淨眼，內外無障，令其出離。三謂願斷眾生邪見，
X41n0730_p0389c06║謂眾生在世，我慢自大，尊己賤彼，心存邪見，不慕
X41n0730_p0389c07║聖道，我當開化，令入正真。四謂願度眾生苦輪，謂
X41n0730_p0389c08║眾生處於生死之苦，輪轉無際，滅智慧眼，不能自
X41n0730_p0389c09║濟，我當為其說法，令得度脫。故云出家功由菩薩
X41n0730_p0389c10║也。
X41n0730_p0389c11║二、明有益超世者，謂真誠出家，怖四怨苦，思不遷
X41n0730_p0389c12║性，諸佛數內，豈無有我？雜類報中，何以甘受？辭六
X41n0730_p0389c13║親至愛，捨五欲深著，如是出家，方可紹隆三寶，度
X41n0730_p0389c14║脫四生。應知剃染非是泛流，超俗還須上志，故云
X41n0730_p0389c15║有益超世也。
X41n0730_p0389c16║三、明障出大損者，謂好心出家，續賢聖種，為眾生
X41n0730_p0389c17║眼。世若無僧，三寶絕斷。滔滔苦海，孰架慈航？茫茫
X41n0730_p0389c18║業徑，誰指迷道？准出家功德經云：若能放人出家
X41n0730_p0389c19║受戒，功德無量。譬如四天下滿中羅漢，百年供養。
X41n0730_p0389c20║不如有人為涅槃故，於一日一夜出家受戒功德。
X41n0730_p0389c21║（謂猶前施，雖多有竭，是欲界繫。為法出家，非三界業，故說過前。）又云：若障出家，為
X41n0730_p0389c22║作留難，緣此罪報，墮三惡道，常盲無眼。若生為人，
X41n0730_p0389c23║在母腹中，受胎無眼，於百歲中，以無礙智，說是罪
X41n0730_p0389c24║報，亦不可盡。於四道中常盲，我終不記此人得解
X41n0730_p0390a01║脫故，由障出家故。又法苑珠林引經云：若為出家，
X41n0730_p0390a02║苦作留礙，破壞抑制，此人即斷佛種，諸惡集身。猶
X41n0730_p0390a03║如大海，現身癩病，死入黑闇地獄，無有出期。准經，
X41n0730_p0390a04║損義兼二：一、自損，二、損他。故云障出大損也。
X41n0730_p0390a05║四明既出家已行於罪行者，謂初心向道避苦求
X41n0730_p0390a06║安，落髮披緇背安趣苦，四口三破豈任恣為？繫草
X41n0730_p0390a07║鵝珠寧無倣效？今不憶古欲昇反墜，皆由自愚志
X41n0730_p0390a08║不超凡乏師良導。按遺教經云：不得販賣貿易、和
X41n0730_p0390a09║合湯藥、占相吉凶、節身時食、清淨自活。不得參預
X41n0730_p0390a10║世事通致使命，呪術仙藥結好貴人，親厚媟嫚皆
X41n0730_p0390a11║不應作。當自端心正念求度，不包藏瑕疵顯異惑
X41n0730_p0390a12║眾，於四供養知量知足，趣得供事不應畜積。若依
X41n0730_p0390a13║經奉行者是名梵行，若違教輒作者是名罪行。故
X41n0730_p0390a14║云既出家已行於罪行也。
X41n0730_p0390a15║五、明既出家行凡福行者，謂真心脫塵家出二死，
X41n0730_p0390a16║凡福勤修因非聖乘，教談三無漏學內徒熏修，律
X41n0730_p0390a17║明七有為福外眾隨辦，否則自棄涅槃而求暫樂，
X41n0730_p0390a18║樂盡苦生人天道險，若能以智為先導，事事迴向
X41n0730_p0390a19║眾生莊嚴佛國，無取著心無求報想，則行攝普賢
X41n0730_p0390a20║益難讚迷，由無智用致行成凡，故云既出家行凡
X41n0730_p0390a21║福行也。
X41n0730_p0390a22║六、明出家修道要業者，謂凡情未盡，道業難成。未
X41n0730_p0390a23║盡之情，愛欲為本；難成之道，淨戒為基。出家要業，
X41n0730_p0390a24║唯持戒斷欲而為先務。四十二章經云：人懷愛欲，
X41n0730_p0390b01║不見道者，譬如澄水，致手攪之，眾人共臨，無有覩
X41n0730_p0390b02║其影者。人以愛欲交錯，心中濁興，故不見道。當捨
X41n0730_p0390b03║愛欲，愛欲垢盡，道可見矣。遺教經云：依因此戒，得
X41n0730_p0390b04║生諸禪定及滅苦智慧，是故當持淨戒。戒為第一
X41n0730_p0390b05║安隱功德住處，故云出家修道要業也。
X41n0730_p0390b06║七、明大小正行三學為本者，三謂戒、定、慧。皆云學
X41n0730_p0390b07║者，學猶飾也，器不飾則無以成美觀，人不學則無
X41n0730_p0390b08║以成聖德，故依此而修者必證聖果，名曰正行。良
X41n0730_p0390b09║以眾生迷心為惑動慮成業，由業感報生死無窮，
X41n0730_p0390b10║欲脫苦果當除苦因，故先以戒治其業，次以定慧
X41n0730_p0390b11║澄其惑，業分善惡故止作兩行以相翻，惑唯昏散
X41n0730_p0390b12║故定慧二法而對破，病因藥差機藉教修，然後業
X41n0730_p0390b13║盡惑除情亡性顯，教門雖廣豈越於斯？大小同修
X41n0730_p0390b14║證中有別，故云大小正行三學為本也。
X41n0730_p0390b15║○乞度人法
X41n0730_p0390b16║時諸比丘輙便度人，不知教授已，愚癡故。彼不被
X41n0730_p0390b17║教授、不按威儀、著衣不齊整、乞食不如法、處處受
X41n0730_p0390b18║不淨鉢食、於大食小食上高聲大喚，如婆羅門聚
X41n0730_p0390b19║會法。諸比丘以此事白佛，佛言：聽僧與授具足戒
X41n0730_p0390b20║者白二羯磨。彼欲度人者，當往眾中，偏露右肩、脫
X41n0730_p0390b21║革屣、禮僧足、右膝著地、合掌，應作如是乞言：
X41n0730_p0390b22║釋：　准通儀式，應先鳴槌集眾。彼欲度人者，具修
X41n0730_p0390b23║威儀，先禮僧中上座已，合掌跪乞言：
X41n0730_p0390b24║大德僧聽！我（某甲）比丘，求眾僧乞度人授具足戒。願
X41n0730_p0390c01║僧聽我（某甲）比丘，度人授具足戒，慈愍故。
X41n0730_p0390c02║三、乞。律中准羯磨文，為授具足戒者，須乞畜眾法。
X41n0730_p0390c03║若按受戒揵度中，前具列和尚德已，總結文云：如
X41n0730_p0390c04║是畜依止，畜沙彌亦爾。故知並須，以無德不合故
X41n0730_p0390c05║也。
X41n0730_p0390c06║釋：　此准律明例用之法也。前具列和尚德者，按
X41n0730_p0390c07║律中，佛言：有五法成就，不得授人具足戒：無信、無
X41n0730_p0390c08║慚、無愧、懶惰、多忘。成就五法，得授人具足戒（反上五法）。
X41n0730_p0390c09║復有五法不得破：增上戒、增上見、增上威儀、少聞、
X41n0730_p0390c10║無智慧（反上五法得授）。復有五法不得：一、不瞻視病弟子，
X41n0730_p0390c11║不能使人瞻視，乃至令差若命終；二、若弟子不樂
X41n0730_p0390c12║住處，不能方便移至異處；三、若有生疑事，不能開
X41n0730_p0390c13║解其意，如法律除之；四、不能教捨惡見住善見；五、
X41n0730_p0390c14║若減十歲（反上五法得授）。復有五法不得：不知增戒、增心、
X41n0730_p0390c15║增慧、不知白、不知羯磨（反上五法得授。　此但略錄四五，廣如律中）。不
X41n0730_p0390c16║得與依止，得與依止；不得畜沙彌，得畜沙彌。所制
X41n0730_p0390c17║具德，咸如和尚。此則為師不易，具得實難也。
X41n0730_p0390c18║○與度人法
X41n0730_p0390c19║佛言：當觀察此人，若不堪教授，復不以二事攝取：
X41n0730_p0390c20║一者、法，二者、衣、食。當語言：大德！止！勿度人。若有智
X41n0730_p0390c21║慧堪能教授，又以二事攝者，應與羯磨。
X41n0730_p0390c22║釋　彼三乞已作禮起立，羯磨者作前方便答云：
X41n0730_p0390c23║與度人法羯磨。秉法者作是白言：
X41n0730_p0390c24║大德僧聽！此（某甲）比丘，今從眾僧乞度人授具足戒。
X41n0730_p0391a01║若僧時到僧忍聽，僧今與（某甲）比丘度人授具足戒。
X41n0730_p0391a02║白如是。
X41n0730_p0391a03║大德僧聽！此（某甲）比丘，今從眾僧乞度人授具足戒；
X41n0730_p0391a04║僧今與（某甲）比丘度人授具足戒。誰諸長老忍僧與
X41n0730_p0391a05║（某甲）比丘度人授具足戒者默然，誰不忍者說。僧已
X41n0730_p0391a06║忍與（某甲）比丘度人授具足戒竟。僧忍，默然故，是事
X41n0730_p0391a07║如是持。
X41n0730_p0391a08║釋　乞度人授具，乃為和尚也。梵本正名鄔波遮
X41n0730_p0391a09║迦。傳至于闐，翻為和尚。傳到此土，什法師翻名力
X41n0730_p0391a10║生。此義准舍利弗問經云：夫出家者，捨其父母生
X41n0730_p0391a11║死之家，入法門中，受微妙法。葢師之力，生長法身，
X41n0730_p0391a12║出功德財，養智慧命，功莫大焉。若無佛法，法身慧
X41n0730_p0391a13║命，不能生長。若無衣食，色質道器，不能資助。若此
X41n0730_p0391a14║二事無乏，十臘滿已，眾中羯磨，僧方忍聽。此一
X41n0730_p0391a15║羯磨為人法故作，是屬私也。
X41n0730_p0391a16║非　一人，非一界，不和，十臘未滿，少聞，不善毗尼，
X41n0730_p0391a17║多愚，有犯過等。二法非乞詞錯脫，羯磨顛倒，言
X41n0730_p0391a18║說不明，紊前方便。三事非二，攝有闕等。四、人
X41n0730_p0391a19║法非，乃至七具三非，取前互後，合具顯非。
X41n0730_p0391a20║○度沙彌法
X41n0730_p0391a21║律中度羅睺羅為最初。
X41n0730_p0391a22║釋：　此出制緣也。羅睺羅，此翻覆障，謂阿修羅食
X41n0730_p0391a23║月時障月明也。羅睺羅六年處母胎，所覆障故，因
X41n0730_p0391a24║以為名。舊云羅怙羅。准受戒揵度云：佛住迦毗羅
X41n0730_p0391b01║國尼拘律園，時佛時到，著衣持鉢，入城乞食。食已，
X41n0730_p0391b02║還出城。於時羅睺羅與母在高樓上，見佛來，語子
X41n0730_p0391b03║言：彼來者，是汝父。時羅睺羅疾疾下樓，至如來所，
X41n0730_p0391b04║頭面禮足，在一面立。世尊以手摩彼頭，彼自念：從
X41n0730_p0391b05║生以來，未曾得如是細滑柔輭樂。佛問言：汝能出
X41n0730_p0391b06║家學道否？答云：能出家。佛舒一指與羅睺羅，將至
X41n0730_p0391b07║僧迦藍中，告舍利弗言：汝度此童子出家，與受沙
X41n0730_p0391b08║彌十戒。此制緣也。
X41n0730_p0391b09║僧祇云：若年七歲，解知好惡，與出家。過七十，臥起
X41n0730_p0391b10║須人，不得度。若能修習諸業，聽出家。若初欲出家
X41n0730_p0391b11║者，為說苦事，一食、一住、一眠，多學問答，能持者度。
X41n0730_p0391b12║釋。　此引僧祇，明稱量機宜也。彼律中，因諸比丘
X41n0730_p0391b13║度八十、九十歲人出家，頭白背瘻，諸根不禁，進止
X41n0730_p0391b14║須人，洟唾污僧淨地，世人譏呵，佛故制此。若年七
X41n0730_p0391b15║歲，解知好惡者，聽度。謂知世是苦，出家寂靜。此則
X41n0730_p0391b16║年雖少，宿根正見，終成道品。若過七十，臥起須人
X41n0730_p0391b17║者，不得度。此非無慈不納，正是憐愍遮之。謂出家
X41n0730_p0391b18║所須，來處由信，道業不修，施報當酬。臥起尚且須
X41n0730_p0391b19║人，功行終無克辦。若過七十，形雖潦倒，色力精強，
X41n0730_p0391b20║志不自惰，此亦許度。凡欲出家，無論老少，當先為
X41n0730_p0391b21║說出家苦事，令彼忖量可否。若問欣樂答能，斯則
X41n0730_p0391b22║信無疑退；若憂慮默然，此則怖恐未堪。而事言苦
X41n0730_p0391b23║者，謂寒暑不遷，精勤不怠，唯道可修，無身可惜。此
X41n0730_p0391b24║苦乃出世之樂因也。一食，謂非時不䬸。一住，謂跏
X41n0730_p0391c01║趺修定。一眠，謂夜三時中，初後加功，以補晝之不
X41n0730_p0391c02║足；中夜神疲，聽其惜養寢安。多學，謂讀律攻行，受
X41n0730_p0391c03║經問義。此四，以禪、誦、熏、修、食、眠、練、質。若果能者，則
X41n0730_p0391c04║諸行業俱無憚矣。梵語沙彌，此翻云息慈。謂息世
X41n0730_p0391c05║染之情，以慈濟羣生也。又云：初入佛法，多存俗情，
X41n0730_p0391c06║故須息惡以行慈也。最下七歲至十三者，皆名驅
X41n0730_p0391c07║烏沙彌。若年十四至十九，名應法沙彌。若年二十
X41n0730_p0391c08║已上，皆號名字沙彌。
X41n0730_p0391c09║○與剃髮法
X41n0730_p0391c10║時諸比丘輙度人故，眾僧不知。佛言：汝若欲僧伽
X41n0730_p0391c11║藍中剃髮，當白一切僧。若不得和合，房房語令知
X41n0730_p0391c12║已與剃髮，若和合作白已剃髮。
X41n0730_p0391c13║釋：　此引制緣也。按受戒揵度中，有一巧師子，至
X41n0730_p0391c14║僧伽藍中，求諸比丘出家為道，諸比丘輒度之。時
X41n0730_p0391c15║彼父母啼泣，來至伽藍，問諸比丘，皆報不見。父母
X41n0730_p0391c16║即於僧房中，求覔得已，譏嫌眾僧，故有此制。應知
X41n0730_p0391c17║既出家已，則居止同僧，施沾僧分。若眾不知來源，
X41n0730_p0391c18║語已未允剃髮，豈但諱俗譏呵，恐玷法門，抑且盜
X41n0730_p0391c19║用僧物，罪歸師範，寧無慎歟？而令房房語知，為眾
X41n0730_p0391c20║集難。若僧和集，作單白羯磨已，然後剃髮，此是俗
X41n0730_p0391c21║不現前制，應遣求出家者離聞處。眾中能羯磨人，
X41n0730_p0391c22║作前方便答云：與剃髮羯磨。作是白言：
X41n0730_p0391c23║大德僧聽！彼（某甲）欲求（某甲）比丘剃髮。若僧時到僧
X41n0730_p0391c24║忍聽，與（某甲）剃髮。白如是。
X41n0730_p0392a01║作白已，喚入眾中，與剃髮度人法式，廣如鈔中。五
X41n0730_p0392a02║分云：先與受五戒已，後受十戒。
X41n0730_p0392a03║釋　度人法式。余曾撰集剃度沙彌正範，於內兼
X41n0730_p0392a04║五分授法，儀式詳明，辯譌有據，閱之自了，指歸行
X41n0730_p0392a05║用，誠補玄化，茲不繁引。
X41n0730_p0392a06║○授十戒法
X41n0730_p0392a07║佛言：若在僧伽藍中度令出家者，當白一切僧已，
X41n0730_p0392a08║聽與出家。應作如是白：
X41n0730_p0392a09║大德僧聽！此（某甲）從（某甲）比丘求出家。若僧時到僧
X41n0730_p0392a10║忍聽，與（某甲）出家。白如是。
X41n0730_p0392a11║釋　此二、單白羯磨，制有先後，用知總別。若前日
X41n0730_p0392a12║剃髮，次日授十戒者，二法前後俱用羯磨，應各作
X41n0730_p0392a13║前方便，前答與剃髮羯磨，後答與出家羯磨，此謂
X41n0730_p0392a14║用有別也。若剃髮已，即隨授十戒者，唯作前白，後
X41n0730_p0392a15║白略之。僧既聽忍，二皆無過，以剃髮中攝受戒故，
X41n0730_p0392a16║此謂用有總也。此二羯磨是為人作，皆屬私也。
X41n0730_p0392a17║非　餘非准上。其間唯異人，非謂受者老少違
X41n0730_p0392a18║制等。
X41n0730_p0392a19║○受戒體法
X41n0730_p0392a20║善見云：阿闍黎告言：汝隨我語，教汝受三歸。答言：
X41n0730_p0392a21║爾。又應問某遮難發戒緣起。准如經律，例須具問，
X41n0730_p0392a22║方乃授云。
X41n0730_p0392a23║釋　梵語阿闍黎，此飜軌範，亦云正行，謂能令弟
X41n0730_p0392a24║子效其軌則，以紏正心行故。其和尚臨座，並略問
X41n0730_p0392b01║遮難等，俱載三壇傳戒，正範詳明。此唯明阿闍黎
X41n0730_p0392b02║授歸戒法云。
X41n0730_p0392b03║我（某甲）歸依佛、歸依法、歸依僧，我今隨佛出家，（某甲）
X41n0730_p0392b04║為和尚，如來、至真、等正覺是我世尊。
X41n0730_p0392b05║三授已，便得戒。
X41n0730_p0392b06║我（某甲）歸依佛竟，歸依法竟，歸依僧竟。我今隨佛出
X41n0730_p0392b07║家已，（某甲）為和尚，如來、至真、等正覺是我世尊。
X41n0730_p0392b08║三、結已與戒相。
X41n0730_p0392b09║盡形壽不殺生，是沙彌戒能持不？（答言：）能持。
X41n0730_p0392b10║盡形壽不偷盜，是沙彌戒能持不？（答言：）能持。
X41n0730_p0392b11║盡形壽不婬欲，是沙彌戒能持不？（答言：）能持。
X41n0730_p0392b12║盡形壽不妄語，是沙彌戒能持不？（答言：）能持。
X41n0730_p0392b13║盡形壽不飲酒，是沙彌戒能持不？（答言：）能持。
X41n0730_p0392b14║盡形壽不著華鬘、香油塗身，是沙彌戒能持不？（答言：）能
X41n0730_p0392b15║持。
X41n0730_p0392b16║盡形壽不得歌舞倡伎及故往觀聽。是沙彌戒能持
X41n0730_p0392b17║不？（答言：）能持。
X41n0730_p0392b18║盡形壽不得高大牀上坐。是沙彌戒能持不？（答言：）能持。
X41n0730_p0392b19║盡形壽不非時食，是沙彌戒能持不？（答言：）能持。
X41n0730_p0392b20║盡形壽不得捉持生像金銀寶物。是沙彌戒能持不？
X41n0730_p0392b21║（答言：）能將。
X41n0730_p0392b22║此是沙彌十支淨戒，盡形壽一一不得犯，能持不？（答言：）
X41n0730_p0392b23║能持。
X41n0730_p0392b24║釋　此沙彌十支戒，前四是性重根本，若犯則應
X41n0730_p0392c01║滅擯，不得與清淨沙彌同法事及共止宿，亦不得
X41n0730_p0392c02║如餘沙彌得與大比丘過二宿。後六是遮罪，有犯
X41n0730_p0392c03║容懺心度，故誤罪結重輕，唯一突吉羅治。其間釋
X41n0730_p0392c04║義，當閱雲棲要略。欲明開遮，應學隨律威儀。
X41n0730_p0392c05║如請僧福田經：沙彌應知五德：一者、發心出家，懷
X41n0730_p0392c06║佩道故；二者、毀其形好，應法服故；三者、永割親愛，
X41n0730_p0392c07║無適莫故；四者、委棄身命，遵崇道故；五者、志求大
X41n0730_p0392c08║乘，為度人故。
X41n0730_p0392c09║釋：　此引諸德福田經。然斯五德，不特小眾終身
X41n0730_p0392c10║行之，始終通於五眾，俱堪物養，師範人天，故使誦
X41n0730_p0392c11║持，無輕受體及形服也。彼經云：時天帝釋白佛：夫
X41n0730_p0392c12║人種德，欲求景福，豈有良田果報無限，種絲髮之
X41n0730_p0392c13║德本，獲無量之福乎？佛告天帝：眾僧有淨德，名曰
X41n0730_p0392c14║福田。一、發心出家，乃至志求大乘，此五事名曰福
X41n0730_p0392c15║田。為良為美，為無旱衰，供之得福，難為喻矣。此五
X41n0730_p0392c16║下句，乃宣祖事鈔所註也。一、發心出家，懷佩道故
X41n0730_p0392c17║者，謂出家之人，發勇猛心，脫離凡俗，習佛菩提，而
X41n0730_p0392c18║能懷佩妙道，為世福田，是為初淨德也。二、毀其
X41n0730_p0392c19║形好應法服故者，謂出家之人剃除鬚髮毀壞相
X41n0730_p0392c20║好，去世俗之塵衣，著如來之法服，具佛威儀為世
X41n0730_p0392c21║福田，是為第二淨德也。三、永割親愛無適莫故
X41n0730_p0392c22║者，謂既已投佛出家，割絕父母情愛，無復專主，俗
X41n0730_p0392c23║業眷戀不肯斷捨，當一心精進修道，以報父母生
X41n0730_p0392c24║成之德，兼能為世福田，是為第三淨德也。四、委
X41n0730_p0393a01║棄身命遵崇道故者，謂出家之人能委棄身命無
X41n0730_p0393a02║所顧惜，唯務一心求證佛道，兼能為世福田，是為
X41n0730_p0393a03║第四淨德也。五、志求大乘為度人故者，謂出家
X41n0730_p0393a04║之人常懷濟物之心，專志勤求大乘之法，度脫一
X41n0730_p0393a05║切有情為世福田，是為第五淨德沙彌應當習具
X41n0730_p0393a06║也。
X41n0730_p0393a07║如僧祇律，應為說十數：一者一切眾生皆依飲食，
X41n0730_p0393a08║二者名色，三者痒痛想，四者四諦，五者五陰，六者
X41n0730_p0393a09║六入，七者七覺意，八者八正道，九者九眾生居，十
X41n0730_p0393a10║者十一切入。其列數、釋相、對治、顯正，並廣如行事
X41n0730_p0393a11║鈔說。
X41n0730_p0393a12║釋　此之十數，今准教典，仍列法數釋相，俾知觀
X41n0730_p0393a13║境對治，以顯正修，不晦聖制也。
X41n0730_p0393a14║一、謂一切眾生皆依飲食者，按楞嚴經云：如是世
X41n0730_p0393a15║界十二類生，不能自全，依四食住。演義鈔云：一、段
X41n0730_p0393a16║食，段即分段，食有資益之義，謂以香、味、觸三塵為
X41n0730_p0393a17║體，入腹變壞，資益諸根。古譯經律皆為摶食，以手
X41n0730_p0393a18║團曰摶，後譯復言漿飲等不可摶，遂譯為段食。
X41n0730_p0393a19║二觸食，觸即對也。謂六識所對色等諸塵，柔輭細
X41n0730_p0393a20║滑冷暖等觸，而生喜樂，俱能資益諸根，故名觸食。
X41n0730_p0393a21║設觸非食，何以觀戲劇等，終日不食而不饑也。
X41n0730_p0393a22║三、思食。思即意思，謂第六識思。於可愛之境，生希
X41n0730_p0393a23║望意，而能潤益諸根。如人饑渴，至飲食處，望得飲
X41n0730_p0393a24║食，而身不死，故名思食。四、識食。識以執持為義，
X41n0730_p0393b01║即第八識也。由前三食勢分所資，能令此識增勝，
X41n0730_p0393b02║執持諸根，故名識食。若約三界辯之，段食唯在欲
X41n0730_p0393b03║界，以色無色界無香味二塵，餘之三食徧通三界，
X41n0730_p0393b04║故云一者一切眾生皆依飲食也。
X41n0730_p0393b05║二、謂名色者，准智度論云：一切諸法中，但有名與
X41n0730_p0393b06║色，若欲如實觀，但當觀名色。雖癡心多想，分別於
X41n0730_p0393b07║異事，更無有一法，出於名色者。一、名者，心但有字，
X41n0730_p0393b08║故曰名也。即是心及相應所法，雖有能緣之用，而
X41n0730_p0393b09║無質礙可尋。既異於色，復有心、意、識及諸所數法
X41n0730_p0393b10║種種之別名，故謂之為名也。二色者，有形質礙
X41n0730_p0393b11║等法謂之為色，即世界一切依報及五蘊之初皆
X41n0730_p0393b12║是質礙之法，並無知覺之用，既異於心意識故稱
X41n0730_p0393b13║為色，故云二名色也。
X41n0730_p0393b14║三謂痒痛想者，准阿差末菩薩經云：菩薩自觀痛
X41n0730_p0393b15║痒，觀他痛痒，而得意止，擇求聖慧，慕樂求寂，正使
X41n0730_p0393b16║遭樂，不係在欲。然此痒痛想，即三受中之苦受也。
X41n0730_p0393b17║受乃領納義，謂六根之識，領受六塵之境。三受者，
X41n0730_p0393b18║一苦受，謂於六塵違情之境，而有逼迫之苦，是名
X41n0730_p0393b19║苦受。二、樂受。謂於六塵之境而有適悅之樂，是
X41n0730_p0393b20║名樂受。三不苦不樂受，謂於六受不違不順之
X41n0730_p0393b21║境，所受非苦非樂，是名不苦不樂受，故云三者痒
X41n0730_p0393b22║痛想也。
X41n0730_p0393b23║四謂四諦者，准四教儀、藏教、生滅四諦釋之。藏教
X41n0730_p0393b24║者，三藏之教也。生滅者，此教詮因緣生法，有生有
X41n0730_p0393c01║滅。四諦者，諦即審實之義，謂聲聞人用析空觀諦，
X41n0730_p0393c02║審苦集滅道之法，一一不虗（因緣生法者，六根為因，六塵為緣，根塵相
X41n0730_p0393c03║對所起之心，名為生法。析空者，析即分析，謂分析五蘊等法皆空也）。一、苦諦。苦即逼
X41n0730_p0393c04║迫之義，有三苦、八苦。總而言之，不出三界生死。聲
X41n0730_p0393c05║聞人諦審生死實苦，故名苦諦。二、集諦。集即招
X41n0730_p0393c06║集之義。謂聲聞人諦審煩惱惑業，實能招集生死
X41n0730_p0393c07║之苦，故名集諦。三、滅諦：滅即寂滅。謂聲聞人既
X41n0730_p0393c08║厭生死之苦，諦審涅槃，實為寂滅之樂，故名滅諦。
X41n0730_p0393c09║四、道諦：道即能通之義，謂聲聞人諦審戒定慧
X41n0730_p0393c10║之道，實能通至涅槃，故名道諦。故云四者四諦也。
X41n0730_p0393c11║五謂五陰者，准大乘廣五蘊論云：蘊者積聚之義，
X41n0730_p0393c12║謂眾生由此五法積聚成身，復因此身積聚有為
X41n0730_p0393c13║煩惱等法，能受無量生死也。亦名五陰，陰即葢覆
X41n0730_p0393c14║之義，謂能葢覆真性也。蘊陰合而言之，謂積聚有
X41n0730_p0393c15║為葢覆真性故。一、色蘊：色即質礙之義，謂眼耳鼻
X41n0730_p0393c16║舌身諸根和合積聚，故名色蘊。二、受蘊。受即領
X41n0730_p0393c17║納之義，謂六識與六塵相應，而有六受，和合積聚，
X41n0730_p0393c18║故名受蘊。三、想蘊。想即思想之義，謂意識與六
X41n0730_p0393c19║塵相應而成六想，和合積聚，故名想蘊。四、行蘊。
X41n0730_p0393c20║行即遷流造作之義。謂因六識思想諸塵，造作善
X41n0730_p0393c21║惡諸行，和合積聚，故名行蘊。五、識蘊。識即了別
X41n0730_p0393c22║之義，謂以眼、耳、鼻、舌、身、意六種之識，於諸塵境上
X41n0730_p0393c23║照了分別，和合積聚，故名識蘊。故云五者，五蘊也。
X41n0730_p0393c24║六謂六入者，准法界次第云：入即趣入之義，謂六
X41n0730_p0394a01║根為六識所依，能入六塵，故名六入。一、眼入。謂眼
X41n0730_p0394a02║根為識所依，能入於色。二、耳入，謂耳根為識所
X41n0730_p0394a03║依，能入於聲。三、鼻入，謂鼻根為識所依，能入於
X41n0730_p0394a04║香。四、舌入，謂舌根為識所依，能入於味。五、身
X41n0730_p0394a05║入，謂身根為識所依，能入於觸。六意入，謂意根
X41n0730_p0394a06║分別五塵能入於法，故云六者六入也。
X41n0730_p0394a07║七謂七覺意者，准法界次第云：亦名七覺分，又名
X41n0730_p0394a08║七覺支。覺即覺了所修之法，是真是偽也。分謂此
X41n0730_p0394a09║七種法，各有支派分齊，不相雜亂，故名分名支也。
X41n0730_p0394a10║擇、進、喜三覺分屬慧，除、捨、定三覺分屬定，念覺分
X41n0730_p0394a11║兼屬定慧。修此七覺，即得入道。一、擇法覺分。擇即
X41n0730_p0394a12║揀擇，謂用慧智觀察諸法之時，善能簡別真偽，而
X41n0730_p0394a13║不謬取虗偽之法，故名擇法覺分。二、精進覺分。
X41n0730_p0394a14║不雜名精，無間名進。謂修諸道法之時，善能覺了，
X41n0730_p0394a15║不行無益苦行，而於真正法中，常能用心專一，無
X41n0730_p0394a16║有間歇，故名精進覺分。三、喜覺分。喜即歡喜，謂
X41n0730_p0394a17║心契悟真法，得歡喜時，善能覺了此喜，不從顛倒
X41n0730_p0394a18║生，住真法喜，故名喜覺分。四、除覺分。除即斷除。
X41n0730_p0394a19║謂斷除諸見煩惱之時，善能覺了除去虗偽之法，
X41n0730_p0394a20║增長真正善根，故名除覺分。五、捨覺分。捨即捨
X41n0730_p0394a21║離，謂捨離所見念著之境，善能覺了虗偽不實，永
X41n0730_p0394a22║不追憶，故名捨覺分。六、定覺分。定即禪定，謂發
X41n0730_p0394a23║禪定之時，善能覺了諸禪，不生煩惱妄想，是名定
X41n0730_p0394a24║覺分。七、念覺分：念即思念，謂修諸道法之時，善
X41n0730_p0394b01║能覺了，常使定慧均平。若心昏沉之時，當念用擇
X41n0730_p0394b02║法、精進、喜三覺分，觀察諸法，令不昏沉。若心浮動
X41n0730_p0394b03║之時，當念用除覺分，除身口之過非。用捨覺分，捨
X41n0730_p0394b04║於觀智。用定覺分，入正禪定，攝其散心，令不浮動。
X41n0730_p0394b05║是名念覺分。故云七者，七覺意也。
X41n0730_p0394b06║八謂八正道者，准法界次第云：謂此八法不依偏
X41n0730_p0394b07║邪故名為正，復能通至涅槃故名為道。一正見，謂
X41n0730_p0394b08║修無漏道見四諦分明，破外道有無等種種邪見，
X41n0730_p0394b09║是為正見。二、正思惟，謂見四諦時，正念思惟，觀
X41n0730_p0394b10║察籌量，令觀增長，是為正思惟。三、正語。謂以無
X41n0730_p0394b11║漏智慧常攝口業，遠離一切虗妄不實之語，是為
X41n0730_p0394b12║正語。四、正業。謂以無漏智慧修攝其心，住於清
X41n0730_p0394b13║淨正業，斷除一切邪妄之行，是為正業。五正命，
X41n0730_p0394b14║謂出家之人當離五種邪命利養，常以乞食自活
X41n0730_p0394b15║其命，是為正命。六正精進，謂勤修戒定慧之道，
X41n0730_p0394b16║一心專精，無有間歇，是名正精進。七、正念，謂思
X41n0730_p0394b17║念戒、定、慧正道，及五停心助道之法，堪能進至涅
X41n0730_p0394b18║槃，是名正念（五停心者，多散亂眾生數息觀、多貪眾生不淨觀、多瞋眾生慈悲觀、愚癡
X41n0730_p0394b19║眾生因緣觀、多障眾生念佛觀）。八正定，謂攝諸散亂，身心寂靜，
X41n0730_p0394b20║正住真空之理，決定不移，是名正定。故云八者，八
X41n0730_p0394b21║正道也。九謂九眾生居者，准釋氏要覽云：即三
X41n0730_p0394b22║界九地也。謂欲界雜居一地，色界四禪分為四地，
X41n0730_p0394b23║無色界四空分為四地，共為九地。地者，有持載義。
X41n0730_p0394b24║九界眾生依之而居，忉利天以下及四趣皆為地
X41n0730_p0394c01║居，夜摩天已上至非非想天皆為空居。一、五趣雜
X41n0730_p0394c02║居地。五趣者，欲界六天、人、餓鬼、畜生、地獄也。本該
X41n0730_p0394c03║六趣，以阿修羅通於諸趣，故但言五。雜居者，五趣
X41n0730_p0394c04║果報苦樂不同，總居於欲界故也。二、離生喜樂
X41n0730_p0394c05║地，即色界初禪天。謂此天已離欲界欲惡之法，得
X41n0730_p0394c06║覺觀禪定而生喜樂。住於此定，一切苦惱皆不能
X41n0730_p0394c07║逼也（覺觀者，初心在緣曰覺，細心分別曰觀也）。三定生喜樂地，即色
X41n0730_p0394c08║界二禪天。謂此天已離初禪覺觀動散，攝心在定，
X41n0730_p0394c09║澹然凝靜，而生勝定喜樂。住於此定，如人從暗室
X41n0730_p0394c10║中出，見日月光明，朗然洞徹也。四、離喜妙樂地，
X41n0730_p0394c11║即色界三禪天。謂此天已離二禪天喜之踊動，因
X41n0730_p0394c12║攝心諦觀，泯然入定，而得勝妙之樂。住於此定，樂
X41n0730_p0394c13║法增長，徧滿身中也。五、捨念清淨地，即色界四
X41n0730_p0394c14║禪天。謂此天捨二禪之喜及三禪之樂，心無憎愛，
X41n0730_p0394c15║一念平等，清淨無雜，住於此定，空明寂靜，萬象皆
X41n0730_p0394c16║現也。六空無邊處地，即無色第一天。謂此天厭
X41n0730_p0394c17║色界色質為礙，不得自在，故加功用行，滅一切色
X41n0730_p0394c18║相，而入虗空處定。住於此定，其心明淨，無礙自在
X41n0730_p0394c19║也。七識無邊處地，即無色界第二天，謂此天厭
X41n0730_p0394c20║空處無邊，轉心緣識，與識相應，心定不動，三世之
X41n0730_p0394c21║識，悉現定中，住於此定，清淨寂靜也。八、無所有
X41n0730_p0394c22║處地，即無色界第三天，謂此天厭空處、無邊識處，
X41n0730_p0394c23║三世流轉無際，捨此二處，而入無所有處定，住於
X41n0730_p0394c24║此定，怡然寂靜，諸想不起也。九非非想處地，即
X41n0730_p0395a01║無色界第四天，謂此天厭無所有處如癡，故捨之
X41n0730_p0395a02║而入非非想處定，住於此定，不見有無相貌，泯然
X41n0730_p0395a03║寂絕，清淨無為也，故云九者，九眾生居。然此九界，
X41n0730_p0395a04║皆非聖位，不能超越生死，得大解脫，出家志趣涅
X41n0730_p0395a05║槃，故令知九界乃眾生所居也。
X41n0730_p0395a06║十謂十一切入者，即十徧處定也。准法界次第云：
X41n0730_p0395a07║智度論謂八背捨為初門，八勝處為中行，徧一切
X41n0730_p0395a08║為成就。此三種觀，具足禪體，始得成就此定。謂之
X41n0730_p0395a09║徧一切處者，從所觀境徧滿得名也。一、青徧一
X41n0730_p0395a10║切處定，謂於定中還取八背捨八處勝中所見青
X41n0730_p0395a11║色，使徧一切處皆青，故名青徧一切處定。其黃、赤、
X41n0730_p0395a12║白、地、水、火、風、空、識，九徧一切處定亦爾。故云十者，
X41n0730_p0395a13║十一切入也。
X41n0730_p0395a14║
X41n0730_p0395a15║毗尼作持續釋卷四
X41n0730_p0395a16║音義
X41n0730_p0395a17║四魔梵語魔羅，此云奪命。又云殺者，謂能奪智
X41n0730_p0395a18║慧命，而殺出家善根故。一、蘊魔，謂色受想行識等
X41n0730_p0395a19║聚積而成生死苦果，此生死法能奪智慧命，故云
X41n0730_p0395a20║蘊魔。二、煩惱魔，謂三界中一切煩惱妄惑，修行
X41n0730_p0395a21║人為此惱亂心神，不能成就菩提，故云煩惱魔。
X41n0730_p0395a22║三、死魔。死者，四大分散，夭喪殞沒。修行人為此夭
X41n0730_p0395a23║喪，不能續延慧命，故云死魔。四、天魔。此魔即欲
X41n0730_p0395a24║界第六天。若人勤修勝善，欲超三界生死，而此天
X41n0730_p0395b01║魔為作障礙種種擾亂之事，令修行人不能成就
X41n0730_p0395b02║出世善根，故云天魔。
X41n0730_p0395b03║四勝義諦准成唯識論：一、世間勝義。謂於世間
X41n0730_p0395b04║五蘊虗妄之法，而說真如勝妙之義也。二、道理
X41n0730_p0395b05║勝義，謂聲聞觀苦集滅道之理，即是勝妙之義也。
X41n0730_p0395b06║三證得勝義，謂聲聞證得二空真如之理，即是
X41n0730_p0395b07║勝妙之義也。四，勝義。勝義，謂一真法界之理，唯
X41n0730_p0395b08║有諸佛盡知盡證，乃勝義中之最勝義也。
X41n0730_p0395b09║祐神助也。
X41n0730_p0395b10║沃音屋，肥也。
X41n0730_p0395b11║壤柔土無塊也。
X41n0730_p0395b12║典主也。
X41n0730_p0395b13║悅租也。
X41n0730_p0395b14║蟄沈，入聲，虫藏也。
X41n0730_p0395b15║忉利天梵語忉利，此云三十三。智論云：昔有婆
X41n0730_p0395b16║羅門姓憍尸迦，與知友三十二人共修福德，命終
X41n0730_p0395b17║皆生須彌山頂。憍尸迦為天主，名帝釋，三十二人
X41n0730_p0395b18║為輔臣，周圍列居，而帝釋獨處其中
X41n0730_p0395b19║瘖瘂謂有口不能言也。
X41n0730_p0395b20║長者十德出翻譯集。一、貴姓。謂勳戚尊貴，世稱
X41n0730_p0395b21║閥閱之族。閥音伐。史記云：明其等曰閥，積其功曰
X41n0730_p0395b22║閱。二位高，謂居卿相台輔，為百僚之首。三大
X41n0730_p0395b23║富，謂寶貨豐饒，所須具足。四威德，謂威嚴厚重，
X41n0730_p0395b24║人所敬畏。五智深，謂智慮深遠，越格超羣，所謀
X41n0730_p0395c01║皆當。六、年耆，謂齒高望重，為物儀表，人所尊仰。
X41n0730_p0395c02║七行淨，謂持心律己，廉公潔白，所行如言，皆無
X41n0730_p0395c03║瑕玷。八禮備，謂威儀庠序，世所式瞻。九、上歎，
X41n0730_p0395c04║謂才德兼備，言行可則，為在上者所喜歎服。十、
X41n0730_p0395c05║下歸。謂謙以處己，寬以御眾，為在下者所仰歸向。
X41n0730_p0395c06║坯音丕。未燒陶瓦。
X41n0730_p0395c07║嬰音英，繫也。
X41n0730_p0395c08║五欲一、財欲，即世間一切資財也。謂人以財物
X41n0730_p0395c09║為養己之資，故致貪求戀著不捨。二色欲，即世
X41n0730_p0395c10║間青黃赤白男女等色也。謂人以色欲悅情適意，
X41n0730_p0395c11║故致貪求戀著，不能出離三界。三、飲食欲，即世
X41n0730_p0395c12║間餚饍眾味也。謂人必假飲食，資生活命，故致貪
X41n0730_p0395c13║求，樂著無厭。四名欲名，即世間之聲名也。謂人
X41n0730_p0395c14║因聲名能顯親榮已，故致貪求樂著而不知止。
X41n0730_p0395c15║五、睡眠欲。即情識昏昧而睡眠也。謂人之睡眠，亦
X41n0730_p0395c16║有時節，若怠惰放縱，樂著無厭，是名睡眠欲。
X41n0730_p0395c17║三破謂破戒見威儀也。
X41n0730_p0395c18║媟嫚上音屑，下音慢，謂污也。
X41n0730_p0395c19║二死謂分斷、變異二種生死也。
X41n0730_p0395c20║繫草昔有比丘，途次逢羣賊得物而歸，恐彼比
X41n0730_p0395c21║丘洩露欲害賊。中有一人知比丘法，即將比丘就
X41n0730_p0395c22║生草，以草繫其法衣。比丘守戒，寧至饑死不傷於
X41n0730_p0395c23║草也。
X41n0730_p0395c24║鵝珠昔有比丘乞食至一珠師家，珠師篤信，即
X41n0730_p0396a01║起取食與比丘。有一赤珠落地，其家養一鵝，鵝見
X41n0730_p0396a02║赤珠即吞入腹。後珠師將食，比丘視不見珠，謂比
X41n0730_p0396a03║丘偷取索之。比丘言：不取汝珠。彼怒痛打比丘垂
X41n0730_p0396a04║死。此比丘守戒故，寧死不言鵝吞，恐傷生命故。彼
X41n0730_p0396a05║珠師怒極，鵝在前遊，彼一脚搨死。比丘見鵝已死，
X41n0730_p0396a06║乃言：汝珠是，此鵝吞爾。珠師割鵝得珠，求悔增信
X41n0730_p0396a07║也。
X41n0730_p0396a08║七有為福一、興立佛圖、僧房、堂閣。二、園果浴
X41n0730_p0396a09║池，樹木清涼。三、常施醫藥療救眾病。四、作堅
X41n0730_p0396a10║牢船濟度人民。五、安設橋梁，過度羸弱。六、近
X41n0730_p0396a11║道作井，渴乏得飲。七、造作圊廝施便利處。是為
X41n0730_p0396a12║七事，布施轉身得生梵天受福報故。
X41n0730_p0396a13║革屣生曰革，熟曰韋。皮履也。
X41n0730_p0396a14║瘻音閭，曲脊也。
X41n0730_p0396a15║寢臥也。
X41n0730_p0396a16║景大也。
X41n0730_p0396a17║適音的，專主也。
X41n0730_p0396a18║十二類生一卵生，即魚鳥龜蛇之類。二、胎生
X41n0730_p0396a19║即人畜龍仙之類。三濕生，即含蠢蠕動之類。
X41n0730_p0396a20║四化生，即轉蛻飛行之類。五有色，即休咎精明
X41n0730_p0396a21║之類。六、無色，即空散銷沉之類。七有想，即神
X41n0730_p0396a22║鬼精靈之類。八無想，即精神化為土木金石之
X41n0730_p0396a23║類。九、非有色，即水母以蝦為目之類。謂水母本
X41n0730_p0396a24║無自類之色相，故曰非有色相。以水沫為身，以蝦
X41n0730_p0396b01║為目，故曰成色也。十、非無色，即咒詛、厭生之類。
X41n0730_p0396b02║咒詛亦呼召耳，厭即禱也。如蝦蟇以身附卵，然後
X41n0730_p0396b03║生長，非聲則壞。又如孔雀，雌者聞雄者鳴，即有娠
X41n0730_p0396b04║生雛。此等物類，由厭禱而生也。十一、非有想，即
X41n0730_p0396b05║蒲盧等異質相成之類。蒲慮者，蜾蠃也，取青虫以
X41n0730_p0396b06║為己子。青虫非蒲盧之類，故曰非有想。相而能成
X41n0730_p0396b07║己之子，故成想也。十二、非無想即土梟等附塊
X41n0730_p0396b08║為兒，及破鏡鳥以毒樹果抱為其子，子成，父母皆
X41n0730_p0396b09║遭其食之類。
X41n0730_p0396b10║劇音極，增也，甚也，戲也。
X41n0730_p0396b11║三苦一、苦苦。謂有漏五陰之身，性常逼迫，名苦。
X41n0730_p0396b12║又與苦受相應，即苦上加苦，故名苦苦。二、壞苦，
X41n0730_p0396b13║謂樂相壞時，苦相即至，名為壞苦，即樂極悲生是
X41n0730_p0396b14║也。三、行苦。行苦者，即有漏之法，四相遷流，常不
X41n0730_p0396b15║安隱也。
X41n0730_p0396b16║八苦謂生老病死，愛別離，怨憎會，求不得，五陰
X41n0730_p0396b17║熾盛，八也。
X41n0730_p0396b18║澹然謂恬靜無為貌。
X41n0730_p0396b19║八背捨背謂違背，捨即捨棄。大智度論云：背此
X41n0730_p0396b20║淨潔五欲，捨此著心，故名背捨。修此觀故，發無漏
X41n0730_p0396b21║智慧，斷三界見思惑盡，證羅漢果。欲界色聲香味
X41n0730_p0396b22║觸，名麤弊五欲。色界無色界色等，名淨潔五欲也。
X41n0730_p0396b23║一、內有色相外觀色。謂行人先觀自己色身相
X41n0730_p0396b24║狀，壞爛不淨，不可愛樂，一心靜定，更想皮肉脫落，
X41n0730_p0396c01║但見白骨有八色光明。八色光明者，謂見地色如
X41n0730_p0396c02║黃白淨地，見水色如淵中澄清之水，見火色如烟
X41n0730_p0396c03║薪清淨之火，見風色如無塵清風，見青色如金精
X41n0730_p0396c04║山，見黃色如薝蔔華，見赤色如春朝霞，見白色如
X41n0730_p0396c05║珂雪也。故云內有色相。又為欲界貪欲難斷，雖已
X41n0730_p0396c06║自觀內色不淨，故須復以不淨觀於他人之色，令
X41n0730_p0396c07║生厭惡，以求斷除，故云外觀色。此初背捨，位在初
X41n0730_p0396c08║禪天定。二、內無色相外觀色，謂行人為入二禪，
X41n0730_p0396c09║已滅內身色相，故云內無色相。又為欲界貪欲難
X41n0730_p0396c10║斷，故猶觀外不淨之相，令生厭惡，以求斷除，故又
X41n0730_p0396c11║云外觀色。此即第二背捨，位在二禪天定。三、淨
X41n0730_p0396c12║背捨，身作證。淨即緣於淨相也。謂行人於第二背
X41n0730_p0396c13║捨後，除葉外色不淨之相，但於定中練習八色光
X41n0730_p0396c14║明，清淨皎潔，猶如妙寶之色，故云淨背捨。心既明
X41n0730_p0396c15║淨，樂漸增長，徧滿身中，悉皆怡悅，故云身作證。此
X41n0730_p0396c16║即第三背捨，位在三禪天定。四、虗空處背捨。謂
X41n0730_p0396c17║行人於欲界後，已除棄自身不淨之色。初背捨後，
X41n0730_p0396c18║又除棄內身白骨之色。第二背捨後，又除棄外身
X41n0730_p0396c19║一切不淨之色。尚餘八種淨色，皆依心住。若心捨
X41n0730_p0396c20║色，色即謝滅。一心緣空，與空相應，即入無邊虗空
X41n0730_p0396c21║處定。故云虗空處背捨。此即第四背捨，位在四禪
X41n0730_p0396c22║天定。五、識處背捨，謂行人若捨虗處，一心緣識
X41n0730_p0396c23║入定時，即觀此定依五陰等悉皆無常、苦、空、無我，
X41n0730_p0396c24║虗妄不實，心生厭背而不受著，故云識處背捨。
X41n0730_p0397a01║六、無所有處背捨。謂行人若捨識處，一心緣無所
X41n0730_p0397a02║有處入定時，即觀此定依五陰等悉皆無常、苦、空、
X41n0730_p0397a03║無我，虗妄不實，心生厭背而不受著，故名無所有
X41n0730_p0397a04║處背捨。七、非有想非無想處背捨。謂行人若捨
X41n0730_p0397a05║無所有處，一心緣非有想非無想，入定時即觀此
X41n0730_p0397a06║定，依五陰等悉皆無常、苦、空、無我，虗妄不實，心生
X41n0730_p0397a07║厭背而不受著，故名非有想非無想背捨。八、滅
X41n0730_p0397a08║受想背捨：受即領納，想即思想，即五陰中受想二
X41n0730_p0397a09║心也。謂行人厭患此心散亂，欲入定休息故，背滅
X41n0730_p0397a10║受想諸心，是名滅受想背捨
X41n0730_p0397a11║八勝處謂修八背捨後，觀心純熟轉變自在，若
X41n0730_p0397a12║淨若不淨隨意能破也。初二勝處位在初禪，第三
X41n0730_p0397a13║第四勝處位在二禪，第五乃至第八勝處位在四
X41n0730_p0397a14║禪。三禪不立勝處者，以三禪天樂多心純故不立
X41n0730_p0397a15║也。一、內有色相，外觀色少，若好若醜，是名勝知勝
X41n0730_p0397a16║見。謂行人先觀自己色身相狀，壞爛不淨，不可愛
X41n0730_p0397a17║樂，一心靜定，更想皮肉脫落，但見白骨有八色光
X41n0730_p0397a18║明，故云內有色相。又以觀道未增，若觀多色，恐難
X41n0730_p0397a19║攝持，故觀少色。是以自觀己身不淨，亦觀所愛之
X41n0730_p0397a20║人身亦不淨，故云外觀色少。若好若惡者，謂觀外
X41n0730_p0397a21║諸色，善業善果，故名好；惡業惡果，故名醜。或時繫
X41n0730_p0397a22║心一處，觀欲界中色，能生貪欲者，是淨色，名為好；
X41n0730_p0397a23║能生瞋恚者，是不淨色，名為醜。勝知勝見者，謂觀
X41n0730_p0397a24║心純熟，於好色中，心不貪愛；於醜色中，心不瞋恚
X41n0730_p0397b01║也。二、內有色相，外觀色多，若好若醜，是名勝知
X41n0730_p0397b02║勝見。謂行人先觀自己色身相狀，壞爛不淨，不可
X41n0730_p0397b03║愛樂，一心靜定，更想皮肉脫落，但見白骨有八色
X41n0730_p0397b04║光明，故云內有色相。觀於內身色相既熟，則觀外
X41n0730_p0397b05║色雖多，亦無妨礙，所謂諦觀一死屍，至十百千萬
X41n0730_p0397b06║等死屍，若觀一肨脹時，悉見一切肨脹，乃至壞爛
X41n0730_p0397b07║青瘀剝落，亦復如是，故云外觀色多，若好若醜。勝
X41n0730_p0397b08║知勝見如上。三、內無色相，外觀色少，若好若醜，
X41n0730_p0397b09║勝知勝見。謂行人入二禪已，滅內心色相，故云內
X41n0730_p0397b10║無色相。又以觀道未增，若觀多色，恐難攝持，故觀
X41n0730_p0397b11║少色。是以自觀己身不淨，亦觀所愛之人身亦不
X41n0730_p0397b12║淨，故云外觀色少，若好若醜。勝知勝見如上。四、
X41n0730_p0397b13║內無色相，外觀色多，若好若醜，勝知勝見。謂行人
X41n0730_p0397b14║入二禪已，滅內身色相，故云內無色相。觀內身色
X41n0730_p0397b15║相既無，則外色相雖多，亦無妨礙。餘同上二中無
X41n0730_p0397b16║異。葢行人為欲界煩惱難破，故於第二禪中，重修
X41n0730_p0397b17║第三、第四勝處，滅欲界煩惱，令無遺餘，亦令觀道
X41n0730_p0397b18║增進，牢固不失，工夫轉勝也。五、青勝處，謂行人
X41n0730_p0397b19║觀青色照耀，勝於背捨八色光明中所見青相，不
X41n0730_p0397b20║起法愛，故名勝處。六、黃勝處，謂行人觀黃色照
X41n0730_p0397b21║耀，勝於背捨八色光明中所見黃相，亦不起法愛，
X41n0730_p0397b22║故名勝處。七赤勝處及八白勝處，此二如上青
X41n0730_p0397b23║黃勝處釋。