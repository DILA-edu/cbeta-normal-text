X41n0730_p0417c12║
X41n0730_p0417c13║
X41n0730_p0417c14║曇無德部四分律刪補隨機羯磨卷第七
X41n0730_p0417c15║
X41n0730_p0417c16║唐京兆崇義寺沙門　道宣　撰集
X41n0730_p0417c17║金陵華山後學比丘　讀體　續釋
X41n0730_p0417c18║●衣藥受淨篇第四
X41n0730_p0417c19║釋　衣身之章也。上曰衣，衣隱也。下曰裳，裳障也。
X41n0730_p0417c20║所以隱形，自障蔽故。涅槃經云：三衣者，如世衣裳，
X41n0730_p0417c21║障覆形體。大論云：釋子受持禁戒是其性，剃髮染
X41n0730_p0417c22║衣是其相。律中凡資身法服並臥具等，總名衣也。
X41n0730_p0417c23║藥者，治病之草。此土以草根木皮及五金八石等，
X41n0730_p0417c24║皆可為藥。西域多用酥油蜜等治病為藥也。葢有
X41n0730_p0418a01║形之軀，難免饑渴寒暑，不無四大相違。故律制僧
X41n0730_p0418a02║徒，凡著用衣藥，俱有受淨之方，以表戒行也。故爾
X41n0730_p0418a03║類聚列於第四篇。此篇中共有二十法，總是但對
X41n0730_p0418a04║首及但心念二種羯磨，皆為事作，俱屬私也。下不
X41n0730_p0418a05║繁釋。
X41n0730_p0418a06║時諸比丘多畜衣服，佛言：當來善男子不忍寒苦，
X41n0730_p0418a07║畜三衣足不得過。
X41n0730_p0418a08║釋。　此先引制緣也。律云：時佛與千二百五十比
X41n0730_p0418a09║丘遊行王舍城，見諸比丘在途次行，擔重擔衣。爾
X41n0730_p0418a10║時冬際天大寒，世尊著一衣於露地坐。至初夜已
X41n0730_p0418a11║覺寒，又著一衣。中夜過已覺寒，又加一衣，不復寒
X41n0730_p0418a12║苦。世尊作念言：當來比丘不耐寒苦，著此三衣，足
X41n0730_p0418a13║以御之。我今為諸比丘當制三衣，不得過也。大智
X41n0730_p0418a14║度論釋云：外道裸形無耻，白衣多貪重著。佛聖弟
X41n0730_p0418a15║子住於中道，故著三衣也。
X41n0730_p0418a16║僧祇云：三衣是沙門賢聖標幟故。
X41n0730_p0418a17║釋：　此引律明衣之尊勝也。幟者，幡也。立木繫帛
X41n0730_p0418a18║於上，曰標幟，以表殊勝故。今喻三衣，凡聖同軌，表
X41n0730_p0418a19║顯道儀是真。沙門釋子，乃至果位賢聖，莫不身著
X41n0730_p0418a20║法服，體具威儀，令生物敬，以異居塵。律云：三世如
X41n0730_p0418a21║來，並著如是衣也。警訓云：世尊處世，深達物機，凡
X41n0730_p0418a22║所施為，必以威儀為主。葢謂身不離衣故。
X41n0730_p0418a23║薩婆多云：為五意故，障寒熱，除無慚愧，入聚落，在
X41n0730_p0418a24║道行，生善威儀清淨故，方制三衣。
X41n0730_p0418b01║釋　論：謂一衣不能障寒熱，三衣足能障寒熱，安
X41n0730_p0418b02║樂無苦迫故；一衣不能障慚愧，三衣能障諸慚愧，
X41n0730_p0418b03║不令露形醜故；一衣不能入聚落，三衣隨身入村
X41n0730_p0418b04║落，能生他信敬故；一衣不能行途生善，三衣具足
X41n0730_p0418b05║在道行，能攝心生善故；一衣不能淨威儀，三衣能
X41n0730_p0418b06║更換入眾，令威儀清淨故。為此五意，方制三衣也。
X41n0730_p0418b07║律本云：不得以犯捨墮物及邪命得衣作不成受。
X41n0730_p0418b08║若以錦衣五大上色不得受，應染作袈裟色。
X41n0730_p0418b09║釋：　此引律明衣體須淨，方成受持也。犯捨墮物
X41n0730_p0418b10║者，謂犯畜長衣，若過十日，若過一月，衣未捨，罪未
X41n0730_p0418b11║懺，此乃不淨財，不得作三衣受持。邪命得衣者，准
X41n0730_p0418b12║大智度論云：邪命有五：一、詐現異相，謂諸比丘違
X41n0730_p0418b13║佛正教，於世俗人前，詐現奇特之相，令其心生恭
X41n0730_p0418b14║敬，而求利養。二、自說功能，謂諸比丘以辯口利詞，
X41n0730_p0418b15║抑人揚己，自逞功能，令所見者，生敬信心，而求利
X41n0730_p0418b16║養。三、占相吉凶，謂諸比丘攻學異術，卜命相形，講
X41n0730_p0418b17║談吉凶，而求利養。四、高聲現威，謂諸比丘大語高
X41n0730_p0418b18║聲，詐現威儀，令人畏敬，而求利養。五、說所得利，以
X41n0730_p0418b19║動人心，謂諸比丘於彼得利，於此稱說，於此得利，
X41n0730_p0418b20║於彼稱說，令人動心，而求利養。是為五種邪命。若
X41n0730_p0418b21║佛弟子，宜慎誡之。又業疏云：但有邪心，有涉貪染，
X41n0730_p0418b22║為利賣法，禮佛讀經，斷食諸業，所獲贓賄，皆曰邪
X41n0730_p0418b23║命物。正乖佛化，故特制也。如經中說：比丘持糞掃
X41n0730_p0418b24║衣，就河所浣，諸天取汁，用洗身，自不辭穢也。外道
X41n0730_p0418c01║持淨㲲，次後將洗，諸天遙遮，勿污池也。由邪命得，
X41n0730_p0418c02║體不淨故，故云邪命得衣，作不成受。縱是檀越，自
X41n0730_p0418c03║發施心，以諸錦帛，並五大上色衣財供養，雖順彼
X41n0730_p0418c04║心受之，應染作袈裟色。葢法衣順道，布服是恒，流
X41n0730_p0418c05║俗所貪，故齊削也。袈裟者，梵語具云迦羅沙曳，此
X41n0730_p0418c06║翻不正色。章服儀云：袈裟之目，因於衣色，如經中
X41n0730_p0418c07║壞色衣。壞色者，謂以青、黑、木蘭三種色，而壞其五
X41n0730_p0418c08║大上色也。
X41n0730_p0418c09║聽以長二肘、廣四肘衣作安陀會，長三肘、廣五肘
X41n0730_p0418c10║作鬱多羅僧，僧伽黎亦爾。五分云：肘量長短不定，
X41n0730_p0418c11║佛令隨身分量。律云：度身而衣故也。
X41n0730_p0418c12║釋：　此引律明衣量也。以一尺八寸為一肘，則下
X41n0730_p0418c13║衣三尺六寸長竪量也，七尺二寸廣橫量也。中衣
X41n0730_p0418c14║竪量五尺四寸，橫量九尺，上衣亦爾。五分謂肘量
X41n0730_p0418c15║長短不定，聽隨自身量作衣。須知上衣不過踝骨，
X41n0730_p0418c16║下衣縮於中衣，中衣縮於上衣，如是次第掩之，乃
X41n0730_p0418c17║名如法。然人軀長短，由敬慢之業所招，故世尊先
X41n0730_p0418c18║制定量，令身長者須遵，後開度身，令軀短者得便，
X41n0730_p0418c19║否則衣體不稱，威儀失准，故律云度身而衣故也。
X41n0730_p0418c20║若作新衣，一重作安陀會、鬱多羅僧，二重作僧伽
X41n0730_p0418c21║黎。若故衣者，三重作安陀會、鬱多羅僧，四重作僧
X41n0730_p0418c22║伽黎。若糞掃衣，隨意多作。
X41n0730_p0418c23║釋：　此引律明衣財新故也。衣分厚薄者，三衣制
X41n0730_p0418c24║意本為障寒，西域比丘除三衣及下裙更無餘者，
X41n0730_p0419a01║披著此方身衣重重，三衣唯用單作，傳習已久，故
X41n0730_p0419a02║不能隨新故之財造厚薄之衣。國風如是，唯生信
X41n0730_p0419a03║仰而增慚愧爾。
X41n0730_p0419a04║應五條不應六條，乃至應十九條不應二十，若過
X41n0730_p0419a05║是條數亦應畜。應法：稻田畦畔齊整，聽以刀截成
X41n0730_p0419a06║沙門衣，不為怨賊所剝故。
X41n0730_p0419a07║釋：　此引律明作衣之相也。衣揵度云：世尊出王
X41n0730_p0419a08║舍城南方遊行，中道見有田畦畔齊整，告阿難：汝
X41n0730_p0419a09║見此田不？答言：已見。復問阿難：汝能為諸比丘作
X41n0730_p0419a10║如是衣不？答言：能。阿難！汝往王舍城教諸比丘作
X41n0730_p0419a11║如是衣。阿難還城教眾作如是割截衣。世尊南方
X41n0730_p0419a12║遊行已還，見諸比丘多著割截衣，告阿難言：汝聦
X41n0730_p0419a13║明大智慧，我為略說而能廣解義。過去未來諸佛
X41n0730_p0419a14║世尊弟子著如是衣，如我今日刀截成沙門衣，不
X41n0730_p0419a15║為怨賊所劫。從今已去聽諸比丘作割截衣。故有
X41n0730_p0419a16║此三衣條相之式。所以若作五條衣不應作六條，
X41n0730_p0419a17║作七條衣不應作八條，作九條衣不應作十條，乃
X41n0730_p0419a18║至十九條不應二十條。若過是條數亦應畜者，即
X41n0730_p0419a19║下三九大衣是。若以法喻言者，謂田畦貯水生長
X41n0730_p0419a20║禾苗以養形命，衣相福田潤以四利之水，增其三
X41n0730_p0419a21║善之苗，養以法身慧命也。
X41n0730_p0419a22║薩婆多云：從九條至十三條，下品大衣，二長一短；
X41n0730_p0419a23║從十五條至十九條，三長一短；從二十一條至二
X41n0730_p0419a24║十五絛，四長一短，名如法作。若互增減，成受持著
X41n0730_p0419b01║用，得罪。
X41n0730_p0419b02║釋：　此引論明僧伽黎分上中下三品。開九衣者，
X41n0730_p0419b03║為就衣財省緣知足故。九條、十一條、十三條，皆兩
X41n0730_p0419b04║長一短，名下品大衣。十五條、十七條、十九條，皆三
X41n0730_p0419b05║長一短，名中品大衣。二十一條、二十三條、二十五
X41n0730_p0419b06║條，皆四長一短，名上品大衣。所以長增而短少者，
X41n0730_p0419b07║為法服敬田，能利諸有，表聖增凡減也。
X41n0730_p0419b08║律云：應法：四周有緣，五條十隔，應自浣染、舒張、搌
X41n0730_p0419b09║治、裁縫。大衣、中衣要割截。若少褋葉，作五納衣亦
X41n0730_p0419b10║爾。若下衣，得襵葉。
X41n0730_p0419b11║釋　應自浣染搌治者，律制：比丘不得使非親里
X41n0730_p0419b12║尼浣染打衣。故如法之服，須四周有緣，五條十隔，
X41n0730_p0419b13║一長一短，作下衣。若大、中二衣，先應度量其財，堪
X41n0730_p0419b14║割截條相長短，足者善，設少不足，不須割截，即就
X41n0730_p0419b15║此財作褋葉衣。褋者，重也，謂別帖條相於上。五納
X41n0730_p0419b16║衣亦爾者，非。謂衣有五，聽以五種糞掃衣納，作三
X41n0730_p0419b17║法服，足與不足，割截褋葉，亦如大、中二衣。故若下
X41n0730_p0419b18║衣得襵葉者，謂襵合少許作葉，如衣襵也。雖聽褋
X41n0730_p0419b19║襵作葉，必須內通水道，周流無壅，於相交處，不得
X41n0730_p0419b20║俱縫。若縫塞者，非田畦相以通水道也。
X41n0730_p0419b21║十誦云：若少減量作，若縵作。
X41n0730_p0419b22║釋　減量作者，莫過度身減縮一二寸爾，太減則
X41n0730_p0419b23║不稱體也。縵作者，梵語鉢吒，唐言縵條，即是一幅
X41n0730_p0419b24║氎，無田相衣。佛法至此一百八十七年，出家未識
X41n0730_p0419c01║割截，秪著此衣。
X41n0730_p0419c02║僧祇云：葉極廣齊四指，極狹如穬麥。律本云：應知
X41n0730_p0419c03║此長條、此短條，此是葉，此是第一縫、第二縫，此中
X41n0730_p0419c04║縫葉，兩向聽葉作鳥足縫。十誦云：要須却刺，前去
X41n0730_p0419c05║緣四指施鈎，後八指施紐。
X41n0730_p0419c06║釋　葉極廣齊四指者，如後文說淨中云：廣如來
X41n0730_p0419c07║四指，長八指，足可作大衣條相，飛邊隨意。若衣財
X41n0730_p0419c08║少，飛邊極狹，如穬麥形，僅可四五分。律本詳分此
X41n0730_p0419c09║長條，乃至葉兩向者，恐割截零星，縫時條錯，不應
X41n0730_p0419c10║法故。鳥足縫者，鳥足前後有指，謂一前刺，復一後
X41n0730_p0419c11║刺，又一前刺，不得一順長縫，俗謂鈎針縫是也。十
X41n0730_p0419c12║誦云却刺者，却謂退後，亦同鳥足縫故。去緣四指
X41n0730_p0419c13║施鈎，謂胸前之緣下四寸。後八指施紐，謂從右腋
X41n0730_p0419c14║後，繞左肩上，下緣八寸。此准常人指言也。
X41n0730_p0419c15║薩婆多云：三衣破，但緣不斷，不失受持。
X41n0730_p0419c16║釋　謂：比丘三衣中，有年久損壞，不任修補者，但
X41n0730_p0419c17║四周之緣未斷，亦不失受持。此為少知識，難辦權
X41n0730_p0419c18║開，設有所望，得財豈可容緩？
X41n0730_p0419c19║三千威儀云：令帖四角。律本令：褋，障垢膩處。若衣
X41n0730_p0419c20║壞，隨孔大小方圓補，及如二指大。
X41n0730_p0419c21║釋　令帖四角者，制取堅用，今訛謂四天王也。褋
X41n0730_p0419c22║垢膩處者，謂衣財有餘，褋肩及背緣之處，護衣令
X41n0730_p0419c23║潔免致汗污。若三衣少有損破，不得便棄更求好
X41n0730_p0419c24║者，應隨孔大小方圓補治，及如二指大亦應補。准
X41n0730_p0420a01║佛指四寸大、常人指二寸大制令補者，此有二意：
X41n0730_p0420a02║一、對治貪愛之心故，一、增益檀施之福故。
X41n0730_p0420a03║十誦云：護三衣，如自皮著大衣者，不得摙上石草
X41n0730_p0420a04║木雜使。若不持三衣入聚落，犯罪。
X41n0730_p0420a05║釋　三衣喻如自皮者，令生護愛之心故。摙者，般
X41n0730_p0420a06║運負擔也。大衣者，凡說法利生、入里乞食、降伏外
X41n0730_p0420a07║道時方著，豈可披著尊服而為雜使？故制不宜。釋
X41n0730_p0420a08║子沙門內稟禁戒、外著袈裟，入市雜俗緇白須分。
X41n0730_p0420a09║若不持三衣，則體失僧儀無所表矣，故犯罪結捨
X41n0730_p0420a10║墮。
X41n0730_p0420a11║僧祇云：當敬如搭想。不著者，擗褺舉之，入俗人處。
X41n0730_p0420a12║不著紐者，家家得罪。
X41n0730_p0420a13║釋：　三衣譬如佛塔者，令生尊敬之想故。若恭敬
X41n0730_p0420a14║供養佛塔，獲生善滅惡功德。敬衣亦爾。若入聚落
X41n0730_p0420a15║時，大、中二衣不著者，應擗褺舉之隨身。又緣比丘
X41n0730_p0420a16║入里乞食，於俗人前風吹衣墮，露醜招譏，故制入
X41n0730_p0420a17║俗人處。若不著紐者，逾一家則獲一越毗尼罪也。
X41n0730_p0420a18║五分云：若衣下壞，亦令倒著，上下安鈎紐。
X41n0730_p0420a19║釋：　緣諸比丘衣下數數壞，故制倒著。又因在雨
X41n0730_p0420a20║中倒著行，水入葉中復聽順披，所以上下俱令安
X41n0730_p0420a21║鈎紐也。今以片布安中條之上，謂曰須彌山。復以
X41n0730_p0420a22║二小片安於左右二條之上，謂曰日月宮。若倒著
X41n0730_p0420a23║者，則日月下墜，須彌倒懸。然所訛者，為律令帖障
X41n0730_p0420a24║垢膩於裏，錯分三片安之於外。其緣上安一片，名
X41n0730_p0420b01║貧婆衣。有經中說云：王舍城有一貧婆，見人供佛
X41n0730_p0420b02║及僧，自愧前世不植福德，現生受諸貧苦。思無所
X41n0730_p0420b03║供，即脫身上故衣禮佛供奉。佛慈愍故受之，令諸
X41n0730_p0420b04║比丘人各分一片置其衣上，令植福田。因授記得
X41n0730_p0420b05║當來如意福報，故名貧婆衣。斯有據。
X41n0730_p0420b06║律中：聚落外，令反著衣比丘所行之處，衣鉢恒隨，
X41n0730_p0420b07║猶如飛鳥。餘如鈔明。
X41n0730_p0420b08║釋　初句者，律云：時諸比丘聞佛不聽反著衣入
X41n0730_p0420b09║聚落，畏慎不敢聚落外反著衣，被風塵、日𭨃、蟲鳥
X41n0730_p0420b10║污穢。緣此白佛，故聽比丘所行之處，衣鉢恒隨，猶
X41n0730_p0420b11║如飛鳥。謂餘如鈔明者。今按緇門警訓引事鈔云：
X41n0730_p0420b12║十誦：護三衣如自皮，鉢如眼目。乃至云：所行之處，
X41n0730_p0420b13║與衣鉢具，無所顧戀，猶如飛鳥。僧祇亦云：比丘三
X41n0730_p0420b14║衣一鉢，須常隨身。違者出界，結罪除病。敬三衣如
X41n0730_p0420b15║塔想。五分云：三衣謹護，如身薄皮。常須隨身，如鳥
X41n0730_p0420b16║毛羽，飛走相隨。四分云：行則知時，非時不行。所行
X41n0730_p0420b17║之處，與衣鉢俱，猶如飛鳥，羽翮相隨。諸部並制隨
X41n0730_p0420b18║身。今時但護離宿，不應教矣。所以衣鉢常隨身者，
X41n0730_p0420b19║由出家人虗懷為本，無有住著，有益便停，故制隨
X41n0730_p0420b20║身。若任留者，更增餘習，於彼道分，曾無思擇，故制
X41n0730_p0420b21║有由。此謂如鈔明也。下文續引聖教，以顯三衣功
X41n0730_p0420b22║德故。
X41n0730_p0420b23║按悲華經云：如來於寶藏佛所發願：願成佛時，我
X41n0730_p0420b24║袈裟有五功德：一者入我法中，或犯重邪見等四
X41n0730_p0420c01║眾，於一念敬心尊重，必於三乘授記。二者天龍鬼
X41n0730_p0420c02║神，若能恭敬此人袈裟少分，即得三乘不退。三者
X41n0730_p0420c03║若有鬼神諸人，得袈裟乃至四寸，飲食充足。四者
X41n0730_p0420c04║若有眾生共相違背，念袈裟力，尋生慈心。五者若
X41n0730_p0420c05║在兵陣，持此少分恭敬尊重，常得勝他。若我袈裟
X41n0730_p0420c06║無此五力，則欺十方諸佛。
X41n0730_p0420c07║大悲經云：但使性是沙門，污沙門行，形是沙門，披
X41n0730_p0420c08║著袈裟者，於彌勒乃至樓至佛所，得入涅槃，無有
X41n0730_p0420c09║遺餘。
X41n0730_p0420c10║嬰珞經云：若天龍八部鬬爭，念此袈裟，生慈悲心。
X41n0730_p0420c11║海龍王經：龍王白佛：如此海中，無數種龍，有四金
X41n0730_p0420c12║翅，常來食之。願佛擁護，令得安隱。於是世尊脫身
X41n0730_p0420c13║早衣，告龍王：汝取是衣，分與諸龍，皆令周徧。於中
X41n0730_p0420c14║有值一縷之者，金翅鳥王不能觸犯。持禁戒者，所
X41n0730_p0420c15║願必得。
X41n0730_p0420c16║賢愚經云：佛告阿難：古昔無量阿僧祇劫，此閻浮
X41n0730_p0420c17║提於山林中有一師子，名𮜌迦羅毗（上音荼，翻云堅誓），軀
X41n0730_p0420c18║體金色，光相明顯。時獵師剃頭著袈裟，內佩弓箭，
X41n0730_p0420c19║以毒箭射之。師子警覺，即欲馳害。見著袈裟，念言：
X41n0730_p0420c20║此人不久必得解脫。所以者何？此袈裟者，三世聖
X41n0730_p0420c21║人標相。我欲害之，則為惡心向三世聖賢。
X41n0730_p0420c22║法滅盡經云：佛告阿難：吾涅槃後，法欲滅時，五逆
X41n0730_p0420c23║濁世，魔道興盛。魔作沙門，壞亂吾道。著俗衣裳，樂
X41n0730_p0420c24║好袈裟五色之服，乃至袈裟變為白色也。
X41n0730_p0421a01║感通傳中，天人云：佛法東傳六七百載，南北律師
X41n0730_p0421a02║曾無此意，安用殺生之財而為慈悲之服？師何獨
X41n0730_p0421a03║拔南山？答曰：余因讀智論，見佛著麤布伽黎，因懷
X41n0730_p0421a04║在心，何得乖此？及聽律後，便見蠶衣臥具，縱得已
X41n0730_p0421a05║成，並斬壤塗埵，由此重增景仰。又見西來梵僧咸
X41n0730_p0421a06║著布氎，具問，答云：五天竺國無著蠶衣。由此興念
X41n0730_p0421a07║著布衣也。然今為僧，不思古人德風，遙符法滅，懸
X41n0730_p0421a08║讖多著紫花墨色並細輭紬綾，任情不禁，厭棄緇
X41n0730_p0421a09║服，反謂福緣，理應無咎。嗚呼！寸絲千命，孰憶於斯？
X41n0730_p0421a10║傷慈愛好，乖僧儀制。
X41n0730_p0421a11║○受安陀會法
X41n0730_p0421a12║釋　將受三衣，須識衣名。然此三衣名，諸部並無
X41n0730_p0421a13║正譯，唯事鈔准義釋之。謂大衣名雜碎衣，以條相
X41n0730_p0421a14║多故。若從用為名，則曰入王宮聚落時衣；乞食說
X41n0730_p0421a15║法時著七條，名中衣，從用云入眾時衣；禮誦齋講
X41n0730_p0421a16║時著五條，名下衣，從用云院內行道雜作衣。下文
X41n0730_p0421a17║正明受法。
X41n0730_p0421a18║佛言：三衣應受持。若疑，捨已更受。若有衣不受持，
X41n0730_p0421a19║突吉羅。而不出受法，今准十誦加持。若以青、黃、赤、
X41n0730_p0421a20║白、黑五大色及上色染律論，並不成受。若如法衣，
X41n0730_p0421a21║應云：
X41n0730_p0421a22║釋：　然此受衣而言應云者，法須依律一定，儀當
X41n0730_p0421a23║准義今加。謂凡受衣者，應詣一持戒知法比丘前，
X41n0730_p0421a24║先具儀作禮畢，起立，自手捧衣，對前人應去。
X41n0730_p0421b01║大德一心念！我比丘（某甲），此安陀會五條衣，受一長
X41n0730_p0421b02║一短割截衣持。（三說。）
X41n0730_p0421b03║釋　三說竟，所對者合掌（答言：）善。受衣者（答言：）爾。如前
X41n0730_p0421b04║作禮兩別，若受衣者是上座，所對者是中下座，受
X41n0730_p0421b05║者唯合掌鞠躬但立。說作法既竟，其所對者應禮
X41n0730_p0421b06║上座足向下。諸衣藥受捨時，加儀別座皆准此。
X41n0730_p0421b07║下衣有四種，謂割截、襵葉、褋葉、縵作。就中有正、從
X41n0730_p0421b08║二品，先明正有三種，從有二十種。若作襵葉、褋葉
X41n0730_p0421b09║二種衣者，加受文時，餘詞同上，但改下襵葉衣持。
X41n0730_p0421b10║釋　品者，類也。明正有三種者，謂四種安陀會上
X41n0730_p0421b11║已受割截，餘有襵葉、褋葉、縵作三種。若作襵葉、褋
X41n0730_p0421b12║葉二種衣受者，加受文時，餘詞同上，但改某衣持
X41n0730_p0421b13║也。從者，隨也。若四安陀會俱闕隨，僧伽黎、鬱多羅
X41n0730_p0421b14║僧有長者，權受作下衣，守持應法，免離衣過。須知
X41n0730_p0421b15║從衣守持，但從其名，不從其相，唯聽隨身，不聽披
X41n0730_p0421b16║著。而云從有二十種者，謂僧伽黎三品九衣，聽割
X41n0730_p0421b17║截、褋葉二種作，共有十八；鬱多羅僧聽割截、褋葉
X41n0730_p0421b18║二種作，故云從有二十種衣也。
X41n0730_p0421b19║若從衣受持者，應如是加云：
X41n0730_p0421b20║大德一心念！我（某甲）比丘，此安陀會二十五條衣，受
X41n0730_p0421b21║四長一短割截衣持。（如是三說。）
X41n0730_p0421b22║乃至九條、七條，類此取解。其鬱多羅僧、僧伽黎，各
X41n0730_p0421b23║有正從，加受差互，准上可知。
X41n0730_p0421b24║釋：　加受差互者，謂三衣條相長短差別，若彼此
X41n0730_p0421c01║互從受持文詞，准上改稱可知。此以一從法而例
X41n0730_p0421c02║顯諸從法也。
X41n0730_p0421c03║若加縵、安陀會，餘文如上，應言：
X41n0730_p0421c04║此縵安陀會受持（三說）。
X41n0730_p0421c05║若擬作鬱多羅僧、僧伽黎者，並准安陀會法，唯約
X41n0730_p0421c06║衣上下增減為異。
X41n0730_p0421c07║釋：　此准十誦縵作三衣之制，若財少者，揣度欲
X41n0730_p0421c08║作中衣大衣，並准安陀會法，通縫一幅，不分田相
X41n0730_p0421c09║長短，唯約大衣下過中衣若干，中衣下過安陀會
X41n0730_p0421c10║若干，若上覆下則善，不得下長於上，以此識知三
X41n0730_p0421c11║衣著用皆有誌也，故云唯約衣上下增減為異。
X41n0730_p0421c12║○受鬱多羅僧法
X41n0730_p0421c13║此衣正有二，謂割截褋葉七條也。從有二十二。
X41n0730_p0421c14║釋　從有二十二者，僧伽黎割截褋葉各九，安陀
X41n0730_p0421c15║會割截襵葉、褋葉、縵作四，共二十二也。
X41n0730_p0421c16║若受割截衣，餘文准上下文加法云。
X41n0730_p0421c17║此鬱多羅僧七條衣受，兩長一短，割截衣持。（三說）。
X41n0730_p0421c18║若褋葉衣，若從衣，並准改。
X41n0730_p0421c19║○受僧伽黎法
X41n0730_p0421c20║此衣正有十八種，謂割、截、褋、葉，各有九品，從有六
X41n0730_p0421c21║種。
X41n0730_p0421c22║釋　從有六種者，謂安陀會割截襵葉、褋葉，縵作
X41n0730_p0421c23║有四，鬱多羅僧割截褋葉二種是也。
X41n0730_p0421c24║若受割截衣，餘詞如上，准改下云。
X41n0730_p0422a01║是僧伽黎（若干）條衣，（若干）長，（若干）短，（割截褋葉）衣持。（三說）。
X41n0730_p0422a02║乃至九條，准上例受。若有從衣，可例如前矣。
X41n0730_p0422a03║○受縵衣法
X41n0730_p0422a04║律本云：下三眾若離衣宿，得突吉羅。薩婆多云：應
X41n0730_p0422a05║持上下二衣，一當安陀會，一當鬱多羅僧。
X41n0730_p0422a06║釋　下三眾離衣結罪，乃隨律威儀所制。論云：沙
X41n0730_p0422a07║彌得畜上下二衣：一當安陀會，令行來時著；一當
X41n0730_p0422a08║鬱多羅僧，令清淨入眾著。所言當者，不似比丘條
X41n0730_p0422a09║相長短割截之衣，但聽受持加五七之名，裁縫非
X41n0730_p0422a10║五七之相，唯分衣量增減識知著用，由未入大僧
X41n0730_p0422a11║衣故異也。
X41n0730_p0422a12║若得如法衣，應言：
X41n0730_p0422a13║大德一心念！我沙彌（某甲），此縵安陀會受持。
X41n0730_p0422a14║律雖不出受法，今准十誦五分律中，如法三說。
X41n0730_p0422a15║釋：　法雖准制，儀當異僧。若沙彌於和尚及比丘
X41n0730_p0422a16║前受衣者，先應禮足，然後跪捧縵衣，如法三說。彼
X41n0730_p0422a17║（答云：）善。沙彌（答云：）爾。答已，復應禮足，不得類於比丘也。
X41n0730_p0422a18║○捨衣法
X41n0730_p0422a19║本律云：有疑當捨已更受，不出捨文。僧祗云：有緣
X41n0730_p0422a20║須捨者，具修威儀。加云：
X41n0730_p0422a21║大德一心念！我比丘（某甲），此僧伽黎是我三衣數，先
X41n0730_p0422a22║受持，今捨。
X41n0730_p0422a23║一說便止。下二衣乃至尼五衣等，須捨亦爾。
X41n0730_p0422a24║釋：　受衣必三說，以敬心重故。捨衣但一說，以棄
X41n0730_p0422b01║心輕故。五分云：所受三衣不捨，便受餘衣。以先衣
X41n0730_p0422b02║淨施及施人，得名更受，亦名淨施。施人但不捨，得
X41n0730_p0422b03║突吉羅罪。以上受捨衣法，義立七非，於首篇已
X41n0730_p0422b04║明，故不重顯。
X41n0730_p0422b05║○尼受餘二衣法
X41n0730_p0422b06║釋　凡比丘尼受捨等法，具儀准上，比丘亦分上
X41n0730_p0422b07║下座也。
X41n0730_p0422b08║時比丘尼露胸膊行，為世人譏慢故白佛，佛言：當
X41n0730_p0422b09║畜僧祇支覆肩衣。今准僧祇加云：
X41n0730_p0422b10║大姉一心念！我比丘尼（某甲），此僧祇支如法作，我受
X41n0730_p0422b11║持。（三說。）
X41n0730_p0422b12║若准作祗支，廣四肘（六尺四寸），長二肘（三尺二寸），是祇支本
X41n0730_p0422b13║制，今則改變，止可義准。其覆肩衣，廣長亦如祇支
X41n0730_p0422b14║法。今取所著者，或減量作，不必依文，應准改加法
X41n0730_p0422b15║（謂如法作三字，改云減量作加文也）。
X41n0730_p0422b16║大姊一心念！我比丘尼（某甲），此覆肩衣如法作，我受
X41n0730_p0422b17║持。（三說。）
X41n0730_p0422b18║若有換易須捨者，亦准上文。其式叉尼、沙彌尼受
X41n0730_p0422b19║四衣，亦准同前。
X41n0730_p0422b20║釋　尼二小眾，無僧伽黎。若受五、七、二縵衣，准前。
X41n0730_p0422b21║若受祇支及覆肩衣，同大尼加法。
X41n0730_p0422b22║○心念受捨衣法
X41n0730_p0422b23║五分云：獨住比丘，三衣中須有換易者，具修威儀，
X41n0730_p0422b24║手執衣，心生口言。加法云：
X41n0730_p0422c01║釋：　獨自受衣，無人可對，而云具修威儀者，為敬
X41n0730_p0422c02║衣如塔想，理應三業至誠，心生受衣之念，手捧所
X41n0730_p0422c03║受之衣，口言加法，應如是云：
X41n0730_p0422c04║我比丘（某甲），此僧伽黎（若干）條，今捨。（一說已）。
X41n0730_p0422c05║然後受所長之衣，如前威儀加法云。
X41n0730_p0422c06║我比丘（某甲），此僧伽黎（若干）條受。（三說。）
X41n0730_p0422c07║餘二衣等受捨亦爾。所捨長衣，如後心念淨施法。
X41n0730_p0422c08║餘四眾受捨，並准此也。
X41n0730_p0422c09║釋　餘二衣等者，等其大衣二九七條，有二安陀
X41n0730_p0422c10║會四種條，相割截襵褋縵作。若欲受時加法各隨
X41n0730_p0422c11║其衣，如有紊制准實定非可曉。
X41n0730_p0422c12║附　根本部云：時有苾芻，暫出擬還，不持衣去（謂少
X41n0730_p0422c13║持一衣，非謂全無也）。至彼日暮，恐離衣宿，即侵夜歸，被蟲賊
X41n0730_p0422c14║所害。諸苾芻白佛，佛言：若其本意即擬還來，有緣
X41n0730_p0422c15║不及歸者，當於彼宿，不應夜行。可於同梵行邊，借
X41n0730_p0422c16║餘三衣，守持充事（餘者謂長衣也）。先守持衣，應心念捨；後
X41n0730_p0422c17║守持新，應對首受。明今附已，後守持新，應對首捨；
X41n0730_p0422c18║先守持衣，應心念受。相現此者，以便遘緣，行用有
X41n0730_p0422c19║據。
X41n0730_p0422c20║○受尼師壇法
X41n0730_p0422c21║佛言：為身、為衣、為臥具故，制畜之。長用四尺，廣三
X41n0730_p0422c22║尺，更增半。磔手者，律本善見云：令於縷際外增之。
X41n0730_p0422c23║十誦云：新者二重，故者四重。
X41n0730_p0422c24║釋：　此明尼師壇制意並量也。律本云：作尼師壇
X41n0730_p0423a01║當應量作，長佛二磔手、廣一磔手半，更增廣長各
X41n0730_p0423a02║半磔手。磔謂張指大跨也。佛一磔手准唐尺一尺
X41n0730_p0423a03║六寸，則長量並增者用四尺，廣量並增者用三尺
X41n0730_p0423a04║二寸（今云三尺，恐筆之誤耳。五分准姬周尺，謂佛一磔手二尺，此則不合唐尺也）。制意
X41n0730_p0423a05║云：為身者，恐坐地上有所損故。次為衣者，恐無有
X41n0730_p0423a06║籍三衣易壞故。為臥具者，恐身不淨污僧牀榻故。
X41n0730_p0423a07║善見令增縷際外，謂接頭縫非通長增故。十誦令
X41n0730_p0423a08║新故二四重作者，意取堅用也。
X41n0730_p0423a09║僧祇云：不得趣爾持故物作，及屈頭縮量、水濕量。
X41n0730_p0423a10║若乾大者，犯墮；受用，犯小罪。此是隨坐衣，不得淨
X41n0730_p0423a11║施，及取薪草盛物雜用。應中揲左肩上而行，至坐
X41n0730_p0423a12║處取坐之。若置本處，當中掩之。欲坐徐舒，先手按
X41n0730_p0423a13║後，乃至
X41n0730_p0423a14║釋：　據感通傳，天神黃瓊云：元佛初度五人，及迦
X41n0730_p0423a15║葉兄弟，並制袈裟，左臂坐具，在袈裟下。西國王臣，
X41n0730_p0423a16║皆披白氎，搭左肩上。故佛制衣角，居臂異俗。後度
X41n0730_p0423a17║諸眾，徒侶漸多。年少比丘，儀容端美，入城乞食，多
X41n0730_p0423a18║為女愛。由是制衣，角在左肩。後為風飄，聽以尼師
X41n0730_p0423a19║壇鎮上。後外道達摩多問比丘：肩上片布，持將何
X41n0730_p0423a20║用？答曰：擬將坐之。外道難言：袈裟既為可貴，有大
X41n0730_p0423a21║威靈，豈得以所坐之布，而居其上？比丘不能答，以
X41n0730_p0423a22║事白佛。由此佛制，還以衣角，居於左臂，坐具還在
X41n0730_p0423a23║衣下。但不得垂尖角，如象鼻、羊耳相等。此引僧祇
X41n0730_p0423a24║云：應揲中在左肩上，行者乃依次制。然宣祖不以
X41n0730_p0423b01║天神所告，而引律為僧祇，譯自東晉，感通傳於大
X41n0730_p0423b02║唐。所以不用己知，而用眾知。若如神語，恐生他疑。
X41n0730_p0423b03║今既無疑，故依後制，具在衣下也。
X41n0730_p0423b04║十誦云：不應受單者，離宿，突吉羅。五分云：須褋四
X41n0730_p0423b05║角，不褋則已。摩得勒伽云：若離宿，不須捨，律論制
X41n0730_p0423b06║受。闕文應義加云：
X41n0730_p0423b07║大德一心念！我比丘（某甲），此尼師壇應量作，今受持。
X41n0730_p0423b08║（三說。）
X41n0730_p0423b09║必有餘緣，准上捨衣法。
X41n0730_p0423b10║釋：　然引勒伽所明，恐類離衣作捨。此云必有餘
X41n0730_p0423b11║緣，准上捨衣法者，謂有受亦必有捨。若此尼師壇
X41n0730_p0423b12║隨身坐臥年久，豈無破壞新得換易等緣？有則准
X41n0730_p0423b13║上衣法先捨後受。
X41n0730_p0423b14║非　人法壞相，同前受衣。三事非，謂單作、增量、
X41n0730_p0423b15║緣、配上色等。後四合曉。
X41n0730_p0423b16║○受鉢多羅法
X41n0730_p0423b17║僧祇云：鉢是出家人器，少欲少事，非俗人所宜。
X41n0730_p0423b18║釋　梵語鉢多羅，此翻應量器，謂體色量三皆應
X41n0730_p0423b19║法故。出家人者，形超俗表心遊塵外，寡欲無貪少
X41n0730_p0423b20║事息緣，一鉢資身三慧為業。非俗人所宜者，謂應
X41n0730_p0423b21║器非廊廟所陳，染衣異朝宗之服也。
X41n0730_p0423b22║五分云：佛自作坏，以為後式。
X41n0730_p0423b23║釋：　此引制緣也。雜犍度云：時佛遊化到蘇摩國，
X41n0730_p0423b24║自作鉢坏以為式，而令陶師燒。彼便多作合燒，開
X41n0730_p0423c01║竈視之，皆成金鉢，生大怖懼：此是大沙門神力，若
X41n0730_p0423c02║王聞者，必當謂我多有金寶。便取埋藏。世尊復作
X41n0730_p0423c03║令燒，皆成銀鉢，亦如上埋藏。世尊復作令燒，乃成
X41n0730_p0423c04║銅青鉢，如閻浮提樹。諸比丘不敢受，白佛，佛故聽
X41n0730_p0423c05║畜。故云佛自作以坏為後式也。
X41n0730_p0423c06║律中不得畜雜寶、銅、鑞、木、石鉢，大要有二種，泥、鐵
X41n0730_p0423c07║是也。
X41n0730_p0423c08║釋：　此明鉢體也。雜犍度云：時佛在給孤園王舍
X41n0730_p0423c09║城，瓶沙王深信佛法，聽僧出入內庭。時王以宮人
X41n0730_p0423c10║着屏處，聽若比丘有所言說，便來語我。彼內宮以
X41n0730_p0423c11║貴價香材為柱，諸比丘見已，作是言：以此貴價香
X41n0730_p0423c12║材作柱也，為諸比丘作鉢，不亦佳乎？時宮人白王，
X41n0730_p0423c13║王即敕更換持作鉢施僧，佛不聽畜。此是外道法，
X41n0730_p0423c14║畜者如法治。王復以石鉢施僧，佛制不聽。此是如
X41n0730_p0423c15║來法鉢，若畜得偷蘭遮。王復以金銀瑠璃等雜寶
X41n0730_p0423c16║鉢施僧，佛皆不聽。此是白衣法，畜者如法治。除雜
X41n0730_p0423c17║寶香木，石鉢不畜。大要鉢有二種，應法當畜：一泥
X41n0730_p0423c18║鉢為上，次鐵鉢。因比丘麤行，失手墮鉢，佛故聽之，
X41n0730_p0423c19║所以為下。有謂鐵鉢為上，非也。
X41n0730_p0423c20║應熏作黑赤二色。
X41n0730_p0423c21║釋：　此明鉢色也。雜揵度云：時諸比丘畜鉢不熏，
X41n0730_p0423c22║生垢患臭。佛令作熏爐，若釜若𤬪，種種泥塗，以杏
X41n0730_p0423c23║子麻子泥裹，以灰平地作熏場安支，以鉢置上，鉢
X41n0730_p0423c24║爐覆下，以灰壅四邊，手按令堅，四邊燒之，當作黑
X41n0730_p0424a01║赤二色也。泥鉢律制亦令熏者，准西域多用乳酪
X41n0730_p0424a02║酥油，易生垢故，有惡味故。
X41n0730_p0424a03║世中時有掍油、漆素、綊紵等鉢，並非佛制，不成受
X41n0730_p0424a04║持。諸部唯有熏鉢一色。
X41n0730_p0424a05║釋：　此簡非也。掍油漆素者（掍同混），是以薄木圈胎，
X41n0730_p0424a06║外加油漆，磨退混色，顯出光耀，乃純黑純紅，為之
X41n0730_p0424a07║素淨，退光漆鉢也。綊紵者，是以紵布重綊為胎，表
X41n0730_p0424a08║裏生漆，加灰令堅，復上熟漆，精細描金為之，託沙
X41n0730_p0424a09║漆鉢也等，謂青白磁鉢。故引諸部明非，以誡後愚
X41n0730_p0424a10║也。
X41n0730_p0424a11║十誦律及論云：上鉢受秦升三升。毗尼母云：不滿
X41n0730_p0424a12║升半，若過三升，不成受持。
X41n0730_p0424a13║釋：　此明鉢量也。以十誦及論同明量者，此律論
X41n0730_p0424a14║總是薩婆多部出故。而云秦升者，十誦律乃羅什
X41n0730_p0424a15║法師於姚秦時譯，復引母論下鉢不滿升半，上鉢
X41n0730_p0424a16║若過三升則非者，母論失譯人名亦附秦錄故，則
X41n0730_p0424a17║中鉢在上下之間可知矣。若就古今身軀明食量
X41n0730_p0424a18║者，不須局升數。律云：量腹而食，度身而衣，趣足而
X41n0730_p0424a19║已。然通增減，必准正教有所據也。
X41n0730_p0424a20║善見云：若穿破，失受持。
X41n0730_p0424a21║釋：　彼律云：破如粟大，失受持。按五百問經云：若
X41n0730_p0424a22║緣闕穿穴裂不捨，盡失受持。所言失受者，謂比丘
X41n0730_p0424a23║一日不持鉢受食食，犯越毗尼。
X41n0730_p0424a24║律云：鉢破食入，但淨洗；食不出者，無犯。應謹護，不
X41n0730_p0424b01║得乃至足令破。
X41n0730_p0424b02║釋：　此准雜揵度明之。若鉢有星陷孔，食入中摘
X41n0730_p0424b03║出壞鉢，隨可摘出便摘出，餘者不可出，無苦應謹
X41n0730_p0424b04║護。不得乃至者，謂不得安鉢墼石、欲墮處、棚閣上、
X41n0730_p0424b05║道路中、石上、菓樹下、牀角頭。不得足令破鉢者，此
X41n0730_p0424b06║句是減五綴求好鉢之行法，於止持中三十事之
X41n0730_p0424b07║第二十二詳明，今為足成謹護之制故引也。
X41n0730_p0424b08║毗尼母云：當用細澡豆洗。律本云：若葉若汁，取令
X41n0730_p0424b09║除膩，應作囊若襆盛之，繫口外向，帶絡肩上，挾鉢
X41n0730_p0424b10║腋下。五分云：瓦鉢應近地洗，若非法洗，得越毗尼
X41n0730_p0424b11║罪。
X41n0730_p0424b12║釋　律論令以細澡豆洗，謂用皂角為細末。若葉，
X41n0730_p0424b13║謂先乾擦後洗。若汁，謂以器盛水漬牛屎，澄去沙
X41n0730_p0424b14║用。此皆取其除油膩，此方尠諸油膩，但用水淨洗。
X41n0730_p0424b15║亦可盛以囊襆，襆謂帛三幅，名幞帊。繫口外向者，
X41n0730_p0424b16║緣比丘帶絡，掛鉢肩上，挾於腋下，口向脇間，道行
X41n0730_p0424b17║遇雨，失足倒地，鉢隱脇，遂成病，故聽口外向也。今
X41n0730_p0424b18║人謂律制食已，鉢口向內，未食令口外向，皆無憑
X41n0730_p0424b19║也。五分令瓦鉢近地洗者，天竺諸國僧俗受食，俱
X41n0730_p0424b20║是就地設低牀坐，跏趺而食。若立蕩高洗，皆越毗
X41n0730_p0424b21║尼，故所結罪。
X41n0730_p0424b22║十誦云：鉢是諸佛標誌，不得惡用及洗手，敬之如
X41n0730_p0424b23║目。律中：若破，以白鑞鉛錫補。
X41n0730_p0424b24║釋　三世諸佛出世成道化利羣生，並著衣鉢現
X41n0730_p0424c01║聖威儀，故云標誌也。惡用謂盛諸雜物。敬如目者，
X41n0730_p0424c02║眼目乃清淨光明纖塵不受，為人一身之主珍護
X41n0730_p0424c03║愛惜至極，以喻敬鉢亦爾，若破依律補之。白鑞即
X41n0730_p0424c04║錫，鉛乃青金，亦錫類也。
X41n0730_p0424c05║律無受法，准十誦云云也。
X41n0730_p0424c06║大德一心念！我比丘（某甲），此缽多羅應量受，常用故。
X41n0730_p0424c07║（三說。）
X41n0730_p0424c08║善見云：若無人時，獨受持鉢，即准上文。其尼等四
X41n0730_p0424c09║眾，亦准此。若捨故受新，並准前上。
X41n0730_p0424c10║釋　並准前上者，前謂准但對首法，上謂准對首
X41n0730_p0424c11║心念法，若獨住比丘皆可便用。
X41n0730_p0424c12║非。　餘非同前。唯異事，非謂體乖瓦鐵，色殊眾
X41n0730_p0424c13║持。
X41n0730_p0424c14║○受藥法
X41n0730_p0424c15║佛言：有四種藥：時藥、非時藥、七日藥、盡形壽藥，應
X41n0730_p0424c16║手受之。
X41n0730_p0424c17║釋：　此引藥揵度，以明受法也。葢患累之軀，有所
X41n0730_p0424c18║資待，無病憑食，有疾須藥。藥乃通名，別則分四：一、
X41n0730_p0424c19║時藥者，從旦至中，聖教聽服，事順法應，不生罪咎；
X41n0730_p0424c20║二、非時藥者，諸雜漿等，對病而設，時外開聽，限分
X41n0730_p0424c21║無違；三、七日藥者，約能就法，盡其分齊，從以日限，
X41n0730_p0424c22║用療深益；四、盡形壽藥者，勢力既微，故聽久服，方
X41n0730_p0424c23║能除患。形有三種：一、盡藥形，二、盡病形，三、盡報形。
X41n0730_p0424c24║此四藥，依制應以手受之。
X41n0730_p0425a01║薩婆多論云：受食有五義：
X41n0730_p0425a02║釋　彼論文中云：凡受食者，一為斷竊盜因緣故、
X41n0730_p0425a03║二為作證明故、三為止誹謗故、四為少欲知足故、
X41n0730_p0425a04║五為生他敬信故，無智小兒皆不聽授（文）。初義謂
X41n0730_p0425a05║授受分明心離私取，若食從他人授與，為斷竊盜
X41n0730_p0425a06║因緣故。二義謂蠲除業染防習更萌，若食從他人
X41n0730_p0425a07║授與，為作證明故。三義謂授取有證無過可加，若
X41n0730_p0425a08║食從他人授與，為止誹謗故。四義謂癡覆多貪智
X41n0730_p0425a09║朗解脫，若食從他人授與，為少欲知足故。五義謂
X41n0730_p0425a10║禁戒嚴持遐邇欽仰，若食從他人授與，為生他敬
X41n0730_p0425a11║信故。然此五義，總論為受四種藥也。
X41n0730_p0425a12║律本無口受法，准十誦及論，制令口受時藥，手、口
X41n0730_p0425a13║互受，餘三藥具兼二受。
X41n0730_p0425a14║○受時藥法
X41n0730_p0425a15║佛言：蒲闍尼有五種，謂飯、麨、乾飯、魚、肉。佉闍尼有
X41n0730_p0425a16║五種，謂枝、葉、華、果、細末。食名為時，藥謂從旦至中
X41n0730_p0425a17║也。若欲受者，先知藥體，後知授受。餘藥並准此。
X41n0730_p0425a18║釋　蒲闍尼，翻云正食。佉闍尼，翻云不正食。佉闍
X41n0730_p0425a19║尼，律中不止五種，更有油食、胡麻食、羔食，譯者總
X41n0730_p0425a20║攝細末食中。此二五食，皆名時藥者，何也？准佛地
X41n0730_p0425a21║論云：食者，以任持名食，謂能任持色身，令不斷絕，
X41n0730_p0425a22║長養善法，身依食住，命託食存，流入五臟，充浹四
X41n0730_p0425a23║肢，補氣益饑，身心適悅，故名時藥。從明相現，至午
X41n0730_p0425a24║中不得過，有病無病俱聽。非如餘三隨病藥，有病
X41n0730_p0425b01║則開，無病不聽。按薩婆多論，食有十五種，隨噉何
X41n0730_p0425b02║食，若過午，皆結犯墮。十五種者，謂一切麥、粟、稻、蔴、
X41n0730_p0425b03║荍米作麨餅，盡名似食。若變成麨飯餅，盡名正食。
X41n0730_p0425b04║以五正、五不正、五似，謂十五種食也。按律，於五正
X41n0730_p0425b05║食中，聽諸比丘食五淨肉，謂：一、不見殺，二、不聞殺，
X41n0730_p0425b06║三、不疑為我殺，四、自死，五、鳥殘。斯乃世尊隨其國
X41n0730_p0425b07║土，誘物歸真，方便資形，豈通化境，一槩行用。首楞
X41n0730_p0425b08║嚴中，佛言：我令比丘食五淨肉，此肉皆我神力化
X41n0730_p0425b09║生，本無命根。汝婆羅門，地多蒸濕，加以砂石，草菜
X41n0730_p0425b10║不生。我以大悲神力所加，因大慈悲，假名為肉，汝
X41n0730_p0425b11║得其味。奈何如來滅度之後，食眾生肉，名為釋子。
X41n0730_p0425b12║又涅槃經云：若比丘食肉，以突吉羅治。故知權
X41n0730_p0425b13║終非實，因機暫開。顧命教嚴，廢權不用。今律仍依
X41n0730_p0425b14║舊文，以列魚肉。況此東土，悉是大乘演化之所，不
X41n0730_p0425b15║糅小乘。若沙門食肉者，法道敗壞，毀謗彌興。護世
X41n0730_p0425b16║譏嫌，斯為最要。准經附辯，俾曉律開也。
X41n0730_p0425b17║○藥無七過
X41n0730_p0425b18║一、非內宿，二、非內煑，三、非自煑，四、非惡觸，五、非殘
X41n0730_p0425b19║宿，六、非販賣得，七、非犯竟殘藥等。
X41n0730_p0425b20║釋：　此明稱量染淨也。藥無七過者，葢顯遮非護
X41n0730_p0425b21║淨之義。前於結界篇中，已明攝僧、攝衣、攝食三種
X41n0730_p0425b22║界畔。今云內者，謂在攝僧界內也。准藥揵度云：一
X41n0730_p0425b23║時國土穀貴，人民饑饉，乞求難得。佛聽比丘八事，
X41n0730_p0425b24║謂界內共食宿，界內煑食，自煑食，緣使淨人煑，或
X41n0730_p0425c01║分取食，或都食盡，故聽自手取食，使淨人受如上。
X41n0730_p0425c02║故聽受早起食，謂殘宿食，聽早起受，從食處持食
X41n0730_p0425c03║來，胡桃果等食，水中食物足已，不作餘食法食。於
X41n0730_p0425c04║後年豐穀稔，佛言：不得界內共食宿等八事，若食
X41n0730_p0425c05║如法治。今故云非內宿、內煑、自煑也。惡觸者，時有
X41n0730_p0425c06║比丘相嫌，便觸他淨食，作念云：令他比丘得不淨
X41n0730_p0425c07║食。彼比丘不知淨不淨，白佛。佛言：觸者是不淨，不
X41n0730_p0425c08║觸者淨觸，犯突吉羅。又有比丘嫌比丘於彼小沙
X41n0730_p0425c09║彌邊觸彼淨食，作念云：令彼和尚、阿闍黎得不淨
X41n0730_p0425c10║食。彼白佛，如上治。今故云非惡觸也。五、非殘宿者，
X41n0730_p0425c11║已攝上八事中。六、非販賣得者，即三十事之第十
X41n0730_p0425c12║九種種販賣，若犯此戒得者是。七、非犯竟。殘藥等
X41n0730_p0425c13║者，謂過限非時漿及滿七日藥也。斯由佛世界內
X41n0730_p0425c14║伽藍不立烟厨，比丘正命唯依乞食若干。此七種
X41n0730_p0425c15║中一一過者，皆名不淨食也。
X41n0730_p0425c16║○授有三種
X41n0730_p0425c17║一、分別知是食非食，二、有施心，三者、如法授與。
X41n0730_p0425c18║釋：　此明稱量施者，並所施之食也。授者，付也。若
X41n0730_p0425c19║比丘托鉢乞食得已，應分別了知此是五正食，是
X41n0730_p0425c20║五不正食。若是正食，不須更別乞。若是不正食，仍
X41n0730_p0425c21║復乞足之。若是粥者，濃則不須再乞，亦可足食。淡
X41n0730_p0425c22║則可以復乞令足。故云分別知是食非食也。二有
X41n0730_p0425c23║施心者，令觀檀越之敬慢故。若詳明之，布施有五
X41n0730_p0425c24║種相對：一謂田財相對，二謂輕重相對，三謂染淨
X41n0730_p0426a01║相對，四謂空有相對，五謂多少相對。各有四料揀：
X41n0730_p0426a02║一田財相對四句者，田是福田，財是所施。一謂田
X41n0730_p0426a03║勝財劣，如童子施沙供佛。二財勝田劣，如以寶施
X41n0730_p0426a04║貧人。三田財俱勝，如以寶施如來。四田財俱劣，如
X41n0730_p0426a05║以草施畜生。二、輕重相對四句者：一、謂心重財
X41n0730_p0426a06║輕，如貧女以麤氎施眾僧；二、財重心輕，如王夫人
X41n0730_p0426a07║慢心以珍寶施眾僧；三、財心俱重，如王以恭敬供
X41n0730_p0426a08║佛四事；四、財心俱輕，如以一飲水施栴陀羅。三、
X41n0730_p0426a09║染淨相對。四句者，一謂施者清淨、受者不清淨，如
X41n0730_p0426a10║阿闍世施提婆達五百乘車飲食。二施者不清淨、
X41n0730_p0426a11║受者清淨，如以金銀珍寶施持戒比丘僧。三施受
X41n0730_p0426a12║俱淨，如觀世音分瓔珞供多寶釋迦佛。四施受俱
X41n0730_p0426a13║不淨，如𣒰陀羅惡律儀人施破戒比丘。四、空有
X41n0730_p0426a14║相對。四句者，一謂空心不空境，謂雖學空觀照，惜
X41n0730_p0426a15║財不施，還得貧果。二空境不空心，如知其財施，得
X41n0730_p0426a16║福弘多，樂捨得福。三心境俱空，破能所相，入三解
X41n0730_p0426a17║脫。四心境俱不空，貪着無厭，一毛不施，餓鬼報成，
X41n0730_p0426a18║人天路斷。五、多少相對四句者：一、謂施多得少
X41n0730_p0426a19║福，如愚人祭祀，用多福少；二、施少得多福，如慈心
X41n0730_p0426a20║供道人；三、施少得少福，如惡意施邪人；四、施多得
X41n0730_p0426a21║多福，如建塔供佛。是故比丘得施時，宜觀檀越捨
X41n0730_p0426a22║心，然後可不？方受為善，故云有施心也。三、如法授
X41n0730_p0426a23║與者，謂見僧具儀，逆迎有禮，化少供多，留麤捨細，
X41n0730_p0426a24║不坐授與，不愁顏與，不支手與，不呼字與，乃恭敬
X41n0730_p0426b01║而與，如斯謂之如法授與也。
X41n0730_p0426b02║○自受三法
X41n0730_p0426b03║一、別知食體，與淨人所受之食者，心境相當，非錯
X41n0730_p0426b04║彼此。二、有心自食，非為餘事。三、如律手授，具二五
X41n0730_p0426b05║法，為非威儀事者。
X41n0730_p0426b06║釋：　此明知食相應及受儀也。言食體者，謂知有
X41n0730_p0426b07║形段食，以香、味、觸三塵為體，入服變壞，資益諸根，
X41n0730_p0426b08║具三德、六味故。三德者，涅槃經云：諸優婆塞為佛
X41n0730_p0426b09║及僧辦諸食具，種種備足。其食甘美，有三德焉：一、
X41n0730_p0426b10║清淨德，謂精潔無有葷穢；二、柔軟德，謂柔軟甘和
X41n0730_p0426b11║而不麤澀；三、如法德，謂隨時措辦，制造得宜。六味
X41n0730_p0426b12║者，俱舍論云：凡調和飲食之味，各有所宜，無出此
X41n0730_p0426b13║之六種。雖進修道行之人，不尚於味，然滋益色力，
X41n0730_p0426b14║亦由於此。所謂身安則道隆，故有六味之須也。一、
X41n0730_p0426b15║淡味，淡者，味之本也，能受諸味故；二、鹹味，其性潤，
X41n0730_p0426b16║能滋肌膚，故調諸味必以鹽為首；三、辛味，其性熱，
X41n0730_p0426b17║能暖腑臟之寒，故味之辣為辛；四、酸味，其性凉，能
X41n0730_p0426b18║解諸味毒，故味之酸為酢；五、甘味，其性溫，能和脾
X41n0730_p0426b19║胃，故味之甜為甘；六、苦味，其性冷，能解腑臟之熱，
X41n0730_p0426b20║故味之冷者為苦。如此五正食，時中與淨人所而
X41n0730_p0426b21║受之，是謂心境相當。若五不正食及薄粥等，此非
X41n0730_p0426b22║足食，不宜時中受。若受，是謂心境不相當。於如是
X41n0730_p0426b23║足食、不足食，並須了知，非錯彼此。又按根本一切
X41n0730_p0426b24║有部云：若先食五嚼食（此即五不正食，取嚼　之義），後食五噉
X41n0730_p0426c01║食，無犯（此即五正食，取含噉之義）。若先食五噉食，後食五嚼食，
X41n0730_p0426c02║罪犯單墮故。二、有心自食，非為餘事者。由精修道
X41n0730_p0426c03║業，支持幻軀，知足忖施，觀時而受，非為貪䬸美好，
X41n0730_p0426c04║無慚過受也。三、如律手授，具二五法，無非威儀事
X41n0730_p0426c05║者。此謂授食之法，有其二五。如律云：受有五種：手
X41n0730_p0426c06║與手受，或手與持物受，若持物授手受，若持物授
X41n0730_p0426c07║持物受，若遙過與，與者、受者俱知中間無所觸碍，
X41n0730_p0426c08║得墮手中。復有五種：若身與身受，若衣與衣受，若
X41n0730_p0426c09║曲肘與曲肘受，若器與器受，若有因緣置地與。如
X41n0730_p0426c10║是二五授受之法，皆論威儀所制，故云如律手授，
X41n0730_p0426c11║具二五法，無非威儀事者。
X41n0730_p0426c12║○正食五觀
X41n0730_p0426c13║初、計功多少，量藥來處；二、自知行德，全闕應供；三、
X41n0730_p0426c14║防心離過，貪等為宗；四、正事良藥，為療形枯；五、為
X41n0730_p0426c15║成道業故。並律、論正文，非唯抑度。廣相如鈔。
X41n0730_p0426c16║釋：　抑者，治也；度者，法也。謂正受食具五觀者，非
X41n0730_p0426c17║唯自治之法，並出律論正文。而云廣相如鈔者，准
X41n0730_p0426c18║一覽中引事鈔云：沙門凡受食時，先作五觀，然後
X41n0730_p0426c19║方食：一、計功多少，量藥來處。計功多少者，智度論
X41n0730_p0426c20║云：此食墾植、收穫、蹂治、舂磨、淘汰、炊煑，及成工用
X41n0730_p0426c21║甚多。計一鉢之飯，作夫流汗，集合量之，食少汗多。
X41n0730_p0426c22║此食作之，功量辛苦如是。量藥來處者，僧祇律云：
X41n0730_p0426c23║施主減其妻子之分，求福故施也。二、謂自知行德，
X41n0730_p0426c24║全闕應供者，毗尼母律云：若不坐禪、誦經、營三寶
X41n0730_p0427a01║事，及不持戒，受人信施，為施所墮，則不宜受食。德
X41n0730_p0427a02║行若全，則可應供受食也。三、防心離過，貪等為宗
X41n0730_p0427a03║者，明了論疏云：出家先須防心三過，謂於上味食
X41n0730_p0427a04║起貪，下味食起瞋，中味食起癡。以此不知慚愧，墮
X41n0730_p0427a05║三惡道也。四、正事良藥，為療形枯者，謂饑渴為主
X41n0730_p0427a06║病，四百四病為客病，故須以食而為醫藥，用調其
X41n0730_p0427a07║身也。五、為成道業故，謂不食則饑渴病生，道業何
X41n0730_p0427a08║成？增一阿含經云：多食至苦患，少食氣力衰，處中
X41n0730_p0427a09║而食者，如秤無高下。比丘凡受食時，當作此五觀，
X41n0730_p0427a10║是為有正智者受供也。
X41n0730_p0427a11║非　人法同前。三事非，謂食體、干過、不淨、心境
X41n0730_p0427a12║相違、懷瞋等。後四非如前取顯。
X41n0730_p0427a13║○受非時藥法
X41n0730_p0427a14║佛言：聽以梨棗𮒂蔗等汁作漿，若不醉人應非時
X41n0730_p0427a15║飲，亦不應今日受漿留至明日，若飲如法治。
X41n0730_p0427a16║釋：　此明非時藥體及受法也。非時漿即非時藥。
X41n0730_p0427a17║律中緣起：時有施盧婆羅門，是外道師，聞佛生信
X41n0730_p0427a18║敬心，自思：當持何物見佛？即念言：今有八種漿，是古
X41n0730_p0427a19║昔無欲仙人所欲：一、梨漿；二、閻浮漿；三、酸棗漿；四、
X41n0730_p0427a20║甘蔗漿；五、𮒂果漿；六、舍樓漿；七、婆樓師漿；八、蒲萄
X41n0730_p0427a21║漿（此中二、五、六、七是由域果名，未見翻譯）。彼持是八種漿詣佛所，問
X41n0730_p0427a22║訊却坐。世尊為彼方便說法開化，令得歡喜，即以
X41n0730_p0427a23║此八種漿施供比丘僧。諸比丘不敢受，白佛。佛言：
X41n0730_p0427a24║聽飲八種漿。若不醉人，應非時飲。若醉人，不應飲。
X41n0730_p0427b01║若飲，如法治。亦不應以今日受漿，留至明日。若留，
X41n0730_p0427b02║當如法治。
X41n0730_p0427b03║僧祇五分律：開受蜜漿，若諸果汁澄如水色，以水
X41n0730_p0427b04║渧淨已，義加受法。
X41n0730_p0427b05║釋　諸果。即本律八種未明造法，故復引之。彼律
X41n0730_p0427b06║謂以諸果漉汁，去其渣濁，澄清如水，一切聽飲。若
X41n0730_p0427b07║多日漿變作酒色、酒味、酒味者，一切不得飲。若持
X41n0730_p0427b08║漿來者，應作淨，以水滴灑之。若器底有殘水，若天
X41n0730_p0427b09║雨墮中，若洗器有殘水，若車載石蜜被雨，若船載
X41n0730_p0427b10║水濺，如是等即名作淨。又須知漿有時、非時分別。
X41n0730_p0427b11║時漿者，一切米汁、粉汁、乳酪漿是也。非時漿者，一
X41n0730_p0427b12║切豆、一切麥漬浸須不坼者是也。根本部云：其不
X41n0730_p0427b13║濾者為時，其淨濾者為非時，仍須以水滴之為淨。
X41n0730_p0427b14║律中有受無詞義。加受法云：
X41n0730_p0427b15║大德一心念！我比丘（某甲），今為渴病因緣，此是蜜漿，
X41n0730_p0427b16║為欲經非時服故，今於大德邊受。（三說）
X41n0730_p0427b17║餘漿准此。若無渴病，犯罪。
X41n0730_p0427b18║釋　廬山東林遠公示疾垂終，有弟子進蜜漿於
X41n0730_p0427b19║前，公止之云：請律閱證，有開緣不？葢由除渴病外，
X41n0730_p0427b20║則無聽爾。此法自手捧漿，口對前人，如是受之。
X41n0730_p0427b21║非　事，非謂味甘、非薄、未澄藥、不應病、輙受等。
X41n0730_p0427b22║餘非准前。
X41n0730_p0427b23║○受七日藥法
X41n0730_p0427b24║佛言：有酥、油、生酥、蜜、石蜜，世人所識，有病因緣，聽
X41n0730_p0427c01║時、非時服。
X41n0730_p0427c02║釋：　此明七日藥體及受法也。律中：時諸比丘秋
X41n0730_p0427c03║月得病，顏色憔悴，形容枯燥。癬白佛，作念云：有五
X41n0730_p0427c04║種藥：酥、油、生酥、蜜、石蜜，是世常用者，聽諸比丘食
X41n0730_p0427c05║之，當藥不令麤相現，如食飯麨法。此初制也。諸病
X41n0730_p0427c06║比丘得種種美食，至中不能食，況復五種藥至中
X41n0730_p0427c07║能食？然藥雖多，病人不能及時服，故復聽若時、非
X41n0730_p0427c08║時服之。今所依者，是第二制也。
X41n0730_p0427c09║僧祇云：諸脂亦七日服。
X41n0730_p0427c10║釋：　彼律中，佛言：若病宜應者，聽服魚、熊、羆、猪等
X41n0730_p0427c11║脂。若論膏、脂之別，謂戴角者脂，無角者膏。今云脂，
X41n0730_p0427c12║義兼膏故。
X41n0730_p0427c13║應義加云：
X41n0730_p0427c14║大德一心念！我比丘（某甲），今為熱病因緣，此酥七日
X41n0730_p0427c15║藥，為欲經宿服故，今於大德邊受。（三說。）
X41n0730_p0427c16║律本云：風病服油及五種脂。僧祇律云：具有對病
X41n0730_p0427c17║設藥法云之矣。
X41n0730_p0427c18║釋　本律中，因舍利弗患風病，醫教服酥、油及魚、
X41n0730_p0427c19║熊、羆、猪、鹿五種脂，聽時受、時漉、時煑，如油法也。僧
X41n0730_p0427c20║祇具有對病設藥法云者，彼律謂病有四百四病：
X41n0730_p0427c21║風病一百一，當用油、脂治；火病一百一，當用酥治；
X41n0730_p0427c22║水病一百一，當用蜜治；雜病一百一，雜謂兼風、火、
X41n0730_p0427c23║水，當用上三種治。今受法中，但以熱病受酥，故引
X41n0730_p0427c24║僧祇，令知應病受藥，便更名也。按律攝云：受七日
X41n0730_p0428a01║藥，正服之時，應告同梵行者云：我以一日服藥訖，
X41n0730_p0428a02║餘有六日在。乃至七日准知。若為好容儀，或著滋
X41n0730_p0428a03║味，或求肥盛，或詐偽心，服食諸藥，皆惡作罪。
X41n0730_p0428a04║非　法，非謂病實錯稱藥名交互等。事，非謂貪
X41n0730_p0428a05║味、詐受、漉煑、非時等。餘非如前。
X41n0730_p0428a06║○受盡形壽藥法
X41n0730_p0428a07║佛言：一切鹹苦酢辛不任食者，有病因緣聽盡形
X41n0730_p0428a08║服，乃至灰土大小便等亦手受。加口法云：
X41n0730_p0428a09║釋：　此明盡形藥體及受法也。鹹苦酢辛非恒入
X41n0730_p0428a10║咽，灰土便等世所厭惡，以此不堪任食者，而聽受
X41n0730_p0428a11║為盡形藥。一則息貪味之心因病強服，次則免俗
X41n0730_p0428a12║譏之念無過可求。若受時應自手持口對前人受
X41n0730_p0428a13║法云：
X41n0730_p0428a14║大德一心念！我比丘（某甲），今為病因緣，此薑、椒盡形
X41n0730_p0428a15║壽藥，為欲共宿長服故，今於大德邊受。（三說。）
X41n0730_p0428a16║若有餘藥，或白术散、丸、湯、膏、煎等，但不任為食者，
X41n0730_p0428a17║牒名加法。薩婆多云：如五石丸，隨牒一名，餘藥通
X41n0730_p0428a18║攝。
X41n0730_p0428a19║釋　論云：若以時藥、終身藥，助成七日藥，作七日
X41n0730_p0428a20║藥服，無過。以七日藥勢力多故，又助成七日藥故。
X41n0730_p0428a21║或以時藥、七日藥，以成終身藥，作終身藥服，無過。
X41n0730_p0428a22║或以終身藥、七日藥，以成時藥，作時藥服，隨勢力
X41n0730_p0428a23║多故，相助成故。若分數勢力等者，隨名取定，如五
X41n0730_p0428a24║石丸，隨石作名，作終身藥服，故云如五石丸，隨牒
X41n0730_p0428b01║一名，餘藥通攝也。按藥書中，有陽起石、滴乳石、紫
X41n0730_p0428b02║石英、白石英、青蒙石、蘆甘石、雲母石、滑石、石羔，乃
X41n0730_p0428b03║至硃砂、雄黃等，皆石之類。文云五石，亦大約言：
X41n0730_p0428b04║非　人，非謂氣血未虗，病不恒舉等。事非謂藥，
X41n0730_p0428b05║違盡形等。餘非准常。
X41n0730_p0428b06║○衣說淨法
X41n0730_p0428b07║佛言：長衣長如來八指，廣四指，應淨施，不者犯墮。
X41n0730_p0428b08║除波利迦羅衣不現前等，佛指四面廣二寸也。
X41n0730_p0428b09║釋　長衣者，若受持三衣足，更得多餘衣財，名曰
X41n0730_p0428b10║長衣。長八指廣四指者，明應量也。謂多餘衣財極
X41n0730_p0428b11║狹短者，長一尺六寸濶八寸，應須淨施。然律制有
X41n0730_p0428b12║聽畜十日及畜一月內淨施者，若過十一日及三
X41n0730_p0428b13║十一日見掌文時不淨施，即犯墮罪。此於止持中
X41n0730_p0428b14║詳載，今唯明淨施法也。波利迦羅衣是梵語，華言
X41n0730_p0428b15║云雜碎衣。除此不須現前作淨等者，謂小片糞掃
X41n0730_p0428b16║衣也。
X41n0730_p0428b17║薩婆多云：不應量者，過十日捨，作突吉羅悔。乃至
X41n0730_p0428b18║錢寶穀米等亦爾。
X41n0730_p0428b19║釋　論云：長物凡有五種：一、重寶；二、錢及似寶；三、
X41n0730_p0428b20║若衣若衣財，應量已上；四、一切不應量，若衣若衣
X41n0730_p0428b21║財；五、一切穀米等。一切錢寶，比丘不應畜。若僧中
X41n0730_p0428b22║次第付者，應即向比丘說淨。錢寶應與同意淨人。
X41n0730_p0428b23║不者，至十一日地了時，應量衣應捨，對首作波逸
X41n0730_p0428b24║提懺。不應量衣應捨，作突吉羅懺。若比丘得穀米
X41n0730_p0428c01║等，即日應作淨。若無白衣，四眾邊作淨（謂優婆塞並小三眾）。
X41n0730_p0428c02║若不作淨，至地了時，穀米應捨，作突吉羅懺。故云
X41n0730_p0428c03║乃至錢寶穀米等亦爾。下文金粟法是也。
X41n0730_p0428c04║○請施主法
X41n0730_p0428c05║佛言：有二種淨法：真實淨、展轉淨法。
X41n0730_p0428c06║釋：　此引依揵度。真實淨施者，是實施與人也。展
X41n0730_p0428c07║轉淨施者，乃作方便法也。薩婆多云：九十六種無
X41n0730_p0428c08║淨施法，佛大慈悲方便力故教令淨施，令諸弟子
X41n0730_p0428c09║得畜長財而不犯戒，非真實淨也。佛法以少欲為
X41n0730_p0428c10║本，是故結戒不畜長財。而眾生根性不同，或有多
X41n0730_p0428c11║預畜積而後行道得證聖法，是故如來先為結戒
X41n0730_p0428c12║而後設方便，於法無礙眾生有益。如昔時有比丘
X41n0730_p0428c13║來白佛言：與我清淨房舍，旛幢華葢繒綵被褥以
X41n0730_p0428c14║香塗地，絲竹音樂種種莊嚴。佛敕阿難處處求索，
X41n0730_p0428c15║即與具足。比丘在中心安行道，佛隨所應而為說
X41n0730_p0428c16║法，即於是處斷結漏盡成阿羅漢。以是因緣佛法
X41n0730_p0428c17║通塞，眾生根性唯佛知之。此比丘從第六天來生
X41n0730_p0428c18║人間，隨本所習因而度之，是故既作淨施得畜長
X41n0730_p0428c19║財而不犯戒。
X41n0730_p0428c20║薩婆多云：應求持戒多聞者而作施主。亦無請文，
X41n0730_p0428c21║義加請法。
X41n0730_p0428c22║釋：　請持戒多聞者，則不生貪着知物非己，為順
X41n0730_p0428c23║聖教與作方便。若不知戒少聞，謂物施我非他所
X41n0730_p0428c24║有，恐起諍端淨反不淨。若請者應具修威儀，作如
X41n0730_p0429a01║是請云：
X41n0730_p0429a02║大德一心念！我比丘（某甲），今請大德為衣、藥、鉢展轉
X41n0730_p0429a03║淨施主。願大德為我作衣、藥、鉢展轉淨施主，慈愍故。
X41n0730_p0429a04║（三說。）
X41n0730_p0429a05║其真實淨主及錢寶穀米等，俗人為主，並准請之。
X41n0730_p0429a06║釋　謂若請真實淨施主者，改展轉二字作真實，
X41n0730_p0429a07║若請俗人為淨主者，改大德二字作長壽，改衣藥
X41n0730_p0429a08║鉢三字作錢寶穀米，餘詞無異，唯至誠叉手向說，
X41n0730_p0429a09║不須禮拜也。
X41n0730_p0429a10║○正說淨法
X41n0730_p0429a11║善見云：若衣物眾多衣，段段說之。欲總說者，並縛
X41n0730_p0429a12║相著，加重法云矣。
X41n0730_p0429a13║釋：　若段段說之，名單非重。若總言眾多，非單名
X41n0730_p0429a14║重。故云欲總說者，並縛相著，加重法云矣。凡說淨
X41n0730_p0429a15║時，當至一如法持戒比丘所。若問施與誰，或展轉
X41n0730_p0429a16║施，或真實捨，應稱先請施主名，恭敬具儀，手捧衣
X41n0730_p0429a17║云：
X41n0730_p0429a18║大德一心念！此是我（某甲）長衣未作淨，今為淨故施
X41n0730_p0429a19║與大德，為展轉淨故。（彼〔受〕者言：）長老一心念！汝有是長衣
X41n0730_p0429a20║未作淨，為淨故施與我，我今受之。（〔受已言：〕）汝施與誰？
X41n0730_p0429a21║（彼當言：）施與（某甲）。（受淨者言：）長老一心念！汝有是長衣未作
X41n0730_p0429a22║淨，為淨故與我，我已受之。汝與（某甲）是衣（某甲）已有，
X41n0730_p0429a23║汝為（某甲）故善護持，著用隨因緣。（〔一說〕）
X41n0730_p0429a24║長鉢殘藥，文並同准。
X41n0730_p0429b01║釋：　此法所得長物既施有主，則我貪隨蠲心境
X41n0730_p0429b02║不執，聖慈雖聽著用隨因緣者，令作親厚想取用
X41n0730_p0429b03║故。設若仍存有我恐難免過，由物作淨其心不淨。
X41n0730_p0429b04║若鉢藥長者文同准此，亦攝真實展轉二種施也。
X41n0730_p0429b05║非　人非，謂先不請主，或對主施等。法，非謂展
X41n0730_p0429b06║轉真實，說問互錯等。事非謂衣財違制，應量莫
X41n0730_p0429b07║分，鉢藥越律，愛好貪味等。後四非相，捃前明壞。
X41n0730_p0429b08║○心念說淨法
X41n0730_p0429b09║五分云：應偏袒右肩，胡跪，手捉衣，心生口言云。
X41n0730_p0429b10║我比丘（某甲）此長衣，淨施與（某甲）（於五眾中隨意與之），隨彼取
X41n0730_p0429b11║用。（得至十一日，復如前威儀言：）我（某甲）此長衣，從（某甲）取還。（得至十日，
X41n0730_p0429b12║復如初言：）我（某甲）此長衣，淨施與（某甲），隨彼取用。（如是捨故受新，
X41n0730_p0429b13║十日一易。）
X41n0730_p0429b14║釋　准此心念，唯聽獨住比丘。由無同侶，離喧遠
X41n0730_p0429b15║眾，故聽於出家。二大三小眾中，但有親厚知識者，
X41n0730_p0429b16║任其稱名與取。若非獨住比丘，必依正說淨法行
X41n0730_p0429b17║持也。
X41n0730_p0429b18║非　人，非謂有侶同居等。法非謂心念不言，及
X41n0730_p0429b19║言不了等。事，非謂衣財越制等。餘非合具，准
X41n0730_p0429b20║知如前。
X41n0730_p0429b21║○金粟淨法
X41n0730_p0429b22║薩婆多云：錢寶穀米，並同長衣，十日說淨。
X41n0730_p0429b23║釋：　此引例證也。論云：若得應量、不應量衣，亦至
X41n0730_p0429b24║十日、過十日，長物捨，罪應懺。一切穀米等，亦不得
X41n0730_p0429c01║過一宿，同比丘法。而云過一宿者，謂至次日同比
X41n0730_p0429c02║丘法者。然比丘法，不應捉畜錢寶、穀米。若畜過一
X41n0730_p0429c03║日，例同比丘畜長衣法也。本部無此，故引證便用。
X41n0730_p0429c04║律本云：當持至可信優婆塞所，若守園人所，如是
X41n0730_p0429c05║告言：
X41n0730_p0429c06║此是我所不應，汝當知之。
X41n0730_p0429c07║釋　此乃對俗捨寶法。守園人者，古養鳥獸曰苑，
X41n0730_p0429c08║苑有垣曰園，此以鹿野苑標名，即僧伽藍民也。無
X41n0730_p0429c09║論近事男及守園人，須是一往具信不昧因果知
X41n0730_p0429c10║比丘法者，方可持錢寶等至彼所捨之。此是我所
X41n0730_p0429c11║不應者，謂捉畜寶等是我比丘法所不應為。汝當
X41n0730_p0429c12║知之者，謂佛有教，為淨故方便與汝也。此即說淨
X41n0730_p0429c13║法。若彼取還與比丘者，比丘當為彼人物故受，敕
X41n0730_p0429c14║淨人使掌之。若得淨衣鉢尼師壇針筒，應持貿易
X41n0730_p0429c15║受持之，廣如止持中明。
X41n0730_p0429c16║論云：除錢及寶等一切長財，並五眾為長主。若說
X41n0730_p0429c17║淨錢寶，希得衣物，施不須施。
X41n0730_p0429c18║釋：　若一切錢寶等，非出家人所畜持者，不得請
X41n0730_p0429c19║為長主，故爾除之。若一切長財是出家人，理應持
X41n0730_p0429c20║畜，所以五眾並可請為長主也。若說淨錢寶，希得
X41n0730_p0429c21║衣物施，不須施者，希謂少也。若守持之衣具少者，
X41n0730_p0429c22║以說淨錢寶買得受持，此則不須說淨復施。此准
X41n0730_p0429c23║論云：若說淨錢寶後，貿一切衣財，作三衣鉢器，入
X41n0730_p0429c24║百一物數，不須說淨。自百一衣物外，一切說淨。百
X41n0730_p0430a01║一者，大約多少而言，非謂實有之數。
X41n0730_p0430a02║僧祇云：施主若死等，不得過十日，更覓施主說淨。
X41n0730_p0430a03║釋：　諸部並論，但云施主死，或遠去他國，須別請
X41n0730_p0430a04║施主，不定期限。唯僧祇不得過十日而無主。若無
X41n0730_p0430a05║長財主，應復請出家五眾。若無金粟主，應速覓居
X41n0730_p0430a06║家信實者。義謂過期獲罪。
X41n0730_p0430a07║毗尼母云：若衣物未說淨點淨縫，衣著已淨者，則
X41n0730_p0430a08║名衣和合淨。若色非法，縫著如法者，是名色衣和
X41n0730_p0430a09║合淨，更不須別淨。
X41n0730_p0430a10║釋　點淨者，律云：除受持三衣外，餘得點作淨點，
X41n0730_p0430a11║但三、五、七不得點，如華形。今謂未點淨者，縫著已
X41n0730_p0430a12║淨衣上也。彼論云：衣和合者，若衣作淨納，未作淨
X41n0730_p0430a13║縫納著衣上；若衣未淨納，已淨者縫衣著納上，此
X41n0730_p0430a14║二皆名淨衣。若得上色納，以此納縫著條衣上，故
X41n0730_p0430a15║名和合，應畜。猶如酒，若和藥得飲，不和不得飲。上
X41n0730_p0430a16║色與下色合得畜，若上色錦、上色白，雖和合不應
X41n0730_p0430a17║畜。今宣祖准義潤文也。
X41n0730_p0430a18║附：　按地持論云：菩薩先於一切所畜資具，為非
X41n0730_p0430a19║淨故，以清淨心，捨與十方諸佛菩薩。如比丘將現
X41n0730_p0430a20║前衣物，捨與和尚阿闍黎等。今時講學，專務名利，
X41n0730_p0430a21║豈念聖言。自下壇場，經多夏臘。至於淨法，一未霑
X41n0730_p0430a22║身。寧知日用所資，無非穢物。箱囊所積，並是犯財。
X41n0730_p0430a23║慢法欺心，自貽伊戚。學律者知而故犯，餘宗者固
X41n0730_p0430a24║不足言。誰知報逐心成，豈信果由種結。況大小兩
X41n0730_p0430b01║乘，通名淨法。儻懷深信，豈憚奉行。輔行記云：有
X41n0730_p0430b02║人言：凡諸所有，非己物想，有益便用，說淨何為？今
X41n0730_p0430b03║問：等非己財，何不任於四海？有益便用，何不直付
X41n0730_p0430b04║兩田（悲、敬二田），而閉之深房，封於囊篋？實懷他想，用必
X41n0730_p0430b05║招愆（犯盜）。忽謂己財，仍違說淨。說淨而施，於理何妨？
X41n0730_p0430b06║任己執心，後生倣傚。故知不說淨人，深乖佛意。兩
X41n0730_p0430b07║乘不攝，三根不收。若此出家，豈非虗喪？第四，衣
X41n0730_p0430b08║藥受淨篇竟。
X41n0730_p0430b09║
X41n0730_p0430b10║毗尼作持續釋卷第七
X41n0730_p0430b11║
X41n0730_p0430b12║音義
X41n0730_p0430b13║章音張，表也。謂身外之威儀也。
X41n0730_p0430b14║御音遇，用也。
X41n0730_p0430b15║詐阻去聲。偽也。又詭譎也。
X41n0730_p0430b16║逞稱，上聲，矜而自呈也。
X41n0730_p0430b17║抑音益，按也。冤，屈也。
X41n0730_p0430b18║贓賄上音臧，下灰上聲。財也。金玉曰貨，布帛曰
X41n0730_p0430b19║賄。凡非理所得財賄，皆曰贓賄也。
X41n0730_p0430b20║削襄，入聲，去也。
X41n0730_p0430b21║曳音裔。
X41n0730_p0430b22║踝骨上華，上聲。脛兩旁內外曰踝骨。
X41n0730_p0430b23║畦音奚。田五十畝為畦。
X41n0730_p0430b24║畔田，界也。
X41n0730_p0430c01║四利之水謂檀越布施飲食、衣服、臥具、湯藥四
X41n0730_p0430c02║事供僧也。
X41n0730_p0430c03║三善之苗謂三業發生眾善，而增長一切功德
X41n0730_p0430c04║也。
X41n0730_p0430c05║褋音疊。重也。
X41n0730_p0430c06║襵音摺。衣襵也。
X41n0730_p0430c07║穬音礦。
X41n0730_p0430c08║磔音窄。開張也。
X41n0730_p0430c09║擗音辟。開也。
X41n0730_p0430c10║褺音褋，重衣也。
X41n0730_p0430c11║翮音核，羽莖也。
X41n0730_p0430c12║早同皂。
X41n0730_p0430c13║充音沖，備也。
X41n0730_p0430c14║鎮壓也。
X41n0730_p0430c15║廊廟所陳謂如宗廟爼豆陳設進退之事。爼豆，
X41n0730_p0430c16║祭器也。
X41n0730_p0430c17║朝宗之服謂冠冕也。
X41n0730_p0430c18║坏音丕，未燒瓦也。
X41n0730_p0430c19║鑞音蠟，鍚也。
X41n0730_p0430c20║釜音輔，鍑屬，無足也。
X41n0730_p0430c21║𤬪音射。瓦器也。
X41n0730_p0430c22║綊音挾，合也。
X41n0730_p0430c23║摘音惕。挑也。
X41n0730_p0430c24║棚音彭。閣也。
X41n0730_p0431a01║細澡豆乃皂角子為末也。
X41n0730_p0431a02║襆同幞。音僕。
X41n0730_p0431a03║帊音怕。
X41n0730_p0431a04║倩千，去聲，假借使人也。
X41n0730_p0431a05║五臟臟者，藏也。精藏於腎，神藏於心，魂藏於肝，
X41n0730_p0431a06║魄藏於肺，志藏於脾也。
X41n0730_p0431a07║浹音接。浹洽，謂潤澤周徧也。洽，音狎。
X41n0730_p0431a08║荍音喬。
X41n0730_p0431a09║蒸音㷥。熱氣也。
X41n0730_p0431a10║稔壬，上聲，穀熟也。
X41n0730_p0431a11║三解脫一、空解脫，二、無相解脫，三、無作解脫。
X41n0730_p0431a12║措粗，去聲，布施也。
X41n0730_p0431a13║辣蘭，入聲。
X41n0730_p0431a14║酢同醋。
X41n0730_p0431a15║穫黃，入聲，刈禾也。
X41n0730_p0431a16║蹂音柔。往來蹂踐也。
X41n0730_p0431a17║𮒂與蕤同。誰，上聲。音藥。
X41n0730_p0431a18║渧音帝，水滴也。
X41n0730_p0431a19║濺音箋。水激蕩也。
X41n0730_p0431a20║漬音恣，水浸也。
X41n0730_p0431a21║坼音䇿，裂也，分開也。
X41n0730_p0431a22║態音雄。獸似豕，山居，於冬蟄當心白脂，俗呼態。
X41n0730_p0431a23║好舉木引氣，謂之態經。美在掌。
X41n0730_p0431a24║狹音狎，窂也。
X41n0730_p0431b01║捃均上聲。拾，取也。
X41n0730_p0431b02║自貽伊戚謂憂戚自造而成，非關他事，猶云自
X41n0730_p0431b03║作孽，不可活之謂也。貽音夷，遺也。
X41n0730_p0431b04║篋音怯，藏也。謂箱篋。