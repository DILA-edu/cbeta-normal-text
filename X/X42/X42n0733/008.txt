X42n0733_p0244a07║
X42n0733_p0244a08║
X42n0733_p0244a09║
X42n0733_p0244a10║飾宗義記卷第八本
X42n0733_p0244a11║嵩岳鎮國道場沙門　賓　作
X42n0733_p0244a12║●說戒犍度
X42n0733_p0244a13║廣明十五種說戒者，先來破云：若唯略說可言十五，
X42n0733_p0244a14║今既其明心念等三，是故應言廣明三種說戒之法，
X42n0733_p0244a15║義方周備也。
X42n0733_p0244a16║文言聽說義時不具說文句者，母論第六云：從脩多
X42n0733_p0244a17║羅乃至優波提舍，隨意所說。佛既聽說十二部經，比
X42n0733_p0244a18║丘復疑：若欲次第具說文句，文多眾大，恐生疲厭；若
X42n0733_p0244a19║略撰集好辭要義，不知如何？佛言：聽諸比丘略引經
X42n0733_p0244a20║中要言妙辭，直顯其義。
X42n0733_p0244a21║伽論半唄吉羅者，表義不周名為半唄也。如有三偈
X42n0733_p0244a22║歎佛三身，此中所言如來玅色身乃至無比不思議
X42n0733_p0244a23║者，歎佛化身也。
X42n0733_p0244a24║如來色無盡智慧亦復然者，歎佛報身若色若心皆
X42n0733_p0244b01║無窮盡也。一切法常住者，歎佛法身是一切法之所
X42n0733_p0244b02║依正常住湛然也。今時有人但作一偈，故名半唄也
X42n0733_p0244b03║（一切准知）。
X42n0733_p0244b04║疏云：第六、若說法人多已下者，律文多作說法人少
X42n0733_p0244b05║字也，蓋作少字者誤也。
X42n0733_p0244b06║五分十六云：白衣欲散華，隨意。若落比丘頭及衣上，
X42n0733_p0244b07║應拂去。落高座上，無苦。（餘如疏引。）
X42n0733_p0244b08║問：所以結戒要待重請等者，謂律序中創請結說諸
X42n0733_p0244b09║戒緣起，舉過重請。而今說戒，何不重請即便制之？
X42n0733_p0244b10║先釋第二。以是所說宗故者，疏雖已釋，更助令明。謂
X42n0733_p0244b11║八章中第二章文云諸大德！我今欲說波羅提木叉
X42n0733_p0244b12║者，戒也。
X42n0733_p0244b13║疏云：此是轉名釋也（處處解說者，諸有漏中處處離繫，即是新雜論中別別解脫也）。
X42n0733_p0244b14║文云：自攝持、威儀、住處、行根、面首、集眾、善法、三昧成
X42n0733_p0244b15║就。疏云：此歎木叉生善滅惡有大功德也。前來轉名
X42n0733_p0244b16║顯防護義，由防護故生善滅惡（戒是防護義也）。此之兩文釋
X42n0733_p0244b17║前章中波羅提木叉戒之言也（疏云故曰我今欲說等者，疏意引文證能
X42n0733_p0244b18║詮教亦名木叉）。
X42n0733_p0244b19║文言：我今當說，結當發起，演布開現，反復分別。疏云：
X42n0733_p0244b20║正為比丘結說方軌也。
X42n0733_p0244b21║文言：是故諸大德！我今當說戒。疏云：結說有益也。謂
X42n0733_p0244b22║佛結其說戒方軌，令說戒師告眾當說。前來兩文，釋
X42n0733_p0244b23║前章中我今欲說之言也。（次釋文者，總束疏意以為略義。）
X42n0733_p0244b24║自攝持威儀住處等者，守攝住持四儀之相，令離七
X42n0733_p0244c01║非，而戒即是攝持所依，故云住處。（疏云由法如成者，由戒法而成也。）
X42n0733_p0244c02║此之住處，即是行根，亦是面首，謂是集善定莊嚴之
X42n0733_p0244c03║首。
X42n0733_p0244c04║道括下三者，次下疏中自釋所結三法是也。
X42n0733_p0244c05║牒結違順者，牒四夷名。結云已說，復問清淨，名為順
X42n0733_p0244c06║也。更云不者，名為違也。（此釋戒文云：諸大德！我已說四夷乃至是中清淨不？）
X42n0733_p0244c07║下當廣釋者，如下雜犍度中有五法應和合，以配應
X42n0733_p0244c08║來者來等三集也。瞻波等中亦釋此義。又此說戒中
X42n0733_p0244c09║初緣制集一處，結說戒堂。又因比丘在房中眠，制白
X42n0733_p0244c10║攝眾。又因病比丘不來，制與欲等。並是集一處義也。
X42n0733_p0244c11║此義亦如一僧祇二十三云：一切露處坐，申手不相
X42n0733_p0244c12║及。一切覆處不得離見聞處，離者不名受具。（述曰）古來
X42n0733_p0244c13║傳云：屏不離見聞，露不離申手。即此文也。
X42n0733_p0244c14║此就遠說障者，由戒不淨即不發定，以無定故聖道
X42n0733_p0244c15║不生，故云遠也。
X42n0733_p0244c16║有中之行者，非空無相斷惑之法也。
X42n0733_p0244c17║文言聽歌詠聲說戒者，稍引其聲，義同歌詠。五分不
X42n0733_p0244c18║許如章所引，故不同此律也。
X42n0733_p0244c19║文云布薩日說戒者，舊名布薩，翻為淨住。淨三藏云
X42n0733_p0244c20║褒灑陀者，褒灑是長養義也，陀是淨義也，即是長深
X42n0733_p0244c21║也。意明長養善法，淨除破戒之過也。
X42n0733_p0244c22║文中迦賓菟云我常第一清淨者，意云本制說戒意
X42n0733_p0244c23║令離過，我既永斷破戒煩惱故無勞往，五分十六劫
X42n0733_p0244c24║賓那是也。與此律同。若准祇二十七，尊者阿那律不
X42n0733_p0245a01║來，諸比丘喚，答言：世尊說清淨是布薩，世間清淨者
X42n0733_p0245a02║我即是，我不去。以是白佛，佛言：汝往喚來莫用天眼，
X42n0733_p0245a03║是長老失肉眼故，涉山險道極苦乃倒。准此律文，即
X42n0733_p0245a04║是罸不聽乘神足也。
X42n0733_p0245a05║准文中，結說戒堂初緣，於自然界秉法也。
X42n0733_p0245a06║彼傳釋言者，即真諦了論疏也。
X42n0733_p0245a07║十七種別住者，束為頌曰：
X42n0733_p0245a08║圓角水山巖。月性圍門土。四二尼優牆。
X42n0733_p0245a09║滿狂等別住。
X42n0733_p0245a10║了論偈云：及四摩失有五種（翻別住名及釋，義如章也。失謂過失。論自釋云：
X42n0733_p0245a11║一、破國土，謂王不許破國土地，結為別住，此結不成。二、破僧伽藍，謂若先是淨住，或一切淨，或聞邊破此三〔園〕，
X42n0733_p0245a12║以結別住，結亦不成。三〔園〕義如上。離、衣、戒三別住相接為一相，謂兩界共以一石為相，兩邊〔各〕結，此亦不成。若
X42n0733_p0245a13║共一山，兩邊結成，由相大故。四、別住半過本別住，謂相涉入。五、以別住圍繞別住，謂不留自然地）。釋
X42n0733_p0245a14║曰：別住有十七種（謂逐地形有十七異。安標相竟，先結布薩界，次結攝衣界鎮之，十七
X42n0733_p0245a15║皆爾）：一、長圓別住（中間狹長，兩頭形圓，相去一丈或五尺地，周迊安石以為標相），二、四
X42n0733_p0245a16║角別住（形方四角），三、水波別住（地形細曲，如水細波），四、山別住（以山為限），
X42n0733_p0245a17║五、巖別住（用一山巖以為齊限），六、半月別住（形如半月），七、自性別住
X42n0733_p0245a18║（練若有山，或水為限），八、圍輪別住（先小別住，或三或四，外開一〔步〕、二〔步〕為自然地，於外別結
X42n0733_p0245a19║大界圍繞，如鐵圍山繞四天下），九、一門別住（一邊開門，猶如門巷，巷中之地即是自然。若門
X42n0733_p0245a20║穹過，便成兩界，但由不過，故號一門），十、方土別住（隨方土郭邑併為一界），十一、四
X42n0733_p0245a21║廂別住（屋頭相接，周迊四廂），十二、二繩別住（郭中結界，僧覓難知，或〔復〕不肯與欲，
X42n0733_p0245a22║開以繩圍所欲結處。結處若欲作大小界，須安二標。若不結小，但須一相，繩繞二標，引出郭外。至半由旬，別作
X42n0733_p0245a23║小界，亦以繩繞，還作二標。郭中僧盡集外界，先解不離衣界，次解顛狂界，次解尼布薩界，次解比丘布薩界。恐
X42n0733_p0245a24║曾結故，先結小界，後結大界。郭內郭外，同時界起，界起除繩。若郭中集，郭外界裏，亦須與欲。恐破法事，故須掘
X42n0733_p0245b01║壞郭外界地，或種棘㓨，不令僧入。二繩相連，因以為號）。十三、比丘尼別住（為尼結故。
X42n0733_p0245b02║又解：尼寄僧界，作羯磨時，須白比丘僧聽方得。尼於僧界，若自結界，後若作法，不須復白）。十四、優
X42n0733_p0245b03║婆塞別住（僧為作羯磨結也。若無此結，優婆塞來此中受利、受八戒、布薩，須取餘處優婆塞欲。
X42n0733_p0245b04║若有此界，即不須也）。十五、籬牆別住（以籬牆為齊限）。十六、滿圓別住（形如
X42n0733_p0245b05║鏡面也）。十七、癲狂別住（癲狂比丘，不可制錄。僧作羯磨，若不在眾，要在界中。若其出界，
X42n0733_p0245b06║僧作羯磨，僧即得罪。故狂至處，接〔界〕結，令作法時，狂在界中。真諦云：此不可解。此人在界，不與僧欲，云僧得罪，
X42n0733_p0245b07║何容出界反得罪耶？又界接不應〔故〕）。已上麤者，並是論文，注並依彼疏
X42n0733_p0245b08║義作也。
X42n0733_p0245b09║餘二小界者，難說戒，生善也；難自恣，滅惡也。（難說結文云：大
X42n0733_p0245b10║德僧聽！今有爾許比丘集，若僧時到。難恣結文云：大德僧聽！諸比丘座處已滿，齊如是比丘坐處，若僧時到。）
X42n0733_p0245b11║立四大界名，章中太繁，應言：人法二同界，法食二同
X42n0733_p0245b12║界，法食別界法，別食同界好也。
X42n0733_p0245b13║受戒結小界者（難受戒結文云：大德僧聽！此僧集一處結小界，若僧時到。）
X42n0733_p0245b14║是非如常辨者，受戒事大，意欲不用也。
X42n0733_p0245b15║十、律優波問者，彼二十二諸比丘，於無僧坊聚落中，
X42n0733_p0245b16║初作僧坊（等無優婆問之言也）。
X42n0733_p0245b17║祇律八樹間者，彼律第八云：五肘弓量十弓種，一菴
X42n0733_p0245b18║波羅樹齊七菴波羅樹，相去爾所羯磨者名善作羯
X42n0733_p0245b19║磨，雖異眾相見無別眾罪。章云八樹者，蓋以此律衣
X42n0733_p0245b20║界八樹欲令會同，彼文既明不得輙會南山，即以七
X42n0733_p0245b21║樹計之，尺八為肘弓有九尺，六尺為步即一步半，七
X42n0733_p0245b22║樹總有三十二弓，合有六十三步，不須依章中計也。
X42n0733_p0245b23║三千步十里，六百步二里也。
X42n0733_p0245b24║見論蘭若界者，彼第十七即是有難集僧，如上房戒
X42n0733_p0245c01║已辨其義。一盤陀羅，五十尺四寸也。章云令有三
X42n0733_p0245c02║百五十二尺八寸者，三百尺為五十步，復以四十八
X42n0733_p0245c03║尺為八步，餘有四尺八寸也。
X42n0733_p0245c04║見論亦然者，彼第十七云：一切江河水不得結界。水
X42n0733_p0245c05║中自然界者，若擲水、若擲沙已外（此等水中唯是依自然集也）。
X42n0733_p0245c06║標寬界狹者，謂雖標寬，集僧容狹，以其自然與標差
X42n0733_p0245c07║立，謂百里標但七樹集，或十步標而七樹集也。今詳
X42n0733_p0245c08║標寬界狹，計亦必須盡標集之，謂秉結法將成之時，
X42n0733_p0245c09║標中有僧，理成別眾，礙法不起，猶如遮難礙戒不生
X42n0733_p0245c10║之類也。
X42n0733_p0245c11║眾同之本者，制不別眾，名為眾同也。
X42n0733_p0245c12║不礙僧事者，既了分齊，便曉應集也。
X42n0733_p0245c13║文言當打犍槌者，章云：此云打磬者，義言也。淨三藏
X42n0733_p0245c14║云：梵云犍椎，此無正翻，以義為名，鳴槌打木。或犍椎
X42n0733_p0245c15║者，所打木也。辨其形者，如擣練杵，長五六尺，輕鳴木
X42n0733_p0245c16║位，盡餝兩頭，別為木棒，可長一尺，柄細頭麤。至鳴槌
X42n0733_p0245c17║時，授事左手，於自面前，橫執長杵，中間細處，右手執
X42n0733_p0245c18║棒，向外打之（授事舊名維那也）。然其打法，創踈而輕，漸急而
X42n0733_p0245c19║重，將欲了時，漸細漸沒，名為一通。如是至三，名曰三
X42n0733_p0245c20║通。於最後通，聲沒之次，大打三下，或二或一，以表聲
X42n0733_p0245c21║絕。其三二一，使令常定，勿數改之。疏云：如威儀經說
X42n0733_p0245c22║者，彼經下卷云：犍槌有五事：一常會，二旦食，三晝食，
X42n0733_p0245c23║四暮投盤（蓋收盤器），五一切非時。復有七法（乃至），第七呼私
X42n0733_p0245c24║兒（葢呼淨人小兒而譯時，胡語不正，筆受者謬抄）。南山雖引，而不能釋。又經
X42n0733_p0246a01║云：常會時者，先須從小稍至大，大擊二十下，稍小，小
X42n0733_p0246a02║復十下，大三下。此即同淨三藏說。今詳永前，不依彼
X42n0733_p0246a03║經，而而立義云：初三下者，名警眾鍾，謂警徒眾，整理
X42n0733_p0246a04║衣服。次長打者，名引眾鍾，謂引眾赴也。覆生槌者，名
X42n0733_p0246a05║靜眾鍾，赴集已，嘿然靜坐也。鍾聲既絕，方為法事。昔
X42n0733_p0246a06║西京東禪定寺，有僧名智興，每以慇懃，淨心扣擊，後
X42n0733_p0246a07║感鬼神，遺絹三十疋。
X42n0733_p0246a08║打三通者，相傳釋云從小至大絕而復打三大下是
X42n0733_p0246a09║也。准於長打之中自具三通也，廣如南山僧圖辨，且
X42n0733_p0246a10║為此法實非教文也。
X42n0733_p0246a11║初文義四者，次下疏云先加三義故成四也。
X42n0733_p0246a12║結而後開者，結大界後開戒場也。
X42n0733_p0246a13║除內地者，戒場之外留自然地，由在大界內相之內，
X42n0733_p0246a14║故名內地也。
X42n0733_p0246a15║此集十八、十二者，此犍度上文中有十八相，如彼文
X42n0733_p0246a16║云若空處、若樹下、若山、若谷巖窟，尋彼文中有十八
X42n0733_p0246a17║个若字是也。十二者，即此文云東方有山稱山等十
X42n0733_p0246a18║二也。
X42n0733_p0246a19║三十秤者，一秤十五斤，合四百五十斤也（纔可方圓三尺許）。
X42n0733_p0246a20║除漫石者，平漫小石也。
X42n0733_p0246a21║見論十七云：路界者，入田路、向井取水路、向河取水
X42n0733_p0246a22║路、窮路，皆不得作界（章云：乃至者，以隔入田等路故也）。窮路者，三步
X42n0733_p0246a23║五步其路即絕是也。
X42n0733_p0246a24║蟻封者，吳地多饒，大者如塚。
X42n0733_p0246b01║十律二十八相者，彼云：若垣（垣，牆也）、若林、若樹、若山、若
X42n0733_p0246b02║石、若道、若河、若池。
X42n0733_p0246b03║水波別住等者，等取餘十六也。
X42n0733_p0246b04║義言自然界相應於圓取者，今為圖樣，以示未悟。今
X42n0733_p0246b05║約六十三步為法也。南北通計，即有兩个六十三步，
X42n0733_p0246b06║東西等各爾。
X42n0733_p0246b07║【圖】
X42n0733_p0246b08║
X42n0733_p0246b09║
X42n0733_p0246b10║
X42n0733_p0246b11║
X42n0733_p0246b12║
X42n0733_p0246b13║
X42n0733_p0246b14║
X42n0733_p0246b15║
X42n0733_p0246b16║
X42n0733_p0246b17║
X42n0733_p0246b18║（前言三重標者，即戒場外相為一標、大界內相為
X42n0733_p0246b19║一標、大界外相為一標，即合成三。章云圓取七十
X42n0733_p0246b20║三步，今為六十三步，謂僧坐處四面去身各六十
X42n0733_p0246b21║三，兩邊通計即一百二十六步，即上朱圓是也。自
X42n0733_p0246b22║此之外雖有異僧不破法事，然僧先集戒場結時，
X42n0733_p0246b23║亦須四面各六十三。此圖且辨安置處所，勿謂即
X42n0733_p0246b24║但爾集僧不可分聚。既此已明，餘蘭若等各隨應
X42n0733_p0246c01║准。若在空逈，圓取如前；若近他界，不須圓取，以其
X42n0733_p0246c02║他界不須集故。章中雖遣先結大界，今時行事必
X42n0733_p0246c03║先結小，不得依疏固執不改，後當更辨。）
X42n0733_p0246c04║五分、母論皆先結戒場者，五分十六云：結戒壇已，更
X42n0733_p0246c05║結僧坊界。母論第二云：結界法，先結小界，後結大界。
X42n0733_p0246c06║五百問云：或先結大界，後結戒場，於中受戒，如卑所
X42n0733_p0246c07║云。（羅什指𢍉摩羅叉也，此是羅什本事之師也。）恐無所獲。然云其先，不知
X42n0733_p0246c08║同於未制，賴通此路，可有僥倖。（述曰：）諸文既爾，必須先
X42n0733_p0246c09║結戒場也。
X42n0733_p0246c10║正明唱相者，結戒塲法雖在後文，及論行事須先結
X42n0733_p0246c11║小，故今且辨唱戒場相。先須集僧坐戒場內，應一比
X42n0733_p0246c12║丘性明了者，往往臨事始復迴換，極不生善。應打木
X42n0733_p0246c13║合掌立，唱言：大德僧聽！我舊住比丘為僧唱四方小
X42n0733_p0246c14║戒場相。從此東南角石南面東角，尋繩西下至西南
X42n0733_p0246c15║角石西面南角，從此尋繩此下至西北角石北面西
X42n0733_p0246c16║角，從東下傍小牆內面至東北內角，從此傍牆南下
X42n0733_p0246c17║至東南角石東面南角。此是戒場外相一周說。（三說。崇云：
X42n0733_p0246c18║一說。今且依舊。然戒場門隨屈曲等，住情除之。）次作結戒場羯磨，如後文辨。
X42n0733_p0246c19║次唱大界相，須僧集在大界標中。若老病者留在戒
X42n0733_p0246c20║場，即是異界。不破法事章云：先唱外相，次唱內相。諸
X42n0733_p0246c21║家皆爾。但南山云：先唱內相，理亦無在。然先唱外，其
X42n0733_p0246c22║理稍長；標內是界，其相顯故。應云：大德僧聽！我舊住
X42n0733_p0246c23║比丘為僧唱四方大界相。先唱外相，從此寺大院牆
X42n0733_p0246c24║東南外角，傍牆西下至大門東頰土外楞，隨屈曲出
X42n0733_p0247a01║至門東頰木內楞，尋門限內楞西至門西頰木內楞，
X42n0733_p0247a02║從此隨屈曲出至門西頰土外楞，從此傍牆西下至
X42n0733_p0247a03║西南外角，從此傍牆北下至西北外角，從此傍牆東
X42n0733_p0247a04║下至東北外角，從此傍牆南下還至東南外角，此是
X42n0733_p0247a05║大界外相。次唱內相，從此小牆東南外角穿小牆西
X42n0733_p0247a06║出，傍大院牆內面西至西南內角，從此傍牆北出穿
X42n0733_p0247a07║小牆至小牆西北外角，從此傍小牆東下至小牆東
X42n0733_p0247a08║北外角，從此傍牆南下還至小牆東南外角，此是大
X42n0733_p0247a09║界內相。此為內相，彼為外相，此是大界內外相一周
X42n0733_p0247a10║說（三說。南山云：內相三周，外相三周，各各別唱亦得）。唱相之法，有門有巷或
X42n0733_p0247a11║諸屈曲，宜未唱前僧共看之，為僧具說如是諸相。諸
X42n0733_p0247a12║物既多，恐成雜亂，僧共籌宜各立名字，務在分明令
X42n0733_p0247a13║僧易識。又若牆外為界外相，唱至門時除去屈曲者，
X42n0733_p0247a14║此意慮恐作羯磨時有僧至門，若不除去即是界內，
X42n0733_p0247a15║便成別眾也。儻取牆內為外相者，至門亦須除去屈
X42n0733_p0247a16║曲，慮恐夏中僧早出門下待明，儻誤入中即成界外，
X42n0733_p0247a17║天明破夏也。又作法明病人與欲，後遊門下還復却
X42n0733_p0247a18║來，既曾出界便是失欲，僧法便破，故並須除。復有議
X42n0733_p0247a19║言：取寺大牆外面為相，儻有比丘來坐牆上即是界
X42n0733_p0247a20║內，恐破法事，故取大牆內面者好也。
X42n0733_p0247a21║白中四句者：一、告眾勑聽，二、牒因起，三、作法時至勸
X42n0733_p0247a22║眾詳忍，四、舉其所作結成白辭。
X42n0733_p0247a23║恐濫為別者，濫為別人也（結界本為僧故）。依一文者，今行
X42n0733_p0247a24║事並不牒名也。對二住處者，對食、法二同界也（食、法
X42n0733_p0247b01║二同結。文云：大德僧聽！如所說界相，若僧時到等，於此處彼處結，同一利養、同一說戒。白如是）。
X42n0733_p0247b02║異界制同者，制喚戒場也。
X42n0733_p0247b03║所以可知者，叛說戒得罪，故制令喚，羯磨反此也。今
X42n0733_p0247b04║詳亦可，說戒即含同一羯磨，羯磨不含同一說戒，此
X42n0733_p0247b05║亦善通，後稱事難。若爾，恐云何通？答：如章。濫常恣者，
X42n0733_p0247b06║濫十二月常須也。
X42n0733_p0247b07║稱事與欲者，且如與人作呵責羯磨，與欲人言：大德
X42n0733_p0247b08║僧聽！我比丘某甲呵責羯磨與欲。
X42n0733_p0247b09║先後不同者，結界之中先言於此四方相內結大界，
X42n0733_p0247b10║次方稱事云同一說戒等。若與欲中必先稱事云為
X42n0733_p0247b11║其因緣某僧事，次方云與欲清淨。此中意說稱事結
X42n0733_p0247b12║界在後，稱事與欲在與欲前，故不相類。今詳說戒雖
X42n0733_p0247b13║是稱事，和合之義與餘法同，稱事與欲本心乖別，故
X42n0733_p0247b14║簡餘法定不成就。又稱事與欲但為一集，豈可亦令
X42n0733_p0247b15║一度說戒一度結界耶？又稱事與欲佛制得罪，豈可
X42n0733_p0247b16║稱事結界佛制罪耶？
X42n0733_p0247b17║見論十七水蕩成坑，如章所引。此門意辨結界之地
X42n0733_p0247b18║為有無表相續起不？疏云：今解不爾者，凡言無表是
X42n0733_p0247b19║身語業，豈得無情成就無表？若爾，善見云何會釋？答：
X42n0733_p0247b20║此是制限之內，非謂後起。
X42n0733_p0247b21║如衣藥鉢等者，物體之上雖無無表，其作法人身中
X42n0733_p0247b22║亦起。持戒無無表，其作無表結界亦爾，類此應知。
X42n0733_p0247b23║水蕩成坑窟樹等者，成坑如前已引。又見論十七云：
X42n0733_p0247b24║若有石山，上廣下小，於上結界。若有比丘在下不妨。
X42n0733_p0247c01║（此據當結界時，界依實地而起，故僧在下，非是界中。）又若結界已，水穿地為孔，
X42n0733_p0247c02║不壞界相。（謂不失界。）神通比丘在窟裏空中住，或在地下，
X42n0733_p0247c03║不得別作法。（空中計理，亦應無界。然由四面及以上下，實處是界，還是標中，故破法事。此即
X42n0733_p0247c04║不同。露地空中，四面及上皆無界，故破法事。）若戒場上有大樹枝出界外，
X42n0733_p0247c05║比丘在上，妨作法事，應喚下。若神足比丘在露地虗
X42n0733_p0247c06║空中，不妨法事。（若衣角拄地，應喚下。）章云：高下等者，樹上為高，
X42n0733_p0247c07║地下為下。窟裏空中，或淺或深。文殊問經，親撿無文。
X42n0733_p0247c08║然五百問云：問：大僧盡行，唯有沙彌在，界為在不？答：
X42n0733_p0247c09║但有一清信士，界便不壞。況復沙彌，盡無一宿界壞。
X42n0733_p0247c10║（述曰：以問字同，遂疏主錯引也。）若准見論，即似不失者。前引文言，知
X42n0733_p0247c11║其處所，竪柱為閣，即似曾經人絕也。
X42n0733_p0247c12║治故伽藍等者，下藥法文云：時諸比丘不知何處是
X42n0733_p0247c13║淨地？佛言：應結。若疑先有淨地，應解。然結爾時比丘
X42n0733_p0247c14║治故僧伽藍，不知為得作淨地不？佛言：得作。（已上具足，謹依
X42n0733_p0247c15║文字。）崇云：古舊諸師並皆錯用。下文疑有淨處即無，故
X42n0733_p0247c16║言有故言處。不知為得作淨地不？佛言：得作。此當部
X42n0733_p0247c17║文尚自錯用，況他部文而能具委？拾遺云：然正文中
X42n0733_p0247c18║疑有淨處即無，故言廣說乃至佛言：得作。既故令結
X42n0733_p0247c19║明界已無，如何妄引證成不失？今詳既云不知何處
X42n0733_p0247c20║是淨地，明知此處曾已絕人，足顯故藍，何須局執？又
X42n0733_p0247c21║故藍中比丘不知得作淨不？佛直判云：得作淨地。故
X42n0733_p0247c22║知故藍之中界法不失，以憑界法方聽結淨故也。（若言
X42n0733_p0247c23║由有愚教〔得〕人，是故不知何處是淨者，何理得知？彼宗釋正，我宗釋非。）更有別破，如破
X42n0733_p0247c24║迷說，此不繁述。
X42n0733_p0248a01║法滅盡經云四僧事緣者，此辨戒場，理無自恣。
X42n0733_p0248a02║文言五比丘事起者，但據邊方受戒事也。然戒場法，
X42n0733_p0248a03║如善見第八云：極小容二十一人。淨三藏云：其量纔
X42n0733_p0248a04║可丈餘，若其更寬，集僧難故。本梵音云曼荼羅，譯為
X42n0733_p0248a05║壇場。或云屈達里迦四磨，譯為小界。當今五天現製
X42n0733_p0248a06║此法，方可丈餘。一丈之外，周迊壘塼，可二三重，寬四
X42n0733_p0248a07║五尺，以石灰泥，擬充人坐。圍塼之外，接次壘塼，高二
X42n0733_p0248a08║三丈，厚可尺五，作牆圍之。而於壇中安制底（此云聚相也，謂
X42n0733_p0248a09║壘塼石以為高相也，即佛塔是也），高一丈許，中安設利，即是其儀。其
X42n0733_p0248a10║開門處，取便而作。上代僧祐律師壘作方壇事，藍黃
X42n0733_p0248a11║服住住。有人衝習其法，事令屏除，恐為非法之序也。
X42n0733_p0248a12║五分十六云：告諸比丘：聽將欲受戒者，著戒壇外眼
X42n0733_p0248a13║見耳不聞處，請十眾在戒壇上單白，差教師往教，教
X42n0733_p0248a14║竟應還。（述曰）准此，界外問遮難亦得也。
X42n0733_p0248a15║戒場無興不為無住處者，善見第八：問曰：何謂為難
X42n0733_p0248a16║房？答曰：有勢力王於他戒場立作，故名難房。應向住
X42n0733_p0248a17║者言：莫於此作房。（乃至）故作不正證，至三猶不正。若眾
X42n0733_p0248a18║多比丘有慚愧者，剔壞此房，唯置佛殿及菩提樹。（述曰）
X42n0733_p0248a19║故知戒場無不為住也。
X42n0733_p0248a20║釋同大界者，前釋大界云說戒具二同，謂同界、異界，
X42n0733_p0248a21║並制同故也。羯磨但有同界同，不制異界喚，故不須
X42n0733_p0248a22║言同一羯磨。今結戒場既疑羯磨，所以不言同一羯
X42n0733_p0248a23║磨也。
X42n0733_p0248a24║餘三及戒場文並略無者，謂食、法二同等，三及戒場
X42n0733_p0248b01║並無解文也。
X42n0733_p0248b02║大界牒時到，下文解之者，前結法中時到已下置其
X42n0733_p0248b03║同一等言，今此解中時到之前牒同一等，准知戒場
X42n0733_p0248b04║亦如此。
X42n0733_p0248b05║須解不須解者，通辨一切須解義也。
X42n0733_p0248b06║兩卷羯磨者，古羯磨本，題云三藏法師集者是也。
X42n0733_p0248b07║初文有四者：一、結法食二同，二、結同食別，三、結法別
X42n0733_p0248b08║食同，四、舉初二同解為二別（謂舉初法食二同界，今欲解為法食〔三〕別也）。
X42n0733_p0248b09║須結意等者，等取釋名也。且須意者，一處有食無說
X42n0733_p0248b10║戒師，一有戒師而無有食，兩處相須故結二同也。
X42n0733_p0248b11║釋名者，共法、共食名曰二同，餘類此。釋文亦有四者，
X42n0733_p0248b12║大科既四，今是子科，四數既同，故云亦也。
X42n0733_p0248b13║結法亦四等者，前結大界科為四文：一、差唱相人；二、
X42n0733_p0248b14║正唱相；三、差秉法人；四、正秉法。今此亦爾。同前以說
X42n0733_p0248b15║者，一、舉昔為二別；二、顯欲。今同等如前。
X42n0733_p0248b16║文言守護住處者，作法之時，欲得不集也。
X42n0733_p0248b17║次下二結。類亦應爾者，謂法同食別及法別食同，類
X42n0733_p0248b18║初法食二同，亦應解為二別，而文略無解法也。
X42n0733_p0248b19║其文亦四者：一、舉初二同；二、時諸比丘下，顯欲今別；
X42n0733_p0248b20║三、佛言已下，解前昔同；四、隨彼已下，開今別。結因辨
X42n0733_p0248b21║結。竊尋古來行事之家，藍大界小，及一寺中結多界
X42n0733_p0248b22║者，從置食界取食，將至界外藍內，及至寺中別界之
X42n0733_p0248b23║內，皆言犯盜。今詳不然，事緣一寺，義同一家，豈由界
X42n0733_p0248b24║隔，便為局礙？且如食同法界者，不解舊界，直結食同，
X42n0733_p0248c01║故知不由界體局食。而論法同食別界者，須解舊界，
X42n0733_p0248c02║更結法同，故知結界本意為法，不為食也。以此推求，
X42n0733_p0248c03║故知不犯。若言決定界局食者，儻有兩寺同結一界，
X42n0733_p0248c04║即應食通。若許通者，反招盜罪。
X42n0733_p0248c05║此或可爾者，今詳不然，理應開其如法四人，密出界
X42n0733_p0248c06║外疾疾結之，論其集僧還依常則也。若其多人一時
X42n0733_p0248c07║俱去，惡人便覺故也。
X42n0733_p0248c08║觸不成觸等者，等取惡心解他淨地，不成解淨也。惡
X42n0733_p0248c09║止觸食不成惡觸，不知標處遮不成遮（今取不成為同喻。若將惡
X42n0733_p0248c10║心為同喻者，應許界內惡心遮說不成遮耶）。
X42n0733_p0248c11║減却一法寄下遮中者，下遮犍度聞有異界喜鬪比
X42n0733_p0248c12║丘欲來至此，佛開減作二三布薩。若應十五日說戒，
X42n0733_p0248c13║減位十四日。若應十四，減作十三。若今日來，應疾布
X42n0733_p0248c14║薩。若已入界，應具洗浴，令其洗浴舊住比丘密出界
X42n0733_p0248c15║外作布薩事。若不爾者，佛開却作布薩。應作單白，從
X42n0733_p0248c16║白月至黑月。若待不去，作第二白。若故待不去，應知
X42n0733_p0248c17║法強與和合。
X42n0733_p0248c18║大小分別，可知十四日是小，十五日為大。
X42n0733_p0248c19║須作二數法者，上久黑月數法染使黑，白月數法染
X42n0733_p0248c20║使白也。祇律二十七如章所言：若有者香汁灑地等
X42n0733_p0248c21║者，謂若有客皆比丘也。
X42n0733_p0248c22║義通二界者，自然界中但得對手作布薩事，不得誦
X42n0733_p0248c23║戒也。
X42n0733_p0248c24║具戒位三者，僧位誦戒眾多，及一人並不誦，戒章中
X42n0733_p0249a01║不分其相也。
X42n0733_p0249a02║僧中四別誦，十人、二十人、四人、五人也。
X42n0733_p0249a03║心念等，但得名布薩，不得名說戒也（章中不分別）。
X42n0733_p0249a04║故唯單白者，以制作故，事是易和，單白即得也。
X42n0733_p0249a05║自恣亦爾者，僧恣差人三說名廣，再說一說名之為
X42n0733_p0249a06║略，四人已下唯對手恣更不論略也。
X42n0733_p0249a07║不依前准者，不須准前四門中辨也。
X42n0733_p0249a08║章云：一一如常可知。又下云：廢立可知者，應先鳴鍾，
X42n0733_p0249a09║人人各說聞鐘偈。如增一含二十三云：降伏魔力怨，
X42n0733_p0249a10║除結無有餘，露地擊犍椎，比丘聞當集。諸欲聞法人，
X42n0733_p0249a11║度流生死海，聞此妙響音，盡當運集此。次諸比丘攝
X42n0733_p0249a12║持威儀，徐步進堂，禮佛恭敬，胡跪合掌，口說偈言：持
X42n0733_p0249a13║戒清淨如滿月，身口皎潔無瑕穢，大眾和合無違諍，
X42n0733_p0249a14║爾乃可得同布薩。說此偈已，依次端坐。然其堂中，先
X42n0733_p0249a15║須灑掃，及敷淨席，香爐籌案，高座燈燭，肅然可觀。著
X42n0733_p0249a16║一年少，擬令秉白。又令三五年少比丘，或復沙彌，助
X42n0733_p0249a17║辦所須，各具威儀，無令雜亂。維那先取淨水澡手，付
X42n0733_p0249a18║與餘人，令行與僧。受淨水時，各說偈言：八功德水淨
X42n0733_p0249a19║諸塵，灌掌去塔心無染，執持禁戒無缺犯，一切眾生
X42n0733_p0249a20║亦如是。應一人執淨巾，左手執上，右手持下，授與眾
X42n0733_p0249a21║僧。後香湯巾亦爾。維那又以香湯洗手，次持香水至
X42n0733_p0249a22║上座前，灌上座掌，付籌令浴。各說偈言：羅漢聖僧集，
X42n0733_p0249a23║凡夫眾和合，香湯浴淨籌，布薩度眾生。若上座不能
X42n0733_p0249a24║浴者，維那自浴籌已，餘有香水，令餘人行與僧。僧受
X42n0733_p0249b01║香湯，各說偈言：香水熏沐浴諸垢，法身具足五分充。
X42n0733_p0249b02║般若圓照解脫滿，眾生同會法界融。行巾准上。然水
X42n0733_p0249b03║及湯，本擬灌掌，勿用漱口。其維那浴籌既竟，至打靜
X42n0733_p0249b04║槌邊，左手執籌，右手捉槌。其柄亦須先用淨、香二水，
X42n0733_p0249b05║浴之令淨。打一下，口唱云：大德僧聽！眾中誰小？小者
X42n0733_p0249b06║收護。（三說。收攝金護，故云然也。又云）并供養收籌。（准前收護，已具其義。行來既久，故不
X42n0733_p0249b07║廢之）又打一下，唱云：大德僧聽！外清淨大沙門入。（三說。有言：
X42n0733_p0249b08║此是喚賓頭盧。然准律中，怨人不應集，及喚戒場上僧，不局賢聖）有人此中更加一
X42n0733_p0249b09║白：未受具戒者出。四分戒序，戒師自駈，不勞維那妄
X42n0733_p0249b10║令先出。若或有人誦餘部戒，維那駈出，斯即不爽。以
X42n0733_p0249b11║餘部戒本無駈出文，故須維那先白駈出。又有人言：
X42n0733_p0249b12║不清淨者出。此亦然，戒本文中自有三問故也。又打
X42n0733_p0249b13║靜云：大德僧聽！眾中小者已收護，外清淨大沙門已
X42n0733_p0249b14║入。內外寂靜，無諸難事，堪可行籌，廣作布薩。僧當一
X42n0733_p0249b15║心念作布薩。我比丘某甲，為布薩故行籌。願上、中、下
X42n0733_p0249b16║坐，各次第如法籌（如法受籌之言。三說），并受囑授人籌。作此唱
X42n0733_p0249b17║已，來至僧前，從上次第，胡跪授之。上座亦即偏袒右
X42n0733_p0249b18║肩，胡跪合掌。餘僧一時隨上坐儀式。然取籌時，捉籌
X42n0733_p0249b19║頂戴，各說偈言：金剛無礙解脫籌，難得難遇如金果；
X42n0733_p0249b20║我今頂戴歡喜受，一切眾生亦如是。後收籌人，隨至
X42n0733_p0249b21║僧前，胡跪承接。其還籌者，以手還籌，口說偈言：具足
X42n0733_p0249b22║清淨受此籌，具足清淨還此籌；堅固喜捨無缺犯，一
X42n0733_p0249b23║切眾生亦如是。既還籌訖，恐久疲極，各聽復坐。如是
X42n0733_p0249b24║展轉，盡於大僧。既收得籌，至上座所，胡跪授與，令上
X42n0733_p0249c01║座數。祇三十四云：香湯洗舍羅已行，應一人行，一人
X42n0733_p0249c02║收。不得覆頭覆肩行籌，應脫革屣，偏袒右肩。受籌人
X42n0733_p0249c03║亦如是。先行具足人籌，然後行沙彌等。行已應白：爾
X42n0733_p0249c04║許受具足人，爾許沙彌，令有爾許人。五分十六云：不
X42n0733_p0249c05║知誰行？佛言：使下座比丘行。若不知行，應取知者。有
X42n0733_p0249c06║比丘便擲籌與僧。佛言：應手授。收已不數，數已不唱。
X42n0733_p0249c07║佛言：收已應數，數已應唱。唱云：比丘若干，沙彌若干，
X42n0733_p0249c08║出家合若干。維那復打靜云：大德僧聽！次行沙彌籌。
X42n0733_p0249c09║（三說。巡僧遍行，口唱云：沙彌籌。恐有大僧受沙彌囑，故須遍行。）行收既訖，還付數知。
X42n0733_p0249c10║維那自來，胡跪取數。上坐告知，復還打靜，唱言：大德
X42n0733_p0249c11║僧聽！此一住處，一布薩，大僧若干人，沙彌若干人，都
X42n0733_p0249c12║合若干人，清淨出家，和合布薩。上順佛教，中報四恩，
X42n0733_p0249c13║下為含識，各誦經中清淨玅偈。偈云：清淨如滿月，清
X42n0733_p0249c14║淨得布薩，身口業清淨，是乃應布薩（出祗律二十六卷）。維那
X42n0733_p0249c15║次來，至上座前禮，胡跪合掌，請云：今白月十五日，眾
X42n0733_p0249c16║僧和合，大德慈悲，為眾誦戒。上座答云：好。維那即唱，
X42n0733_p0249c17║唱法如常。若不堪者，告云：此說戒事，某甲應作，但為
X42n0733_p0249c18║老病，氣力不堪，應請次座。維那次第請二、三人，若並
X42n0733_p0249c19║辭者，還上座前，白言：次座已下，並辭不堪，取上座進
X42n0733_p0249c20║止。上座告言：任差能者。維那還打靜，云：大德僧聽！僧
X42n0733_p0249c21║差律師某甲，為眾誦戒，梵音某甲。律師昇高座，受請
X42n0733_p0249c22║者禮佛已，胡跪白言：比丘某甲，稽首和南，敬白大眾，
X42n0733_p0249c23║僧差誦戒，恐有錯誤，願同誦者指授。一禮便起，徐徐
X42n0733_p0249c24║昇座。次為梵唄，如常可知。次誦戒人，駈沙彌出，沙彌
X42n0733_p0250a01║對僧說十數竟，還房作業，不勞諸師浪𢬵異端。祇二
X42n0733_p0250a02║十三，因有賊住，便以十數試驗是非。十數者，即是十
X42n0733_p0250a03║種增數法門，亦無次第也。
X42n0733_p0250a04║所言欲者悕須之名者，不然。此中欲者，欲樂忍可也。
X42n0733_p0250a05║故伽論云：樂隨喜共同也。梵云闡陀阿路者耶弭（闡陀，
X42n0733_p0250a06║此云欲也。阿路者，此云說也。耶弭，此云我也。謂我說欲也），謂作法時樂欲忍可也。
X42n0733_p0250a07║梵云伊（上聲呼之），此云欲也，此即悕須之欲也。梵云迦（去聲
X42n0733_p0250a08║呼之）摩，此云欲也，此五欲之欲也。梵音各別，其義亦殊
X42n0733_p0250a09║也。然所應法，其唯百四十四。或有疏云：其唯百一。今
X42n0733_p0250a10║詳百四十四者，意說結界無欲法故也。此義不然。疏
X42n0733_p0250a11║主羯磨疏中自列一百四十五番羯磨，於中結界大
X42n0733_p0250a12║小成八，何因但除一番羯磨？故應說言：然所應法，其
X42n0733_p0250a13║唯百三十六也。上下疏文數有此失，准此應知。又更
X42n0733_p0250a14║義推，行覆藏六夜時容來白者，理不集僧。若布薩時
X42n0733_p0250a15║白及六夜時日日白僧，理亦應須索欲問和。此白雖
X42n0733_p0250a16║非羯磨法攝，然亦須欲也。
X42n0733_p0250a17║已下二位無欲法者，謂對首、心念二位也。
X42n0733_p0250a18║一百四十四位三者，單白、白二、白四三也。有疏云：一、
X42n0733_p0250a19║白位三也。
X42n0733_p0250a20║羯磨通三者，說恣之中並有羯磨，并有羯磨故為三
X42n0733_p0250a21║也。
X42n0733_p0250a22║淨恣二局者，說戒不得與自恣，自恣不得與清淨也。
X42n0733_p0250a23║謂前二僧所秉當行者，說、恣二法，佛制常行也。
X42n0733_p0250a24║隨其前事，要有所須者，隨其說恣，乃至六年杖囊等
X42n0733_p0250b01║一切法事，有須作者，皆開與欲也。
X42n0733_p0250b02║若須不須並是義兼開制者，謂於須中及不須中，並
X42n0733_p0250b03║開與欲及制不與欲也（不與欲犯提故）。
X42n0733_p0250b04║若破戒等事咸悉不成者，前人自犯妄語，然僧作法
X42n0733_p0250b05║得成，由前人心不違僧故也（其理決然）。
X42n0733_p0250b06║有恒無恒者，恒即是常也，謂說恣是常行也，所餘法
X42n0733_p0250b07║名無恒也。
X42n0733_p0250b08║各對五說者，說戒與恣，恣與清淨，並不成也。
X42n0733_p0250b09║亦非二十三人僧尼五說足不足故者，謂前既言二
X42n0733_p0250b10║具非下三，理應僧尼並成能與，何故今言二十三耶？
X42n0733_p0250b11║以其二十三中尼等四眾並在其數，是則准僧是能
X42n0733_p0250b12║與人，豈不違前二具皆成能與也？故今釋云：前言二
X42n0733_p0250b13║具意說當眾，今言二十三者，其中尼眾聖僧不足故
X42n0733_p0250b14║非能與，尼作法時反此應說，故云五說也。
X42n0733_p0250b15║但二十三；除別住等五者，意說之數除二十八。今與
X42n0733_p0250b16║欲中但二十三，體非能與也。尼等四眾是異眾故，舉
X42n0733_p0250b17║擯五人及十三難，體非僧故。所為人者，自身至僧，明
X42n0733_p0250b18║非能與。由斯約體，並非能與。其別住等，體是淨僧，是
X42n0733_p0250b19║故約體，並成能與。於中差別有其三類：一者、神足於
X42n0733_p0250b20║場，儻來入界，即成能與；二者、隱沒離見、聞，定成能與；
X42n0733_p0250b21║三者、別住若申手外，定成能與；若在界外，容來入界，
X42n0733_p0250b22║而成能與也。尋疏審觀，足曉斯意。下瞻波中二十八
X42n0733_p0250b23║人，體不足數。束為頌曰：餘舉滅難為（即二十三也）神隱離
X42n0733_p0250b24║別場（此五兼上，即二十八）。
X42n0733_p0250c01║四僧階差相望有攝者，此有二義：一據相辨義者，上
X42n0733_p0250c02║能辦下，是故二十人僧具攝四僧之欲，十人僧中攝
X42n0733_p0250c03║三僧欲，五人四人准此應知。下不辦上，是故四人攝
X42n0733_p0250c04║淨不攝恣等，五人攝恣受不攝出罪等，十人唯攝受
X42n0733_p0250c05║不攝出罪，二十唯攝出罪。第二據用分別者，二十有
X42n0733_p0250c06║出罪之用，以恣受等不假此故。十有受戒之用，以說
X42n0733_p0250c07║恣等不假此故。五人四人准此應知。由此義故，望有
X42n0733_p0250c08║邊說之為攝，望不假邊說為不攝也。二十七人。頌曰：
X42n0733_p0250c09║命過餘行罷，入外道別部，戒場明相出，難舉滅神聞。
X42n0733_p0250c10║章云：餘專約人者，二十人也。頌曰：命罷難舉滅（舉分三舉）。
X42n0733_p0250c11║足數約體者，有人言：此釋不然。若不自言者，與欲足
X42n0733_p0250c12║數皆得成就。若自言者，不成足欲。今詳足數約體，理
X42n0733_p0250c13║決應爾。以體不淨，和合之義不生故也（數有此言，宜還依舊）。
X42n0733_p0250c14║如道遠結界等者，意難古師離與欲人見開即失，故
X42n0733_p0250c15║今難言：如上文中，道遠結界十五日、布薩十四日，先
X42n0733_p0250c16║往不得受欲者，但以下文云更無方便可得宿受欲，
X42n0733_p0250c17║故上文云不得受欲。儻若不宿，理亦聽與。既遠與欲，
X42n0733_p0250c18║明知已離與欲之人見聞之外，故不得言離與欲人
X42n0733_p0250c19║見聞即失。古師作不送欲意離見聞失者，彼又解：離
X42n0733_p0250c20║見聞有四種：一、隱沒，二、到出，三、隔障，四、遠坐。初受時
X42n0733_p0250c21║離病人見聞，至中路離同伴見聞，此二但有隱沒一
X42n0733_p0250c22║種。至僧中時具有四種（後文云若至中道、若至僧中亦如是，隨配應知）。今師
X42n0733_p0250c23║若以神足為難，理恐不然。神足異界，故不問心。今離
X42n0733_p0250c24║見聞，不妨同界，何得相類？然詳此釋，亦有斯理。今師
X42n0733_p0251a01║正解，如疏應知。崇云：離見聞者，唯局與時語受，不得
X42n0733_p0251a02║離見聞故。中道、僧中設離常道，欲亦不失。持欲既是
X42n0733_p0251a03║使命往來，豈可離道即今失欲？若爾，何故文言亦如
X42n0733_p0251a04║是？答：理實合除，且總望前，故言亦如是。又解：三位皆
X42n0733_p0251a05║對受明。初受既爾，中道、僧中類亦如是。省過順文，此
X42n0733_p0251a06║釋㝡勝。古師言離見聞有四者，亦不然。今詳若常道
X42n0733_p0251a07║逕過諸處，決定失欲。如上食前食後詣餘家戒云：若
X42n0733_p0251a08║比丘囑授欲詣村而中道還，或不至所囑處乃更詣
X42n0733_p0251a09║餘家，或囑至白衣家乃至庫藏處及聚落邊房、若尼
X42n0733_p0251a10║藍中，或即白衣家還出並失。前囑授應更囑授，囑授
X42n0733_p0251a11║小事尚此多失，況今持欲，寧得逕而離常道也？律攝
X42n0733_p0251a12║之中，登雙踏道尚自失欲，故知甚難（登雙者，越登兩級也）。
X42n0733_p0251a13║一、成，二、不成。下文云：有三種狂、癡：一者、說戒時憶、不
X42n0733_p0251a14║憶成不？二者、憶說戒而來？三者、不憶說戒不來。（初三不成
X42n0733_p0251a15║持欲，第二成疏主，是義准釋也。）
X42n0733_p0251a16║二十一人此彼俱同者，頌曰：場難舉滅神及聞（七言也）。
X42n0733_p0251a17║式叉等二者，等取沙彌尼也。
X42n0733_p0251a18║別住等二者，等取隱沒也。
X42n0733_p0251a19║休道可知者，准同命終（謂若來集即非休道，若是休道即無集義）。
X42n0733_p0251a20║入外道等二者，等取入別部也（由不據往來故，若其來集即非入道等也）。
X42n0733_p0251a21║一解，此謂覆鄣處作法者，即是隔障隱沒也。
X42n0733_p0251a22║與欲者，多集五分病人不能與欲等者，意欲證成，病
X42n0733_p0251a23║多出界等文。
X42n0733_p0251a24║一准前說者，文還為四：（初至如是善）病輕與欲，（次不能下）扶將
X42n0733_p0251b01║赴集，（次時諸下）病增圍遶，（次若有下）病多出界。初文復三：初有
X42n0733_p0251b02║緣須集，次時有已下舉緣啟佛，三佛言下開與清淨。
X42n0733_p0251b03║於中復三：初與成不成，次持成不成，三說成不成。與
X42n0733_p0251b04║中復三：初聞與，二若說下列其五種，三若不下反上
X42n0733_p0251b05║不成。
X42n0733_p0251b06║僧家所作者，意說清淨應僧常行，亦非稱事。祇二十
X42n0733_p0251b07║七云：布薩時與欲者多集者少，又與欲比丘與集者
X42n0733_p0251b08║等。白佛，佛言：意從今不能與欲者多及等作布薩者
X42n0733_p0251b09║越，應集者多。表無別過者，如前已引祇律覆處不離
X42n0733_p0251b10║見聞等也。
X42n0733_p0251b11║文云第二比丘代說者，若准五分十九，若忘應傍人
X42n0733_p0251b12║授，三忘應更差人續次誦。然祇二十七云：誦時忘
X42n0733_p0251b13║者餘人得授，若令誦作布薩越。不同五分及此律也。
X42n0733_p0251b14║彼律又云：從今日後不能逆誦，若誦時忘失者得還
X42n0733_p0251b15║補，逆誦者越（謂故作心逆者越）。又云：轉與欲不名與欲。不同
X42n0733_p0251b16║此律也。若准母論第八云：七相應法者，取欲者語一
X42n0733_p0251b17║人，如是展轉語第七人，皆得所欲取欲清淨，是名七
X42n0733_p0251b18║相應法。准此轉欲得至第七。祇律又云：布薩日若黑
X42n0733_p0251b19║風雨若火若賊，諸比丘盡驚散，不名持欲到僧中。若
X42n0733_p0251b20║一人在，是名到僧。
X42n0733_p0251b21║廣而直說者，意簡為我說欲等四也。
X42n0733_p0251b22║不即破夏者，相傳云：不然，理應破夏，不同欲法也。
X42n0733_p0251b23║七个餘緣者，又中前四各有若字，後三各有或字（然覆
X42n0733_p0251b24║不〔同〕，有兩是難，無兩非難，故合為一也）。
X42n0733_p0251c01║文云布薩多夜已久者，謂有罪者半月懺悔增長戒
X42n0733_p0251c02║根，懺罪既多故夜已久。准下自恣法云：若布施夜過
X42n0733_p0251c03║多。相傳釋言：謂施主施時為呪願多。今詳如五分十
X42n0733_p0251c04║九云：若說法論議，若多偈布施，不容說戒，皆聽至明
X42n0733_p0251c05║日布薩。與此律意同也。
X42n0733_p0251c06║偏舉下四者，前七个，餘統中下之四種，並是夜久，恐
X42n0733_p0251c07║犯經宿，即須略說也。
X42n0733_p0251c08║廣誦戒毗尼者，一卷戒也。五分十六五種說戒序，至
X42n0733_p0251c09║三十捨墮已，言餘僧所常聞（餘如章中。言不同者，彼但一五，此有三五。此律
X42n0733_p0251c10║初五中，第三誦至十三，彼律第三誦至二不定也）。
X42n0733_p0251c11║尼但二五者，一序，二至八事，三至十七殘，四至三十
X42n0733_p0251c12║五單提，第二五至八提舍尼准知。
X42n0733_p0251c13║若更誦本語越者，祇二十七云：諸比丘作布薩時說
X42n0733_p0251c14║至波逸提，截己破已挽出已波逸提。當誦時賊成，誦
X42n0733_p0251c15║人嘿然，賊立須臾便出，復重誦，如是至三。賊作是念：
X42n0733_p0251c16║此惡沙門作是說，正當截我破我挽我等耳。便入打
X42n0733_p0251c17║諸比丘。佛言：若更誦本語越。五分十八云：聽諸比丘
X42n0733_p0251c18║遙與作狂白二羯磨。（本為不集故應遙作。）
X42n0733_p0251c19║有心乞領者、不解等者，猶是古師義也。
X42n0733_p0251c20║如離衣六年即不須解，捨戒即是有心而解也。無心
X42n0733_p0251c21║之中如滅擯法，闡陀、二白、諸諫等亦不須解，七法治
X42n0733_p0251c22║人等須解也。
X42n0733_p0251c23║類前難提者，學悔不得重作也。
X42n0733_p0251c24║文言眾有不淨乃至無有此理也者，五分二十八、十
X42n0733_p0252a01║律三十三并云：佛若不清淨，眾中說戒者，頭破。七分
X42n0733_p0252a02║祇二十七：闍王作布薩堂，種種嚴飾，作金蓮華鍱，僧
X42n0733_p0252a03║坐後等。略如章別。今詳此中，制自言治，與下僧八八
X42n0733_p0252a04║種惡馬，并三十八奇，並是連環，同是一事，即此比丘
X42n0733_p0252a05║當時即作惡馬治也。
X42n0733_p0252a06║然結集者，集之不次也（准此惡馬治人，准是犯重之者，古人浪釋，下當更辨）。
X42n0733_p0252a07║文言其人及所詣處非者，其人者，伴也。舉伴以取處
X42n0733_p0252a08║非，故置及言也。亦有律文具足八句：怛鉢那，或為歎
X42n0733_p0252a09║波那，此云乳粥。音義云：此云麨也。
X42n0733_p0252a10║懺悔發露法者，識者懺，疑者發也。
X42n0733_p0252a11║解惑對治同異者，謂懺中對治與解惑中對治辨同
X42n0733_p0252a12║異也。
X42n0733_p0252a13║所作事業雖謝，在往者加行已息也。
X42n0733_p0252a14║立對治道者，即以懺法為能治道也。
X42n0733_p0252a15║興善罸惡稱之為懺等者，今三藏云：梵云痾鉢底鉢
X42n0733_p0252a16║喇底提舍那。痾鉢底者，此之罪過也。鉢喇底提舍那，
X42n0733_p0252a17║即是對他說也。說己之非，冀令清淨。舊云懺悔，非關
X42n0733_p0252a18║說罪。懺摩西音，此當忍義。悔是東語，追悔為名。悔之
X42n0733_p0252a19║與忍，逈不相干。若依梵本，諸除罪時，應云至心說罪。
X42n0733_p0252a20║西國若有身誤相觸，大者垂手撫身，小者虔恭執𨄔，
X42n0733_p0252a21║口云懺摩，意是請忍，願勿嗔責。律中就他致謝，即說
X42n0733_p0252a22║懺摩之言。必若自己陳罪，乃云提舍那矣。雖可習倍
X42n0733_p0252a23║久歲，而事須依梵本。今詳名言，通得意之路。意既無
X42n0733_p0252a24║求，滅罪亦可義通也。
X42n0733_p0252b01║現生後三報等者，婆沙百一十四廣釋其相：一者順
X42n0733_p0252b02║現法受業（舊名現報業），謂若業此生造作增長，則於此生
X42n0733_p0252b03║受異熟果，是名順現法受業。二者順次生受業（舊名生報
X42n0733_p0252b04║業），謂若業此生造作增長，於第二生受異熟果，是名
X42n0733_p0252b05║順次生受業。三者順後次受業（舊名後報業），謂若業此生
X42n0733_p0252b06║造作增長，隨第三生或第四或復過此受異熟果，是
X42n0733_p0252b07║名順後次受業。問：諸順現法受業，定於現法受耶？順
X42n0733_p0252b08║生、順後為問亦爾。譬喻者說：此不決定，以一切業皆
X42n0733_p0252b09║可轉故，乃至無間業亦可轉。彼作是說：諸順現法受
X42n0733_p0252b10║業，不定於現法中受異熟果。若受者定，定於現法非
X42n0733_p0252b11║餘，故名順現法受業。順生、順後所說亦爾。阿毗達摩
X42n0733_p0252b12║諸論師言：諸順現法受業，定於現法中受異熟果，故
X42n0733_p0252b13║名順現法受業（餘二亦爾）。更有三釋，皆顯有不定義，恐繁
X42n0733_p0252b14║不錄。今此章中同譬喻論師釋也。
X42n0733_p0252b15║言時定者，若受決於三時隨應，故名時定。
X42n0733_p0252b16║報不定者，未受之間，容可改易故也。
X42n0733_p0252b17║必感善報，亦在至時者，即生報也。
X42n0733_p0252b18║薩婆多性有成就者，成就即是得之異名，不相應行
X42n0733_p0252b19║以之為體，謂此惡業若表無表，常起得得成就在身
X42n0733_p0252b20║也。
X42n0733_p0252b21║曇無德為因成就者，成論宗中得無實體，亦許假說。
X42n0733_p0252b22║然無表性即是實有，善惡無表是罪福性，必有實體，
X42n0733_p0252b23║如彼論第九無作品廣成立也。斥似大乘熏成種子
X42n0733_p0252b24║義也。
X42n0733_p0252c01║懺是有中之業者，謂非無滿空慧，永斷煩惱也。
X42n0733_p0252c02║解則不爾者，如有漏慧，九地別斷，一一地中分為九
X42n0733_p0252c03║品，下解是劣，上惑是麤，麤故易斷，還用劣道。以無
X42n0733_p0252c04║漏慧斷九地中修道煩惱，義亦同爾。餘八品廣說應
X42n0733_p0252c05║知。
X42n0733_p0252c06║微惑曀理深者，㝡微者，即是下下品惑也。
X42n0733_p0252c07║大乘實相等者，即真如觀也（此以觀行滅也）。或能決心發露，
X42n0733_p0252c08║即是依大乘事中滅也。
X42n0733_p0252c09║是以論云者，即十住毗婆沙第四卷也（三三者，身等三業三報及
X42n0733_p0252c10║自作教他隨喜也）。准十住毗婆沙但有五門，謂今晨朝十方
X42n0733_p0252c11║無量佛所知無不盡等是也。今時加發願者，計理即
X42n0733_p0252c12║上隨喜迴向已成發願，無勞更作也。
X42n0733_p0252c13║即懺文中有之者，如言發露諸黑惡，及決定毗尼經
X42n0733_p0252c14║禮三十五佛懺云所作眾罪，不自覺知等是也。
X42n0733_p0252c15║對大具五者：一、偏露；二、脫履；三、向禮；四、𧿟跪；五、合掌
X42n0733_p0252c16║也。
X42n0733_p0252c17║下當具說者，次下釋文即明也。
X42n0733_p0252c18║多身修道者，謂佛要經三無數劫，積集萬行也。
X42n0733_p0252c19║一形交證者，謂據一形容從見道至證極果，不同大
X42n0733_p0252c20║乘第二僧祇即入見道。然聲聞極少猶逕三生，第一
X42n0733_p0252c21║生中種解脫分善根，第二生中令其成就或起順決
X42n0733_p0252c22║擇分，第三生中能入見道或至盡漏。諸到究竟聲聞，
X42n0733_p0252c23║如舍利子等六十劫修也（如上初卷記辨）。
X42n0733_p0252c24║及以蘭等咸同此法者，多論第九云：四悔過法：一、說
X42n0733_p0253a01║悔過。此云三說，故知不是。提舍已下亦可部別，不得
X42n0733_p0253a02║將多論釋此也。
X42n0733_p0253a03║五分白二差者，但欲辨其不同，然自此律但口差二
X42n0733_p0253a04║三人諸比丘懺也。
X42n0733_p0253a05║第二、說戒時作白懺悔發露者，謂識者懺悔，疑者發
X42n0733_p0253a06║露也。就識中，有古師云：此懺罪滅。今者准文，白已當
X42n0733_p0253a07║懺，蓋謂後時當懺悔也。今三藏律攝中，令後懺悔也。
X42n0733_p0253a08║又此白法，眾僧都集，無與欲者，人須同犯，除去四夷，
X42n0733_p0253a09║了了識相，方可作白。若有與欲，與欲之人，必言清淨。
X42n0733_p0253a10║若信清淨，僧應就懺，不合作白。不信者，須喚須舉，以
X42n0733_p0253a11║其有犯，不合同說，不得妄白。今有時人，罪離疑忘，與
X42n0733_p0253a12║欲非一，共行此白，望得滅罪，甚為非理也。
X42n0733_p0253a13║定知己等有罪者，餘僧也。
X42n0733_p0253a14║事等無罪者，且據於有，一向謂無，作此初釋也。若望
X42n0733_p0253a15║謂輕，或復及此，亦是不識，如疏後解。
X42n0733_p0253a16║不識罪名者，章中釋意，如燃火等，自雖了知有燃火
X42n0733_p0253a17║事，而心一向謂為無罪，或心一向謂是吉羅，故章釋
X42n0733_p0253a18║云不知何罪。或有壞地等者，且如生地而露燃者，亦
X42n0733_p0253a19║即壞地，又壞生種容有自煑，而彼迷心云我犯燃，何
X42n0733_p0253a20║處更別有壞地等，是不識名也。
X42n0733_p0253a21║體狀者，表無表體，或性遮等也。多小者，即迷自體
X42n0733_p0253a22║頭數多少，及此從生覆藏嘿妄等也。今詳亦可不識
X42n0733_p0253a23║名者，於有謂無，或輕謂重。
X42n0733_p0253a24║不識相者，如犯屏聽，自謂兩舌；假根謗他，謂為無根；
X42n0733_p0253b01║與女同宿，謂為未具同宿等是也（章中所釋，恐不當理）。
X42n0733_p0253b02║此對執情者，如露燃時。一云別者壞地之罪，一即執
X42n0733_p0253b03║無也。
X42n0733_p0253b04║彼據無諍者，指戒本中強與波利婆沙為伏難也。釋
X42n0733_p0253b05║意云：雖身心自懺，但望出罪不肯行覆，故須強與。
X42n0733_p0253b06║說戒日同，不同等者，日同容來。亦有少等多不同，
X42n0733_p0253b07║亦有少等多也。
X42n0733_p0253b08║界裏藍外者，意說界大藍小故也。
X42n0733_p0253b09║應從不從者，且如舊比丘十五日，客比丘十四日，十
X42n0733_p0253b10║四日客來少或等制，從舊人十五日說也。
X42n0733_p0253b11║正以知來為異者，謂知決來，然而不待速作。說戒不
X42n0733_p0253b12║同第二十二。正說之時，總然來也。
X42n0733_p0253b13║三个十二中，初十二頌曰：十四客少等，制從舊十五，
X42n0733_p0253b14║客多求舊和，不和出界說（初三句〔意〕）。十五客少等，求舊十
X42n0733_p0253b15║四和，不和亦出界，客多舊從客（第二、三竟）。客十六舊時（時謂
X42n0733_p0253b16║十五日也。此中即有三句，文中現有。然章中名〔作〕三，誤也。以其此三，客若少等，須制從舊，理合同前初三句故），
X42n0733_p0253b17║客時舊十六（此三文略）。如次同前說，此初十二竟。客少告
X42n0733_p0253b18║清淨，等多更為說，舊三同客三，各望六亦爾（此第二十二竟）。
X42n0733_p0253b19║知來十二句，同於中十二（合三十六句竟）。五分有文。五分十
X42n0733_p0253b20║六云：客比丘十四日，舊比丘十五日。佛言：客應從舊，
X42n0733_p0253b21║無舊比丘。若客比丘自共作異，佛言：後來應從先至。
X42n0733_p0253b22║有客比丘一時來，佛言：應問近處比丘，無近處無比
X42n0733_p0253b23║丘。應問官，日數從之（黑月問官，理在不？〔或〕若論白月，理應十五日為定）。
X42n0733_p0253b24║祇不聽再說戒者，祇二十七云：佛言：今從日後，一住
X42n0733_p0253c01║處不得再作布薩。若比丘遠行入聚落，作布薩已，得
X42n0733_p0253c02║嘿去。應囑沙彌，若園民，若放牧者：今知此中已作布
X42n0733_p0253c03║薩。若無人者，應書柱戶扇，若散華作相。若前人不囑
X42n0733_p0253c04║不作相，後人不問不求相，俱得越毗尼。（十誦二十二、五分十六等，
X42n0733_p0253c05║皆令更說，勿使局執祇文。）
X42n0733_p0253c06║亦不得頻日者，彼無文也。
X42n0733_p0253c07║但初四个三者，指初十二句也。
X42n0733_p0253c08║應出不出者，諸求和句中不得和合，應出界故也。
X42n0733_p0253c09║不從不集者，如十四日客若少若等，而不肯從十五
X42n0733_p0253c10║日應，故名不集。餘句類知。
X42n0733_p0253c11║秉法惡心等者，知人不集，起破壞心故。秉得蘭若，無
X42n0733_p0253c12║破壞之心，但由慢緣故吉。計理餘人不集，懈怠亦吉。
X42n0733_p0253c13║文言破壞他者，欲使他犯別眾，亦欲令僧不和合也。
X42n0733_p0253c14║餘悉同此者，餘三个十句，悉同前故。此等句法，先讀
X42n0733_p0253c15║律文，即知其相也。
X42n0733_p0253c16║無比丘無住處者，逈地也。無比丘有住處者，空藍也。
X42n0733_p0253c17║文言若無僧共去者，儻若有僧去，云彼處亦當說戒，
X42n0733_p0253c18║故無罪也。
X42n0733_p0253c19║有比丘無住者，逈處有僧也（諸合句者，兩處俱主是臣也，或破藍亦是也）。
X42n0733_p0253c20║五分十六：諸比丘反抄衣、或叉腰、著革屣、覆頭、或臥、
X42n0733_p0253c21║或倚，作如是等不恭敬，聽說戒。佛言：宜加恭敬，不者
X42n0733_p0253c22║吉羅。有比丘說戒上眼，佛言：吉。
X42n0733_p0253c23║第七、簡餘眾者。文言瓶沙王遣諸將守藍者，五分十
X42n0733_p0253c24║六云：優陀延王有一夫人，王放出家，得阿那含，生梵
X42n0733_p0254a01║天上。飛來空中，勸王出家，即釋王位。付太子已，出家
X42n0733_p0254a02║學道，在城左右，止林樹下。太子見文，恒恐還奪。時王
X42n0733_p0254a03║比丘未曾見佛，欲往禮敬，念已便行，遂忘坐具，須臾
X42n0733_p0254a04║還取。子王見還，恐其將悔，勅人速煞。凡是沙門釋子，
X42n0733_p0254a05║亦盡煞之。使受王命，王比丘言：我出家所求，未有所
X42n0733_p0254a06║獲，汝小寬我。使者聽之，即懃思惟，得須陀洹。如是四反，
X42n0733_p0254a07║得四沙門果。便語使者：汝可隨意還語汝王，我不貪
X42n0733_p0254a08║位，行忘坐具，所以暫還。汝為煞我，便是殺父，煞阿羅
X42n0733_p0254a09║漢。念汝長夜受大苦耳。言已就死。使還白知，王聞此
X42n0733_p0254a10║語，血從口出，生身入大地獄。時瓶沙王與其隣國，先
X42n0733_p0254a11║聞其教，盡殺沙門，入己界，勅人守護。祇亦不許王前
X42n0733_p0254a12║說戒，如前賊中說。十誦五十云：頗有未受大戒前，得
X42n0733_p0254a13║說戒不耶？佛言：有。我先說除却波斯匿王眷屬，猶為
X42n0733_p0254a14║王說，令心清淨故。
X42n0733_p0254a15║第二大段，非時和合者。文中兩白，疏主羯磨疏中，前
X42n0733_p0254a16║白名為非時和合白，後白名為非時說戒白也。此中
X42n0733_p0254a17║疏意云：初明單白和僧者，非時和合白也。此白意者，
X42n0733_p0254a18║約僧為彼解舉已了，故須作此和合單白，及須說戒。
X42n0733_p0254a19║此說戒時，即用常白而說戒也。尋疏應知。次釋後白。
X42n0733_p0254a20║如疏云：或被舉人別分，不同僧法。（有疏本云：別人不聞僧法者，誤也。）
X42n0733_p0254a21║此下疏意云：此約被舉之人，欲得與僧同共法事，故
X42n0733_p0254a22║直與作文中後白及說戒也。此說戒時，即用此白替
X42n0733_p0254a23║常說之白也。下拘睒彌疏中云：或可布薩白及布薩，
X42n0733_p0254a24║此之二法，科行一事者，布薩即是非時和合白也。及布
X42n0733_p0254b01║薩者，即以非時說戒白而作布薩也。二法之中，科作
X42n0733_p0254b02║一事，不勞俱用兩个非時之白也。此中疏意，人多致
X42n0733_p0254b03║惑，不尋羯磨疏者，難曉其意耳。然文中優波離問言：
X42n0733_p0254b04║為成如法和合不？闕無答文。准下拘睒中答云：佛言：
X42n0733_p0254b05║不得如法和合。已下文方同此處也。
X42n0733_p0254b06║七文者：一、說戒如非法；二、與欲清淨法；三、廣略說戒
X42n0733_p0254b07║法；四、治人滅罪法；五、客舊應不法；六、制叛說戒法；七、
X42n0733_p0254b08║料簡餘眾法。
X42n0733_p0254b09║●安居犍度
X42n0733_p0254b10║疏本第八
X42n0733_p0254b11║昔言形心寧靜曰安，要期此住曰居。瑤云：若爾，心若
X42n0733_p0254b12║不靜，應不成安，故不存之也。（今詳就勝，理亦何爽？）
X42n0733_p0254b13║以成三益者，一靜思專脩，二順於慈道，三息世譏論
X42n0733_p0254b14║不逮。逮，及也。
X42n0733_p0254b15║五事賞勞，亦得兩月、六月利不者，有古師云：五月攝
X42n0733_p0254b16║閏。以下文言：聽冬四月竟，僧應出功德衣。既約冬時，
X42n0733_p0254b17║故知含閏。若論一月，局開夏知，故不舍閏。疏中不存
X42n0733_p0254b18║此釋，故云今且一釋等，如疏應知。
X42n0733_p0254b19║既知含閏等者，自下疏中總約一夏分為三類：第一
X42n0733_p0254b20║類者，如疏云：閏五月、六月百二十日住（閏此兩月一向決定百二
X42n0733_p0254b21║十日）。第二類者，如疏云：閏四月結位有三（一者、前四月結定百二十
X42n0733_p0254b22║日，二者、後四月結隨日多〔水〕，三者、五月內決定九十日。尋疏應知。疏云：是中或有安居隔一日等者，重分別前
X42n0733_p0254b23║第二位也）。第三類者，如疏云：若對閏七月結位有五（謂前第二
X42n0733_p0254b24║類中已閏三位，今第三類復開二位，故五也）。又有疏本云：若對閏七月結
X42n0733_p0254c01║位有二（此即直就第三類中開二位也。一者、五月一日已前結者，定九十日，謂至閏七月一日去
X42n0733_p0254c02║也。二者、疏云：二日已後十四人結者，誤也，應言十五人也。從二日至十六日有十五日故也。且如五月二日結
X42n0733_p0254c03║者，至閏七月一日雖滿九十日，而閏中日不數為數，要至八月一日方為定數，由此定百二十日也。餘可知）。
X42n0733_p0254c04║疏云：或安居隔一日，去時隔一月，乃至安居隔十四
X42n0733_p0254c05║日，去時隔一月等，可知者，重分別前第三類義也。謂
X42n0733_p0254c06║五月一日結與五月二日結者，雖隔一日，而乃前人
X42n0733_p0254c07║閏七月一日即得去，第二人八月二日方得去也。故
X42n0733_p0254c08║云去時隔一月，乃至安居隔十四日。去時隔一月者，
X42n0733_p0254c09║此言亦誤也。應言安居隔十五日也。謂五月一日結
X42n0733_p0254c10║者，與五月十六日結者，隔十五日也。去時隔一月者，
X42n0733_p0254c11║此言至閏七月一日即得去，亦誤也。謂五月一日結
X42n0733_p0254c12║者，五月十六日結者，至八月十六日方得去。此乃去
X42n0733_p0254c13║時隔可五日，何得名為隔一月也？（若欲救之，應言並隔閏月之一月也。）
X42n0733_p0254c14║上來疏義廣已辨訖。若准伽論第三云：王作閏月數，
X42n0733_p0254c15║安居日滿，自恣已，受迦絺那衣。（述曰：）此即數日滿九十
X42n0733_p0254c16║日。今詳若爾，迦提亦應受兩月，故不應然。又功德衣
X42n0733_p0254c17║豈容六月？冬中有閏，應亦六月。既有多妨，故彼部義
X42n0733_p0254c18║不可輙依也。淨三藏亦同此論。三藏又云：必須夏終
X42n0733_p0254c19║十四日夜，請一經師昇座誦經，廣為供養。明朝過午，
X42n0733_p0254c20║各取鮮茅可一把許，手執足蹈，作隨意事。（舊名自摩事也。）隨意
X42n0733_p0254c21║既訖，任各東西，即是夏周，無勞更宿。（此即十五日去，亦與舊異也。）
X42n0733_p0254c22║文證可知者，即此揵度下文云：舍利弗、目連欲共世
X42n0733_p0254c23║尊安居十五日，從所住處往十七日，乃至不知云何。
X42n0733_p0254c24║佛言：聽後安居。有二安居：有前安居、後安居。以三十
X42n0733_p0255a01║日、六十日並是結時分故者，今詳細辨，有三十一日、
X42n0733_p0255a02║六十一日也。
X42n0733_p0255a03║不同祇律者，彼律第二十七，未至住處，路側安居者，
X42n0733_p0255a04║謂彼律中不結安居，犯越毗尼，故且權結也（有緣開破，故明
X42n0733_p0255a05║相出，趣所住處）。
X42n0733_p0255a06║破亦不得衣利者，非直破夏，亦復不得時僧得物也。
X42n0733_p0255a07║又見論五月十六日為前安居等者，彼論第十七云：
X42n0733_p0255a08║胡本律五月十六日為前安居，六月十六日後安居。
X42n0733_p0255a09║疏中釋意云：此國改法，應隨王法，四月為夏也。立世
X42n0733_p0255a10║阿毗曇云：若五月十六日，西國始結夏，漢地安居，以
X42n0733_p0255a11║滿一月。至八月十五日，西國自恣時，漢地已受迦絺
X42n0733_p0255a12║那衣一月。有古人言：我觀此律，結安居法，唯有前後
X42n0733_p0255a13║兩日得成。若爾，何故增三文云：有三種安居：前安居，
X42n0733_p0255a14║中安居，後安居？答云：彼續次文云：於聖法律中，歌戲
X42n0733_p0255a15║猶如咲，儛如狂者，戲咲似小兒。觀此文勢，靜緣正念，
X42n0733_p0255a16║名曰安居。初心觀歌，中儛，後戲，故云三安。非謂九旬
X42n0733_p0255a17║安居法也。今亦有人，扶此曲見。今詳此乃迂會明文，
X42n0733_p0255a18║妄通己見，以觀歌等，無有前中後安相故。如增一等，
X42n0733_p0255a19║以攝僧等，一一為數，乃至正法久住，增二三等。此觀
X42n0733_p0255a20║歌等，何以不准汙家惡行，歌儛跛行，彈皷簧等，作多
X42n0733_p0255a21║種數？立安居，何限三也。五百問云：問：夏中幾日得結
X42n0733_p0255a22║坐？答：從四月十六日，盡五月十五日，日日可結。然尋
X42n0733_p0255a23║四分律本，元興于闐龜茲國中，卑摩羅叉是龜茲人，
X42n0733_p0255a24║依斯律本，故作此說也。又若會同他部律者，何成諸
X42n0733_p0255b01║部各有自宗也？故定不然。淨三藏云：若前安居，謂五
X42n0733_p0255b02║月中黑月一日；後安居者，謂六月中黑月一日。准斯
X42n0733_p0255b03║兩日，合作安居。於此中間，文無許處。至八月半，是前
X42n0733_p0255b04║夏了；至九月半，後夏方終。今詳三藏，且執自宗，何用
X42n0733_p0255b05║總判？文無間處。又移夏言此，彼界僧破者，此下文云：
X42n0733_p0255b06║比丘安居竟，見者比丘方便欲破僧，自念言：破僧事
X42n0733_p0255b07║重，甚為醜惡，莫為我故破僧。佛言：若如是者，即應以
X42n0733_p0255b08║此事去。若安居竟，聞彼界有欲破僧。（廣說准知。）祇第八云：
X42n0733_p0255b09║從今祇桓林至開眼林、東坊精舍、西坊精舍、東林精
X42n0733_p0255b10║舍、西林精舍、王園精舍、受籌塔、婆羅林精舍。（婆羅林疏中更
X42n0733_p0255b11║加門字者，非也。）
X42n0733_p0255b12║問：自然安居得結界不等者，疏中且是古來共傳，所
X42n0733_p0255b13║以不聽夏中解結。今更詳之，此應分別。謂下迦絺那
X42n0733_p0255b14║犍度云：安居竟，四事應作。及增五文云應作五事者，
X42n0733_p0255b15║此意本為舍利弗欲益親里及近世尊，佛即開聽王
X42n0733_p0255b16║園精舍及那羅聚落連結大界及攝衣界。安居既竟，
X42n0733_p0255b17║界若常然；若須集僧，事多妨難。為對此義，所以文言
X42n0733_p0255b18║安居竟，應解結等。若無此緣，本可藍相而結界者，夏
X42n0733_p0255b19║中解結何所差違？崇云：夏中解結並不破夏，未竟解
X42n0733_p0255b20║結得不應罪。今詳為解身子界者，何得不破？故非盡
X42n0733_p0255b21║理。又詳結安理由本意，若本標心但依藍相，解即不
X42n0733_p0255b22║破，以其安居二界皆成，教不遮故。又自然中標心局
X42n0733_p0255b23║限以為分齊，不同集僧空聚等分。既知此理，若本標
X42n0733_p0255b24║心依藍相結，縱入戒場及以藍中，大界、小界並不障
X42n0733_p0255c01║往來，但不得出藍相之外。護衣之法亦各不同，謂有
X42n0733_p0255c02║衣界，即不得入戒場之中；若無衣界，依藍相護。應各
X42n0733_p0255c03║別明，不應一概判衣夏等。應審思之。
X42n0733_p0255c04║何等人須安居？謂五眾者，沙彌安居但稱長老，餘詞
X42n0733_p0255c05║悉同，餘下二眾全同大尼。
X42n0733_p0255c06║不同俗年者，且如俗中臘月三十日生，至明年正月
X42n0733_p0255c07║一日，即名兩歲。比丘夏法，要滿九旬，方名一歲也。
X42n0733_p0255c08║亦可四者為七者，或二、或三、或四，並如疏中自己廣
X42n0733_p0255c09║釋。所言七者，即於第四及界之中曲開為四，故成七
X42n0733_p0255c10║也。開為四者：一、脚及園，雙脚及園，并入界；二、即是四
X42n0733_p0255c11║也。
X42n0733_p0255c12║前吉後提者，上尼律中，不前安居吉，不後安提，比丘
X42n0733_p0255c13║唯吉。
X42n0733_p0255c14║五分具列威儀者，彼律十七云：應偏袒右肩，脫革屣，
X42n0733_p0255c15║胡跪合掌，向一比丘言：長老一心念！我某甲於此住
X42n0733_p0255c16║處夏安居，前三月依某聚落某房舍。若房舍壞，當補
X42n0733_p0255c17║治。三說。
X42n0733_p0255c18║皆不須。第五、料理句者，尋諸律本多言房舍破脩治
X42n0733_p0255c19║故，復有律本無此故字，尋其意況無故字者勝也。此
X42n0733_p0255c20║中意云：我此安居本欲脩道，房舍儻破當脩而住。若
X42n0733_p0255c21║如是者，山窟儻破亦須脩治而方得住也。故五分云：
X42n0733_p0255c22║當補治也。若置故字，便是安居本為治房，理恐不然
X42n0733_p0255c23║也。五百問云：三月中破即治。意亦同五分也。若置故
X42n0733_p0255c24║字而釋文者，夏中正是息心住時，兼為時和應脩房
X42n0733_p0256a01║故。
X42n0733_p0256a02║五分受安居者答言等者，若依此律，古來行事由增
X42n0733_p0256a03║五中不依第五律師，得提罪故。故三說竟，前人問言：
X42n0733_p0256a04║依誰持律？答言：依某甲。前人又言：有疑當往問。次領
X42n0733_p0256a05║受云：頂戴持。今詳此據，年夏未滿，自行未成，須作此
X42n0733_p0256a06║說。若過十夏，行解已成，不應問言：依誰持律？直應答
X42n0733_p0256a07║云：可爾。或同十誦二十四云：莫放逸。（疏中已引此文。）
X42n0733_p0256a08║疏云又須依持律等者，意即同前古來行事也。下增
X42n0733_p0256a09║五云：有五種持律：誦戒至三十是初，持律至九十是
X42n0733_p0256a10║第二，廣誦戒毗尼是第三，廣誦二部戒毗尼是第四，
X42n0733_p0256a11║若都誦毗尼是第五。是中春、冬應依上四，不依吉；夏
X42n0733_p0256a12║應依第五，不依提。（上來廣辨疏義訖。）明了論云：由五因緣，安
X42n0733_p0256a13║居得戒：一、若處所有覆（無屋不可住也）；二、若夏初十六日（前後
X42n0733_p0256a14║安居，並取十六日，過此日不成故）；三、若東方已赤（白月夜盡，東方已赤，即名十六日。若
X42n0733_p0256a15║未赤時，猶居十五日，故以赤簡之。但及十六，皆成結法，不要十五日界中宿也）；四、若人在別
X42n0733_p0256a16║住中，起安居心（心有三種：一、自行，二、利益〔也〕，三、營三寶，葺治居舍。為此起心，一脚及界即
X42n0733_p0256a17║成）；五、若此有覆中，無五種過失（一、遠聚落，求須難得；二、大喧𠆴，妨脩；三、多
X42n0733_p0256a18║蚊蟻，或被嚙，或傷他，妨脩道故；四、無命緣，謂無施食、藥等緣故；五、無勝人。具五德者：一、未聞令聞，二、聞已清淨，
X42n0733_p0256a19║此二並為決疑；三、四未達文義，能令〔違〕；五、正見，除邪見。無此五失，方可安居）。又結法中，昔
X42n0733_p0256a20║有人言：十七日後，應言前三月後安居。南山云：中三
X42n0733_p0256a21║月。今此疏中云：稱後三月。尊者云：後釋勝。又古人云：
X42n0733_p0256a22║依皇帝聚落。南山云：若依藍等，隨名牒入，不同昔愚
X42n0733_p0256a23║皇帝聚落。又有人言：房舍破，隨緣去。此非難緣。若隨
X42n0733_p0256a24║緣去，定招過咎。疏中引十律七種七念，於受衣者，持
X42n0733_p0256b01║三衣也。
X42n0733_p0256b02║與一請者，背請中捨請也。
X42n0733_p0256b03║安居局處與作法同者，入界之時即稱本期，義同作
X42n0733_p0256b04║法也。
X42n0733_p0256b05║忘不發露，豈得義同發露耶？不無有罪等者，說恣
X42n0733_p0256b06║時過雖不更作，不由不作即是忘成，由不記憶說恣
X42n0733_p0256b07║日故犯吉羅罪，故云不無有罪也。
X42n0733_p0256b08║分衣義通者，通對首心念也。
X42n0733_p0256b09║及界之中，總唱文訖，方依疏釋。梵云僧伽藍摩，此云
X42n0733_p0256b10║眾園，即寺是也。梵云毗訶羅，此云遊，謂僧遊之處也。
X42n0733_p0256b11║此亦寺之別名也。
X42n0733_p0256b12║不同前二者，對手心念二也。
X42n0733_p0256b13║又如受捨者，受戒捨戒也。
X42n0733_p0256b14║位便隔礙等者，前安之日不通中後，中後相望應知
X42n0733_p0256b15║亦爾。
X42n0733_p0256b16║有不通義可知者，望成及界不通中安，後當更辨。
X42n0733_p0256b17║辨教攝者，為欲釋疑，謂於夏中脩通定慧，或疑結法
X42n0733_p0256b18║應通三藏，故即釋言唯毗尼攝。
X42n0733_p0256b19║離作等者，舉餘婬盜煞等為倒，以問難也。章云但據
X42n0733_p0256b20║位判已下，答前難也。
X42n0733_p0256b21║前二是制者，對手、心念二也。
X42n0733_p0256b22║戒體中說者、作者，是色等也。
X42n0733_p0256b23║餘說恣等准同者，彼亦作無作也。
X42n0733_p0256b24║後二局初。後者，即前言有不通，義可知者是也。
X42n0733_p0256c01║位法橫竪者，橫布三位，將法竪通也。
X42n0733_p0256c02║或四者，即對首心念忘成及界，直據法說也。或八
X42n0733_p0256c03║者，前後兩安，各四法也。或十者，八外更加中安二
X42n0733_p0256c04║法。二法者，對首心念也（以忘成及界不通中安，故除之也）。
X42n0733_p0256c05║若離及界為四者，離為一脚雙脚等四也。兼前對首
X42n0733_p0256c06║心念忘成三種，故成七也。或十四者，前後兩安，各
X42n0733_p0256c07║七法也。或十六者，加中安對手心念二也。瑤云：若
X42n0733_p0256c08║以七法約春夏冬成二十一，若約處別自然作法則
X42n0733_p0256c09║三十二（謂自然作法各十六也）。今謂此釋全成妄說，春冬住時
X42n0733_p0256c10║本不作法，何處得有心念等耶？又已約園約界離七
X42n0733_p0256c11║種訖，園界即是自然作法，何因都計還復更約自然
X42n0733_p0256c12║作法？有人浪用故應棄之。若以十六對五眾說成八
X42n0733_p0256c13║十種，此義可爾，餘並非理。
X42n0733_p0256c14║為未故受者，下文夏日未了，疑不敢受臥具，佛言能
X42n0733_p0256c15║為未來故受，謂是當來須故也。
X42n0733_p0256c16║舉分房緣中，文言客比丘移舊比丘等者，意說不應
X42n0733_p0256c17║移他舊人，自須別受房也。
X42n0733_p0256c18║差人之初義分別者，此中義門即隨文釋。文言從今
X42n0733_p0256c19║已去聽分房臥具，即約此文釋第一第二兩門也。第
X42n0733_p0256c20║二科文言應差分房分臥具人已下，即約此文釋第
X42n0733_p0256c21║三門。又第二科中文言應如是差堪能羯磨者已下，
X42n0733_p0256c22║釋第四門也。
X42n0733_p0256c23║章云其處分之式如文者，即釋第三科中文，言差分
X42n0733_p0256c24║房舍臥具人竟已下文也。
X42n0733_p0257a01║不得與沙彌房者，祇二十七及三十四云：不得與沙
X42n0733_p0257a02║彌房。若和上阿闍梨言：但與房舍，我自料理。得與。若
X42n0733_p0257a03║房舍多者，一人與兩房。若不肯取兩，我正得一房足。
X42n0733_p0257a04║爾時應語：不為受用故與，為治事故與。若房少，兩三
X42n0733_p0257a05║人共與一房。（乃至）復不足上坐立，餘者出外樹下、若空
X42n0733_p0257a06║地（謂䆠分立處）。若春冬付房，治事故與、受用故。若上座來，
X42n0733_p0257a07║隨次第住。若安居時付房，治事故與、受用故與。上座
X42n0733_p0257a08║來，不應次第住（謂不得舊不坐夏中房也）。
X42n0733_p0257a09║文言畏慎佛教，不聽以僧臥具儭體故。不得好覆藏
X42n0733_p0257a10║者，同前文中敢手脚觸也。不應三月未足便數歲者，
X42n0733_p0257a11║今詳未足，理不合言。言一夏二夏等，而論相禮敬者，
X42n0733_p0257a12║則未必然。故下文云：先受戒者，不應禮後受戒者。五
X42n0733_p0257a13║百問云：二人同臘，小者前坐，大者後坐。前坐者已受
X42n0733_p0257a14║歲，後者未受歲。於一月中，何者應大？答：先大者故，大
X42n0733_p0257a15║計本日故。（已上文）依斯義故應問。答云：頗有夏多者禮，
X42n0733_p0257a16║夏少者耶？答曰：有。謂同年受戒而先受者，坐後安居，
X42n0733_p0257a17║於一月中受夏多者，禮也。
X42n0733_p0257a18║文言以前未來，日未滿故者，前在夏初，餘人先來，已
X42n0733_p0257a19║逕一日、二日、三日、四日，乃至一月，我猶未來。今填彼
X42n0733_p0257a20║日，猶故未滿，是其竟也。准此文相，有中安居。若不爾
X42n0733_p0257a21║者，文中應言後安未滿，何用指前未來之數？明知由
X42n0733_p0257a22║前日或多小，故指之也。
X42n0733_p0257a23║文言臘蜜塗帳坐中安居等者，為去風雨故用臘塗
X42n0733_p0257a24║之，夜則張之在中止宿，晝則收牒不令人見，意欲令
X42n0733_p0257b01║人謂我得通，不為風雨之所侵損，故作斯計也。
X42n0733_p0257b02║依二界護夏者，自然、作法二也（自然即是房、船等也）。
X42n0733_p0257b03║第二、釋緣如不如等者，等取離合及受不懸也，如下
X42n0733_p0257b04║應知。
X42n0733_p0257b05║夏分非餘二者，非春冬二也。
X42n0733_p0257b06║七日一法應通諸部者，准亦似別。如十律二十四云：
X42n0733_p0257b07║有事聽受七夜法。此律云：及七日還（十律七夜即是八日，此律即是
X42n0733_p0257b08║夜也）。
X42n0733_p0257b09║餘二少別者，餘祇十二律也。
X42n0733_p0257b10║祇有事訖者，二十七云：若半月、若一月、若二月，乃至
X42n0733_p0257b11║後自恣應還，不還者越。若有難，於彼自恣無罪（此文是也）。
X42n0733_p0257b12║聽半夏去者，今三藏亦云受四十夜，然不得過半夏
X42n0733_p0257b13║在外而宿，為此但聽四十夜矣。
X42n0733_p0257b14║去亦須白者，今三藏亦云下眾有緣囑受而去（理但囑知
X42n0733_p0257b15║無別辭句）。
X42n0733_p0257b16║祇無求聽者，第四十云：尼安居中，無有求聽羯磨法，
X42n0733_p0257b17║為塔僧事而遊行。（已上律文。）
X42n0733_p0257b18║廣說是非可知者，次下章中自釋是也。謂前總攝列
X42n0733_p0257b19║為五緣，次即解釋。然不次第章言五眾受戒等者，釋
X42n0733_p0257b20║前第三緣也。俗人生福等者，釋第四也。不同前
X42n0733_p0257b21║二者，不同大臣及父母也。誦六十已下，於初緣中略
X42n0733_p0257b22║釋法緣，佛僧易知故不釋也。如祇若於二部木叉
X42n0733_p0257b23║等者，誤引文也。此是十誦二十四（為七眾故，皆是如法受日之緣。彼律
X42n0733_p0257b24║前文廣明二俗沙彌尼及沙彌、式叉說。次文明與學沙彌尼，謂是與二歲學法也。文云）。如與學
X42n0733_p0257c01║沙彌尼，二部波羅提木叉分別（謂律中分別罪相等義，今欲學之也），若
X42n0733_p0257c02║未學欲學，若學忘欲誦，遣使諸比丘所，白言：大德！我
X42n0733_p0257c03║二部木叉分別，若未學欲學，若學忘欲誦，大德來教
X42n0733_p0257c04║我受學誦問義（章中教義受學者，義字是我字也，傳寫者誤也）。有如是事聽
X42n0733_p0257c05║去者七夜。如與學沙彌尼，為是多識多知諸大經（言為
X42n0733_p0257c06║是等者，為其此經是具無邊法相經也），波羅婆提伽（晉言清淨經），乃至阿陀
X42n0733_p0257c07║婆耶脩妒路（晉言眾德經也），若未學欲學（廣說同前）。若比丘自
X42n0733_p0257c08║身病等者，釋第五緣也。章引五分十七文者，汎總證
X42n0733_p0257c09║也。章略不釋道俗病患緣，然是看病事易知故也。
X42n0733_p0257c10║對難方聽，故不得多者，不得至四人已上也。
X42n0733_p0257c11║無覆客呵者，人揵度中不憶罪，諸比丘與覆藏法，有
X42n0733_p0257c12║客比丘呵法不成，以不憶者非覆故。
X42n0733_p0257c13║假傍實事者者，如麥熟時自欲乞麥，受日之時妄云
X42n0733_p0257c14║為佛法僧等也。
X42n0733_p0257c15║除村（村體也）、村外界（界勢分也）。
X42n0733_p0257c16║謂同一事者，且如本意，意莊像面，今有殘日，更莊像
X42n0733_p0257c17║手也。
X42n0733_p0257c18║立不立門中，末後引明了論偈言：七日有難隨意行，
X42n0733_p0257c19║善解三種九品類。似有立義。此是論文及疏主釋云
X42n0733_p0257c20║似有立義也。又諸疏本多闕此文也。明了疏釋云：於
X42n0733_p0257c21║安居中，三緣得出：一、七日緣，二、有難緣，三、隨意緣。初
X42n0733_p0257c22║七日緣有五類：一、文世親里、師僧、善友，若病若餘障
X42n0733_p0257c23║礙因緣；二、自為施利，及至應得半呵梨勒；三、習法未
X42n0733_p0257c24║明，猶有疑惑；四、自利化式，為自他對治罪行（謂懺悔事）；五、
X42n0733_p0258a01║為和僧，此等受日極得六宿，至第七日不還破夏，得
X42n0733_p0258a02║突吉羅。次有難緣，即是本安居處水火等難。後隨意
X42n0733_p0258a03║緣，即是安居之處無善知識，或傷喧動，妨脩定慧，或
X42n0733_p0258a04║為身病，無藥食等。以此三緣，立歷為九。論云：一、有事
X42n0733_p0258a05║先成七日緣，後更成七日緣（雖受七日，三日緣盡，不還破夏，此緣盡竟，復有
X42n0733_p0258a06║餘緣，用後三日是也。）二、有事先成七日緣，後成有難緣。（緣盡欲還，住處
X42n0733_p0258a07║難起，即住餘處。）三、有事先成七日緣，後成隨意緣。（先受七日〔我〕有此緣，
X42n0733_p0258a08║即住餘處。）四、有事先成有難緣，後更成有難緣。（賊難若息，應還欲還，
X42n0733_p0258a09║復火難起。）五、有事先成有難緣，後更成七日緣。（難息欲還，有檀越請，
X42n0733_p0258a10║仍請七日，即住界外。此真諦云：仍請七日者，意說界外，仍請今理難。）六、有事先成有難
X42n0733_p0258a11║緣，後成隨意緣。（可知。）七、先成隨意緣，後更成隨意緣。（為求
X42n0733_p0258a12║善友，隨意出界，未宿即聞有善識來安居處，理即應還。又為喧動，仍住餘處。）八、先成隨意
X42n0733_p0258a13║緣，後成七日緣。（緣盡欲還，有檀越請。）九、先成隨意緣，後成有難
X42n0733_p0258a14║緣。（緣盡欲還，聞有難起。）
X42n0733_p0258a15║如與欲事訖不來之類者，崇云：古舊釋云：受日出界
X42n0733_p0258a16║事訖須還，不還夏亦不破。所以爾者，以法在故，其猶
X42n0733_p0258a17║七日藥及與欲類。又如癲狂病止法存從僧乞解，今
X42n0733_p0258a18║解受日不同藥等，受本為事無事無不成，故今事亡
X42n0733_p0258a19║法則隨謝，如僧祇事訖與此冥會。又受德衣限滿不
X42n0733_p0258a20║捨，豈言不捨法得在耶？失守夏人恒須明察，得取他
X42n0733_p0258a21║誤言不護自夏云云如彼。
X42n0733_p0258a22║若更引文多緣事別等者，古師云：若望作法事雖似
X42n0733_p0258a23║重，若以事別則不名重，數隨前事各受七日等也。如
X42n0733_p0258a24║受三歸，各各對人皆言最初。若爾，何故十律不得受
X42n0733_p0258b01║二七日夜？（彼律第二十四文。）解云：此謂一事不得一時受二
X42n0733_p0258b02║七夜，非謂用七日竟不得重也。又傷義准略教體一，
X42n0733_p0258b03║六群數犯不名第二。若一事上，如為父母受七日往，
X42n0733_p0258b04║日盡欲還，父母留住，教中無犯。儻勸父母故來受日，
X42n0733_p0258b05║豈可不如無法留住？若言留住是難攝者，父母苦逼
X42n0733_p0258b06║令受日來。又如官事七日未了，事須臾去，何因非難？
X42n0733_p0258b07║若其真去，能勝受日。又律皆言：佛未聽我如是事去。
X42n0733_p0258b08║不言未聽如是重去。此意釋云：留住等事即是事別。
X42n0733_p0258b09║若爾，何故三十九夜盡聽破夏去？（十律三十五滅諍法中開和僧受日
X42n0733_p0258b10║等文也。）義言部別。此律和僧開不受日，不言破夏。彼即
X42n0733_p0258b11║受日，又開破去，故知部別。又五分受七日問疑，豈可
X42n0733_p0258b12║前疑聽往，後疑不得？此有何意？（五分十九：一比丘不知律，夏中生疑，佛聽移夏
X42n0733_p0258b13║就持律處。若彼處迮，聽近七日，得往返處遙依安居。）又若前請有益聽去，後請
X42n0733_p0258b14║豈可即非益耶？又若前請少益聽去，後為大益，何意
X42n0733_p0258b15║不許？南山立義符此。古師又云：真諦了論疏解受七
X42n0733_p0258b16║日出，事了來宿，至第八日，更受七日。三藏、中國親承
X42n0733_p0258b17║此事，寧得自執一隅，小見通壅三千佛化乎？余親聞
X42n0733_p0258b18║見中國翻經三藏及中國來者，言佛滅度來，無有立
X42n0733_p0258b19║一夏三度受日法。又此古義，崇亦扶之，更加詰難，繁
X42n0733_p0258b20║而不敘。今詳古師總引二喻：一、喻三歸；二、喻略教。又
X42n0733_p0258b21║引五教以理成立：一、引為父母教；二、引官事教；三、引
X42n0733_p0258b22║佛未聽我等；四、引五分問疑；五、引有益受請。又有古
X42n0733_p0258b23║師立喻云：如人脫袍著衫，不名為重；隨多緣事，數數
X42n0733_p0258b24║受者，亦不名重。疏主意云：此等並違十誦不聽二七
X42n0733_p0258c01║及破安等文，故云隨時以破等也。今詳諸師廣興諍
X42n0733_p0258c02║論，然未能曉部別崇殊。且如僧祇二十七云聽半月、
X42n0733_p0258c03║一月、二月，乃至自恣時還者，自是一崇所明也。十誦
X42n0733_p0258c04║但聽三十九夜，以其正經四十日故，謂一夏中總九
X42n0733_p0258c05║十日，理應住日多彼出日。今三藏律攝中亦云不得
X42n0733_p0258c06║過半夏去，是其崇也。今詳諸部雖各不同，且從十誦
X42n0733_p0258c07║半夏而住者，善本擬安居，理應靜息，何容竟夏曾不
X42n0733_p0258c08║蹔隔？故不可也。既知此理，但重受中不過半夏，理即
X42n0733_p0258c09║開之。十誦不聽二七夜者，口法勢分，但應七日，理不
X42n0733_p0258c10║應許一受二七也。
X42n0733_p0258c11║羯磨受法，如母論說。乃至三品具受者，母論第八云：
X42n0733_p0258c12║安居中所為事，七日十五日竟，應求一月，是名一月
X42n0733_p0258c13║相應法。（准此〔偈〕似聽過半夏）。
X42n0733_p0258c14║就時定故者，冬四月竟必須捨故。
X42n0733_p0258c15║又俱五利者，迦提德衣開利既同，故相攝也。
X42n0733_p0258c16║一月衣者，取衣為准。俱開一長者，非定冬夏，故云取
X42n0733_p0258c17║衣為准也。若爾，時既不定，何須一月攝十日耶？答：俱
X42n0733_p0258c18║開一長，故更無緣，故更無餘開緣也。
X42n0733_p0258c19║是以此二者，德衣及一月衣也。
X42n0733_p0258c20║法過者，謂羯磨法過彼對首也。有律師云：夏中講律，
X42n0733_p0258c21║外寺受日來隨講筵得受一月。何以然者，律中既云：
X42n0733_p0258c22║不反七日聽受十五，不及十五聽受一月。今既一夏
X42n0733_p0258c23║講席方終，故知不及十五日還得受一月也。今詳若
X42n0733_p0258c24║言不及七日聽受十五日者，此不及言，為表八日已
X42n0733_p0259a01║去乃至夏終耶？為但表其十五內耶？若詳通表晝夏
X42n0733_p0259a02║終者，則不應言但受十五。若唯表十五日內，何因不
X42n0733_p0259a03║及十五日還開受一月？不唯表其一月內緣，由此應
X42n0733_p0259a04║知一夏長緣而受一月，必定破夏。由此先來行事之
X42n0733_p0259a05║家，期心擬聽一科兩段而作分限，開受日聽，科盡日
X42n0733_p0259a06║剩亦即須還，日盡科餘亦須歸宿，方剋過谷也。
X42n0733_p0259a07║十律：七日在，受七日去。六、五、四、三、二、一亦如是者，十
X42n0733_p0259a08║律五十三云：若比丘自恣，七日在，受宿出界去，無罪。
X42n0733_p0259a09║若六日、五日、四日、三日、二日、一日在，受宿出界，無罪。
X42n0733_p0259a10║（已上律文）彼律既無，亦如是文，何得謬釋？但由舊引，更不
X42n0733_p0259a11║重尋，永風釋通，故有斯失。今以三藏云：一宿事至，即
X42n0733_p0259a12║受一日，乃至七日，皆對別人。儻更有緣，律開重受。若
X42n0733_p0259a13║過七日、八日已去，至四十夜，並羯磨受。然不得過半
X42n0733_p0259a14║夏在外，為此但聽四十夜矣。（即是釋十誦文）此即部別，未心
X42n0733_p0259a15║須通也。
X42n0733_p0259a16║有人多釋不煩廣破者，古來諸家撰集羯磨，雖有多
X42n0733_p0259a17║本不過四例：第一人者，不立乞辭，大律無故（即疏主所憑羯
X42n0733_p0259a18║磨本也）。第二人者，雖置乞辭羯磨，前加不入羯磨。所以
X42n0733_p0259a19║爾者，若牒入者恐成文句，增減非故（即古羯磨本題云三藏法師集
X42n0733_p0259a20║也，故疏云不得依羯磨本也）。第三人者，牒入羯磨。白中牒入，時到
X42n0733_p0259a21║已前、時到已後略而不說。次羯磨中牒入，忍前、忍後
X42n0733_p0259a22║略却（光律師本是也）。第四人者，時到及前復俱加，如下文言
X42n0733_p0259a23║不如白法作白等非法。若牒事不盡即成增減。不煩
X42n0733_p0259a24║廣破者，即下章中已有破義，謂受日法事兼被差，故
X42n0733_p0259b01║不類餘離衣等事。杖囊羯磨中先含乞辭者，下離法
X42n0733_p0259b02║文云：大德僧聽！此某甲比丘羸老，不能無絡囊、無杖
X42n0733_p0259b03║而行，彼從僧乞杖絡囊。若僧時到僧忍聽，與某甲比
X42n0733_p0259b04║丘杖絡囊。白如是（羯磨准白成也）。
X42n0733_p0259b05║祇律若二難并和僧前四句者，此舉祇律，判此律中
X42n0733_p0259b06║前來所辨八句和僧之中前四句文，非謂祇律亦有
X42n0733_p0259b07║八句等，一同此律也。
X42n0733_p0259b08║母論同此者，母論云：有一比丘獨處安居，聞有比丘
X42n0733_p0259b09║欲行破僧法。此比丘心生疑，若往諫恐破安居，若不
X42n0733_p0259b10║往恐惡法流行。佛聞已告此比丘言：若為法事不破
X42n0733_p0259b11║安居比丘尼亦如是。復有比丘聞彼中已破僧竟，欲
X42n0733_p0259b12║往和之（廣說同前）。
X42n0733_p0259b13║五分有因緣等者，五分十九云：有一比丘安居，麤食
X42n0733_p0259b14║不足。佛言：聽以此因緣破安居，無罪。（二難，和僧等亦爾，廣說如彼。）
X42n0733_p0259b15║見論十七不成安居，如章說。今詳所引五分善見，且
X42n0733_p0259b16║辨部別。准此，律中移夏定是不破安居，以後文中有
X42n0733_p0259b17║難，不失歲故也。
X42n0733_p0259b18║文中略無不成者，應言若父母兄姉等不留而住者，
X42n0733_p0259b19║佛言：失歲也。
X42n0733_p0259b20║又復對後諸難等者，前第三大文有緣出界法中科
X42n0733_p0259b21║文為四，今此既辨第四段文界外法盡以明開成，理
X42n0733_p0259b22║亦更應對此最後第四文云有比丘不受日出界外
X42n0733_p0259b23║為母所留至意欲還而遂不及即日還，佛言不失歲，
X42n0733_p0259b24║不留而住佛言失歲等，文無者略也。
X42n0733_p0259c01║舉前移夏等者，舉前命難等也。
X42n0733_p0259c02║自以受為妨等者，難云：三衣既得受後捨前，安居亦
X42n0733_p0259c03║應後家成就？答：衣是己物不惱施主，安居若背便惱
X42n0733_p0259c04║施主。若爾，背請受食惱施主故，應不得成。答：一食惱
X42n0733_p0259c05║微故成受食，安居時分故使不同。
X42n0733_p0259c06║下成安居者，六句中二句也。
X42n0733_p0259c07║次下三句至而破者悉是結竟者。謂第二、第三、第四
X42n0733_p0259c08║句，並前家結竟也。今詳不定三中，前二或不結，還去
X42n0733_p0259c09║去也。
X42n0733_p0259c10║破有二種者，一經宿破，二即日後家結竟破也，如章
X42n0733_p0259c11║具說。通論即有三十、六十个、十一人辨背不背。（有疏云：通
X42n0733_p0259c12║論即有三十、六十人、十一人辨不背，誤也。）
X42n0733_p0259c13║●自恣犍度
X42n0733_p0259c14║梵云鉢利婆蘭拏，今三藏翻為隨意，舊云自恣也。
X42n0733_p0259c15║廣明六種自恣者，於中一廣五略也。謂一者三說，二
X42n0733_p0259c16║者再說，三者一說（此三並對五德，任五德處分而作也）。次恐難逼，和眾
X42n0733_p0259c17║白已，或上坐或秉法人作，改眾三白，如次還成三再
X42n0733_p0259c18║一說，故云六種。尊者云：此六皆是僧自恣法，眾多一
X42n0733_p0259c19║人何因不說？故應說言廣明三種自恣非一者好也
X42n0733_p0259c20║（謂僧眾多一人即三也）。
X42n0733_p0259c21║引證可知者，如初戒云捨和上，及大妄語戒云隨和
X42n0733_p0259c22║上者，並是經家以後名前。崇云：但為一夏行瘂不言，
X42n0733_p0259c23║今安居竟恣情申說，故云自恣。今詳同住之法，取散
X42n0733_p0259c24║之時必請說過，即名自然恣，未得名制自恣法。自制
X42n0733_p0260a01║已後差具德人秉白事圓，故名為制。其猶法犍度中
X42n0733_p0260a02║佛言：自今已去為比丘制乞食法。豈可以前未乞食
X42n0733_p0260a03║耶？祇二十七云：欲方便小事不語得半月，至布薩日
X42n0733_p0260a04║應共語共相問訊問事答事呪願，過布薩日續復如
X42n0733_p0260a05║前。若憍慢若嗔恚不共語者越。（已上律文。）
X42n0733_p0260a06║謂犯罪比丘求舉己罪者，意說六群既是無德不合
X42n0733_p0260a07║舉他，故知但是求他舉己。難曰：六群無慚不應求懺，
X42n0733_p0260a08║故知舉他雖是非法，然是緣起因而即制，能舉之人
X42n0733_p0260a09║不得輙去。
X42n0733_p0260a10║九文中有三自恣者，一時自恣，即前四段文明也，增
X42n0733_p0260a11║上減却第五段明之，故章云寄在遮法中辨是也。
X42n0733_p0260a12║以其恣反生諍等者，謂說戒中眾僧鬪諍，若得滅已
X42n0733_p0260a13║非時說戒，今此定無非時自恣，以其恣者是相舉法
X42n0733_p0260a14║反生諍故。
X42n0733_p0260a15║時反非時，在說戒中，明減却一種。落下遮法者，遮犍
X42n0733_p0260a16║度末也。不同此自恣法中，次前疏云寄在遮法者，同
X42n0733_p0260a17║在一犍度也。恣中增上，謂並得果，貪樂脩道，四月滿
X42n0733_p0260a18║已，方作自恣，說戒中無也。
X42n0733_p0260a19║我亦淨意受者，佛自稱我也。
X42n0733_p0260a20║阿難集僧說二偈者，增一含二十三所引如章，乃至
X42n0733_p0260a21║如今瞿曇法。次云：阿難聞已，手執犍椎，復說此偈：降
X42n0733_p0260a22║伏魔力怨，除結無有餘，露地擊犍椎，比丘聞當集。諸
X42n0733_p0260a23║欲聞法人，度流生死海，聞此妙法響，盡當運集此。擊
X42n0733_p0260a24║椎已，佛告：汝隨次坐。是時世尊坐于草坐，告諸比丘：
X42n0733_p0260b01║盡坐草。便勅比丘：我今受歲，我無過咎。（等如章）。
X42n0733_p0260b02║身子即便讚佛者，彼經云：舍利弗白世尊言：諸比丘
X42n0733_p0260b03║眾觀察如來無身口過。所以然者，世尊今日不度者
X42n0733_p0260b04║度，不脫者脫，不般涅槃者令般涅槃。如來無咎於眾
X42n0733_p0260b05║人，亦無身口過。舍利弗白世尊言：我今向如來自陳，
X42n0733_p0260b06║然無咎於如來及比丘僧乎？世尊告曰：汝今舍利弗
X42n0733_p0260b07║都無身口意，所作非行。汝今知慧，無能及者。汝今所
X42n0733_p0260b08║說，常如法義，未曾違理。時舍利弗白佛：此五百比丘
X42n0733_p0260b09║盡當受歲，此五百人盡無咎於如來乎？佛言：我亦不
X42n0733_p0260b10║責此五百人。此眾㝡小下座，得須陀洹。以是之故，我
X42n0733_p0260b11║不怨責。
X42n0733_p0260b12║母論六事益者，彼論第三乃至六者，依非無依，是故
X42n0733_p0260b13║名自恣（謂以此自恣法為所依也）。祇二十七：拜五法成就者，作自
X42n0733_p0260b14║恣人，若一若二不得過（彼文又云）。若大眾六千八千畏不
X42n0733_p0260b15║竟者，應減出界外作自恣（已上祇文）。然今三藏云：若其眾
X42n0733_p0260b16║大恐延時者，應差多人分受隨意。今詳此律，一時自
X42n0733_p0260b17║恣以𠆴亂，遂差五德令次第受。若復還許一時受者，
X42n0733_p0260b18║違制意故，不可云差多人分受也（十誦二十三、五分十九並不見多差
X42n0733_p0260b19║人也）。一一差之，猶是古義，疏主未改，理實二人合差無
X42n0733_p0260b20║妨。今詳問曰：五人同住，差一五德，五德復當向誰自
X42n0733_p0260b21║恣？答：四人對此一人自恣竟，更作羯磨，復差一人對
X42n0733_p0260b22║之自恣，亦應無妨。諸教無文，遮再差故。准律攝中，四
X42n0733_p0260b23║人自恣竟，五德即對恣竟之人作自恣事，不須更差。
X42n0733_p0260b24║有人言：准十律，上座是五德者，餘人來至上座前自
X42n0733_p0260c01║恣者，誤也。彼律二十三云：若作自恣人是上座，應從
X42n0733_p0260c02║坐起，語第二上座：今日自恣來（第二上座說辭句）。若下座作
X42n0733_p0260c03║自恣人，應從坐起，語上座：今日自恣來。述曰：文既相
X42n0733_p0260c04║似，何因謬說？祇二十七：若二人作自恣人，受上座自
X42n0733_p0260c05║恣，一人應下座前立。上座說已，下座復說，如是展轉
X42n0733_p0260c06║到自座處，應受自恣。不得受僧自恣竟，然後自恣。十
X42n0733_p0260c07║律二十三又云：自恣竟，應至上座前，唱僧一心自恣
X42n0733_p0260c08║竟。
X42n0733_p0260c09║自恣前後事者，上座離座，餘僧亦爾，不得前後也。
X42n0733_p0260c10║仰則成規者，仰，謂遵仰也。規謂規矩，謂法式也。
X42n0733_p0260c11║長老者，梵云阿瑜率滿，此云具壽，或云有壽，或云長
X42n0733_p0260c12║壽，具足壽命，無諸夭橫，是其意也。長老名異，梵本不
X42n0733_p0260c13║殊也。喚小即為長老，喚大便為大德，見論有文也。理
X42n0733_p0260c14║實通喚，實亦無傷。如此律中，十七羣語六羣言：長老
X42n0733_p0260c15║是我上坐也。
X42n0733_p0260c16║與律不同者，上尼律中僧十四日自恣，比丘尼十五
X42n0733_p0260c17║日自恣，見論第十五，如章所引，故云不同也。
X42n0733_p0260c18║非下三眾者，今三藏云：過午咸集各取鮮茅可一把
X42n0733_p0260c19║許，手執足蹈作隨意事，先乃苾蒭後方尼眾，次下三
X42n0733_p0260c20║眾計理下眾，先集一處上眾恣竟，方喚下眾入僧自
X42n0733_p0260c21║恣，辭句同僧義亦無爽。
X42n0733_p0260c22║多約僧說者，文中作白理，是僧法也。
X42n0733_p0260c23║此謂前三者，對五德三說，再說一說也。
X42n0733_p0260c24║若下，三、略。但兩白者，先作和眾白，與常無別；次應改
X42n0733_p0261a01║眾三說，或再說，或一說，有三个白，隨作一種也。
X42n0733_p0261a02║論云此非法別眾等者，義准見論十七，非彼正文
X42n0733_p0261a03║也。
X42n0733_p0261a04║彼云：非法別眾者，有四比丘，一人受欲，三人說波羅
X42n0733_p0261a05║提木叉（既一人受欲，餘但三人作說戒）。
X42n0733_p0261a06║非法和合眾者，四人作對手說法。別眾者，四比丘或
X42n0733_p0261a07║三比丘，一人受欲對手說法和合（可知也）。
X42n0733_p0261a08║與欲闕少者，彼有與欲，此亦合有，而文闕無。又彼有
X42n0733_p0261a09║總欲清淨計，此合有總欲自恣，而文亦略也。
X42n0733_p0261a10║分文解義者，文四（初至若能如是作者善）：病輕與恣（次若不能爾者已下）、
X42n0733_p0261a11║決將赴集（次彼比丘如是合已下）、病增圍遶法（次若有多比丘病已下）、病
X42n0733_p0261a12║多出界法。初文復三：初有緣須集，次餘比丘白佛下
X42n0733_p0261a13║舉緣。砳佛言：不開與自恣。於中復三：初與成不，次成
X42n0733_p0261a14║囑授比丘已下持成不成，三若服已下說成不成。與
X42n0733_p0261a15║成不成中復三：初開與，次病人言已下列其五種，三
X42n0733_p0261a16║若不已下反上不成。
X42n0733_p0261a17║欲雖到僧處同等者，謂治已後比未治前，到雖是同，
X42n0733_p0261a18║然持欲恐前成後失也。
X42n0733_p0261a19║文五可知者，一、明受多少，二、年少應教，三、轉與自恣，
X42n0733_p0261a20║四、事說須還，五、料簡成不成。
X42n0733_p0261a21║毗尼折喻者，呵責羯磨等，是折伏也；憶念羯磨等，是
X42n0733_p0261a22║慰喻也。
X42n0733_p0261a23║僧殘雖治容有餘犯者，意說容更有餘可舉，故復須
X42n0733_p0261a24║說自恣也。
X42n0733_p0261b01║謂約盜四方等者，可分物望多人結，各不滿五故得
X42n0733_p0261b02║蘭罪；不可分物義同一主，滿五即夷。今詳此蘭非理，
X42n0733_p0261b03║如盜戒辨，亦可賤處恣物至貴處諍也，亦如無主疑
X42n0733_p0261b04║想等也。
X42n0733_p0261b05║應遮故說時等者，謂時有二義：一、應遮故名為時；第
X42n0733_p0261b06║二、時節故名時也。
X42n0733_p0261b07║下三無舉者，謂改眾三略也。
X42n0733_p0261b08║前所遮事中等者，指上文犯殘罪與覆己自恣文也。
X42n0733_p0261b09║恐濫自恣者，若說戒中作三却者，謂言自恣亦得三
X42n0733_p0261b10║却入冬分中，故彼唯二，顯此還二也。相傳云：若三却
X42n0733_p0261b11║說戒，事當滅法，故無也。
X42n0733_p0261b12║故有前却者，惡人未來，減作名前，已來須却也。第七
X42n0733_p0261b13║制叛，第八簡眾，第九說戒自恣，不並真諦。釋了論云：
X42n0733_p0261b14║五人自恣，先誦木叉竟，次第一人起，跪請僧說罪，展
X42n0733_p0261b15║轉乃至五人。准此，不別差五德，並異此律。
X42n0733_p0261b16║
X42n0733_p0261b17║飾宗義記卷第八本
X42n0733_p0261b18║
X42n0733_p0261b19║
X42n0733_p0261b20║
X42n0733_p0261b21║
X42n0733_p0261b22║飾宗義記卷第八末
X42n0733_p0261b23║●皮革犍度
X42n0733_p0261b24║文言遲欲見之者（遲字除致反，遲待也），有人言守籠那先得初
X42n0733_p0261c01║果者，不然。觀文中意，佛先說法，餘長者等自得道果，
X42n0733_p0261c02║籠那不得，以極精進無所證獲。若先得果，已得無漏，
X42n0733_p0261c03║欲盡餘漏，非大艱難。又若先得，不應世尊更須令其
X42n0733_p0261c04║等䇿諸根，以自了知故也。十律二十五云：有善知金
X42n0733_p0261c05║相者，居士以兒耳示之，是兒耳環價直幾許？諸人言：
X42n0733_p0261c06║是耳環非世所作，不易乎價。意想平之，可直純金一
X42n0733_p0261c07║億。
X42n0733_p0261c08║文言所為出家得果不者，本出家以得聖為所為也。
X42n0733_p0261c09║資成六妙行者，六識行心，成無深行也。
X42n0733_p0261c10║慧性清虗者，無漏聖慧，通治三毒，而親治癡，名慧解
X42n0733_p0261c11║脫也。
X42n0733_p0261c12║此明定解脫者，定親治貪，即名心解脫也。
X42n0733_p0261c13║皆是有為解脫者，心慧二法並從緣生故是有為，而
X42n0733_p0261c14║由出障故稱解脫也。
X42n0733_p0261c15║其因既無苦果亦喪者，前來所辨三煩惱盡，即是集
X42n0733_p0261c16║因無也，此義即顯無餘涅槃也。今盡受陰，即是苦果
X42n0733_p0261c17║喪也，此義即顯無餘涅槃也。
X42n0733_p0261c18║斯二不為三相所遷者，謂二涅槃體是無為，遠離生
X42n0733_p0261c19║相及住異相并滅相也（住異〔令〕說者，住是有情生愛著處，與異合說）。
X42n0733_p0261c20║眼識之後，流至行心者，成實論宗，識想受行四心次
X42n0733_p0261c21║第，始從識了，乃至行心，方生染汙，今則不起染也。
X42n0733_p0261c22║次第緣生三受者，識創取相，次生三想（親想、怨想、中庸想也），次
X42n0733_p0261c23║生三受。既是相生，故云次第緣也。新名等不間緣是
X42n0733_p0261c24║也（此亦成實宗意也）。
X42n0733_p0262a01║第四禪絕諸受者，謂彼地中無苦憂樂喜四受，非謂
X42n0733_p0262a02║無其捨受（今且從多說絕）。
X42n0733_p0262a03║彼此相資，平等無二者，定慧相資，力用均平也。
X42n0733_p0262a04║上半心解脫者，息滅是定也。
X42n0733_p0262a05║已得無觀者，觀即是慧，果滿息求，故云無觀。
X42n0733_p0262a06║次半誦法合二中，住第四禪者，文中既云心住解脫，
X42n0733_p0262a07║見於滅盡，即是依禪而得解脫。
X42n0733_p0262a08║上來疏意雖後且然，今詳文相，全不如是。今解六處：
X42n0733_p0262a09║初二即資粮道攝，次一即加行道及見道攝，次二即
X42n0733_p0262a10║顯三界愛盡是心解脫，末一即是三界癡盡是慧解
X42n0733_p0262a11║脫。又二解脫即顯修道及無學道也。次文即自釋前
X42n0733_p0262a12║五道，顯六處義，謂資粮位創生正信，緣於涅槃，欣樂
X42n0733_p0262a13║出離（盡欲、無欲等五，顯涅槃果體也）。又既已信，次即持戒，持戒之本
X42n0733_p0262a14║必須無恚（盡欲、無欲等，即持果也）。資粮既備，次脩加行，加行必
X42n0733_p0262a15║由斷利養愛，專精修習寂靜作意。始從𤏙位學無相
X42n0733_p0262a16║觀，後入見道，是真寂靜（曇無德宗無相三摩地入見道，如婆沙百八十五說）。
X42n0733_p0262a17║既已見道，次斷脩惑，顯二解脫，故云彼盡欲、無欲（至乃）。
X42n0733_p0262a18║盡癡、無癡者，舉涅槃果顯脩道位及無學位也，故云
X42n0733_p0262a19║愛盡、受陰盡、樂於無癡也。愛盡也者，欲界愛盡也；受
X42n0733_p0262a20║陰盡者，上二界愛盡也；樂於無癡者，三界癡盡也（三界
X42n0733_p0262a21║愛盡即心解脫，三界癡盡即慧解脫）。既已廣釋六處義竟，次文結云如
X42n0733_p0262a22║是比丘心解脫有漏者，舉心解脫亦顯慧脫也。次文
X42n0733_p0262a23║云眼見色等者，既得二脫得六恒住，見色已不貪不
X42n0733_p0262a24║憂心住正捨，乃至意亦如是，故名六恒住也。二俱不
X42n0733_p0262b01║染者，貪癡不染也。第四禪者，離貪憂勝聖人多住，是
X42n0733_p0262b02║梵住攝、現法樂攝，故偏舉之。散即恒住，定即入禪，是
X42n0733_p0262b03║其意也。全為一段喻恒住體，恒住即以念知為體，四
X42n0733_p0262b04║方大風即喻六塵。乃至偈文之中以正解脫者，二解
X42n0733_p0262b05║脫也。便為息滅者，滅愛癡也。已得無觀等者，即無學
X42n0733_p0262b06║道也。乃至心住解脫見於滅盡者，顯無相解脫門聖
X42n0733_p0262b07║所攝也（義意已盡細尋應知）。此釋決定勿懷疑耳。
X42n0733_p0262b08║各有四行者，俱舍二十六兩釋，且一釋云：待緣故非
X42n0733_p0262b09║常，逼迫性故苦，違我所見故空，違我見故非我。集四
X42n0733_p0262b10║行相者，如種理故因等，現理故集，相續理故生（舊名有，有
X42n0733_p0262b11║亦生義，本無而有故也），成辦理故緣，譬如泥團輪繩水等，眾緣
X42n0733_p0262b12║和合成辦瓶等。滅四者，諸蘊盡故滅，三火息故靜舊
X42n0733_p0262b13║名止也，無眾患故妙，絕眾灾故離。道四者，通行義故
X42n0733_p0262b14║道，契正理故如，正趣向故行，能永超故出（舊名正，即如也，迹即
X42n0733_p0262b15║行也，乘即超也）。
X42n0733_p0262b16║文言本何所作者，何心而出家也。五分二十一云：又
X42n0733_p0262b17║有比丘寄衣與餘方比丘，衣未至，有比丘語所與比
X42n0733_p0262b18║丘，比丘生疑，恐犯長願，為除此疑。佛開云：若比丘寄
X42n0733_p0262b19║衣與餘處比丘，比丘雖先聞知，衣未入手，不犯長衣。
X42n0733_p0262b20║見論十七翻。革屣如章。
X42n0733_p0262b21║鹿角者，尅皮作鹿角形（疏脫皮字）。
X42n0733_p0262b22║富羅䟦陀羅者，以木綿及諸雜物與皮合縫，使中失
X42n0733_p0262b23║起（疏木綿錯作成〔等〕也，又脫雜字也）。
X42n0733_p0262b24║真誓梨者，以偏革作（疏脫革字，亦有疏具者），餘如章
X42n0733_p0262c01║文。言四種革䟦者，即前文中芒革、婆婆草舍羅革、漠
X42n0733_p0262c02║陀羅革也。
X42n0733_p0262c03║五闍梨，第五大段也。
X42n0733_p0262c04║第六段中，文言一切作器不應畜者，十誦二十六云：
X42n0733_p0262c05║告諸比丘：從今日五眾不得相教作不淨事，得突吉
X42n0733_p0262c06║羅。前工師時種種作具不應畜。若先縫衣人畜針筒
X42n0733_p0262c07║不犯。先能書人畜筆筒不犯。先銅作人畜錯不犯。祇
X42n0733_p0262c08║律新革屣等，釋第六文中阿難得革屣等也。
X42n0733_p0262c09║●衣犍度
X42n0733_p0262c10║願衣者，蓋求事遂心，當施僧衣也。
X42n0733_p0262c11║六羣比丘畜非衣作鉢囊等者，蓋以馬毛、人髮等非
X42n0733_p0262c12║衣財而作也。
X42n0733_p0262c13║往還衣者，西方送葬持㲲作幡，其幡全幅更無裁割，
X42n0733_p0262c14║便棄冢間不復収取。既是無主，比丘得取。
X42n0733_p0262c15║論云：離自貪着等者，智論七十二云：好衣者，是未得
X42n0733_p0262c16║道者，生貪着處。好衣因緣，招致賊難，或至奪命。有如
X42n0733_p0262c17║是等患，故受弊納衣。十住婆沙十二云：賊物易得，無
X42n0733_p0262c18║有過患，不為人所貪着。（廣如彼說。）
X42n0733_p0262c19║見論十七云：耆婆者，外國音，漢言活童子。無畏王子
X42n0733_p0262c20║路見小兒，問言：死。活人答言：活。故言活童子。婬女法，
X42n0733_p0262c21║若生女教為婬女，若生男則擲棄，是故生棄路上。問：
X42n0733_p0262c22║何不學餘技術？答：往昔有佛，名曰蓮華。時有一醫師，
X42n0733_p0262c23║恒供養蓮華如來。耆婆見已，於七日中供養如來。白
X42n0733_p0262c24║佛言：願我未來作大醫師，供養如來，如今醫師供養
X42n0733_p0263a01║無異。耆婆命終，即生天上。天上福盡，下生人間。如是
X42n0733_p0263a02║展轉，釋迦出世。宿願所牽，不學餘技。就師學時，帝釋
X42n0733_p0263a03║觀見此人醫成，必供養佛。帝釋化入耆婆師身中，於
X42n0733_p0263a04║七日中得師法。盡過七日，帝釋所教。如是滿七年，醫
X42n0733_p0263a05║道成就。奈女耆域因緣經（一卷成）云：須三十下者，下痢
X42n0733_p0263a06║也。
X42n0733_p0263a07║阿難賓坻（直飢反。此是梵言，訛略也。正云阿那他賓茶揭利呵跛底。阿那他，此云無依，亦名孤
X42n0733_p0263a08║獨。賓茶揭利呵跛底，此云團施，言此長者團命以施無依孤獨人也。因此，時人號為給孤獨長者也。本名須達
X42n0733_p0263a09║多。）
X42n0733_p0263a10║章云：六羣反𮂨（之葉反，文無六群字）。
X42n0733_p0263a11║放習恐難者，十誦二十七：瓶沙王乘象時，有外道梵
X42n0733_p0263a12║志從道來。王逕見，謂是沙門，便勑住象，欲下禮拜。大
X42n0733_p0263a13║臣言：非是佛弟子。王羞愧白佛言：世尊！願令僧衣與
X42n0733_p0263a14║外道衣異。因此佛告阿難：汝見彼福田不等。廣如彼
X42n0733_p0263a15║說。又准此律，佛教阿難已後，王舍城比丘多着割截
X42n0733_p0263a16║衣，聖變者希。故今初制也。割截之意者，不為王賊所
X42n0733_p0263a17║利是也。增三文云：復有三賤法：刀賤（謂截壞）、衣賤（體是糞掃）、
X42n0733_p0263a18║色賤（不正色）。
X42n0733_p0263a19║文言五百梨車振手嗔恨者，五分二十云：若能保我
X42n0733_p0263a20║三事無失爾乃相許：一者保我身命必無夭奪，二者
X42n0733_p0263a21║保我財物必無損失，三者保佛常住必無餘行。諸梨
X42n0733_p0263a22║車言：財物損失我能相與，若佛餘行我能請留，汝命
X42n0733_p0263a23║危脆誰能保者？便嗔恚而去。
X42n0733_p0263a24║文言摩竭王者，梵云摩竭陀，或云摩竭提。摩竭，此云
X42n0733_p0263b01║甘露；陀，此云處。西方相傳，上古諸天共阿脩羅鑽海
X42n0733_p0263b02║出甘露，安置此國，故名甘露處，即世尊成道處也。
X42n0733_p0263b03║鴦伽王者，覺云：准上降迦葉中云：鴦伽、摩竭國皆稱
X42n0733_p0263b04║為阿羅漢。故知名二體一也。今詳不然。五分二十二
X42n0733_p0263b05║食法中云：時摩竭國、鴦伽國、伽夷國等，聞佛出世皆
X42n0733_p0263b06║來雲集。雲集故知非是一國也。蓋此二國鄰接親好，
X42n0733_p0263b07║佛既出中故偏讚美。如真諦部執云：佛滅第二百年，
X42n0733_p0263b08║大眾部住鴦掘多羅國，在摩竭國北也。
X42n0733_p0263b09║持珠鎧者，即顯國中有此貴寶也。疏云施主獲利者，
X42n0733_p0263b10║意顯二國之中一切施主也。
X42n0733_p0263b11║薄皮子者，見論第十云：離車子，漢言薄皮，亦言同皮
X42n0733_p0263b12║子也。即當此律離奢是也。彼論云：往昔波羅奈王夫
X42n0733_p0263b13║人生一肉段，赤如槿花，而生羞恥，送放江中。有一道
X42n0733_p0263b14║士即取將歸，過半月已，而成二片；復經半月，各生五
X42n0733_p0263b15║胞；又後半月，一片成男，一片成女，男色黃金，女色白
X42n0733_p0263b16║銀。道士見已，慈心力故，手指自然出乳，乳入子腹，譬
X42n0733_p0263b17║如清水入摩尼珠，內外明徹，道士號為離車子。
X42n0733_p0263b18║文言施眾以明眼者，說法化人，令彼身中生聖慧眼，
X42n0733_p0263b19║故云然。
X42n0733_p0263b20║前歎外相者，即前文云今觀等是也。
X42n0733_p0263b21║次顯內有智慧者，即此觀佛之智慧等文是也。
X42n0733_p0263b22║念制兩意者，如上文中念諸比丘多持衣過，又言我
X42n0733_p0263b23║今寧可制衣多少，即是念意并制意也。
X42n0733_p0263b24║文言行騰者，亦名行纏也。字書釋名云：言以裏脚可
X42n0733_p0263c01║跳騰輕便也。
X42n0733_p0263c02║前文復三：第一、受施聽分；二、人復不知云何已下，如
X42n0733_p0263c03║來教以墮籌分法。此之兩文，於義門前先且釋之。次
X42n0733_p0263c04║第三、八句文者，至義門下釋之耳。如毗蘭若者，即此
X42n0733_p0263c05║犍度。下文云：以三衣施世尊、比丘僧，人與兩端㲲為
X42n0733_p0263c06║夏衣。佛言：聽受。
X42n0733_p0263c07║若反上說不為夏勞者並名非時者，崇云：亦同意說
X42n0733_p0263c08║夏勞及一日等兩義之中，或若亦闕及俱非者，並名
X42n0733_p0263c09║非時施也。今詳此義應廣分別，且如冬分或至來春，
X42n0733_p0263c10║儻施先時夏安居僧，計理並名非時現前，以其已過
X42n0733_p0263c11║受利時故。又以施心局故，故名非時現前也。准善見
X42n0733_p0263c12║第十七，乃者多種非時現前，如彼文云：若布施安居
X42n0733_p0263c13║竟僧，後安居者不得，破安居亦不得（此謂前安創竟施也。既簡後安，
X42n0733_p0263c14║故不為夏勞故施，即名非時現前也）。若人冬分中布施安居竟僧，前後
X42n0733_p0263c15║安居悉得，破安不得（既破安居，不名竟故也。此既過受利時，亦非現前攝也）。若
X42n0733_p0263c16║人布施安居僧，前後安居及破皆得（直言安居，既無竟字，故破安亦
X42n0733_p0263c17║得也。既通破安，故知不局夏勞也。此亦非時現前）。若施迦提月後安居人，後
X42n0733_p0263c18║安居人得，前安不得（既簡前安，故亦不局夏勞也）。若人春分布施
X42n0733_p0263c19║安居僧，應問：為施安居竟僧？為施當來安居僧？答言：
X42n0733_p0263c20║當來。即當來安居得（計理當來至夏竟方得分之，以律不計安居未竟受衣故也。既
X42n0733_p0263c21║待夏竟，此即時僧得也）。比丘語檀越：當來。恐賊難不能賞護。若
X42n0733_p0263c22║檀越教分，隨施主得分（此即非時分也）。問：此律不許春夏冬
X42n0733_p0263c23║一切時求索夏衣，亦是亦受，何因見論許春冬受？答：
X42n0733_p0263c24║彼據施主自心布施，此據比丘自往乞受，故不同也。
X42n0733_p0264a01║亦應囑授後人受夏衣等三句者，前一句如章，次句
X42n0733_p0264a02║未分便去囑後人，受分無有為取者，佛言：成分應待
X42n0733_p0264a03║還，亦應的囑一人（謂是慢囑之過也）。次句出囑授一人，受囑
X42n0733_p0264a04║者忘，佛言：成分是忘者過。
X42n0733_p0264a05║一部二部者，約僧尼說也。
X42n0733_p0264a06║界得者及界即得，下文當釋。
X42n0733_p0264a07║同羯磨施者，一百四十五中隨因秉法，有人即施同
X42n0733_p0264a08║法之眾，下文當釋也。
X42n0733_p0264a09║興念屬己者，崇云：此即是法。既一人心念，明知二人
X42n0733_p0264a10║已上對首等法。又五分二十云：時舍利弗、目連自恣
X42n0733_p0264a11║竟，於左右遊行，同安居及近住處諸比丘多有隨從。
X42n0733_p0264a12║諸白衣見人人各念：當為舍利弗、目連施僧安居衣。
X42n0733_p0264a13║即便施之，大有所得。彼得施處諸比丘語舍利弗、目
X42n0733_p0264a14║連言：共分此衣。答言：（舍利弗等答諸比丘語）我等不同安居，正
X42n0733_p0264a15║可得食，無此衣分。白佛，佛言：應盡共分。（已上律文）問：既復
X42n0733_p0264a16║須作法及法方得，如何身不及法開聽屬取？答：若望
X42n0733_p0264a17║局法為正理，無屬取義。但於此處有安居勞，不同外
X42n0733_p0264a18║界之人，故聽屬取。然文此處安居不應餘處受衣者，
X42n0733_p0264a19║此是時現前，非是時僧得有人助。此處安居不應餘
X42n0733_p0264a20║處受衣者，此是時現前，非是時僧得有人助。此釋云：
X42n0733_p0264a21║若爾，何故時僧得中但出心念無羯磨等？且如非時
X42n0733_p0264a22║僧得之中，檀越施物具有三法，已人物中但有羯磨
X42n0733_p0264a23║無心念等，令時僧得中唯有心念，即是上下諸文互
X42n0733_p0264a24║舉故也。又有人言：聽囑取者，是時現前。今詳諸師意
X42n0733_p0264b01║者，且如崇意，時僧得中定須作法，然但及法即開得
X42n0733_p0264b02║分，故引目連等為證也。
X42n0733_p0264b03║律中不許異界取分者，謂是不許取時現前，故無違
X42n0733_p0264b04║也。若當界人，雖不及法，然開囑取。次又有人云：聽囑
X42n0733_p0264b05║取者，是時現前。故時僧中，准及法得，不及不得。然釋
X42n0733_p0264b06║不許異處取分，義同崇釋。今疏主意，既文不許異處
X42n0733_p0264b07║取分，定不須法。即由此義，故開囑取。今詳並是未了
X42n0733_p0264b08║文意。謂凡立教，須制須開。謂制貪心，故遮異界。或順施
X42n0733_p0264b09║主，亦即須開。且如施主，但施夏勞，此則須制，異界無
X42n0733_p0264b10║分。若其施主，心為目連，方及餘僧者，此即須開，目連
X42n0733_p0264b11║得分。故崇所引須開之教，通判一切，理不可也。此律
X42n0733_p0264b12║唯顯須制之教，闕須開文。理即須依五分開教，如前
X42n0733_p0264b13║崇引者是也。僧祗二十八，其意亦同。故僧祇云：有一
X42n0733_p0264b14║比丘，安居竟，往本生聚落。親里以此比丘來故，廣設
X42n0733_p0264b15║供養，布施衣物。此聚落中，先安居僧，以是坐後施故，
X42n0733_p0264b16║不與是比丘分。（坐後者，坐夏後也。以佛不許異處取分，故不與也。）親里問言：
X42n0733_p0264b17║得衣分不？答言：不得。諸親里言：我為汝故設此供養，
X42n0733_p0264b18║何為不得？白佛，佛言：檀越為此比丘設供養，應與分。
X42n0733_p0264b19║又云：若施家欲通與餘比丘，隨檀越意應與。述曰：既
X42n0733_p0264b20║本由是坐後施故不與分者，即顯須制教。復開檀越
X42n0733_p0264b21║為故應與分者，即顯須開教也。若辨作法者，理亦不
X42n0733_p0264b22║定。謂時僧得，雖遮異界，於作法中以法簡之，理亦無
X42n0733_p0264b23║爽。且如羯磨法者，應言：大德僧聽！此住處比丘大得
X42n0733_p0264b24║夏安居衣物，此住處安居僧應分。若僧時到僧忍聽，
X42n0733_p0264c01║僧與我某甲，某甲當還，此有何爽？設不作法，異界無
X42n0733_p0264c02║分，直數人分，義亦不爽，何須廣諍？故下文云：一比丘
X42n0733_p0264c03║安居，大得僧夏安居衣物。彼比丘應心念言：此是我
X42n0733_p0264c04║物，若受、若不受，有餘比丘來，不得分（已上文）。既云若受、
X42n0733_p0264c05║若不受，餘人無分，故知作法及不作法皆悉無爽。又
X42n0733_p0264c06║作、不作皆得囑取，以羯磨中但與此處夏勞人故，都
X42n0733_p0264c07║無妨難，何勞疑惑？
X42n0733_p0264c08║非時僧得義如向辨，時僧得者義或不爾者，重更分
X42n0733_p0264c09║別也。謂非時僧得定如向辨分為二分，而時僧得或
X42n0733_p0264c10║數人分，故云不爾也。數人分義如下疏中辨也。
X42n0733_p0264c11║可得。言道二眾不合共作法故等者，今詳數人分者
X42n0733_p0264c12║好也。准下僧破，非時僧得云分二分，時僧得中即言
X42n0733_p0264c13║數人，類知僧尼時僧得中亦數人好也（今詳時僧從作法者，數人
X42n0733_p0264c14║分已，將得歸作法亦得）。謂得夏衣已破（下受云：爾時眾僧得夏安居衣，僧破為二部。白
X42n0733_p0264c15║佛，佛言：應數人多少分）、破已得（下文云：若未得安居衣，僧破為二部。白佛，佛言：應數人分）、或
X42n0733_p0264c16║得已破、破已得（下文云：若得夏衣、若未得夏衣，僧破為二部，應數人分）。此上三
X42n0733_p0264c17║句將疏合文，可知。
X42n0733_p0264c18║章云次下三句約別人說者（下文云：時有比丘得夏衣往餘部，佛言：應與。若
X42n0733_p0264c19║未得夏衣往餘部，佛言：應與。若未得夏衣、若已得夏衣往餘部，佛言：應與。），釋可知。
X42n0733_p0264c20║並與去人分故，皆以約時局處受人為定故者，此中
X42n0733_p0264c21║疏云並與去人分故者，謂由文中與故，顯下立理也。
X42n0733_p0264c22║立理云：皆以約時局處受人定故，謂約五月等時，又
X42n0733_p0264c23║局此處安人定故，故文與也。（此意欲釋疏中兩个故字。）
X42n0733_p0264c24║前三處法局定者，前二是處，第三是法也。
X42n0733_p0265a01║文有七句者（下文云：異住處二部僧多，得可分衣物。僧多尼少，佛言：應分二分。無尼純式叉，
X42n0733_p0265a02║應分二分。無尼式叉純沙彌尼，應分二分。若無沙彌尼，比丘應分。僧少尼多，應分二分。無比丘有沙彌，應分二
X42n0733_p0265a03║分。無沙彌，比丘尼應分）。得已破者，應分二分（下文云：爾時諸比丘大得可分衣物，
X42n0733_p0265a04║僧破為二部。白佛，佛言：應分為二分）。破已得物，須問施主（下分云：若未得可分衣物，
X42n0733_p0265a05║僧破為二部。佛言：應問檀越。若破言：與某甲、某甲上座。應隨上座所在處與。若言：不知。若言：俱與。應分二分）。
X42n0733_p0265a06║第三一句，得已破、破已得，同上二句（下文云：爾時諸比丘已得衣、未
X42n0733_p0265a07║得衣，僧破為二部。已得衣者，應分二分。未得衣者，應問檀越。若言：與某甲、某甲上座。應隨上座所在處與。若言：
X42n0733_p0265a08║不知。若言：俱與。應分二分）。次有三句，僧先已破，約物故三（下文云：爾時諸
X42n0733_p0265a09║比丘得分衣物者，比丘從此部往彼部，不應與分。若未得衣，從此往彼，不應與分。若得衣、未得衣，從此往彼，不
X42n0733_p0265a10║應與分）。
X42n0733_p0265a11║所以須迴此義門者，前來諸門初明一部，次二部，三
X42n0733_p0265a12║邪正。今於此中先明邪正，次二，後一部，一倍相翻也。
X42n0733_p0265a13║十律五十七有七句者，彼云：佛在舍婆提，跋難陀死，
X42n0733_p0265a14║衣鉢物直三十萬金。波斯匿王言：是人無兒，物應屬
X42n0733_p0265a15║我。佛遣使語：大王賜城邑聚落等，頗少與䟦難陀不？
X42n0733_p0265a16║答言：不與。佛言：誰力故令得生活？僧力故得，今應取。
X42n0733_p0265a17║王聞好教便止。諸剎利言：是人與我同姓同生同種，
X42n0733_p0265a18║是物屬我。佛語：汝等作國事官事。問：跋難陀不？答：不
X42n0733_p0265a19║問。佛言：跋不在時僧不羯磨，是衣屬僧，聞好教止。諸
X42n0733_p0265a20║親族中表內外皆言：是人是我伯叔父舅外生兄子，
X42n0733_p0265a21║是物屬我。佛語：汝嫁𡣞合同取與錢財，頗待跋不？答
X42n0733_p0265a22║言：不待。佛言：與䟦衣食者應得，僧與故屬僧，聞好教
X42n0733_p0265a23║止。（已上一句）。䟦物寄餘處、寄物處、死處，比丘各言應分。佛
X42n0733_p0265a24║言：物處應分。（二句）。䟦處處出息、息處、負債處，各言應分。
X42n0733_p0265b01║佛言：負債處界內應分。（三句）。䟦處處出息、餘處保任、保
X42n0733_p0265b02║任處、息處，各言應分。佛言：保任處分。（四句）。䟦異處死、質
X42n0733_p0265b03║物在異處、取錢在異處、質物處、取錢處，各言應分。佛
X42n0733_p0265b04║言：質物處分。（五句）。又出息作界、作界處、取錢處，各言應
X42n0733_p0265b05║分。佛言：手執界處應分。（六句）。又五十七云：牟羅破求那
X42n0733_p0265b06║比丘死，衣鉢寄長老阿難。牟羅在異處死、阿難在異
X42n0733_p0265b07║處、所寄物處、死處、阿難處，各言屬我。佛言：阿難所在
X42n0733_p0265b08║處分。（七句）。
X42n0733_p0265b09║祇律：被舉比丘者，彼律二十六病不應看，得語親里
X42n0733_p0265b10║看。若無常者，僧不應分。衣鉢本不應與，燒身取其所
X42n0733_p0265b11║眠床，以尸著上，衣鉢繫咽，曳床而出，作是言：眾僧事
X42n0733_p0265b12║淨！眾僧事淨！於此人不應起惡心。何以故？乃至燋柱
X42n0733_p0265b13║不應起惡。應作是念：莫令後人習此邪見。若放牧人
X42n0733_p0265b14║持衣鉢來施者，得取，即彼為施主。（已上祇文）
X42n0733_p0265b15║如文二句，背正向耶？（下文云：有比丘從此部往彼部，未至便死。佛言：隨其所欲往處
X42n0733_p0265b16║與。爾時有比丘從此部往彼部，至便死。佛言：隨所往部應與。）
X42n0733_p0265b17║十律受法者，謂受耶？法也？伽論第七云：或破僧一切
X42n0733_p0265b18║受法耶？答：作四句。云何破僧非受法？答：破僧不受十
X42n0733_p0265b19║四事（十四破僧事，法非法、律非律等也）。云何受法非破僧？謂受十四
X42n0733_p0265b20║事（養二俱句可知。故受法者，受十四破僧法也）。
X42n0733_p0265b21║或可不定者，謂准後引受法比丘，不受法眾中死，喚
X42n0733_p0265b22║來取等進不也。
X42n0733_p0265b23║互背互歸者，趣耶名背，趣正名歸也。
X42n0733_p0265b24║第三文者，據耶正互在死者此門中引三節文，初引
X42n0733_p0265c01║此律二句文，次引十律求懺文，後引十律喚受法比
X42n0733_p0265c02║丘文也。
X42n0733_p0265c03║五眾前來者，得輕物即入者，時人皆不許。今決許之，
X42n0733_p0265c04║如後當辨。
X42n0733_p0265c05║互債應同者，謂互負物應互債取也。
X42n0733_p0265c06║若未殯，多論云：同常判第二已作殯。入親里白衣者，
X42n0733_p0265c07║南山亦云：薩婆多滅擯比丘死，將衣鉢付生緣（此並拾文
X42n0733_p0265c08║不獲）。
X42n0733_p0265c09║呵責等四者，等取擯依止遮不至也。
X42n0733_p0265c10║別住之類，並同清淨者，疏以非邪見，不同三舉。然尋
X42n0733_p0265c11║此犍度下文：行波利婆沙摩那埵人同於清淨，與其
X42n0733_p0265c12║施物。若七羯磨開置地與、與施物時呵責等四，既是
X42n0733_p0265c13║不同別住等人，故今已後應非一例。故應思擇。
X42n0733_p0265c14║竪義。此中懸解，講隨文釋者，下釋文處，疏自辨云從
X42n0733_p0265c15║亡人、物義，同非時施已來，講時並隨文中解者，意說
X42n0733_p0265c16║上來亡人義門與檀越施義類相似，且即略釋。若欲
X42n0733_p0265c17║講者，待至下疏科文云：第二、亡人、物義，同非時僧得。
X42n0733_p0265c18║其文有二物至一切屬僧，佛判屬僧。第二、諸比丘已
X42n0733_p0265c19║下，料簡輕重。對彼科前，即迴上來亡人義門，彼處竪
X42n0733_p0265c20║之亦好也。
X42n0733_p0265c21║形前對後者，意說作分竟與未擲籌體一名別也。形
X42n0733_p0265c22║前分時（謂未作分始欲分也，故名分得）名作分竟，對後擲時故名未
X42n0733_p0265c23║擲也。
X42n0733_p0265c24║非謂初緣心念受者。有人言：為對古師也。
X42n0733_p0266a01║房舍法中俱。五法者，不愛等四，知分未分也。十律三
X42n0733_p0266a02║十四云：佛言：應立分衣人。立法者，一心和合應問言：
X42n0733_p0266a03║誰能為僧作分衣人？若有比丘言：我能。若成就五法，
X42n0733_p0266a04║應立作分衣人：知衣財，知衣色，知衣價，知衣頭數，知
X42n0733_p0266a05║與未與。又有五法不隨受：嗔、怖、癡，知與未與。一比丘
X42n0733_p0266a06║唱言：大德聽！某甲比丘能為僧聽作分衣人。若僧時
X42n0733_p0266a07║到僧忍聽，僧立某甲比丘作分作衣人。白如是。白二
X42n0733_p0266a08║羯磨立。
X42n0733_p0266a09║還通四方等者，羯磨文言彼比丘當與僧，故知必須
X42n0733_p0266a10║還四方僧。今若不付別人，誰當還僧？
X42n0733_p0266a11║若不與僧不得分故者，不得私共別人分也。
X42n0733_p0266a12║無別秉法者，有古師云：其被差人，復作白二分之。故
X42n0733_p0266a13║後文言：持衣與一比丘，令白二羯磨分。今師釋意云：
X42n0733_p0266a14║後文云：若有客比丘來，若四人，若過四人，持衣與一
X42n0733_p0266a15║比丘，令白二羯磨分。者，謂須持衣與一比丘，令僧作。
X42n0733_p0266a16║彼前文之中，應差一人，令分白二，而分付之。即是舉
X42n0733_p0266a17║前白二之言，令僧付分，非謂此人更作白二也。
X42n0733_p0266a18║亦可具及兩法者，計理不然。如擲籌未竟，佛令與；今
X42n0733_p0266a19║雖不及差人一法，而分法未竟，類亦應與。
X42n0733_p0266a20║若舉現前對僧得者，謂對僧得以辨異也。現前即以
X42n0733_p0266a21║及施為定，不同僧得也。
X42n0733_p0266a22║此文不言各各三語者，文言彼此共三語受，似是各
X42n0733_p0266a23║各作也（辭句如章，義即不妨，然須各各作者好）。
X42n0733_p0266a24║二種分衣者，猶是古義，時僧得、非時僧得，各有法故。
X42n0733_p0266b01║尊者云：准今師義，除時僧得，就非時中亦得，名二種
X42n0733_p0266b02║分衣，檀越施及亡人物是也。
X42n0733_p0266b03║所以可知者，吉是輕𠎝，發恐𠆴眾，自餘由無所對可
X42n0733_p0266b04║得，故並心念。
X42n0733_p0266b05║多知識者，䟦難陀者，前引十律七句中，前六王臣等
X42n0733_p0266b06║索物文是也。
X42n0733_p0266b07║廣如十律者，亦是前引七句文也。
X42n0733_p0266b08║第二、料簡等者，即是文言諸比丘分僧園田已下文
X42n0733_p0266b09║是也，謂料簡前十三章文也。先須釋義，如章四門後
X42n0733_p0266b10║方釋文也。
X42n0733_p0266b11║今設言同活物已分竟餘屬亡人者，昔時同活物是
X42n0733_p0266b12║共有，今死設同物須半分，若已分竟餘屬亡人。今詳
X42n0733_p0266b13║同活自有兩種：一者二人有物通畜，謂一一人遍為
X42n0733_p0266b14║物主；二者二人有物共畜，得利雖共用即平分。若據
X42n0733_p0266b15║後人得如章斷，若據初人義恐難立。謂如章中及以
X42n0733_p0266b16║古來大家共許生依僧得死即屬僧，亦應生依同活
X42n0733_p0266b17║而得死屬同活，此人生存於此財物不局攝半，何因
X42n0733_p0266b18║死後即遣半分？若有救言：二人同生云何不半？應難
X42n0733_p0266b19║彼言：若局半者，此人生存儻有因緣須過半用。即應
X42n0733_p0266b20║望彼第二人結損財罪耶？故應思擇。
X42n0733_p0266b21║次解重輕有二：第一義門分別，第二依文料簡者。今
X42n0733_p0266b22║詳諸教，辨亡人物，展轉相違，難可取定。古今諸德，無
X42n0733_p0266b23║不壞疑。釋者雖多，疑迷本竟。今且應述諸文同異，略
X42n0733_p0266b24║為四門：一者輕重相違文，二者分攝相違文，三者諸
X42n0733_p0266c01║部獨有文，四者諸部共有文。且辨輕重相違文者，伽
X42n0733_p0266c02║論第五云：云何輕物？謂金銀銅鐵床等，金銀銅鐵器
X42n0733_p0266c03║鉢衣物等，是名輕物。四分五十四，七百結集中，耶舍
X42n0733_p0266c04║伽那子問離婆多言：得受取金銀不？答言：不應爾。問
X42n0733_p0266c05║言：何處制？答言：在王舍城，因䟦難陀制。耶舍言：毗舍
X42n0733_p0266c06║離䟦闍子比丘，於布薩時，勸檀越施眾僧金銀，令分
X42n0733_p0266c07║物人分。離婆多因此廣集七百阿羅漢，制為非法。廣
X42n0733_p0266c08║說如彼。（此與伽論相違。）四分四十一云：彼分水瓶、澡鑵、錫杖、
X42n0733_p0266c09║扇。佛言：不應分。十誦二十八云：一切石物不應分，除
X42n0733_p0266c10║瓶，受二升已下，及水瓶應分。一切凡物不應分，除分，
X42n0733_p0266c11║凡受二升已下，應分水瓶。（此即分水瓶，與四分相違。）祇律三十一
X42n0733_p0266c12║云：澡罐應分。（此與四分相違也。又僧祇四分並不辨量。）十誦云：一切鐵物，
X42n0733_p0266c13║一切銅物，一切石物，皆不應分，除瓶，受二升已下。（而此
X42n0733_p0266c14║辨量而言可分，與四分不應分相違。）十誦云：一切竹物不應分，除蓋、扇。
X42n0733_p0266c15║僧祇：扇應分。（此與四分相違。）
X42n0733_p0266c16║第二、辨分攝相違文者，僧祇三十一：佛在舍衛城，有
X42n0733_p0266c17║沙彌無常，比丘問佛：此衣鉢物應屬誰？佛言：屬和上。
X42n0733_p0266c18║十誦二十八：憍薩羅有沙彌死，佛言：所著內外衣，應
X42n0733_p0266c19║與看病人，餘輕物僧應分。五分同十誦（此與僧祇相違）。四分
X42n0733_p0266c20║四十一：有比丘被舉已命過，佛言：隨所共同羯磨，舉
X42n0733_p0266c21║偈應與。僧祇二十六：被舉人死，僧不應分衣鉢，置屍
X42n0733_p0266c22║於所臥床上，衣鉢繫咽曳出，放牧人持衣鉢來施者
X42n0733_p0266c23║得取（與此律相違）。
X42n0733_p0266c24║第三、諸部獨有文者，十誦五十六：有為比丘看病人
X42n0733_p0267a01║為取飯，是比丘死，不知云何？佛言：若病人先死後取
X42n0733_p0267a02║飯，還歸本處。若先取飯後死，應同死比丘物分。伽論
X42n0733_p0267a03║兩處有文，同十誦說。南山云：令現前僧處分入重。今
X42n0733_p0267a04║詳若爾，與還本處有何差別？人復常式，僧食分飡，今
X42n0733_p0267a05║令入重，欲何所作？（一部文也。）五分二十一云：有比丘水所
X42n0733_p0267a06║漂死，衣鉢掛著界內樹枝。比丘見謂入僧界內，應屬
X42n0733_p0267a07║僧。佛言：聽作糞掃想取。（二文也。）
X42n0733_p0267a08║第四略辨共有文者，諸部皆有獨住死者衣鉢物五
X42n0733_p0267a09║眾先來者，與此等諸文不可備錄，為示同異故略錄
X42n0733_p0267a10║之。於中或有作法而分，或復直爾開其攝取，既有同
X42n0733_p0267a11║異乍難得意，故欲分別略為三門：一敘正義、二顯昔
X42n0733_p0267a12║非、三隨事釋。且敘正者，通辨法相自有二門：一約勝
X42n0733_p0267a13║義辨一切法皆無定性，二約世俗或有定性或無定
X42n0733_p0267a14║性。今此應依世俗門中辨定不定，謂亡人物入僧輕
X42n0733_p0267a15║重，或更餘開或有定性或無定性。何以然者，由其此
X42n0733_p0267a16║物性自無主，但以五眾義同一家，故身亡後判入五
X42n0733_p0267a17║眾，判入既定屬主性成，若盜損者計直成重。然於入
X42n0733_p0267a18║中復有不定及有定義，謂不定者或輕或重，成更餘
X42n0733_p0267a19║開皆無定性，但由佛教立法差別故成不定。謂或僧
X42n0733_p0267a20║分判成輕重，法雖在佛判則由僧，臨事量宜重輕不
X42n0733_p0267a21║定，如或有時判扇入重，或復有時判扇入輕，義如下
X42n0733_p0267a22║辨。或有即由佛親自判，開與別人無法而取，如五分
X42n0733_p0267a23║律水漂死者糞掃想取，及如僧祇沙彌物等，既有多
X42n0733_p0267a24║門，故知此物無定屬性。由無定故判輕重時，或輕入
X42n0733_p0267b01║重或重入輕，但違佛教無大重過。若僧判說屬處已
X42n0733_p0267b02║定，後更互損此即計錢，判定已後物物性定故。由此
X42n0733_p0267b03║應知，判入之中復有如是定不定義，不同古來諸師
X42n0733_p0267b04║立義，生存由依二僧得利，死後輕物定屬現前，所有
X42n0733_p0267b05║重物定屬常住。僧若互判，計直成夷。此中過難如後
X42n0733_p0267b06║門辨。既知物性無有定屬，故今正義應開六門，合為
X42n0733_p0267b07║三對：謂由異門說為無主，或由異門說為有主；復由
X42n0733_p0267b08║異門說為輕物，復由異門說為重物；或復異門聽無
X42n0733_p0267b09║法取，或復異門制有法取。云何異門說為無主？謂以
X42n0733_p0267b10║理教進退推徵。生存既由比丘為主，僧若奪取皆犯
X42n0733_p0267b11║極刑，那忽身亡即令屬眾？若言身死為主義亡，是故
X42n0733_p0267b12║此物即屬眾者，俗人死後應亦屬僧，何獨比丘專令
X42n0733_p0267b13║屬眾？若言俗人不得僧利，故於死後物不屬僧，比丘
X42n0733_p0267b14║亦應；比丘不得尼利，身亡之後物不屬尼，何因有時
X42n0733_p0267b15║物屬尼眾？五分二十一云：有住處比丘命過無比丘，
X42n0733_p0267b16║比丘尼應分；若尼命過無尼者，比丘應分。諸律大同，
X42n0733_p0267b17║一不可也。又生不依耶眾得利，身死之後應不屬耶，
X42n0733_p0267b18║何故有時物屬耶眾？如下文云：從此部往彼部，未至
X42n0733_p0267b19║便死。佛言：隨所欲處與。二不可也。又生不依四眾得
X42n0733_p0267b20║利，死後之物不屬四眾，何因有時物入五眾？此下文
X42n0733_p0267b21║云：有比丘在拘薩羅人間遊行，到無比丘住處，到已
X42n0733_p0267b22║命過。若有五眾出家人前來者，應與。崇云：但已俗人
X42n0733_p0267b23║不知內法，恐失僧物，遣付先來。先來得已，應須勘問。
X42n0733_p0267b24║答：若是比丘知本寺處送與本寺，若不知者入近寺
X42n0733_p0267c01║僧，尼死亦爾。又若取者要須加法，既是僧物如何輙
X42n0733_p0267c02║入？難曰：為由佛判以為僧物？為由性定自合屬僧？若
X42n0733_p0267c03║由佛判是僧物者，何不佛判即入先來？若言性定自
X42n0733_p0267c04║合屬僧，五分尼分應歸本寺。三不可也。由斯多義，故
X42n0733_p0267c05║知此物本性無主，故隨有緣隨入隨屬。云何異門說
X42n0733_p0267c06║為有主？謂生既依二僧得利，身亡之後不復為主，故
X42n0733_p0267c07║佛判令入僧受用。如十誦五十七云：佛在舍婆提城，
X42n0733_p0267c08║䟦難陀死，衣鉢物直三十萬兩，金臣親族並皆來索。
X42n0733_p0267c09║佛言：與䟦難陀衣食者，應得僧與，故屬僧。廣如上引
X42n0733_p0267c10║七句文是也。此中入僧由佛判入，非謂其性本來屬
X42n0733_p0267c11║僧。佛既判已屬僧性定，而於輕重或與與別人，有法
X42n0733_p0267c12║無法性即不定。由定屬僧，若盜此物即於僧眾應得
X42n0733_p0267c13║不得，計直成𠎝。故善生經、俱舍、婆沙等經論皆言：盜
X42n0733_p0267c14║亡比丘物，未羯磨前望十方僧得罪（此意乃通十方五眾邊得罪）。
X42n0733_p0267c15║復由重輕或與別人，有法無法性不定故，故若互判
X42n0733_p0267c16║不成重罪。何以得知輕重等性而不定也？謂如伽論
X42n0733_p0267c17║即許分金，四分之中便遮不許；十誦分扇，四分不聽。
X42n0733_p0267c18║如斯等例並由機別，佛本對機有開有制，既通開制
X42n0733_p0267c19║顯物無恒，亦有別開聽無法取，況於輕重性定何成？
X42n0733_p0267c20║輕重本來性無決定，設令互斷寧犯夷𠎝（古來平判云得重罪，
X42n0733_p0267c21║如後廣破。）云何異門判為輕物？謂由此物本性不定，有時
X42n0733_p0267c22║為蓋，亦許分金作淨受之，方便開許。如此律中開受
X42n0733_p0267c23║藥錢、房錢等類。今此亦爾，謂於住處，儻金窮乏，信施
X42n0733_p0267c24║全無，頓闕資緣，因遮聖道，故即開許為蓋分之。如付
X42n0733_p0268a01║法藏，有應入聖而資緣闕，故不得入。對此等緣，故應
X42n0733_p0268a02║開許。（撿文續之。）由此經中不脩道者，不許飲水，地不聽行，
X42n0733_p0268a03║若為解脫，並即開許。（撿佛藏續之。）云何異門說為重物？謂
X42n0733_p0268a04║於住處，淨財豐足，信施易求，受取金銀。如日五醫貪
X42n0733_p0268a05║心受取，非是沙門。律有成文，涅槃明斷，故判為重也。
X42n0733_p0268a06║云何異門開無法取？亦由此物性不定故。比丘路亡，
X42n0733_p0268a07║隨與五眾，由本施主擬蓋沙門。又衣鉢等非俗所用，
X42n0733_p0268a08║儻彼即用，虗損施心。又著用時，監為標服。由斯多過，
X42n0733_p0268a09║故與前來。前來得已，即為恩償。謂若不償，誰復肯來？
X42n0733_p0268a10║故此典開，翻前多過，謂令施福相續常生。又遮俗人，
X42n0733_p0268a11║監為標服，亦蓋道眾，資道緣須，故開之也。水漂死者，
X42n0733_p0268a12║恐枉漂失，為令不失，亦即開之。僧祇沙彌償師恩訓，
X42n0733_p0268a13║如斯等例，隨事通之。問：比丘身亡，亦聽師取？答：理亦
X42n0733_p0268a14║應開。且依無教，判為不與。崇云：令和上處分，與僧不
X42n0733_p0268a15║入。和上難曰：文屬和上，即令與僧糞掃想取，應非自
X42n0733_p0268a16║入。云何異門制有法取？謂除說諸無法緣，理令僧中
X42n0733_p0268a17║均分受用。以法表均，故須局法。前來六門遮開不定，
X42n0733_p0268a18║隨應順教，並悉無𠎝。部別文殊雖言違背，求其本意，
X42n0733_p0268a19║趣合無來，並是世尊對機別說。隨開有異，部執便生。
X42n0733_p0268a20║生故涅槃三十四迦葉菩薩問：涅槃後種種異執，如
X42n0733_p0268a21║來既有具知根力，何故今日不決定說？佛告迦葉：善
X42n0733_p0268a22║男子！如是之義非眼識知，乃至非意識知，乃是智慧
X42n0733_p0268a23║之所能知。若有智者，我於是人終不作二，是亦謂我
X42n0733_p0268a24║不作二說。於無智者作不定說，如是無智亦復謂我
X42n0733_p0268b01║作不定說。善男子！如來所有一善行，悉為調伏諸眾
X42n0733_p0268b02║生故。乃至善男子！如來世尊為國土故、為時節故、為
X42n0733_p0268b03║他語故、為人故、為眾故，於一法中二種說。乃至善男
X42n0733_p0268b04║子！是諸眾生非唯一性、一根、一種國土、一善知識，是
X42n0733_p0268b05║故如來為彼種種宣說法要。彼經第十七云：善男子！
X42n0733_p0268b06║如來普為諸眾生故，雖知諸法說言不知，雖見諸法
X42n0733_p0268b07║說言不見。乃至三乘之法說言一乘，一乘之法隨宜
X42n0733_p0268b08║說三。略相說廣，廣相說略。四重之法說偷蘭遮，偷蘭
X42n0733_p0268b09║遮法說為四重。犯說為非犯，非犯說犯。輕罪說重，重
X42n0733_p0268b10║罪說輕。何以故？如來明見眾生根故。述曰：教意。然根
X42n0733_p0268b11║源無二，不同諸師偏執一部，未融本趣，便互相非。
X42n0733_p0268b12║第二顯昔非者，先敘諸師立義意者，皆言生存依二
X42n0733_p0268b13║僧得，故今死後還入二僧。故引十誦五十七文，如前
X42n0733_p0268b14║所辨。准此文故應屬二僧，輕屬現前、重屬常住，若其
X42n0733_p0268b15║互斷計直成𠎝。故下增二文云：有二見，出家人不應
X42n0733_p0268b16║行非法見法、法見非法。乃至復有二見：重見非重、非
X42n0733_p0268b17║重見重。南山輕重儀云：倒說輕重即壞二見。又云：諸
X42n0733_p0268b18║律持犯互說是非，物類重輕處量者眾，但約之受體
X42n0733_p0268b19║紛諍自錯，即以此律為本，搜括諸部成之，則何事不
X42n0733_p0268b20║詳？何義不決？又云：執物案文不看他面，乃至足遣犯
X42n0733_p0268b21║罪極刑，足除由來深惑。又云：今有檀行律教依論分
X42n0733_p0268b22║全，此文出摩得勒伽論也。此釋迦葉遺部，本律不至
X42n0733_p0268b23║於此。此由比丘先生天中，故人資具非其所安，常恩
X42n0733_p0268b24║天中所有眾具，佛令阿難給之，一夕便登無學，由此
X42n0733_p0268c01║曲開也。分全之徒妄行不了之教，涅槃有言是為魔
X42n0733_p0268c02║說。又云：何得依此律受戒而用彼部？分全捨制而取
X42n0733_p0268c03║開，未識機教之通塞。遍詳諸師，皆云互判計錢成重。
X42n0733_p0268c04║今問諸師入二僧者，為由物性重輕性定？為性不定
X42n0733_p0268c05║由佛僧判？若由輕重物性自定，則與經律皆悉相違。
X42n0733_p0268c06║若由佛僧判而定者，從何計直而犯夷𠎝？且辨性定
X42n0733_p0268c07║違經律者，十誦判扇何理性輕？四分判扇何理性重？
X42n0733_p0268c08║若彼為是，此部犯夷；若此為真，彼部犯重。終無兩是，
X42n0733_p0268c09║定有一非。若爾，便違大集經說。彼經二十七云：如是
X42n0733_p0268c10║五部雖各別異，而皆不妨諸佛法界及大涅槃（大集既明
X42n0733_p0268c11║諸部皆是，寧容性定合有一非）。又文殊問經下卷云：佛告文殊師利：
X42n0733_p0268c12║未來我弟子有二十部能令法住，二十部並得四果，
X42n0733_p0268c13║三藏平等無上中下，譬如海水味無有異。乃至偈云：
X42n0733_p0268c14║摩訶僧祇部，分別出有七（乃至），無是亦無非，我說未來
X42n0733_p0268c15║起。又南山云：約之受體紛諍自銷。又云：何得依此律
X42n0733_p0268c16║受戒而用彼部分全者？今亦反難：因何彼部開登無
X42n0733_p0268c17║學，而獨此部遮入聖階？又依彼受即許取開，何因此
X42n0733_p0268c18║受獨令專制？又彼受戒即許分全，何容此受獨成魔
X42n0733_p0268c19║說（作淨而受，諸文皆許）？又摩得勒伽論首題云：薩婆多摩得勒
X42n0733_p0268c20║伽論，何因乃判釋迦葉遺？故並非理，故今詳釋。開制
X42n0733_p0268c21║即同制，但可隨機取捨開制，不應約受僻執偏行。物
X42n0733_p0268c22║性重輕由佛僧判，或輕或重臨事商量，則遣雙非而
X42n0733_p0268c23║成兩是。且如判扇不備冬須，故四分中令其入重。必
X42n0733_p0268c24║至夏熱分無亦事，故十誦中可分物攝。又水瓶澡鑵
X42n0733_p0269a01║人皆先有，故四分律判不應分。儻若先無許分受用，
X42n0733_p0269a02║故十誦律除取二升。此例煩多，隨應通釋並無違也。
X42n0733_p0269a03║由此應知，判乖教意並不𠎝也。
X42n0733_p0269a04║第三隨事釋者，謂隨物類判成重輕也。雖諸部文重
X42n0733_p0269a05║輕無定，法相理有隱顯別通。隱謂曲開，顯謂多分。通
X42n0733_p0269a06║行故簡分全名為曲，為令分淨物判作通行。無法之
X42n0733_p0269a07║開、有法之制，曲通差別例此應知。必有曲緣不應遮
X42n0733_p0269a08║止，如遮食肉判入五耶？（〔下〕為重）輕及屬不定，故隨所許
X42n0733_p0269a09║並順聖心。且就通行制輕重者，由性無定應求佛意。
X42n0733_p0269a10║謂輕物者，隨身輕要資道緣須，外不招譏皆成輕物。
X42n0733_p0269a11║除斯以外累重長貪，外招譏醜皆成重物。何以然者？
X42n0733_p0269a12║出家同法義等同生，既已身亡資財散與。譬以俗家
X42n0733_p0269a13║一人捨壽，資財衣服現在同分。佛意亦然，為益弟子，
X42n0733_p0269a14║但可要用皆遣現分，諸不可分貯令眾用。由此應知
X42n0733_p0269a15║教無賣法。今時行事賣而取錢，無曲開緣而行此法，
X42n0733_p0269a16║甚不可也。復由此理，非由在日得利依僧，及至身亡
X42n0733_p0269a17║眾僧須奪。由此蓋屍亦須准教，寧容亦露頓阻人情？
X42n0733_p0269a18║但以身亡事同瓦木，多與無益應少隨宜。故五分：比
X42n0733_p0269a19║丘命過露其身者突吉羅，應以衣覆。僧祗二十八比
X42n0733_p0269a20║丘曠野處行，遇尼病應看，廣如彼說。若尼命終彼有
X42n0733_p0269a21║衣鉢，應雇人闍維。此則理盡，無勞卷軸、梨樓、牛畜、穀
X42n0733_p0269a22║帛、錢財、瓦木、椽棟、盆甕、釜護，歷物別數積以繁言，執
X42n0733_p0269a23║物案文其言有失。何以然者？物無常准、畜用不恒，筆
X42n0733_p0269a24║寫終身未容備盡。曾聞京中諸德聚集議判輕重，有
X42n0733_p0269b01║一鉢中小銅盤子，時人號為眾生盤子，教既不載、章
X42n0733_p0269b02║抄復無，量久躊躇無人敢定。有一師言：且斷入輕。復
X42n0733_p0269b03║有問言：准何理教？此師答云：但使入輕，何慮有罪？設
X42n0733_p0269b04║若有罪，某甲自常。又有念珠亦懷疑惑，如斯物類寧
X42n0733_p0269b05║容備載？但應求意隨事自通。且如盤子畜不招譏，儻
X42n0733_p0269b06║濟時須入輕無爽，必若無用入重無事。如是會通一
X42n0733_p0269b07║切無擁，驗心順教不咎當來，必縱貪癡畏途長苦耳。
X42n0733_p0269b08║既識意已，方用諸師記錄而判。儻彼不載，以前意通
X42n0733_p0269b09║方為盡理也（次隨疏釋）。
X42n0733_p0269b10║六物者，若准十律二十八云：先與看病比丘六物，餘
X42n0733_p0269b11║輕物僧應知。僧伽梨、憂多羅僧、安陀會、鉢、漉水囊、尼
X42n0733_p0269b12║師檀也。若准此律，義立六物，謂衣、鉢、坐具、針筒、盛衣、
X42n0733_p0269b13║貯器（如後常辨）。
X42n0733_p0269b14║六畜者，鄭玄曰：六畜，六性也。謂牛、馬、羊、犬、豕、鷄為六
X42n0733_p0269b15║畜也。
X42n0733_p0269b16║俗學者釋，雖標六數，今此中意，通一切性。於中若是
X42n0733_p0269b17║牛馬之類，堪僧駈伇，不涉譏過，義得入僧。鷄犬豕羊
X42n0733_p0269b18║鸚鵡之類，於僧無益，不須籠繫。若能飛行自活者，放
X42n0733_p0269b19║去。准祇律三十三，不許受此等施，故宜放去。（如上盜戒中引
X42n0733_p0269b20║文。）猫狸之類，眾僧共畜，共犯煞罪，法法有之，自招殃
X42n0733_p0269b21║咎，悉宜放去，不得轉施。故於此中，應細分別，不應總
X42n0733_p0269b22║判，以為入重。疏云：初六合以為三，下九與十合，餘五
X42n0733_p0269b23║還五，總作九門判之。（亦有疏本云：初六合以為三，下七還七，總作十門。作十門判之
X42n0733_p0269b24║者，是初出疏本也。疏主後改，不取之也。）謂溫屬藍，為一文也。別房房物，
X42n0733_p0269c01║為一文也。斧鑿等及重物，為一文也。以此六文，兩兩
X42n0733_p0269c02║相似，故合之也。第九藍人，第十車轝，其類相似，亦合
X42n0733_p0269c03║一文也。
X42n0733_p0269c04║同前袋具者，前言麤障等是，但是同前莊具之類，皆
X42n0733_p0269c05║不應分也。
X42n0733_p0269c06║十律半升已上者，十律二十八：一切角物不應分，除
X42n0733_p0269c07║受半升已下；一切皮物不應分，除盛蘇油囊受半升
X42n0733_p0269c08║已下；自餘一切鐵、一切銅、一切石、一切瓦，皆言不應
X42n0733_p0269c09║分，除受二升已下。南山云：此律言瓶不出升量，致令
X42n0733_p0269c10║傳習斷入重收，宜從下誦准量斷之。尼說淨畜，僧則
X42n0733_p0269c11║任儲。今詳若由說淨而畜即分者，錢寶亦開說淨，應
X42n0733_p0269c12║許分之，故知意未通也。
X42n0733_p0269c13║第八、伊梨延陁者，據十三章即是第八，若據九門是
X42n0733_p0269c14║第五也。南山云：伊梨延陀者，如來膞相，如伊梨延陀
X42n0733_p0269c15║鹿王膞，故知是此鹿皮也。
X42n0733_p0269c16║耄羅。耄羅者，並是獸名，狀如虎兕，皮厚毛耎，西國有
X42n0733_p0269c17║之。此方既無，故存本號。古人何為言步障等？南山釋
X42n0733_p0269c18║古人意云：初則伊梨阿陀，豈非障相？次耄耄諸羅，豈
X42n0733_p0269c19║非大小帳也？帳似於帽，故云耄羅。用此當司，一何可
X42n0733_p0269c20║笑？南山廣破，如輕重儀。
X42n0733_p0269c21║氍氀者，南山云：余昔以為量同三衣，故入輕收。𣯼被
X42n0733_p0269c22║之屬，並皆例此。乾封年中，冥感天人，云是曲開寒雪
X42n0733_p0269c23║國服，中國不開，以其中方自有法衣，並入重也。今詳
X42n0733_p0269c24║彼意，此國既有法衣，故不開著，明須入重也。然詳羅
X42n0733_p0270a01║漢獨有無知，况彼天人智劣人類，未足信也。覆瘡衣
X42n0733_p0270a02║未必須依五分斷之。
X42n0733_p0270a03║疏云第九門奴婢者，據十三章，即當第九；若據九門，
X42n0733_p0270a04║應合第九、第十兩章為第六門也。
X42n0733_p0270a05║疏云：第十二鐵作者，據十三章當第十二，據九門當
X42n0733_p0270a06║第八也。
X42n0733_p0270a07║此既無文，入重無妨者，入輕好也。
X42n0733_p0270a08║與能供養者，意說此人生存，若是財物攝者可判入
X42n0733_p0270a09║輕，若有寶莊入重也。若本決定捨，擬供養與供養人
X42n0733_p0270a10║也。
X42n0733_p0270a11║下文分俱夜羅器者，即次此後文也。
X42n0733_p0270a12║此母論說者，母論第三云：有一比丘，獨別住處，得病
X42n0733_p0270a13║命終。此比丘所有衣鉢資生之具，應屬現前僧。（已上論文）
X42n0733_p0270a14║疏主意言：私莊亡者，屬現前分，良由有守護也。
X42n0733_p0270a15║聚落中者，即與五眾。故彼論即云若比丘獨在聚落
X42n0733_p0270a16║中白衣舍，命終後有五眾，隨何者先來與之等也。
X42n0733_p0270a17║文言不敢與比丘尼非衣者，有人云：上文云以非衣
X42n0733_p0270a18║作鉢囊，故知非衣不是鉢囊。今詳非衣者，總含一切
X42n0733_p0270a19║不作衣用，即鉢囊亦是非衣也。
X42n0733_p0270a20║文言無恚樹者，令人歡喜故名也。
X42n0733_p0270a21║文言中的的明也，謂的然明見也。
X42n0733_p0270a22║文言摩呵男是外祖父者，五分二十一云：時舍夷國
X42n0733_p0270a23║猶遵舊典，不與一切異姓婚姻。波斯匿王自恃兵強，
X42n0733_p0270a24║遣使告言：若不與我婚，當滅汝國。諸釋共議：當設何
X42n0733_p0270b01║方勉彼兇虎，而不違我國之舊典？僉曰：正當簡一好
X42n0733_p0270b02║婢有姿色者，極世莊嚴，號曰釋種，而以與之。如議即
X42n0733_p0270b03║與。波斯匿王備禮娉迎，後生一男，顏貌殊絕，字曰流
X42n0733_p0270b04║離。（已上律文。）故今文中號摩訶男為外祖父也。
X42n0733_p0270b05║文言昔日所造定果報者，增一含二十六云：告諸比
X42n0733_p0270b06║丘：昔羅閱城有捕魚村，時世極飢，人民之類，往至池
X42n0733_p0270b07║中，捕魚食之。有二魚發願報怨。時村中有一小兒，年
X42n0733_p0270b08║向八歲，亦不捕魚，復非害命，然魚堓上，皆悉命終。小
X42n0733_p0270b09║兒極喜。爾時閱城人民，今釋種是。魚者，流離王是。小
X42n0733_p0270b10║兒，佛是。我爾時笑之。今患頭痛，如以石押，猶如頭載
X42n0733_p0270b11║須彌山。五分二十一：目連白佛：聽我化作鐵籠，籠彼
X42n0733_p0270b12║大城。佛告：汝神力何能改此定報？佛記琉璃：却後七
X42n0733_p0270b13║日，當受害學人罪。眷屬大小，亦復并命。王聞心念：佛
X42n0733_p0270b14║無空言，餘苦尚可，唯畏火燒。即與眷屬乘船入河。七
X42n0733_p0270b15║日期至，水漲覆沒，一時死盡。
X42n0733_p0270b16║濫非親故者，若許大親取雜碎物，恐濫小親，聽取小
X42n0733_p0270b17║物，理實小親，全不許取也。
X42n0733_p0270b18║五百行罸者，報恩經云：佛見此人病，將四部眾放大
X42n0733_p0270b19║光明，往病人所言：我今報汝恩！今報汝恩！手捉瓶水
X42n0733_p0270b20║澆病人身，其病隨手即差。比丘言：身病雖差，心病未
X42n0733_p0270b21║除。佛為說法，即得羅漢，三明六通，具八解脫。諸比丘
X42n0733_p0270b22║問佛：向者何恩？言報者，佛言：昔有一國，與一五百深
X42n0733_p0270b23║心相知，委其治罸。其人得物即放，不得物者種種苦
X42n0733_p0270b24║治，或有致死。時有一憂婆塞犯小罪，令當治罸。當時
X42n0733_p0270c01║五百見是善人，即令放却。當時五百今病人是。是故
X42n0733_p0270c02║告言：釋汝重恩。（撿文勘）祇二十八云：行至曠野，同伴比
X42n0733_p0270c03║丘不得相捨，應當將去代擔衣鉢。若不能行賈借乘
X42n0733_p0270c04║駄，不得載牸牛車乘草馬等，當載特牛父馬等。若病
X42n0733_p0270c05║篤無所分別者，趣乘無罪。若乘不可得者，應留看病
X42n0733_p0270c06║人。汝看病人，我到聚落，當求乘來迎。應留粮食，使住
X42n0733_p0270c07║者不乏。若各言：誰能棄身命於曠野？無肯住者，不得
X42n0733_p0270c08║便爾捨去。應作菴舍草蓐，作烟火，與取薪水，留時藥，
X42n0733_p0270c09║夜分七日盡刑藥。語病者言：長老安意住，我到前聚
X42n0733_p0270c10║落，當求乘來迎。到聚落中，不得遶塔問訊和上阿闍
X42n0733_p0270c11║梨，應語聚落中諸比丘：曠野中有病比，共迎去來。若
X42n0733_p0270c12║言：在何處？答言：某處。若言：彼處多有虎狼，恐當食盡，
X42n0733_p0270c13║萬無一在。雖聞此語，不得住，要當往看。若遙見烏鳥，
X42n0733_p0270c14║不得便還，要到其所。若已死者，應供養屍。若活，應將
X42n0733_p0270c15║至聚落，語舊比丘言：長老，此是某處病人，我於曠野
X42n0733_p0270c16║供養已，今至此次長老看。若不看者，越毗尼。若無比
X42n0733_p0270c17║丘，語優婆塞：曠野有病比丘，借乘往迎。迎至檀越家，
X42n0733_p0270c18║安別障處，共勸化衣、藥、食等。若客比丘來，不得便語：
X42n0733_p0270c19║汝看病。應言：善來！代擔衣鉢。種種供養已，應語：此病
X42n0733_p0270c20║我已看久，汝次看。若尼行病，不得捨去。將接法如上，
X42n0733_p0270c21║唯除抱撮。若須按摩油塗身者，應請女人為之。若無
X42n0733_p0270c22║常者，彼有衣鉢，應雇人闍維。若無者，應捨去。有俗人
X42n0733_p0270c23║嫌者，若能作地想，應擔著遠處。善生第三。瞻病之時，
X42n0733_p0270c24║不應生厭。若自無物，應四出求。求不能得，[仁-二+戠]三寶物
X42n0733_p0271a01║差已，依俗十倍償之，如匿王正法。若不能償，當教言：
X42n0733_p0271a02║汝多負三寶物。不能償，當勸脩得，須得陀洹至四果。
X42n0733_p0271a03║若能至心發菩提心，若教千人於佛法清淨信，若壞
X42n0733_p0271a04║一人慇重邪見，是二人俱得無量利益。（謂隨一事，非是俱作。）見
X42n0733_p0271a05║論云：若病無湯藥，得以華果飲食餉人，求易湯藥，不
X42n0733_p0271a06║犯。
X42n0733_p0271a07║文言靜坐止息內心者，謂思無常苦空死想等觀，不
X42n0733_p0271a08║應惶懼專唯畏死也。五分二十云：不能恒觀無常也。
X42n0733_p0271a09║竪義總說者，定同生義應取上義門，屬授取下、輕重
X42n0733_p0271a10║取上、賞分取下，皆應了知。
X42n0733_p0271a11║恭敬受念我者，謂生存想愛念也。
X42n0733_p0271a12║勞不滿者，無按摩等勞也。
X42n0733_p0271a13║俗人無有說與沙彌法勞三分之一等者，並五分二
X42n0733_p0271a14║十文也。祗三十一云：若比丘無常，若般泥洹，不應便
X42n0733_p0271a15║閇其戶（章云即問，非是依文也），依止弟子（可知）。
X42n0733_p0271a16║應量影並祇三十一文，彼云：或值死不值羯磨，有值
X42n0733_p0271a17║羯磨不值死，或有值死值羯磨（彼無第四句，蓋以易故不論）。
X42n0733_p0271a18║對人多少者，僧位已上必在作法，三人已下通二界
X42n0733_p0271a19║也。
X42n0733_p0271a20║文但有兩者闕差，人白二也。
X42n0733_p0271a21║如僧得施中說者如上，應言：大德僧聽！某甲比丘此
X42n0733_p0271a22║住處命過，所有若衣、若非衣，現前僧應分。若僧時到
X42n0733_p0271a23║僧忍聽，此住處現前僧應分。白如是。羯磨准白成。
X42n0733_p0271a24║隨作三法者，四人一羯磨法，三人、二人兩對手法也。
X42n0733_p0271b01║然以衣賞者，和取賞也，由不得作羯磨故。
X42n0733_p0271b02║物有好惡者，如下文上看，與上三衣中下准知故也。
X42n0733_p0271b03║第二文對物，於中五門者，此之五門即是上義門中
X42n0733_p0271b04║第三物分別也（以第四門釋文好）。第三約德者，文是第三也，
X42n0733_p0271b05║即是上義門中第四義門也。
X42n0733_p0271b06║邪命悕望者，謂因此望衣食等也。樂福自是求福，故
X42n0733_p0271b07║不應取，取不成求福義。故五分二十云：有諸看病人，
X42n0733_p0271b08║或為病人，或為私行。（乃至）疏釋云：上言具五法者，是有
X42n0733_p0271b09║謂究竟看病者，方具五法也。彼律五法，與此大同，不
X42n0733_p0271b10║繁錄之。
X42n0733_p0271b11║囑授三門，釋義門說，方隨文釋。授而不須囑者，謂不
X42n0733_p0271b12║要假囑也。又此門中總有三句：一囑，二授，三囑復授。
X42n0733_p0271b13║闕第四句，尋之可見。
X42n0733_p0271b14║不可移轉者，不同絹布，手付擎將。又無改變者，令
X42n0733_p0271b15║決定，故名無改變也。若以第二等者，於三句中以
X42n0733_p0271b16║第二驗餘兩句也。次句與如未說淨者，如是而也（並祗
X42n0733_p0271b17║三十一也）。
X42n0733_p0271b18║五分白二與之者，彼二十云：大德僧聽！某甲比丘於
X42n0733_p0271b19║此命過，生存時所有若衣若非衣，現前僧應分，今與
X42n0733_p0271b20║某甲。若僧時到僧忍聽。白如是。羯磨准白成。
X42n0733_p0271b21║不同祇律者，不同作淨方得也。
X42n0733_p0271b22║五分以衣覆之者，二十一文也。今詳決用亡人衣覆，
X42n0733_p0271b23║不得用袈裟也。（不須和僧，今三藏亦聽以亡者物葬送。）
X42n0733_p0271b24║文言結縙（而容反，毛罽也。字正體，㲨也。罽是毛布也）。
X42n0733_p0271c01║五納衣者，五色納成也。
X42n0733_p0271c02║販賣乞得者，非親居士邊乞得也。
X42n0733_p0271c03║文中，先明犯捨。第二明波利迦羅不現前。第三明不
X42n0733_p0271c04║敢以捨墮衣與人等。（章云：不犯小罪者，著用小罪。）第四明奪衣等
X42n0733_p0271c05║聽著。（疏云：無長過者，若先未滿十日取著，更不須說淨。縱先犯長衣取著，捨墮衣小罪。）第五
X42n0733_p0271c06║明買易。（章云：亦可前不聽者，前第三文也。後聽著同者，指第四文也。）第六明淨施
X42n0733_p0271c07║等，章中不釋。章中最後釋婆利迦羅不現前者，次第
X42n0733_p0271c08║也。同五事之疑。上皮革法中，開受戒、重革屐、數洗浴、
X42n0733_p0271c09║皮臥具。有比丘異方，聞後住處得衣，不肯受，恐犯捨。
X42n0733_p0271c10║佛聽得衣入手，數滿十日。若過，應捨已懺悔。（述曰：身去之後，
X42n0733_p0271c11║有人與衣，或付弟子，或付同房。從付日後，縱經多日，理不犯長。初緣未曉，請問世尊。佛遂為決，得入手已，方數
X42n0733_p0271c12║十日。今此文中，疑不現前，得尼薩不？佛亦為判，言是不犯，同上文也。）第六愛護臥具法
X42n0733_p0271c13║中，律文云：移臥具時，畏儲體等者，謂以國亂，恐人見
X42n0733_p0271c14║故，衣十覆之，或復衣下坐之，餘人不應駈起。尋文可
X42n0733_p0271c15║見。
X42n0733_p0271c16║此文開受夏衣應最前明者，謂意云：初緣總開，方因
X42n0733_p0271c17║此故，有現前僧得之別，是故開文應最在初也。十誦
X42n0733_p0271c18║二十七云：䟦難陀夏後月案行諸精舍，欲知何處安
X42n0733_p0271c19║居比丘多得衣物布施。有二老比丘遙見來，起迎問
X42n0733_p0271c20║訊，小默然問言：是中僧得衣物不？答言：得。分未？答：未
X42n0733_p0271c21║分。二老比丘問：汝能分不？答言：能。是中應作羯磨。即
X42n0733_p0271c22║持衣分作三聚。是二比丘間著一聚，自於二聚間立
X42n0733_p0271c23║言：汝聽羯磨！汝二人一聚，如是汝有三。兩聚并及我，
X42n0733_p0271c24║如是我有三。問：是羯磨好不？答言：善。彼言：上坐！我等
X42n0733_p0272a01║諸衣物未分。䟦言：我與汝分。知法人應與一好衣，彼
X42n0733_p0272a02║言：當與。䟦於聚中取大價衣著一處，餘與分作二已，
X42n0733_p0272a03║自擔多衣入祇林。佛乃至呵已告諸比丘：過去一河
X42n0733_p0272a04║曲中有二獺，河中得大鯉魚不能分。有野干來見言：
X42n0733_p0272a05║外甥！是中作何等？獺言：舅！此鯉魚不能分不？野干言：
X42n0733_p0272a06║能。是中應說偈，野干分作三分。問：汝誰喜入淺？答言：
X42n0733_p0272a07║是獺。（謂指某甲獺也。）誰能入深？答言：是獺。野干言：聽我說偈：
X42n0733_p0272a08║入淺應與尾，入深應與頭，中間身肉分，應與知法者。
X42n0733_p0272a09║佛言：二獺者，二老比丘是。野干者，䟦是。呵已制言：不
X42n0733_p0272a10║應餘處受衣分，得突吉羅。
X42n0733_p0272a11║文聽囑取等者，有人言：有三義故：一、無是施物界內
X42n0733_p0272a12║人；二、身同受施；三、有安居勞。若爾，界外有勞亦應囑
X42n0733_p0272a13║等。答：闕餘二義，故不得囑取等也。
X42n0733_p0272a14║此同祇律者，祇二十八云：無常者，死不應得分。安居
X42n0733_p0272a15║衣已集，雖未分，命垂終時，囑與某甲，死已應與，是名
X42n0733_p0272a16║無常。（彼律別無常，破安居等章門云不應得〔得〕，此是釋無常章門也。）五分二十云：有
X42n0733_p0272a17║諸比丘得安居施未分，或有命過者，佛言：若生時已
X42n0733_p0272a18║與人，應白二與之。若生時不已與人，現前應分。（已上二律
X42n0733_p0272a19║文。）章云五分應取一分等者，誤也。祇五意同，謂不成
X42n0733_p0272a20║囑，並應僧分。若其成囑，自與所囑人也。
X42n0733_p0272a21║文言若受若不受等者，釋成無作法義也。
X42n0733_p0272a22║直是刀刀者，古云：文云心念，故知作法。若爾，何故文
X42n0733_p0272a23║言不應異處受衣分？答：此對時現前，故制不聽也。若
X42n0733_p0272a24║爾，何故囑取？答：如祇分亡人物時不值羯磨、或俱不
X42n0733_p0272b01║值，不應得。若為病人求醫藥、若為塔事去，應與（出三十一
X42n0733_p0272b02║卷文也）。亡人之物既不值法，而彼聽與，何妨時僧不值
X42n0733_p0272b03║聽囑？若爾，何故但有心念法耶？答：如上非時僧得之
X42n0733_p0272b04║中具有三法，亡人物中准有羯磨，今此唯有心念法，
X42n0733_p0272b05║影略五舉故也。言刀刀者，祇為看病雖出得賞，餘非
X42n0733_p0272b06║看病出即不得。今時僧得，一切僧中隨人出去即聽
X42n0733_p0272b07║囑取，何得相類？亦是斷簡前施法者，謂是斷簡上來
X42n0733_p0272b08║兩大段文也。
X42n0733_p0272b09║體唯是一者，唯是心所法中無貪一也。隨施具者，
X42n0733_p0272b10║諸身口業具也。不論內者，非捨身肉等施也，即是
X42n0733_p0272b11║攝施不盡義也。約第二門釋文也。
X42n0733_p0272b12║後二僧得者，時僧、非時僧得也。前二數人者，時現、
X42n0733_p0272b13║非時現也。義收下三者，下三眾也。
X42n0733_p0272b14║見論十七云：受施有十五處：一者戒場者，前已說（論中
X42n0733_p0272b15║自指上說戒法中已釋極小容二十一人等結法也）。若人言布施戒場，布薩界
X42n0733_p0272b16║不得。二者境界者，或在講堂、或在食堂，分衣健人二
X42n0733_p0272b17║擲石以還，隨界大小皆有擲石界，比丘及擲石處皆
X42n0733_p0272b18║得分。三者布薩界者，若人布薩界者皆應得分，同利養
X42n0733_p0272b19║界亦得，是名布薩界。四者不失衣界者，入不失衣界
X42n0733_p0272b20║內皆應得分，布薩界、利養界俱得，唯除布薩界中有
X42n0733_p0272b21║聚落界不得，是名不失衣界。五者羅婆界者，若王或
X42n0733_p0272b22║大臣為比丘作住止意，或十由旬、若竪柱、若作標相，
X42n0733_p0272b23║齊此標相若有布施皆屬我寺，是名羅婆界。六者聚
X42n0733_p0272b24║落界者，有市故名聚落界，聚落界中有布薩界，大小
X42n0733_p0272c01║皆得。七者村界者，無市名為村界，村界中有布薩界，
X42n0733_p0272c02║大小皆得。八者國土界者，有城邑名為國土界，國土
X42n0733_p0272c03║界盡得。九者阿槃陀羅界者，阿蘭若處界也。阿蘭若
X42n0733_p0272c04║處得，餘處不得。十者擲水界者，是船界。入擲水界內
X42n0733_p0272c05║得，餘處處不得。十一者鄉居界者，隨城東西名鄉居
X42n0733_p0272c06║界，鄉居界中有界亦得。十二者那羅界者，是國土界
X42n0733_p0272c07║也。施那羅一國土界亦得。十三者阿羅闍界者，一王
X42n0733_p0272c08║所領一國土眾僧皆得，是名阿羅闍界（阿剌闍此翻為王也）。十
X42n0733_p0272c09║四者洲界者，海中一洲是名洲界。若言布施師子洲、
X42n0733_p0272c10║閻浮利地洲二洲眾僧，隨有多少應中半分。閻浮洲
X42n0733_p0272c11║五人、師子洲百千人，亦中半分。十五者鐵圍山界者，
X42n0733_p0272c12║是鐵圍山界（又云）鳴磬集眾，外比丘來相連臂入，乃至
X42n0733_p0272c13║百由旬。前者入界內，最後者亦得。何以故？以相連不
X42n0733_p0272c14║斷故。束為頌曰：
X42n0733_p0272c15║場境布衣與羅婆，聚落村國阿槃陀。
X42n0733_p0272c16║擲水鄉居那羅界，阿羅闍洲及鐵圍。
X42n0733_p0272c17║或一部界得或二部界得者，若二部僧，於十五中皆
X42n0733_p0272c18║分二分；若唯約僧或唯尼眾，入洲界中應分二分，如
X42n0733_p0272c19║論明文，以望洲故。自餘計理並數人分。同羯磨者，百
X42n0733_p0272c20║一之中隨同秉法而得物也。二部者，如尼二部受戒，
X42n0733_p0272c21║因即得施也。計理亦是數人分也。
X42n0733_p0272c22║第五大段淨施法者，上科文云：第五冬月已下，如法
X42n0733_p0272c23║受用淨施之執。
X42n0733_p0272c24║最後六中章云前三成受，下三不成受者，誤。應言前
X42n0733_p0273a01║三不成，下三成也。
X42n0733_p0273a02║●藥楗度
X42n0733_p0273a03║第二衣者，一糞掃衣，二乞食，三樹下坐，四腐爛藥，第
X42n0733_p0273a04║四此犍度明之也。
X42n0733_p0273a05║脩步等並見論十七翻名也。蔓菟者，見云那㝹者，
X42n0733_p0273a06║此是外國藥，無解。佉闍尼者，見云：一切菓名佉闍
X42n0733_p0273a07║尼。呵梨勒者，見云大如棗，其味酢苦，服便利。鞞
X42n0733_p0273a08║醘勒者，其形如桃子，其味甜，服能治漱。阿摩勒者，
X42n0733_p0273a09║此是餘甘子也。廣州土地有，其形如𦼆子大（已上並見論文）。
X42n0733_p0273a10║質多羅者，是外國藥。罽沙者，見云加婆。藥者，是
X42n0733_p0273a11║外國藥。論言芥子，並見論也。式渠者，見云外國藥，
X42n0733_p0273a12║能治毒，漢地無有。帝兔，注中底吐反音者，傳寫之
X42n0733_p0273a13║誤，直是底兔之音，非是翻音也。見云烟藥等如章。又
X42n0733_p0273a14║云陀婆闍那者，陸地生。耆羅闍那者，水中生。
X42n0733_p0273a15║五不淨肉者，象、馬、龍、狗、人也。犢唌疑者，初文但言
X42n0733_p0273a16║聽食種種乳，此中恐有犢唌故疑不食，此同罽尼之
X42n0733_p0273a17║疑也。伽尼者，見云：此是蜜也。此蓋謬翻。伽尼即罽
X42n0733_p0273a18║尼，是罽尼米末也。五分二十二云：阿那律見作石蜜
X42n0733_p0273a19║時擣米著中，佛言：作法應爾也。餘翻並見論也。此文
X42n0733_p0273a20║若見已腐爛藥墮地者受服，未墮地不須受，明知是
X42n0733_p0273a21║大小便，崇不許也。祇三十四：若祇毒，賢言：應服大便
X42n0733_p0273a22║汁。若自已許不須復受，若他許者當受。又云：比丘病，
X42n0733_p0273a23║賢教言：當服小便者，不得取初，後應取中。若自已許
X42n0733_p0273a24║承取即名受，若在地及地許當受。（已上律文）與此律義同
X42n0733_p0273b01║也。見十七云：閻浮子者，其形如笊大，紫色酢甜。
X42n0733_p0273b02║章云：婆師者，律文云：波樓師漿。見云：波漏師者，此似
X42n0733_p0273b03║菴羅菓。一切木菓得作非時漿，唯除七種穀不得。一
X42n0733_p0273b04║切葉得非時服，唯除菜不得。一切諸華得作非時漿，
X42n0733_p0273b05║唯除摩頭華。計一切菓中唯除多羅樹菓、椰子菓、波
X42n0733_p0273b06║羅捺子、甜瓠、冬爪、甜𦬔，此六種菓不得非時服。一切
X42n0733_p0273b07║豆不得非時服。十誦二十六云：若蒲桃不作火淨，若
X42n0733_p0273b08║汁不以水作淨，若汁作淨、蒲桃不作淨，並不應飲，俱
X42n0733_p0273b09║淨應飲。祇二十九：若漿來者應作淨，若器底有殘水
X42n0733_p0273b10║即名作淨，若天雨墮中即名作淨。若與時食雜，應記
X42n0733_p0273b11║識云：此中淨物生，我當受。伽論云：要澄清除滓如水，
X42n0733_p0273b12║若有濁汁咽咽提。（並如上七日藥戒詳說。）
X42n0733_p0273b13║文言盧夷者，即是衣犍度中樓延也。計理彼處，阿難
X42n0733_p0273b14║作親厚意取衣，是此文之後也。往作錢處者，謂客
X42n0733_p0273b15║作也。
X42n0733_p0273b16║別定上二者，一經行處等定處也，眾中已下定法也。
X42n0733_p0273b17║上文因諸比丘持食着露地，牧牛羊人持去，聽在邊
X42n0733_p0273b18║房靜處結作淨厨，又即此處前文聽在藍內結淨地
X42n0733_p0273b19║也。䊩正體應作潘（敷煩反，字林術米汁也，江南名潘，關中名泔，律文作䊩非也）。
X42n0733_p0273b20║引證可知者，即上文不應界內宿煑，次此前文藍內
X42n0733_p0273b21║白二也。
X42n0733_p0273b22║久居譏過者，久居對作法界，譏過對藍也。
X42n0733_p0273b23║結淨意等等。取釋名也。有疏本云：食不生罪稱之為
X42n0733_p0273b24║淨，中二自然體無二內（意說他處及籬牆不同，既無結法故別論也）。
X42n0733_p0273c01║此之四種，從處障名。又有疏云：食不生罪，稱之為淨，
X42n0733_p0273c02║從處障名（義並得也）。淨種有四，如文所引，謂：一者處分淨，
X42n0733_p0273c03║二者他處淨，三者籬牆不周淨，四者羯磨淨（已上兩本疏）。
X42n0733_p0273c04║檀越意受者，上文旻荼居士持食與比丘，佛言：自今
X42n0733_p0273c05║已去，聽作檀越食受，令淨人儻舉。如送食者，下文客
X42n0733_p0273c06║比丘來覓淨地安食，未至明相出，佛言：淨欲遠行亦
X42n0733_p0273c07║如是（遠行者，謂行求出界也）。
X42n0733_p0273c08║勿使過初夜者，此律護明相，祇護初夜，故不同也。
X42n0733_p0273c09║道俗不同（處分通道俗），眾有多少（處分通僧眾多一人），僧別（處分通僧別也，
X42n0733_p0273c10║羯磨必唯局僧）。
X42n0733_p0273c11║第二、淨周而非自者，疏意云：若不周者，即是第三攝
X42n0733_p0273c12║故，故必須周也。第三、自而非周者，疏意云：若是他
X42n0733_p0273c13║處，即第二攝，故必須自也。（此中決無作法界，若有界者，逈處向須結法。）
X42n0733_p0273c14║初一俱是者，疏意云：若周若自隨闕一者，必非此攝，
X42n0733_p0273c15║故要俱是也。第四不定者，或周或不周，或自或非
X42n0733_p0273c16║自，以其比處但由有作法界，故須結淨，不由周不周
X42n0733_p0273c17║等也。
X42n0733_p0273c18║如文比丘房等者，次下文也。
X42n0733_p0273c19║二、是他物者，理有三他，謂他處、他食及俱他也。
X42n0733_p0273c20║初四作法有彼此之別者，淨三藏釋不周此也。彼云：
X42n0733_p0273c21║未作淨前周界宿者，或有煑宿，既其加法共宿無宿，
X42n0733_p0273c22║總唱一寺以為淨厨，房房之內生熟皆貯，僧不護宿
X42n0733_p0273c23║無貯畜𠎝，西國相承皆結一寺為淨厨也。若欲局取
X42n0733_p0273c24║一邊並在開限，對北東為下者，古人意言西國多有
X42n0733_p0274a01║北東二風，即南西為下風也。今詳西方寺門多有南
X42n0733_p0274a02║東二開，既取下風，故南開者厨在門西，其東開者厨
X42n0733_p0274a03║在門南也。
X42n0733_p0274a04║第二、結法門中，先解諸部。疏引五分，初至此等謂淨
X42n0733_p0274a05║地法者，辨結法也；又言比丘已下，辨甄淨法也；又言
X42n0733_p0274a06║新作住處已下，處分淨也；若未羯磨，比丘不得入已
X42n0733_p0274a07║下，又辨甄淨也。今恐不然。此蓋同淨三藏，許遍寺結。
X42n0733_p0274a08║然言除某處者，謂一寺中除去少許，不擬作淨。設若
X42n0733_p0274a09║總取，即不須除某處也（此文出五分二十二文）。次辨祇律。且
X42n0733_p0274a10║疏意者，若不作甄淨法者，僧於中宿過初夜，即犯宿
X42n0733_p0274a11║也。今觀亦須同淨三藏，謂未結淨，僧不得宿；結淨之
X42n0733_p0274a12║後，雖宿遇然。言爾許作僧淨住處者，僧意不欲作食
X42n0733_p0274a13║厨故。若儻總作，不須此言。然上代來，多不許也。次
X42n0733_p0274a14║辨母論，疏引彼論第八及第二文也。且隨疏釋者，以
X42n0733_p0274a15║有此法，宿無宿過，故名淨處等者，意欲會釋母論第
X42n0733_p0274a16║解界已後，先結淨處。此淨處言：由宿無過，故名淨處。
X42n0733_p0274a17║然體即是甄淨法也。（疏意雖爾，彼文言羯磨淨厨，處既有厨，故知非理。）復以
X42n0733_p0274a18║安僧處故等者，意欲會釋母論第八名淨地，與第二
X42n0733_p0274a19║卷名為淨處，體正是一，而名有異也。亦順四分等者，
X42n0733_p0274a20║欲意云順四分結界之後，有宿煑過，故須結淨也。（聽結
X42n0733_p0274a21║淨地者，由有淨宿過，所以聽之。）釋疏既訖，詳此母論，文某難識，今且
X42n0733_p0274a22║略辨。母論第八，六種法中，處有同別：一、不淨地，謂是
X42n0733_p0274a23║廁屋等處也；二、僧房舍，唯擬止宿；三、大界，唯擬秉法，
X42n0733_p0274a24║此處蓋除淨厨之外，與餘五同一處也；四、淨厨，似在
X42n0733_p0274b01║界外；五、布薩處，即說戒堂；六、不失衣界，必須大界上
X42n0733_p0274b02║結也。彼論淨厨，許自然界中秉結法也。彼論第二文
X42n0733_p0274b03║者，蓋應先留淨厨之處已，外方結僧房處等。若忘不
X42n0733_p0274b04║留，復無別地，故宜須解大小界已，先結淨厨，淨厨外
X42n0733_p0274b05║方結諸界也。（必應如此，非謂甄淨也。）
X42n0733_p0274b06║先後俱得者，初造寺時或復後時結法皆成，不同餘
X42n0733_p0274b07║部要未經宿，故下文云若疑應解然後結，故知許數
X42n0733_p0274b08║解結也（淨三藏亦不許經宿，必是部別也）。
X42n0733_p0274b09║先問除一處今復除者先已僧宿者，謂如先除東南
X42n0733_p0274b10║淨地，今即除其西南淨地，其西南地先已僧宿也。答
X42n0733_p0274b11║中意云，以前東南既被除故，當時西南有法處宿，今
X42n0733_p0274b12║解法訖故更得立淨厨也。
X42n0733_p0274b13║處分及結法如文者，顯自部法。
X42n0733_p0274b14║若是單藍唯有第三者，此應四句分別，有藍非第三，
X42n0733_p0274b15║藍周者是有，第三非藍，文言無籬障是有，俱是易知，
X42n0733_p0274b16║有俱非逈界中結淨地是也。今疏取第三句釋前問
X42n0733_p0274b17║也。此中意辨用藍力作而說為有，故云若是單藍唯
X42n0733_p0274b18║有第三也。不遮不用藍力作者，在藍上有也。如處分
X42n0733_p0274b19║淨非藍力作，豈遮藍上有也？
X42n0733_p0274b20║若當單界唯作者，在藍上有也。如第四而無力作第
X42n0733_p0274b21║三也。餘可思知。
X42n0733_p0274b22║若通辨者，通據有力無力說也。
X42n0733_p0274b23║初二淨地通兩處者，亦應言第三局自然，第四局作
X42n0733_p0274b24║法也。
X42n0733_p0274c01║十律俱第二者，但地處也。利昌梨車是也。非時
X42n0733_p0274c02║雲起，即過午時也。瓶王為寺主，死即世王為也。
X42n0733_p0274c03║五分二十二：諸比丘得秋時病，為合湯藥作，隨病食
X42n0733_p0274c04║故，時非時皆入聚落遭難。有一織師，中路起屋，於中
X42n0733_p0274c05║織作。見諸比丘，便語言：若有所作，可於此作。欲有所
X42n0733_p0274c06║留，此佛聽白衣舍作淨屋。遂傷兩亂主人，妨其織作。
X42n0733_p0274c07║織師念言：我本為織，今既不得織，便當施僧作淨屋。
X42n0733_p0274c08║即以施僧。佛言：聽於施僧淨屋中作食。
X42n0733_p0274c09║以望僧等者，一向唯於淨地中辦也。謂於淨也，取食
X42n0733_p0274c10║成淨，僧宿成過，非於淨地攝僧秉法，僧來成過。此意
X42n0733_p0274c11║云：望食成攝故，是故復成障。望僧無攝義，障義自然
X42n0733_p0274c12║無也。時人多解，唐費功勞，並宜云二十之釋。文中處
X42n0733_p0274c13║分淨者，見論十七云：若初堅柱時，比丘捧柱而說：為
X42n0733_p0274c14║眾僧作淨屋。如是若說一柱，亦成淨屋。若已成屋，應
X42n0733_p0274c15║喚屋主語言：此屋未淨，汝為眾僧作淨。檀越作是言：
X42n0733_p0274c16║此淨屋布施眾僧，隨意受用。即成淨屋。若先作屋，無
X42n0733_p0274c17║屋主者，聚落中有老宿，應喚：此屋未作淨，請為淨主。
X42n0733_p0274c18║檀越不解，應教作是淨：此是淨屋，布施眾僧，隨意受
X42n0733_p0274c19║用。即得無內宿，無內煑罪。
X42n0733_p0274c20║未滿不是應羯磨結者，細觀五分二十二，若年未滿
X42n0733_p0274c21║亦不得羯磨結，不能繁敘。
X42n0733_p0274c22║轉易不等物廣說如常者，如一住處先不護淨，律師
X42n0733_p0274c23║至已為結淨地，教作換淨。十誦第六十云：諸比丘逕
X42n0733_p0274c24║過大澤，從價客乞食。客言：汝知此間食難得，何不自
X42n0733_p0275a01║擔？白佛，佛言：從今日聽自擔粮，從他易淨食乃聽噉，
X42n0733_p0275a02║不易不聽噉。諸比丘欲易他不與言：汝食中有何不
X42n0733_p0275a03║可故易？白佛，佛言：從今日清淨故與。與竟不還，白佛，
X42n0733_p0275a04║佛言：當從乞取。見論十六云：若眾多比丘共行，唯有
X42n0733_p0275a05║一少沙彌，比丘容自擔粮，至食時容自分分。沙彌得
X42n0733_p0275a06║分已，言比丘言：今持沙彌分已，復持與第二上座。如
X42n0733_p0275a07║是展轉食皆無罪。若沙彌不解法，比丘自持食分與
X42n0733_p0275a08║沙彌易，如是展轉皆得換易不犯。共宿惡觸，若比丘
X42n0733_p0275a09║擔米行，沙彌小不能作食，比丘得自作，唯除不得燃
X42n0733_p0275a10║火教沙彌然食熟，如前展轉換食不犯。自作食，若佛
X42n0733_p0275a11║湧出，比丘不得用氣吹，持物挍皆犯吉。（已上論文，蓋以氣吹等是
X42n0733_p0275a12║惡觸，若換淨亦應得。）唯此律論既聽換淨，尼與比丘既云非觸，
X42n0733_p0275a13║若有殘觸，米麵醬等斛升相當，展轉相貿並得成淨。
X42n0733_p0275a14║瓦器應承令其膩出，銅石更磨澡豆洗之，木器刎削
X42n0733_p0275a15║倉窖更泥，鐵器燒之，並得成淨。
X42n0733_p0275a16║罪名位等者，同犯吉羅齊等也。此意說言，此一犍度
X42n0733_p0275a17║大分明四，上文阿難自煑此六段，中段明觸，第四明
X42n0733_p0275a18║二內也，餘段即是相須故舉也。
X42n0733_p0275a19║身作業體，謂作無作也。食體，謂四大四塵等中以
X42n0733_p0275a20║何為體也。故今直約人（具非其人）處（淨不淨地）。類觸爾者，
X42n0733_p0275a21║下文比丘移菜以重生故佛聽食之，故知長未足時
X42n0733_p0275a22║運運更生即無惡觸，長足無生即是觸也。宿亦應爾。
X42n0733_p0275a23║須知合結者，臨未熟前結而成淨，若已熟竟結不成
X42n0733_p0275a24║淨，已犯宿故（結法自成物已犯宿）。
X42n0733_p0275b01║祇四句中，三俱不淨。不淨不得食者，應言成淨不得
X42n0733_p0275b02║食好也。今詳但使變生為熟，即名自煑，非由有生性
X42n0733_p0275b03║也。且如米麵，雖無生性，而不許煑也。此以營造招譏
X42n0733_p0275b04║故也。
X42n0733_p0275b05║故文言觸者是不淨者，下文有比丘先相嫌觸他食，
X42n0733_p0275b06║作如是意，令得不淨等也。
X42n0733_p0275b07║懸置等類。下文盖蘇油瓶，無無淨人，聽懸放盖也。
X42n0733_p0275b08║對上二觸者，一不受而捉，二失受也。
X42n0733_p0275b09║廣說可知者，既言對事分別，食中器具事有無量，廣
X42n0733_p0275b10║說准知也。
X42n0733_p0275b11║對戶鈎等者，下房舍法云：彼比丘疑不取，捉眾僧戶
X42n0733_p0275b12║鈎龠、若環、若朼角勾、若銅勾、若浴床。佛言聽捉者，謂
X42n0733_p0275b13║據無食膩者，若有食膩即成相染也。
X42n0733_p0275b14║始終俱有四過者，若無法藥理即同食，時與非時皆
X42n0733_p0275b15║容起四，今時法藥以對食辨，故即不同也。
X42n0733_p0275b16║生相生者，如菓菜等。生熟生者，如米麵等（菓須火淨，不犯
X42n0733_p0275b17║壞生；米麵須火淨，不犯壞生，故別論之）。
X42n0733_p0275b18║應同自煑者，若據造作，應同自煑，唯是局生。然以聖
X42n0733_p0275b19║教一切不開自手觸故，故通生熟，即不同也。
X42n0733_p0275b20║局生生盡者，於生中生相生熟總禁盡也。
X42n0733_p0275b21║若任運手口者，約任運失受為語也。宿自局具者，
X42n0733_p0275b22║自是自煑也。
X42n0733_p0275b23║淨不淨相望者，淨地不淨地也。
X42n0733_p0275b24║二、作淨中者，處分、羯磨二作法也。
X42n0733_p0275c01║淨地不攝人者，不攝得成別處也。
X42n0733_p0275c02║然宿不定可知者，償人食俱在二作淨地，亦成宿過，
X42n0733_p0275c03║食在二作，人在淨外，方無內宿也。二自然淨，人食俱
X42n0733_p0275c04║在，尚無宿過，食淨人外，理即無疑也。
X42n0733_p0275c05║此三義者，一別罪釋名，二辨體相，三明通塞也。
X42n0733_p0275c06║次釋文者，取上六科來釋之。
X42n0733_p0275c07║義同從他新得者，是不覺墮，忽然見在淨地也。
X42n0733_p0275c08║若反前說俱成不淨者，謂反前句，即是作意欲使墮
X42n0733_p0275c09║故不淨也。若反第二句，即是樹根在不淨地、菓墮淨
X42n0733_p0275c10║地。復有心同宿，雖菓墮淨地，即是不淨也。
X42n0733_p0275c11║若順文說得成兩句，若反說者阻，是以句義相似故。
X42n0733_p0275c12║初句據熟故不淨者，若其未熟，全在不淨地，猶尚是
X42n0733_p0275c13║淨，況論相入耶？
X42n0733_p0275c14║次句熟生者，若熟竟，隨淨不淨地分齊成淨不淨也。
X42n0733_p0275c15║此文創淨，即五分淨傷淨也。不中種淨，即五分未成
X42n0733_p0275c16║種也，謂未熟未堪為種子也。
X42n0733_p0275c17║但淨一即得者，要聚一處相連不斷。淨一即得絕者，
X42n0733_p0275c18║須別別淨也。
X42n0733_p0275c19║文言食不破菓等者，謂先火淨食而更生，雖復更生
X42n0733_p0275c20║不破生法，此釋疑故來也。
X42n0733_p0275c21║遇緣非觸，意說先雖曾受，以未作淨令淨，即是遇緣
X42n0733_p0275c22║失受，得更受取，不成惡觸，文聽食故。水洗連根菜
X42n0733_p0275c23║章釋意者，先曾火淨今更水況，恐水滅火比丘生疑
X42n0733_p0275c24║等，今謂不然。水洗者，即是五分水洗也，謂水中揉之
X42n0733_p0276a01║故得成淨也。
X42n0733_p0276a02║文言雖小，離食器草者，蹔縮鉢，離受食淨草也。縱己
X42n0733_p0276a03║多著成受，非觸也。
X42n0733_p0276a04║釋：有多種者，古師一解：宿相是共（謂人食共同一處〔但〕）有界壞
X42n0733_p0276a05║其淨地，無界攝食，是以犯。煑相是別（謂煑人白別，我但看之，故不犯
X42n0733_p0276a06║煑），有界攝食，便無內煑，是以不犯。又一解云：宿是人
X42n0733_p0276a07║食同處，招譏過重，故即犯宿。看煑事不經久，生過處
X42n0733_p0276a08║微，是故不犯。更兩解如章。
X42n0733_p0276a09║此謂不淨處，無比丘，無宿過者，對煑辨異也。
X42n0733_p0276a10║比丘難信者，恐犯非時食也。恐有譏嫌者，恐外謗
X42n0733_p0276a11║非時食也。不對造作等者，對煑辨異。然言無證者，
X42n0733_p0276a12║不同煑中決定別有淨人者，火食煑即有證，宿中不
X42n0733_p0276a13║得定有淨人，故言無證。然而縱證，豈即免過？且約不
X42n0733_p0276a14║定以說無證，煑及看煑俱不成內煑緣也。
X42n0733_p0276a15║此之二句重料簡觸者，錯受、油等三句合為一，不成
X42n0733_p0276a16║句，并忘受句為二也。
X42n0733_p0276a17║事八種五者，合四種餘食法為一，故成五也。
X42n0733_p0276a18║義兼惡觸者，不數在數也。
X42n0733_p0276a19║殘先不淨者，意說開不重開也。
X42n0733_p0276a20║對外失食者，內宿對非內，乃至不作餘食法對作餘
X42n0733_p0276a21║法，皆容他損食也。
X42n0733_p0276a22║恐濫外壞者，恐不為食而外用，中犯壞生也。計理欲
X42n0733_p0276a23║食生菜，自以火淨，方免壞生也。
X42n0733_p0276a24║淨不淨間者，食壓兩界亦得名間，何勞別釋？
X42n0733_p0276b01║第四文中，一、客比丘從外來，二、行求出界也。濩大便
X42n0733_p0276b02║道，母論云：得蘭往往間之，理須慎之。內舟之類，斯亦
X42n0733_p0276b03║是犯。若餘藥不治，即開也。
X42n0733_p0276b04║●迦絺那衣犍度
X42n0733_p0276b05║迦絺那者，明了論疏翻云：此名堅實，作此衣時多所
X42n0733_p0276b06║成，故言堅實。一切堅物皆稱迦絺那，如人煩惱強盛，
X42n0733_p0276b07║名此人為迦絺那心人也。言難活者，如有貧人資生
X42n0733_p0276b08║短𨷂取活極難，貧人若能施物入此迦絺那衣，功德
X42n0733_p0276b09║果報勝以衣聚，如須彌山作餘種彌，佛別貧人令行
X42n0733_p0276b10║此施，故偏就貧名為難活也。
X42n0733_p0276b11║章云賞善等，相傳義言，非正翻也。罸謂後安者，以文
X42n0733_p0276b12║言有迦絺那五月，後安無五月，故知不獲利也。南山
X42n0733_p0276b13║云：前安人七月十六日受，故文言冬四月捨。後安人
X42n0733_p0276b14║從七月十七日已去，至八月十五日日得受，故文言
X42n0733_p0276b15║即日來不經宿。若爾，何故文言有迦絺五月有？古人
X42n0733_p0276b16║釋云：月雖不滿，何妨得受？（謂後安人但得四月利〔之〕）今詳見論十
X42n0733_p0276b17║八。後安不得，伽論第七無臘、破安、後安、餘處安、擯人，
X42n0733_p0276b18║並不名受，且依伽見論好也。
X42n0733_p0276b19║五事中不失衣者，唯許離伽梨，不許離餘二也。
X42n0733_p0276b20║其伽、見二論，亦有疏云：但伽、見二論（相似並得也）。十誦三
X42n0733_p0276b21║十九亦云：餘處安居，不得此處受德衣行。別住人尚
X42n0733_p0276b22║不得，受餘羯磨決不得也。
X42n0733_p0276b23║然須五人者，一人被差，是所斯量，不入僧數故也。
X42n0733_p0276b24║如四僧中者，如下瞻波四種僧義中辨也。祇律不別
X42n0733_p0276c01║差守衣人，故一人得獨受。（求得分別如文者，謂邪命等也。）見論十八
X42n0733_p0276c02║云：僧持迦絺那衣與誰？應與衣壞者，衣壞者多。（乃至又云：）
X42n0733_p0276c03║不得與慳貪者。（准此是持衣人，非是分衣與衣壞者等。）此律但言羯磨
X42n0733_p0276c04║差人者，如下文云：若得未成衣，應眾僧中羯磨差丘
X42n0733_p0276c05║令作。見論十八云：昔蓮華如來與一萬六比丘圍遶，
X42n0733_p0276c06║共作迦絺那衣。（謂敬重此衣故。）十律六第二十九云：與四了
X42n0733_p0276c07║了能作比丘，令浣（〔二〕也）、裁割（〔一〕也）、染（三也）、簪刺（四也）、安隱（五也）、量
X42n0733_p0276c08║度（六也）。一一生念：我以此衣作迦絺那衣受。不生此六
X42n0733_p0276c09║心，不名善受。十律五十四優波問難事中云：浣時、染
X42n0733_p0276c10║割截時、簪綴時、連縫時、量度時。（此六心中，連縫即是安隱也。覺云：彼律無
X42n0733_p0276c11║安隱，即是五十四文，然二十九文有也。故應是撿知之。）
X42n0733_p0276c12║體如者，非生疎考布等。舒張等六文，言應白浣（一也），
X42n0733_p0276c13║染（二也），舒張（三也），輾治（四也），截作十隔（五也），縫治（六也）。
X42n0733_p0276c14║示納褋之方者，觀文以是檀越施衣，須褋作淨，若糞
X42n0733_p0276c15║掃衣浣已納淨也。
X42n0733_p0276c16║以持開故者，開中之重，故曰持開也。
X42n0733_p0276c17║五邪命者，智論二十二云：一為求利養故常威儀詐
X42n0733_p0276c18║現異相，二為求利故自說己德，三為求利養強占他
X42n0733_p0276c19║吉凶，四為求利養高聲現威令人敬畏，五為求利故
X42n0733_p0276c20║稱昔取得以動人心激發令施。
X42n0733_p0276c21║餘可知者，前科為七事，五事並釋訖，尋之可見，即指
X42n0733_p0276c22║第六、第七為餘也。
X42n0733_p0276c23║餘二可知者，於上義門之前衣體亦三：初、衣財體如，
X42n0733_p0276c24║二、衣財體不如，三、舉前體如應法合受。初既釋竟，下
X42n0733_p0277a01║二略指，故云餘二也（餘釋並尋上科可見也）。
X42n0733_p0277a02║文言界外住自受衣者，自受檀越施衣等也。
X42n0733_p0277a03║正受衣文四者，若欲行事者，若得未成衣。有人言：准
X42n0733_p0277a04║見論十八，一切僧共作。不然，准此律中羯磨差人，豈
X42n0733_p0277a05║合羯磨眾也？故不須准見論也。應僧中羯磨差人令
X42n0733_p0277a06║作（羯磨文如後當辨），差已令即日作成。若得已成者，應取橫
X42n0733_p0277a07║遂長牒，二尺一綴，如是五綴四牒，置好箱中放上座
X42n0733_p0277a08║前，或放能作羯磨人前。祇云：應擗牒箱中，眾華散上。
X42n0733_p0277a09║次作和僧單白，先應鳴鐘集眾令坐一處（被羯磨治人等自合
X42n0733_p0277a10║別處坐，破安等類離復亂坐，但不發言即是不受，無勞別坐。離復不受，亦須盡集，或復與欲，不爾不成）。索
X42n0733_p0277a11║欲問和，應答云：受迦絺那衣羯磨。作羯磨者即作單
X42n0733_p0277a12║白，如初文是（作白已應問僧言：誰能為僧持功德衣？能者答云：某甲能持）。次作白
X42n0733_p0277a13║二差持，若別問答，應答言：差持功德衣人羯磨。白二
X42n0733_p0277a14║法如第二文是。
X42n0733_p0277a15║章云：十律簡德者，十律二十九，先立五德者，不愛等
X42n0733_p0277a16║知受，為僧受迦絺那衣（唱此兩段〔大〕竟章中，即作問答云：問自恣所以差先等）。
X42n0733_p0277a17║彼受差竟，從座起，至僧前，禮之已，於羯磨師前，互跪
X42n0733_p0277a18║合掌，聽受羯磨。僧即羯磨，以衣付之。若別問答者，答
X42n0733_p0277a19║云：付功德衣羯磨。其羯磨文，即第三文是。然文中誰
X42n0733_p0277a20║諸長老忍已下一少句文，謂少於此住處持古羯磨
X42n0733_p0277a21║本有之。結中雖少，義即可通，成可足之亦好。
X42n0733_p0277a22║次第四文章中分三。三中初文者，此人既已僧付衣
X42n0733_p0277a23║竟，即應起手執衣箱至上座前，互跪頂戴已授與上
X42n0733_p0277a24║座，上座亦頂戴還授與彼。如是至三，置箱在上座前，
X42n0733_p0277b01║手撥華開，右手執衣四牒頓取，置在左手來上座前。
X42n0733_p0277b02║上座見來即須胡跪，餘僧亦爾。上座舒手，其人即取
X42n0733_p0277b03║衣疊一領授與上座，又却行一疊付第二。上座亦如
X42n0733_p0277b04║是。展轉至第四座，還來却至第二座下、第三座上，於
X42n0733_p0277b05║其中間手執衣，口云：此衣眾僧受作功德衣等。如文。
X42n0733_p0277b06║即釋初文竟。次第二文既開，彼人作此說竟，此四上
X42n0733_p0277b07║座即應同聲云：其受者已善受等。第二文竟。次第三
X42n0733_p0277b08║文，彼持衣人即答言：爾。其持衣人即起至第四座前，
X42n0733_p0277b09║取衣一領還作四疊。次至第五上座之前，展轉更行
X42n0733_p0277b10║還如前法。乃至下座僧並受衣竟，其持衣人來至上
X42n0733_p0277b11║座前，執衣胡跪告僧云：今僧和合受功德衣竟。此釋
X42n0733_p0277b12║第三文竟。
X42n0733_p0277b13║三世各三者，章中前判為未來文有三，當今是現在
X42n0733_p0277b14║復有三現，已過去復有三過，以三現句成受德衣，然
X42n0733_p0277b15║為滿足故說九句也。
X42n0733_p0277b16║略無羯磨差調者，五分二十二云：持衣人得已，應即
X42n0733_p0277b17║日浣、染、打、縫。若獨不能辦者，僧應白二羯磨，差一、二、
X42n0733_p0277b18║三乃至眾多比丘助之，唱言：大德僧聽！今差某甲、某
X42n0733_p0277b19║甲比丘作衣。若僧時到僧忍聽。白如是。羯磨准白成。
X42n0733_p0277b20║若准此律，於時到可方云：差某甲、某甲比丘助某甲
X42n0733_p0277b21║比丘作衣。白如是。以彼五分一切羯磨時到已可，更
X42n0733_p0277b22║無餘辭，即云：白如是。故知不同此律羯磨也。人以義
X42n0733_p0277b23║准，若總都差，不論助者，應云：大德僧聽！若僧時到僧
X42n0733_p0277b24║忍聽衣。白如是。羯磨准白成。（用此後解者好。）
X42n0733_p0277c01║欲釋僧集作法方便，且應了知。此律之中，瞻波等文
X42n0733_p0277c02║釋和合義，有其三種：謂應來者來，應與欲者與欲，現
X42n0733_p0277c03║前應呵者不呵。下雜法又云：有五事應和合。何等五？
X42n0733_p0277c04║若如法應和合，若默然住之，若與欲，若從可信人聞，
X42n0733_p0277c05║若先在眾中默然而坐。如是五事應和合。
X42n0733_p0277c06║前僧集中非不攝欲等者，謂集和合之中，三集、五和
X42n0733_p0277c07║義雖已具，然彼且顯持欲之欲。今說辨說欲，故於僧
X42n0733_p0277c08║集、和合二義之外，更重明之。疏云：亦可僧集謂是初
X42n0733_p0277c09║三，今此與欲唯心集（亦有疏本，無此後解）。此意謂顯前僧集中，
X42n0733_p0277c10║但於三集、五和之中，唯攝三集及以四和。今此與欲，
X42n0733_p0277c11║即是三、五之中與欲也。
X42n0733_p0277c12║下二但一者，此犍度末有二種捨：一、持衣人出宿，二、
X42n0733_p0277c13║眾僧和合共出。彼文共出與此上文八中共出體無
X42n0733_p0277c14║別故，故云但一也。欲自釋云：以共出者，同前義也。復
X42n0733_p0277c15║有疏本云：此二文中謂有四捨：前八分二：上六要心
X42n0733_p0277c16║捨，次二作法捨，下二即二。故總作四捨。今詳四捨雖
X42n0733_p0277c17║是初出疏本，而義乃勝。以其八中言共出者是中間
X42n0733_p0277c18║捨，末下共出是四月滿，故不同也。
X42n0733_p0277c19║離別而說即十者下，二，此八合十也。隨事乃多者，
X42n0733_p0277c20║由起要心多少不定，是故錯互以成多句也。八中，
X42n0733_p0277c21║前六論云要心失者，遍尋見論十四、世論第三及了
X42n0733_p0277c22║論，並有八捨，總無文判前六要心也。然尋其義，自是
X42n0733_p0277c23║要心，何用論判？有人云：此是誦字，謂十誦也，而錯為
X42n0733_p0277c24║論字也。今尋十誦二十九云：八捨：一、衣成，二、要成，三、
X42n0733_p0278a01║云，四、聞，五、失字發心，七、過限，八、捨時。彼雖列八，亦無
X42n0733_p0278a02║文言六是要心，但是疏家錯引也。然欲釋文，先應了
X42n0733_p0278a03║知諸要心皆由發心，云：我若住，或未作竟，可須五利。
X42n0733_p0278a04║我若決心，永出界去。或作衣竟，不復須利，而於後時
X42n0733_p0278a05║果然永去。或作衣竟，既遂要心，爾時即失。餘不竟等，
X42n0733_p0278a06║准此應知（若無諸要，直至限滿方失也）。
X42n0733_p0278a07║謂無下二衣者，疏意云：若無伽梨本不成受，明知作
X42n0733_p0278a08║竟是作下衣。今詳亦通作餘長衣得有竟捨，不局下
X42n0733_p0278a09║二衣無也。下皆類也。
X42n0733_p0278a10║聞捨者，疏釋易知。今更一釋，此云為釋。疑云：界內共
X42n0733_p0278a11║僧集出，可言失衣。我既界外不共僧出，應得限滿。故
X42n0733_p0278a12║即釋云：聞出即失。
X42n0733_p0278a13║第二文五：初有二六等者，有古律本但有八捨，闕此
X42n0733_p0278a14║二六已下文也。遂相傳云：上代諸德取十誦律六句
X42n0733_p0278a15║已下捨此安置。今尋十誦六已下文不同此，不應謬
X42n0733_p0278a16║傳。然四律初是姚秦弘始五年佛䭾耶舍翻，後至弘
X42n0733_p0278a17║始十一年支法領從西還更復重挍，後挍本中出此
X42n0733_p0278a18║已下文也。文中二六，於初六中廣出一切，謂出云要，
X42n0733_p0278a19║餘略指上；第二六中廣出竟要，餘略指上。尋文可
X42n0733_p0278a20║見。
X42n0733_p0278a21║舉聖斷一對，可有五六等者，前未得即求，而未果有
X42n0733_p0278a22║望斷要；今已得即求，而已遂更不希望，從何說斷？是
X42n0733_p0278a23║故不得作望斷要。既不得作，即是一向須除望斷，故
X42n0733_p0278a24║對更除去等五要，可有五六也。此則望斷既不得存，
X42n0733_p0278b01║若去為頭，二二除者，亦即必須除其望斷，便是三三
X42n0733_p0278b02║除者，但成四五：一、去竟（望斷理無），二、去不竟（望斷理無），三、去失
X42n0733_p0278b03║（望斷理無），四、去聞（望斷理無）。是故疏云：若以去為頭，但可成四
X42n0733_p0278b04║五等。有此義即是也。
X42n0733_p0278b05║義中擁故者。問：得、未得合應有望斷，以未得邊說。今
X42n0733_p0278b06║說疏意雖且如此，而速下文十五句中具約得等三
X42n0733_p0278b07║門義辨。彼三門中，疏並自許存望斷故。（若欲救疏者，此中且約已
X42n0733_p0278b08║得衣邊，必無別望。下文約其受衣之時已得、未得，而於後時別自起望。）問：此三、六中，文
X42n0733_p0278b09║中何故忽然除其失望斷等，而無次第耶？答：且示方
X42n0733_p0278b10║隅，不須通釋。十五句中，疏云界外唯一，故但十五者，
X42n0733_p0278b11║崇釋亦同。今詳難曰：共出句中，若本不出，是界內句；
X42n0733_p0278b12║蹔出還來，是界外句。界外句中，亦應許彼本住界外，
X42n0733_p0278b13║是界外句；蹔入還出，是界內句。若言界內違界外名，
X42n0733_p0278b14║亦應界外違界內名，何內即許界內共出得成兩句，
X42n0733_p0278b15║而界外句准一句耶？又文現云錯互上八，何因今乃
X42n0733_p0278b16║離合上八為十五耶？處合錯互，其相全別，故非應理。
X42n0733_p0278b17║今詳上文二六之中共除三要，謂初六中除失望斷，
X42n0733_p0278b18║第二六中除去望斷，二六今除失去望斷，即是八捨
X42n0733_p0278b19║除三殘五，乘此五數以為三五，即成十五。此謂准下
X42n0733_p0278b20║十二句中三四十二，亦應類此許乘三五以為十五。
X42n0733_p0278b21║且初五者得所望衣，次五不得所望衣，乃得所望合
X42n0733_p0278b22║也。約未得等三門辨之，即全十五也。問：三个五中得
X42n0733_p0278b23║所望等皆是已得，如何許有未得衣門？答：未得等三
X42n0733_p0278b24║據初受時，從已後更起別求，遂有得所望等也。若作
X42n0733_p0278c01║此釋，即顯上文二六之中二二除之，次十五中三三
X42n0733_p0278c02║除之，次十二中四四除之，次九句中五五除之。此義
X42n0733_p0278c03║必然，尋文可見。上來純是約要心除，次二五中除一
X42n0733_p0278c04║作法，義既異前，故不乘前作六六除也。
X42n0733_p0278c05║除三得衣故有，望斷、據得、得不得合故有。此四者，謂
X42n0733_p0278c06║十二中一一四句，各須具約得、未得等三門辨之，方
X42n0733_p0278c07║得具等二、四也。謂竟、不竟、不竟及失等三，約得衣門
X42n0733_p0278c08║而有也。故疏云：餘三得衣故有也。
X42n0733_p0278c09║望斷據不得合者，望斷一句通不得及得二門有之
X42n0733_p0278c10║也。若爾，文中初四云得望衣，如何乃言約不得門方
X42n0733_p0278c11║有望斷？答：謂初受時望於張家，未得衣故希必當得，
X42n0733_p0278c12║後時不得名不得門，以為望斷。然望受從於王家處
X42n0733_p0278c13║更起別求，而果然得，遂有得所望也。此十二句為約
X42n0733_p0278c14║多人？答：但約一人起要增減。若約多人有何道理？但
X42n0733_p0278c15║明十二人也。故約一人求三類衣，謂如求布、求絹、求
X42n0733_p0278c16║紬，或望一家三類衣上各起四要，故成十二也（說望三家
X42n0733_p0278c17║理亦無爽，疏中具約一家作之）。
X42n0733_p0278c18║餘二類爾者，餘已須衣等二門也。
X42n0733_p0278c19║二、五句中，文言界外亦如是者，即出界句也。
X42n0733_p0278c20║彼專約求衣者，此是辨界也。謂前十二句文相，亦是
X42n0733_p0278c21║餘方起，要計理亦應有界外失，然彼且約求衣明之。
X42n0733_p0278c22║●拘睒彌揵度
X42n0733_p0278c23║見論寄律師者，第十八云：拘睒彌住處有二比丘，一
X42n0733_p0278c24║是律師，一是修多羅師。修多羅師入廁用洗盆竟，不
X42n0733_p0279a01║去水覆盆。律師入廁見問言：誰入廁不去水？修多羅
X42n0733_p0279a02║師答言：是我。律師言：汝知罪不？答：實不知。律師言：汝
X42n0733_p0279a03║得吉羅。脩多師言：若犯，我應懺悔。律師言：汝故作不？
X42n0733_p0279a04║修多師言：不故。律師言：若不故者無罪。律師還房語
X42n0733_p0279a05║弟子言：修多師不知犯不犯。弟子聞已語修多師弟
X42n0733_p0279a06║子：汝師不知犯不犯。聞已向師說。脩多師語弟子：此
X42n0733_p0279a07║律師先言無罪，今言有罪。律師妄語律師。弟子聞已
X42n0733_p0279a08║向師說。如是展轉成大闘諍。
X42n0733_p0279a09║具約不剃髮等者，多論第三云：犯不犯者，不制剃髮
X42n0733_p0279a10║剪爪。佛說犯戒而言爪髮有命，不剃剪不犯。（已上論文）。
X42n0733_p0279a11║事一見異者，同於不剃等事，一見犯，一見不犯也。
X42n0733_p0279a12║言諍中事作，事作即是羯磨，諍羯磨者即是事諍，事
X42n0733_p0279a13║諍更無別體，即言諍中攝。謂諍餘道理名為言諍，諍
X42n0733_p0279a14║羯磨者名為事諍。謂如於一稱教羯磨，一人言成一
X42n0733_p0279a15║言不成，亦是事一見異也。廣如下減法辨之。
X42n0733_p0279a16║故佛勸言：彼汝若如我所說等者，彼汝即是能、所二
X42n0733_p0279a17║人也。
X42n0733_p0279a18║文中一个何以故義含兩種，是故事中分兩个以釋
X42n0733_p0279a19║也。謂此何以故貫通不同住及同住二文。
X42n0733_p0279a20║各三可知者，舉釋結三文也。
X42n0733_p0279a21║釋後能所成就義故等者，後謂勸門也。
X42n0733_p0279a22║恐不類此文等者，若爾，五分此妨，彼云何通？豈容有
X42n0733_p0279a23║得破律文耶？然觀五分二十三云高聲犯者吉羅等，
X42n0733_p0279a24║諸比丘雖聞佛語，猶諍不息，便於界內別作僧事。佛
X42n0733_p0279b01║復告言：若僧已破，於界內別羯磨如法如律者，亦名
X42n0733_p0279b02║羯磨成就。所以者何？二部異見不同住有二種：有自
X42n0733_p0279b03║作不同住，有僧羯磨與作不同住。諸比丘雖聞佛語，
X42n0733_p0279b04║猶諍不息（已上律文）。既雖聞猶諍不息，明知前言如法成
X42n0733_p0279b05║者，是如法部人，即顯佛呵非法部，謂於二部決有一
X42n0733_p0279b06║非，非是俱讚之辭故也。若作此釋，亦順此釋，亦是不
X42n0733_p0279b07║類也。
X42n0733_p0279b08║三、四二文可知者，第三、重以白佛，第四、教安置處也。
X42n0733_p0279b09║亦五可知者：一、至外道勸莫舉他；二、勸彼思念犯罪
X42n0733_p0279b10║之人有大威勢，恐須舉治；三、我等若與已下三文，同
X42n0733_p0279b11║上前科得也。
X42n0733_p0279b12║文言是長生王伴者，五分云：先是長生王臣也。
X42n0733_p0279b13║洗刀汁者，此是兒欲令母欲也，是凶猛性所感動也。
X42n0733_p0279b14║文言微眼尋父母後者，字林：微，隱行也。爾雅：匿、竄，微
X42n0733_p0279b15║也。
X42n0733_p0279b16║次偈如是知非見者，稱正理知，故曰如知。亦可如是
X42n0733_p0279b17║如知者，古人以而字作如字也，應言如是而知如非
X42n0733_p0279b18║見也。亦有疏本云：如是如知非見（此脫一个如字也）。
X42n0733_p0279b19║秉三毒在懷者，瑜伽等論，三毒亦名三箭也。
X42n0733_p0279b20║能破三善者，貪等也。
X42n0733_p0279b21║縱放身口者，謂從三毒起身口業也。
X42n0733_p0279b22║垢從心生者，害是六垢之一數也。俱舍二十一頌云：
X42n0733_p0279b23║煩惱恬六惱，害恨諂誑憍。述曰：意欲害他，乃是自與
X42n0733_p0279b24║害恬相應，便為自損也。或可依大乘雜集第七：恬有
X42n0733_p0279c01║三種，謂貪、瞋、癡，能現犯戒不淨相故。
X42n0733_p0279c02║善自良合上箭執急者，具足應言合上善執箭執急
X42n0733_p0279c03║五字也。由兆，國語注云：兆，見也。
X42n0733_p0279c04║反前緣說可知者，前緣起中，一、犯戒（今即佛為刊定），三、和合
X42n0733_p0279c05║作舉（今即教僧觸舉），四、不肯伏罪（今即作自和令）。
X42n0733_p0279c06║問：其前後者，若未料理，在後和合為得以不？佛答：不
X42n0733_p0279c07║得。若已料理，反此應知。
X42n0733_p0279c08║科行一事者，作前文中非時和合單白竟後，次即說
X42n0733_p0279c09║戒。說戒或可即用常白，如常不異；或可即用後文之
X42n0733_p0279c10║中非時說戒白，贊常說白，作說戒事。故云或可布薩
X42n0733_p0279c11║白者，即非持說戒白也；或可布薩者，即用常白作布
X42n0733_p0279c12║薩也。此之二法，科行一事。
X42n0733_p0279c13║阿㝹婆陀者，相傳云問婆羅門是威儀戒也。今詳阿
X42n0733_p0279c14║㝹翻為隨，鉢陁翻為句也。謂不得隨善比丘語言之
X42n0733_p0279c15║後，言句問答也。
X42n0733_p0279c16║惡馬者，事罷。俱不別者，今詳若化僧殘已下事不別
X42n0733_p0279c17║者，如闡陀類。但梵法治要犯夷罪，事罪不別方惡罵
X42n0733_p0279c18║治，如下增八，當辨能持來所說料理法也。
X42n0733_p0279c19║獨絕於彼者，彼即是彼，世間倫返也。
X42n0733_p0279c20║二種犯相者，止作二犯也。二、牒前不犯句者，意說
X42n0733_p0279c21║犯為第一，不犯為第二也，謂前三人也。上文列五種
X42n0733_p0279c22║犯人，配釋可知。
X42n0733_p0279c23║文言有信則能受者，眾主有德，令信心者受其言教
X42n0733_p0279c24║也。
X42n0733_p0280a01║為僧故而遣能用語者，僧中善人意為僧故勸遣眾
X42n0733_p0280a02║主，眾主受遣能用僧語也。
X42n0733_p0280a03║●瞻波揵度
X42n0733_p0280a04║啟請上三者，請上疑中三事也。一請知犯不犯，二請
X42n0733_p0280a05║知是舉非舉，三請知羯磨成不也。
X42n0733_p0280a06║昔來科分文為兩者，彼願律師云：初略明人法是非，
X42n0733_p0280a07║即是對緣立宗。此師意說，此揵度中宗明七非，至下
X42n0733_p0280a08║七非之中云此改宗本，彼意說云攝七為四，故云對
X42n0733_p0280a09║緣立宗也。
X42n0733_p0280a10║七非之中者，即指六群作非法非毗尼一段文也。
X42n0733_p0280a11║第八第九乃至解不解駈中者，第八臨事難成，第九
X42n0733_p0280a12║眾共諍非也。乃至解不解等者，第十第十二文也。此
X42n0733_p0280a13║中意辨，第八難成理定落在人法二非，第九眾諍定
X42n0733_p0280a14║即諍人法，如非十及十，僧若不作即是人非，或不應
X42n0733_p0280a15║作而輙治人亦是人非，明知並有人非。
X42n0733_p0280a16║或可當分自有略、廣者，三、四、八段單辨其名，當分略；
X42n0733_p0280a17║餘八段文如非雙辨，名當分廣。又四非中，初、非容攝，
X42n0733_p0280a18║二、似不止，名合故略。七中，初、非不攝，下三、離出故廣
X42n0733_p0280a19║也。
X42n0733_p0280a20║更含多種如非者，古師但七七即遇人之與法，今既
X42n0733_p0280a21║十五，於中即有互秉重秉傍不駈及事人立界非，然
X42n0733_p0280a22║雖文中不辨界非，以義傍通故亦有之，故此揵度含
X42n0733_p0280a23║非甚多，不專人法也。
X42n0733_p0280a24║以為兩个二法者，如文：非法羯磨、別眾羯磨（一个二也）、法
X42n0733_p0280b01║羯磨、和合羯磨（兩个二也）。
X42n0733_p0280b02║及對眾秉法，臨事難成者，磨言及至（脫至害也）。
X42n0733_p0280b03║自外六文，如非相顯者，五、六、七、九、十、十一文也。
X42n0733_p0280b04║七見不同者，下文有住處非法別，眾羯磨皆共諍言，
X42n0733_p0280b05║或言非法別、或言非法和、或言似法別、或言似法和、
X42n0733_p0280b06║或言成、或言不成，初七二人是法語。
X42n0733_p0280b07║上下撿勘有十四種非者，今詳且據現文之中而言
X42n0733_p0280b08║十四，若更理推十及十一，解駈二法既開兩非，亦應
X42n0733_p0280b09║廣對百一羯磨，各有應作而不作非，便為無量，思之
X42n0733_p0280b10║可知。
X42n0733_p0280b11║問：七非之中已有呵不止者，指下第六段文，名為七
X42n0733_p0280b12║非也。
X42n0733_p0280b13║善比丘等六翻前二十八人者，指下第二段文中，律
X42n0733_p0280b14║文釋不得滿數亦不得呵列二十八人，又釋得滿數
X42n0733_p0280b15║亦得呵中列善比丘等六人也。二十八人束為頌曰：
X42n0733_p0280b16║餘舉滅難為，神隱離別場。（至下第二段文，尋律自見。）
X42n0733_p0280b17║善比丘等六人者：一、善比丘；二、同一界住；三、不以神
X42n0733_p0280b18║足在空；四、不隱沒；五、不離見聞；六、乃至語傍人。（亦至下第
X42n0733_p0280b19║二段文中，尋律自當見之。）
X42n0733_p0280b20║答：下四僧中正取少滅不足。設明二十三人者，此中
X42n0733_p0280b21║攝也。今此滿呵文中專列二十八人體不足者，為此
X42n0733_p0280b22║文中不言少一人，故不足也者，下第五段、明僧中約
X42n0733_p0280b23║其所滿四僧體邊正取少滅，名為不足。說二十三來
X42n0733_p0280b24║無數者，與少無異故。亦即在此少約彼所滿僧邊言
X42n0733_p0280c01║二十一人，故名不足也。問：上下二文何意須約能滿、
X42n0733_p0280c02║所滿辨義不同？答：下文為明四僧體異，故約所滿以
X42n0733_p0280c03║明義。儻約能滿以明義者，寧得了知四僧體具？今上
X42n0733_p0280c04║文中為明能滿、能呵之中有成能滿、能呵之人，或有
X42n0733_p0280c05║不成能滿、能呵。若約所滿以明義者，寧得了知能滿、
X42n0733_p0280c06║呵成、不成義？故疏次云以滿、不滿對呵應、不應義說。
X42n0733_p0280c07║亦異於可者，謂以得或能滿等義望下為異也。
X42n0733_p0280c08║向來六文所列七種非法者，謂向疏中辨十四非，除
X42n0733_p0280c09║其第五非法毗尼等七非之外，自餘所列七種非法，
X42n0733_p0280c10║出在第二、三、四、七、十、十一六段文也。
X42n0733_p0280c11║且從起說者，且從六辟起過而說也。
X42n0733_p0280c12║體不異七者，不異七段文中非也。然疏中云以其第
X42n0733_p0280c13║五段文直明用僧者，意欲不辨第五中非。今尋文中
X42n0733_p0280c14║言少一人非法、非毗尼者，即是不異第六段中七中
X42n0733_p0280c15║初非也。
X42n0733_p0280c16║然此十五非應說一切科落一非者，謂隨所應科落
X42n0733_p0280c17║一非，非謂一切具十五。且如不滿人呵不正非，但受
X42n0733_p0280c18║威有，餘法定無。解駈二法唯在治擯，受日杖囊離衣
X42n0733_p0280c19║等類亦決定無，應隨思之。
X42n0733_p0280c20║身口業殊者，僧尼制戒，防護不同也。
X42n0733_p0280c21║身口止作業者，通僧尼說。四夷唯身口作，尼覆藏及
X42n0733_p0280c22║隨舉口止業也（尼縱不，豈得足僧數？答：此滅擯中通二眾釋之）。
X42n0733_p0280c23║神足等五身之業色者，此應分別。神足若由通果心
X42n0733_p0280c24║發，唯有表業（無記不能引無表故），隱沒離見，別住戒場，理通三
X42n0733_p0281a01║性。若異熟心在此四處，全無二業，如理應思。
X42n0733_p0281a02║同七非中說也者，若約呵辨，呵通如非，並名不止（謂所
X42n0733_p0281a03║呵羯磨名不止）。若約業性，業通三性，謂以口業、聲性為體（如下
X42n0733_p0281a04║應知）。
X42n0733_p0281a05║口業聲性名味句為體者，謂依成實口業即是聲性，
X42n0733_p0281a06║聲性即是名味句，名味句既有表彰故名口業。若薩
X42n0733_p0281a07║婆多口業聲名等，即是聲上作用，作用離聲自別有
X42n0733_p0281a08║體。
X42n0733_p0281a09║復着互不應故非者，如在戒場說恣分衣等，名為着
X42n0733_p0281a10║互，非也。
X42n0733_p0281a11║
X42n0733_p0281a12║飾宗義記卷第八末