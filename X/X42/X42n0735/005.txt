X42n0735_p0440c08║
X42n0735_p0440c09║
X42n0735_p0440c10║
X42n0735_p0440c11║四分律開宗記卷第五（從尼律初至尼律竟，合有三萬七千二百言）
X42n0735_p0440c12║西太原寺沙門　懷素　撰
X42n0735_p0440c13║●次明尼律戒本六文先定同戒最初有無。舊解
X42n0735_p0440c14║云：大僧與尼男女位別，何得因此制彼？又復望尼漏
X42n0735_p0440c15║過未起，如何逆制？謂二眾犯同，皆別有初。所以知者，
X42n0735_p0440c16║如尼初戒與僧同犯，下開亦言最初不犯，故知別初。
X42n0735_p0440c17║如斯解時，可同犯戒應更別出。起過之人呵責制戒，
X42n0735_p0440c18║但大僧中已明起過，若更出者不異於前，為離繁文
X42n0735_p0440c19║略而不出，直列戒本。餘二律中告尼眾言二部持者，
X42n0735_p0440c20║此謂告知同別共學不學，非是由此制彼名共，以是
X42n0735_p0440c21║義故各別有初。此釋不然，違於理教。故今正解，但同
X42n0735_p0440c22║犯戒無別最初。以僧與尼俱是具戒，形雖有殊禁持
X42n0735_p0440c23║義一，但使大僧犯訖因即制尼。尼後犯者即是第二，
X42n0735_p0440c24║豈有結局比丘不通尼眾，待後別犯更立最初？故五
X42n0735_p0441a01║分第十一云：佛為比丘制初戒已，波羅問云：是戒我
X42n0735_p0441a02║當云何持？為應作一部僧持、二部僧持？佛言：應作二
X42n0735_p0441a03║部僧持。從今是戒應如是說。即立戒本。自下同戒問
X42n0735_p0441a04║答皆然。又十八云：諸比丘尼見優波離嗔罵言：坐！此
X42n0735_p0441a05║比丘恒問世尊：此戒應作二部僧持？一部僧持？佛便
X42n0735_p0441a06║令作二部僧持。由此使我多受困苦。十誦四十六：爾
X42n0735_p0441a07║時佛不在比丘尼僧前結同戒。在比丘僧前結同戒
X42n0735_p0441a08║已，語諸比丘：汝等向比丘尼僧說。諸比丘遣跋提比
X42n0735_p0441a09║丘往語云：諸善女！佛結同戒，我及汝等應共受持。是
X42n0735_p0441a10║中有長老比丘尼皆言：善好！偷蘭難陀比丘尼暗嗑
X42n0735_p0441a11║不受。是中有比丘尼少欲知足，乃至白佛。佛種種呵
X42n0735_p0441a12║責已，乃至言：若比丘尼暗嗑向比丘者，波逸提。僧祇
X42n0735_p0441a13║三十六：愛道白佛言：世尊！已為諸比丘制四墮重法，
X42n0735_p0441a14║我等得廣聞不？佛言：得。瞿曇彌！若信心善女人，欲得
X42n0735_p0441a15║五事利益者，當盡受持此毗尼等，次第為說。以此義
X42n0735_p0441a16║推，明無初也。爾者，豈可一切同戒皆因比丘先犯，而
X42n0735_p0441a17║無一戒因尼制僧？解：但列同戒者，悉是比丘先犯。比
X42n0735_p0441a18║丘犯已，因即制尼。所以知者，以同戒云：世尊在某處，
X42n0735_p0441a19║以此因緣集比丘僧。為尼制戒者，還是比丘犯制之
X42n0735_p0441a20║處。若此同戒別有初者，即應別舉緣起呵制，如何但
X42n0735_p0441a21║云以此因緣爾者？如何滅年受戒與外道食戒及長
X42n0735_p0441a22║鉢等戒，尼中別舉緣起？解：此等犯雖是同，以緣異故，
X42n0735_p0441a23║故尼戒中別舉緣起。又解：此等諸戒並尼先犯，雖尼
X42n0735_p0441a24║先犯，不得因此制僧，以尼行法皆依僧故，必無因卑
X42n0735_p0441b01║有制尊義。故多論第九云：若二部同戒，必於大僧
X42n0735_p0441b02║中結，後令大比丘告尼，以女人賤當從大僧受故。若
X42n0735_p0441b03║獨結尼戒，就二部中也。故此等戒僧後別犯，以緣異
X42n0735_p0441b04║故而有最初爾者。既因比丘先犯以制尼者，然尼漏
X42n0735_p0441b05║過未生，如何逆制？解：比丘與尼戒體無別，但僧犯竟
X42n0735_p0441b06║即與尼同，非要更須對尼起漏。若以人別必未生者，
X42n0735_p0441b07║如須提起漏非開餘人，何得因此遂禁餘者爾者？若
X42n0735_p0441b08║准此義，尼則無初，如何尼初戒云最初不犯？解：此言
X42n0735_p0441b09║初者，非是尼犯最初，以對比丘立制云初不犯。今將
X42n0735_p0441b10║此制宣示尼眾，還是從比丘初犯名為最初，不是以
X42n0735_p0441b11║尼別犯有初名為最初。若以此文即謂尼有初者，如
X42n0735_p0441b12║何尼中不舉犯人緣起？既無人緣，明因僧制。
X42n0735_p0441b13║次解六文，於中開二：一、總，二、別。總中四門：第一、五犯
X42n0735_p0441b14║聚，第二、七犯聚，第三、方便，第四、持犯。
X42n0735_p0441b15║先解五犯。五門分別：第一位列五犯，第二立五所以，
X42n0735_p0441b16║第三解通犯名，第四釋別夷等，第五彰犯次第。初門
X42n0735_p0441b17║大僧四戒、尼八戒為初犯，僧十三僧殘、尼十七為第
X42n0735_p0441b18║二犯，僧三十捨墮、九十單提合百二十，尼三十捨墮、
X42n0735_p0441b19║一百七十八單提合二百八為第三犯，僧四提舍、尼
X42n0735_p0441b20║八為第四犯，僧百眾學及七滅尼但眾學為第五犯。
X42n0735_p0441b21║問：何故具位戒多廣立五犯，沙彌戒少唯局吉羅？解：
X42n0735_p0441b22║比丘行滿力分堪行，防過使周廣立五犯。沙彌不滿
X42n0735_p0441b23║力分未堪，且就化宜犯唯一品。又解：比丘五犯託緣
X42n0735_p0441b24║以興，沙彌不然。何以來難？爾者，沙彌無犯緣，制罪唯
X42n0735_p0441c01║一品，如何諸戒下，一一並結𠎝？解：祇為無犯緣，制罪
X42n0735_p0441c02║唯一品，道分修義同，諸戒齊結罪。若不爾者，具不何
X42n0735_p0441c03║殊？次立五者，但佛制戒准俗而立，俗有五刑故施五
X42n0735_p0441c04║犯，又以藥有五故立有五犯。又解：但為眾生輪迴五
X42n0735_p0441c05║道，世尊哀怜為制戒律，欲使斷因不受苦報。故母經
X42n0735_p0441c06║第七云：云何名犯？能使眾生輪迴三有，名為犯義。又
X42n0735_p0441c07║可世尊善知法相，隨化機宜立此五耳。次解名義。然
X42n0735_p0441c08║下律文名五種犯，違禁起非名之為犯。又名五種制，
X42n0735_p0441c09║以須禁防稱之為制。亦名五犯聚，一犯含多名為犯
X42n0735_p0441c10║聚。然有諸師棄此正文取祇篇名，釋者不順正理，既
X42n0735_p0441c11║取篇名即釋篇云：輕重相形故名篇。或云：偏跛故名
X42n0735_p0441c12║篇。又云：流類均等相似義者，說有五階故曰五篇，謂
X42n0735_p0441c13║其三齊故是均等：一名齊，二體齊，三究竟齊。如初篇
X42n0735_p0441c14║四戒但名波羅夷，輕重義等後都暢思，有此相似錄
X42n0735_p0441c15║為初篇，餘非類者理不得同。如是展轉乃至第五，類
X42n0735_p0441c16║亦同爾，故名為篇。此但略引不能繁破，古師序列疏
X42n0735_p0441c17║向一紙，斯則枉釋異名費多言從，用茲傳授不益學
X42n0735_p0441c18║人。但知篇者編也，編此法義成其一聚，此即章品異
X42n0735_p0441c19║名，豈勞廣釋。次解夷等名者，梵曰波羅夷，此無名譯，
X42n0735_p0441c20║既無正目相當，且從義解。故多論第二云：波羅夷者
X42n0735_p0441c21║名墮不如處，如二人共鬪一勝一負，比丘受戒欲出
X42n0735_p0441c22║生死與四魔共鬪，若犯此戒則墮負處，名墮不如。十
X42n0735_p0441c23║誦亦然，彼文是罪極惡深重，作是罪者即墮不如，不
X42n0735_p0441c24║名比丘非沙門等。或名他勝處，以犯戒故魔必得勝。
X42n0735_p0442a01║故俱舍十五云：破苾蒭體害沙門性，壞滅墮落立他
X42n0735_p0442a02║勝名。或從喻故名曰死人，故上文言：譬如有死屍，大
X42n0735_p0442a03║海不容受。又云：譬如斷人頭不可復起。又曰無餘，故
X42n0735_p0442a04║下文云：遮波羅夷者是名無餘故遮。但無餘有二：一
X42n0735_p0442a05║自行無餘，以壞根本無比丘用故；二眾法無餘，以同
X42n0735_p0442a06║死屍二僧不攝故。望此二行更無餘分，故曰無餘。又
X42n0735_p0442a07║名為棄，若犯此戒內法不収，棄之於外故名為棄，為
X42n0735_p0442a08║此文言棄之於岸上。又戒經云：是四棄法，此棄即是
X42n0735_p0442a09║邊之異名。又母經第七云：波羅夷者，為他刀梢所傷
X42n0735_p0442a10║絕滅命根，名波羅夷。佛法中波羅夷者，與煩惱共諍
X42n0735_p0442a11║為惡所害，名波羅夷。又復波羅夷者，為三十七住道
X42n0735_p0442a12║法所棄，為四沙門果所棄，為戒、定、慧、解脫、解脫知見
X42n0735_p0442a13║一切善法所棄者，名波羅夷。又波羅夷者，如人犯罪，
X42n0735_p0442a14║施其死罸，更無生路。犯波羅夷，永無懺悔之路。於比
X42n0735_p0442a15║丘法中，更不可修，名波羅夷。如人欲到彼岸，愚癡中
X42n0735_p0442a16║道，為他所誑，而失彼岸。於佛教中，為煩惱所誑，失涅
X42n0735_p0442a17║槃彼岸，是名為墮。僧殘者，犯此罪已，垢纏行者，非全
X42n0735_p0442a18║淨用，故名為殘。有殘之罪，假僧除殄，故曰僧殘。奈邪
X42n0735_p0442a19║第三云（秦言語眾决斷）：又多論第三云：僧伽婆尸沙者（秦言僧殘），
X42n0735_p0442a20║是罪屬僧，僧中有殘，因眾除滅。又云：四事無殘，此雖
X42n0735_p0442a21║犯有淺，因僧滅故，故曰僧殘。母經第七云：僧殘者，殘
X42n0735_p0442a22║有少在不滅，名為僧殘。又復殘者，如人為他所斫，殘
X42n0735_p0442a23║有咽喉，名之為殘。如二人共入陣鬪，一為他所害命
X42n0735_p0442a24║絕，二為他所害少在不斷。若得好毉良藥，可得除着。
X42n0735_p0442b01║若無者，不可差也。犯僧殘者，亦復如是，有少可懺悔
X42n0735_p0442b02║之理。若得清淨大眾，為如法說懺悔除罪之法，此罪
X42n0735_p0442b03║可除。若無清淨大眾，不可除滅，是名僧殘。然殘諸義，
X42n0735_p0442b04║亦通下犯。此以對初，故彰總稱。多論第三：問曰：四篇
X42n0735_p0442b05║皆是有殘，何以獨此戒言有殘？答曰：四篇雖是有殘，
X42n0735_p0442b06║不一切盡因僧滅，十三事一切因僧滅。又犯此戒，行
X42n0735_p0442b07║波利婆沙亦在僧中，摩那埵亦在僧中，出罪亦在僧
X42n0735_p0442b08║中，餘戒不爾，故名僧殘。波逸提（此名為墮），罪有此能，即是
X42n0735_p0442b09║功能為義。十云：波逸提者，燒煑䨱障。若不悔過，是障
X42n0735_p0442b10║礙道。母經第七云：所犯罪微，故名波逸提。又復非斷
X42n0735_p0442b11║滅善根罪、枝條罪，名波逸提。又復如被斫者，少傷其
X42n0735_p0442b12║皮，不至損命。波逸提罪亦復如是，此罪傷善處少，名
X42n0735_p0442b13║波逸提。此且約別為義，理亦通餘。提舍尼者，多論第
X42n0735_p0442b14║九云：此戒體無罪名，一人邊一悔過。若其從義，名為
X42n0735_p0442b15║可呵，即是責過為義。故文言：我犯可呵法。以若持戒
X42n0735_p0442b16║順教，即合讚歎。今既犯戒招𠎝，事須呵責，亦可謝過
X42n0735_p0442b17║為義。文言：我今向大德悔過。以所造惡，謝在於往，今
X42n0735_p0442b18║追生厭，故云悔過。母經第七云：犯即懺悔，數犯數悔，
X42n0735_p0442b19║故名波羅提舍尼。又復忘誤作非故，心作故名也。僧
X42n0735_p0442b20║祇二十一云：向人發露不䨱藏。突吉羅者，見云：突者
X42n0735_p0442b21║是惡，吉羅者作，謂惡作也。又言式。又迦羅尼者，即是
X42n0735_p0442b22║勸學名也。問：毗尼者，戒行為宗，何故乃言波羅夷耶？
X42n0735_p0442b23║答：行通於五，不能自分，舉彼所防，以別能治，故言波
X42n0735_p0442b24║羅夷等，即是五犯。解：義咸就所防。若言式叉者，義則
X42n0735_p0442c01║有兩：上四同前所防，第五勸學受稱。次明先後。推尋
X42n0735_p0442c02║大聖本制之興，隨犯即禁，輕重事亂。又准多論，先結
X42n0735_p0442c03║吉羅，後制餘戒。今此次第，何所稟承？解：重者先明，輕
X42n0735_p0442c04║者後說，次第法然，不違道理。又此次第，並佛自施，如
X42n0735_p0442c05║略說中，儀則已爾。故優波離，佛涅槃後，一依聖教，集
X42n0735_p0442c06║為次第，欲使僧尼觀過興厭，先識麤𠎝，後知微過，善
X42n0735_p0442c07║修對治，離過行成，有剋道益，故所以爾。
X42n0735_p0442c08║次七犯聚六門分別：第一位列七聚，第二立七之意，
X42n0735_p0442c09║第三解通聚名，第四釋別夷等，第五偷蘭先後，第六
X42n0735_p0442c10║入五犯不。初門四八為第一聚，十三十七為第二聚，
X42n0735_p0442c11║一切偷蘭為第三聚，捨墮及諸提為第四聚，四八提
X42n0735_p0442c12║舍為第五聚，惡作第六，惡說第七。次立七者，古舊釋
X42n0735_p0442c13║云：若約三聚總明業相，亦得名為一不善聚，但為制
X42n0735_p0442c14║戒本心，為欲備防違失。若其就體總為一聚，此則輕
X42n0735_p0442c15║重通含，何由可識？以斯義故不得立一。若其就具往
X42n0735_p0442c16║分不過身口，身犯名惡作，口犯名惡說，此亦體含輕
X42n0735_p0442c17║重相又未分，故不從具立於二聚。若其從境別制塵
X42n0735_p0442c18║沙，文則廣而頗尋，行乃博而難立，故聖興制事唯是
X42n0735_p0442c19║要，進不就廣恐令起退，止不住略恐難解知，是以逐
X42n0735_p0442c20║義離廣出於五聚，五所不攝還復二位，以五配二故
X42n0735_p0442c21║有七聚，罪相差分麁以可識。問：據聖本制隨犯即禁，
X42n0735_p0442c22║分何為五？而言逐義離廣，豈可先有一法分為五也？
X42n0735_p0442c23║故知不爾。答：逐義離廣者，以身口所造有五義邊即
X42n0735_p0442c24║置前五，不同向五輕微相者，當位立二即成七聚，何
X42n0735_p0443a01║必要須先有今分方明離廣？今解不然，蓋是如來善
X42n0735_p0443a02║知法相，隨化機宜立此七聚。既云古昔常法無別，所
X42n0735_p0443a03║以既許身語所造有五義邊即置前五，如何不許有
X42n0735_p0443a04║七義邊真立七聚？次釋名義。所言聚者，罪種雖多，名
X42n0735_p0443a05║類貫攝，集在一處，稱之為聚。偷蘭一罪雖無別文，或
X42n0735_p0443a06║可聚在大教之中，或可聚在一名之下。次釋夷等別
X42n0735_p0443a07║名。同五犯者，如上已明。不同者，今解。偷蘭遮者，昔解
X42n0735_p0443a08║云：偷蘭名醜惡，故下文云：汝莫破僧，甚大醜惡。以出
X42n0735_p0443a09║佛身血，或與佛竟化，相鄙之甚，故曰醜惡。今解：名大
X42n0735_p0443a10║障道，故善見云：偷蘭名大遮者，言障善道，後墮惡道。
X42n0735_p0443a11║又母經第七云：於麤惡罪邊生，故名偷蘭遮。又欲起
X42n0735_p0443a12║大事不成，名為偷蘭遮。言惡作者，作惡故惡，由作得
X42n0735_p0443a13║惡，俱名惡作，如反抄衣等。作惡故惡，持佛像等，由作
X42n0735_p0443a14║得惡。言惡說者，說惡故惡，由說得惡，並名惡說，如說
X42n0735_p0443a15║自𠎝等。說惡故惡，如為持仗人說法等，由說得惡。此
X42n0735_p0443a16║七並就所防罪解，若不舉彼所防、能防，不可為七。問：
X42n0735_p0443a17║彼前第五犯體，此六、七収，如何勸學名局，前不及後？
X42n0735_p0443a18║答：為成七聚，身語別分，論勸學名，彼此無別。次偷蘭
X42n0735_p0443a19║先後者。問：蘭之一罪，或在第三，或在第五，其義何也？
X42n0735_p0443a20║答：戒與威儀以分七者，偷蘭位次合在第三，以過麤
X42n0735_p0443a21║重，戒門所攝。為此下文，若以破戒故遮，謂夷等上三；
X42n0735_p0443a22║為以威儀故遮，謂提等下四。若以均離往分，須在第
X42n0735_p0443a23║五，以體雜故，不在均前。過復是麤，須居雜首，既是均
X42n0735_p0443a24║下雜初，位當第五。又解：蘭聚不定，須就果因，即是作
X42n0735_p0443b01║因故三，為果故五，為辨成他成故爾。
X42n0735_p0443b02║次入不入二門分別：第一約七聚明，第二定默妄罪。
X42n0735_p0443b03║初門七聚，位約為三。上之四聚，即為四犯。偷蘭一聚，
X42n0735_p0443b04║一向不入。六七二聚，有入不入。門：所以偷蘭一向不
X42n0735_p0443b05║入，六七二聚有入不入。解：凡入五犯，須具二義：一並
X42n0735_p0443b06║體均，二齊究竟。然以蘭含輕重，非是體均。又通果因，
X42n0735_p0443b07║非齊究竟。以斯義故，一向不入。吉罪之中，雖通因果，
X42n0735_p0443b08║簡取究竟，並即體均。是以六七有入不入。爾者：吉罪
X42n0735_p0443b09║簡究竟，以體均故入。偷蘭義亦然，同吉應有入。解：蘭
X42n0735_p0443b10║設究竟，體亦不均。約此不同，束成三位。大眾懺蘭，如
X42n0735_p0443b11║破僧逆蘭，及佛滅後，東西二洲，一切破主。然此逆蘭，
X42n0735_p0443b12║是可懺罪。故十誦第五十：波離問：破僧犯何罪？佛言：
X42n0735_p0443b13║犯偷蘭。又問：破僧罪云何悔？佛言：偷蘭遮悔其出血。
X42n0735_p0443b14║偷蘭是波羅夷下，不成罪攝，亦是可懺。又此律但言
X42n0735_p0443b15║四事不可治，不言兼二逆。爾者：如何言提婆達多，此
X42n0735_p0443b16║應滅擯？解：此以逆故擯，不以蘭故擯。如外道故煞父
X42n0735_p0443b17║母，亦言滅擯，豈亦犯蘭？以此故知，無不可懺偷蘭。問：
X42n0735_p0443b18║蘭既可懺，所以難謗犯殘。解：如謗黃門，破內外道，亦
X42n0735_p0443b19║得犯殘，豈有蘭罪？故知但為舉事謗，駈擯處齊，結以
X42n0735_p0443b20║殘罪，不為偷蘭。又以蘭故謗成殘者，豈有所謗名輕，
X42n0735_p0443b21║能謗罪重？二、少眾懺蘭，如破僧助伴，及壞羯磨僧蘭。
X42n0735_p0443b22║三、一人懺蘭，如五百比丘蘭，及人皮、石鉢、食生肉血、
X42n0735_p0443b23║剃三處毛、裸形見佛等。非直果蘭有此三位，因蘭亦
X42n0735_p0443b24║爾。十誦五十九：波離問佛：偷蘭遮云何懺悔除滅？佛
X42n0735_p0443c01║言：有四種偷蘭：從波羅夷生重偷蘭，一切僧前悔過
X42n0735_p0443c02║除滅；從波羅夷生輕偷蘭，應出界外四比丘眾悔過
X42n0735_p0443c03║除滅。殘邊重蘭同此。從僧殘生輕蘭，一比丘悔滅。伽
X42n0735_p0443c04║論亦爾。由此不同，一向不入。爾者，究竟吉羅有其二
X42n0735_p0443c05║種，如沙彌四重滅擯，大僧責心。此亦不均同蘭，何以
X42n0735_p0443c06║有入？解：本立五犯，對於具戒沙彌滅擯，簡而不論。然
X42n0735_p0443c07║依此文，但四人為大眾，故文言不白大眾者，四人若
X42n0735_p0443c08║過，類知二、三人即是小眾。對其三境懺悔儀則，如下
X42n0735_p0443c09║滅諍自言中明。
X42n0735_p0443c10║次定默者，但僧說戒不問廣略，默妄吉羅、吉淨提罪。
X42n0735_p0443c11║若二三人唯提無吉，以皆自言稱清淨故。一人心念，
X42n0735_p0443c12║雖復口言以𨷂所對，還是吉羅。問：未知默罪為是究
X42n0735_p0443c13║竟、為是方便？一解：是究竟。所以爾者，無心作默不欲
X42n0735_p0443c14║發言，今遂本期豈非究竟？若以默故即是方便，和眾
X42n0735_p0443c15║默時應非究竟，和僧在眾默合眾得僧殘。問：淨默亦
X42n0735_p0443c16║然，如何是方便？是則前二是因、第三是果，覽前二因
X42n0735_p0443c17║成後一果，猶如違諫結業之類。又解：案其實義非是
X42n0735_p0443c18║究竟。所以爾者，凡結業門皆據身語，如何約心不了
X42n0735_p0443c19║而成究竟？然此默妄意造語業，為造不了方便所収。
X42n0735_p0443c20║故俱舍云：語業者或默然，如布灑他時。若不以此成
X42n0735_p0443c21║業門，定不息餘詞，難為永軌丸。又以列在小妄方便
X42n0735_p0443c22║位中爾者，默妄隱在心，不得成究竟；大妄身現相，應
X42n0735_p0443c23║當是方便。答：妄為現身相，故得成究竟；默隱無別相，
X42n0735_p0443c24║所以是方便。默是方便不入五犯，提是究竟故入五
X42n0735_p0444a01║中。次解方便義。言方便者，雖復之造前境，未暢本思；
X42n0735_p0444a02║或復境緣互差，不成究竟。如斯等例，是曰方便。方便
X42n0735_p0444a03║不同，有其二種：一者、進趣方便；二者、不成方便。然古
X42n0735_p0444a04║舊師立三方便：第一、先立遠方便，亦名遠資成。所以
X42n0735_p0444a05║合不立者，良以遠中但有資義，體事既殊，故今不
X42n0735_p0444a06║立。又准了論，但於進趣之中分為近遠，本更不假餘
X42n0735_p0444a07║別體事，以此故今除遠立餘。言進趣者，心規前事，發
X42n0735_p0444a08║動身語，造境求成，名為進趣。但心該於剋漫，作業通
X42n0735_p0444a09║於自他，俱能資果，稱云方便。定此有無，三位料簡：第
X42n0735_p0444a10║一、敘異說；第二、顯過非；第三、立正義。初、昔義一解：亦
X42n0735_p0444a11║有亦無。如違諫等，有法隔絕，不待心息，故言三蘭。如
X42n0735_p0444a12║煞、盜等，本無法隔，故要心息得罪，進趣中無。第二解：
X42n0735_p0444a13║進趣之中一向無罪，以文言不成者蘭，不言未成者
X42n0735_p0444a14║蘭。假使步步增其不善，而無步步蘭、吉之名。又如向
X42n0735_p0444a15║佛，步步有順理之福；今假作過，步步有違理，亦無蘭、
X42n0735_p0444a16║吉。爾者如何？白二羯磨捨者三蘭解：此是第三息處，
X42n0735_p0444a17║故言三罪。猶如門外三，即非具有三。
X42n0735_p0444a18║次過非有五：一、立義違理無因過。教防身語，通及果
X42n0735_p0444a19║因。因既言無，果應非有。但以見佛果無名，因增步步
X42n0735_p0444a20║福。違教果有稱，寧無因業名？汝以因類其因，令因不
X42n0735_p0444a21║立稱；我以果類其果，令果無犯名。然罪果類福果，罪
X42n0735_p0444a22║有福非有；罪因類福因，亦罪有福非有。第二、要假心
X42n0735_p0444a23║息事止過。若言毗尼者，因緣以求，即心為因，前事為
X42n0735_p0444a24║緣。心因及緣俱一不息，如何不息因緣之業而得有
X42n0735_p0444b01║罪？爾者，若以不息即無罪者，且如違諫至四，心若息
X42n0735_p0444b02║息，故得偷蘭。四竟結夷𠎝，明心不是息。心既不息，如
X42n0735_p0444b03║何有罪？果既許然，因豈假息？又如獨行未至村蘭，此
X42n0735_p0444b04║有將至之心，明知未至不息。又五分第一云：比丘作
X42n0735_p0444b05║書，字字偷蘭。豈可作書，字字皆有止心？第三、二因差
X42n0735_p0444b06║平相成過。凡論不善，有其二位：一者違理，二者違教。
X42n0735_p0444b07║違理，因果俱無名種；違教，因果俱有名種。若言但增
X42n0735_p0444b08║不善而無蘭吉名者，豈將違理之因成違教果？計理
X42n0735_p0444b09║不然，名平成過。又違理業，略教所収；違教果名，廣教
X42n0735_p0444b10║中攝。如何略教中因乃成廣教中果？又此違理，性罪
X42n0735_p0444b11║可然，若犯遮戒，如何違理？第四、濫開聖意引證過。以
X42n0735_p0444b12║八事成重，但積勢成體。既不覧，明不藉因。爾者，若不
X42n0735_p0444b13║覧體，即不藉因，如何要須前七未懺？既言未懺，必假
X42n0735_p0444b14║相成。又若不覧，蘭須別懺，如何文中隱其悔語？第五、
X42n0735_p0444b15║乖諸律論正文過。文如下引。
X42n0735_p0444b16║次立正義三門分別：第一顯有因罪，第二定罪重輕，
X42n0735_p0444b17║第三因罪覧不。
X42n0735_p0444b18║初門。定因罪者，進趣之中定有其罪。故下文云：比丘
X42n0735_p0444b19║厭報，投崖不死，白佛。佛言：方便欲自煞，偷蘭。又云：時
X42n0735_p0444b20║有比丘去浣衣處不遠，見有曬貴價衣，即憶識而去，
X42n0735_p0444b21║念言：還時當取。便疑。乃至佛言：方便求五錢，未離本
X42n0735_p0444b22║處，偷蘭。又諫文言：白二羯磨捨者，三蘭。明知前二進
X42n0735_p0444b23║趣中結，若望𨷂果，三皆不成。又言：白未竟，吉羅。豈非
X42n0735_p0444b24║是罪？又如了論，夷有十六部，後二方便並是進起以
X42n0735_p0444c01║收。又多論第三云：欲取五錢已上，始從發足，步步輕
X42n0735_p0444c02║蘭，乃至選擇取三已還，輕蘭；四錢，重蘭。又僧祇第七
X42n0735_p0444c03║云：屏處一人三諫不止，三越毗尼；眾多人中三諫不
X42n0735_p0444c04║止，三越毗尼。至僧中，初諫時說未竟，越毗尼罪；說竟，
X42n0735_p0444c05║偷蘭遮。第二諫亦爾。第三諫說未竟，偷蘭；說竟，僧殘。
X42n0735_p0444c06║僧殘罪起，以屏處諫、多人中諫及僧中諫，諸越毗尼
X42n0735_p0444c07║罪、諸偷蘭遮罪一切盡合成一僧伽婆尸沙。若中間
X42n0735_p0444c08║止者，隨所止處治罪。以此故知並有其罪。
X42n0735_p0444c09║次重輕者。依此宗文，一切諸犯，無問重輕，但使起心，
X42n0735_p0444c10║皆獲吉罪。故文言：或念犯罪，或發心犯。若發進趣已
X42n0735_p0444c11║去，初二犯蘭，下五獲吉。此通相說。然別明者，如調部
X42n0735_p0444c12║云：有勇健人出家，有異破戒比丘謗言：彼某村中多
X42n0735_p0444c13║有財物，可共往取。即答言：可爾。彼去不遠，此作是念：
X42n0735_p0444c14║我信樂出家，不應作如是惡事。乃至答言：不往。疑白
X42n0735_p0444c15║佛，佛言：無犯。先然可，彼突吉羅。問：此之然可，已發語
X42n0735_p0444c16║業，討是偷蘭，如何言吉？答：此且發言，然可作事，猶未
X42n0735_p0444c17║造境，故吉非蘭。故見論第九：云何謂方便突吉羅？答：
X42n0735_p0444c18║如偷人覓伴，及刀斧钁，隨其方便，是名方便吉羅。若
X42n0735_p0444c19║發身語已去，即獲偷蘭。故多論第三云：執刀欲煞人，
X42n0735_p0444c20║發足步步輕蘭，乃至未傷人已，還輕蘭。若刀着人，不
X42n0735_p0444c21║問深淺，命未斷已，還重蘭。又五分第一云：比丘作念：
X42n0735_p0444c22║我當煞彼人。發心時吉，作方便時蘭，死者夷。爾者，媒
X42n0735_p0444c23║初受語，何以非蘭？觸、女二俱有衣，不應得吉。設諫拒
X42n0735_p0444c24║違，作白未竟，計亦是蘭，何以云吉？解：媒初受時，未動
X42n0735_p0445a01║身語，如先許可吉羅之類。又解：此據本心，直欲受語，
X42n0735_p0445a02║若作究竟意者，即合得蘭。故多論第八云：若打比丘，
X42n0735_p0445a03║波逸提。舉擬欲打，便止，突吉羅。以打不滿故。此戒本
X42n0735_p0445a04║意不規打，直欲掌擬，令其惱怖，但擬波逸提。如本竟
X42n0735_p0445a05║欲女人上出精，若遂意憶，僧殘。若不精出，直摩提，便
X42n0735_p0445a06║止，偷蘭遮。若本心直，規摩提，樂意，僧殘。以此例餘，成
X42n0735_p0445a07║皆如是。摩、觸義同，不勞更釋。違諫約法，未過分齊，白
X42n0735_p0445a08║竟始蘭，未竟故吉。又以法隔，因去果懸，白既未終，所
X42n0735_p0445a09║以吉羅。又復名中，是違僧諫，白既未滿，寧容結蘭？亦
X42n0735_p0445a10║如然可吉羅之類。對白既爾，餘法准知。
X42n0735_p0445a11║次覧不者。夫論果法，必覧因成。如八事成重，要假前
X42n0735_p0445a12║七未懺，後成重說，不言別懺偷蘭。又如白竟得偷蘭
X42n0735_p0445a13║時，不言更懺白前吉罪，乃至諫說成夷因蘭，不見別
X42n0735_p0445a14║懺。又五分第三云：第三羯磨未竟捨者，三吉三蘭悔
X42n0735_p0445a15║過。第三羯磨竟，捨不捨，皆僧殘。文結殘竟，不言更懺
X42n0735_p0445a16║蘭吉，明知覽前蘭吉以成僧殘。又第八利吒違諫云：
X42n0735_p0445a17║第三唱未竟，亦應作六突吉羅悔過。第三羯磨竟，若
X42n0735_p0445a18║捨若不捨，波逸提。又僧祇三十六尼違諫結云：一切
X42n0735_p0445a19║越毗尼，一切偷蘭遮，成二十重罪，名波羅夷。又此文
X42n0735_p0445a20║直言作者夷，不言作者得夷及蘭。又不見說懺根本
X42n0735_p0445a21║已，後令別除方便罪文。以此證知，定覽成果。爾者，准
X42n0735_p0445a22║依俱舍等文，加行、根本、後起三業，感報各殊，如何覽
X42n0735_p0445a23║加行以成根本？又婆沙三十五云：謂染淨法皆加行
X42n0735_p0445a24║時，勢用增上，非究竟時。解：若望違理，業體各別，不可
X42n0735_p0445b01║覽此以成於彼。然論違教，結業異彼，故覽加行以成
X42n0735_p0445b02║根本。又若加行不覽成者，是則犯夷，不入惡道。以論
X42n0735_p0445b03║根本業，不入惡道，來生人中，感等流果。但知違理違
X42n0735_p0445b04║教，一向相反。如律男想斷女命夷，俱舍不成根本。以
X42n0735_p0445b05║此校量，故知全異。
X42n0735_p0445b06║次解不成方便。文言：成者夷，不成者蘭。又云：方便欲
X42n0735_p0445b07║取而不取，偷蘭。然此不成方便有其七種，謂𨷂緣、境
X42n0735_p0445b08║強、緣差、境差、想心、疑心、善心、息。釋此七種三門分別：
X42n0735_p0445b09║第一釋名，第二出體，第三諸門分別。
X42n0735_p0445b10║初門。言𨷂緣者，造境成犯，本由比丘病、捨等生，事不
X42n0735_p0445b11║究竟。然𨷂緣非偷蘭，蘭由𨷂緣而生，故曰𨷂緣。釋餘
X42n0735_p0445b12║准此。言境強者，本心造境，希望事成，今以境強，煞不
X42n0735_p0445b13║諧遂。言緣差者，造境成犯，本由具緣，緣或𮓪違，事不
X42n0735_p0445b14║究竟。言境差者，尅欲害怨，異境未替，迷非謂是，謬暢
X42n0735_p0445b15║本思。言想疑者，念怨之造，犯藉了心，迷謂想疑，不成
X42n0735_p0445b16║究竟。言善心息者，懷毒造境，希望事成，今起善心，惡
X42n0735_p0445b17║息非重。
X42n0735_p0445b18║次出體者，謂隨𨷂等，顯事決了，即是體性。言𨷂緣者，
X42n0735_p0445b19║若遇病捨，即非比丘，不成戒本犯戒之人。故多論第
X42n0735_p0445b20║三云：若二人相㓨，一時死，無犯戒罪，以受戒誓畢一
X42n0735_p0445b21║形故。又五分：比丘自煞，偷蘭。設是比丘，須除狂等。十
X42n0735_p0445b22║誦第六十云：比丘以煞心打人，是人未死，須比丘若
X42n0735_p0445b23║狂，若反戒，得偷蘭遮。次境強者，謂本期境不可毀壞，
X42n0735_p0445b24║或入甚深禪定，或能反害於我，如出佛身血，伏害打
X42n0735_p0445c01║力子等。次緣差者，如欲作事，或逢異人，恐有發覺，不
X42n0735_p0445c02║成煞等。或可弓刀斷折，事不遂心，乖本要期，是緣差
X42n0735_p0445c03║也。次境差者，如境想中，非人人想，非人疑是。解此境
X42n0735_p0445c04║差，三門分別：第一、敘舊，第二、辯非，第三、顯是。
X42n0735_p0445c05║初敘舊三門：一、定境差多少，二、本期定境方便，三、定
X42n0735_p0445c06║異境有無。初門定多少者，然含四境：一、人境，二、非人
X42n0735_p0445c07║境，三、畜生，四、非情杌木。此之四境俱有差義。先約人
X42n0735_p0445c08║趣，謂以𨷂緣、境強、緣差、心息，各對不疑疑說，即成其
X42n0735_p0445c09║八。斷命不疑疑，後二即成五對十句。二趣各爾，杌應
X42n0735_p0445c10║有八，謂除二強，四境通論，總成三十八。此三十八皆
X42n0735_p0445c11║能差張故，故曰境差。定義既竟，次解相別。先辯人中
X42n0735_p0445c12║五對十句。上五者：一、異境不強而煞，二、異境𨷂緣，三、
X42n0735_p0445c13║異境境強，四、異境緣差，五、異境善心息。此非人人想
X42n0735_p0445c14║離為五。下五者：六、異境疑善心息，七、異境疑緣差，八、
X42n0735_p0445c15║異境疑強，九、受境疑𨷂緣，十、異境疑不強而煞。此非
X42n0735_p0445c16║人疑離為五，故成此十受境。初十非此方便攝中，八
X42n0735_p0445c17║方便收本境十句，並境差攝。第一句欲煞張王來替
X42n0735_p0445c18║處，緣於王人恒作張想，煞王命斷得夷。由異境差故，
X42n0735_p0445c19║煞張心息，故曰境差方便。問：但作張心，無害王意，何
X42n0735_p0445c20║以得重？答：張王非煞緣，人是煞緣。當煞王時，雖無王
X42n0735_p0445c21║心，而作人想，緣具故夷。問：煞王得夷，為以張方便成，
X42n0735_p0445c22║為別有方便耶？解：有二種：一解：以取張方便成類盜。
X42n0735_p0445c23║說者不然。又解：人趣雖同，者有別故，寧得覽彼成此？
X42n0735_p0445c24║兩境既別，起心亦異，故知害王別有方便。謂與王境
X42n0735_p0446a01║交對已來，雖無王心，而作人想，往煞王命斷時，尚得
X42n0735_p0446a02║損王，究竟重夷，豈况王命未斷，寧不別有方便以成
X42n0735_p0446a03║重罪？不類於盜，同是一主，故用過五方便，成五重罪。
X42n0735_p0446a04║若別主同盜，自餘九句，類說可知。次非人境。五對十
X42n0735_p0446a05║句，數法同上，但單𨷂上五。非人境上，一向無罪，以無
X42n0735_p0446a06║心當非人故。不同張王，人趣是同，故下文言男想煞
X42n0735_p0446a07║女，佛言夷，雙𨷂下五。非人境有罪，以疑故，本境十句
X42n0735_p0446a08║還在第四。第三畜生十句，一同非人。第四杌木八句，
X42n0735_p0446a09║異境無罪，非生數故，本境方便亦第四收。
X42n0735_p0446a10║第二定本境方便者，此本境上三十八蘭，悉第四中
X42n0735_p0446a11║攝，即境想四五（二句是）。第三定異境有無輕重。第一犯
X42n0735_p0446a12║不犯分別，二十有罪。二趣上五，杌境中八，是說無罪。
X42n0735_p0446a13║以其二趣無心，杌非煞境，不同人中，雖張王別，莫不
X42n0735_p0446a14║是人，故前五有犯。第二犯中究竟方便分別，人趣初
X42n0735_p0446a15║十，此是究竟，中八餘十，並是方便。第三方便中重輕
X42n0735_p0446a16║分別，人趣入重，謂是蘭故，餘十是輕，謂是吉故。二趣
X42n0735_p0446a17║第十，此二吉重，餘八則輕，所以可知。問：二趣第十吉
X42n0735_p0446a18║羅者，何以文言非人疑蘭？答：此望本期之境故蘭，即
X42n0735_p0446a19║上本壞三十八等是，此謂疑從二境結罪。第四方便
X42n0735_p0446a20║相攝，人中初十，此二非方便，収餘之十八。以位言之，
X42n0735_p0446a21║𨷂緣境強，緣差心息，位各有四，四四十六，四方便攝。
X42n0735_p0446a22║二趣兩疑，疑心以收。問：三趣第十句俱疑，乃有究竟
X42n0735_p0446a23║方便耶？答：人中望本期，故說以為疑，煞緣具故，是以
X42n0735_p0446a24║得夷。餘二望本期，猶豫故說疑，即以𨷂心故，但得是
X42n0735_p0446b01║方便。是故人言自有疑，不成疑，即人中第十是。
X42n0735_p0446b02║次辯非者。問：尅心趣本境，如何結異罪？異境若結罪，
X42n0735_p0446b03║異境即本境。境差義不成，是漫非尅故。又異境若結
X42n0735_p0446b04║罪，本境非是尅。今由立尅心，異境定無犯。許是尅心，
X42n0735_p0446b05║異焉有罪？又若無簡別心，可結異趣罪。無心簡別異，
X42n0735_p0446b06║境尅定無𠎝。本定境差，豈論異罪？又對異想疑既立
X42n0735_p0446b07║𨷂等，本境亦然，何以不出？以本想疑之後亦有𨷂等
X42n0735_p0446b08║生故。又緣非畜作本想疑，如何疑心結罪，想心不結？
X42n0735_p0446b09║若以無心當非畜，上五許無罪。今亦無心當非畜，下
X42n0735_p0446b10║五如何犯？若以疑心緣二結者，是則非畜應是本期。
X42n0735_p0446b11║若許非畜非是本期，如何緣異得起進趣？又本害張
X42n0735_p0446b12║王來替處，緣王即許別有方便，而言兩境既別，起心
X42n0735_p0446b13║亦異。今亦非畜替本張處，異作本想與王不殊，如何
X42n0735_p0446b14║不許心異結罪？若以張王同人結者，是則王外無別
X42n0735_p0446b15║差𠎝。以王非張即許別結，非畜亦然，何以無犯？又兩
X42n0735_p0446b16║境別起心異者，如何於一尅中有二進趣？進趣既二，
X42n0735_p0446b17║定是漫心。又對異境別起方便，何關本境境差之事？
X42n0735_p0446b18║又十誦第二云：若比丘為人作坑，人死者夷，非畜死
X42n0735_p0446b19║蘭。若為非人作坑，非人死者蘭，人畜死吉。若為畜生
X42n0735_p0446b20║作坑，畜生死者提，人非死吉。若比丘不定為一事作，
X42n0735_p0446b21║諸有來者皆令墮死，人死者夷，非人死蘭，畜生死提。
X42n0735_p0446b22║都無死者，偷蘭吉罪。准此尅心，異皆無罪。
X42n0735_p0446b23║次顯是者，境差謂在進趣位中被異差本，直據本境
X42n0735_p0446b24║無處，齊曰境差。約心謬緣，合分為二：一者、單𨷂境，謂
X42n0735_p0446c01║非人人想；二者、雙𨷂境心，謂非人疑。又此單雙二𨷂，
X42n0735_p0446c02║各含四境，總成八句，亦不違文。或可心雖謬緣，心非
X42n0735_p0446c03║境故，約境不同，隨境為四。此境四者，謂天、非人、畜生、
X42n0735_p0446c04║杌木。舊以天同非人，隱而不說。若同非人，即不立者，
X42n0735_p0446c05║本煞非人，天來替處，以同非故，應不成差。若許成差，
X42n0735_p0446c06║如何不說？准依此理，故立天差。於此差位，謂除同趣，
X42n0735_p0446c07║同趣齊犯，不得論差。如欲煞張，王來替處，為有緣人
X42n0735_p0446c08║心故重，不以張王別故差。為此境想，但言非人作人
X42n0735_p0446c09║想疑，不言王作張想疑。如婬約道，是道皆犯，不以趣
X42n0735_p0446c10║別，立有境差。煞等亦然，是人皆重，豈以張王不同，許
X42n0735_p0446c11║有差義？又古舊諸師共許張王非煞緣，既許此義，如
X42n0735_p0446c12║何立差？即將張人方便成王，究竟於張人邊無別有
X42n0735_p0446c13║罪。為此文言男想斷女命夷，不言男邊別有方便。盜、
X42n0735_p0446c14║誑亦爾。又如五及過五俱重無差，亦將過五方便成
X42n0735_p0446c15║五重罪。對此差別，應為四句：一、境差非罪差，如王替
X42n0735_p0446c16║張是；二、罪差非境差，如想、疑方便是；三、亦境差亦罪
X42n0735_p0446c17║差，如非、畜等異境是；四、俱不差，如人作人想是。爾者，
X42n0735_p0446c18║既立同趣無差，如教害張所斷王命，能教重不？答：以
X42n0735_p0446c19║非本期，能教不重。爾者，此則成差，如何不立？解：夫境
X42n0735_p0446c20║差者，據心謬妄，緣異作本，名為境差。教人造業，不約
X42n0735_p0446c21║心謬，但為能教無心王死，不犯所作人想，故獲重𠎝。
X42n0735_p0446c22║此為顯示能教、所教，有心、無心，成重、非重，不欲辯立
X42n0735_p0446c23║境差之義。問：下文欲盜他衣，錯得己衣，佛言偷蘭，豈
X42n0735_p0446c24║非是差？解：錯得己衣，理實無罪，但為不得他衣，故結
X42n0735_p0447a01║偷蘭。又解：本立同趣無差，謂約張、王等物。然己物無
X42n0735_p0447a02║罪，義同無主，既是無主，得名為差。問：異境替本境，緣
X42n0735_p0447a03║異起想疑，想疑、想疑既謬緣，於異有犯不？答：於彼異
X42n0735_p0447a04║境，無心欲害，心緣不具，並悉無𠎝。所以然者，為尅害
X42n0735_p0447a05║怨，異境來替，異替本處，即是境差。不可對差之後，初
X42n0735_p0447a06║心謬緣，於此謬緣心中，得結異罪。若此差位結異罪
X42n0735_p0447a07║者，何殊非畜之上？復辯二形等難。上來解釋，非是故
X42n0735_p0447a08║情，直為舊義，背理違文。既失旨歸，觸途成妨，事不獲
X42n0735_p0447a09║已，有期立破。次想差者，人、非人想，一切轉想者是。疑
X42n0735_p0447a10║心者，對境生疑，為人、非人緣於兩境，疑心煞者是。善
X42n0735_p0447a11║心息者，先起心息，惡心進趣作事。今善心生，止事不
X42n0735_p0447a12║作，即善心是能息，惡心是所息，能所合彰，故曰善心
X42n0735_p0447a13║息。
X42n0735_p0447a14║次諸門有十：第一、望境對不，第二、對不同異，第三、尅
X42n0735_p0447a15║漫想別，第四、錯誤有異，第五、心息不息，第六、作事不
X42n0735_p0447a16║作，第七、本異通不，第八、對緣辯𨷂，第九、約戒通塞，第
X42n0735_p0447a17║十、諸部同異。
X42n0735_p0447a18║初門。若身對前境，諸自作業，儻遇緣不成，具七方便。
X42n0735_p0447a19║或教人現前，亦同此說。若設坑倚發，身不對境，及諸
X42n0735_p0447a20║教人不現前等，但五方便，謂無於疑。於疑二者，緣此
X42n0735_p0447a21║謂彼，既不對境，故無想疑。是則想疑唯自對起，餘五
X42n0735_p0447a22║通對。不然，約諸戒犯，通對不者，如煞、盜等，通對不對。
X42n0735_p0447a23║妄語、作書、置地，是設置方便。如婬、漏失、違諫等戒，並
X42n0735_p0447a24║無不現及設方便。餘可類知。
X42n0735_p0447b01║次同異門。想、疑二種，不對中無。不對既無，豈論同異？
X42n0735_p0447b02║餘五既通，對不須明。同異五中，𨷂緣境差，想同無別。
X42n0735_p0447b03║境雖對不，𨷂差一種，不以境有對不，遂令𨷂差有異。
X42n0735_p0447b04║餘三對不，大位是同。然於設置之中，有少差別。設置
X42n0735_p0447b05║中強，要須得通越度。又如提婆達多教人害佛，二人
X42n0735_p0447b06║念害不前者，亦是不對中強。緣差必須火坑，得兩善
X42n0735_p0447b07║心，要癈煞具，方成
X42n0735_p0447b08║次尅漫門。於前對不門中，各通尅、漫二心，是則兩尅
X42n0735_p0447b09║七、五不同。如其大漫，對不俱四。言尅七者，於人境中
X42n0735_p0447b10║雖罪不差，望境有差，局張為法，故於對中尅欲害張，
X42n0735_p0447b11║望餘人、餘趣作境差、想、疑。尅對張境多少既爾，餘咸
X42n0735_p0447b12║類然，廣說無量。次約趣辯，即是尅、漫相對，謂尅簡餘
X42n0735_p0447b13║趣，漫通人境，以尅簡餘，得作境差、想、疑。此境差等狹
X42n0735_p0447b14║於前位。人趣既爾，餘咸類然。次對非情，准同前說，俱
X42n0735_p0447b15║境差等更狹於前。不對五中，寬狹准說。言二漫俱四
X42n0735_p0447b16║者，謂無境差、想、疑。以心寬該，情無限局，隨境優劣，皆
X42n0735_p0447b17║是本期。假使臨事平緣，非境差等。
X42n0735_p0447b18║次錯誤門。凡言錯設，皆是舛謬之心。隨事總釋，相則
X42n0735_p0447b19║難分；以名尅定，事則有異。謂若二境歷然，無心害彼，
X42n0735_p0447b20║事成有舛，名之為錯。若其一境易脫，緣彼謂此，有心
X42n0735_p0447b21║成犯，稱之為誤。既知錯誤差別對七辯者，然七方便
X42n0735_p0447b22║並無有錯，對境成事，錯猶無𠎝，況方便位而得有錯？
X42n0735_p0447b23║或可錯者，異雖無𠎝，而於本境即是境差，是故錯中
X42n0735_p0447b24║說有境差。論其誤者，謂境差想、疑比三，心想迷謬，名
X42n0735_p0447c01║之為誤。境差一種，緣彼謂此；想、疑二者，緣此謂彼。餘
X42n0735_p0447c02║四錢事了心，皆非誤攝。亦可七中來成三位，想、疑二
X42n0735_p0447c03║種，誤而非錯；境差一種，亦錯亦誤；餘四方便，非錯非
X42n0735_p0447c04║誤。
X42n0735_p0447c05║次心息不門。凡論心者，有其二種：二者煞心，二緣人
X42n0735_p0447c06║心。此七位三，𨷂緣境差，二俱不息。以於進趣位中，病
X42n0735_p0447c07║捨異起，是則進趣被擁，不成重果。豈不二心俱不被
X42n0735_p0447c08║息？境強緣差，善心息三，但止煞心，人想不息。然遇強
X42n0735_p0447c09║差二緣，須止煞心。若無止心，更求方便，猶是進趣，未
X42n0735_p0447c10║成強差。其善心息，必須止心，心若不止，還屬犯門。想、
X42n0735_p0447c11║疑二種，二心俱息。轉心當異境，本境無害心。然望本
X42n0735_p0447c12║境，即是俱息。或可緣異，欲害俱息。人心、煞心緣異，有
X42n0735_p0447c13║不言息。煞心、疑心，猶豫不了。人非以心兩緣，亦俱不
X42n0735_p0447c14║息。
X42n0735_p0447c15║次、事作不門。七中位二：𨷂緣想、疑，義通作事。以𨷂緣
X42n0735_p0447c16║少，通緣想、疑。𨷂、別二望，結方便時，未必待事成。餘四
X42n0735_p0447c17║望本期，一向事不成。境差望本，雖不作事，然於異中，
X42n0735_p0447c18║事通作、不？若異作本想，一向得事成；若異作本疑，事
X42n0735_p0447c19║有作、不作。逼境制不得，是事即通作；遠境容豫生，是
X42n0735_p0447c20║事必須止。以對異疑，不起止心，即當是漫，豈關於尅？
X42n0735_p0447c21║不對中五：一、成；四、不成。異境義通，准同前說。問：文言
X42n0735_p0447c22║不成者，蘭為當局准不作事，為通七俱不成？答：今將
X42n0735_p0447c23║不成之名望七說者，即是名狹體寬，與七無異。但是
X42n0735_p0447c24║望罪不成，非望於事。舊云唯攝不作事者，是義不然。
X42n0735_p0448a01║次本異通不門七中位三。想疑屬本境差唯異，餘四
X42n0735_p0448a02║方便義通本異。問：𨷂等不通異，可異不結罪，既許異
X42n0735_p0448a03║境生，如何得無犯？解：不以𨷂等通異生故，即於異境
X42n0735_p0448a04║別更結罪。為擁進趣本由境差，對差之後方有𨷂等，
X42n0735_p0448a05║𨷂等既起在於差位，故是差收非𨷂等攝。猶如𨷂後
X42n0735_p0448a06║得有境強緣差心息，然是𨷂收非強等攝，餘皆類同。
X42n0735_p0448a07║先想疑後亦有𨷂等，仍想疑收非𨷂等攝，境差亦爾。
X42n0735_p0448a08║次對緣辯𨷂門。然戒眾多，不可具載，且寄煞戒顯相
X42n0735_p0448a09║論之。煞戒成犯，總具八緣，所謂通三、別五。今以能𨷂
X42n0735_p0448a10║七種，𨷂彼成犯。緣者，謂𨷂緣、𨷂通緣。通緣三中，但𨷂
X42n0735_p0448a11║初三。所以不𨷂第二緣者，以教一興，終乎法滅，故第
X42n0735_p0448a12║二緣不論有𨷂。此一𨷂通，餘六𨷂別。境差𨷂於境想，
X42n0735_p0448a13║疑𨷂第二。境強緣差，善心息三。同𨷂煞心，加行斷命。
X42n0735_p0448a14║既𨷂煞心，加行便止。加行既止，斷命事隔。故境強等
X42n0735_p0448a15║通𨷂三緣。舊釋煞心、方便二緣不𨷂，以若𨷂心及方
X42n0735_p0448a16║便，方便不起，則令無方便罪。今謂不然，別皆𨷂盡。以
X42n0735_p0448a17║此七種起在進趣位中，擁彼進趣，不成重果。若不𨷂
X42n0735_p0448a18║心及方便者，即應恒時是進趣位，既擁進趣，始成方
X42n0735_p0448a19║便。明知此二亦須有𨷂。又此二種不論𨷂者，如何得
X42n0735_p0448a20║有不成之罪？又若煞心不得𨷂者，如何乃云強等餘
X42n0735_p0448a21║三止煞心人想而不息？
X42n0735_p0448a22║次通塞門，婬酒無想疑，設有亦究竟。以過失多但五
X42n0735_p0448a23║方便，受戒但四疑得提𠎝，謂心不犯復無境差。亦可
X42n0735_p0448a24║據有轉處闇中燈火不明得立差義，謂心不犯者謂
X42n0735_p0448b01║是本迷，若其轉想亦成犯限，如此解時則便具六。然
X42n0735_p0448b02║諸戒中犯對非情者皆無境強，如畜長離衣掘壞等
X42n0735_p0448b03║戒，若其逼令說淨不許離等，皆是緣差，何關強事？如
X42n0735_p0448b04║古舊師共許杌木無強，類對非情其義亦爾。餘𨷂等
X42n0735_p0448b05║三理通諸戒。問：方便境想寬狹如何？答：境想具因果
X42n0735_p0448b06║故寬，方便但因故狹。亦可除婬酒戒，餘戒下四因中
X42n0735_p0448b07║方便則寬、境想便狹，以餘因中但三方便。
X42n0735_p0448b08║次諸部同異門。僧祗性惡，謂從境制，闢無想疑，但五
X42n0735_p0448b09║方便。故第五、六，謂是黃門而是女，僧殘。疑准亦然。若
X42n0735_p0448b10║論遮戒，即從心降，謂心境相應重，不相應輕，則有想
X42n0735_p0448b11║疑，具七方便。故第十四云：挽生草、枯草想，得越毘尼
X42n0735_p0448b12║罪。疑准亦然。五分無疑，不問遮性，疑皆究竟，以疑恒
X42n0735_p0448b13║有緣本之心，故使從境制其正罪。故第二云：女疑，僧
X42n0735_p0448b14║殘。第六云：生草疑、蟲水疑，皆提。想心不定，性戒即有，
X42n0735_p0448b15║遮戒便無。故第二云：女男想、黃門想，觸蘭。第八云：非
X42n0735_p0448b16║時時想，提。十誦或七或五，若其先有方便進趣之心，
X42n0735_p0448b17║並從境制，無有想疑。故第五十八云：人作非人想煞，
X42n0735_p0448b18║及人中生疑，皆夷。第三又云：女人所男想、黃門想、二
X42n0735_p0448b19║根想，觸僧殘。又第十云：生中乾想及疑，皆提。若其先
X42n0735_p0448b20║無方便進趣之心，不從境制，便有想疑。故第五十云：
X42n0735_p0448b21║若不知有異想，誤煞父母，未受戒者應受，已受者不
X42n0735_p0448b22║應滅擯。疑亦同類，即是具七。
X42n0735_p0448b23║次持犯義八門分別：第一、釋名；第二、次第；第三、成就；
X42n0735_p0448b24║第四、漸頓；第五、寬狹；第六、通塞；第七、持犯增微；第八、
X42n0735_p0448c01║結位總別。
X42n0735_p0448c02║初門釋名者，持犯相望，各有二種。且持中二者：一者
X42n0735_p0448c03║止持，二者作持。言止持者，奉戒之徒，禁防身語，不造
X42n0735_p0448c04║諸惡，目之為止。止而無違，順本受體，令戒光潔，因之
X42n0735_p0448c05║為持。持由止成，故曰止持。言作持者，奉順聖教，作法
X42n0735_p0448c06║作事，對事作法，稱之為作。釋持如前。持由作成，故曰
X42n0735_p0448c07║作持。然犯亦二：一者作犯，二者止犯。言作犯者，不能
X42n0735_p0448c08║守行，違教起非，廣造諸惡，稱之為作。作而有違，不順
X42n0735_p0448c09║受體，令戒毀壞，名之為犯。犯由作成，故曰作犯。言止
X42n0735_p0448c10║犯者，不能准教，䇿進身語，習成行解，名之為止。釋犯
X42n0735_p0448c11║如前。犯由止成，故曰止犯。問：所以持犯相對明者？釋：
X42n0735_p0448c12║良以二犯順情，恒造不善，惡因相仍，不得解脫。今欲
X42n0735_p0448c13║捨惡行善，令戒晈然，故崇二持，以希出離。由此義故，
X42n0735_p0448c14║對犯明持。
X42n0735_p0448c15║第二門次第者。問：對犯明持，後先無定，何故須以持
X42n0735_p0448c16║先犯後？答：但由入法之人有久有近，創入情殷，專精
X42n0735_p0448c17║在先，久參事慢，悔犯居後。如說相云一切不得犯婬
X42n0735_p0448c18║盜等，即是先持；若作者非沙門等，即是後犯。又所以
X42n0735_p0448c19║持中先止後作，犯內先作後止。解：凡起行人皆先離
X42n0735_p0448c20║惡，若不作斷一切惡心，是則離苦不能究竟。為欲離
X42n0735_p0448c21║苦究竟，故先明止。惡既離已，次明修善。若不化修一
X42n0735_p0448c22║切善心，是則得樂不能滿足。為欲得樂滿足，故次明
X42n0735_p0448c23║作。然二化中先作後止者，對翻二持次第故爾。亦可
X42n0735_p0448c24║作犯過麤，理宜先禁；止犯罪細，故次後明。欲使僧尼
X42n0735_p0449a01║麤細俱離，離過趣修，尅成道益。對犯翻持，麤細亦爾。
X42n0735_p0449a02║此據持犯相望以明先後，若取成持義邊，竟無先後。
X42n0735_p0449a03║第三門成就者。若約制教成就，唯在身語。謂離煞生、
X42n0735_p0449a04║婬盜、摩觸、打搏、突等，是身止持。如應來者來、収攝臥
X42n0735_p0449a05║具、然燈火等，是身作持。如離妄語、麤惡欲身、毀呰兩
X42n0735_p0449a06║舌，是語止持。如受衣鉢、處分說淨、作知淨語，是語作
X42n0735_p0449a07║持。身語二犯，翻說應知。意成身語，不須別明。爾者，意
X42n0735_p0449a08║成身語，無持犯者，如何止心不學，得止犯罪？答：兼止
X42n0735_p0449a09║身語，故說止犯。若但起心，不名止犯。問：若真起心，不
X42n0735_p0449a10║說犯者，如何文言或念犯罪，或發心犯，及云汝以何
X42n0735_p0449a11║心，六犯中由身心等？偈云：當審觀其意。答：此心助成
X42n0735_p0449a12║身語，而非獨意。獨意之中，無有持犯。故實論云：但意
X42n0735_p0449a13║不犯。又六犯中云：由身口，不由心。若約進修三業明
X42n0735_p0449a14║者，是則意中亦有持犯。或能修慈，不起煞等，是身止
X42n0735_p0449a15║持，翻為作犯。或能禮拜，筞進檀等，是身作持，翻為止
X42n0735_p0449a16║犯。或能慎護，不作妄等，是語止持，翻為作犯。或歎三
X42n0735_p0449a17║寶，讀誦經等，是語作持，翻為止犯。恒修正念，不起三
X42n0735_p0449a18║耶，是意止持，翻為作犯。能觀不淨，對除離惡，是意作
X42n0735_p0449a19║持，翻為止犯。
X42n0735_p0449a20║第四門，漸頓者。若對制教明漸頓者，止之四行，唯漸
X42n0735_p0449a21║非頓。且如止煞，對境修慈，不得更修餘戒。對治作持，
X42n0735_p0449a22║隨事次第漸成，不可一時頓修餘行。二持既爾，兩犯
X42n0735_p0449a23║亦然。但可一時頓得諸戒，不可一時盡犯諸戒。由如
X42n0735_p0449a24║是義，故俱是漸。若望端拱，無惡來汙，二百五十恒清
X42n0735_p0449b01║淨者，此之二持，即有頓義。然是端拱而非修行，二犯
X42n0735_p0449b02║不先屬己，即無此義。舊以端拱中有止持，判此為頓，
X42n0735_p0449b03║故云二作唯漸非頓。二止通含漸頓，此不應理，不繁
X42n0735_p0449b04║須破。然約進修，謂唯止犯。釋此止犯，三門分別：一、定
X42n0735_p0449b05║犯名，二、明分齊，三、釋漸頓。然定名者，止犯有兩：一者
X42n0735_p0449b06║不學，二者無知。言不學者，受戒結勸，文云：汝應學問
X42n0735_p0449b07║誦經。既勸云汝應學問誦經，明知不學成犯。又云：日
X42n0735_p0449b08║三時入和上等房，請經問義。又制五歲比丘誦戒，羯
X42n0735_p0449b09║磨使利，不者如法治。又應當學名，理該餘犯。言無知
X42n0735_p0449b10║者，文云：不一心兩耳聽法，以無知故。又云：可呵癡故。
X42n0735_p0449b11║又云：汝是賊，汝癡無所知。此猶約戒別明。下有愚癡
X42n0735_p0449b12║五犯，五種制五犯聚亦如是。古師不能究斯文義，遂
X42n0735_p0449b13║釋云無知義解，不見文證者，其疎略也。次分齊者，
X42n0735_p0449b14║論其學問理通一切，該於始終及以愚智，望諸教行
X42n0735_p0449b15║恒須修學，但作止心即結不學。其無知者，結約愚智
X42n0735_p0449b16║位別。若智慧比丘五歲方結，以滿五歲是其知位，不
X42n0735_p0449b17║須依止堪為軌範，五歲翻前故不結也。若止學心雖
X42n0735_p0449b18║未滿五，計其道理亦結無知。其愚癡比丘盡形依止，
X42n0735_p0449b19║假緣不了不結無知。此謂學而未知聖不制犯，若止
X42n0735_p0449b20║不學亦結無知，此無知罪懺得除滅。縱使不了相續
X42n0735_p0449b21║聖不制犯，犯不相續故可悔除。次漸頓者，舊云：不
X42n0735_p0449b22║學止犯，義含漸頓；無知止犯，唯漸非頓。不學頓者，本
X42n0735_p0449b23║受要期誓修諸善，還得爾所戒善以防不學。今若息
X42n0735_p0449b24║心總止不學，違本要期，寧不隨境頓犯一切不學之
X42n0735_p0449c01║罪？言漸犯者，起心偏學，望不學者犯，豈非是漸？故使
X42n0735_p0449c02║不學義含漸頓。問：元受令學，不學成犯；受言得果，不
X42n0735_p0449c03║得應犯。答：學據自分，不學故犯；得果力分未堪，是故
X42n0735_p0449c04║非犯。無知漸者，要是對境緣別不了，方結無知。然一
X42n0735_p0449c05║心中不可備緣咸使不了，今隨不了以結無知，明知
X42n0735_p0449c06║漸犯。今解漸頓，其位大同，論其結罪，即不同舊。然不
X42n0735_p0449c07║學約心，無知從境。若緣三藏教門，總止不學，其不學
X42n0735_p0449c08║罪亦總結一；若緣教門，隨別起心，其不學罪亦隨止
X42n0735_p0449c09║結。不同古舊諸師於一一境緣不了處亦結不學，然
X42n0735_p0449c10║不學罪非緣境生，如何一一境中皆結不學之罪？又
X42n0735_p0449c11║此止心非緣普境，緣既不能普周，如何懸犯諸罪？惰
X42n0735_p0449c12║人不學行是處中，豈同根本律儀遍緣而發？又復後
X42n0735_p0449c13║緣境時無心止學，既無止心，如何結罪？但可獲以無
X42n0735_p0449c14║知，不得論其不學。故上文云：若犯罪，應如法治，更重
X42n0735_p0449c15║增無知罪。以此故知緣不了處但結無知，不結不學。
X42n0735_p0449c16║不學、無知位既不同，如何至後無知緣中方始結前
X42n0735_p0449c17║不學之罪？又解：由前不學，後結無知。無知本由不學
X42n0735_p0449c18║而生，故無知外無不學罪。如遇宿、觸等緣，未食無過，
X42n0735_p0449c19║後食成犯，無別宿、觸等罪。以此類之，無知亦爾，但可
X42n0735_p0449c20║直結無知，不得更論不學。又解：此不學、無知體同名
X42n0735_p0449c21║異，由不學故即無知，由無知故即不學，體既不殊，犯
X42n0735_p0449c22║寧有異？是故今解合為一𠎝。雖有此義，且依前明。
X42n0735_p0449c23║第五門寬狹者，若對制教明者，以止持寬、作持狹，止
X42n0735_p0449c24║通五犯以之為寬，作局下四故所以狹。又就下四，設
X42n0735_p0450a01║有作中不遍諸戒而亦是狹，於第二犯但在二房，餘
X42n0735_p0450a02║之十一一向是止，亦可望其止法止事，是則止持通
X42n0735_p0450a03║於十三。作局初房中半有主房令，餘犯多少准此應
X42n0735_p0450a04║知。若尼作持雖通初犯，第四聚中即無作義。又就有
X42n0735_p0450a05║作之中亦是其狹，以初唯一、第二有兩，餘犯例然，可
X42n0735_p0450a06║以思准。唯不攝耳聽戒及尼受等十八戒，專作不通
X42n0735_p0450a07║止，以外諸戒咸悉是止。對事二持既止寬作狹，兩犯
X42n0735_p0450a08║翻持義亦作寬止狹。問：所以制教稱為對事？解：以直
X42n0735_p0450a09║止法不說為犯，要假作房畜長等，是以稱為對事。若
X42n0735_p0450a10║對進修辯者，作持即寬通三藏故，止犯翻作持故亦
X42n0735_p0450a11║是寬。進修無止持是故止持狹，作犯翻止持故亦是
X42n0735_p0450a12║狹。
X42n0735_p0450a13║第六門通塞者，於一行中有餘三行，說之為通，無則
X42n0735_p0450a14║稱塞。釋此通塞，可為四門：一、一心成行門；二、通望止
X42n0735_p0450a15║作門；三、自業相成門；四、教人通不門。此之四門，局約
X42n0735_p0450a16║制教以說。以進修中唯是作持，止犯既知是塞，不須
X42n0735_p0450a17║通在餘門。若通一一門說，義成繁雜，又與制教事監，
X42n0735_p0450a18║故須除去。初門一心，四行俱塞，以持望犯，善惡相違，
X42n0735_p0450a19║持犯當分，各有止作。此望一切單持犯戒，如離煞等，
X42n0735_p0450a20║即無作義；如攝耳聽等，復無止義。二犯翻持，反說亦
X42n0735_p0450a21║爾。故約一心，四並不通。問：如止煞等，必修慈等；若欲
X42n0735_p0450a22║禪誦，先捨怠𠎝。此則止中有作，作中有止，如何乃稱
X42n0735_p0450a23║四行俱塞？答：此之止作更相有者，但約對除義說，不
X42n0735_p0450a24║就尅成行論。止中有作，舉作成止，即作是對除離，作
X42n0735_p0450b01║是果行離。作中有止，舉止成作，即止是對除離，作是
X42n0735_p0450b02║果行離。舉宗往攝，止作恒殊，故尅成行，四俱是塞。
X42n0735_p0450b03║次通望止作門。若其一業通望兩境，是則二持自通，
X42n0735_p0450b04║兩犯亦爾，此約一切雙持犯成。且二持通者，如處分
X42n0735_p0450b05║說淨稱之為作，以作法故，造房畜長無罪，反却作犯
X42n0735_p0450b06║可非止持，此則體一名別。二犯翻持反說亦爾，望不
X42n0735_p0450b07║處分稱之為止，身業造房即是其作，此亦體一名別，
X42n0735_p0450b08║豈非止中有作、作中有止？次約自業前後相成者，
X42n0735_p0450b09║於一行中即有餘三。且如前煞，未成謂成，修離染行。
X42n0735_p0450b10║修此行時，前煞方就，即是作犯與止持心俱。或畜長
X42n0735_p0450b11║覆藏，事經明相，即是止犯與止持心俱。或受日出界，
X42n0735_p0450b12║九月離衣，即是作持與止持心俱。既於止中有餘三
X42n0735_p0450b13║行，餘三互通，義准應爾。如古舊解云：如煞、燒、埋等，是
X42n0735_p0450b14║作犯通。如畜長衣、鉢、離衣等，名止犯通。二持通者，如
X42n0735_p0450b15║德衣月，五利無罪，而於兩犯心中得有作、止二持。離
X42n0735_p0450b16║衣、九月及杖、囊等，豈非並通？次教人門。如教人煞、盜，
X42n0735_p0450b17║為己造房，遣人為己持欲至僧，先安煞具，擬欲害生，
X42n0735_p0450b18║後起善心，遣人癈具，作此四事，却入止心，正在止心，
X42n0735_p0450b19║四俱成就。前煞、盜事成，即是作犯，造房止犯，說欲作
X42n0735_p0450b20║持，癈具止持。然於止心既成此四，入餘三心，其類亦
X42n0735_p0450b21║爾。
X42n0735_p0450b22║第七門增微者，先明二持。若望有心護戒順教無違，
X42n0735_p0450b23║俱名持戒，不分上下，但以人行心殊非無差別。釋此
X42n0735_p0450b24║差別可為三門：一者約人，二者約行，三者約心。言約
X42n0735_p0450c01║人者，具戒滿足持行為增，不具𨷂減說之為微。又就
X42n0735_p0450c02║具中聖凡位別，於聖位中學無學異，但無學人持行
X42n0735_p0450c03║堅固勝餘學人，說為增也。諸有學人行未究竟，雖護
X42n0735_p0450c04║律儀以為微也。於聖學中三果差別，持行不同增微
X42n0735_p0450c05║亦異。然凡諸位持行亦然，差別增微准義應釋。次
X42n0735_p0450c06║對行者，若約五犯輕重相形，止離重過，故何以增？作
X42n0735_p0450c07║離細罪，故所以微。又可止防麤過，易成故微；作離細
X42n0735_p0450c08║罪，難成故增。斯以止持局在初犯，作通下四，故作此
X42n0735_p0450c09║說。若約下四止持義邊，是則止作增微不殊。又尼作
X42n0735_p0450c10║持通於初犯，望尼止作亦無優劣。次約心者，元受
X42n0735_p0450c11║之心既有九品，明持戒心亦復如是。如本專精晈然
X42n0735_p0450c12║無缺，寧碎身首不犯諸戒，及為怨逼能禁心等，如此
X42n0735_p0450c13║止持豈非上品？或有防護雖不犯非，但懼惡名事不
X42n0735_p0450c14║獲已，內實無有清淨之心，為病開等說為微也。餘戒
X42n0735_p0450c15║類然咸有上下，作持階降准此應知。又依俱舍十八，
X42n0735_p0450c16║戒有四種：一怖畏戒，謂怖不活惡名治罸，惡趣畏故
X42n0735_p0450c17║受護尸羅。二希望戒，謂貪諸有勝位多財，恭敬稱譽
X42n0735_p0450c18║受持淨戒。三順覺支戒，謂求解脫及正見等。四清淨
X42n0735_p0450c19║戒，謂無漏戒，彼能永離業惑垢故。又實論第一云：戒
X42n0735_p0450c20║品清淨者，佛弟子眾持戒無暇，乃至小罪深壞畏懼。
X42n0735_p0450c21║又佛弟子不為福報生天人等，亦不怖畏墮地獄等，
X42n0735_p0450c22║而勤持戒但樂善法，故名清淨。
X42n0735_p0450c23║次明二犯。若望有心成犯，於教𮓪違，俱名破戒，不分
X42n0735_p0450c24║上下。約人、行、心殊，非無差別。釋此差別，還可為三：第
X42n0735_p0451a01║一、約人，第二、約行，第三、約心。言約人者，具戒犯增，以
X42n0735_p0451a02║有夷等；沙彌即微，以唯吉故。又就具中，無學誤犯，以
X42n0735_p0451a03║之為輕；凡夫及學人故犯，說之為重。故下文云：若凡
X42n0735_p0451a04║夫人、學人故犯戒，無著人不故犯戒。又就故中，聖輕
X42n0735_p0451a05║凡重。又聖學人望欲界惑，斷具差別，輕重應知。然凡
X42n0735_p0451a06║諸位，罪又重輕，階降不同，准義可解。問：學人故犯戒，
X42n0735_p0451a07║有惡道報不？答曰：無也。以犯戒後，尋生悔心，抑伏惡
X42n0735_p0451a08║業，不受苦報。設有餘殘應可受者，寄在聖身人天中
X42n0735_p0451a09║受。且如忍位之中，尚得三惡非擇滅，況復聖人得有
X42n0735_p0451a10║惡道？次約行者，輕重相形，反前持說。謂作犯過麤，
X42n0735_p0451a11║以之為增；止犯罪細，說之為微。亦可此望初犯，若約
X42n0735_p0451a12║下四，還則止作增微不殊。又不對尼明，義亦應爾。然
X42n0735_p0451a13║通止作，犯有故者，以之為重；若不故犯，說以為輕。重
X42n0735_p0451a14║非故者，不作故違聖教之心，非不高下著衣等犯，而
X42n0735_p0451a15║是輕故。上文云：以不故作故，犯突吉羅，無非威儀。若
X42n0735_p0451a16║故作者，復有非威儀罪。又就故中，通諸犯內，違性即
X42n0735_p0451a17║重，犯遮即輕。又遮性中，通成不成，成者即重，不成者
X42n0735_p0451a18║輕。又就成中，感報優劣增微不等，可為四句：一、犯重
X42n0735_p0451a19║報輕，謂二房媒嫁，律禁情過，數故成重，體非尤害，感
X42n0735_p0451a20║報即輕。二、犯輕報重，謂有比丘嗔心打罵羅漢及佛，
X42n0735_p0451a21║律就上憶，稀故犯提，體是尤害，感報即重。此之二句，
X42n0735_p0451a22║以理言之，結戒法異，輕制重名，重制輕名。得罪福異，
X42n0735_p0451a23║因果相當。三、俱重，如初四夷無根謗等。四、俱輕，如畜
X42n0735_p0451a24║長足等。此之二句，結戒法不異得罪法，得罪法不異
X42n0735_p0451b01║結戒法。次約心者，持戒之心既有九品，犯戒之意
X42n0735_p0451b02║寧容一准？或有犯戒，因心增上，苦惱有情，以為慶快，
X42n0735_p0451b03║如斯犯者，豈非上品？或有犯戒，媿心殷重，事不獲已，
X42n0735_p0451b04║為他逼犯，如此等違，判為微也。然優婆塞經第七因
X42n0735_p0451b05║定五逆輕重，次云：有物重意輕，有物輕意重，有物重
X42n0735_p0451b06║意重，有物輕意輕。言物重意輕者，如無惡心煞於父
X42n0735_p0451b07║母；物輕意重者，如以惡心煞於畜生；物重意重者，以
X42n0735_p0451b08║極惡心煞所生母；物輕意輕者，如以輕心煞於畜生。
X42n0735_p0451b09║如是惡業，有方便重，根本成已輕；有根本重，方便成
X42n0735_p0451b10║已輕；有成已重，方便根本輕；有方便根本重，成已輕；
X42n0735_p0451b11║有方便成已重，根本輕；有根本成已重，方便輕；有方
X42n0735_p0451b12║便根本成已重；有方便根本成已輕。物是一種，以心
X42n0735_p0451b13║力故，得輕重果。此八句中勒成四位：初之三句，二輕
X42n0735_p0451b14║一重；第二三句，二重一輕；第三一句，三時俱重；第四
X42n0735_p0451b15║一句，三時俱輕。次以有心、無心准小妄久相對明者，
X42n0735_p0451b16║亦可為八。且約初犯四夷以說，初三時俱有心，諸方
X42n0735_p0451b17║便、根本成已，四皆犯重。第二以二時有心、一時無心
X42n0735_p0451b18║作三句：初前二有心，成已無心，亦四俱重；次根本無
X42n0735_p0451b19║心，餘二有心，初戒重，餘三蘭；次方便無心，餘二有心，
X42n0735_p0451b20║四俱成重。第三一時有心、二時無心作三句：第一句，
X42n0735_p0451b21║初戒重，餘三輕；第二句，四俱犯重；第三句，初重，餘輕。
X42n0735_p0451b22║第四三時無心為一句：此之一句，四俱不犯。
X42n0735_p0451b23║第八門結位者，於中有兩：第一總定、第二別明。總定
X42n0735_p0451b24║有三：第一述正、第二序異、第三辯非。言述正者，教從
X42n0735_p0451c01║事分雖無定限，要而言之莫過制聽。言制教者，要作
X42n0735_p0451c02║不作。作者制修，止使獲罪，如受說所應作事。不作者
X42n0735_p0451c03║制離，作則結譽，如婬盜等不應作事。言聽教者，若作
X42n0735_p0451c04║不作，此之作不聖俱順可，如房長等所應開事。此之
X42n0735_p0451c05║制聽，聽攝教斯盡，便是大期遮開恒以軌。又此制聽
X42n0735_p0451c06║且就開遮義立，若從所詮之事，應名止作二教。雖有
X42n0735_p0451c07║斯理，且依前明。又此聽言且對制立，以約所開作不
X42n0735_p0451c08║俱順，若據有結罪還是其制，故制戒宗制教所攝。雖
X42n0735_p0451c09║有斯理，亦依前明。又此制聽兩教各詮止作二事，制
X42n0735_p0451c10║教作持如受說等，止持如盜煞等，違禁起非翻為二
X42n0735_p0451c11║犯，即當諸師制教中事通學不學。聽教作持如房衣
X42n0735_p0451c12║等，體量等如許順教作，止持謂是非法體等，與道相
X42n0735_p0451c13║違制不聽作。問：此不得作與制止同，即應制收，如何
X42n0735_p0451c14║聽攝？答：望不得作理雖可然，為與所開體同，故在聽
X42n0735_p0451c15║收。非制違禁同前翻為二犯，即當諸師聽教中事唯
X42n0735_p0451c16║是可學。然佛施設諸教及事咸是所學，要學方知。若
X42n0735_p0451c17║不䇿修緣而不了，隨不了處結以無知。又所緣處但
X42n0735_p0451c18║結無知，無不學𠐨已如前辨。次序異者，古意解云：
X42n0735_p0451c19║止持約兩教者，一局取不可學，如人非人相等是，上
X42n0735_p0451c20║制教中要不作者是（此不作者如婬觸等）。二聽門，謂唯可學，即
X42n0735_p0451c21║上聽中若作不作，謂房衣尺量等（別定中指過量境想）。作持對
X42n0735_p0451c22║兩教者，謂制中可學事，如受說安恣受持衣鉢等，聽
X42n0735_p0451c23║中結淨德衣諸長離衣等。復有古師立制教事二種
X42n0735_p0451c24║云：一不可學事，如人作非人相等是；二者可學，如衣
X42n0735_p0452a01║鉢體量等是。因有問云：何故非衣鉢量事名為可學？
X42n0735_p0452a02║答：此事一者可以緣教生解識，衣鉢如非；二者事中
X42n0735_p0452a03║可以造修，故言可學。次辨非者，初師立不可學事，
X42n0735_p0452a04║為據何義？為以人非人相等述故不可學？為以婬觸
X42n0735_p0452a05║等事不可作故不可學？若爾何失？二俱有過。云何若
X42n0735_p0452a06║以述為不可學，是則處分等想亦然，如何處分等想
X42n0735_p0452a07║名為可學？若以婬觸等事不可作為不可學，是則過
X42n0735_p0452a08║量亦然，如何過量是可學事？次立人非人想等為不
X42n0735_p0452a09║可學者，即不應云制教中事通學不學。次問答中云
X42n0735_p0452a10║可以造修故言可學者，即此非衣鉢量如何造修？又
X42n0735_p0452a11║云可以緣教生解識衣鉢，如非者，婬等亦然，何以不
X42n0735_p0452a12║名可學？又所證作止攝事斯盡，有何不周？離此二外
X42n0735_p0452a13║更立可學不可學事。若既宗學不學，即須直依此明，
X42n0735_p0452a14║如何復就作止分位解釋？又可學不可學事還是作
X42n0735_p0452a15║止二持，此作止持俱是所學，既俱所學不學並犯，如
X42n0735_p0452a16║何緣止不了不結不學無知，緣作不了便結不學無
X42n0735_p0452a17║知？故知斯義擁而未通，進修學人應所思審。又過量
X42n0735_p0452a18║境想便與煞等不殊，既與煞同如何偏結？又如止中
X42n0735_p0452a19║婬等緣知重輕及境是不？自非進修無由得了，既假
X42n0735_p0452a20║進修方知，如何言是不可學事？又若婬等是不可學，
X42n0735_p0452a21║如何律言捨學事？又俱舍等久不應言若犯學處非
X42n0735_p0452a22║苾蒭等。
X42n0735_p0452a23║次別亦作三門：第一、序昔所說；第二、昔意相違；第三、
X42n0735_p0452a24║申今正述。初門昔解，位例有二：止持、作犯，對二以明；
X42n0735_p0452b01║作持、止犯，唯對可學以辨。先對止持中明有無輕重，
X42n0735_p0452b02║作兩箇九句。初可學作九句者，上品一句，中下各四。
X42n0735_p0452b03║上品者，識事、識犯。是中品四者，多用二識作頭：初、識
X42n0735_p0452b04║事疑罪；二、識事不不識罪；三、識罪疑事；四、識罪不識
X42n0735_p0452b05║事。是下品四者，多用二不識作頭：初、不識事疑罪；二、
X42n0735_p0452b06║不識事不識罪；三、疑事罪；四、疑事不識罪。是上品一
X42n0735_p0452b07║句，事罪俱識，無不學罪。中品四句，由不學故，於事於
X42n0735_p0452b08║罪有疑不識等生，故制四箇不學。下品四句，八不學
X42n0735_p0452b09║罪。若對無知罪，中下二品上各加倍說，可知。問：此中
X42n0735_p0452b10║有二十四吉羅，云何稱為止持？答：以不犯根本，故名
X42n0735_p0452b11║止持。但以上品俱識清淨無犯，故稱為上品止持。中
X42n0735_p0452b12║品有八罪，不如上故，稱為中品止持。下品有十六吉
X42n0735_p0452b13║羅，不如上中，故稱為下品止持。次對不可學明止持
X42n0735_p0452b14║九句者，有二例，謂罪、事。事有三種：一、識事；二、疑事；三、
X42n0735_p0452b15║不識事罪。三同前也。九句者，先以罪中三對識事作
X42n0735_p0452b16║三句：一、識事識罪；二、識事疑罪；三、識事不識罪。次以
X42n0735_p0452b17║罪三對疑事作三句，次以罪三對不識事作三句。此
X42n0735_p0452b18║下二三句，准前數可知。此三三句中各下二句，句別
X42n0735_p0452b19║有不學、無知二罪，合有十二吉罪。此亦望不犯根本
X42n0735_p0452b20║故，稱為止持。但以事是不可學故，雖疑不識，聖不制
X42n0735_p0452b21║罪。罪是可學故，若疑不識，悉法制罪。次對可學事明
X42n0735_p0452b22║作犯九句者，如初九說。後對不可學事明九句者，如
X42n0735_p0452b23║後九句說。但以犯根本罪故，猶於可學。若疑不識法，
X42n0735_p0452b24║結罪如上。唯除不可學事，雖疑不識，一向不犯可知。
X42n0735_p0452c01║次辨作持九句者，若從對事對法以辨，實亦應作兩
X42n0735_p0452c02║箇九句，但明差別階降不異，故合一九句。此唯對可
X42n0735_p0452c03║學以明，如止持中對可學明九句，即是唯此中順聖
X42n0735_p0452c04║教作前事為異。次論止犯或九或八九句者，對可學
X42n0735_p0452c05║事，上品四句多用二不識作頭，有四僧殘十六箇吉
X42n0735_p0452c06║羅可知。中品四句多用二識作頭，有四僧殘八箇吉
X42n0735_p0452c07║羅易知。下品唯一句，謂識事識犯而不乞處分作房
X42n0735_p0452c08║者是可知。此以多羅為上品故。言八者，對教行不學
X42n0735_p0452c09║明止犯如次，亦前九句。除下品一句，前八句是，廣說
X42n0735_p0452c10║可知。此總通為亦九一八句。次相違者，然此昔義
X42n0735_p0452c11║辨非如前，舊人序已將非應理，次即辨非，後便顯是，
X42n0735_p0452c12║此二相求僻不能述破，但知昔義事罪識等，普約進
X42n0735_p0452c13║修非開制教。破者不究斯旨，謂依境想久立，遂約境
X42n0735_p0452c14║於廣辨其非，此為不了他宗立意，破不相當虗名顯
X42n0735_p0452c15║是。據斯一節，自道三師所立中繁雜矛盾。又立進修
X42n0735_p0452c16║止犯名有二云：一者不學下久遣誦羯磨，各言不誦，
X42n0735_p0452c17║因制五夏誦戒羯磨，若不如法治。二者無知故下久
X42n0735_p0452c18║云先誦，今者悉忘，制言如法治。立既引此，結亦合然，
X42n0735_p0452c19║如何棄所引久，別約境想人法？然此境想人法，緣心
X42n0735_p0452c20║謬妄並不由學，豈合招儻？但以法意義𮓪於正教，遂
X42n0735_p0452c21║發學之者滯理忘思，尋之者迷文守句。余今為鑒前
X42n0735_p0452c22║失欲徵復非，故更察義詳文定教釋事。次述正者，
X42n0735_p0452c23║然教及事各別不同，一一行門足自顯了，顯了即制
X42n0735_p0452c24║持犯之行。義理既然，何須句定？以句來定，良謂不然。
X42n0735_p0453a01║又解：若必要須定為句者，如前宗義，諸教及事咸是
X42n0735_p0453a02║所學並進修者，斯則通望進修總為一九。此之九句，
X42n0735_p0453a03║如昔止持對可學事為九者是。又解：欲令教事差別
X42n0735_p0453a04║顯然為句數者，但為二九。初九對二教中止持作犯，
X42n0735_p0453a05║合明此不望法，佛法假作成持，止便犯故。此止持作
X42n0735_p0453a06║犯有三：一、制教止持，二、聽教止持，三、復於聽中取別
X42n0735_p0453a07║體止持。此之三位同是止持作犯。又以同緣一事生
X42n0735_p0453a08║心，故不分二，合為一九。所言九者，上品一句，中下各
X42n0735_p0453a09║四。上品一者，謂識事、識罪。中品四者，謂以二識作頭。
X42n0735_p0453a10║初有二句，事上識罪、上疑不識；次有二句，罪上識事、
X42n0735_p0453a11║上疑不識。下品四者，謂以不識及疑更互為頭。初有
X42n0735_p0453a12║二句，事上不識罪、上疑不識；次有二句，事上疑罪、上
X42n0735_p0453a13║疑不識。此以上品事罪但識，不結無知。次品四無知，
X42n0735_p0453a14║下品八無知。次九對二散中作持止犯，事法合明。此
X42n0735_p0453a15║作持止犯，位亦有三：一制教作持，二聽教作持，三復
X42n0735_p0453a16║於聽中攝同體止持。以此止持作持攝，故三同是作
X42n0735_p0453a17║持止犯。又亦緣事不殊，寧分為二？九數如前，不繁再
X42n0735_p0453a18║述。進修八句中，是作持止犯，亦總攝說，不須別明。或
X42n0735_p0453a19║可要須別為八者，謂對進修教行，作其八句。此之八
X42n0735_p0453a20║句，翻前品數，謂上品四句八無知，次品四句四無知。
X42n0735_p0453a21║此以犯門，故論約罪，多為上品，小為次品。舊人更加
X42n0735_p0453a22║作持一句，謂識法識犯，足成九者。不然，位舉止犯，寧
X42n0735_p0453a23║加作持？又此作持，又此作持，識法識於犯諸句中，以
X42n0735_p0453a24║合有說。作斯二九一八，義何不周？須更離分，以成多
X42n0735_p0453b01║九。又作句法，皆不須以緣事三心，歷罪三作，但以事
X42n0735_p0453b02║罪，更互作之。所以爾者，以境相緣事心，及人法緣罪
X42n0735_p0453b03║心，此全不關不學無知事。斯則教事頭能，無勞重覧？
X42n0735_p0453b04║犯持有據，豈是假？再思上來，總釋義說。
X42n0735_p0453b05║次隨別釋。先解初文。初文復二：一、總，二、別。總中十門
X42n0735_p0453b06║分別：第一、起由三毒，第二、身語成犯，第三、自作教人，
X42n0735_p0453b07║第四、犯境寬狹，第五、尅漫不同，第六、錯誤有異，第七、
X42n0735_p0453b08║諫不諫別，第八、持犯方軌，第九、二部同異，第十、下眾
X42n0735_p0453b09║任運。初門起由三毒者，前之四戒如比丘中說，後
X42n0735_p0453b10║四戒者摩觸八事，愛染同婬故三起貪成，覆隨二戒
X42n0735_p0453b11║類同大妄，起由三事成亦通三，斯等辯相隨事可解。
X42n0735_p0453b12║次身語門，位分為三：婬、盜、煞、觸局身妄，諸覆、隨唯
X42n0735_p0453b13║語，雖同延之語，語有別相。如妄發言成業，覆藏語止
X42n0735_p0453b14║結，身隨舉自止，語業藉他語。表八事一戒，身語合犯。
X42n0735_p0453b15║次自作教人門，亦為三位：初一下，四。此之五戒，自
X42n0735_p0453b16║作成重，教人但輕。次煞、盜二戒，自作、教他，彼此俱犯。
X42n0735_p0453b17║次妄語一戒，自作五重，教人不定，如前已明。次犯
X42n0735_p0453b18║境者，初戒境通四趣，餘七犯局人成。又就人中，婬、觸
X42n0735_p0453b19║八事局界，覆藏唯女，餘之四戒義通男、女，隨舉力異，
X42n0735_p0453b20║准文可知。又就女、男之中，道、俗分別，七、八局道，餘通
X42n0735_p0453b21║道、俗。又就道中，具、非具者，亦七、八唯具，餘六通二。
X42n0735_p0453b22║次尅漫者，前之四戒，同比丘說，謂若同趣，一切皆犯。
X42n0735_p0453b23║若約異趣，即除婬戒。餘之三戒，大漫隨犯，尅各相應，
X42n0735_p0453b24║差互輕罪。後之四戒，局唯是尅，以取染心，知人識罪，
X42n0735_p0453c01║違諫拒僧，縵豈得犯？又解觸八，亦有漫義，以同男子，
X42n0735_p0453c02║並有染心。次錯誤者，前四位三同比丘說，若論後
X42n0735_p0453c03║四並須了心，錯誤謬妄並不成犯。又解：觸八容有誤
X42n0735_p0453c04║犯之義，以俱男子並有染心，七八不然故唯了犯。
X42n0735_p0453c05║次諫不者，前七條然，無有倚傍，作則是違，不須設諫。
X42n0735_p0453c06║第八一戒，倚傍有濫，故須誤諫，開示是非。此設諫者，
X42n0735_p0453c07║是違僧制；除不諫者，是違佛制。次持犯者，覆藏一
X42n0735_p0453c08║戒，具二持犯。言二犯者，見他重罪，止不發覆，名為止
X42n0735_p0453c09║犯。明相出持，罪成究竟，名為作犯。此是體一名別。言
X42n0735_p0453c10║二持者，見罪發覆，名為作持。以作法故，明相出時，無
X42n0735_p0453c11║其作犯，翻却作犯，豈非止持？此亦體同名別。若論別
X42n0735_p0453c12║體持者，守戒自清，一向不覆，是名止持。若見有罪，作
X42n0735_p0453c13║法發露，是名作持。餘之七戒，並是止持作犯。次同
X42n0735_p0453c14║異者。初之四戒，僧尼同犯，而此四中，下三無異。婬之
X42n0735_p0453c15║一戒，境界翔例。又復犯境亦有寬狹，尼唯局男，僧通
X42n0735_p0453c16║二作；又尼唯局他境，僧通自他。後之四戒，尼為深防，
X42n0735_p0453c17║並得夷罪。僧犯不然，故分二位：前三輕重，後一有無。
X42n0735_p0453c18║摩觸差別，有四不同。八事之中，僧犯三罪：捉手得殘，
X42n0735_p0453c19║語期容有，麤語僧殘；捉衣獲蘭，餘容小罪。覆藏者，尼
X42n0735_p0453c20║重僧輕，隨舉尼有僧無，所以可解。次任運者，初一
X42n0735_p0453c21║下四，無有教人得同犯義，故無任運。餘之三戒，教人
X42n0735_p0453c22║為已有同犯義，故有任運。
X42n0735_p0453c23║次隨別釋。先明初戒，　總申制等。如前文中分二：第
X42n0735_p0453c24║一、漏生壞略，相亦如前；第二、告言下，制廣補略。文中
X42n0735_p0454a01║有三：第一、舉宗標制；第二、集十句下，制利功德；第三、
X42n0735_p0454a02║欲說戒下，正明立戒。前二如上。第三文二：初明戒本
X42n0735_p0454a03║說之儀則；次若比丘尼下，廣釋其相。然前戒本但有
X42n0735_p0454a04║五句：一、顯犯人；二、作婬等者，正顯婬事；三、乃至共畜
X42n0735_p0454a05║生者，出犯境界；四、結；五、擯。問：所蘭無共、同等四句？舊
X42n0735_p0454a06║解云：祇五、二律悉具足有，同於大僧。此律文略，十律
X42n0735_p0454a07║尼戒本同者，文不別列，故知亦有共、同等四也。其比
X42n0735_p0454a08║丘捨戒，為成去時無障故爾。尼中捨者，恐在俗中汙
X42n0735_p0454a09║犯故爾。如十律說，無重出家故。彼文第四十：爾時，諸
X42n0735_p0454a10║婦女為舅姑所苦惱故，出家作尼。爾時，為和上、闍梨
X42n0735_p0454a11║共活尼所苦惱故，還作白衣。居士譏嫌，白佛。佛言：若
X42n0735_p0454a12║比丘尼一反戒，不復聽出家受具。又第五十：問：頗有
X42n0735_p0454a13║比丘尼捨戒，更與受戒，不犯耶？佛言：有。若比丘尼捨
X42n0735_p0454a14║戒已，轉根作男子，與受戒，不犯。伽論亦爾。今解：此共、
X42n0735_p0454a15║同等，文局比丘者，以尼無緣，戒本不列。如比丘四戒
X42n0735_p0454a16║之中，婬有䟦闍為緣，牒入戒本。餘三無緣，本中非有。
X42n0735_p0454a17║僧既尚然，尼豈須責？又解：計此共等，理通尼有。但以
X42n0735_p0454a18║共等，本因䟦闍厭道不捨行，非有此四句。今尼為無
X42n0735_p0454a19║捨戒，故此文無。又解：此䟦闍緣起，在唱二部持後，為
X42n0735_p0454a20║此局僧，尼戒非有。次下廣釋，科同於上。就尼犯中，文
X42n0735_p0454a21║分為二：初至如上，成犯之相；二、若比丘尼下，輕重相。
X42n0735_p0454a22║前文復二：初解戒本五句，文相可解；二、有二處下，重
X42n0735_p0454a23║明戒本二、三兩句。於中文二：初列犯家境界；第二、比
X42n0735_p0454a24║丘尼有婬心下，對境成犯。前文復二：初、總舉三趣；二、
X42n0735_p0454b01║復有下，舉趣各三。各三合九，此之九者，是犯重境。次
X42n0735_p0454b02║對境成犯，文中有三：第一、自心起犯，有四百三十二
X42n0735_p0454b03║句；第二、若比丘尼下，怨逼己境，作二百一十六句。前
X42n0735_p0454b04║文有二：一、對覺境，二、對不覺。覺境通計，總有其九。先
X42n0735_p0454b05║約人、男，於己三處各加隔等四句，即成十二。一境既
X42n0735_p0454b06║爾，下八亦然，是故通明，合一百八句。次不覺境有三，
X42n0735_p0454b07║謂睡眠、新死、少分、壞，一一皆有一百八句，通前覺境，
X42n0735_p0454b08║合成四百三十二句。次怨逼亦二：先造覺境，覺境還
X42n0735_p0454b09║九。先約人、男，於己三處各有樂等六句，文中闕少，計
X42n0735_p0454b10║理合具，此則三六成十八句。一一復加隔等四句，是
X42n0735_p0454b11║則合成七十二句。一境既爾，下八亦然，是則合成六
X42n0735_p0454b12║百四十八句。次不覺境，境還有三，一一同前，有爾許
X42n0735_p0454b13║句，通前覺境，總成二千五百九十二句。次逼己境，文
X42n0735_p0454b14║中但云為賊所捉，於三處行婬，且約人三，不須餘境。
X42n0735_p0454b15║人三逼己，三處為九，於上加樂等六，又加隔等四，故
X42n0735_p0454b16║成二百一十六句。次輕重文二：一、自作，二、教他。教他
X42n0735_p0454b17║三別，可知。問：所以覆藏犯夷，教他蘭罪？答：制有深防
X42n0735_p0454b18║限分，故有輕重。餘相可解。次三同戒五分，一一舉問，
X42n0735_p0454b19║佛皆遣作二部僧持。
X42n0735_p0454b20║
X42n0735_p0454b21║四分律開宗記卷第五本
X42n0735_p0454c01║
X42n0735_p0454c02║
X42n0735_p0454c03║
X42n0735_p0454c04║四分律開宗記卷第五末
X42n0735_p0454c05║
X42n0735_p0454c06║次摩觸戒。　女姓愛多，不能自制，身受摩觸，必為重
X42n0735_p0454c07║事。又以人輕易陵，義難自固，恐壞梵行，故須重遮。次
X42n0735_p0454c08║其緣有十：一、人男。二、人男想。三、二俱無衣。四、作無衣
X42n0735_p0454c09║想。五、前境有染。六、知前有染。七、自有染心。八、興方便。
X42n0735_p0454c10║九、掖已上、膝已上、腕已後身分，甄去輕境，染微不重。
X42n0735_p0454c11║或尼以輕觸男重境，或男以輕觸尼重境，皆成夷罪，
X42n0735_p0454c12║不必二俱重境。十、覺觸便犯。次下釋文，犯相等可知。
X42n0735_p0454c13║戒本八句：一、人。二、明尼有染心。三、所觸境亦有染心。
X42n0735_p0454c14║四、從掖下，出身分齊。五、若提下，明其摩業。六、是比丘
X42n0735_p0454c15║尼下，違教結罪。七、不共住，擯治。八、是身相觸者，制名
X42n0735_p0454c16║對僧。摩觸有四不同：一、比丘觸女，不懼陵逼，不問前
X42n0735_p0454c17║女死活，俱犯。尼取陵逼，簡死取治。二、比丘觸女，不懼
X42n0735_p0454c18║陵逼，無問大小，觸著便犯。尼觸不然，要大非小。三、比
X42n0735_p0454c19║丘觸女俱須自染，尼懼陵逼亦假前染。四、比丘觸女
X42n0735_p0454c20║不問境之重輕，是以文言若捉手若捉髮，尼懼陵逼
X42n0735_p0454c21║要須重境，若是輕境落八事中。次明辯相，略不釋七
X42n0735_p0454c22║八二句，餘者具解。下三戒類然。問：定身分齊捉掖已
X42n0735_p0454c23║下夷，明知已上即蘭，何故八事中捉手乃至腕蘭？解：
X42n0735_p0454c24║前就身中明分齊，故須掖下膝上，捉手據枝分齊，是
X42n0735_p0455a01║以腕前蘭、腕後夷。五分十一云：髮際已下、膝已上、肘
X42n0735_p0455a02║已後。其文顯矣。釋摩業中先列章，次解釋，男子下解
X42n0735_p0455a03║結罪句。於中文三：初二俱無衣夷，二若男作男想下
X42n0735_p0455a04║互則情微得偷蘭罪，三男作男想下俱則轉微但獲
X42n0735_p0455a05║吉羅。其間是非癈五多少一同比丘，准前可解。次輕
X42n0735_p0455a06║重文五：一約當起，二明異趣，三若與女人下形報以
X42n0735_p0455a07║辯，四若男子下境心有無，五境想五句。
X42n0735_p0455a08║次八事成重戒。　前戒得其重境，生染不輕，深防中
X42n0735_p0455a09║制，一觸成重。此戒雖亦染心所為，但以境輕，生患不
X42n0735_p0455a10║重，要假八事，資過尤甚，染情轉深，故得夷罪。別緣具
X42n0735_p0455a11║十：一、人男子；二、男子想；三、前境有染；四、知前有染；五、
X42n0735_p0455a12║自有染心；六、犯前七事未懺；七、作至第八便犯。或一
X42n0735_p0455a13║男犯八，或八男犯八，或一時犯八，或八年犯八，但使
X42n0735_p0455a14║滿八，皆覽成夷。若八度捉手，雖犯八蘭，以事一故，不
X42n0735_p0455a15║犯夷罪。戒本七句：一、人；二、內有染心；三、犯境亦染；四、
X42n0735_p0455a16║正作八事；五、結；六、擯；七、制名。釋中可解。然解結罪中
X42n0735_p0455a17║有三：一、當趣，觀此文時，夷罪並覽蘭成以來成果，假
X42n0735_p0455a18║七未懺，及得夷訖，不言更悔；二、異趣；三、形報。不犯中
X42n0735_p0455a19║八事別開。問：下文入屏處犯提，何以此開不犯？若下
X42n0735_p0455a20║無所為，譏嫌故提，此為福緣，故開不犯。
X42n0735_p0455a21║次覆比丘尼重罪戒。　制意同比丘，但為知他犯重，
X42n0735_p0455a22║故相容隱，合犯滋劇，自壞汙僧。深防中制，故與夷罪。
X42n0735_p0455a23║別緣具六：一、是大尼，除下二眾。二、犯重罪，除去殘等。
X42n0735_p0455a24║三、知犯重，除去不知。四、作覆藏心，除入護心，不犯。故
X42n0735_p0455b01║開文云：若說有命難、梵行難，不犯。五、不發露，甄去作
X42n0735_p0455b02║結。若發露者，要對未知者作。若彼已知，俱有情過。如
X42n0735_p0455b03║有犯者，不合對懺。凡發露者，須得犯人名字及罪名
X42n0735_p0455b04║種。若不爾者，不成發露。既發露不成，亦不成覆。若受
X42n0735_p0455b05║發露者，不須更發露，便有無窮之過。如尼違諫，大眾
X42n0735_p0455b06║咸知。若作隱心，並成覆藏。若無隱心，覆不成覆。若彼
X42n0735_p0455b07║犯人已發露竟，餘覆不成，以無本故。六、明相出犯。滿
X42n0735_p0455b08║戒七句：一、人；二、知他犯重；三、不發露。不自發露者，不
X42n0735_p0455b09║對一人。不語眾人者，謂二、三人。不自大眾者，謂不向
X42n0735_p0455b10║僧發露。四、若於異時下，自言引䨱。五、結；六、擯；七、制名。
X42n0735_p0455b11║釋中，初句可知。知者下，解第二句。僧者下，解第三句。
X42n0735_p0455b12║然僧名是不滿戒本中文。大眾者，是解滿足戒本中
X42n0735_p0455b13║文。休道者下，解第四句。此中五句，平牒前二。戒本解
X42n0735_p0455b14║釋，尋之可知。彼比丘尼下，解結罪句。文中有三：一、覆
X42n0735_p0455b15║他罪。他罪有重輕，故文階二。二、自覆僧尼。自覆罪有
X42n0735_p0455b16║重輕者，為深防限分不同，故所以爾。三、餘眾略無境
X42n0735_p0455b17║想。
X42n0735_p0455b18║次隨須被舉比丘違尼僧三諫戒。　制意有二：一不聽
X42n0735_p0455b19║隨順者，比丘見壞不堪在道，大僧作法舉弃眾外，僧
X42n0735_p0455b20║既舉已尼須絕敬，而輙隨順惱眾不輕。又若許隨長
X42n0735_p0455b21║彼邪見，永不改𠎝懺悔從善，此則自壞損他，制之不
X42n0735_p0455b22║許。二須諫意者，此比丘尼倚傍親教，是以文言：此是
X42n0735_p0455b23║我兄，今不供養更待何時？又以佛遣恭敬大僧，有斯
X42n0735_p0455b24║濫相須僧設諫。諫言：佛開親及許敬者，謂是正見清
X42n0735_p0455c01║淨比丘，有法益尼故須虔奉，而此比丘耶心成就，雖
X42n0735_p0455c02║復是親不堪恭敬，今僧令彼識是知非，故須設諫開
X42n0735_p0455c03║曉如此。問：僧尼平隨，何以乃有諫不諫別？答：為約倚
X42n0735_p0455c04║傍有無，故有諫不別。又問：何以尼隨二眾罪有提吉？
X42n0735_p0455c05║答：尼是問類，結罪同僧，第三得捉前二犯吉，比丘與
X42n0735_p0455c06║尼非是同類，故隨三舉並得吉羅。三結罪意如前。別
X42n0735_p0455c07║緣具六：一是被舉比丘，二知是被舉僧未為解，三隨
X42n0735_p0455c08║順，四尼僧設諫，五拒而不從，六三羯磨竟。文相如前。
X42n0735_p0455c09║戒本八句：一諫所為人，二諫所為事。此中准廣釋，文
X42n0735_p0455c10║有五句：一僧舉如法，二不順從，三不懺悔，四僧未為
X42n0735_p0455c11║解，五而順從者正是隨順諫所為事，三屏諫，四拒諫，
X42n0735_p0455c12║五僧諫，六違僧結罪，七不共住，八制名。釋相可解。
X42n0735_p0455c13║●次明十七僧殘先總料簡七門分別：一、身語，二、
X42n0735_p0455c14║自作教人，三、遮性，四、持犯，五、諫不諫別，六、二部同異，
X42n0735_p0455c15║七、下眾任運。初門。身語位三：一、獨受二戒，唯身業
X42n0735_p0455c16║犯。二者，九戒一向語業。於中勸受一戒，語作結違，八
X42n0735_p0455c17║諫要藉，語止成犯。三、有六戒，通該二業。於中位四：度
X42n0735_p0455c18║賊一戒，自身假他語犯，謂秉法竟，和上始殘；次解舉
X42n0735_p0455c19║一戒，若秉法者，其唯語犯，自餘眾僧同度賊女；次二
X42n0735_p0455c20║謗戒，語正身兼；次言、媒二戒，身、語正犯。次自作教
X42n0735_p0455c21║人位，約為四：勸受一戒，唯教人業；次二謗戒，彼此同
X42n0735_p0455c22║犯；次言媒二戒，自作正犯，教人有同不同；次餘十二
X42n0735_p0455c23║日，重教輕。次遮性者，唯媒是遮，餘並是性。次持
X42n0735_p0455c24║犯者，度賊女、解舉具二持犯，謂不皇臣是止犯，度與
X42n0735_p0456a01║受戒是作犯，體一名別。度若白王、大臣是作持，與受
X42n0735_p0456a02║戒時無其作犯，翻却作犯，豈非止持？此亦體一名別。
X42n0735_p0456a03║論其別體二持者，一向不度是止持，度即白王、大臣
X42n0735_p0456a04║是作持。解舉類知，餘十五戒唯止持，作犯亦可。此之
X42n0735_p0456a05║二戒據別體邊，是則作犯、止持通十七戒。次諫不
X42n0735_p0456a06║者，前九無濫，下八有濫，為此故有諫、不諫別。此之設
X42n0735_p0456a07║諫即是違僧制罪，餘不諫者是違佛制。次同異者，
X42n0735_p0456a08║於中同犯有七，謂媒嫁、二謗、前四違諫。然前三戒，一
X42n0735_p0456a09║切皆等。四違諫戒，能秉人異，謂各自違，當眾諫故。自
X42n0735_p0456a10║餘十戒，並是有無不同，或可輕重不同。如自習近住
X42n0735_p0456a11║戒云：比丘隨所犯，謂犯覆罪。自餘九戒，比丘並吉。良
X42n0735_p0456a12║以為之義稀，又復譏過不重故爾。次任運者，即上
X42n0735_p0456a13║教人五中除勸受一，餘之四戒得有教人為己作義，
X42n0735_p0456a14║故有任運。勸受一戒唯約自作，言了成罪故無任運。
X42n0735_p0456a15║次隨文解。九、初犯中，前三同戒，略出戒本；後六不同，
X42n0735_p0456a16║一一別釋。
X42n0735_p0456a17║言人戒　所以制者，一以出家之人恒須濟物，今輙
X42n0735_p0456a18║告他深違道法。二以女性闇訥不閑進，不外涉言人
X42n0735_p0456a19║醜累佛法。別緣具四：一詣斷事官所。二言白衣居士。
X42n0735_p0456a20║三指陳曲直。四處斷決了。戒本文三。隨開中五：一為
X42n0735_p0456a21║他言佛開對事。二時彼尼下妄陳其事。三諸斷事官
X42n0735_p0456a22║下斷人錯判。四爾時諸比丘下聖決是非，前施與尼事
X42n0735_p0456a23║已決定，後取前施定屬之物轉更與人，即是非施。五
X42n0735_p0456a24║爾時下王奉佛制治斷事官，以女闇訥敗損如此。滿
X42n0735_p0456b01║戒五句：一人。二詣官言。三居士下所言境界。四若盡
X42n0735_p0456b02║下出言時節。五是比丘尼下結罪，以女少智須別條
X42n0735_p0456b03║示故言犯。初法應捨。釋中前三別解，後二合明。五分
X42n0735_p0456b04║十一云：若比丘尼為人輕陵，應語其父母，若無父母
X42n0735_p0456b05║應語其親族，若無親族應語比丘、比丘尼、優婆塞、優
X42n0735_p0456b06║婆夷，若比丘、比丘尼有勢力不受護者吉羅。語時應
X42n0735_p0456b07║云：彼輕陵我，為我呵諫，不應言之。若詣官言，人一往
X42n0735_p0456b08║返一僧殘。
X42n0735_p0456b09║次度賊女戒。　凡勝福田，理宜清顯，生他信心，表敬
X42n0735_p0456b10║之甚。而此女人行盜至死，輙度出家，汙辱尼眾。別緣
X42n0735_p0456b11║具六：一、是賊女，罪應死者；二、知是；三、不問王及大臣；
X42n0735_p0456b12║四、度與受具；五、作和上；六、羯磨竟。滿戒五句：一、人；二、
X42n0735_p0456b13║知是賊女；三、多人所知；四、不問王臣；五、結罪。釋中具
X42n0735_p0456b14║明和上主故殘，餘非主故蘭。文言三羯磨竟，謂是比
X42n0735_p0456b15║丘羯磨，非是本法。諸度人戒，咸准此釋。比丘度稀故
X42n0735_p0456b16║吉，或可即此度女故吉。
X42n0735_p0456b17║次界外解舉戒。　彼尼壞見，不堪居眾，若不治舉，無
X42n0735_p0456b18║以息耶？今既舉已，未肯從順，不蒙僧命，私心輙解，此
X42n0735_p0456b19║則黨援惡人，輕蔑僧眾，過狀不輕，故制殘罪。故五分
X42n0735_p0456b20║云：彼比丘尼既得解擯，倍更憍慢，不敬眾僧。別緣具
X42n0735_p0456b21║六：一、前尼為僧作三舉治；二、不順從，未懺悔；三、不白
X42n0735_p0456b22║僧；四、無因緣，緣如開說；五、輙為解；六、三羯磨竟。戒本
X42n0735_p0456b23║五句：一、人；二、知。是為僧所舉尼。此中有四：一、僧舉如
X42n0735_p0456b24║法；二、不順從；三、未懺悔；四、未為解；三、為受故下，不白
X42n0735_p0456c01║僧；四、出界解；五、結罪。釋中具明。此中但預羯磨者皆
X42n0735_p0456c02║殘，以不牒名，無有簡別，不同度賊女有牒名別，罪便
X42n0735_p0456c03║階降。
X42n0735_p0456c04║次四獨戒。　女人志弱恐成陵逼，要假伴援方能離
X42n0735_p0456c05║過，是故宿處村內水中及以道路皆不得獨。獨度河
X42n0735_p0456c06║水別緣具四：一、是河水。二、獨度。若前尼疾疾入水，不
X42n0735_p0456c07║待後伴，偷蘭。出彼雙脚上岸，僧殘。後尼獨入，偷蘭。上
X42n0735_p0456c08║彼岸時前尼為伴，不犯僧殘。若俱入俱出乘車畜等，
X42n0735_p0456c09║無度水威儀者，不犯。三、無因緣，若為命梵二難，及伴
X42n0735_p0456c10║命終為賊將去等，不犯。四、出彼岸獨入村別緣亦四：
X42n0735_p0456c11║一、是俗人村，不問界內及伽藍中，獨入皆犯。二、獨入。
X42n0735_p0456c12║三、無因緣，除二難等如前。四、越界便犯。若至村入村
X42n0735_p0456c13║門，不待後伴雙脚入村，犯。若村中先有尼者，不犯，以
X42n0735_p0456c14║前尼為伴故。若入城門亦爾。若直遇者，越界結犯。無
X42n0735_p0456c15║村十里獨宿三緣：一、須申手外。若村內寺中無門同
X42n0735_p0456c16║林別牀，要申手內不犯，出即犯。若本相近因眠遠者，
X42n0735_p0456c17║不犯。二、無因緣，謂二難事及伴大小便樂靜作業等，
X42n0735_p0456c18║不犯。三、隨脇轉側，一一僧殘。獨行三緣：一、在道行，二、
X42n0735_p0456c19║無因緣。二難等，如前。三、離伴見聞處，犯。戒本三：一、犯，
X42n0735_p0456c20║二、列，四、獨，三、結罪。釋中，初句可知，次下兩句合解。既
X42n0735_p0456c21║釋四獨文，還為四獨。度水中，先教不犯法。文中，水者，
X42n0735_p0456c22║河水獨不能度，不論闊狹、深淺、界內、村中，但使脫脚、
X42n0735_p0456c23║褰衣，異陸行儀則，皆是其犯。不同五分：水要廣十肘，
X42n0735_p0456c24║深半體，僧殘。次明犯法。先明犯殘。文中，入水令伴不
X42n0735_p0457a01║及殘者，謂不待伴，乘便直過。若論入者，是蘭、非殘。次
X42n0735_p0457a02║明偷蘭。蘭有此岸、彼岸，犯、不犯法，如文可知。以非全
X42n0735_p0457a03║度，故結偷蘭。次獨入村。先教不犯，次明其犯。犯中文
X42n0735_p0457a04║三，謂殘、蘭、吉。文各二句，可知。然一鼓聲者，如上同行
X42n0735_p0457a05║無村道處十里。多論第五云：凡言鼓聲所及處，是一
X42n0735_p0457a06║拘屢舍。律師云：此是定義。次獨宿。先藍中不犯，犯；次
X42n0735_p0457a07║村中不犯，犯；次獨行不犯，犯。亦可知。不犯中，具開四
X42n0735_p0457a08║獨。然文有五：上二可知；三、若二尼共宿下，開藍內宿；
X42n0735_p0457a09║四、與二尼下，開獨行；五、若一尼下，開村中宿。
X42n0735_p0457a10║次受漏心男子食戒。　女性多染，恒須離緣。今不離
X42n0735_p0457a11║緣，縱情故受。因受被陵，事難自固，損敗不輕，故須聖
X42n0735_p0457a12║制。別緣具六：一、是人男子，二、男子想，三、染心與衣食，
X42n0735_p0457a13║四、知染心與，五、自亦生染，六、領受入手。犯滿戒五句：
X42n0735_p0457a14║一、人，二、尼有染，三、前境有染，四、從彼下所受食等，五、
X42n0735_p0457a15║結罪。釋中具解。若比丘尼下，解第五句。於中文四：一、
X42n0735_p0457a16║當趣重輕，二、天子下異趣，三、染心女下形報。四、明境
X42n0735_p0457a17║想四句：
X42n0735_p0457a18║次勸受染心男子衣食戒，　制意有三：初不聽勸者，
X42n0735_p0457a19║前已患深，世尊制斷，今故相擊，勸受染食。此則令他
X42n0735_p0457a20║得罪，自亦招𠎝，人我俱損，故所以制。二同犯意者，知
X42n0735_p0457a21║他染惡心故勸。又以言中謗佛，不遵聖教，情過不輕，
X42n0735_p0457a22║故使同犯。三離二戒意，前是身犯，此是語業。又前得
X42n0735_p0457a23║衣食，此令不得。又謗佛不謗殊，故分兩戒。別緣具五：
X42n0735_p0457a24║一人男子，二染心與衣食，三知彼染與，四發言勸受，
X42n0735_p0457b01║五言彰了犯。戒本三句：一人，二勸他，三結罪。釋中，初
X42n0735_p0457b02║一別解，下二合明。
X42n0735_p0457b03║次八諫戒，　前四同前，直列戒本，餘不同者，一一別
X42n0735_p0457b04║解。
X42n0735_p0457b05║先明習近住違僧三諫戒。　制意有三：一不聽習近
X42n0735_p0457b06║住者，佛為女人志難自固，制有伴援令得防𠎝，今乃
X42n0735_p0457b07║曲搆私情染心共住，互相覆藏心不改悔，是則醜累
X42n0735_p0457b08║佛法生患不輕，故須禁防使行成立。二須諫意者，倚
X42n0735_p0457b09║傍聖教制二為伴，何得眾僧遣我別住？即是違於教
X42n0735_p0457b10║不了制意，須僧設諫開示是非。三結罪意如前。別緣
X42n0735_p0457b11║具六：一是染心習近住，二尼眾勸使別住，三倚傍不
X42n0735_p0457b12║肯，四僧如法諫，五拒而不從，六三羯磨竟。文相如前。
X42n0735_p0457b13║戒本六句亦爾。然所為事中文有四句，釋中具明。
X42n0735_p0457b14║次謗僧勸習近住違僧三諫戒，　制意有四：一不聽
X42n0735_p0457b15║勸者，彼以染心共住互相覆罪，僧見無益諫令別住，
X42n0735_p0457b16║令此穢尼謗僧勸彼，情過不輕故須聖制。次須諫意
X42n0735_p0457b17║者，凡事交雜相則難分，迹涉愛憎致招言謗，故須眾
X42n0735_p0457b18║僧如法設諫，彰己內無恚心，意欲令彼離罪。次結罪
X42n0735_p0457b19║意，有三種過：一勸他為惡，二非理謗僧，三固執拒勸。
X42n0735_p0457b20║以此過深故制同犯。次離二戒意者，前戒諫自習近
X42n0735_p0457b21║住，此戒諫謗僧勸習近住。又以諫辭不同故為二戒，
X42n0735_p0457b22║別緣具六：一前尼習近住，二尼僧諫使別住，三謗僧
X42n0735_p0457b23║勸習近住，四尼僧如法設諫，五拒而不從，六三羯磨
X42n0735_p0457b24║竟。餘相可解，不能具言。
X42n0735_p0457c01║次嗔心捨三寶違諫戒。　制意有三：初不聽捨者，本
X42n0735_p0457c02║歸三寶所以出家，今以嗔心輙便棄捨，此捨真宗投
X42n0735_p0457c03║於耶法，自墜義深所以弗許。次須諫意者，但以女人
X42n0735_p0457c04║見近不能及遠，聞出家名同謂梵行亦等，迷心歸趣
X42n0735_p0457c05║可愍之甚，須僧設諫令識正耶。次結罪竟。如上別緣
X42n0735_p0457c06║具六：一因事生嗔，二發言棄捨，三背此向彼，四尼僧
X42n0735_p0457c07║如法設諫，五拒而不從，六三羯磨竟。文相可解。
X42n0735_p0457c08║次發起四諍謗僧違諫戒。　制意亦三：一、不聽發起
X42n0735_p0457c09║諫謗僧者。凡諍乖理，令眾不和，僧已決斷，如法除滅。
X42n0735_p0457c10║而此女人，見不及遠，妄引比類，發起謗僧，此則過損
X42n0735_p0457c11║不輕，故所以制。次須諫意者，彼自不能條持諍事，還
X42n0735_p0457c12║謂眾僧違法決斷，相則交雜，似有愛憎，故須眾僧自
X42n0735_p0457c13║理諫彼。次結罪意如前。別緣有六：一、已起諍事，二、僧
X42n0735_p0457c14║如法滅，三、謗僧發起，四、尼僧如法設諫，五、拒而不從，
X42n0735_p0457c15║六、三羯磨竟。餘相可解。
X42n0735_p0457c16║●次，明卅捨墮。准上僧中，亦須先總四門分別，但
X42n0735_p0457c17║以前之二門明義不異，故今直對單提門答。今者且
X42n0735_p0457c18║約顯相言之，有三十八戒，濫故須定。此中內外分二。
X42n0735_p0457c19║內資有十一，同戒有十，謂：一、背過別，非殘不受，藥須
X42n0735_p0457c20║蟲水。不同有一食䔉，此等假食成犯，食已則無可捨，
X42n0735_p0457c21║故在單提，不入捨內。次外財有二十七，同戒有七，謂：
X42n0735_p0457c22║脫脚、看覆、真實淨施、白色三衣、高牀、兜羅、浴衣。不同
X42n0735_p0457c23║有二十：水扇、生穀、同牀、同被、作衣、過五日、過五日、不
X42n0735_p0457c24║著僧伽梨、著他衣、紡績取衣、不為受貯跨衣（十）、畜女
X42n0735_p0458a01║嚴具持、不著祇支及七塗身（二十）。此等造作招譏，故
X42n0735_p0458a02║並有罪，然無用𠎝，不入捨墮。
X42n0735_p0458a03║次正辯三十，總作十門：第一定能犯人，第二配屬身
X42n0735_p0458a04║語，第三自作教他，第四遮性差別，第五持犯方軌，第
X42n0735_p0458a05║六二問之意，第七重犯不重，第八捨懺儀則，第九二
X42n0735_p0458a06║部同異，第十下眾任運。初門人位有三，謂一人、眾
X42n0735_p0458a07║多及僧。若論一人，遍違不惑。其眾多者，謂是多人同
X42n0735_p0458a08║心共作。若據此為眾多，一切同犯。若望由我作故，令
X42n0735_p0458a09║彼成犯。為眾多者，唯取同活。於中七戒不共犯，謂離
X42n0735_p0458a10║衣、過受乞鉢、二奪七日藥、病衣，餘悉同犯。僧位之中，
X42n0735_p0458a11║四方僧令是不犯。其現前僧，若據四人已上同共作
X42n0735_p0458a12║者，是則諸戒一切同犯，所以如上明。或可但除病衣，
X42n0735_p0458a13║以是別物。次身語位二，謂四互用及病衣，此五身
X42n0735_p0458a14║犯，餘通身語。於中分三：初有一戒，謂離衣宿，身語止
X42n0735_p0458a15║作業共身犯。第二七戒，謂六通時攝非時物，語止共
X42n0735_p0458a16║身犯。第三餘十八戒，語作共身犯。謂急施衣離為二
X42n0735_p0458a17║戒，故有十八。於中復三：初乞縷一戒，一向假他身犯。
X42n0735_p0458a18║第二受寶二奪，若論自作，是身業犯；若也使人，自語
X42n0735_p0458a19║假他身犯。第三十四領受戒不同有三，互乞蘇油重
X42n0735_p0458a20║衣輕衣同有十一，謂非親乞衣、過知足受衣居士、一
X42n0735_p0458a21║二居士、王臣送寶、貨寶販賣、乞鉢勸織、過前受急施
X42n0735_p0458a22║衣、迴僧物，並悉自身語作業假他身業犯。次自作
X42n0735_p0458a23║教人者，若泛教人不為己者，於己無潤，並得吉羅。若
X42n0735_p0458a24║也教他為己作者，有四戒得同犯。謂同戒有三，謂受
X42n0735_p0458b01║寶、奪衣、乞縷、使織師織衣。不同有一，謂貿衣已還奪，
X42n0735_p0458b02║餘者即無。然約位判，乞縷一戒專使人犯，受寶二奪
X42n0735_p0458b03║事通兩位，餘悉自作犯捨。次遮性者，四互迴僧，五
X42n0735_p0458b04║戒性惡，餘悉是遮。次持犯者，此中有七戒，具二持
X42n0735_p0458b05║犯，謂六過及離衣。其六過戒，若不說淨，名為止犯；而
X42n0735_p0458b06║畜過限，即是作犯。此之二犯，體一名別，而不得有名
X42n0735_p0458b07║體各別。其二持者，具含兩義：若其畜則說淨，名為作
X42n0735_p0458b08║持；以作此法，過限不犯，反却作犯，豈非止持？此亦同
X42n0735_p0458b09║犯，體一名別。若其一向不畜，得名止持；畜則說淨，是
X42n0735_p0458b10║名作持。此之二持，名體各別。離衣義同，不能繁述。自
X42n0735_p0458b11║餘諸戒，並止持作犯亦可。此之七戒，據別體邊，是則
X42n0735_p0458b12║作犯、止持，通三十一戒。次二問之意，如上已明。
X42n0735_p0458b13║次重犯者，此諸戒中全無重犯。一有四箇：一謂一離、
X42n0735_p0458b14║一作乞縷，一違開時攝非時物，一違要病衣是，二奪
X42n0735_p0458b15║無重奪，四互無重互，六過無重過，十五領受無重領
X42n0735_p0458b16║受。前十四中更如受寶，此中三戒異，餘者並同。次
X42n0735_p0458b17║捨懺者，既無綿蓐，捨咸對境及令無壞，餘義大同不
X42n0735_p0458b18║能具述。次同異者，有十八戒二眾同犯，餘十二戒
X42n0735_p0458b19║束成三位，病衣一戒有無不同，長鉢犯同緣異，自餘
X42n0735_p0458b20║十戒尼重僧輕。次任運者，六過中除藥，餘五及四
X42n0735_p0458b21║教人合有九戒，容有任運犯義，餘戒皆無。
X42n0735_p0458b22║次下，別解。十八同戒，直別戒本；餘不同者，一一別明。
X42n0735_p0458b23║先辯互乞蘇油戒。　凡物資身，索須限定，得已棄，更
X42n0735_p0458b24║求異物，令人志性無恒，長貪惱境，招譏不輕，故結其
X42n0735_p0458c01║罪。別緣具六：一、是非親里居士，二、為己故索，三、已索
X42n0735_p0458c02║得蘇，四、不用還主，五、更求異物，六、得物入手犯。戒本
X42n0735_p0458c03║三句，解釋可知。
X42n0735_p0458c04║次互用說戒堂直戒。　自下有四互戒，釋義皆同。施
X42n0735_p0458c05║主捨物，情期已定，理隨施心，不得差互。今依餘用，乖
X42n0735_p0458c06║本施心，招譏長貪，故須聖制。別緣具四：一、施現前僧
X42n0735_p0458c07║說戒堂直，除四方僧堂直；二、知是堂直；三、受得屬己；
X42n0735_p0458c08║四、轉作餘用。犯戒本三句：一、人；二、知檀越施異；三、迴
X42n0735_p0458c09║用結罪。釋中，初句可知，二、三合解。合中文三：一、明互
X42n0735_p0458c10║相。元作堂直，迴作衣用入捨。若其本施作衣，迴作堂
X42n0735_p0458c11║者，不合入捨。文舉互義，故須並列。次釋僧物。僧物三
X42n0735_p0458c12║句，此是第三，定屬現前僧物，不同前迴僧物入己。取
X42n0735_p0458c13║不定屬僧者，亦可三物迴並入捨。次結罪可知。
X42n0735_p0458c14║次食元乞，雖標安隱，然得還擬供眾。或檀越本心施，
X42n0735_p0458c15║迴皆入捨。
X42n0735_p0458c16║次別人房，　次眾僧房。　舊云堂者，不然。觀文無有
X42n0735_p0458c17║堂字，但言乞欲造屋亦可。堂之與屋，名別義同。
X42n0735_p0458c18║次長鉢戒，　制意同前。別緣具五：一、先有受持鉢；二、
X42n0735_p0458c19║更得鉢如法；三、不說淨；四、無因緣；五、過一宿犯。問：所
X42n0735_p0458c20║以尼畜長鉢，不同比丘開十日者。答：古舊釋云：一、尼
X42n0735_p0458c21║是少利，既得一鉢，宜即受持及以說淨，何須開十布
X42n0735_p0458c22║施人須？二、既是有伴，即作淨法，何須開日覓人作法？
X42n0735_p0458c23║大僧多利，開於十日，欲使籌量布施人須。二、復不制
X42n0735_p0458c24║有伴，憙獨修道，不故開十日覓人說淨，是以不同。若
X42n0735_p0459a01║爾，尼有二義不開十日者，尼畜長衣亦有二義，何故
X42n0735_p0459a02║與僧同開十日？答：是鉢一用，理無多畜，未成無過。成
X42n0735_p0459a03║雖制犯，然為有伴得即說淨，故不開十。比丘無伴，故
X42n0735_p0459a04║開十日。論其長衣資具用處，實未成已來亦有長過，
X42n0735_p0459a05║撩理簪縫不可即成。以斯義故，同開十日。問：即說淨
X42n0735_p0459a06║竟，然始作衣，義亦無妨，何以要須同開十日？答：初緣
X42n0735_p0459a07║開時，對一不說淨尼，故開十日，得待成須。一開已後，
X42n0735_p0459a08║蓋通三品，故齊十日。又更一義，尼多共活，長衣同
X42n0735_p0459a09║生，不得說淨，以共用故。為須覓人，齊開十日。鉢雖同
X42n0735_p0459a10║生，亦得說淨，即是有伴，故唯當日，以無共受用故。今
X42n0735_p0459a11║解不然，未必以同生得向說淨，即令當日成犯。但以
X42n0735_p0459a12║女人於器多貪，憙為貯畜，為欲伏彼貪心，故不開十。
X42n0735_p0459a13║又解：開不重開，以開十六枚器，不許更畜多鉢。若其
X42n0735_p0459a14║畜之，經宿即犯。僧既不開十六枚器，若限一宿，教急
X42n0735_p0459a15║難恒。又解：長鉢尼眾先犯，不得因尼制僧。比丘後寄
X42n0735_p0459a16║緣興開，亦不至尼戒。爾者，長衣何以同開十日？答：長
X42n0735_p0459a17║衣緣同，開禁齊一。鉢為緣異，許制不同。戒本三句及
X42n0735_p0459a18║釋可知。五分：聽畜七種麤鉢：一、以盛餘飲；二、以盛香；
X42n0735_p0459a19║三、以盛藥；四、以盛殘食；五、以除唾；六、以除糞掃；七、以
X42n0735_p0459a20║除小便。
X42n0735_p0459a21║次過畜十六枚器。女人志劣修道事難，若不緣充無
X42n0735_p0459a22║由起行，故於應供器外更復開聽法。餘雜事一十六
X42n0735_p0459a23║枚，計緣已充應須進業，而更多畜妨道故制。別緣具
X42n0735_p0459a24║四：一、先有十六枚器，二、更得器，三、不說淨，四、經宿犯。
X42n0735_p0459b01║戒本三句釋相可知。十六枚者，二釜謂大及小，二瓶
X42n0735_p0459b02║謂水瓶、洗瓶，四蓋謂二釜二瓶各有其蓋，四瓫二大
X42n0735_p0459b03║二小，四杓亦二大二小，此等開聽餘者淨施。五分云：
X42n0735_p0459b04║器物者，資生器物唯聽畜盛蘇、油、蜜、香、藥、醬、酢各一
X42n0735_p0459b05║瓶，又聽畜釜、鎗、拘各一，及一小瓫盛米食，過是者尼
X42n0735_p0459b06║薩耆
X42n0735_p0459b07║次先許病衣，後違戒。　凡身多穢，女更倍增。每月[泳-永+(盈-又+ㄆ)]
X42n0735_p0459b08║流，身衣被汙。若不遮障，無已進修。先許與他，理應相
X42n0735_p0459b09║濟。今乃爽言，令他致惱。既乖法或式，立制防之。別緣
X42n0735_p0459b10║具五：一、是病衣，簡餘用物；二、先許他；三、前來取；四、無
X42n0735_p0459b11║因緣，謂破戒等，被舉二難緣；五、不與他，犯戒本。三句
X42n0735_p0459b12║釋中，並餘衣輕重，合明可知。
X42n0735_p0459b13║次時攝非時施戒。　凡施雖多且約為二，物既局限
X42n0735_p0459b14║分須合儀，苟有可貪不遵聖教，將非時物作時法受，
X42n0735_p0459b15║此則長惡不輕，故須聖制。此施元本是時，時分已過，
X42n0735_p0459b16║至非時分合作非時法攝，而於非時分中作時法攝，
X42n0735_p0459b17║故得此物合入捨墮。若不爾者損非時僧，計合成重
X42n0735_p0459b18║豈得逸提？五分十二云：諸比丘尼非時衣作時衣受，
X42n0735_p0459b19║諸客比丘尼便不能得衣。十誦分為兩戒：非時衣受
X42n0735_p0459b20║作時衣主尼，過時衣受作非時衣客尼。犯別緣具四：
X42n0735_p0459b21║一、是安居施物。二、入非時分。三、作時法分。四、作法分
X42n0735_p0459b22║竟。犯戒本三句及釋可知。
X42n0735_p0459b23║次貿衣已，後強奪戒。　凡物貿易，事已決判，懷嗔強
X42n0735_p0459b24║奪，不應道儀。此則公相觸惱，增長鬪諍，情過不輕，故
X42n0735_p0459c01║須聖制。別緣具六：一、共相貿易；二、決價已定；三、嗔心
X42n0735_p0459c02║強奪；四、自作教人；五、無因緣，謂無借著及舉等緣；六、
X42n0735_p0459c03║得入手犯。戒本三句：一、人；二、共易說；三、後嗔恚下，奪
X42n0735_p0459c04║之，結罪解釋。開貿易者，為同法人無譏，得離馳求之
X42n0735_p0459c05║惱，奪有現不現故。文中結罪兩句差別，餘相可解。
X42n0735_p0459c06║次乞重衣戒。　出家理應標心累外，至於取受須合
X42n0735_p0459c07║軌儀，何期不能守道廣縱貪情，輙索重衣親非並損，
X42n0735_p0459c08║由斯過故立制防之。問：此與前非親里乞衣戒何別？
X42n0735_p0459c09║答：三義不同：一、前戒直乞犯，自恣請不犯，此就自恣
X42n0735_p0459c10║請中過分索犯；二、前戒乞得一條犯，此十六條已上
X42n0735_p0459c11║犯；三、前戒除親，此戒親非親犯。有斯三異故分兩戒。
X42n0735_p0459c12║別緣具五：一、居士自恣請，二、乞重衣，三、過分索十六
X42n0735_p0459c13║條已上，四、為己，五、得入手犯。起犯文二：一、非親，二、親
X42n0735_p0459c14║里，各自恣請過分索犯。戒本三句釋中云十六條者，
X42n0735_p0459c15║謂四疊張別四條成，故云十六也。餘相可知。
X42n0735_p0459c16║次乞輕衣戒，　制意具緣並同前戒，唯以輕衣為異，
X42n0735_p0459c17║不能繁述。
X42n0735_p0459c18║●次明一百七十八單波逸提。先總料簡五門分別：
X42n0735_p0459c19║第一自作教他，第二遮性差別，第三持犯方軌，第四
X42n0735_p0459c20║二部同異，第五下眾任運。初門自作、教人位分為
X42n0735_p0459c21║四：第一有二戒，唯教人業，謂教謂呪術及以世俗伎
X42n0735_p0459c22║術、捉白衣。第二有十一戒，自作、教人彼此同犯，謂掘
X42n0735_p0459c23║壞、牽二蟲、恐大藏、煞謗、捉寶。第十一、第三有十一戒，
X42n0735_p0459c24║自作、正犯，謂同戒有五：屏露、二敷臥具、高脚牀、兜羅
X42n0735_p0460a01║綿、過量浴衣；不同有六：謂五塗身戒及安居中牽他
X42n0735_p0460a02║出房戒。若教人於己有潤，是則同犯，與自作無殊；若
X42n0735_p0460a03║泛教人於己無潤，但獲吉羅，則不同犯。是則兩位合
X42n0735_p0460a04║有二十二戒，有同犯義。第四位餘一百五十四，自作
X42n0735_p0460a05║犯提，教人但吉。次遮性者，有三十六戒性惡。如僧
X42n0735_p0460a06║有三十戒是性：妄毀、兩麤、異嫌、強牽、用譏、駈諫、恐煞、
X42n0735_p0460a07║領疑、露起、說隨、擯拒、毀同、欲悔、聽打、博謗。此中除吉
X42n0735_p0460a08║譏教授師戒，餘二十九不同有七，謂洗淨、過分、胡
X42n0735_p0460a09║膠相拍、夏中牽他出房、習延居士子、違僧三諫、罵比
X42n0735_p0460a10║丘、罵尼眾，諸餘等戒並是遮收。次持犯者，位可為
X42n0735_p0460a11║三。第一有二十三戒，具二持犯。於中同戒有十，謂說
X42n0735_p0460a12║麤、別背、殘宿、不受、食前、食後、輙取淨衣、露藏、麤罪、僧
X42n0735_p0460a13║事、與欲、非時入村。不同有十二，取輙有十一，束為五
X42n0735_p0460a14║對：一隻如俗家輙坐及吉一對，二輙宿及去一對，三
X42n0735_p0460a15║日暮日沒開藍門一對，四著他衣及破㿈一對，五突
X42n0735_p0460a16║入僧寺及問義一對。一隻者，夜入聚落，又三時遊行，
X42n0735_p0460a17║少分取，夏中及畜眾。此二十三戒，並悉止法不作，名
X42n0735_p0460a18║為止犯。作事有違，名為作犯。此體一名別，論其二持，
X42n0735_p0460a19║具含兩義，所以可解。第二有十九戒，唯作持止犯，一
X42n0735_p0460a20║是同戒，謂不攝耳。餘十八是不同戒。約受有五，謂取
X42n0735_p0460a21║衣不與受具：一不與二歲學戒，二不說六法名字，
X42n0735_p0460a22║三式叉學戒已不與受，四作本法已經宿往大僧中，
X42n0735_p0460a23║五違八不可。過法有五，謂不請、不聽、不恣、不依安居、
X42n0735_p0460a24║不禮。又對餘事有八：不二歲隨和上，不與他滅淨，不
X42n0735_p0460b01║結安居，被擯不去，不以二法攝受弟子，不看同活，尼
X42n0735_p0460b02║病安居竟不去，不送婬女過五六由旬外。此等作則
X42n0735_p0460b03║是持，止便犯故。第三餘一百三十六戒，止則是持，作
X42n0735_p0460b04║則是犯。次同異者，亦分三位：一、有三戒有無不同，
X42n0735_p0460b05║謂洗淨、過分、胡膠、經宿、往大僧中受戒。二、有四戒犯
X42n0735_p0460b06║同緣異，謂外道食戒、俗衣、背請、減年童女受戒，自餘
X42n0735_p0460b07║諸戒尼重僧輕。此且位言如剃毛，事雖是同而罪名
X42n0735_p0460b08║異。又如覆藏、寬狹、毀呰、兩舌及與男子同宿、獨露處
X42n0735_p0460b09║坐、境界翻倒，如斯等類思而可知。次任運者，謂於
X42n0735_p0460b10║前二十四戒教人犯中，局取掘壞等一十一戒一向
X42n0735_p0460b11║同犯者，及高牀、兜羅綿、過量浴衣、安居中、牽他出房，
X42n0735_p0460b12║合十五戒，有任運義。除二呪術，屏露二敷及五塗身，
X42n0735_p0460b13║合九。雖復教人得有犯義，然無任運，以即對故。
X42n0735_p0460b14║次下解有六十九同戒，直列戒本，餘不同者次第解
X42n0735_p0460b15║釋。
X42n0735_p0460b16║先明第七十食䔉戒。　䔉非香潔食穢道門，進修之
X42n0735_p0460b17║人理宜永斷。今貪美味食此熏辛，損道招譏故須聖
X42n0735_p0460b18║制。別緣具三：一者䔉甄去餘辛。二無病緣。三食結罪。
X42n0735_p0460b19║犯緣可知。戒本三句釋中生熟雜等並提。僧祇三十
X42n0735_p0460b20║八云：䔉者種䔉山䔉，如是比一切䔉不聽食熟。生重
X42n0735_p0460b21║者燒作灰並不聽。若身有瘡聽塗，塗已當在屏處，瘡
X42n0735_p0460b22║差淨洗已聽入眾。五分十二：諸比丘尼中前中後噉
X42n0735_p0460b23║生熟䔉，若空噉若合食噉，房舍臰處。諸居士譏嫌，即
X42n0735_p0460b24║立制之。生䔉提，熟䔉吉。
X42n0735_p0460c01║次剃三處毛。次下四戒，過損並同，咸長欲原，齊違聖
X42n0735_p0460c02║道。但以背俗之人，情希出離，理應斷於欲想，永絕愛
X42n0735_p0460c03║心。且三處毛，別緣具三：一、是三處毛，二、除病及勢力
X42n0735_p0460c04║執，三、隨力結罪。文相可解。比丘直據妨道以結，偷蘭。
X42n0735_p0460c05║次洗淨過分戒。　具緣有四：一、以水淨。二、有染心，謂
X42n0735_p0460c06║因作此以暢欲事。三、無因緣，謂有病去蟲不犯。四、過
X42n0735_p0460c07║限犯。僧祇第四十云：洗法者，得齊一指節，不得令過。
X42n0735_p0460c08║若過洗以歇欲心者，偷蘭遮。是名洗法。伽論第六云：
X42n0735_p0460c09║若比丘不說大小便，不得禮拜，不得坐臥僧臥具上，
X42n0735_p0460c10║除無水處。若為非人呵嗔，水神所嗔，或服藥
X42n0735_p0460c11║次用胡膠作男形戒。　別緣具四：一、是胡膠臈及餘
X42n0735_p0460c12║飯麨等。二、作男形。三、除病。四、內。便犯。僧祇第四十云：
X42n0735_p0460c13║胡膠形者，各胡膠作，各銅鉛錫白臈，各互各臈蜜，如
X42n0735_p0460c14║是比作身生，以歇欲心者，偷蘭遮。是名胡膠形。五分：
X42n0735_p0460c15║比丘尼作男根，內女根中，波逸提。若內內，波逸提。出
X42n0735_p0460c16║不淨，偷羅遮。
X42n0735_p0460c17║次相拍戒。　五分：若以手拍手拍，波逸提；出不淨，偷
X42n0735_p0460c18║羅遮。
X42n0735_p0460c19║次供給無病比丘水扇戒。　墨服雖同，僧尼形別，來
X42n0735_p0460c20║往容儀，須離譏過。今忽供給大僧水扇，醜累不輕，故
X42n0735_p0460c21║須聖制。僧祇三十八：若比丘尼，持水瓶不持扇者，越。
X42n0735_p0460c22║持扇不持瓶，亦越。二俱持者，提。二不持者，無罪。是罪
X42n0735_p0460c23║一比丘、一比丘尼、若眾多比丘，無罪。若眾中有父母
X42n0735_p0460c24║者，扇扇無罪。
X42n0735_p0461a01║次乞生穀等戒。　出家但應善修乞食，今乃乞生穀
X42n0735_p0461a02║等，相招譏醜，紛動妨修，故須聖制。或從親里乞，或從
X42n0735_p0461a03║出家人乞，或為他，他為己，或不乞而得，不犯。別緣具
X42n0735_p0461a04║四：一、非親里家。二、生穀麥等。三、為己。四、隨乞。結犯。
X42n0735_p0461a05║次好生草上大小便。　一切草木，人及非人俱以為
X42n0735_p0461a06║依，共同受用。今乃於上大小便利，招譏處深，故須聖
X42n0735_p0461a07║制。別緣具四：一、是好生草；二、眾人聚處；三、無病等緣；
X42n0735_p0461a08║四、在上活之。便犯。問：眾學戒中已有此制，未知此制
X42n0735_p0461a09║與彼何殊？昔解云：眾學戒中應須除此一戒。今解不
X42n0735_p0461a10║然，此中謂是生茄蔞草，須是多人聚處，故獲提罪。眾
X42n0735_p0461a11║學類翻，前但結吉也。
X42n0735_p0461a12║次不看墻外棄不淨戒。　凡所為作皆須審諦，說棄
X42n0735_p0461a13║便利而不看人，由輙云穢損污他人，情過不輕，故須
X42n0735_p0461a14║聖制。三緣成犯：一是便利，二不外看，三棄即犯。
X42n0735_p0461a15║次觀看伎樂戒。　出家之人應須靜念救，繫心守道
X42n0735_p0461a16║方合軌儀。今觀伎樂妨癈正修，招譏不輕，故須聖制。
X42n0735_p0461a17║別緣具四：一、種種戲笑。二、方便往觀。三、無諸難緣。四、
X42n0735_p0461a18║往見。便犯。見論十六：下至獼猴孔雀共戲，往看得波
X42n0735_p0461a19║夜提。若寺中作伎，往看不犯。餘相可知。
X42n0735_p0461a20║次共男子入屏處共語戒第八十。　男女既殊，理無
X42n0735_p0461a21║參涉，輙入屏處，容生染穢。餘義如上。別緣具五：一、人
X42n0735_p0461a22║男子，義通道俗。五分：入屏處戒、入露處戒、遣伴耳語
X42n0735_p0461a23║戒，對比丘立。三、復對白衣外道立。三、部成六戒，以此
X42n0735_p0461a24║故知通道及俗。餘屏等戒，皆同此釋。二、離見聞屏處。
X42n0735_p0461b01║三、無第三人。四、無因緣病及力勢二難等，不犯。五、立
X42n0735_p0461b02║語便犯。此無染心，立語故提。若有染心，落前八事。若
X42n0735_p0461b03║直立不語者，吉。比丘吉者，直為招譏。下有比丘犯者，
X42n0735_p0461b04║釋皆同此。
X42n0735_p0461b05║次共男子入屏障處戒。　問：此與前戒有差別？答：前
X42n0735_p0461b06║戒離見聞屏假語方犯，此覆障屏不假語犯。有此不
X42n0735_p0461b07║同，故分二戒。五緣成犯：一、人男子；二、覆障處；三、無第
X42n0735_p0461b08║三人；四、無重病二難緣等；五、入便犯。立位吉者，以不
X42n0735_p0461b09║行故。若坐，即犯共坐逸提。
X42n0735_p0461b10║次遣伴遠者，與男子屏處立耳語戒。　此亦離見聞
X42n0735_p0461b11║屏，唯以遣伴遠吉耳語為異。五緣成犯：一、人男子。二、
X42n0735_p0461b12║離見聞屏。三、遣伴遠去，謂離伴見聞處。四、無難等緣
X42n0735_p0461b13║及伴舉擯等。五、立耳語。便犯。
X42n0735_p0461b14║次入白衣家坐已不辭主人去戒。　出家乃是方外
X42n0735_p0461b15║之賓，來往經過，事須應法。今坐他家，去不辭別，迹同
X42n0735_p0461b16║賊儀，豈成客禮？由此損失主人牀座，事惱弗輕，故須
X42n0735_p0461b17║聖制。五緣成犯：一、白衣舍。二、語主人在好牀上坐。三、
X42n0735_p0461b18║去不辭別。四、無因緣。五、出門。便犯。
X42n0735_p0461b19║次輙坐他牀戒。　牀既有主，坐須諮問，不問輙坐，殊
X42n0735_p0461b20║所不應。具緣有五：一、是白衣舍；二、是好牀；三、語主；四、
X42n0735_p0461b21║無因緣；五、坐。便犯。
X42n0735_p0461b22║次白衣家輙宿戒。　不問主人，輙宿他舍，迹同賊相，
X42n0735_p0461b23║所以不許。五緣成犯：一、白衣舍。二、不語主。三、敷臥具。
X42n0735_p0461b24║四、無因緣。五、隨轉。犯。
X42n0735_p0461c01║次共男子入闇室戒。　前屏是覆障處有光明故，無
X42n0735_p0461c02║第三人犯，有則不犯。此是闇室絕無光明，雖是晝日
X42n0735_p0461c03║生患處深，縱有多人亦是其犯。餘相是同，以此為別。
X42n0735_p0461c04║四緣成犯：一、人男子；二、闇室無窓牖光明；三、無因緣；
X42n0735_p0461c05║四、入即犯。
X42n0735_p0461c06║次不審諦受師語戒。　凡受師言，必須審諦，明憶記
X42n0735_p0461c07║持，依言奉命。如何謬承師語，輕心錯傳？過是難容，故
X42n0735_p0461c08║須聖制。別緣具四：一師如法教，二受不審諦，三傳言
X42n0735_p0461c09║遣偷，四言詞了了。
X42n0735_p0461c10║次嗔心呪咀戒。　出家之人，宜發善願，自度度人，彼
X42n0735_p0461c11║我俱益。今乃呪墮三惡，令捨佛法，垢障處深。故所以
X42n0735_p0461c12║制三緣成犯：一、有嗔心，二、呪咀，三、言耳。犯釋中，教稱
X42n0735_p0461c13║南無佛者，引佛為證。佛大慈悲，知他心智。我若欺汝，
X42n0735_p0461c14║便同誑佛。事若不虗，願知我意。
X42n0735_p0461c15║次因事嗔心椎𮌎啼哭。出家理應虗心進道，縱逢惱
X42n0735_p0461c16║境須以法裁。今不忍事啼哭椎𮌎，此乖道儀，故須聖
X42n0735_p0461c17║制。別緣具四：一、因有諍事不善修持，二、嗔心，三、無因
X42n0735_p0461c18║緣，四、隨椎淚墮。多論第四：五眾盡不得啼哭，乃至父
X42n0735_p0461c19║母喪正亡一切不聽，四眾吉羅，尼得提罪。
X42n0735_p0461c20║次無衣同牀臥戒第九十　二。人同牀，容生染習，自
X42n0735_p0461c21║壞心行，妨廢修道。四緣成犯：一、同牀。二、露身。三、無因
X42n0735_p0461c22║緣，除病及難。四、隨臥。犯。
X42n0735_p0461c23║次同被蓐戒。　共同被蓐，染習更增，損道招譏，故復
X42n0735_p0461c24║須制。
X42n0735_p0462a01║次語業惱他戒。　出家理應猶如水乳，和合相得不
X42n0735_p0462a02║爽物情，今不和穆公相觸惱，彼此廢修故須聖制。別
X42n0735_p0462a03║緣具四：一知比丘尼先住後至，二作故惱意，三在前
X42n0735_p0462a04║誦經問義，四言詞了了。
X42n0735_p0462a05║次不看同活尼病戒。　病人共惱，事須瞻視，若不供
X42n0735_p0462a06║承，令病增劇。又同活義重，尚𡩼悲心，呪復餘人，能生
X42n0735_p0462a07║慈愍。三緣成犯：一、是同活尼。二、無因緣，謂自病、二難
X42n0735_p0462a08║等。三、不看。便犯。
X42n0735_p0462a09║次安居中牽他出房戒。　先許在房安居已定，又是
X42n0735_p0462a10║夏中不合移動，此比丘尼輕人慢法，縱嗔駈惱重故
X42n0735_p0462a11║制。別緣具五：一、是僧房分得屬己；二、先許彼住；三、嗔
X42n0735_p0462a12║心牽出；四、無因緣，謂破戒及舉擯等；五、出戶便犯。問：
X42n0735_p0462a13║大僧前戒駈獲提𠎝，所以此中但得吉羅。答：前春冬
X42n0735_p0462a14║房有共用義，駈出惱重，僧尼並提。此房屬己，彼便無
X42n0735_p0462a15║分，惱微故吉。與尼不同爾者，亦尼義同，何以偏重？舊
X42n0735_p0462a16║解云：僧有二義：一、無房分；二、不犯獨，惱徵故輕。尼則
X42n0735_p0462a17║有獨可犯，致惱還俗，故得提罪。今解不然，不以居有
X42n0735_p0462a18║獨故駈出即重，呵中但云惱彼還俗，不言駈出為犯
X42n0735_p0462a19║獨罪。但以夏中比丘知法，駈出義稀，但獲吉罪。尼多
X42n0735_p0462a20║迷法，憙生嫉妬，駈出義數，故得提𠎝。
X42n0735_p0462a21║次、三時無事遊行戒。　進道之人理息緣務，無事遊
X42n0735_p0462a22║散妨癈正修，又斷生命自喪資緣，招譏不輕故須聖
X42n0735_p0462a23║制。別緣具三：一、春夏冬三時遊行；二、無因緣，除為三
X42n0735_p0462a24║寶、病尼、受日難等不犯；三、隨越界。
X42n0735_p0462b01║次受請安居意竟，不去。戒　本請供養期在夏中，今
X42n0735_p0462b02║以限過久近不去，非直增長貪求，亦乃無慚太甚，惱
X42n0735_p0462b03║物不輕，故須聖制。別緣具四：一、受請安居；二、隨前後
X42n0735_p0462b04║安居日滿；三、無因緣，謂病、無伴、二難等；四、不去經宿。
X42n0735_p0462b05║理聖明相為分齊，文中略無。
X42n0735_p0462b06║次邊境怖處遊行戒。　邊方迴嶮盜賊所依，尼輙遊
X42n0735_p0462b07║行恐成汙損，是故斯處制絕遊行。今者故違，結以提
X42n0735_p0462b08║罪。別緣具三：一、邊界恐畏難處；二、無請等緣；三、行越
X42n0735_p0462b09║界。犯。
X42n0735_p0462b10║境內恐怖受遊行戒，　制具同前。
X42n0735_p0462b11║次習近居士子違僧三諫戒。　制意有三：初不聽習
X42n0735_p0462b12║近者，男女形殊理無參涉，共相習近恐成大損。次須
X42n0735_p0462b13║諫意者，以佛開畜淨施檀越，若見俗人善言慰喻，由
X42n0735_p0462b14║執此故不肯別住，慮恐因斯便生愛染，須僧設諫開
X42n0735_p0462b15║示是非，欲使識是遵修知非棄捨。次結罪意可知。問：
X42n0735_p0462b16║前與女人習近違諫罪重，此與男子習近何以翻輕？
X42n0735_p0462b17║答：前為有染同類為如？此為無染異類？故稀作有。稀
X42n0735_p0462b18║如不同，罪亦輕重不等。別緣具六：一、與居士子習近
X42n0735_p0462b19║住；二、如法比丘尼諫令別住；三、倚傍不捨；四、如法僧
X42n0735_p0462b20║諫；五、拒而不從；六、三羯磨意竟。釋文如上可知。
X42n0735_p0462b21║次觀王宮園林浴池戒第一百。　王宮綺麗，事等諸
X42n0735_p0462b22║天，今輙往觀，廢修正業。又恐染著俗事，自壞心行，損
X42n0735_p0462b23║道招譏，制之不許。別緣具四：一、王宮浴池。二、作觀意
X42n0735_p0462b24║往。三、無因緣。四、見。即犯。
X42n0735_p0462c01║次渠河水中露身浴戒。　女人形鄙，事須遮障，今故
X42n0735_p0462c02║露身，招譏損道。四緣成犯：一、渠河水。二、露身洗浴。三、
X42n0735_p0462c03║無因緣。四、洗身。遍犯。
X42n0735_p0462c04║次過量浴衣戒，　釋同其前，唯名浴衣為異，又用無
X42n0735_p0462c05║限。
X42n0735_p0462c06║次時中縫僧伽梨過五日戒，　為他作衣理應早了，
X42n0735_p0462c07║情貪利養久近不成，又損衣財令彼致惱，情過不輕
X42n0735_p0462c08║故須聖制。別緣具五：一、與他作衣；二、是時中；三、僧伽
X42n0735_p0462c09║梨；四、無因緣；五、過五日。理取明相為結分齊。文中求
X42n0735_p0462c10║僧伽梨者，是衣主尼。六難事起者，是作衣尼。六難者，
X42n0735_p0462c11║母云：一、父母；二、兄弟姉妹；三、六親；四、國王大臣；五、盜
X42n0735_p0462c12║賊；六、惡獸。
X42n0735_p0462c13║次過五日不看僧伽梨戒。　三衣雖可俱為道服，然
X42n0735_p0462c14║大衣價高，營求頗辦，久不看撿，事容損壞，闕資身用，
X42n0735_p0462c15║故須聖制。三緣成犯：一、是大衣，除去餘者；二、舉處不
X42n0735_p0462c16║堅窂；三、過五日不看。理結分齊，亦取明相。十律：五夜
X42n0735_p0462c17║不看五衣，提。
X42n0735_p0462c18║與僧衣作留難戒，　修道立行理須益損物，見他施
X42n0735_p0462c19║時宜應助讚，今反慳惜他物令不施僧，彼此俱損故
X42n0735_p0462c20║須聖制。別緣具四：一、施主許施；二、知他許施；三、勸不
X42n0735_p0462c21║聽施；四、依言受勸息心。便犯。
X42n0735_p0462c22║次輙著他衣戒。　輙著他衣迹同賊相，被他誹謗清
X42n0735_p0462c23║白不分，又令前人謂失生惱，情過是重故須聖制。別
X42n0735_p0462c24║緣具三：一是他衣，二不問主，三著便犯。
X42n0735_p0463a01║次與白衣外道衣戒。　制意同前。僧祇三十八云：自
X42n0735_p0463a02║手與俗人外道沙門衣，波夜提。別緣具四：一、是非親
X42n0735_p0463a03║白衣外道。二、是沙門衣。三、持授與彼。四、彼領。即犯。問：
X42n0735_p0463a04║所以不開置地與者，以沙門衣異，縱開置地遣人，亦
X42n0735_p0463a05║招譏損，是以不開。不同其食，以相無異，是以開聽使
X42n0735_p0463a06║人置地。
X42n0735_p0463a07║次眾僧如法分衣遮令不分戒。　眾僧和合欲分施
X42n0735_p0463a08║衣，理應詳遵，許無乖別。今為弟子遮僧分衣，惱眾不
X42n0735_p0463a09║輕，故須聖制。別緣具五：一、僧得施物；二、返欲分攝；三、
X42n0735_p0463a10║眾集和合；四、恐弟子不得，遮不聽分；五、不分便犯。開
X42n0735_p0463a11║文中非時分者，謂尼眾未集時，有沙彌尼時。
X42n0735_p0463a12║次遮僧不得出功德衣戒。　眾僧和合出功德衣，理
X42n0735_p0463a13║應詳遵共同作法，今貪五利遮令不出，惱眾情深故
X42n0735_p0463a14║須聖制。別緣具四：一、先受德衣，二、時中作法，三、為利
X42n0735_p0463a15║故遮，四、不出便犯。開言非時者，謂過五月，計出衣單
X42n0735_p0463a16║白但有三非。今言五者，文中乘列，亦可非出妄情，縱
X42n0735_p0463a17║五非妨。
X42n0735_p0463a18║次遮僧欲出功德衣戒第一百一十。　釋義同前，但
X42n0735_p0463a19║前戒現遮故起犯，文言眾僧如法出衣。又結罪中望
X42n0735_p0463a20║法不成結，或僧不出犯，此戒是當遮故起犯，文言時
X42n0735_p0463a21║諸比丘尼僧欲出迦絺那衣，及結罪中取言了為分
X42n0735_p0463a22║齊。然有釋言：此語業遮故了了犯。若是當遮者，何有
X42n0735_p0463a23║五非？前戒身遮，謂身在申手外故，不言了了。此解不
X42n0735_p0463a24║然。若以當遮無五非故，即言是語業者，前戒是身業
X42n0735_p0463b01║遮，身在申手外，如何有五非？進退既然，前解為正。
X42n0735_p0463b02║次不與他滅諍。戒　自有解慧堪能殄諍，彼復來求
X42n0735_p0463b03║意，竟不為滅，令諍增熾，般惱還俗，敗損不輕，故須聖
X42n0735_p0463b04║制。別緣具五：一、是四諍事；二、諍人求請除滅；三、有德
X42n0735_p0463b05║堪殄；四、無因緣，謂前人有舉擯及二難等，不犯；五、不
X42n0735_p0463b06║為滅。開文：若言不行者，不行我言教。
X42n0735_p0463b07║次與白衣外道食戒，　釋同大僧。此是犯同緣異戒，
X42n0735_p0463b08║為與白衣上亦犯提罪。
X42n0735_p0463b09║次與白衣作使戒。　出家理應栖心物外，今與白衣
X42n0735_p0463b10║作使，特乖修道之義。又令白衣輕慢僧眾，過損不輕，
X42n0735_p0463b11║是以聖制。別緣具四：一、是白衣；二、非法作使；三、無因
X42n0735_p0463b12║緣，謂父母及信樂人、病勢力持等，非作犯。
X42n0735_p0463b13║次自紡績戒。　紡績勞務下人所為，出家作之特虧
X42n0735_p0463b14║道望。別緣具四：一、是十種衣縷等；二、自紡績；三、無因
X42n0735_p0463b15║緣，謂須索綖強力所執；四、隨引手。犯。
X42n0735_p0463b16║次著俗人衣輙坐臥他牀戒。　進修之人每應清潔，
X42n0735_p0463b17║愛染之所恒須絕心，輙著婦人嚴具，臥在常居之所，
X42n0735_p0463b18║生過不輕。是以聖制五緣成犯：一、是白衣舍。二、著婦
X42n0735_p0463b19║人嚴具。三、是夫妻常居止牀。四、無因緣除病二難。五、
X42n0735_p0463b20║隨坐臥。
X42n0735_p0463b21║次經宿不辭，主人輙去。戒　前晝日不辭，此經宿去
X42n0735_p0463b22║不辭，釋義同前。
X42n0735_p0463b23║次自誦呪術戒。　進道之人宜守正法，今輙捨棄謂
X42n0735_p0463b24║雜呪術，此則增長生死患累道門，過損不輕故須聖
X42n0735_p0463c01║制。別緣具三：一、世間呪術；二、無因緣；三、言章了。
X42n0735_p0463c02║次教人誦戒。　釋義同前，但為自他業殊，故分兩戒。
X42n0735_p0463c03║又復前自誦中，四事不犯：一治病，二學書，三折伏外
X42n0735_p0463c04║道，四護身。教人誦中，全無是開。
X42n0735_p0463c05║次度任身婦女戒。　出家尼眾理應清顯，永絕譏嫌
X42n0735_p0463c06║生長信敬。今知任身度令受具，後產醜累故須聖制。
X42n0735_p0463c07║別緣具五：一、是任身，二、知，三、為受具，四、作和上，五、三
X42n0735_p0463c08║羯磨竟。餘非根本，但獲輕𠎝。
X42n0735_p0463c09║次度乳兒婦女戒第一百二十。　餘義同前，唯以乳
X42n0735_p0463c10║兒為異。五分二十九：有一比丘尼產一男兒，不知云
X42n0735_p0463c11║何？白佛。佛言：聽白二，差一尼伴之。時二尼捉兒生疑，
X42n0735_p0463c12║佛言：無犯。二尼共兒眠亦無犯。若離懷抱，應與比丘
X42n0735_p0463c13║令出家。若不欲令出家，應與親養令成長。
X42n0735_p0463c14║次度減年童女戒。　釋義同大僧，唯以童女有二歲
X42n0735_p0463c15║學戒為異。緣文有三：一、起過，二、呵責，三、告諸比丘下，
X42n0735_p0463c16║明受戒法。於中復三：初、度沙彌尼法，二、自今已去下，
X42n0735_p0463c17║與式叉學戒法，三、彼二歲下，年滿受具。戒本及釋，文
X42n0735_p0463c18║相可解。僧祇：應問：汝何時生？若不知者，應看生板。若
X42n0735_p0463c19║無者，當問父母親里。若復不知，當問何王時、大豐時、
X42n0735_p0463c20║大儉時。若復不知者，不可相形。若樂人家女，年小而
X42n0735_p0463c21║形大，當相其手足骨節。
X42n0735_p0463c22║次不與二歲學戒羯磨戒。　不與學戒既迷戒相，廣
X42n0735_p0463c23║興諸過行無由立，既虧匠訓之功，不成相利之道，違
X42n0735_p0463c24║教不輕故須聖制。別緣具六：一、是十八已上童女。二、
X42n0735_p0464a01║不與學戒羯磨。三、年滿二十。四、為受具。五、作和上。六、
X42n0735_p0464a02║三羯磨竟。文言彼非十八者，謂不滿十八及已上者，
X42n0735_p0464a03║不與學戒便即受具，為淨身故制二歲學戒。故智論
X42n0735_p0464a04║十六：問：比丘尼法中何以有二歲學戒？答：佛在世時
X42n0735_p0464a05║有一長者婦，不學懷任出家受戒，至後身大轉現，諸
X42n0735_p0464a06║長者譏嫌，因此制有二歲學戒。
X42n0735_p0464a07║次不說六法名字戒。　現不示名，猶不識相，壞行違
X42n0735_p0464a08║教，如前無異。別緣具七：一、是十八童女，二、與學戒羯
X42n0735_p0464a09║磨，三、不說六法，四、年滿二十，五、為受具，六、作和上，七、
X42n0735_p0464a10║三羯磨竟。戒本三句：一、人，二、不與六法，三、年滿下，結
X42n0735_p0464a11║犯。釋第二句中，此六法者，謂前四方便，後二根本，是
X42n0735_p0464a12║所學法。前四根本，犯須滅擯，非所學法。又此六法，學
X42n0735_p0464a13║須盡形，臨逼受具，下須二歲。二歲未滿，犯此六事，缺
X42n0735_p0464a14║其學法，更與二歲。若其六外犯者，但是缺行，不𨷂學
X42n0735_p0464a15║法，不須更與。縱滿二歲，未得受戒，有缺學者，亦須更
X42n0735_p0464a16║與二年。以犯缺學，不合受戒。若爾，行覆藏竟，犯應壞
X42n0735_p0464a17║法？答：覆隨日治，不是盡形，故曰滿。不壞前法，論其學
X42n0735_p0464a18║法，是其盡形，犯即壞法，故須更與。
X42n0735_p0464a19║次度諸遮童女戒。　僧眾要須勝人崇集，先顯佛法
X42n0735_p0464a20║利益世間。今此女人諸根不具，輙度出家，汙辱尼眾，
X42n0735_p0464a21║醜累不輕，故所以制。別緣具五：一、諸根不具，二、知不
X42n0735_p0464a22║具，三、為受具，四、作和上，五、羯磨竟。起文三：一、起過，二、
X42n0735_p0464a23║呵責，三、告諸下，廣明受法。於中復三：初、受戒方法；二、
X42n0735_p0464a24║族姓女下，說相法；三、汝已受具足下，總結勸持。初文
X42n0735_p0464b01║有三，明尼中本法儀軌；二、時諸比丘尼下，諸大僧中
X42n0735_p0464b02║受具方法。廣釋其相，具在下文。
X42n0735_p0464b03║次度少年曾嫁婦女戒　十二。曾嫁已經事人，斯堪
X42n0735_p0464b04║能持戒，故佛聽許。年不滿者，志未成立，既不離過，制
X42n0735_p0464b05║不聽度。別緣具五：一、年減十二婦女。二、知減十二。三、
X42n0735_p0464b06║為受具。四、作和上。五、羯磨竟。餘相同前。然母經第八
X42n0735_p0464b07║云：若女人十歲已，有夫主者，度令出家，受沙彌尼戒。
X42n0735_p0464b08║滿二年後，得與受式叉摩尼戒。須滿二歲後，得受具
X42n0735_p0464b09║足戒。是名二歲相應法。
X42n0735_p0464b10║次度曾嫁百遮婦女戒。　釋制意等同前。此中亦應
X42n0735_p0464b11║具明四戒，且略出初後，中二義同。亦可前制二十減
X42n0735_p0464b12║年不得，今為曾嫁開減年受竟，謂餘遮亦同曾嫁。為
X42n0735_p0464b13║此故有初後兩戒、中間兩戒起過，由能授人非關所
X42n0735_p0464b14║為，故不得有乘因起過。豈得言道已曾嫁故不須學
X42n0735_p0464b15║戒，不示六法名字？
X42n0735_p0464b16║次度婬女戒。　躭欲女人，雖非正障，度受具已，為人
X42n0735_p0464b17║嗤哭。此還醜累不輕，要須深藏遠送，故違招譏，聖制
X42n0735_p0464b18║提罪。別緣具五：一、是婬女，二、知是，三、為受具戒竟，四、
X42n0735_p0464b19║是和上，五、不深藏遠送。
X42n0735_p0464b20║次不以二法攝受弟子戒。　凡具二法相攝養者，始
X42n0735_p0464b21║成師訓相利之道。其二法者，濟給衣食免其形苦，誨
X42n0735_p0464b22║以教法開曉心神。今虧二法形心不安，致令弟子不
X42n0735_p0464b23║能進行，此則患累事深，故須聖制。別緣具五：一是清
X42n0735_p0464b24║淨尼，甄去破戒舉擯等不犯。二恒隨和上，除離去不
X42n0735_p0464c01║犯。三和上有法及衣食。四無因緣，或以此故致有二
X42n0735_p0464c02║難。五不以二法攝受，即便是犯。
X42n0735_p0464c03║次不二歲隨和上戒。　新受戒人未有閑曉，每應諮
X42n0735_p0464c04║稟以成己益，輙離師去不蒙訓導，𨷂於進修故須聖
X42n0735_p0464c05║制。別緣具六：一是和上，二清淨有德堪能攝受，三師
X42n0735_p0464c06║不聽去，四未滿六夏。依五分理須如是，今言二歲者，
X42n0735_p0464c07║文誤故爾。五無因緣，謂由此住有二難生。六離去便
X42n0735_p0464c08║犯。
X42n0735_p0464c09║次不乞畜眾度人戒第一百三十。　人不自知非分
X42n0735_p0464c10║自處，須僧籌量有德無德，今僧不聽輙度起過，事多
X42n0735_p0464c11║輕損，故制提罪。別緣具四：一、增不聽，二、為受具，三、作
X42n0735_p0464c12║和上，四、羯磨竟。自下三戒不約羯磨竟結罪者，略也。
X42n0735_p0464c13║緣中文三：一、無德度人不知教授起過，二、時諸下呵，
X42n0735_p0464c14║三、告諸比丘尼下制。乞畜眾遣僧籌量，有德者聽，無
X42n0735_p0464c15║德者制。問：無德乞者，謂羯磨成不？古舊釋云：無德度
X42n0735_p0464c16║人，別可有罪作法成就。若爾，無德教授亦應成就。解
X42n0735_p0464c17║云：教師無德，全無教授尼義，故不成差。無德和上令
X42n0735_p0464c18║前得戒，故所以成。此解不然。定法成不，如上明說。
X42n0735_p0464c19║次未滿十二夏度人戒。　年夏小者，行德未圓，志既
X42n0735_p0464c20║不立，豈成師訓？要須年夏滿足，解行具備，堪能攝受，
X42n0735_p0464c21║故所以聽。別緣具四：一、夏未滿，二、為受具，三、作和上，
X42n0735_p0464c22║四、羯磨竟。男女受戒，學無學異，兩眾和上，亦有差別。
X42n0735_p0464c23║故十誦：諸尼欲共諸比丘等，便言：汝等五歲不依止
X42n0735_p0464c24║他，十歲畜弟子，我等亦爾，有何差別？諸比丘白佛，佛
X42n0735_p0465a01║言：從今已去，尼滿六歲不依止他，滿十二歲得畜眾。
X42n0735_p0465a02║次無德度人戒。　自行不立，何能濟人？彼我俱損，故
X42n0735_p0465a03║所以制。別緣具四：一、無德；二、為受具；三、作和上；四、羯
X42n0735_p0465a04║磨竟。此戒即是簡愚取智。次前戒簡小取大，不以二
X42n0735_p0465a05║事攝受，簡無行取有行。尼為過損多故，並獲提𠎝；僧
X42n0735_p0465a06║即損徵，但犯小罪。
X42n0735_p0465a07║次不聽度人謗僧戒，　不量無德，非理謗僧，惱眾自
X42n0735_p0465a08║傷，故所以制。別緣具四：一、實無德；二、僧不聽；三、非理
X42n0735_p0465a09║謗；四、言了犯。問：所以不諫者。答：自知無德，非分謗僧，
X42n0735_p0465a10║無有傍倚，故不須諫。
X42n0735_p0465a11║次父母夫主不聽輙度人戒，　既有所屬不合出家，
X42n0735_p0465a12║輙與受具為他牽捉，此則醜累僧徒不得清顯，情過
X42n0735_p0465a13║不輕故須聖制。別緣具四：一有所屬，二為受具，三作
X42n0735_p0465a14║和上，四羯磨竟。
X42n0735_p0465a15║次度與童相敬愛憙嗔戒，　直爾躭欲尚穢道門，況
X42n0735_p0465a16║與男子相愛而能進業？又以憙瞋自惱惱彼，過損不
X42n0735_p0465a17║輕，故須合制。別緣具五：一、是躭欲憙嗔者，二、知是，三、
X42n0735_p0465a18║為受具，四、作和上，五、羯磨竟。
X42n0735_p0465a19║次不與學戒　尼受具足戒。學戒滿足，專心希具，及
X42n0735_p0465a20║貪供養，不為時受，此則不成師訓。攝受之方，過狀不
X42n0735_p0465a21║輕，故須聖制。別緣具五：一、學戒清淨滿二歲，二、僧衣
X42n0735_p0465a22║緣具，三、是和上，四、無因緣，五、不為受。
X42n0735_p0465a23║次取他衣不為受具戒。　前制和上，此是依止師，先
X42n0735_p0465a24║取他衣許為受具，今不為受，違要故提。別緣具五：一、
X42n0735_p0465b01║學戒清淨滿二年；二、取衣許為和上；三、僧衣緣備；四、
X42n0735_p0465b02║無因緣須不為受。
X42n0735_p0465b03║次多度弟子戒。　凡度弟子，須知教授之方。既不教
X42n0735_p0465b04║授，隨緣壞行，故作限約年度。一人縱貪，故違聖制。提
X42n0735_p0465b05║罪別緣具五：一、曾前度人，二、未滿十二月，三、更度人，
X42n0735_p0465b06║四、作和上，五、三羯磨竟。文中不約羯磨竟結罪者，略
X42n0735_p0465b07║無也。
X42n0735_p0465b08║次作本法竟，經宿往大僧中受具足戒。　即日往者，
X42n0735_p0465b09║善心相續經宿方詣，事多留難，故制不聽經宿詣僧，
X42n0735_p0465b10║違即惱彼，聖制提罪。別緣具四：一、曾作本法竟。二、不
X42n0735_p0465b11║即日往。三、無因緣。四、不往經宿獲提。理約明相，文無
X42n0735_p0465b12║者略。五分明相，出和上提。餘師吉母經第七云：若比
X42n0735_p0465b13║丘尼比丘尼僧中受具足竟，即晝日大僧中受具足，
X42n0735_p0465b14║不應夜來。
X42n0735_p0465b15║次教授日不往聽戒第一百三十。　備德之人，慈心
X42n0735_p0465b16║誨導，理應聽受，諮稟未聞。今乃慢法輕人，不聽教誡，
X42n0735_p0465b17║自失法益，故制提罪。別緣具四：一、僧所差，二、正教授，
X42n0735_p0465b18║三、無因緣，四、不往聽。
X42n0735_p0465b19║次不半月請教授戒，　尼須教授意如前。今以慢法
X42n0735_p0465b20║輕人不遵敬教，既違元受之心，故制提罪。別緣具四：
X42n0735_p0465b21║一、二部僧滿下至五人；二、請教授時，謂十四、十五、十
X42n0735_p0465b22║六僧說戒時；三、無因緣；四、不差往。犯戒本三句：一、人；
X42n0735_p0465b23║二、立法；三、若不下，違教結罪。其釋相中，此及自恣不
X42n0735_p0465b24║解結罪句，但解前二。釋初可知。解第二立法句中，文
X42n0735_p0465c01║分為二：第一、滿和無病廣教授法；第二、若比丘僧病
X42n0735_p0465c02║已下，減別多病問訊法。前文有四：第一、尼眾差往；第
X42n0735_p0465c03║二、彼當法大僧中下，請教授法；第三、彼既屬授下，問
X42n0735_p0465c04║取不尅期往法；第四、若比丘尼聞下，迎送供養法。初
X42n0735_p0465c05║文有三：一、舉聖制，故言世尊有如是教等；第二、而彼
X42n0735_p0465c06║下，制差之緣；第三、佛言下，正制作法差往。此中復二：
X42n0735_p0465c07║初爾差法，次明正差。正差復二：一、羯磨差使，二、口為
X42n0735_p0465c08║差伴。次第二請教授法，文中亦三：一、別請詞，次、聞屬
X42n0735_p0465c09║授，三、簡所屬之人。餘文可知。母經第七云：若十五日，
X42n0735_p0465c10║比丘尼就大僧中受戒，僧集時即乞教誡，更不須後
X42n0735_p0465c11║時來乞。
X42n0735_p0465c12║次不詣大僧自恣戒。　制意如前。又以受戒既由比
X42n0735_p0465c13║丘，懺悔除𠎝亦須仰藉，故仗大僧垂慈誨示，令行無
X42n0735_p0465c14║違，業累消滅。別緣具四：一、安居竟；二、兩眾俱滿，和合
X42n0735_p0465c15║無病；三、無因緣；四、不差往犯。戒本三句：一、人；二、立法；
X42n0735_p0465c16║三、結罪。釋中，初句可知。第二法文二：初、廣自恣法；二、
X42n0735_p0465c17║滅減別多病問訊法。前中文三：初、明差法。文中復三，
X42n0735_p0465c18║如前戒說。第二、往至下，對僧自恣法。大僧總須盡集，
X42n0735_p0465c19║不容乖別。初、列威儀；二、正自恣。止恣五句：一、舉尼眾
X42n0735_p0465c20║安居竟，正是自恣時。第二、又舉大僧安竟。所以須舉
X42n0735_p0465c21║二部僧者，以尼要對二部恣故。三、比丘尼僧下，正明
X42n0735_p0465c22║縱宣己過，請舉見、聞、疑罪。四、大德下，仰求尊眾垂慈
X42n0735_p0465c23║誨示。第五、我若見下，彰己識過誨除，以成晈潔之行。
X42n0735_p0465c24║第三、彼即下，辨尼當部自恣時節，若不疲倦，同日無
X42n0735_p0466a01║過。自恣之法一同大僧，法式儀軌具在下文。其恣五
X42n0735_p0466a02║德還須差向往大僧中者，以此或承僧命舉尼罪故。
X42n0735_p0466a03║問：教授何以開屬一人？自恣要須對眾自說。解：教誡
X42n0735_p0466a04║真欲請說法師，不假對眾開聽屬授。自恣同此，舉罪
X42n0735_p0466a05║不備，自非對眾陳修見、聞，無由得具。次問訊可知。若
X42n0735_p0466a06║僧不滿及多病者，尼僧須作一部恣法。
X42n0735_p0466a07║次不依大僧安居戒。　制意如前。又以安居正時，須
X42n0735_p0466a08║依明德，隨有疑滯，諮決造修。今乃不依大僧，失於法
X42n0735_p0466a09║利，抱暗自俱，故制提罪。別緣具四：一、在無比丘處。二、
X42n0735_p0466a10║作不依意。三、無因緣。四、結安竟。犯。五分十二：雖依比
X42n0735_p0466a11║丘眾，而無教誡者，吉羅。若安居中，比丘眾移去、死亡、
X42n0735_p0466a12║罷道，若為強力所制，為若病，皆不犯。
X42n0735_p0466a13║次突入大僧寺戒。　僧寺尊居，不可輕爾，往來入出，
X42n0735_p0466a14║須有諮量。不白入者，容生染患，憙相觸惱，故所以制。
X42n0735_p0466a15║別緣具四：一、有比丘伽藍；二、不白；三、無因緣；四、入門。
X42n0735_p0466a16║犯。
X42n0735_p0466a17║次罵比丘戒。　大僧上尊是其師位，理應祇奉不失
X42n0735_p0466a18║敬儀，如何反以惡言呵罵？慢法輕人，違敬故制。別緣
X42n0735_p0466a19║具四：一、大比丘；二、以惡言呵罵；三、在間內；四、言詞了。
X42n0735_p0466a20║上尊罵下，惱徵故輕。
X42n0735_p0466a21║次罵尼眾戒。　夫眾僧者，尊貴可重。先顯佛法利益
X42n0735_p0466a22║無邊，今乃因諍起嗔，輕罵大眾，自壞惱僧，故制提罪。
X42n0735_p0466a23║別緣具五：一、是尼眾，除別人不犯此戒；二、因諍嗔忿；
X42n0735_p0466a24║三、惡言敬罵；四、在聞內；五、言了犯。然尼罵別尼及眾，
X42n0735_p0466b01║俱犯提罪。若其罵僧別人，失敬師儀提罪。若罵僧眾
X42n0735_p0466b02║異眾，義稀獲輕。若爾，大僧同眾，應結重𠎝。何以罵眾
X42n0735_p0466b03║亦得告罵罪？答：大僧敬眾，稀故吉羅。女人少智，罵數
X42n0735_p0466b04║故重。
X42n0735_p0466b05║次、不白眾僧使男子破癕戒。　男女形殊恒須遠離，
X42n0735_p0466b06║輙破身㿈恐生染習，此則敗損不輕，故須聖制。別緣
X42n0735_p0466b07║具五：一、身有瘡㿈；二、使男子；三、無染心，若有染心不
X42n0735_p0466b08║犯此戒；四、不白大眾及餘人；五、隨下手刀一一提罪。
X42n0735_p0466b09║次背請戒。　制意具緣，同大僧說。然古舊釋云：尼背
X42n0735_p0466b10║請足食，合制一戒，大僧離制。此謂離合不同。大僧異
X42n0735_p0466b11║多同少者，少者咸有病開。異多有三：一、背請有施衣，
X42n0735_p0466b12║開之食即無；二、背請無餘法，開足食即有；三、背請要
X42n0735_p0466b13║背正請，受正請犯，非正不犯。足食足竟，正非正俱犯。
X42n0735_p0466b14║有斯別狀，故分二戒。尼同多異少。異少者，背請有施
X42n0735_p0466b15║衣，開足食便無，據是應離。同多有三：一、並有病緣開，
X42n0735_p0466b16║二、俱無餘法開，三、俱食正方犯。同多故合問罪，以尼
X42n0735_p0466b17║無餘法解。女人不食，九日命終，堪耐飢苦，故無餘開。
X42n0735_p0466b18║丈夫不食，七日命盡，不堪飢苦，故開餘法。今解不然，
X42n0735_p0466b19║尼以開不重，開故無法。餘如比丘足已更食，正非正
X42n0735_p0466b20║俱犯。若不開，作餘法教，急難恒論。尼足竟更食，五正
X42n0735_p0466b21║始犯，不正不犯。已開食不正說，何須更開餘法？作此
X42n0735_p0466b22║解者，非關七日不死不開。又解：尼有餘法，如見大僧
X42n0735_p0466b23║不起，云：大德！我不作餘食法食。既不作法，開使不起
X42n0735_p0466b24║不犯。故知作者須起，不起即犯。又五分足食、勸足，並
X42n0735_p0466c01║是同戒。王至尼法中，直列戒本。以此故知，其義即通。
X42n0735_p0466c02║文對大僧設法儀軌，論其義旨，亦須該尼。不得見戒
X42n0735_p0466c03║不同，即言餘法亦隔。又尼二戒合者，直為俱貪正犯，
X42n0735_p0466c04║不勞更以餘義解釋。戒本三句：一、人；二、舉緣。先受請
X42n0735_p0466c05║者，背請緣；次若足食已，犯足緣；三、後食下，雙結兩罪。
X42n0735_p0466c06║又戒本廣釋，並論兩罪。緣起之中，直論背請。亦可緣
X42n0735_p0466c07║中受節食者，背請方詣居士家食，即是足食不犯。中
X42n0735_p0466c08║有五句：初、三、五句開背，二、四兩句開足。
X42n0735_p0466c09║次家慳生嫉妬，戒　師得供養，彌應助喜。友以如心
X42n0735_p0466c10║輕言於汝，此則堅惜他心。
X42n0735_p0466c11║次家慳生嫉妬戒　物，輕慢於師，垢障處深，故制提
X42n0735_p0466c12║罪。別緣具四：一、施主好心供養於師；二、內生嫉妬；三、
X42n0735_p0466c13║發言汝；四、言彰了了。
X42n0735_p0466c14║次以香塗身戒第一百五十。　出家理應棄捨飾好，
X42n0735_p0466c15║觀身不淨是其所應，反以香塗令身光潔，躭著放逸
X42n0735_p0466c16║患深故制。別緣具三：一是香澤。二無病。三隨塗結。犯。
X42n0735_p0466c17║次胡麻澤塗身　如前。
X42n0735_p0466c18║次使比丘尼塗身戒。　次下教人，總有五戒。一戒落
X42n0735_p0466c19║後，次第有四。若就教人業同，應云一戒。戒云：若比丘
X42n0735_p0466c20║尼，使女人塗身，波逸提。或就自作戒中，合制亦得。戒
X42n0735_p0466c21║云：若比丘尼，以香塗身、自塗、教女人塗，提。或就所用
X42n0735_p0466c22║物殊，應立二戒：一、香塗身，二、澤塗，並通自作、教人。如
X42n0735_p0466c23║掘地壞生，義亦同足。今隨境別，乃立多戒。
X42n0735_p0466c24║次使式叉塗身；　次使沙彌尼塗身；　次使白衣女
X42n0735_p0467a01║塗身；　次著貯跨衣，出家威儀眾生物善，以衣貯跨
X42n0735_p0467a02║反增惡習，既非道儀故制提罪。
X42n0735_p0467a03║次畜著婦女嚴身具。畜俗嚴具，多生染習，障道之源，
X42n0735_p0467a04║故須聖制。
X42n0735_p0467a05║次著草屣擎蓋戒。　出家入道謙己為懷，捨俗趣求
X42n0735_p0467a06║須除慠逸。今著革屣持蓋而行，長慢招譏。制之不許。
X42n0735_p0467a07║別緣具四：一、著革屣持蓋。二、在道行，除寺內。三、無因
X42n0735_p0467a08║緣，除病、強力二難，不犯。四、隨越界，犯。
X42n0735_p0467a09║次乘乘戒。　出家理應修慈濟物，今輙乘乘，苦惱前
X42n0735_p0467a10║境，動越威儀，招譏損道。由斯過故，制與提𠎝。僧祇第
X42n0735_p0467a11║三十九云：若者老羸病，若樂人不能行，得載㹀牛車
X42n0735_p0467a12║及雌馬雌馳。若病不覺，雌雄無罪。比丘反說，得越毗
X42n0735_p0467a13║尼罪。
X42n0735_p0467a14║次不著僧祇支戒一百六十。　女身不覆，醜相外彰，
X42n0735_p0467a15║又生他染，招致譏過。四緣成犯：一、有僧祇支。二、不著。
X42n0735_p0467a16║三、無因緣。四、入村。犯。
X42n0735_p0467a17║次夜入出白衣家不白主人戒。　夜暮入出多有姧
X42n0735_p0467a18║非，迹同賊師清濁難了，此二戒合制緣中彰。入而還
X42n0735_p0467a19║出戒本制入，廣解及開雙明入出。入出具五緣：一、夜
X42n0735_p0467a20║分；二、白衣舍；三、無三寶請喚等緣；四、不語主人；五、入
X42n0735_p0467a21║門犯。問：此與非時戒有何差別？答：以縱屬來不犯非
X42n0735_p0467a22║時，為不語主人即犯夜入。若不屬來犯非時罪，語舍
X42n0735_p0467a23║主故不犯夜入。若屬授來及語舍主，二過俱無。若不
X42n0735_p0467a24║屬來復不語舍主，並犯兩罪。以此故知二罪緣別。出
X42n0735_p0467b01║具五緣：一、夜分；二、先在白衣家；三、無三寶二難等緣；
X42n0735_p0467b02║四、不語主人；五、出門便犯。
X42n0735_p0467b03║次向暮開僧伽藍門戒。　暮輙開門，憙增姧盜，入出
X42n0735_p0467b04║無節，豈護眾儀？別緣具五：一、向暮。二、藍門已開。三、不
X42n0735_p0467b05║屬授。四、無因緣。五、開出。便犯。
X42n0735_p0467b06║次日沒，開僧伽藍門戒。　前戒日猶未沒，故稱向暮。
X42n0735_p0467b07║此戒要日沒後開，有此差別。釋義同前，唯以日沒為
X42n0735_p0467b08║異。
X42n0735_p0467b09║次不安居戒。　聖制安居為防囂動，今還遊散豈得
X42n0735_p0467b10║無事？又是正時妨修道業，招致譏醜故制提𠎝。別緣
X42n0735_p0467b11║具三：一、是後安居日；二、不結；三、過後安日。問：居結安
X42n0735_p0467b12║居有其前後，所以違前獲吉、過後犯提。答：雖不結前
X42n0735_p0467b13║猶可結後，以有後結但犯吉羅。若不結後更無結法，
X42n0735_p0467b14║情過是重故得逸提。爾者破前猶得結後可獲吉羅，
X42n0735_p0467b15║破後更無結法應得提罪，如何兩破並獲吉羅？前後
X42n0735_p0467b16║不安罪有輕重。解：結有時限、違有重輕，破無分齊一
X42n0735_p0467b17║種吉罪。
X42n0735_p0467b18║次度大小便常漏人戒，法　眾理應清潔。先顯帶病
X42n0735_p0467b19║入道，不應僧儀。別緣具五：一、病，二、知，三、為受具，四、作
X42n0735_p0467b20║和上，五、三羯磨竟。自下度人戒緣皆同此。
X42n0735_p0467b21║次度二形人戒。　身有兩形，不堪進道，既不得戒，制
X42n0735_p0467b22║以提𠎝。
X42n0735_p0467b23║次度二道合人戒，　次度負債病人，比此亦招譏不
X42n0735_p0467b24║輕，二戒合制。
X42n0735_p0467c01║次誦呪為活命戒，　前戒為棄捨正典不為活命，此
X42n0735_p0467c02║為活命以此為異。別緣具四：一、世俗呪術；二、誦習為
X42n0735_p0467c03║活命；三、無因緣；四、言詞了。
X42n0735_p0467c04║次以世俗伎術教授自衣戒一百七十。　前戒誦習
X42n0735_p0467c05║呪術為自活命，此以陰陽吉凶教授白衣。又前自誦
X42n0735_p0467c06║戒亦為活病等四種事開，此教授白衣全無此開。別
X42n0735_p0467c07║緣具三：一、陰陽吉凶等事；二、教授白衣；三、言詞了了。
X42n0735_p0467c08║緣中，先教不應，謂向日月等。次又言已下，教其所應。
X42n0735_p0467c09║戒本三句：一、人；二、教授白衣；三、結罪。釋中，初句可知。
X42n0735_p0467c10║第二句中，文分為四：初舉緣中，教不應作文，故日伎
X42n0735_p0467c11║術者，如上說；二、若欲說下，列如來塔等不應向之，舉
X42n0735_p0467c12║是顯反，非前第一；三、又言今日下，舉前教授中應作
X42n0735_p0467c13║之文；四、應語言下，舉是顯非，反前所應；次彼比丘尼
X42n0735_p0467c14║下，解結罪句。
X42n0735_p0467c15║次、被擯不去。戒　行不自立，損及自他。既被擯治，理
X42n0735_p0467c16║祗僧命，而故不去，違法惱僧，情過不輕，制以提罪。餘
X42n0735_p0467c17║六羯磨，治人在寺，不遣離處，故無不去之罪。唯此擯
X42n0735_p0467c18║法，遣出本處，故違不去，制與提罪。別緣具四：一、被擯
X42n0735_p0467c19║活，二、不下意求解，三、無因緣，四、作意不去。或可須經
X42n0735_p0467c20║明相，文無者略。
X42n0735_p0467c21║次輙問大僧義戒。　僧是上尊理難輕觸，凡有問決
X42n0735_p0467c22║要先諮白，不啟輙問，慢法輕人又失敬儀，制以提罪。
X42n0735_p0467c23║別緣具五：一、是大僧；二、先不求聽；三、非常聽問之次，
X42n0735_p0467c24║或親友或彼從此受等；四、問義，除戲笑等；五、言彰了
X42n0735_p0468a01║了。不犯中，若彼從此受者，謂此常從比丘受法，若二
X42n0735_p0468a02║人俱從受法，以是同習故。若彼問此答者，謂同習人
X42n0735_p0468a03║彼此問答。若六誦者，謂同誦部卷。此等並輙罪。
X42n0735_p0468a04║次身業惱戒，　釋義同前，口惱唯以身為別。
X42n0735_p0468a05║次在僧寺造塔戒。　僧尼位別居止亦殊，交雜往來
X42n0735_p0468a06║手相觸惱，又令容僧不知致敬乖禮，以此情過故制
X42n0735_p0468a07║提𠎝。別緣具四：一、有比丘伽藍；二、知有；三、造尼塔；四、
X42n0735_p0468a08║隨用博等。一一提𠎝，遮義永故，不待竟犯。
X42n0735_p0468a09║次百歲尼不禮新受戒　比丘戒。僧是上尊，由敬得
X42n0735_p0468a10║戒。今不設禮，特𮓪受心。別緣具四：一、是比丘，二、知是，
X42n0735_p0468a11║三、無病，四、不起迎禮。祇云：尼入僧寺，應頭面著地，一
X42n0735_p0468a12║一禮一切比丘足。若老病不堪者，應隨力多少禮。不
X42n0735_p0468a13║遍者，得總禮。應言：我尼某甲，頭面禮一切僧足。僧至
X42n0735_p0468a14║尼寺，尼敬亦然。五分：尼見比丘不起、不禮、不請坐者，
X42n0735_p0468a15║皆提。
X42n0735_p0468a16║次搖身趍行戒。　威儀容止，事須合法，內自肅清，外
X42n0735_p0468a17║生物善。今乃搖身趍行，相同鄙染，損壞不輕，故須聖
X42n0735_p0468a18║制。
X42n0735_p0468a19║次作婦女莊嚴香塗身戒。　出家進行，須絕耶心，忽
X42n0735_p0468a20║作婦女莊嚴香塗身者，此失宗敬之心，招譏損道，汙
X42n0735_p0468a21║辱不經，故制提罪。
X42n0735_p0468a22║次使外道女塗摩身戒，　釋義如前。
X42n0735_p0468a23║●次八，提舍尼。初戒。乞蘇者，離俗進修，須異凡品。
X42n0735_p0468a24║蘇是上味，乞增貪求，內𨷂貞廉，外𮓪信意，為過不輕，
X42n0735_p0468b01║故須聖制。別緣具五：一、從他乞蘇，二、自為己，三者、無
X42n0735_p0468b02║病，四、受得，五、咽咽成犯。下七義同，事別為異。戒本四
X42n0735_p0468b03║句：一、人，二、除病，三、乞蘇而食，四、結罪。釋相可解。上
X42n0735_p0468b04║四比丘吉者，蘇等資微稀故吉罪。下四提者，丈夫憙
X42n0735_p0468b05║乞故獲提𠎝。若望尼說，前數後諱並得可呵。
X42n0735_p0468b06║●次眾學戒法與僧同，為離繁文，不能重舉。尼七
X42n0735_p0468b07║滅諍，攝在提中，不合重明，故亦不舉。上來尼眾止持
X42n0735_p0468b08║竟。
X42n0735_p0468b09║四分律開宗記卷第五末