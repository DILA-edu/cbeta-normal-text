X43n0737_p0001a01║
X43n0737_p0001a02║
X43n0737_p0001a03║
X43n0737_p0001a04║四分律行事鈔簡正記目次
X43n0737_p0001a05║卷第一
X43n0737_p0001a06║初立章料簡
X43n0737_p0001a07║卷第二
X43n0737_p0001a08║次判釋科條釋鈔顯目一十一字
X43n0737_p0001a09║卷第三
X43n0737_p0001a10║釋鈔總序畢別序第一門
X43n0737_p0001a11║卷第四
X43n0737_p0001a12║釋別序第二門畢第十門
X43n0737_p0001a13║卷第五
X43n0737_p0001a14║從標宗篇畢受欲篇
X43n0737_p0001a15║卷第六
X43n0737_p0001a16║從羯磨篇畢結界篇
X43n0737_p0001a17║卷第七
X43n0737_p0001a18║從僧綱篇畢師資篇
X43n0737_p0001a19║卷第八
X43n0737_p0001a20║從說戒篇畢自恣篇
X43n0737_p0001a21║卷第九
X43n0737_p0001a22║從名報篇畢釋相篇六趣音
X43n0737_p0001a23║卷第十
X43n0737_p0001a24║從七眾發戒章畢二不定戒
X43n0737_p0001b01║卷第十一
X43n0737_p0001b02║從三十戒畢九十戒中三十戒
X43n0737_p0001b03║卷第十二
X43n0737_p0001b04║從九十戒中三十一戒畢隨戒篇
X43n0737_p0001b05║卷第十三
X43n0737_p0001b06║從持犯篇首至第六優劣畢
X43n0737_p0001b07║卷第十四
X43n0737_p0001b08║從第七雜料簡門畢持犯篇
X43n0737_p0001b09║卷第十五
X43n0737_p0001b10║從懺六聚篇畢二之篇
X43n0737_p0001b11║卷第十六
X43n0737_p0001b12║從四藥篇畢諸雜要行篇
X43n0737_p0001b13║卷第十七
X43n0737_p0001b14║從沙彌篇畢傳通分
X43n0737_p0001b15║四分律行事鈔簡正記目次（終）
X43n0737_p0001b16║
X43n0737_p0001b17║
X43n0737_p0001b18║
X43n0737_p0001b19║
X43n0737_p0001b20║
X43n0737_p0001b21║
X43n0737_p0001b22║
X43n0737_p0001b23║
X43n0737_p0001b24║
X43n0737_p0001c01║
X43n0737_p0001c02║No. 737
X43n0737_p0001c03║四分律鈔簡正記卷第一
X43n0737_p0001c04║
X43n0737_p0001c05║吳越國長講律臨壇賜紫清凉大師景霄纂
X43n0737_p0001c06║蓋聞事鈔玄䆳，功用寔深，是律府之樞開，乃行持之
X43n0737_p0001c07║鉗鍵。爰自巨唐貞觀之後，製造章記四十餘家，而條
X43n0737_p0001c08║貫極繁，篇軸兼盛，欲遍披討，難究源流。但景肖夙飲
X43n0737_p0001c09║化緣，功承稟訓，輙簡諸多正義，編集成之，庶後學徒，
X43n0737_p0001c10║俾其福用云爾。
X43n0737_p0001c11║將解一部鈔文，大分為二：初且立章料簡，略知教之
X43n0737_p0001c12║所歸；次乃判釋科條，廣辨教之文義。兩段。就初四又
X43n0737_p0001c13║分四別：初明能說教主依大小乘以辨三身，二明所
X43n0737_p0001c14║說教藏即經律論之差別，第三結集住持離分部別，
X43n0737_p0001c15║第四翻譯時代制作之由。四段。
X43n0737_p0001c16║今初。且能說教主者，謂我本師釋迦佛也。於中分二：
X43n0737_p0001c17║初釋總名，次解別名。兩文初也。具足梵語釋迦牟尼
X43n0737_p0001c18║佛陀耶，此翻為能仁寂默覺。釋迦兩字是姓，此翻能
X43n0737_p0001c19║仁，起自尼樓，因父王之三歎，從德立姓，下文廣述也。
X43n0737_p0001c20║悉達多是名，梵音訛也。具足，應云薩縛曷剌他。悉陀，
X43n0737_p0001c21║唐言一切義成，謂成就有為無為之義故，亦可成就
X43n0737_p0001c22║三乘聖道，故曰義成也。牟尼，或云文尼。是字，此云寂
X43n0737_p0001c23║嘿。對暄爭以明，謂諸有情身中各有根本十惑，所謂
X43n0737_p0001c24║貪、嗔、癡、慢、疑、身見、邊見、見取、邪見、戒禁取，此十煩惱
X43n0737_p0002a01║體性乖違，故稱為爭。且如貪緣順情境起，嗔向違情
X43n0737_p0002a02║境生，痴謂不了因果，慢則高舉為性，疑則猶預不决，
X43n0737_p0002a03║身見執我我所，邊見執斷執常，邪見撥無因果，見取
X43n0737_p0002a04║執劣為勝，戒禁取非因計因。此十煩惱在有情身中，
X43n0737_p0002a05║觸動善品，惱害自他，閏業招生，常為喧諍。今佛不同，
X43n0737_p0002a06║我輩有之。後於金剛座上，以三十四心並皆斷盡，故
X43n0737_p0002a07║云寂嘿。又於三十四心中，前三十三心未沾此號，至
X43n0737_p0002a08║第三十四心方得此名。故俱舍論云：無學身語業，即
X43n0737_p0002a09║意三牛尼（云云）。佛陀者，號也。號有十種，今且論一，即
X43n0737_p0002a10║於十中當其第九。覺悟，圓明號也，此翻為覺。故攝論
X43n0737_p0002a11║云：覺謂覺察，覺察煩惱，彰如睡夢覺；覺謂覺悟所知，
X43n0737_p0002a12║彰如蓮華開。又覺具三義：一、自覺，覺心簡凡夫，凡夫
X43n0737_p0002a13║未能自覺故；二、覺他，謂覺他異二乘，二乘但能自覺
X43n0737_p0002a14║是覺心，既不覺他，即未覺他；三、覺滿，色心俱泯，對菩
X43n0737_p0002a15║薩，次菩薩雖覺色覺心，然色心未能雙泯，唯佛三義
X43n0737_p0002a16║足故，猶彰於覺也。故多論云：覺了一切法相故。復次，
X43n0737_p0002a17║一切眾生長泯三界，道眼既開，自覺覺他覺行圓滿，
X43n0737_p0002a18║故名佛也（上來解總名竟）。
X43n0737_p0002a19║次別名者，謂佛有三身，法、報、化別故。今且依小乘辨
X43n0737_p0002a20║者，即分三也（云云）。初言五分法身者，五者舉數，分者
X43n0737_p0002a21║分段，法者軌持，身者體依聚也。以五分之法蘊，積在
X43n0737_p0002a22║於無學身中，故云五分也。一戒蘊，防非止惡曰戒。故
X43n0737_p0002a23║婆沙云：無學身語律儀，及以正命，名為戒蘊。謂無學
X43n0737_p0002a24║身業為正業，無學口業為正語，無學乞求為正命。離
X43n0737_p0002b01║四邪五邪等八支聖道中，此三名戒蘊，即道俱無表
X43n0737_p0002b02║戒。謂無漏淨慧，與同時思現行，有防發之功能，故名
X43n0737_p0002b03║戒也。二定蘊，息慮外緣名定。故婆沙云：無願三摩地
X43n0737_p0002b04║為定蘊。即三解脫中，有無願解脫。此依八地無漏定
X43n0737_p0002b05║上發生，即於定位，作無願行相，對治前境，名無願三
X43n0737_p0002b06║摩地。躰即是定，故取為定蘊。此亦無漏慧，與同時思
X43n0737_p0002b07║現行，有防發之功能也。三慧蘊，觀達有無名慧也。故
X43n0737_p0002b08║婆沙云：正見正智名慧蘊。推求名見，決斷名智。見智
X43n0737_p0002b09║雖殊，體皆是別。境中無漏慧，故取為慧蘊也。四解脫
X43n0737_p0002b10║蘊，累盡清淨，不滯有無，名為解脫。故婆沙云：盡智無
X43n0737_p0002b11║生智相應勝解，名解脫蘊。即通大地中勝解。此之勝
X43n0737_p0002b12║解，能即持四真諦境。如苦我已知，集我已斷，滅我已
X43n0737_p0002b13║證，道我已修。於無學位中，即持得自在，故名為解脫
X43n0737_p0002b14║也。問：解脫與勝解何別？答：因中即境，強名勝解。果中
X43n0737_p0002b15║斷煩惱，名解脫（准此因果有異也）。五解脫知見蘊，謂於自他
X43n0737_p0002b16║解脫，並皆顯了，名解脫知見。故婆沙云：盡無生智相
X43n0737_p0002b17║應現前，名解脫知見蘊。即約金剛心後，解脫道中，慧
X43n0737_p0002b18║作是解：我已知苦，不復更知。我已斷集，不復更斷。我
X43n0737_p0002b19║已證滅，不復更證。我已修道，不復更修。此之二智，總
X43n0737_p0002b20║名解脫知見。問：解脫與解脫知見何別？答：勝劣有異。
X43n0737_p0002b21║解脫起勝解，緣四諦。解脫知見，緣涅槃也。已上五分
X43n0737_p0002b22║之法，蘊積在身，復有普熏之義，亦號五分法身香也
X43n0737_p0002b23║（上解五分法身竟）。
X43n0737_p0002b24║第二、報身者，果起酬因曰報也。身義如前，謂酬昔因，
X43n0737_p0002c01║故招今果。感巍巍之相好紫磨金軀，住世方八十，廣
X43n0737_p0002c02║演三乘教法。釋此不同，略以六門分別：初、明三阿僧
X43n0737_p0002c03║祇所逢佛；二、明六波羅蜜修習圓滿時分；三、於百劫
X43n0737_p0002c04║修妙相因；四、生處人中成佛意；五、㝡後身出家修有
X43n0737_p0002c05║漏道斷惑；六、菩提樹下修無漏觀斷惑六段。今初也。
X43n0737_p0002c06║具足梵語阿僧企耶劫洛波，此翻為無數時分。今略
X43n0737_p0002c07║云阿僧祇，翻為無數。問：既云無數，何故言三？答：俱舍
X43n0737_p0002c08║云：此謂劫名，非是不知數量也。又問：未審積何數量
X43n0737_p0002c09║為一無數劫？答：准婆沙論云：時中極少莫越剎那，極
X43n0737_p0002c10║長即阿僧祇。謂一百二十剎那為怛剎那，六十怛剎
X43n0737_p0002c11║那為臈縛，三十臈縛為一須臾，三十須臾為一晝夜，
X43n0737_p0002c12║三十晝夜為一月，十二月為年。積此年至八萬四千
X43n0737_p0002c13║歲後，經百年減一秊。如是減到十歲已，又百年增一
X43n0737_p0002c14║秊，還到八萬四千歲，此名一增減。如是二十增減，名
X43n0737_p0002c15║一住劫。住既二十劫，成、壞、空各二十，共成八十劫。如
X43n0737_p0002c16║是八十劫，始為一大劫。從此至一十，一十為百，十百
X43n0737_p0002c17║為千，十千為萬，十萬為洛叉，十洛叉為一度洛叉，十
X43n0737_p0002c18║度洛叉為一俱胝，十俱胝為一末陀，十末陀為阿庾
X43n0737_p0002c19║多，十阿庾多為一大阿庾多，十大阿庾多為一𰤶那
X43n0737_p0002c20║庾，乃至第五十二數名阿僧祇，引云無數。如是至三，
X43n0737_p0002c21║故曰無數劫也。所逢佛者，謂明三僧祇劫中未審值
X43n0737_p0002c22║遇多少佛故。俱舍頌曰：於三無數劫，各供養七萬，又
X43n0737_p0002c23║如次供養，五六七千佛。所言各供養七萬者，第一二
X43n0737_p0002c24║三各是七萬，又如次供養五六七千佛。如第一劫供
X43n0737_p0003a01║養七萬佛，又供養五千。第二劫中供養七萬了，又供
X43n0737_p0003a02║養七千。第三劫中供養七萬了，又供養七千。若計數
X43n0737_p0003a03║者，三七成二十一萬，又五六七千復成一萬八千，并
X43n0737_p0003a04║上都二十二萬八千佛也。此亦且約小乘宗旨以言。
X43n0737_p0003a05║若據大乘，四依供養二十六恒河沙佛。如涅槃經說：
X43n0737_p0003a06║六度亂修是地前為初依，供養五恒河沙佛。初地至
X43n0737_p0003a07║七地為第二依，供養六恒河沙佛；八、九二地為第三
X43n0737_p0003a08║依，供養七恒河沙佛；十地等覺已去為第四依，供養
X43n0737_p0003a09║八恒河沙佛。又准金剛經云：我於燃燈佛所，得值八
X43n0737_p0003a10║百四千萬億那由他諸佛，悉皆供養，無空過者。問：三
X43n0737_p0003a11║祇劫內所逢諸佛，供養數量已知，然未審其間佛名
X43n0737_p0003a12║何？答：佛數既多，不可具述。今依論文，但舉初後。故俱
X43n0737_p0003a13║舍頌曰：三無數劫滿，逆次逢勝觀，燃燈寶髻佛，初釋
X43n0737_p0003a14║迦牟尼。謂總舉三劫滿時㝡後佛，故云三無數劫滿。
X43n0737_p0003a15║逆次者，顯非順也。如第三無數劫供養七萬七千佛，
X43n0737_p0003a16║最劫末時，佛名勝觀；第二無數劫供養七萬六千佛，
X43n0737_p0003a17║最劫末時，佛名燃燈；第一無數劫供養七萬五千佛，
X43n0737_p0003a18║最劫末時，佛名寶髻也。初釋迦牟尼者，謂第一劫初
X43n0737_p0003a19║所逢佛，名釋迦牟尼，即古釋迦佛也。謂菩薩因中曾
X43n0737_p0003a20║作窰師之子，遇此釋迦如來，遂發善心，要期弘願：願
X43n0737_p0003a21║我當來成佛，一似如今世尊。是以現在所度有情等，
X43n0737_p0003a22║皆同往聖（云云。上來明三僧祇劫所逢佛已竟也）。
X43n0737_p0003a23║第二、明六波羅蜜修習圓滿時分者，故俱舍云：但由
X43n0737_p0003a24║悲普施，披桁身無忿，讚歎底沙佛，次無上菩提。（已上頌文）
X43n0737_p0003b01║且第一布施波羅蜜者，謂佛因中常以金銀等外財
X43n0737_p0003b02║惠施，又復捨頭目髓腦等內財，如求偈捨身悲心飼
X43n0737_p0003b03║虎等。故婆沙云：若時菩薩但以悲心能施一切身命，
X43n0737_p0003b04║乃至都無少許戀着之心，非謂怖求勝生差別，齊此
X43n0737_p0003b05║名布施波羅蜜多修習圓滿時分。第二時戒忍辱者，
X43n0737_p0003b06║謂菩薩因中曾為仙人，獨處山間修道，時世有王名
X43n0737_p0003b07║為哥利，新云羯利，唐言鬪爭。時王與嬪妃等入山遊
X43n0737_p0003b08║戲，王少有疲倦暫時憩息，時諸女等遂乃前行，偶到
X43n0737_p0003b09║仙人止住之處，仙人廣與說法，彼貪聞法遂乃忘歸。
X43n0737_p0003b10║王後覺時令推覓故，既知彼等在仙者龕中，王生忿
X43n0737_p0003b11║怒之心，謂是仙人誘引我之眷屬，即以利刀割截仙
X43n0737_p0003b12║者支節分散，作斯事與乃却還宮。到中行逢，忽覩天
X43n0737_p0003b13║地黑闇，走石飛沙前進不得。王自念言：此必是仙人
X43n0737_p0003b14║所為，宜令懺悔。乃迴到彼求哀悔過，忽聞空中告曰：
X43n0737_p0003b15║大王當知，我是求大菩提之人，王椎割截我身，我都
X43n0737_p0003b16║無一念怨恨。王又白言：誰當信汝此語？仙人告王曰：
X43n0737_p0003b17║王若不信我言，聽立誓願，我若有心嫌恨，我之故體
X43n0737_p0003b18║永不完全，我必無怨恨之心，願此故身平復如本。言
X43n0737_p0003b19║訖其身仍舊。此名持戒忍辱二波羅蜜多，以無嗔忿
X43n0737_p0003b20║之心，又不思其加報也。故婆沙云：若時菩薩，彼解支
X43n0737_p0003b21║節，乃至無少許，雖未離欲貪，然心無忿恚。齊此名持
X43n0737_p0003b22║戒、忍辱二波羅蜜多。修習圓滿時分第三。精進者。婆
X43n0737_p0003b23║沙云：若時菩薩勇猛精進時，底沙如來有二弟子：一
X43n0737_p0003b24║名釋迦，二名慈氏。謂此二弟子中，慈氏理合先成佛，
X43n0737_p0003c01║但為釋迦是悲增菩薩，樂修利他行，所化機先熟；慈
X43n0737_p0003c02║氏是智增菩薩，樂修自利行，所化機未熟。彼佛思惟：
X43n0737_p0003c03║釋迦雖成佛，合在後，爭奈所化境已熟，不可抑遏令
X43n0737_p0003c04║向後耶？慈氏雖成佛，合在先，然所化境未熟，縱成道
X43n0737_p0003c05║何益？今寧可迴又就多人，不可迴多就一也。遂設方
X43n0737_p0003c06║便，告釋迦菩薩曰：吾欲入山，汝亦應去。爾時菩薩奉
X43n0737_p0003c07║命，乃持彼佛尼師壇安肩上，從隨而往。時佛既到山
X43n0737_p0003c08║中，忽然示現，遂隱其身，於吠瑠璃寶龕之中入定，跏
X43n0737_p0003c09║趺而坐，入火界三昧。其釋迦菩薩忽失本師，處處求
X43n0737_p0003c10║覓，並皆不得。後忽見在寶龕之中入定，威光熾盛，更
X43n0737_p0003c11║異於常。遂翹足經七日七夜，起無怠之淨心，以妙伽
X43n0737_p0003c12║陀讚彼佛曰：舊云天上天下無如佛等。新俱舍頌云：
X43n0737_p0003c13║天地此界多聞室，逝宮天處十方無，丈夫牛王大沙
X43n0737_p0003c14║門，尋地山林邊無等。解云：天地者，天上地下。此界者，
X43n0737_p0003c15║此三千也。北方毗沙門宮，此云多聞室，以信敬名聞
X43n0737_p0003c16║滿彼十方故。逝宮即大梵王宮，外道執彼為常，佛為
X43n0737_p0003c17║破之為逝宮故（逝由往也）。天處非但逝宮等無
X43n0737_p0003c18║似佛，十方世界亦無似佛也。有智慧相好莊嚴名為
X43n0737_p0003c19║丈夫，行步端祥有大力故號曰牛王，息惡義邊名沙
X43n0737_p0003c20║門也。尋山林遍，無與佛齊等也。論中問曰：近佛菩薩
X43n0737_p0003c21║名句巧妙，何故七日七夜但念一偈？答：思願勝故。若
X43n0737_p0003c22║假名句，恐心不專故，故唯一偈也。爾時菩薩說此偈
X43n0737_p0003c23║已，頓起九劫先成佛道，齊此名為精進波羅蜜多修
X43n0737_p0003c24║習圓滿時分第四位。婆沙云：若時菩薩處金剛座，住
X43n0737_p0004a01║金剛喻定，齊此名為定慧二波羅蜜多修習圓滿時
X43n0737_p0004a02║分。此六波羅蜜四位修成，故俱舍云：六波羅蜜多於
X43n0737_p0004a03║是四位，一二又一二，如是修圓滿。又准諸經中明此
X43n0737_p0004a04║六波羅蜜，為對治六相違障故：一多貪令修布施，二
X43n0737_p0004a05║毀禁令持戒，三多貪嗔令忍辱，四懈怠令精進，五多
X43n0737_p0004a06║思令禪定，六愚痴令修智慧，故六立也。又此六種所
X43n0737_p0004a07║以先後次第何耶？答：准大乘論六，由於前前引發後
X43n0737_p0004a08║後，及由後後持淨前前，前前麤、後後細，易難修習。次
X43n0737_p0004a09║第如是，廣解如是（或有廣述大乘六度章門，一非宗承，二繁新覓）。
X43n0737_p0004a10║第三百劫修妙相因者，謂上三祇劫滿六度修圓，正
X43n0737_p0004a11║覺將登須憑妙相，若斯之義故次明之。所言百劫者，
X43n0737_p0004a12║一解云是轆轤劫，二云是水火劫也。謂菩薩三僧祇
X43n0737_p0004a13║祇劫修行圓滿足，據理須臾經於百劫修妙相因，但
X43n0737_p0004a14║為前來翹足讚歎底沙如來七日精勤超於九劫，今
X43n0737_p0004a15║但九十一劫相好即圓也。此亦且據小乘以言，若准
X43n0737_p0004a16║大乘說超四十劫也，布髮掩泥超八劫（緣起如四分律中），翹
X43n0737_p0004a17║足讚佛超九劫（如俱舍論中述），薩埵王子捨身超十一劫（緣如
X43n0737_p0004a18║金光明述），雪山求半偈超十二劫（如涅槃經說也），已上通大小乘
X43n0737_p0004a19║都計四十劫也。問：大乘說超四十劫，未審更用幾劫
X43n0737_p0004a20║修妙相因？答：有解云，若但約俱舍超九劫，即須九十
X43n0737_p0004a21║一劫修成，若通諸教文既四十劫超，今但要六十劫
X43n0737_p0004a22║修相也。今謂不然，縱所說超四十劫者，亦須臾經九
X43n0737_p0004a23║十一劫修妙相也。所以爾者，翹足讚佛九劫，大小二
X43n0737_p0004a24║乘同許是百劫內超餘之苦行三十一劫，大乘之中
X43n0737_p0004b01║元約僧祇劫中超水火劫，不合將他三祇劫外百劫
X43n0737_p0004b02║內數以共增添。引據慈恩基法師解思之。問：其妙相
X43n0737_p0004b03║相狀云何？答：俱舍云：佛思之所成，各百福莊嚴飾。所
X43n0737_p0004b04║言百福者，百人善思號為百福，即身三、口四、意三十
X43n0737_p0004b05║業道也。今於身三、口四且約煞犮說者，便是五也。唯
X43n0737_p0004b06║如自行不殺思，不但自行兼勸他人合行不殺，名勸
X43n0737_p0004b07║導思。見他不殺發隨喜心，名隨喜思。見他不殺發言
X43n0737_p0004b08║讚歎，名讚歎思。將此四種迴向菩提，名迴向思。一業
X43n0737_p0004b09║道上既具五思，十業道上合成五十也。如修眉間白
X43n0737_p0004b10║毫一相之時，先起五十思淨治身器，次起一思引彼
X43n0737_p0004b11║妙相，後起五十思用以莊嚴。實而言之，百一思也。一
X43n0737_p0004b12║相既爾，餘例可知。喻如農夫先治畦壠，次下種子，後
X43n0737_p0004b13║以水溉灌。又經言：諸佛身金色，百福相莊嚴。爾時菩
X43n0737_p0004b14║薩既修相已，次入修道位，名為住定菩薩。捨六劣事，
X43n0737_p0004b15║號得六勝事，號為六等至也。一、捨諸惡趣，常生人天
X43n0737_p0004b16║善趣；若未修相，或生不善趣等（云云）。二、捨下劣家，常
X43n0737_p0004b17║生貴族家；若未修相，或生下賤家；今修相已，常生剎
X43n0737_p0004b18║利、婆羅門家。三、捨不具根，常得具足根；若未得修相
X43n0737_p0004b19║前，或六根有缺；今修相已，決定不缺也。四、捨非男身，
X43n0737_p0004b20║常得男身；未修相前，或作女根及二根等；今修相已，
X43n0737_p0004b21║決定常得男根。五、捨忘失念，常得自性念；未修相前，
X43n0737_p0004b22║所作之事容多忘失；今修相已，決定無忘。六、捨諸退
X43n0737_p0004b23║屈，常得堅固定；未修相前，凡修善事容退屈故；今修
X43n0737_p0004b24║相已，決定堅固（前四離四惡，後二得二功德也）。故俱舍云：從修妙相
X43n0737_p0004c01║業，菩薩得定名，生善趣貴家，具男念堅固（此頌文反收前義）。
X43n0737_p0004c02║由茲六種之定，故得真實住定之名。若未修相好，與
X43n0737_p0004c03║定相違，故不得名為住定菩薩。問：相是何義，菩薩所
X43n0737_p0004c04║修？答曰：相，標幟義、祥瑞義。問：何故佛身須得相好？答：
X43n0737_p0004c05║欲與無上菩提作所依器殊勝功德，決定依止殊勝
X43n0737_p0004c06║之身，故須三十二相具足圓滿也（上來第三門竟）。
X43n0737_p0004c07║第四生處人中成佛意者，謂菩薩既修相已，應須示
X43n0737_p0004c08║現人天成等正覺，故有門來。婆沙云：爾時菩薩當賢
X43n0737_p0004c09║劫初人壽二萬歲時，號曰護明菩薩，於波羅奈國鹿
X43n0737_p0004c10║野苑中得迦葉如來，受于記莂：汝於來世當得作佛，
X43n0737_p0004c11║號釋迦牟尼。既授記已，乃生覩史陀天，為一生補處
X43n0737_p0004c12║菩薩也。彼天具壽四千歲，將人間四百年為彼天一
X43n0737_p0004c13║晝夜，計此州五十七億八萬歲，在彼天說法教化。後
X43n0737_p0004c14║於賢劫中當第九減劫人壽百歲時，從彼天下降現
X43n0737_p0004c15║白象瑞相，降生中印土境迦維衛國迦毗羅城淨飯
X43n0737_p0004c16║王宮，記質於摩耶夫人胎，即當此土周朝第四主招
X43n0737_p0004c17║王二十三年七月十五日夜。既託胎已，亦同我輩凡
X43n0737_p0004c18║夫十月滿足而生，即當此昭王二十四年甲寅歲四
X43n0737_p0004c19║月八日，於嵐毗園內無憂樹下右脇而生。生已，梵釋
X43n0737_p0004c20║雨香，九龍吐水，沐浴其身。地湧七莖蓮華，乘足以表
X43n0737_p0004c21║七覺支花，而於四方各行七步。為除外道自尊，必墮
X43n0737_p0004c22║惡道。覺手現相，指於天地，以表獨尊。父王愛之，群臣
X43n0737_p0004c23║皆敬。即為太子，以嗣東宮。游四門，悟老病死。後覩沙
X43n0737_p0004c24║門儀相，忻仰情濃，即當此昭王四十二秊太子時秊
X43n0737_p0005a01║（十九）。遂於二月八日夜半踰城出家，往伽耶山中，精勤
X43n0737_p0005a02║苦行，誓求佛道（已上正門本意竟）。次下問答除妨。問：補處菩
X43n0737_p0005a03║薩何故於欲界六天之中，准生覩史陀天，不生上二
X43n0737_p0005a04║菩薩、下三天？答：婆沙云：若上若下俱亦生疑，然生彼
X43n0737_p0005a05║天不違法相。所言若上若下，上謂樂變化及他化自
X43n0737_p0005a06║在也，下謂夜摩忉利及四天王天也。言俱亦生疑者，
X43n0737_p0005a07║謂若上生二天者，人生疑云：菩薩何不向下三天中
X43n0737_p0005a08║生？若生下三天者，人又疑云：菩薩何不生上二天耶？
X43n0737_p0005a09║如是上下並未免人生疑。然生覩史陀天，且不違諸
X43n0737_p0005a10║佛常法，以過去諸佛常法為補處尊，皆生覩史陀天
X43n0737_p0005a11║也。又說彼天是小千界，天趣之中猶如臍法，以正處
X43n0737_p0005a12║中故。又上天根鈍、下三天放逸，唯覩史陀天離二過
X43n0737_p0005a13║失故。又說彼天名為知足，晝夜時中知欲樂足故。又
X43n0737_p0005a14║若生樂變化具壽一萬六千歲，他化自在天具壽八
X43n0737_p0005a15║千歲，若待此天壽盡時下生人間，眾生根熟之時已
X43n0737_p0005a16║過，無人教化却墮三途。若生下三天，天壽盡時下降
X43n0737_p0005a17║人間，眾生根機未熟空出無益。唯覩史陀天，天壽盡
X43n0737_p0005a18║時下生人中，眾生根機正熟猒苦心切，生死苦樂是
X43n0737_p0005a19║已知故。具上多義，是以唯生覩史陀天。又問：何故不
X43n0737_p0005a20║生色無色界？答：無色無形不得說法，色界雖有形而
X43n0737_p0005a21║貪着禪味，不利益眾生，故不生上二界。問：何故菩薩
X43n0737_p0005a22║唯從天沒不從人來？婆沙云：於諸趣中天趣勝故。又
X43n0737_p0005a23║從天而來，人所重故；從天而來，有神變故。從人趣來
X43n0737_p0005a24║無如是事，是以菩薩從天而來。若爾，何不便向天中
X43n0737_p0005b01║成道而來人間？答：婆沙云：隨諸佛常法故，謂過去殑
X43n0737_p0005b02║伽沙數諸佛世尊皆於人中而成正覺，現在亦然。又
X43n0737_p0005b03║復次天身非無上菩提所依止器，人趣根性猛利，多
X43n0737_p0005b04║分堪受如來教法。又乃人趣有二事故有佛出世：一、
X43n0737_p0005b05║有猒離心；二、有猛利心。諸天雖有猛利心而無猒離
X43n0737_p0005b06║心，謂染着樂故；三途雖有猒離心，且無猛利心。唯人
X43n0737_p0005b07║趣有茲二事，所以有佛出世也。問：人趣有四洲，何故
X43n0737_p0005b08║菩薩但生南洲？答：以南洲人覺慧利故，餘洲不爾。問：
X43n0737_p0005b09║人通四生，化生趣勝，何故菩薩唯受胎生？答：以俱舍
X43n0737_p0005b10║云：見受胎生有大利益故：一、為引導諸大釋種親屬
X43n0737_p0005b11║相因令入正法；二、欲引諸類令知菩薩是輪王種，因
X43n0737_p0005b12║得捨邪而歸正法；三、為令所化者生增上心，彼既是
X43n0737_p0005b13║人能成大事，我曹亦爾，何不為之因發正勤專修正
X43n0737_p0005b14║法？若不爾者，族姓難知；四、為遮疑謗，恐疑幻化為天
X43n0737_p0005b15║為鬼。又外道謗曰：過百劫後當有大幻出現世間，故
X43n0737_p0005b16║受胎生息諸疑謗。或可為留身界故受胎生，令無量
X43n0737_p0005b17║人及諸異類一興供養，千返生天及證解脫。若受生
X43n0737_p0005b18║無外種故，身纔殞逝無復遺餘，如滅燈光即無所見
X43n0737_p0005b19║也（上來第四門竟）。
X43n0737_p0005b20║第五、最後身出家修有漏道斷惑者，俱舍云：王宮所
X43n0737_p0005b21║生，住最後有。又經云：我生胎分盡，名最末後身（云云）。
X43n0737_p0005b22║有漏道者，簡無漏也。斷惑者，謂伏斷下八地惑也。爾
X43n0737_p0005b23║菩薩年登十九，當此周昭王四十二年二月八日夜，
X43n0737_p0005b24║踰城出家，入伽耶山苦行林中而修佛道。淨居天子
X43n0737_p0005c01║奉刀落髮，授與法衣。父王既知，深當不悅。遂召內族
X43n0737_p0005c02║三人：一、阿濕婆，二、摩訶（並解飯王太子），三、䟦提（甘露飯王太子）。又召
X43n0737_p0005c03║外族二人：一、憍陳那，二、十力迦葉（並是佛〔兩〕姨阿舅）。王告此
X43n0737_p0005c04║五人言：我子捨家修道，處在深山，今汝曹常相隨逐。
X43n0737_p0005c05║五人銜命，不敢拒違，乃入山中侍奉太子（云云）。與彼
X43n0737_p0005c06║五人同諸外道，日飡麻麥，以近身命。於是五人自商
X43n0737_p0005c07║議曰：道為樂證？為由苦證？內族三人曰：我久處深山
X43n0737_p0005c08║宮，恒受快樂。若道由樂證，故知快樂用為真道，不須
X43n0737_p0005c09║執苦也。此依基法師解。若准後代製記，諸家相承云：
X43n0737_p0005c10║內族執樂，外族執苦者，悞也。謂此五人見解自有參
X43n0737_p0005c11║差，所計不同，致生乖諍。爾時外族二人既執樂是道，
X43n0737_p0005c12║見太子曰飡麻麥，計為非道，遂捨而去往鹿苑中。是
X43n0737_p0005c13║時太子初往阿藍伽藍處習無所有處定，次往鬱頭
X43n0737_p0005c14║子藍處學非非相處定，以有漏道斷下八地見修二
X43n0737_p0005c15║惑，既是凡夫不分理事，但一時合斷也。夫有漏道斷
X43n0737_p0005c16║惑者，作六行事觀也。六者數也，行諸行相，事謂麤淺，
X43n0737_p0005c17║觀謂觀察，即忻上淨妙離、猒下苦麤鄣。又忻猒時每
X43n0737_p0005c18║一品下有一無間一解脫，諸無間道緣下地諸有漏
X43n0737_p0005c19║法，作麤苦鄣三行相也。麤者不寂靜故，苦者非妙美
X43n0737_p0005c20║故，鄣者非出離故。諸解脫道緣上地諸有漏法，作淨
X43n0737_p0005c21║妙離三行相也。淨者以寂靜故，妙者以美妙故，離者
X43n0737_p0005c22║是出離故。作此行相時必須上下相對，如猒下界作
X43n0737_p0005c23║麤行相，時解脫道忻上界即作淨行相，時忻上界須
X43n0737_p0005c24║作妙行相，若猒下作障行相，時欣上界須作離行相，
X43n0737_p0006a01║劣不可雜亂。如是忻上猒下，次第橙梯斷下八地煩
X43n0737_p0006a02║惱，乃至非非想處唯有頂一地，有漏力劣不能斷故。
X43n0737_p0006a03║是以論云：有頂唯無漏，不通有漏。至此地時以無上
X43n0737_p0006a04║地可欣，故下地可猒也（上來第五門已竟）。
X43n0737_p0006a05║第六、菩提樹下修無漏觀斷惑者，謂上明菩薩雖以
X43n0737_p0006a06║世道斷下八地煩惱，猶是凡夫，未免輪迴，豈能證聖？
X43n0737_p0006a07║故須第六、起無漏觀也。所言菩提樹下者，西域記云：
X43n0737_p0006a08║中印土境摩竭陀國王舍城西二百餘里，有畢鉢羅
X43n0737_p0006a09║樹，一切諸佛皆於此處證大菩提，故曰菩提樹也。無
X43n0737_p0006a10║漏觀者，簡有漏也。斷惑者，永斷一切煩惱也。婆沙論
X43n0737_p0006a11║云：爾時菩薩苦行已滿，形貌燋悴，恐同自餓外道，招
X43n0737_p0006a12║彼謗詞，欲驗苦非真，遂受乳糜，表非餓故。准大莊嚴
X43n0737_p0006a13║經說：淨居天子報牧牛家姉妹二人，一名難陀，二名
X43n0737_p0006a14║䟦羅，曰：悉達太子將欲成道，汝何不熟香蜜乳糜而
X43n0737_p0006a15║供養之？時女聞之，心生歡喜，遂熟香乳煑糜，以其金
X43n0737_p0006a16║鉢盛之，躬將往詣菩薩之所，跪而献之。菩薩受已，持
X43n0737_p0006a17║往尼連河側軟艸處，結跏趺坐，思惟過去諸佛受食
X43n0737_p0006a18║常法，淨衣裙坐而食也。餘如彼說（云云）。爾時內族三
X43n0737_p0006a19║人，從前執苦為道，今見菩薩受乳糜飡，心生退屈，自
X43n0737_p0006a20║相謂曰：此乃失意猖狂，非真正道。遂捨太子去也。還
X43n0737_p0006a21║至鹿林，見外族二人，共談太子之失，乃相契約：悉達
X43n0737_p0006a22║今既販道虧志，後必此來，若見彼我五人，並不要迎
X43n0737_p0006a23║奉也。爾時菩薩廣因既修，大果必祈，遂往尼連河中
X43n0737_p0006a24║洗浴，感得寶樹低枝，菩薩覺枝上岸，地乃傾搖。時淨
X43n0737_p0006b01║居天子，指亦菩薩成道之處。此去不遠，有一寶座，金
X43n0737_p0006b02║剛所成，周百餘步，上窮地際，下及金輪。世界初成，與
X43n0737_p0006b03║天地俱起，賢劫千佛皆登此座成道。菩薩往彼，又及
X43n0737_p0006b04║思惟：過去諸佛成道法爾，淨香茆今何處得？時有吉
X43n0737_p0006b05║祥長者施香茆草。有處說：淨居諸天應菩薩念，化作
X43n0737_p0006b06║負草人，從菩薩前過。菩薩就彼求乞，彼以淨茆躬送
X43n0737_p0006b07║上於菩薩。既受草已，敷安坐下，以三十四心成等正
X43n0737_p0006b08║覺。先斷見惑，有十六心、八忍、八智；次起修道，十八心、
X43n0737_p0006b09║九無間、九解脫，通前三十四心也。且見惑十六者，心
X43n0737_p0006b10║據諦現觀中說。若約見位，但十五心、八忍、七智，至第
X43n0737_p0006b11║十六剎那屬修道故。今且辨見道諦現觀中一十六
X43n0737_p0006b12║心。斷惑行者，俱舍頌云：世第一無間，即緣欲界苦，生
X43n0737_p0006b13║無漏法忍，次往法智。謂從加行第四善根位。離同類
X43n0737_p0006b14║因者，謂世第一善根是有漏，若有漏同類因，能感有
X43n0737_p0006b15║漏等流果。今既入無漏諦理，故須離前有漏剎那也。
X43n0737_p0006b16║作等無間緣者，謂心法四緣生，色法二緣起也。等謂
X43n0737_p0006b17║齊等，間謂間隔。謂前六識等無間緣通三世，前念無
X43n0737_p0006b18║漏心心所齊等，與後念心心所為緣。若前念為過去，
X43n0737_p0006b19║後念為未來，中間為現在。前念不滅，現在不起；現在
X43n0737_p0006b20║不滅，未來不生。如是三世更無間隔，但離有漏因入
X43n0737_p0006b21║於見道（故云世第一無間也）。即緣欲界苦者，謂起能緣緣於欲
X43n0737_p0006b22║界苦聖諦境，有無漏法生，名苦法忍。所以頌云：生無
X43n0737_p0006b23║漏法忍。言苦法忍者，苦法即苦諦家法，三苦、五苦等
X43n0737_p0006b24║是。忍謂忍許，謂無始時來被身見等諸煩惱蓋覆此
X43n0737_p0006c01║四真諦理，不了是苦，妄計為樂。今既修行功成，引得
X43n0737_p0006c02║見道無漏智起現前，許斷此苦，計下十个煩惱（此第一剎
X43n0737_p0006c03║那心，名無間道，斷煩惱故）。忍次生法智者，謂從法忍後還緣欲苦，
X43n0737_p0006c04║有無漏法生，名苦法智。謂起智緣於苦法，名苦法智，
X43n0737_p0006c05║證下真如之理（此第二剎那心，名解脫道，證〔釋〕滅故也）。次緣上界，有無
X43n0737_p0006c06║漏法生，名類（第三剎那心也，頓斷上界苦諦下煩惱故也）。次一剎那，名苦
X43n0737_p0006c07║類智（第四剎那心，證苦下真如之理故）。又却觀欲界集諦，有無漏法
X43n0737_p0006c08║生，名集法忍（第五剎那心，斷此諦下煩惱故）。次一剎那，名集法智（第六
X43n0737_p0006c09║剎那心，證擇滅真如理也）。次觀上界集諦，有無漏法生，名集類忍
X43n0737_p0006c10║（第七剎那心，斷此諦下煩惱故）。次一剎那，名集類智（第八心也，證真如理故）。又
X43n0737_p0006c11║却觀欲界滅諦，有無漏法生，名滅法忍（第九剎那心，斷此諦下煩
X43n0737_p0006c12║惱也）。次一剎那，名滅法（第十心，證此諦下真如理故）。次觀上界滅諦，
X43n0737_p0006c13║有無漏法，名滅法忍（第十一剎那，斷此諦下煩惱故）。次一剎那，名滅
X43n0737_p0006c14║智（第十二心，證真如理故）。又却觀欲界道諦，有無漏法生，名道
X43n0737_p0006c15║法忍（第十三剎那心斷此諦下煩惱）。次一剎那名道法智（第十四諦真如理故）。
X43n0737_p0006c16║次觀上界道有無漏法生，名道類忍（第十五剎那心也，至此心時一
X43n0737_p0006c17║切分別迷理無不盡）。次一剎那名道類智（第十六心當此心時證第三果也）。已
X43n0737_p0006c18║上都十六心，八忍名無間，皆斷惑故。八智名解脫，皆
X43n0737_p0006c19║證理故。廣在論中釋也。問：菩薩至第十六心時，何故
X43n0737_p0006c20║不證初二果，直證第三果耶？答：欲界迷事惑有九品，
X43n0737_p0006c21║前六品障第二果，七八九三品能障三果。今緣菩薩
X43n0737_p0006c22║於凡位時起有漏道，今斷下八地迷理迷事皆盡，於
X43n0737_p0006c23║二三果不能為障，所以真證第三果故。又須知此十
X43n0737_p0006c24║六心八智本不斷惑，一向證滅，但八忍斷惑。又向八
X43n0737_p0007a01║忍中四个法忍亦無惑可斷，以凡位時曾起世道以
X43n0737_p0007a02║斷故。今唯重起印證道，再遊歷過，唯四个類忍斷惑。
X43n0737_p0007a03║此四類忍據理通斷八地煩惱，今剋體說，唯斷非非
X43n0737_p0007a04║想處一地見惑，下之七地亦曾斷訖。今且通而言之，
X43n0737_p0007a05║八忍斷惑也（上明見道斷證行相竟）。次辨修惑十八心者，准薩
X43n0737_p0007a06║婆多云：至道類智時，既證第三果已，不出觀門一坐。
X43n0737_p0007a07║又斷非非想處一地修惑有三：貪、癡、慢。將此三惑分
X43n0737_p0007a08║之九品，即上上品乃至下下等（云云）。每斷一品時，有
X43n0737_p0007a09║一無間、一解脫。先起下下品心，斷無始時來上上品
X43n0737_p0007a10║惑。無間道斷，解脫道證。如是乃至第九，起上上品心，
X43n0737_p0007a11║斷無始時來下下品惑。至無間道時，當第十七心。此
X43n0737_p0007a12║時與金剛喻定相應，一切微細煩惱悉皆斷盡，是第
X43n0737_p0007a13║四果。向次一剎那解脫道時，與盡智相應，證佛果也，
X43n0737_p0007a14║即第十八心。并前十六，成三十三心，是有學心。第三
X43n0737_p0007a15║十四心，是佛無學初心也。已上十九出家，三十成道，
X43n0737_p0007a16║即當此立周穆王即位二年二月八日矣。爾時地神
X43n0737_p0007a17║報空神，空神報天神，須臾三界悉知如來成道。世尊
X43n0737_p0007a18║是時遂觀三界眾苦所逼，難可久住，便擬涅槃。爾時
X43n0737_p0007a19║梵王下，請佛轉法輪，而說偈曰：摩竭雜垢穢，而佛從
X43n0737_p0007a20║中生。願開甘露門，為眾生說法。如來嘿然許之。遂觀
X43n0737_p0007a21║一切有情，何者根熟可度，遂作念言：我昔曾於鬱頭
X43n0737_p0007a22║藍子處學非想處定，彼既於我有恩，可先往度也。淨
X43n0737_p0007a23║居天子空中報云：彼命終經來于七日。如來歎之，薄
X43n0737_p0007a24║福不遇。又念曰：阿藍迦藍，我曾於彼學無有處定，今
X43n0737_p0007b01║可往度之。空天報曰：死經五日。佛又深歎也。又乃思
X43n0737_p0007b02║惟：內族外族五人，昔曾侍於我，我今可往度之。遂從
X43n0737_p0007b03║覺樹而起，趣鹿苑中，威儀寂靜，神光晃耀，毫含玉彩，
X43n0737_p0007b04║身瑩金也，安祥前進。時彼五人遙見佛已，互相謂曰：
X43n0737_p0007b05║一切義成，彼來者是。歲月淹久，都無果證，心思屢及，
X43n0737_p0007b06║故尋我曹。宜共嘿然，不須迎奉。如來漸近，威光所逼，
X43n0737_p0007b07║五人不覺，趣迎世尊。世尊告曰：汝等痴人，自立其制，
X43n0737_p0007b08║不能堅守，還自破之。五人問云：悉達何處成道？佛答
X43n0737_p0007b09║云：我於菩提樹下，金剛座上，成等正覺，已得甘露法
X43n0737_p0007b10║味，為度汝故，是以此來。五人心中，猶未生信，遂經一
X43n0737_p0007b11║夏調根，先為陳如三轉、四諦、十二行轉。言三轉者，謂
X43n0737_p0007b12║三周轉也。一、示相轉，云：此是苦，三界逼迫，為果義邊，
X43n0737_p0007b13║名之為苦。三苦、五苦、八苦，直至諸天快樂，五衰相現，
X43n0737_p0007b14║亦是壞苦。此是集，招生死因，名之為集。此是滅，煩惱
X43n0737_p0007b15║盡處，所證涅槃，名滅。此是道，聖智之因，名道。（當此轉時，陳如
X43n0737_p0007b16║入見道。）第二、勸修轉者，語云：此是苦，汝應知；此是集，汝
X43n0737_p0007b17║應斷；此是滅，汝應證；此是道，汝應修。（當此轉時，陳如入修道。）第
X43n0737_p0007b18║三、引證轉者，語云：此是苦，我已知；引是集，我已斷；此
X43n0737_p0007b19║是滅，我已證；此是道，我已修。（當此轉時，陳如入無學道故。）如是三
X43n0737_p0007b20║周所轉，故云三轉四諦也。言十二行輪者，十二者，數
X43n0737_p0007b21║也。每一轉時，皆具四法，即眼、智、明、覺。故婆沙云：於見
X43n0737_p0007b22║道中，法忍名眼，法智名智，類忍為明，類智為覺。々一
X43n0737_p0007b23║可觀見，明眼決斷名智，照了為明，警䇿名覺。又復苦
X43n0737_p0007b24║下，自有三轉，示相、勸修、引證，即是十二。餘集、滅、道亦
X43n0737_p0007c01║爾。理實言之，三十八行。今約數同，且標十二，非謂三
X43n0737_p0007c02║轉四諦，都唯十二也。輪者，若准有宗所計，唯此四諦
X43n0737_p0007c03║教法，便是真輪。今依經部，四諦非真輪，但是家方便。
X43n0737_p0007c04║今取八支聖道是真法輪也。言八聖道者，正語、正業、
X43n0737_p0007c05║正命、正見、正思惟、正念、正勤、正定為八也。問：何故將
X43n0737_p0007c06║此八支聖道為輪？答：從喻立也。世間車輪具糓、輻、輞
X43n0737_p0007c07║三，有摧轉義。初㝡裏軸為糓，次外十八條湊輪上者
X43n0737_p0007c08║名輻。㝡外遶輪轉者，輞六片能收十八輻，每片管三
X43n0737_p0007c09║條，三六十八。若無輞收糓，輻無由成輪。糓有所依義，
X43n0737_p0007c10║輻有能依義，輞有收攝義，此三是全方能轉載。今此
X43n0737_p0007c11║八支聖道亦復如然。語、業、命三為糓，是所依。尸羅不
X43n0737_p0007c12║清淨，三昧不現前，萬行皆依止戒故。見、思、勤、念是慧
X43n0737_p0007c13║為輻，即能依。謂依戒生故，正定為輪。輞有收攝義，能
X43n0737_p0007c14║採亂婦真也。此八支聖道，陳如身中本有，猶似大乘
X43n0737_p0007c15║說真如，以不從外來，但被煩惱蓋覆不顯現故。今既
X43n0737_p0007c16║蒙如來宣四諦法，聞法已後自能起智，摧輾身中煩
X43n0737_p0007c17║惱證得聖果，名轉法輪。輪有三義：一、圓滿義，具糓、輻、
X43n0737_p0007c18║輞三。二、不定義，從見道轉至修道，從修道轉至無學
X43n0737_p0007c19║道，自得此已轉為他說，安布聖道於他身中（此依經部也）。
X43n0737_p0007c20║若准有部所計，法輪唯局見道。彼云：寧知法輪唯局
X43n0737_p0007c21║見道？答：陳如等見道生時，地空天神唱云：如來已轉
X43n0737_p0007c22║法輪。既云已轉，明知唯約見道（經部不然，三道皆通於他相續，見道生時
X43n0737_p0007c23║已至轉初，故名已轉也）。三、摧輾義，如螗螂拒轍，輪能摧之，聖道
X43n0737_p0007c24║在懷，能摧煩惱等（云云）。轉者，動也，顯也，運也，起也。基
X43n0737_p0008a01║法師云：動宣言教，顯揚妙理，運聖道於前聲，起真智
X43n0737_p0008a02║於言後，圓摧障惱，名轉法輪（若依大乘，辨輪、自性輪、因輪、果輪、方便眷屬，如
X43n0737_p0008a03║彼說）。爾時世尊既為陳如轉四諦法已，乃問陳如解未？
X43n0737_p0008a04║陳如㝡初答解，於是地神亦證陳如已解，是以名曰
X43n0737_p0008a05║解憍陳如。㝡先悟道，莫越此也。是時陳如既證果已，
X43n0737_p0008a06║求佛出家，佛以金口親名云：蓋來比丘，於我法中快
X43n0737_p0008a07║修梵行，速盡苦原。於此言下，感戒在身，鬚髮自落，袈
X43n0737_p0008a08║裟擐體，猶如五夏比丘無別。既具僧儀，乃辭佛入城
X43n0737_p0008a09║乞食。餘之四人，其時由在四善根位，次為阿濕卑、摩
X43n0737_p0008a10║訶男二人說布施、生天、福樂等事，二人即證初果。後
X43n0737_p0008a11║為婆提、婆敷二人說法，證初果。善來告召，各得戒品
X43n0737_p0008a12║在身，成其僧相，入城乞食。今銘此五人為五俱輪。輪
X43n0737_p0008a13║者，倫也，謂約五人倫次得道故。或俱隣，以鄰者，親也，
X43n0737_p0008a14║五人皆是王親故。爾時如來既轉正法輪已，地神報
X43n0737_p0008a15║空神，空神報天神，乃至梵宮，悉知如來法輪已轉故。
X43n0737_p0008a16║上來菩提樹下成等正覺，是佛寶之初；鹿苑輪四諦，
X43n0737_p0008a17║是法寶之首；度五比丘，僧寶之始。於是化相三寶已
X43n0737_p0008a18║周圓，即當周第五主穆王即位二年八月八日轉法
X43n0737_p0008a19║輪矣。上來第六門竟。前來有六收科（云云）。是第二、辨
X43n0737_p0008a20║報身竟。
X43n0737_p0008a21║第三、化身者，化謂變化，轉換本質名變，無而欻有、有
X43n0737_p0008a22║已還無曰化。唯此南洲王宮所生三十四心成道是
X43n0737_p0008a23║實身，十方諸立示形說法至於六趣或小皆變化故。
X43n0737_p0008a24║問：今律藏三身之中是何身說？答：是報身說也。
X43n0737_p0008b01║上來有三（云云），總是依小乘宗辨三身竟。從此依大
X43n0737_p0008b02║乘略辨者，若依唯識百法等，多以十二門分別，如彼
X43n0737_p0008b03║自明。今此非宗，但要知同異，粗分三別：一釋名，二出
X43n0737_p0008b04║體，三說法不說法。三門初也。言清淨法身毗盧遮那
X43n0737_p0008b05║佛者，清淨法身是唐言，毗盧舍那是梵語。清淨者，不
X43n0737_p0008b06║為二彰所染也。法身者，法謂軌持義。軌謂軌則，令物
X43n0737_p0008b07║生解，即法身是所緣之境，令根本智生證之解。持謂
X43n0737_p0008b08║任持，不捨自體，即當體能持，凝然不動，是寂靜義。身
X43n0737_p0008b09║者，體依積聚義。用無垢真如為體，是體義；與塵沙萬
X43n0737_p0008b10║德及報化二身為依止，故依義；具常樂我淨及名句
X43n0737_p0008b11║文，是聚義。雖非體積聚，還有義積聚也。言毗盧遮那
X43n0737_p0008b12║是梵語，此云遍一切寂。遍謂周遍，簡異有為諸法自
X43n0737_p0008b13║相，非如地水火風等，各附本體，不名為遍。寂謂寂靜，
X43n0737_p0008b14║簡異有為諸法共相，非如生住異滅，其相煩喧。法身
X43n0737_p0008b15║雖則昔周常住，湛然寂靜。佛者覺也，如前廣釋（云云）。
X43n0737_p0008b16║約釋分別，身是無垢真如為體，法是軌生物解之用。
X43n0737_p0008b17║今言法身，無用後體，攝用歸體，法即身（持業釋）。二圓滿
X43n0737_p0008b18║報身盧舍那佛，圓滿報身是唐言，盧舍那是梵語。圓
X43n0737_p0008b19║者遍也，於一切法已遍脩習故，為簡二業之人未遍
X43n0737_p0008b20║修也。滿者足也，已修足故，為簡菩薩雖則遍修未足
X43n0737_p0008b21║故。報者酬因之稱也。一自受報即酬三無數劫，自利
X43n0737_p0008b22║利他萬德俱圓二障永盡。有妙淨云：逈出世間住止
X43n0737_p0008b23║其中，現大法樂恒自受用也。身者亦是體依聚義，以
X43n0737_p0008b24║實無漏五蘊為體是體義，以不共塵沙功德為依止
X43n0737_p0008c01║是義。依義既具五蘊是體聚義，約釋分別自受用報
X43n0737_p0008c02║即身。或自受用報之身，通持業依主二釋。二他受用
X43n0737_p0008c03║者，應十地菩薩故名他，為彼說法斷疑名為受用也。
X43n0737_p0008c04║身如前解，既以化五蘊為體是體聚義，約釋分別他
X43n0737_p0008c05║受即身（持業收）。言盧舍那是梵語，此云光明遍照。遍照
X43n0737_p0008c06║有二，若自受用身上起根本智時內照真理名內遍
X43n0737_p0008c07║照，苦後得智起三種化身并十重他受用身名外遍
X43n0737_p0008c08║照也。三千百億化身釋迦牟尼佛者，千百億化身是
X43n0737_p0008c09║唐言，釋迦牟尼是梵語。言百千億者舉數也，即所化
X43n0737_p0008c10║之境也。佛即能化之身，應物之摧本無今有。身者亦
X43n0737_p0008c11║體依聚義也，以化五蘊中實五塵為體義，與資加二
X43n0737_p0008c12║乘為依止故。依義，假相好實五塵是聚義。問：前他受
X43n0737_p0008c13║用身以化五蘊為體，今化身亦以化五蘊為體，若為
X43n0737_p0008c14║取別？答：三義別故：一、麤細別，化身麤，他受用身細。二、
X43n0737_p0008c15║居立別，他受用身居純淨土，為登地菩薩現大神通，
X43n0737_p0008c16║示樂相說法。若化身居穢土，為化二乘異生等，示有
X43n0737_p0008c17║妻奴苦樂之事。三、所變別，他受用第七識平等性智
X43n0737_p0008c18║上變，若化身前五識成所作智上變。由茲三義有異
X43n0737_p0008c19║也。然變化身有三種：一、大化身，身長千丈，示化身釋
X43n0737_p0008c20║迦身長丈六，當來慈氏身長千尺。三、隨類即不定，如
X43n0737_p0008c21║瞿師長者三尺以發心，五百婆羅門見灰身而起信，
X43n0737_p0008c22║無邊身菩薩窮上界有餘，諸小位之凡夫觀丈六而
X43n0737_p0008c23║無盡等。已上三種雖別，並化身所收。約釋分別云：處
X43n0737_p0008c24║化即身持業釋，釋迦牟尼是梵語，如前廣解（云云）。三、
X43n0737_p0009a01║明三身說法不說法者，有兩宗不同：初、依龍軍無性
X43n0737_p0009a02║三身，但不說。彼云：佛身無為，不墮三邊，非蘊界處所
X43n0737_p0009a03║攝。又云：久離戲論，曾不說法。從今間者，是佛利他本
X43n0737_p0009a04║願緣力。眾生識上文義相，生此文義，聚集之時，假名
X43n0737_p0009a05║佛說。又涅槃經云：我於金剛座上乃至鶴林，於其中
X43n0737_p0009a06║間不說一字。又金剛經云：若人言如來有所說法，即
X43n0737_p0009a07║為謗佛。又淨名云：夫說法者無說無示，其聽法者無
X43n0737_p0009a08║聞無得。二、依護法光宗，三身俱說法。且法身說法者，
X43n0737_p0009a09║取生解義邊名說法，謂根本智證真如時，作不生不
X43n0737_p0009a10║滅之解，即名身說法，其間心所便為聽眾。又如四知
X43n0737_p0009a11║證涅槃理時，能令三智所管心所會解之時，六十心
X43n0737_p0009a12║所如同聽眾。約此道理即法身說法也。若自受用身
X43n0737_p0009a13║對諸佛說法，他受用身對十地菩薩說十波羅蜜法。
X43n0737_p0009a14║若論化身者，大化身為四加行菩薩說大乘法，若小
X43n0737_p0009a15║化身說三乘法，隨類化身說隨根法。故契經中世尊
X43n0737_p0009a16║入身手林中，取少樹葉問迦葉云：手中葉多？林中多？
X43n0737_p0009a17║迦葉云：手中葉少，林中葉多。佛言：我已說法如手中
X43n0737_p0009a18║葉，未說之法如林中葉等。又經云：尋念過去佛，所行
X43n0737_p0009a19║方便力，我今所得道，亦雖應說三乘。問：今此律藏三
X43n0737_p0009a20║身之中何身所說？答：小化身說大小二乘，宗計雖別，
X43n0737_p0009a21║然皆取王宮丈六之身為說律藏教主也。上來有二：
X43n0737_p0009a22║初、依小乘，二、依大乘。兩文總是第一能說教主竟。
X43n0737_p0009a23║第二所說教藏者，謂上既有能說之人降世，不可徒
X43n0737_p0009a24║然必有所說教主，故次辨也。於中分二：初通舉三藏，
X43n0737_p0009b01║二就教別釋兩文。今初，又分為二：初辨三藏名體，二
X43n0737_p0009b02║明三藏次第。初中又分二：初釋名，二出體。初分二：初
X43n0737_p0009b03║釋三種別名，二辨藏之通號兩文。今初，且釋名者，原
X43n0737_p0009b04║佛出世，雖物隨機，說八萬餘法門，對煩惱之障染，總
X43n0737_p0009b05║撮大趣，莫越三名，即毗尼等是。初言毗尼者，或云毗
X43n0737_p0009b06║奈耶，云毗那耶，並梵音不定，此總番之為律。戒疏云：
X43n0737_p0009b07║律者，法也。詮量輕重，處判是非，持犯皎然，必無疑濫
X43n0737_p0009b08║故。二筆義，凡言決斷，非筆不定，筆即法家之象也（云
X43n0737_p0009b09║云）。三分義，似於陰陽分其律呂等，今順違持犯亦然，
X43n0737_p0009b10║廣如疏述。第二素呾覽，舊云修多羅，或云修妬露，此
X43n0737_p0009b11║翻為線。線者，貫串採持義，如線貫華，使不散失。今以
X43n0737_p0009b12║佛聖教貫所詮理，攝持不散，亦復如然。若舊翻為經，
X43n0737_p0009b13║經者，經（去呼）也，如經緯之經，此亦取貫攝義也。或可逕
X43n0737_p0009b14║路之遙，能示人要道等。又是常義，舌古共尊百王不
X43n0737_p0009b15║易曰常。又雜心論五義解經，即湧泉等，如常可委（云
X43n0737_p0009b16║云）。若素呾覽是新語，此翻契經，語謂契合，即能詮教，
X43n0737_p0009b17║契可詮理，合有情機，故名為契。貫串攝持所應知義，
X43n0737_p0009b18║目之為逕也。第三、阿毗達摩者，舊云毗曇，此云無比
X43n0737_p0009b19║法。謂慧中勝故，更無有法勝此於法，故云比法。今新
X43n0737_p0009b20║云阿毗達磨，此云對法。對有二義：一者、對向，謂無漏
X43n0737_p0009b21║慧對向涅槃；二者、對觀，謂無漏慧對觀四諦。前言觀
X43n0737_p0009b22║向，以因對果。因即淨慧，果是涅槃。後言對觀，以心對
X43n0737_p0009b23║境。心謂淨慧，境即四諦。具茲二故，目之曰對也。軌持
X43n0737_p0009b24║義故，名之為法。軌謂軌則，令物生解。如色法可軌可
X43n0737_p0009c01║則，能生質礙之解。受、想等例之也（云云）。二、能持自性
X43n0737_p0009c02║故。如色法以變礙為性，能持此性，故名為法。餘亦例
X43n0737_p0009c03║之。然法有二種：一、勝義法，二、法相法。勝義法者，諸即
X43n0737_p0009c04║涅槃，是善是常，故名為勝。有實體，故名義。勝義即法
X43n0737_p0009c05║（持業釋也）。二、法相法，通四聖諦。相者，性也。望自體說，即名
X43n0737_p0009c06║為性。望他緣邊，名之曰相。此四諦法，是法相故，名法
X43n0737_p0009c07║相法。法相即法（亦持業釋也）。更有六種對即自性等，廣如
X43n0737_p0009c08║別說。問：既翻對法，今何標論？答：隨方之號也。梵云奢
X43n0737_p0009c09║薩哩羅，此云論。梵語摩哩理迦，此云本母。母謂能生
X43n0737_p0009c10║妙慧，妙慧依論而生。故摩哩理迦，義稱為論也。斯之
X43n0737_p0009c11║對法，論藏差別不同。依俱舍論，有於二種：一、勝義，二、
X43n0737_p0009c12║世俗。言勝義對法者，無漏名勝，實體稱義，有深遠殊
X43n0737_p0009c13║勝義故，名勝義也。即無漏淨慧，是勝義對法。離縛名
X43n0737_p0009c14║淨，簡擇名慧。更麤淨慧眷屬，即慧相應心，及受想等
X43n0737_p0009c15║諸心所法，乃至道共無表，此等是慧眷屬。如是淨慧
X43n0737_p0009c16║及眷屬，通攝五蘊，名勝義對法。言世俗者，一則諸慧，
X43n0737_p0009c17║二則諸論。言諸慧者，即有漏四慧也：一、生得慧，生便
X43n0737_p0009c18║得故；二、聞慧，三、思慧，四、修慧，如常解也。言諸論者，六
X43n0737_p0009c19║足論也：一、集異門足論，二、法蘊足論，三、施設足論（此三
X43n0737_p0009c20║是佛在日諸大阿羅漢造），四、品類足論，五、界身足論，六、發智論（此三
X43n0737_p0009c21║論是佛涅槃後請羅漢所造）。此之慧論，是有漏法，其理麤淺，易可
X43n0737_p0009c22║知故，名為世俗。前無漏淨慧，依此論諸諸慧而得也。
X43n0737_p0009c23║對法既爾，餘之兩藏亦然。謂無定能契實理，是勝勝
X43n0737_p0009c24║義契經；有漏定及諸經教，是世俗經；無漏律儀真實
X43n0737_p0010a01║調伏藏，名勝義毗尼；諸律教并有漏尸羅，是世俗毗
X43n0737_p0010a02║尼也（已上惣解三種別名竟）。次總釋藏號。梵云比摘迦惑吒迦，
X43n0737_p0010a03║此翻藏也。謂取包攝持業義故，猶如庫櫃等，能包含
X43n0737_p0010a04║攝持及所依故。又攝論云：何緣名藏？猶能攝持一切
X43n0737_p0010a05║所應如義，不令散失尊（對三藏攝持，並依主釋）。上來右二收科
X43n0737_p0010a06║（云云）。
X43n0737_p0010a07║第二出體者，上既釋名以召體，故次辨也。於中例上
X43n0737_p0010a08║釋名，亦分為二：一勝義，二世俗。初勝義出體者，分三：
X43n0737_p0010a09║初勝義毗尼剋性而論，從苦忍初心已去，齊金剛喻
X43n0737_p0010a10║定已來，便有七支無漏色為體，八聖道中語、業、命三
X43n0737_p0010a11║所標，五蘊中色蘊收，十二處中法處攝，十八界中法
X43n0737_p0010a12║界收。若兼眷屬，一聚善心、心所同時相應，亦通五蘊，
X43n0737_p0010a13║十二處中通法、意，十八界中意識界收也。二勝義契
X43n0737_p0010a14║經剋性，是無漏定，即心所中，通大地中三摩地為體，
X43n0737_p0010a15║五蘊中行蘊收，十二入中法入攝，十八界中法界收。
X43n0737_p0010a16║若并眷屬，大同前說。三勝義阿毗達磨尅性，以無漏
X43n0737_p0010a17║慧為體，即心所法，通大地中慧，唯是行蘊、法處、法界
X43n0737_p0010a18║攝。若兼眷屬，與前無別（已上勝義出體竟）。第二世俗出體，於
X43n0737_p0010a19║中分二：初約能詮，二就所詮。初中能詮之體，小乘二
X43n0737_p0010a20║十部不同，搜其大綱，莫越六般執計。今於六內，餘五
X43n0737_p0010a21║如別所明。今且依婆沙正義，有兩師所說：一語業師，
X43n0737_p0010a22║以聲為體；二名句師，以名句文為體。故婆沙問云：如
X43n0737_p0010a23║是佛教以何為體？為是語業？為是名句？答：應作是說，
X43n0737_p0010a24║有以語業為體，語即聲也。論文既着有以二字，明知
X43n0737_p0010b01║未便歸取。二、名句師難。彼語業師云：若爾，復說名句
X43n0737_p0010b02║文，長行偈頌，次第行列，乃至次第連合，當云何通？語
X43n0737_p0010b03║業師答云：後文為顯佛之作用，名句師不許此說。所
X43n0737_p0010b04║以爾者，聲是無說，無可詮表，如何為體？須假名句，義
X43n0737_p0010b05║理方顯。問：上二師何者為正？答：今按順正理論宗，兩
X43n0737_p0010b06║師並取。故正理抄云：今詳二釋，各有旨歸。諸論皆有
X43n0737_p0010b07║兩師，未聞決判。若望以詮求旨，非名句文無以表彰；
X43n0737_p0010b08║若望以教合機，非聲無以表彰；若望以教合機，非聲
X43n0737_p0010b09║無以可聽。兩天傳法，本有兩師，具乃亐虧，少則不足。
X43n0737_p0010b10║所以爾者，聲為業體，名句是用，體用雙存，教體方備。
X43n0737_p0010b11║如或闕一，詮表不成。是以此中總以聲、名、文、句四法
X43n0737_p0010b12║為體。（上辨能詮教體竟。）次辨所詮理體有三（云云。）一、別解脫
X43n0737_p0010b13║戒，有兩宗不同：有部表、無表，俱以色為體。若經部作
X43n0737_p0010b14║戒，色、心為體；無作，非心為體。若靜慮戒，以色為體也。
X43n0737_p0010b15║二、有漏定，三摩地為體。三、有漏慧，以四慧為體。（已上所詮
X43n0737_p0010b16║理體竟。前來有二云云，總當解三藏名體已竟。）
X43n0737_p0010b17║第二、辨三藏次第，分二：初、正明次第，二、釋所以。初中
X43n0737_p0010b18║有三（云云）。初、約常途辨者，先經，次律，後論。所以爾者，
X43n0737_p0010b19║有四義故：一、依說以明次第者，謂佛成道後，便往鹿
X43n0737_p0010b20║苑，為陳那宣四諦法，此則契經為初；既聞法已，善來
X43n0737_p0010b21║召命，鬚髮自落，納戒在身，順處中行，即毗尼為第二；
X43n0737_p0010b22║既越起行已，廣為分別五蘊無我，是阿毗達磨最居
X43n0737_p0010b23║後也。二、約化辨次第者，婆沙云：未種善根者，令種善
X43n0737_p0010b24║根，是契經；已種善根者，令成就，即毗尼；已成就，令得
X43n0737_p0010c01║解脫，是阿毗達磨也。三、據結集辨次第者，准教有兩
X43n0737_p0010c02║說，四分律、善見論如別所明。今此且依大乘出耀經，
X43n0737_p0010c03║知論當初屈內，先經集素怛覽藏也。四、約根本辨次
X43n0737_p0010c04║第者，經是本故，先明戒從此生，慧方起故，具茲四義，
X43n0737_p0010c05║是以契經藏最在初也。第二、舉律以明者，先經後論，
X43n0737_p0010c06║亦具四義：一、約法住者，毗尼是佛法壽命，毗尼藏經
X43n0737_p0010c07║佛法方住，是以律最在初也。二、約起行者，凡是起行
X43n0737_p0010c08║之源，戒最為首，依教起行，律藏在初，故經云：戒者，行
X43n0737_p0010c09║根面首，集眾善法等。三、據制者，毗尼藏勝，佛親例之，
X43n0737_p0010c10║餘二無能，故在後也。又律云：毀毗犯提，毀餘二犯吉。
X43n0737_p0010c11║四、約所被內眾，是以先明，餘二不然，故在後也。第三、
X43n0737_p0010c12║就勝劣以辨次第者，謂先論，次經，後律，謂阿毗達磨
X43n0737_p0010c13║詮於慧學，種智之原，定能澄心，因慧而起，戒伏身口，
X43n0737_p0010c14║由定能防，勝劣既殊，故在初也（上來有三云云，惣當是第一、明三藏次第
X43n0737_p0010c15║已竟）。
X43n0737_p0010c16║次辨三藏所以，於中分二：初正明所以，二問答分別。
X43n0737_p0010c17║兩文初也。諸佛出皆說三藏而不增減者，於此此中
X43n0737_p0010c18║便分三別，謂對所化生信起行，見法不同故立三也。
X43n0737_p0010c19║謂未入法者引令入法，不令於彼種法中起猶預故，
X43n0737_p0010c20║為對治此立契經藏。已入法者勸撥二邊，謂在家人
X43n0737_p0010c21║貪愛欲樂，外道徒自苦形，二邊乖中不能起聖，為離
X43n0737_p0010c22║二邊故立毗奈耶藏。道跡既現諸見永士，即除邪人
X43n0737_p0010c23║六十二見，為除二見，為除二見立阿毗達磨藏。故攝
X43n0737_p0010c24║論云：復由何緣建立三藏？為對疑惑心立契經藏？為
X43n0737_p0011a01║對治二邊五毗尼？為對自見取執立阿毗達磨？（已上已辨
X43n0737_p0011a02║所云云）次問答分別。問：如此三藏有差別？答：婆沙云：或
X43n0737_p0011a03║有差別，或無差別。且無差別者，謂佛觀機演教教乃
X43n0737_p0011a04║極多，若以三藏收之不盡也。故彼論云：諸佛出世皆
X43n0737_p0011a05║說三藏等無差別。所以然者，謂一切法從一切智海
X43n0737_p0011a06║之所生故，從一覺他之所流出，十力四無畏攝故，同
X43n0737_p0011a07║從大悲起故，以斯文證故無差別也。次有差別者，隨
X43n0737_p0011a08║義雖三有四不同：一能詮名有差別，謂素呾覽等三
X43n0737_p0011a09║名不同；二、所詮有差別，謂素呾覽詮增上心學，毗奈
X43n0737_p0011a10║耶詮增上戒學，阿毗達磨詮增上慧學也；三、所顯有
X43n0737_p0011a11║差別，素呾覽中顯次第求故，謂此品無間宣說彼品，
X43n0737_p0011a12║彼品無間宣說此品等；毗尼中緣起所顯，謂佛於何
X43n0737_p0011a13║緣起制立學處等；阿毗達磨中性相所顯，謂求諸法
X43n0737_p0011a14║真實相故；四、等流有差別，素呾覽依力等流，毗尼依
X43n0737_p0011a15║大悲等流，阿毗達磨依無畏等流也。問：准此，三藏能
X43n0737_p0011a16║詮、所詮既異，即三藏互不相攝。今諸律中雜詮定、慧，
X43n0737_p0011a17║豈非餘二藏故耶？又經中中一雜詮戒、慧，論中中一
X43n0737_p0011a18║雜詮戒、定，如何前言有差別耶？答：約宗所詮，唯局於
X43n0737_p0011a19║戒，定、慧二種相從故明。婆沙云：從增勝說毗尼，詮戒
X43n0737_p0011a20║增勝。縱明定、慧，劣而非勝。經、論二藏，例此可知。又問：
X43n0737_p0011a21║既云三攝義皆盡，云何諸文說有雜藏？故分別功德
X43n0737_p0011a22║論云：或佛說，或弟子說，或非人說，或諸天贊頌，或說
X43n0737_p0011a23║宿世因緣。文義非一，說兼理、事，故曰雜藏。又僧祇云：
X43n0737_p0011a24║或辟支佛說，或阿羅漢說，自說本行因緣，是名雜藏。
X43n0737_p0011b01║斯之雜藏，未審三藏攝不？若言即層三藏所攝，即不
X43n0737_p0011b02║合更有雜藏之名。若言藏此雜，不層前之三藏，何以
X43n0737_p0011b03║前言三藏義皆盡？答：局約所詮，不得名藏，理實三藏
X43n0737_p0011b04║不攝雜藏。若也通說，何得不收？但為理事兼明，得彰
X43n0737_p0011b05║為雜，據實以說，不離三藏。又問：既不離三藏，未審何
X43n0737_p0011b06║藏收？答：故婆沙云：種種雜說，名素呾覽。又律云：四含
X43n0737_p0011b07║并雜藏，是素呾覧攝。言四含者，長含、增一、中阿含、雜
X43n0737_p0011b08║阿含，故云四含也。雜藏者，雜餘經等，名為雜藏。故攝
X43n0737_p0011b09║入三中，但明三藏而已。或更汎論，依諸經論，亦說三
X43n0737_p0011b10║藏：一、聲聞，二、菩薩。又分別功德經說有四藏：一、素呾
X43n0737_p0011b11║覽，二、毗奈耶，三、阿毗達磨，四、雜藏。又成論有五藏，四
X43n0737_p0011b12║種如前，又加菩薩藏。又雜集論有六藏，就前聲聞、菩
X43n0737_p0011b13║薩二藏中，各經、律、論成六也。又胎藏經有八藏，亦就
X43n0737_p0011b14║聲聞、菩薩藏中，有經、律、論，更各添雜藏成八也。又普
X43n0737_p0011b15║耀經有九藏，謂於三藏之中，各有經、律、論也。已上通
X43n0737_p0011b16║約諸教，或少或多，究竟而論，並不出三藏，但開合有
X43n0737_p0011b17║異耳。（上來有二云云，惣當通舉三藏已竟。）
X43n0737_p0011b18║第二、就教別釋者。謂前來通舉，蓋一期佛法。今於上
X43n0737_p0011b19║三之中，除却餘二，唯就律教別釋。於此文中，文分二
X43n0737_p0011b20║別：初、明藏攝，二、辨乘收。兩文就初，又分二：初、明律本
X43n0737_p0011b21║興由，二、約藏所攝。初、律本興由者。謂佛成道已後，十
X43n0737_p0011b22║二年前，未說深因，唯談略教。十二年後，方興廣教。言
X43n0737_p0011b23║略教者，戒經云善護於口言等一偈是也。言廣教者，
X43n0737_p0011b24║四分律云：爾時世尊在俱蘇摩國毗蘭若處。時舍利
X43n0737_p0011c01║弗於靜處作念：何佛等正覺修梵行法得久住？何佛
X43n0737_p0011c02║等正覺修梵行法不久住？作是念已，從靜處起，整衣
X43n0737_p0011c03║服，至世尊所，頭面禮足，而白如來：靜處所思之事，乃
X43n0737_p0011c04║至願為開示。佛告舍利弗：毗婆尸式棄、拘留孫、迦葉，
X43n0737_p0011c05║此四佛法得久住。毗葉羅、拘那含，此二佛法不久住。
X43n0737_p0011c06║舍利白言：何故？佛言：此二佛外，為弟子談廣教，但說
X43n0737_p0011c07║略教。彼佛在世，法乃留行。涅槃已後，種種過起，疾滅
X43n0737_p0011c08║正法。喻如種種好華，散置案上，風吹便散，以無線貫
X43n0737_p0011c09║串。上之四佛，反此可知。舍利尋請，如來便為諸比丘
X43n0737_p0011c10║制於廣教。佛言：且止！我自知時。謂諸比丘未獲利養
X43n0737_p0011c11║名聞，未生漏過。若得利養名稱，即有漏過。既生漏過，
X43n0737_p0011c12║方為結戒。爾時世尊在毗舍離國。須提那子歸本村，
X43n0737_p0011c13║與故二行不淨行。時有行頭陀，樂學戒，知慚愧者，白
X43n0737_p0011c14║佛。佛集諸比丘已，種種呵責何故最初犯等（云云）。乃
X43n0737_p0011c15║立十句義，制第一戒，次檀尼迦盜王材木，又制第二
X43n0737_p0011c16║戒，乃至隨犯隨制，滿足毗尼。喻如衣全未納，藥待病
X43n0737_p0011c17║施，漏過聿興，篇聚方著。輕重因茲而定位，持犯藉此
X43n0737_p0011c18║已成科，故有大藏毗尼教文興起也（上明律本興由已竟）。次約
X43n0737_p0011c19║藏所攝者，藏有三別，如上已明，更不重述。今此所宗，
X43n0737_p0011c20║是毗奈那藏攝。次辨乘收者，乘有三乘，今且通明，次
X43n0737_p0011c21║辨收攝。初中，先解三種別名，次釋乘之總號。初言聲
X43n0737_p0011c22║聞者，聲謂音聲，聞謂聽聞，即所化有情，發識聽受。由
X43n0737_p0011c23║聞佛教，信受奉行，出離三有，即世尊初轉四諦法時，
X43n0737_p0011c24║陳如等於四諦聲下，便證勝果。此謂因聲悟道，故號
X43n0737_p0012a01║聲聞。此約初緣立名。若對今時，但依聲教修行，證四
X43n0737_p0012a02║沙門果，亦號聲聞也。二、緣覺者，梵云辟支迦，此云緣
X43n0737_p0012a03║覺。緣謂所緣，即所觀之境，謂十二因緣。覺即能觀之
X43n0737_p0012a04║智，此人能體緣悟道，故曰緣覺。今存略梵，但言辟支。
X43n0737_p0012a05║此有二種：一者、獨覺。辟支出無佛世，但見世間草木，
X43n0737_p0012a06║春生夏長，秋彫冬落，自然悟道，不假於教。故瑜伽論
X43n0737_p0012a07║云：常樂寂靜，不欲雜居，但修加行滿足，無佛自悟，故
X43n0737_p0012a08║名獨覺。或名麟角，謂如麟一角，無二並生，依喻彰也。
X43n0737_p0012a09║今若呼為獨覺，即覺悟之覺；若呼麟角，即頭角之角
X43n0737_p0012a10║也。二者、部行。辟支有多部黨，或三十、五十，一時出現，
X43n0737_p0012a11║出有佛世，聞佛說十二因緣，修行證得緣覺果。三、菩
X43n0737_p0012a12║提者，具足梵云菩提薩埵。菩提云覺，薩埵云有情。故
X43n0737_p0012a13║攝論云：菩提是所緣境，即所求果；薩埵是能求人。其
X43n0737_p0012a14║人廣發誓願，求大菩提，故曰菩提薩埵。約釋分別，菩
X43n0737_p0012a15║提之薩埵（依主釋也）。又云：菩提是所求果，薩埵是所化有
X43n0737_p0012a16║情。謂起大智故，上求菩提；起大悲故，下化有情。若如
X43n0737_p0012a17║此說，即全不聞修行人事，但是全取他名（有財釋也）。若約
X43n0737_p0012a18║行位，大乘五十二位，從十信、十住、十行、十迴向，初地
X43n0737_p0012a19║至十地，并等妙二覺，皆名菩薩。若小乘三祇劫滿百
X43n0737_p0012a20║劫，修妙相，名住定菩薩；得前佛授記，生覩史陀天，名
X43n0737_p0012a21║補處菩薩；從天下降於人間，未成佛前，名最後身菩
X43n0737_p0012a22║薩也。若約形相，身嚴瓔珞，頭載花冠等（上釋三種別名竟）。次
X43n0737_p0012a23║解乘之通號。多解：一、華嚴疏云：乘者，教也，謂三種之
X43n0737_p0012a24║教。又青龍疏云：性也，三性之人。又涅槃疏云：乘者，運
X43n0737_p0012b01║載之義也，運三種之也，至三種果故。若論大小，唯有
X43n0737_p0012b02║二別：一、大乘，二、小乘。收前三乘皆盡。今之律藏，三乘
X43n0737_p0012b03║之內聲聞乘，收二乘之中小乘（此旦通大毗尼教以論之）。若唯約
X43n0737_p0012b04║四分別論，即分通大乘等（上來辨乘〔收〕竟，前竟所說教藏已竟）。二、（云云），
X43n0737_p0012b05║總當
X43n0737_p0012b06║第三結集任持離分部別者，謂上廣辨三藏名義等，
X43n0737_p0012b07║皆約世尊在日金口宣揚，既示滅提，何掩歸圓寂？未
X43n0737_p0012b08║委已後何人結集，詮上具業得對今時？夜是何人弘
X43n0737_p0012b09║持嗣續？又因何事乖諍紛然？五部二部之殊，至于二
X43n0737_p0012b10║十部別，前未既委，故次明之。就此之中便分三段：初
X43n0737_p0012b11║結集三藏，二五師任持，三離分部別。初中結集三藏
X43n0737_p0012b12║者，結謂撰結，撰佛遺言。集謂聚集，謂隨事類各聚一
X43n0737_p0012b13║處，故云結集。於中分二：初明結集意，二正明結集。初
X43n0737_p0012b14║明意者，謂如來成道已後，住世四十九年，所度有情
X43n0737_p0012b15║皆已度訖，遂受魔王所請入般涅槃。即當此周穆王
X43n0737_p0012b16║五十二年二月十五日入滅，春秋七十有九。莫不世
X43n0737_p0012b17║間眼滅，不善增長，聖凡嗟歎，愚惡餘言。迦葉思念，當
X43n0737_p0012b18║何報恩？應須結集如來法眼。總有三意：一為令正法
X43n0737_p0012b19║久住故，二為止惡比丘自度得脫，三為息外道如烟
X43n0737_p0012b20║之謗，所以興於結集（上略明意也）。
X43n0737_p0012b21║二正明結集，於中分二：初明結集時處，二明結集軌
X43n0737_p0012b22║儀兩文。今初又分為二：初明時，二明處。初言時者，准
X43n0737_p0012b23║付法藏傳云：世尊化緣將畢，欲入涅槃受持正法，委
X43n0737_p0012b24║付迦葉。汝今當知，我於無量阿僧祇劫，為眾生故勤
X43n0737_p0012c01║行苦行，一心專求無上菩提，如我昔願今已滿足，涅
X43n0737_p0012c02║槃時對此深妙法用囑累汝，汝當於後廣宣流布莫
X43n0737_p0012c03║令斷絕。迦葉答云：善哉！受持正法，唯願如來不以為
X43n0737_p0012c04║慮。於是迦葉即辭如來，膝行百迊往祇闍堀山賓鉢
X43n0737_p0012c05║羅窟，經行禪寂宣揚妙法度諸眾生。佛後垂涅槃時，
X43n0737_p0012c06║放大光明大地振動，迦葉念言：將知如來欲入涅槃，
X43n0737_p0012c07║故現斯相。即入三昧，天眼觀見如來在尼連河娑羅
X43n0737_p0012c08║林間全身捨壽。作是觀已慘然不悅，乃將徒眾來至
X43n0737_p0012c09║佛所，欲詣佛所行經道中，逢一外道名憂波柯，手持
X43n0737_p0012c10║一枝天華（中含云：天花者，曼陀羅花也。今多云蓮花，盖是錯悞），歌舞而行。迦葉
X43n0737_p0012c11║問云：汝從何來？彼云：從𤘽尸那城來。又問：汝見吾師
X43n0737_p0012c12║世尊在否？答：滅度已經七日，人天供養，欲擬闍維。我
X43n0737_p0012c13║所持花，從彼而得。迦葉聞之不悅。時諸比丘皆大啼
X43n0737_p0012c14║泣，淚流如雨。律云：時䟦難陀惡釋子在眾中語諸比
X43n0737_p0012c15║丘言：長老且止，莫大啼泣。我於摩訶羅邊已得解脫。
X43n0737_p0012c16║彼人在日，戒法嚴峻，禁制我等不得自由。今既涅槃，
X43n0737_p0012c17║並皆自在。此自慶之詞也。復有外道謗言：瞿量沙門
X43n0737_p0012c18║在日，教法如火。今既入滅，教法如煙。薪盡火滅，煗能
X43n0737_p0012c19║幾時？迦葉聞之，倍生不悅。遂諸徒眾共住𤘽尸那城
X43n0737_p0012c20║雙林間，遶棺三迊，稽首作禮。是時如來於金棺後現
X43n0737_p0012c21║雙足輪，意令履踐如來所行之跡。爾時迦葉爾以千
X43n0737_p0012c22║里白㲲、萬片兜羅、香木、蘇油闍維供養，收其碎身舍
X43n0737_p0012c23║利八斛四斗。國王大臣各自收之。我今宜應結集教
X43n0737_p0012c24║法。作是念已，乃告眾曰：我先在道行時，逢外道及惡
X43n0737_p0013a01║比丘，餘言自慶等。彼既懷於異術，今此可共論法毗
X43n0737_p0013a02║尼，勿令外道致餘言也。即涅槃後七日而興結集。此
X43n0737_p0013a03║且據四分五百羅漢結集之文，或更通諸教文，即所
X43n0737_p0013a04║說不定，恐繁不述也（上來正明結集時竟）。次明時處者，准育王
X43n0737_p0013a05║經云：尊者將諸徒眾往見闍王，而白王言：我今擬集
X43n0737_p0013a06║如來法眼，唯願大王為我檀越。王言：願尊者及諸比
X43n0737_p0013a07║丘終身受我四事供養。爾時尊者初往大竹林中欲
X43n0737_p0013a08║興結集，後嫌妨閙，却往賓鉢羅窟結集。若准四分結
X43n0737_p0013a09║集文中，當於何處論法毗尼，飲食無乏？後云：准王舍
X43n0737_p0013a10║城，房舍眾具可得無乏。爾時大迦葉便作單白。律云：
X43n0737_p0013a11║大德僧聽！引處比丘為僧所差。若僧時到，僧忍聽。僧
X43n0737_p0013a12║今往王舍城論法毗尼。白如是。問：上引育王經在賓
X43n0737_p0013a13║鉢羅窟結集，下又引四分律在王舍城，何故相違？答：
X43n0737_p0013a14║城是總號，窟是別名。律據總以論，經據別以說，亦不
X43n0737_p0013a15║相違也。故西域記云：摩竭陀國正中，古先王所都之
X43n0737_p0013a16║處。地多泉濕，出勝上香茆。崇山四周以為外郭，西通
X43n0737_p0013a17║峽逕，北關山門，東西長而南北狹。外城周一百五十
X43n0737_p0013a18║里，內城周四十里餘。羯尼迦樹處處成林，花[品/ㄘ]開榮，
X43n0737_p0013a19║四時不絕。山成北門，更行一里餘，至迦蘭陀竹林。林
X43n0737_p0013a20║中有大石室，即迦葉結集處也。（引此證前不相違義。結集處竟。上來二收
X43n0737_p0013a21║科云云。惣當結集時處已竟。）
X43n0737_p0013a22║次辨結集軌儀者，西域記云：爾時迦葉即往須彌山
X43n0737_p0013a23║頂，鐹銅揵槌，唱如是言：今王舍城將有法事，諸證果
X43n0737_p0013a24║人宜時速集。而說偈言：佛諸弟子，若念於佛恩，當報
X43n0737_p0013b01║佛恩，莫入涅槃，當得吉羅罪也。時楗槌聲傳迦葉語，
X43n0737_p0013b02║遍三千界諸得神通并未得者，並皆雲集。猶是四方
X43n0737_p0013b03║輪湊，萬里星馳，莫賢必萃，督聖成集。諸來大眾皆隨
X43n0737_p0013b04║教住，集王舍城中。此時迦葉告大眾曰：如來入滅，世
X43n0737_p0013b05║界虗空，當集法藏，用報恩也。既將集法，務從寂靜，豈
X43n0737_p0013b06║得群居不成勝業？乃以三法簡之：第一、簡去凡夫，唯
X43n0737_p0013b07║留聖眾，聖眾由多。第二、於聖眾中簡去有學、三果、四
X43n0737_p0013b08║向，唯留無學，無學尚多。第三、度簡須是三明、六通，具
X43n0737_p0013b09║八解脫，內閑三藏，外達五明。如此之流，方堪集會。其
X43n0737_p0013b10║時選留五百人，阿難且在數內。又准南山戒壇經說：
X43n0737_p0013b11║迦葉臨欲結集，先於戒壇上集僧，白四羯磨，罸賓頭
X43n0737_p0013b12║盧，次又罸阿難七。顯有七吉，今懺悔之。言七事者：一、
X43n0737_p0013b13║不食，請佛度女人；二、為佛作僧伽梨，足躡而縫；三、不
X43n0737_p0013b14║請佛住世；四、不與佛水；五、不問雜碎戒；六、如來三請
X43n0737_p0013b15║汝作供養人，不肯作；七、不遮女人淚，令污佛足。阿難
X43n0737_p0013b16║言：此七非我故作，今且分疎。第一、請佛度女人者，謂
X43n0737_p0013b17║姨母於佛有恩，又過去諸佛皆有四眾故，又女人亦
X43n0737_p0013b18║有得果之分故。二、足躡佛衣者，其時無人佐助我故。
X43n0737_p0013b19║三、不請佛住者，魔蔽我心故。四、不與水者，謂有五百
X43n0737_p0013b20║乘車，又大龍從恒河水中度，撓水濁故，恐損如來，所
X43n0737_p0013b21║以不與。五、不問碎雜戒者，將涅槃，我心憂悶故。六、不
X43n0737_p0013b22║肯作供養者，謂供養者，謂供養人難作有名利故，恐
X43n0737_p0013b23║涉譏嫌也。七、不遮女人淚令污佛足者，女人心軟發
X43n0737_p0013b24║狂，泣淚而禮，手污佛足，非我不能遮故。如我意中，於
X43n0737_p0013c01║此七事並不見犯，合依大德語，不散拒違，悉皆懺悔
X43n0737_p0013c02║也。又准智論云：迦葉定觀於大眾，誰未漏盡？唯見阿
X43n0737_p0013c03║難由居學地。迦葉語彼：汝可出去，汝未盡結，不應住
X43n0737_p0013c04║此。若得漏盡，然後入來。既駈出已，爾時迦葉將諸徒
X43n0737_p0013c05║眾住賓鉢羅窟。阿難深生慚耻，自作念言：我二十五
X43n0737_p0013c06║年侍佛左右，不曾受若此耻，非我懈怠，不耻果證。我
X43n0737_p0013c07║緣侍佛，故留殘結，不取無學。遂乃精勤斷殘結，少有
X43n0737_p0013c08║疲倦，欲以亞臥，頭未至枕，廓然大悟，如日破闇，三明
X43n0737_p0013c09║六通，具八解脫。今准大乘論說，阿難此時起上品心，
X43n0737_p0013c10║頓斷三界俱生惑也（却之）。付法藏傳云：阿難得道已，飛
X43n0737_p0013c11║至賓鉢羅窟，在門外立，而說偈言：多聞辨才，給侍正
X43n0737_p0013c12║覺，瞿曇阿難，今在門外。說偈已，良久未開，又再說偈
X43n0737_p0013c13║曰：多聞具辨才，給侍世尊者，已捨諸重擔，今在門外
X43n0737_p0013c14║立。迦葉窟內聞已，說偈答曰：汝若盡眾苦，弃捨煩惱
X43n0737_p0013c15║擔，宜應現神力，令眾咸證知。爾時阿難即運神通，從
X43n0737_p0013c16║石壁中入。若准唐三藏別傳云：從戶鑰中入，入已遍
X43n0737_p0013c17║禮僧足已，隨次而坐，滿五百人。善見云：時大迦葉問
X43n0737_p0013c18║諸大眾：今當先結集何藏？諸羅漢咸皆答言：先結集
X43n0737_p0013c19║毗尼。謂毗尼是佛、法、壽命，毗尼藏住，故法方住，故須
X43n0737_p0013c20║先結。又准南山西明住法圖贊云：當初窟內立三高
X43n0737_p0013c21║座：一、迦葉問，二、波離、阿難答，三、抄上貝葉。准四分下
X43n0737_p0013c22║文云：時大迦葉先秉單白和僧，然後令波離結集律
X43n0737_p0013c23║藏。見論云：波離亦秉單白已，整衣向大德僧作禮已，
X43n0737_p0013c24║登座坐已，取象扇執之。迦葉問：第一戒何處制？如是
X43n0737_p0014a01║乃至調部增一毗尼。波離隨問，一一而答。便抄上貝
X43n0737_p0014a02║葉已，放扇下座，向大德比丘作禮，却復本位。（今時說法，准此
X43n0737_p0014a03║軌儀。）又四分云：迦葉次秉單白和僧已，令阿難結集餘
X43n0737_p0014a04║之兩藏。阿難亦秉單白竟，禮僧已，登座取象扇執之。
X43n0737_p0014a05║迦葉問梵網經增一世界成敗，乃至法花、維摩等，集
X43n0737_p0014a06║為一修多藏。次問諸論等，集為一阿毗達磨藏。若依
X43n0737_p0014a07║宗輪論疏，并長耳。三藏傳所說，與上不同，恐繁不錄
X43n0737_p0014a08║也。又准唐三藏別傳云：王舍城西二十里大竹林中，
X43n0737_p0014a09║一千無學結集者，即是當初三遍簡退者，共在竹林
X43n0737_p0014a10║中，自相謂曰：佛在之日，同一師學；佛纔入滅，簡弃我
X43n0737_p0014a11║曾。彼既結集教文，我曹不可拱手，亦須撰集報深恩。
X43n0737_p0014a12║莫不凡聖同會，結集教文，次第詳論，以成五藏：一、素
X43n0737_p0014a13║呾覧，二、毗奈耶，三、阿毗達磨，四、雜藏，五、禁呪藏。凡聖
X43n0737_p0014a14║同集，故名大眾。若窟內五百羅漢結集三藏，是上座
X43n0737_p0014a15║部、西天二部，至今俱盛。（上來結集軌儀竟。上來二收科云云，惣是第一段結集三
X43n0737_p0014a16║義已竟。）
X43n0737_p0014a17║第二、五師任持者，來意如常（云云）。於此五師便分為
X43n0737_p0014a18║五：一、迦葉，二、阿難，三、末田地，四、商那和修，五、優波鞠
X43n0737_p0014a19║多，五段。今初。言迦葉者，梵音略也。具足應云摩訶迦
X43n0737_p0014a20║葉，彼此翻為大飲光。准俱舍云：大者具二義：一、種性
X43n0737_p0014a21║大，婆羅門種；二、富大，其家巨富更無過彼也。飲光亦
X43n0737_p0014a22║具二義：一、從祖立名，二、從己彰號。初從祖者，謂成劫
X43n0737_p0014a23║之初有一仙人在山修道，經無量時不喫飲食，身真
X43n0737_p0014a24║金色吞飲眾光，今尊者是彼苗𧜟也。二、從己立名者，
X43n0737_p0014b01║准付法藏傳云：昔過去九十一劫毗婆尸佛入滅之
X43n0737_p0014b02║後，四部弟子咸生悲戀，各起塔供養。時代既久，形像
X43n0737_p0014b03║金色多分剝落。時有一貧女遊行乞得一顆金珠，見
X43n0737_p0014b04║像面懷欲薄像面。迦葉爾時作鍛金師，女即持往請
X43n0737_p0014b05║令修造。金師聞福生歡喜心，遂作治之用補像面，因
X43n0737_p0014b06║共立願：願我二人常為夫婦，世世之中身真金色，恒
X43n0737_p0014b07║受快樂常修梵行。從是已來九十一劫身真金色，生
X43n0737_p0014b08║人天中快樂無極。最後在生第七梵天時中，印土摩
X43n0737_p0014b09║竭陀國有婆羅門名尼俱律陀，過去修福，聰明多智
X43n0737_p0014b10║巨富無量，金銀七寶出宅，牛羊奴婢車乘金犁有千
X43n0737_p0014b11║具，恐與萍沙王齊，復除一具有六十篇金粟，每篅有
X43n0737_p0014b12║二百三十斛金氎，最下者猶直百千兩金，以釘釘之，
X43n0737_p0014b13║入地七尺，㲲不穿破，如本不異。以福德力，財富如是，
X43n0737_p0014b14║且無子息。於其舍側，有一福神樹，夫婦遂往，祈請祭
X43n0737_p0014b15║祀，求乞有子。兩年無應，嗔忿語曰：今更七日，盡心奉
X43n0737_p0014b16║事，若後無驗，必當燒剪。神樹愁怖，乃告四王，王又為
X43n0737_p0014b17║轉告帝釋。帝釋遍觀閻浮提人，無堪彼子，轉告梵王
X43n0737_p0014b18║如斯之事。梵王以天眼觀，見一梵王天子，將欲命終，
X43n0737_p0014b19║歡往生梵。彼天王告曰：婆羅門法，多惡邪見，我今不
X43n0737_p0014b20║敢為其作子。梵王語彼曰：此婆羅門，有大威德，南剡
X43n0737_p0014b21║部州之人，薄福無堪為彼子也。汝必須生彼，吾相擁
X43n0737_p0014b22║護，終不令汝生邪見也。梵天曰：爾敬承聖旨，不敢違
X43n0737_p0014b23║越。於是梵王，語帝釋知。帝釋具向樹神說如斯事，樹
X43n0737_p0014b24║神歡喜，便往其家，語婆羅門：汝更莫復起恨於我，却
X43n0737_p0014c01║後七日，當滿卿願。至七日外，婦覺有身，滿足十月，生
X43n0737_p0014c02║一男兒，覩㒵端正，身真金色，光明赫奕，四十里相。師
X43n0737_p0014c03║占曰：此兒宿福深厚，必當出家。父母聞之，懇壞憂惱。
X43n0737_p0014c04║夫婦相語曰：當設何計，斷絕其意？復自思惟：世所躭
X43n0737_p0014c05║著，唯有美色，當為娉其端正好女，用斷其情。至年十
X43n0737_p0014c06║五，欲為娶妻，彼既知之，深生不悅，語父母言：我志淨，
X43n0737_p0014c07║不須也。父母不聽，兒知難免，遂設方計，白父母曰：若
X43n0737_p0014c08║世有女，身紫金色，還如我者，我須之。父母即置筵會，
X43n0737_p0014c09║廣召諸親婆羅門等，遍行求娉。諸婆羅門共設方計，
X43n0737_p0014c10║鑄金神端正奇異，舉行聚落，高聲唱告：若有女子得
X43n0737_p0014c11║見金神禮拜之者，後出娉時，必獲好夫身金色者。諸
X43n0737_p0014c12║女聞之，並奔出舍。唯有一女，身體金色，端正殊特，即
X43n0737_p0014c13║是因中貧女之身。以昔勝緣，感此身體，志樂清淨，獨
X43n0737_p0014c14║不肯出。諸女強將共見金神。其女既至，金色光明，照
X43n0737_p0014c15║奪朗練，婆羅門即為娉之。既至夫家，夫婦相對，各皆
X43n0737_p0014c16║清潔，了無染心，共立要契，各住一房。父母知之，毀除
X43n0737_p0014c17║一房，令其同舍安置一床。夫語婦曰：我若睡時，汝則
X43n0737_p0014c18║經行；汝若睡時，我便行道。後時妻臥，垂手床前，毒虵
X43n0737_p0014c19║入室，取螫其手。其夫見已，將衣褁手，舉安床上。妻便
X43n0737_p0014c20║睡覺，而責夫曰：云何丈夫無其志操，竊舉我臂？夫指
X43n0737_p0014c21║床前毒虵之事，妻始悟也。夫婦二人各自厭世，遂求
X43n0737_p0014c22║出家。父母聽許，便作沙門，清真守素，無為無欲，在於
X43n0737_p0014c23║空閑，勤修苦行。於是迦葉作是誓言：世界所有成阿
X43n0737_p0014c24║羅漢者，我悉歸依。作是語已，出家威儀，所有諸戒，悉
X43n0737_p0015a01║皆具足（准此自誓，上法得戒）。世尊即為說法，得三明六通，具八
X43n0737_p0015a02║解脫。其妻金色女，後時禮見如來，亦成聖果。又迦葉
X43n0737_p0015a03║常共如來對坐說法，未來成佛，號曰光明。法華經中，
X43n0737_p0015a04║佛為受記。佛欲涅槃之時，所有教法悉付迦葉。佛涅
X43n0737_p0015a05║槃後結集三藏竟，遂入願智三昧觀無闕少，乃將徒
X43n0737_p0015a06║眾往謝闍王。闍王告尊者曰：如來入滅我不獲見，尊
X43n0737_p0015a07║者已後若入涅槃，願垂相告。迦曰：善哉！遂於王舍城廣
X43n0737_p0015a08║宣流布，化度有情大作佛事。化緣將畢乃自思惟：今
X43n0737_p0015a09║我年邁身為老朽，誰樂是身？我今涅槃時至。便詣阿
X43n0737_p0015a10║難所作是言：長老當知，昔佛世尊以法付我，我今年
X43n0737_p0015a11║邁將欲涅槃，世間勝眼今將付汝，汝可精勤守護。又
X43n0737_p0015a12║恐阿難後無付法處，乃記之曰：王舍城中有一長者
X43n0737_p0015a13║名商那和修，汝可度之付彼法眼。阿難言：爾。迦葉遂
X43n0737_p0015a14║遍禮如來舍利乃塔，又如鴈王飛到大海婆伽羅龍
X43n0737_p0015a15║宮禮敬佛牙，又如壯士屈申臂頃至忉利天供養佛
X43n0737_p0015a16║髮。從彼天下還至王城，阿難恒相隨逐未曾捨離，恐
X43n0737_p0015a17║涅槃不見。復後於一朝迦葉語阿難曰：汝先入城乞
X43n0737_p0015a18║食，我亦當往。阿難奉教先往。迦葉念云：闍王與我有
X43n0737_p0015a19║要。遂乃辭王至門下。守門人云：王今正睡，若驚王睡
X43n0737_p0015a20║國法非輕，不敢啟白也。迦葉語守門人曰：王若睡覺，
X43n0737_p0015a21║為白王言：迦葉欲入涅槃時來。辭王不見。爾時尊者
X43n0737_p0015a22║著佛聖衣持自己鉢乞食，食已入鷄足山。梵語屈吒
X43n0737_p0015a23║盤陀，唐言鷄足，謂其山有三峯如仰鷄足。尊者入中
X43n0737_p0015a24║結跏趺坐三誓願：一願我身并及衣鉢久住不壞，直
X43n0737_p0015b01║至慈氏下生，大作佛事；二願此山三峯合一，掩蔽我
X43n0737_p0015b02║身；三願阿難共闍王若來，其山自開，令彼得入，去後
X43n0737_p0015b03║還合。發願既了，三峯合一，掩蔽尊者，大地振動，諸天
X43n0737_p0015b04║感戀。爾時闍王於睡中夢屋梁折，表佛法梁棟折也。
X43n0737_p0015b05║王便驚竟，遍體汗流，深生怖懼。守門人云：迦葉涅槃
X43n0737_p0015b06║適來，辭王不見。王聞語已，悶絕良久乃蘇，遂到阿難
X43n0737_p0015b07║所，悲號涕泣，乃共阿難同赴鷄足。王既到山，其山開
X43n0737_p0015b08║闢，王與阿難入中，見迦葉跏趺而坐，全身不散，又見
X43n0737_p0015b09║天華覆身。王禮拜已，舉聲號哭，種種供養，却還本國。
X43n0737_p0015b10║山合如初。西域記云：其山在摩竭陀國。多論云：迦葉
X43n0737_p0015b11║非直入滅，但入滅盡定，定力任持於身，待慈氏下降。
X43n0737_p0015b12║若准婆沙，餘師云：留骨璅或身。依俱舍宗，直入滅也，
X43n0737_p0015b13║但以願力持身耳。今詳教旨，前文既發誓願，後入寂
X43n0737_p0015b14║定，不妨應是定願二力所共住持。待慈氏下生，從此
X43n0737_p0015b15║山過，見於迦葉說少欲結集滅法藏。時諸弟子念其
X43n0737_p0015b16║迦葉卑陋，若是釋迦如來，身量如何？彌勒言：迦葉僧
X43n0737_p0015b17║伽梨是釋迦佛姨母，織成金縷袈裟，今付於我，今度
X43n0737_p0015b18║四部遺法弟子。彌勒即就彼取之。爾時迦葉既付衣
X43n0737_p0015b19║已，踊身空中，作十八變，悉除慢心，佛為說法，並成聖
X43n0737_p0015b20║果。迦葉其時化分段身，示相火焚，入無餘依界，見者
X43n0737_p0015b21║莫不咸生悲變也。（上來第一師竟）
X43n0737_p0015b22║第二阿難，此云慶喜。智論云：佛成道夜生，爾時魔王
X43n0737_p0015b23║見佛成道，心憎嫉來嬈惱之，皆被佛神用變化，不如
X43n0737_p0015b24║遂來。王曰：悉達作夜於金剛座上已死。大王聞之，憂
X43n0737_p0015c01║愁不已。須臾魔退，淨居天空中報曰：悉達太子於金
X43n0737_p0015c02║剛座上成等正覺。大王聞之，頓生喜悅，慶慰無已。又
X43n0737_p0015c03║王弟白飯同於此朝奉，白王曰：臣於昨夜生一男兒。
X43n0737_p0015c04║王曰：貴弟生子，我心歡喜。今日大吉，所生之子應字
X43n0737_p0015c05║阿難（即慶喜也），或名歡喜。謂其人世世修於忍辱，復生身
X43n0737_p0015c06║端正，父王歡喜，因此立字也。又觀佛三昧經云：佛告
X43n0737_p0015c07║阿難：汝名歡喜，依不定實。又增一經云：阿難有四希
X43n0737_p0015c08║有：一、嘿然至大眾中人見歡喜；二、若有所說，聞者歡
X43n0737_p0015c09║喜；三者、四眾之人興敬仰心，觀之無猒；四、若有所說，
X43n0737_p0015c10║聽亦無厭。以是因緣，號為歡喜也。後年漸長大，隨佛
X43n0737_p0015c11║出家而為侍者。其人聰慧，多聞第一，總持法藏，誦八
X43n0737_p0015c12║萬四千及諸羅漢所說，悉能受持，無忘失故。更有乞
X43n0737_p0015c13║食緣起，數數聞之，恐繁不敘。佛涅槃後結集之時，戒
X43n0737_p0015c14║壇經云：迦葉作三千八百問，一一答之，與佛無異。又
X43n0737_p0015c15║付法藏傳云：受迦葉付囑已，禮謝受法竟，往見闍王。
X43n0737_p0015c16║闍王告阿難曰：長老及迦葉入滅，我皆不覩。長老已
X43n0737_p0015c17║後入若夷，願垂相告。阿難答云：爾。於是宣揚妙法，化
X43n0737_p0015c18║度有情，為世間凡二十年。後於一日，林中見一比丘，
X43n0737_p0015c19║聞彼念法句曰：若人生百年，不見水老鸖，不如生一
X43n0737_p0015c20║日，而覩得見之。（搜玄云：不見水澇涸者，非也。今准住法圖贊，是鶴字，即水中老白鶴也。思
X43n0737_p0015c21║之。）阿難聞之不悅，喟然歎曰：世間眼滅，何其速哉！違
X43n0737_p0015c22║返聖言，無有智慧。乃語彼曰：汝所念者，非佛說也，不
X43n0737_p0015c23║可修行。又准付法藏傳云：阿難復告彼曰：有二惡人，
X43n0737_p0015c24║名為謗法：一、雖多聞，而生邪見；二、不解深義，顛倒妄
X43n0737_p0016a01║說。有此二法，為自毀傷，不能令他離三惡道。汝今當
X43n0737_p0016a02║聽我演佛偈：若人生百年，百解生滅法，不如生一日，
X43n0737_p0016a03║而得解了之。此比丘乃依而誦，後向本師說。本師言：
X43n0737_p0016a04║阿難老朽，智慧衰劣，言多錯謬，不可信也。汝今仍舊
X43n0737_p0016a05║但念前偈。阿難後聞林中比丘還念前偈，乃問因由。
X43n0737_p0016a06║彼答阿難本師之語。阿難已，乃自思念：彼輕我耶？遂
X43n0737_p0016a07║入三昧，推永聖德，未見更有一人能迴彼比丘本師
X43n0737_p0016a08║之意。便作是念：異哉無常，甚大雄猛，邪見熾盛，不蓋
X43n0737_p0016a09║增長，誹謗如來，斷飽正法。念：今此比丘，我為說法，反
X43n0737_p0016a10║納邪言。世間眾苦，難可久住。我於今日，宜速涅槃。又
X43n0737_p0016a11║准育王經說：阿難先往商那和修處，告之曰：佛以法
X43n0737_p0016a12║付迦葉，迦葉付我。我欲涅槃，今將付汝。汝可守護。又
X43n0737_p0016a13║恐和修已後，無人白法，遂告彼云：世尊昔遊摩突羅
X43n0737_p0016a14║國，說彼國中有長者子，名優波鞠多，於禪法中最為
X43n0737_p0016a15║第一。雖無相好，化度如我。可以度之，付於法藏。和修
X43n0737_p0016a16║言：爾。又付法藏傳云：阿難欲入涅槃，自念闍王與我
X43n0737_p0016a17║有要，遂往辭王。守門人云：王今正睡，不敢驚覺。阿難
X43n0737_p0016a18║曰：若覺時為？報曰：阿難入般涅槃，特來辭王不見。時
X43n0737_p0016a19║王於睡中，夢見傘蓋柄折，而爾不墜，遂乃驚覺。守門
X43n0737_p0016a20║人具陳上事。王聞已悶絕，良久乃蘇，而自歎曰：如來
X43n0737_p0016a21║入滅之後，上足弟子迦葉有大名稱，以補佛處。又乃
X43n0737_p0016a22║入滅，法漸衰弱。次有阿難總持法藏，瞻仰尊重，猶如
X43n0737_p0016a23║日月。今又涅槃，更何恃怙？蓋法漸盡，諸惡熾盛。即問
X43n0737_p0016a24║守門人云：阿難今在何處？宗輪疏云：時有國神白王
X43n0737_p0016b01║言：阿難已往毗舍離國入滅。王遂嚴駕四兵，往恒河
X43n0737_p0016b02║側。見阿難乘船在恒河中流。王稽首白言：三界明燈，
X43n0737_p0016b03║已棄我去。今相憑仗，勿入涅槃。縱入涅槃，顛歸我國。
X43n0737_p0016b04║時毗舍離城復有天神報王：阿難在恒河中流而欲
X43n0737_p0016b05║涅槃。王復嚴駕四兵往恒河側，復請阿難向我國中
X43n0737_p0016b06║入般涅槃。忉利諸天又請歸於帝釋宮，入城滅娑伽
X43n0737_p0016b07║羅龍。龍王又請歸龍宮入滅。既四處皆請，不可偏向
X43n0737_p0016b08║一處，遂於恒河中流而取滅度。是時大地振動。時雪
X43n0737_p0016b09║山中有五百仙人，覩斯相已，乃自思惟：如來出世，我
X43n0737_p0016b10║等貪著禪味，不求解脫。迦葉入滅，我又不知。今阿難
X43n0737_p0016b11║入滅，曹若更不求解脫，無有是處。遂相勸勵，請求度
X43n0737_p0016b12║脫。既乃一時飛空到阿難所，固請求哀出家。阿難默
X43n0737_p0016b13║許之，即化恒河水為金地，為仙人說法。准付藏傳云：
X43n0737_p0016b14║阿難為彼如應說法，鬢髮自落，成羅漢。不言感戒。若
X43n0737_p0016b15║依育王經：阿難秉羯磨為受戒，單白時得初果，白二
X43n0737_p0016b16║得二果，白三得三果，白四時得第四果。既得果已，悉
X43n0737_p0016b17║欲涅槃。最後一人名末田地，阿難獨不許入涅槃，令
X43n0737_p0016b18║持法藏往罽賓國流通教化。彼答云：爾。阿難即踊身
X43n0737_p0016b19║虗空，作十八變，入奮迅三昧，分身作四分：一分與忉
X43n0737_p0016b20║利天，一分與大海娑伽羅龍王，一分與毗舍離王，一
X43n0737_p0016b21║分與阿闍世王。四處各起塔供養。（上來第二師竟）
X43n0737_p0016b22║第三、末田地。或云末田底迦，亦云金他，即是前來五
X43n0737_p0016b23║百仙人中最末後者，受阿難付法也。傳記云：其時阿
X43n0737_p0016b24║難告彼曰：昔佛遊烏長那國，降惡神迴，從彼國龍池
X43n0737_p0016c01║上過，迴顧語我云：我涅槃後，有末田底伽於此池上
X43n0737_p0016c02║建立伽藍，大作佛事。爾時末田聞佛懸記，心生歡喜，
X43n0737_p0016c03║遂往地印土。罽賓國雜云：迦濕彌羅國初往彼國，並
X43n0737_p0016c04║無人民，唯有一大龍池。西域記云：其池周迊七千餘
X43n0737_p0016c05║里，四境負山，山極消峻。末田到彼，初往大山頂上宴
X43n0737_p0016c06║坐，作大神變，振動龍池。龍王深信，化作人作，鬚髮皓
X43n0737_p0016c07║首，容色慈悲。尊者亦知是龍，而為說法等。後感法味，
X43n0737_p0016c08║思報其恩，遂問末田：欲須何事？末田答曰：我唯要一
X43n0737_p0016c09║住持之處。龍王又問：未委住持要幾多地？末田曰：唯
X43n0737_p0016c10║悕須一坐具地。龍王言：多即不可一坐具地。阿難大
X43n0737_p0016c11║德！見我此池否？是我所居住處。爾時龍王遂以業通
X43n0737_p0016c12║之力，縮此池水與末田地。龍王漸縮水，末田漸展坐
X43n0737_p0016c13║具，如是縮一千里，坐具未遍直到七千里，縮水離盡
X43n0737_p0016c14║坐具未周。自龍念言：我實許他一坐具地，豈得返悔？
X43n0737_p0016c15║於是龍屬皆上岸上。龍王返來就末田乞地，末田遂
X43n0737_p0016c16║於西比角留一小池，周一百里與彼居止。龍王又告
X43n0737_p0016c17║尊者言：今雖且施池，法滅還收也。爾時末田既得地
X43n0737_p0016c18║已，遂運神力造五百伽藍，於諸異國買粥鬲賤人供
X43n0737_p0016c19║僧，使從如是廣興化等導流行教法。其末田之化緣
X43n0737_p0016c20║既畢，終於此國不別付法，謂商那在世故。尊者滅已，
X43n0737_p0016c21║諸多賤人自立君長，隣國鄙其賤種不與交通。梵云
X43n0737_p0016c22║乞栗多，此云置得，亦云賤人國。唐三藏貞觀中往彼，
X43n0737_p0016c23║見水多陸地少，將知教法衰劣不久也。問：阿難先付
X43n0737_p0016c24║法與和修，後付末田地，今何以末田却在前？答：准育
X43n0737_p0017a01║王經，和修在第三，末田居第四。今緣取和修傳法與
X43n0737_p0017a02║鞠多，故抽末田居第三也。若據行化文，同時亦無先
X43n0737_p0017a03║後，以末田在滅度不別傳法故也。（上來第三師竟）
X43n0737_p0017a04║第四、商那和修者，訓也。若正，梵音商諾迦縛縒，此翻
X43n0737_p0017a05║草衣，或云胎衣。謂此尊者往昔曾為商人，逢一辟支
X43n0737_p0017a06║迦佛，身著草衣，商人遂將一端白㲲奉施。以是因緣，
X43n0737_p0017a07║感五百生中衣與俱生，冬為狐裘，夏為絺縒。最後出
X43n0737_p0017a08║家，變成法服。受阿難付囑已，遂乃廣宣流布，化度有
X43n0737_p0017a09║情，為世間眼。後時化緣將畢，遂付法與鞠多，而告彼
X43n0737_p0017a10║曰：昔佛世尊以法付迦葉，迦葉付五師阿難，阿難以
X43n0737_p0017a11║法付我。我欲涅槃世間聖眼，今將付汝，汝可精勤守
X43n0737_p0017a12║護。又恐鞠多已後無人付法，遂告云：摩偷羅國有人
X43n0737_p0017a13║當生，名絺徵柯，汝可度之，以法付彼。鞠多云：爾。商那
X43n0737_p0017a14║既付法已，遂入山中，不久入滅。一萬八千羅漢弟子
X43n0737_p0017a15║收其舍利，起塔供養。（上來第四師竟）
X43n0737_p0017a16║第五優波鞠多，或云烏波堀多，此云近護，謂親近守
X43n0737_p0017a17║護法藏故。其時商那和修雖受阿難付囑令度鞠多，
X43n0737_p0017a18║此時但有鞠多之父，未有優波鞠多之身，遂顧往摩
X43n0737_p0017a19║突羅國訪其父舍。初將百人、十五人往，次將三十、二
X43n0737_p0017a20║十人往，乃至最後單己而往。長者恠問之曰：尊者初
X43n0737_p0017a21║來從弟𫃠多，今何單己更無給侍？和修答云：僧家以
X43n0737_p0017a22║義聚也，所以多少有無不定。長者言：我若後時有子，
X43n0737_p0017a23║必相捨與。尊者言：爾。不經歲餘，果生一子，名阿失波
X43n0737_p0017a24║鞠多。時和修知已，遂往求乞。長者云：我始有子，要紹
X43n0737_p0017b01║家業，不可捨之。後更有時，必能相奉。後經歲餘，又生
X43n0737_p0017b02║一子，名為難陀鞠多。和修又往教化。長者云：家有二
X43n0737_p0017b03║子，一紹內，一紹外，正處其中。後更有時，必定捨之。後
X43n0737_p0017b04║又產一子，即優波鞠多，智慧聰明，顏㒵端正。和修觀
X43n0737_p0017b05║前二子非其法器亦不苦求，此之一子真成法器，遂
X43n0737_p0017b06║往求乞。長者此云：此子聰利，內外雙紹。前之二子容
X43n0737_p0017b07║可捨之，若此一子決定不可。和修知根機未熟，亦懇
X43n0737_p0017b08║求。後時鞠多年漸長大，遂令市肆之內經求。和修遂
X43n0737_p0017b09║往，漸漸化導。遂問鞠多云：汝在此何為？鞠多云：我經
X43n0737_p0017b10║紀。和修問曰：汝淨心不淨心？多云：我不解之，請為分
X43n0737_p0017b11║別。修云：若利他損己，名曰淨心。若損他益己，即名不
X43n0737_p0017b12║淨心。多云：我經求覔利，本貴益身。皆是損他，有何淨
X43n0737_p0017b13║也？修曰：從今日後，自調練心，立兩頞石子，一黑百。若
X43n0737_p0017b14║損他時，下一自里。若損己時，一白子。多依此教，初唯
X43n0737_p0017b15║黑，次半白，後純白。修知根熟，乃為說法，言下便證初
X43n0737_p0017b16║果。後於城中，見女人犯王法，被斷支體。因往看之，作
X43n0737_p0017b17║無常觀成，又證第三果。遂自求出家，不由父母。修為
X43n0737_p0017b18║剃髮受戒，白四竟時，證羅漢果。教化有情，度人無數。
X43n0737_p0017b19║醍醐山有一石室，高一丈六，縱廣亦爾。（此依付法藏傳辨。）若准
X43n0737_p0017b20║唐三藏別傳云：高二十餘尺。釋迦方誌云：高二丈，廣
X43n0737_p0017b21║二丈三尺。或有說云：長十八肘，廣十二肘。所辨數量，
X43n0737_p0017b22║各不定也。發願：凡所度人，若夫妻二人，捨家入道，俱
X43n0737_p0017b23║證羅漢。當下一籌，籌長四寸，安其室內。此室籌滿，我
X43n0737_p0017b24║即涅槃。若一得一不得，并前三果四向，及童男童女，
X43n0737_p0017c01║出家證羅漢，並不在數。如斯立願，遂得石室籌盈。時
X43n0737_p0017c02║人號為先無相好佛。鞠多念曰：未委如來在日化度，
X43n0737_p0017c03║與今何殊？時有一老比丘尼，是波斯匿王姉，名蓮華
X43n0737_p0017c04║色，年百二十歲，在醍醐山間，唯有此尼。見佛在時化
X43n0737_p0017c05║度之事，當往問尼。遂先令人報尼。尼入定觀之：鞠多
X43n0737_p0017c06║此來，所為何事？乃見欲問佛行化之事。從定出已，即
X43n0737_p0017c07║滿鉢盛油，安門扇後。尊者雖是羅漢，若不定觀察，散
X43n0737_p0017c08║心不知。遂即推門，不覺傾油數渧。尼問訊請坐已，問
X43n0737_p0017c09║云：佛在日教化有情，何似我之今日？尼曰：大德！曾聞
X43n0737_p0017c10║佛在之日，有六群比丘不？多云：此人最暴，何足為言？
X43n0737_p0017c11║尼曰：修雖麤暴，佛在之日，數入此房，不傾油一渧。明
X43n0737_p0017c12║知今日無學成儀，不及佛在日麤暴之輩。鞠多聞言，
X43n0737_p0017c13║深生慙恥。尼安慰：何用感傷？世尊初日入滅，二日不
X43n0737_p0017c14║如，三日已後，轉復卑劣。況乎今日百有餘年，去聖時
X43n0737_p0017c15║遙，何足為？鞠多於後度弟子，名絺徵柯（亦名提多迦也）。羯磨
X43n0737_p0017c16║言下，證羅漢果。多將入滅，遂往告云：佛以法付迦葉，
X43n0737_p0017c17║迦葉付阿難，阿難付吾師和修，和修以法付我。我今
X43n0737_p0017c18║付汝，汝當守護。彼答言：爾。鞠多却後七日，踊身虗空，
X43n0737_p0017c19║作大神變，入般涅槃。以石室籌，用為闍維。人天悲泣，
X43n0737_p0017c20║收其舍利，起塔供養（已上第五師竟）。
X43n0737_p0017c21║上來始從迦葉，終至鞠多，名竪五師，通傳三藏，更無
X43n0737_p0017c22║替癈，一百年內如水傳器。若准西明圖贊，更有一十
X43n0737_p0017c23║九師，并上都二十四。其第二十四師子比丘往罽賓
X43n0737_p0017c24║國，國王不敬，遂損師子之命，因絕付法也，即當一千
X43n0737_p0018a01║五百中。今但州前五師者，據未分部略明，從第五師
X43n0737_p0018a02║後分宗，即成異見，故不敘也。（上來第二明五師任持已竟。）
X43n0737_p0018a03║第三橫論五師離分部別者，謂佛在同，對機設教本
X43n0737_p0018a04║是一文，涅槃已後波離結集名八十誦，與佛在時無
X43n0737_p0018a05║別。但以鞠多末化僧懷異見，悟解不同各為楷則，人
X43n0737_p0018a06║以情競法逐時移，遂分散文以為多別。毗尼母云：一
X43n0737_p0018a07║百年後分為五部，二白年後分十二部，文殊問經有
X43n0737_p0018a08║二十部，二舍利弗問經二十部，謂窟內外室，重添經
X43n0737_p0018a09║集時根本也。今總會之莫過三別：初明分五部，二明
X43n0737_p0018a10║分二部，三明分二十部。故注戒本及羯磨序云：經分
X43n0737_p0018a11║夢㲲之殊，律有折金之明喻，初則五部二部之殊，中
X43n0737_p0018a12║則五百十八之異。所言經分夢㲲者，一即闍王夢見
X43n0737_p0018a13║白㲲從天降下分為五段，王憂問佛，佛言：非闍王事，
X43n0737_p0018a14║此是我涅槃後諸弟子分毗尼為五部也。二即吉栗
X43n0737_p0018a15║枳王十夢經也，故婆沙云：人壽二萬歲時有佛出世
X43n0737_p0018a16║名為迦葉，其佛父王名吉栗枳（或云訖利巳，此翻作事也）。其王夜
X43n0737_p0018a17║得十夢謂是不祥，旦集群臣共占十夢。言十夢者，俱
X43n0737_p0018a18║舍頌云：大象（一），及井（二），麨（三），栴檀（四），妙園林（五），小象
X43n0737_p0018a19║（六），二獼猴（七八），廣𣻹衣（九），鬪諍（十）。是時無有一人能
X43n0737_p0018a20║以王解，王遂詣等問佛，具述上緣。佛言：非關於王，此
X43n0737_p0018a21║是未來百歲之時，釋迦牟尼佛出化於世，涅槃已後，
X43n0737_p0018a22║諸弟子所作事也。一、夢見大象被關在一室，更無門
X43n0737_p0018a23║戶，唯有一窓，其象方便將身於牖內出，其尾被礙，却
X43n0737_p0018a24║不得出。佛言：此表釋迦遺法弟子捨家出家，如象方
X43n0737_p0018b01║便將身於牖中出，出家之後，却被名利所拘，如尾出
X43n0737_p0018b02║不得也。二、夢渴人并一口井，其中有水，具八功德，此
X43n0737_p0018b03║中遂渴人，是渴人終不飲之。人問其故，答云：水是好
X43n0737_p0018b04║水，其井不堪，所以不堪，所以不飲。言此表釋迦遺法
X43n0737_p0018b05║弟子將其教法與道俗說，令不信受。人問其故，答云：
X43n0737_p0018b06║法是好法，說人惡弱，我不聽也。三、夢見一人將真珠
X43n0737_p0018b07║愽一升麨，佛言：此表釋迦遺法弟子將佛教法為道
X43n0737_p0018b08║俗說，而博衣食故。四、夢一人將栴檀香木博於瓦木，
X43n0737_p0018b09║佛言：此表釋迦遺法弟子將佛真淨之教，博外道典
X43n0737_p0018b10║籍也。五、夢一園林華果茂盛，而被杉風忽然壞盡，佛
X43n0737_p0018b11║言：此表釋迦遺法弟子廣滅如來正法園林。六、夢諸
X43n0737_p0018b12║小象駈逐大象，殯令出群，佛言：此表釋迦遺法弟子
X43n0737_p0018b13║結搆惡黨，殯棄有德比丘。七、夢一獼猴身塗糞穢，衝
X43n0737_p0018b14║突眾人，眾人見來，悉皆迴避，佛言：此表釋迦遺法弟
X43n0737_p0018b15║子自無戒德，以諸惡事謗賢賢、毀良良，見之悉皆迴
X43n0737_p0018b16║避。八、夢一獼猴身無威德，眾共狀捧，以海水灌頂，立
X43n0737_p0018b17║之為王。佛言：此表釋迦遺法弟子，結搆惡黨，舉破之
X43n0737_p0018b18║人，以為僧肯。九、夢一張白㲲，堅而又廣，有二十人，各
X43n0737_p0018b19║執少分劉挽，㲲終不破。佛言：此表釋迦遺法弟子，分
X43n0737_p0018b20║佛教法為二十部，雖分多別，然皆佛法，終不破壞。十、
X43n0737_p0018b21║夢多人共聚，而相殘害，死亡者多。佛言：此表釋迦遺
X43n0737_p0018b22║法弟子，各有門徒，所執不同，牙相鬪諍。善法滅已，前
X43n0737_p0018b23║云夢㲲者，當斷第九也。言杖金者，謂百載之後，雖分
X43n0737_p0018b24║五部，乃至四百年初，分二十部，猶若分於金杖，而作
X43n0737_p0018c01║五段二十段，故雖無杖相，段段皆是真金也。初則五
X43n0737_p0018c02║部二部之殊者，五部謂曇無德等，二部即上座大天
X43n0737_p0018c03║也（有云二部五部之殊，恐似例也）。中則十八五百之異者，謂於二十
X43n0737_p0018c04║部內，除根本二，餘枝條有十八也。五百者，智論云：佛
X43n0737_p0018c05║滅度後，五百異部，王畢竟空，如刀傷心，故分。初明分
X43n0737_p0018c06║五部者，一、曇無德（云云）。然就如來本一毗尼教中，元來
X43n0737_p0018c07║通含五部，故今五部，輕重持犯有別，未分之前，總含
X43n0737_p0018c08║在一藏內，故舍利弗問經：羅旬乞食不得，佛令以五
X43n0737_p0018c09║種律衣，更互著之，便大得飲食。明知聖制，本有五意。
X43n0737_p0018c10║若爾，佛在之日，何不便分？答：謂能化主，是所被根器，
X43n0737_p0018c11║未有五般見解，所以不分。故基法師異部宗輪疏云：
X43n0737_p0018c12║佛有五德，任持故，所以不分。一、不可化者，皆能化之，
X43n0737_p0018c13║故人無異執，如那提、三迦葉等（云云）。二、能斷疑網，有
X43n0737_p0018c14║疑皆決。故經云：諸求三乘人，若有疑悔者，佛當為除
X43n0737_p0018c15║斷，令盡無有餘。故法無異執。三、人天崇敬，眾德所導，
X43n0737_p0018c16║寧生異執？四、說法必益，但便聞法，盡出塵勞，故無別
X43n0737_p0018c17║執。五、能伏邪論，天魔外道悉能伏之。故人無異見，法
X43n0737_p0018c18║無異執。廣而彼說，一百年內諸聖弟子任持，故人無
X43n0737_p0018c19║異見，法無異執也。一百年後有此五種根機，故於聖
X43n0737_p0018c20║教之中有斯五見起也。今釋此五部有兩說：一、依大
X43n0737_p0018c21║集經，本有六二派；約諸傳記，但有五部。初中依大集
X43n0737_p0018c22║經六部者：一、曇無德部，經云：我涅槃後，有諸弟子受
X43n0737_p0018c23║持如來十二部經，書寫讀誦，顛倒解義，顛倒說法。以
X43n0737_p0018c24║倒說故，覆陰法藏，人名曇摩鞠多，此云法密，亦云法
X43n0737_p0019a01║藏。（言倒說者，取化儀次第。又說無第，皆先星後日。又欲說有名，倒也。）從法立名，即四分
X43n0737_p0019a02║律也。二、薩婆多者，經云：雖復讀誦書寫外典，受有三
X43n0737_p0019a03║世，及以內外。破壞外道，善能論義，說一切性，悉得受
X43n0737_p0019a04║戒。凡所問難，悉能答對，是故名為婆帝婆。（言受有三世者，謂執
X43n0737_p0019a05║三世皆有實體，即名一切有。說一切性者，善、惡、無記皆許得戒。故餘文可委云云。）從法立名，即十
X43n0737_p0019a06║誦律也。三、彌沙塞者，經云：不作相，地、水、火、風相，虗空、
X43n0737_p0019a07║識相，是故名彌沙塞（地、水、火、風、空、識，此之六界皆是空，故云不作。地、水等，此云不着
X43n0737_p0019a08║有無觀也）。從法立名，即五分律也。四、迦葉遺部者，經云：說
X43n0737_p0019a09║無有我及以受者，轉諸煩惱，由如死屍，是故名為迦
X43n0737_p0019a10║葉遺，或名迦葉毗也（謂外道執有實我，受用塵境，名為受者。今此師說無有我并及
X43n0737_p0019a11║塵境，即簡〔也〕人所執非也。轉者，捨也，捨煩惱如死屍故。此舉喻顯，此翻為重空觀也云云〔也〕）。從法
X43n0737_p0019a12║立名，即解脫律也。五、婆麤富羅部者，經云：皆說有我，
X43n0737_p0019a13║不說空相，由如小兒，是故名婆麤富羅，亦云婆結富
X43n0737_p0019a14║羅（此師說一切有情實体與五蘊不一不異，非斷非常也。若言蘊一，蘊若滅，我亦隨滅，便成斷見。若言蘊異，
X43n0737_p0019a15║蘊若滅，我合在，即成常見。故知此我與五蘊法不一不異，非斷非常，故曰皆說有我，不說空相也。如小兒者，愚
X43n0737_p0019a16║痴之㒵也，此云犢子。古有外道染牛而生，部主是彼苗𧜟。律本未到，未知法名云云）。已上杖條
X43n0737_p0019a17║五部竟。六、根本摩訶僧祇者，經云：廣博通覽五部經
X43n0737_p0019a18║書，是故名為摩訶僧祇，此云大眾（已上經也）。次勸結云：善
X43n0737_p0019a19║男子！如是五部雖異，而不妨諸佛法界及大涅槃（云
X43n0737_p0019a20║云）。問：經文列六部，何故結勸但云五部？首疏云：總、別
X43n0737_p0019a21║有六。僧祇是總，以引部眾僧行解虗通，不生偏執，遍
X43n0737_p0019a22║照五見。以通行故，明知前五是別，各壞異見，從彼流
X43n0737_p0019a23║出。若僧祇是根本部，人皆奉信；後五是別，恐人不信，
X43n0737_p0019a24║故偏勸之。故下別序中，鈔自注解云：僧祇是根本，餘
X43n0737_p0019b01║是五部。此正依大集分別也。又問：僧祇既是根本，卷
X43n0737_p0019b02║軸今多，因何但四十卷耶？答：五師捃拾情見之文，各
X43n0737_p0019b03║為一見；餘外事、法攢聚，一處不多，故但四十卷也。雖
X43n0737_p0019b04║爾，且是根本故。譬如一樹，傍出五枝，中間雖小，猶名
X43n0737_p0019b05║身也；四面縱大，亦號枝條。又此四十卷僧祇無歸，應
X43n0737_p0019b06║序證知是根本。又鈔主釋云：僧祇是根本，大眾所傳，
X43n0737_p0019b07║非是百載五家生也。斯為正義。或依狹言，將此四十
X43n0737_p0019b08║卷僧祇為大天部者，非也。廣如別破（云云）。次依佛本
X43n0737_p0019b09║行，集僧及僧祇。後譯私記，但有五部。彼云：如來滅後
X43n0737_p0019b10║一百年滿，第五祖師鞠多之後，五人於上座部中一
X43n0737_p0019b11║時頓起，但分五部。餘四如前。第五婆麤富羅是祇律，
X43n0737_p0019b12║今如何分？答：非敢苟分，大集明異。若今婆麤經，不應
X43n0737_p0019b13║言遍覽五部（已上疏文。今但依大集分別，以為正義。今猶有人妄執，盖不究〔厚〕故也）。已
X43n0737_p0019b14║上分五部竟。
X43n0737_p0019b15║次明分二部者，即大眾、上座也。問：夫論分部，理合從
X43n0737_p0019b16║少至多，今何從多却少耶？答：前雖分五部，似多猶是
X43n0737_p0019b17║聖人，理和同是上座一宗之內。今即對大天、凡眾、人、
X43n0737_p0019b18║法、處，三一時分，故致有二焉。若前但有五部，亦名未
X43n0737_p0019b19║顯上座之號，至二部時，始有上座部也。問：何因緣故，
X43n0737_p0019b20║分其二部？答：由其摩訶提婆，此云大天，未出家時，造
X43n0737_p0019b21║其三逆，出家已後，又造五緣，有此乖張，故分二也。今
X43n0737_p0019b22║依宗輪論疏，略述緣起。昔末土羅國，有一商主，娉少
X43n0737_p0019b23║妻室，生一男子，顏容端正，字曰大天。不經多時，其父
X43n0737_p0019b24║廣將財物，經營他國，因緣阻礙，經久不還。於是大天，
X43n0737_p0019c01║年漸長大，遂染其母。後聞父還，心生怖懼，與母設計，
X43n0737_p0019c02║遂煞其父。既造一無間業已，事漸彰露，住止不安，乃
X43n0737_p0019c03║將其母，展轉逃隱，至波吒釐城。到彼又忽遇見本所
X43n0737_p0019c04║供養無學苾芻，又恐事彰，遂設方計，煞彼無學。既造
X43n0737_p0019c05║第二無間業已，轉懷憂怖，後復見母，共餘人有通，心
X43n0737_p0019c06║生嗔忿云：我為此故，造二重罪，流移他國，跉[跳-兆+甹]不安。
X43n0737_p0019c07║今復我更共他人，如此椙穢，何堪容忍？於是方便，復
X43n0737_p0019c08║煞其母。既造第三無間業已，由不斷善根，深生憂悔，
X43n0737_p0019c09║即自思惟：作何方計，命滅此罪？我曾傳聞，沙門釋子，
X43n0737_p0019c10║有滅罪法。遂詣鷄園，於其門外，見一苾芻，徐步經行，
X43n0737_p0019c11║誦伽陀曰：若人造重罪，修善以滅除，彼能照世間，如
X43n0737_p0019c12║日出雪翳。時大天聞已，歡喜踊躍，知歸佛教，必當滅
X43n0737_p0019c13║罪。乃往一苾芻處，本是窟外僧，投彼出家，不審撿問，
X43n0737_p0019c14║遂便與度。受戒之後，還名大天聰明，未久之間，便能
X43n0737_p0019c15║誦持三藏文義，言辭清切，善能說法，波吒釐城，無不
X43n0737_p0019c16║歸仰。時無憂王聞已，數請入宮供養，請令說法。乃誑
X43n0737_p0019c17║王曰：我是羅漢，入王宮，多見嬪妃，夜出僧坊，夢遺不
X43n0737_p0019c18║淨，而令弟子浣所污衣。弟子白言：我聞羅漢諸漏已
X43n0737_p0019c19║盡，師何更有斯事？大天答云：天魔所為，非我故作，汝
X43n0737_p0019c20║不應恠。然則漏失，略有二也：一者煩惱漏失，二者不
X43n0737_p0019c21║淨漏失。若煩惱漏失，羅漢已無；若不淨漏失，羅漢由
X43n0737_p0019c22║有。且如佛在日，諸羅漢等，煩惱雖盡，豈無便痢涕唾
X43n0737_p0019c23║耶？又諸天魔，常於佛法中，而生憎嫉，見修善者，便生
X43n0737_p0019c24║壞之，縱阿羅漢，亦為彼嬈。問：如此說有何過？答：漏失
X43n0737_p0020a01║實有二種：若煩惱漏失，即是五部下煩惱貪愛等；不
X43n0737_p0020a02║淨漏失，與便痢一般。今大天夢失不淨，正見煩惱。弟
X43n0737_p0020a03║子本意問之，反將不淨漏失而答，斯成誑惑（結第一妄語緣
X43n0737_p0020a04║也）。又彼大天，欲命弟子，歡喜附近，矯方計次第，授四
X43n0737_p0020a05║沙門果。後時弟子，看諸聖教，說云：羅漢應自知，如何
X43n0737_p0020a06║我等都不自知？大天告曰：然所洪亦有無知，汝不應
X43n0737_p0020a07║恠。然諸無知，略有二種：一染污無知，二淨不染汙無
X43n0737_p0020a08║知。若染汙無知，羅漢即無；不淨染汙無知，羅漢猶有。
X43n0737_p0020a09║是以汝輩不自證知。問：如此說有何過？答：然則無知
X43n0737_p0020a10║實有二種，染汙無知即四諦不煩惱也。不淨染汙無
X43n0737_p0020a11║知以劣慧為體，未成佛前據理皆有。然今弟子所問
X43n0737_p0020a12║之者，正是染汙無知，反將不淨無知而答，斯謂誑也
X43n0737_p0020a13║（結第二緣）。後時弟子於四諦中有懷疑惑，遂白師言：我聞
X43n0737_p0020a14║羅漢已斷煩惱，疑由分別入見即除，如何我等於四
X43n0737_p0020a15║諦中甚懷疑惑？大天告曰：疑有二種：一隨眠疑、二處
X43n0737_p0020a16║疑。若隨眠疑，羅漢實無；處非處疑，羅漢由有也。問：如
X43n0737_p0020a17║此說有何過？答：然疑實有二，若於四諦中不了知苦
X43n0737_p0020a18║集等是隨眠疑，言不稱理名非處、稱理名非處，於此
X43n0737_p0020a19║二處不了名之為疑。今弟子意正問隨眠疑，却反將
X43n0737_p0020a20║處非處疑而答，斯成誑也（又結第三緣）。後諸弟子因披讀
X43n0737_p0020a21║聖教，說阿羅漢應自證知，如我等但由師語不自覺
X43n0737_p0020a22║悟。大天告曰：然有羅漢亦由他悟不自證知，汝豈不
X43n0737_p0020a23║見經中說舍利弗目連等，佛若未授記當來作佛等，
X43n0737_p0020a24║彼且不自知，由記莂後方自知也。汝今不應於此窮
X43n0737_p0020b01║詰。問：此說何過？答：弟子正問無漏聖法都不自知，今
X43n0737_p0020b02║却反將他身上功能行解而答，斯為誑妄（又結第四妄語緣）。
X43n0737_p0020b03║然彼大天雖造諸惡，而且不斷善根，於中夜時忽自
X43n0737_p0020b04║思惟：我未出家時曾造三逆，本授佛法貴在滅除，今
X43n0737_p0020b05║出家後又造妄緣違於教網，不知死後何處受報？憂
X43n0737_p0020b06║惶所逼數唱苦哉。時近弟子聞之深生驚諫，晨起問
X43n0737_p0020b07║訊云：師夜來安樂否？大天云：吾甚安也。弟子白師云：
X43n0737_p0020b08║昨夜何故數唱於苦？大天告曰：我呼聖道，汝不應恠，
X43n0737_p0020b09║謂苦聖諦。若不殷勤喚召，終不生起，猶如孩子不號，
X43n0737_p0020b10║母終不抱也。問：此說何過？答：凡言證聖諦，須自修行，
X43n0737_p0020b11║持戒修慧，入於加行，漸觀諦理，乃至見修，斷惑證滅，
X43n0737_p0020b12║方見諦故。今此大天，煩惱具足，都未斷除，豈可稱苦，
X43n0737_p0020b13║便得聖道生起？斯成誑妄。（又結第五妄語緣。）後時大天，將斯
X43n0737_p0020b14║之習，見成頌曰：餘所誘無知，猶預他令入，聖道不起
X43n0737_p0020b15║假聲呼，此是如來真淨教。（文詞似異，義意無殊。）於鷄園寺中，上
X43n0737_p0020b16║座苾蒭，多皆滅度，半月念戒。次當大天，遂將自撰偈
X43n0737_p0020b17║詞，安七滅諍之後。時彼座下，無學多聞修靜慮者，聞
X43n0737_p0020b18║此偈詞，無不驚恠，遂即呵止：咄哉愚人！寧作是說？此
X43n0737_p0020b19║於三藏，曾所未聞。或即對之，翻彼頌曰：前三句如上
X43n0737_p0020b20║（云云）段，最後句云：此言非佛教。於是竟夜，鬪諍紛然，
X43n0737_p0020b21║乃至終朝，朋黨轉盛。時王聞已，亦自生疑，尋白大天：
X43n0737_p0020b22║就是非我，今當據何朋？大天告王曰：教有明文，若欲
X43n0737_p0020b23║殄諍，依多人語。（此僻用律文，文中三種行籌：若和上老宿在如法朋中，即顯露行；若和上
X43n0737_p0020b24║老宿在非法朋中，即耳語行；若非法人多，即須作亂起之法。今既非法人多，合作亂起去，今令依多人語行籌，
X43n0737_p0020c01║豈非僻用律〔故〕。）爾時無憂王，令僧兩朋，別住行籌。於是聖眾
X43n0737_p0020c02║朋中，耆宿雖多，僧數稍少。大天朋內，耆年雖少，人數
X43n0737_p0020c03║猶多。執非法籌既多，王遂從多，依大天語，呵伏餘眾，
X43n0737_p0020c04║事訖還宮。爾時鷄園諍由未息，後隨異見，便分二部：
X43n0737_p0020c05║一、上座（婆沙云：是窟內五百結集者，取迦葉上座立部名），二、大天部（謂大天本師是
X43n0737_p0020c06║窟外僧人，留𧜟大林中結集。凡聖共集，名大眾。今取茲三部名故）。其時雖分二部，亦
X43n0737_p0020c07║且同在鷄園。時諸聖眾欲捨鷄園，趣於他國。時無憂
X43n0737_p0020c08║王聞已，遂生嗔忿，載以破般，赴殑伽河，擬溺諸聖眾。
X43n0737_p0020c09║聖聚竊知，遽相告報：此是命難，宜各運通。攝未得通，
X43n0737_p0020c10║亦令自在。猶如鴈王凌空西地而去，至迦濕彌羅國，
X43n0737_p0020c11║棲山隱谷。王聞已，深生慙恨，遣人召之，令歸本國。諸
X43n0737_p0020c12║聖眾𥗫，不從命也。後於彼國廣造五百所伽藍，種種
X43n0737_p0020c13║供養。王勅大天段經，不復如本，而不離鷄寺。其大天
X43n0737_p0020c14║後遇一相師云：此釋子却後七日，必當命終。弟子告
X43n0737_p0020c15║師，師云：我知分矣。遂令遍告王臣：過七日後，入般涅
X43n0737_p0020c16║槃。聞者悲戀。過七日外，果遂命終。士庶備辨香油柴
X43n0737_p0020c17║薪，欲共闍維供養。以火爇，隨至隨滅。又遇此相者到
X43n0737_p0020c18║來，語諸人曰：此不勝消。此香油之類，宜用糞穢之物
X43n0737_p0020c19║涵之。乃用其語。當時炎熾，焚燒並盡。暴風隨起，飄散
X43n0737_p0020c20║無餘。分部之由，因茲敘述。西天二部，至今俱盛（上來明分
X43n0737_p0020c21║二部已竟）。
X43n0737_p0020c22║第三分二十部者，謂就前二部中分也。大眾部中曲
X43n0737_p0020c23║分九部，上座部內分十一部。又於二十中皆含五部
X43n0737_p0020c24║名，或偏執等不定。今欲分之，先勒成頌曰：佛滅百年
X43n0737_p0021a01║餘（真部云一百一十年也），二部本初破（謂上座、大眾二部）。奉經侵四百，
X43n0737_p0021a02║分二十部終（大眾部二百年間，上座三百年初分，真侵到四百年，二十部皆竟）。於中
X43n0737_p0021a03║初大眾（於二部中大眾初分），四破從成八（大眾部前後四度，都分成八部枝條）。初
X43n0737_p0021a04║後各三宗（第一為初，第四度為後，如是初後各分出三部三部也），二三皆唯一
X43n0737_p0021a05║（第二度、第三度皆但分出一部，故云）。第本部成九（謂根本、大眾部并八枝條，合成九也），分
X43n0737_p0021a06║從二百年（謂二百年末，三百年初也）。上座時分七（前後部七遍分），從
X43n0737_p0021a07║三四部分（謂從第三犢子部中分中，四部一時頓分也）。餘單五六宗（除第
X43n0737_p0021a08║三犢子部頓分四部外，前後六遍破，每遍但分出一部，故云餘單也），本末成十一（上座部是
X43n0737_p0021a09║根本，其餘枝條名末都十一，如下云云）。初分破已，各擅一方行（已上略引偈文
X43n0737_p0021a10║竟）。又宗輪疏云：如是傳聞，佛薄伽梵般涅槃後百有
X43n0737_p0021a11║餘年（即真諦云一百千年後分云也），去聖時淹，如日久沒（佛在日如太陽赫日，
X43n0737_p0021a12║無幽不燭。既入般涅槃，如日隱西山，故云也）。摩竭陀國拘蘇摩城，王號無
X43n0737_p0021a13║憂，纔攝剡部，感一白蓋，化合人神（亦有作治字也）。是時佛法，
X43n0737_p0021a14║大眾初破。謂佛滅後一百年中，王號無憂，力䣫鐵輪，
X43n0737_p0021a15║雖無輪現，感一白蓋，常在於空，以表王之治化德也。
X43n0737_p0021a16║當此之時，最初分部。問：何故大眾先分？答：基法師云：
X43n0737_p0021a17║大眾部中，凡多聖少；上座部內，凡少聖多。所以二中，
X43n0737_p0021a18║大眾先破也。論云：至二百年初，大眾部初破，流出三
X43n0737_p0021a19║部，一一說部（此部主說一切法皆無實體，但有假名。名即是說，亦不簡有漏等。皆無實体，唯
X43n0737_p0021a20║有能詮假名。於能詮不無，兩詮實体。既乖本有，故忘此名）。二、說出世部（此部主說世間有漏
X43n0737_p0021a21║法，皆從顛倒起。顛倒不實，但有假名。若出世法非顛起，則有實體。故云說出世部也）。三、鷄胤部
X43n0737_p0021a22║（婆羅門姓也。梵語矯短胠，此云鷄胤。上祖是仙人，染鷄而生。部主是彼苗裔，唯弘論，不傳經律也。前頌云：初後
X43n0737_p0021a23║各三宗，此是初三宿也）。次二百年中，從大眾部中，復出一部，名
X43n0737_p0021a24║多聞部（謂此部主，廣閑三藏，深悟佛言，從德立稱。又佛在世時，直無學，名祀皮衣。未出家前，曾作
X43n0737_p0021b01║仙人，在山苦行，常披樹皮，祭祀天神。故出家已後，聞佛所說深法，記持不妄，乃於雪山入定，不覺佛入涅槃。從
X43n0737_p0021b02║定而出，已是二百年。見大眾部中，唯弘淺法，此師乃誦出佛在日深法。中有同處，因乖諍，故分也）。次
X43n0737_p0021b03║二百年中，從大眾部中，分出一部，名說假部（此部主所說世
X43n0737_p0021b04║出世法，皆遍假實，故三名也）。次二百年滿，有一外道，捨邪歸正，亦
X43n0737_p0021b05║字大天，於大眾部中出家，名聞精進，住制多山。與彼
X43n0737_p0021b06║部師，重詳五事，因有乖諍，分出三部：一制多山部，（此云
X43n0737_p0021b07║靈廟處，此山多有靈跡塔廟，部主先住此處，便以為部名也。）二西山住部，（在制多山西也。）
X43n0737_p0021b08║三北山住部。（制多山北。）已上是後三宗。如是四破成九部，
X43n0737_p0021b09║初分三宗，後分三宗，二三兩宗，（成八。）并根本九也。（上分大眾
X43n0737_p0021b10║部已竟。）其上座部，聖多凡小，二百年內，和合一味。至三
X43n0737_p0021b11║百年初，有小乖諍，分為二部：一說一切有部，（謂部主不簡有
X43n0737_p0021b12║漏無漏，世出世，過現未來三世，皆有實體。至於龜毛兔角，亦是實有。此傍執前十誦宗。）二上座
X43n0737_p0021b13║部，轉名雪山部。（謂有部起時，多弘論藏，能伏上座。上座劣弱，移入雪山。雜爾無是根本，不
X43n0737_p0021b14║可言分。今且據移入雪山，義用分故，是以為二也。）次三百二十年，從一切有
X43n0737_p0021b15║部，分出一部，名犢子部。（此云律主，姓也。上古有仙，染牛而生，故今是彼苗裔，因立
X43n0737_p0021b16║名也。）次三百三十年後，從犢子部中，分出四部：一法上
X43n0737_p0021b17║部，（即部主名也。有法可超眾法之上故也。）二賢胄部，（賢謂賢和，胄者胄族，苗裔之稱故也。）
X43n0737_p0021b18║三正量部，（謂權衛刊定名量，量無疑謬名正。部主自言我法無邪謬，此明了論宗也。）四蜜
X43n0737_p0021b19║林山部。（部主住近山林鬱密，故從居處立名。）次三百八十年，從化地部
X43n0737_p0021b20║中，流出一部，名法藏部，或云法蜜。（部謂生含容正法，如藏之密。此師自
X43n0737_p0021b21║言我襲採菽氏為師，謂日連也。採，拾也。菽者，眾苢也。上古有仙，拾眾苢而飡得道，目連是苗裔也。此傍執前四
X43n0737_p0021b22║分宗因。有人云：四分從五分中流出也。謂前法藏部是四分，元從化地部流來，以化地部是五分律故。今詳斯
X43n0737_p0021b23║解，未究根由。前化地部但是偏執五分之宗，非是五分律。法藏亦然，名同〔發〕別。四分一律，始終不分，可以思之
X43n0737_p0021b24║也）。次三百年末，從一切有部分出一部，名飲光部，或
X43n0737_p0021c01║名善歲（言飲光是迦葉波姓，上古〔有〕身真金色，部主是彼裔。言善歲者，部主小名歲，便有賢德故，
X43n0737_p0021c02║德以彰名故也。此傍執前解脫律宗）。次四百年初，從一切有部分出一
X43n0737_p0021c03║部，名經量部，亦云說轉部（部主依經為量，自言：我以慶喜為師。今小乘中經部
X43n0737_p0021c04║是此也。言說轉者，部主說一種子，現在相續，轉至後世。此成論宗。四分依此假名，許有種子義也）。如是
X43n0737_p0021c05║上座七破或八破，本末別說，成十一也。今四分律五
X43n0737_p0021c06║部之內，曇無德部所收；二部之中，上座部攝。二十部
X43n0737_p0021c07║內，與法藏部名同，即非二十中律也。又准續高僧傳
X43n0737_p0021c08║云：上座大眾剏分結集之場，五部十八流宗。百載之
X43n0737_p0021c09║後，僧祇是根本大眾所傳，非是百載五宗生也。統敘
X43n0737_p0021c10║五部支分，此方已獲其四。若據攝末從本，此方獲其
X43n0737_p0021c11║一。自餘群部，多是西土賢聖贊述行事。其中聚類，自
X43n0737_p0021c12║有區分辨扸，不可備述（上來收科云云，總是分部竟）。
X43n0737_p0021c13║第四、譯翻時代製作之由者，謂前之三段，多約以明。
X43n0737_p0021c14║未審教傳此方，初是何人？翻其𱑅字，譯彼梵音？初以
X43n0737_p0021c15║弘揚是誰為首？製撰義疏起自何時？造鈔興由復為
X43n0737_p0021c16║何事？如斯道理，全未論量，故作此門，略中解判。於中
X43n0737_p0021c17║分二：初、明翻譯年代，次、辨製作之由。兩段，初也。若據
X43n0737_p0021c18║通論，自漢永平十一年佛法東傳，騰蘭初譯四十二
X43n0737_p0021c19║章經、佛本行經、十地斷經等，直至巨唐乾寧二載乙
X43n0737_p0021c20║卯，凡經八百五十四年。中間緇素翻傳聖教二百九
X43n0737_p0021c21║十餘，或是西土賢聖傳至此方，或是土高人往彼求
X43n0737_p0021c22║請。所譯教文五千四十餘卷，不可具敘。今且據四分
X43n0737_p0021c23║一律以明翻譯者，若據飾宗及搜玄，並云：四分有兩
X43n0737_p0021c24║譯，廣引傳記。蓋是不究根原，覽即知非，不勞具錄（云云
X43n0737_p0022a01║如彼）。今依正解，准高僧傳并諸經目錄，但云：覺明三藏，
X43n0737_p0022a02║後秦弘始十二年，歲在丁未，即當東晉義熈五年。時
X43n0737_p0022a03║有佛陀耶舍，此云覺明，是罽賓國人，婆羅門種也。來
X43n0737_p0022a04║到長安，先誦曇無德律。校尉姚爽，聞秦請誦梵本。秦
X43n0737_p0022a05║主姚興親迎，別立新省於逍遙園內，四事供養，悉皆
X43n0737_p0022a06║不受。至時分衛，一食而已。耶舍髭赤，善毗婆沙，時人
X43n0737_p0022a07║號為赤髭論主。口誦梵本，到於秦地，與凍明沙門竺
X43n0737_p0022a08║佛念對譯秦言，沙門道含筆授。至弘始十五年壬戌，
X43n0737_p0022a09║畢軸三十五卷，後分成六十卷。秦主賜絹萬疋，悉皆
X43n0737_p0022a10║不受。道含、佛念各千疋。其三藏資具，滿三間屋，並不
X43n0737_p0022a11║關心。秦主乃為貨之，於城南造寺一所（即今草堂寺）。後辭
X43n0737_p0022a12║還西國，至罽賓國，附得虗空藏經一卷，與凉明諸僧。
X43n0737_p0022a13║後不知所終。文只如此，並無兩譯之說（從姚秦弘始十二年丁卯
X43n0737_p0022a14║歲，至今乾寧二年乙卯，凡四百八十八年矣）。
X43n0737_p0022a15║次製之由者，謂此律本，雖已翻譯，全未流行。時有元
X43n0737_p0022a16║魏法聰律師，本講僧祇，後自考身中，得戒本因四分，
X43n0737_p0022a17║遂罷唱僧祇，剏弘四分，手披講解，未有文疏。後因北
X43n0737_p0022a18║齊道覆律師，即聰之門人，隨聽隨記，乃纂疏六卷（即四分律
X43n0737_p0022a19║疏之始也）。乃至隋末唐初，近十八家，其間卷軸，多小不定，
X43n0737_p0022a20║莫非並依律文，次第消釋也（云云）。問：前代既有疏抄，
X43n0737_p0022a21║不小南山，何故更製鈔文？莫是政乎異端，強生穿鑿
X43n0737_p0022a22║否？答：但為古來疏抄，文繁隱略，未可逗機，致使今師
X43n0737_p0022a23║斐然起意，貴臨機有用，行事無疑。卷約行分，篇隨類
X43n0737_p0022a24║聚，言過二十餘萬，隨撿依行，廣在下文總序中。述時
X43n0737_p0022b01║即唐高祖武德九年丙戌六日起手，入十年正月一
X43n0737_p0022b02║日，改貞觀元年。處即終南山豐德精舍苧麻蘭若也。
X43n0737_p0022b03║再修時處者，大宗貞觀八年甲午歲，何中府隰州益
X43n0737_p0022b04║詞谷，因游虗跡，暫道幽巖，栖禪寂定，觀前述作，審定
X43n0737_p0022b05║文辭，遂乃重修，并出注戒本羯磨跡等。今所講解者，
X43n0737_p0022b06║是後修之本也。從貞觀八載，至今乾寧二年乙卯，凡
X43n0737_p0022b07║二百六十二年矣（上來辨製作之由，竟上來二𠬧科云云，惣當三章，料簡玄談，竟開平
X43n0737_p0022b08║五年辛未，凡二百七十四年矣）。
X43n0737_p0022b09║
X43n0737_p0022b10║四分律鈔簡正記卷第一