X43n0737_p0022b11║
X43n0737_p0022b12║四分律鈔簡正記卷第二（釋鈔題目一十一字）
X43n0737_p0022b13║
X43n0737_p0022b14║吳越國長講律臨壇賜紫清凉大師景霄纂
X43n0737_p0022b15║第二、判釋科條，廣辨教之文義。於中分二：初、略辨科
X43n0737_p0022b16║分，二、依文廣解。初中，大凡一切聖教，大科有三，謂序、
X43n0737_p0022b17║正、流通。諸餘小科，皆從此出。若據西域，親光菩薩造
X43n0737_p0022b18║佛地論，解佛地經，已科三分。若論此土，從後漢佛法
X43n0737_p0022b19║初來，未有科要。因秦王請講楞伽經義，諸德促平甲
X43n0737_p0022b20║解判。王乃問言：朕聞佛教幽微，至理玄奧。適觀所講，
X43n0737_p0022b21║科目全無者何？諸德遭問，各鄙耻龍顏。時東晉道安
X43n0737_p0022b22║法師遙聞此言，憤悱心口，遂科一切教文，總為三段，
X43n0737_p0022b23║即序、正、流通也。其時雖即懸科，未有憑准。後因佛地
X43n0737_p0022b24║論流至此方，彼論之中，果有斯說。故彼云：於此經中，
X43n0737_p0022c01║總有三分：一者、教起因緣分（即序分也），二、聖教所說分（御正
X43n0737_p0022c02║宗也），三、依教奉行分（即流通也）。語別意同，故知安法師冥狀
X43n0737_p0022c03║聖旨。故青龍疏歎云：妙理潛通，慧心懸合。彌天之構，
X43n0737_p0022c04║豈虗言哉！所言教起因緣分者，謂明教起及教起處，
X43n0737_p0022c05║說教因由，即是教起所因、所緣。二、正顯聖教所說法
X43n0737_p0022c06║門，品類差別，名聖教所說分。三者、顯彼時眾聞法獲
X43n0737_p0022c07║益，歡喜奉行，名依教奉行分。自後凡是教文，皆依此
X43n0737_p0022c08║判也（已上略述科判因由）。今則正明科判者，先科律本，後科鈔
X43n0737_p0022c09║文。就律本中，初聖科，後凡科。且聖科者，謂部主分宗
X43n0737_p0022c10║時，科有四大段，即大僧戒本為初分，尼律下為第二
X43n0737_p0022c11║分，安居犍度下為第三分，房舍犍度下為第四分（此且
X43n0737_p0022c12║據四分所宗律本以科分。若約大藏，毗尼佛在日及結集時所非承也）。二、約凡判者，謂
X43n0737_p0022c13║安法師科也。先科律文，後科鈔文。且律本者，初從稽
X43n0737_p0022c14║首乃至知時已來為序分，二從世尊在毗舍離一為
X43n0737_p0022c15║正宗，三從五百結集下至末文為流通分。所言序分
X43n0737_p0022c16║者，顯宗由致發起之端，稱為序分也。正宗者，正明犯
X43n0737_p0022c17║不犯輕重等相被時之益救。流通者，法傳季世，流而
X43n0737_p0022c18║不壅故（科律文○）。次科鈔文者。右今章記所判不同。若准
X43n0737_p0022c19║後堂順正等記，以總別兩序為序分，標宗已下二十
X43n0737_p0022c20║九篇為正宗，諸部別行一篇為勸學流通。其理不然，
X43n0737_p0022c21║廣如別破。或依搜玄，將三十篇為正宗，即無流通。今
X43n0737_p0022c22║依顯正，科為三段，前二與玄同，第三將後批文為付
X43n0737_p0022c23║囑流通分。此准法華慈恩玄贊，亦將後批文為流通
X43n0737_p0022c24║也。故彼云：基以譚遊之際，途次博陵，道俗課靈，命講
X43n0737_p0023a01║斯曲等，足為高例（云云）。問：此後批如何得流通？答：夫
X43n0737_p0023a02║流通有二：一者勸學流通，隱在諸篇之中，不別科出，
X43n0737_p0023a03║促隨明行事之處，䇿勵後人，令其習學，如下文方幸
X43n0737_p0023a04║敬而行之。或云：違法毗尼，當如是學。又云：不知鏡，不
X43n0737_p0023a05║思之等。此皆勸學之意也。二、付屬流通者，述其製作
X43n0737_p0023a06║時處因由，令後人披覽，時代顯然。今此流通，乃當付
X43n0737_p0023a07║囑也。問：總序自題云序，此則有憑。十問：既不題序名，
X43n0737_p0023a08║阿得亦科為序？答：前是別題，通收兩序，故皆得名序
X43n0737_p0023a09║分（不同顯正解所）。問：律教唯被具戒，是其正修。沙彌既非具
X43n0737_p0023a10║位，何故沙彌篇在正宗中攝？答：有說：一者、如來所制
X43n0737_p0023a11║皆通五眾戒，下文皆結三眾罪，又沙彌得聞吉羅之
X43n0737_p0023a12║名。二者、此篇廣明大僧攝受方法，是以亦得在正宗
X43n0737_p0023a13║中攝也。問：道俗一篇所明既非內眾，如何得入正宗？
X43n0737_p0023a14║答：若望所化，境非正宗。然僧為能化之人，故得入正
X43n0737_p0023a15║宗攝。故下文云幸細覽而告傳等（云云）。問：諸部別行
X43n0737_p0023a16║篇既與四分全別，如何得在正宗所收？答：雖不同於
X43n0737_p0023a17║四分，乃是他部正宗。彼此雖殊，行事正宗是一。或有
X43n0737_p0023a18║他宗事起，請我四分律師處判，須善他宗。故下文云
X43n0737_p0023a19║博學為濟貧，此言誠驗等。又別序第三門中，不得輙
X43n0737_p0023a20║將己所學者判他持犯。又輕重儀云約之受體，紛諍
X43n0737_p0023a21║自銷。今既判三十篇齊號正宗，須分兩意：前二十九
X43n0737_p0023a22║篇是四分律師行四分之事正宗，第三十篇是四分
X43n0737_p0023a23║律師行他部之事正宗。賓主二途，條然分曉也。問：夫
X43n0737_p0023a24║講解者，先合釋於名題，然後科判。今題名未解，何故
X43n0737_p0023b01║直爾分科？答：科之由著，前著述文勢。若著述是通題，
X43n0737_p0023b02║下自注云并序。此通一部之文，便須先釋題，後科判。
X43n0737_p0023b03║今緣此鈔是別題，准收二序，故先分科，後向序中始
X43n0737_p0023b04║釋題目。又於正宗之首更有名題，故此先科，然後解
X43n0737_p0023b05║釋（上來略辨科分，因便問答分別）。
X43n0737_p0023b06║次依文廣解，即分為三（云云）。就序中分二：初釋序之
X43n0737_p0023b07║通題，二依序別釋。前二：初正釋所撰之法題，二京地
X43n0737_p0023b08║下辨能作人之名號。前二：初正釋法題，二注簡異。初
X43n0737_p0023b09║法題有十一字，分二：初解四分律三字，舉本宗之都
X43n0737_p0023b10║目；次解刪繁下八字，標今作者之別名。今且解都目
X43n0737_p0023b11║三字者，以三問料簡：初總別相對與科簡，二離開別
X43n0737_p0023b12║釋，三結歸，六釋初門。總別料簡者，四分二字是別五
X43n0737_p0023b13║部中之一名也，律之一字是總五部之都目，如是兩
X43n0737_p0023b14║名不可闕一。若無四分別名，難以顯其通科，故初開
X43n0737_p0023b15║標四分。開卷識宗，便知是四分家之律，非餘五分十
X43n0737_p0023b16║誦等。若闕律之總號，無以收其別名，故後標律字。若
X43n0737_p0023b17║促云四分，即四分之名隨轉不定，為四分經論紀傳
X43n0737_p0023b18║等。令向下標其律字，即簡非餘也。又若據次第先後，
X43n0737_p0023b19║律合居先，佛在之時便有四分；理合居後，百載方興。
X43n0737_p0023b20║今迴四分在先，唯為簡異他部也（上來惣別料簡竟）。二離開
X43n0737_p0023b21║別，分二：初解四分二字，次解律之一字。初言四分者，
X43n0737_p0023b22║梵語折埵理，或云只埵理，此云四者分。四者數也，分
X43n0737_p0023b23║者段也，因也。因部主支離大藏毗尼以為四段，故云
X43n0737_p0023b24║四分。即大僧戒本二十卷為初分，尼律下十五卷為
X43n0737_p0023c01║第二分，安居下一十四卷為第三分，房舍下一十一
X43n0737_p0023c02║卷為第四分。問：此之四分名目起自何時？答：有兩解：
X43n0737_p0023c03║一、正釋，二、辨非。且正釋者，遠自如來金口懸記，近因
X43n0737_p0023c04║部主分宗。且遠自如來金口者，准大集經？聲聞品：佛
X43n0737_p0023c05║告憍陳如：我滅度後，有諸弟子受持如來十二部經，
X43n0737_p0023c06║書寫讀誦，顛倒解義，顛倒說法。以倒說故，覆隱法藏，
X43n0737_p0023c07║名曇摩鞠多。（已上經文。）此是佛在日懸記，已後合有此律
X43n0737_p0023c08║流行於世。佛既滅後，迦葉結集，五聖任持，如水傳器。
X43n0737_p0023c09║過百年末，第五師鞠多傳法之日，正當育王化世大
X43n0737_p0023c10║集，商量佛法。因有乖諍，遂分大藏毗尼為五典，其中
X43n0737_p0023c11║一部名曇摩鞠多。遠想如來懸記之言，乃執四分之
X43n0737_p0023c12║號。部主自言：我欲說無，先說有；欲談有先，即是顛倒
X43n0737_p0023c13║解義。況我復號曇摩鞠多，名字既同，我所執法合明
X43n0737_p0023c14║四分。遂即四度傳文盡所詮相，念出四段之文，應彼
X43n0737_p0023c15║四分之說。（已上略申正解。）次敘非者，按南海寄歸內法傳義
X43n0737_p0023c16║靜三藏作如是說：四分之名，因梵筴立號。謂梵筴有
X43n0737_p0023c17║四，每筴翻出一分，四筴翻成四分。彼却難前解云：若
X43n0737_p0023c18║言因誦立名者，其理不然。且波離大羅漢當初結集，
X43n0737_p0023c19║尚八十度昇座誦終，不可曇無德四度傳文念終律
X43n0737_p0023c20║藏。今依發正記破云：縱使梵筴有四，每筴翻云一分，
X43n0737_p0023c21║因得四分之名。若爾，四分之秤，無來起自此方。未審
X43n0737_p0023c22║在西土之時，一千年中，以何標目？次奪破者，謂此律
X43n0737_p0023c23║文，元無梵筴至此。其時覺明三藏，促口誦筴文。秦主
X43n0737_p0023c24║恐誦文訛濫，遂將羗（於羊反）籍藥五萬餘言以誠之。二
X43n0737_p0024a01║日念終，執文覆之，不遺一字。秦主深信，方許翻初。當
X43n0737_p0024a02║既梵筴到於此方，何故解云因筴立號？（前言差藉者，秦主姚萇，本
X43n0737_p0024a03║是西羗人。領軍降前符堅，為龍襲將軍。後都長安，為後秦。其部類多是羗人，故云籍也。藥方即易知云云。）彼
X43n0737_p0024a04║適難云：波離尚八十度誦曇無德，豈四度念終者？初
X43n0737_p0024a05║結集時，文句散落，故難致。八十度分部時，已詮上文
X43n0737_p0024a06║墨竟，易故。所以四度誦也。故智論云：摩偷羅國毗尼，
X43n0737_p0024a07║有八十部。罽賓毗尼，促取要用者，作十部。言八十部
X43n0737_p0024a08║者，彼自解云：八十誦也。十部者，謂十誦也。至於五分
X43n0737_p0024a09║亦然。引此證之，故知因筴立名，全成靈委。（上來四分兩字竟。）
X43n0737_p0024a10║次釋律之一字，分二：初翻名，次釋義。且翻名者，戒疏
X43n0737_p0024a11║云：據其能所，都有三名：一、梵語毗奈耶、毗那耶、鞞泥
X43n0737_p0024a12║迦，並翻為律，即能詮教也。二、梵語尸羅，此翻為戒，謂
X43n0737_p0024a13║所詮行也。三、梵語波羅提木叉，此云別解脫，所感果
X43n0737_p0024a14║也。因教起行，行不徒然，必有感果。故解脫絕縛，最在
X43n0737_p0024a15║其終。戒疏又問：既有三名，何故前標律秤？答：律則據
X43n0737_p0024a16║教，能生行解。五眾依茲奉持德，故名為戒。因戒尅剪，
X43n0737_p0024a17║業或斯亡，故名解脫。是則果兩行，皆由教生。故先舉
X43n0737_p0024a18║教，用攝斯二。或可三皆一化，始終不可具須，故具標
X43n0737_p0024a19║律。今云四分律，不云四分戒、解脫也。問：毗尼翻律，為
X43n0737_p0024a20║正翻，義翻耶？答：乃是義翻，非正譯故。諸家相承，引唐
X43n0737_p0024a21║三藏譯經，有翻者，有不翻者。且不翻有五：一、生善故
X43n0737_p0024a22║不翻，如佛陀云覺菩提薩埵，此云道有情等。今皆存
X43n0737_p0024a23║梵名，意在生善故。二、秘密不翻，如陀羅尼等總持之
X43n0737_p0024a24║教。若依梵語，諷念加持，即有感微；若翻此土之言，全
X43n0737_p0024b01║無靈驗故。三、含多義故不翻，如薄伽梵一名，具含六
X43n0737_p0024b02║義：一、自在，（不永繫屬二種生死故。）二、熾盛，（智火猛熖，燒煩惱薪。）三、端嚴，（相好
X43n0737_p0024b03║具足，所莊嚴故。）四、名稱，（有大名聞，遍十方故。）五、吉祥，（一切時中常吉利故。如二龍主水，七
X43n0737_p0024b04║步生蓮也。）六、尊貴，（出世間所尊重故。）今若翻一，便失餘五，故存梵
X43n0737_p0024b05║名。四、順古不翻，如阿耨菩提，從漢至唐，例皆不譯。五、
X43n0737_p0024b06║無故不翻，如閻浮樹影透月中，生子八斛瓮大。此間
X43n0737_p0024b07║既無，不可翻也。除茲已外，並皆翻譯。就翻譯中，復有
X43n0737_p0024b08║二種：一、正翻，二、義翻。若東、西兩土俱有促呼喚不同，
X43n0737_p0024b09║即將此言用翻彼語。梵如梵語莽茶利迦，此云白蓮
X43n0737_p0024b10║華；又如梵語斫摳，此翻為眼等，皆號正翻也。若有一
X43n0737_p0024b11║物，西土即有，此土全無。然有一類之物，微似彼物，即
X43n0737_p0024b12║將此者，用譯彼言。如梵云尼拘律陀樹。此樹西土，其
X43n0737_p0024b13║形絕大，能蔭五百乘車。其子如油麻四分之一。此間
X43n0737_p0024b14║雖無其樹，然柳樹稍積似，故以翻之。又如三衣翻臥
X43n0737_p0024b15║具等，並是（云云）。今此毗尼翻彼律，蓋是義翻。以佛在
X43n0737_p0024b16║西土出興，說此毗尼之典。此方本無佛化世，故無正
X43n0737_p0024b17║翻。然後彼佛說毗尼，詮五犯聚禁，約五眾不許有違。
X43n0737_p0024b18║此方俗詮於五形，亦為制御萬民，令無全起過。義類
X43n0737_p0024b19║相似，防非又同。故將此土律名，翻彼毗尼之號。古來
X43n0737_p0024b20║更有多般，慮煩不敘（上翻名竟）。次釋義者，分三：初律，二戒，
X43n0737_p0024b21║三解脫令。初釋律義，如下文。律者，法也。詮量輕重，犯
X43n0737_p0024b22║不犯法，並律所明，即律詮也。又戒疏云：律者，法也。從
X43n0737_p0024b23║教立名，斷割輕重，開遮持犯，非法不定。故俗有九添，
X43n0737_p0024b24║法居其一。故世付法，皆約形科。道與俗違，形名乃異。
X43n0737_p0024c01║至於處斷，並依常法（已上疏文）。謂道俗居處，刑法相貌，各
X43n0737_p0024c02║各不同。然其有犯之徒，處形法斷，須依常法。又律者，
X43n0737_p0024c03║筆也。此律字，彳旁從聿。聿者，取筆聲，亦訓於筆也。如
X43n0737_p0024c04║此方本是秦𫎇恬所造，說文中用以文也。楚時謂之
X43n0737_p0024c05║聿，吳時謂之律，燕時謂之弗，秦時謂之筆。令律害訓。
X43n0737_p0024c06║筆者，取割裁量之義也。戒疏云：處効（胡德反，唐韵云：推勘罪人之㒵
X43n0737_p0024c07║也）決正，非筆不定。筆不定筆，即法家之眾也。又律者，
X43n0737_p0024c08║分也，如律呂之分氣。又俗中有三種律：一者陰律，二
X43n0737_p0024c09║應律，三格律。後一如下自明。今且明上二者，謂十二
X43n0737_p0024c10║月中隻為律，屬陽；偶為呂，屬陰。正月姑洗、太蔟，三月
X43n0737_p0024c11║姑洗（蘇曲反），五月𮒂賓，七月夷則，九月無射，十一月黃
X43n0737_p0024c12║（此六名律也），二月夾鐘，四月仲呂，六月林鐘，八月南呂，十
X43n0737_p0024c13║月應鐘，十二月大呂（此六名呂也），即陰陽呂之二。應律者，
X43n0737_p0024c14║月令云：用斤為律管，其管各有寸數，恐繁不引（云云），
X43n0737_p0024c15║即用葭（音加）灰（即慮花灰）實之於管。十二月中氣至灰動，應
X43n0737_p0024c16║於節候，軌尅不改，故云應律。故戒疏云：陰陽雖無形，
X43n0737_p0024c17║假以律管籚灰，用分節候，藉此分之。令內教亦然，順
X43n0737_p0024c18║體分成二持，違體分成二犯，非律不明，亦同律呂之
X43n0737_p0024c19║氣也。戒疏又問：律以法訓，施造有儀，與餘兩藏復有
X43n0737_p0024c20║何別？答：不同也。餘藏明理之在靈通，隨達一門皆符
X43n0737_p0024c21║道觀，五百身因無非正說。商那定現，鞠多不測其涯，
X43n0737_p0024c22║意在去滯，何局文言？律則不爾，輕重開遮，楷摸不定，
X43n0737_p0024c23║亂常敗續（功業也），必據科治。由此而言，法義彌顯（已上疏文）。
X43n0737_p0024c24║准斯意道，律教偏有裁斷揩定之功，餘二無功能，故
X43n0737_p0025a01║偏訓法也。疏又云：律雖義約，形斷全乖，科據有方，呂
X43n0737_p0025a02║斥相似，故且當譯，見意便上。（已上疏文）言呂斥相似者，約
X43n0737_p0025a03║五種治罸，階降不殊，重者重治，輕者輕罸，即無別也。
X43n0737_p0025a04║疏又云：律者法也，始終有儀，於佛教可成此義，故篇
X43n0737_p0025a05║聚之設，三世同遵，乃適化殊，性戒常定。律則不爾，代
X43n0737_p0025a06║有㳂革，古用肉形，形者戒也，一毀其肉，終身永定，不
X43n0737_p0025a07║可復也。准斯意者，如俗格律，有其新舊，準或有於格
X43n0737_p0025a08║品故也。舊五刑者，是秦相公孫鞅（於兩反）封為商君所
X43n0737_p0025a09║制也。一墨，謂以刀鑿額作賊字，後以墨染使青也。
X43n0737_p0025a10║二劓（魚器反），截鼻也。三躬，男女不以禮交者，男則去勢
X43n0737_p0025a11║分，女則填宮也。四割，謂耳也。五則，則足也。其過最重，
X43n0737_p0025a12║蓋隨前犯，准上治定。後漢相蕭何，尅為䣠（昨何反）信，製
X43n0737_p0025a13║新五形，以定三千。金科玉條，代於古法。一笞（刃之反）者，
X43n0737_p0025a14║小杖曰笞。笞，耻也。如𮑱鞭等耻，此有五等（一十、二十、三十、四十、
X43n0737_p0025a15║五十）。笞令青色，以像東方甲乙木，屬青。二杖者，大笞曰
X43n0737_p0025a16║杖。杖者，長木也。亦五等（六十、七十、八十、九十、一百）。杖令見面，其色
X43n0737_p0025a17║赤，以像南方丙丁火，屬赤。三徒者，奴也。苦處駈使，夜
X43n0737_p0025a18║即禁白日。徒有日暮之功，其色白，以像西方庚辛金，
X43n0737_p0025a19║屬白。四流者，散也。三等（二千里、二千五百里、三千里）。似水之東流，
X43n0737_p0025a20║更無西返，其色黑，以像北方壬癸水，屬黑。五死者，盡
X43n0737_p0025a21║也。二等（一絞、二斬）。人死魂魄歸於上天，骨肉下埋於土，以
X43n0737_p0025a22║像中方戊己土，屬黃已。新舊五刑雖別，莫不背為控
X43n0737_p0025a23║制萬民，不令起過，懼於刑罸也。西土法王之律，亦復
X43n0737_p0025a24║如然。常作堤防，令非不起故（已上釋律義竟）。
X43n0737_p0025b01║二、釋戒義者，戒疏云：戒，警也。警䇿三業，遠離緣非，明
X43n0737_p0025b02║其因也。又戒者，禁也。以善禁惡等（云云）。三、釋解脫義
X43n0737_p0025b03║者，已離障染，永出塵勞，業惑期云，故云解脫。解脫不
X43n0737_p0025b04║同，有二種：一、因時解脫，二、果時解脫。言因時解脫者，
X43n0737_p0025b05║對境防惡，暫伏過非，望不起染邊得解脫。二、果時解
X43n0737_p0025b06║脫，亦有二：一、別解脫，二、究竟解脫。言別解脫者，人天
X43n0737_p0025b07║果是。若約人天果，未免輪迴，未令得彰解脫。今且望
X43n0737_p0025b08║不入三途中，得名解脫也。二、究竟解脫者，因謂或淨，
X43n0737_p0025b09║定慧發生。故經云：或淨有智慧，便得第一道。又或疏
X43n0737_p0025b10║云：道或名解脫，事戒名別解脫。又云：或鄣有二：初則
X43n0737_p0025b11║業非，二則煩。或淨鄣業，或待智云，分望斷除，故名解
X43n0737_p0025b12║脫。後智除或，乃稱究竟（上解脫義竟）。
X43n0737_p0025b13║上來正辨能詮律義，因便明所詮戒及解脫義，總是
X43n0737_p0025b14║翻釋義竟。上來有二：收、科（云云）。第三、結歸唯釋者。問：
X43n0737_p0025b15║何故有此問來？答：上之所明，四分是四段之文，律是
X43n0737_p0025b16║儀從四段文下而出。於中體用、能依、所依、勝劣、異同，
X43n0737_p0025b17║無想濫故須簡，異是以須明也。又西天凡是文字，有
X43n0737_p0025b18║兩字已上有體用者，皆須約釋簡之。時或雖有兩字，
X43n0737_p0025b19║且無體用，不可一例也。就引文中便分為二：初、汎明，
X43n0737_p0025b20║二、結歸所屬。初中梵語沙吒多（此云六）、煞三摩娑（此云離合
X43n0737_p0025b21║釋），六謂舉數，先離後合，釋者解釋（已上通名）。次別列者，頌
X43n0737_p0025b22║曰：持業依主并有財，隣近相違及帶數。初持業者，寶
X43n0737_p0025b23║法師云：持謂任持，業謂業用，體能持用故。如云：眼根
X43n0737_p0025b24║是清淨四大所造之色，是體；根者有增上發識之能，
X43n0737_p0025c01║名用。此眼即根。又如藏識，識即是體，藏即含藏，是用。
X43n0737_p0025c02║先用後體，攝用歸體，此藏即識。所以不云識藏者，恐
X43n0737_p0025c03║濫前諸識，不能含藏故（上且約單持業）。更有同依持業，謂約
X43n0737_p0025c04║多用，同一體故。如言：分段生死身，生與死是二，同依
X43n0737_p0025c05║一體。又如變化身，身是體，變化是用。於此身上，有能
X43n0737_p0025c06║轉換，本質并無，而歘有之用故。變化即身，亦有四用，
X43n0737_p0025c07║同依一體。如云變易生死身，變麤身為細色，易短命
X43n0737_p0025c08║為長年。無漏力初資曰生，勢分將盡時名死。此之四
X43n0737_p0025c09║用，俱依一身也。二依主釋者，依謂憑依，主謂主宰。寶
X43n0737_p0025c10║法師云：能依所依俱，於中有二：一依主，二依士。若舉
X43n0737_p0025c11║勝顯劣，名依主。如云眼識，眼謂眼根，是所依勝；識謂
X43n0737_p0025c12║了別，是能依即劣。今云眼之識（依主也）。或舉劣顯勝，如
X43n0737_p0025c13║云擇滅無為，本是有為，因此擇所證故。今云擇滅之
X43n0737_p0025c14║無為，是依士釋（又云倒令依主者，非也）。三有財者，謂對無立名。
X43n0737_p0025c15║財謂世間財寶，有故曰有財。寶法師云：能有所有俱，
X43n0737_p0025c16║於中有二：一全有財，如呼護法神為金剛。金剛本是
X43n0737_p0025c17║杵號，梵語䟦折羅，此云金剛。狀有三陵，如喬麥子，能
X43n0737_p0025c18║摧萬物。取此杵名，以彰神號。又如菩提薩埵，上求菩
X43n0737_p0025c19║提，下化薩埵。故離此聖人體外，有彼菩提薩埵也。二
X43n0737_p0025c20║分有財者，如云金神，或云富兒，半月於人名故。四隣
X43n0737_p0025c21║近者，寶法師云：竪隣橫並俱，以多法相近一處，促舉
X43n0737_p0025c22║一近者立名。如云：四、念住，謂觀身受心法時，雖是慧
X43n0737_p0025c23║力簡擇，又須假念力明記。今慧隣近於念，故云念住
X43n0737_p0025c24║也。五、相違者，寶法師云：諸法名等殊。如云：持犯上作
X43n0737_p0026a01║大小等（云云）。六、帶數者，寶法師云：謂諸法名等數。如
X43n0737_p0026a02║云：一、乘，二、諦，三、身，四、智，五、眼，六、通，七、覺，八、正道，九、有
X43n0737_p0026a03║情居，十、遍一切處等（上來汎相王竟）。次、結所屬者。問：今四分
X43n0737_p0026a04║律之三字，於上只釋中具幾釋？答：若依諸記具二釋：
X43n0737_p0026a05║一、帶數持業，二、帶數依主。今准承稟云具三釋：一、帶
X43n0737_p0026a06║數，謂律是法，法上有四分之數，豈非帶數（有云若准明四分二
X43n0737_p0026a07║字即成帶數者，未詳也）？二、持業，謂四分是四段能證詮之文，以
X43n0737_p0026a08║聲聞句文為體，即是體。律是律儀，即所詮之行，有斷
X43n0737_p0026a09║割持犯、揩摸輕重之功用。今四分之體能持此用，攝
X43n0737_p0026a10║體歸用，四分即律。三、依主，律是能依，四分是所依。四
X43n0737_p0026a11║段能詮文是色，唯有漏即劣；所詮律儀通漏，無即勝。
X43n0737_p0026a12║今舉上劣四分顯下之勝，律即四分之律，依士釋（不湏
X43n0737_p0026a13║云倒合依主）。已上三門總是釋。初、三字都目竟。
X43n0737_p0026a14║二、刪繁下八字，標今作者之別名之，此對昔來未曾
X43n0737_p0026a15║有也。釋此八字分五：初、釋刪繁二字，二、辨補闕二字，
X43n0737_p0026a16║三、明行事二字，四、辨鈔之一字，五、解序之一字。今且
X43n0737_p0026a17║釋刪繁二字者。刪者，聲類云：定也。廣雅云：削也。三蒼
X43n0737_p0026a18║云：除也。仲尼刪詩定禮，今師刪定或律。此之刪字冊
X43n0737_p0026a19║旁刀，乃會意字也。如俗中通明文字有六：一、像形，像
X43n0737_p0026a20║物之形，如日月等字。二、會意，如止戈為武，人言為信
X43n0737_p0026a21║等。三、形聲，或左形右聲，或如補闕律等字。四、指事，如
X43n0737_p0026a22║上下字等。五、假借，如長乞樂（皆去聲呼）。六、轉注，如老可叵
X43n0737_p0026a23║孝等。今刪字上六中，是會意字也。良以古來無紙，凡
X43n0737_p0026a24║綴文章，皆書簡牘，以熟韋編之。故夫子讀易，韋編三
X43n0737_p0026b01║絕，即其意也。故刪字堅之四盡，表於簡牘；橫之兩盡，
X43n0737_p0026b02║以像熟韋。古來刀筆，當者留之，不當以刀削去。故刪
X43n0737_p0026b03║字安刀，即除段之㒵也。後漢蔡倫造紙，以替簡牘之
X43n0737_p0026b04║文。亦今者從冊安刀，猶是會古之意也。長也，濫也，惡
X43n0737_p0026b05║也，敏下安系（覔音），亦會意也。字上略訓釋，今廣解者，東
X43n0737_p0026b06║吳所立，非正不敘。西明新規，有其四種，唯據當宗以
X43n0737_p0026b07║說。一、繁、廣繁。如律中僧、尼二部戒本緣起六百餘條，
X43n0737_p0026b08║廣明國土犯、有人呵責等事，皆是當初一期制戒，□
X43n0737_p0026b09║□翻譯。依其本有六，錄在文中。至于末代所准，要知
X43n0737_p0026b10║其持、犯。故於釋相篇中，唯明滿足戒本尺持、犯兩相，
X43n0737_p0026b11║其餘閑後，皆悉不明。故下文云貴在得其本詮，誠難
X43n0737_p0026b12║竅其條緒等。又如長衣戒，得、不得章，都有八門，各有
X43n0737_p0026b13║轉降，十章四十六句，甚為繁廣。今鈔侶云：一日得衣，
X43n0737_p0026b14║二日不得，乃至十一日，通皆不犯。唯有一行來鈔文，
X43n0737_p0026b15║攝得數行律文也。又如滅諍事，律自一犍度。今鈔但
X43n0737_p0026b16║云：七滅諍中，罪亦滅有。但為竟於四諍，彼此未知，乃
X43n0737_p0026b17║至徒勞宣釋，終未窮盡，故略不述等。律文既繁，古人
X43n0737_p0026b18║章疏亦廣。今於此中，一時刪削。故下文云常恨前代
X43n0737_p0026b19║諸師所留遺記等。二、繁、長繁者，此全非今所要名長。
X43n0737_p0026b20║如律明善來等四受，並是往前之事，鈔中皆略不明，
X43n0737_p0026b21║唯存羯磨一途，當世盛行之法。更有破僧和僧等事，
X43n0737_p0026b22║悉是剩長之文。兼章疏解律繁辭，亦同刪削。三、繁濫。
X43n0737_p0026b23║繁者，是非相混曰濫。如律結界法中，東方有山稱山
X43n0737_p0026b24║等，是一期出法之語。今若立標相，須知限齊。又須委
X43n0737_p0026c01║標相及體三種分齊分明，方可加法。不同一席之法，
X43n0737_p0026c02║聊知空礙兩分等。又古人見律有知淨之言，濫引向
X43n0737_p0026c03║打鐘上用。又古見律結界云：各一拘盧舍字，便執自
X43n0737_p0026c04║然界體。定方七十三步集僧，一夏唯開三度受日等。
X43n0737_p0026c05║皆是蕪穢濫於真宗，純金雜於砂礫。今並刪之。故下
X43n0737_p0026c06║文云：濫述必剪，用成通意等。四、繁惡。繁此非律，有促
X43n0737_p0026c07║從濫中流出。如古人見律文治罸，弟子斷食奪衣，日
X43n0737_p0026c08║中五等倣此。遂行鞭杖，以作訓治。委引偽經三百福
X43n0737_p0026c09║罸，及真經三字之喻。或立非法制限，罸錢及米，伏地
X43n0737_p0026c10║吹灰。有過之徒，罸令除草等，悉為鄙惡。惡並刪之。故
X43n0737_p0026c11║下文云：今故刪其繁惡等。除此四繁之外，其餘要當
X43n0737_p0026c12║皆列。文中如下諸篇所引律云，四分文云等，並是（上釋
X43n0737_p0026c13║刪繁）二字竟。
X43n0737_p0026c14║二辨補闕者，補謂裨補，左形右聲也。闕者謂欠闕，闕
X43n0737_p0026c15║少上形下聲。謂全約佗部三藏之文以說，謂上既於
X43n0737_p0026c16║四分刪除四繁，餘有的當之文，其文絕少，對教行事，
X43n0737_p0026c17║實未周旋，故引佗部流類之文，鴻稗未足，故云補闕。
X43n0737_p0026c18║於中有二：若事法全無名闕，分無名缺。今舉全無之
X43n0737_p0026c19║闕，以攝分無之缺。下諸部別行篇云：若四分缺於事
X43n0737_p0026c20║法等，即舉分無之缺，攝金全無之闕也。今依西明，大
X43n0737_p0026c21║要有二，謂文補及義補也。展聞即成五補，經律論記
X43n0737_p0026c22║傳并義補也。若處中唯三，三合為一補，記傳為義補
X43n0737_p0026c23║為三。今引且明三補：初三藏補，就三中從親至疎，且
X43n0737_p0026c24║引佗部律流類相似者，如下所引僧祇、十誦、五分等。
X43n0737_p0027a01║若律部無文，即大小乘經有者須引，如下引華嚴、涅
X43n0737_p0027a02║槃、楞伽、思益、阿含、遺教、目連、善生等。或經中無文，論
X43n0737_p0027a03║中有者，亦須引用，即下引瑜伽、唯識、智證論、莊嚴、成
X43n0737_p0027a04║實、婆沙、明了、多新等是（已上三藏為一補竟）。若三中有闕，記傳
X43n0737_p0027a05║有文，流類相當，亦須引用，如下引高僧、名僧、僧史錄、
X43n0737_p0027a06║凡聖行集、布薩軌儀、法苑、未林、師資傳等（為第二文記補也。若
X43n0737_p0027a07║作玄記，將古人章疏意文補者，非也）。已上諸文，有則可引，或時有事，復
X43n0737_p0027a08║是現世惡行，三藏記傳之中，全無說處，不可無文便
X43n0737_p0027a09║止。今師以義決通，如下第五門中四句，以為唯的。若
X43n0737_p0027a10║文義俱闕，舉一例諸等知（上來解闕補二字已竟）。
X43n0737_p0027a11║三明行事二字者，行者，左彳（刃戟反）右于（玉刃反）左右足
X43n0737_p0027a12║遞進之貌，今促取流行義也。事者，一云人法事也，二
X43n0737_p0027a13║云眾自共三行之事也。於三中自有人法事三故（此釋
X43n0737_p0027a14║勝前）。謂上既已刪補鈔體周圓究竟理之由，但為流行
X43n0737_p0027a15║律文三行之事，故云行事，即鈔文之用也。
X43n0737_p0027a16║四、辨鈔之一字。此有二種：若從手作，但訓略，即文約
X43n0737_p0027a17║義豐。今從金者，便具三義：略義如前，准下文云固令
X43n0737_p0027a18║撮略正文，包括諸意也。二、久固義，如世真金，促革不
X43n0737_p0027a19║改，百練不變，久埋不生。又如世中於國有功之臣，賜
X43n0737_p0027a20║以鐵券，以表其人子子孫孫榮不絕。此鈔亦爾，永用
X43n0737_p0027a21║無其廢時也。三、利用義，如金有濟貧之用。此鈔亦然，
X43n0737_p0027a22║對事施行，濟機斯是。故下文云庶令臨機有用，即事
X43n0737_p0027a23║即行等是。
X43n0737_p0027a24║五、解序之一字。考功記云：舒也，舒展一部文之大意。
X43n0737_p0027b01║又毛詩云：述一部之由致。廣雅云：次明一部文之次
X43n0737_p0027b02║第。又禮云：東庠西序。郭璞云：注序別內外，即東西墻
X43n0737_p0027b03║謂之序。此墻居中門內，客欲入時，先於此處整𣫍冠
X43n0737_p0027b04║排地，儀禮後方入見尊主，故詺此墻為序。今於卷首
X43n0737_p0027b05║置序，意在披尋者，不失文中之意故，故序也。又序者，
X43n0737_p0027b06║緒也，即頭緒，如答然。頭曰緒，今此在一部文之首故。
X43n0737_p0027b07║又序者，敘也，敘一部之文由致發起之端，名序也（上來
X43n0737_p0027b08║三字都目，八字別名，惣是正釋法題竟）。
X43n0737_p0027b09║次注文簡異，云：作者無標名顯別，有兩釋，此一一簡
X43n0737_p0027b10║上法題。欲釋此文，應先問：我起今師依於所學，撰四
X43n0737_p0027b11║分律鈔即得，何要標那補之名？所以注文答云作者
X43n0737_p0027b12║（云云），意道於所學自宗古制作。鈔：疏蓋多，故云作者
X43n0737_p0027b13║非無。今標刪補之名簡異，古來未曾有也，故云標名
X43n0737_p0027b14║顯別。中卷注云：著述者，名立多名，立名標異。下卷云：
X43n0737_p0027b15║注撰非少，立名標顯。三卷之昔，注語雖殊，義意無別。
X43n0737_p0027b16║（據斯處解，即三卷之首注文，並是今師自注。）第二解云：簡異名題，是相部
X43n0737_p0027b17║疏讚述之語也。此鈔初時著述，並不顯制作人名。後
X43n0737_p0027b18║有一本流到相□，疏主得之，實惜用為的當，促不委
X43n0737_p0027b19║誰人所造。至貞觀年中，鈔主四出求異，行到相□。疏
X43n0737_p0027b20║主相見，因敘問律宗之事，乃云：近收得本一行事鈔，
X43n0737_p0027b21║甚被時機，即未審何人制作。南山云：餘之所作。疏主
X43n0737_p0027b22║驚異，遂請題名。鈔主乃於三卷首皆書京兆崇義寺
X43n0737_p0027b23║等（云云）。疏主遂於法題之下，名題之上，中間空處背
X43n0737_p0027b24║洷八字，讚美之詞。三卷之初，並如是也。上之兩釋，各
X43n0737_p0027c01║是一途。今據稟承，決取初[米*　]解。縱蒿本無作者名，亦
X43n0737_p0027c02║未可為良證。（思之。）
X43n0737_p0027c03║次辨能作人號名。言京兆至述者，初略明，次廣解。初
X43n0737_p0027c04║中。京兆者，天子所部之處也。崇義寺，乃僧坊之別名。
X43n0737_p0027c05║沙門者，出家人之通秤。釋者，能人之性族。某甲者，鈔
X43n0737_p0027c06║之別法名。撰即撰古遺文，述謂述而不作。
X43n0737_p0027c07║次廣解，分六：初言京兆者，京者，大也；兆者，城也。又積
X43n0737_p0027c08║數之多，十億曰兆，十兆曰京，數之名也。今云京兆者，
X43n0737_p0027c09║乃天子所都之地也。亦云京師，師者，眾也。白虎通云：
X43n0737_p0027c10║千里之色，四方千里。如是眾名，不出天子所都，大眾
X43n0737_p0027c11║所聚之處。史記云：漢祖都於長安，人民眾多。秦地廣
X43n0737_p0027c12║遠，乃立三部，以輔京師，名扶風（即鳳朝，在長安城西也），右[(冰-水+王)/鳥]翊
X43n0737_p0027c13║即同氵，在長安城東，中京兆（即雍洲。今云長安者，取地名也）。問：今云
X43n0737_p0027c14║府字，題中何無？答：史記云：開元元年，改雍州為京兆
X43n0737_p0027c15║府，洛州為河南府。開元十一年，改并州為太原府。鈔：
X43n0737_p0027c16║夫是武德年中制，故不合有府字也。
X43n0737_p0027c17║二、崇義寺者，鈔主本住旦日【圖】寺，隋朝改觀為玄壇，
X43n0737_p0027c18║改寺為道場。故鈔主神州記自序云：余本住日【圖】道
X43n0737_p0027c19║場，此是煬帝取長于瑞像及育王舍利，入京造此寺，
X43n0737_p0027c20║安置舍利。鈔主初在此寺，依慧顧和尚出家。至唐初
X43n0737_p0027c21║武德七年，高祖廢之，僧徒散亂，配餘寺。鈔主與師徺
X43n0737_p0027c22║七人，同[(匕/示)*余]崇義寺。此寺在左衛長壽坊。又准西京塔
X43n0737_p0027c23║寺記云：此寺本隋朝延壽公子詮宅。唐武德二秊，高
X43n0737_p0027c24║祖賜與桂陽公主駙馬趙慈景為宅。趙景已後，公主
X43n0737_p0028a01║捨宅為寺，以妻為夫造，恩深義重，勑名崇義。鈔主七
X43n0737_p0028a02║年配住，九秊入終南製作。今取本係名寺以標名，故
X43n0737_p0028a03║云崇義也。寺者，梵云僧伽摩藍，略云言伽藍，此翻眾
X43n0737_p0028a04║園，五眾所居之園也，義云精舍。新梵云毗訶羅，此云
X43n0737_p0028a05║遊止，或云遊履處也。今云寺者，乃此方之號也。寺者，
X43n0737_p0028a06║司也，司由嗣讀不絕之義。寺下安寸，即士人方寸之
X43n0737_p0028a07║理也。如國家九司名九寺：一、太常（主禮樂郊廣也），二、光祿（主御
X43n0737_p0028a08║厨），三、衛尉（主器械惟幕也），四、宗正（主皇家枝葉九挨也），五、太僕（主馬駕監收等），
X43n0737_p0028a09║六、太理（主天下利法），七、鴻臚（主外國賓客），八、司農（主食餚斛斗也），九、太
X43n0737_p0028a10║府（主貢員獻兩市也）。後漢騰膝蘭到此，既是外國之僧，且今
X43n0737_p0028a11║在鴻臚寺安下。後於壅門外別造僧坊，取駄經白馬
X43n0737_p0028a12║名，從鴻臚司分出，故云白馬寺，即漢地寺之祖也。故
X43n0737_p0028a13║今僧尼住處皆名為寺。
X43n0737_p0028a14║三、辨沙門二字者，亦云桑門，皆存略也。具合沙門那，
X43n0737_p0028a15║此云息心。故瑞應經云：三等介號擾，六趣號昏息，心
X43n0737_p0028a16║達本原故，號為沙彌門。或云息惡，能息生空智，所息
X43n0737_p0028a17║是煩惱。故論云：福積聚，捨諸非，此世他世智無惱，一
X43n0737_p0028a18║切生死除滅故，證得此者名沙門。釋曰：生空理智，名
X43n0737_p0028a19║為福德。此之理智，非少時之間，極速三生，遲即六十
X43n0737_p0028a20║劫，彼名積聚也。捨者，棄背義。諸非，即根隨煩惱也。此
X43n0737_p0028a21║世者，即分段生死身。他世者，變易生死身也。一切生
X43n0737_p0028a22║死除滅者，且約分段中一切，未論變易。證得此者名
X43n0737_p0028a23║沙門者，結示也（上略釋名字已竟）。問：未審沙門以何為性？果
X43n0737_p0028a24║體是何？果位差別復有幾種？答：俱舍頌：淨道沙門性，
X43n0737_p0028b01║有為無為果，此有八十九，解脫道及滅。釋曰：諸無漏
X43n0737_p0028b02║道，生空理智，離染煩惱，名為淨道。此之淨道，是沙門
X43n0737_p0028b03║之體性。懷此道者，名曰沙門。有為無為果者，謂有為
X43n0737_p0028b04║無為是沙門果體，有為即解脫，無為即擇滅。此有八
X43n0737_p0028b05║十九解脫道及滅者，斯約斷惑品位以列數也。此有
X43n0737_p0028b06║八十九解脫道是有為果，復有八十九品所證擇滅
X43n0737_p0028b07║是無為果，謂斷見惑有八無間（即八思）、八解脫（即八智），斷
X43n0737_p0028b08║九地修惑有八十一無間道、八十一解脫道，見修合
X43n0737_p0028b09║說有八十九。又無間道唯沙門性，解脫道亦性亦果。
X43n0737_p0028b10║息惡義邊是沙門性，與無間道為等流果邊是沙門
X43n0737_p0028b11║果。一擇滅唯是無為沙門果體，謂無道是沙門性，擇
X43n0737_p0028b12║滅是彼證，名沙門果。離繫士用果（外主士用也），若准斯解，
X43n0737_p0028b13║理實證聖號曰沙門。今唐凡位煩惱具全，未合標沙
X43n0737_p0028b14║門字，然具約因中談果，故亦得也。又古來更有通相
X43n0737_p0028b15║（通凡人也），今此是通相沙門也。
X43n0737_p0028b16║四、辨釋。釋一字具足，合云釋迦出家人性族也。今存
X43n0737_p0028b17║略故，但釋標字。問：上言沙門，下復揀釋，豈不重耶？答：
X43n0737_p0028b18║為簡濫故。亦有出家人性是沙門，非釋種，故以性簡
X43n0737_p0028b19║之。唯大乘基法師以四句料簡：一、是沙門非釋，謂西
X43n0737_p0028b20║域外道是，律云沙門施食時等；二、是釋非沙門，即西
X43n0737_p0028b21║域諸釋種是；三、亦沙門亦釋，即今出家者是；四、俱非，
X43n0737_p0028b22║即俗流是。又仙教傳此之後，過秦晉之前，皆稱俗姓，
X43n0737_p0028b23║或依師姓。如生法師本姓魏，出家後隨師性；竺法護
X43n0737_p0028b24║本姓支木，竺法師乃依師姓等。從東晉安大師，方可
X43n0737_p0028c01║改轍也。安云：我曾無尊釋氏，皆合與釋姓命之。後增
X43n0737_p0028c02║一阿含經西來，果然契合。故彼云：四河歸海，無復本
X43n0737_p0028c03║名；四姓出家，咸稱釋氏。又四分說戒揵度云：猶如四
X43n0737_p0028c04║河悉歸於海，如是目連於我法中出家學道，咸稱釋
X43n0737_p0028c05║子。此皆今從佛姓也。我今僧尼既尊釋氏，須知得性
X43n0737_p0028c06║無由。若不委之，如孫不識祖名，似子不知諱，此亦道
X43n0737_p0028c07║俗同耻。此約此方，南朝四姓，未、張、顧、陸；北朝四姓，季、
X43n0737_p0028c08║鄭、崔、盧。更有諸多，或因處，或因封爵等得姓。廣開元
X43n0737_p0028c09║定譜錄中，慮繁不引也。今准西土，四姓亦殊。故西域
X43n0737_p0028c10║記云：夫種族殊異，有四流焉：一、剎那帝利，即王種，弈
X43n0737_p0028c11║世君臨，仁恕為志；二、婆羅門，此云淨志，守道堅唄，潔
X43n0737_p0028c12║白其操；三、吠舍，此云商賈，貿遷有無，逐利遠近；四、首
X43n0737_p0028c13║陀，或云戍達，此云農夫，肆力疇隴，勤勞稼穡。斯之四
X43n0737_p0028c14║姓，清濁殊途，婚娶不通，飛伏異路。餘之三姓，如別所
X43n0737_p0028c15║論。今但敘剎帝利性者，以釋迦姓從其流出，是故此
X43n0737_p0028c16║姓最為高貴。故俱舍論云：劫初如色天，後漸增貪味，
X43n0737_p0028c17║猶惰貯賊起，雇之令守田。釋論曰：劫初時，此南剡部
X43n0737_p0028c18║洲人民，皆如色界諸天缺，形色端嚴，身帶光明，騰空
X43n0737_p0028c19║自在，飲食喜樂，長命久住。如是類地味倮，便生甘美，
X43n0737_p0028c20║其香郁馥。時有一人，稟性躭味，遂取食之。諸人効彼，
X43n0737_p0028c21║竟皆取食（此名劫初段食）。既食其故，身遂堅重，光明隱沒，黑
X43n0737_p0028c22║闇便生，日月眾星，從茲出現。由漸躭味，地味便隱沒，
X43n0737_p0028c23║從茲便有地餅而生，競躭食之。地餅又隱，遂有林騰。
X43n0737_p0028c24║林騰又隱，香稻自生。眾共取之，以竟取食。前三是細
X43n0737_p0029a01║段食，遍入支體，如油沃沙，但有垢汗。第四麤故，殘穢
X43n0737_p0029a02║在身，意欲蠲除，便分二道，因茲便有男女根生。由二
X43n0737_p0029a03║根殊，形相亦別，宿習力故，便相瞻視，因此遂生非理
X43n0737_p0029a04║作意，欲貪鬼魅，惑亂身心，失意猖狂，行非梵行（人中欲見，
X43n0737_p0029a05║初發此時）。爾時諸人，遂取香稻，初無貯積。後有一人，稟性
X43n0737_p0029a06║懶惰，長（去聲）取香稻，貯擬後食。餘人効之，漸多停貯。由
X43n0737_p0029a07║斯稻生我所心，多收無厭。後隨收處，不復再出。遂共
X43n0737_p0029a08║分田，慮防遠畫，各自興功，耕犁種殖。於己田分，生護
X43n0737_p0029a09║惜心；於他田分，有懷侵奪（劫盜過，始於此時）。為欲遮妨，共取
X43n0737_p0029a10║詳議，僉置□內。一有德人，各以所收六分之一，雇令
X43n0737_p0029a11║防護，封為田主。由斯故立剎帝利名。大眾欽□，恩流
X43n0737_p0029a12║率土，故復名為大三末多，此云共許。自後諸王，此王
X43n0737_p0029a13║為首。後時有王，貪恡財寶，不能均給國土人民。貧有
X43n0737_p0029a14║乏者，多行賊盜。王為禁止，行輕重罸（殺害之業，起自此時）。後有
X43n0737_p0029a15║罪人，心怖形，隱藏其罪，勘窮取實，異想發言（盧誑之詞，此時
X43n0737_p0029a16║為首）。其大三末多王，子孫相承，有十九轉輪王。最後名
X43n0737_p0029a17║大須彌王，此王子孫相承，有一十七萬三千二百八
X43n0737_p0029a18║十四小轉輪王。其中粟散王，不知數也。最後名魚王，
X43n0737_p0029a19║此王子孫相承，一百四十三粟散王。最後名大茆草
X43n0737_p0029a20║王，其王無子，乃將國位委付大臣。西國之法，繼於二
X43n0737_p0029a21║種，二者仙種。此王念曰：我既無子，乍令王種斷，不令
X43n0737_p0029a22║佛種絕。逐入山修道。時有侍者，從王到山，欲求所學，
X43n0737_p0029a23║要恐吉後有人侵陵，乃以竹籠盛之，掛於樹上。有獵
X43n0737_p0029a24║者觀之，見籠謂菓，見王頓，見王頭白在中謂鶴，遂彎
X43n0737_p0029b01║弧審射，箭中王心，命從茲殞。射時有二渧血隨地生，
X43n0737_p0029b02║二莖甘蔗日炙割開，左生同童男，右生童女，男名善
X43n0737_p0029b03║生，女名善賢。耆舊大臣乃立善生為王，善賢為妃，却
X43n0737_p0029b04║治國位（西土不昏異姓也）。善生王有子名鬱摩王（五分云皷摩王也），
X43n0737_p0029b05║有二夫人：第一夫人有一子，名曰長生，頑愚醜陋，人
X43n0737_p0029b06║皆惡（污音）之；第二夫人有四子：一名照目，二名聽目，三
X43n0737_p0029b07║名調伏象，四名尼樓。此四子聰明神武，有大威德。其
X43n0737_p0029b08║夫人竊作是念：我子雖長，大不及物，承繼大業，必為
X43n0737_p0029b09║陵奪。彼之四子，並有威德，國祚所歸，必種彼子。當設
X43n0737_p0029b10║何計，固子基業？遂初以情求，次理感。於後一時，王至
X43n0737_p0029b11║夫人處，夫人白王：我有除愛等（云云），願王殯黜，我情
X43n0737_p0029b12║乃安。王曰：四子孝友，於國無𠎝，云何殯棄？夫人情求
X43n0737_p0029b13║既不遂，以次理感（有作感字呼，即或亂也亦得）。夫人曰：我今除愛，
X43n0737_p0029b14║實兼家國，非為此子。彼之四子，悉皆神武，民各懷歸。
X43n0737_p0029b15║王萬歲之後，皆欲為君，誰肯為臣？必互相殄滅，大國
X43n0737_p0029b16║所歸，飜為佗有。願今從之，勿思一子。徵言：若元戒有
X43n0737_p0029b17║餘歡，如不見從，今當盡矣。王曰：汝言是也，我自知時。
X43n0737_p0029b18║後於一日，勑四子曰：汝得罪於吾，不忍汝死，今可出
X43n0737_p0029b19║國，尅己圖生，慎勿窺瑜，難懲後悔。四子自知無咎，遂
X43n0737_p0029b20║結束行裝，與所生母、同生姉妹、耆舊大臣，咸願隨從，
X43n0737_p0029b21║王悉聽之。於是出城北門而去，路徑險阻，度婆耆河，
X43n0737_p0029b22║至雪山北，近念舍夷林，乃見其地，東西遐迫，南北廣
X43n0737_p0029b23║長，眾鳥名云，地多全壤，遂止息其中。即於此處，築營
X43n0737_p0029b24║城邑，歸者如雲，從者如市，不久之間，鬱為大國。立最
X43n0737_p0029c01║小尼樓為王，三兄為臣，佐元追念，問諸大臣，有知者
X43n0737_p0029c02║奏王，具陳上事。王召彼子歸宮，四子確不從命，父王
X43n0737_p0029c03║遂遙三歎曰：我子釋迦，我子釋迦。因立釋姓（此翻能人）。尼
X43n0737_p0029c04║樓有子，名為馬頭羅。馬頭羅有子，名名尼休羅。尼休
X43n0737_p0029c05║羅有四子：一名淨飯，二名白飯，三名斛飯，四名甘露
X43n0737_p0029c06║飯。淨飯王有一子，名悉達。白飯王有二子：一名阿難，
X43n0737_p0029c07║二名調達。斛飯王有二子：一名摩訶男，二名阿那律。
X43n0737_p0029c08║甘露飯王有二子：一名䟦提，二名婆敷。悉達有子，名
X43n0737_p0029c09║羅云。從尼樓王至佛身，得引姓來，凡經六代。今之僧
X43n0737_p0029c10║尼，是羅云同學，尼當樓王第七代孫也（已上解釋字已竟）。
X43n0737_p0029c11║五、解名諱者，講解相承，有釋不釋。若依俗禮諱之，然
X43n0737_p0029c12║亦有開處，臨文不諱，詩書不諱，廟中不諱等。若准內
X43n0737_p0029c13║教，過去諸佛名字，勸人稱念，今須効之。鈔主法名道
X43n0737_p0029c14║宣也。道者法也，宣者遍也，顯揚弘演，遍示有情也。大
X43n0737_p0029c15║師三生持律，第一生在齊朝，法名僧護，住越洲剡懸
X43n0737_p0029c16║石城山隱樂寺。其山石壁峭峻，高數十丈，中有似佛
X43n0737_p0029c17║焰光之形。每於經行，常聞天樂異香之瑞，遂發願造
X43n0737_p0029c18║十丈彌勒，以擬當來千尺之身，使凡厥有緣，並願同
X43n0737_p0029c19║登三會。建武年中起手，僅至一年方成，向獲過疾而
X43n0737_p0029c20║終，春秋一百二十。臨終誓曰：本不期一生，願第二生
X43n0737_p0029c21║必就。至梁天監六年，有台洲始豐縣令（今改為唐興也）陸咸，
X43n0737_p0029c22║罷邑皈京，路經剡漢止宿，夜夢見三梵僧語云：建安
X43n0737_p0029c23║殿下感患未瘳，若能修聖，石城聖像成就，□獲痊差。
X43n0737_p0029c24║陸令歸京，並忘此事。後經歲年，有一僧來宅寄宿，因
X43n0737_p0030a01║話云：剡後所囑，何不施行？陸令既戀前夢，此僧去後
X43n0737_p0030a02║思審，方乃語之：此僧正是夢處中見第三之者。即以
X43n0737_p0030a03║事啟建安王，以事聞奏，勅下修之，諂僧祐律師，專任
X43n0737_p0030a04║修像也。天監十二年興功，過十五年畢，坐軀高五丈，
X43n0737_p0030a05║立形十丈，改為石城寺也。僧祐律師即第二生身，俗
X43n0737_p0030a06║姓俞氏，其先祖彭城下[邱-丘+匠]人也（皮音）。又因官唐於建業，
X43n0737_p0030a07║祐年七歲，因入建初寺，不肯還家。至年長大，欲為婚
X43n0737_p0030a08║娶，遂即迴避，投鐘山定林寺法達和尚，求受具戒，學
X43n0737_p0030a09║精律部。祐為姓巧麗，國內凡有修飾，皆蒙勑委王持。
X43n0737_p0030a10║梁天監十七年，終於本寺。廣如僧傳中（云云）。第三生，
X43n0737_p0030a11║即今身也，生隋朝俗始。錢氏諸記中，皆云胡州長城
X43n0737_p0030a12║人（行狀、碑文亦同）。表云：准錢氏譜說，祖父即長城人，大師在
X43n0737_p0030a13║京兆生也。彼云：曾祖是陳朝駙馬都尉，祖為陳留太
X43n0737_p0030a14║守，父名士申（有作由字者，錯也），即吏部尚書。陳被隋所收，其
X43n0737_p0030a15║錢申此時與陳後主一時收獲入長安。陳王後遭隋
X43n0737_p0030a16║賊車，却免傷害。過隋開皇十六年，方產大師。大師即
X43n0737_p0030a17║申二息之長（據此所說，即大師是京兆生長明矣）。母性姚氏，夢見有月
X43n0737_p0030a18║貫懷，又夢梵僧語云：仁者所懷，即梁朝僧祐律師，宜
X43n0737_p0030a19║縱出家，大弘佛教。凡在胎十二月，隋開皇十六年丙
X43n0737_p0030a20║辰四月八日誕生。齠生之日，使異常童。十歲遍覽群
X43n0737_p0030a21║書，十二善閑文藻，十五喟然歎曰：世間榮祿，難可常
X43n0737_p0030a22║保。於是弃竹馬，臥竜釰，歸心於釋門，事日嚴寺慧頵
X43n0737_p0030a23║法師。十六念經，兩旬之間，念花經部。一十七落鬘。至
X43n0737_p0030a24║大業十一年，年滿二十，天降鴻恩，依首和尚受具。頂
X43n0737_p0030b01║戴寶函，遶塔行道，感舍利降函，方崇法事。受具已後，
X43n0737_p0030b02║依首律大師聽習律藏一遍，入神俗，便欲歸山宴寂。
X43n0737_p0030b03║被受業師呵曰：夫適遐自爾，因徵知章，修捨有期，功
X43n0737_p0030b04║□須滿，不宜去律，抑令更聽。其間僧事，自代為之。依
X43n0737_p0030b05║位披尋，滿二十遍。時值隋唐交禪，講歸權停。武德四
X43n0737_p0030b06║年，方遂再聽。首大師令命覆講，自知文句缺然，未是
X43n0737_p0030b07║心證，遂不取受。辭不獲已，方乃覆文。至武德九年，過
X43n0737_p0030b08║唐高祖沙汰僧尼，遂遁跡終南，製此事鈔。貞觀八年，
X43n0737_p0030b09║顯於洲益詞谷重修，并製羯磨、戒心兩疏。莫不龍天
X43n0737_p0030b10║歸敬，奉獻香花。或緇素諮詞，皆蒙預記。三衣准布，繒
X43n0737_p0030b11║纊不兼。常坐一食，始終無改。行□促涉，蚤虱任遊。德
X43n0737_p0030b12║望既高，名振天竺。故得賓頭羅漢語話周施，長眉梵
X43n0737_p0030b13║僧讚述增壇事。唐朝三藏翻譯眾經，即命大師親同
X43n0737_p0030b14║典教，而著迷法門文記，凡二百三十餘卷，並行於代。
X43n0737_p0030b15║至高宗乾封二年仲春月，冥感天人，與師言論云：今
X43n0737_p0030b16║歲當遷神生彌勒宮。并留香一褁，云是棘林香，天眾
X43n0737_p0030b17║常燒者。言說而去。至十月三日，設無遮大會。午時，道
X43n0737_p0030b18║俗咸聞天樂異香，於是𣫍容而化。春秋七十二，僧臈
X43n0737_p0030b19║五十二。初定於擅谷，至三年，勅問所右。時有豐德寺
X43n0737_p0030b20║寺主僧正倫具事奏聞，請依西國法，荼毗得舍利，立
X43n0737_p0030b21║塔三所：一在豐德寺，一在安豐坊，一在靈感寺。咸通
X43n0737_p0030b22║四年，并安豐坊舍利入靈感寺，同起一塔。雖年代遷
X43n0737_p0030b23║移，而遺風不墜。去咸通十五年，諮宗皇帝思諮下臨，
X43n0737_p0030b24║追曩日之嘉猷，諡名澄照；記平生之德行，塔號淨光。
X43n0737_p0030c01║澄照彰律鏡不昏，淨光顯戒殊不耀。教宗興盛，良在
X43n0737_p0030c02║於茲。（上解名諱二字已竟。）
X43n0737_p0030c03║六、解撰述二字者，諸釋盖多，今存正解。撰者，錄也。即
X43n0737_p0030c04║撰云遺文，屬於布置二序、三十篇行事次第國文等。
X43n0737_p0030c05║述者，屬在引用三藏教文，非師心自說。如夫子述而
X43n0737_p0030c06║不作，但述古事。今此亦然，但述古來文章及諸聖教
X43n0737_p0030c07║等。問：述與作何別？答：真諦云：如佛經是作，菩薩造論，
X43n0737_p0030c08║直述佛意，但得稱述。若爾，何故前來注云作者非無？
X43n0737_p0030c09║答：菩薩造論，解釋佛語，次比成於論文，亦得稱作。今
X43n0737_p0030c10║古疏鈔，撰錄聖教，次比成文，例此何妨亦得稱作？問：
X43n0737_p0030c11║何故撰述双標？答：若述而不撰，謂鈔無才；若撰而不
X43n0737_p0030c12║述，即類師心，無於稽古。故仲尼云：太夫則史，太質則
X43n0737_p0030c13║野，文質彬彬，然後君子。准此意云：著述若絕文筆，即
X43n0737_p0030c14║同史體，飾說事意；若太質，又成朴野，不堪披尋。今則
X43n0737_p0030c15║半質半文彬，和暢不史，君子之風。是以撰述質標，闕
X43n0737_p0030c16║一不可。上辨能作人名號竟。上來收科（云云）。總釋序
X43n0737_p0030c17║通題已竟。
X43n0737_p0030c18║
X43n0737_p0030c19║四分律鈔簡正記卷第二
X43n0737_p0030c20║
X43n0737_p0030c21║吳越真身寺傳律沙門　靖安照遠丁巳歲重終
X43n0737_p0030c22║天福三年歲次戊戌四月二十八日於湖洲資聖
X43n0737_p0030c23║寺聽過比丘[邁-禺+(口/口)]故記