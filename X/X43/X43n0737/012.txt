X43n0737_p0313b03║
X43n0737_p0313b04║
X43n0737_p0313b05║四分律鈔簡正記卷第十二（從九十中三十一戒畢隨戒篇）
X43n0737_p0313b06║
X43n0737_p0313b07║吳越國長講律臨壇賜紫清凉大師景霄纂
X43n0737_p0313b08║背請戒緣中辨施粥，諸記多說不著。今依大德引僧
X43n0737_p0313b09║祇律，都有四人：一、佛初成道時，難陀、䟦羅二女施香
X43n0737_p0313b10║蜜乳粥；二、在阿那頻國，沙㝹長者施稠粥；三、毗舍佉
X43n0737_p0313b11║母；四、難陀母。四緣中，上二未有呪願文，第三、毗舍佉
X43n0737_p0313b12║母施粥時，佛便說偈也。偈云：持戒清淨人所奉，此明
X43n0737_p0313b13║所施田諍，堪消物供也。恭敬隨時以粥施，此明能施
X43n0737_p0313b14║心淨。十利饒益於行者，此總標數也。色（一）、力（二）、壽（三）、
X43n0737_p0313b15║樂（四）、詞清辨（五）、宿食（六）、風除（七）、飢（八）、渴消（九）。更有大
X43n0737_p0313b16║小便通適，略而不說，成十也。上依法寶科，此十利，若
X43n0737_p0313b17║搜玄將色力合為一，却將詞清辨分為二，便云一者
X43n0737_p0313b18║詞清，二者辨說，無理甚矣，未可依承。或有云：色力開
X43n0737_p0313b19║為二，依法寶；詞清辨分為二，依搜玄。若爾，并大小便，
X43n0737_p0313b20║即有十一利也。違戒疏文，思之。是名為藥佛所說，結
X43n0737_p0313b21║前行施能益於他。若生人天長受樂，明來報也。應者
X43n0737_p0313b22║已下，結勸施僧。
X43n0737_p0313b23║云施至三十一者，釋名牒舉鈔文（云云）。云五緣至
X43n0737_p0313b24║也者，無因緣者，引律解也，無病及請緣也。然病人苦
X43n0737_p0313c01║惱，去則增劇，住則有益，施主體之不生譏，故開之。律
X43n0737_p0313c02║中不問正食不正食，俱結也。云不犯等者，若請居
X43n0737_p0313c03║士、請大住，我當與食。我等為沙門釋子故，設此宿處
X43n0737_p0313c04║食。若不得沙門釋子，亦當與餘人也。此即諸檀越共
X43n0737_p0313c05║請住也。若次第請者，即是各各請也。律云：若兒女姉
X43n0737_p0313c06║妹及婦，次第請食無犯。此謂一家多人為次第請，一
X43n0737_p0313c07║家尚開，多家理得。
X43n0737_p0313c08║云展轉至三十二者，釋名牒鈔（云云）。云十誦至者，
X43n0737_p0313c09║四分名展轉食，展前家轉至後家；十誦名數數食，僧
X43n0737_p0313c10║祇云處處食也。總一判為背請戒者，謂皆前向後故。
X43n0737_p0313c11║大德又釋：今云背請，准戒疏意，有二義故：一則道俗
X43n0737_p0313c12║通知，二則攝義得盡。答云：展轉、處處，隨名則局也。
X43n0737_p0313c13║云五緣至犯者，無因緣者，謂病、施衣、功德、月等。五、隨
X43n0737_p0313c14║咽犯者，不待飽也。戒疏：背請有四句：初、前後俱正，提；
X43n0737_p0313c15║二、前正後不正，吉；三、前不正後正，不犯；四、前後俱不
X43n0737_p0313c16║正，不犯。云律中至大同四分者，戒疏云：既列二請
X43n0737_p0313c17║俱有背罪，若受請已，自食或食僧食，彼生惱微，不犯
X43n0737_p0313c18║背罪。先許後違，但犯吉也。注稠粥亦是者，下文自釋
X43n0737_p0313c19║也。僧祇等者，彼云：有二比丘各各別受一家長請，第
X43n0737_p0313c20║一比丘語第二比丘言：長老！今日共到我檀越家食。
X43n0737_p0313c21║云其第二比丘應白自檀越，若不白輙往，得二罪：一、
X43n0737_p0313c22║不白請家，二、犯背請。大同四分者，彼不白請家得提，
X43n0737_p0313c23║四分不白同請人得提，故云大同也。其詞曰：大德一
X43n0737_p0313c24║心念！我某甲先受某甲請，今有某緣事，欲入某聚落，
X43n0737_p0314a01║至某家白大德知。云又至家者，戒疏云：所以開病者，
X43n0737_p0314a02║病人苦惱，施主體之苦也。不形命難濟，既非情願，不
X43n0737_p0314a03║作時限。施衣時者，有二利故：一、為濟比丘，待形施時
X43n0737_p0314a04║不取，後須難得，恐非理乞，損業煩他；二、謂益施主，衣
X43n0737_p0314a05║食兩利，俱得反報。又多論云：前家食請後家衣食，聽
X43n0737_p0314a06║背無罪。二、前家食請後家衣請，取衣向前家不犯。向
X43n0737_p0314a07║前家竟曰不食，違信結吉。三、前後俱食，背前犯提。又
X43n0737_p0314a08║有三句：前後不食請，聽背不犯。二、前家食衣，後家單
X43n0737_p0314a09║衣，如前第二句說。三、前家衣食，後家單食，皆前犯提。
X43n0737_p0314a10║若一日受眾多請等者，此律要須實捨與人，不令施
X43n0737_p0314a11║主有虗設費。若准祇五二律，即開心念，假設方便，開
X43n0737_p0314a12║防背罪。五百問等者，若主人慊代，此約別請。若僧不
X43n0737_p0314a13║請，即代得也。不得隨病食者，隨其所病宜喫，不得何
X43n0737_p0314a14║食。或食冷，或食熱，或食兼惡，非病所宜，聽背前向後
X43n0737_p0314a15║所便處食也。不得至第四家者，多十二文開病者背，
X43n0737_p0314a16║不至第四家。此律但言開病者不堪一坐食，乃至既
X43n0737_p0314a17║非情欲，不作時限，並不論數多少。今引他宗，不至第
X43n0737_p0314a18║四，恐乖節儉之行，兼涉無窮之過。云：律不犯等者，
X43n0737_p0314a19║不正食華菓細磨等，食少不足，是殿乾飯少而不飽。
X43n0737_p0314a20║無請者，既無請處，食今犯何？或食已更得食者，古解
X43n0737_p0314a21║云：受前家食已，更受後家食，或容犯足，不犯別眾。（此非
X43n0737_p0314a22║解也。）玄云：或一處有前後食，既同一主異食，亦無背罪，
X43n0737_p0314a23║必不壞威儀亦不犯足。案斯一釋[辛/干]猶可，下言不壞
X43n0737_p0314a24║威儀亦不犯足者，此時未制足食戒，何畏犯足？（思之。）
X43n0737_p0314b01║云別眾食戒三十三者，釋名者，戒疏云：但以能別之
X43n0737_p0314b02║人食處成眾，以眾別他不與同味，故眾處得罪。若爾，
X43n0737_p0314b03║所別之處豈無眾耶？答：所別之中一人亦犯。若犯約
X43n0737_p0314b04║所別名眾者，則𧮤他能別，非眾亦犯。今律據能別之
X43n0737_p0314b05║人，故云別眾。若據理合，云眾別食。今從本意故云云。
X43n0737_p0314b06║此是所防。云然至不集者，先引律中別請，次引初
X43n0737_p0314b07║緣。謂今師先於律文中搜求有幾種犯境，七處所明，
X43n0737_p0314b08║皆約別請，乃兼緣起。別乞只有二種，又乃文繁難以
X43n0737_p0314b09║尋，是以鈔主先永求初緣，貴在易知，後方引也。謂律
X43n0737_p0314b10║初緣，因調達害佛，後教闍王煞父，惡名流布，利養斷
X43n0737_p0314b11║絕，遂則通己五人家乞食，故制戒。制戒之後，諸比丘病，
X43n0737_p0314b12║乃至沙門施食，七種別請，皆語請者云：但請三人，我
X43n0737_p0314b13║等不得別眾。明知此律只有二也。所以不論不集者，
X43n0737_p0314b14║既言但請三人，明知戒內更有多人，但不滿四食處，
X43n0737_p0314b15║不成眾，即不犯，都不論集與不集也。難調人，即調達
X43n0737_p0314b16║是。多論明界內不集等者，約其多論，若界有人不集，
X43n0737_p0314b17║即成別眾，亦名別請、別乞。四分之中，體是別眾，不論
X43n0737_p0314b18║集與不集。多論於此二中有其集犯，謂僧並坐，亦名
X43n0737_p0314b19║不集犯。若作遮心，界內無人亦犯。故鈔云：亦有別請、
X43n0737_p0314b20║別乞不集僧。次即約有容來遮，即成不集；別眾無人，
X43n0737_p0314b21║不遮不犯。故云亦有不集者。云今至別者，開兩章
X43n0737_p0314b22║也。今分三相者，約其當宗他陪分為三相：一僧次，二
X43n0737_p0314b23║別乞，三別請也。各明犯緣者，上三各有別眾，故云各
X43n0737_p0314b24║明。引證據別者，引其多見二論證據，三前各有集不
X43n0737_p0314c01║集別相也。云初至犯者，謂上來三相各有犯緣，今
X43n0737_p0314c02║但列僧次七緣，別請別乞亦有七緣，例取此七所解，
X43n0737_p0314c03║但改別請別乞之名為異也。云多至次者，二處設
X43n0737_p0314c04║食者，謂於僧界內別向二處院中設食。此二處須向
X43n0737_p0314c05║布薩處請一人，表請同；或送一分食，表味同。其布薩
X43n0737_p0314c06║處不用請送餘二院，以常住處本無別眾也。自處不
X43n0737_p0314c07║須展轉者，二院之中彼此相望，不用互送、互及請。若
X43n0737_p0314c08║聚落界者，謂自然界中亦有僧次、別眾，謂二施主同
X43n0737_p0314c09║一自然界中各設食，即打槌，以表不隔，作法同故。若
X43n0737_p0314c10║不爾，互請一人；又不爾者，互送一分，表味同故。不作
X43n0737_p0314c11║此三，即是別眾。又於此三不必具足，隨一便得。故首
X43n0737_p0314c12║疏云：於三事中但作一事即得。更有異比丘入等者，
X43n0737_p0314c13║謂入作法、自然二界也。更須如前作三相中一相也。
X43n0737_p0314c14║或先僧次等者，謂無是僧次請來，而上二界外更有
X43n0737_p0314c15║清淨比丘入來，未曾食，遮不許集，即此僧次變作別
X43n0737_p0314c16║請，別請體是別眾。若不遮等者，先雖別請，由無遮約，
X43n0737_p0314c17║變成僧次，以僧次體非別眾。今既不遮，無別眾過，即
X43n0737_p0314c18║成僧次也。如上等者，謂如上二界互送、互請，辨其作
X43n0737_p0314c19║相。如是立法，明其僧次無界內不集之別眾也。云
X43n0737_p0314c20║別乞至故者四句，如下引證中廣說也。同一主故同
X43n0737_p0314c21║時受食犯者，先出論意，謂或四人同時乞，或各各別
X43n0737_p0314c22║乞各不相知，雖先後而至前家為受食，同一主故犯。
X43n0737_p0314c23║多論無犯者，約散乞一處聚食不犯，律據一家併乞
X43n0737_p0314c24║共食便犯。云若別請至犯者應令作法者，恐此唱令
X43n0737_p0315a01║名為作法，如下自述。若准此言等者，謂准界內無人
X43n0737_p0315a02║亦犯之言也。未假界內不集者，謂若作遮意，未假界
X43n0737_p0315a03║內不集方犯，設使盡集亦犯。次第並坐者，證前別請
X43n0737_p0315a04║雖則同集還成別眾，如有施主別請四人共在堂中
X43n0737_p0315a05║食，施主但供四人不與僧同味，亦犯別也。若欲無過，
X43n0737_p0315a06║且喫僧家食一口，後食施主食，但成益食不成別眾
X43n0737_p0315a07║也。下廣證中更明。云准此至俱結者，准僧中並坐成
X43n0737_p0315a08║犯之言。僧次一種唯局不集者，謂僧次請來，要須界
X43n0737_p0315a09║內有人不集始犯別眾，必無人不犯。別乞別請體是
X43n0737_p0315a10║別眾，眾不問界內有人無人、若集不集，但食處成眾
X43n0737_p0315a11║皆犯也。云今至常有者，約緣者，約七種緣也；隨相
X43n0737_p0315a12║者，隨三種相也。通而辨之，故曰總明。大德又解：據理，
X43n0737_p0315a13║僧次別乞、別請，每一相中皆具此七，三七合二十一
X43n0737_p0315a14║緣。今鈔慮繁，但向此總，科不更列，故曰總、別。問：約緣、
X43n0737_p0315a15║隨相，如此總明，意為何事？鈔：釋云：令人已下，具也。
X43n0737_p0315a16║云初至上卷者，可知。云二至種，前標中云總明，今
X43n0737_p0315a17║此即是總意也。云先明至中者，能別僧體也。此體
X43n0737_p0315a18║未論四人，但據自行以說也。即是僧次者，體淨之僧
X43n0737_p0315a19║有別，此僧即應（去呼）僧次，顯惡戒非別不應僧次。以羅
X43n0737_p0315a20║漢法請人者，是羅漢知我明日設會即降，不更一一
X43n0737_p0315a21║標名也。云多論至得罪者，長請日限，即二請也。隨
X43n0737_p0315a22║意請人，明是別請。大善無過者，既不別請，一切無遮，
X43n0737_p0315a23║凡聖普心，何善大也？不能無遮者，謂施為限，不能不
X43n0737_p0315a24║遮。門師、比丘勸化施主，令唱作法。勸六十臈，表是上
X43n0737_p0315b01║座；一夏及沙彌，表極下座。從上至下，但得一人。此別
X43n0737_p0315b02║請及遮變成僧，次無遮盡，施主請期，並無過也。不作
X43n0737_p0315b03║二法者，玄云：初日無遮是一法，唱六十夏入是二法。
X43n0737_p0315b04║不清淨罪者，謂提罪也。設有續供，即前唱法。不須更
X43n0737_p0315b05║唱者，大德云：此據從初日相續不斷，以說唱法，即許
X43n0737_p0315b06║不失。若中間暫停十日、半月，即須已後更唱，前法已
X43n0737_p0315b07║壞也。僧房臥具者，謂僧物有限，不許更過，理須唱召
X43n0737_p0315b08║來者共用也。此謂施主於僧寺中別請別院而供養
X43n0737_p0315b09║者，故有此文。若在俗家，則無此事。知之。云：若施主
X43n0737_p0315b10║至之者，謂一大界一施設食堂，小坐不足，出外坐者
X43n0737_p0315b11║無犯。處雖有異，以食味同故。二處僧祇者，玄云：是法
X43n0737_p0315b12║同食別，界雖二處食別，仍同一說戒。以布薩處是眾
X43n0737_p0315b13║同之本無過，不布薩處別，彼布薩處即有過生，須請
X43n0737_p0315b14║僧次一人，不然即送一分食。若不爾者，此僧犯別眾
X43n0737_p0315b15║罪。若施主別請僧次四人等者，前來且約一界二處
X43n0737_p0315b16║僧祇以論。今或有施主外請僧次四人入僧布薩處
X43n0737_p0315b17║（此謂人從外來，食在當界也），或將食入界別請比丘者（此謂食從外來，僧在
X43n0737_p0315b18║當界也），約此二處正食之時，界內有僧不集，俱犯別眾
X43n0737_p0315b19║人。適來文中云別請僧次比丘者，是別請僧次四人，
X43n0737_p0315b20║非謂標名請一人也，故文云別請僧次四人之例。若
X43n0737_p0315b21║爾，既是四人成眾，何故文中言別請比丘耶？答：經論
X43n0737_p0315b22║文中多約比丘以為眾也。或可為簡尼等四眾，故標
X43n0737_p0315b23║比丘。若是一人，即何須作法？人多迷此（思之）。應布薩處
X43n0737_p0315b24║請僧次一人等者，此謂設法離過也。若道界遠者，此
X43n0737_p0315c01║約一作法界三由旬，即道路遙遠故。先取次第行者，
X43n0737_p0315c02║以表先食僧食一口，後行此之食，義同添益故耳。云
X43n0737_p0315c03║若至不者聚落界內者，謂可分別、不可分別，集僧分
X43n0737_p0315c04║齊說也。無僧界者，無作法界，一向是自然。於二處食
X43n0737_p0315c05║者，二檀越舍並六十三步內也。應打犍搥已下，設法
X43n0737_p0315c06║也，可知。應好隱悉知聚落有無者，應須作是隱悉。若
X43n0737_p0315c07║聚落自然界四相周迊，即等聚落。若自然四相不周，
X43n0737_p0315c08║縱廣六十三步。已上二處，或有比丘在內是別、在外
X43n0737_p0315c09║非別，不集無失。或有人妄解，即成惑亂，知之。云或
X43n0737_p0315c10║至等者，僧次若遮變成別請，別請不阻變為僧次，乃
X43n0737_p0315c11║至唱一人等，則上作法請僧次一人也。斯約兩請互
X43n0737_p0315c12║明轉變也。云善見至犯者別乞四句者，總標也。或
X43n0737_p0315c13║四人一時乞者，謂四比丘一時行乞，共見一檀越語
X43n0737_p0315c14║云：與我四人飯。檀越即許。或別別乞各不相知者，謂
X43n0737_p0315c15║四比丘前後行，俱就一檀越別乞，與我一人飯。如是
X43n0737_p0315c16║四人各不知是一檀越，而同一主一時往受食犯者，
X43n0737_p0315c17║通釋上二句也。或四人一時乞，檀越既許，四人一時
X43n0737_p0315c18║往受食。或別別乞，雖乞時各不相知然。然檀越既許，
X43n0737_p0315c19║前後至來雖異，而受食時亦同也（辨初句竟）。二、各去一時
X43n0737_p0315c20║受各處食者，謂四比丘共乞，檀越許，許四人遂各各
X43n0737_p0315c21║去檀越家，己一時受食，還歸各食。四分不犯墮者，謂
X43n0737_p0315c22║四分約食處成眾即犯，今既各食非眾，故不犯也。論
X43n0737_p0315c23║但據同時受食即犯，不論食時成眾不成眾也。三、各
X43n0737_p0315c24║去各食不犯者，謂四人共乞，如四人各去檀越家，各
X43n0737_p0316a01║受各食，律論並不犯。食處不成眾，故約律不犯。又不
X43n0737_p0316a02║一時受，准無過。四、別乞別去一時受犯者，謂四人前
X43n0737_p0316a03║後行，俱就一檀越別乞，與我一人飯，檀各許各許。前
X43n0737_p0316a04║許者，前去至檀越家；後許者，後去至檀家。雖前後至
X43n0737_p0316a05║時有殊，而一時受食故犯。已上四句，准論中三句犯，
X43n0737_p0316a06║准第三句不犯。若依律文，初後二句犯，中間二句不
X43n0737_p0316a07║犯。外難：初句中，別別乞，一時往受食犯；第四句，亦是
X43n0737_p0316a08║別別乞，一時受食犯。若為取異，初句便在施主家而
X43n0737_p0316a09║食，第四句將還別處，四人同食也。此段鈔文，甚難曉
X43n0737_p0316a10║之。上所解判，並依法寶。若依玄，將別請、別乞，通為四
X43n0737_p0316a11║句，頗至周遮。況此文勢，但引別乞，未論請。既不遵用，
X43n0737_p0316a12║不更敘錄，且據正義。如前云：義云至別眾者，謂本是
X43n0737_p0316a13║僧次請來體別眾，由遮門外比丘不許他入，此僧次
X43n0737_p0316a14║乃變成別請，此別請體是別眾也。後食時，不論門外
X43n0737_p0316a15║有人無人，俱犯也。寶云：若定名者，此由名僧次別眾。
X43n0737_p0316a16║若門外僧已下，今師准此，僧次已變成別請之義。若
X43n0737_p0316a17║門外僧，雖在六十三步外，但食時有遮心。若定名者，
X43n0737_p0316a18║此乃呼為別請別眾也。多論但云：僧次界內不集成
X43n0737_p0316a19║別眾，不論界外六十三步外有僧。是以鈔主約義明
X43n0737_p0316a20║之，成其別請別眾也。或有解云：此言外者，望家內僧
X43n0737_p0316a21║得外名，非謂六十三步外。若在自然外，有何犯耶？（此釋
X43n0737_p0316a22║全不見竟。）云四食處成眾者，牒舉犯緣也。云善見至比
X43n0737_p0316a23║丘者，餘三竟者，待三人食竟，後一人食，即表不成眾。
X43n0737_p0316a24║多論四句鈔引三句：更有三比丘在地，一在空也。殯
X43n0737_p0316b01║已下，釋成不別之義。云多論至也。或共一處食不犯
X43n0737_p0316b02║者，各持己食，共處而飡。若四人各自乞共處食，亦無
X43n0737_p0316b03║犯。若爾，律文何結犯耶？鈔引律云：據一家併乞，四人
X43n0737_p0316b04║一時受食，犯。必如論中，即無失也。云人有至墮者，食
X43n0737_p0316b05║一處、二味同，無犯。界內有人遮不與食，二處俱犯。此
X43n0737_p0316b06║謂露地者，解上文也。在露地者，須申手內；若在外者，
X43n0737_p0316b07║即是食別。同第四句，故須簡之，局成第三句。要令處
X43n0737_p0316b08║一，取此四人並時露地，須申手內也。覆處不假相接，
X43n0737_p0316b09║自然成其一處也。云五界內不集者，牒舉犯緣也。
X43n0737_p0316b10║云五分至故者，五眾往者，莫非皆是為解脫出家
X43n0737_p0316b11║故。僧結界者，作法僧界也。聚落界者，自然可分不可
X43n0737_p0316b12║分也。家界者，亦約人家六十三步說也。曠野者，五里
X43n0737_p0316b13║也。一拘盧舍者，道行六百步也。注文上沙彌等非別
X43n0737_p0316b14║眾者，准論狂殯沙彌，三人非別。古來有破鈔者云：不
X43n0737_p0316b15║與沙彌及殯人食是盜。僧祇不與殯，元非犯也。以財
X43n0737_p0316b16║法俱已，故云除惡戒等。玄云：鈔總相而言，此文偏據
X43n0737_p0316b17║沙彌請來，免四比丘已上別眾。上之狂殯，且約添成
X43n0737_p0316b18║非別耳。云四分至得食者，別請別乞，論並同，故云如
X43n0737_p0316b19║律。但加不集僧次請來，同界不集，如前列也。故注云
X43n0737_p0316b20║如上所列。善見五種足、四不犯者，注文此請狂痴
X43n0737_p0316b21║者，簡濫故。下開緣中，脚、跟、躃、病體具足，自身雖開，餘
X43n0737_p0316b22║三是犯。今則不爾也。問曰：前文列緣，具七戒犯。今此
X43n0737_p0316b23║隨釋之中，何故但解五緣，闕五正食、狂時中，及第七
X43n0737_p0316b24║咽咽犯緣耶？大德云：咽咽犯者，皆緣所食之物，是五
X43n0737_p0316c01║正食則犯。若非五正，亦亦無咽咽犯故。所以將此兩
X43n0737_p0316c02║緣，通在前五之中。解竟，尋文自曉，不可更重列釋。（思之，
X43n0737_p0316c03║不因記家云鈔文省略也。）
X43n0737_p0316c04║云律中不犯開七緣者，如戒中是也。云一至是者，
X43n0737_p0316c05║施衣時者，通十二月中，隨有衣施處，總得道行為四，
X43n0737_p0316c06║船行為五。次途中多難，正行則開，暫停亦制。何以得
X43n0737_p0316c07║知？故十誦云：昨日來，今日食，提。即日行，別食不犯。船
X43n0737_p0316c08║行亦爾。（人多迷此意，知之。）云六大眾至也者，戒疏准留陪
X43n0737_p0316c09║尼律中不白大眾知。廣釋文中云大眾者，謂四人若
X43n0737_p0316c10║過也。食足四人長一人為患等者，此緣兩家聚落，東
X43n0737_p0316c11║限與四人食、西家限與一人食，彼此二家施心限局
X43n0737_p0316c12║各不能通融。既是儉時，諸處乞食復是難得。若不開
X43n0737_p0316c13║者，西家一人與東家四人作患，由是患故開令不患
X43n0737_p0316c14║（患字訓犯）。如是乃至百千人長一人為患者，但使食是難
X43n0737_p0316c15║得，悉開不犯。是名大眾集時，注文可委。已上且衣戒
X43n0737_p0316c16║疏申於此解，更有釋者慮繁，廣在大記。京者，天子所
X43n0737_p0316c17║都之處，訓大也。輦者，帝王所乘之寶車，謂不能舉其
X43n0737_p0316c18║上尊之，但指所乘之物。如云陛下，亦指所坐陛之下
X43n0737_p0316c19║等，今此亦是也。鄙俗者，鄙惡聾俗漢子之人，秦坊酒
X43n0737_p0316c20║肆之中飡噉，由自命客均分飯食。𣫍跡者，勸莫行此
X43n0737_p0316c21║事也。廣如訃請中者，指下卷就座命客法，白施主令
X43n0737_p0316c22║入，乃至指示某僧坊中有僧食等（云云）。七、沙門施
X43n0737_p0316c23║食等者，謂西土九十六種外道皆名沙門。今此即准
X43n0737_p0316c24║律文，是萍沙王姉往尼犍處出家學道，欲詣伽藍設
X43n0737_p0317a01║食，比丘不敢，遂乃白佛，佛開沙門施食聽受也（此且開受
X43n0737_p0317a02║緣）。又准五分，萍沙王第二是外道沙門，請眾食而力
X43n0737_p0317a03║不能廣，乃眾人憂愁白佛，佛開聽沙門施食時別眾
X43n0737_p0317a04║食。云：又准至等者，僧次不犯者，體非是別，又乃不
X43n0737_p0317a05║遮故。五分衣時者，彼文云：通十二月，作下二衣。非謂
X43n0737_p0317a06║五月、一月也。都合九緣者，四分七，并外宗二也。此乃
X43n0737_p0317a07║皆是開緣。增一等者，佛在羅閱祇城，有師子長者至
X43n0737_p0317a08║舍利弗所，禮拜白言：願受我請。又至目連、迦葉、羅云
X43n0737_p0317a09║等處，請五百上首，大設供養。佛後問羅云：今日幾人？
X43n0737_p0317a10║誰為上座？答云：我和尚舍利弗為上首，及諸神德五
X43n0737_p0317a11║百人。佛問羅云：彼長者獲福多不？羅云答曰：得福無
X43n0737_p0317a12║限。若人設一羅漢，尚得福不可量，豈況五百？佛言：不
X43n0737_p0317a13║如僧次請一沙門比丘，十萬億俗不可為喻。餘文如
X43n0737_p0317a14║鈔（云云）。賢愚經等者，彼云：時姨母手自紡續，作一端
X43n0737_p0317a15║金色氎，待佛還宮，以用持上。佛言：可以施僧，得福無
X43n0737_p0317a16║量。遂次第僧中行之，無敢受者。到彌勒前，便乃受之。
X43n0737_p0317a17║著已，入城乞食，眾人皆看金色袈裟，無有猒足。云
X43n0737_p0317a18║律至吉羅者，自益者，謂自己有利益也。注中益他或
X43n0737_p0317a19║別者，此中益字訓傳也。鈔文有緣白入，無緣白入出。
X43n0737_p0317a20║所以出入須白者，入謂護家內比丘，出謂護檀越，莫
X43n0737_p0317a21║不俱為於人心，況生疑恠也。若不白違制邊，犯吉。更
X43n0737_p0317a22║有別解，不正云不犯，如上開者，九緣皆開也，可知。
X43n0737_p0317a23║云取歸婦至三十四者，釋名牒舉（云云）。犯者，上二緣
X43n0737_p0317a24║者：一、歸婦，二、估客也。無緣者，病時開也。今無病緣。過
X43n0737_p0317b01║三鉢者，多論有三品鉢：上鉢取一不犯，二則犯；中鉢
X43n0737_p0317b02║取二不犯，三即犯；下鉢取三不犯，四即犯。今云過三
X43n0737_p0317b03║鉢者，是下鉢也。若一人取過三鉢，犯。若四人取過三
X43n0737_p0317b04║鉢，前三人不犯，以不過限故；後一人犯，以過故
X43n0737_p0317b05║云足食戒三十五者，釋名等（云云）。云五緣至犯者，
X43n0737_p0317b06║如文。云律至咽咽墮者，此五本非具緣，自是律文。
X43n0737_p0317b07║廣釋之中，波離問佛：有幾處應足食？佛答云：有五處，
X43n0737_p0317b08║約知成足，更食，即犯。鈔：與戒，疏並呼為緣，知持來緣，
X43n0737_p0317b09║乃至第五、知捨威儀緣等。云僧祇至不成遮者。四、
X43n0737_p0317b10║不復受益者，鉢中之食既可飽足，更不擬再受益也。
X43n0737_p0317b11║注中少一口已者，據食欲了只欠一口，故云已也。便
X43n0737_p0317b12║言不作斷心者，戒疏云：有人解云：境飽足者，謂我飽
X43n0737_p0317b13║食足、我食未飽，雖起重坐得食無過。此非正量者，准
X43n0737_p0317b14║理門論，量有三種：現量、比量、聖言量，各有似正。今既
X43n0737_p0317b15║乖文，則非聖教正言之量。食無飽期者，若任凡心待
X43n0737_p0317b16║飽，何時飽足也？斷此四句分別：一、食足境不足，謂不
X43n0737_p0317b17║正，雖飽未犯；二、境足食不足，是正食少；三、食境俱足，
X43n0737_p0317b18║是正食多，食一口亦犯；四、俱不足，不正食又少。開飲
X43n0737_p0317b19║麨漿者，謂麨漿以非純正，開飲滿足。糒者（音備，說文云：乾飰也）。
X43n0737_p0317b20║輔篇云：取乾飯炒之，然後磨以篩之為末，十滿中愛
X43n0737_p0317b21║作糒也。餘同四分者，謂飰麨魚肉也。麨者，大德云：將
X43n0737_p0317b22║麥蒸蒸了鎧之，以水𣷽𣷽了却炒，似麥飰也。有人不
X43n0737_p0317b23║會即妄說云：將麥炒了舂磨為，名之為麨錯也。𢇲者
X43n0737_p0317b24║（靡皮反），謂關西荊州呼為𢇲，若北人冀州等喚作穄，此
X43n0737_p0317c01║間亦名為穄。又於粟米許𪍿麥者，大麥也。莠子者，稗
X43n0737_p0317c02║子。錯麥迦師者，錯麥是此土之言，即小麥迦師是西
X43n0737_p0317c03║梵之語，蓋雙舉也。一根者，一切草根也。五菓者，第五
X43n0737_p0317c04║是菓子也。僧祇五正同此者，謂五正名體大同四分，
X43n0737_p0317c05║祇無乾飯也。五雜正者，祇中喚不正為雜正，即如四
X43n0737_p0317c06║分枝葉等即非正食，處處食之無犯足。又無別眾說
X43n0737_p0317c07║正名不正名者，若云米粥是正即遮，但云葉粥不正
X43n0737_p0317c08║即不遮也。云義至遮者，約境立名。不論飽足時有
X43n0737_p0317c09║等者，謂有秊少見上座來不起犯罪，故須陳意也。尼
X43n0737_p0317c10║不恭敬僧戒中者，謂尼行八敬，見新受戒人亦須起
X43n0737_p0317c11║來，今為一坐食，雖見不起便陳情言：我不作餘食法。
X43n0737_p0317c12║白已即不違敬法也。僧祇八遮者：一、自恣足，檀越自
X43n0737_p0317c13║恣與五正食及雜正等自恣，勸食比丘言：我已飽足。
X43n0737_p0317c14║如是起離坐，不作殘食法提。二、少欲足，檀越與正食，
X43n0737_p0317c15║比丘動手現少欲相，如是離坐，不作殘食法提。三、穢
X43n0737_p0317c16║污足，行食時淨人手有瘡疥，與及身衣不淨，比丘惡
X43n0737_p0317c17║之言：不用過去。如是離坐，己不作法同前。四、雜足者，
X43n0737_p0317c18║淨人持乳酪器成飯，麨行比丘見惡之，語云：不用。五、
X43n0737_p0317c19║不便足，淨人行食，比丘問云：是何食耶？答麨，比丘云：
X43n0737_p0317c20║發風，我不便過去。六、諂曲足，淨人行五正食雜正等，
X43n0737_p0317c21║比丘搖頭宿鉢作不食相。七、停住足，淨行人五正食，
X43n0737_p0317c22║比丘言：莫先行飯，且行餅菓之類。八、自己足，比丘先
X43n0737_p0317c23║有麨寄在檀越家，從檀越素水擬和麨，白衣問云：須
X43n0737_p0317c24║麨不？比丘意謂：越與我水麨。白衣却將比丘麨囊授
X43n0737_p0318a01║與，比丘見是自己者心中愛惜，乃言：置地，以我不須。
X43n0737_p0318a02║如是捨威儀，己不作殘食犯提。舉急況緩意者，四分
X43n0737_p0318a03║約受得已，入手食一口已，號名境足。祇文並未入手
X43n0737_p0318a04║及食，但口中說等，便遮於後故也。云四分至加法
X43n0737_p0318a05║者，僧俗二食俱得。加法者，律云：時有比丘早起受得
X43n0737_p0318a06║僧食也，置入村。彼受請還，餘比丘邊作餘食。彼或分
X43n0737_p0318a07║食，或都食盡（此僧食緣也）。時有比丘往檀越家乞得食，不
X43n0737_p0318a08║知得作法不？佛言：得。今鈔准此，故云俱得也。云若作
X43n0737_p0318a09║至律文者，覆藏食者麤，覆與者上，恐對首人食之。
X43n0737_p0318a10║云五分至不成者，尼具有殘食法者破。古云：尼是女
X43n0737_p0318a11║類，食不消化，故無食足犯。今云不然，尼律開通，文自
X43n0737_p0318a12║明也。又五分廣辨僧殘食法竟，則云比丘亦如是也。
X43n0737_p0318a13║此依戒疏釋。云義云至戒者，約期作法，為食一口，
X43n0737_p0318a14║准如他部。若都不食，云是我殘得者，准此義，今食未
X43n0737_p0318a15║竟，不須作法，真云我殘與汝得成。此據前人欲得食，
X43n0737_p0318a16║若知前不欲，強勸犯得戒也。云律至犯者不受，作
X43n0737_p0318a17║餘食法者，此約一向不受，謂從旦米未曾受食，餘如
X43n0737_p0318a18║文。
X43n0737_p0318a19║云勸至三十六者，釋名（云云）。云五緣至犯者，消文
X43n0737_p0318a20║竟。依戒疏云：此與前足食戒何異，而分為兩？答：前戒
X43n0737_p0318a21║自己犯，此戒自他同犯。又有四義，故開為二：一、前戒
X43n0737_p0318a22║是身犯，此戒是口犯；二、前戒病緣乃開，此戒無開；三、
X43n0737_p0318a23║前戒是貪心犯，此戒通三心；四、前戒是自食犯，此戒
X43n0737_p0318a24║他咽食，以空犯故。
X43n0737_p0318b01║云非時至三十七者，釋名所知。云智論至故者，彼
X43n0737_p0318b02║第一因解如是我聞一時義，破蕩時相不可得故，因
X43n0737_p0318b03║即問云若法無時等，此約真諦發問也。意道真如理
X43n0737_p0318b04║性本無時節，云何約時而制遮非時食為戒耶？（問竟）答
X43n0737_p0318b05║中我已說世界至不應難者，論意我先來已說俗諦
X43n0737_p0318b06║世界假有時名字，法雖有而非實，汝今不應將真諦
X43n0737_p0318b07║來難我俗諦也。亦是毗尼中等者，謂毗尼結戒約世
X43n0737_p0318b08║法故，為眾生許時為實時，即不可非時譏責，如迦留
X43n0737_p0318b09║陀夷即是其事，如以來遮非時而結戒以護人心也。
X43n0737_p0318b10║亦欲護佛法等者，謂佛結戒令正法久住，見論亦云
X43n0737_p0318b11║毗尼藏但佛法方住等。定佛弟子禮法者，謂外書制
X43n0737_p0318b12║禮是俗中禮法，今佛制時食軌儀是佛弟子禮儀法
X43n0737_p0318b13║則也。（上依玄釋也）寶云要定受戒時分夏臈三時入師房
X43n0737_p0318b14║求教誡等。（此解局也）故世尊等者，謂佛結戒防譏，不應求
X43n0737_p0318b15║世間名字與真如理性辨相應不相應也。若爾等者，
X43n0737_p0318b16║領解前旨也。實時不說者，釋也。謂理本時，毗尼教中
X43n0737_p0318b17║不得混亂，若白衣外道聞說真諦無時，即生邪見也。
X43n0737_p0318b18║又真如理性小聖尚不能，世界時分多人共解，故曰
X43n0737_p0318b19║以通多分。故云今至故是毗羅三昧經萍沙王問佛
X43n0737_p0318b20║何故日中食，佛言早起諸天食等，今制日中斷六趣
X43n0737_p0318b21║因故，又表是中道七佛所行也。並如文可委。
X43n0737_p0318b22║云多論至及之者，又云等者，謂前據麤相而論，今更
X43n0737_p0318b23║細辨。且西天有三時，亦約十二月分之。從十二月十
X43n0737_p0318b24║六至四月十五為春，從四月十六至八月十五為夏，
X43n0737_p0318c01║從八月十六至十二月十五為冬。今此土四時亦約
X43n0737_p0318c02║十二月辨，但加秋也。於此四時，日月晝夜長短不定。
X43n0737_p0318c03║夏至日，日極長，夜極短；冬至日，日極短，夜長；春分、秋分
X43n0737_p0318c04║二日，晝夜平等。降茲已外，延促不定。今若辨時、非時，
X43n0737_p0318c05║鈔云晝夜各分九時，而同須臾者，意將多論晝夜各
X43n0737_p0318c06║有九時，同於僧祇、俱舍三十須臾也。今先明須臾者，
X43n0737_p0318c07║故俱舍云：百二十剎那為一怛剎那，十怛剎那為一
X43n0737_p0318c08║臈縛，三十臈縛為一須臾，三十須臾為一晝夜。今春
X43n0737_p0318c09║分、秋分二日，晝夜平等，各有十五須臾。從旦至中，七
X43n0737_p0318c10║須臾半是時；過中已後，七須臾半并夜十五須臾，都
X43n0737_p0318c11║二十一須臾半，俱號非時。今多論有九時，從旦至中，
X43n0737_p0318c12║四時半名時；過中已去，更有四時半并夜九時，都十
X43n0737_p0318c13║三時半，俱號非時也。夏至日極長，俱舍有十八須臾，
X43n0737_p0318c14║於中九須臾名時；過中後九須臾并夜十二須臾，都
X43n0737_p0318c15║亦二十一須臾，名非時。冬至日反說即是（云云）。中間
X43n0737_p0318c16║諸日𮞅促不定，可以准知。多論日夜十八時，亦類此
X43n0737_p0318c17║多少。問：多論晝夜共有十八時，僧祗、俱舍晝夜共有
X43n0737_p0318c18║三十須臾，其數不等，何故鈔文將多論十八時同他
X43n0737_p0318c19║俱舍三十須臾？請為和會。大德釋云：俱舍中三十箇
X43n0737_p0318c20║臈縛為一，三十須臾為一晝夜。且一須臾既有三十
X43n0737_p0318c21║臈縛，十須臾即三百臈縛，三十須臾都九百臈縛。若
X43n0737_p0318c22║准多論，一時即有五十臈縛，十時五百又有八時，五
X43n0737_p0318c23║八四十即四百，并前都計九百臈縛。雖則十八時與
X43n0737_p0318c24║三十須臾似有參差，然彼此總是九百臈縛不異，故
X43n0737_p0319a01║云事同須臾也。諸記中並未委此義，但是誦語消文。
X43n0737_p0319a02║或有云：約冬至、夏至日極長、極短時，如僧及俱舍，須
X43n0737_p0319a03║臾不別（此解未恐未了）。玄意別，不更釋之。日下近地等者，約
X43n0737_p0319a04║日行南道，近氷山上過，同於近地，熱漸退，寒漸增，非
X43n0737_p0319a05║謂也。下日在須彌，半腹平轉故。且天上有一百八十
X43n0737_p0319a06║道，夏至日在此第一道行，行此後一日，向南行一道，
X43n0737_p0319a07║越四十五道，是立秋；更過四十五道，是秋分；又過四
X43n0737_p0319a08║十五道，是立冬；又過四十五道，是冬至。在南第一道
X43n0737_p0319a09║上，日有十二，夜有十八。從此却向北行，經四十五道
X43n0737_p0319a10║是立春，又四十五道是春分，又四十五是立夏，又四
X43n0737_p0319a11║十五是夏至。此日有十八，夜有十二也。夏中熱者，蓋
X43n0737_p0319a12║以日行北道，近須彌及七金山，金性熱，又去人近。又
X43n0737_p0319a13║南州北面闊，攝日光多，故冬寒。反此正法念。又云：冬
X43n0737_p0319a14║日極南海有氷山，此日近氷山，山之地故。二十四半
X43n0737_p0319a15║月之相者，謂一秊十二月分為半月，即二十四也。准
X43n0737_p0319a16║俗二十四氣量之者，俗中有二十四氣，一氣亦是半
X43n0737_p0319a17║月，日二十四，半月即成二十四氣也。若作脚影，事同
X43n0737_p0319a18║上經。准脚影之，步身為度。且如正月一日至十五是
X43n0737_p0319a19║一半，此十五日准氣合為用。步身影長九脚半為時，
X43n0737_p0319a20║步身影長七脚少三指為非時。從十六日至三十日
X43n0737_p0319a21║是第二氣，此十五日九脚為時，六脚少三指為非時。
X43n0737_p0319a22║如是例之，不能繁錄。若作尅漏者，戒疏云：唐國晷漏
X43n0737_p0319a23║分為百尅，出家時節晝夜分百尅。夏至極長，晝六十，
X43n0737_p0319a24║夜四十。冬至夏之極長，晝十八，夜十二者，約夏至日
X43n0737_p0319b01║也。長夜夏之者，大德迴文云：夜長反之，即夜十八，晝
X43n0737_p0319b02║有十二，約冬至日說也。
X43n0737_p0319b03║云四緣至墮者（如文）。云律至墮者，四天下亦爾者，謂
X43n0737_p0319b04║四天下皆以午前而齊也。今時日月，則一日一夜迊
X43n0737_p0319b05║四天下。如南州日出，東則日沒，北則夜半。如是遷移，
X43n0737_p0319b06║比對可知。若有神通者，於此方食竟，更往西方食，不
X43n0737_p0319b07║犯。如是一日中，得四度食，不犯。由是午前故也。日正
X43n0737_p0319b08║中時名非時者，謂僧祇律：自有一須臾，名曰時。非時
X43n0737_p0319b09║於此中食，犯吉也。有人破鈔句云：日正中時名時，為
X43n0737_p0319b10║一句非時，若食得吉。以彼不同四分，非時食犯提。（此全
X43n0737_p0319b11║未達意。）非時漿等者，戒疏云：口手二受，明相未出，受法
X43n0737_p0319b12║不失，名之為時。明出失法得罪，不應服，名非時也。蘇
X43n0737_p0319b13║油口法，未失名時。八日時過，失法名非時。盡形藥，有
X43n0737_p0319b14║病加服名時，無病輙服名非時。注文以曾加口法，無
X43n0737_p0319b15║病不許服者，通釋三藥。謂上三藥，有法時在，無病不
X43n0737_p0319b16║得服。犯有輕重者，謂此三藥，總名非時。若更服用二
X43n0737_p0319b17║藥，並結非時墮罪。唯盡形一藥，結非時吉。故云犯有
X43n0737_p0319b18║輕重也。若不加口法至墮者，凡非時、七日、盡形三藥，
X43n0737_p0319b19║皆為病開。若加口法，即知為病。文中牒其病緣，時過
X43n0737_p0319b20║病盡，故不合服。若但手受，恐無病濫服。若病服四藥，
X43n0737_p0319b21║並犯墮故。戒本除水、楊枝者，此引不食戒。彼明不受
X43n0737_p0319b22║楊枝及水，得入口中。由不受故，而不合咽。此中引用，
X43n0737_p0319b23║其意即別。若是非時，水及楊枝，為洗口故，得入口中。
X43n0737_p0319b24║雖許入口，以非時不病故，不得咽也。有人不體，錯非
X43n0737_p0319c01║鈔文。得嘗食者，彼律緣中，諸比丘雇作人，為比丘煑
X43n0737_p0319c02║食，或淡酸等。諸比丘慊貴，彼云：我不能為比丘煑。得
X43n0737_p0319c03║以此白佛，佛開煑時為嘗。引此文勢，釋上楊枝、水等
X43n0737_p0319c04║入口，但不合咽，與非時不病服四藥同故。次引十
X43n0737_p0319c05║誦至二俱犯墮者，若約他宗已上所列，能所俱提；若
X43n0737_p0319c06║四分非時殘宿，能教但吉。今鈔意取同犯，云戒嚴制
X43n0737_p0319c07║不作，抑亦誡勸也。不者墮者，五百問文中，食了須用
X43n0737_p0319c08║灰等，若不用，恐口中有餘食味，咽即犯也。云中律
X43n0737_p0319c09║至墮者，吐下藥者，吐上吐下，下即痢也。煑麥頭不破
X43n0737_p0319c10║者，麥是時藥，煑不破故，開喉中，還咽不犯。若出喉，如
X43n0737_p0319c11║見論也。
X43n0737_p0319c12║云食殘至三十八者，釋名牒舉鈔（云云）。云三犯者，
X43n0737_p0319c13║如文。云律中至宿者，玄云：此有三意：初、正釋殘宿
X43n0737_p0319c14║名；二、於一切下，釋成不淨；三、四藥下，通辨四藥。一一
X43n0737_p0319c15║如文。云問至也者，鈔文先對殘宿作四句，後將內
X43n0737_p0319c16║宿作四句，為簡濫故，尋文易曉。然前四句中第三句，
X43n0737_p0319c17║與後四句中第三句，如何取異？故須簡之。前約食安
X43n0737_p0319c18║界外，明日食得單提；後據安界內，明日食得提兼吉
X43n0737_p0319c19║也。有云淨地無內宿者，古人云：結淨竟，或有比丘在
X43n0737_p0319c20║淨地內共食同宿不犯。若不免犯，用結何為？今云：若
X43n0737_p0319c21║不結者，遍界總犯。今結了界中不犯，豈非是益？文中
X43n0737_p0319c22║除去比丘者，今引律文，淨地之內不許有人，故云除
X43n0737_p0319c23║去也。故知有也者，審定之詞。既有比丘在中，決定有
X43n0737_p0319c24║內宿成犯故。云律中至哉者，坐禪比丘為緣起者，
X43n0737_p0320a01║難曰：夫犯戒者皆約惡心，今坐禪比丘但為者，緣是
X43n0737_p0320a02║節儉故，因何制戒？可引文答。云為防未來已下，釋通
X43n0737_p0320a03║也。忌倚道業者，謂忌心，謂忌心倚於真如至理本來
X43n0737_p0320a04║無相，便輕侮於聖戒。三乘不輕戒者，菩薩持息世戒，
X43n0737_p0320a05║與性重無別等。云十誦至受者不淨殘宿鹽食吉
X43n0737_p0320a06║羅者，謂醎苦故，體是盡形，雖殘宿但制吉。順正記云：
X43n0737_p0320a07║鹽體淨不受膩，本不合有殘宿，但為能顯食中味故，
X43n0737_p0320a08║人常須之，故制殘宿，若食犯吉。（此釋妙得文旨。）註文者，律藥
X43n0737_p0320a09║法中，六群比丘以鹽苦宿，不應食。既云不應，同是吉
X43n0737_p0320a10║也。不得燃火者，防自煑也。不得吹撓者，防惡觸也。注
X43n0737_p0320a11║文義准者，准上易淨心斷之義也。應從沙彌受者，玄
X43n0737_p0320a12║云：恐有食膩，故必無膩，雖觸不受，理通云十誦至
X43n0737_p0320a13║食者捽去者（所中反，說文云：從上取也），如鬱單越者，是無我所心
X43n0737_p0320a14║之理故。云僧祇至無犯者，謂過中及過須臾為二
X43n0737_p0320a15║時故。祗云時中受者，過髮瞬食者提。停置過須臾者
X43n0737_p0320a16║犯二提，謂非時及停食。此約停置，若合藥過須臾不
X43n0737_p0320a17║犯，注文可知。淨巾無過者，謂不曾盛菓，又日別洗之
X43n0737_p0320a18║曰淨也。若乞食作念為沙彌者，謂有未受物落中相
X43n0737_p0320a19║混，比丘手執便是惡提，故作方便也。云律至不犯
X43n0737_p0320a20║者，好𧇍（呼亞反，說文云裂痕）。
X43n0737_p0320a21║云不受食至三十九者，釋名牒鈔（云云）。云十門至
X43n0737_p0320a22║解者，總列名數，未勞解判。云初至盡者，制意緣起，如
X43n0737_p0320a23║文。云二至故者。此文有三段：一、明自性；二、求得；三、
X43n0737_p0320a24║在此處受食即度等。言此處通一切處，下文明明。若
X43n0737_p0320b01║破戒下，非能受人也。並如文易會。云三所對至不
X43n0737_p0320b02║成者，除自己者，謂不得自右手過食者，左手中不成
X43n0737_p0320b03║受。及同類者，同類是大比丘，不得自度與餘比丘也。
X43n0737_p0320b04║餘三類眾生者，人、非人、畜生也。被交者，謂教他始解
X43n0737_p0320b05║也。本為證明，若在人中，餘二趣劣不能作證故。牛上
X43n0737_p0320b06║受食者，祗云有比丘欲遠行，從他借淨人，發時告云：
X43n0737_p0320b07║我無淨人有牛，若須者當取。使淨人長囊盛粮食等，
X43n0737_p0320b08║方法如文中（云云）。人、天、畜生、飛鳥皆成者，大德引見
X43n0737_p0320b09║論云：畜生准約牛及獼猴，飛鳥約鸚鵡。迦葉從帝釋
X43n0737_p0320b10║受食者，大德引五分云：帝釋見小五衰相現生怖，下
X43n0737_p0320b11║來間問佛，佛令求福施新出定僧飯。帝釋欲施迦葉
X43n0737_p0320b12║食，乃觀見迦葉捨富從貧，初從定起遍行乞食，帝釋
X43n0737_p0320b13║遂化作貧里織師以飯也。後持歸伽藍中飡噉，覺有
X43n0737_p0320b14║天味，遂入定觀，見是帝釋施飯。迦葉恐受不成，白佛，
X43n0737_p0320b15║佛言：成受。引此證從天受食義也。獼猴邊受蜜者，祇
X43n0737_p0320b16║云：佛在黎耆河邊，時有獼猴行，忽見樹空中有無蜂
X43n0737_p0320b17║熟蜜，遂來取佛鉢。諸比丘遮，佛言：莫遮，此非惡意。獼
X43n0737_p0320b18║猴便持鉢取蜜奉佛，佛不受，謂未淨故。獼猴不解佛
X43n0737_p0320b19║意，將謂有虫，乃轉盋四面局之，見鉢中有流蜜，遂持
X43n0737_p0320b20║往水邊洗之，水灒鉢中持還上佛，佛即受之，謂己水
X43n0737_p0320b21║淨壞味故受。今引此證上畜生成受義也。輕繫地獄
X43n0737_p0320b22║者，十誦云：目連槾陀耆池邊受食。又億耳見人間日
X43n0737_p0320b23║苦夜樂，謂大海邊及諸山畔諸小地獄受苦不重，曰
X43n0737_p0320b24║輕繫也。若八寒八熱大獄等，即不成也。餘文結釋可
X43n0737_p0320c01║見。云四至變者，牒第四之名，開汎明及想轉變兩
X43n0737_p0320c02║章也。
X43n0737_p0320c03║云：初中至互受者，五種塵，鈔文具列。今師注云：恐是
X43n0737_p0320c04║細者不可見故，所以不用受。若麤可見者，即顯須受
X43n0737_p0320c05║也。餘不犯者，謂塵大可除，餘雖被塵，觸而不失，故云
X43n0737_p0320c06║不犯。細者更受者，謂有細塵，猶不可除，連綴於食，故
X43n0737_p0320c07║須更受。難云：前十誦中，五種塵不須受。鈔主釋云：應
X43n0737_p0320c08║是細者。今此論文，何故細塵亦須受耶？可引下注文
X43n0737_p0320c09║答通（云云）。迸入鉢中成受者，謂比丘並坐，彼比丘受
X43n0737_p0320c10║得食已，餘食迸入己鉢中，故成受。若本淨人手中迸
X43n0737_p0320c11║入鉢者，則不成受。僧尼互淨互受者，玄云：僧有殘觸，
X43n0737_p0320c12║於尼成淨。尼亦反此，互手遇受，皆成受食，形執別故。
X43n0737_p0320c13║（順正記約當。疏更洗手，重從淨人受，名互受，非也。）云善見至未取者一搦
X43n0737_p0320c14║者（如革反，取也）。大澤者，謂空向死人處也。未取者，迴文應
X43n0737_p0320c15║言先淨取米也。云僧祇至好者，以臂汗流入手即
X43n0737_p0320c16║當受者，幽釋云：額頭以離身故須受，臂汗流入手以
X43n0737_p0320c17║不離身，纔入手時即當受也。注云准此等者，准臂汗
X43n0737_p0320c18║流入手成受，額汗作意亦成也。准僧祇好者，謂若咽
X43n0737_p0320c19║汁受方是好。云二至等者，生互不失受者，謂薑受
X43n0737_p0320c20║淨已，於後生牙，牙處割落，更令淨。非生牙處，雖連生
X43n0737_p0320c21║相，不失受法。謂先已作淨法，本為防生故。若爾，牙家
X43n0737_p0320c22║何用更淨？答：新有生相，異本質故。本防之處不失，新
X43n0737_p0320c23║生之處必須受也（此且一釋）。更有解云：生牙之處，令淨人
X43n0737_p0320c24║大一觸，由手按故，不失受法。如人觸食，促手按器，則
X43n0737_p0321a01║不失也。可以例之。此釋亦正。注四分亦爾者，阿難為
X43n0737_p0321a02║佛祇桓門外溫飯是也。記中，前記識者，謂酪食不盡，
X43n0737_p0321a03║即記識言：此中有淨物生，我當作非時七日藥。如酪
X43n0737_p0321a04║出蘇，甘蔗成石蜜等，雖變不失。云五受食至說者，地
X43n0737_p0321a05║及水中者，受食不過此二處。若身在空中，受食此二
X43n0737_p0321a06║處；若身在空中，受食此處不成受，由空無所依故。如
X43n0737_p0321a07║前受中者，此更引論疏，略同第二，能受門中已述。
X43n0737_p0321a08║云六至諸者，牒名可知。云一至得者，至物邊者，令比
X43n0737_p0321a09║丘申手自至物邊也。餘文易知。
X43n0737_p0321a10║云：二、至成受者，文有四句。身非心者，疏云：比丘申鉢，
X43n0737_p0321a11║心緣別事，投食於中，不緣所受。由前有心，故得成也。
X43n0737_p0321a12║第二句中有三意：初、明句義；二、毗尼下，引教證；三、若
X43n0737_p0321a13║准下，令加。諸疏云：若人送比丘食，心攝屬，心攝屬己，
X43n0737_p0321a14║施主置食而去。除不手受，此食亦成受。母論云：毗舍
X43n0737_p0321a15║離國糓貴，乞求難得。神足比丘往外道國乞食，外人
X43n0737_p0321a16║慊其不淨，以食置地捨去。諸比丘白佛，佛言：將來著
X43n0737_p0321a17║前。即是與竟成受。身、心平等者，了疏云：由手授領，心
X43n0737_p0321a18║不緣餘，名平等也。曾經足，名非所遮；已足，成遮，則不
X43n0737_p0321a19║成受。非身、心者，疏文如鈔。身、心不關者，當下食時，身、
X43n0737_p0321a20║心與食不相關涉，是非心亦成受故。云三、單心至
X43n0737_p0321a21║淨人者，單心無對者，單有受心，不用身手對受彼食
X43n0737_p0321a22║故。邪見人不與比丘食者，僧祇云：有登瞿國是邊地，
X43n0737_p0321a23║邪見惡（烏故反）比丘故不授食與，當作滿荼邏。規，此云
X43n0737_p0321a24║壇，規地作相。說文云：規，圓也。以規地作其相，全置食
X43n0737_p0321b01║安中。若葉蔽鉢者，或以樹葉敝掩於地作相成，以鉢
X43n0737_p0321b02║置一家作相，並得成受。不相解同之者，別國之人不
X43n0737_p0321b03║可言語，不肯授食與比丘，亦如前云受受是同也。火
X43n0737_p0321b04║燒馬屋相，五分：時有販馬人請佛及僧行水已，及人
X43n0737_p0321b05║報來火燒馬屋。彼語比丘言：可自取食。言已便去。佛
X43n0737_p0321b06║言：若無淨人，聽以施主語為受。禪眠等者，謂僧祇：若
X43n0737_p0321b07║比丘床上坐禪若眠，淨人持食來著壞中，若覺者即
X43n0737_p0321b08║是受。若不覺者，欲食時當令人更受。若不欲食，當自
X43n0737_p0321b09║捉與淨人等。云四、連絆觸礙者，以物相連不得自在，
X43n0737_p0321b10║名為連計。遙擲至物中間解上，然後方落，故云觸礙。
X43n0737_p0321b11║云僧祇至處受受者，謂僧祇：若比丘乞食時，店肆家
X43n0737_p0321b12║以斗盛麨與比丘，斗鏁連詣計，或五升四升相連。比
X43n0737_p0321b13║丘爾時應語施主：解後諸斗已授我。若鏁不可得解
X43n0737_p0321b14║者，即盛麨之，授與比丘。其餘升斗鏁連，仍在俗世手
X43n0737_p0321b15║中，是名器物相連不斷，或受非威儀。乃至已下，彼律
X43n0737_p0321b16║有十門越取觸礙，故云乃至也。祇云：淨人上樹食菓，
X43n0737_p0321b17║比丘言：與菓淨搖。即樹菓落，墮比丘器中，名受非威
X43n0737_p0321b18║儀。若下菓時觸枝葉者，菓下中間著枝葉，淨人及比
X43n0737_p0321b19║丘二心各驚，故失前法，應生心受受成也。以無口加
X43n0737_p0321b20║故者，見論無口加法成受，但得非威儀。四分中間不
X43n0737_p0321b21║觸礙成，無祇更加口法也。僧祇井上懸食下等者，祇
X43n0737_p0321b22║云：蘭若比丘無淨人自抒井水，食時無暇出，恐水還
X43n0737_p0321b23║滿，令繩連食下。下時并腹中有草木，應避井底。比丘
X43n0737_p0321b24║一手挽繩，一手承食，口言受受，但云避草木，不云觸
X43n0737_p0321c01║著成受不成受（此是連解中觸礙也）。故鈔云勿突生菓木者，恐
X43n0737_p0321c02║更觸礙淨人及比丘，二心各驚，故遠本下食授食之
X43n0737_p0321c03║心。又須准前樹上下菓觸礙，熏入生心，口云受受，不
X43n0737_p0321c04║爾不成，故云勿突也。若屋上者，扞（寒旦反）說文云：以手
X43n0737_p0321c05║扞取。謂手約繩而作受取意也。彼律云：阿練若比丘
X43n0737_p0321c06║一手把繩上頭，淨人置食掛時，比丘一手扞繩，作其
X43n0737_p0321c07║受意，口云受受。
X43n0737_p0321c08║云十誦至受二者，彼云：白衣捉蘇油瓶注比丘鉢中
X43n0737_p0321c09║不斷，比丘生疑白佛，佛言：是注下流非上流，不破受
X43n0737_p0321c10║法（此是連畔）。注文中國行道人者，即脩行道人也。淨衣踞
X43n0737_p0321c11║坐者，謂西土之人例皆跪足，足上有泥恐污三衣，為
X43n0737_p0321c12║淨衣故令其踞坐，雙足踏地名為踞坐。前施食案
X43n0737_p0321c13║者，即土埵埵上布草置鉢，如是食也。若食著葉草小
X43n0737_p0321c14║停不落，稱本受心成受（此名觸礙受）。若即落者，與受心違，
X43n0737_p0321c15║故不成也。稍稍受我者，漸漸授我也。如一籮飯，謂前
X43n0737_p0321c16║舉一邊授與比丘，次舉一邊授與比丘，為漸漸也。此
X43n0737_p0321c17║謂一邊互離地，由與地連絆受。雖脚躡水，若下鑊時
X43n0737_p0321c18║要須口加，云：受！受！受！此是觸礙受，謂𩝞觸著所踏水
X43n0737_p0321c19║上礙不至地，稱本受心故得成也。云五心境至中
X43n0737_p0321c20║者，淨人三法：一、知是食非，二、有施，三、如法授與。比丘
X43n0737_p0321c21║以三法者：一、比丘與淨人所授相應，二、為食非，餘三
X43n0737_p0321c22║法手授。食無七過者：一、內宿，二、內煑，三、自煑，四、惡觸
X43n0737_p0321c23║（上四是吉），五、非殘宿，六、非販賣，七、非犯竟殘藥之身肥怳
X43n0737_p0321c24║也。（五觀廣解，如對施篇中也。）一切文句縱廣道應知者，了疏中詺
X43n0737_p0322a01║律為縱廣道，行此道得至一切義中，故名廣道。律中
X43n0737_p0322a02║廣明此義，故曰應知。解云已下是了。疏解：餘一切文
X43n0737_p0322a03║句者，謂除律五篇正制已外，所餘防護正戒文句，廣
X43n0737_p0322a04║其正制，名縱廣道。即前列五句觀食法是也。故制令
X43n0737_p0322a05║應知。疏解：出家人受食等，是律正制，不受得提。先須
X43n0737_p0322a06║觀門，然後飡噉。望正制戒本，此觀即為縱廣道也。
X43n0737_p0322a07║云八正受至得者，如文。云凡至法者，牒名也。云
X43n0737_p0322a08║一至污者，鈔文都六段。過時法滿，更無有受等者，如
X43n0737_p0322a09║後第十依文解中，非時、七日、過限，亦隨等文也。謂時
X43n0737_p0322a10║已過，法期又滿，此中更有口、手二受也。此謂時中記
X43n0737_p0322a11║識者，會前祇文；若不記識轉變，即失受也。注文非謂
X43n0737_p0322a12║有污者，古師云：淨水恐手上有穢污膩觸也。今云但
X43n0737_p0322a13║表淨心，如瓶沙王女施園，金瓶行水，何處手中有污？
X43n0737_p0322a14║云十、依文解者，牒名也。正依戒文解，故鈔闕具緣。
X43n0737_p0322a15║今依戒疏具緣犯：一、是四藥，二、輙自取不受，三、食咽，
X43n0737_p0322a16║犯。云四至吉羅者，謂無前病緣，不受而食得吉。何
X43n0737_p0322a17║不犯提？以有受法在，故不犯提。為無病與無受之緣
X43n0737_p0322a18║不相當，故不應也。云不犯已下，如文。
X43n0737_p0322a19║索美食四十者，釋牒鈔（云云）。云四緣至犯者。美食
X43n0737_p0322a20║者，多論云：以價貴難得，能愈病故。有四句：一、美是食
X43n0737_p0322a21║非美藥，乳、酪是；二、是美藥非美食，生蘇、油是；三、二美
X43n0737_p0322a22║食二美藥，肉、晡、冥是；四、非美食非美藥，訶梨勒是。
X43n0737_p0322a23║云祇至重者，謂肉汁堪煎作脂，能治風病，憙往乞也。
X43n0737_p0322a24║八種乳酪者，祇云無病不得往，得作蘇家色乞蘇，押
X43n0737_p0322b01║油家採，蜜家筆笮，甘蔗家乞石蜜，養牛家乞乳作酪，
X43n0737_p0322b02║捕魚家乞魚，屠兒家乞肉。犯重者，五百問喚提作
X43n0737_p0322b03║重也。云律不犯至一切得者，如文。
X43n0737_p0322b04║云與外道至四十一者。云：五緣至犯者。一、是外道
X43n0737_p0322b05║者。戒疏云：是出家外道，以在家者但犯小罪，由出家
X43n0737_p0322b06║名同，真偽難別，生人惑倒，故重。三、自與食者。律開親
X43n0737_p0322b07║里、父母恩重。若據祇中，尚乃不開，縱與須使淨人。若
X43n0737_p0322b08║慊責，但答云：出家人不得，佛已制戒。若不食，亦隨意。
X43n0737_p0322b09║非置地使人者。以食味是通，理共獨食，置地使人，不
X43n0737_p0322b10║生惑倒，故開。云五分至與者。無見人者，空見人也。
X43n0737_p0322b11║此人不分別勝負、好惡、彼此，不取僧過也。
X43n0737_p0322b12║云不囑至四十二者，釋名牒鈔（云云）。云五緣至犯
X43n0737_p0322b13║者，食前後者，謂大食、小食後。若大食入聚，如下戒
X43n0737_p0322b14║條，非此犯也。四無緣者，謂迦提月施衣、作衣、白已去，
X43n0737_p0322b15║皆因緣。云僧祗至白施主者，二墮者，如上背請戒：
X43n0737_p0322b16║一、不白請家，二、是背無請，得二提也。義准者，今師約
X43n0737_p0322b17║一人之義，無同請者。即准背請戒中，若乞食在諸家，
X43n0737_p0322b18║即自白施豆；若在寺內，即白淨人。施主後來，問其淨
X43n0737_p0322b19║人，即知去處。祇云：有二比丘，各各別受一家長請。若
X43n0737_p0322b20║一比丘語第二比丘言：長老！今日共到我檀越家食
X43n0737_p0322b21║去。此即是請。第二比丘應白本檀越已，不犯；不者，提。
X43n0737_p0322b22║第二比丘亦應如是例准。云四分至入門墮者，准
X43n0737_p0322b23║此。與時經同者，彼經約二十四半月辨時、非時。且正
X43n0737_p0322b24║月一日至十五日，約脚步身影，九脚半為時，正是食
X43n0737_p0322c01║時。此經即約中前通論，都有九脚半影。四分約中前，
X43n0737_p0322c02║分食前、後兩時。食前時者，二脚半三指影為食時，從
X43n0737_p0322c03║明相出至小食時也。食後者，七脚少三指為非時，從
X43n0737_p0322c04║十食後至日中前也。鈔：通取四分食前、後二時，都有
X43n0737_p0322c05║九脚半，與經通論，故曰與時經、食時同也。不同非時
X43n0737_p0322c06║者，謂非時入聚，隨有比丘或路上見白，並得。此要須
X43n0737_p0322c07║囑同受請者成，覓即知處，不惱於人。其白詞句云：長
X43n0737_p0322c08║老憶念！我某甲雜同食，行至餘家。答云：爾。祇文云：不
X43n0737_p0322c09║犯。經下卷者，多敷坐具者，戒疏云：多家同會，處處待
X43n0737_p0322c10║僧，隨至何處，皆是請處，不囑不犯。明日沒供，先往提
X43n0737_p0322c11║者，惱施主也。如訃請篇中述。大德云：此戒云同利者，
X43n0737_p0322c12║謂同僧受檀越之利。今諸方寺院斂嚫錢等，百錢抽
X43n0737_p0322c13║十，名為同利，此非法也。有或問：出在何文？即三藏中
X43n0737_p0322c14║並無說處。
X43n0737_p0322c15║云食家至四十三者，釋名牒鈔（云云）。云四食至也
X43n0737_p0322c16║者，四食者，於中分二：先汎明，次釋。鈔：且汎明者，故俱
X43n0737_p0322c17║舍云：如契經言：世尊在人、天眾中作如是語：我於菩提
X43n0737_p0322c18║樹下成等正覺，誠悟於一法，謂一切有情皆依飲食
X43n0737_p0322c19║而住。外道聞之，撫掌大笑：一切有情依仰飲食，誰不
X43n0737_p0322c20║知之？何假菩提樹下，唯佛得悟！世尊反問。問：汝既知一
X43n0737_p0322c21║切有情依食住者，汝因何自餓？汝又知食有幾種？三
X43n0737_p0322c22║界有、無如何分別？有漏、無漏義復云何？於是外人莫
X43n0737_p0322c23║能醻對。故佛一一為彼解說食。今此准論疏，略分五
X43n0737_p0322c24║門：一、釋名，二、出體，三、界繫，四、有漏、無漏，五、明癈立。初
X43n0737_p0323a01║中有總，有別。問曰：食是何義？答：是資益義，謂能資益
X43n0737_p0323a02║諸根大種故。次別名者，一、段，二、觸，三、思，四、識。言段食
X43n0737_p0323a03║者，四塵所成形質名段。古云摶食，可摶握故，攝義未
X43n0737_p0323a04║周；新云段食，有分段故。於中有二：一、細段食，謂諸天
X43n0737_p0323a05║及劫初時及嬰兒食，全無便穢，如油沃沙，散入支體
X43n0737_p0323a06║故。二、麤段食，即今所食物也。又光影炎涼，於人有
X43n0737_p0323a07║益，亦名為食。今人所見，但是食具，未能資益，由如樂
X43n0737_p0323a08║具故。正理論云：食者，非在手中、器中可成食事，要須
X43n0737_p0323a09║進度咽喉、牙齒、咀嚼，墮生藏中，攝益諸中，方成食事。
X43n0737_p0323a10║二、觸食者，根、境、識三和合名觸。三、思食者，悕求受境
X43n0737_p0323a11║想念名思。四、識食者，為諸識蘊了別名識。二、出體者，
X43n0737_p0323a12║段食雖具八事成，但以香、味、觸三為體，不取色故。俱
X43n0737_p0323a13║舍云：非色不能益，自根解脫故。如眠見色時不能資
X43n0737_p0323a14║益，且自根大種尚不能資持，何況資益諸根大種？又
X43n0737_p0323a15║不能益於諸解脫者，解脫謂第三果，人及羅漢雖斷
X43n0737_p0323a16║欲貪，見色無益，須得食物。二、觸食，以心所中觸為體，
X43n0737_p0323a17║非色觸為鉢體。三、思食者，故正理云：思食者，准與意
X43n0737_p0323a18║識相應。四、識食，即是識蘊。三、界繫者，段食准欲界，餘
X43n0737_p0323a19║三通三界。問：段食何不通上二耶？答：要離段食貪，方
X43n0737_p0323a20║能生上故。四、有漏、無漏者，段食唯有漏，餘三雖通無
X43n0737_p0323a21║漏，今為食者唯取有漏門，何不通取無漏？答：食者資
X43n0737_p0323a22║益義，無漏觸、思、識破壞三有，不能資益故。論引經云：
X43n0737_p0323a23║食者能令部多有情安住，及能資益諸求生者。部多
X43n0737_p0323a24║謂已生五趣，求生謂中有身，常嘉尋求當生處故，以
X43n0737_p0323b01║香為食。無漏觸、思、識無此義，故不取。五、明癈主者，問：
X43n0737_p0323b02║諸有漏法皆有資益三有之義，何故世并尊唯說四
X43n0737_p0323b03║食？答：約增勝說四無失。問：其勝者何？答：頌云：前二益
X43n0737_p0323b04║此世，所依及能依。此明前二食勝也（前二者，段、觸也）。所依者，
X43n0737_p0323b05║謂有情身根，段食於彼能資益故。能依者，謂心、心所，
X43n0737_p0323b06║觸食於彼能為資益。此云二食於已生有資益功能
X43n0737_p0323b07║最為殊勝，故云此世所依及能依。後之二食者，頌云：
X43n0737_p0323b08║後二於當有引及起。如此於當有身為資益義，謂思、
X43n0737_p0323b09║業能引當為思力引已，識種子力能趣當為由業所
X43n0737_p0323b10║熏，識種子力當為力方便起，故此二食能益當來最
X43n0737_p0323b11║為殊勝。前二如養母，已生身故；後二如生母，生、未生
X43n0737_p0323b12║故。若准論中，四句分別：一、是段非食，謂所飲噉為緣，
X43n0737_p0323b13║損壞諸根大種；二、是食非段，謂觸等三食；三、亦段亦
X43n0737_p0323b14║食，謂所飲噉為緣，資益諸大種。第四句者，為除前相，
X43n0737_p0323b15║觸等三食皆為此四句。然就中是觸等而非食者，謂
X43n0737_p0323b16║無漏觸為緣，損壞諸根大種。餘四可知。問：五趣、四生
X43n0737_p0323b17║皆具此四食不？答：並具。若爾，如何地獄有段食耶？答：
X43n0737_p0323b18║吞熱丸，飲洋銅汁，雖能損壞，亦能暫時消除飢渴，得
X43n0737_p0323b19║食相，故亦為食。又孤獨地獄飲食如人，故五趣中俱
X43n0737_p0323b20║有四食（已上五門總多汎四食義竟）。次結歸鈔意者，文云：四食之
X43n0737_p0323b21║中是觸食家，眼根對色，故名觸食。故律云：女以男為
X43n0737_p0323b22║食男以女為食。此觸即心所誠，法界女所欲，由似食
X43n0737_p0323b23║故。云四至也者，以著寶衣等，此是多。【圖】勸義。若第
X43n0737_p0323b24║二義，以男女為寶，夫人未以餘衣覆身，名未藏寶也。
X43n0737_p0323c01║不犯相，略而不說。律云：舒手及戶處坐，若二比丘為
X43n0737_p0323c02║伴，乃至難緣等，不犯。
X43n0737_p0323c03║云與女坐至四十四者，釋名牒鈔（云云）。云四緣至
X43n0737_p0323c04║犯者，如文。云多論至不犯者，如文。云律不犯至開
X43n0737_p0323c05║者，如文。
X43n0737_p0323c06║云獨與至四十五者，釋名牒鈔（云云）。云四至犯者，
X43n0737_p0323c07║注云淨人見聞屏處者，准二不定中，明見聞牙離吉，
X43n0737_p0323c08║俱離提。云十至吉羅者，前食家不犯等者，謂釋前
X43n0737_p0323c09║強坐戒。互受一日戒不犯者，謂不犯者提，如前已明。
X43n0737_p0323c10║今後兩戒縱互受戒亦犯提，以招譏故，由夫主不在。
X43n0737_p0323c11║又前戒隱此吉，至此方顯，文勢似難，尋之易解。
X43n0737_p0323c12║云軀他至四十六者，釋名牒舉。云四至犯者，無諸
X43n0737_p0323c13║緣礙者，如下病無威儀等是。遣去犯者，律約離見聞
X43n0737_p0323c14║即犯。云律至慊者，如文。
X43n0737_p0323c15║云過受四月至四十七者，釋名牒鈔。云：六緣至犯
X43n0737_p0323c16║者。一、是藥諸者。事鏡云：四藥中過受三藥犯提。准伽
X43n0737_p0323c17║論云：受時食亦犯提，七日盡形。此律下文，醫所教服
X43n0737_p0323c18║藥，故知是犯。若非時藥賤，又療患義劣，過受義希，但
X43n0737_p0323c19║犯吉。故十誦云：過四月已，更索蘇等七日及終身椒
X43n0737_p0323c20║薑等，犯提。若索阿羅勒、毗醘勒漿，但吉。云僧祇至
X43n0737_p0323c21║過者，春夏分若過皆犯者，謂此律緣起是夏四月請，
X43n0737_p0323c22║今准祇文，春分亦犯，但是過限，不論三時、半月、一月
X43n0737_p0323c23║等。云律至吉羅者，除四緣，如戒本者：一、常請者，施
X43n0737_p0323c24║主云：我常施藥。更請者，斷已後續。分請者，自持到伽
X43n0737_p0324a01║藍中，分作分好，與比丘五分，名為自送請。盡形請者，
X43n0737_p0324a02║我當盡形壽與藥。戒疏：問：常請與盡形何別？答：但就
X43n0737_p0324a03║能、所自分也。或為云：盡二人形，故名盡形也。過藥限
X43n0737_p0324a04║墮，過夜限吉者，律文四句，料簡藥之與夜夜時節，日
X43n0737_p0324a05║月分齊。藥即參苓味，敷分二果。初句云：夜有限齊（定四
X43n0737_p0324a06║月當分請），藥無限齊（謂與種種之藥）。第二句：夜無限齊（當常請是），藥有
X43n0737_p0324a07║限齊（與參不與苓也）。第三俱有，第四俱無，可知。准律，四句不
X43n0737_p0324a08║分輕、重。今鈔分輕、重者，據制戒義也。本為索藥過限，
X43n0737_p0324a09║故結提。若四月止夜齊，非索藥過限，故結提。若四月
X43n0737_p0324a10║止夜分，非索藥相，即不應索，故犯吉也。思之。
X43n0737_p0324a11║云觀至四十八者，釋可知。云多至故者，制意如文。
X43n0737_p0324a12║云四至犯者，一是軍陳者，戒疏：車幕長聚稱軍，行
X43n0737_p0324a13║列相對曰陳。大德云：象軍用四人，馬軍用八人，車用
X43n0737_p0324a14║十六人，步軍三十二人。不同今時二十五人為一旗，
X43n0737_p0324a15║百人為一隊也。云四分至不犯者，天王者，天子也。
X43n0737_p0324a16║若出，即為軍陳遮從也。
X43n0737_p0324a17║云有緣軍中至四十九者，釋名（云云）。云四至犯者，
X43n0737_p0324a18║無上沙門果者，阿羅漢三果等，欲令前人獲此果故
X43n0737_p0324a19║聽往。曾經二宿等者，謂前人懇請事獲已即往，其事
X43n0737_p0324a20║纔訖便反，若未了應一宿，又不了再宿，若又不了至
X43n0737_p0324a21║第三宿，明未出須去，若不去明現犯。
X43n0737_p0324a22║云觀至五十者，釋名：云至四犯者，祇云：若在城中
X43n0737_p0324a23║住，賊來圍城，至令比丘盡出城，現多人相，不故著不
X43n0737_p0324a24║犯，方便著即提。
X43n0737_p0324b01║云飲酒五十一者，釋名牒鈔（云云）。云三至犯者，一
X43n0737_p0324b02║是酒者，一是唐三藏，有三名：一梵云窣羅，此云米酒；
X43n0737_p0324b03║二云迷隸耶，此云根莖華菓酒；三云末陀，引云蒲桃
X43n0737_p0324b04║酒。大德引疏云：是毒水能昏汎人兼諸放逸，從水作
X43n0737_p0324b05║酉，日入酉即漸昏黑不能昇舉也。二無緣者，病開也。
X43n0737_p0324b06║云：律至故者，酒為十過者：一、損顏色；二、少力；三、目
X43n0737_p0324b07║視不明；四、現嗔恚相；五、壞福田業，失資生相；六、增眾
X43n0737_p0324b08║疾；七、益鬪訟；八、無好名稱；九、智慧減少；十、命終墮惡
X43n0737_p0324b09║道。五分降親龍得酒等者，彼云：佛從狗睒彌往䟦陀
X43n0737_p0324b10║越邑，彼有一毒龍，常雨大震，壞人田苗。居士常念：誰
X43n0737_p0324b11║有威力，能降此毒龍？忽聞佛與千二百弟子來，歡憙
X43n0737_p0324b12║出迎，禮敬白佛：願降此龍。時娑竭陀在佛後搖扇，佛
X43n0737_p0324b13║乃迴顧，勅往降之。彼奉佛命，禮謝而去。向彼龍宮，却
X43n0737_p0324b14║坐一面，便先出煙，比丘亦出煙；龍又舉火燈，比丘亦
X43n0737_p0324b15║舉火灯；龍出五色火，比丘亦出五色火。於是化龍，身
X43n0737_p0324b16║小如箸，內鉢中，持來白佛。白佛：勅送向世界中間，如
X43n0737_p0324b17║壯士屈伸臂頃。持送賊既了，不久却還。居士甚憙：願
X43n0737_p0324b18║受我請。嘿而受之。此比丘在俗時，憙飲酒，往長者家，
X43n0737_p0324b19║飲黑酒極多。還狗睒彌，彌僧坊外醉臥，坐唾狼藉，衣
X43n0737_p0324b20║鉢縱橫，便接鈔文（云云）。乃至漸斷酒制，應迴文云：漸
X43n0737_p0324b21║制斷酒，自佛制後，不敢更飲。然此比丘，宿習力故，若
X43n0737_p0324b22║不得酒，諸病皆發，飲食不銷，不知云何？以此白佛，佛
X43n0737_p0324b23║令𭊴酒氣。𭊴又不差，佛令以酒煑羮麨。由不差，佛聽
X43n0737_p0324b24║以少酒與之。得已方差，佛言：既差，漸漸斷之。除破僧
X43n0737_p0324c01║者，以醉故，稱天人師，必無人信也。云四分至開之
X43n0737_p0324c02║者，但使酒乃至草木作者，律中有梨汁酒、閻浮菓酒
X43n0737_p0324c03║及蒲桃酒等。無酒色香味者，律有四句：一、是酒有酒
X43n0737_p0324c04║色香味，二、是酒無酒色香有香味，三、是酒無酒色香
X43n0737_p0324c05║有酒味，四、是酒無酒色香味（四句皆提，從境制定也）。鈔云：無酒
X43n0737_p0324c06║色香味者，舉第四句，反以前三句。若非酒等者，律亦
X43n0737_p0324c07║有四句：一、非酒有酒色香味，二、非酒無酒色有香味，
X43n0737_p0324c08║三、非酒無色香有味，四、非酒無酒色香味。鈔云：非酒
X43n0737_p0324c09║有色香味四句中，舉初句攝後三句也。准四句文，非
X43n0737_p0324c10║酒四句但言不應飲，不云得罪。今准五分結吉，二俱
X43n0737_p0324c11║有罪，故法文云並不合飲。甜酒者，僧祇云：和釀訖，始
X43n0737_p0324c12║變生甜也。酢者，味變壞成酢也。糟醫者（〔用〕見反），謂澄酒
X43n0737_p0324c13║下滓也。注文非取境犯者，古人義也。謂先有方便心
X43n0737_p0324c14║者，今師釋也。古人見中，酒戒五句、境想三句，皆約是
X43n0737_p0324c15║酒。縱使比丘作非酒疑，或作非酒相迷心，亦犯墮者，
X43n0737_p0324c16║即云：莫不約境而犯，不就心論。今師云：豈有智人一
X43n0737_p0324c17║生不𭊴酒氣，欲酒飲水，悞而咽之，可結他提。今律文
X43n0737_p0324c18║疑、想、迷心結正重者，據先有方便之心欲飲此酒，或
X43n0737_p0324c19║舉盞時却生非酒想、疑，約從心邊，但合犯吉。緣為前
X43n0737_p0324c20║有方便心，冥然契合，故結墮罪。若無前心，直爾想、疑，
X43n0737_p0324c21║終不結重。（已上取戒疏意解之。）想宗學者，破南山云：酒戒，律自
X43n0737_p0324c22║分明約境，今便臆課從心，無教可據。法寶云：當宗不
X43n0737_p0324c23║了，不可依承。酒戒從心，非戒約境。是以鈔主下，引十
X43n0737_p0324c24║酒證成上義。如上開之者，若知非而悞飲，如上來第
X43n0737_p0325a01║二句無酒想，即開不犯。又必是酒，又無色、香、味，容有
X43n0737_p0325a02║悞義。或可約舌不別味，鼻根壞等，此是明文有開，固
X43n0737_p0325a03║非臆說也。云律不犯者，蘖者（儀哲反，說文云：是米芽也），此能蘗消
X43n0737_p0325a04║米，將蘖作酒噉，此多令人醉故。
X43n0737_p0325a05║云水中戲者五十二者，釋名牒舉。云多至念者，制
X43n0737_p0325a06║意如文。云三至犯者，列緣可知。云律中至羅者，
X43n0737_p0325a07║如文。云不犯已下，如文。
X43n0737_p0325a08║云繫櫪至五十三者，釋名牒鈔（云云）。云四至犯者，
X43n0737_p0325a09║列緣可知。云僧祇至吉羅者，指指比丘。祇律九十
X43n0737_p0325a10║中，名相指戒，與此相似。彼緣起中，因尼坐不正，十六
X43n0737_p0325a11║群見了，以手遙指而笑，故制也。差會以指指者，彼月
X43n0737_p0325a12║直知事人差次食，以指指言：某甲去。犯。云不犯至
X43n0737_p0325a13║開者，如文。
X43n0737_p0325a14║云不受至五十四者，牒舉可知。云五緣至提者，隨
X43n0737_p0325a15║作根本者，五篇之中，隨犯何罪達諫提者，隨作五篇
X43n0737_p0325a16║下，一一皆有也。云謂至也者，謂根本、違諫二罪同
X43n0737_p0325a17║時結也。後作六聚通結墮者，既不受諫，隨前作夷、殘、
X43n0737_p0325a18║蘭、提、吉等六，皆結連諫提也。故知此罪要作前事，方
X43n0737_p0325a19║結違諫罪。若正諫不受，但得吉羅。問：前違僧諫竟即
X43n0737_p0325a20║犯，不待作前事。今此得作方犯，何以不同？答：前有僧
X43n0737_p0325a21║法可違，諫竟即犯。此是屏諫，無信法違，故作前事方
X43n0737_p0325a22║犯。云不犯至之者，謂指惡性不受諫戒。彼云：若無
X43n0737_p0325a23║智人來諫，報云：汝可問汝師，學知諫法，然後來諫於
X43n0737_p0325a24║我。若非法諫不受等，一切不犯。
X43n0737_p0325b01║云怖至五十五者，牒鈔（云云）。云五緣至吉羅者，六
X43n0737_p0325b02║塵事。一一等說者，謂將色等六塵示人令見，即云我
X43n0737_p0325b03║見惡虫、獸等。文雖廣列六塵，而怖相不顯。今鈔引祇
X43n0737_p0325b04║文釋，彼云：色怖者，謂闇地、悚耳、皺面、反眼、吐舌，乃至
X43n0737_p0325b05║曰一指喡喡作怖相等。聲者，或長引聲、短聲，乃至作
X43n0737_p0325b06║鐘、皷聲等。怖香者，或言虵香、軍耶鬼香等。味者，或問：
X43n0737_p0325b07║今日噉何味？或云：若噉此味，必死、癩病等。觸者，或以
X43n0737_p0325b08║極重物押，語云壁倒；或輕衣覆，語言口雲墮；或將華
X43n0737_p0325b09║觸，云是百足虵等。法者，為說怖他，言：汝生草中大、小
X43n0737_p0325b10║便，墮地獄、餓鬼、畜生也。一一相現者，謂六塵中隨一
X43n0737_p0325b11║一相現。有解云：二相現，謂身相、口相、身樂口相。此亦
X43n0737_p0325b12║為對。古人但有示怖，而無說怖。今此俱有。（此解示得。）不問
X43n0737_p0325b13║怖者，戒疏云：欲明輕怖，極聖尚遭；況餘下，類義須滅。
X43n0737_p0325b14║疏文顯佛無怖心，但屬能怖結犯也。云不犯等者，
X43n0737_p0325b15║如文。
X43n0737_p0325b16║云半月至五十六者，釋名牒鈔：云五至犯者，如文。
X43n0737_p0325b17║云四分至不犯者，眷後四十五日者，謂從三月初
X43n0737_p0325b18║一日至四月半，是夏初一日；從四月十六日至五月
X43n0737_p0325b19║半，是合上二部七十五日。此據西天說也。今東土極
X43n0737_p0325b20║晚，亦可移時，故多論云：隨國土早晚，極用此限洗也。
X43n0737_p0325b21║要著僧竭支者，諸記相傳，云是僧祇支也。大德不許
X43n0737_p0325b22║此解，不可祇支洗浴。此是泥洹僧，亦云舍勒，即今行
X43n0737_p0325b23║裙子是，亦非䏶、褌之類。憙生欲者，准多論云：昔有羅
X43n0737_p0325b24║漢比丘洗浴，有一比丘後入，見羅漢身體鮮淨細耎，
X43n0737_p0325c01║便生染心。不久，男子根墮落，即生女根，遂休道為俗
X43n0737_p0325c02║生子。後還遇見，即便識之，知本所因，即請歸舍，求哀
X43n0737_p0325c03║懺悔，用心純志，還得男根。故知今時不得露形浴也。
X43n0737_p0325c04║云僧祇至下卷者，一切僧次第入者，玄云：古人據
X43n0737_p0325c05║祇文得用常住僧物供浴所須，既明打木次第入之，
X43n0737_p0325c06║故知是僧物也。餘如下卷者，指諸雜篇廣明浴有利
X43n0737_p0325c07║益及方法等。
X43n0737_p0325c08║云露地至五十七者，釋名牒鈔（云云）。云四至犯者，
X43n0737_p0325c09║如文。云五分至生地者，炎高四指者，謂前列緣，依
X43n0737_p0325c10║四分但云有焰，不說高促，故取五分四指便犯（亦是人指
X43n0737_p0325c11║挋尺四寸）。隨作事者，謂隨後添薪益木，或炙身煑物，整頓
X43n0737_p0325c12║前火聚斂等，皆犯提。旋火作輪者，謂以手持此等之
X43n0737_p0325c13║火而旋為輪，亦犯。若壞若生等，約義合有，若在生地
X43n0737_p0325c14║即犯，故引祇證之。云律不犯，如文。
X43n0737_p0325c15║云藏五十八者，釋名可知。云三緣至開者，注文五
X43n0737_p0325c16║大色非佛開者，謂是非法不開貯畜，故結小罪。未熏
X43n0737_p0325c17║鉢雖非正物，佛開畜之不遮，故得提也（准此文勢，是和會之竟也）。
X43n0737_p0325c18║云律至羅者，注文應不犯持罪者，謂不犯闕持衣
X43n0737_p0325c19║之罪也。玄云：罪官急不許，或著俗服三衣，収藏一家，
X43n0737_p0325c20║應不犯不持衣罪（法寶約沙汰僧尼以釋亦可也）。
X43n0737_p0325c21║云真實至五十九者，釋名牒鈔（云云）。云四至俱得
X43n0737_p0325c22║者，戒本列五眾者，戒疏云：真法兩部，不合更互而作，
X43n0737_p0325c23║何故戒文通列耶？答：欲明五眾俱有犯相，雖輕重有
X43n0737_p0325c24║異，而淨施義同，故通列名。至於淨法，自從當眾，故辨
X43n0737_p0326a01║相文中云：今為淨故，與長老作真實淨。驗知唯局因
X43n0737_p0326a02║同類，不犯在懷疑。若准善見，展轉通五眾也。展轉問
X43n0737_p0326a03║不問俱得者，謂作法時，對別人故，物不付彼；後用此
X43n0737_p0326a04║物，不假更問本施主。
X43n0737_p0326a05║云著至六十者，釋名牒鈔（云云）。四、緣至犯者，如文。
X43n0737_p0326a06║云善至衣者，遭賊緣等等取燒漂也。初得故亦名
X43n0737_p0326a07║新者，謂初得他故不如法色，亦號新衣不染壞色，俱
X43n0737_p0326a08║犯提也。云四至不見者，謂被褥等并及俗衣，不點
X43n0737_p0326a09║淨吉。輕衣者，謂三衣已外自餘衣，不點淨畜並吉。注
X43n0737_p0326a10║文准此等者，今師約此染淨二義，准於諸部釋也。古
X43n0737_p0326a11║云三衣不染，今云三衣長衣，並須染更點淨，不染得
X43n0737_p0326a12║提，不淨犯吉也。三種記者，五分中，比丘與外道俱為
X43n0737_p0326a13║賊剝衣，守邏人捉得，令各自認取本物，遂被外道先
X43n0737_p0326a14║來總選，將好衣服去，以此白佛，因此制三種色，青、黑、
X43n0737_p0326a15║木蘭，隨一一認不作著，著得罪。復有云三種者，一染、
X43n0737_p0326a16║二點、三割縷，即異俗人并外道也。云多論至也者。
X43n0737_p0326a17║落沙者，此云性，性血也。又僧亮注涅槃經曰：落沙從
X43n0737_p0326a18║鉢羅奢華中出，出時煞虫可用染也。若點著吉此犯
X43n0737_p0326a19║墮者，此五大色，若准多論不點而著。憍奢耶者，幽中
X43n0737_p0326a20║最細也。欽婆羅者，此云細毛衣，亦云雜碎衣。好衣二
X43n0737_p0326a21║種淨：一謂割縷淨，二點淨。所言割者，謂割三五縷也。
X43n0737_p0326a22║以染汁麤，且令二種作淨，若著終須染也。餘衣加一
X43n0737_p0326a23║法，謂除上二細耎衣外，即須染也。青者，銅器覆苦酒
X43n0737_p0326a24║者，祇云青為三種：一銅青，如文；二長養青，即藍澱青；
X43n0737_p0326b01║三石青，即硿青。是不持下二青作淨也。黑者，祇云名
X43n0737_p0326b02║字泥、不名字泥。且名字泥者，即呵梨勒、鞞醯勒、呵摩
X43n0737_p0326b03║勒，令䥫器中是名字泥也。不名字泥者，謂實也。泥即
X43n0737_p0326b04║池泥、井泥，如是等一切泥也。木蘭者，呵梨勒等三菓
X43n0737_p0326b05║汁，置生鐵上磨持作點淨，即是青銅等為青色，菓汁
X43n0737_p0326b06║泥等為黑色，木蘭赤色，此如法三色也。猶同四分木
X43n0737_p0326b07║菓皮者，箋色字合縱木也。玄云似蜀地木蘭色，以四
X43n0737_p0326b08║分是北地翻修，正將蜀地木蘭為正木菓色也。云
X43n0737_p0326b09║五分至作淨者，細揲亦爾，祇云趣一角作淨，若一條
X43n0737_p0326b10║條補者亦作淨。一切衣乃至細揲亦作淨，謂新物細
X43n0737_p0326b11║揲、成衣細揲，物雅眾多，為却㓨故，但趣一角作淨，不
X43n0737_p0326b12║須段段別作，故云亦爾也。
X43n0737_p0326b13║云奪至六十一者，釋名牒鈔（云云）。云多至戒者，五
X43n0737_p0326b14║緣者：一、是畜生；二、畜生想；三、為煞心；四、興方便；五、命
X43n0737_p0326b15║斷。
X43n0737_p0326b16║云飲至六十二者，釋名牒鈔（云云）。云前至斷者，謂
X43n0737_p0326b17║前戒是限分中制，要須斷命；此是深防中制，為養物
X43n0737_p0326b18║命。但知為虫飲用結罪，不待命斷，斷即屬前戒收之。
X43n0737_p0326b19║云五緣至犯者，第四飲用，第五隨咽，不待中死。
X43n0737_p0326b20║云鼻柰耶至身者，彼云：有二比丘，深山中住，未曾見
X43n0737_p0326b21║佛，便欲禮覲。春後火熱，路經廣野，水少虫多。其一比
X43n0737_p0326b22║丘語一比丘言：所飲此水，度茲廣澤，得覲於佛。一
X43n0737_p0326b23║伴答言：我受佛戒，如何壞耶？即不飲。因此命終，生三
X43n0737_p0326b24║十三天，戴百寶冠，來見佛已，頭面禮足，在一面住。佛
X43n0737_p0326c01║與說法，便得見諦。其飲虫水者，在後方至。佛遙見來，
X43n0737_p0326c02║脫憂多羅，示黃金體：汝是痴人！飲如鈔引云僧祇
X43n0737_p0326c03║至得者，用樹葉拭者，謂是乾枯之葉，生者不合。舍利
X43n0737_p0326c04║弗以淨天眼等者，謂尊者以淨天眼見空中虫，如水
X43n0737_p0326c05║邊沙等無處不有，遂斷食三日。佛言：知已。語令食。凡
X43n0737_p0326c06║制虫水，齊肉眼所見、漉囊所得，不制天眼。更有細虫，
X43n0737_p0326c07║天眼不見。唯佛見眼如微塵十分之一，極為細矣。
X43n0737_p0326c08║云僧祇至用者不得猒課看者，此是此人時俗語也。
X43n0737_p0326c09║今此間即云影嚮看，俱是不子細之㒵，事不得已，心
X43n0737_p0326c10║中甚猒，身但強収，故云猒課也。如大象戴竹木車一
X43n0737_p0326c11║迴之傾者，祇云不得太速，不得太久，當如大象一迴
X43n0737_p0326c12║頃無虫方用。若有虫者，應漉用之。不得語莫傷煞虫
X43n0737_p0326c13║者，祇云若不可信者，應自灑虫。不得語令灑莫煞傷
X43n0737_p0326c14║虫，恐前人邪見，或性好煞生。若聞勸莫煞，便故故煞
X43n0737_p0326c15║也。七日不消者，虫生七日一變，故令安。七日不消，水
X43n0737_p0326c16║中無煞生罪也。不得持器繩借人者，恐同教他煞也。
X43n0737_p0326c17║不得唱此水有虫者，祇云於注水池中，若見有虫，不
X43n0737_p0326c18║得唱告長老，其水有虫，令他生疑不樂。他若不知，或
X43n0737_p0326c19║作無虫想，猶免其罪。今若告他知了，即決定有虫想
X43n0737_p0326c20║故，是以勸令自著。云此至中者，彼文因說漉袋，乃
X43n0737_p0326c21║廣彰用水方軌等。
X43n0737_p0326c22║云疑至六十三者，釋名牒鈔（云云）。云五緣至知一
X43n0737_p0326c23║是比丘者，多論云：十三難癲狂比丘但犯吉，學悔、六
X43n0737_p0326c24║夜別住、四羯磨並是提也。前人聞知者，若未聞知未
X43n0737_p0327a01║犯。外難曰：戒文中云約他須臾不樂始犯，今何纔聞
X43n0737_p0327a02║知即犯，豈不相違？答：非約他人不樂而犯，盖熟能惱
X43n0737_p0327a03║人之意，欲令前境少時不樂故也。（此依戒疏解。）云律至
X43n0737_p0327a04║開者，六事慳者，舉數總標也。初中舉受為疑慳，下二、
X43n0737_p0327a05║舉隨為疑慳。若以生時者，汝非爾許時生等，約俗年
X43n0737_p0327a06║以惱。若年歲者，汝未爾許歲等，約夏臈慳也。若受戒，
X43n0737_p0327a07║語云汝秊不滿，界內別眾，約人眾惱也。若羯磨者，汝
X43n0737_p0327a08║受時作白，羯磨不成，約七非慳也。若犯六聚者，語云
X43n0737_p0327a09║汝犯夷乃至吉，通約六聚慳也。若犯聖法者，語云汝
X43n0737_p0327a10║所門者，則犯波羅夷，非比丘等，此別約大妄語慳也。
X43n0737_p0327a11║故祇云：若比丘臨受具足時，若羯磨不成，應彈指語
X43n0737_p0327a12║云：長老！汝羯磨不成就。若臨受持不語者，後不得令
X43n0737_p0327a13║疑悔。注文若即用語者，女律開者如此，彼二律俱開，
X43n0737_p0327a14║無疑惱罪也。云律不犯者，其事實爾者，謂前人實有
X43n0737_p0327a15║此事，復非實心利益彼意，不欲為慳也。語令知，還本
X43n0737_p0327a16║處受者，謂律文上第三、第四事，皆令還本處受。故注
X43n0737_p0327a17║解云：佛令還本處，期問得戒不得戒也。以受戒託緣，
X43n0737_p0327a18║非相難識。若於事諸有疑，須還本處受戒處，詳審知
X43n0737_p0327a19║遇，方可受之，則於後無濫。問：既曾聞羯磨，即是偷法，
X43n0737_p0327a20║便屬難收，何得再受？答：為許聞故，非是偷也。不成難
X43n0737_p0327a21║收，得再受也。為性麤疎，不知言語者，前人立性疎慢，
X43n0737_p0327a22║不識言改善輕重，恐出言犯，遇人法便得。向云汝所
X43n0737_p0327a23║說者，犯其聖法，意在前人改革不是，故有惱意等，並
X43n0737_p0327a24║不犯。
X43n0737_p0327b01║云覆至六十四，釋名牒鈔云：五緣至明相，如文。云
X43n0737_p0327b02║善至一切吉羅者。百千共覆者，謂百千同知一時共
X43n0737_p0327b03║覆，故各結提罪。非展轉覆下，引十誦注文云向一人
X43n0737_p0327b04║說不犯，故知展轉不成覆也。若犯人兇惡等者，謂兇
X43n0737_p0327b05║麤暴惡，若依王力、大臣力、兇惡人力，或致奪命因緣，
X43n0737_p0327b06║毀傷梵行。與護根相應者，自守其根，不管他事，前人
X43n0737_p0327b07║雖犯，我心猶預，不說非覆也。除麤者，除夷、殘是麤，覆
X43n0737_p0327b08║得提也。覆餘罪者，下三篇得吉也。問：或覆蘭得何罪？
X43n0737_p0327b09║大德云：准多論，覆二逆得對首蘭，與提罪鉢不異。（法說
X43n0737_p0327b10║並不〔鉢〕家論也。）自覆罪者，戒疏云：自造七，自覆七，得一促，各
X43n0737_p0327b11║得一吉，無提。除尼者，謂比丘覆尼亦犯提，故言除也。
X43n0737_p0327b12║尼若覆僧罪得蘭。外難：覆既犯蘭，必須發露，若發露，
X43n0737_p0327b13║罪莫成舉。大比丘違於八敬法不？大德云：不然。但在
X43n0737_p0327b14║當眾中發露，不往大僧中，不名舉也。思之。餘人者，下
X43n0737_p0327b15║三眾得吉也。云不犯至開者，無人向說者，唯伽論
X43n0737_p0327b16║云：有比丘犯殘，晝在比丘處，夜在無比丘處，夜在無
X43n0737_p0327b17║比丘處，若夜無比丘處，終身不發露，不犯露他罪。若
X43n0737_p0327b18║發心向說者，玄據無人處為言，或有約始知，方欲向
X43n0737_p0327b19║說，明相即出，故開無犯也。
X43n0737_p0327b20║云與秊至六十五者，釋名牒鈔（云云）。云四緣至犯
X43n0737_p0327b21║者，和上犯提，餘犯輕也。云多至無損者，上卷則受
X43n0737_p0327b22║戒篇，下卷則沙彌篇，俱明所度秊歲大小等。鉾楯者，
X43n0737_p0327b23║多論六十已上不得，僧祇七十已上不堪造事者，許
X43n0737_p0327b24║度之故，是相違之㒵也。二情兩通無損者，多論六十
X43n0737_p0327c01║已上不許，意道不堪持戒，以志弱也。僧祇七十已上
X43n0737_p0327c02║受者，即據志性耐強堪持戒也。若論堪者，堪二文俱
X43n0737_p0327c03║許。若志劣者，二文俱遮。云律中至吉羅者，律問五
X43n0737_p0327c04║節：一、先不知，二、信受者語，三、傍人證，四、父母言，五、數
X43n0737_p0327c05║胎因也。復有三位：一、計胎秊，二、數潤月，三、約布薩。若
X43n0737_p0327c06║論父母語者，祇云：父母不知者，生秊。又無者，觀顏皃
X43n0737_p0327c07║富樂家子，形大秊小，當觀手足成就。復不知者，當問
X43n0737_p0327c08║何王何歲，國土豐儉，旱澇時節。生等開，和上墮。餘人
X43n0737_p0327c09║吉者，既計胎潤，得戒不疑，和尚免提，眾僧無吉。若據
X43n0737_p0327c10║成犯相中，約和尚四句，僧知不知等，有十六句得罪
X43n0737_p0327c11║差別：一、知，二、謂，三、疑，四、不知。和上了了知秊不滿，故
X43n0737_p0327c12║曰知。未滿滿想，但觀其相作滿意，名之為謂。猶預不
X43n0737_p0327c13║決曰疑。都無所了，名曰不知。餘眾僧緣彼前境，四心
X43n0737_p0327c14║亦爾。以眾僧四心對和上知心，作四句：一、和上知眾
X43n0737_p0327c15║僧知，二、和上知眾僧謂，三、和上知眾僧疑，四、和上知
X43n0737_p0327c16║眾僧不知（和上四提，眾僧二吉，初句第三句犯吉也）。次眾僧四心對和上
X43n0737_p0327c17║謂，亦四句：一、和上謂眾僧知等，例解（此曰和上合無罪，眾僧同前）。
X43n0737_p0327c18║次眾僧四心對和上謂，亦四句：一、和上疑眾僧知等
X43n0737_p0327c19║（和上四提，眾僧同前）。次眾僧四心對和上不知心，亦四句：一、和
X43n0737_p0327c20║上不知眾僧知等（和上合無罪，眾僧同前）。問：和上疑心既輕，何
X43n0737_p0327c21║以犯提？答：夫與人受戒，理合撿問，安詳審諦，然後受
X43n0737_p0327c22║之。既若懷疑，即不合受。悞他不得，慳處不輕，雖是疑
X43n0737_p0327c23║心，亦犯提也。云令至解者，諸部會通者，十誦僧祇
X43n0737_p0327c24║不滿得戒，五分母見二論分開三種次第得戒，將十
X43n0737_p0328a01║祇二文會通四五二律，亦同秊月不滿通皆得戒也。
X43n0737_p0328a02║勘餘曆術者，此則依俗以文比校為勘，陰陽律呂遍
X43n0737_p0328a03║涉支干故謂之曆，作法數其近促故稱為術，即唐國
X43n0737_p0328a04║六七家曆法等是也。今並比勘（此依諸家所解竟）。法寶云：堪，
X43n0737_p0328a05║餘也。堪謂人姓，餘乃人名。古有堪餘算法，今鈔依之，
X43n0737_p0328a06║後人抄寫錯書勘字也。總括明練者，搜求並盡故云
X43n0737_p0328a07║總括，無細不委謂之明練。如此之文指在首疏，故云
X43n0737_p0328a08║如大疏也。促通略舉一句者，以今望古謂之通。古人
X43n0737_p0328a09║舉極小沙彌秊滿月不滿者，許依律三種開數得戒。
X43n0737_p0328a10║今師舉極小沙彌，若依律三種開數得戒。今舉極小
X43n0737_p0328a11║沙彌，若依律三種開文，縱使秊月俱不滿亦獲戒。舉
X43n0737_p0328a12║此極小沙彌一句，今古雖同，若許律三種開文，數數
X43n0737_p0328a13║何論秊月不滿？向下舉之，以定昔人要秊月不滿得
X43n0737_p0328a14║戒之謬解也。故戒疏云：如昔解受者，俗秊日月俱少
X43n0737_p0328a15║不開胎閏，本俗秊滿日月不滿方開。今解但數胎月
X43n0737_p0328a16║得滿二十，俗秊不滿開無所犯（上是疏文）。
X43n0737_p0328a17║云謂至也者，戒疏云：今且約極小沙彌臈月三十日
X43n0737_p0328a18║生，秊滿二十，正朝受具，計實秊始十八，二日欠二十，
X43n0737_p0328a19║三月二十八日未滿二十，故且同古人通舉極小之
X43n0737_p0328a20║位於上，次開法增秊於下也。便以胎閏增之等者，對
X43n0737_p0328a21║此受後開算，律文但有三位，古德據此方曆術，更添
X43n0737_p0328a22║頻大，即成四位。言四位者：一、胎內五位；二、閏餘；三、頻
X43n0737_p0328a23║大；四、約一切十四日布薩。初胎內者，簡胎外也。婆沙、
X43n0737_p0328a24║俱舍胎外亦有五位（嬰兒、童子、中年、盛年、第五、衰老）。胎內者，謂胎亦
X43n0737_p0328b01║不定。如西天羅云：六秊在胎，生死苦比丘六十秊在
X43n0737_p0328b02║胎，此方老子八十秊在胎，或有十二月在胎，更八月、
X43n0737_p0328b03║九月等。今約多分以言，例是九月在胎也。五王經云：
X43n0737_p0328b04║一、七日如薄酪；二、七日如稠酪；三、七日如凝蘇；四、七
X43n0737_p0328b05║日如軟肉團；五、七日如堅肉團；六、七日五皰開張，六
X43n0737_p0328b06║情完具；七、七日成人。上之五位，前之四位，位各七日，
X43n0737_p0328b07║唯第五位有三十四。今七日并前三十八七日，三七
X43n0737_p0328b08║二十一，成二百一十日，七八又五十六，添前二百十
X43n0737_p0328b09║日，都二百六十六日。此諸日中，並與母同氣，欲趣產
X43n0737_p0328b10║門，與母分氣，又得四日（母入氣，子出氣），并前都二百七十日。
X43n0737_p0328b11║今將日勒成月，得九月。此九月中，四月大，又抽取四
X43n0737_p0328b12║月，又生受二日，并前六日，即沙彌秊十八、九月六日
X43n0737_p0328b13║也。約閏餘者，此位諸家筭法不同，今且依一家而筭，
X43n0737_p0328b14║頗為雅妙。戒疏：夫日月有三，謂天上日月、人間日月、
X43n0737_p0328b15║陰陽日月。上二不定，後一是定。今將陰陽日月以定
X43n0737_p0328b16║人間日月，應天四時，故置餘也。又固文昌觀國詩及
X43n0737_p0328b17║南山歸敬儀云：天體右行，日月左轉，朝起扶桑，暮入
X43n0737_p0328b18║濛記，日夜游於十二神，相去三十度十六分度七之周。
X43n0737_p0328b19║十二神總計三百六十五度四分度之一，始周一天
X43n0737_p0328b20║形，日月各歸本為位。今一年有十二月，每月有三十
X43n0737_p0328b21║二分，以月初日及月末日，此二日行周天，等足三十
X43n0737_p0328b22║二分。中間二十八日，以日行疾，每日但有三十一分
X43n0737_p0328b23║半。一月中既除初後兩日，中間二十八日各剩半分，
X43n0737_p0328b24║即一月出得十四分，十月出一百四十分。又二月二
X43n0737_p0328c01║十八分，一年計得百六十八分，即用三十二分為日，
X43n0737_p0328c02║將一百六十分為五日，已外猶剩八分。此八是小分，
X43n0737_p0328c03║即四大分中之一數，故言四分度之一一也。即一秊
X43n0737_p0328c04║出得五日，并八小分。又一秊有十二日，且約六大六
X43n0737_p0328c05║小，於六大月中抽取六日，并前成十一日及八小分。
X43n0737_p0328c06║今將前十八秊九月六日，沙彌通計六閏，奇二十七
X43n0737_p0328c07║日。且一秊出得十一日，并八小分，其八小分置而未
X43n0737_p0328c08║論。且計日數，一秊出得十一日，十秊出一百一十日，
X43n0737_p0328c09║又八秊出得八十八日，并前成一百九十八日。將此
X43n0737_p0328c10║勒為日，三十日為一月，且將一百八十日為六月，已
X43n0737_p0328c11║外剩十八日。又前來每秊有八小分，適來未論，今即
X43n0737_p0328c12║將來計筭，既每秊下剩八分，今將四秊下所剩四八，
X43n0737_p0328c13║即三十二分為一日，八秊為二日，十二秊為三日，十
X43n0737_p0328c14║六秊為四日，已外二秊下二八十六分勒成半日，并
X43n0737_p0328c15║前四日半，將此四日半添前十八日，成二十二日半。
X43n0737_p0328c16║又前來更有胎內九月六日未論，今於九月中出得
X43n0737_p0328c17║九十分，又四九三十六，并前成一百二十六分，又六
X43n0737_p0328c18║日出得三分，都一百二十九分，用四日除之，三四十
X43n0737_p0328c19║二，一百二十分，又二四如八，并前一百二十八分勒
X43n0737_p0328c20║為四日，猶剩一分，今將四日添前二十二日半，成二
X43n0737_p0328c21║十六日半，又將一分添前半日為一日，以強收弱，故
X43n0737_p0328c22║此位筭出六閏奇二十七日，今將三个閏月添前十
X43n0737_p0328c23║八秊外，零九月為一秊，已外剩三月二十七日在，將
X43n0737_p0328c24║前六日中三日添二十七日為一月，并前成四月，猶
X43n0737_p0329a01║剩三日，即沙彌秊十九，四月三日（抄寫細詳之）。三頻大者，
X43n0737_p0329a02║三月連大也（必〔死〕三月連小，故不合為頻小，今時設有者，即日月參差也）。謂橫前
X43n0737_p0329a03║十九秊四月開，且十秊一百二十月，九十月，又二九
X43n0737_p0329a04║十八成一百八月，并前二百二十八日，又零奇四月，
X43n0737_p0329a05║都二百三十二月，勒四十九月為一章，得四章，餘三
X43n0737_p0329a06║十六月，欠十五月不成一章，且第一章從初一月
X43n0737_p0329a07║至十六月為一頻大，又從第十七月亦依前數至十
X43n0737_p0329a08║六月後得一頻大，又從初至十七月後得一頻大，一
X43n0737_p0329a09║章抽得三日，四章得十二日，三十六月不成一章，抽
X43n0737_p0329a10║取二日。故戒疏云：頻大之法，四十九月而成一章，章
X43n0737_p0329a11║有三頻大。初兩十六月，後一十七月，各一頻大。如是
X43n0737_p0329a12║周與後始，則前用一百九十六月為四章，章有三月，
X43n0737_p0329a13║總得十二日。已外三十六日，約兩頻大，足成十四日。
X43n0737_p0329a14║添前沙彌十九四月三日，成十七日也。（此依疏文為准，諸記中皆
X43n0737_p0329a15║錯計也。）四、約一切十四日布薩者，謂且據不閏以說。一
X43n0737_p0329a16║秊十二月，六大六小。大月黑白各抽二日，都得十二
X43n0737_p0329a17║日。小月但於白月中抽一日，都得六日。計一秊抽得
X43n0737_p0329a18║十八日。十秊一百八十日，九秊九十日，又八九七十
X43n0737_p0329a19║二，都三百四十二日。前四月中又抽六日，都計三百
X43n0737_p0329a20║四十八日。今勒二十八日為一月，三百三十六日為
X43n0737_p0329a21║一秊，餘剩十二日在。并前十七日成二十九日，還勒
X43n0737_p0329a22║二十八日為一月，餘剩一日在。豈非五月一日並是虗
X43n0737_p0329a23║秊，約一切十四日布薩？已上並是古師秊滿月，沙彌
X43n0737_p0329a24║四位筭了，尚剩五月一日。今師不然，此既虗秊已滿，
X43n0737_p0329b01║少受前開筭。故戒疏云：為受前開計，受後開計，受後
X43n0737_p0329b02║開計？答：感戒白四時生，不由後計方得。據此以明，虗
X43n0737_p0329b03║秊既滿，得受無疑，前開何損？若爾，何者是受後生疑？
X43n0737_p0329b04║答：此約秊月二俱不滿者，但於前古人小沙彌上，退
X43n0737_p0329b05║除剩日，便是秊十九也。（已上准古四位筭竟。）
X43n0737_p0329b06║云此長至戒者，此謂立今一句，定昔時謬解。此長（去聲）
X43n0737_p0329b07║指適來所剩五月一日，並是於布薩位抽得，兼是含
X43n0737_p0329b08║虗二十八日成月。今須約實：一、依常途，二、大，三、小。准
X43n0737_p0329b09║戒疏，於五月中，前白半月還他五日，後半還二日（成七）。
X43n0737_p0329b10║於五月一日抽除七日，將一日除第五月一日，於第
X43n0737_p0329b11║四月中除後六日，但成四月二十三日（此約實也）。次退滅
X43n0737_p0329b12║者，於虗秊正月一日上，退除此四月二十三日。先將
X43n0737_p0329b13║一日退受戒一日，次將四月退十九秊後之四月，又
X43n0737_p0329b14║將二十二日退第八月中後二十二日，便至八月八
X43n0737_p0329b15║日，即當虗秊十九、八月八日受戒。生疑故開此筭，和
X43n0737_p0329b16║上、眾僧並無提吉沙彌得戒。云：然至所述六、七家
X43n0737_p0329b17║曆法者，自皇帝至開元曆，總有二十四家。明其曆法，
X43n0737_p0329b18║並有增減，則李淳風、一行禪師大衍、劉歆周髀等。今
X43n0737_p0329b19║鈔言一家者，諸記皆云：依麟德笇法，如上略述，猶長
X43n0737_p0329b20║五月一日。更有王弼作易緯笇法，不能再述，故云更
X43n0737_p0329b21║不重申。（法寶釋云：鈔依一家是堪，餘所笇等，如前已辨也。）諸部不滿得戒如
X43n0737_p0329b22║疏者，戒疏云：十誦云：若不滿二十，或忘不知僧，問：滿
X43n0737_p0329b23║不？答：滿，得戒。僧祇：若不滿等，謂言已滿二十，得戒。更
X43n0737_p0329b24║有見論、五分，各有開文。（繁而不敘之。）
X43n0737_p0329c01║云發至六十六者，釋名牒舉（云云）。云五至結者，若餘
X43n0737_p0329c02║私淨者，簡餘鬪諍，不能陷僧。若自身四諍滅已，更發
X43n0737_p0329c03║犯吉，以希故輕；若發他諍，數故重也。此戒僧尼互發
X43n0737_p0329c04║皆提。二、僧如法滅者，謂如法毗尼，如佛所教，識病識
X43n0737_p0329c05║藥，名如法滅。三、知者，謂知法滅已，更發者提；若不知，
X43n0737_p0329c06║非犯。故下文觀作不觀想，亦不犯。觀謂深達藥病起
X43n0737_p0329c07║滅之方。今發淨者，不知如法滅謂非法滅，所以輙發
X43n0737_p0329c08║不犯。四、輙發起者，准律三句，發起皆提。一、不善觀不
X43n0737_p0329c09║成觀者，疏解云：道僧不識四諍體相起之因本，促是
X43n0737_p0329c10║闇心斷理，故云不善觀。（觀謂觀察。若作如是觀，不成觀也。）二、不善解
X43n0737_p0329c11║不成解者，疏云：道僧不達七藥體相差別之義，名不
X43n0737_p0329c12║善解。（解者決了。若作如是解者，以無終益，不成正解故也。）三、不善滅不滅成滅
X43n0737_p0329c13║者，疏云：道僧不識藥病相對除滅之方軌，違理判淨
X43n0737_p0329c14║故。不善滅者，不能究竟消殄，故云不成滅也。此皆犯
X43n0737_p0329c15║提。
X43n0737_p0329c16║云與至六十七者，釋名牒舉（云云）。云六至吉羅者，
X43n0737_p0329c17║負債人者，欠債不償，是賊家氣分，期行結吉也。
X43n0737_p0329c18║云惡至六十八者，釋名牒鈔（云云）。云五至提者，說
X43n0737_p0329c19║欲不障道者，多論云利，此是外道弟子聰利，甚故擬
X43n0737_p0329c20║人。佛法中行於倒亂，其人不久通達三藏，故倒說欲，
X43n0737_p0329c21║盡其智辨，不能令成。
X43n0737_p0329c22║云隨舉至六十九者，釋名牒鈔（云云）。云四至結者，
X43n0737_p0329c23║隨順同事者，律文供給所須中有法，謂教習定慧、學
X43n0737_p0329c24║問、誦經等，則為衣服、飲食、床敷、臥具、醫藥等，皆一一
X43n0737_p0330a01║結提。五分云：雖捨惡見，僧未解羯磨，亦提提。
X43n0737_p0330a02║云隨殯至七十者，釋名牒（云云）。云犯至也者，四緣
X43n0737_p0330a03║犯：一、是被殯沙彌。二、知是。三、同事止宿。四、隨順。結犯。
X43n0737_p0330a04║云拒至七十一者，牒鈔。云五至結者，外難前不受
X43n0737_p0330a05║屏間諫戒，正不受時促，犯吉。要須待後造作前事，方
X43n0737_p0330a06║所隨六聚結，違諫提。今亦違屏諫，何得言詞了即結
X43n0737_p0330a07║提？答：前諫作犯，要作方結。此諫止犯，故言了犯。（上依戒疏
X43n0737_p0330a08║解也。）云十至中者，四事者，即四重也。言我不學，所以
X43n0737_p0330a09║結提。五、人不為說毗尼者，下諸雖篇引十誦云：一、試
X43n0737_p0330a10║問；二、無疑問；三、不為悔所犯問；四、不受語問；五、結問。
X43n0737_p0330a11║並不須答，反上即答。
X43n0737_p0330a12║云毀至七十二者，釋名牒鈔（云云）。云多至碎者一
X43n0737_p0330a13║偈者，略教試也，即善護於身口言是。五篇雜碎者，廣
X43n0737_p0330a14║也。以犯不少種類寔多，名為雜碎也。云五至住者，
X43n0737_p0330a15║鈔：總標五促，列三緣次第，四、發言毀，五、言了結。此依
X43n0737_p0330a16║疏添也。云五分至羅者令人遠離等者，此釋第三
X43n0737_p0330a17║作滅法意也。隨經律者，隨經文中有說戒律處，如涅
X43n0737_p0330a18║槃經等，而毀亦提。若通呵者，何用此戒一提？若誦序
X43n0737_p0330a19║文非戒條，何故亦犯？鈔：答云：說二百五十戒義等（云
X43n0737_p0330a20║云）。又若呵序，序中既總說二百五十戒義，即是通呵，
X43n0737_p0330a21║但犯一罪。毀毗曇契經吉者，約勝劣論也。云不犯
X43n0737_p0330a22║至開者，如文。
X43n0737_p0330a23║云恐舉至七十三者，釋名者，戒疏云：有師名為乍驚
X43n0737_p0330a24║張戒，若是不攝耳者，何故言我今始知？又不攝耳在
X43n0737_p0330b01║他心內，何得證他曾聞？若是不攝耳，應開重聽（上敘古義）。
X43n0737_p0330b02║今師難云：若爾，便是妄語誑僧，我今始聞也。今立二
X43n0737_p0330b03║名：因時名不攝耳，果時名恐舉先言。由其實不攝耳，
X43n0737_p0330b04║是以不知。今既始知，恐被舉治，乃先首過，此是所防
X43n0737_p0330b05║（云云）。云四至結犯者，如文。云祇至聽者，四三二
X43n0737_p0330b06║眾如初句者，如初句云不能誦一部當誦五眾戒，今
X43n0737_p0330b07║若依次第即合云不能誦五眾當誦四眾三眾二眾
X43n0737_p0330b08║一眾及偈等（眾者篇也，喚五篇為五眾故）。不得坐禪者，恐不專聽
X43n0737_p0330b09║也。
X43n0737_p0330b10║云同羯磨至七十四者，釋名牒鈔（云云）。云四至犯
X43n0737_p0330b11║者：一、是僧物者。十誦、五祇並云：施現前應分物，非是
X43n0737_p0330b12║常住物也。故十律云：時陀驃衣壞，居士多與現前僧
X43n0737_p0330b13║應分物，眾僧乃將賞他。四分促云：有人施僧貴價衣，
X43n0737_p0330b14║不言常住，現前亦不了也。二、同賞他者。多云：凡僧和
X43n0737_p0330b15║合，不問羯磨、不羯磨，呵者，並犯。
X43n0737_p0330b16║云不與欲七十五者，牒鈔（云云）。云五至結者。如法
X43n0737_p0330b17║僧事者，戒疏云：此唯約斷四諍事，不與欲犯提，餘法
X43n0737_p0330b18║事但吉。四諍不滅，容破僧故。雙脚出戶者，若方便欲
X43n0737_p0330b19║去，或一脚出戶，皆吉也。云五分至吉羅者，應（去呼）三
X43n0737_p0330b20║羯磨者，單白、白二、白四、屋下。隨出一提者，五分云：隨
X43n0737_p0330b21║幾過出，一一提。隨出，一一已還出，隨數結犯。今師約
X43n0737_p0330b22║此義，傳欲入僧，未說而出，為離眾失。僧祇等者，彼有
X43n0737_p0330b23║兩緣：一者，說法、毗尼；二、作折伏羯磨，乃至別住羯磨
X43n0737_p0330b24║等。若有緣欲去須白，及與欲說法、毗尼者應白，不白
X43n0737_p0330c01║者越中間止。作餘語者，謂聽他人受誦經竟，作其餘
X43n0737_p0330c02║言語，去時不白不犯。沙彌在中，若起亦吉者，五分云：
X43n0737_p0330c03║若僧不羯磨，斷事及私斷，沙彌得在中，比丘起者犯
X43n0737_p0330c04║吉。非謂沙彌輙吉得吉也。云律至開者，如文。
X43n0737_p0330c05║云與欲至七十六者（云云）。云四緣至結者，如文。
X43n0737_p0330c06║云多至吉羅者，如文。
X43n0737_p0330c07║云屏至七十七者（云云）。云五緣至說者聞便犯者，
X43n0737_p0330c08║戒疏云：聽此語未向彼說提，但聞即犯。若待向說，自
X43n0737_p0330c09║屬兩舌戒收。若爾，何故戒疏文云聽此語向彼說者
X43n0737_p0330c10║提？答：此約能聽人心聽此淨事，有意向彼陳說，非謂
X43n0737_p0330c11║往彼說時犯也。問：何故兩舌須向彼說始犯，此纔聞
X43n0737_p0330c12║便結？答：前是未有諍，待說方有諍起，故說時結。今此
X43n0737_p0330c13║先有諍，豈待向說？故聞便犯。云律中至羅者，祇云：
X43n0737_p0330c14║若二比丘在堂，比丘欲入，彈指動脚作聲。若堂中比
X43n0737_p0330c15║丘聞有人聲，即嘿住不語者，前比丘却須退。若故語
X43n0737_p0330c16║不止者，即入，無犯。云不至開者，如文。
X43n0737_p0330c17║云嗔打至七十八者（云云）。云四至犯者，如文。云
X43n0737_p0330c18║律至吉羅者，由先得戒人雖犯重，打亦提。若十三難
X43n0737_p0330c19║本受不得戒者，打但吉，義同於結。一把砂一一隨者，
X43n0737_p0330c20║約豆數結罪也，非隨著人數結。云律至等者，智論
X43n0737_p0330c21║律中等者，彼論中因辨供養真佛及化佛得無限福，
X43n0737_p0330c22║若惡心毀真化二佛俱得達罪。若爾，毗尼中何故煞
X43n0737_p0330c23║化人不犯？可引鈔釋云律中結戒為世間事等（云云）。
X43n0737_p0330c24║假名者，於諸五蘊上假立人畜等名，即於人畜上約
X43n0737_p0331a01║世譏謙結戒輕重。不觀後世得罪多少者，約業罪說
X43n0737_p0331a02║也。如鞭打牛羊等者，正釋上文結業輕重意也。
X43n0737_p0331a03║云搏至七十九者（云云），犯。具四緣：一、大比丘舌，二、嗔
X43n0737_p0331a04║心，三、作意，四、舉手，便犯。舒文略無，今依疏列。云前
X43n0737_p0331a05║至提者，前是限分中制，打著方犯；此是深防中制，手
X43n0737_p0331a06║擬便犯。須定罪相：若本為打，不搏但犯吉，即是打家
X43n0737_p0331a07║方便；若標心本為搏，不打動心時，即是搏之方便，擬
X43n0737_p0331a08║之即犯。根本祇云：六群以側掌為力，用擬於人，故號
X43n0737_p0331a09║為搏；若舉手向多人，隨境數犯也。
X43n0737_p0331a10║云無根至八十者，釋名牒鈔（云云）。云略至別者，指
X43n0737_p0331a11║第二無根謗戒、八緣犯等，云如彼。
X43n0737_p0331a12║云突入至八十一者（云云）。云四至犯者，一是剎利
X43n0737_p0331a13║王者，准祇四句：一是王非剎利，入者無犯；二是王是
X43n0737_p0331a14║剎利非灌頂，入亦不犯；三是王是剎利是灌頂無國
X43n0737_p0331a15║土，分入無罪（四分文中此三句皆吉）；四是王是剎利是灌頂有
X43n0737_p0331a16║國土，分入者提（四分亦爾）。所言灌頂者，即四分戒文云澆
X43n0737_p0331a17║頭是也，即受軄之法。律云：取白牛右角，盛四大海水
X43n0737_p0331a18║及一切種子，置金輦上，使諸小王舉之。王與第一夫
X43n0737_p0331a19║人共在輦上，婆羅門以水灌頂，立之為王。故云剎利
X43n0737_p0331a20║王種也。若婆羅、毗舍、首陀種，以水灌頂，作如此立，亦
X43n0737_p0331a21║得名為剎利灌頂種也。以水洗種子者，取滋閏反，發
X43n0737_p0331a22║生義，以表王養萬民。右甬者，取吉祥義。云律中至
X43n0737_p0331a23║羅者，如文。
X43n0737_p0331a24║云捉至八十二者，釋名牒鈔（云云）。云此至語者，多
X43n0737_p0331b01║論明文者，准論云：若捉金銀等七寶及寶器等皆提，
X43n0737_p0331b02║若提自他說淨寶皆提。今引此欲破昔義故。不用舊
X43n0737_p0331b03║語者，道疏云：此名捉遺落寶戒，若非遺落捉犯等罪。
X43n0737_p0331b04║今云不然，雖以捨遺之寶為緣，從制戒後但捉即犯，
X43n0737_p0331b05║何論遺與不遺也？云具至犯者，戒疏四緣：一、是寶
X43n0737_p0331b06║物，二、非塔者莊具，三、非餘緣，四、捉便犯。掌依此四，足
X43n0737_p0331b07║可稟承。鈔：文不合開，為初、二開緣也。（思之。）一、重寶等，即
X43n0737_p0331b08║異古首疏云：一、是遺落寶也。通自、他者，戒疏云：問：佛
X43n0737_p0331b09║制寶物，自捉不合，何得使他亦犯？答：審是非法，自、他
X43n0737_p0331b10║同犯。多論云：使人亦犯。必有所開，自執無罪。及裝飾
X43n0737_p0331b11║具者，謂銅、鐵、鈆錫、白鑞等諸寶裝嚴也。非住及宿處
X43n0737_p0331b12║者，非此二處即犯。在此二開之：住處者，開僧伽藍，毗
X43n0737_p0331b13║舍佉母入祇桓，見佛遺却瓔珞，故開；及宿處者，開寄
X43n0737_p0331b14║巧師處捉金也。四、無心盜者，若有盜心，捉離犯夷，非
X43n0737_p0331b15║此我攝。云：多論至放者不得後放者，不得在淨人
X43n0737_p0331b16║後放。捉時應淨人在前，放時應比丘在先，即是佐助。
X43n0737_p0331b17║若先捉後放，即是正捉，非佐助也。云多至墮者，除
X43n0737_p0331b18║矛（牟侔反）矟（所角反）。准論，矛矟皆提，故除也。云四分至
X43n0737_p0331b19║墮者，謂非伽藍并及宿處，皆名餘處。云僧祇至上
X43n0737_p0331b20║者，停二三秊者，表久無人來取，是無主物。雖有性名，
X43n0737_p0331b21║時既久違，亦是無主。進退如上者，如上盜戒中明，指
X43n0737_p0331b22║得伏藏處說也。或有指畜寶中等。云成論至物者，
X43n0737_p0331b23║給孤獨者，即須達長者。好給孤獨之人，因此立稱。長
X43n0737_p0331b24║者欲買祇陀園布金，不遍思惟：當取何藏金足？此是
X43n0737_p0331c01║取伏藏也。須達是二果人，尚取此物，故知不屬王。若
X43n0737_p0331c02║屬於王，則當時亦不合取。餘如文。
X43n0737_p0331c03║云非時至八十三者，釋名牒鈔（云云）。云五緣至結
X43n0737_p0331c04║者，注文即寺內淨人院，多有迷意，云不是村，故今注
X43n0737_p0331c05║出也。云十誦至不合者，四分日中已去名曰非時。
X43n0737_p0331c06║十誦無比丘等者，其文似倒，理合云無比丘者路中
X43n0737_p0331c07║見應白，又無者見尼三眾應白，又無者發心已去，今
X43n0737_p0331c08║注出也。祇文約食以論，雖食早竟了便是非時。作白
X43n0737_p0331c09║長老等者，正陳詞也。所以須白者，有二義：一為不障
X43n0737_p0331c10║僧法中，恐作羯磨不知所至令僧生惱；二欲令前人
X43n0737_p0331c11║不得自在入白衣家也。左右旋者，即顯非直遇之相，
X43n0737_p0331c12║同入聚故。結五分等者，若俗所經從村聚中至日暮
X43n0737_p0331c13║須往宿處，為至八難等不白。簡擇此事者，謂簡所對
X43n0737_p0331c14║比丘也。論自釋言：謂白同戒觀察正行威儀帶僧伽
X43n0737_p0331c15║梨等，此人可白，餘不知法不可白，故云不合。云律
X43n0737_p0331c16║至如上者，如文。
X43n0737_p0331c17║云過量至八十四者，釋名牒鈔（云云）。云五至犯者，二、
X43n0737_p0331c18║僧床及己者，鈔：准祇文，僧受用邊犯戒，疏唯約己界
X43n0737_p0331c19║床，則依四分結也。云本至八指者不截方犯者，此
X43n0737_p0331c20║謂本來作時擬截、成時未犯，不截便犯。若標心本不
X43n0737_p0331c21║擬截，作成即犯。一尺三寸強四分者，寶云：以周尺一
X43n0737_p0331c22║尺二寸為唐一尺，又以三寸六分為唐三寸，更有周
X43n0737_p0331c23║四分在，即是強字收四分也。思之。或鈔中作弱字者，
X43n0737_p0331c24║錯也。更有云四分五分者，非也。上之四分（平聲）是尺餘
X43n0737_p0332a01║量，下五分即是律名，知之。隨坐一一墮者，若終一坐
X43n0737_p0332a02║一墮，己有分故。若他床坐者，越非己分故，但不應坐
X43n0737_p0332a03║此非法之床也。水筒盛脚埋等者，怨速爛壞也。當部
X43n0737_p0332a04║約業道邊，祇文約受用邊，用不指量何耶？答：諸國用
X43n0737_p0332a05║法不等、俗情又異，但唯佛為定，以茲常量則永無乖
X43n0737_p0332a06║也。用人指量者，約佛倍人，即八寸高支床離地也。四
X43n0737_p0332a07║等分之者，十誦疏作此解也。以四八三十二成三尺
X43n0737_p0332a08║二寸，今將二八寸為脚，第三八寸入梐，第四八寸截
X43n0737_p0332a09║除，還用支脚。准此驗知，上濕下處開用人指也。降四
X43n0737_p0332a10║歲共坐者，降，減也。四人相望得減四歲者，共坐若滿
X43n0737_p0332a11║五即是闍梨位，不合共坐，床指不過八指也。云四
X43n0737_p0332a12║分至無犯，如文。
X43n0737_p0332a13║云兜至八十五者，釋名牒鈔（云云）。云五至悔者，蒱
X43n0737_p0332a14║臺者，即冬月蒱華也。先辨後悔者，先辨此褥不得與
X43n0737_p0332a15║人，方悔罪也。
X43n0737_p0332a16║云骨至八十六者，釋名牒鈔（云云）。云五緣至棄者，
X43n0737_p0332a17║既云同上，但改兜罪等即是。應云：一、骨牙角；二、𲉍針
X43n0737_p0332a18║筒；三、為己；四、自作使人；五、成使犯。又應欲故者，要先
X43n0737_p0332a19║打破後悔罪。反還主不受者，持意為作，還主無用，故
X43n0737_p0332a20║不受之。主生惱者，示為某作，今却與他。既是非法，僧
X43n0737_p0332a21║又不用，故令辨置也。外難：此因財生犯，何不入三十
X43n0737_p0332a22║中？答：以小故不入也。若爾，如野蚕綿亦是小物，斬壞
X43n0737_p0332a23║又同，何故三十中收？答：彼雖壞竟猶得塗壞，是以不
X43n0737_p0332a24║同。云律至一切不犯者，錫杖頭標䂎者，諸記云：錫
X43n0737_p0332b01║杖頭上標此層級，與作即纂。（准此全於上尺。）大德云：義淨三
X43n0737_p0332b02║藏解，錫杖都有三分，上一分是錫，中一分是木，下一
X43n0737_p0332b03║分或牙骨及角等不定。今云標纂，即最頭邊，猶如此
X43n0737_p0332b04║間纂杖無別。傘盖子者，散者，作此盖以仰風雨也。子
X43n0737_p0332b05║者，盖下莊飾具也。斗頭鏢者，（疋燒反，說文云：釰鎖下飾也。）此謂盖
X43n0737_p0332b06║下有斗，是此斗飾具也。纏盖斗者，繞褁爾盖斗口飾
X43n0737_p0332b07║也。（此依諸家解。）㠋記云：律文無此三字，抄文添云：即是傘
X43n0737_p0332b08║上曼上方板子也。玦[王*刃]者，杜預云：玦如鐶而不相連。
X43n0737_p0332b09║[王*刃]者，是鐶內小見子。寶云：猶似俗中寶腰帶鳥玦不
X43n0737_p0332b10║異。此間師僧即無，西大皆有。若著裙子時，以條繩繫
X43n0737_p0332b11║定，玦[王*刃]在繩頭，然後作攝等。鈎衣鈏者，（胡八反，說文云：是橫物也。
X43n0737_p0332b12║礙。）鉤謂袈裟。鉤子鈏者，狀若此方賓楖子異，繫向
X43n0737_p0332b13║條子上，鈎於䩙耳也。眼將者，眼患熱，用此椑故。𮢏汗
X43n0737_p0332b14║刀者，身有汗，以此刮之。𢸈齒物者，如今揚枝頭，利去
X43n0737_p0332b15║齒中不淨物也。桃耳椑者，耳中結𦡲之類，用以挑之。
X43n0737_p0332b16║禪鎮者，坐禪時安頂上，狀似毬子。薰鼻筒者，鼻中有
X43n0737_p0332b17║疾，引煙而入療之。已上諸色，既非針筒，是故不犯。
X43n0737_p0332b18║云過量至八十七者，釋名牒鈔（云云）。云五至便犯
X43n0737_p0332b19║者，如文。云律至吉羅者，互減、互過皆墮者，上扁房
X43n0737_p0332b20║戒九句，則有如、有減、有過。今此戒准律，但過、不過，然
X43n0737_p0332b21║則不過便是如也。又下不犯中有其減文，取共成句，
X43n0737_p0332b22║理亦無失：一、長中過廣，廣中不過；二、廣中過，長中不
X43n0737_p0332b23║過；三、俱過皆捉。鈔：言互減過者，且長、廣減，長減、廣過，
X43n0737_p0332b24║即皆犯也。自、他作成者，自則為己作，他謂令他為己
X43n0737_p0332c01║作，戒皆提。若不成者，即自為己作不成，及令他為己
X43n0737_p0332c02║作不成，及為他作成不，戒皆吉也。云不犯至法者，
X43n0737_p0332c03║准律有四開緣：一、應量，二、減量，三、得過割截，四、若作
X43n0737_p0332c04║兩重。上三易知，不解第四。言作兩重者，律云：若㲲作
X43n0737_p0332c05║兩重也。意道若無，作一重過量即犯。今意無，擬作兩
X43n0737_p0332c06║重，意雖過未犯也。注文通量者，通長五尺、廣四尺，於
X43n0737_p0332c07║長中通作一緣，不取初量截斷施緣。若不更增廣長
X43n0737_p0332c08║各半搩手等，諸部不許者，僧祇云：更增者，對頭却㓨
X43n0737_p0332c09║互減過提。十誦作不盖縷邊淨者，謂依初制不更增
X43n0737_p0332c10║大，故云淨。又尺不益縷邊，是過量作，只可說淨，不堪
X43n0737_p0332c11║受持，故云淨也（恐不如前解）。伽論不接頭者，四分七百結
X43n0737_p0332c12║集不許者，彼䟦闍云：得畜不截坐具。鈔主云：是䟦闍
X43n0737_p0332c13║檀行十事已，集閻浮僧斷了，故云不許。截却外者，未
X43n0737_p0332c14║審為是初量、為是增量耶？下注文初量外等者，謂初
X43n0737_p0332c15║量過故須截却也。謂初制長佛二搩手、廣一搩手半，
X43n0737_p0332c16║則𤄃三尺、長四尺。更增廣長各半搩手，又各一尺，則
X43n0737_p0332c17║長五尺、廣四尺。作坐具時，合先准初制四周安緣，都
X43n0737_p0332c18║長四尺、廣三尺，此是初量。後更向長邊廣邊各增一
X43n0737_p0332c19║尺，㓨著初制量緣外，是如法坐具。今過量作者，且取
X43n0737_p0332c20║一邊一頭七寸來緣為其增者，此增由各合有三寸
X43n0737_p0332c21║來在。又須准初量亦合有緣，今不截安緣，據此一頭
X43n0737_p0332c22║一邊亦是不截。今將引初量一頭一邊之緣及增者
X43n0737_p0332c23║三寸，通在初量而不截斷。約合截此一頭一邊及增
X43n0737_p0332c24║者各三寸淨許，一段長五尺、一段長三尺落，故云截
X43n0737_p0333a01║初量也。非是增者，古來云：截却增量外也。若是初量
X43n0737_p0333a02║猶尚未過，何須截却？增者但有七寸已來，豈是減？不
X43n0737_p0333a03║可言截也。此義不正，今師簡之，故云非是增者。餘說
X43n0737_p0333a04║淨者所截除者，若是應量固宜須說，縱非應量准論
X43n0737_p0333a05║亦須。若已過十日等者，制令捨之，應量作提悔，不應
X43n0737_p0333a06║量作吉懺也。
X43n0737_p0333a07║云覆至八十八者，釋名牒舉（云云）。云律至也者，如
X43n0737_p0333a08║文。云不犯至墮者，略同前戒者，己為他、他為己，得
X43n0737_p0333a09║已成者，乃至疊作兩重等，並開如前。坐具戒應量、減
X43n0737_p0333a10║量，俱不犯。差後過十日結墮者，緣身患瘡故佛開之，
X43n0737_p0333a11║為護涅槃僧故不用淨施。今既差，緣謝故，十日內須
X43n0737_p0333a12║說即犯。
X43n0737_p0333a13║云雨衣八十九者，釋名牒鈔（云云）。云文相至知者，
X43n0737_p0333a14║指雨衣戒也。
X43n0737_p0333a15║云與至九十者，釋名牒鈔（云云）緣起中難陀短佛四
X43n0737_p0333a16║指，諸比丘遙見謂是佛等，後制難陀著黑衣，為簡異
X43n0737_p0333a17║故，諸比丘即與佛衣色並同也。六群意云：我曾既衣
X43n0737_p0333a18║色與佛並同，亦量亦合齊等，遂即與佛等量或過量
X43n0737_p0333a19║作，故制也。云多至知者，常人半之，即八尺也。戒疏：
X43n0737_p0333a20║問云：餘之三戒定制量限，三衣一戒不定量者？答：餘
X43n0737_p0333a21║三非是沙門道明正儀，隨其大小皆得受用，故出定
X43n0737_p0333a22║量。此三法衣，道服標戒。若定出量，人有長短不稱威
X43n0737_p0333a23║儀，隨其身分不出定量，故有與佛等過作也。（上來尺九十單
X43n0737_p0333a24║提已竟。）
X43n0737_p0333b01║大段第六，辨四提捨尼戒。文二：初、四字總標；二、初戒
X43n0737_p0333b02║下，列標。
X43n0737_p0333b03║初云四提舍尼者，若據記中引戒疏，以七門分別，今
X43n0737_p0333b04║恐文繁，義非急要，略而不敘，但釋名也。具足應云波
X43n0737_p0333b05║羅提提舍尼（此六字連呼，不得析開也），此翻向彼悔。今云可呵法
X43n0737_p0333b06║者，亦從對治得名也。云初至也，釋名也，准理合云
X43n0737_p0333b07║在俗家從非親尼取食戒第一也。云五至結者，如
X43n0737_p0333b08║文。云四分至如此者。不論自他二食者，若尼自己
X43n0737_p0333b09║食，或尼從他檀越乞得食也。約緣通之者，約緣通皆
X43n0737_p0333b10║成犯。故祇云尼有大福德，日乞食供五百比丘，明他
X43n0737_p0333b11║食也。五分卷中等，彼緣白佛，佛制不得從街巷中受，
X43n0737_p0333b12║受者犯也。四分制在村內犯，村外不犯。今五分巷中
X43n0737_p0333b13║當四分村外，此盖緣起部行別不同，故云緣起如此
X43n0737_p0333b14║也。云律至得者，所以簡親者，戒疏云：俗家人情相
X43n0737_p0333b15║委親，非譏過故，聽病人苦惱，譏醜不生。濟令亦開置
X43n0737_p0333b16║地，使人敬相無抱，所以復開也。
X43n0737_p0333b17║云在至戒者，釋名牒舉可知。云四至結者，如文。
X43n0737_p0333b18║云五分至爾者，若二處者，彼有三節，初云二部僧食，
X43n0737_p0333b19║隨一部呵，亦名可竟。若別坐、別食、別出者，是中入檀
X43n0737_p0333b20║越門比丘應向出門比丘：有何教檀越與比丘食？答
X43n0737_p0333b21║言：某尼。應問：約勑未？答：已約勑了。是入門比丘亦名
X43n0737_p0333b22║約勑。又有出城門者，應向出者，如上亦得。後坐人亦
X43n0737_p0333b23║爾者，亦問前坐人約勑尼未等。云律至者，須待食
X43n0737_p0333b24║竟者，謂待食遍，故言竟也。若尼自為（聲平）檀越者，自作
X43n0737_p0333c01║施主，偏則無犯。問：何不開親及與病者？答：既是眾中
X43n0737_p0333c02║偏心授食，招過無殊，故不開親。病緣合開，文存略也。
X43n0737_p0333c03║云學家過受戒者，釋名牒舉（云云）。鈔：欠列緣戒，疏具
X43n0737_p0333c04║五：一、見諦學家，二、僧作法制，三、無因緣，四、白取置地
X43n0737_p0333c05║使人，五、食，犯。云事至明斷者，鈔意為事希略與不
X43n0737_p0333c06║出也。上言見諦，是證三果，猶在學地，故曰學家也。准
X43n0737_p0333c07║此自約者，准此無度受施，全其俗家因福，故窮困自
X43n0737_p0333c08║息貪求，是明斷也。云有難至四者，釋名牒舉（云云）。
X43n0737_p0333c09║云五至犯者，如文（已上尺提舍尼戒已竟也）。
X43n0737_p0333c10║大門第七眾學戒。文分三段：初總牒名，二衣戒列釋，
X43n0737_p0333c11║三自下通結。
X43n0737_p0333c12║初云眾學戒。疏：五門非要不敘，今略釋名者，唯以此
X43n0737_p0333c13║篇不列定數，但云眾學者何？答：威儀微細，量等河沙，
X43n0737_p0333c14║有何數目？故總標之，目為眾學。今此一百，且就喜犯
X43n0737_p0333c15║以標之。若據梵語，或叉迦羅尼，此云應當學；西天語
X43n0737_p0333c16║倒，即云學應當今，取文順故也。向六聚總制學之，名
X43n0737_p0333c17║為學處，何局此篇云應當學？答：餘則易持難犯，此戒
X43n0737_p0333c18║易毀難護。故前文云專翫在心，乃名守戒等。若就所
X43n0737_p0333c19║防影名，即云眾突吉羅；今隱所防，就能治行，故云眾
X43n0737_p0333c20║學。云威儀至敘者，威儀之要，具在諸門者，威儀則
X43n0737_p0333c21║是非威儀，身口所犯不應之罪，具在上下諸篇之中，
X43n0737_p0333c22║約略收攝將盡也。今撮摘數十者，生起此篇吉羅釋
X43n0737_p0333c23║相之意。緝（七入反）續也，敘者次也，緝續其文，次第解釋
X43n0737_p0333c24║（更有異說，非正不敘）。
X43n0737_p0334a01║次列釋中云初至者，釋名者，梵云涅槃僧，或云泥洹
X43n0737_p0334a02║僧，引翻為方衣，即今僧尼所著裙也。西國諸人所有
X43n0737_p0334a03║內衣，直將橫疊背後前遮，手張兩角左右掩掖，仍以
X43n0737_p0334a04║長繩四迊纏腰，抽拔使正安四攝而已。若繩斷解，裙
X43n0737_p0334a05║便墮地。今引方僧著裙，例加腰帶紉結，實有整齊緣，
X43n0737_p0334a06║若垂地亦乖法律。今言齊整者，多論去踝一搩手，五
X43n0737_p0334a07║分云一時已上，母論齊踝上三指，鈔意取此成齊整
X43n0737_p0334a08║相也。云律至此犯者，褰者縮也。應懺吉者，根本罪也。
X43n0737_p0334a09║對首一說悔，以故為故。又犯非威儀吉，責心滅也。若
X43n0737_p0334a10║不故作者，即是悞為，則無非威儀，但有根本一吉，責
X43n0737_p0334a11║心悔。諸戒並列同此。云不犯已下，如文。云二至
X43n0737_p0334a12║知者，垂前一角者，下垂一角，謂偏披時角垂左肘之
X43n0737_p0334a13║中也。多羅葉者，垂前兩角，此謂通披時兩角前垂也。
X43n0737_p0334a14║故祇云披衣時不得如纏軸，應當通肩披著紐齊兩
X43n0737_p0334a15║角，右手捉時不得手中出角如羊耳。攝已安緣者，謂
X43n0737_p0334a16║身寬緣急也。三、反抄等者，祇云：不得反抄衣兩肩
X43n0737_p0334a17║上，若值風兩得抄一邊，偏袒右肩得抄左邊，通肩披
X43n0737_p0334a18║者得抄右邊，不現肘也。長老比丘即還下之後，戒坐
X43n0737_p0334a19║異前也。
X43n0737_p0334a20║云已後至可知者，從此上來四戒已後盡此篇來，少
X43n0737_p0334a21║約存略而解其戒。文中一條之事皆有兩戒，如云衣
X43n0737_p0334a22║纏頭入白衣舍及白衣舍坐，自下但解衣纏頭入白
X43n0737_p0334a23║衣舍，更不釋其坐也。又下敬佛諸戒甚多，但舉二三
X43n0737_p0334a24║故云約略也。不復記數者，更不記五六七八乃至一
X43n0737_p0334b01║百等數，不能一一記之，但大途云涅槃五十六十標
X43n0737_p0334b02║舉，故曰可知。
X43n0737_p0334b03║云律至開者，衣纏頭者，下自釋云：總以三衣用纏頭，
X43n0737_p0334b04║非是餘衣。開緣如上者，謂同上內衣戒，患瘡開主。
X43n0737_p0334b05║覆頭者，光律師解云：不得以妄想覆真如頭，入三界
X43n0737_p0334b06║白衣舍（此本過分，今尺如抄），不犯如文。跳行者，大德云：跳行
X43n0737_p0334b07║與跳行坐兩戒，若為分之？今應作此解：雙脚從床上
X43n0737_p0334b08║跳來這邊坐，又跳去那邊坐，故云跳行白衣舍坐也。
X43n0737_p0334b09║諸記中不評量，故迷此相，絕多故也。開緣如鈔。蹲坐
X43n0737_p0334b10║并相及開緣如文。叉腰匡肘者，應師云橫舉肘叉
X43n0737_p0334b11║腰也。開緣如纏頭戒者，有病恊下生瘡及作時等。搖
X43n0737_p0334b12║身者，應師師覆身也，又云典覆也。掉臂者，此云乘
X43n0737_p0334b13║臂前却也。乘臂向前又向後，即是掉也。十誦云白衣
X43n0737_p0334b14║呵言如種糓人不異也。覆身等者，如文。顧視者，
X43n0737_p0334b15║村落中迴顧瞻視，處處看也，不犯可知。靜嘿等者，
X43n0737_p0334b16║辨相開緣如文。戲笑者，祇律在師前不得露齒而
X43n0737_p0334b17║笑，事忍之，起無常苦空無不想也，不犯如文。用意受
X43n0737_p0334b18║食等者，五分云：左手一心擎鉢，右手扶鉢，緣也。非辨
X43n0737_p0334b19║羮飯者，違失之非。今既一心，即不辨也，開緣如文。
X43n0737_p0334b20║平鉢受食等者，注戒疏云：言不平鉢者，謂離偏邪鉢
X43n0737_p0334b21║過也。羮飯俱者，緣起中飯至羮盡，羮來飯盡惱施
X43n0737_p0334b22║主故。若須羮等者，或只要羮，或須飯，隨偏食盡不犯。
X43n0737_p0334b23║以次食者，謂鉢中處處食，不著次第取。
X43n0737_p0334b24║飯覆羮中。若請食者，文云：請食羮。時有比丘食羮，汙
X43n0737_p0334c01║手鉢，污衣手巾，有疑不敢以飯覆羮。佛言：聽請食，無
X43n0737_p0334c02║犯。比坐者。五分：初緣直制，不得視比坐鉢中多少。後
X43n0737_p0334c03║因五百比丘在一家食，食已，共相語言：希有此食，於
X43n0737_p0334c04║中有不得者。下座比丘言：若佛聽我等視他鉢者，便
X43n0737_p0334c05║知誰得誰不得。不得者，教與也。佛告比丘：聽視比坐，
X43n0737_p0334c06║但莫生慊心，即得。繫想鉢食者，祇云端心觀鉢，得
X43n0737_p0334c07║放鉢在前。共比坐語者，若有緣須語。須看左右者，須
X43n0737_p0334c08║手扶緣等也。張口待者，五分：諸比丘飯至口，猶不
X43n0737_p0334c09║敢開。佛言：不近不遠，便聽開口也。含食語者，祗云
X43n0737_p0334c10║和上、闍梨。問：能便聲不異者，聽答；不然，咽已方答。若
X43n0737_p0334c11║恐慊者，應述口有食，不得答。五分：白衣益食，問：須不
X43n0737_p0334c12║須？比丘不答，使譏言：憍慢，不共人語。佛言：聽導須不
X43n0737_p0334c13║須。遺落食者，此律六群揣飯嚙半，半在手中披呵
X43n0737_p0334c14║而制，祗云麨團飯，令段段可口食，菓等不犯。今時有
X43n0737_p0334c15║人滿匙挑飯於口，不容半落鉢中，與上緣同也。頰
X43n0737_p0334c16║食者，不得口中迴食，從一頰迴至一頰，當從一邊嚼
X43n0737_p0334c17║即明也。不嚼飯作聲者，祗云：不得㗘㗱聲。此律呵
X43n0737_p0334c18║云：唼唼如猪食不？（上音子入）異噏飯者（許入反），祇云：薄粥、
X43n0737_p0334c19║乳酪、羮飯，不得噏作聲，當徐徐咽。十誦：因摩訶男自
X43n0737_p0334c20║手下飯與乳，諸比丘噏食作聲。於中有一比丘，先是
X43n0737_p0334c21║伎樂兒，聞聲便起作儛。諸比丘大笑，口中飯粒而出，
X43n0737_p0334c22║有從鼻中出。俗人譏之。佛問彼比丘：汝以何心而儛？
X43n0737_p0334c23║不欲出諸比丘吸食及戲笑，罪過。佛言：不得大吸飯
X43n0737_p0334c24║食，應學。不䑛食者，祇云：月有監食人，欲知生熟醎
X43n0737_p0335a01║酢，聽著手掌內舌䑛也。除此外不評。振手者，食粘
X43n0737_p0335a02║手[(厂@((既-旡)-日+口))*本]，振之污傍人也。把散飯食者（蒲巴反），此律六群
X43n0737_p0335a03║手把散飯食，居士譏之如似鷄鳥，故合是平聲呼也。
X43n0737_p0335a04║開如前戒者，同振手食戒也。不污手捉食器者，西
X43n0737_p0335a05║天以手喫飯食之手，名曰污手，祇開以菜拭膩。洗
X43n0737_p0335a06║鉢水者，十祇皆以水雜飯弃俗舍，居士譏言：紫妻子
X43n0737_p0335a07║言：分布施為福，一粒計百工，比丘不合弃也。生草
X43n0737_p0335a08║上等者，祇云：夏月生草茂，無空缺處，當在牛馬行處；
X43n0737_p0335a09║若無，即轉石上；又無，在乾菜上；又當以木承之，無犯。
X43n0737_p0335a10║水中不便睡者，如文。不立大小便，如文（已上總是敬僧
X43n0737_p0335a11║威儀竟）。
X43n0737_p0335a12║次敬法威儀中云不生者，以都有八條，戒鈔文約略
X43n0737_p0335a13║解之，故通言不恭敬說法中也。覆頭者，以衣等覆
X43n0737_p0335a14║也。褁頭者，大德云：隨方而說也。西天俗人不褁頭，
X43n0737_p0335a15║若以物包褁，即是不敬也。此間褁幞頭即表敬，露頭
X43n0737_p0335a16║却不敬。然於本分幞頭之上，更別將餘物重褁，又是
X43n0737_p0335a17║不敬，何妨有此道理？有人云：約正褁頭時與說法者，
X43n0737_p0335a18║非也。餘文易知。（已上敬法竟）
X43n0737_p0335a19║第三、敬佛威儀中云不至通開者，都有二十六戒，鈔
X43n0737_p0335a20║文約略而解。除堅牢者，此約三寶物為堅牢。不現
X43n0737_p0335a21║狼藉相者，得著革屣。入塔者，亦約西天表不敬也。
X43n0737_p0335a22║塔下留食，除一坐食等者，若非一坐食，及不作殘食
X43n0737_p0335a23║法比丘，若餘人隨食中草，得即旋逆以淨處，故少時
X43n0737_p0335a24║亦不許停。死尸者，臰氣護塔，神嗔也。三開亦爾者，如
X43n0737_p0335b01║上擔死尸戒，有病須此道汗，強力呼去，三種開也。
X43n0737_p0335b02║云携至法者，為在通法者開萍沙王前說戒，除王疑
X43n0737_p0335b03║心，而令佛法不壅也。黔梨者，秦始皇時謂民曰黔
X43n0737_p0335b04║黎也。黔者，說文云：黑首也。棃者，眾也。謂黑有不少也。
X43n0737_p0335b05║無再開法者，初為除疑故開，後既無疑却制，故無開
X43n0737_p0335b06║法也。已上第二列料竟。
X43n0737_p0335b07║三、通結。云自至用者，威儀決正法中者，此論兩卷，儼
X43n0737_p0335b08║禪師撰也。決解尼二部律僧相，如下卷衣法中引云
X43n0737_p0335b09║決正二部律論等是也。抄恐文繁，故指廣文，如彼流
X43n0737_p0335b10║通要用。已上第七，眾學竟。前來有七，始從四弃俗乎
X43n0737_p0335b11║眾學七段之文，總當料竟。更有七滅諍，當第八段。及
X43n0737_p0335b12║七佛略教，明反人戒經，並具在講本注戒。彼引戒疏，
X43n0737_p0335b13║粗解大綱。今順鈔消文，不更廣述，固非疎略也。
X43n0737_p0335b14║
X43n0737_p0335b15║四分律鈔簡正記卷第十二
X43n0737_p0335b16║吳越國天長寺長講律臨壇崇福普濟戒光大德
X43n0737_p0335b17║賜紫志貞寫此一部，丁巳歲記焉