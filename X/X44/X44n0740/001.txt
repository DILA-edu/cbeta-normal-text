X44n0740_p0294a01║
X44n0740_p0294a02║No. 740-A
X44n0740_p0294a03║
X44n0740_p0294a04║唐有大士，諱道宣，字法徧，天縱神悟，深入法華、涅
X44n0740_p0294a05║槃骨髓，決了戒律即是圓乘，自撰戒疏、羯磨疏、行
X44n0740_p0294a06║事鈔諸書，於是乎毗尼之學大傳于天下。所謂自
X44n0740_p0294a07║佛滅後，像法住世，興發戒律者，但此師一人而已。
X44n0740_p0294a08║其后吾門高僧名賢為之記者，亡慮六十餘家。雖
X44n0740_p0294a09║然，祖師所製，文法簡古，義趣隱微，以故諸家多失
X44n0740_p0294a10║祖意。唯宋大智律師，蚤以頴悟之恣，銳意于律，克
X44n0740_p0294a11║究文旨，甚得祖意，因著行宗、濟緣、資持諸記，悉釋
X44n0740_p0294a12║彼文，識者以為其超過六十餘家釋義之外矣。元
X44n0740_p0294a13║祿壬午春三月，梓氏某來，出行事鈔、資持記、序、解
X44n0740_p0294a14║并五例講義一本，強請余挍讎之，以流通本邦，余
X44n0740_p0294a15║歡然諾焉。疾披讀之，乃大智之高第弟子則安律
X44n0740_p0294a16║師所撰也。按僧傳，未詳其姓氏鄉里，曾述茲書及
X44n0740_p0294a17║隨機羯磨、序、解等徧行于世，見其所明禦侮救弊，
X44n0740_p0294a18║發揮宗旨，不特究律學，廣涉三藏九流之典，其亦
X44n0740_p0294a19║有功於我宗甚大矣。粵未一旬，校讎既成，因授梓
X44n0740_p0294a20║氏，令其刻之。
X44n0740_p0294a21║南京唐招提寺沙門釋貫光戒月䖍書于應量坊
X44n0740_p0294a22║
X44n0740_p0294a23║
X44n0740_p0294a24║
X44n0740_p0294b01║
X44n0740_p0294b02║
X44n0740_p0294b03║
X44n0740_p0294b04║
X44n0740_p0294b05║No. 740
X44n0740_p0294b06║行事鈔資持記序解并五例講義
X44n0740_p0294b07║
X44n0740_p0294b08║門人　則安　述
X44n0740_p0294b09║題中，上六字標所解，下三字標能解。就能解中，上二
X44n0740_p0294b10║字屬別，古、今異故；下一字是通，諸記同故。又鈔題屬
X44n0740_p0294b11║通，五十餘家總申釋故；記題是別，資持建號局今家
X44n0740_p0294b12║故。且鈔題立名，本乎行事。返光九代，方軌來蒙；一宗
X44n0740_p0294b13║教門，無出此意。行事兩字，徧在諸文。鈔云：顯行世事，
X44n0740_p0294b14║銳懷行事等。含注戒序云：至於行事，盛結遲疑。業疏
X44n0740_p0294b15║序云：至於行事，未見其歸。輕重儀云：諸師行事，識悟
X44n0740_p0294b16║者稀。壇經序云：律儀博要，行事謀猷。是知行事本設
X44n0740_p0294b17║化之根源，正詮教之宗骨。諸師著撰，未始經懷。今鈔
X44n0740_p0294b18║所詮，總歸行事。仲尼所謂託之空言，不若載之行事，
X44n0740_p0294b19║深切著明也。記主深體教意，故立嘉名。序云：仰承行
X44n0740_p0294b20║事之旨，題曰資持。資謂眾自共行，持謂止作二持。三
X44n0740_p0294b21║行、二持，開、合異爾。序云：一部統歸三行，三行無越二
X44n0740_p0294b22║持。義鈔云：森列二持，統歸三行。乃知記號資持，是即
X44n0740_p0294b23║鈔題行事。名雖有異，義實無殊。能、所相應，奄同函蓋。
X44n0740_p0294b24║資以助發為義，持即對犯彰名。持相雖多，要分為二：
X44n0740_p0294c01║對彼善事，故立作持；對彼惡事，故立止持。由一切境
X44n0740_p0294c02║事不出善、惡，對此善、惡以分二持。是則無有一事而
X44n0740_p0294c03║非奉持之處。持謂隨中所行，護本所受。鈔云：止而無
X44n0740_p0294c04║違，戒體光潔，順本所受，稱之曰持。然諸部雖明二犯，
X44n0740_p0294c05║意在成乎二持。故知持行實曰教宗，舍持行不足與
X44n0740_p0294c06║言律。是則教逐機興，持由教顯。今資屬能詮教，持則
X44n0740_p0294c07║所詮行。以教助行，故曰資持。猶天台之有輔行，賢首
X44n0740_p0294c08║之有助修。下云：科釋文言，貴深明於法相；銓量事用，
X44n0740_p0294c09║使克奉於受隨。是則教、行雙弘，自、佗兼利。首題一舉，
X44n0740_p0294c10║部意全彰。應知此題本出戒疏。彼云：五眾依資，奉持
X44n0740_p0294c11║圓德。又華嚴云：清淨白法之所資持。諸家立題，俱迷
X44n0740_p0294c12║鈔旨。或約解建名，或就處標目。名既不正，餘復何言？
X44n0740_p0294c13║撰號中。大宋莊釋文云：今梁國睺陽縣是，即閼伯之
X44n0740_p0294c14║商丘也（高辛氏有二子，長曰閼伯）。微子封宋二十餘世，今皇朝受
X44n0740_p0294c15║周之封，由此龍飛，故以為有天下之號。圖經云：餘杭
X44n0740_p0294c16║縣，秦置，屬會稽。𮨇夾云：餘杭者，秦始皇來游會稽，於
X44n0740_p0294c17║此舍舟航而登陸道，故號餘杭。漢因之，王莾改曰進
X44n0740_p0294c18║陸。後漢復舊，即隷吳郡。餘如所撰資道記中。
X44n0740_p0294c19║沙門，梵語，此云勤息。謂勤行眾善，息滅諸惡。華首經
X44n0740_p0294c20║云：如空無觸礙，煙雲無所行，我說沙門法，無染亦如
X44n0740_p0294c21║是。
X44n0740_p0294c22║釋，具云釋迦。始懿摩王擯棄四子，初至雪山北舍夷
X44n0740_p0294c23║林，人民歸之，鬱為強國。又王往詔，辭過不還，遙遙嘆
X44n0740_p0294c24║曰：我子釋迦，華言能仁。佛是彼之裔，故姓釋迦；五眾
X44n0740_p0295a01║出家，是佛弟子，故例稱焉。晉魏以前，皆隨師姓，如支
X44n0740_p0295a02║公姓關，師支法領，故稱支遁；生公姓魏，師竺法汰，故
X44n0740_p0295a03║稱竺道生也。安公乃云：剃髮染衣，紹釋迦種。即無殊
X44n0740_p0295a04║姓，宜皆釋氏稱之。雖有此說，時或未然。後增一阿含
X44n0740_p0295a05║至果云：四河入海，無復本名；四姓出家，同稱釋子。又
X44n0740_p0295a06║彌沙塞律云：汝等雜類出家，皆捨本姓，同稱釋子。
X44n0740_p0295a07║撰謂操觚染翰，詮次成章。序文大略歎宗體，辨教源，
X44n0740_p0295a08║敘弘傳，伸著撰之所作也。意觀序，識其來致。
X44n0740_p0295a09║初段歎宗體中三：初句標人稟，下六句正歎。又二：上
X44n0740_p0295a10║二句敘宗行，下明用誠，下總結。
X44n0740_p0295a11║初中出家者，業疏有二種：一、出餘家，志求解脫，永離
X44n0740_p0295a12║纏縛，此為本也。如五分說：不為解脫出家，不得名僧。
X44n0740_p0295a13║次二、有大利機，心希拔俗，雖形在俗，性元恒堅，不在
X44n0740_p0295a14║言限。故淨名言：汝但發心，便是出家。就分四句：一、既
X44n0740_p0295a15║出從道，志求解脫，心形俱出也。二、形雖附道，而心沉
X44n0740_p0295a16║世，形出心沒也。謂厭在家營趂之苦，求出家供給之
X44n0740_p0295a17║樂，即涅槃云：為衣食而出家者。三、如淨名說：心出家，
X44n0740_p0295a18║形沒也。四、躭滯五欲，縛著居家，俱不出也。今云出家，
X44n0740_p0295a19║即前一也。士者，即有道者之稱，猶俗所謂衣冠之士、
X44n0740_p0295a20║道義之士。此土沙門本言道土，經召菩薩為大士，佛
X44n0740_p0295a21║為無上士。孔子曰：行己有耻，使於四方，不辱君命，可
X44n0740_p0295a22║謂士矣。
X44n0740_p0295a23║正歎中，初文。稟戒為體者，稟為能領之心，戒即所發
X44n0740_p0295a24║之業。業疏云：業即戒體，以出家者無別有體，攬法而
X44n0740_p0295b01║成。故智論云：剃髮染衣為相，受持禁戒為性。性即體
X44n0740_p0295b02║也。聚法居身者，法謂法界、塵沙、二諦等法，就己成為
X44n0740_p0295b03║言，即聖法也。然此諸法散在塵境，今以一念徧緣，攬
X44n0740_p0295b04║歸心識，充一正報，成善法聚。鈔云：出家僧尼真是善
X44n0740_p0295b05║法功德之聚，位尊人天，良由於此。
X44n0740_p0295b06║次明用中有二：初敘克體而修因；行身下，敘稱法以
X44n0740_p0295b07║成果德。又初對稟戒為體，下對聚法居身。據體修者，
X44n0740_p0295b08║謂方便修治，順本所受。鈔云：隨，謂受後對境護戒之
X44n0740_p0295b09║心，方便善成，稱本清淨業。疏：明隨有四：一、專精不犯
X44n0740_p0295b10║隨，二、犯已能悔隨，三、無心護持隨，四、能犯無悔隨。今
X44n0740_p0295b11║所明者，唯據前二，望後法體，故標因也。稱法而動，謂
X44n0740_p0295b12║行止威儀，必修正軌。論語云：非禮勿視，非禮勿聽，非
X44n0740_p0295b13║禮勿言，非禮勿動。是宜戰競，不妄履踐。然後三學、八
X44n0740_p0295b14║正由此而生，四智、三身假斯而立，故曰號法身。薩遮
X44n0740_p0295b15║尼犍子經云：如來功德莊嚴之身，受戒為體本，持戒
X44n0740_p0295b16║為始。涅槃云：欲見佛性，證大涅槃，必須深心修持淨
X44n0740_p0295b17║戒。皆此意也。法身即五分所成，謂：戒、定、慧。三、從因受
X44n0740_p0295b18║名：解脫、解脫知見。二、從果彰號：由慧斷惑，惑無之處，
X44n0740_p0295b19║名解脫；出纏破障，反照觀心，名解脫知見。佛地論中
X44n0740_p0295b20║三解：一云：前三有學法，後二無學法。二云：皆是無學
X44n0740_p0295b21║位中緣勝解慧，名解脫薀；道諦智，名解脫知見薀；緣
X44n0740_p0295b22║餘三諦，名慧薀。三云：皆通學與無學。若爾，云何分別？
X44n0740_p0295b23║答：學位分得，無學圓滿也。大教即以常、樂、我、淨，永離
X44n0740_p0295b24║一切老、病、死等以為法身。然法身有二：一者、本性法
X44n0740_p0295c01║身，二者、修成法身。亦名理、事二身，如上所明。據修成
X44n0740_p0295c02║者，修性雖殊，所顯無別。業疏具明三身，所謂法、報、應
X44n0740_p0295c03║也。今文略舉，欲應上句，故單標法身。雖不顯化、報，理
X44n0740_p0295c04║必具之，所謂隨舉一身，三身具足也。又法身能顯化、
X44n0740_p0295c05║報之用，今據本而言也。或將四行配釋：初句戒體，次
X44n0740_p0295c06║句戒法，行下戒行，身下戒相。上三可解。言相有二：一、
X44n0740_p0295c07║法相，二、行相。標宗云：威儀行成，隨所施造，動必稱法，
X44n0740_p0295c08║美德光顯。約行明相也。釋相云：即此所明，亘通篇聚。
X44n0740_p0295c09║就法辨相也。文云：稱法而動，正合標宗。即行相也。問：
X44n0740_p0295c10║鈔中先法後體，今文先體後法，何耶？答：撰制隨時，未
X44n0740_p0295c11║必一定。況四行配釋，出自後賢記主，一期綸緒，與教
X44n0740_p0295c12║冥符。講者臨文，無勞改異。
X44n0740_p0295c13║總結中，非體無以成行，非法無以修身，行滿德圓，必
X44n0740_p0295c14║由淨戒，故曰誠由也。發趣有宗：發謂起行，趣謂所期，
X44n0740_p0295c15║宗即指戒。鈔云：發趣萬行，戒為宗主。依因得所：依謂
X44n0740_p0295c16║依託，禪智依止故；因即因由，定慧由生故；所即處所，
X44n0740_p0295c17║亦指戒也。遺教云：依因此戒，得生禪定。
X44n0740_p0295c18║次科如來制律中，初文上二句明心本一真，從下示
X44n0740_p0295c19║迷成三道。初中一識者，祖師云：不妄緣境，但唯一識。
X44n0740_p0295c20║又云：還熏妄心於本藏識。即指心體是大乘理，其體
X44n0740_p0295c21║清淨，玅用虗通也。包褁十方，含育萬有，隨順物宜，種
X44n0740_p0295c22║種異說。法界、涅槃、中道、實相、圓覺、般若、真如、真空、法
X44n0740_p0295c23║性、佛性、唯心、唯識、佛藏、佛母、楞嚴、總持等，又號如來
X44n0740_p0295c24║藏、祕密藏、平等理、清淨覺等。經云：般若是一法，佛說
X44n0740_p0296a01║種種名。今依楞伽、起信、唯識、攝論以明藏識。梵云阿
X44n0740_p0296a02║賴耶，又云阿梨耶，此云含藏識，含藏一切善惡、因果、
X44n0740_p0296a03║染淨種子。起信云：真如隨緣，不生不滅，與生滅和合，
X44n0740_p0296a04║非一非異，名為阿賴耶。即真妄和合識。攝論云：外塵
X44n0740_p0296a05║本無，實唯有識，是大菩提，佛果證行。此即全指真如
X44n0740_p0296a06║為真識。解深密經則談九識，謂第八識外，別立第九
X44n0740_p0296a07║清淨真識，又名清淨無染識、真常淨識。今準楞伽，略
X44n0740_p0296a08║明三種。經云：略說有三種識，廣說有八種相。何等為
X44n0740_p0296a09║三？謂真識（即是真如）、現識（亦名藏識）、分別事識（亦名轉識）。此約真如，
X44n0740_p0296a10║隨緣不變，不與妄合，故為真識。不變隨緣，和合現起，
X44n0740_p0296a11║為現識。譬如明鏡，眾色像現。餘之七識，為分別事識。
X44n0740_p0296a12║用此三種，統收諸說。彼經亦云：如來藏名阿賴耶，而
X44n0740_p0296a13║與無明七識共俱，如大海波，常爾不絕。又如來藏者，
X44n0740_p0296a14║為無始妄偽惡習所熏，名為藏識。今明此識，體本真
X44n0740_p0296a15║淨，故曰元明。楞嚴云：則汝今者，識精元明。又云：覺海
X44n0740_p0296a16║性澄圓，圓澄覺元明，元明照生所，所立照性亡。然此
X44n0740_p0296a17║一識，自本來今，生佛平等，染淨二緣，下不可得，故曰
X44n0740_p0296a18║垢淨叵得也。
X44n0740_p0296a19║示迷中，上二句即惑道。由此一識不守自性，感物而
X44n0740_p0296a20║動，動即業相。動之不已，熾然分塵，顯變造世間、眾生、
X44n0740_p0296a21║國土、凡聖、因果、生佛、依正、十界差別。楞嚴云：迷妄有
X44n0740_p0296a22║虗空，依空立世界，相澄成國土，知覺乃眾生。又云：晦
X44n0740_p0296a23║昧為空，空晦昧中結暗為色，色雜妄想，想相為身。又
X44n0740_p0296a24║業疏云：良由眾生無始封著，是此是彼，是得是失。又
X44n0740_p0296b01║云：隨緣轉變，有彼有此。故云彼我熾然。觸下。明業道。
X44n0740_p0296b02║動隨妄境曰觸物，輙起妄識曰生情。心為境轉，故曰
X44n0740_p0296b03║隨妄。心境相冥，故曰興業。業疏云：隨妄興業，動與妄
X44n0740_p0296b04║會等。繫下。即苦道。諸有獄者。三界迫迮，猶如牢獄。法
X44n0740_p0296b05║華經云：能於三界獄，勉出諸眾生。業疏云：因之起染，
X44n0740_p0296b06║纏縛有獄。有即三有、二十五有，故曰諸有。萬類。即六
X44n0740_p0296b07║道四生，輪迴互受，種種差別，不可勝數，故云萬類。然
X44n0740_p0296b08║此十界依正，六道因果，皆由一識之所變也。應知諸
X44n0740_p0296b09║緣同一識體，未有一法而非識變者。經云：三界無別
X44n0740_p0296b10║法，但是一心作。又云：三界唯心，萬法唯識。又楞嚴云：
X44n0740_p0296b11║我常說言，色心諸緣，及心所使，諸所緣法，唯心所現。
X44n0740_p0296b12║又云：色身山河，虗空大地，咸是妙明真心中物，但在
X44n0740_p0296b13║迷妄，不知不覺，故受輪迴，未出生死。又云：佛告阿難，
X44n0740_p0296b14║一切眾生，從無始來，種種顛倒，業種自然，不能得成
X44n0740_p0296b15║無上菩提，皆由不知二種根本。一者無始生死根本，
X44n0740_p0296b16║則汝今者與諸眾生，用攀緣心為自性者。二者無始
X44n0740_p0296b17║菩提涅槃元清淨體，則汝今者識精元明，能生諸緣。
X44n0740_p0296b18║緣所遺者，由諸眾生遺此本明，雖終同行，而不自覺，
X44n0740_p0296b19║枉入諸趣。億下謂循環諸有，時數久長，善惡昇沉，故
X44n0740_p0296b20║難休息。劫是梵言，具云劫波，此云時分。罔即訓無。
X44n0740_p0296b21║次科敘立教中，既由惑業淪沒生死，故佛興慈立教。
X44n0740_p0296b22║極拔如來者，成論云：乘如實道，來成正覺。真理平等，
X44n0740_p0296b23║體絕虗妄，故云如實，即真身也。乘履此法，出現利生，
X44n0740_p0296b24║故云來成，即應身也。大慈門者，大即簡小之言，慈乃
X44n0740_p0296c01║與樂之名，門以通物為義。十住毗婆沙論云：依大慈
X44n0740_p0296c02║門，說於毗尼。戒疏云：依大慈門，曲授祕方。又律云：世
X44n0740_p0296c03║尊慈念眾生故，而為說法。闢猶開也。將下，申意。煩惑
X44n0740_p0296c04║難清，要由方便。故先立戒，撿䇿非違。定慧由生，煩惑
X44n0740_p0296c05║自遣。乃知戒者，正行之先容，破惡之前陳。盡苦源者，
X44n0740_p0296c06║脫生死是苦，煩惑為源。破惑顯理，故云盡也。律云：於
X44n0740_p0296c07║我法中，快修梵行，盡苦源。除漏業者，即七支三毒，名
X44n0740_p0296c08║有漏業，亦名動業。身口事業，動與理違。若不先防，妄
X44n0740_p0296c09║隨塵欲。今立戒撿，業惑無由。故律云：為調三毒令盡
X44n0740_p0296c10║故，制增戒學。譬下，四句喻顯。伐樹，合上究盡苦源。刊
X44n0740_p0296c11║枝，合上先除漏業。種果無依，謂業不續現。根株漸朽，
X44n0740_p0296c12║謂三惑永亡。刊，削也。毗下，結示。厥，其也。詩云：聿修厥
X44n0740_p0296c13║德。致謂由致，茲即訓此。
X44n0740_p0296c14║次科敘作鈔中，初文蘊結，即目結集。戒疏云：蘊結西
X44n0740_p0296c15║土千有餘年，譯傳東夏將四百載。中天亦云中梵。中
X44n0740_p0296c16║謂天地之中，梵謂梵天之裔，即五天竺國三千日月
X44n0740_p0296c17║萬二千天地之中央也。五宗即曇無德、薩婆多、彌沙
X44n0740_p0296c18║塞、迦葉、遺婆、麤富羅。此之五部，同師毱多於根本僧
X44n0740_p0296c19║祇派出五見，隨其樂欲，各各不相承，異執成宗，杭行
X44n0740_p0296c20║於世，故云競演。上據中天並駕，下明東土偏弘。譯傳
X44n0740_p0296c21║者，即翻梵成華。譯，易也，言易梵成華。周禮：掌四方之
X44n0740_p0296c22║語，各有其官。東方曰寄，南方曰象，西方曰狄鞮，北方
X44n0740_p0296c23║曰譯。據佛教來自西方，理稱狄鞮。但漢世多以北方
X44n0740_p0296c24║交通譯人，兼善西語。是時佛法西來，遂使譯人翻之，
X44n0740_p0297a01║因是佛經咸稱譯也。東夏即因此方，亦稱華夏。美服
X44n0740_p0297a02║彩章曰華，大國曰夏。四分偏弘，上列五部。前三部戒
X44n0740_p0297a03║本廣律，此土已翻，根本僧祇亦流東夏。然自漢明夜
X44n0740_p0297a04║夢之始，迦竺傳法已來，艸創鎡基，未遑具體。跨及曹
X44n0740_p0297a05║魏，將二百歲，曇摩迦羅依四分羯磨，方立十人受戒，
X44n0740_p0297a06║仍出僧祇戒心，令眾誦習。至姚秦時，十誦廣律初翻，
X44n0740_p0297a07║人即依用。其次四分、僧祇、五分三部廣文，并傳此地。
X44n0740_p0297a08║人謂僧祇與先戒本文理相合，乃舍十誦，多演僧祇。
X44n0740_p0297a09║至元魏法聰律師方考受體，始罷僧祇，首傳四分。高
X44n0740_p0297a10║僧傳云：自初開律，師號法聰，口以傳授。時所弘之沙
X44n0740_p0297a11║門道覆，即紹聰緒，撰疏六卷。慧光律師再造文疏，廣
X44n0740_p0297a12║分衢術。後雲：暉、願等躡足傳燈，各提聲教。如後鈔中
X44n0740_p0297a13║廣列。諸師傳演頗眾，故曰偏弘。或可諸部雖翻，而四
X44n0740_p0297a14║分一受，人不敢違。業疏云：神州一統，約受并誦四分
X44n0740_p0297a15║之文。偏弘之意，又可見也。又解：聰師已還，雖有相承，
X44n0740_p0297a16║然人情執舊，多未伏從。至于隋世，尚有紛紜。逮至唐
X44n0740_p0297a17║朝，異端方靜。今則混一唐統，并行四分之宗。是則偏
X44n0740_p0297a18║弘之言，須推唐世。思之。雖下，敘情見。九代者，自後漢
X44n0740_p0297a19║明帝佛法初傳，至于大唐祖師出世，凡歷九代，即漢、
X44n0740_p0297a20║魏、晉、宋、齊、梁、陳、隋、唐。鈔云：震嶺傳教，九代聞之。又云：
X44n0740_p0297a21║故即補闕，反光九代。相承者，謂師資傳授。六師者，弘
X44n0740_p0297a22║演雖多，不出六見。鈔云：世中持律，略有六焉：一、唯執
X44n0740_p0297a23║四分，不用外宗；二、當部闕文，取外引用；三、當部有義，
X44n0740_p0297a24║文非明了；四、此部文義俱明，而是異宗所廢；五、兼取
X44n0740_p0297b01║五藏，通會律宗；六、終窮所歸，大乘至極。異轍者，謂不
X44n0740_p0297b02║相祖述。轍，車迹也。老子云：善行無轍跡。
X44n0740_p0297b03║次科敘人中四依者，凡有三種：一人，二行，三法。今因
X44n0740_p0297b04║人四依，內凡為初依，初果為二依，二果、三果為三依，
X44n0740_p0297b05║四果為四依。涅槃云：有四種人，能護正法，為世所依。
X44n0740_p0297b06║此並大權，示聲聞像，傳法化人，眾生所賴。四并名依。
X44n0740_p0297b07║由祖師位隣極聖，德冠上機，迹現聲聞，垂取三界，故
X44n0740_p0297b08║云示也。大聖懸記，得其人乎？一字，涅槃云：善解一字，
X44n0740_p0297b09║名曰律師。秉即秉持，權即權握。軫下，敘弘教。軫，動也。
X44n0740_p0297b10║扶顛，顛即訓倒。論語云：危而不持，顛而不扶，則將安
X44n0740_p0297b11║用彼相矣。如來使者，語出法華。彼云：我滅度後，能為
X44n0740_p0297b12║一人說法華經，乃至一句。當知是人，則如來使，如來
X44n0740_p0297b13║所遣，行如來事。又云：當知佛所使，愍念諸眾生。穆宗
X44n0740_p0297b14║甞用由此語，以讚祖師。經中竊為一人說一句，號如
X44n0740_p0297b15║來使。況乎輔教傳宗，立言垂範，百代無古，千聖共遵，
X44n0740_p0297b16║人天所依，助佛揚化，命斯佳疏，不亦宜乎？論語云：遽
X44n0740_p0297b17║伯玉使人於孔子，孔子與之坐，問焉，曰：夫子何為？對
X44n0740_p0297b18║曰：夫子欲寡其過而未能也。使者出，孔子曰：使乎！使
X44n0740_p0297b19║乎！垂下，明化物。曲施方便，故曰垂慈。摸範群生，故曰
X44n0740_p0297b20║軌物。導師者，西域常法，凡人登涉，須立導師，以為指
X44n0740_p0297b21║引。今謂誘掖庶品，事有同焉。經中召佛菩薩以為導
X44n0740_p0297b22║師，如云諸仙之導師，第一之導師。敘歎法中，上二句
X44n0740_p0297b23║汎敘法。未製諸文，即事刪補，故首著斯文。斯文即指
X44n0740_p0297b24║鈔也。論語云：子畏於匡。子曰：文王既沒，文不在茲乎？
X44n0740_p0297c01║天之將喪斯文也，後死者不得與於斯文也。天之未
X44n0740_p0297c02║喪斯文也，匡人其如予何？無機不收。啟曰：統被時眾。
X44n0740_p0297c03║祖師甞讚部主曰：結集茲藏，通被時賓。莫下。正歎。五
X44n0740_p0297c04║乘者，人、天、聲聞、辟支佛及佛能乘人也。五戒、十善、諦
X44n0740_p0297c05║緣、六度所乘法也。此五齊運，故曰并駕。傳論亦曰：五
X44n0740_p0297c06║乘方駕於戒道，眾聖肩隨於行衢。鈔云：為五乘之軌
X44n0740_p0297c07║導。今文附此。通標七眾者，比丘、比丘尼、式叉摩那、沙
X44n0740_p0297c08║彌、沙彌尼、優婆塞、優婆夷。由立五乘，故群生咸受其
X44n0740_p0297c09║賜。問：上云統被時眾，下云七眾俱霑。文旨相重，如何
X44n0740_p0297c10║簡辨？答：上據鈔主本懷，下據當機獲益。思之可解。攝
X44n0740_p0297c11║僧如集僧、足數、受欲、結界、僧網、師資等。護法如受戒、
X44n0740_p0297c12║說戒、安居、自恣等。日用即二衣、四藥等。時須如主客
X44n0740_p0297c13║相待、瞻病、送終等。大途如此，非不相通。儀謂法式，務
X44n0740_p0297c14║謂事相。橫提綱要。綱即網上之繩。由提綱，則網自自
X44n0740_p0297c15║整。今謂三藏羅列，有同眾網。今提大要，即喻提綱。要
X44n0740_p0297c16║謂機要也。鈔云：舉領提綱，毛目自整。尚書云：舉其橫
X44n0740_p0297c17║綱，撮其機要，足以垂世立教。是也。曲盡規猷。規猷即
X44n0740_p0297c18║法則也。鈔云：心境相照，動合規猷。攝僧護法，貴知大
X44n0740_p0297c19║要。止可提綱日用，時須法則微隱，故須曲盡。是下。通
X44n0740_p0297c20║結。尚書序云：歷代寶之，以為大訓。由刪補成章，古今
X44n0740_p0297c21║遵仰。特標大訓，以顯聖摸。
X44n0740_p0297c22║敘撰記中，初科。上四句敘古非理，謂理趣淵奧，皆訓
X44n0740_p0297c23║深也。尚書序云：雅誥奧義，其歸一揆。注云：奧，深也。又
X44n0740_p0297c24║奧者，室也。班孟堅云：究先聖之壼奧。注云：壼，內；奧，室
X44n0740_p0298a01║也。今謂理趣幽遠，有同堂室之深，造之者亦寡矣。噫！
X44n0740_p0298a02║古今學者尚不及藩籬，況堂奧乎？討下，即應上句。文
X44n0740_p0298a03║既淵奧，故得其門者鮮矣。討論者，論語云：為命，裨諶
X44n0740_p0298a04║艸創之，世叔討論之，行人子羽修飾之，東里子產潤
X44n0740_p0298a05║色之。尚書序云：討論墳典，鮮得其門者。子貢云：孔子
X44n0740_p0298a06║之墻數仞，不得其門而入，不見宗廟之美，百官之富。
X44n0740_p0298a07║得其門者或寡矣。鮮者，少也。事類森羅者，文中所辨
X44n0740_p0298a08║三行、二持等事也。義類不一，如萬象森然羅列也。鈔
X44n0740_p0298a09║云：森然萬境，何事非持？羯磨序云：昔已在諸關輔撰
X44n0740_p0298a10║行事鈔，具羅種類，雜相畢陳。是也。駕說者，楊子云：亦
X44n0740_p0298a11║猶天之道不在仲尼乎？仲尼駕說者也。注云：駕者，傳
X44n0740_p0298a12║也。消釋文義，得失互彰，故云或容等。
X44n0740_p0298a13║次科示文體中，觀前失旨，方事操觚，故云由是。古今
X44n0740_p0298a14║章記五十餘家，講授傳弘，歷代尤眾，并皆窮竅，互見
X44n0740_p0298a15║是非。今家所存，在理為正，故云研諍可否等。或賢聖
X44n0740_p0298a16║所遺，或先德文記，或章記流行，或口相傳授，或聞或
X44n0740_p0298a17║見，擇善而從，包括成章，形于翰墨，故云罄所見聞。罄，
X44n0740_p0298a18║盡也。
X44n0740_p0298a19║立題分卷中，上二句敘立題行事，乃首題之別目，一
X44n0740_p0298a20║鈔之所宗。依之建名，深符聖旨。不下，示分卷。以鈔約
X44n0740_p0298a21║三行分三卷，今記依之亦分三卷，故云不違。等良下
X44n0740_p0298a22║二句，敘題。初示學宗。上下兩卷，眾共兩行，名作持。中
X44n0740_p0298a23║卷自行，名止持。故云一部。統歸等，統，會也。謂會歸不
X44n0740_p0298a24║出三行也。周易略例曰：統之有宗，會之有源。科下四
X44n0740_p0298b01║句，次示作用。文言，指今鈔也。日月星辰，天之文也。詩
X44n0740_p0298b02║書禮樂，人之文也。易曰：觀乎天文以察時變，觀乎人
X44n0740_p0298b03║文以化成天下。今宗律以造鈔，如易之有文言也。法
X44n0740_p0298b04║相，謂戒法、戒相。受隨，即戒體、戒行。問：此之戒相，為屬
X44n0740_p0298b05║何相？答：法相也。由科釋文言，隨事顯相故也。若論由
X44n0740_p0298b06║法成行，美德外彰，亦通行相。詮，謂評之權也，由之以
X44n0740_p0298b07║知輕重。量，謂斗之衡也，用此以知增減。既科釋之，又
X44n0740_p0298b08║稱量之，則坦然明白，可舉而行也。又上二句屬教，即
X44n0740_p0298b09║自利資之一字也。下二句屬行，即利他持之一字也。
X44n0740_p0298b10║是則下，總結。言教行，則目足相資，深池可到。語自他，
X44n0740_p0298b11║則彼我兼濟，大行為心。經云：自利利人，法皆具足。是
X44n0740_p0298b12║也。首題則記號資持部，意即鈔詮行事。智者觀乎記
X44n0740_p0298b13║題，則一部鈔意，皎在目前。
X44n0740_p0298b14║述己申懷中。通宏猶廣大也。寡陋謂孤陋寡聞。以下
X44n0740_p0298b15║喻顯。上二句出東方朔答客難，彼云：以管窺天，以蠡
X44n0740_p0298b16║測海，以筯撞鐘，豈能通其條貫，考其文理，發其音聲
X44n0740_p0298b17║者哉？蠡是蛑蛤也，以蛑量海，安測其深？下二句出朱
X44n0740_p0298b18║浮與彰寵書，彼云：猶河濵之人，捧土而塞孟津，多見
X44n0740_p0298b19║其不知量也。孟津即黃河流處，居人以土塞之，是不
X44n0740_p0298b20║知量也。合意可知。此記主揮䴦不自伐也。觀今著述，
X44n0740_p0298b21║前代未聞，抗折百家，超過眾說，解義則氷釋泉涌，在
X44n0740_p0298b22║文則金玉相振，是可與日月俱懸，鬼神爭奧。苟南山
X44n0740_p0298b23║載出，波離復生，亦無以加矣。式下伸懷。式，敬也，用也。
X44n0740_p0298b24║夙即訓早。詩云：夙興夜𥧌。記主玅年聽律，志欲伸明，
X44n0740_p0298c01║善始令終，功願斯滿，亦猶祖師少仰玄風，志隆清範。
X44n0740_p0298c02║流通者，淨名疏云：從譬得名，如洪源甘澤，從上被下，
X44n0740_p0298c03║名之為流；無所壅隔，名之為通。裨，補也。萬一者，謂作
X44n0740_p0298c04║記解文，未能盡理，但於萬分之中，可補一分耳。楊雄
X44n0740_p0298c05║美新云：雖未究萬分之一二，亦臣之極思也者。爾即
X44n0740_p0298c06║語辭（王莽篡位曰新室，子雲上書曰美新）。
X44n0740_p0298c07║大段第二。初敘意中，上四句標古，然下明今。章記雖
X44n0740_p0298c08║多，未明要旨。今家操染，頗識指歸。欲曉大途，略提五
X44n0740_p0298c09║例。莫不攬收文義，披括古今，顯斯文製作之揩摸，學
X44n0740_p0298c10║者討論之路徑。庶乎入文易見，得意忘言。前則通明
X44n0740_p0298c11║來到，此乃括示大綱。條領一披，思過半矣。盖準鈔文，
X44n0740_p0298c12║卷首一序，通敘撰述緣起。後明十門，統括諸篇大綱。
X44n0740_p0298c13║其致一也。春秋序云：凡言例者，皆經國之常制，周公
X44n0740_p0298c14║之垂法，史書之舊章。仲尼從而修之，以成一經之通
X44n0740_p0298c15║體。用出五例：一微而顯，二志而晦，三婉而成章，四盡
X44n0740_p0298c16║而不汙，五懲惡而勸善。後賢述作，多本此意。如天台
X44n0740_p0298c17║止觀七例（所傳部別，所依正教，依正消釋，大意總別，心境相疑，解行相資，吁疑顯正等例）。
X44n0740_p0298c18║通慧釋經四例（審字不審音如諸呪，審音不審字如卍是，音字俱審如諸經，音字俱不審
X44n0740_p0298c19║如梵夾等）。又如周易之有略例，止觀之有統例。今鈔十門
X44n0740_p0298c20║洎諸篇中出例尤多，尋之可見。歷觀。謂周覽也。易？辨
X44n0740_p0298c21║位曰：歷觀眾卦。述作者。樂記曰：知禮樂之情者能作，
X44n0740_p0298c22║識禮樂之文者能述。作者謂之聖，述者謂之明。仲尼
X44n0740_p0298c23║云：述而不作。楊子曰：其事則述，其書則作。五十餘家。
X44n0740_p0298c24║自大慈至文博，凡五十九家。據皎然薦靈澈書曰：有
X44n0740_p0299a01║律鈔引源記二十一卷，諸家圖疏遺之，則六十家矣。
X44n0740_p0299a02║指南。崔豹古今注云：昔軒轅與蚩尤戰于𣵠鹿之野，
X44n0740_p0299a03║蚩尤作大霧，迷其四方。黃帝作指南車，一指於南則
X44n0740_p0299a04║餘方可辨，遂擒蚩尤而即帝位。又晉書？與服志曰：司
X44n0740_p0299a05║南車一名指南車，駕四馬，其下製或如樓，三級，四角
X44n0740_p0299a06║金龍，御羽葆，刻木為仙人立車上，車雖四運而手常
X44n0740_p0299a07║指南，大駕出為先啟之乘。祖師亦甞敘古云：並謂指
X44n0740_p0299a08║南，俱呈至說。諸師並喜於自見，各以所長相輕所短。
X44n0740_p0299a09║俚語云：家相獘箒，享之千金。斯不自見之患。
X44n0740_p0299a10║別示中，初科上二句示分宗。宗即主義，主必致一，不
X44n0740_p0299a11║可濫故。三藏即經、律、論能詮教也，所詮即戒、定、慧三
X44n0740_p0299a12║學也。三藏、三學，分對可明。藏以含藏為義，文能含理，
X44n0740_p0299a13║理能含文，即經、律、論各含一切文理。大小二乘皆有
X44n0740_p0299a14║三藏，如沙彌篇大小二乘皆有三學。所詮既爾，能詮
X44n0740_p0299a15║亦然。若依法華、智論，三藏之名專在小乘。法華云：貪
X44n0740_p0299a16║著小乘三藏學者。智論云：迦旃延子於婆沙明三藏
X44n0740_p0299a17║義，不讀衍經，非大菩薩。此指四含為經，五部為律，四
X44n0740_p0299a18║門為論，別在小乘故也。若約通論，大小齊攝，不復疑
X44n0740_p0299a19║矣。下二句顯教局，謂律詮事相，經論明理有司存。論
X44n0740_p0299a20║語云：籩豆之事，各有司存。二中，上二句標人，并下顯
X44n0740_p0299a21║相。律論糅雜，宗旨混然，故曰亂也。仲尼云：惡鄭聲之
X44n0740_p0299a22║亂雅樂。注：增輝，即希覺律師所撰，凡二十卷。彼自序
X44n0740_p0299a23║云：敢依集要之宗，更助不判之義。昔曹子建以螢燭
X44n0740_p0299a24║末光，增輝日月。輙符此喻，遽目斯文。隨文結釋者，梵
X44n0740_p0299b01║語殺三摩莎，此云六離合，釋西天凡二字。已上為名，
X44n0740_p0299b02║皆須六釋簡濫。言離合者，謂先離後合。妙法是體，當
X44n0740_p0299b03║體上有微妙義，故云離妙，是法名合。一、持業，持謂任
X44n0740_p0299b04║持，業謂業用，如玅法是。二、依主，依他主法，得名曰依
X44n0740_p0299b05║主。或依法，或依人，或屬能，或屬所。所依從能依得名，
X44n0740_p0299b06║如言佛殿，殿是所依，佛能依人，故曰依主。能依從所
X44n0740_p0299b07║依得名，如言藏經，藏乃所依處，經是能依經藏之經，
X44n0740_p0299b08║故曰依主也。三、有財，有分，有全，如言金剛即金，如云
X44n0740_p0299b09║金剛神即是。皆有財釋也。四、帶數，如三寶、四諦。因釋
X44n0740_p0299b10║其寶與諦，起三、四之名故也。五、相違，如名色。四薀是
X44n0740_p0299b11║名，色薀曰色，色、心相違故。又如水、火、鹽、醋、天、地等，皆
X44n0740_p0299b12║相違釋。六、隣近，如言念、慧。念與慧相近，故曰隣近。增
X44n0740_p0299b13║輝釋題云：準集要，具二釋：一、持業釋，二、依主釋云云。
X44n0740_p0299b14║且祖師兩鈔：二、疏釋名、辨相，曾無此意。何得輙用涅
X44n0740_p0299b15║槃者，即解心□泥曰，乃立四門：一、釋名，二、出體，三、辨
X44n0740_p0299b16║人，四、明大涅槃相。攝四果者，即解為求四果，故廣明
X44n0740_p0299b17║斷證，謂之涅槃章、四果章等。世有折立別行，亦正為
X44n0740_p0299b18║此。後人或復作記，或出章門，紊亂宗乘，誇掠異學，忘
X44n0740_p0299b19║本逐末，一至於斯！引論參律，援有釋空，攻乎異端，為
X44n0740_p0299b20║害甚矣！故云況復等。俱舍，此云藏。藏以包藏為義，此
X44n0740_p0299b21║論包藏諸勝義等。婆沙，即毗婆沙，此云廣。說義廣故，
X44n0740_p0299b22║亦名勝記；說義勝故，亦名異說。五百羅漢各異，故并
X44n0740_p0299b23║與有部同見。實宗即薩婆多，假部即曇無德。二宗異
X44n0740_p0299b24║執，矢、石相違。西土分河，此方競化，混而為一，良未可
X44n0740_p0299c01║焉。可下，結歎，語出業疏。彼云：河北魏部正解四分，徧
X44n0740_p0299c02║廣多宗；江南晉師崇尚成實，依論出體，用通十誦。斯
X44n0740_p0299c03║并宗骨顛倒等。是則宗、部不分，其來尚矣。後銳，即因
X44n0740_p0299c04║來學銳利也。枉費時功者，謂徒移日晷，妄損正功。
X44n0740_p0299c05║明今中，初科。上二句，標示糺舉也。故下，正判。上二句，
X44n0740_p0299c06║標教行之局。決下，示所詮之要。上句止持，即自行，謂
X44n0740_p0299c07║戒相也。下句作持，即眾行，謂羯磨也。共行攝在其中。
X44n0740_p0299c08║此下，結示。正本即上戒律，旁兼即目經論。
X44n0740_p0299c09║次科引證中，上二句標舉。論語云：舉一隅不以三隅
X44n0740_p0299c10║反，則不復也。隅者，角也。戒下，引證。大妄語戒，古師解
X44n0740_p0299c11║入聖智勝法等。初四句牒非顯異。他日，即多日也。意
X44n0740_p0299c12║所異者，疏主自謂也。舉下，明其異相。初指宗斥濫。縱
X44n0740_p0299c13║下，遮其舊習。費下，彰過。自下，結責。未曉己宗，強知他
X44n0740_p0299c14║學，劣識而欲博通，蠡杯而酌大海，故云不識分量。
X44n0740_p0299c15║結勸中，斯文即戒疏文。龜鏡。龜鑑吉凶，鏡分妍醜，宜
X44n0740_p0299c16║須改迹，令革故也。事氷。情貴適時也。
X44n0740_p0299c17║辨教中，初科上三句，通明功用。詮表不出事理，隨機
X44n0740_p0299c18║無越利鈍。當知教者，乃聖人之被。下之言，詮理化物
X44n0740_p0299c19║為義。如小乘教詮真諦理，化六凡法界；大乘詮實相
X44n0740_p0299c20║理，化十法界。若非化物，不名為教；若非詮理，不名為
X44n0740_p0299c21║經。輪梵之典，儒道之書，不可同年共日語矣。雖下，別
X44n0740_p0299c22║示教宗。上二句，顯繁而不瀆。廣開戶牗，謂方便多門；
X44n0740_p0299c23║軌度無差，謂聖師一定。戶者，門也。牖，竪窓也。孝經序
X44n0740_p0299c24║曰：希昇堂者，必自開戶牖。下二句，敘略而不壅。尅定
X44n0740_p0300a01║揩摸，謂大小不濫；攝生斯盡，謂利鈍齊收。法華云：為
X44n0740_p0300a02║求聲聞者，說應四諦法；為求辟支佛者，說應十二因
X44n0740_p0300a03║緣法；為求菩薩者，說應六波羅密。又華嚴云：若有諸
X44n0740_p0300a04║眾生，其心厭沒者，為說聲聞道，令離於眾苦。復有眾
X44n0740_p0300a05║生，其心少明利，為說因緣法，令得辟支佛。若復有眾
X44n0740_p0300a06║生，樂學慈悲心，廣饒益眾生，為說菩薩道。若復有眾
X44n0740_p0300a07║生，決定樂大乘，轉無盡佛法，為說第一道。豈非隨機
X44n0740_p0300a08║設教，理無虗授哉？
X44n0740_p0300a09║處判中，初科。一音說法，隨類各解，故名圓音。起信云：
X44n0740_p0300a10║圓音一演，異類得解。如來一代之教，不離一音。然有
X44n0740_p0300a11║二師：一、後魏菩提流支云：如來一音，同時報萬，大小
X44n0740_p0300a12║并陳。二、姚秦羅什法師：佛一圓音，平等無二，無思不
X44n0740_p0300a13║應，機聞自殊，非謂言音本陳大小。故淨名云：佛以一
X44n0740_p0300a14║音演說法眾生隨類各得解。佛意高深，凡情叵測，故
X44n0740_p0300a15║曰難求。大約疏文略分衢術，故曰且依等業。疏云戒
X44n0740_p0300a16║體者，何耶？所謂納聖法心胸，即法是所納之戒體，然
X44n0740_p0300a17║後依體起用，防遏緣非。今論此法，三宗分別。
X44n0740_p0300a18║敘宗中，體即戒體，教即律藏。律由戒生，故戒為律本。
X44n0740_p0300a19║疏云：夫言戒者，既是教源，義當披演。統括律計，不出
X44n0740_p0300a20║四門，所謂空、有、雙、非、雙、亦。雙非入空，雙亦歸有，故此
X44n0740_p0300a21║四門還即二計。此土翻傳雖有四律，十誦、四分時所
X44n0740_p0300a22║盛弘，故今但對兩宗辨異。疏云：此方盛弘假、實二解。
X44n0740_p0300a23║成論所辨，正通四分曇無德宗；雜心、俱舍，乃解十誦
X44n0740_p0300a24║薩婆多部。一、實法宗中，彼明我、人等法假名是空，陰、
X44n0740_p0300b01║界、入等并是實有，亦名一切有宗，亦即毗曇部。同歸
X44n0740_p0300b02║色聚者，明受體也。作、無作戒，一體無殊；能造、所造，二
X44n0740_p0300b03║俱是色。既不談心，未窮業本，故未圓也。疏云：薩婆多
X44n0740_p0300b04║二戒同色，彼宗明法各有繫用，戒體所起，依身、口成。
X44n0740_p0300b05║隨具辨業，通判為色。業即戒體，小機力劣，不約心論。
X44n0740_p0300b06║善、惡二業皆由色造，所發亦色，故作、無作并色為體。
X44n0740_p0300b07║隨下，明隨行。上句標示。形下，釋成。即多論動身、口色，
X44n0740_p0300b08║方名犯戒。此下，結名。他宗所謂愚法小乘，或曰三藏
X44n0740_p0300b09║教者，即此部也。二、假名中，彼明諸法緣生故空，故名
X44n0740_p0300b10║空宗；但有名字，故名假宗。又深取大乘空義，故名經
X44n0740_p0300b11║部。師即下，正示。上二句標人。四分一律，是今學宗。曇
X44n0740_p0300b12║無德者，戒疏云：梵音曇無德，唐言法正。明慧卓朗，除
X44n0740_p0300b13║邪倒也。又言法護，興建正法，不墜於時。又言法鏡，能
X44n0740_p0300b14║照達萬法也。此下，出法。上句明受體。強號二非，即非
X44n0740_p0300b15║色非心。教雖是小，義乖小道；雖通大乘，非全大教。比
X44n0740_p0300b16║前為勝，望後還劣，是故立體兩楹之間。初、明作。色心
X44n0740_p0300b17║能造，色是本教，心即過分，及論所發非色非心。非色
X44n0740_p0300b18║過分，非心本教。疏云：依成實當宗分作、無作者，由此
X44n0740_p0300b19║宗中分通大乘，業由心起，故勝前計分心成色。色是
X44n0740_p0300b20║依報，心是正因，故明作戒色心為體。是則兼緣顯正，
X44n0740_p0300b21║相從明體。由作初起，必假色心；無作後發，異於前緣，
X44n0740_p0300b22║故強目之非色心爾。考其業體，本由心生，還熏本心，
X44n0740_p0300b23║有能有用。心道冥昧，止可名通，故約色心窮出體性。
X44n0740_p0300b24║各以五義求之不得，不知何目強號二非？記中，問：兩
X44n0740_p0300c01║云強號，是何教意？答：若據本宗，翻作為名。今取通意，
X44n0740_p0300c02║以識達體貌，即知二非附權而立，故云強耳。
X44n0740_p0300c03║隨行中，上句標示，下二句釋成。業疏云：若據菩薩十
X44n0740_p0300c04║善俱戒，如下四分心念故犯，亦同相也。即律制發心
X44n0740_p0300c05║作、心念作，并吉羅。又一切時中常爾一心，念除諸盖，
X44n0740_p0300c06║違皆結犯。此宗制教，義同菩薩，但瞥爾重緣以分大
X44n0740_p0300c07║小耳。又戒疏云：獨頭心念，亦名為犯。重緣向念，可得
X44n0740_p0300c08║思覺，而不制約，故是犯科。所以文云心念作也。又業
X44n0740_p0300c09║疏云：諸有結、正，并問何心不同？彼宗身、口七支皆色
X44n0740_p0300c10║中有損益故。此下，結名。三、圓教中，前並小教，此是大
X44n0740_p0300c11║乘。以大決小，不待受大，即圓頓義也。前二偏計，空、有
X44n0740_p0300c12║不均；今悟教權，名殊體一。色與非色，莫不皆然，即圓
X44n0740_p0300c13║融義也。前既從權，一期赴物；今此克實，究竟顯示，即
X44n0740_p0300c14║圓滿義也。又三聚融攝，非可思量，即圓玅義也。又三
X44n0740_p0300c15║誓、三聚、三脫、三身，彼彼互具，即圓具義。所謂圓誓、圓
X44n0740_p0300c16║聚、圓發、圓修、圓德、圓證、圓趣入解脫、圓建立眾生。諸
X44n0740_p0300c17║大乘經論說佛境界不與二乘共者，皆此教也。故法
X44n0740_p0300c18║華開示悟入；華嚴發心便證；維摩瞻蔔林中不嗅餘
X44n0740_p0300c19║香，入此室者，唯聞諸佛功德之香；般若明最上乘；涅
X44n0740_p0300c20║槃一心五行。又經云：有人入大海浴已，用一切諸河
X44n0740_p0300c21║之水。又娑伽羅龍王澍車軸雨，唯大海能受，餘地不
X44n0740_p0300c22║堪。又擣萬種香為丸，若燒一塵，具足眾氣。又法華露
X44n0740_p0300c23║地白牛，涅槃雪山肥艸，如是等類，并為圓教。據云三
X44n0740_p0300c24║宗，無理偏局。然既別標，不無其致。由前兩計各有宗、
X44n0740_p0301a01║黨，今此直以大乘圓義以決前體，故但標教。今指教
X44n0740_p0301a02║宗，即指圓教以為一宗，非宗黨之謂也。即下正示涅
X44n0740_p0301a03║槃開會，彼有二意：一為未熟者具談佛性令具真常，
X44n0740_p0301a04║二為末代鈍根於佛法中起斷滅見，夭傷慧命亡失
X44n0740_p0301a05║法身，故重扶戒律會歸常住。故涅槃云：二乘之人未
X44n0740_p0301a06║來畢竟歸於涅槃，如流歸海。又法華云：十方佛土中，
X44n0740_p0301a07║唯有一乘法，無二亦無三。皆開會之意。二經已前權
X44n0740_p0301a08║實不同、大小相隔，如華嚴大不納小，小雖在座如聾
X44n0740_p0301a09║若瘂，攝機不盡，不暢如來出世本懷，來至法華會歸
X44n0740_p0301a10║一乘爾。經云：於一佛乘分別說三。為實施權也。又云：
X44n0740_p0301a11║開方便門示真實相。開權顯實也。正直捨方便，但說
X44n0740_p0301a12║無上道。廢權立實也。乃知法華開聲聞而作佛，涅槃
X44n0740_p0301a13║扶小律以談常，捨此二經餘無此義。季云通云法華
X44n0740_p0301a14║涅槃二部之教，大意皆令二乘捨權入實，成就法界
X44n0740_p0301a15║一實真門，自餘諸教皆并方便是也。問：二經同是開
X44n0740_p0301a16║會，今何獨舉涅槃？答：論其時味與法華同，但扶律談
X44n0740_p0301a17║常於義親故，舉後攝前理自足故。決了權乘者，法華
X44n0740_p0301a18║云：決了聲聞法，是諸經之王。又祖師云：涅槃即窮累
X44n0740_p0301a19║教本決了正義，權謂權謀暫用還廢，實謂實錄究竟
X44n0740_p0301a20║指歸，二經已前皆權說故。故下正示上二句明體。識
X44n0740_p0301a21║藏熏種者，疏云：熏本識藏成善種子。又云：不妄緣境
X44n0740_p0301a22║但唯一識，隨緣轉變有彼有此，欲了妄情須知妄業，
X44n0740_p0301a23║故作法受還熏妄心，於本識藏成善種子，此戒體也。
X44n0740_p0301a24║由有本種熏心，故力有常，能牽後習起功用故，於諸
X44n0740_p0301b01║過境能憶能持能防，隨心動用還熏本識。問：熏有幾
X44n0740_p0301b02║種？答：初受作戒熏成無作，次則無作熏成隨行，三則
X44n0740_p0301b03║隨中作無作熏還資本受。若論所熏，通熏心識。問：如
X44n0740_p0301b04║起信說內外二熏，此屬何收？答：彼以真如為內熏，師
X44n0740_p0301b05║友教法為外熏。今以一識本真為內熏，作無作戒并
X44n0740_p0301b06║外熏耳，即善根種子。善以簡惡，從喻得名，如世糓果
X44n0740_p0301b07║皆有種子。然種子之名通，義須細簡。初約十界四趣
X44n0740_p0301b08║為惡，餘六是善。次就善中，人天有漏四，聖無漏三。就
X44n0740_p0301b09║聖中，三乘是偏是權，唯佛是圓是實。今此戒種文唯
X44n0740_p0301b10║簡惡，若望人天是無漏種，若望偏權是圓實種。行者
X44n0740_p0301b11║當知本所受體即是一體三佛之種。法華云佛種從
X44n0740_p0301b12║緣起，即斯義也。隨下示行。三聚即攝律儀、攝善法、攝
X44n0740_p0301b13║眾生。隨舉一戒三聚具足，隨舉一聚互具亦爾。故知
X44n0740_p0301b14║初受圓發三誓，隨中奉持圓修三行，成因感果圓證
X44n0740_p0301b15║三身。三誓即是三聚三身，三聚亦即三身三誓，三身
X44n0740_p0301b16║亦即三誓三聚，心佛無差因果不二，能如此者始名
X44n0740_p0301b17║圓戒。是波羅密即究竟木叉也。微縱即瞥爾。疏云：若
X44n0740_p0301b18║不勤䇿，微縱妄心還熏本妄，更增深重成業行者，即
X44n0740_p0301b19║大乘方便，如梵網制不慳不嗔等。又涅槃聞敘釧聲，
X44n0740_p0301b20║分別男女相心染淨戒。此下結名。機有淺深，教分終
X44n0740_p0301b21║始。前雖是大，未極化源，來至涅槃方名了義，故曰終
X44n0740_p0301b22║窮。大乘教
X44n0740_p0301b23║會宗中，上二句標舉，深下會統。十誦色為戒體，但防
X44n0740_p0301b24║七支，既不談心，故未圓也。四分二非為戒體，戒制重
X44n0740_p0301c01║緣，高讓圓乘，猶從權意，退非是小，進不成大，密使行
X44n0740_p0301c02║人心希實道，優柔教義，成立己宗，俯修小乘，潛通大
X44n0740_p0301c03║教，教名過分，其在茲乎？戒疏云斯人博考三機，殷監
X44n0740_p0301c04║兩典，包括權實，統收名理是也。教蘊分通者，謂四分
X44n0740_p0301c05║宗中時有大乘之義，非即大乘，如鈔所謂義當大乘
X44n0740_p0301c06║是也。羯磨疏云：五義分通，沓婆厭無學，知非牢固也；
X44n0740_p0301c07║施生成佛道，知餘非向也；相召為佛子，知無異乘也；
X44n0740_p0301c08║捨財用非重，知心虗通也；塵境非根，曉知識了義也。
X44n0740_p0301c09║略引成證，全乖小道。總結中，對上可知。偉矣！南山律
X44n0740_p0301c10║師以二教三宗判釋東流一代時教，與天台四教、賢
X44n0740_p0301c11║首五教其旨同矣。而世之學者各保己宗，謂南山正
X44n0740_p0301c12║明律相，依之修習，報在人天，或證小果。是豈知戒為
X44n0740_p0301c13║出世解脫之因，無上菩提之本，始虧發足，終失歸途。
X44n0740_p0301c14║且吾祖行位果證與智者、賢首昆仲之間，豈垂世立
X44n0740_p0301c15║教而困人於小道哉？不入其門，詎知美富？非聖侮聖，
X44n0740_p0301c16║招報不輕。勉之！勉之！
X44n0740_p0301c17║三、引用中，次科初文。上二句標人。或下，顯相，有四。并
X44n0740_p0301c18║不觀文勢，用與教義關涉，但隨所聞見，即事鈔錄，支
X44n0740_p0301c19║離蒕術，不足披尋。既下，彰過。乖鈔旨者，鈔興意云：鈔
X44n0740_p0301c20║者，固令撮略正文，包括諸意。又云：橫評不急之言，於
X44n0740_p0301c21║鈔便成所諱。穢真宗者，鈔云：猶恐後代加諸不急之
X44n0740_p0301c22║務，增益其中，使真宗蕪穢，行者致迷。記解云：不急務
X44n0740_p0301c23║者，即世現行諸家章記，或廣張法相，或多雜俗書，顛
X44n0740_p0301c24║覆祖宗，翳昏智眼。
X44n0740_p0302a01║顯今中，初用三藏意。上句標聖，下敘意。上二句明聖
X44n0740_p0302a02║文廣，下二句顯鈔意略。故下，引證。撮要包括，是鈔所
X44n0740_p0302a03║宗；橫評繁文，即今所諱。故云非鈔者之意。今下，示意。
X44n0740_p0302a04║申明幽隱者，謂鈔引三藏，沉密難知，因廣其相。如解
X44n0740_p0302a05║毗尼四法，具引善見；䟦闍十事，備寫律文。讎挍差違
X44n0740_p0302a06║者，謂鈔引律論，與本文相反。欲知同異，即引文對明。
X44n0740_p0302a07║如結界篇列五種解界，與善見少異，即引而申之。又
X44n0740_p0302a08║如持犯篇解惡止善行，與百論相反。今委而辨之，并
X44n0740_p0302a09║廣子注，以顯其相。
X44n0740_p0302a10║二、用祖教中，初、標；謂下，釋上四句，廣明疏鈔，即二疏
X44n0740_p0302a11║雨。鈔：傳即感通、靈感等，錄如賢聖、三寶等，儀如輕、重
X44n0740_p0302a12║章服等，集如弘明等，圖即諸圖經，誥即淨厨等。卷帙
X44n0740_p0302a13║法傳，非學不知。其下，示意。以後廢前者，撰鈔之時，猶
X44n0740_p0302a14║同昔見；至後兩疏，方改前義。或聖智獨明，或人、天顯
X44n0740_p0302a15║告下，引一、二以遣文，如明二、三人法中懺、提、問、邊，約
X44n0740_p0302a16║必與、不必以分三十、九十。記云：此猶循昔。若準疏意，
X44n0740_p0302a17║捨墮落前眾法中九十單提，不必須問。又僧鬘物，鈔
X44n0740_p0302a18║云：花果結鬘之義。準戒，疏：僧鬘，梵語，唐言對面施乃
X44n0740_p0302a19║曰。鈔：引昔解，謂花果隨字顯相，乖事義也。又如增坐
X44n0740_p0302a20║具、夾大衣等，并修古感通傳中天、人委示，乃廢前義。
X44n0740_p0302a21║廣如彼者，謂鈔略明餘義指疏，即安居篇明重受日。
X44n0740_p0302a22║今解指廣，如疏記引疏明之：修道務急，何得制住等。
X44n0740_p0302a23║又足數中簡淨、穢，指句法，如疏記引業疏云：一、是足
X44n0740_p0302a24║非別，二、是別非足，三、兩亦，四、雙非等。斥謬妄者，如解
X44n0740_p0302b01║四果云：古師於此廣辨斷證，紊亂學宗。諸記又云：今
X44n0740_p0302b02║所學者，正求四果，以斯宗正屬聲聞故。談至此極矣。
X44n0740_p0302b03║（會正）今引受戒中上品發心，沙彌篇出家，學本篇聚引
X44n0740_p0302b04║勝鬘、智論，毗尼即摩訶衍業疏，圓教出體即同三聚
X44n0740_p0302b05║等也。又解略說戒云：不略七滅者，戒少言約，復接後
X44n0740_p0302b06║文，是可說故。若準尼鈔，八并通、略，無勞臆說，仍引戒
X44n0740_p0302b07║疏以為明據。和會異、同者，如羯磨篇對首中結數。鈔：
X44n0740_p0302b08║二十九、疏：二十八、多少不同，引疏料簡。又如受日立
X44n0740_p0302b09║法中通標四家羯磨，與諸文差異，委出其相。
X44n0740_p0302b10║三、用俗書中，初標莊下，申意。上四句據經律顯過。十
X44n0740_p0302b11║誦云：莊嚴章句，樂世法故，如是能令正法疾滅。故法
X44n0740_p0302b12║華云：不親近外道及世俗文筆，讚詠外書。又智論云：
X44n0740_p0302b13║習外典如刀割泥，泥無所成，而刀自損。又云：示日光
X44n0740_p0302b14║令人眼暗。涅槃經云：如將人糞刻成栴檀，縱經塵劫，
X44n0740_p0302b15║終無香氣。搜尋外典，欲歒生死，亦復如是。今或潤色
X44n0740_p0302b16║教典，防歒外宗，佛亦開許。如善戒經：若為論義，破於
X44n0740_p0302b17║邪見；若二分經，一分外書，不犯。薩婆多師十二時中
X44n0740_p0302b18║許一時學外，故悉能區別外典籍。曇無德部俗藝呪
X44n0740_p0302b19║術，為防己害，兼以閉邪，開學不犯。智論顯結集羅漢
X44n0740_p0302b20║德云：讀誦三藏，知內外經書、外道十八種大書等。故
X44n0740_p0302b21║知佛許兼學，但不可著耳。下四句明依祖教誠規，舉
X44n0740_p0302b22║俗況道。如鈔云：尚非俗節所許，何有道儀得存？（記引論語、
X44n0740_p0302b23║曲禮以況吾道。）又鈔云：俗中恒人所耻，況淨僧食之？（記云：儒宗君子
X44n0740_p0302b24║尚違庖厨，故舉以為況。）取義助文，如鈔云：致令新學困於盤石。
X44n0740_p0302c01║（記引易云：困于盤石蒺䔧。）又鈔云：諸師穿鑿。（記引孟子：所惡於智者，其為穿鑿。）豈
X44n0740_p0302c02║下，斥非。事浮華者，言無實也。同世論者，輕聖典也。今
X44n0740_p0302c03║下，示意。語勢相涉者，鈔云：喻於道。（記引曾子：喻父母於道等。）借用
X44n0740_p0302c04║彼文者，如鈔云：不得雷同。記引曲禮：無雷同。又鈔云：
X44n0740_p0302c05║上達立法以濟器，下達學法以隨懷。記引論語：君子
X44n0740_p0302c06║上達，小人下達。今借用彼語，用目二機。但下，示略。字
X44n0740_p0302c07║體從義訓者，依字書則名正訓，取義用則名義訓。但
X44n0740_p0302c08║欲易明，不必有據。如云：初猶都也，即猶止也。如是廣
X44n0740_p0302c09║知，專據字書。即諸記多引釋名、說文、篇、韻等。如會正
X44n0740_p0302c10║破古，訓初為都，云不出字書是也。
X44n0740_p0302c11║四、破立中，次科，初文。上二句敘古慈訓，即因祖教。下
X44n0740_p0302c12║二句顯非。上句示迷宗要，如戒體、持犯、三觀、三宗等，
X44n0740_p0302c13║歷代沉喪，孰為提綱？下句斥暗文相即，隨文釋相，互
X44n0740_p0302c14║有長短。
X44n0740_p0302c15║次明今中，上二句示略。古多謬妄，備舉則繁。苟下，顯
X44n0740_p0302c16║理。欲別是非，義須略辨。上二句生起。多岐者，楊朱見
X44n0740_p0302c17║岐路而泣之，為其可以南可以北。高誘曰：憫其本同
X44n0740_p0302c18║末異。又列子云：楊子隣人亡羊，既率其黨，又請楊子
X44n0740_p0302c19║竪子追之。楊子曰：噫！亡一羊，何追之者眾？隣人曰：多
X44n0740_p0302c20║岐路。既返，問：獲羊乎？曰：亡之矣。奚亡之？曰：岐路之中
X44n0740_p0302c21║又多岐路焉，吾不知所之，所以返也。楊子戚然變容，
X44n0740_p0302c22║不言者移時，不笑者竟日。門人怪之，請曰：羊，賤畜，又
X44n0740_p0302c23║非夫子之有，而損之言笑者，何哉？楊子不答，門人不
X44n0740_p0302c24║獲所命。弟子孟孫陽出以告心都子，心都子曰：大道
X44n0740_p0303a01║以多岐亡羊，學者以多方喪生云云。至下，示相。大義
X44n0740_p0303a02║有妨者，如辨戒體持犯等。異計難革者，如例解妨疑
X44n0740_p0303a03║坐知立秉等。下四句示不盡義。鋒即利刃，世中兵闘
X44n0740_p0303a04║謂之爭鋒，唇舌相攻以圖勝負，事有同焉。祖師云：爭
X44n0740_p0303a05║鋒唇舌之間。
X44n0740_p0303a06║五、敘疑闕中，初牒章者，謂疑則闕之，弗敢臆說。所謂
X44n0740_p0303a07║知之為知之，不知為不知，是知也。仲尼云：吾猶及史
X44n0740_p0303a08║之闕文也。又云：多聞缺疑。謂雖多聞，疑則缺之。如春
X44n0740_p0303a09║秋云：吾非聖人，不敢妄加。慮開後生穿鑿也。
X44n0740_p0303a10║二、正示中。初科，上二句敘鈔體，律論雖廣，撮要示之；
X44n0740_p0303a11║下二句示難明，淺識謂所見不深，寡聞謂所學不贍。
X44n0740_p0303a12║次科，初文，上四句顯相，疑雖不一，四意收盡；下二句
X44n0740_p0303a13║示缺意，論語云：君子於其所不知，蓋闕如也。
X44n0740_p0303a14║二中，正示其文相。標曰未詳者，如云未詳所以，未詳
X44n0740_p0303a15║聖意，或單曰未詳等。爾雅多然。存眾說者，謂義在可
X44n0740_p0303a16║疑，則數家兼列，如下自見。擬尋文據，如云尋文未獲
X44n0740_p0303a17║等。俟後講磨，或期溫故知新，或慮後生可畏，如言請
X44n0740_p0303a18║試詳之等。三中，示有所憑。聖論推本之懲。多論云：若
X44n0740_p0303a19║說法論義，一切莫自稱為是。常令推寄有本，則無過
X44n0740_p0303a20║也。不爾，斧在口中。懲，誡也。祖教廢前之列。如上所列。
X44n0740_p0303a21║三、總結中。藏否，善惡也。否，補靡切。詩曰：於乎小子，未
X44n0740_p0303a22║知藏否。舉大端者，即上五例所括一部文意，若網目
X44n0740_p0303a23║之在綱，如喪毛之依領。觀序得解，其在茲乎？
X44n0740_p0303a24║行事鈔資持記序解并五例講義（終）