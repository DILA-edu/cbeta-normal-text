X44n0743_p0308a01║
X44n0743_p0308a02║No. 743-A
X44n0743_p0308a03║ 毗尼討要序
X44n0743_p0308a04║
X44n0743_p0308a05║長安弘法寺沙門釋　玄惲　纂
X44n0743_p0308a06║夫毗尼之典蓋闕，隨葉所以運終；木叉之教蔚興，牟
X44n0743_p0308a07║尼以之延祚。良由戒為正法之綱紀，慈訓之樞機。故
X44n0743_p0308a08║知猒俗求真，是稱白法。戒資定發，唯曰清涼。品類相
X44n0743_p0308a09║從，理路然矣。自能仁利見，肇啟斯宗。弘五篇以勸善，
X44n0743_p0308a10║䇿七聚以懲惡。防生漏於初歸，滅心惑於將聖。凡厥
X44n0743_p0308a11║有祈，孰不蒙潤。洎調御稅駕，羅漢護持。遺風稍漸，弗
X44n0743_p0308a12║逮前蹤。迄于像季，日有澆漓。百家之說波涌，萬德之
X44n0743_p0308a13║旨淪翳。於是各述眾記，繁略不同。或編列參差，行事
X44n0743_p0308a14║出沒。或僧尼別犯，淆混同區。競引浮辤，朱紫相奪。舛
X44n0743_p0308a15║搆名言，曲分岐路。致使習者勞而少功。學者博而寡
X44n0743_p0308a16║要。本欲助揚懿訓，而及斁其彛倫。可為歎息者。深可
X44n0743_p0308a17║為流涕者眾。但道藉人弘，理由教顯。而弘道設教，莫
X44n0743_p0308a18║尚逗機。應物適時，務存省約。依而翫習，文露可尋。余
X44n0743_p0308a19║雖不敏，忝參黌塾。伏膺匪懈，頗識宗塗。故於聽覽餘
X44n0743_p0308a20║隙，厝心撰錄。每一介可稱，輙有懷三復。漁獵經律，捃
X44n0743_p0308a21║摭眾記。披忱研精，冀存簡要。立章四十。勒成三卷。上
X44n0743_p0308a22║三十五章，通戒僧尼。時有異同，並子注甄別。下有五
X44n0743_p0308a23║章，偏勗尼眾。今所撰者，以四分為宗。若此文不足，則
X44n0743_p0308a24║用諸部補闕。其間紆義，兼以人語潤色。庶披覽易曉，
X44n0743_p0308b01║秉法無疑。仰述舊章，非敢穿鑿。輙樹題目，用防諸己。
X44n0743_p0308b02║有識君子，幸無誚焉。
X44n0743_p0308b03║
X44n0743_p0308b04║
X44n0743_p0308b05║
X44n0743_p0308b06║
X44n0743_p0308b07║No. 743
X44n0743_p0308b08║毗尼討要卷上（正釋四分傍通諸部）
X44n0743_p0308b09║
X44n0743_p0308b10║標宗勸學章第一教興由致章第二
X44n0743_p0308b11║篇聚釋名章第三羯磨釋要章第四
X44n0743_p0308b12║結界興廢章第五鳴槌集眾章第六
X44n0743_p0308b13║足數興廢章第七受欲成壞章第八
X44n0743_p0308b14║受具戒章第九說六念章第十
X44n0743_p0308b15║受捨護衣章第十一受捨護鉢章第十二
X44n0743_p0308b16║資緣淨施章第十三四藥受淨章第十四
X44n0743_p0308b17║師徒相攝章第十五說戒儀式章第十六
X44n0743_p0308b18║標宗勸學章第一
X44n0743_p0308b19║此章大門有二。一、總約化制二教順之得益。二、別約
X44n0743_p0308b20║二教，雜明違之致損。
X44n0743_p0308b21║先約化中有四。一曰小乘經者。如般泥洹經云：佛垂
X44n0743_p0308b22║滅度，世間無師。阿難啟請。佛言比丘若能奉戒者，是
X44n0743_p0308b23║汝大師。若我住世，無異此也。遺教經云：若無淨戒，諸
X44n0743_p0308b24║善功德皆不得生。又因此戒，得有定慧。又經云：戒者
X44n0743_p0308c01║行根住持。即喻大地能生成萬物。故曰住持也。二曰
X44n0743_p0308c02║大乘經者。如華嚴經云：具足受持威儀教法，行六和
X44n0743_p0308c03║敬，善御大眾，心無憂悔，佛說正法不違其教。是故能
X44n0743_p0308c04║令三寶不斷，法得久住。又偈云：戒是無上菩提本，應
X44n0743_p0308c05║當具足持淨戒。若能堅持於禁戒，則是如來所讚歎。
X44n0743_p0308c06║大集經云：菩薩請佛制於禁戒。如餘佛土。為法久住
X44n0743_p0308c07║故。佛許之。大品經云：我若不持戒，當墮三惡道中。尚
X44n0743_p0308c08║不得人身。況能成就眾生，淨佛國土，具一切種智。薩
X44n0743_p0308c09║遮尼犍經云：若不持戒，乃至不得疥癩野干身，何況
X44n0743_p0308c10║當得功德之身。涅槃經云：欲見佛性，證大涅槃，必須
X44n0743_p0308c11║深心修持淨戒。若持是經而毀淨戒，是魔眷屬，非我
X44n0743_p0308c12║弟子。我亦不聽受持是經。月燈三昧經云：雖有色壽
X44n0743_p0308c13║及多聞，若無戒智猶禽獸。雖處卑下少聞見，能持淨
X44n0743_p0308c14║戒名勝士。三曰小乘論者。如成實論云：道品樓觀，以
X44n0743_p0308c15║戒為廓。禪定心城，以戒為柱。要佩戒印，得入善眾。毗
X44n0743_p0308c16║婆沙云：尸羅言冷。謂無破戒熱，及三惡道熱。亦名為
X44n0743_p0308c17║定。若住戒者，心易得定。亦名為池，群聖所浴故。亦名
X44n0743_p0308c18║為鏡，由戒淨故，無我像現。四曰大乘論者。如大智度
X44n0743_p0308c19║論云：若求大利，當堅持戒。如惜重寶。如護身命。以戒
X44n0743_p0308c20║是一切善法住處。又如無足欲行，無翅欲飛，無船欲
X44n0743_p0308c21║度，是不可得。若無淨戒，欲得好果，亦復如是。若棄捨
X44n0743_p0308c22║此戒，雖復山居服藥食草，與禽獸無異。若能持戒，香
X44n0743_p0308c23║聞十方，名聲遠布，天人愛敬，所願皆得。持戒之人，壽
X44n0743_p0308c24║終之時，刀風解身，筋脉斷絕，心不怖畏。地持論云：三
X44n0743_p0309a01║十二相無差別因。皆持戒所得。若不持戒，尚不得下
X44n0743_p0309a02║賤人身。況復大人相報。次約制中有二。初述律本誠
X44n0743_p0309a03║文者。僧祇律云：欲得五事利養，當受持此律。何等為
X44n0743_p0309a04║五。一、建立佛法。二、令正法久住。三、不欲有疑悔請問
X44n0743_p0309a05║他人。四、僧尼犯罪者，為作依怙。五、欲遊化諸方，而無
X44n0743_p0309a06║有礙。是為篤信善男子五利。四分律云：持律之人，得
X44n0743_p0309a07║五功德。一、戒品窂固。二、善勝諸怨。三、眾中決當無畏。
X44n0743_p0309a08║四、所有疑悔，善能開解。五、善持毗尼，令正法久住。十
X44n0743_p0309a09║誦律云：佛法幾時住世。佛答隨清淨比丘說戒法不
X44n0743_p0309a10║壞，名法住世。乃至三世佛亦爾。次依論解者。明了論
X44n0743_p0309a11║云：本音名毗那耶。此略言毗尼也。謂勝人所行事。佛
X44n0743_p0309a12║乃獨覺聲聞皆行其中。凡人行者，亦是勝人。薩婆多
X44n0743_p0309a13║論云：佛告比丘。戒有四義故，毀者重於餘經。一、戒是
X44n0743_p0309a14║佛法平地，萬善由之生長。二、一切佛子皆依戒住。若
X44n0743_p0309a15║無戒者，則無所依。一切眾生由戒而有。三、戒是趣涅
X44n0743_p0309a16║槃之初門。若無戒者，則無由得入泥洹城。四、戒是佛
X44n0743_p0309a17║法瓔珞。能莊嚴佛法也。善見論云：佛語阿難。我滅度
X44n0743_p0309a18║後，有五種法，令法久住。一、毗尼者是汝大師。二、下至
X44n0743_p0309a19║五人持律在世。三、若有中國十人，邊地五人，如法受
X44n0743_p0309a20║戒。四、乃至二十人如法出罪。五、以律師持律故，佛法
X44n0743_p0309a21║住世五千年。五百問事云：佛有二身。肉身雖去，法身
X44n0743_p0309a22║在世。若敬法念法者，便敬佛念佛。若持戒者，即見法
X44n0743_p0309a23║身。若護法者，便為護佛。如半月說戒，則見我也。薩婆
X44n0743_p0309a24║多論云：何故律初集。以勝故秘故。如諸契經，不擇時
X44n0743_p0309b01║處人說，而得名經。律則不爾。唯佛自說，要在僧中，故
X44n0743_p0309b02║勝也。分別功德論云：由勝密故，非俗人所行，故不令
X44n0743_p0309b03║見。
X44n0743_p0309b04║第二、別約二教雜明違之致損者。十誦律云：像法時
X44n0743_p0309b05║有五種法滅。一、比丘小得心已，便謂證聖。二、白衣生
X44n0743_p0309b06║天，出家人入地獄。三、有人捨世間業，而出家破戒。四、
X44n0743_p0309b07║破戒人多人佐助。五、乃至羅漢亦被打罵。又有五種
X44n0743_p0309b08║怖畏。一、自不修身戒心慧，復教他人令不修身戒等
X44n0743_p0309b09║法。二、畜沙彌。三、與他依止。四、與淨人沙彌共住，不知
X44n0743_p0309b10║三相。謂掘地斷草溉水。五、雖誦律藏，前後雜亂。四分
X44n0743_p0309b11║律云：有五種疾滅正法。一、有比丘不諦受誦律。憙忘
X44n0743_p0309b12║文句。復教他人。文既不具，其義有闕。二、為僧中勝人
X44n0743_p0309b13║上座，一國所宗。而多不持律，但修不善。後生倣習，教
X44n0743_p0309b14║捨戒行。三、有比丘持法持律持摩夷，不教道俗，便即
X44n0743_p0309b15║命終，令法斷滅。四、比丘難可教授，不受善語。餘善比
X44n0743_p0309b16║丘捨置。五、共相罵詈，互求長短，疾滅正法。又破戒人
X44n0743_p0309b17║有五過失。一、自害。二、為智者所呵。三、惡名流布。四、臨
X44n0743_p0309b18║終生悔。五、死墮惡道中。律十誦律云：雖受戒多歲，不知
X44n0743_p0309b19║五法者，應盡形依止他。一、不知犯。二、不知不犯。三、不
X44n0743_p0309b20║知輕。四、不知重。五、不廣誦戒通利。又諸比丘廢學毗
X44n0743_p0309b21║尼，便讀誦修多羅阿毗曇。世尊種種呵責。乃至由有
X44n0743_p0309b22║毗尼，佛法住世。因此多有上座長老比丘學律。四分
X44n0743_p0309b23║律云：上座不學戒，亦不讚歎戒。有餘比丘樂學戒者，
X44n0743_p0309b24║不能以時勸歎。我見如是上座過失，故不讚歎。恐餘
X44n0743_p0309c01║人習學，長夜受苦。毗尼母論云：百臈不知法者，應從
X44n0743_p0309c02║十臈知法者依止。善見論云：若不解律，但解經論，不
X44n0743_p0309c03║得度沙彌，及作依止師。摩耶經云：樂好衣服，縱逸嬉
X44n0743_p0309c04║戲，奴為比丘，婢為比丘尼，不樂不淨觀，毀謗毗尼，互
X44n0743_p0309c05║用三寶物等。是名法滅盡相。觀佛三昧經云：犯四重
X44n0743_p0309c06║虗食信施，過煞八萬四千父母等罪。梵網經云：若佛
X44n0743_p0309c07║子信心出家，受佛正戒，故起心毀犯聖戒者。不得受
X44n0743_p0309c08║一切檀越供養，亦不得國王地上行。不得飲用國王
X44n0743_p0309c09║水土。五千大鬼常遮其前。鬼言大賊。入坊舍城邑宅
X44n0743_p0309c10║中，鬼復掃其脚跡。一切世人，罵言佛法中賊。一切眾
X44n0743_p0309c11║生眼不欲見。犯戒之人，畜生無異，木頭無異。涅槃經
X44n0743_p0309c12║云：由諸比丘不持戒故，畜八不淨財，言是佛聽。如何
X44n0743_p0309c13║此人，舌不卷縮。智度論云：何名為破戒人罪。破戒之人，
X44n0743_p0309c14║人不愛敬。其家如塚，人所不到。破戒之人，惡心可畏。
X44n0743_p0309c15║譬如羅剎。破戒之人，人不歸向。譬如渴人，不向枯井。
X44n0743_p0309c16║破戒之人，心常疑悔。譬如犯事之人，常畏罪至。破戒
X44n0743_p0309c17║之人，如田破雹，不可依仰。破戒之人，譬如苦瓜，雖形
X44n0743_p0309c18║似其種不可食。破戒之人，如賊聚落，不可依止。破戒
X44n0743_p0309c19║之人，譬如大病，人不欲近。破戒之人，不可免苦。譬如
X44n0743_p0309c20║惡道，難可得過。破戒之人，不可共止。譬如惡賊，難可
X44n0743_p0309c21║親近。破戒之人，譬如火坑，行者避之。破戒之人，難可共
X44n0743_p0309c22║住，譬如毒蛇。破戒之人，不可近觸，譬如大火。破戒之
X44n0743_p0309c23║人，譬如破船，不可乘度。破戒之人，譬如吐食，不可更
X44n0743_p0309c24║噉。破戒之人，在好眾中。譬如惡馬，在善馬群中。破戒
X44n0743_p0310a01║之人，雖形似比丘，譬如死屍，在眠人中。破戒之人，譬
X44n0743_p0310a02║如偽珠，在真珠中。破戒之人，譬如伊蘭，在栴檀林中。
X44n0743_p0310a03║如是種種無量破戒之罪不可稱說。行者應當一心
X44n0743_p0310a04║持戒。犯罪輕重經云：佛告目連。若比丘比丘尼無慚
X44n0743_p0310a05║愧心，輕慢佛語，犯眾學戒。如四天王天壽五百歲墮
X44n0743_p0310a06║泥犁中，於人間數九百千歲。（〔私按為若約小數當九百萬。若用大數則九十
X44n0743_p0310a07║千。世窃疑文誤。〕）佛告目連。若無慚愧心，輕慢佛語，犯波羅提
X44n0743_p0310a08║提舍尼。如三十三天壽千歲墮泥犁中，於人間數三
X44n0743_p0310a09║億六十千歲。佛告目連。若無慚愧心，輕慢佛語犯波
X44n0743_p0310a10║夜提。如夜摩天壽二千歲墮泥犁中，於人間數二十
X44n0743_p0310a11║億四十千歲。（〔私按二十下脫四字。又二字錯。合作一字。〕）佛告目連。若無慚
X44n0743_p0310a12║愧心，輕慢佛語，犯偷蘭遮。如兜卛天壽四千歲墮泥
X44n0743_p0310a13║犁中，於人間數五十億六十千歲。（〔私按五十下脫七字。據筭可知。〕）佛
X44n0743_p0310a14║告目連。若無慚愧心，輕慢佛語，犯僧伽婆尸沙。如不
X44n0743_p0310a15║憍樂天壽八千歲墮泥犁中，於人間數二百三十億
X44n0743_p0310a16║四十千歲。佛告目連。若無慚愧心，輕慢佛語，犯波羅
X44n0743_p0310a17║夷。如他化自在天壽十六千歲墮泥犁中，於人間數
X44n0743_p0310a18║九百二十一億六十千歲。都合總計僧尼於五篇七
X44n0743_p0310a19║聚之罪，且篇別單犯一罪論之。如人間日月歲數總
X44n0743_p0310a20║有一千二百六十一億五十千歲墮在地獄。聖教不
X44n0743_p0310a21║虗，特須敬慎。宜修方便，撿察身口。勵志專崇，高慕前
X44n0743_p0310a22║聖。不得自怠，輕蔑佛語。故經曰：正法住，正法滅。意在
X44n0743_p0310a23║茲乎。
X44n0743_p0310a24║教興由致章第二
X44n0743_p0310b01║此章大門有二。一、明教興之意。二、明釋之次第。
X44n0743_p0310b02║第一、教興意者。問曰。佛何故為諸弟子制此五部毗
X44n0743_p0310b03║尼輕重不同。使諸眾生互起是非耶。答曰：佛為比丘
X44n0743_p0310b04║制一部戒律，尚無二名，何況有五。但如來御世，善達
X44n0743_p0310b05║群情。隨犯立制，開塞當機。迄于双樹，在跡為周。復有
X44n0743_p0310b06║尊者波離翼宣斯教。實師資之翹楚。歷賢劫而一遇。
X44n0743_p0310b07║自如來滅影，波離晦跡之後，乃有迦葉，阿難，末田地，
X44n0743_p0310b08║商那和修，優婆崛多。此五羅漢，繼踵傳持。雖不逮前
X44n0743_p0310b09║蹤，亦其亞聖。猶號為八十誦律。略著篇題，而未分部
X44n0743_p0310b10║品。至崛多之季世，有哲王號為阿育。稚尚玄宗，虗心
X44n0743_p0310b11║佛果。乃遠招名德，更刊三藏。於是次後五人曇無德
X44n0743_p0310b12║等各據師宗，競執同異。遂於毗尼一藏，分為五部。致
X44n0743_p0310b13║使篇聚參差，開遮有異。雖覽文似乖，而於義無失。故
X44n0743_p0310b14║經曰：五部雖各別異，而不妨諸佛及大涅槃。
X44n0743_p0310b15║第二、譯之次第者。（已下並依開皇翻經學士成都費長房三寶記錄。）十誦律
X44n0743_p0310b16║五十八卷。（秦弘始六年十月十七日於中寺出見二秦錄。）此之一部，元有五
X44n0743_p0310b17║十八卷。至晉安帝世，罽賓國三藏律師弗若多羅，秦
X44n0743_p0310b18║言功德華。以戒節見稱。遊歷行化。羅既至止。姚興即
X44n0743_p0310b19║召常（以姚萇國諱故改為常也。）安名德六百餘僧。延請多羅憩於
X44n0743_p0310b20║中寺。誦出十誦律梵本。鳩摩羅什度為秦文。三分獲
X44n0743_p0310b21║二。一未竟而多羅奄然終卒。眾咸痛惜。什後又共曇
X44n0743_p0310b22║摩流支，秦言法樂，續譯都訖毗尼誦三卷。（是十誦後善誦。見二
X44n0743_p0310b23║秦錄。）又安帝世罽賓國三藏律師卑摩羅叉，晉言無垢
X44n0743_p0310b24║眼。姚秦弘始八年至常安。羅什去世，乃適壽春。止石
X44n0743_p0310c01║磵寺。律徒雲集。盛闡毗尼。羅什十誦，元有五十八卷。
X44n0743_p0310c02║至羅叉後開為六十一卷。改善誦為毗尼誦。故今有
X44n0743_p0310c03║兩名。律教東行，十誦最初。曇無德律四十五卷。（秦言法藏。
X44n0743_p0310c04║此是人名。則四分律主也。今開為六十卷。見晉世雜錄。）此之一部，元有四十五
X44n0743_p0310c05║卷。至晉安帝世，罽賓國三藏法師佛陀耶舍，秦言覺
X44n0743_p0310c06║名。弘始八年來到姑臧，而什久已入於常安。本在西
X44n0743_p0310c07║域，伏膺耶舍以為師處。聞至姑臧，大生歡喜。則勸姚
X44n0743_p0310c08║興令使迎逆。興未然許之。頃興命羅什出經。而什又
X44n0743_p0310c09║曰：夫欲宣通無上法教，宜令文義理趣圓通。貧道雖
X44n0743_p0310c10║復讀誦其文，未善其理。唯有耶舍深達經致。今在姑
X44n0743_p0310c11║臧，願詔徵之。一言三詳，然後著筆。使微言不墜，取信
X44n0743_p0310c12║千載也。興遂從之。則遣使厚加贈遺，並皆不受。笑曰：
X44n0743_p0310c13║明旨既降，便應載馳。檀越待士既厚。脫如羅什見處，
X44n0743_p0310c14║則未敢聞命。興歎其幾慎，重信敦喻，方至常安。興自
X44n0743_p0310c15║出候。別立新省於逍遙園。四事供養，並無所受。時至
X44n0743_p0310c16║分衛一食而已。舍為人赤髭善毗婆沙。時人號之為
X44n0743_p0310c17║赤髭毗婆沙。什既師之。亦稱為大毗婆沙。四事供養
X44n0743_p0310c18║衣鉢臥具，滿三間屋，不以關心。興為貨之。造玄寺舍。
X44n0743_p0310c19║而先甞誦四分律。時請出之。疑其遺謬。乃試令誦差
X44n0743_p0310c20║藉藥方可五萬言。經一日覆不悞一字。眾咸揖伏。以
X44n0743_p0310c21║弘始十二年譯四分等經律。至十五年方始解座。興
X44n0743_p0310c22║施耶舍布絹萬匹，悉皆不受。沙門道含，竺佛念等二
X44n0743_p0310c23║人筆受。各施千匹。已外名德五百沙門，皆重嚫施。舍
X44n0743_p0310c24║後還西，不知所終。律教東行，四分第二。僧祇律四十
X44n0743_p0311a01║卷。（晉義凞十二年十一月，共法顯等譯，見竺道祖錄，及別錄，或有三十卷。）此之一部，元
X44n0743_p0311a02║有四十卷。至晉安帝世，北天竺國三藏禪師佛䭾䟦
X44n0743_p0311a03║陀羅，晉言覺賢，於揚都及廬山二處譯。沙門法業慧
X44n0743_p0311a04║義慧嚴等筆受。律教東行，僧祗第三。彌沙塞律三十
X44n0743_p0311a05║四卷。（見道慧〔宗〕齊錄。別錄云二十四卷。此疑悞也。）此之一部，元有三十四
X44n0743_p0311a06║卷。至廢帝熒陽王世，罽賓國三藏毗尼師佛陀什，宋
X44n0743_p0311a07║言覺壽。少受業於彌沙塞部。專精律品。兼達禪要。壽
X44n0743_p0311a08║以景平元年七月到於楊都。先是法顯於師子國得
X44n0743_p0311a09║彌沙塞梵本來，未飜譯而遷化。京邑諸僧聞佛陀什
X44n0743_p0311a10║既善此學。於是眾議請令出之。則以其年冬十一月
X44n0743_p0311a11║集龍光寺譯為三十四卷。什執梵文。于填沙門慧嚴
X44n0743_p0311a12║等更互筆受。參正文理。儀同侍中瑯琊王練為檀越。
X44n0743_p0311a13║至二年十二月方訖。律教東行，五分第四。解脫戒本
X44n0743_p0311a14║一卷。（興和二年出。僧昉筆受。出迦葉毗律。大本不來。）此之一卷，至梁武帝世，
X44n0743_p0311a15║東魏南天竺國波羅柰城婆羅門瞿曇般若流支，魏
X44n0743_p0311a16║言智希。於元象初，至興和末，在鄴城譯。時有菩提流
X44n0743_p0311a17║支。雖復前後亦同出經，而眾目錄相傳抄寫，上去菩
X44n0743_p0311a18║提及般若字，唯云流支譯。不知是何流支。迄今群錄
X44n0743_p0311a19║交涉相參，謬濫相入，難得詳定。後賢愽採，幸願討之。
X44n0743_p0311a20║律教東行，解脫第五。
X44n0743_p0311a21║篇聚釋名章第三
X44n0743_p0311a22║此章大門有二。一、列數釋名。二、約性辨業。
X44n0743_p0311a23║第一、列數釋名。有五篇七聚。約義差分，說有七名。結
X44n0743_p0311a24║罪論實，止標六法。今先解七聚。後釋五篇。一、波羅夷。
X44n0743_p0311b01║二、僧伽婆尸沙。三、偷蘭遮。四、波逸提。五、波羅提提舍
X44n0743_p0311b02║尼。六、突吉羅。七、惡說。此之七名，律無正翻。且用義推，
X44n0743_p0311b03║略知途路。初名波羅夷者。僧祇義當極惡。釋有三意。
X44n0743_p0311b04║一、名退沒。由犯此戒，令道果無分。二、名不共住。非失
X44n0743_p0311b05║道而已，更不入二種僧數。一、羯磨。二、說戒。三、墮落義。
X44n0743_p0311b06║捨此身已，墮在阿鼻地獄。十誦云：墮在不如意處。薩
X44n0743_p0311b07║婆多云：由與魔鬪以犯此戒，便墮負處。此律波羅夷
X44n0743_p0311b08║者，譬如斷人頭不可復起。若犯此戒，不復成比丘。此
X44n0743_p0311b09║從行法為名。又云無餘者，此從眾法絕分為名。故偈
X44n0743_p0311b10║云：諸作惡行者，猶如彼死屍。眾所不容受，以是當持
X44n0743_p0311b11║戒。又名不共住，同前僧祇。二、名僧伽婆尸沙者。婆沙
X44n0743_p0311b12║云：僧伽者名僧。婆尸沙者名殘。若犯此罪，纏垢行人，
X44n0743_p0311b13║非全淨用。有殘之罪，由僧除滅，故名僧殘。毗尼母云：
X44n0743_p0311b14║如人為他所斫，殘有咽喉，故名為殘。善見云：僧伽者
X44n0743_p0311b15║為僧。婆者為初。謂前與覆藏羯磨也。尸沙者為殘。謂
X44n0743_p0311b16║後與出罪羯磨也。若犯是罪，僧作法除。此從境立名。
X44n0743_p0311b17║三、名偷蘭遮者。善見云：偷蘭名為大。遮言鄣善道。後
X44n0743_p0311b18║墮惡道。體是鄙穢。此從不善以立其名。明了論云：偷
X44n0743_p0311b19║蘭為麤。遮即為過。麤有二種。一、是重罪方便。二、能斷
X44n0743_p0311b20║善根。所言過者，不依佛所立戒而行，故云過也。四、名
X44n0743_p0311b21║波逸提者。義翻為墮。故十誦云：墮在燒煑覆障地獄。
X44n0743_p0311b22║故名墮也。此律初分三十戒。因財生犯。貪慢心強，制
X44n0743_p0311b23║捨入僧，故名尼薩耆。餘下提罪，因事生犯，單對人悔。
X44n0743_p0311b24║仍罪均一品，同入第三篇攝。出要律儀云：尼薩耆者，
X44n0743_p0311c01║舊翻捨墮。聲論云：尼翻為盡。薩耆為捨。波逸提者，本
X44n0743_p0311c02║名波藥（夷割反）致也。五、名波羅提提舍尼者。義翻云向
X44n0743_p0311c03║彼悔。從對治境以立其名。僧祇云：此罪應發露也。即
X44n0743_p0311c04║此四分，具明悔過之辭。明了論云：波胝提舍尼者，翻
X44n0743_p0311c05║為各對應說。謂對人說所作罪也。六、名突吉羅者。善
X44n0743_p0311c06║見云：突者惡也。吉羅者作也。此律式叉迦羅尼者，翻
X44n0743_p0311c07║為應當學。西域僧云，翻為守戒也。此罪微細，持之極
X44n0743_p0311c08║難，故隨學隨守以立其名。十誦律云：以天眼見犯罪
X44n0743_p0311c09║比丘如駛雨下。豈非專翫在心，名為守戒也。七、名惡
X44n0743_p0311c10║說者。此律第六聚攝。義分有二。初以身名惡作。後以
X44n0743_p0311c11║口名惡說。故突吉羅後，加一惡說，合有七也。據體論
X44n0743_p0311c12║實，的標為六。約業不同，故離有七。問：五篇七聚，何意
X44n0743_p0311c13║離分。答：義有三均，故入篇攝。一、名均。二、體均。三、究竟
X44n0743_p0311c14║均。偷蘭惡說，名義不均。眾罪合雜，統收為聚也。其二
X44n0743_p0311c15║不定。若託境而言，冠通七聚。若論罪體，生疑不信，但
X44n0743_p0311c16║是吉羅。文標三二罪者，略舉生疑之事。餘義不盡，如
X44n0743_p0311c17║疏具述。七滅諍中罪亦通有。但為競於四諍，彼此未
X44n0743_p0311c18║和。故制此七藥，殄除罪爭。文義既廣，非此要所。必有
X44n0743_p0311c19║斯事，冀尋本文。
X44n0743_p0311c20║第二、約性辨藥者。問：三性心中，並有犯戒義不。答：有
X44n0743_p0311c21║一善心犯戒。如薩婆多云：年少比丘不知戒相。塔上
X44n0743_p0311c22║秡草。罪福俱得。僧祇云：知事比丘闇於戒相，互用三
X44n0743_p0311c23║寶物。或見人捨身，心生悲歎，助覓柴薪。或見父母師
X44n0743_p0311c24║僧犯於王法，身處刑戮，為覓刀繩，願早離苦。如是等
X44n0743_p0312a01║事，雖有善心，不以無知得脫，皆犯重罪。以法是可學，
X44n0743_p0312a02║更加無知不學之罪。乃至吉羅亦爾。若論來報，受罪
X44n0743_p0312a03║則輕。順本受心，更不增罪。違本受體，不免地獄。是名
X44n0743_p0312a04║善心犯也。二不善心犯戒者。謂識知戒相，或復無知
X44n0743_p0312a05║輕慢聖教，毀呰佛語，故違禁制，無慚無愧悔。其意轉
X44n0743_p0312a06║姧，惡心漸熾，名不善心犯也。故明了論云：有四種麤
X44n0743_p0312a07║惡意犯罪。一、者濁重貪瞋癡。二、者不信業報。三、者不
X44n0743_p0312a08║惜所受戒。四、者輕慢佛語，故心而造，則得重罪。成實
X44n0743_p0312a09║論云：尤害心中煞蟻子，重於慈心煞人波羅夷。此人
X44n0743_p0312a10║犯決定受苦，以時報俱定故。縱起心立治，唯免制教，
X44n0743_p0312a11║一罪不妨業道終自不除。如十誦云：調達破僧犯蘭，
X44n0743_p0312a12║佛令僧中悔之。而於業道尚墮阿鼻。餘則亡言。又十
X44n0743_p0312a13║地經云：作業有二。一、作業定。二、感果定。諸佛威神所
X44n0743_p0312a14║不能轉。皆謂不善心犯也。三、無記心犯戒者。謂無護
X44n0743_p0312a15║戒之心。隨流而造。意無善惡，卒爾而興，名無記心犯
X44n0743_p0312a16║也。如愚癡比丘不識戒相，縱放身口，損傷物命，斫伐
X44n0743_p0312a17║草木，媒嫁淨人，互用眾物，身壞威儀，觸僧淨器。如是
X44n0743_p0312a18║等例，並入無記門攝。若據論宗，亦有感報義。問：無記
X44n0743_p0312a19║非業，云何感報。答：感報有二。一、先有方便，後入無記。
X44n0743_p0312a20║業成在無記心中，故言感報。而實無記非記果也。二、
X44n0743_p0312a21║不感總報，非無別受。如經中頭陀比丘不覺煞生，後
X44n0743_p0312a22║被猪煞。又五百問事云：知事比丘悞觸淨器，後作噉
X44n0743_p0312a23║糞鬼等。如成實論中睡眠成業，亦是無記報。問：云何
X44n0743_p0312a24║無記不受報耶。答：謂學知戒相。善達持犯。心常勗勵。
X44n0743_p0312b01║惔爾忘悞。非意緣犯禁。此開非犯。如長衣過日不說
X44n0743_p0312b02║淨。善攝根門，睡眠漏失。悞墮椽梁，傷煞人命。如是等
X44n0743_p0312b03║例，並非結限。又束此三心對境有二。若犯性戒，如煞
X44n0743_p0312b04║盜等，具受二罪。謂業道違制。以對情損惱故重。若犯
X44n0743_p0312b05║遮戒，如傷草木等，但得違教，無業道罪。以無情可惱
X44n0743_p0312b06║故輕。凡夫報欲居懷，孰能無犯。既犯則須懺淨，還入
X44n0743_p0312b07║僧數。何意懷疾，自垢心行，不預清眾，於理大悞。律言：
X44n0743_p0312b08║斷頭者，望現失道而論。語其戒體，實自清淨。今時世
X44n0743_p0312b09║人犯一婬戒，初時惶怖，後覆思維，謂戒都無，遂則雷
X44n0743_p0312b10║同不禁根器，隨境放情，恣心造罪。豈不由自闇於戒，
X44n0743_p0312b11║致悞流俗也。如犯婬戒時，餘煞盜等嚴然常淨。況下
X44n0743_p0312b12║餘篇，理則亡言。故薩婆多云：寧可一時發一切戒。不
X44n0743_p0312b13║可一時破一切戒。斯言有驗，信知徵矣。
X44n0743_p0312b14║羯磨釋要章第四
X44n0743_p0312b15║此章大門有三。一、辨意釋名。二、作法具緣。三、立法通
X44n0743_p0312b16║局。
X44n0743_p0312b17║第一、辨意釋名者。夫言羯磨，義當辦事。事非羯磨。謂
X44n0743_p0312b18║辦得前事有堪濟之功，故稱言事。故百論翻為事也。
X44n0743_p0312b19║正論羯磨，乃是聲教業也。故明了論疏翻為業也。然
X44n0743_p0312b20║僧為能秉之人。羯磨是所秉之法。前事復須如實。三
X44n0743_p0312b21║法支持，事乃匡濟。若一法乖違，則難成辦。故律云：若
X44n0743_p0312b22║作羯磨，不如白法作白，不如羯磨法作羯磨，如是漸
X44n0743_p0312b23║漸毀滅正法也。
X44n0743_p0312b24║第二、統明一切羯磨之前，必有由漸。故有十緣不同。
X44n0743_p0312c01║一、述事。二、約處。三、集僧。四、和僧。五、簡眾。六、陳意。七、與
X44n0743_p0312c02║欲。八、問宗。九、答事。十、秉法。一法不孤起。必有所為之
X44n0743_p0312c03║事。其事是何，謂結界等是。若無其事，法豈獨明。故須
X44n0743_p0312c04║先述其事。雖有其事，若也無處，事無所依。故次第二、
X44n0743_p0312c05║約處以論。謂作攝僧界是。唯除結界羯磨，在自然界
X44n0743_p0312c06║中。已外並須託處。故僧祇云：非羯磨地，不得行僧事。
X44n0743_p0312c07║亦須兼知結界元起成壞之相。儻無結不成，唐棄人
X44n0743_p0312c08║功，終無成辦。雖有其處。以法藉人弘。若也無僧，誰能
X44n0743_p0312c09║秉法。故次第三、鳴槌集眾，量僧多少，觀時制度，通識
X44n0743_p0312c10║四僧用處差別。雖復形集，情若有乖，法亦難辦。故次
X44n0743_p0312c11║第四、眾中上座，略和眾情，告僧言大德等莫怪此集。
X44n0743_p0312c12║今有其事須作羯摩，願僧慈悲，同秉此法。即須善識
X44n0743_p0312c13║四分十五種默然之義。謂事有是非。人有忍拒不同。
X44n0743_p0312c14║是故須明。眾雖和默，人有非類。若混雜同居，時乖所
X44n0743_p0312c15║應。故次第五、簡眾未受具者出。復須知足數是非之
X44n0743_p0312c16║相。具如下說。眾既純淨宜申本意。故次第六、正陳本
X44n0743_p0312c17║意。謂作舉作憶念隨僧乞辭等。於中有四。一、順情為
X44n0743_p0312c18║己，多須乞辭。如二房僧殘捨墮等是。二、違心立治，及
X44n0743_p0312c19║以無心領者，則無乞辭。如七羯磨治𢷤及顛狂人等
X44n0743_p0312c20║是。三、僧創立法，必須結界。正此所明，亦無乞辭。四、僧
X44n0743_p0312c21║常行事，亦無乞辭。謂說戒自恣行籌等是。然羯磨之
X44n0743_p0312c22║體，貴在詳遵。形雖緣礙，無妨心到。故次第七、與欲應
X44n0743_p0312c23║和。須知欲緣是非，說之成不。眾心既和，未知竟作何
X44n0743_p0312c24║事。故次第八、問其事宗。僧今和合，何所作為。當羯磨
X44n0743_p0313a01║師問，不得餘人輙問。既有問於前，理須答遣。故次第
X44n0743_p0313a02║九、隨事答云作某羯磨。必題羯磨及所為之事。雙告
X44n0743_p0313a03║僧知。不得單答其事。如似答云布薩說戒者，此直答
X44n0743_p0313a04║其事。然不通羯磨。若答云說戒羯磨者，此則事法雙
X44n0743_p0313a05║告。上來諸緣既備。從此已下，宜陳本意。故次第十、正
X44n0743_p0313a06║作羯磨。此之十緣，汎顯次第。未必一切羯磨皆具此
X44n0743_p0313a07║十。如結界等法，則無乞辭說欲等緣。又如受日說戒
X44n0743_p0313a08║自恣等，雖無乞辭，不妨須欲。如是綺互多少，至時量
X44n0743_p0313a09║作。
X44n0743_p0313a10║第三、立法通局者。就中分二。初明攝法分齊。後別舉
X44n0743_p0313a11║羯磨釋其成壞。初中分四。一、法。二、事。三、人。四、界。第一、
X44n0743_p0313a12║法就辨者，略有三種。一、心念。二、對手。三、眾法。且列三
X44n0743_p0313a13║位。須知三名。第一、心念法者，謂事是微小，界中無人，
X44n0743_p0313a14║令自行得成，無犯戒事。發心念境，口自傳情。故云心
X44n0743_p0313a15║念也。於中有四。一、單心念。二、對手心念。三、眾法心念。
X44n0743_p0313a16║四、體通心念。初單心念者。謂界通內外，隨事自說。縱
X44n0743_p0313a17║令有人，法亦得成。如懺輕吉。說戒座上發露先罪及
X44n0743_p0313a18║六念等三。二對手心念者。謂本是對人之法。由界無
X44n0743_p0313a19║人，佛開心念得成。如此律安居。十誦說淨受藥受七
X44n0743_p0313a20║日。五分受衣及捨。善見受持鉢等七。三眾法心念者。
X44n0743_p0313a21║謂本是僧法。以界無人，故開心念，法亦得成。如此律
X44n0743_p0313a22║說戒，自恣，外部受僧得施，分亡人衣等四。四體通心
X44n0743_p0313a23║念者。謂法不局人，人通多少。縱界有僧，法亦得成。如
X44n0743_p0313a24║受功德衣等一。此之四法，雖開心念。若欲興念，必假
X44n0743_p0313b01║言教。故毗尼母云：心念必須口言。若說不明了，作法
X44n0743_p0313b02║不成。第二、對手法中有二。一、單對手。二、眾法對手。初
X44n0743_p0313b03║單對手者。謂是別人不關眾事。縱界僧不集，作法得
X44n0743_p0313b04║成。如受衣鉢等。（總數二十九，如大疏說。）二眾法對手者。同前眾
X44n0743_p0313b05║法心念說戒等四。第三、眾法中有三。一、單白。二、白二。
X44n0743_p0313b06║三、白四。初單白者。謂事輕小。或是常制。如說戒受懺
X44n0743_p0313b07║等。一白告僧。事得成辦。更無法續，故云單白。二白二
X44n0743_p0313b08║者。謂事涉於義。義須通和。一白牒告僧知。一羯磨量
X44n0743_p0313b09║其可不。通白羯磨，故云白二。三白四者。謂受戒懺夷。
X44n0743_p0313b10║情容乖舛。自非一白告僧，三法量可不，焉能辦事。以
X44n0743_p0313b11║三通白，故云白四。若約羯磨總相，都合一百三十四。
X44n0743_p0313b12║謂單白三十九。白二五十七。白四三十八。若約別離
X44n0743_p0313b13║分，便有四十八。謂心念十五。對手三十三。以別配總，
X44n0743_p0313b14║合有一百八十二。問：昔聞百一，今不同者。答：謂總標
X44n0743_p0313b15║位。非的實數。若引十誦，百一是定。問：何以得知別人
X44n0743_p0313b16║之法，通名羯磨。答：此律三語受戒，及白衣說法中，言
X44n0743_p0313b17║是羯磨。十誦對手心念分衣，亦名羯磨。第二、就事辨
X44n0743_p0313b18║者。謂羯磨所被事中，通情非情。並令前境是實，方成
X44n0743_p0313b19║法事。若一緣有乖，便差聖教。如人法中不覆藏者，與
X44n0743_p0313b20║覆藏羯磨。非法不成。此謂無事有法。如瞻波中應與
X44n0743_p0313b21║作呵責，乃作擯出。此謂有病有藥施不相當。佛判不
X44n0743_p0313b22║成。故知事者必須據實，方稱聖教。且約一事，餘例之。
X44n0743_p0313b23║如實犯罪，自言不犯。實不犯自言犯等。並名非法。若
X44n0743_p0313b24║實言實，方符聖說。非情明者。如二房妨難，不唱界相
X44n0743_p0313c01║等，羯磨不成。如是鉾楯，例准可知。第三、對人明者。於
X44n0743_p0313c02║中有三。謂眾法，對手，心念。初對僧有四。謂四人僧五
X44n0743_p0313c03║人僧十人僧二十人僧。此之四種，唯秉羯磨已外，對
X44n0743_p0313c04║手心念，定不得行。二對手中，人局二三，法通於眾。就
X44n0743_p0313c05║眾法對手中，自然作法兩界無僧，方得為之。若數滿
X44n0743_p0313c06║四，宜改就僧。若單對手，縱令有僧，各不相妨。三心念
X44n0743_p0313c07║有二。若作眾法對手心念，並界中無人，方得法成。若
X44n0743_p0313c08║有一人，名非法別眾。若單心念。弗論同別。彼此有人，
X44n0743_p0313c09║兩不相妨。第四、就界辨者。如下結界中說。今正釋羯
X44n0743_p0313c10║磨文中，且就說戒單白，分為五句。一、大（德姉）僧聽者。勸
X44n0743_p0313c11║警耳識，鑒法得失。二、今僧白月十五日布薩說戒者。
X44n0743_p0313c12║正宣情事，啟眾令知。三、若僧時到僧忍聽者。正明僧
X44n0743_p0313c13║若和集，詳心審聽，量其可不。若僧時到者，謂心和身
X44n0743_p0313c14║集事順法應。僧忍聽者，勸令情和聽可，勿事乖違。四、
X44n0743_p0313c15║布薩說戒者。重牒第二根本白意。次判成就，忍可所
X44n0743_p0313c16║為。五、白如是者。事既辦已，白結告知。次就羯磨法中
X44n0743_p0313c17║明白者。且約白四羯磨受戒初白論之。然上已明。恐
X44n0743_p0313c18║初學未委，重述令知。就前白中，還有五句。一、大（德姉）僧
X44n0743_p0313c19║聽者。筞動耳識，勸審聽法。二、是某甲從（和上和上尼）某甲
X44n0743_p0313c20║求受具足戒乃至（三衣五衣）鉢具（和上和上尼）某甲者。此牒其
X44n0743_p0313c21║緣，正宣情事，令眾量宜聽許可不。三、若僧時到僧忍
X44n0743_p0313c22║聽者。明心事既和，願僧同忍。四、僧令授某甲具足戒
X44n0743_p0313c23║（和上和上尼）某甲者。正明忍可所為，決判成辦。五、白如是
X44n0743_p0313c24║者。委眾令知。
X44n0743_p0314a01║次釋羯磨。就中有三。第一、大（德姉）僧聽者。告眾重聽。事
X44n0743_p0314a02║既非小，宜共詳審。第二、是某甲乃至誰諸（長老大姉）忍者。
X44n0743_p0314a03║（諸者訓之。此乃別問誰之忍不。非謂總問僧也。）此辨乞緣。又牒根本，謂今與
X44n0743_p0314a04║某甲授戒等事，量其可不。三、僧今與某甲授戒乃至
X44n0743_p0314a05║誰不忍者說，單牒根本之情。決判早使成就。第二第
X44n0743_p0314a06║三亦如是說者。略則事或疎闕。繁則辭義盈穢。故軌
X44n0743_p0314a07║尅取中，限至三也。後結勸云。僧已忍與某甲授具乃
X44n0743_p0314a08║至如是持者，此是付囑結歸。非是羯磨正體。於中剩
X44n0743_p0314a09║辨是非者。若事非大，或無緣起，則無乞辭。又無牒事。
X44n0743_p0314a10║如說戒五句。單白除第二四句。成白未定存五。乃至
X44n0743_p0314a11║白二類准除之。又單白文中第一第三第五，文義俱
X44n0743_p0314a12║通百三十四，更無增減，剋須通誦。第二第四，隨事牒
X44n0743_p0314a13║緣。文隨事顯，故限局也。義存啟眾，故通一切。辨羯磨
X44n0743_p0314a14║中，大德僧聽誰諸長老忍誰不忍者說僧已忍下，文
X44n0743_p0314a15║義俱通白二白四。若作其法亦須通誦。中間牒緣牒
X44n0743_p0314a16║事，隨遇隨稱，俱事順合宜，弗乖大軌。縱片文紕，於理
X44n0743_p0314a17║靡墜。上來所述，鏡目啟心，遇緣便作，未假執文。儻昏
X44n0743_p0314a18║大旨，縱誦猶謬。問：白讀羯磨作法成不。答：律無正文，
X44n0743_p0314a19║可以義求。然羯磨戒本作法相似。戒必令誦已然後
X44n0743_p0314a20║得說。今類羯磨豈得白讀。故此律及僧祇中十五日
X44n0743_p0314a21║無人能誦戒者，應差人向他處誦得已，還本處說。不
X44n0743_p0314a22║得重說。乃至一人說一篇竟，更一人說。若不能誦者，
X44n0743_p0314a23║但說法誦經便罷。終無白讀之法。若執文得者，何須
X44n0743_p0314a24║苦抑令讀。問：尼與大僧得更互作羯磨不。答：此律十
X44n0743_p0314b01║誦中尼與大僧作不禮不共語不敬畏問訊。此三羯
X44n0743_p0314b02║磨，不須現前自言得作。此律僧為尼得作五種羯磨。
X44n0743_p0314b03║謂受戒摩那埵出罪謫罸捨教授。然捨教授一種律
X44n0743_p0314b04║中但制羯磨名，而不出羯磨文。必有某事，義作亦得。
X44n0743_p0314b05║如解淨地戒場等。並無羯磨，義作得成。問：得對尼三
X44n0743_p0314b06║眾及沙彌白衣前作羯磨不。答：不得。故律云：應至不
X44n0743_p0314b07║見聞處作。唯除所為人得。若依摩得勒伽十誦律等，
X44n0743_p0314b08║白衣前說戒成者，唯有缾沙王及波斯匿王。仍除王
X44n0743_p0314b09║眷屬，獨為王說，令王心淨，故亦不通諸臣百官等。問：
X44n0743_p0314b10║羯磨所加，得被幾人。答：此律為難事故，得二三人一
X44n0743_p0314b11║時受戒，不得加四。若諫惡和爭，通多無妨。問：羯磨既
X44n0743_p0314b12║竟位屬何處。答：謂第三僧已忍乃至和上某甲竟時，
X44n0743_p0314b13║是羯磨體。不用第三說己名為竟也。故律云：忍者默
X44n0743_p0314b14║然，不忍者說。今若不忍，便成呵破。既三忍無呵，故知
X44n0743_p0314b15║是竟。
X44n0743_p0314b16║結界興廢章第五
X44n0743_p0314b17║此章大門有四。一、釋其界名。二、列數定量。三、依位作
X44n0743_p0314b18║法。四、辨界成壞。
X44n0743_p0314b19║初釋界名者。總有二種。一、曰自然界者。未作法前。但
X44n0743_p0314b20║開隨境。各有分限。人所至處，任運界起。故曰自然。二、
X44n0743_p0314b21║明作法界者。由自然限約，未得遂心。設有寬狹，教文
X44n0743_p0314b22║已定，用則不可。故如來善巧，曲順物情，聽隨處結。軌
X44n0743_p0314b23║式楷定，更無轉改。故曰作法。
X44n0743_p0314b24║第二、列數定量者。汎論界有三種。謂衣食二界，非此
X44n0743_p0314c01║所明。僧之一界，正此宣釋。就中分三。一、大界者。謂人
X44n0743_p0314c02║法二同界。次論量者。此律同一說戒中，為路遠故，聽
X44n0743_p0314c03║十四日說戒。十三日先往。不得受欲。義准應有百里。
X44n0743_p0314c04║毗尼母云：同布薩界，極遠聽一日往還。若極大結，如
X44n0743_p0314c05║前所明。欲小結者，下至容四人已上亦得。薩婆多云：
X44n0743_p0314c06║尼結界者，唯得方一拘盧舍。義准五里。儻有難緣，通
X44n0743_p0314c07║前百里。律云：以僧中數有四人眾起，乃至二十人眾
X44n0743_p0314c08║起，令僧疲極。佛言聽結戒場。仍不云量有大小。准善
X44n0743_p0314c09║見戒場極小，下至容二十一人便得。減則不聽。
X44n0743_p0314c10║第三、依位別解者。住有三別。若安戒場者。先結戒場。
X44n0743_p0314c11║後結大眾。今且論無者。就中分二。先出結界之緣。後
X44n0743_p0314c12║正加法。初中分三。一、料簡是非。二、竪標唱相。三、集僧
X44n0743_p0314c13║辨欲。初中，問曰：大界內有村，得合結不。答：得。故五分
X44n0743_p0314c14║云：諸白衣新作堂舍，為得吉利，或為非人所惱，請僧
X44n0743_p0314c15║於中布薩，故知得也。薩婆多及四分並結取村也。問：
X44n0743_p0314c16║界中有河，得合結不。答：律云，除常有橋船得合結。若
X44n0743_p0314c17║隔駛流無橋者不得。義云若小水淺流者應得。故下
X44n0743_p0314c18║尼律云：水者獨不能度。今既得度，明知得結。問：一標
X44n0743_p0314c19║得作兩相不。答：一肘已上作相者得。故明了論疏云：
X44n0743_p0314c20║如山東西各結別住者是。（大牆類用亦得）。
X44n0743_p0314c21║二竪標唱相者。先明竪標。後明唱相。問：標相界體同
X44n0743_p0314c22║異云何。答：標謂山石之物。用為指的。相即標畔界體
X44n0743_p0314c23║之中。界謂相內作法之所。或標即體。或標異體。相必
X44n0743_p0314c24║體外，臨時處分。並預委三。若依四分界相，不定是非。
X44n0743_p0315a01║故律云：若東方有山稱山，有塹稱塹，草𧂐汪水糞聚
X44n0743_p0315a02║釘杙空地露地等，並得作相。然空相一種，結竟則須
X44n0743_p0315a03║題記。令後來比丘識知界相，行法者無疑。善見云：界
X44n0743_p0315a04║相有八種。一、山。二、石。三、林。四、樹。五、路。六、蟻封。七、江。八、
X44n0743_p0315a05║水。次明界形者。善見云：界形有五種。一方。二圓。三皷
X44n0743_p0315a06║形。四半月形。五三角形。義云並隨屈曲方圓，任地形
X44n0743_p0315a07║結。不要方正。若先無相，隨立一物作之亦得。今時結
X44n0743_p0315a08║者，多是空地。四方城邑，隨有屈曲，先須識過，然後唱
X44n0743_p0315a09║之。云何名過。謂前學未達。後學未明。若唱方相，便容
X44n0743_p0315a10║舛悞。如從牆外唱云：從東南角至西南角，乃至一周
X44n0743_p0315a11║訖。寺南門外便成別眾。以唱界時，從牆基直過，門能
X44n0743_p0315a12║外便成界內。脫寺中閇門作羯磨門。限外有人不喚
X44n0743_p0315a13║盡集，豈非別眾。若從牆內直唱，復有別眾破夏離衣
X44n0743_p0315a14║等過。以界隨牆內起。今既傍牆直唱。門限內地，便是
X44n0743_p0315a15║界外。若寺中作法，有人說欲。至門限內須有所作，又
X44n0743_p0315a16║來入界，豈非別眾。若為破夏。有人在界安居，明相未
X44n0743_p0315a17║出，至門限邊。未還之頃，明相已出，便是界外，豈非破
X44n0743_p0315a18║夏。云何失衣。有人結不失衣界。明相未出，不持衣往
X44n0743_p0315a19║門限內。明相若出，豈非失衣。故須屈曲示知。然後唱
X44n0743_p0315a20║相。不得籠通直過而唱。儻有斯謬，令他一生虗過。故
X44n0743_p0315a21║大集經云：我滅度後，無戒比丘滿閻浮提。斯言實矣。
X44n0743_p0315a22║次明唱人是非者。律云：使舊住人唱。未唱已前，親自
X44n0743_p0315a23║案行，識知處所。屏處闇誦，勿使對眾，致成蹇錯。先須
X44n0743_p0315a24║從東南角為始。故律云：東方有山稱山也。此亦不定。
X44n0743_p0315b01║隨從一角逐穩而唱並得。若在空野中結者，先指四
X44n0743_p0315b02║相示僧，或樹石山水等，隨有稱之。然後僧中差一人
X44n0743_p0315b03║唱。被差人應起禮僧足立唱云：大（德姉）僧聽。我（比丘比丘尼）
X44n0743_p0315b04║某甲。今為僧唱四方大界相。從東南角某樹直西下
X44n0743_p0315b05║博地至西南角某樹。從此北下博地至西北角某樹。
X44n0743_p0315b06║從此東下博地至東北角某樹。從此南下博地還至
X44n0743_p0315b07║東南角某樹。是為大界相一周訖。（一說便得）若在聚落城
X44n0743_p0315b08║塹寺中結者，多從牆內唱云：從寺院大牆東南角內
X44n0743_p0315b09║傍牆西下，至南門東頰北土楞。從此屈曲南出至門
X44n0743_p0315b10║西頰北土楞。從此傍牆西出至西南角內角。從此傍
X44n0743_p0315b11║牆北出至西北角內角。從此傍牆東出至東北角內
X44n0743_p0315b12║角。從此傍牆南出還至東南角內角。是為大界相一
X44n0743_p0315b13║周訖。（一說）若有俗家侵入寺腹。或牆輕尖斜。或寺有多
X44n0743_p0315b14║門。並須一一屈曲隨處唱之。若有橫牆隔礙者，當穿
X44n0743_p0315b15║牆直過口唱便得。
X44n0743_p0315b16║三集僧遠近者。若標相狹，自然寬者。應盡自然界集。
X44n0743_p0315b17║若標相寬，自然狹者。應盡標內集。故僧祇避難界中，
X44n0743_p0315b18║三由旬內有比丘並須呼來。若出界已，作法結之。諸
X44n0743_p0315b19║師解云：但盡自然集者，亦得。以自然界外非是攝僧
X44n0743_p0315b20║之處。又未加法。何為不得耶。僧祇盡標集者。彼容難
X44n0743_p0315b21║事，恐成障礙，故須盡集。今解不然。盡標者是。一、則深
X44n0743_p0315b22║防。二、則僧祇有文。若標內有村在自然裏，不欲取者，
X44n0743_p0315b23║當遶村四邊唱內相。後唱外相。然後結界。村內比丘，
X44n0743_p0315b24║不須外集。若相內外有尼界者，兩不相妨，不須喚集。
X44n0743_p0315c01║若有作法攝僧界者。但令比丘莫出自界。通結裏取
X44n0743_p0315c02║亦得。如明了論圍輪別住等是。問：結界何為不得受
X44n0743_p0315c03║欲者。答：具三義故，不得受欲。一、結界是眾同之本，理
X44n0743_p0315c04║宜急制。二、自然界弱，不勝羯磨。故僧祇云：非羯磨地，
X44n0743_p0315c05║不得作僧事。三、令知界畔，護夏護衣護食別眾等過。
X44n0743_p0315c06║故十誦云：作羯磨比丘死，餘人不知界處。佛令捨已
X44n0743_p0315c07║更結。故須盡集。次正作羯磨。上座問僧集和合已。又
X44n0743_p0315c08║問未受具足戒者出，僧今和合何所作為。答結大界
X44n0743_p0315c09║羯磨。大（德姉）僧聽。此住處（比丘比丘尼）某甲唱四方大界相。
X44n0743_p0315c10║若僧時到僧忍聽。僧今於此四方相內結大界，同一
X44n0743_p0315c11║住處同一說戒。白如是。（律雖不牒人名，然復著無咎。）大（德姉）僧聽。此
X44n0743_p0315c12║住處（比丘比丘尼）某甲唱四方大界相。僧今於此四方相
X44n0743_p0315c13║內結大界，同一住處同一說戒。誰諸（長老大姉）忍僧今於
X44n0743_p0315c14║此四方相內結大界同一住處同一說戒者默然。誰
X44n0743_p0315c15║不忍者說。僧已忍於此四方相內同一住處同一說
X44n0743_p0315c16║戒結大界竟。僧忍默然故。是事如是持。第二、若安戒
X44n0743_p0315c17║場結者。應竪三標。第一重者，戒場外一肘自然內畔
X44n0743_p0315c18║安一標。此是戒場相。第二重者。次一肘自然外畔安
X44n0743_p0315c19║一標。此是大界內相。第三重者。大界外相周匝安一
X44n0743_p0315c20║標。此是大界外相。先唱內標為首。然後第二第三次
X44n0743_p0315c21║第結之。若先有牆者，直指牆為㯹相。若先無者，或以
X44n0743_p0315c22║繩[打-丁+迸]圍。或以樹山等，並得作之。具如上說。其大界牆
X44n0743_p0315c23║基無比寺者，不問寬狹，並得作相。若有寺界相連。或
X44n0743_p0315c24║內安戒場者。其二界牆基，必須尺八已上，方得為相。
X44n0743_p0316a01║故律云：應留中間地。恐二界相錯涉也。義准下至應
X44n0743_p0316a02║留一肘地，計有尺八，足分兩相。多亦無妨。上來所辨，
X44n0743_p0316a03║達律者無疑。猶恐新學之徒，未能曉會。故略以𦘕圖，
X44n0743_p0316a04║冀補規路。案圖行事，庶免違失也。
X44n0743_p0316a05║【圖】
X44n0743_p0316a06║
X44n0743_p0316a07║
X44n0743_p0316a08║
X44n0743_p0316a09║
X44n0743_p0316a10║
X44n0743_p0316a11║
X44n0743_p0316a12║
X44n0743_p0316a13║
X44n0743_p0316a14║
X44n0743_p0316a15║
X44n0743_p0316a16║
X44n0743_p0316a17║
X44n0743_p0316a18║
X44n0743_p0316a19║
X44n0743_p0316a20║
X44n0743_p0316a21║
X44n0743_p0316a22║今依此圖，便有三相。若唱大界外相，必須在外唱之。
X44n0743_p0316a23║周匝屈曲，一如前說。若在牆內唱者，至西南兩面自
X44n0743_p0316a24║然地邊，則與大界內相共合，便不分彼此之異。若無
X44n0743_p0316b01║戒場者，得從內唱。若唱大界內相，東北二邊有小牆
X44n0743_p0316b02║者，應傍小牆東南角外角唱穿小牆西入，還傍大界
X44n0743_p0316b03║南牆，至西南角內角，還傍大界內西牆直北穿小牆
X44n0743_p0316b04║過。然後屈曲唱之。戒場外自然地者。東北兩邊，即用
X44n0743_p0316b05║小牆為自然地。西南兩邊，則用一肘繩㯹外為自然
X44n0743_p0316b06║地。若大界內先無相者。應竪㯹杙，以繩連之。當於戒
X44n0743_p0316b07║塲東南角離大界南牆尺八地，傍小牆基下釘一大
X44n0743_p0316b08║杙。直至西牆。離西大牆內尺八地又釘一杙。直北至
X44n0743_p0316b09║小牆基下復釘一杙。亦令遠大牆一尺八寸。仍以繩
X44n0743_p0316b10║連此三㯹外為自然地。其戒場相者。東北兩邊，則以
X44n0743_p0316b11║小牆內畔為戒塲相。西南兩邊，則用繩㯹內畔為戒
X44n0743_p0316b12║塲相。答：此繩㯹久固不壞者。人在自然地內，不妨戒
X44n0743_p0316b13║場內得成法事。以識知界相故。若此繩㯹破壞無者，
X44n0743_p0316b14║後時客比丘來，不知界畔，容可向自然地內坐立。或
X44n0743_p0316b15║來去不定。恐破僧法事。臨危事嶮，可懼之甚。無知如
X44n0743_p0316b16║此。若大界牆基闊二尺已上者，唱此一肘自然地，縮
X44n0743_p0316b17║入大界牆內，最為穩審。以界是色法入實無妨。計一
X44n0743_p0316b18║肘自然地止可尺八，殘有二寸，便是大界牆體，足辨
X44n0743_p0316b19║兩界之相。上來所明，聊寄一物作此界體。而界相眾
X44n0743_p0316b20║多，未必如圖。至時稱事任補茲處。於戒塲門內亦應
X44n0743_p0316b21║屈曲唱出。恐有繁重，不能更述。若結二界，應先結戒
X44n0743_p0316b22║場後結大界。故五分亦令先結。若先結大界者，當捨
X44n0743_p0316b23║已前結戒場後結大界。又毗尼母云：外更不結大界，
X44n0743_p0316b24║直結小界者。亦不得受具。問：先結大界，後結戒場成
X44n0743_p0316c01║不。答：五分應捨更結。故知得成。以不成後法，故須解
X44n0743_p0316c02║之。五百問事云：後結戒場者。於中受戒，恐無所獲。又
X44n0743_p0316c03║云不知同於未制。賴有此路，則通僥倖。義云：今時結
X44n0743_p0316c04║者，濫法眾多，不可具述。且辨成文，非義自露。如前聖
X44n0743_p0316c05║教所明，則戒場先定也。既知如是。若欲唱結，各當界
X44n0743_p0316c06║為之，不得彼此遙作。便自然界僧盡集戒場所。令一
X44n0743_p0316c07║舊住比丘起，具修威儀，立唱云：大（德姉）僧聽。我（比丘比丘尼）
X44n0743_p0316c08║某甲，為僧唱戒場四方小界相。從東南角內㯹傍繩
X44n0743_p0316c09║西下，至西南角內㯹。從此傍繩北下，至西北角內㯹。
X44n0743_p0316c10║又傍小牆東下，至東地角內角。從此南下至東南角
X44n0743_p0316c11║內㯹。此是戒場相一周訖。（一說）上座問僧集和合已。又
X44n0743_p0316c12║問未受具者出。僧今和合，何所作為。答：結戒場羯磨。
X44n0743_p0316c13║大（德姉）僧聽。此住處（比丘比丘尼）某甲唱四方小界相。若僧
X44n0743_p0316c14║時到僧忍聽。僧今於此四方小界相內結作戒場。白
X44n0743_p0316c15║如是。大（德姉）僧聽。此住處（比丘比丘尼）某甲唱四方小界相。
X44n0743_p0316c16║僧今於此四方小界相內結戒場。誰諸（長老大姉）忍僧今
X44n0743_p0316c17║於此四方小界相內結戒場者默然。誰不忍者說。僧
X44n0743_p0316c18║已忍於此四方小界相內結戒場竟。僧忍默然故。是
X44n0743_p0316c19║事如是持。
X44n0743_p0316c20║次明結大界者。唱相有三。一、先唱內相。二、唱外相。三、
X44n0743_p0316c21║唱竟總結。今先唱大界內相云：大（德姉）僧聽。我（比丘比丘尼）
X44n0743_p0316c22║某甲為僧唱四方大界內相。從小牆東南角外角穿
X44n0743_p0316c23║小牆西出，傍大牆內，至西南角內角。從此傍牆北下，
X44n0743_p0316c24║穿小牆直過，至小牆西北角外角。從此傍小牆東下，
X44n0743_p0317a01║至小牆東北角外角。從此傍小牆南下，還至小牆東
X44n0743_p0317a02║南角外角。此是大界內相一周訖。（一說）次唱外相者。應
X44n0743_p0317a03║從寺院外牆東南角外角為始。大（德姉）僧聽。我（比丘比丘尼）
X44n0743_p0317a04║某甲為僧唱四方大界外相。從寺院外牆東南角外
X44n0743_p0317a05║角，傍牆直西下，至南門東頰外土楞。隨屈曲出至門
X44n0743_p0317a06║西頰外土楞。從此西下，至西南角外角。從此北下，至
X44n0743_p0317a07║西北角外角。從此東下，至東北角外角。從此南下，還
X44n0743_p0317a08║至東南角外角。此是大界外相一周訖。（一說）第三唱已
X44n0743_p0317a09║總結云：此為外相。彼為內相。此是大界內外相一周
X44n0743_p0317a10║訖。結已應告僧云：已唱大界內外相竟。眾僧應作羯
X44n0743_p0317a11║磨。唱者復坐已。上座問僧集和合已。又問未受具戒
X44n0743_p0317a12║者出，僧今和合，何所作為，答結大界羯磨。大（德姉）僧聽。
X44n0743_p0317a13║此住處（比丘比丘尼）某甲唱四方大界相。若僧時到僧忍
X44n0743_p0317a14║聽。僧今於此四方相內結大界，同一住處同一說戒。
X44n0743_p0317a15║白如是。大（德姉）僧聽。此住處（比丘比丘尼）某甲唱四方大界
X44n0743_p0317a16║相。僧今於此四方相內結大界，同一住處同一說戒。
X44n0743_p0317a17║誰諸（長老大姉）忍僧今於此四方相內結大界同一住處
X44n0743_p0317a18║同一說戒者默然。誰不忍者說。僧已忍於此四方相
X44n0743_p0317a19║內結大界竟。僧忍默然故。是事如是持。義云：但依文
X44n0743_p0317a20║結，不須改云僧今於此四方內外相內結作大界。但
X44n0743_p0317a21║以身望相，便通內外。又以界望相，界皆相內。以相望
X44n0743_p0317a22║界，相皆界外。是故依文不須改。
X44n0743_p0317a23║次剩明解界法者。先解無戒場大界法。上座問僧集
X44n0743_p0317a24║和合已。又問未受具戒者出，不來諸比丘說欲，一一
X44n0743_p0317b01║答已。又問僧今和合，何所作為。答解大界羯磨。（自下諸篇
X44n0743_p0317b02║羯磨門緣多少並同。此四但隨牒而稱。答事有異，出功德衣法中也。）大（德姉）僧聽。此住處
X44n0743_p0317b03║（比丘比丘尼）同一住處同一說戒。若僧時到僧忍聽解界。
X44n0743_p0317b04║白如是。大（德姉）僧聽。此住處比丘同一住處同一說戒
X44n0743_p0317b05║今解界。誰諸（長老大姉）忍僧同一住處同一說戒解界者
X44n0743_p0317b06║默然。誰不忍者說。僧已忍同一住處同一說戒解界
X44n0743_p0317b07║竟。僧忍默然故。是事如是持。若有戒場者。先解大界。
X44n0743_p0317b08║後解戒場。此是常式。上座問答，隨事別稱。不同受戒
X44n0743_p0317b09║一答得作眾多羯磨。彼由同界故得。此中為隔自然
X44n0743_p0317b10║兩界。各別作法，故不通也。
X44n0743_p0317b11║次解戒場者。正解戒場時，還須在戒場內。不得在大
X44n0743_p0317b12║界遙解。律無解文。今准難事，解界但飜結為解。理通
X44n0743_p0317b13║文順也。問：僧今和合何所作為。答：解戒場羯磨。大（德姉）
X44n0743_p0317b14║僧聽。僧集此處解戒場。若僧時到僧忍聽。今解戒場。
X44n0743_p0317b15║白如是。大（德姉）僧聽。僧集此處解戒場。誰諸（長老大姉）忍僧
X44n0743_p0317b16║集此處解戒場者默然。誰不忍者說。僧已忍解戒場
X44n0743_p0317b17║竟。僧忍默然故。是事如是持。善見云：戒場上不得立
X44n0743_p0317b18║房。縱使王立。有慚比丘剔壞餘材草，送住寺比丘。唯
X44n0743_p0317b19║置佛殿及樹木也。義云：西國戒場多在露地。如世祭
X44n0743_p0317b20║壇郊祀之所。大唐三藏波頗師等並云壇也。故律中
X44n0743_p0317b21║多稱戒壇也。五百問事云：受戒值天雨。若移戒場屋
X44n0743_p0317b22║下者，先解大界，更結戒場，及結大界方得。
X44n0743_p0317b23║第四、辨界成壞者。此律治故伽藍，不失淨地。若疑應
X44n0743_p0317b24║捨已更結。善見云：依相結已，後失界相，界亦不失。小
X44n0743_p0317c01║法滅盡經云：劫火起時，曾作伽藍所，不為火燒。乃至
X44n0743_p0317c02║金剛界為土臺也。縱令惡心解界，界亦不失。
X44n0743_p0317c03║鳴槌集眾章第六
X44n0743_p0317c04║此章大門有三。一、施座鳴槌。二、集僧遠近。三、眾僧多
X44n0743_p0317c05║少。
X44n0743_p0317c06║今先解初門。將欲鳴槌，先須施座。故律云：當敷座打
X44n0743_p0317c07║楗，盡集一處。出要律儀引聲論翻楗槌云（巨〔塞〕反）槌（音地）
X44n0743_p0317c08║此云磬也。亦名為鍾。十誦云：時僧坊中無人打楗槌。
X44n0743_p0317c09║相續鋪牀教人淨菓菜眾亂語時，無人彈指等。佛令
X44n0743_p0317c10║立維那。聲論翻為次第也。故五分云：打三通也。後因
X44n0743_p0317c11║他請，方有長打。付法藏傳云：昔有國王名罽眤吒。多
X44n0743_p0317c12║行暴虐。生大海中，作千頭魚劒輪迴注，斬截其首。續
X44n0743_p0317c13║復尋生，次第更斬。如是展轉，乃至無量須臾之間。頭
X44n0743_p0317c14║滿大海。時有羅漢維那打楗槌，聞便劒止，苦痛小息。
X44n0743_p0317c15║王則白言。唯願大德若鳴楗槌，延令長久。為長打已，
X44n0743_p0317c16║過七日竟，便受苦畢。長打迄今。意兼濟物。故增一阿
X44n0743_p0317c17║含經云：若打鐘時，一切惡道諸苦，並皆停止。又說二
X44n0743_p0317c18║偈，得除五百億劫生死重罪。降伏魔力怨，除結盡無
X44n0743_p0317c19║餘。露地擊楗槌，比丘聞當集。諸欲聞法人，度流生死
X44n0743_p0317c20║海。聞此妙響音，善當運集此。既知如是。維那將欲鳴
X44n0743_p0317c21║鐘，先具威儀禮十方佛已，至誠為物召集凡聖之意。
X44n0743_p0317c22║然後漸漸生槌，令從微至著。不得麤心大打，驚動眾
X44n0743_p0317c23║心。法用甚多，不能具述。略申此意，行者宜知。五分云：
X44n0743_p0317c24║布薩不時集，妨行道。佛言唱時至若打揵槌。若打皷
X44n0743_p0318a01║吹螺。使舊住沙彌淨人打。不得多打。應打三通。吹螺
X44n0743_p0318a02║亦爾。除漆毒樹。餘木銅鐵瓦鳴者聽作。住處多不得
X44n0743_p0318a03║遍聞，應高處唱。猶不知集，應更相語知。若無沙彌淨
X44n0743_p0318a04║人，比丘亦得打。十誦云：居士請僧，自於寺內鳴槌，乃
X44n0743_p0318a05║至白時至。及送食女人亦自鳴槌。中食施者亦爾，此
X44n0743_p0318a06║律集僧有七法。謂量影破竹作聲放煙吹貝打鼓打
X44n0743_p0318a07║楗槌。若唱時到。亦言沙彌為之。（今時諸寺亦有不許沙彌白衣鳴鐘者，此
X44n0743_p0318a08║迷教甚矣）。
X44n0743_p0318a09║第二、集僧遠近者。略有二種。一、作法。二、自然。若作法
X44n0743_p0318a10║界攝僧，必須盡界內集。若自然界攝僧，隨處遠近，則
X44n0743_p0318a11║有四別。一、聚落。二、蘭若。三、道行。四、水界。此四種皆不
X44n0743_p0318a12║為物造。隨人所居，則有分局。故曰自然。第一、聚落量
X44n0743_p0318a13║者，於中有二。可分別聚落。二、不可分別聚落。先明可
X44n0743_p0318a14║分別者。謂城外村坊及邊夷城邑等。人民希尠。可得
X44n0743_p0318a15║分別。隨義立名。則准十誦云：於無僧坊聚落中，初作
X44n0743_p0318a16║僧坊，未結界時，隨聚落界是僧坊。下文齊行來處，此
X44n0743_p0318a17║內不得別眾。此應是可分別聚落也。此律聚落界取
X44n0743_p0318a18║某院相。二不可分別聚落者。謂中花之處，人民繁多。
X44n0743_p0318a19║不可分別。隨義立名。則准僧祇云：若城邑聚落，界分
X44n0743_p0318a20║不可知者。用五肘弓七弓種一樹。齊七樹相去，使異
X44n0743_p0318a21║眾相見，不犯別眾，各得成就。此應是不可分別聚落
X44n0743_p0318a22║也。義准通相，計七樹六間有六十三步。若取樹兩頭
X44n0743_p0318a23║各有半蔭，便有樹七間，得七十三步半。問：蘭若處有
X44n0743_p0318a24║僧坊，欲結界，何處集僧。答：十誦云，隨聚落界則僧界。
X44n0743_p0318b01║令周匝院相，與聚落之相不別。未須五里集人。故下
X44n0743_p0318b02║文云。無聚落蘭若初起僧坊，乃云一拘盧界。故知先
X44n0743_p0318b03║有僧坊，則同村界。律中僧村四相二界不別。必院相
X44n0743_p0318b04║不周，始得依蘭若集僧。第二、蘭若界者。統明蘭若乃
X44n0743_p0318b05║有多種。謂頭陀寄衣盜戒僧界衣界等。未明餘界。且
X44n0743_p0318b06║解僧界蘭若者。四分無文。諸部言各不定。雖未依准，
X44n0743_p0318b07║而並言蘭若者一拘盧舍等。如雜寶藏中，拘盧舍者
X44n0743_p0318b08║五里也。相傳用此為定。耶舍傳云。拘盧舍者，大牛鳴
X44n0743_p0318b09║音也。其音聞於五里。若有難不得五里集者，則依善
X44n0743_p0318b10║見論，阿蘭若界者，極小方圓七槃陀。一槃陀二十八
X44n0743_p0318b11║肘。若不同意者，七槃陀外得作法事。計有百九十六
X44n0743_p0318b12║肘。肘各尺八，總有五十八步四尺八寸集僧。既言不
X44n0743_p0318b13║同意者，應是難故開也。第三、道行界者。薩婆多云：比
X44n0743_p0318b14║丘遊行，隨所住處，縱廣有拘盧舍界。此中不得別食。
X44n0743_p0318b15║別布薩。亦不明大小。此論解十誦文，言六百步為拘
X44n0743_p0318b16║盧舍。第四、水界者。五分云：水中自然者。若在水中行。
X44n0743_p0318b17║眾中有力人水灑所及處名界。善見云：若擲水若散
X44n0743_p0318b18║沙已外比丘不妨聚。水常流處深淺皆得作自然。潮水
X44n0743_p0318b19║不得。若船上布薩，應下礩。不得繫著岸，及水中樹根。
X44n0743_p0318b20║為與陸地界相連。若水中木石樹等，悉是水界自然
X44n0743_p0318b21║攝。謂離地者得。問：前言不可分別聚落六十三步者。
X44n0743_p0318b22║為身四邊各取六十三步。為一面取三十一步半耶。
X44n0743_p0318b23║答：若四面有人，各取六十三步。故彼文云：七樹中間
X44n0743_p0318b24║異眾相見，不犯別也。問：若彼此俱秉眾法者。自然界
X44n0743_p0318c01║體寬狹云何。答：諸說者不同。今義解云：彼此二眾亦
X44n0743_p0318c02║各有六十三步。不問秉法不秉法，界恒一定。故僧祇
X44n0743_p0318c03║云：異眾者望二處比丘身也。既言七樹中間異眾相
X44n0743_p0318c04║見而不犯別者。此則文順理通，於義有餘，無所疑也。
X44n0743_p0318c05║問：既二眾相望，通用六十三步者。此便二界相重。若
X44n0743_p0318c06║為分其界相。答：若是作法界者，必須留其分齊。不得
X44n0743_p0318c07║兩界交涉。今是自然攝僧之處。通用無妨。
X44n0743_p0318c08║第三、明集僧多少者。總明僧有四種。初明四人僧者。
X44n0743_p0318c09║謂說戒捨墮等是。二、明五人僧者。謂邊地受戒自恣
X44n0743_p0318c10║等是。若據僧祇，捨墮懺罪，亦入五人僧攝。以懺主作
X44n0743_p0318c11║單白和僧時，自為他量，不入僧數。至受懺時，還在數
X44n0743_p0318c12║中。則類自恣，展轉共相足數亦爾。以四分不了，故取
X44n0743_p0318c13║僧祇。三、明十人僧者。謂中國受戒等是。四、明二十人
X44n0743_p0318c14║僧者。謂懺僧殘出罪等是。尼眾出罪，僧尼各須二十，
X44n0743_p0318c15║不同大僧也。義云：前四種僧，各據自行為言。並須清
X44n0743_p0318c16║淨。以犯小罪，不應羯磨故。若據眾法，則有二種。若為
X44n0743_p0318c17║說戒懺罪等。必須清淨。以有犯者不得說戒，不得聞
X44n0743_p0318c18║戒，不得向犯者懺悔，犯者不得受他懺悔。若為受戒
X44n0743_p0318c19║生善門者。未必取體。但使相淨，令前人起尊重心，便
X44n0743_p0318c20║成法事。故律云：弟子雖知和上犯重，而不知向如是
X44n0743_p0318c21║人邊受戒不成，亦開成受。當知但取其相，不論其體。
X44n0743_p0318c22║足數興廢章第七
X44n0743_p0318c23║此章大門有二。一、足數是非。二、別眾是非。
X44n0743_p0318c24║初足數是非者。十誦十一人不足僧數。謂睡眠比丘。
X44n0743_p0319a01║若聞白已睡者，得成擯人。故知未白已前不足數。亂
X44n0743_p0319a02║語人憒閙人入定人啞人聾人啞聾俱人狂人亂心
X44n0743_p0319a03║人病壞心人樹上比丘等，並不足數。摩得勒伽有三
X44n0743_p0319a04║人不足數。謂重病人，邊地人，癡鈍人等。授戒自恣，一
X44n0743_p0319a05║切不成足數。僧祇有六人不足數。謂和上足十人，授
X44n0743_p0319a06║戒不成。若與欲人若隔障。若半覆半露中間隔鄣，若
X44n0743_p0319a07║半覆半露申手不相及，露地不相及，乃至行作羯磨
X44n0743_p0319a08║坐則犯別。住坐臥互乖亦爾。義加醉人亦不足數。十
X44n0743_p0319a09║誦白衣亦不足數。薩婆多，佛亦不足數。上來諸部，總
X44n0743_p0319a10║有二十三人不足僧數。此律有二十八人不足數。謂
X44n0743_p0319a11║為比丘作羯磨，比丘尼足之。及式叉摩那沙彌沙彌
X44n0743_p0319a12║尼十三難三舉滅擯應滅擯等。此二十二人，由非類
X44n0743_p0319a13║故不足數。別住，戒場上，神足在空，隱沒，離見聞處。此
X44n0743_p0319a14║等五人，雖是同類，由不與僧居，相中是乖，故不足數。
X44n0743_p0319a15║所為作羯磨人，由為僧量，故不足數。和上一人，唯不
X44n0743_p0319a16║受戒羯磨數，由為他量故。呵責擯出依止遮不至白
X44n0743_p0319a17║衣家等四人，得應一切羯磨用。覆藏本日治摩那埵
X44n0743_p0319a18║出罪等四人，及十誦中行覆藏竟，本日治竟，摩那埵
X44n0743_p0319a19║竟，合有七人，不足覆藏等四種羯磨僧用。得應餘法
X44n0743_p0319a20║事用。大師云：十誦烏迴拘羅撻利吒比丘等。以是治
X44n0743_p0319a21║僧官人。故唯不足擯羯磨僧用。此解恐非得應一切
X44n0743_p0319a22║羯磨僧用。何意得知。彼秉法擯人既成，何為不足數
X44n0743_p0319a23║也。又自身作羯磨，不同和上自不作法，為他羯磨師
X44n0743_p0319a24║所量，故不足數。義云：十三難等，若未自言已前，同僧
X44n0743_p0319b01║法事，並得成就。若雖自言，當作法時無人知者，亦成
X44n0743_p0319b02║僧事。由相中無違，辦得前事故。律云：不得以天眼觀
X44n0743_p0319b03║他淨穢，應以肉眼看也。十誦云：若犯重罪人，賊詐比
X44n0743_p0319b04║丘，本白衣時破戒人等，若先言有過，後作羯磨不成。
X44n0743_p0319b05║若不言者，一切法成。乃至亦不聽天眼看他持犯也。
X44n0743_p0319b06║義云：自言者，要告前人云，我犯婬盜等，令前人了了
X44n0743_p0319b07║知解，方成自言。若雖不自言。然眾僧並知是犯重十
X44n0743_p0319b08║三難等。舉國知聞。眾人共悉。此等諸人，不待自言，亦
X44n0743_p0319b09║不足數。假令眾中作法，不喚無過。若爾。何故律云：並
X44n0743_p0319b10║要若自言等。又不應以天眼觀他淨穢，當以肉眼看
X44n0743_p0319b11║耶。答：律要自言者。據不知者。今既知犯，豈待自言。又
X44n0743_p0319b12║不許天眼觀，應以肉眼看。我還以肉眼看，不以天眼
X44n0743_p0319b13║觀。何為得足數。故羅婆多云：犯重比丘，眾僧知犯，不
X44n0743_p0319b14║須自言。及以現前。直爾滅擯駈出。義云：若審知有此
X44n0743_p0319b15║犯重過人，其人凶惡不可簡別者。秉法之人，若在露
X44n0743_p0319b16║地作法，必須肩膝相柱，周迴而坐。不得簡隔好人，單
X44n0743_p0319b17║行而坐。身既不足數，隔他好人，便是露地申手之外，
X44n0743_p0319b18║豈非別眾過也。既知如此。秉法之時，須密為此事。不
X44n0743_p0319b19║得語前人令知，反成凶熾。法亦難辦。今時多有此事，
X44n0743_p0319b20║故別㯹記。若非露地，同在堂內，雖好惡相參，法成無
X44n0743_p0319b21║過。
X44n0743_p0319b22║第二、別眾是非者。謂同一界內，相中有乖，與僧不同，
X44n0743_p0319b23║故云別眾。律云：應來者來，是身口心俱集。二、應與欲
X44n0743_p0319b24║者與欲，謂口心集身不集。三、現前得呵人不呵，謂身
X44n0743_p0319c01║口集心不集。雖嘿不呵，亦名和合。故律云：應呵者不
X44n0743_p0319c02║呵也。又下文見他如法羯磨，而心不同，應作嘿然住
X44n0743_p0319c03║之，是名如法。又六群比丘往說戒處立而不坐。佛言，
X44n0743_p0319c04║非法。五分云：病人背羯磨。佛言犯別眾。義云：夫論眾
X44n0743_p0319c05║法，但取威儀之相，不用心之虗實。但令相隨順，心違
X44n0743_p0319c06║便成法事。故律云：見如法羯磨而心不同，得名如法。
X44n0743_p0319c07║當知但取相如，不論心非。若欲秉法同知。待答人坐
X44n0743_p0319c08║竟，然後為之。亦有立成者。除所為作羯磨人。以被治
X44n0743_p0319c09║故不足數，雖立得成。若乞受戒懺悔等。坐乞最好。未
X44n0743_p0319c10║見正文。義立如此。秉羯磨人中立得成者。唯除二人。
X44n0743_p0319c11║威儀師秉單白。以為僧所使，不得輙坐。二、立說戒者。
X44n0743_p0319c12║為眾聞故。自餘一切，並須坐秉也。
X44n0743_p0319c13║受欲成壞章第八
X44n0743_p0319c14║此章大門有四。一、制意釋名。二、開緣得不。三、受緣是
X44n0743_p0319c15║非。四、說欲法。
X44n0743_p0319c16║初制意釋名者。凡言欲者。多以悕須為義。謂心口應
X44n0743_p0319c17║法，事得成辦。脫有緣差，不遂情願。聖開送心，表無乖
X44n0743_p0319c18║異。故稱欲也。摩得勒伽云：何名欲者。謂所作事樂隨
X44n0743_p0319c19║喜共同如法僧事也。次辨欲體者。欲之所須，大意有
X44n0743_p0319c20║二。自有僧私俱須者。如說戒自恣等是。以佛正制，若
X44n0743_p0319c21║叛得罪。自有單僧須者。如受戒受日等是。謂僧須我
X44n0743_p0319c22║和，我未必須。以佛不正制故。
X44n0743_p0319c23║第二、開緣得不者。律云：唯除結界不得受欲。餘並聽
X44n0743_p0319c24║之。
X44n0743_p0320a01║第三、受緣是非者。若有犯戒事非法緣等。以事非故，
X44n0743_p0320a02║並不合與欲。若稱開事，並皆得成。故律云：佛法僧塔
X44n0743_p0320a03║及看病病人，此等六緣，是佛正制，得成與欲。而六群
X44n0743_p0320a04║比丘作衣事亦得說欲。然非正制。義云：今時多有比
X44n0743_p0320a05║丘輕慢佛語，妄行聖教。謂實無病稱病，不欲言欲，不
X44n0743_p0320a06║淨言淨，令他傳此妄語，對眾而說。隨僧多少，一一人
X44n0743_p0320a07║邊，獲三波逸提。所傳之人知而妄告，一一人邊，亦得
X44n0743_p0320a08║三罪。若能傳所傳之人汎爾說者，不犯提罪。容得吉
X44n0743_p0320a09║羅罪。問：無病既不合說欲，得成法事不。答：得成。前人
X44n0743_p0320a10║自有妄語之罪。
X44n0743_p0320a11║第四、說欲法者。（此律正本不牒其事。今之著者，乃是人加。由羯磨中不牒不安者成。文仍
X44n0743_p0320a12║不具，今義正云也）大（德姉）一心念。某甲（比丘比丘尼）如法僧事與欲
X44n0743_p0320a13║清淨。（一說便得）上明自說法。下明轉欲兼他法。謂受他欲
X44n0743_p0320a14║已，自有緣事，須轉與他。聖教亦開之。問：得幾度轉。答：
X44n0743_p0320a15║毗尼母論得七返轉。大（德姉）一心念。我某甲（比丘比丘尼）受
X44n0743_p0320a16║某甲（比丘比丘尼）欲清淨。彼及我身如法僧事與欲清淨。
X44n0743_p0320a17║一說問：欲與清淨異相云何。答：欲應羯磨。清淨應說
X44n0743_p0320a18║戒。若說之時，二俱須牒。此律後制。不同僧祇行前廢
X44n0743_p0320a19║教。律云：若重病人，不能廣說欲者，聽。若言我說欲。若
X44n0743_p0320a20║言與我說欲。若言為我說欲。若現身相等。皆成與欲。
X44n0743_p0320a21║反上不成。問之：餘語可解，若為現相？答：五分云，病人
X44n0743_p0320a22║不能口說。聽現身相與清淨欲。若舉手舉指搖頭，乃
X44n0743_p0320a23║至舉眼，得名與清淨欲。義云：律雖如此。若取欲者，必
X44n0743_p0320a24║須識其瞋喜之相，方得成就。若瞋心不同而舉眼者，
X44n0743_p0320b01║雖取不成，終為別眾。律云：若不憶字，稱姓亦得。若眾
X44n0743_p0320b02║多比丘，隨能記者一時合說並成。問：對僧說欲，言詞
X44n0743_p0320b03║閙亂，一時總說，得成以不。答：此律無文。得不難知。雖
X44n0743_p0320b04║無正斷。若有難事，定應得成。若無難事。准其外律，良
X44n0743_p0320b05║恐不成。故五分僧祇，令至僧中稱名字說。若不如是，
X44n0743_p0320b06║一一不成。問：說欲人多，在坐人少，得成以不。答：四分
X44n0743_p0320b07║文不了。但言隨意多少受，而不云成不。若依諸部，良
X44n0743_p0320b08║恐不成。故僧祇云：與欲人若等若多作布薩，得越毗
X44n0743_p0320b09║尼罪。五分云：聽多人集，持欲人來少。次明對僧法。羯
X44n0743_p0320b10║磨師云不來者說欲。應云大（德姉）僧聽。某甲（比丘比丘尼）我
X44n0743_p0320b11║受彼欲清淨。彼如僧事與欲清淨。（一說）此律若受他欲
X44n0743_p0320b12║來，自有緣事不得往者，應對僧說云。大（德姉）僧聽。我某
X44n0743_p0320b13║甲（比丘比丘尼）彼某甲（比丘比丘尼）我受彼欲清淨。彼及我身
X44n0743_p0320b14║如法僧事與欲清淨。（一說）若自有緣說付僧者。應云大
X44n0743_p0320b15║（德姉）僧聽。我某甲（比丘比丘尼）如法僧事與欲清淨。（一說）此律
X44n0743_p0320b16║無文。僧祇中病比丘與比房比丘欲不受。自入僧中
X44n0743_p0320b17║說。佛言善作如法，不受者得罪。四分無三遍說欲文，
X44n0743_p0320b18║一說便得。故律中所有羯磨及諸法事，須加三遍者，
X44n0743_p0320b19║皆云第二第三亦如是說。其不著者，定知一遍。今時
X44n0743_p0320b20║不學律者，舉世漫諍。令他三說。縱令僧祇有三說文，
X44n0743_p0320b21║亦不合抑他四分。亦同三說。又四分僧祇說文各別。
X44n0743_p0320b22║何得將僧祇文，同四分說。剩解失欲法者。此律有二
X44n0743_p0320b23║十一種。謂十三難三舉滅擯應滅擯。此十八人受他
X44n0743_p0320b24║欲已，自言我是十三難等。並皆失欲法者此律，相中
X44n0743_p0320c01║同順，得成持欲。五分自說罪人，不名持欲。反即成也。
X44n0743_p0320c02║此律又有七種人，若命過，餘處行，罷道。入外道眾，別
X44n0743_p0320c03║部眾至戒場上，若明相出，並皆失欲。問：餘語可解。云
X44n0743_p0320c04║何名餘處行。答：謂將他欲出界已，還來入眾者，不成
X44n0743_p0320c05║持欲，名餘處行也。自恣文中改餘處行，名出界外。此
X44n0743_p0320c06║律又有兩種。謂神足在空，隱沒離見聞處。問：離見聞
X44n0743_p0320c07║處者，為俱離失，為互離失耶。答：俱離故失。謂望比坐
X44n0743_p0320c08║見聞俱離也。故五分中謂在同處相離，雖說不成。義
X44n0743_p0320c09║云：又有七人不成與欲。尼下四人，狂等三人。僧祇有
X44n0743_p0320c10║五失欲法。一，在界外與欲。二，持欲人出界。三，與欲已
X44n0743_p0320c11║自身出界。四，與欲已至僧中，嘿還出眾。五，持欲至僧，
X44n0743_p0320c12║因難驚起，無一人住者，名壞眾失欲。十誦與別住人
X44n0743_p0320c13║欲失。謂行覆藏竟，本日治竟，摩那埵竟。義云：如是等
X44n0743_p0320c14║人，並不成說欲，亦不成持欲。知而故為，反自得罪。故
X44n0743_p0320c15║律云：如是等皆成與欲當更與餘者欲。若病重不堪
X44n0743_p0320c16║說欲，僧就作法。若病人多不可集者，僧出界外作羯
X44n0743_p0320c17║磨。若受欲已至僧，逢難出界，還來欲法得成。必有難
X44n0743_p0320c18║界內不往僧所，作法不成。故律云：有比丘無想，羯磨
X44n0743_p0320c19║不成。問：受欲遇緣不說成不。答：律云，受欲人若睡眠
X44n0743_p0320c20║入定及忘悞不說者皆成。若故不說得罪。問：得成不。
X44n0743_p0320c21║答：成。問：與欲已前事訖不來，犯別眾不。答：不犯。以我
X44n0743_p0320c22║情和，至僧不關欲緣事也。故律云：若事休應往。不往
X44n0743_p0320c23║如法治。然不云成不。計理得成。
X44n0743_p0320c24║毗尼討要上本
X44n0743_p0321a01║
X44n0743_p0321a02║
X44n0743_p0321a03║
X44n0743_p0321a04║毗尼討要上末
X44n0743_p0321a05║
X44n0743_p0321a06║受具戒章第九
X44n0743_p0321a07║此章大門有一十三。一、受戒由藉。二、請師法。三、發戒
X44n0743_p0321a08║緣。四、安置處所。五、單白差人。六、出眾問難。七、單白喚
X44n0743_p0321a09║入。八、乞戒方儀。九、單白和僧。十、對眾問難。十一，正受
X44n0743_p0321a10║戒法。十二，說戒相。十三，遇緣退捨。
X44n0743_p0321a11║第一、所受戒人，須受十戒，然後受具。故下律文若不
X44n0743_p0321a12║受十戒，得戒，而眾僧得罪。薩婆多云：所以制受十戒
X44n0743_p0321a13║者，為染習佛法故。（式叉尼須加六法。制意稍別，具如下述）。
X44n0743_p0321a14║第二、請三師七證法。先明請和上法。所以須請者。以
X44n0743_p0321a15║和上得戒根本。若無此人，闕於教授，進道莫由，理必
X44n0743_p0321a16║須請。故善見論云：以不請故，多造非法。師呵責之，反
X44n0743_p0321a17║云誰請大德為我作和上。佛因制之。若不請者，不得
X44n0743_p0321a18║與授。此律中請師不云僧前。計預一月五月已來請
X44n0743_p0321a19║者，何傷大理，益成生善人。今時多在眾中請者。此依
X44n0743_p0321a20║十誦。故彼文言，令受戒人先入僧中，教次第頭面一
X44n0743_p0321a21║一禮僧足已，然後請也。僧祇亦爾。當具脩威儀，至和
X44n0743_p0321a22║上前，闍梨教云。所以須請者。此師獲戒根本。若不請
X44n0743_p0321a23║者，無由得戒。汝當起慇重心請，教已語云。計此請文，
X44n0743_p0321a24║云出自汝口。由汝不解，故我教汝。汝當一心承受我
X44n0743_p0321b01║教。答云爾。大（德姉）一心念。我某甲今請（大德阿姨）為和上。願
X44n0743_p0321b02║（大德阿姨）為我作和上。我依（大德阿姨）故，得受具足戒。慈愍故。
X44n0743_p0321b03║（三說）僧祇云：次眾中三請已。和上應語云。發彼喜心。此
X44n0743_p0321b04║律中答云可爾。或云教授汝。或云教授汝莫放逸。弟
X44n0743_p0321b05║子答云頂戴持。次請二闍梨。律無正文。佛阿毗曇中，
X44n0743_p0321b06║師並有請法。以文不巧，故不寫出。今準和上義出請
X44n0743_p0321b07║文。若欲請羯磨師者，預請亦得。當具修威儀，至戒師
X44n0743_p0321b08║前。和上教云。羯磨阿闍梨者，是受戒正緣。若無此人
X44n0743_p0321b09║秉於羯磨，則大地塵沙戒法，無由得生。故須起增上
X44n0743_p0321b10║慇重心，於戒師所。如是種種教化。然後請云：大（德姉）一
X44n0743_p0321b11║心念。我某甲今請（大德阿姨）為羯磨阿闍梨。願（大德阿姨）為我
X44n0743_p0321b12║作羯磨阿闍梨。我依（大德阿姨）故，得受具足戒。慈愍故。（三說）
X44n0743_p0321b13║次請威儀師法。具脩威儀至師前。闍梨教云。由此威
X44n0743_p0321b14║儀師為汝引導，令至眾中，發汝具戒緣起，並因此師。
X44n0743_p0321b15║故須起慇重心請也。大（德姉）一心念。我某甲今請（大德阿姨）
X44n0743_p0321b16║為威儀阿闍梨。願（大德阿姨）為我作威儀阿闍梨。我依（大德
X44n0743_p0321b17║阿姨）故，得受具足戒。慈愍故。（三說）問：何故律中喚和上為
X44n0743_p0321b18║阿姨。答：佛在世時，大愛道尼是佛姨母。諸尼因是得
X44n0743_p0321b19║戒。遂學佛語，皆喚為姨。故相傳不絕。迄至於今。如世
X44n0743_p0321b20║俗中皇姨舅等。此律下文弟子知和上犯重，亦知不
X44n0743_p0321b21║應如是人邊受，亦知雖受不得戒，如是不成受也。反
X44n0743_p0321b22║上便成。餘之九師，律無正文。准同和上。義云：若和上
X44n0743_p0321b23║犯重，羯磨師知，亦不成受。以所牒非（比丘比丘尼）用。十師
X44n0743_p0321b24║互相知，亦不成受。了了知非，則不應羯磨。下至知有
X44n0743_p0321c01║四人清淨者，得成僧用。故摩得勒伽云：邊地五人持
X44n0743_p0321c02║律者得授。當知中國理則亡言。（大僧和上十夏。尼和上十二夏。）必須
X44n0743_p0321c03║限定。此律九夏和上，雖開成授，而得小罪。（尼十一夏。和上准此。
X44n0743_p0321c04║應開。）二種闍梨，（大僧五夏已上。尼六夏已上也。）方得受戒。故下律文多
X44n0743_p0321c05║己五歲也。餘師隨夏多少，無所妨也。五百問事：比丘
X44n0743_p0321c06║五臈不滿，度弟子，知非而度，犯墮。若弟子不知是非，
X44n0743_p0321c07║得戒。（尼不滿六臘義亦應同）。
X44n0743_p0321c08║第三、教其發戒之緣。初明所緣之境。後示心有優劣。
X44n0743_p0321c09║初明緣者。所發之戒，乃有無量。隨境總論。要而言之，
X44n0743_p0321c10║不過情與非情，依正兩報。有無二諦，滅理涅槃，佛說
X44n0743_p0321c11║聖教文字經卷，形像塔庿地水火風虗空識等六塵
X44n0743_p0321c12║萬境法界等法，不可具陳。何以故。由不受故，則於一
X44n0743_p0321c13║一眾生，莫問凡聖，起塵沙等惡。今翻為善，則成塵沙
X44n0743_p0321c14║等戒。故善生經云：眾生無邊故，戒亦無邊。次明非情
X44n0743_p0321c15║者。薩婆多論，於非眾生上，亦得無量戒善功德。如十
X44n0743_p0321c16║方世界所有大地，下至空界已來，若傷如微塵，並得
X44n0743_p0321c17║其罪。由受戒故，並成戒善。且如壞一草葉，始從萌芽
X44n0743_p0321c18║一一花葉得罪。今翻爾所罪，得若干戒。故善生云：天
X44n0743_p0321c19║地無量故，戒亦無量。乃至虗空亦有盜損之義。故善
X44n0743_p0321c20║生云：虗空無邊故，戒亦無邊。薩婆多云：新受戒人，與
X44n0743_p0321c21║佛齊功。以此推之，出家之士，真是善法功德之聚。位
X44n0743_p0321c22║等人天，良由於此。不論持者。假令毀戒之人，亦得無
X44n0743_p0321c23║邊戒利。何以知之。故十輪經云：破戒比丘，雖是死人。
X44n0743_p0321c24║是戒餘力，能大利益人天道俗。猶如牛黃麝香等。佛
X44n0743_p0322a01║即說偈言：瞻葡華雖萎，勝於一切華。破戒諸比丘，猶
X44n0743_p0322a02║勝諸外道。是故行者受戒毀禁，尚得功德。況當清淨
X44n0743_p0322a03║如法奉持，則難思難述。汝當緣念如上諸境。既知所
X44n0743_p0322a04║緣境已。次為廣開心懷。令彼受者增益道志。應語言。
X44n0743_p0322a05║（族姓子族姓女）聽。當發上品心，得上品戒。若發中下心，得中
X44n0743_p0322a06║下戒。假令道成四果，是戒猶是中下。云何名上品心。
X44n0743_p0322a07║若言我為正向泥洹故，為趣向三解脫門故，為成三
X44n0743_p0322a08║聚戒故，為令法久住故，為救攝眾生諸苦惱故，為求
X44n0743_p0322a09║佛道度眾生故，如是始是真佛弟子，得佛淨戒。問：此
X44n0743_p0322a10║教是小，云何得發大志。豈不與宗相違耶。答：古代諸
X44n0743_p0322a11║師，多判四分為大乘者，良恐非也。教實是小。不妨得
X44n0743_p0322a12║發大志。如佛說大乘，亦有發小乘心者。何妨說小得
X44n0743_p0322a13║發大志。既知如此發戒之境，心有上下。必須智者於
X44n0743_p0322a14║受戒前，一一題授。使心相讀。了法明淨，方得為授。
X44n0743_p0322a15║第四、律云：當安欲受戒人置眼見耳不聞處立。若安
X44n0743_p0322a16║見聞俱離處及界外者，不名受戒。故五分云：以起過
X44n0743_p0322a17║故，聽安戒壇外眼見處。
X44n0743_p0322a18║第五、單白差威儀師。屏問遮難。此律由界外脫衣看
X44n0743_p0322a19║故，致令受者慚耻，稽留受戒。佛言。不得露形看。當差
X44n0743_p0322a20║人屏問遮難。此律彼戒師當問眾中誰能為某甲作
X44n0743_p0322a21║教授師。答言某甲能。戒師問，僧今和合，何所作為。答
X44n0743_p0322a22║差教授師單白羯磨。若作此答，止得作一法。若總答
X44n0743_p0322a23║云，受大戒羯磨者。後更不須和。縱後更受，亦不須和。
X44n0743_p0322a24║以一答通多人故。大（德姉）僧聽。彼某甲從（和上和上尼）某甲
X44n0743_p0322b01║求受具足戒。若僧時到僧忍聽。某甲為教授師。白如
X44n0743_p0322b02║是。
X44n0743_p0322b03║第六、明出眾問難。所以須問者。恐其覩眾惶怖，有無
X44n0743_p0322b04║差互，言辭舛錯，答容不實。屏處怖微，令審定也。然此
X44n0743_p0322b05║十三難，亦問不得戒。若有問不答，亦不成受。故文言
X44n0743_p0322b06║自制後不問不得戒。又問難之體，必須分拆文句，令
X44n0743_p0322b07║識相輕重。不得直問言汝不犯邊罪不。知此邊罪竟
X44n0743_p0322b08║是何等。自非明律，何能達此。若不委問，恐是十三難
X44n0743_p0322b09║（沙彌　式叉尼）或本是白衣時曾受五戒八戒，隨破一重，皆
X44n0743_p0322b10║不發戒。或先受大戒，本時不捨。或捨不明。曾經還俗。
X44n0743_p0322b11║不達戒相，謂言無戒，今重受戒。若也獨受，義容無過。
X44n0743_p0322b12║儻共他好人同時受戒，令他先受，自身在後。既是大
X44n0743_p0322b13║戒比丘。在於壇外，豈不破他前人法事。既有斯謬，必
X44n0743_p0322b14║須達律者委具問之。今正出眾問難。威儀師當起禮
X44n0743_p0322b15║僧足已。至行者所，坐已。語受者言。汝坐。令大敷座具，
X44n0743_p0322b16║為其舒張在申手內。若依五分，應安慰云：汝莫恐怖，
X44n0743_p0322b17║須臾持汝著高勝處。應取衣鉢舒看。因此衣鉢種種
X44n0743_p0322b18║誘訹。執五條已。語云：此是安陀會。指身所著衣，此是
X44n0743_p0322b19║鬱多羅僧。執大衣已，此是僧伽梨。（尼加問僧祇支，覆肩衣。）此（三五）
X44n0743_p0322b20║衣，一切九十六種外道無此衣名。今故示汝。并執鉢
X44n0743_p0322b21║已。語云：此是鉢多羅。此衣鉢是汝有不。彼應答云：是。
X44n0743_p0322b22║即襆衣鉢已。語言：善（男子女人）諦聽。今是至誠時，實語時。
X44n0743_p0322b23║我今問汝。隨我問答。若不實者，當言實所以如此者。
X44n0743_p0322b24║由無始來，多有妄言欺誑凡聖，致使沉溺生死。今欲
X44n0743_p0322c01║捨虗妄證真實故，令汝實答。我今問汝遮難。答若不
X44n0743_p0322c02║實，徒自浪受，終不得戒。一不犯邊罪不。答言：不。應語
X44n0743_p0322c03║云：計汝應不識何謂邊罪。以曾受戒，行婬，盜滿五錢，
X44n0743_p0322c04║煞人，自稱得聖。犯此四者，必不得受。汝不犯不。答言：
X44n0743_p0322c05║不。二、汝不白衣時汙他淨戒（比丘比丘尼）不。答言：不。三、汝
X44n0743_p0322c06║不白衣時及（沙彌　式叉尼）時。盜聽犯他說戒羯磨眾僧法
X44n0743_p0322c07║事不。答言：不。四、汝不破內外道，謂曾作外道，求來受
X44n0743_p0322c08║戒後還作外道，今復重來不。答言：不。五、汝不五五種
X44n0743_p0322c09║黃門，謂生揵妬變半不。答言：不。（生者生已自然。揵者人截。妬者見他行婬，
X44n0743_p0322c10║方有欲心。變者生後變作半者半月能行，半月不能行。女黃門者謂石女等是。今時多有自截男形者。准依四
X44n0743_p0322c11║分。若揵若截者，應當滅擯。若截少分者，志性未改者〔性未改者〕，依五分為授。故彼律云：若截頭及半得小罪成
X44n0743_p0322c12║受。都截者滅擯。四分若被怨家惡獸，業報自落者不犯。）六、汝不煞父不。答言：不。七、
X44n0743_p0322c13║汝不煞母不。答言：不。八、汝不煞阿羅漢不。答言：不。九、
X44n0743_p0322c14║汝不破僧不。答言：不。十、汝不惡心出佛身血不。答言：
X44n0743_p0322c15║不。十一、汝非非人，謂（天子天女）阿脩羅諸鬼神等變形為
X44n0743_p0322c16║人而受具不。答言：不。十二、汝非畜生，謂諸龍能變化
X44n0743_p0322c17║者，厭本惡趣，來受具不。答言：不。十三、汝非身挾男女
X44n0743_p0322c18║二形不。答言：不。問：已應語言。善男子此十三難，汝已
X44n0743_p0322c19║導無。今更問汝諸遮妨義。而遮事非一。文中略問十
X44n0743_p0322c20║六。自餘受法廣明。皆言不應。不論得不。今以義准，有
X44n0743_p0322c21║得不得。若不自稱字，不稱和上字，年不滿，衣鉢不具
X44n0743_p0322c22║等，定不得戒。自外可通。汝字何等。答言某甲。和上字
X44n0743_p0322c23║誰。答言某甲。年滿二十未。答言滿。衣鉢具不。答言具。
X44n0743_p0322c24║汝父母（尼加夫主）聽不。答言聽。汝非負債不。答言：不。汝非
X44n0743_p0323a01║（奴婢）不。答言：不。（五百問事。知是俗家奴度者犯重。若先不發遣後知不發遣亦重。其奴不名大
X44n0743_p0323a02║道人。僧奴義準斷。）汝非官人不。（尼無此問）答言：不。汝是（丈夫女人）不。答
X44n0743_p0323a03║言是。（丈夫女人）有如是病，癩㿈疽白癩乾消癲狂。（尼加二形，二道，
X44n0743_p0323a04║合道，小常漏，大小便涕唾常流出。）汝有如是諸病不。答言無。應讚言
X44n0743_p0323a05║善（男子女人）汝戒必得。何以故。由無遮難故。又當語言。如
X44n0743_p0323a06║我今問汝事。僧中亦當如是問。如汝向者答我，眾僧
X44n0743_p0323a07║中亦如是答。更莫改變。應教起立。為正著七條，令威
X44n0743_p0323a08║儀齊整。著履，揲座具安臂上，襆衣置手中已，語言。我
X44n0743_p0323a09║至僧中，為汝通信。若大眾許可。我當舉手招汝，汝即
X44n0743_p0323a10║來耶。答言爾。若依五分。教著衣時密如法視無重病
X44n0743_p0323a11║不。如是種種方便看之。五分云：若不相識人，不應雲
X44n0743_p0323a12║霧闇中受。五百問事云：要須燈燭照之。
X44n0743_p0323a13║第七、單白喚入眾。彼教授師還攝威儀，來至僧中，如
X44n0743_p0323a14║常威儀，相去申手相及處立。當作白云：大（德姉）僧聽。彼
X44n0743_p0323a15║某甲從（和上和上尼）某甲求受具足戒。若僧時到僧忍聽。
X44n0743_p0323a16║我已問竟。聽將來。白如是。白已勿出僧中。於堂門限
X44n0743_p0323a17║內立待。舉手呼言。某甲來。彼來已。至僧中時。當為捉
X44n0743_p0323a18║衣鉢，教正衣服，四向禮僧竟。
X44n0743_p0323a19║第八、正明乞戒。此教授師教至戒師前，右膝著地，合
X44n0743_p0323a20║掌將衣鉢付戒師已。安慰其心。懇惻至誠。仰憑清眾，
X44n0743_p0323a21║求哀乞戒。語言。此之戒法，非人不傳。故六道之中，唯
X44n0743_p0323a22║人得受。彼天王梵王常作念言。何時得受具戒。由報
X44n0743_p0323a23║鄣故，不得受戒。汝今生人道中，無諸遮難，當發增上
X44n0743_p0323a24║善心乞戒。須臾之間，便入三乘聖人僧寶之位。不可
X44n0743_p0323b01║校量。但乞戒由汝自心。發言不從他出。既是勝妙之
X44n0743_p0323b02║法，若不曉其方軌，則階漸無由可證。故佛教我為汝
X44n0743_p0323b03║引導。汝當一一逐我言教。大（德姉）僧聽。我某甲從（和上和上
X44n0743_p0323b04║尼）某甲求受具足戒。我某甲今從眾僧乞受具足戒。
X44n0743_p0323b05║（某甲為和上和上尼某甲）願僧拔濟我。慈愍故。（三說）威儀師依本座
X44n0743_p0323b06║已。
X44n0743_p0323b07║第九、戒師單白和僧問難。戒師當白云：大（德姉）僧聽。此
X44n0743_p0323b08║某甲從（和上和上尼）某甲求受具足戒。此某甲今從眾僧
X44n0743_p0323b09║乞受俱足戒。（某甲為和上和上尼某甲）若僧時到僧忍聽。我問諸
X44n0743_p0323b10║難事。白如是。
X44n0743_p0323b11║第十、正明對眾問難。應取其衣鉢，一一提示言。此安
X44n0743_p0323b12║陀會、鬱多羅僧伽梨及鉢。此衣鉢若借來者，不得戒。
X44n0743_p0323b13║實是汝物不。答言是。應語言善（男子女人）聽。今是至誠時
X44n0743_p0323b14║實語時。今隨問汝。汝當隨實答。所以言真實答者。故
X44n0743_p0323b15║僧祇云：汝若不實答，便欺誑諸天魔梵沙門婆羅門
X44n0743_p0323b16║諸天世人。亦欺誑如來。乃以眾僧。自得大罪。今問汝
X44n0743_p0323b17║十三難。還同上威儀師所問。而眾僧恐屏處有濫，故
X44n0743_p0323b18║對眾一一問汝。汝還依威儀師所問，一一答我。（從此已下
X44n0743_p0323b19║正問遮難。一同前威儀師說）。
X44n0743_p0323b20║第十一、正授戒者。若答無遮難，堪為正授。將欲授戒，
X44n0743_p0323b21║先勗心懷，令生上品戒。戒師語言：善（男子女人）汝遮難並
X44n0743_p0323b22║無。眾僧同共隨喜。當與汝戒。但戒善廣大，亘周法界。
X44n0743_p0323b23║當起上品心，得上品戒。何等上品。故前緣起云：為趣
X44n0743_p0323b24║泥洹果。向三解脫門。成就三聚淨戒。令正法久住。此
X44n0743_p0323c01║是品心。次當廣開汝心。所以爾者。以塵沙妙法，住汝
X44n0743_p0323c02║身中。不以報身狹小而得受也。當作虗空器量之身，
X44n0743_p0323c03║遍周法界。一切凡聖依正兩報，無問自他等境，皆發
X44n0743_p0323c04║塵沙等戒。汝當領納此法。又此戒法，若是有形有色
X44n0743_p0323c05║者，入汝身時，當如天崩地陷之聲。由是非色法故，今
X44n0743_p0323c06║汝不覺。汝當起驚悚之意，勿得懈慢。今為汝作羯磨，
X44n0743_p0323c07║發此塵沙戒善。所以法界戒善而得用羯磨發者。汝
X44n0743_p0323c08║不聞外道仙人用呪術之力，尚能移山填海，迴天轉
X44n0743_p0323c09║日。豈況如來六道之師，所說聖教，法中之上，而無過
X44n0743_p0323c10║此力？今一白三番羯磨，世尊口出。我傳佛教，發汝戒
X44n0743_p0323c11║體。汝須知之。正作法前，白云：眾僧慈悲布施某甲戒。
X44n0743_p0323c12║作此語已。應四向顧望，勿令人睡非法別眾等坐。若
X44n0743_p0323c13║有即須喚令正坐。向羯磨師一心聽說。白云：大（德姉）僧
X44n0743_p0323c14║聽。此某甲從（和上和上尼）某甲求受具足戒。此某甲今從
X44n0743_p0323c15║眾僧乞受具足戒。（某甲為和上和上尼某甲）自說清淨無諸難事，
X44n0743_p0323c16║年滿二十。（三五）衣鉢具。若僧時到，僧忍聽。僧今授某甲
X44n0743_p0323c17║具足戒。（某甲為和上和上尼某甲）白如是。（作白已。問僧成就不，三番羯磨亦一一問之。此
X44n0743_p0323c18║出僧祇文。知法者答云是。）大（德姉）僧聽。此某甲從（和上和上尼）某甲求受
X44n0743_p0323c19║具足戒。此某甲今從眾僧乞受具足戒。（某甲為和上和上尼某甲）
X44n0743_p0323c20║自說清淨無諸難事，年滿二十，（三五）衣鉢具。僧今授某
X44n0743_p0323c21║甲具足戒。（某甲為和上。和上尼某甲。）誰諸（長老大姊）忍僧與某甲授具
X44n0743_p0323c22║足戒（某甲為和上和上尼某甲）者嘿然。誰不忍者說。（如是三說）僧已忍
X44n0743_p0323c23║與某甲授具足戒，（某甲為和上和上尼某甲）竟。僧忍嘿然故。是事
X44n0743_p0323c24║如是持。（作羯磨已。即須量影記其時節。擬後辨其大小。）律云：若有八難餘
X44n0743_p0324a01║緣天陰闇等，當二三人一時作羯磨。然不得加四。以
X44n0743_p0324a02║相同別眾故。此律尼作本法已，即應往僧中求受大
X44n0743_p0324a03║戒。違者犯罪。就中略有五句。一、請僧尼寺成受不成
X44n0743_p0324a04║受。二、僧尼足數多少。三、界須重結。四、安置儀式。五、正
X44n0743_p0324a05║受法。
X44n0743_p0324a06║第一、問：僧至尼寺受戒成不。答：若依薩婆多師資傳，
X44n0743_p0324a07║此不如法，不成受戒。如端正女人，此是難故，猶不許
X44n0743_p0324a08║請僧來尼寺受，尚令遣信方得成受。此既非難，何得
X44n0743_p0324a09║開受。問：就尼寺外俗家結界，成受以不。答：律無正制。
X44n0743_p0324a10║此容可通。然非法得罪，無妨戒成。問：本法尼名作何
X44n0743_p0324a11║等。答：律名比丘尼也。問：尼得在僧寺作本法不。答：如
X44n0743_p0324a12║明了論，僧界內為尼立界作法，理得無過。
X44n0743_p0324a13║第二、僧尼二部足數多少者。問：有人尼中作本法竟，
X44n0743_p0324a14║將三兩尼送受人僧寺，得成受不。答：依四分不得。故
X44n0743_p0324a15║律云：比丘尼僧應將受戒者，至大僧中。既言是僧，云
X44n0743_p0324a16║何得許。又受戒已，猶勸言二部僧具足滿。僧祇亦云：
X44n0743_p0324a17║尼受大戒，名二十眾。又五分云：彼和上闍棃復集十
X44n0743_p0324a18║尼僧往比丘僧中乞戒。故和僧尼，各須十人。
X44n0743_p0324a19║第三、界須重結者。問：尼至僧寺受戒，須結界不。答：此
X44n0743_p0324a20║之羯磨，二眾所秉。非界無以攝人。非界無以羯磨。宜
X44n0743_p0324a21║集本部重結穩審。又如尼懺僧殘二眾，各須結界也。
X44n0743_p0324a22║亦有諸師不立此者。良恐大悞。若欲作法，尼僧盡集
X44n0743_p0324a23║自然界內。令本法尼在自然界外。正結界時，不得對
X44n0743_p0324a24║大僧作法。須離聞處，遙見無妨。故律下文不應對尼
X44n0743_p0324b01║作羯磨。
X44n0743_p0324b02║第四、安置儀式者。應在二部僧中長鋪兩蓆，使中間
X44n0743_p0324b03║空容二三尺許，令申手相及。本法尼多者，總立離聞
X44n0743_p0324b04║著見處。然後一一喚來入眾乞戒。受得戒已，在尼下
X44n0743_p0324b05║行坐。
X44n0743_p0324b06║第五、正受戒者。比丘尼僧令闍梨將引受者入僧禮
X44n0743_p0324b07║已。教在戒師前胡跪請師云：大德一心念。我某甲今
X44n0743_p0324b08║請大德為羯磨阿闍梨。願大德為我作羯磨阿闍棃。
X44n0743_p0324b09║我依大德故，得受具足戒。慈愍故。（三說）律無請文。准前
X44n0743_p0324b10║須也。次教乞戒云：大德僧聽。我某甲從和上尼某甲
X44n0743_p0324b11║求受具足戒。我某甲今從眾僧乞受具足戒。和上尼
X44n0743_p0324b12║某甲。願僧救濟我。慈愍故。（三說）威儀師坐已。大僧戒師
X44n0743_p0324b13║問僧云：僧今和合，何所作為。答：受大戒羯磨。大德僧
X44n0743_p0324b14║聽。此某甲從和上尼某甲求受具足戒。此某甲今從
X44n0743_p0324b15║眾僧乞受具足戒。和上尼某甲。若僧時到僧忍聽。我
X44n0743_p0324b16║問諸難事。白如是。善女人聽。今是真誠時。實語時。我
X44n0743_p0324b17║今問汝。有當言有。無當言無。正問遮難，如前尼法。若
X44n0743_p0324b18║並答無已。又問汝學戒清淨不。答：學戒清淨。更問餘
X44n0743_p0324b19║尼眾等。此人學戒清淨不。尼和上答云：學戒清淨。大
X44n0743_p0324b20║德僧聽。此某甲從和上尼某甲求受具足戒。此某甲
X44n0743_p0324b21║今從眾僧乞受具足戒。和上尼某甲。某甲自說清淨
X44n0743_p0324b22║無諸難事。年歲已滿。衣鉢具足。已學戒清淨。若僧時
X44n0743_p0324b23║到僧忍聽。僧今為某甲授具足戒。和上尼某甲。白如
X44n0743_p0324b24║是。大德僧聽。此某甲從和上尼某甲求受具足戒。此
X44n0743_p0324c01║某甲今從眾僧乞受具足戒。和上尼某甲。某甲自說
X44n0743_p0324c02║清淨無諸難事，年歲已滿，衣鉢具足，已學戒清淨。僧
X44n0743_p0324c03║今為某甲授具足戒。和上尼某甲。誰諸長老忍僧為
X44n0743_p0324c04║某甲授具足戒和上尼某甲者嘿然。誰不忍者說。（如是
X44n0743_p0324c05║三說）僧已忍為某甲授具足戒竟。和上尼某甲。僧忍嘿
X44n0743_p0324c06║然故。是事如是持。
X44n0743_p0324c07║第十二、說戒相者。若據理論，當隨師具學，何獨此（四八）
X44n0743_p0324c08║根本之戒。但為受已未知輕重。遇便興犯。因制此（四八）
X44n0743_p0324c09║根本之戒。若毀不任僧用。餘篇枝末，若懺便得清淨。
X44n0743_p0324c10║故教興之意。事在斯耳。答（男子女人）聽。如來無所著至真
X44n0743_p0324c11║等正覺說（四八）波羅夷法。若（比丘比丘尼）犯一一波羅夷，非
X44n0743_p0324c12║（沙門比丘尼）非釋種（子女）。汝一切不得犯婬作不淨行。若（比丘
X44n0743_p0324c13║比丘尼）犯不淨行，行婬欲法，乃至共畜生。彼非（沙門比丘尼）
X44n0743_p0324c14║非釋種（子女）。爾時世尊為說譬喻。猶如有人截某頭，終
X44n0743_p0324c15║不能還活。（比丘比丘尼）亦如是。犯波羅夷已，不能還成（比丘
X44n0743_p0324c16║比丘尼）行。汝是中盡形壽不得作。能持不。答言：能。一切
X44n0743_p0324c17║不得盜。下至草葉。若比丘盜人五錢，若過五錢，若自
X44n0743_p0324c18║取，教人取，若自斷，斷教人斷，若自斫，教人斫，若燒若
X44n0743_p0324c19║埋，若壞色者。彼非（沙門比丘尼）非釋種（子女）。譬如斷多羅樹
X44n0743_p0324c20║心，終不復更生長。（比丘比丘尼）犯波羅夷已亦如是。終不
X44n0743_p0324c21║還成（比丘比丘尼）行。汝是中盡形壽不得作。能持不。答言：
X44n0743_p0324c22║能。一切不得故斷人命。下至蟻子。若（比丘比丘尼）故自手
X44n0743_p0324c23║斷人命，嘆死，持刀授與人，教死嘆死勸死，與人非藥。
X44n0743_p0324c24║若墮人胎，厭禱呪咀煞，自作方便，若教人作。彼非（沙門
X44n0743_p0325a01║比丘尼）非釋種（子女）。譬如針鼻缺，不堪復用。（比丘比丘尼）亦如
X44n0743_p0325a02║是。犯波羅夷已，不復成（比丘比丘尼）行。是盡形壽不得作。
X44n0743_p0325a03║能持不。答言：能。一切不得妄語乃至戲咲。若（比丘比丘尼）
X44n0743_p0325a04║非真實非己有，自說言我得上人法，得禪得解脫得
X44n0743_p0325a05║三昧正受，得須陀洹果，斯含果，阿羅漢果，天來龍來
X44n0743_p0325a06║鬼神來供養我，彼非（沙門比丘尼）非釋種（子女）譬如大石破
X44n0743_p0325a07║為二分，終不可還合。（比丘比丘尼）亦如是。犯此波羅夷已，
X44n0743_p0325a08║不可還成（比丘比丘尼）行。汝是中盡形壽不得作。能持不。
X44n0743_p0325a09║答言：能。尼加後四。一、不得身相觸，乃至共畜生。若比
X44n0743_p0325a10║丘尼有染汙心，與染汙心男子身相觸。從腋已下膝
X44n0743_p0325a11║已上，若捉若摩若牽若推，若逆摩順摩，若舉若下若
X44n0743_p0325a12║捉若捺，非比丘尼，非釋種女。汝是中盡形壽不得犯。
X44n0743_p0325a13║能持不。答言：能。二、不得犯八事，乃至共畜生。若比丘
X44n0743_p0325a14║尼受染汙心男子捉手捉衣，入屏處共立共語共行
X44n0743_p0325a15║共期，共身相近。犯此八事，彼非比丘尼非釋種女。犯
X44n0743_p0325a16║此八事故。汝是中盡形壽不得犯。能持不。答言：能。三、
X44n0743_p0325a17║不得覆藏他重罪，乃至突吉羅惡說。若比丘尼知他
X44n0743_p0325a18║比丘尼犯波羅夷罪。若不自舉，不向說，若眾多人。後
X44n0743_p0325a19║於異時，此比丘尼若罷道，若滅擯，若遮不共僧事，若
X44n0743_p0325a20║入外道後，便作是說。我先知有如是事。彼非比丘尼，
X44n0743_p0325a21║非釋種女。覆藏重罪故。汝是中盡形壽不得犯。能持
X44n0743_p0325a22║不。答言：能。四、不得隨順被舉比丘乃至守園人及沙
X44n0743_p0325a23║彌。若比丘尼知比丘為僧所舉，如法如律如佛所制，
X44n0743_p0325a24║不隨順，不懺悔。僧未作共住。而隨順是比丘。尼諫是
X44n0743_p0325b01║比丘尼言：汝妹知不。今僧舉此比丘如法如律如佛
X44n0743_p0325b02║所教，不隨順，不懺悔，僧未作共住，汝莫隨順是比丘。
X44n0743_p0325b03║尼諫是比丘尼時，堅持不捨。是比丘尼當三諫。捨此
X44n0743_p0325b04║事故，乃至三諫捨者善。不捨者彼非比丘尼，非釋種
X44n0743_p0325b05║女。由隨順故。汝是中盡形壽不得犯。能持不。答：能不。
X44n0743_p0325b06║答能次當為說四依法。應語云：善（男子女人）諦聽。如來無
X44n0743_p0325b07║所著至真等正覺說四依法。（比丘比丘尼）依此得出家受
X44n0743_p0325b08║具足戒，成（比丘比丘尼）法。一、依糞掃衣。（比丘比丘尼）依此得出
X44n0743_p0325b09║家受具足戒，成（比丘比丘尼）法。汝是中盡形壽能持不。答
X44n0743_p0325b10║言：能。若得長利檀施衣割截衣得受。二、依乞食。（比丘比丘
X44n0743_p0325b11║尼）依是得出家受具足戒，成（比丘比丘尼）法。汝是中盡形
X44n0743_p0325b12║壽能持不。答言：能。若得長利，若僧差食，檀越送食，月
X44n0743_p0325b13║八日食，十五日食，月初日食，若僧常食，檀越請食，得
X44n0743_p0325b14║受。三、依樹下坐。（比丘比丘尼）依此得出家受具足戒，成（比丘
X44n0743_p0325b15║比丘尼）法。汝是中盡形壽能持不。答言：能。若得長利，若
X44n0743_p0325b16║別房尖頭屋小房石室兩房一戶得受。四、依腐爛藥。
X44n0743_p0325b17║（比丘比丘尼）依此得出家受具足戒，成（比丘比丘尼）法。汝是中
X44n0743_p0325b18║盡形壽能持不。答言：能。若得長利蘇油生蘇蜜石蜜
X44n0743_p0325b19║得受。汝已受戒竟。白四羯磨如法成就得處所。和上
X44n0743_p0325b20║如法。阿闍梨如法。眾僧具足。（尼云二部僧具足滿。）汝當善受教
X44n0743_p0325b21║法，應當勸化作福治塔，供養佛法僧。和上阿闍梨若
X44n0743_p0325b22║一切如法教授，不得違逆。應當學問誦經懃求方便。
X44n0743_p0325b23║於佛法中得須陀洹果，斯陀含果，阿那含果，阿羅漢
X44n0743_p0325b24║果。汝始發心出家，功不唐捐，果報不絕。餘所未知，當
X44n0743_p0325c01║問和上阿闍梨。（受戒已。若還寺者，令受戒人在前而去。）義云：先教誦六
X44n0743_p0325c02║念，受衣鉢座具等。若作（沙彌　式叉尼）時，說淨長衣鉢者，應
X44n0743_p0325c03║更請施主總將說淨。若犯長罪，並捨作突吉羅懺，然
X44n0743_p0325c04║後說淨。又一一時中請和上教誡說法，如下別章說。
X44n0743_p0325c05║第十三、遇緣退捨者。既受戒已。遇緣欲犯者，開聽捨
X44n0743_p0325c06║戒。終不得帶戒行非。其業至重，自壞道法。汙辱師僧。
X44n0743_p0325c07║辜負信施。益罪尤深。自溺長津。焉能救物。故律云：
X44n0743_p0325c08║若不樂淨行者，開聽捨戒去。若復欲於佛法中脩清
X44n0743_p0325c09║淨行者，還聽出家受大戒。若欲留五戒者，應言我作
X44n0743_p0325c10║優婆（塞夷）。若欲留十戒者，當言我作（沙彌沙彌尼）。若欲全捨
X44n0743_p0325c11║者，當言我作在家白衣。願大（德姊）憶知我是白衣。（一說便成）
X44n0743_p0325c12║薩婆多云：若無出家人可對捨時，隨對白衣及外道
X44n0743_p0325c13║等前。但使情相領解，一說便捨，不須至三。（尼直開捨。無重受法。）
X44n0743_p0325c14║增一阿含經，比丘開七反捨戒，過者非法。此律必須
X44n0743_p0325c15║決定心，久思心，欣猒心，有捨戒心。前人復相領解。如
X44n0743_p0325c16║此方成捨戒。
X44n0743_p0325c17║說六念章第十
X44n0743_p0325c18║第一、念知白月大小法。若是白月者。應云：今朝白月
X44n0743_p0325c19║大一日。乃至十五日。以白月一向大，故不須云小。若
X44n0743_p0325c20║是黑月，便通大小。黑月大者，應云：今朝黑月大，一日
X44n0743_p0325c21║乃至十五日。月小者，應云：今朝黑月小，一日乃至十
X44n0743_p0325c22║四日。五分云：於餘方國，雖是我教，不為清淨者，不行
X44n0743_p0325c23║無過。雖非我教，必應行者，不得不行。若據斯文，此方
X44n0743_p0325c24║月曆，不局黑白，通唱無過。若月大者。應云：今有正月
X44n0743_p0326a01║大，一日乃至三十日。月小者，應云今朝二月小，一日
X44n0743_p0326a02║乃至二十九日。此謂識知布薩日遠近。又防俗問故。
X44n0743_p0326a03║故律云：若入聚落，先知日月數等。
X44n0743_p0326a04║第二、念知食處法。若全不受請。應云：我今不受請，自
X44n0743_p0326a05║食己食。或云食僧常食不受請。或云乞食不受請。若
X44n0743_p0326a06║受請無供者。或云我今自食無請處。或云我今食僧
X44n0743_p0326a07║食，無請處。或云我今乞食無請處。若受請不背者。應
X44n0743_p0326a08║云：今有請處，念當自往。若受請有背緣者，應云：今有
X44n0743_p0326a09║某緣，得背請。（緣者，謂迦提月病施衣等也。）若受多請無緣對捨者。
X44n0743_p0326a10║應云：今日有多請處，自受一請，餘者施與（長者大姉）在某
X44n0743_p0326a11║處。（對捨者，謂對五眾出家人也。）若受多請，無可人對，心念捨云：我
X44n0743_p0326a12║某甲，今朝檀越施我正食，迴施（比丘比丘尼）某甲。檀越於
X44n0743_p0326a13║我不計。我得自恣食。（三說）十誦，五種人方得心念。謂獨
X44n0743_p0326a14║住蘭若，遠行長病飢時，依親里住人。
X44n0743_p0326a15║第三、念知夏之大小法。若初受戒者，應云：我於某年
X44n0743_p0326a16║歲次在某日月，在某一尺木若干影時受具。我今無
X44n0743_p0326a17║夏。後若有夏，隨夏多少稱。（西國受戒已以木量影擬辨大小）。
X44n0743_p0326a18║第四、念知衣鉢有無淨施法。若衣鉢具受者，應云：我
X44n0743_p0326a19║（三五）衣鉢具足受持。不具者隨多少稱。若長衣鉢藥等
X44n0743_p0326a20║未說淨者，應云念當說淨。若犯長者，念當捨墮。
X44n0743_p0326a21║第五、念知別眾食法。若有別眾食緣者，應云：今有某
X44n0743_p0326a22║緣得別眾食。或病迦提月等。若無緣者，應云念不別
X44n0743_p0326a23║眾食。
X44n0743_p0326a24║第六、念知病之有無法。若有病念當療治。若無病者，
X44n0743_p0326b01║應云隨眾行道。（上來六念，出僧祇文。其中解法，通會餘部）。
X44n0743_p0326b02║受捨護衣章第十一
X44n0743_p0326b03║此章大門一十有七。一、出制聽二教意。二、制著三衣
X44n0743_p0326b04║意。三、釋衣名。四、求財是非。五、財體是非。六、色體是非。
X44n0743_p0326b05║七、衣量是非。八、條數是非。九、提數是非。十、重數多少。
X44n0743_p0326b06║十一、作衣法。十二、受衣法。十三、捨衣法。十四、受持得
X44n0743_p0326b07║失法。十五、補浣法。十六、敬護法。十七。剩辨座具法。
X44n0743_p0326b08║第一、出制聽二教意者。所以名制教者。謂（三五）衣六物，
X44n0743_p0326b09║佛制令畜。違便得罪。所以言聽教者。謂一切長衣及
X44n0743_p0326b10║百一供身具等，隨報開聽，逆順無過。
X44n0743_p0326b11║第二、制著衣者。薩婆多云：欲現未曾法故，一切九十
X44n0743_p0326b12║六種外道無此三名。為異外道故。智度論云：佛聖弟
X44n0743_p0326b13║子住於中道，故著三衣。不同外道裸身無耻。白衣多
X44n0743_p0326b14║貪，故重著也。分別功德論云：為三時故，制有三衣。冬
X44n0743_p0326b15║則著重。夏則著輕。春則著中。亦為障諸蟲故。此律亦
X44n0743_p0326b16║為寒故，制著三衣。又為三世如來並著如是衣故。義
X44n0743_p0326b17║云：為調三毒因緣故，制著三衣。故華嚴云：著袈裟者，
X44n0743_p0326b18║捨離三毒也。大悲經云：但使性是沙門，汙沙門行，形
X44n0743_p0326b19║是沙門。被著袈裟者，於彌勒佛乃至樓至佛所，得入
X44n0743_p0326b20║涅槃，無有遺餘。悲華經云：如來於寶藏佛所，發願成
X44n0743_p0326b21║佛時，我袈裟有五功德。一、入我法中，或犯重邪見等
X44n0743_p0326b22║四眾，於一念中敬心尊重，必於三乘受記。二者，天龍
X44n0743_p0326b23║人鬼，若能恭敬此人袈裟少分，即得三乘不退。三者，
X44n0743_p0326b24║若有鬼神諸人，得袈裟乃至四寸，飲食充足。四者、若
X44n0743_p0326c01║眾生共相違返，念袈裟力，尋生悲心。五者、若在兵陣，
X44n0743_p0326c02║持此少分恭敬尊重，常得勝他。若我袈裟無此五力，
X44n0743_p0326c03║則欺十方諸佛。僧祇云：僧尼有戒德。俗人索破袈裟
X44n0743_p0326c04║段欲捨災者，得與小者。
X44n0743_p0326c05║第三、釋衣名者。律云：聽刀割成沙門衣，不為怨賊所
X44n0743_p0326c06║劫。作安多會。襯身著鬱多羅僧。僧伽梨入聚落時著。
X44n0743_p0326c07║而此三衣名，諸部並無正翻。今以義釋。慧上經云：五
X44n0743_p0326c08║條者名中著衣。七條者名上著衣。大衣者名眾集衣。
X44n0743_p0326c09║義翻云：大衣者名雜碎衣。以條數多故。若從用名，入
X44n0743_p0326c10║王宮聚落衣。七條者名中價衣。從用名入眾衣。五條
X44n0743_p0326c11║者名下著衣。從用名道行作務衣。
X44n0743_p0326c12║第四、求財是非者。謂非四邪命，及自手興生出舉販
X44n0743_p0326c13║博得財等，並不如法受亦不成。故律云：不以邪命得，
X44n0743_p0326c14║激發得相得犯捨墮衣等，並不得作。
X44n0743_p0326c15║第五、財體是非者。要須厚重熟者。若細薄生踈，露體
X44n0743_p0326c16║外現，乃至綾羅錦綺文繡衣等，並不成受。僧祇云：一
X44n0743_p0326c17║切生疎毛髮樹皮草衣皮衣等不成受。五百問事云：
X44n0743_p0326c18║生絹不得作三衣。若不現身者得。
X44n0743_p0326c19║第六、色體是非者。此律上色染衣不得畜。當壞作袈
X44n0743_p0326c20║裟色。耶舍傳云：所言迦沙者，諸草木中若葉若華等，
X44n0743_p0326c21║不成味食者，則名迦沙。此物染衣，其色濁赤。故梵本
X44n0743_p0326c22║中五濁內亦名迦沙濁。西國比丘，多用此色染衣。言
X44n0743_p0326c23║不成味者，謂訶梨勒等是。今時經中袈裟下乃安衣
X44n0743_p0326c24║字。此既梵語，又是色法。本非衣義。何勞加衣。以此推
X44n0743_p0327a01║之，豈不謬耶。十誦云：一切青黃赤白黑五種純本大
X44n0743_p0327a02║色不得著。除其納衣。薩婆多云：五大色衣不成受作
X44n0743_p0327a03║三衣。得作餘衣著三點淨用紺黑青。除三衣，餘衣三
X44n0743_p0327a04║點淨得。皂木蘭一切得受。純青淺青碧等點淨得作
X44n0743_p0327a05║衣裏用。若赤白黃不純大色者亦得。若以不如法色
X44n0743_p0327a06║染訖，更以如法色染覆成受持。真紫蘇方地黃捺黃
X44n0743_p0327a07║花黃等色，並是非法。義云：作淨法者，用前紺黑青於
X44n0743_p0327a08║四角頭隨意作一點。僧祇云：極大如四指。極小豌豆。
X44n0743_p0327a09║善見如麻子大。僧祇不得並作。或一三五七九等。不
X44n0743_p0327a10║得如花形作。若浣裝泥汙，即名為淨。若新僧伽梨，趣
X44n0743_p0327a11║一角作。乃至一切衣新亦爾。若眾多碎衣，一處合補
X44n0743_p0327a12║者，一處作淨。別者一一作淨。此律云：若青若黑若木
X44n0743_p0327a13║蘭，一一色中隨中意壞。僧祇云：青者謂銅青。黑者謂
X44n0743_p0327a14║雜泥等。木蘭者謂果汁等。（僧祇在吳地翻，不見真色。比為果汁。依蜀地實有木
X44n0743_p0327a15║蘭樹皮。未必是果汁。其色赤黑。然復鮮明。可以為染。微有香氣。亦有為香者。）舍利弗問經
X44n0743_p0327a16║云：摩訶僧祇部應著黃色衣。曇無德部應著赤色衣。
X44n0743_p0327a17║薩婆多部應著皂色衣。迦葉維部應著木蘭色衣。彌
X44n0743_p0327a18║沙塞部應著青色衣。
X44n0743_p0327a19║第七、衣量是非者。此律五條長四肘，廣二肘。大衣七
X44n0743_p0327a20║條各長五肘，廣三肘。薩婆多云：三衣各長五肘，廣三
X44n0743_p0327a21║肘。若極大者，長六肘廣三肘半。若極小者，長四肘廣
X44n0743_p0327a22║二肘半。並名如法。若過此分齊，亦得受持。以可截故。
X44n0743_p0327a23║若過量外者，應說淨。不者犯捨。（說時應在受持後，以法衣外為長故）。
X44n0743_p0327a24║第八、條數是非者。此律大衣從九條乃至十九條等。
X44n0743_p0327b01║若復過是數亦應畜。七條五條名各揩定。薩婆多云：
X44n0743_p0327b02║僧伽梨三品。九條十一十三是下品。十五十七十九
X44n0743_p0327b03║名中品。二十一二十三二十五條名上品。
X44n0743_p0327b04║第九、堤數長短者。此律不了。今依薩婆多云：大衣下
X44n0743_p0327b05║者兩長一短。中者三長一短。上者四長一短。並名如
X44n0743_p0327b06║法。若互增減者成受持。著用得小罪。
X44n0743_p0327b07║第十、重數多少者。此律十誦僧祇薩婆多等，並云大
X44n0743_p0327b08║衣新者兩重。餘二衣一重故者。准四分隨意多少作。
X44n0743_p0327b09║第十一、作衣法者。此律大衣七條，要須割截。五條得
X44n0743_p0327b10║襵葉作。五分云：若染縵衣作條，又縫葉著衣。或襵作
X44n0743_p0327b11║衣葉，或半向上半向下作葉，一切突吉羅。若以雜色
X44n0743_p0327b12║線縫著衣上作條幅處，此是外道法，偷蘭遮。阿難奉
X44n0743_p0327b13║教作衣，左條左靡，右條右靡，中條葉兩向靡。若得衣
X44n0743_p0327b14║不足，乃至一長一短作。若猶少者，聽帖葉作。乃至不
X44n0743_p0327b15║足，聽作縵安多會。僧祇云：不得累作葉盡作葉對頭
X44n0743_p0327b16║縫。應割截作葉極廣應四指。極狹如穔麥。不得橫葉
X44n0743_p0327b17║相當。縫衣後宜脫。應作馬齒縫衣上下。破應安緣。要
X44n0743_p0327b18║須却㓨。十誦佛自教比丘施䩙紉法，前去緣四指施
X44n0743_p0327b19║䩙。後去緣八指施紉。應如是作。又却㓨者，是佛所許，
X44n0743_p0327b20║如法畜用。直縫者不得。是世人衣。為異俗故。又為防
X44n0743_p0327b21║外道故。四分但云縫僧伽梨不論㓨也。以文不了，用
X44n0743_p0327b22║十誦者好。三千威儀經云：三衣令帖四角。此律應安
X44n0743_p0327b23║鉤紉肩上帖障垢膩處。十誦云：若糞掃衣比丘，以佛
X44n0743_p0327b24║制不著割截衣入聚落，便補帖作鈎蘭施緣。佛言：即
X44n0743_p0327c01║當割截，上安褋得成受持。（準此貧者應開。富者應禁）。
X44n0743_p0327c02║第十二、受衣法者。四分但云三衣應受持。而無受文。
X44n0743_p0327c03║今依十誦明其受法。若大衣者。隨其條數多少稱之。
X44n0743_p0327c04║今且受十七條文。餘者準說可知。大（德姉）一心念。我（比丘
X44n0743_p0327c05║比丘尼）某甲。此僧伽梨十七條衣受，三長一短割截衣
X44n0743_p0327c06║持。（三說）受七條文。大（德姊）一心念。我（比丘比丘尼）某甲。此鬱多
X44n0743_p0327c07║羅僧七條衣受，兩長一短割截衣持。（三說）受五條文。大
X44n0743_p0327c08║（德姉）一心念。我（比丘比丘尼）某甲。此安陀會五條衣受，一長
X44n0743_p0327c09║一短割截衣持。三說。若縵三衣者應云：大（德姉）一心念。
X44n0743_p0327c10║我（比丘比丘尼）某甲。此縵僧伽梨受持。（三說）餘二衣準說可
X44n0743_p0327c11║知。此律五條開屈葉作者。應云：屈葉衣持。若帖葉時，
X44n0743_p0327c12║應開一邊㓨一邊，令似割截衣受時。應云：帖葉衣。餘
X44n0743_p0327c13║語同上。若兩邊俱㓨者，但同縵衣受法。尼受祇支文。
X44n0743_p0327c14║大姉一心念。我比丘尼某甲。是衣厥修羅受，長四肘
X44n0743_p0327c15║廣二肘半是厥脩羅衣持。（三說）僧祇云：尼祇支長佛四
X44n0743_p0327c16║搩手，廣二搩手半。互滅互過者提。（僧祇支者。此云上狹下廣衣。又云厥
X44n0743_p0327c17║修羅者。此方言不同故。翻譯有二。設悞文互牒。於理未乖。或受詞云。如法作。不言肘量者。此亦應成也。）尼
X44n0743_p0327c18║受覆肩衣文。大姉一心念。我比丘尼某甲。是覆肩衣
X44n0743_p0327c19║長四肘，廣二肘半，是覆肩衣持。（三說）。
X44n0743_p0327c20║第十三、捨衣法者。此律云：三衣應受持。若疑應捨已
X44n0743_p0327c21║更受。有而不受，得突吉羅。然無捨文。今依僧祇云：大
X44n0743_p0327c22║（德姉）一心念。我（比丘比丘尼）某甲。此僧伽梨，是我（三五）衣數先
X44n0743_p0327c23║受持今捨。（三說餘二類牒可知。）若一時受，一時捨，越毗尼。尼捨
X44n0743_p0327c24║下二衣文。大姉一心念。我比丘尼某甲，是衣厥修羅
X44n0743_p0328a01║如法作，先受持，今捨。（三說）大姉一心念。我比丘尼某甲。
X44n0743_p0328a02║是覆肩衣如法作，先受持，今捨。（三說）次明心念者。五分
X44n0743_p0328a03║云：獨住比丘三衣中須有所易。應具脩威儀，手執衣，
X44n0743_p0328a04║心生口言。我（比丘比丘尼）某甲。此僧伽梨若干條，今捨。（三說）
X44n0743_p0328a05║然後受所長之衣云：我（比丘比丘尼）某甲，此衣僧伽梨若
X44n0743_p0328a06║干條受。（三說）餘下衣等准說可知。善見云：欲易三衣，無
X44n0743_p0328a07║人可對。以手捉衣自說名字者成。若不捉不說者不
X44n0743_p0328a08║成。十誦七種衣不作淨施。三衣坐具雨衣覆瘡衣及
X44n0743_p0328a09║百一供身具等。薩婆多云：百一物中各得畜一。自外
X44n0743_p0328a10║皆是長財。百一物中三衣鉢必須受持。自外若受則
X44n0743_p0328a11║可。不受無過。僧祗云：若至他處，忘不持三衣去，到彼
X44n0743_p0328a12║憶已，應遙捨之。捨竟應權借俗人衣被作淨，安鈎紉
X44n0743_p0328a13║受。（知比近有僧尼長衣，借受彌善。欲還應捨。到本處已，更受舊衣也。）十誦借衣離宿，
X44n0743_p0328a14║但懺提罪，不得捨衣。
X44n0743_p0328a15║第十四、受持得失者。五分云：諸比丘不捨先受持衣，
X44n0743_p0328a16║更受餘衣者成受持先三衣說淨者亦成。由不捨故，
X44n0743_p0328a17║但犯小罪。此律若失想燒想賊奪想水㵱想則失受
X44n0743_p0328a18║持。後時得者還須更受。以忘失故，開無捨罪。若道逢
X44n0743_p0328a19║難緣，不得會衣者，不失受持。薩婆多云：三衣不受持，
X44n0743_p0328a20║有壞威儀缺衣二罪。若本說淨。今作三衣，即失本淨。
X44n0743_p0328a21║又捨此衣，前衣須說淨。不者過十日犯長。薩婆多云：
X44n0743_p0328a22║若三衣破，不問孔大小，但緣不斷，不失受持。（尼祗支覆肩衣
X44n0743_p0328a23║義准此斷）。
X44n0743_p0328a24║第十五、浣染治補者。十誦云：以小段物補衣，若却㓨
X44n0743_p0328b01║者，不須說淨點淨。若直縫者，段段須說。不者段段得
X44n0743_p0328b02║二罪。善見云：若衣欲破未穿壞者，或一條二條，應先
X44n0743_p0328b03║以物補後，割却故者，不失受。三衣背處欲破，當轉着。
X44n0743_p0328b04║兩邊先相連著，後以刀破開，然後却㓨緣，不失受持。
X44n0743_p0328b05║袈裟若大減却。若小物補。亦不失受。若浣色增色減，
X44n0743_p0328b06║亦不失受。此律三衣壞，聽隨孔大小方圓補治。（尼祇支覆
X44n0743_p0328b07║肩衣義亦同然）。
X44n0743_p0328b08║第十六敬護法者。十誦，護三衣如自皮。鉢如己眼。著
X44n0743_p0328b09║大衣者不得捉木石土草掃地敷具等。又不得脚躡
X44n0743_p0328b10║敷坐臥上，及儭身著。若不持三衣入聚落俗人處，犯
X44n0743_p0328b11║突吉羅。此律所行之處，與衣鉢俱。猶如飛鳥羽翮身
X44n0743_p0328b12║俱。有五因緣，得留僧伽梨。一、若有恐怖若疑恐怖。二、
X44n0743_p0328b13║若雨若疑當雨。三、經營僧伽梨。四、若浣染。五、若深藏
X44n0743_p0328b14║舉。五百問事云：不能著大衣入聚落，但持著肩行無
X44n0743_p0328b15║犯。三千威儀云：有四事因緣，不著袈裟至他國無罪。
X44n0743_p0328b16║一、無塔寺處。二、無比丘僧處。三、有盜賊處。四、國君不
X44n0743_p0328b17║樂道處。僧祇云：敬三衣如塔。若入聚落，必須帶紉行。
X44n0743_p0328b18║若無者用針綴。無針者下至手捉。若衣無紉隨入家
X44n0743_p0328b19║家，得越心悔。有而不著，越毗尼。披衣時當通肩披著。
X44n0743_p0328b20║紉齊兩角。右手捉時，不得手中出角頭如羊耳。舍利
X44n0743_p0328b21║弗問經云：脩供養時，應須偏袒。以作便故。作福田時，
X44n0743_p0328b22║應覆兩肩。為現田文相故。（以三衣本仿福田作。故言田文也。）律中至
X44n0743_p0328b23║佛前上座所，並令偏袒。經中通肩披衣。五百世入鐵
X44n0743_p0328b24║甲地獄。五分得四揲大衣枕之。中阿含多處有文開
X44n0743_p0328c01║枕大衣臥七條中。三千威儀云：不著泥洹僧，不得著
X44n0743_p0328c02║僧祇支。如是重重，乃至最上著僧伽梨。故知三衣上
X44n0743_p0328c03║下得重著也。五分云：比丘反著衣入村，人見不喜，呵
X44n0743_p0328c04║言與不割截衣無異。世尊呵責得突吉羅。若出村為
X44n0743_p0328c05║草木鉤衣破裂，塵入葉中，聽為護衣故，聚落外反著
X44n0743_p0328c06║衣。若衣下數壞，聽倒著衣，上下安鈎釰及帶。雨時不
X44n0743_p0328c07║應倒著。此律尼不著祇支入白衣舍，提。（覆肩衣亦應同）初教
X44n0743_p0328c08║經及四分律袈裟不得簾床及脚躡也。三千威儀云：
X44n0743_p0328c09║三衣在下地，身不得在高床處坐。決正二部毗尼論
X44n0743_p0328c10║云：著大衣入村，不得禮拜師僧上座等。五百問事云：
X44n0743_p0328c11║無中衣時，得著大衣上講禮拜。小衣不近。身淨潔。無
X44n0743_p0328c12║七條者，五條亦得入眾食及禮拜也。不著三衣食犯
X44n0743_p0328c13║罪。十誦亦然。
X44n0743_p0328c14║第十七、新辦座具法者。此律長佛二搩手，廣一搩手
X44n0743_p0328c15║半。廣長更增各半搩手。五分佛一搩手長二尺計。四
X44n0743_p0328c16║分座具及接頭處量者，總長五尺。應四尺。今時多有
X44n0743_p0328c17║不截通量增文合為五尺者。此未免提罪也。故下七
X44n0743_p0328c18║百結集中，得畜不截座具者，是䟦闍子比丘非法擅
X44n0743_p0328c19║而行之。今如法作者，准初量截己施緣，依增量處各
X44n0743_p0328c20║一頭裨接半搩手，是名如法。諸律增者於緣外增之。
X44n0743_p0328c21║僧祇互減互過皆提。鼻柰那云：新尼師壇故者緣四
X44n0743_p0328c22║邊以亂其色。若作者應安緣。五分須揲四角。不揲則
X44n0743_p0328c23║已。此律若減量作，若疊作兩重，並得成受。（謂二重為本。恐過量
X44n0743_p0328c24║故揲。）婆沙論。令比丘用座具臥具上。善見論令受持不
X44n0743_p0329a01║說淨，仍不出受文。今義出之。大（德姉）一心念。我（比丘比丘尼）
X44n0743_p0329a02║某甲。此尼師壇應量作，今受持。（三說）捨文。大（德姉）一心念。
X44n0743_p0329a03║我（比丘比丘尼）某甲。此尼師壇應量作，本受持今捨。（三說）心
X44n0743_p0329a04║念受捨，義出可解。十誦。受持座具離宿得小罪。摩得
X44n0743_p0329a05║勒伽云：不須捨墮，亦不須離宿。賢愚經云：舍利弗以
X44n0743_p0329a06║尼師壇著左肩上入眾降邪道。鼻柰耶亦云：著肩上
X44n0743_p0329a07║入山坐禪。今時多安左臂上。隨方所儀，想亦無過。
X44n0743_p0329a08║受捨護鉢章第十二
X44n0743_p0329a09║此章大門有七。一、制意。二、體如。三、色如。四、量如。五、受
X44n0743_p0329a10║法。六、失法。七、護法。
X44n0743_p0329a11║一、制意者。僧祇云：鉢是出家人器。非俗人所宜。十誦
X44n0743_p0329a12║云：鉢是恒沙諸佛標誌。不得惡用。善見云：三乘聖人，
X44n0743_p0329a13║皆執瓦鉢乞食資生。無有因四海以為家居，故名比
X44n0743_p0329a14║丘。中阿含云：鉢名應器。薩婆多云：見一肆上好鉢圓
X44n0743_p0329a15║正可愛。律師云：佛初出世，眾僧無鉢。佛勅帝釋令天
X44n0743_p0329a16║巧工作十萬鉢在世間。肆上鉢者天鉢，非是人造。
X44n0743_p0329a17║二、體如者。此律大要有二鉢。一、謂泥。二、謂鐵。五分用
X44n0743_p0329a18║白銅鉢及木鉢等。此是外道法。若畜得偷蘭。十誦云：
X44n0743_p0329a19║石亦不得作鉢。義云：今時多有瓷鉢，義判同石。又畜
X44n0743_p0329a20║綊紵鉢棍瓦鉢漆鉢等，並是非法，毀破無罪。
X44n0743_p0329a21║三、色如者。此律應熏作黑色赤色。僧祇熏作孔雀咽
X44n0743_p0329a22║色鴿色者。如法。今時多畜素白鐵鉢，或先熏後剝，或
X44n0743_p0329a23║用麻油塗者，並不如法。西國三藏，亦不許此法。
X44n0743_p0329a24║四、量如者。此律大鉢受三斗。小者斗半。中品可知。毗
X44n0743_p0329b01║尼母云：若不滿斗半，及過三斗者，不成受持。義云：此
X44n0743_p0329b02║之斗升。諸方用各不定。其四分律，是姚秦時譯。彼時
X44n0743_p0329b03║用姬周之升。此升量通西域。准今唐升，上鉢受一斗。
X44n0743_p0329b04║下者五升。中者可知。然則佛初出世，人身殊大，所食
X44n0743_p0329b05║亦多，故限三斗以為揩准。今既時經象季，人形漸小。
X44n0743_p0329b06║若定行斯量，恐招譏醜。又鉢名應器，須應其身。既令
X44n0743_p0329b07║應身，奚容定量。宜可隨人隨處量身大小，准食用之。
X44n0743_p0329b08║故五分云：若於餘方餘國，雖是我教。不以為清淨者，
X44n0743_p0329b09║不行無過。雖非我教，必應行者，不得不行。又此律下
X44n0743_p0329b10║文，令諸比丘量腹而食，度身而衣，趣足而已。
X44n0743_p0329b11║五、受法者。此律無文。但云應受持。今依十誦文受云：
X44n0743_p0329b12║大（德姉）一心念。我（比丘比丘尼）某甲。此鉢多羅應量受，常用
X44n0743_p0329b13║故。（三說）捨云大（德姉）一心念。我（比丘比丘尼）某甲。此鉢多羅應
X44n0743_p0329b14║量作，先受持，今捨。（三說）耶舍傳云。書無鉢字。經中義立。
X44n0743_p0329b15║舊名鉢多羅者，此音訛也。正翻應云波多羅。（隨云）薄也。
X44n0743_p0329b16║治磨物令薄而作此器也。善見云：若無人時，亦得心
X44n0743_p0329b17║念受。故僧祇十誦云：若十日內捨故受新，十日一易。
X44n0743_p0329b18║（似是獨住比丘法也）。
X44n0743_p0329b19║六、失法者。五百問事云：若一日都不用鉢食，犯墮。病
X44n0743_p0329b20║重者開。若出界經宿，不失受持。善見云：雖先受持鉢，
X44n0743_p0329b21║若穿如粟米，即失受持。若以鐵屑補塞已，更須受之。
X44n0743_p0329b22║若買他鉢未還直，不成受。其主雖言但受持，亦不成
X44n0743_p0329b23║受。若過十日亦不犯長。若買他鉢度價竟，鉢主熏已，
X44n0743_p0329b24║報比丘知。不往取過十日，犯捨。若餘人知熏竟，傳向
X44n0743_p0329c01║比丘說，聞語不往取，過日無犯。此律鉢盂孔[石*雩]食入
X44n0743_p0329c02║中，但洗餘食不出無犯。（准此雖破不漏。猶成受持也。）問：但畜一鉢，
X44n0743_p0329c03║不加受法，過日犯捨不。答：不犯。由是制畜，事同三衣。
X44n0743_p0329c04║但犯不受吉。有長說淨畜。
X44n0743_p0329c05║七、護法者。毗尼母云：至乞食時，各各自作鉢絡盛鉢
X44n0743_p0329c06║自持之。因與淨人鉢行乞。外道投毒藥鉢中，比丘死。
X44n0743_p0329c07║故便制也。僧祇云：若洗鉢無坐處者，當膢身踞坐，離
X44n0743_p0329c08║地一搩手。不得用灰土洗，令色脫。當取樹葉汁巨摩
X44n0743_p0329c09║洗。（相傳牛糞是也。）問：何故經律用牛糞為淨耶。答：耶舍傳云，
X44n0743_p0329c10║西國外書云，梵天婆羅門及牛等，此之三種能生育
X44n0743_p0329c11║人物，世以為重。佛亦隨俗貴之為淨。故用牛糞也。毗
X44n0743_p0329c12║尼母云：不得用麤澡豆洗鉢壞色。當熟㨶細物篩而
X44n0743_p0329c13║用之。三千威儀云：洗鉢當用澡豆皂莢二種為淨。十
X44n0743_p0329c14║誦云：新熏鉢蘇者一心三洗。是名淨。又不得日中炙
X44n0743_p0329c15║令津出，吉羅。僧祇云：不得臨危處洗。應先洗師鉢，後
X44n0743_p0329c16║洗己鉢。不得持己鉢中殘水寫師鉢中，乃至浣染衣
X44n0743_p0329c17║亦爾。勿以師衣裹己衣漬之。毗尼母云：不應鉢內洗
X44n0743_p0329c18║手。敬之如目。五分云：護鉢如眼睛。洗鐵鉢聽去地一
X44n0743_p0329c19║尺。瓦鉢離地五六寸許。宜著好處安置。僧祇云：惡心
X44n0743_p0329c20║破鉢，偷蘭遮。五百問事云：不得覆鉢壁上，應巾褁懸
X44n0743_p0329c21║著壁上。
X44n0743_p0329c22║資緣淨施章第十三
X44n0743_p0329c23║此章大門有六。一、制說淨意。二、施主差別。三、請之方
X44n0743_p0329c24║法。四、說淨方軌。五、淨主存亡。六、失法進退。
X44n0743_p0330a01║第一、說淨意者。薩婆多論。問：此淨施者，是真實是假
X44n0743_p0330a02║施耶。答：一切九十六種外道，無淨施法。佛大慈悲方
X44n0743_p0330a03║便力故。教令淨施。是方便，非真施也。令諸弟子得畜
X44n0743_p0330a04║長財而無犯戒。問：佛何以不直令畜長財，而強與
X44n0743_p0330a05║結戒。設此方便。答：佛法以少欲為懷。是故結戒制令
X44n0743_p0330a06║不畜。又眾生根性不等，悟道各異。如昔一時涅槃中
X44n0743_p0330a07║開畜七寶房舍。比丘入中，便證聖道。以隨根性故，先
X44n0743_p0330a08║制後開。復令眾生因此假法，漸教入道。後得道時，方
X44n0743_p0330a09║得實施。問：何故正開十日。答：佛知法相緩急合宜，所
X44n0743_p0330a10║以齊開十日。使慮思營作施人說淨等項。
X44n0743_p0330a11║第二、施主不同。於中有二。一、展轉淨。二、真實淨。今且
X44n0743_p0330a12║明展轉淨。真實淨希故不論。先簡財對施有五。一、衣。
X44n0743_p0330a13║二、藥。三、鉢。四、寶。五、穀米。前三施主，依僧祇善見云，於
X44n0743_p0330a14║五眾中隨得一人，作展轉施主。後二施主，並以俗人
X44n0743_p0330a15║為淨主。涅槃云：雖聽受畜，要須淨施篤信檀越。薩婆
X44n0743_p0330a16║多云：先求一知淨法白衣為淨主。五分：有四種人，不
X44n0743_p0330a17║得為施主。一、不能讚嘆人。二、不與人好名稱。三、應淨
X44n0743_p0330a18║施五眾。四、不得與白衣。十誦云：不得稱二三人作淨，
X44n0743_p0330a19║應與一人。若將他淨施物不還，應索取。不得者強奪
X44n0743_p0330a20║取。語言：佛有教為清淨故與汝。汝今將去，已犯突吉
X44n0743_p0330a21║羅罪。自今已去，說淨者應籌量與一好人。薩婆多云：
X44n0743_p0330a22║應想前人持戒多聞有德者而作施主。後得物時，於
X44n0743_p0330a23║一比丘邊稱施主名說淨。僧祇十誦五分等，並不得
X44n0743_p0330a24║對施主面說。亦不應令前人知。直別處對一比丘說。
X44n0743_p0330b01║第三、請法者。義云：若欲請者，應具修威儀，至一大德
X44n0743_p0330b02║名聞者前，陳本淨意。若許者然後請之。大（德姉）一心念。
X44n0743_p0330b03║我（比丘比丘尼）某甲。今請大（德姉）為衣藥鉢展轉淨施主。願
X44n0743_p0330b04║大（德姉）為我作衣藥鉢展轉淨施主。慈愍故。（三說）若有比
X44n0743_p0330b05║丘尼，式叉摩那，沙彌，沙彌尼等。此之四眾。必有高德
X44n0743_p0330b06║名聞者。亦得請為施主。請之方法，不須云大德等。直
X44n0743_p0330b07║至其所語言。我今請比丘比丘尼為展轉淨施主。幸
X44n0743_p0330b08║願作之。（一說便得）尼請四眾，准說可知。次請錢寶施主者。
X44n0743_p0330b09║薩婆多云：先求一知法白衣，語令解知。若不知法者，
X44n0743_p0330b10║教令解之。至白衣所，語云：比丘之法，不得畜錢寶粟
X44n0743_p0330b11║等。今以檀越為淨施主。後得錢寶，盡施檀越。（若不請施主，直
X44n0743_p0330b12║令淨人知亦得）。
X44n0743_p0330b13║第四、說淨方軌者。善見云：所說之物，眾多散落者。併
X44n0743_p0330b14║束相著，然後說之。薩婆多云：錢寶穀米等，並同長衣
X44n0743_p0330b15║十日說淨。此律云：應至一（比丘比丘尼）所，具修威儀。手捉
X44n0743_p0330b16║衣云：大（德姉）一心念。此是某長衣未作淨。為淨故施與
X44n0743_p0330b17║大（德姉）。為展轉淨故。（彼受請者語云：）大（德姉）一心念。汝有此長衣未
X44n0743_p0330b18║作淨。為淨故施與我。我今受之。（彼受者當語云）汝施與誰。（答云：）
X44n0743_p0330b19║施與某甲。（謂題施主名也。）大（德姉）一心念。汝是長衣未作淨。為
X44n0743_p0330b20║淨故施與我。我今受之。汝與某甲是衣。某甲已有。汝
X44n0743_p0330b21║為某甲故善護持著用隨因緣。（鉢藥准說可知）善見云：施與
X44n0743_p0330b22║大德捨與大德與大德等並成。若言願大德受此衣
X44n0743_p0330b23║等不成。五分云：心念說淨者。應具修威儀，捉衣心生
X44n0743_p0330b24║口言。我此長衣淨施某甲。從彼取用。得至十日。復如
X44n0743_p0330c01║前威儀心生口言：我此長衣從某甲取還，得至十日。
X44n0743_p0330c02║復如初說。如是捨故受新，十日一易。次明錢寶穀
X44n0743_p0330c03║米淨法者。此律云：當持至可信優婆塞，若守園人所，
X44n0743_p0330c04║告言：此是我所不應，汝當知之。即名說淨。（文中不言令淨人持。
X44n0743_p0330c05║遣持者好。）故僧祇不信俗人，使在前行。至淨主所，如前作
X44n0743_p0330c06║法。若彼淨人得淨物來，應受持之。
X44n0743_p0330c07║第五、施主存亡興癈者。僧祇云：施主齊三由旬內知
X44n0743_p0330c08║其存亡。五分云：施主知在世在道以不。薩婆多云：施
X44n0743_p0330c09║主若死，若至異國，更求淨施主。（四分無文，隨意所取）。
X44n0743_p0330c10║第六、作法竟失不失者。僧祇云：沙彌邊作淨。若受具
X44n0743_p0330c11║者，應稱無歲比丘。若死者得停十日，更須說淨。若不
X44n0743_p0330c12║知施主存亡，便失淨法。不得過十日。薩婆多云：若死
X44n0743_p0330c13║更求淨主。除錢寶糓米等。自外一切長財，盡五眾邊
X44n0743_p0330c14║作淨。義准錢寶等。俗人淨主存亡同前。十誦云：若淨
X44n0743_p0330c15║施主是弟子，被師呵責者，不得作淨。應更求餘人邊
X44n0743_p0330c16║說。此律云：若忘不說淨。或賊奪失想等。雖經多日不
X44n0743_p0330c17║犯長。若失五日後時憶得，更經五日說淨亦得。若得
X44n0743_p0330c18║衣十日，至第十日冥忘不說。後時憶得，即須當日說
X44n0743_p0330c19║淨。不爾犯捨。十誦云：忘衣五日後得所忘衣，更得十
X44n0743_p0330c20║日說淨。薩婆多云：若說淨財寶及以衣財，若人貸之，
X44n0743_p0330c21║後時寶更還寶，錢更還錢。乃至本財相當還者。不須
X44n0743_p0330c22║說淨。不相當者，更須說之。（以本相同，貪心微也。）若衣不滿尺六
X44n0743_p0330c23║八寸。假令後時補大，亦不犯長。故薩婆多云：若先不
X44n0743_p0330c24║應量捨墮物，即作應量不應量衣。此衣盡捨，作突吉
X44n0743_p0331a01║羅懺。毗尼母云：惡比丘不說淨者，入手即犯。不須至
X44n0743_p0331a02║十日。
X44n0743_p0331a03║四藥受淨章第十四
X44n0743_p0331a04║此章大門有三。一、制意釋名。二、四藥體狀。三、受法不
X44n0743_p0331a05║同。
X44n0743_p0331a06║第一、制意釋名者。然報有增微，患生不等。資報支物
X44n0743_p0331a07║持，勿過於藥。藥乃通含。要分為四。一、時藥者。謂從旦
X44n0743_p0331a08║至中，聖教聽服。事須應法，不生罪累，名時藥也。二、非
X44n0743_p0331a09║時藥者。謂諸雜菓漿。對病因緣，法在時外開服無過，
X44n0743_p0331a10║名非時也。三、七日藥者。謂約法就能，盡其分齊。從於
X44n0743_p0331a11║日限以得其名，名七日也。四、盡形藥者。謂勢力既微，
X44n0743_p0331a12║故聽盡形畜服。方能患除。形有三種。謂盡藥形病形
X44n0743_p0331a13║報形。故明了論云：有身必病。雖少差損，後必重發。加
X44n0743_p0331a14║其口法，任終而受。雖緣差謝，其法不失，名盡形也。
X44n0743_p0331a15║第二、四藥體者。就中分四。初明時藥體者。律有十種。
X44n0743_p0331a16║謂飯麨乾飯魚及肉枝葉華菓細末磨食等。此律辨
X44n0743_p0331a17║不盡。恐人不識，過時而食。更約諸部逐難出之。僧祇
X44n0743_p0331a18║云：時食者，乃至蔓菁根䓗根蘿蔔根治毒草根。（薺苨根是）
X44n0743_p0331a19║時漿者，一切米汁粉汁乳酪漿等是。義云：諸部律並
X44n0743_p0331a20║有魚肉為時食。此前癈教，不行彌善。故涅槃楞伽絓
X44n0743_p0331a21║等，有無量因緣，不聽食肉。種種呵制，備在彼文。二、非
X44n0743_p0331a22║時漿者。僧祇云：一切糓豆麥煑不破者，取汁而飲。蘇
X44n0743_p0331a23║油蜜石蜜十四種菓漿生菓汁等。要以水淨。若器底
X44n0743_p0331a24║殘水被湔等，亦名為淨。十誦云：若蒲陶不以火淨，汁
X44n0743_p0331b01║中不以水淨，及互不淨，不應飲。但淨得飲。准此義通
X44n0743_p0331b02║四藥。為壞味除貪故。善見云：舍樓伽菓漿者，謂藕根
X44n0743_p0331b03║漿。澄汁使清得飲。毗尼母云：得種種菓，多食不盡，聽
X44n0743_p0331b04║破取汁飲。若不至夜，變成苦酒者，不得飲。以酒勢欲
X44n0743_p0331b05║成故。此律有八種漿。是古昔無欲仙人所飲。謂梨酸
X44n0743_p0331b06║棗甘蔗𮒂菓蒲桃舍樓伽菓等。若醉人不應飲，若飲
X44n0743_p0331b07║如法治。義云：若作漿法，要須汁滓相分濟，漉澄使清。
X44n0743_p0331b08║其狀如水。方始得飲。若有濁汁，與時食雜者，咽咽波
X44n0743_p0331b09║逸提。三、七日藥者。律云：蘇油生蘇蜜石蜜。此等五種，
X44n0743_p0331b10║世人所識。當食當藥。如食飯乾飯，不令麁現。伽論沙
X44n0743_p0331b11║糖漿亦得七日受。乃至未捨自性故。僧祇加脂一種。
X44n0743_p0331b12║此律舍利弗風病動，醫教服五種脂。謂熊羆猪驢魚
X44n0743_p0331b13║等。僧祇云：此藥清淨無時食氣。一時受七日服有四
X44n0743_p0331b14║百四病。風百一用油脂治。火大熱病用蘇治之。水病
X44n0743_p0331b15║蜜治之。雜病用上三藥治之。十誦云：石蜜不得輙噉。
X44n0743_p0331b16║除五種人得食。謂遠行人病。五分云：聽飢渴二時以
X44n0743_p0331b17║水和飲。僧祇云：食上多得酪食不盡者，動作生蘇七
X44n0743_p0331b18║日受。若長煎作熟蘇七日受。若乞食時多得蘇者，貧
X44n0743_p0331b19║病比丘以細疊漉取蘇，得七日受。若有緣事不得。中
X44n0743_p0331b20║前作者，當對一比丘記識云：此中淨物生，我當作七
X44n0743_p0331b21║日受。若忘悞不受不作淨過時，是名不淨。四、盡形藥
X44n0743_p0331b22║者。僧祇云：胡椒畢鉢薑呵利勒等。此諸藥無時食，和
X44n0743_p0331b23║者須受。病比丘盡形服之。此律佛言一切苦辛醎甘
X44n0743_p0331b24║等不任為食者，聽盡形服。善見云：一切樹木及菓根
X44n0743_p0331c01║莖枝葉不任為食者，並得盡形受服。義云：上來列者，
X44n0743_p0331c02║一切經律略辨其體。而今世人，多有非時分中食於
X44n0743_p0331c03║時食。何者是耶。謂食乾棗汁，或諸生菓漿非澄清者。
X44n0743_p0331c04║或食生藕根米汁等。或身無重病，非時食噉石蜜蘇
X44n0743_p0331c05║油杏人湯等。此並非法。若食咽咽波逸提。故律云：七
X44n0743_p0331c06║日過七日服者得提。問：杏人湯所以不開服者。答：律
X44n0743_p0331c07║但云，病比丘聽服杏人。本不開作湯服。又此湯力味
X44n0743_p0331c08║是味是大，故不同蘇油等也。大師云：非時不許食噉
X44n0743_p0331c09║乾地黃茯苓末及諸美煎等。今判得食。何意得知。故
X44n0743_p0331c10║律云：蘇油蜜美食為當食當藥。尚聽有病非時而食
X44n0743_p0331c11║服。況此諸藥體非重味，有病須治，寧不聽服。今更雜
X44n0743_p0331c12║明轉變相和出體者。中論云：如蒲桃漿，持戒者應飲。
X44n0743_p0331c13║若變作酒不應飲。若變為苦酒，還復得飲。十誦云：苷
X44n0743_p0331c14║蔗是時藥，清汁是非時漿。作石蜜是七日藥。燒作灰
X44n0743_p0331c15║炙是盡形藥。胡麻亦然。薩婆多云：四藥相和，從強而
X44n0743_p0331c16║服。若以時藥盡形藥助成七日藥者，作七日服。由七
X44n0743_p0331c17║日藥勢力多故，又助成故。如以餳椒用和蘇油等，得
X44n0743_p0331c18║作七日藥服。若以時藥七日藥助成盡形壽者，作盡
X44n0743_p0331c19║形藥服。如以蘇乳和葶藶子作丸者是。又如附子烏
X44n0743_p0331c20║頭諸毒藥等，用浸豆麥者是。並得盡形服。若以盡形
X44n0743_p0331c21║藥七日藥助成時藥者，時中服之。如以蘇油薑椒橘
X44n0743_p0331c22║等和麵作食者是。若分兩俱等，勢力相齊者。隨以一
X44n0743_p0331c23║名標別加法。
X44n0743_p0331c24║第三、手口二受中有五。一、制二受意。二、受法差別。三、
X44n0743_p0332a01║說淨不同。四、受之通塞。五、得重不得重。初手受有五
X44n0743_p0332a02║義故制。薩婆多云：一、為盜竊因緣故。二、為作證明故。
X44n0743_p0332a03║三、為止誹謗故。四、為成少欲知足故。五、為生他信敬
X44n0743_p0332a04║心故。五分云：由未制戒故，各起過非。白衣呵言我等
X44n0743_p0332a05║不喜見此惡人，著割截壞色衣，而不受食而食，名不
X44n0743_p0332a06║與取。次明口受者。為防手受故。若無口法，過午便失。
X44n0743_p0332a07║由有此法，乃至限滿，方始無也。又為防非時不受殘
X44n0743_p0332a08║宿惡觸內煑內宿自煑等七罪。手受但防不受惡觸
X44n0743_p0332a09║二罪。第二、受法差別者。律云：欲受油，錯受蘇等，並
X44n0743_p0332a10║不成受。皆須心境相當，情相領解，方得名受。唯除眼
X44n0743_p0332a11║闇及不喜見沙門，得置地受。既知如此，未受已前，必
X44n0743_p0332a12║須預作並受之意，然後受之。初受時食法者。如下隨
X44n0743_p0332a13║戒中說。次明受非時漿口法者。自下諸受藥法，及說
X44n0743_p0332a14║淨等，律但有受名而無受法。今並義出，依行益善。應
X44n0743_p0332a15║至一（比丘比丘尼）所，具脩威儀，心生口言：大（德姉）一心念。我
X44n0743_p0332a16║（比丘比丘尼）某甲。今為渴病因緣故，此是薑蜜湯。為欲夜
X44n0743_p0332a17║分已來服故。今於大（德姉）邊受。（三說）若蒲桃梨菓等諸雜
X44n0743_p0332a18║菓等漿，隨其病者題藥名號，牒入法中。但改名便是。
X44n0743_p0332a19║若頓受飲盡，不須加法。受七日藥口法云：大（德姉）一心
X44n0743_p0332a20║念。我（比丘比丘尼）某甲。今為熱病因緣故。此是蘇七日藥
X44n0743_p0332a21║分。為欲七日共宿服故。今於大（德姉）邊受。（三說）如風病服
X44n0743_p0332a22║油，冷病服蜜，雜病服石蜜等，各依病而服，牒入口法，
X44n0743_p0332a23║類說可知。受盡形藥口法云：大（德姉）一心念。我（比丘比丘尼）
X44n0743_p0332a24║某甲今為氣病因緣。此是暑蕷丸，盡形受藥。為欲共
X44n0743_p0332b01║宿長服故。今於大（德姉）邊受。（三說）或薑椒桂及餘九散等，
X44n0743_p0332b02║隨有何患，對病稱之。各依一藥為首。類如口法。義云：
X44n0743_p0332b03║若買藥未足，隨得入手，即加口法。而體是盡形藥者，
X44n0743_p0332b04║依其本名作之。若是時藥七日藥。入於丸散之數者，
X44n0743_p0332b05║應作盡形藥服。若遇緣不得共得共盡形藥一時作
X44n0743_p0332b06║法者。應對一（比丘比丘尼）作法云：大（德姉）一心念。我（比丘比丘尼）
X44n0743_p0332b07║某甲今為某病因緣。此是豉蘇等盡形藥分。為欲共
X44n0743_p0332b08║宿長服故。今於大（德姉）邊受。（三說）餘之油蜜棗等，准說可
X44n0743_p0332b09║知。今不知法者。隨得一片薑桂，輙爾藏隱，不加口法。
X44n0743_p0332b10║後便噉之。咽咽之間，得多提罪。能勝一時作法，然後
X44n0743_p0332b11║服用。事既得淨，又無過咎。若欲市藥者，令淨人斷價
X44n0743_p0332b12║定已，比丘自選令多於本分竟。然後遣稱。稱已受取。
X44n0743_p0332b13║不得放著地。即須對一（比丘比丘尼）加其口法。如其不爾。
X44n0743_p0332b14║若過須臾，便成失受，惡觸生。若得俗人持歸擣合已，
X44n0743_p0332b15║然後受取，加其口法，最為彌善。初受藥時，忘不說淨
X44n0743_p0332b16║者。不成惡觸。故律下文受得生菓，忘不作淨。佛言：應
X44n0743_p0332b17║放著地。使淨人作淨已。自應洗手更受。故知為受而
X44n0743_p0332b18║受，不成惡觸。第三、說淨不同者。七日一種，作口法
X44n0743_p0332b19║竟，偏心屬己，須說淨畜。以藥體是貴。貪畜過多。又久
X44n0743_p0332b20║近多時，無變動義。復氣味殊越，資身力強。制令說淨。
X44n0743_p0332b21║若不說淨，越過時限，具犯捨墮。餘之三藥，無其捨法，
X44n0743_p0332b22║不具前意，故不須淨。文言：大（德姉）一心念。我（比丘比丘尼）某
X44n0743_p0332b23║甲有此長藥，未作。今為淨故，與大（德姉）等。大同長衣說
X44n0743_p0332b24║淨。唯改名為異。第四、二受通塞者。手受為防其盜。
X44n0743_p0332c01║一人受竟，通餘比丘得共食之。論其口受，亦通別人。
X44n0743_p0332c02║由其口法加他二通之藥。一、者味通。二、者手受通。故
X44n0743_p0332c03║捨與前人，受法不失。何以知之。故律云：至第七日藥
X44n0743_p0332c04║與諸比丘食。若施人失受者，藥不清淨。佛則不聽勸
X44n0743_p0332c05║捨勸食，以此義准，故知通失。第五、得重不得重者。
X44n0743_p0332c06║義云：論其手受，觸失本受，即須更受。雖重無過。若論
X44n0743_p0332c07║口受法者。薩婆多云：五日已還。淨人來觸，更餘不受
X44n0743_p0332c08║藥來雜，更加七日法。不依二日法受。正從法論，不從
X44n0743_p0332c09║藥勢。六日已去，不得重加。以藥將入淨故，便隨藥勢，
X44n0743_p0332c10║更不加法。若藥眾多，不知何者是本藥。應更手口二
X44n0743_p0332c11║受，然後服之。若病重不能口受，直爾得服，不須作法。
X44n0743_p0332c12║設看病比丘為病人手口二受，亦成受法，當稱病比
X44n0743_p0332c13║丘名而受。
X44n0743_p0332c14║師徒相攝章第十五
X44n0743_p0332c15║此章大門一十有七。一、釋師名。二、依止和上意。三、得
X44n0743_p0332c16║免依止人。四、合依止人。五、和上通行法。六、弟子白事
X44n0743_p0332c17║法。七、請經法。八、報恩法。九、依止闍梨意。十、無師住時
X44n0743_p0332c18║節。十一、簡師德。十二、請師法。十三、師攝法。十四、呵責
X44n0743_p0332c19║法。十五、呵罸法。十六、呵失法。十七、呵懺法。
X44n0743_p0332c20║第一、釋師名者。問：云何名師和上闍梨等。答：此無正
X44n0743_p0332c21║翻。以義推文，略知途路。善見云：無罪見罪呵責，是名
X44n0743_p0332c22║我師。共於善法中教授令知是我闍梨。又云：和上者
X44n0743_p0332c23║西國語。漢云：知有罪知無罪，是名和上。故律下文我
X44n0743_p0332c24║犯不犯，師不知也。義云：和上者，為力生。闍梨者，為正
X44n0743_p0333a01║行。弟子者，學在我後為弟，解從我生為子。雜阿含中
X44n0743_p0333a02║外道亦號師為和上。
X44n0743_p0333a03║第二、依止意者。尸迦羅越六方禮經云：弟子事師有
X44n0743_p0333a04║五意。一、敬難之。二、當念其恩。三、所有言教隨之。四、
X44n0743_p0333a05║思念不猒。五、從後稱譽。師教弟子亦有五意。一、當令
X44n0743_p0333a06║疾知。二、令勝他人弟子。三、令知已不忘。四、有諸疑難
X44n0743_p0333a07║悉為解說。五、欲令弟子智慧勝師。僧祇云：師度弟子，
X44n0743_p0333a08║不得為供給自己故，度人出家，得罪。當使彼人因我
X44n0743_p0333a09║故得度，修諸善法，得成道果。此律云：和上看弟子，當
X44n0743_p0333a10║如兒意。弟子看和上，當如父想。義云：如兒意看者，須
X44n0743_p0333a11║具四意。一、匠成訓誨。二、慈念。三、矜愛。四、攝以衣食。義
X44n0743_p0333a12║云：如父想看者，還具四心。一、親愛。二、敬順。三、畏難。四、
X44n0743_p0333a13║尊重敬養，如臣事君也。故律云：如是展轉相敬重，相
X44n0743_p0333a14║瞻視，令正法便得久住增益。
X44n0743_p0333a15║第三、得免依止，總有八人。此律有六。餘部有二。律云：
X44n0743_p0333a16║一。樂靜。二、守護住處。三、病。四、看病。五、滿五歲已上。六、
X44n0743_p0333a17║自有智行，住處更無勝己。七、飢儉無食處。故十誦云：
X44n0743_p0333a18║若恐飢餓死者，當在日日見和上處住。恐不爾者。若
X44n0743_p0333a19║十五日，若二由旬半。若至自恣時，來見和上。八、行道
X44n0743_p0333a20║稱意處。故五分云：諸比丘各懃脩道，無人與作依止。
X44n0743_p0333a21║當於眾中上坐依止，敬如師法住。摩得勒伽云：初至
X44n0743_p0333a22║他處，不相諳委，聽二三日選擇。（此律亦然）。
X44n0743_p0333a23║第四、合依止，總有十人。律云：一、和上命終。二、和上休
X44n0743_p0333a24║道。三、和上決意出界。四、和上捨畜眾。五、弟子緣離他
X44n0743_p0333b01║方。六、弟子不樂住處，更求勝緣。七、未滿五夏。八、不諳
X44n0743_p0333b02║教綱。故律云：若愚癡無智慧，盡形依止他，此約行教
X44n0743_p0333b03║為言。十誦云：雖受戒多歲，不知五法，盡形依止他。一、
X44n0743_p0333b04║不知犯。二、不知不犯。三、不知輕。四、不知重。五、不廣誦
X44n0743_p0333b05║戒通利。毗尼母云：百臈不知法者，應從十臈知法者
X44n0743_p0333b06║依止。九、或愚或智。謂數犯眾罪。十、毗尼母云：不誦戒
X44n0743_p0333b07║人。若故不誦，若先誦後忘，若根鈍誦不能得。此三種
X44n0743_p0333b08║人，不得離依止。又前七人未滿五夏，故須依止。若滿
X44n0743_p0333b09║不須，後之三人，位過五歲，要須解行自立，便息依止。
X44n0743_p0333b10║然五歲失依止，約教而論。據其自行，終須師誨。故律
X44n0743_p0333b11║云：五分法身成立，方離依止。更通諸教，佛亦有師，所
X44n0743_p0333b12║謂法也。
X44n0743_p0333b13║第五、師及弟子七種通行法者。律云：一、眾僧與師作
X44n0743_p0333b14║治罸。弟子於中斷理，令和上順從於僧。設作令如法
X44n0743_p0333b15║不違逆。求除罪。令僧疾與解罪。二、若和上犯僧殘，弟
X44n0743_p0333b16║子當如法勸化，令其發露已，為集僧作覆藏六夜出
X44n0743_p0333b17║罪等。三、和上得病，弟子當瞻視。若令餘人看，乃至差，
X44n0743_p0333b18║若命終。四、和上不樂住處，弟子當自移教人移。五、和
X44n0743_p0333b19║上有疑事，弟子當以法以律如法教除。六、和上若惡
X44n0743_p0333b20║見生，弟子教令捨惡見，住善見。七、弟子當以二事將
X44n0743_p0333b21║護，謂法及衣食。僧祇云：和上闍梨有非法事，弟子不
X44n0743_p0333b22║得麤語，如教誡法。應耎語諫師云：應作是，不應作是。
X44n0743_p0333b23║若和上不受語者。弟子應捨遠去。若是依止師者。當
X44n0743_p0333b24║持衣鉢出界，一宿當還。五分云：若師犯僧殘，求僧乞
X44n0743_p0333c01║羯磨。弟子應掃灑敷座，集僧求羯磨師等。
X44n0743_p0333c02║第六、弟子白事者。此律中凡有所作，並須白師令知。
X44n0743_p0333c03║白時具脩威儀，胡跪合掌云：尊憶念。弟子某甲為某
X44n0743_p0333c04║因緣，須到某處。同伴某甲。白尊令知。（一說便得）師應量宜。
X44n0743_p0333c05║謂同伴好，去處好，營事好。三事並如。方始聽去。若事
X44n0743_p0333c06║乖違，則不應遣。而同伴之人，必須明解律教，然後得
X44n0743_p0333c07║去。五分云：欲行時，預前二三日白師令知。唯除大小
X44n0743_p0333c08║便用楊枝不白。十誦云：一切所作事，皆須白師。唯除
X44n0743_p0333c09║禮佛法僧，大小便，嚼楊枝等。三種不白。僧祇云：不白
X44n0743_p0333c10║師得取與半條線半食等。若紉一條線而不白，得
X44n0743_p0333c11║罪。僧祇云：若不能一一白師者，當通白事亦得。若有
X44n0743_p0333c12║剃髮師來，和上不在者，當白長老比丘令知。師後來
X44n0743_p0333c13║時，還說前緣云：已白某甲比丘訖。餘之益事，准此通
X44n0743_p0333c14║行。若欲遠行時，不得臨時白師。應一月半月前預白，
X44n0743_p0333c15║令師籌量。善見云：弟子從師行，不得遠師。可限七尺。
X44n0743_p0333c16║沙彌威儀經云：弟子隨師行，不得以足蹈師影。從師
X44n0743_p0333c17║行復有五事。一、不得過歷人家處。二、不得止住道與
X44n0743_p0333c18║人共語。三、不得左右𮨇視。四、當低頭隨師後。五、到檀
X44n0743_p0333c19║越家，當住一面，師教應坐。
X44n0743_p0333c20║第七、請經問義者。律云：彼當清旦入和上房中受經
X44n0743_p0333c21║問義也。沙彌威儀經云：若入師房，應三彈指。義云：凡
X44n0743_p0333c22║弟子參師，應避六處。一、不得當前。二、不得當後。三、不
X44n0743_p0333c23║得太遠。四、不得太逼。五、不得處高。六、不得上風立。
X44n0743_p0333c24║第八、報恩供養者。律云：清旦入和上房內，除大小便
X44n0743_p0334a01║器白時到等，日三時朝中暮問訊和上。又報作二事
X44n0743_p0334a02║營苦，不得辭託。一、脩理房舍。二、為補浣衣服。師如法
X44n0743_p0334a03║教事，盡當奉行。若遣餘方，不得假託因緣而住。沙彌
X44n0743_p0334a04║威儀經云：師與語不得報語，亦不自理。為師遣行有
X44n0743_p0334a05║七事不得違。一、當直往。二、當直還。三、當識師所語。亦
X44n0743_p0334a06║當識人報語。四、不得忘有所噵。五、若所索不得止留
X44n0743_p0334a07║宿。六、不得調譺。七、出行當有法則。僧祇云：弟子應晨
X44n0743_p0334a08║起先右脚入和上戶已，頭面禮足，問安眠不。餘同四
X44n0743_p0334a09║分。雖百歲比丘，應依止十歲持戒比丘，下至知二部
X44n0743_p0334a10║律者。晨起問訊，為出大小便器。如弟子事師法無異。
X44n0743_p0334a11║十誦云：大比丘從小比丘受依止，得一切供養。如小
X44n0743_p0334a12║事大無異。唯除禮足。餘盡應作。律云：若弟子見和上
X44n0743_p0334a13║五種非法，應懺謝而去。白和上云：一、我如法，和上不
X44n0743_p0334a14║知。二、我不如法，和上亦不知。三、我犯戒，和上捨不教
X44n0743_p0334a15║呵。四、若不犯，亦不知。五、若犯而懺者亦不知。
X44n0743_p0334a16║第九、依止闍梨意者。凡新受戒者，創入佛法，觸事無
X44n0743_p0334a17║知，冥若夜遊。凡所施為，動乖聖教。若不假師導引心
X44n0743_p0334a18║神。法身慧命，將何所託。故律云：未滿五夏，及已滿愚
X44n0743_p0334a19║者，令依止有德之人，使諮承法訓，匠成己益。
X44n0743_p0334a20║第十、無師住時節者。律云：開先洗足飲水已，然後依
X44n0743_p0334a21║止。十誦云：無好師者，聽五六夜。有好師者，乃至一夜
X44n0743_p0334a22║不依止者得罪。五百問事云：若不依止，飲水食飯坐
X44n0743_p0334a23║臥牀席，日日犯盜。若經十夏不誦戒者，罪同不依止。
X44n0743_p0334a24║第十一、簡師德者。律云：阿闍梨有五種。一、出家闍梨，
X44n0743_p0334b01║謂依受十戒者是。二、受戒闍梨，謂為受具秉羯磨者
X44n0743_p0334b02║是。三、教誡闍梨，謂教誡威儀者是。四、受經闍梨，謂所
X44n0743_p0334b03║從受經者是。五、依止闍梨，謂受依止者是。上四通名
X44n0743_p0334b04║闍梨。今此所明，唯論依止闍梨。以顯和上處故。必須
X44n0743_p0334b05║諳究經律，圓解明白，方始得也。不得輙爾隨宜依止。
X44n0743_p0334b06║僧祇云：不得輙請依止。成就五法。一、愛念。二、恭敬。三、
X44n0743_p0334b07║慚。四、愧。五、樂住。此律下文，諸比丘輙依止他，不能長
X44n0743_p0334b08║益沙門道行。佛令選擇取受依止。摩得勒伽三凡欲
X44n0743_p0334b09║依止人者，當好量宜。能長善法者。及問餘人云：此比
X44n0743_p0334b10║丘戒德何似。能教誡不。眷屬復何似。無有爭訟不。若
X44n0743_p0334b11║都無者，然後依止。此律明二師德者有三種。一、簡少
X44n0743_p0334b12║取老。年十歲已上。二、夏數雖滿，必須智慧。三、雖具上
X44n0743_p0334b13║二德，要能懃教詔弟子。闍梨相攝，亦有七種共行法。
X44n0743_p0334b14║如前和上中說。
X44n0743_p0334b15║第十二、請師法者。此律由和上命終，無人教授故，多
X44n0743_p0334b16║壞威儀。佛令聽有依止闍梨，互相攝訓。如和上法，展
X44n0743_p0334b17║轉相奉。令佛法倍增益廣流布。請時應具脩威儀至
X44n0743_p0334b18║彼師所云：大（德姉）一心念。我（比丘比丘尼）某甲今求大（德姉）為
X44n0743_p0334b19║依止阿闍梨。願大（德姉）與我作依止阿闍梨。我依大（德姉）
X44n0743_p0334b20║故得如法住。（三說）彼師當報言可爾。與汝依止，汝莫放
X44n0743_p0334b21║逸。隨噵一事皆得。五分云：若依止師不報答許可者，
X44n0743_p0334b22║不成依止法。
X44n0743_p0334b23║第十三、攝受法者。大同前和上法中說。而僧祇云：日
X44n0743_p0334b24║別三時教三藏教法。不能廣者，下至略知戒經輕重
X44n0743_p0334c01║陰界入義。受經時，共誦時，坐禪時，即名教授。若不爾
X44n0743_p0334c02║者，下至莫放逸也。（准依此文，今時講下每日兩時解說，此便當教誡，不勞更別說也。）
X44n0743_p0334c03║義云：請師須具四意。一、作請。彼攝我，我當請彼慈念
X44n0743_p0334c04║矜愍意。二、請取道法資神。令教授行成智立意。三、自
X44n0743_p0334c05║申己意。我能依止。謂愛念恭敬如父想意。四、彰己能
X44n0743_p0334c06║依止而行。謂慚愧二心，必具此法，方無過咎。若不爾
X44n0743_p0334c07║者，徒自修無成辦。善見云：和上多有弟子。留一人供
X44n0743_p0334c08║給，餘者隨意令讀誦。五分云：二師亦不得以小事留
X44n0743_p0334c09║弟子位。若於白衣前出鄙拙言。應令覺知。僧祇云：弟
X44n0743_p0334c10║子為王難，師必經理。若賊抄掠等，覓錢救贖。不者犯
X44n0743_p0334c11║罪。十誦云：和上有四種法，弟子應量議。一、與法不與
X44n0743_p0334c12║食應住。二、與食不與法不應住。三、法食俱與應住。四、
X44n0743_p0334c13║法食俱不與者不須問師，若晝若夜，應捨去。闍梨亦
X44n0743_p0334c14║爾。僧祇亦同。故彼文云：言苦住樂住等四句無異。五
X44n0743_p0334c15║百問事云：其師無非法，而誘將他沙彌去，犯重。
X44n0743_p0334c16║第十四、呵責過者。凡弟子有過，必以理呵責。呵責之
X44n0743_p0334c17║來，事須出過。故律云：師不出過，輙爾呵責。弟子云：我
X44n0743_p0334c18║犯何過而呵責我。僧祇云：若師呵責，弟子不受者，當
X44n0743_p0334c19║語知事人斷食。若前人兇惡者，師自遠去，一宿便還，
X44n0743_p0334c20║得住無過。弟子呵責有四種。一、上品惡者，莫住此處。
X44n0743_p0334c21║中品惡者，云莫入我房。下品惡者，莫來我有處。下下
X44n0743_p0334c22║惡者，莫為我事之不得杖也。善戒經云：師不駈謫罸
X44n0743_p0334c23║弟子，重於屠兒旃陀羅。此等屠兒，不壞正法，不定墮
X44n0743_p0334c24║三惡道中。若畜惡弟子，必生惡道。又為名聞利養故
X44n0743_p0335a01║畜徒眾，是邪見人，名魔弟子。五百問事云：有師不教
X44n0743_p0335a02║弟子。弟子因破戒故，便墮龍中。後遇相值，反來害師。
X44n0743_p0335a03║廣如彼說。
X44n0743_p0335a04║第十五、呵罸法者。凡呵責之意，先自量喜怒。次量前
X44n0743_p0335a05║過輕重。又依呵辭進退，出其過咎。使知依過令彼伏
X44n0743_p0335a06║首。若過淺重呵。罪深輕責。此乃隨心處斷，特乖法式。
X44n0743_p0335a07║何成相利之道。宜息此，思而後行。外現威肅，內懷悲
X44n0743_p0335a08║濟。苦言切勒，令息後犯。諸經律中，無有杖打人法。比
X44n0743_p0335a09║見僧尼每加杖楚，痛徹前人。於是遂引涅槃醫師三
X44n0743_p0335a10║子立喻。此未達教。然彼並是一子地悲，心無差別，得
X44n0743_p0335a11║行此罸。今時杖拷眾生，皆是瞋怒猛熾，放暢心懷，加
X44n0743_p0335a12║痛前人，豈成悲子之意。故地持云：上過罸黜。中犯折
X44n0743_p0335a13║伏。下犯呵責。亦無杖打之法。
X44n0743_p0335a14║第十六、呵失法者。律云：盡形呵責，或夏初犯過，罷安
X44n0743_p0335a15║居已，瞋猶不息。或不現前呵責。或不出過呵責。或設
X44n0743_p0335a16║呵責而受供給。此並非法得罪。
X44n0743_p0335a17║第十七、懺謝法者。律云：令餘比丘將順使向和上闍
X44n0743_p0335a18║梨所，調伏令早受懺悔。應觀其折伏柔和，知時受懺。
X44n0743_p0335a19║故律云：應向二師所，具脩威儀，合掌云：大（德姉）我今懺
X44n0743_p0335a20║悔，更不復作。若不聽者，當日三時懺悔。和上猶不許
X44n0743_p0335a21║者。當下意隨順，求解其所犯。若下意無有違逆，求解
X44n0743_p0335a22║其過。二師當受。不受如法治。
X44n0743_p0335a23║說戒儀式章第十六
X44n0743_p0335a24║此章大門有五。一、時節。二、緣集。三、儀式。四、雜行。五、略
X44n0743_p0335b01║說。
X44n0743_p0335b02║第一、時節有五。一、十四十五日得說可知。二、食前後
X44n0743_p0335b03║者。僧祇云：食前亦得布薩，而不得晨起布薩，得罪。以
X44n0743_p0335b04║後來比丘不聞戒故。三、晝夜亦得說戒。四、增減者。此
X44n0743_p0335b05║律下文，為外界鬪爭比丘來，佛令增減說戒。若知十
X44n0743_p0335b06║四日來，十三日說。若十五日來，十四日說。若己入界，
X44n0743_p0335b07║不可同說者。當白僧言：今不得說戒，後十五日說戒。
X44n0743_p0335b08║如是又增至十五日。若不去者，強和合說。律中但明
X44n0743_p0335b09║二度不說。不言至三。此律下文，拘睒彌國比丘鬪爭
X44n0743_p0335b10║六年不說戒。又阿難疑高勝比丘犯盜，經六布薩不
X44n0743_p0335b11║與同法。僧祇相慊二十年不說戒。准此多年不說，法
X44n0743_p0335b12║尚不謝。俗言三度不說法滅者謬也。五、時非時者。此
X44n0743_p0335b13║律鬪爭經久不得說戒。今創和合須非時而說。在常
X44n0743_p0335b14║時外，故名非時。
X44n0743_p0335b15║第二、緣集者。五分云：布薩不時集，妨行道。佛令作時
X44n0743_p0335b16║節使知。維那晨起白僧云：大（德姉）僧聽。今白月某日，或
X44n0743_p0335b17║黑月某日，眾僧和合，在某時某處說戒。白僧令知。（一說
X44n0743_p0335b18║便得）今時僧尼輕此說戒，多在夜闇。致使後生威儀不
X44n0743_p0335b19║善。雖文開夜說，晝說彌好。十誦云：行籌者為檀越問
X44n0743_p0335b20║僧不知頭數。佛令行籌。不知沙彌數，亦令行籌。若人
X44n0743_p0335b21║施布薩物，沙彌亦得取。雖不住布薩羯磨處。由受籌
X44n0743_p0335b22║故亦得分。故律云：為受供故行籌。則通沙彌也。若未
X44n0743_p0335b23║受十戒，亦得受籌。以同受供故。故涅槃云：雖未受具
X44n0743_p0335b24║及沙彌十戒，亦墮僧數。若僧次請人，理無簡異。五分
X44n0743_p0335c01║云：籌極短並五指。極長搼一肘。極麤不過小指。極細
X44n0743_p0335c02║不得減箸。
X44n0743_p0335c03║第三、儀式者。今此一門。四分不足。兼取諸部人語潤
X44n0743_p0335c04║色。律云：若至說戒日。上坐應勑諸比丘沙彌等使掃
X44n0743_p0335c05║塔僧院。高下處令泥治。香水灑地。辦諸香華。至於冬
X44n0743_p0335c06║月無生花時，綵花亦得。說戒堂內，遍布其席。及門限
X44n0743_p0335c07║外。亦鋪其席。擬脫靴履。若鳴槌集僧，不簡沙彌，並入
X44n0743_p0335c08║堂受籌。以四分戒序開沙彌聽。若依餘部，不得者多。
X44n0743_p0335c09║若沙彌大僧各別說戒者，鳴鐘之時，各集當處，不須
X44n0743_p0335c10║同集。如下沙彌法中說。僧創入堂時，先偏袒右肩，脫
X44n0743_p0335c11║去靴履，合掌作禮。若恐人閙，不及一一作禮。但俛身
X44n0743_p0335c12║側入。（比有諸寺，多在蜀床禮佛。未見文開。良恐非法。如臣拜君，豈得在床。人王尚自不爾。況復法王
X44n0743_p0335c13║寧為此事。波頗三藏云：西國亦無此禮法也）。
X44n0743_p0335c14║兼說一偈云：持戒清淨如滿月，身口皎潔無瑕穢。清
X44n0743_p0335c15║淨和合無違爭，爾乃可得同布薩。說已各當處坐。年
X44n0743_p0335c16║少比丘應起行湯水淨巾。亦須辦種種名花五三槃。
X44n0743_p0335c17║香湯五三銅盆。今時多有用食鉢盛湯行之。此非生
X44n0743_p0335c18║善之事。眾若大者，應令五三年少助行。各須偏袒脫
X44n0743_p0335c19║去靴履，具修威儀。維那當取香水及湯洗手已。持水
X44n0743_p0335c20║湯至上坐前胡跪。維那自浴籌。今時多遣上坐浴籌，
X44n0743_p0335c21║此非正儀。當浴籌時，僧各說偈云：羅漢聖僧集，凡夫
X44n0743_p0335c22║眾和合。香湯浴淨籌，布薩度眾生。說竟。令一年少比
X44n0743_p0335c23║丘將香水行。先行淨水。正承水時，復說偈云：八功德
X44n0743_p0335c24║水淨諸塵，灌掌去垢心無染。執持禁戒無缺犯，一切
X44n0743_p0336a01║眾生亦如是。正行香湯時，又說偈云：香水薰沐滲諸
X44n0743_p0336a02║垢，法身具足五分充。般若圓照解脫滿，群生同會法
X44n0743_p0336a03║界融。承湯水之時，止得灌掌而已，不得漱口。今時數
X44n0743_p0336a04║有此事，故別標記。維那浴籌竟。應至打靜處立。取槌
X44n0743_p0336a05║淨洗已。當左手執籌，右手捉槌。徐徐緩打。打一下已，
X44n0743_p0336a06║安手放槌，勿令作聲。然後唱之。四分但言聽行舍羅，
X44n0743_p0336a07║更無別法。五分云：有客比丘來，不知行籌収數法。佛
X44n0743_p0336a08║言令一人行，一人收。乃至收已數之。知數已，唱言比
X44n0743_p0336a09║丘若干，沙彌若干，出家人和合若干人。今依此文，猶
X44n0743_p0336a10║自不具。更以人語補𨷂。大（德姉）僧聽。今是十方眾僧說
X44n0743_p0336a11║戒日。內外寂靜，無諸難事，堪為說戒。我（比丘比丘尼）某甲
X44n0743_p0336a12║為說戒故行籌。上中下座各如法受籌及唱并囑授。
X44n0743_p0336a13║（此是常行法事，一說便得。）亦有唱云：堪為布薩者。此即名濫，未通
X44n0743_p0336a14║說戒。今以說戒代之，理順無違。又有諸師戒本序前
X44n0743_p0336a15║唱出沙彌眾中小者，或云收護，或云守戶，或云守護。
X44n0743_p0336a16║外清淨大沙門入。此並無文，不唱無過。四分戒序沙
X44n0743_p0336a17║彌得聽，何須即唱。至作白時，文自簡出，不勞預遣。若
X44n0743_p0336a18║言為行籌故唱收護者，亦應為行籌故言行護。若不
X44n0743_p0336a19║唱行護，亦不得言收護。若令沙彌守戶及守護者，何
X44n0743_p0336a20║須令此唱。若是大僧僧守護者。未唱說欲，何容得去。
X44n0743_p0336a21║但鳴鐘一發，凡聖同遵。眾既齊集，何須復唱外沙門
X44n0743_p0336a22║入。若為聞疑眾不盡，故須復唱者。非共求覓，何得遣
X44n0743_p0336a23║疑。若先無疑，僧又集者，故知空唱，使即虗談。妄言之
X44n0743_p0336a24║過，孰能受耶。說竟。維那來至上座前，胡跪授籌與上
X44n0743_p0336b01║坐。上坐即應胡跪合掌。一切僧亦隨上坐儀式。上坐
X44n0743_p0336b02║正取籌時，當說偈云：金剛無礙解脫籌，難得難遇如
X44n0743_p0336b03║金果。我今頂戴歡喜受，一切眾生亦如是。欲還籌時，
X44n0743_p0336b04║復說偈云：具足清淨受此籌，具足清淨還此籌。堅固
X44n0743_p0336b05║喜捨無缺犯，一切眾生亦如是。說已即付與他，還復
X44n0743_p0336b06║本坐。如是展轉至大僧訖。維那來至打靜處立。收籌
X44n0743_p0336b07║者付與上座數。維那自數亦得。若沙彌別處說戒時，
X44n0743_p0336b08║維那當往彼取沙彌籌合唱。若沙彌至僧中坐時，維
X44n0743_p0336b09║那至打靜處立。當打靜云：大（德姉）僧聽。次行（沙彌沙彌尼）籌。
X44n0743_p0336b10║（一說）說已。至（沙彌沙彌尼）所行之。行訖收取，付上坐數之。上
X44n0743_p0336b11║坐數竟，維那總取，還至打靜處立。打靜唱云：大（德姉）僧
X44n0743_p0336b12║聽。此一住處一說戒，（比丘比丘尼）若干人，（沙彌沙彌尼式叉尼）若干
X44n0743_p0336b13║人，都合若干人。各清淨出家和合說戒。上順諸佛，中
X44n0743_p0336b14║報四恩，下為含識。各誦經中清淨妙偈。（一說）眾僧合掌
X44n0743_p0336b15║一時說偈云：清淨如滿月，清淨得布薩。身口業清淨，
X44n0743_p0336b16║爾乃應布薩。（出僧祇律）彼維那舉籌已，至上坐前禮三拜
X44n0743_p0336b17║已，白上坐云：眾僧和合。請大（德姉）為眾誦戒。若上坐自
X44n0743_p0336b18║欲說者。語云：此戒法正當我說。便即唱之。若不堪者。
X44n0743_p0336b19║告云：此說戒正當某甲。但為自身老弱，言辭濁惡，恐
X44n0743_p0336b20║惱眾僧。次請能誦者說。維那更禮一拜已。當起至第
X44n0743_p0336b21║二上坐前，還依前問答無異。若第二上座不堪說者。
X44n0743_p0336b22║直請能誦者。不須至下。故僧祇云：若上座若次坐應
X44n0743_p0336b23║誦。不能者，差能誦者說。若差得者，當打靜唱云：大（德姉）
X44n0743_p0336b24║僧聽。僧差律師某甲為僧誦律。梵音某甲律師昇高
X44n0743_p0336c01║座。（一說）某梵音維那屏請得者，不唱亦得。凡對僧唱
X44n0743_p0336c02║人，要須雙牒其字。故律下文結集中差諸羅漢，並雙
X44n0743_p0336c03║唱也。僧既差已。律師應起具脩威儀，至僧中大鋪座
X44n0743_p0336c04║具，四向禮僧已。胡跪白云：我（比丘比丘尼）某甲稽首和南
X44n0743_p0336c05║敬白眾僧。僧差誦律。恐有錯悞。願同誦者加慈。賜垂
X44n0743_p0336c06║指授。白已。更設一拜。然後昇座。昇座之時，不得交脚
X44n0743_p0336c07║登階。必須並足，然後移脚。比見僧尼數行此事。故別
X44n0743_p0336c08║標記。外禮亦云昇階涉級聚足也。香水餘殘，維那左
X44n0743_p0336c09║右灑之。應留中間空處，擬人來往。香華亦散令周遍。
X44n0743_p0336c10║正散華時，各說偈云：散華莊嚴淨光明，莊嚴寶華以
X44n0743_p0336c11║為帳。散眾寶華遍十方。供養一切諸如來。（出華嚴經）說已
X44n0743_p0336c12║維那打靜。令人供養梵音讚唄。至行香說偈時，僧應
X44n0743_p0336c13║合掌各說偈云：戒香定香解脫香，光明雲臺遍世界。
X44n0743_p0336c14║供養十方無量佛，見聞普薰證寂滅。（出華嚴經）供養已。維
X44n0743_p0336c15║那仍須立住。待彼戒師誦至未受具者出時，戒師應
X44n0743_p0336c16║且止誦。令沙彌出。沙彌應具修威儀，來至眾中，依行
X44n0743_p0336c17║禮三拜已。胡跪住，取上坐教勅。上坐當語云：勅諸（沙彌
X44n0743_p0336c18║沙彌尼式叉尼）等。汝年未充，行未滿，不堪進入羯磨僧數，同
X44n0743_p0336c19║共說戒聽。待年充行滿受具戒竟，然後得預說戒。汝
X44n0743_p0336c20║等各還本處靜念溫誦，不得散亂。然後方起。更設一
X44n0743_p0336c21║禮，依次而出。若沙彌等別說戒者，則不須此。戒師唱
X44n0743_p0336c22║不來者說欲已。次唱誰遣比丘尼來請教誡。（尼無此問）若
X44n0743_p0336c23║有受囑者，應起至僧中禮已，胡跪住合掌云：大德。某
X44n0743_p0336c24║寺尼眾和合。僧差比丘尼某甲半月頂禮大德僧足，
X44n0743_p0337a01║求請教誡尼人。（出五分律）三說已。上座前，長跪曲身合掌
X44n0743_p0337a02║云：大德慈悲，能教誡比丘尼不。上坐若云：某甲老年
X44n0743_p0337a03║無德不堪，更請能者。如是展轉至二十夏已來，並須
X44n0743_p0337a04║委問。不得止問五三而已。由二十夏已上，並堪教誡尼
X44n0743_p0337a05║故。若無堪者。還至上坐前云：已遍問下坐，並辭不堪。
X44n0743_p0337a06║上坐當語云：諸大德等何啻堪往。特由愛惜正業，故
X44n0743_p0337a07║不受請。若尼明日參戒師來時，當語云：此眾中無教
X44n0743_p0337a08║誡尼人，又無善說法者。雖然，上坐有教勅諸尼眾：當
X44n0743_p0337a09║懃精進，如法脩道，謹慎莫放逸。（此文當懃已前出五分。已後出僧祇。）此人
X44n0743_p0337a10║復本座已。說戒師云：僧今和合，何所作為。維那答云：
X44n0743_p0337a11║說戒羯磨。（今時多有答云：布薩說戒者非也。）戒師待維那坐已，然後作
X44n0743_p0337a12║白。以未坐時，則有坐立不同，豈非別眾等過。若說戒
X44n0743_p0337a13║竟，當至明人能護戒偈中，維那鳴鐘三下，令未受具
X44n0743_p0337a14║者來聽。若沙彌未至，應待來為說。若全不來，直說戒
X44n0743_p0337a15║竟。維那鳴槌三下，令外人知了得入。若說戒已，當誦
X44n0743_p0337a16║四分偈序作唄。神仙五通人，造設禁呪術。為彼慚愧
X44n0743_p0337a17║者，攝諸不慚愧。如來立禁戒，半月半月說。已說戒利
X44n0743_p0337a18║益，稽首禮諸佛。摩得勒伽云：不得作半唄。作半唄者
X44n0743_p0337a19║突吉羅。（不解前梵音，作處世界唄亦得。）戒師下座已，至僧中禮謝云：
X44n0743_p0337a20║小（比丘比丘尼）某甲敬謝眾僧。僧差誦律。三業不懃，多有
X44n0743_p0337a21║舛悞。願眾慈悲，布施歡喜。眾僧即應各說自慶偈云：
X44n0743_p0337a22║諸佛出世第一快，聞法奉行歡喜快。大眾和合寂滅
X44n0743_p0337a23║快，眾生離垢安樂快。俱舍論偈云：諸佛出現樂，說正
X44n0743_p0337a24║法亦樂。大眾和合樂，聚集出家樂。然後唱三禮散。
X44n0743_p0337b01║第四雜行者。問：說戒至半，不說欲得起去不。答：欲本
X44n0743_p0337b02║應羯磨。今雖白竟，然此說戒，是羯磨家所為事。要
X44n0743_p0337b03║須說欲得去。若界外客（比丘比丘尼）欲得聞戒者。當直至
X44n0743_p0337b04║說戒處。不得更至餘處，恐破他說戒。若未誦序，未唱
X44n0743_p0337b05║是中清淨不已來，客僧隨次入，依位而坐。彼戒師若
X44n0743_p0337b06║見他來，即須止誦。若不住者，客師當呵令住。待坐訖，
X44n0743_p0337b07║依向所住處文，次第為說。若已誦序竟，乃至說戒已，
X44n0743_p0337b08║當並入僧中四向禮僧已，胡跪住。一人告清淨云：大
X44n0743_p0337b09║（德姉）僧聽。（比丘比丘尼）某甲等若干人並清淨。告已隨次坐。
X44n0743_p0337b10║戒師隨次說。若不清淨者，一一別告云：大（德姉）僧聽。（比丘
X44n0743_p0337b11║比丘尼）某甲犯某罪。為逼說戒，未得懺悔。待後當如法
X44n0743_p0337b12║懺。說已依前住文續次誦之。若客來多及人等者。縱
X44n0743_p0337b13║說戒訖，皆令主人從頭更誦。不誦如法治。故律云等
X44n0743_p0337b14║多更為說。若多寺尼來請教誡，隨意受之。前各列寺
X44n0743_p0337b15║名人名，後總結請意。不得通云某甲某甲尼差某甲
X44n0743_p0337b16║某甲尼等。以文不了故。眾中若無能誦戒者。布薩儀
X44n0743_p0337b17║式一依前法。直差一人說法誦經，諸餘教誡等，便散
X44n0743_p0337b18║也。毗尼母云：若根鈍無知，有難不得就餘寺說戒者，
X44n0743_p0337b19║下至說一偈云：諸惡莫作，諸善奉行。自淨其意，是諸佛教。
X44n0743_p0337b20║作如是已，方得散去。不得全不說也。若全偈不得者。
X44n0743_p0337b21║應言：謹慎莫放逸已，方得散也。若於說戒座上憶得
X44n0743_p0337b22║罪者，即須心念發露云：我（比丘比丘尼）某甲犯某罪。待說
X44n0743_p0337b23║戒竟，當如法懺。作如是已，便得聽戒。若犯罪有疑者，
X44n0743_p0337b24║應心念言：我（比丘比丘尼）某甲於某事生疑。待說戒竟當
X44n0743_p0337c01║決了。若於未說戒前憶得罪者，應先懺已，便得聽戒。
X44n0743_p0337c02║第五略說者。此律難有八種。謂王賊水火病人非人
X44n0743_p0337c03║惡虫難等。或大眾難集，床座少，多病，天雨鬪爭，說法
X44n0743_p0337c04║夜久，如是等緣，皆聽略說。義云：若有眾主綱維，善能
X44n0743_p0337c05║御眾者。每至盛夏盛冬，恐僧疲弊者，當為略說戒。平
X44n0743_p0337c06║旦集僧時，維那作白竟，上坐又白僧云：今日是說戒
X44n0743_p0337c07║日。大眾並願早集。當為略說，勿假託緣自生猒怠。若
X44n0743_p0337c08║作如此，亦成善御大眾，心無憂悔也。說戒師當量難
X44n0743_p0337c09║緣遠近，觀時進不。難若遠時，則為說三十九十已，餘
X44n0743_p0337c10║者略却。若難近及老病寒熱等緣，當為說序已，餘者
X44n0743_p0337c11║便略。云何略耶。說戒序竟，問清淨已，應言：諸大（德姉）
X44n0743_p0337c12║是（四八）波羅夷法僧常聞。乃至諸大（德姉）是七滅爭法僧
X44n0743_p0337c13║常聞。已下必須廣說。迄至戒末。若難卒至，即說僧常
X44n0743_p0337c14║聞。若全序不得說者。應云：今某月某日布薩說戒時。
X44n0743_p0337c15║眾僧各正身口意。謹慎莫放逸。（說已便散）五分云：欲作羯
X44n0743_p0337c16║磨，僧不可知者，當於說戒前作以說戒。是正制僧不
X44n0743_p0337c17║敢散。次明別人法者。一人獨住，應詣說戒堂掃灑處
X44n0743_p0337c18║所，具布薩調度，一如前式。客（比丘比丘尼）來，若四人已上，
X44n0743_p0337c19║即須廣說。若三人已下，各相向說云：二大（德姉）一心念
X44n0743_p0337c20║。今僧十五日說戒，我（比丘比丘尼）某甲清淨。（三說）若有二
X44n0743_p0337c21║人亦相向說同前。若有一人，心念口言：今眾僧十五
X44n0743_p0337c22║日說戒。我某甲清淨。（三說）若犯波羅夷者，便應滅擯，不
X44n0743_p0337c23║合說戒。若犯僧殘已下罪，無人可對懺者，應至像前
X44n0743_p0337c24║心念發露已，便說我（比丘比丘尼）某甲敬白十方諸佛。今
X44n0743_p0338a01║日眾僧說戒日，我犯某罪不應布薩。（一說）若犯小罪不
X44n0743_p0338a02║應說戒。自責心已便說。
X44n0743_p0338a03║
X44n0743_p0338a04║毗尼討要卷上末