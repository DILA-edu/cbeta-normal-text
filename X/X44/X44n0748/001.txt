X44n0748_p0798a01║
X44n0748_p0798a02║
X44n0748_p0798a03║
X44n0748_p0798a04║No. 748
X44n0748_p0798a05║四分律拾毗尼義鈔輔要記卷第一
X44n0748_p0798a06║（并序）（起鈔文總題，終轉業變根）
X44n0748_p0798a07║
X44n0748_p0798a08║天台沙門釋　（允堪）　述
X44n0748_p0798a09║茲鈔者，吾祖於大毗尼藏撮其機要以成文也。懷
X44n0748_p0798a10║鉛始畢，新羅學者潛竊歸國，歷二百載此方絕本。
X44n0748_p0798a11║會昌五年，因侍御李元佐附海東金舍人於本國
X44n0748_p0798a12║求之，彼國王城慧明寺釋自相、東泉寺釋玄靈校
X44n0748_p0798a13║寫附至，當大中四年二月八日也。噫！人或咎其竊
X44n0748_p0798a14║者，予謂不然。何哉？蓋大師之道將施及天下，故神
X44n0748_p0798a15║假其手以滋法利，繇是此土文之將行不遠而復。
X44n0748_p0798a16║予景祐中嘗於佛隴撰戒本疏記，有淛河沖羽律
X44n0748_p0798a17║師躬持斯本扣關為惠，故凡執筆得鈔兼閱，其猶
X44n0748_p0798a18║入旃檀之林復嗅薝蔔之氣，法理潛益豈虗言哉！
X44n0748_p0798a19║然大中至今復逾二百載，其間抄寫紕繆，駕說尚
X44n0748_p0798a20║壅，尋抵抗之。崇法寺粗事科判，阻以疲苶，罔逮筆
X44n0748_p0798a21║記。後遷淨住，一日講餘，遂發篋再覧，凡厥引據悉
X44n0748_p0798a22║考正文，帝虎之訛於焉辨矣。因出記六卷，題曰輔
X44n0748_p0798a23║要，庶輔翼先聖之至要者也。覬諸英選，無誚狂斐。
X44n0748_p0798a24║時大宋慶曆二年龍集壬午孟夏三日序。
X44n0748_p0798b01║釋四分律拾毗尼義。鈔：題中十字，初三字標本宗通
X44n0748_p0798b02║號，下七字示今鈔別名。又四分律與毗尼五字屬能
X44n0748_p0798b03║詮，義之一字是所詮，拾鈔二字彰撮略之目。卷者，可
X44n0748_p0798b04║卷可舒；上者，別於中、下。梵云只埵理等，華言四分。戒
X44n0748_p0798b05║疏云：四分者，顯宗目也。佛滅百年，興斯名教。相傳云：
X44n0748_p0798b06║於上座部搜括博要，契同己見，集為一部。四度傳文，
X44n0748_p0798b07║盡所詮相，故云四分。此據說之所至，非義判也。如二
X44n0748_p0798b08║十犍度、離分、三分，可是義開。耶律者，西音毗柰耶等，
X44n0748_p0798b09║此言律也，則此方之刑制。故風俗通云：皐陶謨，虞舜
X44n0748_p0798b10║造律。故知華、梵名異體一，如本宗毗尼及律，二名不
X44n0748_p0798b11║並是也。
X44n0748_p0798b12║終南山者，所宅之靈岳也。漢書太一山，古文以為終
X44n0748_p0798b13║南，即長安之南山也。詩云：節彼南山，維石巖巖。茲山
X44n0748_p0798b14║一名地肺，可避洪水。故高士傳曰：綺里季等共入商
X44n0748_p0798b15║洛，隱地肺山是也。沙門，具云沙門那，此云勤息，謂勤
X44n0748_p0798b16║行眾善，息滅諸惡。故後漢書祀郊志云：沙門，漢言息
X44n0748_p0798b17║心，削髮出家，絕情洗慾，而歸於無為也。釋者，姓氏之
X44n0748_p0798b18║興，本欲召其質也，故隨物類而命其形名焉。至如東
X44n0748_p0798b19║夏姓源，本惟有九；大夏種姓有四。但明佛姓，自分五
X44n0748_p0798b20║別：一曰瞿曇，（星名也，或曰泥土，非。）二曰甘蔗，（菩薩徃於甘蔗園遊止修道，因園命
X44n0748_p0798b21║氏。）三曰釋迦，（此云能仁，因父之嘆。）四曰舍夷，（律云佛舍夷種，亦國號也。）五曰
X44n0748_p0798b22║日種。（律云父姓名為目也。）統明五異，同宗一氏，隨事流變，故有
X44n0748_p0798b23║斯分。然釋一姓，羣籍多明，自餘出沒，任緣而舉。故祐
X44n0748_p0798b24║律師云：仰惟定光授記，表號釋迦，玄符冥契，故託釋
X44n0748_p0798c01║種。名出於未形之前，跡孚於既生之後，炤灼天人，聯
X44n0748_p0798c02║綿曠劫，其為源也邃矣乎！今言釋，則簡天竺異道；言
X44n0748_p0798c03║沙門，乃別本族釋種，故合而稱焉。道宣大師，諱也，字
X44n0748_p0798c04║法徧。姓氏、生年、感通、行業、遷神等事，具如別傳。撰謂
X44n0748_p0798c05║撰古遺文，述謂述而不作。鄭康成云：述謂訓其義也。
X44n0748_p0798c06║且此鈔撰述，當唐貞觀九年，戒疏是八年，若再出，則
X44n0748_p0798c07║在後矣。故批文云：永徽二年九月十九日，方為疏訖。
X44n0748_p0798c08║將講者，將，且也。詩云：方將萬舞。又助也。言毗尼藏中
X44n0748_p0798c09║文義煩愽，故今聊且掇拾翼助之也。既非廣故，乃曰
X44n0748_p0798c10║略存六門也。嘗試論之，先德謂此鈔有三失：一曰文
X44n0748_p0798c11║義魯質，多云首解。二曰著述不全，埋名沒代，前無序
X44n0748_p0798c12║引，後無批文。三曰備其遺忘，略示義章，云將講四波
X44n0748_p0798c13║羅夷等。如此立言，何誣先聖之甚乎。觀其文理，尚乎
X44n0748_p0798c14║淳正，外爾雕飾，直疏祕邃，有董狐之筆，何魯質之有
X44n0748_p0798c15║乎。又言首解者，由師資傳道，跡相祖述。如禮子春曰：
X44n0748_p0798c16║吾聞之曾子，曾子聞諸夫子。此亦然也，夫復何患。其
X44n0748_p0798c17║次三分不全者，蓋鈔主纔撰文畢，便為他竊，故未暇
X44n0748_p0798c18║撰序也。或可詞尚簡要，故前後省之爾。亦猶心經無
X44n0748_p0798c19║序及流通，蓋括略大部般若之要，斯實可擬。又始毗
X44n0748_p0798c20║尼大綱，迄滅諍法，各闢義門，探摭奧旨。凡一發問，慮
X44n0748_p0798c21║重關之鑰難開。及一伸答，見大川之氷頓釋。自非妍
X44n0748_p0798c22║精覃思，何能究盡，豈止備遺忘者哉。但由古人不考
X44n0748_p0798c23║文義，相㳂其說，寄言後學，可不慎歟。
X44n0748_p0798c24║第者，居也。一者，數之始也。如來者，龍樹云：乘如實道
X44n0748_p0799a01║來成正覺，故曰如來。涅槃云：不生不滅即是解脫，如
X44n0748_p0799a02║是解脫即是如來也。世者，俗以三十年為世，又父子
X44n0748_p0799a03║相繼為世。今云世即世間：一、器世間，山河大地是；二、
X44n0748_p0799a04║有情世間，四生九類是。謂巍巍大覺蕩蕩垂化，出器
X44n0748_p0799a05║世間利有情世也。五名，即五部名也。既如來在世早
X44n0748_p0799a06║萌五名，所以不即分者。
X44n0748_p0799a07║鹿苑鶴林者，謂如來既成道已，說必託處，故略舉初
X44n0748_p0799a08║後以攝中間，不越四十九年矣。若示一生在世凡八
X44n0748_p0799a09║十年，謂十九踰城、五載游歷、六年苦行、三十道成、五
X44n0748_p0799a10║十年說法，合八十矣。今多云四十九年說法者，蓋於
X44n0748_p0799a11║姬周莊王十年四月而生，至惠王十九年二月入滅。
X44n0748_p0799a12║年雖滿，以月數之，其實七十九，以當年入滅。故大論
X44n0748_p0799a13║釋鹿苑云：昔波羅柰王入山遊獵，見二鹿群，數各五
X44n0748_p0799a14║百，各有一主。有一鹿主，身七寶色，是釋迦菩薩。復有
X44n0748_p0799a15║一主，是提婆達多菩薩。鹿主見王殺其群黨，起大悲
X44n0748_p0799a16║心，直至王前，白言：若以供饌，當差次送，每日一鹿。王
X44n0748_p0799a17║善其言，於是二主各差次送。次當調達群中有一母
X44n0748_p0799a18║鹿，白其主言：我死分當，而我懷子，子非死次。乃至菩
X44n0748_p0799a19║薩鹿王云：唯我當代。即至王所，備陳其事。王聞語已，
X44n0748_p0799a20║即說偈言：我實是畜獸，名曰人頭鹿。汝雖是畜生，名
X44n0748_p0799a21║曰鹿頭人。以理而言之，非以形為人。若能有慈悲，雖
X44n0748_p0799a22║獸實是人。我從今日始，不食一切肉。我以無畏施，亦
X44n0748_p0799a23║可安汝意。鹿群所居，故名鹿苑。婆沙亦名施鹿林，謂
X44n0748_p0799a24║梵摩達王以樹林施眾鹿故。亦號仙人輪處，謂羅勝
X44n0748_p0799b01║仙人始於彼轉法輪故。是以如來亦於此處轉四諦
X44n0748_p0799b02║輪，始度五俱隣也。鶴林者，在拘尸城阿夷羅䟦提河
X44n0748_p0799b03║邊。樹有四雙，復曰雙樹，四方各雙。故涅槃後分云：東
X44n0748_p0799b04║西二雙合為一樹，南北二雙合為一樹，垂覆寶床，蓋
X44n0748_p0799b05║於如來。其樹即時慘然變白，猶如白鶴，故名鶴林。即
X44n0748_p0799b06║於此處將欲圓寂，乃於中夜復茲顧命，垂示遺教也。
X44n0748_p0799b07║莫不對彼利鈍之機，隨制遮性兩戒。數既不等，故曰
X44n0748_p0799b08║萬差。
X44n0748_p0799b09║何下。推釋差義。良由下二句。示根差。不越上中下三
X44n0748_p0799b10║根也。故令下。示法差。即七五輕重之聚，遮性緩急之
X44n0748_p0799b11║相也。諸部明了。論云：律中說罪有五部者。解云：此間
X44n0748_p0799b12║為篇，如波羅夷部有十六罪是也。雖復下。會差成益
X44n0748_p0799b13║也。以是下。因差有異也。若然，則具含五部，名計盡在
X44n0748_p0799b14║其中矣。
X44n0748_p0799b15║又下引經，皆約如來在世時說，言我滅後有五部也。
X44n0748_p0799b16║若然，則五部之名早預彰於佛世也。引付法藏者，彼
X44n0748_p0799b17║則無文，其實反證。意云：若如來說法律實有五意者，
X44n0748_p0799b18║則傳中應須言佛在世時分便成五義。是則不然，故
X44n0748_p0799b19║論云：牟尼大聖主，悉斷一切見。今若於傳字下義加
X44n0748_p0799b20║應字，則文顯也。又下方等經中亦說有五部之異，彼
X44n0748_p0799b21║且不斥人法之非，故戒疏云：斯但說有，不斥人法。又
X44n0748_p0799b22║大方廣中亦證有五部，此既明文顯指，豈可須引？雖
X44n0748_p0799b23║然，亦未明示滅後所分，故大集中方云滅後分五。斯
X44n0748_p0799b24║乃懸記，亦非本意，如世父記子，後必分異。又文殊師
X44n0748_p0799c01║利經分別部品云：爾時文殊師利白佛言：佛入涅槃
X44n0748_p0799c02║後，未來弟子云何諸部分別？云何根本部、枝末部？佛
X44n0748_p0799c03║告文殊師利：未來我弟子有二十部，能令諸法住。二
X44n0748_p0799c04║十部者，並得四果，三藏平等，無下中上，譬如海水，味
X44n0748_p0799c05║無有異，如人有二十子。以此證知五部二十，皆如來
X44n0748_p0799c06║在日懸記分耳。令即記莂之言也。成道證一乘者，本
X44n0748_p0799c07║欲但以利他所證一乘微妙法樂，止由眾生根行悟
X44n0748_p0799c08║入有殊，故於一覺池分出三也。此蓋權巧方便爾，故
X44n0748_p0799c09║經云：唯有一乘法，無二亦無三，除佛方便說。
X44n0748_p0799c10║今下。此亦相翻取解。意云：若本有五意，亦應如彼三
X44n0748_p0799c11║乘，立五種名，分為五部。良由無五意故，所以至結集
X44n0748_p0799c12║時，仍為八十誦一部文爾。故文殊問經偈云：十八及
X44n0748_p0799c13║本二，悉從大乘出，無是亦無非，我說未來起。是知末
X44n0748_p0799c14║後挹流歸源，尚無有異，況乎在時，實彰五異輕重。如
X44n0748_p0799c15║來對根立制，互有輕重。又五部所計，亦有輕重。如四
X44n0748_p0799c16║分重，犯夷結重，十誦但吉。若無五意，不應互執有輕
X44n0748_p0799c17║重義。抑又大集經中云：滅後分五。既懸記分五，則明
X44n0748_p0799c18║有五意，何言無耶？答中既言滅後，則反知在日本無
X44n0748_p0799c19║五意，理非失矣。例彼例十夢經，非約在日分五意也。
X44n0748_p0799c20║五人，即迦葉等五聖。宗輪論疏云：佛有五德，任持故
X44n0748_p0799c21║不分：一、不可化者，皆能化之（人無異執）；二、能斷疑網（有疑皆決，
X44n0748_p0799c22║法無異執）；三、人天崇敬，眾德所遵；四、說法必益，但有聞者，
X44n0748_p0799c23║皆出盡塵勞；五、能伏邪論，天魔外道，皆能伏故。由斯
X44n0748_p0799c24║五義，在日不分。若爾，滅後何不便分？答：教主雖無，蓋
X44n0748_p0800a01║由有迦葉等五聖任持，故至百年後根機差別，方乃
X44n0748_p0800a02║分之。由五聖次等付法，故云異世，即竪五師也。聖者，
X44n0748_p0800a03║指佛也。第一即毗婆尸，此云勝觀，在賢劫前九十一
X44n0748_p0800a04║劫出世，由中間劫空，遠取有劫佛以成七世也。乃至
X44n0748_p0800a05║後彌勒佛興，即以尸棄為第七祖也。第二即式棄，此
X44n0748_p0800a06║云持髻，在賢劫前三十四劫中出世。第三即毗舍，此
X44n0748_p0800a07║云徧一切自在，同前式棄佛時出世，前後兩分空劫
X44n0748_p0800a08║無佛也。第四即抅留孫，此云所應斷，即賢劫成時。第
X44n0748_p0800a09║九減劫時出世，賢劫四佛中初佛也。第五即抅那含
X44n0748_p0800a10║牟尼，此云金色仙，賢劫第二佛。第六即迦葉，賢劫第
X44n0748_p0800a11║三佛，文略。第七釋迦人壽百歲時出，十二年後方說
X44n0748_p0800a12║廣教，賢劫第四佛也。問：前之六佛，八七、六四二萬歲，
X44n0748_p0800a13║互望少減，或減半等。今釋迦減壽，何極少乎？答：機未
X44n0748_p0800a14║熟故。善見云：我今世尊應取迦葉半壽，一萬歲時應
X44n0748_p0800a15║出世。觀於眾生根無熟者，五千歲應出，次第至五百
X44n0748_p0800a16║歲應出。又復無根熟眾生，乃至百歲，然後有眾生可
X44n0748_p0800a17║度。是故佛出世短壽，住滅
X44n0748_p0800a18║言六佛俱說廣者，應無久住、不久住義，何以佛答身
X44n0748_p0800a19║子有住、滅之說耶？首解，指首師所解也。下云大疏、首
X44n0748_p0800a20║疏，義皆一耳。二、佛第三、第五身子，舍利翻身弗云：子
X44n0748_p0800a21║以母好身形，故母名身。是身之子也。若云二佛隱其
X44n0748_p0800a22║說廣，生請制之由，則六佛通有廣、略，何言二佛法不
X44n0748_p0800a23║久住？作業，即羯磨。受業疏云：以成道初用三語法，八
X44n0748_p0800a24║年制斷，令興羯磨。則知未宣廣教，早彰羯磨。則廣、略
X44n0748_p0800b01║二教通有。又安、恣之設，何止於制、廣之後？故曰同之。
X44n0748_p0800b02║今謂受戒，安、恣既在，法亦非滅。今言不久住者，且抑
X44n0748_p0800b03║而談之。故戒疏云：適化無方，隨機隱、顯。斯乃聖心布
X44n0748_p0800b04║教盛、衰，非凡所謀。四、受善來，破結三語。八、敬內凡，即
X44n0748_p0800b05║加行中煗、頂、忍、世第一。若據業疏善來者，此人宿樹
X44n0748_p0800b06║善因，早蒙開悟，斷惑一輪，道成初果，即陳如為首。四
X44n0748_p0800b07║分須證初果，五分亦通凡夫，以須提那是善來度故。
X44n0748_p0800b08║破結者，此人修慧惑盡，道證無學，會正理窮，自然感
X44n0748_p0800b09║戒。從所破為名，故號破結。又三語、一位，此人積行非
X44n0748_p0800b10║遠，未登聖位，於彼羅漢先有別緣，得由三語、八敬。女
X44n0748_p0800b11║人機發，深厭生死，令傳八敬。言下，感戒。今就多分而
X44n0748_p0800b12║言，故云凡爾。不通末代者，業疏云：善來、三語、八敬、三
X44n0748_p0800b13║受，局在佛世；破結、得戒，通佛滅後。鈔：據像，末證四果，
X44n0748_p0800b14║得戒者少，故言不通。又善來、八敬，局在南洲，由中成
X44n0748_p0800b15║道，佛自秉故。羯磨、破結，通於三洲。三語、一受，八年前
X44n0748_p0800b16║興，未擯賓頭。二洲無法，何得通也？故知羯磨、一受，約
X44n0748_p0800b17║時通三，約方通三，故法不滅矣。
X44n0748_p0800b18║問下，此指涅槃第十八卷中迦葉菩薩問也。彼具云：
X44n0748_p0800b19║迦葉菩薩復白佛言：世尊！我親從佛受如是義：迦葉
X44n0748_p0800b20║佛法住世七日，然後滅盡。今鈔借彼問以發起。答中，
X44n0748_p0800b21║利根如輕病，鈍根如重病。病輕易治，治差則藥亡，喻
X44n0748_p0800b22║教滅也；病重難治，治難故藥存，喻教住也。不可定言
X44n0748_p0800b23║其法滅矣。故彼經云：寧說蚊𭉨（即委切）盡大海底，不可
X44n0748_p0800b24║說言如來法滅；寧言以索擊縛，猛風口吹，須彌散壞
X44n0748_p0800c01║等，不可說言如來法滅。化教如經、論。化教非無廣、略。
X44n0748_p0800c02║何者？鹿野初唱，但示四諦，終乎一化，則八萬四千法
X44n0748_p0800c03║蘊。先略，後廣，次第可思。
X44n0748_p0800c04║包含者，利鈍俱攝，未張輕重，又總機緣也。皆下被純
X44n0748_p0800c05║淨之士，於行增益也。第下十二年後，方付弟子，則通
X44n0748_p0800c06║二教，俾乎眾法自行，二法成就。
X44n0748_p0800c07║又下。以羯磨眾法非佛所秉，佛不入僧數故。問：何故
X44n0748_p0800c08║愛道施衣令與僧中，我即在者？答：佛在應供僧中，不
X44n0748_p0800c09║在羯磨僧也。所以羯磨一受唯是僧秉，不通於佛，有
X44n0748_p0800c10║十義故。始自第一成等化，終乎第十通末代故。別教
X44n0748_p0800c11║對略名別，以鈍根不解，違略起非，是教行俱闕。後別
X44n0748_p0800c12║制廣，通收利鈍，則教行俱補。佛若宣廣，不利滅後，故
X44n0748_p0800c13║曰不普。又廣則已顯輕重，十誦云：若為犯說，頭破七
X44n0748_p0800c14║分。既無利益，故又不說。
X44n0748_p0800c15║四分下。引付弟子時文。弟子，淨名疏云：師之謙讓處
X44n0748_p0800c16║資如弟，資則敬師如父，故稱子也。又大師云：學居師
X44n0748_p0800c17║後故言弟，解從師生故稱子。五分等，等十律也。天眼，
X44n0748_p0800c18║若於深禪定中發得四大清淨造色，住眼根中即能
X44n0748_p0800c19║見六道眾生死此生彼，及見一切世間種種形色，是
X44n0748_p0800c20║為天眼。若以此眼觀者，如駃雨下，肉眼非通，但取相
X44n0748_p0800c21║淨七分，即神杵之所碎也。如來則有，弟子則無。
X44n0748_p0800c22║善見下，彼論第五云：釋迦牟尼佛從菩提樹下二十
X44n0748_p0800c23║年中皆說教授波羅提木叉。復一時於富婆僧伽藍
X44n0748_p0800c24║眉伽羅母殿中諸比丘坐已，佛語言：我從今後不作
X44n0748_p0801a01║布薩，不說教授木叉。汝輩自說。何以故？如來不得於
X44n0748_p0801a02║不清淨眾布薩等，故曰後付弟子。無事者，光律師釋
X44n0748_p0801a03║云：由未最初犯，故曰無事。又釋：容有初犯，但不在眾
X44n0748_p0801a04║得行說戒，故曰無事。今釋云：如律五年制廣教，便有
X44n0748_p0801a05║犯人。但最初不犯，即名無事也。至十二年，方有重犯。
X44n0748_p0801a06║佛言：我不說戒，汝今說等。隨根下，善見云二十，婆論
X44n0748_p0801a07║云十二。此亦見、聞不等。善下，引舍利弗品文。彼問曰：
X44n0748_p0801a08║過去諸佛何不為聲聞弟子結戒？答：聲聞弟子不犯
X44n0748_p0801a09║非故。彼論下文又云：過去諸佛先觀聲聞心，然後教
X44n0748_p0801a10║授。緣諸聲聞易悟理故，佛亦不為廣說。諸天來白者，
X44n0748_p0801a11║為如來六年一說。時諸天、人心思欲聞佛說戒故，恒
X44n0748_p0801a12║計年歲，應到六年，即集大眾往佛所也。未得通者，承
X44n0748_p0801a13║天、人力，到布薩堂。時毗婆尸佛知眾已集，即說教授
X44n0748_p0801a14║木叉云：忍辱第一道涅槃佛最勝出家惱他人不名
X44n0748_p0801a15║為沙門一切惡莫作當具足善法自淨其自意是則
X44n0748_p0801a16║諸佛教等大疏。然本無大字，南山尊之，故特加耳。
X44n0748_p0801a17║二十年，一師凡五師，經一百年也，後方分部。故婆沙
X44n0748_p0801a18║論及長耳三藏傳云：一百年後分為五部，二百年後
X44n0748_p0801a19║分成十一部，四百年後分十八部。若付法藏傳，但說
X44n0748_p0801a20║迦葉至毱多五師相付，則不敘年數也。文下即文殊
X44n0748_p0801a21║問經分別部品云：我入涅槃後一百歲，此二部當起：
X44n0748_p0801a22║一、摩訶僧祇（此言大眾老少同會共集律部也），二、體毗履（此言老宿淳、老宿人
X44n0748_p0801a23║同會共出律部也）。迦葉即摩訶迦葉波，此云飲光氏。上古有
X44n0748_p0801a24║仙，身真金色，能發光耀。又尊者自有光耀，因以名也。
X44n0748_p0801b01║故傳云：迦葉過去毗婆尸佛時，為鍛金師貧女丐得
X44n0748_p0801b02║一金珠，倩令修造，用補像面。共誓曰：願我二人常為
X44n0748_p0801b03║夫妻，身真金色。以是因緣，九十一劫身作金色。理行
X44n0748_p0801b04║二教，理收定慧，行據戒律也。
X44n0748_p0801b05║大悲經，指彼經第四卷迦葉品中文也。雞足。方志曰：
X44n0748_p0801b06║梵云屈吒播陀山（言雞足也），亦謂窶盧播陀山（言尊足也）。直上
X44n0748_p0801b07║三峯，狀如雞足。峭絕孤起，逈然空表。半下茂林，半上
X44n0748_p0801b08║蔓草。尊者大迦葉波於中寂定也。又大悲經云：有四
X44n0748_p0801b09║石山到迦葉所，覆障至身，合成為一。是迦葉身在彼
X44n0748_p0801b10║四山石中，身不變壞等。現大悲之願者，案彼經云：佛
X44n0748_p0801b11║告阿難：迦葉比丘入涅槃時，作是誓願：願我滅後，以
X44n0748_p0801b12║佛神力所加持故，令我身衣不變不壞，髮毛膚色諸
X44n0748_p0801b13║根支節亦不變壞。乃至彌勒如來出世時，令我此身
X44n0748_p0801b14║見彼世尊，共作初會。如是第二第三會，以我願力所
X44n0748_p0801b15║持故，乃至當令百千億那由他眾生得聖道果已而
X44n0748_p0801b16║般涅槃。故曰願力任持也。
X44n0748_p0801b17║化下。彼經又云：彌勒出時，初會共九十六億諸比丘
X44n0748_p0801b18║眾，二會共九十四億，三會共九十二億眾，皆到迦葉
X44n0748_p0801b19║所。彌勒示眾言：此迦葉比丘於釋迦牟尼如來法中
X44n0748_p0801b20║最大聲聞，住勝頭陀，少欲知足等。又舒金色右手摩
X44n0748_p0801b21║迦葉頂，種種讚嘆已，尊者以本願力所持故，住虗空
X44n0748_p0801b22║中，現種種神變已，方以己身火闍維，乃至諸比丘天
X44n0748_p0801b23║人得聖道果。有斯利益，故曰化彌勒弟子也。十八變。
X44n0748_p0801b24║瑜伽云：一、振動，二、熾然，三、流布，四、示現，五、轉變，六、往
X44n0748_p0801c01║來，七、卷，八、舒，九、眾像入身，十、同類往趣，十一、億，十二、
X44n0748_p0801c02║顯，十三、所作自在，十四、制他神通，十五、能施辯才，十
X44n0748_p0801c03║六、能施憶念，十七、能施安樂，十八、放大光明。如經中，
X44n0748_p0801c04║即付法藏傳，亦號佛說付法藏經。彼第二云阿難乘
X44n0748_p0801c05║舡在河中流是也。恒河。方志云：殑伽河，即古恒河。毗
X44n0748_p0801c06║婆沙論云：有四大河，從阿耨達池出，流趣大海：一名
X44n0748_p0801c07║恒伽，二名辛頭，三名愽叉，四名私陀。彼恒伽河從金
X44n0748_p0801c08║象口出，繞阿耨達池一帀，流趣東海。辛頭河從銀牛
X44n0748_p0801c09║口出，亦繞大池一帀，流趣南海。博叉河從瑠璃馬口
X44n0748_p0801c10║出，繞大池一帀，流趣西海。私陀河從頗梨師子口出，
X44n0748_p0801c11║繞池一帀，流趣北海。是四河復各有四河以為眷屬
X44n0748_p0801c12║等。四王：阿闍世毗舍國王，婆竭龍王帝釋也。皆來申
X44n0748_p0801c13║請於我國我宮入滅。阿難曰：我若向一處涅槃，即不
X44n0748_p0801c14║得分身與餘處供養。即於恒河中流而入涅槃。乃化
X44n0748_p0801c15║水為金地，地皆振動，踊身虗空，作十八變，入風奮迅
X44n0748_p0801c16║三昧，分身為四分，與上四處起塔供養也。
X44n0748_p0801c17║商那和修，亦曰舍那婆斯，此云胎衣，以先施一衣與
X44n0748_p0801c18║辟支故。五百生與衣俱生，在胎為胎衣，出胎為嬰孩
X44n0748_p0801c19║衣等，後至出家為法衣。西域記云：正梵語商那諾縛
X44n0748_p0801c20║蹉，此云草衣。阿難將滅，先付法藏。末田地，謂慶喜垂
X44n0748_p0801c21║滅度時，度五百仙皆成道果，其四百九十九人不忍
X44n0748_p0801c22║師滅，先自趣寂。最後一人即末田地，亦名末田底迦，
X44n0748_p0801c23║此云金地，被師留住，付法行化也。摩突羅，亦云秣菟
X44n0748_p0801c24║羅，古云摩偷羅，中印土境也。周五十餘里，都城二十
X44n0748_p0802a01║餘里。尊者和修行化於彼。罽賓，即迦濕彌羅國北印
X44n0748_p0802a02║土，古曰罽賓。周七千里，四面負山，雖有門，經狹而劣。
X44n0748_p0802a03║通城西臨大河，長十三里，廣四里。末田於彼行化有
X44n0748_p0802a04║緣。
X44n0748_p0802a05║以此下，示先後也。若論得法和修，合居第三。今望嗣
X44n0748_p0802a06║法與第五毱多，故反在末田之後也。八十誦者，即尊
X44n0748_p0802a07║者優波離結集時，八十𢌞誦出，蓋一夏之功爾。毱多，
X44n0748_p0802a08║具云鄔波毱多，此云近護。秣菟羅國城東六里，有山
X44n0748_p0802a09║崖寺，是尊者毱多所造。寺北石巖室，高二丈，廣三丈，
X44n0748_p0802a10║細籌四寸填之。近護導夫妻俱證羅漢者，送一籌。乖
X44n0748_p0802a11║此，則在不室記也。殊方言，各有方法耳。
X44n0748_p0802a12║育王。舊云阿育，訛也。正云阿恕伽，晉言無憂。本傳云：
X44n0748_p0802a13║佛言：我若涅槃百年之後，此小兒者，當作轉輪聖王，
X44n0748_p0802a14║王四分之一，於華氏城作正法王，號阿恕伽，分我舍
X44n0748_p0802a15║利而作八萬四千寶塔，饒益眾生。等方志云：即頻毗
X44n0748_p0802a16║娑羅王之曾孫，分塔當此土周厲王之時也。異部宗
X44n0748_p0802a17║輪論云：薄伽梵涅槃後百有餘年，去聖時淹如日久，
X44n0748_p0802a18║沒摩揭陀國俱蘇摩城，王號無憂，統攝贍部，感一白
X44n0748_p0802a19║蓋，化洽人神。是時佛法大眾初破，莫不悟道者。言其
X44n0748_p0802a20║五部，見雖少異，而會正理同。大集云：五部雖各別，不
X44n0748_p0802a21║妨諸佛法界涅槃。
X44n0748_p0802a22║曇摩毱多，此云法正，明慧卓朗，除邪倒也。或曰法藏，
X44n0748_p0802a23║言含弘正法，如藏之密也。先果後因者，戒疏云：如四
X44n0748_p0802a24║諦法，苦初道後是也。又部主曰：大集經中所明我身，
X44n0748_p0802b01║應是謂經中言顛倒解義、顛倒說法。我今欲說無而
X44n0748_p0802b02║先說有，欲說有先說無，即是顛倒解義，況我又名曇
X44n0748_p0802b03║摩毱多？名字既同，我所執法合名四分。準此，遠因佛
X44n0748_p0802b04║記，近據分宗。又云者，皆指大集也。受有三世，受即執
X44n0748_p0802b05║也，言執有三世等法故。破壞外道者，然異道所執，誅
X44n0748_p0802b06║惡人、畜、道路、女人，陵皆無罪。此部難言：但煞得罪，何
X44n0748_p0802b07║簡善惡？又戒是出離因，要身器淨，非一切性悉得受
X44n0748_p0802b08║故。三世有，即上受有三世義同。迦葉毗，亦名迦葉遺
X44n0748_p0802b09║解。眾生空，即了人空也。重空者，從法得名，重重了空
X44n0748_p0802b10║也。此有戒本，相同五分，乃至略水、火、風空也。此名下，
X44n0748_p0802b11║二名皆從法為名也。
X44n0748_p0802b12║婆麤富羅，此云犢子，從姓立名。上古有仙染牛生子，
X44n0748_p0802b13║部主是彼苗裔也。今云著有行者，從法執為名，謂計
X44n0748_p0802b14║我非是即蘊，亦不離蘊而有實我。若言蘊與我一，即
X44n0748_p0802b15║蘊滅我滅，便成斷見。若言蘊與我異，蘊滅我在，便成
X44n0748_p0802b16║常見，皆墮其邊。故知我與五蘊非一異斷常也。又梵
X44n0748_p0802b17║語波羅畢栗吒拏，此云愚異生，亦法執為名也。無本
X44n0748_p0802b18║即法不傳此。又云如是下，大集結文具云：善男子！如
X44n0748_p0802b19║是五部雖各別異，不妨諸佛法界及大涅槃。問：古師
X44n0748_p0802b20║多謂僧祇本律即婆麤所執，今如何分？答：非敢苟分。
X44n0748_p0802b21║大集明異，若合婆麤文，不應云遍覽五部。遺教亦名
X44n0748_p0802b22║遺教法律三昧經。古師引此經，便許著五大色衣。今
X44n0748_p0802b23║師雖引，但證分五之意。故二衣云：遺教法律經中五
X44n0748_p0802b24║色者，此非正錄，無知者用之。若分部中佛令著五種
X44n0748_p0802c01║律衣者，不正色也。故善見云：袈染赤色鮮明。（準此，木蘭色也。）
X44n0748_p0802c02║又四分云：青黑木蘭，豈是正色耶？章服儀云：上明青
X44n0748_p0802c03║黑名同五色，如論律中似而非正。文中愽通下二句，
X44n0748_p0802c04║三千威儀云：愽通敏智，通利法化。譯語乃巧三藏，即
X44n0748_p0802c05║長耳三藏。
X44n0748_p0802c06║薩下，示十二部名數。四百下，標示十八部。二十部者，
X44n0748_p0802c07║文殊問經云：根本二部從大乘出。初摩訶僧祇部分
X44n0748_p0802c08║別說有七：一、執語言，二、世間語言，三、高拘梨柯，四、多
X44n0748_p0802c09║聞，五、只底舸，六、東山，七、北山。此七皆一百年內次第
X44n0748_p0802c10║生出。次體毗履部分出十一部：一、一切語言，二、雪山，
X44n0748_p0802c11║三、犢子，四、法勝，五、賢，六、一切所貴，七、芿，八、大不可棄，
X44n0748_p0802c12║九、法護，十、迦葉，十一、修妬路句。已上十一亦百年內
X44n0748_p0802c13║次第分出，各兼本部，共成二十。經云：譬如海水，味無
X44n0748_p0802c14║有異。二十部者亦爾，皆從般若波羅蜜出。
X44n0748_p0802c15║經云，即大集。彼云：五部雖各別異，經既曰異，故是別
X44n0748_p0802c16║也。又僧祇實先滅後便有，以廣愽故，通含五意，故是
X44n0748_p0802c17║總也。亦無妨者，即大集云：不妨諸佛法界涅槃。專下。
X44n0748_p0802c18║若據四分，一部望不分邊，可說為總。故戒疏序云：自
X44n0748_p0802c19║諸部遠流，咸開衢術，獨斯一宗，未懷支派。良由師稟
X44n0748_p0802c20║有蹤，知時不墜故也。又疏云：唯曇無德部始終不分。
X44n0748_p0802c21║若論異者，約後人傳授為異故。又疏序云：蘊結西土
X44n0748_p0802c22║千有餘年，譯傳東夏將四百載，諸有傳授，同異非無。
X44n0748_p0802c23║具如戒疏，故曰別鈔也。
X44n0748_p0802c24║一輪者，即見惑也。故雜心云：須陀洹雖有修道斷不
X44n0748_p0803a01║淨業，無見道斷業，無對事故，不墮惡趣，具不具足故。
X44n0748_p0803a02║如車，二輪具則所運隨，一輪壞則無所堪。唱善來者，
X44n0748_p0803a03║業疏云：斷一切惡，修一切善，從白衣位來入出家位，
X44n0748_p0803a04║從無戒位入具戒位，佛親召命，因教感戒也。百年，毗
X44n0748_p0803a05║奈耶云：於佛言下，鬚髮自落，乃至威儀具足，如百歲
X44n0748_p0803a06║苾蒭。又毗尼母云：如二十年。學法者，見論云：八事眾
X44n0748_p0803a07║具，普皆隨身。比丘下，僧祇雜跋渠云：諸比丘亦效如
X44n0748_p0803a08║來喚善來度人，威儀進止，左右顧視，著衣持鉢，皆不
X44n0748_p0803a09║如法，為世人所譏。乃至舍利弗白佛，佛言：從今日後，
X44n0748_p0803a10║制受具足，十眾和合，一白三羯磨受。若付法藏，說雪
X44n0748_p0803a11║山中有五百仙觀，阿難將滅，即便飛空往詣其所，稽
X44n0748_p0803a12║首作禮，求哀出家，即化恒河，變成金地，為諸仙人說
X44n0748_p0803a13║法，鬚髮自落，成阿羅漢。
X44n0748_p0803a14║上法即破結也。謂修慧惑盡，道證無學，會正理，窮自
X44n0748_p0803a15║然，感戒從所破為名。今望了諸法性空無我，故稱上
X44n0748_p0803a16║法。故律中迦葉與五百弟子詣如來所，世尊為說布
X44n0748_p0803a17║施、持戒，訶欲不淨。迦葉等即於座上，諸塵垢盡，得法
X44n0748_p0803a18║眼淨。佛言：未來比丘，於我法中，快修梵行，得盡苦際。
X44n0748_p0803a19║即名受具足戒也。言無欲者，律中迦葉說偈答佛云：
X44n0748_p0803a20║飲食諸美味，愛欲女及祀，我見如是垢，故捨事火具。
X44n0748_p0803a21║今言性空，不言相空者，以觀諸法相空，屬小菩薩也，
X44n0748_p0803a22║大聖佛也，小聖羅漢也。業疏云：此人積行非遠，未登
X44n0748_p0803a23║聖位，於彼羅漢，先有別緣，託仗出家，得由三語。
X44n0748_p0803a24║八敬：一、百歲尼見初受戒比丘，當迎逆禮拜；二、不罵
X44n0748_p0803b01║謗比丘；三、不舉比丘罪；四、從僧受具；五、依僧出罪；六、
X44n0748_p0803b02║從僧求教授人；七、不應無比丘處住；八、依僧自恣。愛
X44n0748_p0803b03║道：本經云：大愛道裘曇彌，亦云波闍波提，又曰鉢羅
X44n0748_p0803b04║闍鉢底，此云生生主，即姨母是也。本律言：是初果五
X44n0748_p0803b05║百女，通內外凡。問：此八敬受，從佛邊得？比丘邊得？答：
X44n0748_p0803b06║業疏云：佛邊得。若爾，何須阿難傳佛之言，方乃得戒？
X44n0748_p0803b07║答：約緣須二，推本由佛。故疏云：緣在二人，故稱佛秉。
X44n0748_p0803b08║若是僧者，遣人敬己，義終不便，理從佛也。故愛道云：
X44n0748_p0803b09║若世尊有教，我當奉行故也。
X44n0748_p0803b10║五下，作業。即羯磨受，明了論疏翻為業也。若非假託
X44n0748_p0803b11║人、僧、界、法勝緣，扶助勝因，則塵沙無表，不能發也。有
X44n0748_p0803b12║人下，業。疏云：有人不立破、結是戒，破名是通，初果亦
X44n0748_p0803b13║是，不同餘受。文列人、法，破、結不爾，但列空名。若以為
X44n0748_p0803b14║受，乞求割截，亦應是戒。
X44n0748_p0803b15║而下。復引古通意云：此言成者，在羯磨前，年若未滿
X44n0748_p0803b16║羅漢者，後以羯磨增其戒爾。猶如胎閏在前，後以筭
X44n0748_p0803b17║滿得戒。又解下。今義若在作業前成道者，斯則破結
X44n0748_p0803b18║得戒已成，何須復用羯磨？今反於古人，故曰後成。故
X44n0748_p0803b19║業疏云：若小年者，自開胎閏。如戒本中全無羅漢，用
X44n0748_p0803b20║開未滿，故知後成不是開小用羯磨受。（已上疏文。）若滿下。
X44n0748_p0803b21║謂若年滿證羅漢者，亦自得戒，不假羯磨也。
X44n0748_p0803b22║五分下，彼云：童子迦葉不滿二十受具足戒，後方生
X44n0748_p0803b23║疑，不知云何？以事白佛。佛集比丘僧，問曰：童子迦葉
X44n0748_p0803b24║有所得不？答言：得須陀洹。佛言：此人乃是第一受具
X44n0748_p0803c01║足戒，然不名白四羯磨受。以此證知，初果尚然，況復
X44n0748_p0803c02║無學耶？如次即中十邊五也。以中國僧多信少，機欲
X44n0748_p0803c03║漸虧，增至十人，方為勝境。
X44n0748_p0803c04║邊地持律但五人者，以邊隅荒儉，僧少遊行，致令三
X44n0748_p0803c05║年方獲受具，盖因事曲開也。十誦伽論：邊僧若多，用
X44n0748_p0803c06║本開法，得戒得罪如前。即中國二十，邊地十人。且初
X44n0748_p0803c07║二十者，為明女報惑深智淺，喜生慢怠，必欲受具，僧
X44n0748_p0803c08║尼各十，方發勝心，因二眾為名也。又邊方義立十眾
X44n0748_p0803c09║者，謂邊邑大僧少故，便開五人，尼脫有緣，依僧亦五，
X44n0748_p0803c10║彼此具十義。應得受遣信者，姿皃瓌逸，素染俗心，出
X44n0748_p0803c11║寺詣僧，恐成陵染，故開差使詣僧乞受，如常作法，返
X44n0748_p0803c12║告便獲，因使感戒，即以為名。四下，即小年曾歸者，既
X44n0748_p0803c13║以事人，深閑儀禮，便耐惱辱，有持戒能，故減八年，得
X44n0748_p0803c14║行具戒，因其時緣而得名也。得具，沙彌得戒，眾僧犯
X44n0748_p0803c15║罪。答中全引古義，今師不爾，持律之言，豈局中表？具
X44n0748_p0803c16║如業疏第三卷明之。若爾，何故邊方獨言持律？答：中
X44n0748_p0803c17║國持律者眾，故不言邊方，反上故特簡。
X44n0748_p0803c18║一、謂下。以懺罪是滅惡之大，倍緣方濟，故不開也。又
X44n0748_p0803c19║慈利故開懺，不可更減開於十也。二下。以受戒是總
X44n0748_p0803c20║發，懺罪是別悔。別若開十，則有損總之義，故須增十，
X44n0748_p0803c21║反本受淨。律云：若少一人，是罪不得出。又受取相淨，
X44n0748_p0803c22║懺須體淨，義可見也。三下。如受戒有難，遣信開受。若
X44n0748_p0803c23║以懺例受，亦應有難，不至其罪即滅。是義不然，未可
X44n0748_p0803c24║相準。四下。若中國開十出罪，則邊國應宜開五。若許
X44n0748_p0804a01║開五，犯者則數，以易求懺故。或邊僧後多，懺法無準。
X44n0748_p0804a02║故知一定制限二十，則僧不敢輕犯數悔。故僧祇云：
X44n0748_p0804a03║因數數犯僧殘，如波逸提，乃至越毗尼悔。故便制六
X44n0748_p0804a04║夜懺悔，二十人中出罪。
X44n0748_p0804a05║略羯磨者，如真諦疏約單白是也。彼論云：依他圓德
X44n0748_p0804a06║有七種，比丘有四：一、善來，二、三歸，三、略羯磨，四、廣羯
X44n0748_p0804a07║磨方得。比丘尼有三種圓德：一、善來，二、遣使，三、廣羯
X44n0748_p0804a08║磨。四人下，業疏云：與今不異，四人秉白，即發具戒。廣
X44n0748_p0804a09║下，疏云：善根轉薄，戒法難生，加至白四，方乃得戒。尼
X44n0748_p0804a10║中三受無歸及略是聖人者，佛呼善來非聖人者，三
X44n0748_p0804a11║歸、單白所不感也，故曰尼無此也。了論復立獨覺有
X44n0748_p0804a12║量功德至得，諸佛無量功德波羅蜜至得，并前成九
X44n0748_p0804a13║種圓德。言圓德者，即戒體也。所受周遍，無境不備，隨
X44n0748_p0804a14║行奉修，德充一切，故曰也。奢誕，奢縱欺誕也。遣信下，
X44n0748_p0804a15║言懺殘既不可減二十，例今遣信懺罪亦不可也，故
X44n0748_p0804a16║曰亦同是釋。
X44n0748_p0804a17║問：下意謂造業善惡能所俱齊，何為遣信要待還報，
X44n0748_p0804a18║煞盜事成便結，所以不同者？答：下謂受願在緣，緣來
X44n0748_p0804a19║思具，故待報也。為惡在境，境損即罪，故非待報。六受
X44n0748_p0804a20║局羯磨中僧二尼四也，對前善來等四成十受。隱別
X44n0748_p0804a21║用羯磨一，通隱六種別受，故言五受。
X44n0748_p0804a22║七種受。論云：一、見諦，二、善來，三、三語，四、三歸，五、自誓，
X44n0748_p0804a23║六、八法，七、白。四、六下。論云：見諦得戒唯五人（即陳如等），善
X44n0748_p0804a24║來、三語、三歸佛在世得，自誓唯大迦葉一人，八法唯
X44n0748_p0804b01║大愛道，故曰六局羯磨。佛在滅後，僧尼皆得，故曰一
X44n0748_p0804b02║通也。摩夷。即論也。通備。備，具也。撰下。彼經第八：寶珠
X44n0748_p0804b03║女見佛，心生憙樂，求索入道。佛即告言：善來比丘尼！
X44n0748_p0804b04║頭髮自落，法服著身，成比丘尼。精進修習，得阿羅漢
X44n0748_p0804b05║果。三明、六通，具八解脫。又善愛、白淨、須澷等尼，皆善
X44n0748_p0804b06║來度，故曰非唯一二。若爾，多論何不通耶？答：業疏云：
X44n0748_p0804b07║多論止謗，義在凡夫，必是聖人。能遣邪執，則非教限。
X44n0748_p0804b08║故了論：是聖人者，佛唱善來；非聖人者，則不度也。蓮
X44n0748_p0804b09║花色。法顯傳云：優鉢羅比丘尼因中為醜婬女，以蓮
X44n0748_p0804b10║華獻辟支佛，遂感今生端正，日丐五百分食。又賢愚
X44n0748_p0804b11║經說：叔離比丘尼出家，佛言：善來！頭髮自墮。斯皆通
X44n0748_p0804b12║也。
X44n0748_p0804b13║問：下意謂若約及、不及者，善來既及，理應開度，云何
X44n0748_p0804b14║有說不通邪？答：下為三歸八年制斷，十四年後愛道
X44n0748_p0804b15║方自剃髮，求受八敬。約時不及，故言不度。然此答意，
X44n0748_p0804b16║問中自顯。此但相因生下，此言不通者等文，恐言不
X44n0748_p0804b17║通三歸、受具故，便謂五、八、十戒三歸亦不通尼，故曰
X44n0748_p0804b18║理即通也。又觀此中答文，俱釋上尼約時不及，故不
X44n0748_p0804b19║通三歸、受具，而闕答善來時及不度文。然前文已顯，
X44n0748_p0804b20║故此彰略。故前云為止誹謗故，如來不以善來度女，
X44n0748_p0804b21║非謂約時不及。故業疏引多論云：佛不度尼，為止謗
X44n0748_p0804b22║故。若善來度者，外道當言：本在王宮，婇女自娛，出家
X44n0748_p0804b23║還度，以自樂故。若是聖人，佛亦度之。義同上引。此不
X44n0748_p0804b24║下，言僧不可獨行八敬法度尼也，以緣在二人故。
X44n0748_p0804c01║五百年者，大集經明五種五百歲：第一、五百解脫堅
X44n0748_p0804c02║固，第二、五百禪定堅固，第三、五百持戒堅固，第四、五
X44n0748_p0804c03║百多聞堅固，第五、五百闘諍堅固。今鈔指最初也。羯
X44n0748_p0804c04║下，通佛在滅後也。
X44n0748_p0804c05║閻浮，亦曰剡浮。贍部傍及鐵圍海內，唯有四洲，即約
X44n0748_p0804c06║蘇山用分方面，今即南洲也。方志云：水陸所經，東西
X44n0748_p0804c07║二十四萬里，南北二十八萬里。又依論說，三邊等量
X44n0748_p0804c08║二千由旬，南邊三由旬半，是則北闊而南狹，人面象
X44n0748_p0804c09║焉。若約佛成道，在此洲地之中也，即金剛座。是故經
X44n0748_p0804c10║云：三千日月，萬二千天地之中央也。三天，東、西、北三
X44n0748_p0804c11║洲也。通三，東、西、南三洲也。如律四分第三十云諸比
X44n0748_p0804c12║丘！汝等人間遊行，勿二人共行等是也。百一十人者，
X44n0748_p0804c13║以度一百一十羅漢，分頭廣化也。而賓頭盧不在其
X44n0748_p0804c14║數，故曰無名。律受戒云世間在一百一十阿羅漢弟
X44n0748_p0804c15║子是也。賓頭盧是字，頗羅墯是姓。因樹提長者作旃
X44n0748_p0804c16║檀鉢施，尊者現通取之。佛訶言：未受戒人前，現過人
X44n0748_p0804c17║法。訶已𢷤之，故往二洲也。則知擯時三語已廢，故言
X44n0748_p0804c18║不通。俱耶尼，即西牛貨洲。俱舍云：人長十六肘，其面
X44n0748_p0804c19║圓，壽五百歲。其地徑量二千五百踰繕那。唯下彼律
X44n0748_p0804c20║三十七中無上毗奈耶同，但於多度弟子下，如云起
X44n0748_p0804c21║僧坊房舍爾。婆提，即東勝身洲。人長八肘，面如半月，
X44n0748_p0804c22║壽二百五十歲。其地三邊廣二千踰繕那，東邊廣三
X44n0748_p0804c23║百五十踰繕那。北方，即北俱盧洲。俱舍云：人長三十
X44n0748_p0804c24║二肘，面方，壽千歲。其地四邊各廣二千踰繕那，在八
X44n0748_p0805a01║難之數。故多論云：唯鬱單越無有佛法，亦無得戒，以
X44n0748_p0805a02║福報障故，并愚癡故，不受聖法。
X44n0748_p0805a03║果中，約成道時也。最後心。此約三十四心中最後一
X44n0748_p0805a04║剎那心。解脫道時，與盡智相應，證於佛果，爾時圓德
X44n0748_p0805a05║具也。若以下。大師義斷也。然下。謂菩薩隱護明之相，
X44n0748_p0805a06║乘白象之瑞，託摩耶宮，示太子相。盖垂應而來，非實
X44n0748_p0805a07║生也。至乎鶴林告寂，金棺掩耀，於無滅中而示有滅，
X44n0748_p0805a08║故非實滅也。是知大聖人雖現生滅之身，本絕去來
X44n0748_p0805a09║之迹，豈以因果之位而定得戒之限乎？首陀會天。長
X44n0748_p0805a10║含云：首陀會天知如來心，譬如力士屈申臂頃，從彼
X44n0748_p0805a11║天沒，忽然至此。或云：淨居天奉刀落髮，授與法衣。靈
X44n0748_p0805a12║感傳云：世尊告文殊大眾言：我初踰城出家，入山學
X44n0748_p0805a13║道，以無價寶衣貿得鹿裘著。有樹神現身，手執僧伽
X44n0748_p0805a14║梨，告我言：過去迦葉佛涅槃時，將此布僧伽梨付囑
X44n0748_p0805a15║於我，令善守護，待至仁者出世等。準此，教文不同也。
X44n0748_p0805a16║問：下凡戒者，所以防非也。佛既無過，何用戒為？答：下
X44n0748_p0805a17║以萬善功德因戒而有，一切惡業由戒而滅，豈可惡
X44n0748_p0805a18║滅無戒？無戒則功德不滿，況如來萬德莊嚴，豈可闕
X44n0748_p0805a19║也？果頭，三十四心頓斷結惑，證果當頭故也。三護，身、
X44n0748_p0805a20║口、意護也。謂凡夫過在，故懃加三護，令非不起；果頭
X44n0748_p0805a21║過盡，不須三護，以非不起，不妨戒是善法，不可無也。
X44n0748_p0805a22║所謂四句中一心謝境不謝，聖無煩惱，以境不盡，故
X44n0748_p0805a23║戒在不失，斯可例也（餘句如大鈔中）。獨覺，簡緣覺也。一名麟
X44n0748_p0805a24║喻，二曰部行。以此聖人出無佛世，故觀外境榮枯，類
X44n0748_p0805b01║內身起滅，因斯覺悟，證理感戒，故曰緣於別事。多論
X44n0748_p0805b02║云：離俗出家，獨處閑靜，而自說偈：遠離惡法，當得善
X44n0748_p0805b03║法；善惡俱滅，然後得道。爾時亦身、口教二俱成就，後
X44n0748_p0805b04║得漏盡戒也。準此，鈔中二解脫字，上屬有漏別解脫，
X44n0748_p0805b05║下屬無漏解脫，是二俱得。故多論問云：無漏心中何
X44n0748_p0805b06║得有漏戒？答曰：其法應爾也。以業力故，無漏心中得
X44n0748_p0805b07║有漏、無漏二戒。
X44n0748_p0805b08║佛下，多論云：波羅提木叉戒，佛在世則有；禪、無漏戒，
X44n0748_p0805b09║一切時有。今云何得解脫戒耶？如彼論云：佛不入僧
X44n0748_p0805b10║數。若墮僧數，無有佛寶；若無佛寶，不成三歸。三歸既
X44n0748_p0805b11║闕，何言得戒耶？就初說者，即在家三歸等。彼論：問曰：
X44n0748_p0805b12║若稱佛、法，不稱僧，乃至稱法、僧，不稱佛、寶，成三歸不？
X44n0748_p0805b13║又若不受三歸，得五戒、八齋、十戒不？答：一切不得，具
X44n0748_p0805b14║則不爾。故論云：若受具戒，要白四得，不以三歸也。準
X44n0748_p0805b15║此，具既不局三歸，獨覺得戒，雖非佛在，理得無疑。
X44n0748_p0805b16║得具別解脫者，言二種俱得也。形俱，即盡形也。設過
X44n0748_p0805b17║去時有，形終戒謝，不至今身。又言三歸、五戒等不得
X44n0748_p0805b18║者，盖準婆論也，以彼云佛出世方有故。佛若未出，必
X44n0748_p0805b19║無自加受法。若依善見，不約具分通一切時也。故彼
X44n0748_p0805b20║第七云：五戒、十戒是學，若佛出世、若不出世，於世間
X44n0748_p0805b21║中此戒常有故。自然戒者，多論中佛及辟支無師而
X44n0748_p0805b22║受。又十律自然無師戒，謂佛不假師教，會理盡故，因
X44n0748_p0805b23║感戒也。今例證獨覺既同佛得自然戒，此則於無佛
X44n0748_p0805b24║世得具不疑。佛下一句，反質意云：佛既樹下而得，豈
X44n0748_p0805c01║亦在家耶？又佛自王，豈須從佛得耶？此證自然得戒，
X44n0748_p0805c02║故知別脫非專佛世。明了下，雙證具分俱得性成，性
X44n0748_p0805c03║即體也。苦法忍，見道十六心之初心也，爾時始得無
X44n0748_p0805c04║漏。又有道俱戒起盡智者，從金剛道後與漏盡得俱，
X44n0748_p0805c05║故名盡智。或云盡智是解脫，以解脫道中一切惑染
X44n0748_p0805c06║皆已盡，故名盡智。
X44n0748_p0805c07║弟下。謂弟子須假五緣。業疏云：一、假佛教誡，二、立誓，
X44n0748_p0805c08║三、依教苦修，四、三毒皆盡，五、見空感戒。故與佛不同。
X44n0748_p0805c09║又如來得戒已，別有十方佛秉法授法王位。故靈感
X44n0748_p0805c10║傳云：盧舍那佛出金色手摩釋迦頂，又說妙法：我今
X44n0748_p0805c11║十方佛欲白羯磨，授釋迦文佛成無上法王位。諸佛
X44n0748_p0805c12║秉此羯磨在金壇上，天人大眾無量恒沙，聞佛羯磨
X44n0748_p0805c13║一時寂然，猶如比丘入第三禪。諸佛秉羯磨受法王
X44n0748_p0805c14║位已，地之六種大動，佛放光明普照十方，廣作佛事
X44n0748_p0805c15║利益凡聖，不可具述。則知弟子雖得上法戒，望之遠
X44n0748_p0805c16║矣。廣下。言獨覺亦自具身口二教也。如多論獨處閑
X44n0748_p0805c17║靜，即自身教也；自說偈遠塵離惡，即自口教也；善惡
X44n0748_p0805c18║俱滅然後得道，即具漏無漏二戒也。
X44n0748_p0805c19║比丘者，則比丘中行善來度也。優婆塞，律云耶輸伽
X44n0748_p0805c20║父至佛所，佛為說法，即於坐上諸塵垢盡，得法眼淨，
X44n0748_p0805c21║自審果證，前白佛言我今歸依佛、法、僧，唯願世尊聽
X44n0748_p0805c22║我為優婆塞等，是為最初優婆塞。受三自歸，耶輸伽
X44n0748_p0805c23║父為首；優婆夷三歸，即耶輸伽母及本二為首。斯皆
X44n0748_p0805c24║親承佛化，故曰從佛得也。尋後方令羅漢作三語度。
X44n0748_p0806a01║如下，為引業疏，要具五緣：一、形同，文云剃髮、著衣；二、
X44n0748_p0806a02║對無學及教也；三、有求心，文云欲往佛所；四、心境合；
X44n0748_p0806a03║五、作業。沙彌，如母，論云受沙彌十戒，亦名受具。止謗，
X44n0748_p0806a04║如上所引也。復次佛為法王，與一切眾生作大導師，
X44n0748_p0806a05║導引眾生背俗入道，先令眾生信向無疑，然後道教
X44n0748_p0806a06║化流天人。是故如來捨近取遠，自不度也。報下，證上
X44n0748_p0806a07║沙彌有從佛度。麤習，麤惑習氣也。如鴿入舍利弗影
X44n0748_p0806a08║中猶有怖，入佛影中而無怖。盖佛大慈悲，習氣盡，故
X44n0748_p0806a09║亡盡也。詩云：人之云亡。轉緣，轉彼機緣也。
X44n0748_p0806a10║比丘下。反上二義也。如身子錯授人法。又祇律：比丘
X44n0748_p0806a11║學，佛呼之。𩯭髮在故，為人所呵。佛言：汝不可得如來
X44n0748_p0806a12║無畏口也。多論下。以此三種得戒，必從佛得。問：得稱
X44n0748_p0806a13║佛作和尚、闍梨不？答：佛於弟子有和尚、闍梨義。佛不
X44n0748_p0806a14║為人作和尚、闍梨，是故不得稱也。三下。謂從諸比丘
X44n0748_p0806a15║三歸受戒，得稱比丘作和尚、闍梨不？不下。是論中答
X44n0748_p0806a16║語，具云：不得稱和尚，得稱阿耆梨。耆梨即闍梨也。八
X44n0748_p0806a17║敬。以大愛道八法受戒，從阿難言下，得。故得稱為闍
X44n0748_p0806a18║梨。四不壞。多論云：為成四不壞淨故，若作和尚，則無
X44n0748_p0806a19║佛不壞淨。又為成六念故，若作和尚，則無念佛故。今
X44n0748_p0806a20║鈔但舉四義。若據彼論，具有十義：一、為成等化故；二、
X44n0748_p0806a21║為止闘諍故；三、為止誹謗故；四、成三歸故；五、成四不
X44n0748_p0806a22║壞故；六、成六念故；七、為息滅眾生福故，如為比丘，一
X44n0748_p0806a23║正富羅轉輪王福一時滅盡；八、不供養下人，如作和
X44n0748_p0806a24║尚，弟子有病，當看視等，豈是自在法王故；九、不惱眾
X44n0748_p0806b01║生故；十、為通末代故。以是因緣，佛不為弟子作和尚
X44n0748_p0806b02║也。
X44n0748_p0806b03║論義者，增一中佛令須陀耶解有常色等義，說法無
X44n0748_p0806b04║滯，又無怯弱是也。又母論云：於毗尼藏中選擇是非，
X44n0748_p0806b05║能信行故，名為受具。又善語亦名受具，從智慧受也。
X44n0748_p0806b06║尼無此用，故不可對談得戒。
X44n0748_p0806b07║梵行難。四分云：本時婦、大童女、淫女、黃門、伏藏，皆因
X44n0748_p0806b08║人來，欲誘調比丘，恐為淨行留難也。又解下。大鈔？尼
X44n0748_p0806b09║篇往來是非中，引四分云：若作本法已，即日往大僧
X44n0748_p0806b10║中，不者犯罪。有人就尼寺與受戒者，不成。薩婆多師
X44n0748_p0806b11║資傳云：非法不成。端正難緣，尚自遣信；此無難緣，蹤
X44n0748_p0806b12║有不合。有人就尼寺外結界而受者，律無定決。然情
X44n0748_p0806b13║為尼故來，非法有罪。
X44n0748_p0806b14║陀驃，是云陀羅驃專頭，亦名均提，生舍衛婆羅門家。
X44n0748_p0806b15║至七歲，父付舍利弗，將至祇洹，聽為沙彌，漸為說法，
X44n0748_p0806b16║心意開解，得阿羅漢。均提得道已，自以智力，觀過去
X44n0748_p0806b17║作餓犬，蒙舍利弗法食恩，今得人身，而獲果證，當盡
X44n0748_p0806b18║身供給，永作沙彌。不受大戒緣備賢愚第十三。二沙
X44n0748_p0806b19║彌，本老虎之二子也。老虎命終，毱多以食飼之，而為
X44n0748_p0806b20║說諸行無常等一偈。後終雙生婆羅門家，八歲出家，
X44n0748_p0806b21║獲羅漢道。尊者即使採華，答言：瞻蔔樹高，不能得及。
X44n0748_p0806b22║尊者語言：豈無神足？時二沙彌即處空中，經行樹上
X44n0748_p0806b23║採花。意云：四分證果得上法，餘文證果未滿具足，猶
X44n0748_p0806b24║名沙彌，何耶？答：如文。又下，簡上義也。從俗入沙彌時，
X44n0748_p0806c01║道已成羅漢者，果與戒俱得也。唯迦葉者，彼云：唯迦
X44n0748_p0806c02║葉一人得，更無得者。又云：大迦葉來詣佛所言：佛是
X44n0748_p0806c03║我師，我是弟子；世尊修佉陀是我師，我是弟子。是名
X44n0748_p0806c04║自誓受，故曰從勝緣也。羯磨前成，謂得果戒在羯磨
X44n0748_p0806c05║前也。故律云：修道成羅漢，即名出家受具足者。今從
X44n0748_p0806c06║得果勝緣受名，故曰也。經言：指涅槃也。矛盾，矛，戈也；
X44n0748_p0806c07║盾，干也。楚有鬻矛盾者，兩皆譽之。買者曰：以子之矛，
X44n0748_p0806c08║擊子之盾，如何？鬻者不答，今謂相違之言也。如前，即
X44n0748_p0806c09║婆論。經律各一者，律據佛邊聞法受八，故言證四果。
X44n0748_p0806c10║經中反此，故曰不證五：欲、色、聲、香、味、觸也。阿那含顯
X44n0748_p0806c11║大經，但證第三，何言四果？解下，經分三四為一，往對
X44n0748_p0806c12║出家在俗，分於差別，故婆塞但言證三，非四也。
X44n0748_p0806c13║聖位，以初果得無漏道故。二凡，外凡則觀事麤淺，道
X44n0748_p0806c14║眼未明；內凡雖緣四諦，以身居有漏，故不應聖人之
X44n0748_p0806c15║召也。須提那犯初戒，知在凡也。二人，即三歸、八敬二
X44n0748_p0806c16║種人也。所得能持故不羸，誓無退道故不捨，非受餘
X44n0748_p0806c17║報故不變，根復離邪見故不斷。善始下二句，結示。多
X44n0748_p0806c18║論云：以福德深厚故，又由勤神根力，於此內凡增故，
X44n0748_p0806c19║所以堅固不退。災患即上羸變等四是，今至此位根
X44n0748_p0806c20║勝故無不壞信，以內凡忍中有信根增，世第一中有
X44n0748_p0806c21║信力增，不可傾動如根，不可屈伏如力，既有根力故
X44n0748_p0806c22║稱不壞，又堅固不動不屈故曰不退。
X44n0748_p0806c23║何下律第三十云：諸比丘受教人間遊行說法，時有
X44n0748_p0806c24║聞法得信欲受具足，時諸比丘將欲受具足戒者詣
X44n0748_p0807a01║如來所，未至中道失本信意不得受具，乃至佛令諸
X44n0748_p0807a02║比丘自今已去聽三語受具。以此文證，何言三歸等
X44n0748_p0807a03║信不壞退耶？答：下業疏云：今云失者，失事疲苦非理
X44n0748_p0807a04║信也。即母論云：於其中路有生悔心者，即還歸家，是
X44n0748_p0807a05║失事信也。
X44n0748_p0807a06║又解：下約四分，明愛道是初果，五百女亦通內、外、凡
X44n0748_p0807a07║三人，初果及二凡。故羯磨疏云：若論羯磨，初為凡。興，
X44n0748_p0807a08║後通果向。涅槃淨梵，即初果人。四分花尼，亦同受也。
X44n0748_p0807a09║五分陀驃，十六成聖，二十受具，亦通四果。應作四句
X44n0748_p0807a10║料簡：一、得果不得戒，均提陀驃是；二、得戒不得果，內
X44n0748_p0807a11║外凡等是；三、果戒俱得，迦葉等是；四、俱不得，如下母
X44n0748_p0807a12║論，但受翻邪三歸是。
X44n0748_p0807a13║前三下。論云：爾時諸比丘生疑，云何三語？即是出家，
X44n0748_p0807a14║即是具足。佛曰：歸依佛法僧，即是出家。第二歸依佛
X44n0748_p0807a15║意等，即是受具。業疏問云：四分律文，但云三語，此文
X44n0748_p0807a16║更列三歸者？答：以義約之，歸猶結也。化法既久，宗奉
X44n0748_p0807a17║漸離，加結成受。故多論云：宿業力故，應三語得戒者。
X44n0748_p0807a18║三語則止，三歸亦然。四分文中，但云歸依三寶，隨佛
X44n0748_p0807a19║出家，本無結歸，故知兩位分也。翻邪。翻於邪師。邪，邪
X44n0748_p0807a20║侶也。三歸。歸者，多論云：𢌞轉義。由翻三邪，𢌞轉三正
X44n0748_p0807a21║也。不發戒品。簡下五八十具。三歸有分，具所發故。五
X44n0748_p0807a22║道六道中，除地獄也。五逆下。此簡帶難人也。先犯下。
X44n0748_p0807a23║薩婆多云：若受五戒，破其重者，後捨五戒，更受五八
X44n0748_p0807a24║十具戒，并禪無漏戒，一切不得。乃至破八戒中，重者
X44n0748_p0807b01║如前。答下。準多論文也。彼云：受三歸竟，爾時已得五
X44n0748_p0807b02║戒。而下應先問云：所以說五戒名者，將文答之。亦如
X44n0748_p0807b03║受具已，說四依等，使令知也。
X44n0748_p0807b04║又下亦論中文，彼具云：有言：受三歸竟，說一不殺戒。
X44n0748_p0807b05║爾時得戒。所以說一戒得五戒者，為能持一戒，五戒
X44n0748_p0807b06║盡能持故。兼本下。既誓心受五，不但發一也。首解。此
X44n0748_p0807b07║亦論師自定，故彼論云：諸說中受三歸已得五戒者，
X44n0748_p0807b08║此是定義。八下。謂八、十兩戒，亦如上受三歸已得八
X44n0748_p0807b09║十戒。或說一戒得八戒等，並例如上五戒。廣下。彼云：
X44n0748_p0807b10║下至阿鼻，上至非想，及三千世界，乃至如來一切有
X44n0748_p0807b11║命之類，盡得四戒。又三千世界內一切酒上咽咽得
X44n0748_p0807b12║戒，復將七毒對境歷之，則其數無量。諸難。即五逆、賊
X44n0748_p0807b13║住等。得戒時，亦約受三歸已得八戒，故曰準五戒解。
X44n0748_p0807b14║先受下。文中不言八戒者，以是一宿之戒。故智論云：
X44n0748_p0807b15║受一日戒法，長跪合掌，應作是言：我某甲今一日一
X44n0748_p0807b16║夜歸依佛、法、僧，為淨行優婆塞。薩婆多云：若從五眾
X44n0748_p0807b17║受，必無人者，但心念口言：自歸三寶，我持八戒亦得。
X44n0748_p0807b18║今五戒者，是盡形受故，能作諸戒根本。故善生云：此
X44n0748_p0807b19║戒甚難，能為沙彌、大比丘及菩薩戒而作根本是也。
X44n0748_p0807b20║更有所加者，母論云：優婆塞者，不止三歸，更加五戒，
X44n0748_p0807b21║始得為優婆塞。故今作法時云：我某甲歸依佛、法、僧，
X44n0748_p0807b22║盡戒壽為五戒優婆塞，如來、至真、等正覺是我世尊。
X44n0748_p0807b23║若具戒三歸，則不爾也。又未制五、八、十戒等異，故下
X44n0748_p0807b24║云：八年後方有羯磨，自此已後說十八戒法。問：所以
X44n0748_p0807c01║制斷三語者，因病比丘無供養看病者，故制十僧，白
X44n0748_p0807c02║四加受，使師資相攝。問：凡歸三寶，其境是何？答：多論：
X44n0748_p0807c03║歸佛者，一切知無學功德是。以歸法身，不歸色身。若
X44n0748_p0807c04║爾，出血何逆？答：以色身是器，法身所依故。害色，即得
X44n0748_p0807c05║逆歸。依法身者，斷欲、無欲，盡諦涅槃是。問：為歸自身
X44n0748_p0807c06║盡處？他身盡處？答：自、他盡處俱歸。歸依僧者，聲聞學、
X44n0748_p0807c07║無學功德是。問：僧有真、俗，為歸何者？答：第一義諦僧
X44n0748_p0807c08║也，以常在世間故。又俗諦僧是第一義諦僧所依故。
X44n0748_p0807c09║問：為歸一佛耶？三世耶？答：歸三世也，以法身同故。歸
X44n0748_p0807c10║一，即三世也。若爾，諸天各歸一佛者，何耶？答：諸天雖
X44n0748_p0807c11║稱一佛，亦歸三世，直以一佛為證耳。問：三歸以何為
X44n0748_p0807c12║性？有論者言：三歸是教、無教性。受三歸時，胡跪合掌，
X44n0748_p0807c13║口說三歸，是名身、口教。若淳重心，有身、口無教。有云：
X44n0748_p0807c14║以三業為性。有云：善五陰也。釋論，即智論羯磨竟。大
X44n0748_p0807c15║鈔：問云：羯磨竟時，其文何所？答：解者多途，今一法以
X44n0748_p0807c16║定。謂第三說已，云：僧已忍與某事竟。此時羯磨竟，不
X44n0748_p0807c17║同前解。第三說已，名為竟也。故律云：忍者默然，不忍
X44n0748_p0807c18║者說。今即說其不忍之意，便成訶破。必其忍、默三說
X44n0748_p0807c19║已，無訶亦成，任意兩得。餘廣如義。鈔即指此及下問
X44n0748_p0807c20║答中也。又應知：第一念具作、無作；第二念但有形，俱
X44n0748_p0807c21║無作。一發續現，戒體具足。問意：以三結例三羯磨，以
X44n0748_p0807c22║一夏例一形也。不下，此反例答釋也。如忘成及界，即
X44n0748_p0807c23║名前坐，何俟三結？
X44n0748_p0807c24║又下，謂受者要期一形脫，或形盡始發其戒者，則無
X44n0748_p0808a01║可對，故在三法竟時發也。安居不爾，要心是短，期三
X44n0748_p0808a02║月坐，限滿形存，是有所對，故非並也。一時之間有多
X44n0748_p0808a03║法者，如三時中九十日為一時，而有眾多人受是也。
X44n0748_p0808a04║一時之中不得有多時者，如九十為一時，即此九十
X44n0748_p0808a05║中復無別九十日也。要下安居，要九十日滿，夏法成，
X44n0748_p0808a06║是前謝後生也。受法頓起，故又不並。
X44n0748_p0808a07║五種，順彼論文，合云七種。今除見諦、自誓，局論餘五
X44n0748_p0808a08║也。羯下，論云：先受五戒，以自調伏，信樂漸增；次受十
X44n0748_p0808a09║戒，善心轉深；然後受具，如遊大海，漸入漸深。餘四即
X44n0748_p0808a10║善來、三語、三歸、八法。準律但有三語，加上法為四。多
X44n0748_p0808a11║論所以分者，以三歸加結，故異三語。今謂上四，論約
X44n0748_p0808a12║頓得，大師考理，其義似失。
X44n0748_p0808a13║何下。推釋。意云：先受五八，後應善來，則通漸也，可言
X44n0748_p0808a14║為頓。如下既言沙彌，則已受十戒，後證無學方圓上
X44n0748_p0808a15║法，何為不漸？又八敬一受，文列五戒，則是通漸，可曰
X44n0748_p0808a16║頓乎？三時：初五、次十、後具，則顯三時不亂也。一時，彰
X44n0748_p0808a17║頓得也，以無三時次第故。以前即上引善來等已受
X44n0748_p0808a18║八十驗之，則多論頓得，未可確定。不下，不應言五種
X44n0748_p0808a19║開其頓受。且如羯磨一受，必先十戒，文中不與受十
X44n0748_p0808a20║戒，眾僧得罪。餘下，謂善來、三語、破結等，通於漸、頓。業
X44n0748_p0808a21║疏云先受五戒，來從三受，則通漸也。直本白衣，徑投
X44n0748_p0808a22║授法，此局頓也。八敬一受，文列五戒，則是通漸。五百
X44n0748_p0808a23║女人未必曾受，聞敬得戒，應是頓也。
X44n0748_p0808a24║依下。證羯磨。雖云局漸，既無併受不得之言，理似通
X44n0748_p0808b01║頓。多論云：不受五十二戒，直受具戒者，一時得三種
X44n0748_p0808b02║戒。又律但云得戒得罪，亦不言併受不得。明了下。既
X44n0748_p0808b03║曰不得具戒，顯須先受十戒也，以十是具之方便故。
X44n0748_p0808b04║又十戒是有願，具戒名無願，無願假有願而起，故不
X44n0748_p0808b05║可不受。此下。指了論。
X44n0748_p0808b06║問下。此亦出多論。彼問曰：若受具戒一時得三者，何
X44n0748_p0808b07║須復說先五、次十、後具以為次第邪？引論自答。染習
X44n0748_p0808b08║者，先受五戒以自調伏，信樂漸增；次受十戒，善心轉
X44n0748_p0808b09║深；後受具戒，退敗。文略入海之喻，彼云：如遊大海漸
X44n0748_p0808b10║深漸入，佛法海者亦爾。不如是者，即失次第，又破威
X44n0748_p0808b11║儀也。又下。亦彼論也。彼具云：復次或有眾生應受五
X44n0748_p0808b12║戒而得道果，或有眾生因受十戒而得道果，以是因
X44n0748_p0808b13║緣故如來說此次第。又下。論師別義，雖曰一時得三
X44n0748_p0808b14║而無別故，洎乎捨戒其失苑異。故論云：若言我是沙
X44n0748_p0808b15║彌非比丘，即失具戒二種戒在，即五戒、十戒也。若言
X44n0748_p0808b16║我是優婆塞非沙彌，即失十戒、五戒在。若次第得三
X44n0748_p0808b17║種戒，捨法次第如一時得戒中說。又無下。此說次第
X44n0748_p0808b18║受也。故彼云：先受五戒、十戒，後受具戒，捨五戒不？答：
X44n0748_p0808b19║不捨也。但失優婆塞等名，次第不失戒也。隨時受名，
X44n0748_p0808b20║譬如樹葉，春夏則青、秋黃、冬白，隨時異故則一體無
X44n0748_p0808b21║失矣。雖爾，非無說三之別。已上皆證有三戒義也。首
X44n0748_p0808b22║下。首解。但得樓炭之語，未知出自彼經，故今的指也。
X44n0748_p0808b23║受時要期一形不破，設後破時其戒莫失不？若無失
X44n0748_p0808b24║義，亦應要期一夏不出，設後出宿時應非破夏。答下。
X44n0748_p0808c01║以遍發在己，一戒雖破餘戒儼然，故不失也。夏期有
X44n0748_p0808c02║限，限滿方得，今既先出是故名破。
X44n0748_p0808c03║善來對佛下，似問。若望下，是答。若世下，引律愛道語
X44n0748_p0808c04║證。彼云：若世尊有教，我當奉行也。又愛道弃家心切，
X44n0748_p0808c05║渴法情深，機感俱勝，故但一徧。大師又云：以唱教人
X44n0748_p0808c06║大，不假叮嚀；渴法心重，又不須結，故在一徧。三語對
X44n0748_p0808c07║無學者，意云：八敬對學人，但局一徧；三語對無學，何
X44n0748_p0808c08║增至三？答下。是釋形報不同曰異。以求戒者，身口為
X44n0748_p0808c09║緣，心是正因，因親而緣踈也。今愛道緣劣因勝，故限
X44n0748_p0808c10║一徧。豪子緣勝因劣，故限至三。中路心悔，劣可知矣。
X44n0748_p0808c11║故大師云：三語之法，初授法弱，故須三說。前受心奢，
X44n0748_p0808c12║又假三結。
X44n0748_p0808c13║羯下，以通凡聖及以滅後，故例加四。又業疏云：羯磨
X44n0748_p0808c14║在僧，通和非易，故須四徧；眾心齊忍，與奪已決，故結
X44n0748_p0808c15║一也。稍薄，以機緣望善來，則又薄矣。羯磨疏云：三歸
X44n0748_p0808c16║得戒，善根稍薄，戒法難生。後方三說，歸竟感戒。引文
X44n0748_p0808c17║下。律中如來始度陳如，故善來居首。次度一百一十
X44n0748_p0808c18║羅漢，分頭廣化，故三語。次二文云：三語息故，羯磨興
X44n0748_p0808c19║故，當第三十四年後愛道求度故。八敬在四，四分沙
X44n0748_p0808c20║彌年減方興上法，故常第五十戒中列和尚名，明知
X44n0748_p0808c21║非是制前也。以三語已前未論相攝，因過須師方制
X44n0748_p0808c22║和尚故。羯磨興者，意存師資道成彼此兼濟，故三語
X44n0748_p0808c23║後興羯磨，羯磨後有十戒，是為次也。羯下。逆去羯磨
X44n0748_p0808c24║前五年行三語也。以善見云佛告乞食比丘汝可度
X44n0748_p0809a01║須提那出家，與受具足等，此時羯磨未興，理是三語
X44n0748_p0809a02║也。以下。引僧祇犯證，亦在五年。彼初戒末云世尊於
X44n0748_p0809a03║毗舍離成佛，五年冬分，為耶舍制（即四分須提那）。八夏見論
X44n0748_p0809a04║云別家已經八年，後還本家，勸留續種也。此證犯在
X44n0748_p0809a05║八年後，反驗耶舍是三語，受在八年前也。後興羯磨，
X44n0748_p0809a06║斯則與多論應。故彼論問曰：佛在世幾年，便聽白四
X44n0748_p0809a07║受戒？答：有言佛初得道，一年後聽，有言四年後，有言
X44n0748_p0809a08║八年後。以義而推，八年者是正義也（論師自定）。不下。遮偏
X44n0748_p0809a09║執也。其下。業疏亦云：八戒淨信，未惻其時。
X44n0748_p0809a10║非色、心者，順成宗也，是第三聚。故若有部，還用色為
X44n0748_p0809a11║無作戒體。然大乘中雖以心性而為戒體，若發無作，
X44n0748_p0809a12║亦依身、口；雖依身、口，體必在心也。廣如業疏。對事以
X44n0748_p0809a13║受，隨皆為對，淫、盜等事防故。據大鈔中，更立第五多
X44n0748_p0809a14║品，同如成論。戒得重發，肥羸不定。方便、色、心俱者，八
X44n0748_p0809a15║種中作俱無作也，與方便、色、心俱故。三性，善、惡、無記
X44n0748_p0809a16║性也。謂受中無作，一發續現，始末恒有四心三性，不
X44n0748_p0809a17║藉緣辨。故雜心云身動滅已，與餘識俱是也。
X44n0748_p0809a18║善性下。以從善心對治方生，故唯善有惡性。無記中
X44n0748_p0809a19║無無作，故曰狹也。義同，皆防七支故。體同，咸以色心
X44n0748_p0809a20║為體故。短同，受局壇場第一念，隨據對境方便起故。
X44n0748_p0809a21║總斷，望一切情非情境皆起斷惡故。別斷，境不頓現
X44n0748_p0809a22║故。懸防，以正受時過未起故。一品終至無學，隨一品
X44n0748_p0809a23║定。故雜心云：羅漢有下品戒，年少比丘上品戒。多品
X44n0748_p0809a24║由境有優劣，心有濃淡，故心分三品。
X44n0748_p0809b01║勤䇿奘師云：室利摩拏路迦，此翻勤䇿男；室利摩拏
X44n0748_p0809b02║理迦，此云勤䇿女。淨三藏云：室利羅末尼羅，翻為求
X44n0748_p0809b03║寂。若言沙彌者，古訛略也。方軌法則也。廣雅：軌，迹也。
X44n0748_p0809b04║以善生者，律文似對僧所理，須生建立勝緣，應問遮
X44n0748_p0809b05║難，一同僧法。必若有者，五戒不發，何況具十？準此，戒
X44n0748_p0809b06║善所生，必須無難，不同飜邪。三歸未發戒品。
X44n0748_p0809b07║四性：殺、盜、婬、妄。四是性惡，言體性是惡故。六遮：一、不
X44n0748_p0809b08║飲酒；二、不著華鬘好香塗身；三、不歌舞倡伎，亦不往
X44n0748_p0809b09║觀聽；四、不得高廣大牀上坐；五、不得非時食；六、不得
X44n0748_p0809b10║捉錢生像金銀寶物。此六妨亂修道，招世譏謗。戒疏
X44n0748_p0809b11║云：能遮正道，故言遮惡。自餘即餘情、非情，同大僧發。
X44n0748_p0809b12║四分律文俱發七支戒，戒下文皆結吉羅，理須通護，
X44n0748_p0809b13║在師別教也。
X44n0748_p0809b14║四依：一、糞掃衣，二、乞食，三、樹下坐，四、腐爛藥。依於此
X44n0748_p0809b15║四，能生聖種，故亦名四聖種。以四依者，為行之大者
X44n0748_p0809b16║也。四重者，防禁之極者也。故制受後，即先示焉。息慈
X44n0748_p0809b17║未堪，但告十戒。懦奴亂乃臥二反。軟弱小尼式义。沙
X44n0748_p0809b18║彌尼也。成就十戒、六法等行，自有大尼為所依，故不
X44n0748_p0809b19║須大僧也。又彰漸次所依故。丈夫。大戴禮云：大者，長
X44n0748_p0809b20║也。夫，扶也。言長扶制萬物也。古者冠而成人，通名丈
X44n0748_p0809b21║夫。今目僧為丈夫爾。新章云：一切男女，若具四法，則
X44n0748_p0809b22║名丈夫：一、近善知識，二、能聽法，三、思惟義，四、如說而
X44n0748_p0809b23║行。
X44n0748_p0809b24║若爾下，若云大尼制必依僧，何以受時僧但秉法？尼
X44n0748_p0809c01║為和尚解文炳然，梵云式义摩那尼，此云學法女。何
X44n0748_p0809c02║以僧無學法男者？懷妊，汝鴆切，身懷孕也。恐帶胎而
X44n0748_p0809c03║來，故限二年委練身器。二下，彰其學法本為練心，以
X44n0748_p0809c04║尼女煩惑重故多不能持，故以少法先驗持毀六法：
X44n0748_p0809c05║一、染心相觸，二、盜人四錢，三、斷畜生命，四、小妄語，五、
X44n0748_p0809c06║非時食，六、飲酒。前四深防為護根本，後二放逸重禁
X44n0748_p0809c07║過源。此方復禮法師，始因奏請盧獻之女首事遵行，
X44n0748_p0809c08║慨令法水去不復矣。行法，即一切大尼戒行並須學
X44n0748_p0809c09║之，若有犯者則名缺行，直令改悔。若下，前云更與二
X44n0748_p0809c10║年，約未滿說，今據滿已由未正受，若再犯者理須重
X44n0748_p0809c11║與二年羯磨。
X44n0748_p0809c12║問：下若云滿後再犯，前法壞者，亦可行覆竟復犯時，
X44n0748_p0809c13║前法應壞。隨日，隨覆日長短而行。如百夜，應與百夜
X44n0748_p0809c14║覆藏羯磨，蓋治覆藏情過爾。不例，猶言不可例也。十
X44n0748_p0809c15║八法者：一、在大尼下，沙彌尼上坐；二、式义不淨，食大
X44n0748_p0809c16║尼淨，大尼不淨，食彼亦不淨；三、大尼得與三宿，自與
X44n0748_p0809c17║沙彌尼三宿；四、得與大尼授食，除火淨；五、生種取金
X44n0748_p0809c18║銀錢，自從沙彌尼受食；五、尼不得為說七聚名；六、得
X44n0748_p0809c19║語云不淫、盜、殺、妄，如是等憶持；七、八、至布薩自恣日，
X44n0748_p0809c20║入僧中互跪合掌云：阿梨耶僧！我某甲清淨，僧憶持。
X44n0748_p0809c21║三說而退。九、十、十一、十二後四波羅夷，犯者更從始
X44n0748_p0809c22║學。十三、十九僧殘已下，若犯，一一作吉羅悔。十四、不
X44n0748_p0809c23║非時食。十五、不停食食。十六、不捉錢寶。十七、不飲酒。
X44n0748_p0809c24║十八、不著華鬘。非出家人，即先有諸遮。受戒不得者，
X44n0748_p0810a01║此問亦出伽論。彼論但云得戒，不言結罪，故引首解。
X44n0748_p0810a02║僧須結吉，以非比丘用故。與無和尚諸師，約不現前
X44n0748_p0810a03║為無。此中所引，皆異宗也。若準四分，並不開之。律云：
X44n0748_p0810a04║不名受具足戒也。結集，如迦葉秉白差波離等是也。
X44n0748_p0810a05║作業師，即羯磨師也。後人受戒，即本法人也。
X44n0748_p0810a06║若爾下。若云不異所聞，且如後差教授師出眾問：先
X44n0748_p0810a07║既未聞，何非難耶？解下。已聞羯磨師對眾問難，單白
X44n0748_p0810a08║差問雖異，作白是同，故後得聞，非是難攝。不可下。謂
X44n0748_p0810a09║不可類例上文，便言本法尼往大僧中受時，亦未受
X44n0748_p0810a10║具，得預聞法，以不異所聞故。且單白羯磨雖曰是同，
X44n0748_p0810a11║然二部大僧不可輙預。又前約本法，此約納具，故不
X44n0748_p0810a12║可相擬。若受具畢，聽在尼下。大鈔云：得戒已，令在大
X44n0748_p0810a13║尼下坐，待意。總為說相八重，淫、盜、殺、妄、摩觸、捉手等
X44n0748_p0810a14║八事。隨舉比丘覆麤罪四喻，喻前四戒也。彼云：諸佛
X44n0748_p0810a15║善能說喻，示現於事。猶如針鼻缺，不復任用；如人死，
X44n0748_p0810a16║終不更生；如多羅樹心，斷不生長；如石破開，不可還
X44n0748_p0810a17║合。八不越。即八敬，如上具引。四下。尼雖無樹下坐，彼
X44n0748_p0810a18║將依麤弊臥具替其第三。若業疏解尼四依中樹下
X44n0748_p0810a19║依者，非蘭若中尼輕易陵，不行此教，何妨餘樹得受
X44n0748_p0810a20║頭陀？又尼鈔中受具後，亦為說糞衣、乞食、樹下腐藥
X44n0748_p0810a21║四上行也。故復引十誦以證之。四重據僧，八重約尼。
X44n0748_p0810a22║千途。泛標大數也。業疏云：難隨染起，染是生因，則無
X44n0748_p0810a23║量也。且據重者，能障聖道。標舉十三，與此意同也。邊
X44n0748_p0810a24║罪者。業疏云：曾受佛戒，理宜謹奉。捉心不固，具緣犯
X44n0748_p0810b01║重，為過不輕，業果生報。不思捨悔，返戒更受，義無再
X44n0748_p0810b02║攝。分在眾外，名之為邊；一生永障，名之為難。難由邊
X44n0748_p0810b03║罪，障戒不生，故曰邊罪。
X44n0748_p0810b04║問：下此一科皆是假立，以難其實。受佛戒已毀破重
X44n0748_p0810b05║禁，捨戒還來欲更受具，此人罪重名佛海，邊外之人
X44n0748_p0810b06║不堪重入淨戒海也。今假立殺盜者，意在生下難也。
X44n0748_p0810b07║當於若爾上先加答云：縱以殺盜為邊，復有何咎？方
X44n0748_p0810b08║接若爾下難辭也。謂俗有輪王業戒，殺盜同僧亦可
X44n0748_p0810b09║名邊耶？是義不爾。若以下又立云：若望犯重受戒不
X44n0748_p0810b10║得立邊名者，亦可污尼等難皆得名邊，以受戒不得
X44n0748_p0810b11║故。若下若云：簡在清淨僧外立邊名者，且如滅擯之
X44n0748_p0810b12║人可爾。應滅擯人既未作法擯弃，應非邊人。若下又
X44n0748_p0810b13║若以波羅夷罪名立邊號者，沙彌犯淫盜等應非是
X44n0748_p0810b14║邊，以下眾但犯吉故。何以論云：沙彌十戒破於重者
X44n0748_p0810b15║同名邊罪？今下此中一答文義隱括，今析而通之。既
X44n0748_p0810b16║曰違佛制教，且俗未受五八則無邊過。又污尼亦約
X44n0748_p0810b17║在俗未受五八。又應滅擯人本不名邊，將自有擯法
X44n0748_p0810b18║故。又沙彌但取犯根本為邊，豈約夷吉以定邊名？故
X44n0748_p0810b19║知邊名於上諸位所立義非便也。不作則已，言不作
X44n0748_p0810b20║則非名邊也。下句反上。
X44n0748_p0810b21║問：下若云違佛制名邊者，犯重被擯，豈非違佛制耶？
X44n0748_p0810b22║何不名邊？又邊罪亦應名滅擯耶？以犯重是一，違制
X44n0748_p0810b23║不殊故。答中實下一句是縱，但下是奪。據理犯重是
X44n0748_p0810b24║一，應可言邊。但由邊罪者，約先受曾犯，捨後再來，故
X44n0748_p0810c01║佛制之，不堪重受名邊。外人今擯，無此義故。二人即
X44n0748_p0810c02║犯邊罪、滅擯二種人也。但以滅擯一位在比丘中，望
X44n0748_p0810c03║犯重後僧得法擯棄為言。邊罪不爾，無法擯故，但從
X44n0748_p0810c04║本所犯重名邊，故曰乃從本稱。斯則各隨一義，使有
X44n0748_p0810c05║區別矣。
X44n0748_p0810c06║羅漢三界見思俱斷盡故，那含九品欲思盡故。樂心
X44n0748_p0810c07║既忘，全為淨境。初中後人，污皆成難。斯陀含人方斷
X44n0748_p0810c08║欲思，六品須陀洹雖斷見惑，全未斷思，樂心未間。初
X44n0748_p0810c09║人成污，中後非愆。持戒凡夫，初後例爾。問意云：羅漢
X44n0748_p0810c10║那含，境屬在聖，既不可壞，如何言壞？尼解下。由前境
X44n0748_p0810c11║既聖，慢污成業，不待前壞，即成戒難。自樂著者，反顯
X44n0748_p0810c12║與著，則成難攝。故大鈔云：若以白衣俗服，強與尼著
X44n0748_p0810c13║而行淫者，成難。又雖曰自著，不障出家大師義求。若
X44n0748_p0810c14║知受具戒緣事，著於俗服，亦應成難。但壞淨境，不論
X44n0748_p0810c15║知淨不淨未滿之人，即式义沙彌尼也。善見云：若壞
X44n0748_p0810c16║尼下二眾，不障出家，皆亦如是。皆但言壞尼，不明清
X44n0748_p0810c17║濁。三部四五十律也。僧祇判正。大鈔云：四分等律，並
X44n0748_p0810c18║云污尼，不明淨穢。故世行事者云：汝不犯清淨尼不？
X44n0748_p0810c19║此依僧祇而問。又業疏云：三律俱無正決。斯則不了
X44n0748_p0810c20║之文，宜用僧祇明判淨穢。
X44n0748_p0810c21║問：意謂三果支佛殺尚非逆，何以污尼位在凡夫中
X44n0748_p0810c22║淨者，便成難耶？殺損福者，以人天等於四果供之獲
X44n0748_p0810c23║福多，由是福田之極，故殺之犯逆。三果反此。又支佛
X44n0748_p0810c24║化他義薄，是以非逆，故須簡之。污據陵慢淨境，故凡
X44n0748_p0811a01║尼清淨亦犯，況三果乎？答：下以凡尼見思惑在，具能
X44n0748_p0811a02║發業，對入地獄。若斯須二尼，唯有修惑潤業，無見惑
X44n0748_p0811a03║故，但招別報，無總報可對入地獄也。是故不成相並。
X44n0748_p0811a04║俗下，意云：俗男可有壞尼，俗女應無壞尼，故曰一邊。
X44n0748_p0811a05║若下，躡上生難。若降一邊不成污者，應可破羯磨、法
X44n0748_p0811a06║輪。二、破中，尼無破法輪僧耶？又不應犯殘耶？解：下戒
X44n0748_p0811a07║疏云：尼同犯中，雖無破輪體，得立主伴，堅持五法以
X44n0748_p0811a08║誘人也。亦須諫之，故曰諫法是通。又解：下準大鈔，應
X44n0748_p0811a09║先問：云何不言壞比丘耶？將壞男下，通之。
X44n0748_p0811a10║未受應受者。大師判云：據未解也。若聦智一聽，亦未
X44n0748_p0811a11║可也。首下。此約非。眾法對自，故非障戒。或四人已上，
X44n0748_p0811a12║餘和合法，不秉羯磨，皆不成難。
X44n0748_p0811a13║問：下準業疏，先立義云：沙彌戒、願未是具法，雖背無
X44n0748_p0811a14║難。然後將鈔問之大、小：大即比丘，小即沙彌。
X44n0748_p0811a15║黃門者，秦官也，漢因之。漢書云：禁門曰黃闥，中人主
X44n0748_p0811a16║之，故號黃門。然古用閹官，今亦取人去陰藏者曰黃
X44n0748_p0811a17║門。故鈔主云：黃門者，不男之相也。一下謂從生不能
X44n0748_p0811a18║婬；二下即半月能男，半月不能男；三下見他行非，身
X44n0748_p0811a19║分方勇；四下因他人婬己，身分方勇，彼律但曰精不
X44n0748_p0811a20║能男；五下朽，謂朽爛等，取若墮若虫噉也。此下料簡，
X44n0748_p0811a21║彼云：生半妬精，是四種不應與出家受具。若與出家
X44n0748_p0811a22║受具，應滅擯，以不生我善法毗尼故。第五即病不能
X44n0748_p0811a23║男者，先出家受具足已，若落、若朽爛、若虫噉、若不動，
X44n0748_p0811a24║聽住。雖不動，若捨戒還欲出家受具，不應與。若與出
X44n0748_p0811b01║家受具，應滅擯。二下，彼正文作妻妾生兒，共相嫉妬。
X44n0748_p0811b02║小時捺破，今作夫字誤。身生即男根也。彼曰因他者，
X44n0748_p0811b03║因前人觸故身生起，五下見他行非然後身生起，前
X44n0748_p0811b04║三即生捺割，後三因他妬半月也。揵者以刀去勢也，
X44n0748_p0811b05║或作㓺通用。文云：揵者生已都截却。大師云：今時或
X44n0748_p0811b06║截少分，心性未改，兼有大操大志者，準依五分應得
X44n0748_p0811b07║四變。律云：與他行婬時失男根，變為黃門，違緣即被
X44n0748_p0811b08║怨家惡獸業報落等，應同比丘法自割。本律不明分
X44n0748_p0811b09║齊，五分若都截者滅擯，猶留一卵者依篇懺之。
X44n0748_p0811b10║善下，以報卑故。異想，不作父母想也。若準善見，實是
X44n0748_p0811b11║父母，作非父母想殺，亦不得出家。異因緣者，彼問曰：
X44n0748_p0811b12║若作方便，欲殺非母，而自殺母，得波羅夷并五逆罪
X44n0748_p0811b13║耶？答：不得，但得偷蘭。又云：自手奪人命，更無異想、異
X44n0748_p0811b14║方便，是人不應與出家。
X44n0748_p0811b15║伽下，彼云：欲殺凡人而殺阿羅漢，偷蘭遮，不得逆罪。
X44n0748_p0811b16║故知得受。十輪下，彼有四句簡辨：一、犯根本非逆罪
X44n0748_p0811b17║（殺支佛是）；二、是根本亦逆罪（鈔引此句，故曰是逆亦根本也）；三、非根本是
X44n0748_p0811b18║逆（於法誹謗，出其過惡等是）；四、非根本非逆（殺餘類是）。彼具釋第二句
X44n0748_p0811b19║云：若人出家受具足戒，得見諦道，斷其命根，是名逆
X44n0748_p0811b20║罪，亦是根本罪也。如是眾生於我戒律中應驅令出，
X44n0748_p0811b21║故曰是人等。三果不障者，福田未極故。
X44n0748_p0811b22║
X44n0748_p0811b23║四分律拾毗尼義鈔輔要記卷第一