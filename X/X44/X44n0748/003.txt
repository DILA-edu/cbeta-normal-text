X44n0748_p0823b17║
X44n0748_p0823b18║
X44n0748_p0823b19║四分律拾毗尼義鈔輔要記卷第三
X44n0748_p0823b20║
X44n0748_p0823b21║天台沙門釋　允堪　述
X44n0748_p0823b22║波羅夷者，僧祇義當極惡，三意釋之：一者、退沒，由犯
X44n0748_p0823b23║此戒，道果無分故；二者、不共住，非失道而已，更不入
X44n0748_p0823b24║二種僧數；三者、墯落，捨此身已，墯在阿鼻地獄故。四
X44n0748_p0823c01║分：譬如斷人頭，不可復起。此從喻也。又云：無餘，從眾
X44n0748_p0823c02║法絕分為名。此篇異尼八重，故曰四也。
X44n0748_p0823c03║毒謂三毒，業即三業，利己為樂，唯自適故。又此一戒，
X44n0748_p0823c04║無始染本，其患彌重也。三事即三毒，雖起因三毒，然
X44n0748_p0823c05║成必在貪。境交，言外形相交，內情順暢。戒疏云：境交
X44n0748_p0823c06║內順，非貪不辨，故曰暢思事決。決即辦也，非貪是何？
X44n0748_p0823c07║又癡屬迷惑，嗔是違忿，故兩不成。損益。如煞盜得利
X44n0748_p0823c08║入己名益，反此是損。以下言亦因三毒起，亦在三毒
X44n0748_p0823c09║成。廣下。彼云：若為己身及諸眷屬而取他物，是名從
X44n0748_p0823c10║貪。若盜怨物，是名從嗔。劫奪下姓，是名從癡。及論雜
X44n0748_p0823c11║心云：父母老病，謂煞無罪。成論：依王舊法，約罪煞人，
X44n0748_p0823c12║自謂無罪，皆是癡成。人具瞋貪行煞，可以例知。摩摩
X44n0748_p0823c13║帝即經營，人蓋不知教相。癡心中犯貪，癡因利故妄
X44n0748_p0823c14║是貪，迷無因果屬癡。又癡為貪嗔母，故得不相離。設
X44n0748_p0823c15║下戒疏云：大妄語戒，本為利己，貪癡起成，兼瞋何爽？
X44n0748_p0823c16║故善生云：若為財利，自受樂故名貪，懷怨名嗔，畏此
X44n0748_p0823c17║名癡。據理，貪妄得利為重，癡妄畏死為輕，瞋為中也。
X44n0748_p0823c18║煞盜下。此二身口互造，對自作教他兩得相成。然身
X44n0748_p0823c19║為根本，口為枝末。所以然者，損財害命身自獨成，不
X44n0748_p0823c20║待語助，故知身本。口語教死言了未成，待前斷命等
X44n0748_p0823c21║方得重罪，由彼之身助我口犯，故知枝末。婬戒教他，
X44n0748_p0823c22║樂非自適，又不犯重，故非此例。咄！煞人，如項羽咜婁
X44n0748_p0823c23║煩之類也。深河上應先難云：若須身業助者，如深河
X44n0748_p0823c24║誑淺，口造身業，彼依而死，何必身壯？今釋此義，亦同
X44n0748_p0824a01║前答，要由彼身渡河，死方成犯，可以類知。業性別者，
X44n0748_p0824a02║以三業體性各別故。又若許通助一業，自非究竟故。
X44n0748_p0824a03║言下。示不竟義。以口雖說了，要假身故，則口業非自
X44n0748_p0824a04║究竟。如上即呪法過關等和利經，亦成論自引也。那
X44n0748_p0824a05║羅陀，具云那羅于陀羅國。大論云：大仙瞋時，能令大
X44n0748_p0824a06║國磨滅望煞。本是身業，今意造故，是互也。嘿妄本是
X44n0748_p0824a07║口業，今意造成。答：下成論云：是三種業，皆但是心，離
X44n0748_p0824a08║心無思，無身口業。又云：是意業力故，起身口惡等。亦
X44n0748_p0824a09║有下，如有人施物告眾言是聖人者起，有比丘懷利
X44n0748_p0824a10║而起是大妄収，則身末口本判成口家之妄人也。下
X44n0748_p0824a11║應加若教人者四字方足。
X44n0748_p0824a12║大妄下。若教人稱己聖，依利有潤亦重。自造身至彼
X44n0748_p0824a13║境也。他造，彼就自境也。自造，弱脊比丘是也。三犯皆
X44n0748_p0824a14║波羅夷也。餘二他盜，己自盜自也。境差本期盜，彼自
X44n0748_p0824a15║物來差，故結蘭也。自施取例。自施於己，既不成施；自
X44n0748_p0824a16║盜於自，豈成盜也？戒疏云：自慳則成慳，自物保惜故；
X44n0748_p0824a17║自施不成施，自貪增自故。十下，彼云：頗有殺人不犯
X44n0748_p0824a18║夷耶？謂自殺也。順正即順正理論。今下，戒疏云：有人
X44n0748_p0824a19║解云：不立進趣。若然，非本部正文也。縱下。今謂縱立
X44n0748_p0824a20║進趣，義亦無過，以調部有結蘭義故。疏又云：如律：自
X44n0748_p0824a21║殺不死，蘭。緣差不成，戒在故結。若死有因，同前進趣。
X44n0748_p0824a22║凡言進趣，以因趣果，不懈絕為名。今既自害，心稱於
X44n0748_p0824a23║境，則進趣之義也。但是命斷戒謝，不結夷罪，不無前
X44n0748_p0824a24║進趣因罪也。自打謗義稀，非犯。自覆，律有覆他麤罪
X44n0748_p0824b01║得提，今自覆雖得吉，望不犯提名無犯，不可難言戒
X44n0748_p0824b02║在故不犯提也。妄。三、自妄他，正結重。他妄自，於己非
X44n0748_p0824b03║犯；自妄自，招利義稀，故亦非過。
X44n0748_p0824b04║皆下，即心境不相當，差殊乖繆之義。錯下。如現緣二
X44n0748_p0824b05║境相別顯然，及至造趣事容舛錯，即名眾鏡交涉為
X44n0748_p0824b06║錯。誤下。若論誤者，心通前後，不可雙緣，如前心謂此
X44n0748_p0824b07║境，後心謂彼境，心想繆妄，故謂之誤。勿下，以婬戒不
X44n0748_p0824b08║通境想，但使男女正道，罪皆極品。雖心下，示誤。雖境
X44n0748_p0824b09║下。示錯。若順前標，錯義合先。無寄，言無所寄託於一
X44n0748_p0824b10║境也，則漫義成矣。三、趣人非畜也得前偷蘭，望前心
X44n0748_p0824b11║未轉，異境來差，但結方便蘭也。對後異境，元無盜心，
X44n0748_p0824b12║於彼境上，無罪可結。後若知者，理須還彼，不還之時，
X44n0748_p0824b13║心境相稱，得重何疑？錯即無犯者，如剋心害張，不欲
X44n0748_p0824b14║害王，現境歷然，心緣亦別，及以殺具害張之時，而彼
X44n0748_p0824b15║王人忽然與我刀輪相應，王命雖斷，由非心故，錯則
X44n0748_p0824b16║不犯。且緣下。釋誤成犯也。本欲害張，張去王來，緣王、
X44n0748_p0824b17║張解，如害者犯。以人想不差，煞緣具故，雖誤犯重，不
X44n0748_p0824b18║同盜戒。本主不稱，錯誤不犯。故下，論判不同。非母即
X44n0748_p0824b19║餘人，彼云：欲煞母而煞他，欲煞餘人而煞母，偷蘭。又
X44n0748_p0824b20║云：欲煞羅漢而煞凡夫，欲殺母而煞父等，皆蘭。
X44n0748_p0824b21║答：下意謂彼名錯為誤，以誤為錯，故見相反。戒疏云：
X44n0748_p0824b22║此諸律名，不足以定持犯，取其事義，方分錯誤。故祇
X44n0748_p0824b23║疏分犯有異，蓋立名互爾。即下，今家取彼律事義以
X44n0748_p0824b24║顯，則錯誤之互彰矣。錯犯，以二境俱現，錯向彼說，容
X44n0748_p0824c01║誑得利故。犯。誤約迷心，故說不犯。三、四禪，以是根本
X44n0748_p0824c02║禪故，一切無漏禪定從此而起。無克。凡論克者，對此
X44n0748_p0824c03║犯，彼不犯。今既不簡，故不論克。有克。如本期煞人，并
X44n0748_p0824c04║盜人物，今非畜來差望，本無心異境，非犯。餘人約煞
X44n0748_p0824c05║論，及財約盜論。前言即指上煞、盜二戒，有克成犯文。
X44n0748_p0824c06║別章戒疏中廣之。
X44n0748_p0824c07║何下，何以初篇但立四戒耶？前二即婬、盜也。以多因
X44n0748_p0824c08║貪起立一，瞋起煞，癡起妄，是故皆由三毒而起七支。
X44n0748_p0824c09║故成實云：先行後三中，後行前七中。內外，婬屬內色
X44n0748_p0824c10║是情，盜屬外境是非情，故對此以立二也。瞋對煞雖
X44n0748_p0824c11║通內外，罪非一品，故曰不等，如壞生種但得提罪是
X44n0748_p0824c12║也。局一，以妄對非情，則吉亦非犯，故但一品。孔雀，即
X44n0748_p0824c13║孔雀冠婆羅門也。問阿難：汝世尊何故為諸比丘制
X44n0748_p0824c14║增戒學？為下，是答。問中意云：戒但防非，何能除貪等
X44n0748_p0824c15║惑結？答文可領。
X44n0748_p0824c16║後四即觸八覆隨。頻婆，或云瓶沙，此云顏色端正，亦
X44n0748_p0824c17║云色像殊妙，此則凡聖二王同立為本。準下盜戒問
X44n0748_p0824c18║王，餘三不問者，是略無。王材即國中要材，僧祇盜飛
X44n0748_p0824c19║梯是也。二下，即隨國所斷，多少不定，止如此方，雖盜
X44n0748_p0824c20║百千，亦未至死，故須問以國法也。妄下，前文王言妄
X44n0748_p0824c21║語，亦名不活，則是治法。今論不同者？答：王則通論妄
X44n0748_p0824c22║語，論則唯據大妄，國民無稱上人法之義，故曰國不
X44n0748_p0824c23║治罰。又律、論部別，未可一致。同下，即同上本律盜戒
X44n0748_p0824c24║中文也。前言問王，今言問大臣者，亦律、論不同。彼論
X44n0748_p0825a01║說云：有一舊臣，知王舊法，出家為道，於是世尊即問
X44n0748_p0825a02║舊臣比丘也。
X44n0748_p0825a03║乃下。順既起貪則先故攝婬盜，違則瞋起故有次煞，
X44n0748_p0825a04║貪瞋不了方復癡生故立第四，又順三毒之次第也。
X44n0748_p0825a05║弄下取例，謂弄失精、畜長衣、小妄語，皆是喜為，列在
X44n0748_p0825a06║篇首也。二十年者，彼論說：佛成道十二年後，須提出
X44n0748_p0825a07║家，在他國八年學道，八年後還迦蘭陀村。是則佛成
X44n0748_p0825a08║道已二十年，方有還村犯戒之制。僧祇下，引制之次
X44n0748_p0825a09║第，亦婬在初等。冬第五半，即今十月二十七日。下三
X44n0748_p0825a10║可以例知。人影。此說步身影為度，以分早晚，或云脚
X44n0748_p0825a11║影。通慧云是商矩法，如指歸中。鹿杖外道。佛在毗舍
X44n0748_p0825a12║離。比丘患久，看者心厭病，言：若能殺我者善。看者言：
X44n0748_p0825a13║世尊制戒，不得病。言：為我求持刀者。看病往來，鹿杖
X44n0748_p0825a14║外道行殺，故制。已上年次不同者，蓋部別爾。沙下，即
X44n0748_p0825a15║沙彌十戒。煞戒在初，與僧四重中淫。初有異者，俗戒
X44n0748_p0825a16║即五、八中數也。自妻以在家戒，但制邪婬故。人同方
X44n0748_p0825a17║便者，下三眾皆是吉故。又十戒對具足名少分，智學
X44n0748_p0825a18║未廣亦名少分，不可全擬大僧也。戒疏云：行道少分，
X44n0748_p0825a19║似同而別。又云：小學未通教，非極制所禁者，從俗無
X44n0748_p0825a20║過。婬下，即對婬修不淨觀，對盜修少欲知足，對殺修
X44n0748_p0825a21║慈悲，對妄修真實也。觀法如別所解。
X44n0748_p0825a22║善生下。凡言任運者，謂自造惡，方便未就，後更造善，
X44n0748_p0825a23║時先惡有，任運成犯義也。然經律出相，不定有立無
X44n0748_p0825a24║者，故引經以明之。受齋，八支齋也。先勑語，是能授戒
X44n0748_p0825b01║人；先遮諸惡，是所受戒人。謂先令斷惡，方可受故；惡
X44n0748_p0825b02║若不斷，戒非成就。何以經文自相矛楯耶？答中，長惡
X44n0748_p0825b03║禁短善，故此不發戒；短惡不禁善，故前說得戒。各有
X44n0748_p0825b04║其致，非相違也。邪勝善劣者，望正起大邪心時，善護
X44n0748_p0825b05║則弱故也。然論指雜心也。四捨即作法形，終二形邪
X44n0748_p0825b06║見。不遮，不遮止令住也。不悔，不中道起。悔，往也。種成
X44n0748_p0825b07║在沙彌位時，罪種子成。至受戒後，前事又竟。則攬前
X44n0748_p0825b08║因，自成後果，知任運之義不失矣。信成，遣信令作事
X44n0748_p0825b09║成就也。三事即殺、盜、妄。無作，由彼異緣成我身無作
X44n0748_p0825b10║業故。此約沙彌時。教成在受具後，故得三重。不下，於
X44n0748_p0825b11║不善中可作四戒，成根本義。無記、無心，善性不作，故
X44n0748_p0825b12║非根本。此約一念，見前論故塞。若前後起業，三性則
X44n0748_p0825b13║通，任運邊罪，已成殺、盜等業，故障戒不起。以善下。釋
X44n0748_p0825b14║罪戒俱得義也。
X44n0748_p0825b15║日夜。智論云：汝當一日一夜，如諸佛持八戒。又云：受
X44n0748_p0825b16║一日戒法是也。大戒。可作十戒，以十戒尚制，大戒可
X44n0748_p0825b17║知。何下意云：十戒等不說制他妻者，五戒已制故。梵
X44n0748_p0825b18║下。以婬等夷殘，正是梵難體，今恐犯此，故開犯下篇。
X44n0748_p0825b19║如夏中有二難，聽破安居去，初夷即婬戒，反顯下殺
X44n0748_p0825b20║妄，亦不可也。豈可殺彼誑彼，而自詮己命耶？以下。謂
X44n0748_p0825b21║怨逼之時，雖開境合，要無心者不犯，故律中三時無
X44n0748_p0825b22║樂是也。逼燒證損他物故，須犯別處。通開，如大鈔持
X44n0748_p0825b23║犯。別開，如釋相中。
X44n0748_p0825b24║或下，此第一師義，本依王舍結戒，今須準彼國法何
X44n0748_p0825c01║錢結重。論云：一切國法禮義，以王舍城為正故。雖然，
X44n0748_p0825c02║且未詳王舍當時用何錢，是亦通漫，斯為不定。又下，
X44n0748_p0825c03║第二師義，但取五數是同，隨國滿五皆重，不定錢體
X44n0748_p0825c04║也。又下，第三、師。此師體數俱不定，既隨王舍滿五成
X44n0748_p0825c05║重，今隨有佛法處，準國盜幾至死為限。律師即論主
X44n0748_p0825c06║也。彼以後義為正，今家取第二為準。故戒疏云：初解
X44n0748_p0825c07║本錢，何由可曉？後解隨國現斷入死。言亦汎濫，難可
X44n0748_p0825c08║依承。可如多論中間一解，隨國用錢，準五為限，則諍
X44n0748_p0825c09║論息。自八十文，以十六小錢當一大錢也。隨下以十
X44n0748_p0825c10║六小錢，若當一大錢，及用之時，為約何錢？以判經論
X44n0748_p0825c11║無文，是於持犯之行，亦難知了故。成罪下，大師約理
X44n0748_p0825c12║通會。此謂判罪宜通，攝護須急也。三天下除北洲，以
X44n0748_p0825c13║無我所心故。餘三洲皆以此五錢斷重。多論云：抅耶
X44n0748_p0825c14║尼用牛馬市買，賣牛得錢，錢滿得罪。弗婆提用衣市
X44n0748_p0825c15║買，其法亦爾。鼻下。若據十誦：取虎殘，犯吉，由不斷望
X44n0748_p0825c16║故；師子殘，不犯。多論：一切鳥獸食殘，取者吉。亦部別
X44n0748_p0825c17║異爾。今下。由四分無結非人罪文，故古人妄判輕重
X44n0748_p0825c18║云云。今師取他部為定，故大鈔云：若有護者，望護主
X44n0748_p0825c19║結。五分：取他神廟中衣，他所護物，他心未捨，直五犯
X44n0748_p0825c20║重。多論：取非人物，五錢已上，重蘭；四錢已下，輕蘭。是
X44n0748_p0825c21║知若望本、護二主，理須結重；但望非人，只結蘭也。解
X44n0748_p0825c22║下，準上論意，雙結二罪。若於殺父上得逆蘭、殺夷二
X44n0748_p0825c23║罪，義不虗矣。此理實異，故曰定別，不同此問。
X44n0748_p0825c24║盜、殺二戒，第三句境想，何以盜不犯，殺犯耶？答：下以
X44n0748_p0826a01║盜緣非罪境，故言無犯；殺緣有罪境，故下說有吉。不
X44n0748_p0826a02║同於煞戒者，以殺戒作非人想，其實無非人境。須結
X44n0748_p0826a03║後心吉者，今不處分作處分想，實亦非處分境，云何
X44n0748_p0826a04║一向無罪耶？此中一問，辭近意遠，照暎下文，方曉厥
X44n0748_p0826a05║旨。答：下處分本迷，又對非罪境故，一向不結。作非人
X44n0748_p0826a06║想，不妨有心，義同明自，故須結吉。下亦云起想當非
X44n0748_p0826a07║人邊，有心無境是也。問：下處分本迷又屬非罪境不
X44n0748_p0826a08║結吉者，何以掘地非地想亦是本迷，復說有吉者？又
X44n0748_p0826a09║下，正掘時作非生想，則無罪可結；後忽轉作生想，故
X44n0748_p0826a10║結吉也。問下。正問。前非人想，可學吉也。此問能反應
X44n0748_p0826a11║前文，復生下難，密意在此。答如文。問意云：若不從非
X44n0748_p0826a12║人結者，何以律云非人想蘭？答：下謂轉想望非人，實
X44n0748_p0826a13║無蘭罪，因轉作非人想，故律名為非人想蘭。
X44n0748_p0826a14║四事，即人、非人、畜生、父母。故善見云初有𦏪羊在樹
X44n0748_p0826a15║下，後欲加害，以心漫緣，隨有父、人、鬼、畜來替半處，以
X44n0748_p0826a16║心漫故，亦結逆等，則四事明矣。并二逆：一、違恩養，二、
X44n0748_p0826a17║損福田。又下，指涅槃三十三文。善見太子幽閉父王
X44n0748_p0826a18║頻婆娑羅七日已，父王命終，太子生悔，大臣惡邪，謂
X44n0748_p0826a19║言無罪。耆婆復言：大王當知，如是業者，罪兼二重。以
X44n0748_p0826a20║頻婆證初果，故曰煞須陀洹也。五下。彼律但結一罪，
X44n0748_p0826a21║亦同俱舍云：煞父羅漢得一無間，依止一故。問：如上
X44n0748_p0826a22║涅槃，如何通會？答：戒疏云：謂顯無間二因而成。命既
X44n0748_p0826a23║是一，何得二罪？直以逆名標此業重，故言二逆，其實
X44n0748_p0826a24║無也。廣如彼疏。
X44n0748_p0826b01║若爾下，打既於父，比丘不犯提，亦應殺尼，於父無逆，
X44n0748_p0826b02║罪可如打，故不就位，顯逆從恩，違邊結也。一向不可
X44n0748_p0826b03║殺者，謂若通身變成可殺畜，同上結提。或變成不可
X44n0748_p0826b04║殺畜，但犯境強簡，以殺不得故。但攬前殺父，因不至
X44n0748_p0826b05║果，後境復強，邊結蘭爾。但下，如知。彼以通力變杌木
X44n0748_p0826b06║作沙彌，縱殺亦無罪，以知變化實非情境。例今暫變
X44n0748_p0826b07║為畜，須從本結，以實非畜故。又知變化故，所以結夷
X44n0748_p0826b08║逆也。一、往觀文義，似純起本。其遠意為上論殺父是
X44n0748_p0826b09║五逆數，而出血破僧亦屬逆位，而不論法者，故有此
X44n0748_p0826b10║文。今準戒疏，應先問云：三寶皆福田，由損佛破僧得
X44n0748_p0826b11║論逆者，何故不言破法逆也？將此下，釋。如下，取例也。
X44n0748_p0826b12║義下。彼云：菩薩道破佛法此間却盡，復至他泥梨受
X44n0748_p0826b13║無量罪。又云：破法人輩從一大地獄至一大地獄，若
X44n0748_p0826b14║火劫起時復至他方大地獄中，如是遍於十方地獄
X44n0748_p0826b15║等。則知破法罪過於五逆，故不入逆數也。犯吉。顯逆
X44n0748_p0826b16║須犯蘭，何言得吉？答：下前破小法得蘭，是欲破除令
X44n0748_p0826b17║滅故，如調達是也。今言吉者，是一期呵毀呰罵，非全
X44n0748_p0826b18║除滅，是故輕爾。初下，釋不得重義。後下，釋犯重義也。
X44n0748_p0826b19║化人畜，變化人殺者，得蘭。律中殺畜犯提，取不能變
X44n0748_p0826b20║化者，反驗可知。
X44n0748_p0826b21║一下。謂聖人修道德滿證真斯極，除斷虗偽妄倒斯
X44n0748_p0826b22║盡，出觀陳說言必稱實，義無欺負起誑妄過，此身證
X44n0748_p0826b23║也。二下謂聖人定前方便，理觀事察，自然聞彼異域
X44n0748_p0826b24║奇相。如調部云：大目連告諸比丘言：我入空慧定，聞
X44n0748_p0826c01║伊羅婆尼象王入難陀水聲。諸比丘言：汝入空慧定
X44n0748_p0826c02║而聞音聲，無有是處。虗稱上人法，得婆羅夷。又諸比
X44n0748_p0826c03║丘疑故問佛，佛言：有是定而不清淨，目連無犯。即是
X44n0748_p0826c04║定前方便中聞，而目連將為定體。故十誦云：目連善
X44n0748_p0826c05║取入定相，不取出定相。從三昧起，聞阿脩羅城中伎
X44n0748_p0826c06║樂，聞已疾疾入定，作如是言：我在定中聞。乃至佛語
X44n0748_p0826c07║諸比丘：目連但見前事，不見後事。如來能見前後，乃
X44n0748_p0826c08║是隨心思說。故聖無犯。
X44n0748_p0826c09║如來下。淨名云：有佛世尊常在三昧，禪志不虧，悉見
X44n0748_p0826c10║諸國佛，不自稱說等。又無量義經大莊嚴讚佛云：意
X44n0748_p0826c11║滅識亡心亦寂，永斷夢妄思想念。故知大聖人則無
X44n0748_p0826c12║想心語也。亦下。如向人說身證苦樂，不妨迷妄違境
X44n0748_p0826c13║而說是也。想下。凡夫想心，非同聖人理解緣念之想，
X44n0748_p0826c14║以凡夫未斷妄偽之心，後違想說即結妄犯，有斯別
X44n0748_p0826c15║故不同聖也。凡夫妄語隨緣無量，若用罪定名不出
X44n0748_p0826c16║五位，謂夷至吉也。
X44n0748_p0826c17║為二，約世、出世以分也。然下，示夷蘭。意謂對人用謀
X44n0748_p0826c18║名利故重，非人反此故輕。其罪雖殊，皆出世法。餘三，
X44n0748_p0826c19║即殘、提、吉也。戒疏云：良以嗔謗，凡情易起，實無三根，
X44n0748_p0826c20║橫構虗狀。以餘重罪，誑僧見犯，欲令治殯，永處眾外，
X44n0748_p0826c21║情尤重，故得僧殘。又以二篇所犯之罪，誑僧聞見，謗
X44n0748_p0826c22║相既輕，故得提罪。戲笑不實，乖越威儀，情過為微，故
X44n0748_p0826c23║得吉羅。廣下彼云：我於四果退失未得者蘭。是說聖
X44n0748_p0826c24║而得輕也。又云：我無貪欲、瞋恚、愚癡得夷。此即說凡
X44n0748_p0827a01║而犯重也。如是互通方達持犯。
X44n0748_p0827a02║初二即約出世對夷蘭辨也。四句：一、心境俱虗，二、心
X44n0748_p0827a03║境俱實，三、心虗境實，四、境虗心實。於此四中，初句犯
X44n0748_p0827a04║夷，二、三皆墮，以實得道向人說，及心虗違想說故。第
X44n0748_p0827a05║四句增上慢也。由心實故，開前大妄；由境虗故，開後
X44n0748_p0827a06║得道，故非犯也。餘下即約世法對殘提吉辨也。戒疏
X44n0748_p0827a07║云：以境雖是事，通於內外，加謗得殘。己三根為內，他
X44n0748_p0827a08║三根為外。亦可意有見、想為內，見、聞、覺、知為外，皆非
X44n0748_p0827a09║聖法。不據前境，但使心虗，皆成妄語。故文云：彼人不
X44n0748_p0827a10║清淨，不見彼犯，雖復著實，不那心虗。結殘可知。
X44n0748_p0827a11║若爾下，古人自難。且如在俗家偏心授食戒中，豈可
X44n0748_p0827a12║受相難知？相既易知，何不同妄從知結而從言了？即
X44n0748_p0827a13║結者，以古人欲要偏授，從言了結故。將此以詰，又是
X44n0748_p0827a14║妄戒種類故。答：下戒疏云：尼以偏私曲情，公於眾中
X44n0748_p0827a15║越次指授，以成私染，故曰繫他。即緣中六群尼索飯
X44n0748_p0827a16║與六群是也。又謗白衣，故曰俗也。首下，正符戒疏今
X44n0748_p0827a17║義也。以妄語但取言了，不必從知從信。如下亦互造
X44n0748_p0827a18║義，古人受偏心授食，尼言了即結，今不用彼受時方
X44n0748_p0827a19║犯，以是口造身業故。自言即戒本云彼於異時若問
X44n0748_p0827a20║若不問，欲自清淨故作是說等。語，大妄戒中著，餘小
X44n0748_p0827a21║妄、小謗、覆罪三戒何不著耶？據戒有五位，大妄、大謗
X44n0748_p0827a22║戒本所列自言，小妄、小謗戒本不出，彼文略覆罪，故
X44n0748_p0827a23║下文云大覆、小覆。雖曰大小，以九十中但立一覆戒，
X44n0748_p0827a24║故共成餘三戒也。加大妄、大謗，方成戒疏五位，今文
X44n0748_p0827b01║略大謗，以謗戒列自言，故但問餘三也。壞眾且約妄
X44n0748_p0827b02║論，若通論者，二篇麤重俱名壞眾，故戒䟽云：上二罪
X44n0748_p0827b03║重，有壞眾義，俱僧治罰。今則反前者，謂小妄等三，反
X44n0748_p0827b04║前壞眾及僧治也。以下。三、對首治罪，故曰自行，合云
X44n0748_p0827b05║共行。以非對眾，故通言自爾。又屬小妄、小謗，故非壞
X44n0748_p0827b06║眾。如下，引證。壞眾故著，如僧覆麤在九十中，非壞眾
X44n0748_p0827b07║故不著；尼覆麤在八夷數，是壞眾故著。故尼覆麤戒
X44n0748_p0827b08║云後作是言我先知有如是罪是也。
X44n0748_p0827b09║若初二篇俱是壞眾，何以殺、盜、婬三戒，及僧殘中除
X44n0748_p0827b10║二謗外，餘漏失等十一戒，不著自言耶？答下。計其義
X44n0748_p0827b11║意。壞眾既同二篇俱著，但由結集之時取壞眾中相
X44n0748_p0827b12║隱難知者著，餘殺等相顯易知故不著也。又重者方
X44n0748_p0827b13║著、輕者且略，如大妄重則著、小妄輕故略等，義可通
X44n0748_p0827b14║明。當時有者，以緣有故敘。於戒本中，提中指小妄等
X44n0748_p0827b15║戒，以緣無故不敘。如下，取例以證。初戒即婬戒，亦應
X44n0748_p0827b16║開夢，但當時無，故戒本闕，敘文云指戒本也。
X44n0748_p0827b17║以戒本云若問若不問，不問自言既約有緣，問自言
X44n0748_p0827b18║無緣何須敘之？答中為除疑故是須雙出，餘戒無不
X44n0748_p0827b19║問自言，問自言無對故不須出，大有理也。
X44n0748_p0827b20║僧殘中七戒，即漏失、摩觸、麤語、歎身、媒嫁、二房，因雖
X44n0748_p0827b21║三毒，成必貪心。二戒即無根謗、假根謗。若準戒疏，此
X44n0748_p0827b22║二亦通三毒。今據的論，故曰因瞋起也。害賢曰嫉。二
X44n0748_p0827b23║戒即破，僧助破。次下，即污家惡性。欲生，即貪欲心生。
X44n0748_p0827b24║毀下，舉九十中戒出。即驅出邪下。成實云：若實有法
X44n0748_p0827c01║而生無心，是名邪見。若說諸法斷常，是名邊見。等取
X44n0748_p0827c02║身見及二取也。成論：問曰：是邪見云何生？答：以癡故
X44n0748_p0827c03║生是也。準此可攝於破僧助破，以從癡心生故，羅漢
X44n0748_p0827c04║以無故心犯也。又見思惑盡故，三毒非有。此中
X44n0748_p0827c05║身、口二業，皆以初句為總配，次文為別記。如身者下
X44n0748_p0827c06║是總配，漏下是別配。自餘下是總，亦有下是別。且初
X44n0748_p0827c07║身心成者，漏則方便動轉是身，標心究竟屬心。觸則
X44n0748_p0827c08║從髮至足名身，有愛染污曰心。九戒，即二麤媒謗，四
X44n0748_p0827c09║違諫也。亦下。大師云：如後四諫，縱設不言，隨滿便結，
X44n0748_p0827c10║何待口也？意下，若據意地，本通諸戒。由皆有心，方說
X44n0748_p0827c11║為犯。雖然，亦有不取心及問心義，故須別配。僧下，引
X44n0748_p0827c12║證別配。
X44n0748_p0827c13║互染，如能教有染重，所教無染輕；所教有染反重，能
X44n0748_p0827c14║教無染反輕。媒下，此引古義，若準戒疏，不問利非利
X44n0748_p0827c15║俱同。犯殘。如白二遣人媒合眾同犯，以是染之愛分
X44n0748_p0827c16║故。次下即二謗，以損暢是同，能所俱殘。善下。示不同
X44n0748_p0827c17║義。慈地得殘，能教人也。尼得吉，所教人也。以慈地令
X44n0748_p0827c18║妹尼對僧重謗故。義下。古義。謂古師因上善見結有
X44n0748_p0827c19║輕重，故立義云不同犯也。若準今師，理要同犯。故戒
X44n0748_p0827c20║疏云：作業是重，未可同於外部（即指善見）。四、諫。意云：若僧
X44n0748_p0827c21║未設諫，教令不捨，但吉；初諫已，教莫捨，故蘭。
X44n0748_p0827c22║此問因後六戒上起意云：如漏失摩觸，若教彼已成，
X44n0748_p0827c23║此則結蘭，未成但吉。如何四諫作未成便結蘭者？解
X44n0748_p0827c24║下，彼即漏觸。違白下，示分齊。戒疏又云：有僧殘可趣，
X44n0748_p0828a01║能教之人無果可趣，隨語違命，故但偷蘭。初下。謂九
X44n0748_p0828a02║戒遣人為己作者，同於自犯，如漏失摩觸於己身之
X44n0748_p0828a03║類也。若四諫無有遣人為己違諫，故所不論。據戒疏
X44n0748_p0828a04║中，教遣兩義分於親疎。何者？彼云：教者離己義疎，遣
X44n0748_p0828a05║者向己義親。故此中雖標教遣，而局就遣義以明也。
X44n0748_p0828a06║餘無離前七外曰餘，如四諫等是也。類上可思，故無
X44n0748_p0828a07║任運。
X44n0748_p0828a08║初五即漏失、摩觸、麤語、嘆身、媒嫁。十五：一、輙教，二、至
X44n0748_p0828a09║暮，三、譏教，四、與尼衣，五、作衣，六、與尼屏坐，七、與尼期
X44n0748_p0828a10║行，八、與尼同舡，九、食尼歎食，十、與女期。并上五戒，合
X44n0748_p0828a11║成十五。若準本部，強安坐合為一戒，應於露坐上加
X44n0748_p0828a12║屏與女坐，亦成十五戒。初後，即初從非親尼取食，第
X44n0748_p0828a13║四蘭若受女食。高眄視。十律有高視戒，彼說：佛入舍
X44n0748_p0828a14║衛，人民於樓閣上瞻佛，六群仰看，言某女白黑等，因
X44n0748_p0828a15║制。畜下六戒，是三十中。藏下三戒，指九十中第三，即
X44n0748_p0828a16║學家過受草。淨水，即生草上及淨水中。大小便戒，容
X44n0748_p0828a17║有損主，故屬盜類。十律六群於菜上便利，即同草制
X44n0748_p0828a18║是也。憍奢耶，即絲中微者，蚕綿戒是也。博即搏比丘。
X44n0748_p0828a19║打，謂瞋打比丘。初戒即取非親尼食戒，前約因交致
X44n0748_p0828a20║染，屬於婬類；今約本緣花色，飢乏掩泥，故配煞類。淨
X44n0748_p0828a21║草水即便利，戒望殺草，損虫邊，名殺類。第二即俗家
X44n0748_p0828a22║偏心受食。一切，即騎乘不為說法等二十一戒也。已
X44n0748_p0828a23║上略配，縱有不盡，可例而知。不越四類。婆沙云：二百
X44n0748_p0828a24║五十戒，以類而言，有四種類；以罪而言，有五差也。
X44n0748_p0828b01║二房下，古就事法共成二持犯，今師約事法邊各具
X44n0748_p0828b02║二持犯，餘十一戒但是單持犯。罪下以止作，名雖有
X44n0748_p0828b03║別，而僧殘罪體，一而無異。各別者，古說端坐不作房
X44n0748_p0828b04║是止持體，對僧乞法是作持體，是故名體各異。今師
X44n0748_p0828b05║不爾，持犯所生，皆從法起，違順教相，故有犯持。故戒
X44n0748_p0828b06║疏斥古云：安有端坐不修為持？如煞、盜等，隨境制禦，
X44n0748_p0828b07║識達業相，方成戒行，號曰止持。豈可臥地我不煞生，
X44n0748_p0828b08║便於生境能發隨戒？此下據理。既斥古義事法共論，
X44n0748_p0828b09║今須於此就事法上各示雙持犯相文之存略，故單
X44n0748_p0828b10║以句法略顯一作持行。恐後學尚昧其旨，今為引戒
X44n0748_p0828b11║疏明之。彼云：就房事明持犯者，依教不越名止持，驗
X44n0748_p0828b12║教知量名作持，出於教量名作犯，不順教故名止犯。
X44n0748_p0828b13║此則量其度量，顯其違順，止作持犯，名體各別。（已上就事。）
X44n0748_p0828b14║次據法論。恐犯教制，如法無違名止持，從僧乞法名
X44n0748_p0828b15║作持，故違不乞名作犯，即此違教名止犯。此亦名體
X44n0748_p0828b16║各別。止據無違，作據順教，極分明也。識法須乞白，二
X44n0748_p0828b17║也。識犯知犯，殘也。隨下，釋作持義。識下，結上品義。二
X44n0748_p0828b18║罪法犯，俱識則無。不學、無知二罪，名上品持律，以根
X44n0748_p0828b19║本、枝條俱不犯故。得法得宜作乞，望從僧乞法邊，號
X44n0748_p0828b20║作持。各下。由於法犯疑及不識，故有六吉二提，皆是
X44n0748_p0828b21║枝條。望不犯根本及法犯上，有四識句無罪，比上之
X44n0748_p0828b22║無罪，比下之罪多，故名中品。持律識法如上。疑犯，謂
X44n0748_p0828b23║疑不乞，為犯殘耶？蘭耶？不識犯，謂言不乞，但犯蘭等。
X44n0748_p0828b24║疑法，疑乞法為白二、白四等。不識法，謂言但乞單白
X44n0748_p0828c01║也。下品法犯俱迷，結四提、十二吉，合十六枝條，名罪
X44n0748_p0828c02║多也。望乞法無違邊，猶名下品。作持，於法上作持。一
X44n0748_p0828c03║行既爾，餘法上止持，并事上二持，及事法上兩犯，皆
X44n0748_p0828c04║可準而作之。
X44n0748_p0828c05║婆論下。彼凡有三義：一、為令二眾有差別故。二、女人
X44n0748_p0828c06║煩惱深重難抅難制，若與制重則罪惱眾生。第三、如
X44n0748_p0828c07║鈔所引。以此義故但結提也。尼重即夷，據重境為言，
X44n0748_p0828c08║即從腋已下膝以上，反餘輕境但蘭，二麤中尼但犯
X44n0748_p0828c09║蘭，故曰輕也。二房以僧多利孤遊，造房事數故重，尼
X44n0748_p0828c10║則反前故蘭。獨宿。僧多獨宿，尼制有伴，設造成時，應
X44n0748_p0828c11║無過量。多論云：二人共造，不獨宿故。人無房量，縱有
X44n0748_p0828c12║過者，輕而不重，故曰尼則不爾。媒下，除前六戒外，餘
X44n0748_p0828c13║七僧尼同犯殘也。
X44n0748_p0828c14║三性：若夢禮誦，是善性；若夢煞生、偷盜等，是不善性；
X44n0748_p0828c15║夢青、黃、赤、白，為無記性。既通善惡等性，必有感報，如
X44n0748_p0828c16║成實夢中成業。今四分言除夢中者。答：下四分約總
X44n0748_p0828c17║報不受，故開殘成見；二論據別報須受，故說成業，亦
X44n0748_p0828c18║不相違。五吉。對五過故：一、惡夢，二、諸天不護，三、心不
X44n0748_p0828c19║入法，四、不思明相，五、喜出精。五分：得五吉。以夢故，不
X44n0748_p0828c20║犯殘也。僧祇云：夢者，虗妄不實。若有實者，於我法中
X44n0748_p0828c21║修梵行者，無有解脫；以不實故，得盡苦際。是故開夢。
X44n0748_p0828c22║道俗分者，即九十中尼女屏露二坐各制故，何以彼
X44n0748_p0828c23║坐則分，此摩觸尼女而得合制？隱師即高齊曇隱律
X44n0748_p0828c24║師，甞撰鈔四卷，依慧光學者是。若下，示結罪之便。意
X44n0748_p0829a01║云：若約比丘摩觸，對道俗二女俱殘；論尼摩觸，對道
X44n0748_p0829a02║俗二男俱重。結罪既便，故不離也。輕重不同者，尼與
X44n0748_p0829a03║比丘屏坐，尼犯吉；與俗男屏坐，得提。結罪既差，是故
X44n0748_p0829a04║須離五衣。三衣外加祇支、覆肩衣，僧祇加覆肩、水浴
X44n0748_p0829a05║衣為五。今問：尼離五衣雖別，結提是同，可如僧戒制
X44n0748_p0829a06║坐；對二女雖別，結提亦同。僧下比丘離三衣犯提是
X44n0748_p0829a07║重，餘二衣離但得吉是輕。既輕重有殊，與尼對道俗
X44n0748_p0829a08║二男坐無別也。何以此衣戒合制彼坐戒離耶？受法
X44n0748_p0829a09║以僧離五衣輕重雖別，然加受是同，故須合也。屏下。
X44n0748_p0829a10║然屏露二女分者，直是事中之譏有別故。如僧對尼
X44n0748_p0829a11║坐，居士共嫌；鴛鴦為喻，與女坐，比丘譏嫌。以對緣譏
X44n0748_p0829a12║別，故分爾。戒疏云：僧對二女晝坐，有教、不教別；尼對
X44n0748_p0829a13║二男俱無，故離不同衣。有聖法，對法以明同，故離衣
X44n0748_p0829a14║不分戒。即下，二、期行戒也。俗女無者，即僧無援女之
X44n0748_p0829a15║義，所以不合。又戒疏云：尼行必假多伴，為除譏醜；俗
X44n0748_p0829a16║女但有第三，無濫過故。所以分之，觸無相續。
X44n0748_p0829a17║成重義者，謂再觸非大婬，何能成極重？再盜有續義，
X44n0748_p0829a18║故說成大盜。如下，引證盜續成重戒。疏：又一義云：內、
X44n0748_p0829a19║外起心異，故分因、果別。問意云：房、衣、食、藥是中、下所
X44n0748_p0829a20║依，糞、乞、樹、腐是上行所依，何以四制之依不行而不
X44n0748_p0829a21║犯，四開之依房舍有違結殘，衣等有違但提耶？自分
X44n0748_p0829a22║房等為中、下之分也。但下，釋重。餘下，釋輕。五過者：一、
X44n0748_p0829a23║須人經營妨修道業；二、長己貪結壞少欲知足；三、處
X44n0748_p0829a24║處乞覔惱人非人；四、專任自由不乞處分容障僧事；
X44n0748_p0829b01║五、或自損行違其慈道。有斯五過，房乃結殘，衣等反
X44n0748_p0829b02║是，故但犯提。
X44n0748_p0829b03║初後即無主，有主房。答：下以房相雖同，而前屬無主、
X44n0748_p0829b04║後屬有主。又乞法雖同，無主制量、有主不制量，合則
X44n0748_p0829b05║難分，故須開也。若云乞法與過量各故分者，且前無
X44n0748_p0829b06║主房中，何以量法合制而不分耶？答：下若據各得殘
X44n0748_p0829b07║罪邊，理合須分，良由皆是生死之緣，故合四罪，加妨、
X44n0748_p0829b08║難二罪成四。
X44n0748_p0829b09║又下文略，戒疏具云：又顯過量、不過量俱有不乞罪，
X44n0748_p0829b10║處分、不處分俱有過量罪。又云下，若據過量、不乞，二
X44n0748_p0829b11║戒實異。今於初過量戒後，便列次戒不乞文者，蓋結
X44n0748_p0829b12║集人意爾。如下，引例。如律於大煞戒末云：畜生不能
X44n0748_p0829b13║變形，若殺，波逸提。明知結集人通攝其境，乘前戒經
X44n0748_p0829b14║家義勢結也。迦留是後犯小殺者，意云：妨難之處作
X44n0748_p0829b15║處分法，為得成不？
X44n0748_p0829b16║若下，古人反詰云：若妨難處得加法者，何故律云有
X44n0748_p0829b17║妨難不應與處分？本下，是古自釋。意謂乞處分者，本
X44n0748_p0829b18║不防於妨難，但防專任之過。故下，引證。既但結二吉，
X44n0748_p0829b19║故昔曰得成。首下，從首師來，即今義故。戒疏云：今解
X44n0748_p0829b20║不成。彼又云：毗尼因緣，三求無過，則成持也。此戒緣
X44n0748_p0829b21║者，正為妨難也。戒本所列還分妨難，及後廣解妨難
X44n0748_p0829b22║逾彰，故律互有不成，何況俱者？必有作者與正法違，
X44n0748_p0829b23║眼看妨難卓然而云無有妨難，大可笑也。故知羯磨
X44n0748_p0829b24║須離七非，今事不如何可加也？
X44n0748_p0829c01║而下應先難云：前言二吉，此豈凡心？將而言下釋之。
X44n0748_p0829c02║答：下以房非道之本故。餘處戒疏，凡有三義：一、妨難
X44n0748_p0829c03║可待無，二、可避餘處，三、不可避者，容全不作。今舉中
X44n0748_p0829c04║一義也。受下，與上三義反之：一、青黃三角，不可待無；
X44n0748_p0829c05║二、即身自有，不可餘避；三、若小遮不開大受，未成通
X44n0748_p0829c06║化，故不類也。文亦舉中義。
X44n0748_p0829c07║問下。此因前云處分先成、妨難後起，以法先成不壞
X44n0748_p0829c08║故，所以躡前而問。答：下不同離衣，以要心有期，病差
X44n0748_p0829c09║必違前法，故有失也。如下證處分不失。命下，證離衣
X44n0748_p0829c10║須失。若下，若云離衣病差法失者，亦可以法被狂，狂
X44n0748_p0829c11║差法失。云何狂止？須僧法解。答下。原其狂者得法，本
X44n0748_p0829c12║不由心，又無期限故。病差法在，既在須解得。難生者，
X44n0748_p0829c13║顯不防故。必無長過者，顯能防故。抑又乞法本防自
X44n0748_p0829c14║專之過，說淨正防犯長之過，故不可類不稱人名，但
X44n0748_p0829c15║云於此四方相內結作大界故。不爾，正牒造房比丘
X44n0748_p0829c16║名故。
X44n0748_p0829c17║問意云：先處分某地作房，及至造時侵著不處分地，
X44n0748_p0829c18║望不處分地還，犯不乞法罪，不小犯但吉。然下。斥第
X44n0748_p0829c19║二解。既曰一殘，知無不處分罪也。此約分有過越，可
X44n0748_p0829c20║如律文不結。必若全在別地作者，重結無疑。多論云：
X44n0748_p0829c21║處分處得作，餘處不得。今師且據分越，斷古成非成
X44n0748_p0829c22║不。云何者？猶言後用再乞，不須乞耶？僧委，以僧委知
X44n0748_p0829c23║沙彌時已乞故。具下，但滿分戒別爾，先乞法已自成
X44n0748_p0829c24║故。
X44n0748_p0830a01║互過。戒疏云：然此互過是兩口房，廣長俱過是一口
X44n0748_p0830a02║也。俱是一業，終是一殘，可知。此下，今師別義。戒疏云：
X44n0748_p0830a03║今準別論，雙、單俱得。元情專謗無妄心，約心唯可結
X44n0748_p0830a04║一罪；若兼誑、謗兩種心，須結殘、提。前人，即被謗者。互
X44n0748_p0830a05║隨，即隨順被舉戒。若尼隨比丘，得夷；僧隨尼者，但吉。
X44n0748_p0830a06║若爾，何故互謗皆殘？又僧打尼，但同下眾結吉者，就
X44n0748_p0830a07║位尼位卑，故結吉。謗下。以枉治彼，廢於正修，故結殘
X44n0748_p0830a08║也。戒疏云打據位卑，謗約修行是也。問：鈔中但答謗
X44n0748_p0830a09║重打輕之難，未審互隨僧夷尼吉，輕重不等，何耶？答：
X44n0748_p0830a10║戒疏云尼隨有教可倚，故夷；僧則反前，故吉。
X44n0748_p0830a11║緣起。即沓婆是聖故。若謗此境故，可言一向入獄，何
X44n0748_p0830a12║故律云彼人不清淨，加謗犯殘耶？答：下律言謗不淨
X44n0748_p0830a13║得殘，且望犯下四篇為言，望未犯上篇猶名為淨。又
X44n0748_p0830a14║下，彼實不淨，想心謂淨，若違相謗，亦經殘罪。眾法下。
X44n0748_p0830a15║取例以證。且如羯磨眾法，彼雖有犯，今但取見聞中
X44n0748_p0830a16║淨得應法事，此亦例然。今下彼雖實犯，心謂之淨，違
X44n0748_p0830a17║心言穢。又下應難云：謗取見聞中淨犯殘者，打亦應
X44n0748_p0830a18║取見聞中淨，何以打破戒而同犯提耶？將又解下。答：
X44n0748_p0830a19║就位持破雖殊，同大僧位。故大集云：若道俗等打破
X44n0748_p0830a20║戒無戒比丘，罪重出萬億佛身血。何以故？以能示人
X44n0748_p0830a21║出要道乃至涅槃故。謗則不爾，恐淨者枉遭治罰，是
X44n0748_p0830a22║故須簡。
X44n0748_p0830a23║問下，正立難辭。謂所下再騰難意以顯相也。若言下，
X44n0748_p0830a24║是立難。但下，是覆示難意。又復下，是逆難。實淨反前
X44n0748_p0830b01║實不淨，作不淨反前謂是淨，實是人反前是非人，作
X44n0748_p0830b02║杌木反前作人想，望此則夷殘俱不結。今將此逆難
X44n0748_p0830b03║前，云何以前實不淨心謂是淨結究竟殘，實非人心
X44n0748_p0830b04║作人想煞不犯究竟耶？況煞謗心境俱違，何故此俱
X44n0748_p0830b05║不結？前分輕重，如何通會心虗？以謗全取心虗成犯，
X44n0748_p0830b06║殺則要取心境俱實，是故非人人想不成究竟。如下，
X44n0748_p0830b07║證心境虗也。
X44n0748_p0830b08║過業果就者，以沓婆往昔業緣受今謗也。又慈地得
X44n0748_p0830b09║惡食，亦先業力故起謗於沓婆也。以斯義故，不證彼
X44n0748_p0830b10║先無過也。答：下論其舉罪。假以見聞而用舉之，即此
X44n0748_p0830b11║見聞能為舉本，故名為根。若下意云：既非見聞乃成
X44n0748_p0830b12║謗者，亦應立之為謗根耶？答：下凡根以生長為義，今
X44n0748_p0830b13║由嗔故生謗，謗用嗔為根，故謗不得名根也。若云謗
X44n0748_p0830b14║由嗔起，以嗔為根者，今舉由心起，應可心為舉根耶？
X44n0748_p0830b15║解下。據理以心為舉根，義亦應通，但由心近而根遠，
X44n0748_p0830b16║由先有見聞方起心舉故，是以但取遠者為根爾。此
X44n0748_p0830b17║下，指謗戒。必由先有嗔心，後加於謗，故得以嗔為根。
X44n0748_p0830b18║若以先有為根，謗是無根而起，應可以無根為謗根。
X44n0748_p0830b19║答：下既曰必不因無根起謗，反顯須從嗔故起謗。彼
X44n0748_p0830b20║下若是舉罪，必因見聞故起，不可同例也。自有見而
X44n0748_p0830b21║非舉罪者，如無善伴，舉必非時之類。既爾，亦可有見
X44n0748_p0830b22║聞等根具而非舉根耶？解下。若有見等根，故佛制舉，
X44n0748_p0830b23║即見等為舉根。若無根者，聖不許謗，故無根不得為
X44n0748_p0830b24║謗根也。故曰不相成例。
X44n0748_p0830c01║唯表下意云：見聞觸知四種，何獨表明前二耶？答：下
X44n0748_p0830c02║為觸。就合中知離，則元無有。楞嚴云：觸以所觸明，無
X44n0748_p0830c03║所不明觸，可得謗言嗅，甞彼犯耶？是故無觸根。若知
X44n0748_p0830c04║下。辨知有通別。若見聞後知，此知即落在見聞收故。
X44n0748_p0830c05║又若觸後起，知無謗義故，豈謗云嗅甞？彼犯而知，故
X44n0748_p0830c06║曰準上取解。若直下，由不從見聞起故，又犯非意緣
X44n0748_p0830c07║知，此知不成謗證，境是弱故有順。順以不逆為義，由
X44n0748_p0830c08║見聞不逆故，即是順義。此即順後有知，何不立順知
X44n0748_p0830c09║耶？答：如文有知，彼戒云知而妄語是也。答：下但使違
X44n0748_p0830c10║內想心，不論外緣虗實也。律云見聞觸知違想說，皆
X44n0748_p0830c11║是妄語，故知不專外境。是下。反證。謗境既非別屬法
X44n0748_p0830c12║塵，則顯知根不為能對也。
X44n0748_p0830c13║通五塵者，如見女人出入林舍生疑，或隔壁聞與女
X44n0748_p0830c14║人語生疑，或聞比丘體有女人粧粉氣，或比丘邊得
X44n0748_p0830c15║食有不淨酒肉等味，或闇中取與疑觸女手，因此五
X44n0748_p0830c16║事不分明，故名疑根。此亦反證上謗境不收法塵，義
X44n0748_p0830c17║可明矣。又下。謂聞根及聞上生疑，具通四重，故曰各
X44n0748_p0830c18║有四事。但下。除見根外，獨說見疑，故言但也。以下。謂
X44n0748_p0830c19║盜相微隱，非見疑所了，故戒疏云盜非見疑了，文中
X44n0748_p0830c20║亦不說是也。若約見根，則通盜兼前婬、煞成三，故曰
X44n0748_p0830c21║見根唯三等。
X44n0748_p0830c22║若下，意謂若見根不通妄者，何故小謗中云：見根者，
X44n0748_p0830c23║或見與婬女麤惡語，或見自嘆譽等。此則見根通語，
X44n0748_p0830c24║何云不得言見妄語耶？此下是釋。
X44n0748_p0831a01║問下。此中連問三事：一、問：何以但說從見、聞後生疑？
X44n0748_p0831a02║二、問：何不說從見、疑後生聞？三、問：何不從聞、疑後生
X44n0748_p0831a03║見耶？答中亦有三從：雖同下，答初問。然聞本下，答次
X44n0748_p0831a04║問。又見下，答後問。律云者，指謗戒中文。本有望彼，先
X44n0748_p0831a05║見是本有，因見故說，由說故聞，故得從聞、說、見也。生
X44n0748_p0831a06║則不爾，所謂從根後起屬生。
X44n0748_p0831a07║又聞下，如從彼聞說色香味觸等，故得從聞說見。又
X44n0748_p0831a08║不下上，若許從聞說見，何以不得從見說聞耶？見下。
X44n0748_p0831a09║是釋。意謂見是局色境，不同於聞說通諸塵。又下聲
X44n0748_p0831a10║塵正屬聞，色等五塵不得並起，如前即聞，本對於聲
X44n0748_p0831a11║見，疑非是聲，等不同謗，初篇得殘，二篇得提。
X44n0748_p0831a12║枉滅，枉曲滅擯也。護心義一者，俱屬戒分。故見論云：
X44n0748_p0831a13║夷、殘是戒。下是威儀壞眾：一、壞清眾，二、壞眾法。戒疏
X44n0748_p0831a14║云：販於眾法，過是不輕。又云：下三篇非壞眾。反顯上
X44n0748_p0831a15║二壞眾不殊。
X44n0748_p0831a16║謗得三者，即謗夷之殘，謗殘之提，下三之吉也。得二
X44n0748_p0831a17║者，覆上二得提，下三得吉，何不同耶？又毀呰、疑惱、不
X44n0748_p0831a18║受諫戒，亦通上下篇聚，而同結提者。解下，恐受枉治，
X44n0748_p0831a19║損彼是重，故分三罪；覆但壞眾，損彼是輕，故但二罪
X44n0748_p0831a20║汎惱，不專對犯也。戒疏云：如罵車木師，可是對犯也。
X44n0748_p0831a21║逆謂二逆，即出血、破僧，三殺已在前收，故疏亦云次
X44n0748_p0831a22║明二逆十三難是也。淨人即所謗，是淨境故得殘，望
X44n0748_p0831a23║僧虗解復得提罪。然下若於十三難中實有，則無覆
X44n0748_p0831a24║說過，以帶難不發戒非比丘故。
X44n0748_p0831b01║問：下何以覆他過重得提，自覆過輕但吉者？有本目
X44n0748_p0831b02║於本戒也。戒疏云：覆他有本，重制令露，以戒自淨故。
X44n0748_p0831b03║自覆本壞，不須重制也。自說上應先問云：自說何吉？
X44n0748_p0831b04║說他何提？將自下答。若下，引律再詰。答：文可領。
X44n0748_p0831b05║理行二教者，如捨八正學餘道，是於理倚傍也。說五
X44n0748_p0831b06║邪亂四依，是於行倚傍也。又四戒各有倚傍，如破僧
X44n0748_p0831b07║則傍四依八正，助破則倚有善斯從，擯謗則濫同犯
X44n0748_p0831b08║已誨，拒諫則無德不須前九，既無此濫故不立諫也。
X44n0748_p0831b09║二戒即破僧及助破，意謂何以破中立二，餘污家等
X44n0748_p0831b10║但立一者？餘二即污家惡性。利吒即九十中利吒說
X44n0748_p0831b11║欲不障道違諫，亦是於理教有違，應用犯殘耶？傍倚
X44n0748_p0831b12║相濫，如向所解。前二正破助破也，後二污家惡性也。
X44n0748_p0831b13║但破羯磨令僧不和故，不同前二羯磨法輪俱破故。
X44n0748_p0831b14║又非下，說污家有驅不驅之別故。恃己下，說惡性恃
X44n0748_p0831b15║己陵物，便言佛是我家佛，法是我家法等。理教有違
X44n0748_p0831b16║者，倚傍婬欲即是道義，而不達大乘婬欲性空，而妄
X44n0748_p0831b17║言不障，還是有違。又但口說欲，而實未犯根本夷也。
X44n0748_p0831b18║此一科義，今家所取。
X44n0748_p0831b19║若下，意云：若約隨事重輕以分者，調達可重，四伴應
X44n0748_p0831b20║輕，何同是殘？又尼雖有二破，據理稱佛非因，但是破
X44n0748_p0831b21║之方便，事義是輕，何亦犯殘？又屏處違一人諫者，但
X44n0748_p0831b22║犯提。以所諫通七聚，何故不分事之輕重而同犯提
X44n0748_p0831b23║耶？以此推之，不約諫事有輕重也。如破僧下五法，即
X44n0748_p0831b24║盡壽乞食、糞衣、露坐等五。初句者，破僧犍度中凡有
X44n0748_p0831c01║四句，初句云：若比丘非法言法，堅持此法破和合僧，
X44n0748_p0831c02║彼自知非法想破，便作非法想說，乃至如此破者，一
X44n0748_p0831c03║切泥犁中受苦。（此句心虗故重）第四、心實輕者，彼第四句云：
X44n0748_p0831c04║若比丘非法說法，堅持此事，破和合僧，彼法想破，法
X44n0748_p0831c05║想說，乃至此人不墮地獄。（證心實也）此破僧既論心有虗
X44n0748_p0831c06║實，得罪輕重，反驗僧別兩諫，俱有虗實，同分輕重。但
X44n0748_p0831c07║由僧諫違命是重，故罪非輕。
X44n0748_p0831c08║不可下二句，牒上義也。若爾下，正斥。如下彼論具云：
X44n0748_p0831c09║利吒比丘先是外道弟子，邪師遣入佛法中，倒亂其
X44n0748_p0831c10║人聰明利根，不經多時通達三藏，即便倒說云：行障
X44n0748_p0831c11║道法，不能障道。準此，既曰利根遣入，則心虗矣。逆與
X44n0748_p0831c12║說欲言，破僧是逆故，而與說不障，道亦不同爾。初解
X44n0748_p0831c13║即約濫輕重解。不同，即殘提一例，合俱犯殘。以下，釋
X44n0748_p0831c14║成輕重義。經中，即略戒經。戒本，即廣戒本。答：下以略
X44n0748_p0831c15║戒初制，故曰因時。言與廣本雖似有違，考其旨趣同
X44n0748_p0831c16║歸于善也。以彼諫我，非我以略教止之，斯亦善也。彼
X44n0748_p0831c17║若諫我，是我用廣教成之，斯亦善也。但以下。會通廣
X44n0748_p0831c18║略也。彼論凡有六種不同：一、前人有愛憎，二、鈍根無
X44n0748_p0831c19║智，三、若少聞見，四、若為利養名聞，五、為現法樂但欲
X44n0748_p0831c20║自攝，六、若為新出家者愛戀妻子（鈔闕後二故曰等也）。已上六
X44n0748_p0831c21║種宜用略教。若為下，次第反上：慈心反第一，利根反
X44n0748_p0831c22║第二，廣聞反第三。利他具云：若利安眾生，闡揚佛法，
X44n0748_p0831c23║反第四。文亦略後二，故又言等。今足云：若欲以化益，
X44n0748_p0831c24║使天下同己，反第五；若久染佛法，力能兼人，反第六。
X44n0748_p0832a01║如是六種，則宜用廣。
X44n0748_p0832a02║律下，即瞻波說戒時，比丘盜金蓮葉於腋下，乃至目
X44n0748_p0832a03║連驅出，佛言待其自言是也。既爾，何以戒本云強與
X44n0748_p0832a04║波利婆沙者？答：下鈔云：僧殘不爾，罪是有餘。雖先無
X44n0748_p0832a05║心得強法，蓋隣重罪，速令淨也。而下。前言不得強逼
X44n0748_p0832a06║者，為說戒眾法，心和事同，有罪即懺，停廢說戒。若自
X44n0748_p0832a07║言發露已，即堪預聽，說意推問，隨輕重治。故大鈔云
X44n0748_p0832a08║若有犯過，依過陳之，為偪說戒；後如法懺，便依次為
X44n0748_p0832a09║說是也。中卷，即懺法中。
X44n0748_p0832a10║
X44n0748_p0832a11║四分律拾毗尼義鈔輔要記卷第三