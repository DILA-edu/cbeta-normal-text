X44n0748_p0843b03║
X44n0748_p0843b04║四分律拾毗尼義鈔輔要記卷第五
X44n0748_p0843b05║
X44n0748_p0843b06║天台沙門釋　允堪　述
X44n0748_p0843b07║單者，異前兼捨也。提存乎略，梵也。具云波逸提，義飜
X44n0748_p0843b08║為墮。十誦云：墮在燒煑，覆障地獄故也。四分：僧有百
X44n0748_p0843b09║二十種，分取三十，在前名捨。餘之九十，單悔別人。若
X44n0748_p0843b10║據罪體，同一品懺。女下與女宿、共未受具人宿、強敷
X44n0748_p0843b11║坐、脫脚床、覆屋過三節、與非親尼作衣、獨與尼屏坐、
X44n0748_p0843b12║施一食處、過受別眾食、過受歸婦賈客食、非時食、食
X44n0748_p0843b13║殘不受食、與外道食、食家強坐、屏與女坐、與女露坐、
X44n0748_p0843b14║過四月受請、觀軍、軍中過限宿、觀軍合戰、食酒、水中
X44n0748_p0843b15║戲、擊攊、半月浴、著白色三衣、隨舉隨擯、打比丘摶、比
X44n0748_p0843b16║丘突入王宮。已上頌束三十一戒，皆身成犯。故下，即
X44n0748_p0843b17║故妄語、毀呰、兩舌、與未受具人同誦、向非具人說麤
X44n0748_p0843b18║罪、實得道、向說、與女人說法。美，合作異字，即異語戒。
X44n0748_p0843b19║戒疏云：口業綺者，名作異語。若作美，即索美食戒。在
X44n0748_p0843b20║下，自口作業，假他身犯中收。嫌，即嫌罵僧、知事、輒教
X44n0748_p0843b21║尼、譏教、說法、至暮、恐怖比丘、疑惱他比丘、發起四諍、
X44n0748_p0843b22║說欲、不障道、拒觀、毀毗尼、同羯磨、後悔、與欲已後悔、
X44n0748_p0843b23║無根僧殘謗。共束三十一戒，屬語家行，合云二十一
X44n0748_p0843b24║戒。今言二十一毗尼者，舉能詮以成韻。若戒疏中作
X44n0748_p0843c01║二十一語，特此則舉持行以韻之。昔下。簡非顯是。昔
X44n0748_p0843c02║云和尚是口業者，非況和尚點坐眾中未曾有語，何
X44n0748_p0843c03║在口業？今律結提是身之默坐，假他羯磨師口語成
X44n0748_p0843c04║業。掘下，即掘地壞生、率他出僧房、用虫水勸足食、露
X44n0748_p0843c05║地然火、藏衣鉢、飲虫水、煞畜生、驅他出聚、與非親尼
X44n0748_p0843c06║衣、足遺落寶。高床下七戒，謂高脚床、兜羅綿、骨、牙、角、
X44n0748_p0843c07║作針筒、過量坐具、覆瘡衣、雨浴衣、七與佛衣等量，并
X44n0748_p0843c08║前十二戒，共成十九戒也。俱謂俱成上業。頌中高床
X44n0748_p0843c09║宜去高字，足下字應云床下七戒，俱則攝從床已下
X44n0748_p0843c10║七戒矣。假自他身者，要假自身及他身也。屏下，即屏
X44n0748_p0843c11║處敷僧物及露敷僧物。四期：一與尼期行，二與尼期
X44n0748_p0843c12║同乘一船，三與賊期行，四與女期行索美食。以此照
X44n0748_p0843c13║前美合作異字者明矣。讚下耶尼。讚嘆食。不受諫。屏
X44n0748_p0843c14║聽四諍。不攝耳。聽法減年。已上五戒。違下。若論口拒，
X44n0748_p0843c15║合屬自口作業中，今且就自身不受，假他諫口以判
X44n0748_p0843c16║也，故曰一相論解。戒疏作諸解應是。以下既引十誦，
X44n0748_p0843c17║則不專於論也。根本以意為業本，言論中且就根本
X44n0748_p0843c18║推犯，非不通餘業也。亦爾，謂母論亦同上伽論。善下，
X44n0748_p0843c19║示通餘業。然論中不論口業，是亦末了。見聞下。是鈔
X44n0748_p0843c20║主語。意謂善見說身，此亦通收見聞二根，末即成犯。
X44n0748_p0843c21║要由心口二業，方成其犯。若闕餘二，則不成也。故曰：
X44n0748_p0843c22║若口發露，本自無罪。由下，顯三業之通也。見聞屬身
X44n0748_p0843c23║業，不發露是口業，覆藏即意業。覆下，即覆他麤罪，背
X44n0748_p0843c24║前向後，家足食，非時入聚落，不囑同利行，詣餘家真
X44n0748_p0844a01║實淨，不與欲起去，共七戒。
X44n0748_p0844a02║餘下，離今十二戒外，指餘諸戒也。又以下十戒，教人
X44n0748_p0844a03║為己犯提，不為己者吉。今不問為己、不為己皆提，以
X44n0748_p0844a04║過釁中損害深故。雖下，釋上於身無潤。得小罪者，以
X44n0748_p0844a05║不合教人，故須結吉。屏露即二敷，次下從高床七戒
X44n0748_p0844a06║已上，次前三成，共成十也。若教下。即此十戒。若教人
X44n0748_p0844a07║為己作高床等者，須犯提，以於身有潤故。此下難前
X44n0748_p0844a08║科義，何止十二自他同犯，故大師以打搏等義決通
X44n0748_p0844a09║也。何獨前約無根謗等自他同犯？性惡者，戒疏云：性
X44n0748_p0844a10║與理違，悔犯事淨，集業未遣，要傾我倒，苦根方止。餘
X44n0748_p0844a11║六十戒，但有事違，不無譏醜，故違教網，是曰遮也。故
X44n0748_p0844a12║下，即故妄、毀呰、兩舌、說麤罪、異語、惱僧、嫌罵、知事強
X44n0748_p0844a13║敷、牽他出房、用虫水譏訶、教尼不受諫、驅他出聚、恐
X44n0748_p0844a14║怖比丘、覆藏比丘罪、疑惱比丘、故殺畜生命、飲虫用
X44n0748_p0844a15║水、發四諍事、說欲不障道、隨擯沙彌、拒勸學、毀毗尼、
X44n0748_p0844a16║同羯磨、後悔與欲、後悔不與欲、屏聽四諍、打比丘、摶
X44n0748_p0844a17║比丘、無根僧殘謗。已上共三十戒，皆屬性惡。問：常塗
X44n0748_p0844a18║多云：對有情上犯名性，非情上犯曰遮。今頌但收三
X44n0748_p0844a19║十戒者，且如與女說法、為尼說法、至暮等戒，對彼有
X44n0748_p0844a20║情何屬遮耶？答：約情等分，其實麤淺，今但取損惱彼
X44n0748_p0844a21║情。又無論佛制，違理感苦，名為性惡。故戒疏云：業結
X44n0748_p0844a22║三塗，從本惡以標，名禁性惡，故名性戒。又凡曰麤醜
X44n0748_p0844a23║招世譏者，屬遮戒。故大師云：威儀麤醜，招世譏謗，故
X44n0748_p0844a24║名遮也。且如輒教、日暮譏、教尼三戒，前二屬遮，後一
X44n0748_p0844b01║屬性，豈非約惱損招譏以分遮性耶？如此以求，涇渭
X44n0748_p0844b02║分矣。
X44n0748_p0844b03║由得下，是第一階。如律云：爾時舍利弗為眾所差，在
X44n0748_p0844b04║王眾中及諸人民中說調達過。調所作者，莫言是佛
X44n0748_p0844b05║法僧，當知是調達所作。舍利弗聞已，便生畏慎心。諸
X44n0748_p0844b06║比丘白佛，佛言：僧差無犯。故戒本云除僧羯磨也。教
X44n0748_p0844b07║尼。佛在舍衛。大愛道尼來請教授，佛令白二差往。受
X44n0748_p0844b08║下，是第二階，以夏竟受迦絺衣開五月利背請別眾，
X44n0748_p0844b09║是五利中舉二也，由得此衣方開故。囑下，第三、由有
X44n0748_p0844b10║囑授法故，得非時入聚食，前後入他家。作下，第四、以
X44n0748_p0844b11║是足食、勸足二戒，皆開作餘食法。七下，第五、由作七
X44n0748_p0844b12║日并盡形二法故，例無殘宿不受食罪。淨下，第六、以
X44n0748_p0844b13║真實淨施語主已，取著無犯。如下第七律中，一說戒，
X44n0748_p0844b14║一羯磨，下至營僧、塔、寺事等，聽與欲。已上七階中，前
X44n0748_p0844b15║五階各收二罪，成十戒；第六、第七單收一罪，并前成
X44n0748_p0844b16║十二戒。皆有法開，具雙持犯。
X44n0748_p0844b17║若據下文，略應加云若據順教，止事邊名止持，却接
X44n0748_p0844b18║作事等文，此亦準上相翻而成業。思體一者，謂止口
X44n0748_p0844b19║不作法，則成於止犯。如止口不加法，受七日藥，則成
X44n0748_p0844b20║於不受殘宿之罪。此罪成時，因前止故，止作同成一
X44n0748_p0844b21║戒之犯，則身口業思，暢遂在一，故曰體一。
X44n0748_p0844b22║止法下，戒疏指為古人義。古人意謂止約不為，作約
X44n0748_p0844b23║造為，二體別故。若今師止中有作，收作歸止，則一體
X44n0748_p0844b24║矣。廣如大鈔持犯中。又戒疏於前古義後接云：今解
X44n0748_p0844c01║不然。持犯約教，隨戒彰相，具二持犯。如有羯磨說麤
X44n0748_p0844c02║罪是作持，不違教說名止持；無教輒說是作犯，抑教
X44n0748_p0844c03║不求名止犯。據此為相，可不然耶？合非時食者，謂七
X44n0748_p0844c04║日不加受，本無時與非時，因加口法故。七日內日時
X44n0748_p0844c05║限滿，外曰非時。今若不加通名非時，隨受隨食則非
X44n0748_p0844c06║咎矣。今第八日非時不許食，因前法謝故罪生，何得
X44n0748_p0844c07║言防名作持耶？
X44n0748_p0844c08║覆下，示古之非我。非下，顯有囑法，則成順教。非時與
X44n0748_p0844c09║時，前入村無別，以有法故。及斥覆藏本無教開覆，如
X44n0748_p0844c10║何同列俱名作持？今下，結成上義，止可十二，具二持
X44n0748_p0844c11║犯。問答如文。
X44n0748_p0844c12║謂下，依教發露及攝耳。聽戒名作持，不發不攝成止
X44n0748_p0844c13║犯。餘下，即故毀等戒，止則成持，作則成犯。如上，即中
X44n0748_p0844c14║卷中分作持等九句是也。
X44n0748_p0844c15║有下，合云分三品，有九句，以品總句別故。識法，識知
X44n0748_p0844c16║新衣作三種壞色，後加對首法受也。識犯。識知衣不
X44n0748_p0844c17║加受，犯吉也。不犯下，望止不犯持新衣之提，及二枝
X44n0748_p0844c18║條罪邊，名上品持。律文中愚癡，即收下無知，文似重
X44n0748_p0844c19║也。又上標上品一句，科末不應重牒。倣下，應云名為
X44n0748_p0844c20║上品，恐後妄添疑犯，言衣成不受，為提為吉，疑闇不
X44n0748_p0844c21║了也。不識犯，言三衣不加受，本無犯也。或輕重全迷
X44n0748_p0844c22║等，有四無知者，合有八枝條，二提六吉，文略四不學，
X44n0748_p0844c23║故曰四無知。八罪合云十六罪，即四提十二吉也。今
X44n0748_p0844c24║亦倒上略不學，故曰八罪。九句若順下解，應通標云
X44n0748_p0845a01║止犯八九。
X44n0748_p0845a02║此飜下。凡論止犯，不越三種：一、事上止犯，於諸善事
X44n0748_p0845a03║不造修是；二、事上法家止犯，衣不說淨，房不乞處分
X44n0748_p0845a04║是；三、教行止犯，即不學三藏教法是。若進趣修學三
X44n0748_p0845a05║藏教法，即是作持。今翻此，即成止犯。鈔中當第三止
X44n0748_p0845a06║犯。古德意云：既不學，無由有識，所以除下品一句，但
X44n0748_p0845a07║成八也。
X44n0748_p0845a08║翻解，謂教行若解了，則存識法識犯一句。今翻上解，
X44n0748_p0845a09║即成不解之止犯。由不解故，無識法識犯一句。飜修，
X44n0748_p0845a10║如衣成須造修加法。今止不加，有根本止犯，無妨自
X44n0748_p0845a11║於法犯俱識，故無枝條止犯。是故須立下品，以成九
X44n0748_p0845a12║階。解而不作者，解即顯識法識犯，不作即收根本不
X44n0748_p0845a13║作。一罪亦同上約結無知為言，例略不學也。若據戒
X44n0748_p0845a14║疏，中品四句，各有二罪，故合八也。二罪亦略也。戒疏
X44n0748_p0845a15║云：上位有四句，各四罪，兼於學迷，故十六也。以下何
X44n0748_p0845a16║以犯中上品四句，持中上品一句者，將鈔答通九十
X44n0748_p0845a17║中者，且舉僧單提戒也。若尼則自有一百七十八戒，
X44n0748_p0845a18║屬單提篇。
X44n0748_p0845a19║下尼律者，以尼律在大僧戒本之後，故曰下也。彼律
X44n0748_p0845a20║與僧同者，但單列戒本辨相同僧，今恐文煩故不數
X44n0748_p0845a21║也。有無者，僧有尼無也。此有三戒，謂輙教等。次第下，
X44n0748_p0845a22║因教生暮，由暮生譏。尼非師位，教僧即無，故與僧反。
X44n0748_p0845a23║作下，即使非親尼作衣、持兜羅綿作床褥屏、與尼坐、
X44n0748_p0845a24║與尼期行、與尼期同一舡、與女期行、受尼讚食、勸足
X44n0748_p0845b01║食、索美食、骨牙角作針筒、過量尼師壇、覆瘡衣、與佛
X44n0748_p0845b02║衣等量，已上十三中，除索美食尼犯提舍尼外，餘皆
X44n0748_p0845b03║尼吉僧提。如律，即大僧戒本及尼律中。背下，尼背請、
X44n0748_p0845b04║足食二戒合制也。故彼戒本云：先受請，若足食已，後
X44n0748_p0845b05║更食者，提。僧則緣異。如背請，則開食粥及多食、小食，
X44n0748_p0845b06║後至請家，食不得，故制。足食，則聽食病殘，又貪餮食
X44n0748_p0845b07║不止，招譏，因制。對此緣異，故開二戒。外道尼，因䟦難
X44n0748_p0845b08║陁有二沙彌，一罷道，一入外道眾。時六群尼持食與
X44n0748_p0845b09║白衣，入外道者，提。僧則開與白衣。小年尼，開十八童
X44n0748_p0845b10║女二歲學戒及六法，滿二十得受。又十歲曾嫁，與二
X44n0748_p0845b11║歲戒，滿十二與受等。僧則開筭胎閏，獨限二十。雨衣
X44n0748_p0845b12║尼開四事覆形洗浴，所謂水岸曲回處、樹蔭覆處、水
X44n0748_p0845b13║覆處、衣鄣處。又尼防婬女所誘，僧因婢子之疑，故佉
X44n0748_p0845b14║母請開，斯皆緣異也。有三，即三戒。於前三種中，增輕
X44n0748_p0845b15║重不同戒也。同犯皆提也。僧吉，以僧三時分房，夏入
X44n0748_p0845b16║已定牽出，惱微故吉。尼則反此，惱重故提。二眾尼毀
X44n0748_p0845b17║呰大僧及本眾，俱提。僧呰尼眾，但吉。同尼僧，尼同覆，
X44n0748_p0845b18║僧殘皆提。若尼覆初篇結重夷，僧但得提也。若然，則
X44n0748_p0845b19║輕重不同，非止前十三戒耳。加此三戒，足前成十六
X44n0748_p0845b20║戒也。別章戒疏別立一門，彼云：十誦九十一墮，無此
X44n0748_p0845b21║不受諫戒，別立不敬說法人戒及說戒時輕僧浪語
X44n0748_p0845b22║戒。似此觸惱，而彼自有不隨問答戒。又五分中有九
X44n0748_p0845b23║十一墮，僧祇九十二墮，解脫律九十墮，互有同異，廣
X44n0748_p0845b24║如疏引。
X44n0748_p0845c01║即前下，指上第二教人門中掘壞等二十二戒是也。
X44n0748_p0845c02║但今翻上教他作任運義。露處下，舉二敷戒。若露處
X44n0748_p0845c03║敷僧物，出門即墮，何止後成任運？故曰全非。若屏處
X44n0748_p0845c04║敷者，或有任運，或無任運，非全有全無，故言半也。若
X44n0748_p0845c05║敷已不舉，作永去心，出界即墮，故無任運。或作暫去
X44n0748_p0845c06║却還，以律云：二宿在界外，第三宿明相未出，不自往，
X44n0748_p0845c07║不遣使掌護者，犯墮。準此，初出界時是沙彌，至二宿
X44n0748_p0845c08║時受戒畢，因不還界，明現得犯，則任運成矣。此依光
X44n0748_p0845c09║統師初作義疏九條相，以總束九十戒。據今託相，不
X44n0748_p0845c10║無此義，故今引而伸之。故即故意，戲即獻笑。重目提，
X44n0748_p0845c11║輕目吉。妄既通於輕重，下藏他衣鉢中，下至戲笑亦
X44n0748_p0845c12║提，何耶？情過，謂出家之士，言須稱實，語無虗謬；今違
X44n0748_p0845c13║心背想，於情有過，故犯提。戲笑非實誑，是故但結吉。
X44n0748_p0845c14║前人即被藏者，心謂是失，惱義是齊，故俱犯墮。
X44n0748_p0845c15║問：下若云妄非惱境故戲笑輕者，且如下毀呰兩舌
X44n0748_p0845c16║惱境則重，應可毀兩下眾俱結提耶？答：下雖惱之是
X44n0748_p0845c17║一，而損境不無深淺。如同類因毀兩故起諍，由諍故
X44n0748_p0845c18║僧義不和，由不和故障同布薩，是故毀兩同類方重。
X44n0748_p0845c19║異類即下眾。毀破。即兩舌。律云信他彼此語，親友自
X44n0748_p0845c20║破壞是也。
X44n0748_p0845c21║階降，如謗夷得殘，謗殘得提等。增微以夷謗，則情惱
X44n0748_p0845c22║增，治罰重故。下聚反此，故輕。若毀呰又無治罰，獨對
X44n0748_p0845c23║惱情邊制，所以不分。若下，若云謗就損惱增微有階
X44n0748_p0845c24║降者，今呰彼夷即惱增，呰下聚則惱微，亦應階降，何
X44n0748_p0846a01║不然乎？有二，即善法、惡法。四分：惡法罵者，言汝是犯
X44n0748_p0846a02║過人等；善法罵者，言汝是練若乃至坐禪人等。各通
X44n0748_p0846a03║望結提吉也。謗中既無善法謗，是故約篇聚重輕，分
X44n0748_p0846a04║罪階降。若下呰中既約善惡分輕重，即是階降，何不
X44n0748_p0846a05║更就惡法中約篇聚重輕以分階降耶？一為下。由謗
X44n0748_p0846a06║彼罪輕重故至損惱之增微也。又隨謗重輕而容遭
X44n0748_p0846a07║治罰之優降也。又具緣中乃至對一比丘前謗即犯，
X44n0748_p0846a08║既爾，故結罪有降殺也。毀呰但有第一，闕後二義，故
X44n0748_p0846a09║直就受惱邊結。問：毀呰何闕第三？答：犯緣中不言對
X44n0748_p0846a10║人也。以律中六相分三品罵：言面罵者，目對而說也；
X44n0748_p0846a11║言喻罵者，比類而激也；言比罵者，我非汝是也。故不
X44n0748_p0846a12║同謗說須對他人，對所謗人則不成也。
X44n0748_p0846a13║二眾，即僧、尼也。戒疏簡下三眾，謗惱情微，不癈修行。
X44n0748_p0846a14║又所犯名輕，能謗罪重故也。如下躡上，正難也。同類，
X44n0748_p0846a15║以犯緣中但言言一是比丘故。十誦五分：毀下四眾，
X44n0748_p0846a16║皆吉。尊卑下。僧呰尼，則尊有訓卑之義，故輕。尼呰僧，
X44n0748_p0846a17║則卑失敬尊之道，故重。尼罵下。約眾為言，顯上約罵
X44n0748_p0846a18║別人也。此中意謂尼罵僧眾稀故可言結吉，僧罵尼
X44n0748_p0846a19║眾亦容訓下義數，理可結提耶？（此為一問）若下，又若言尼
X44n0748_p0846a20║罵僧眾稀故結吉，亦可尼謗僧眾應同結吉耶？（此為一問）
X44n0748_p0846a21║答文不次。以別人相惱數故者，答次問也。意云：若約
X44n0748_p0846a22║義稀，尼謗僧眾例呰，同合結吉，只由謗別人容有治
X44n0748_p0846a23║罸情情義故，謗僧境又尊故。又多論云：令梵行者安
X44n0748_p0846a24║樂修道故。所以不分僧、別、通，皆結墮罵。既無治罸義，
X44n0748_p0846b01║故得就義稀數以分僧、別輕重也。大僧下。答初問。謂
X44n0748_p0846b02║大僧知法，非敢輙罵尼眾，義亦稀也。尼罵大僧，威德
X44n0748_p0846b03║之重，義亦稀也。所以相望，彼此俱吉。戒著。指妄語戒
X44n0748_p0846b04║中廣解文也。
X44n0748_p0846b05║彼云：於大眾中知而妄語，波逸提。餘罵兩舌何不著
X44n0748_p0846b06║耶？答：下以對七眾俱犯提，故著大眾也。毀兩反此，故
X44n0748_p0846b07║不須著。
X44n0748_p0846b08║問：下何以與女同室宿戒？道俗二女合制下坐等戒。
X44n0748_p0846b09║所以離者，如第二十六制與尼坐，四十五制與女坐。
X44n0748_p0846b10║又期同道行及乘舡戒，何意分耶？答下。此據相翻有
X44n0748_p0846b11║異，故須離也。如僧對三女晝坐，有教、不教別；尼對二
X44n0748_p0846b12║男俱無。若約宿論，僧無同宿教二女，尼無同宿教二
X44n0748_p0846b13║男，翻對非離，故宿合也。一難者，謂行途多難，疑恐怖
X44n0748_p0846b14║處憑僧為伴，是一開。多伴行途逈遠招譏過重，縱多
X44n0748_p0846b15║比丘一尼亦犯，要得多伴方名不犯，是二開。俗女反
X44n0748_p0846b16║此，故離也。宿下二女同宿，俱防譏醜，義齊故合。招譏
X44n0748_p0846b17║損重者，戒疏中與尼同舡，就譏過中制是也。不下，準
X44n0748_p0846b18║疏問云：所以不制俗女同舡者？答：必有舡公為第三
X44n0748_p0846b19║人，故不須制。
X44n0748_p0846b20║答：下是古義。戒疏曰：昔云男犯非女犯，以制隨宿罪，
X44n0748_p0846b21║義無三夜開故。伽論下。古人妄引以證己義。若據彼
X44n0748_p0846b22║論正文自云：頗有比丘共未受具戒人過二夜宿已，
X44n0748_p0846b23║得二波逸提。答：有二夜共沙彌宿已，第三夜共女人
X44n0748_p0846b24║宿。（已上正文）故知古師妄引也。今解正符論意也。此問亦
X44n0748_p0846c01║因伽論結二墮而起。
X44n0748_p0846c02║天男。律云：若天男、阿修羅、乾闥婆男、夜叉男、餓鬼男
X44n0748_p0846c03║及畜生男，過二宿三宿犯。且不言女，何言與女？亦有
X44n0748_p0846c04║過三夜得結二罪耶？又成四分與伽論相反。答：下異
X44n0748_p0846c05║前戒者，為前女宿戒云若天女、阿修羅女等，今與上
X44n0748_p0846c06║互分其異，故此言男不言女也。若言下。引例難通。若
X44n0748_p0846c07║言與未具人宿，唯約男犯、女不犯者，且如與未受具
X44n0748_p0846c08║人同誦戒，亦言天子、阿修羅子等，既不說女，何言與
X44n0748_p0846c09║女同誦亦犯？何以知然？如上與未具人宿中廣解云：
X44n0748_p0846c10║未受戒人者，除比丘、比丘尼，餘未受大戒人。是上宿
X44n0748_p0846c11║中釋未受具既然，下同誦中未具人亦爾。除中既通
X44n0748_p0846c12║二眾，驗知所取通餘五眾，以下五眾通收男女故。以
X44n0748_p0846c13║此二戒相會，豈非與女同誦亦須結犯？例今雖曰天
X44n0748_p0846c14║男、天女，亦須通犯。既許通犯，論結二墮，復有何過？初
X44n0748_p0846c15║禁。律中：六群與長者共止宿，因制云：與未受大戒人
X44n0748_p0846c16║共宿，波逸提。後開下，因羅云被驅，乃至立開云過二
X44n0748_p0846c17║宿至三宿者，波逸提。以後之開，沒前初制，合為一戒。
X44n0748_p0846c18║何故觀軍初禁，後有因緣，聽軍中二、三宿，不以後沒
X44n0748_p0846c19║前復分二戒者，何耶？答：下以宿可收宿，故以後統前；
X44n0748_p0846c20║以觀非是宿，故後非收上。
X44n0748_p0846c21║二蘭俱是上品也。名輕，望上二篇也。業重，生淪一劫
X44n0748_p0846c22║也。犯提律中，差身子說調達過，便生畏慎。佛言：除僧
X44n0748_p0846c23║羯磨，波逸提。及廣解中，但言麤惡罪者，四波羅夷、僧
X44n0748_p0846c24║伽婆尸沙，不言偷蘭者，何耶？答：下以蘭分三品故，又
X44n0748_p0847a01║通正從。故大鈔云或次僧殘後者，由是戒分所收罪
X44n0748_p0847a02║名重也。或在提舍尼下，則威儀所攝罪名輕也。今若
X44n0748_p0847a03║說蘭犯提，要是上品，復是戒分故。或廣解中敘蘭，謂
X44n0748_p0847a04║言餘中下二品說約犯提，止此之濫，故略而不敘輕
X44n0748_p0847a05║重。謗夷何殘？謗殘何提耶？
X44n0748_p0847a06║深淺，初篇滅擯，二篇別住。又惱有輕重故，所以結犯
X44n0748_p0847a07║亦隨降殺。說則無於深淺，治罰但有自壞，壞他又壞，
X44n0748_p0847a08║俗信處齊，故罪同提也。
X44n0748_p0847a09║賓頭即為樹提長者現神足是也。故別傳云：佛涅槃
X44n0748_p0847a10║後迦葉結集時，乃至白四羯磨罰賓頭盧罪，即是吉
X44n0748_p0847a11║也。意云：實得道向未受具人說犯提，今賓頭實得道
X44n0748_p0847a12║現通，何故但吉？若言身口別者，以身表口業成大妄
X44n0748_p0847a13║故。答：下妄語本是口業，今假身現相以表口業。故多
X44n0748_p0847a14║論云：身造口業，發口無作，故須結重。此中雖答身表
X44n0748_p0847a15║口妄，然未顯賓頭不犯提義，今為通之。賓頭取鉢，現
X44n0748_p0847a16║通對長者請施緣故吉，實得成乎自伐，抑又為護大
X44n0748_p0847a17║妄故提。王舍城人即樹提伽以居王舍，故彼長者入
X44n0748_p0847a18║海後，還以旃檀作鉢，置絡囊中，懸高杙上，言：沙門、婆
X44n0748_p0847a19║羅門能不以梯橙得者便取。賓頭入定，伸手取鉢，乃
X44n0748_p0847a20║至少欲知足，訶言：何得於未具人前現過人法等。此
X44n0748_p0847a21║即身表口業，亦應得夷，何故但罰吉罪耶？答：如文。
X44n0748_p0847a22║問：下且如凡夫中，雖未證修得通，亦有業得通者，應
X44n0748_p0847a23║知有濫，理亦須輕。答意可曉。此問全同大鈔，釋相中
X44n0748_p0847a24║文義可了。
X44n0748_p0847b01║增上慢。律云：比丘心自謂得道，後勤精進，證增上果。
X44n0748_p0847b02║生疑白佛，便言：增上慢人為不犯，何以大妄戒中有，
X44n0748_p0847b03║此戒中無者？答：下緣起時無故不著。雖然，以開通中
X44n0748_p0847b04║云不犯者，若增上慢等多有分出者，即於枝幹上互
X44n0748_p0847b05║有分出生長之相，律中枝節等種求之可見。假名命
X44n0748_p0847b06║者，虗假五陰，以成妄軀，相續連持，強目為命。命既是
X44n0748_p0847b07║一，損犯亦一。又下。畜生。屬性：草木是遮。若望業道，則
X44n0748_p0847b08║遮輕而性重；若論制意，則遮重而性輕。如多論制壞
X44n0748_p0847b09║生有三益：一、不惱害眾生；二、為止誹謗；三、大護佛法。
X44n0748_p0847b10║故佛不制者，一切國土當使比丘種種作役，事務紛
X44n0748_p0847b11║動，廢脩正業。由佛制故，國王息心，比丘脩道，發智斷
X44n0748_p0847b12║惑，修成出益，豈非大護煞、畜？無此一義，故制意輕。
X44n0748_p0847b13║餘三即妄語、兩舌、惡口也。要待僧制者，即觸惱白也。
X44n0748_p0847b14║未白隨作犯吉，白制後犯違制故提。相違，心境語三
X44n0748_p0847b15║互有相違故。如眼見某境，及彼問時反言聞等。又比
X44n0748_p0847b16║喻等詈彼實非此境，今心想亦非而反言是，此類等
X44n0748_p0847b17║損惱。如誑妄則令他起信，詈辱則令彼受耻，兩舌則
X44n0748_p0847b18║令彼失和，皆為損境惱情之深也。綺語反上，故局僧
X44n0748_p0847b19║制。一切，即四違諫等。更作，以律云白已作者，波逸提，
X44n0748_p0847b20║故知白竟不作，則非犯矣。
X44n0748_p0847b21║轉僧物，即迴僧物入己戒。三種者：一、是已許僧（謂通明施
X44n0748_p0847b22║僧，而未分僧別二異，此𢌞犯捨也）；二、為僧故，作未許僧（謂俗家為僧作牀褥器具
X44n0748_p0847b23║供僧之物，此𢌞得吉羅也）；三、已與僧者，已許僧，已捨與僧（此決施於僧，不
X44n0748_p0847b24║許別屬𢌞犯弃）。今問意云：上𢌞僧物戒中，列此三種，釋僧物
X44n0748_p0847c01║義。又彼戒下文說：物許比丘僧，轉與比丘尼僧者，突
X44n0748_p0847c02║吉羅。及今敷僧物戒中，復列上三種，未審結犯對何
X44n0748_p0847c03║位僧，復有何異耶？許僧，即第一種僧物。敷下，通標二
X44n0748_p0847c04║種。唯下，是雙釋。據理，唯取已捨與僧，是釋上敷具文，
X44n0748_p0847c05║應有釋互用文。合取第一已許僧一句，恐文脫爾。大
X44n0748_p0847c06║鈔中亦自注釋結吉云：並謂未決定，若決別施，隨前
X44n0748_p0847c07║犯，可以意思。俱下，所以前後戒中各列者，以俱是僧
X44n0748_p0847c08║物，故通而序之，及論所犯，故須對戒辦示同異。
X44n0748_p0847c09║惱他，即強敷坐戒，作惱彼意也。答：下謂前戒約在俗
X44n0748_p0847c10║舍，故曰處也。親友無強者，以強敷中開通云：若親舊
X44n0748_p0847c11║人教言：但敷，我自語主。以此推之，則對親非強敷也。
X44n0748_p0847c12║既云俗舍，故曰非僧住處，則不揀持戒淨境、破戒穢
X44n0748_p0847c13║境，但使強敷皆犯。
X44n0748_p0847c14║著覆，以列緣中云不離見聞處方犯，則知有看覆義
X44n0748_p0847c15║而無自覆義者。答：下以律云不犯者，如上指授。離遠
X44n0748_p0847c16║者，開三節。多論云作房三品，上、中、下覆，各自有限。若
X44n0748_p0847c17║中、下房，用上法覆，以鎮重故犯。又云此房是十三中
X44n0748_p0847c18║大房，三十萬錢，作成即崩是也。亦下。以急相列也。準
X44n0748_p0847c19║戒疏中，復有一義云：或可從緣起說，由使作故，因即
X44n0748_p0847c20║制戒。
X44n0748_p0847c21║一下，以八中第六令半月請法，是問僧故。二下。如愛
X44n0748_p0847c22║道首遵八敬，方感於戒是也。見論云：所以不聽女人
X44n0748_p0847c23║出家者，為敬法故。反此能行，方開受度。若請佛者，有
X44n0748_p0847c24║失敬僧之義。反前二失者，以請僧故，反二失成二是
X44n0748_p0848a01║也。更求佛者，律云：爾時大愛道往至世尊所，頭面禮
X44n0748_p0848a02║足已，白世尊言：唯願世尊聽諸比丘與比丘尼教戒
X44n0748_p0848a03║說法。乃至佛告阿難：自今已去，聽隨次差上座大比
X44n0748_p0848a04║丘教誡等。何故有此重請文耶？答：如文。不通末代者，
X44n0748_p0848a05║佛在可教，滅後無故。戒疏中凡有三過：一、狹過，不通
X44n0748_p0848a06║三洲；二、少過，止佛一人；三、短過，不通萬代。比丘作者，
X44n0748_p0848a07║飜成三益。
X44n0748_p0848a08║此問因律云：若僧不差，或非教授日，而往與說八不
X44n0748_p0848a09║可違法者，吉。若僧不差，而往與說法者，提。何以說敬
X44n0748_p0848a10║不同犯提耶？文定古謂體相非增減故，過微無容濫
X44n0748_p0848a11║說故，是以但吉。說下，以說法通於滋廣，容以邪法化
X44n0748_p0848a12║彼，故須揀差以往，無差輒往故提。日下，若非教誡日
X44n0748_p0848a13║往說法及敬者，約義俱得吉羅。以律中但約不差分
X44n0748_p0848a14║輕重，不言日非分輕重，故知理在同吉。二名互顯者，
X44n0748_p0848a15║戒本云教授者提，律自釋云教授者八不可違法，及
X44n0748_p0848a16║下廣解云不差與說法者提，故知教授說法義乃一
X44n0748_p0848a17║也，但前後互顯爾。若此以求，則知律文之意不差日
X44n0748_p0848a18║非而說法。八敬者，俱結二罪：一者不差，二者非日。而
X44n0748_p0848a19║下是難。若爾，律云不差，或非教授日，而往與說八不
X44n0748_p0848a20║可違法者，突吉羅。此言何屬？此下是釋。不下，再難。律
X44n0748_p0848a21║既云不差，或非教授日而往，何獨下結日非吉羅，而
X44n0748_p0848a22║不結不差者？戒下。是釋。以戒本云：僧不差教授比丘
X44n0748_p0848a23║尼者，波逸提。故知前已結竟，後廣解，但結日非也。
X44n0748_p0848a24║問：何名日非？僧祇前三（在經說戒日十五日後三日）、後二（去布薩日二日），
X44n0748_p0848b01║此日去者，名為日非。後戒即教尼日暮戒。亦應俱提
X44n0748_p0848b02║者，以律云僧中白二羯磨所差教授，乃至日暮者提，
X44n0748_p0848b03║反顯非差是吉。今若準上教誡，差與不差日非俱吉，
X44n0748_p0848b04║今可差與不差日暮俱提耶？過由我微者，尼去既無
X44n0748_p0848b05║罪，於我過亦微也。俱提下。以提但一品不含輕重，故
X44n0748_p0848b06║差說日暮提，不差日暮吉，理須分於異名以收犯相。
X44n0748_p0848b07║若日非中差與不差俱結吉者，以吉含輕重故。應知
X44n0748_p0848b08║差故日非而往得重吉，不差故日非而往得輕吉。雖
X44n0748_p0848b09║曰輕重吉名是一，既有階降，與上日暮差不差分輕
X44n0748_p0848b10║重相似，亦無礙也。
X44n0748_p0848b11║問：下以律云：食者，從旦至中得食，咽咽提。除此食已，
X44n0748_p0848b12║教化得餘襯體衣、燈油、塗足油，一切吉羅。何以食重
X44n0748_p0848b13║而餘輕者？答意可曉。大僧下。此釋尼受僧嘆犯吉義。
X44n0748_p0848b14║若下，若云衣、油受義稀故結吉者，何以過受食中衣、
X44n0748_p0848b15║油亦輕？據理，過受義應是數，理須結提，今律但結吉
X44n0748_p0848b16║者。體壞，以熟食可食故，體非存也。惱深故提。然施主
X44n0748_p0848b17║下。此說堂舍衣物供僧受用非別屬者，則體還屬施
X44n0748_p0848b18║主，非有壞也。
X44n0748_p0848b19║唯開下。此約古戒本中無作衣時一緣，故但說二緣
X44n0748_p0848b20║也。答：下作衣自恣竟。無迦衣一月，有衣五月，乃至作
X44n0748_p0848b21║一馬齒縫。是道舡皆至半由旬來去。是大會食足，四
X44n0748_p0848b22║人長一人為患，乃至百人長一為患。豐時則約，儉故
X44n0748_p0848b23║開之。於身有益者，律明開緣僧次一種功益，自他病
X44n0748_p0848b24║等諸緣但能自益，又無損施惱主之義故。豐饒簡上
X44n0748_p0848c01║儉時長貪，恐擇厚供而往故，惱他惱前請主心故，又
X44n0748_p0848c02║損彼所辨食具故。沙門在此沙門釋子外諸出家者，
X44n0748_p0848c03║及彼從外道出家者，是彼為彼，即指別眾食戒。今下，
X44n0748_p0848c04║即指展轉食戒。佛弟子即在家歸信佛者。而為下，今
X44n0748_p0848c05║展轉中施衣者，有二義故：一、為濟比丘，待形須立，施
X44n0748_p0848c06║時不取，後須難得故；二、為益施主，衣食多利，俱得反
X44n0748_p0848c07║報故。准下，即食前後至他家戒，彼亦開病時、作衣時、
X44n0748_p0848c08║施衣時。從不受衣下，至衣者來，是律釋施衣時文。既
X44n0748_p0848c09║言除此已餘時，驗知時外亦通。故戒疏云：昔解時中
X44n0748_p0848c10║假施法開，今不有此施衣所及，通時、非時。以是下。反
X44n0748_p0848c11║釋時中本自是開，故曰勿問等。若下，若不假病、施等
X44n0748_p0848c12║緣時中自開者，何以戒本中但牒病時、施衣時，而不
X44n0748_p0848c13║牒迦提時耶？下有時文者，即律廣解中云施衣者，自
X44n0748_p0848c14║恣竟，無迦絺那衣一月，有衣五月故。
X44n0748_p0848c15║即下若云戒本無故，即疑不開時者，亦可擬捨請。戒
X44n0748_p0848c16║亦無文，但廣解中有文，亦應不開捨請耶？彼此對照，
X44n0748_p0848c17║可以通求。答：下以食具已辨，不往則徒設。又食無久
X44n0748_p0848c18║延義，故曰境壞也。衣設不往受，無即壞義，損非及也。
X44n0748_p0848c19║如下似二家各請比丘安居預辦糧粟，背前向後安
X44n0748_p0848c20║居，但犯違信之吉，以食未作非可壞故，例衣可曉。若
X44n0748_p0848c21║背請一日即犯提者，蓋對熟食為言。須知知或作
X44n0748_p0848c22║加。
X44n0748_p0848c23║三說者，僧祇云：比丘清旦當作施食法：今日得食，施
X44n0748_p0848c24║某甲於我，不計我當食。如是三說。本律要實對一比
X44n0748_p0849a01║丘捨也。故文云長老！我應往彼，今布施汝是也。今問，
X44n0748_p0849a02║意謂祇中問作念捨，六念之中獨此第二加三說，餘
X44n0748_p0849a03║五但一說者。第四念即憶持三衣及不受作淨施者，
X44n0748_p0849a04║上即作念防背請，此可作念防不說淨耶？答：下衣是
X44n0748_p0849a05║己有，局故名別，屬不得用，作念即當說。淨食則非專
X44n0748_p0849a06║己有，復在施家，己若不往，彼則可給餘人，故曰味通。
X44n0748_p0849a07║若下若約食味通故作念開背者，且如第五念中念
X44n0748_p0849a08║別眾食，亦可作念畢防別眾耶？破僧者，以別眾食一
X44n0748_p0849a09║戒，正為制難調人，自結別眾，家家乞食，為破僧之因。
X44n0748_p0849a10║今若許致念防別者，是開破僧之門也。又下，以前戒
X44n0748_p0849a11║佛許作念捨故，又捨竟不復自往，是義通也。不同別
X44n0748_p0849a12║眾晨起作念，不別後却別，即義塞也。食不通給味，又
X44n0748_p0849a13║塞也。是故防有開閉爾。已上對祇律申此問。爾若本
X44n0748_p0849a14║律，則不須足，即犯下足食戒。蒲闍尼，此云正食，即五
X44n0748_p0849a15║正也，謂麨、飯、乾飯、魚、肉也。逆請，逆迎也。又非先時曾
X44n0748_p0849a16║請，今逆作次第故。食第三家不得罪者，未結提也。不
X44n0748_p0849a17║無吉羅，待至第二家食時，次第之逆方滿，同望背初
X44n0748_p0849a18║家一主邊，共結一提。例如盜戒、盜地中引。善見云：標
X44n0748_p0849a19║一舉時，偷蘭；舉二標時，重文中言。論云：皆指明了。解
X44n0748_p0849a20║云：指真諦。疏又皆言無犯者，凖本律是正而少，故若
X44n0748_p0849a21║正而多者，不無足食罪也。
X44n0748_p0849a22║婆沙，彼具題云薩婆多毗尼。毗婆沙，彼論云：若比丘，
X44n0748_p0849a23║若白衣為檀越，別請四人已上一處食，犯提。又下。彼
X44n0748_p0849a24║論又云凡是別眾食，盡是檀越食是也。何下。推釋所
X44n0748_p0849b01║以。言在家人可有貯積飲食義，出家反此，故曰不爾。
X44n0748_p0849b02║故下大師引律為證，既云愍於白衣，驗知以俗為施
X44n0748_p0849b03║主也。又下。此說內外二沙門不成施主犯提義也。故
X44n0748_p0849b04║後復引善見云不犯，以比丘不成施主故。首下。此義
X44n0748_p0849b05║亦出婆論，彼云：若僧祇食一切盡，無別眾過，但不如
X44n0748_p0849b06║法食僧祇食，食不清淨，得盜僧罪。故須約俗為施主，
X44n0748_p0849b07║方犯別眾提。為揀僧食，自犯盜故，曰為揀此也。二解
X44n0748_p0849b08║束上二論，為寬急二解也。就急，即多論初解，以通道
X44n0748_p0849b09║俗為施主故。故下，引律為證，則通比丘為施主，則應
X44n0748_p0849b10║上多論初解為急明矣。從多，以白衣多施故。從緣律
X44n0748_p0849b11║中，佛訶調達云：我以無數方便利益慈愍諸白衣家，
X44n0748_p0849b12║云何癡人與五人家家乞食？雖然下。揀所別人也。如
X44n0748_p0849b13║法及時來方犯，非法及時不犯。安居，引安居揵度分
X44n0748_p0849b14║房舍臥具文證。
X44n0748_p0849b15║等師，等取法師、律師也。不能，即非上等人，還得應僧
X44n0748_p0849b16║次請不？如五分，彼云：僧次請者，凡夫、聖人坐禪、誦經、
X44n0748_p0849b17║勸佐眾事，並為解脫出家者，得入僧次。唯除惡戒人，
X44n0748_p0849b18║先雖別請，今若無揀，那成僧次也？故事鈔科此文云
X44n0748_p0849b19║先明別請，即是僧次是也。又下，凡言禪師，即簡經師、
X44n0748_p0849b20║律師，故不名僧。次善生中，以羅漢法請人，不稱名字，
X44n0748_p0849b21║猶名別請，為佛所呵故。
X44n0748_p0849b22║善見下。彼有四句，今指第二句。何故者。是彼論自詰
X44n0748_p0849b23║也。故彼云：法師曰：何以故？為一時受食故。四句中唯
X44n0748_p0849b24║第三句不犯。（即一時受請，各去、各受、各食是也。）別下，亦有四句，亦第
X44n0748_p0849c01║三句，不犯。如事鈔所出，論文語略。各去下，示，初別請
X44n0748_p0849c02║句。及別下，示次別乞。文應論中二種別眾，故彼云別
X44n0748_p0849c03║眾食有二種：一者、請，二者、乞是也。雜眾以僧次通凡
X44n0748_p0849c04║聖故，又禪律等師俱得應故。異計不同，調達結黨別
X44n0748_p0849c05║乞之義故。亦下，以情無局限，一切無遮，是故不犯。反
X44n0748_p0849c06║此亦犯。故事鈔云：僧次一種，唯局不集結罪。乞食、別
X44n0748_p0849c07║請，若集、不集俱結。非正者，即五種佉闍尼（此云不正），謂枝、
X44n0748_p0849c08║葉、花、果、細末磨食，僧祇大小𪍿、麥、米、豆作餅，蘇、油、歡
X44n0748_p0849c09║喜丸一切作餅，除肉，餘者非別，眾處處滿足食等。不
X44n0748_p0849c10║淨即殘宿惡觸等食。非羯磨，即非法羯磨，如和僧、媒
X44n0748_p0849c11║嫁等是，又七非羯磨是也。非時下，引例反證。彼非時
X44n0748_p0849c12║食頭，唯專自犯，不假同情。異計尚約不淨亦犯，況此
X44n0748_p0849c13║容生別計，何揀非淨不犯耶？故知不可。餘如文。
X44n0748_p0849c14║律云下，出調達行乞事也。佛因立制，散乞非同一家。
X44n0748_p0849c15║故律下必前後各自受分者，得由自食己食也。有物，
X44n0748_p0849c16║物，食物也。俱盧舍。多論雖曰：道行俱盧舍中，不得別
X44n0748_p0849c17║食。然彼不出大小之量。此論釋十誦業疏，引十誦量
X44n0748_p0849c18║云：長五百弓，弓長四肘，則七尺二寸。如是率之，則六
X44n0748_p0849c19║百步，計成二里也。善見下。以彼論中同法沙門、外道
X44n0748_p0849c20║沙門得食不犯，故能施、所受二俱無過。二論以多善
X44n0748_p0849c21║宗別，不可取而會通也。問：下大鈔中甞引此文，今不
X44n0748_p0849c22║煩解。大要簡辨凡有四句：一、食處是一無過；二、食一
X44n0748_p0849c23║處二同味不犯；三、食別處一如此所問；四、食處俱別
X44n0748_p0849c24║互須請送，不者俱墮。問：下意謂僧作法時，沙彌不足
X44n0748_p0850a01║僧數，設不集亦無別眾過，應可僧次請一沙彌入，應
X44n0748_p0850a02║不免四比丘過，以沙彌不足僧數故。若下，若別。大僧、
X44n0748_p0850a03║法、食，容成二破故；沙彌反此，故別無過。
X44n0748_p0850a04║福田以同為解脫，出家故得入僧次。四人者，以法食
X44n0748_p0850a05║處成眾故。雜心云：四人名僧，非三人故。由大聖鑒物，
X44n0748_p0850a06║知三人已下辨法未盡，四人已上作法成濟。以下申
X44n0748_p0850a07║四、所以。廣誦作法無越一百三十四法，此收能被法
X44n0748_p0850a08║也，復統所被故又曰僧。事法下以法例食，能集之處
X44n0748_p0850a09║唯多益善故曰轉好。豐儉，豐時則閉，儉故開之。又所
X44n0748_p0850a10║別，人少則閉，多則開。如下，引論證儉時開也。倍供，言
X44n0748_p0850a11║不可互請送也。若食下。證豐時不開。此皆引論大眾
X44n0748_p0850a12║集文也。四分下。重證儉時。文云：爾時眾多比丘從拘
X44n0748_p0850a13║薩羅國游行，詣一小村。諸居士念言：眾僧多而村落
X44n0748_p0850a14║小，我等可與眾僧作食，勿令疲苦。即來請之。比丘報
X44n0748_p0850a15║言：但請三人，我等不得別眾。乃至白佛，佛言：聽大眾
X44n0748_p0850a16║集時別眾食。又須約儉時也。不爾皆犯者，證豐時也。
X44n0748_p0850a17║其下，正示所別，下至一人等皆犯，故律云食足四人，
X44n0748_p0850a18║長一為患是也。作法別者亦爾，故曰各一作法，法通
X44n0748_p0850a19║眾別也。輕者吉也。非正眾者，以非四人故，俱重即犯
X44n0748_p0850a20║蘭，以互成破羯磨僧故。三人，彼此三人雖正而足，亦
X44n0748_p0850a21║不犯。彼此滿四，要正而足也。各結別眾，故曰俱提。或
X44n0748_p0850a22║正而不足，二眾俱吉。不正而足，亦吉。不正不足，理應
X44n0748_p0850a23║非犯。以法資身遠者，謂羯磨等法別有所被，資彼不
X44n0748_p0850a24║集之身遠也。設不集彼，惱情非重，故但結吉。食則不
X44n0748_p0850b01║爾，同資義切，故曰近也。若作下。如彼三人作於對首，
X44n0748_p0850b02║今作眾法不集於彼，望彼眾非滿故但吉。四人若滿
X44n0748_p0850b03║彼此成眾，互為能別所別，俱犯破羯磨蘭，望虧同法
X44n0748_p0850b04║之利，故曰不得益也。事有局限，故約共食為資；理既
X44n0748_p0850b05║虗通，故用送心為表。
X44n0748_p0850b06║彼此獲益者，僧無別眾之罪，己遂病等之緣，故開送
X44n0748_p0850b07║心，各得事辦。
X44n0748_p0850b08║劈，普擊反，裂也，破也。以無別惱僧義者，戒疏云：自救
X44n0748_p0850b09║不閑，終無異計。難下，䟽云：身抱患惱，若不開別，無由
X44n0748_p0850b10║濟命。應量尺六八寸已上衣也。亦福施主者，彼得衣、
X44n0748_p0850b11║食二福報故。昨日下至不犯來，出十誦解道船行文。
X44n0748_p0850b12║雖曰道行時開別眾，然彼律約停住即犯，故曰昨日
X44n0748_p0850b13║來今日食等。若行即不犯，故曰即日行等。半由旬，二
X44n0748_p0850b14║十里也。此即下由旬耳。以智論，由旬三別：大者八十
X44n0748_p0850b15║里，中者六十里，下者四十里。婆下，彼具云：若即日行，
X44n0748_p0850b16║即日道中食，若到所至處食，無犯。以俱屬行時緣故。
X44n0748_p0850b17║多難，如律為賊所劫。因開謂四下。此引古義。意云：四
X44n0748_p0850b18║人中以一人為長，故三人即不犯。若然，則第四人為
X44n0748_p0850b19║三人之別患也。故戒疏云：有人言：食處四中長，一添
X44n0748_p0850b20║眾故，非謂外人。由是三人隨意食也。乃至百人長一
X44n0748_p0850b21║人為患者，應云九十七人為患，但以長名義同，故云
X44n0748_p0850b22║一也。如和先六十，同名一供養人。七人不爾者，以七
X44n0748_p0850b23║人已下名為小眾，食雖難得容有兼濟，如多論中三
X44n0748_p0850b24║人已下犯，知不開之，故云長一為患。又解下，有人釋
X44n0748_p0850c01║云：四人已上，名為大眾，不望彼四也。如東家四人，西
X44n0748_p0850c02║家一人，施心若定，互不相容，乞復難得。若不開者，西
X44n0748_p0850c03║家一人與四為患，故開非犯。百人長一亦爾。今師取
X44n0748_p0850c04║此義為正，故大鈔中局引此解，是也。又戒疏云：鈔：如
X44n0748_p0850c05║後解。故牒舊疏，須開慧解耳。一切下。準論有外道字
X44n0748_p0850c06║義，云即大師，約義斷也。既受彼請，可投正法而易邪
X44n0748_p0850c07║心，豈非益乎？復俗，準論，謂先作外道沙門請，請已復
X44n0748_p0850c08║俗，作白衣持食與比丘，比丘食者犯提。五眾大師義
X44n0748_p0850c09║加也，理亦同上犯提。
X44n0748_p0850c10║若下，或作白衣時，請比丘已，入外道眾，出家作沙門，
X44n0748_p0850c11║持食與比丘食者，亦提。準此，要須請時、持食時，俱是
X44n0748_p0850c12║外道沙門，方不犯也。此二，若沙門時請為一，若白衣
X44n0748_p0850c13║時請為二，以始終非外道故，犯提。先是下，亦大師義
X44n0748_p0850c14║加，據論無文。受請吉者，以請時是白衣故，後是外道
X44n0748_p0850c15║故食，不犯。
X44n0748_p0850c16║上問九緣，今但釋七者，且依四分，故戒疏云：律列七
X44n0748_p0850c17║緣，衣、僧二開，五分多論也。闍王信心者，以受提婆之
X44n0748_p0850c18║教故。施主愛重比丘者，結五人家家乞食，施無拒故。
X44n0748_p0850c19║若不制者，俱隨逐助破緣也，是故不開。外道下。以彼
X44n0748_p0850c20║自執其計，卒來同風，故助破義稀也。且開受食，容有
X44n0748_p0850c21║所利，故曰小益。
X44n0748_p0850c22║問：意謂九緣中何者通時、何者非時犯耶？作衣，律云
X44n0748_p0850c23║無衣一月，有衣五月故。衣時，即迦提時一月，功德衣
X44n0748_p0850c24║時五月，皆開五利，內有別眾食利是也。時外，即非時
X44n0748_p0851a01║也。以施衣通時、非時，如上所引。彼此有益者，受者得
X44n0748_p0851a02║資身之益，施者獲多福之益。此舉受持之時者，別舉
X44n0748_p0851a03║作衣受持之短時也。故戒疏云：據本受意有長短也。
X44n0748_p0851a04║文云下至一縫者，極短也。意謂受意長者，一月五月
X44n0748_p0851a05║也。受意短者，作衣一縫也。雖長則本是開緣，而短乃
X44n0748_p0851a06║因事再放。或長中有短，則又盡善盡美，無短就長，於
X44n0748_p0851a07║理自成不犯。釋他意者，謂釋彼疑心也。
X44n0748_p0851a08║若不白入，謂我僧次無緣之徒隨我濫入，故白簡之。
X44n0748_p0851a09║又無緣直出所以白者，護施主意故；有緣直入而須
X44n0748_p0851a10║白者，護內比丘故。非下言白，非是所防，故非時入聚，
X44n0748_p0851a11║不白正是所防，故曰不同此也。若下，如律八事失夜
X44n0748_p0851a12║法中第三，有緣自出界不白則失一宿，今不白亦非
X44n0748_p0851a13║所防，若結吉者亦不應失宿耶？答：下謂病等緣，正為
X44n0748_p0851a14║防治別眾之過故須白也，本不防於白故。行覆等白
X44n0748_p0851a15║亦爾，正為防對失宿故亦不防於白，何得將失宿對
X44n0748_p0851a16║治來難於白非對治也？斯實非類。
X44n0748_p0851a17║愍白衣者，不許四人一家受乞故惱僧，容生異計破
X44n0748_p0851a18║僧故隨業結，即隨身業咽咽結提也。
X44n0748_p0851a19║讚嘆，即尼讚食。過一即施一食處過受。二戒，即足食、
X44n0748_p0851a20║勸足也。須下，文倒合云：須作殘法。僧祇云：作殘食法。
X44n0748_p0851a21║前六即讚食至索美食也。凡作餘法者，為治貪足。此
X44n0748_p0851a22║既未足，既犯，理何所對？故非能治藥也。後三即非時
X44n0748_p0851a23║不受殘宿。然下說非時食，謂非時中豈開作法而食
X44n0748_p0851a24║耶？食下，謂不受食、殘宿食，其體不淨，亦不開作。故多
X44n0748_p0851b01║論云：不淨食不成作。前人即所對作法人，以須為食
X44n0748_p0851b02║一二口故，則犯非時食及食不淨食罪也。已下結本
X44n0748_p0851b03║罪外，復加不學無知也。
X44n0748_p0851b04║六緣者，即作衣、施衣、道舡、大會、沙門施食時，此足食
X44n0748_p0851b05║中不開何耶？答下，彼即指別眾戒，此即當戒也。俗人
X44n0748_p0851b06║文云：若比丘淨人前作法，成餘食法，突吉羅。足食人，
X44n0748_p0851b07║指比丘也。律云：若知他足食已，作餘食法，不成餘食
X44n0748_p0851b08║法，突吉羅。明了此證足食人前作成故。彼論作殘食
X44n0748_p0851b09║法有十種，第十使比丘所作，亦無簡足之。據彼律文，
X44n0748_p0851b10║故知理通。僧祇證從俗人邊得成中，要須淨人將食
X44n0748_p0851b11║與未足比丘，食一口已，持來授與犯足比丘也。故彼
X44n0748_p0851b12║文云：比丘於彼鉢中食一口已，作如是言：我手中器
X44n0748_p0851b13║中所有食一切不須，作殘食與汝。淨人持來授與比
X44n0748_p0851b14║丘，比丘得食。若更有餘已足比丘須者，亦得共食。（已上
X44n0748_p0851b15║正文）又彼律：諸比丘俱食足者，若眾中有大沙彌，將至
X44n0748_p0851b16║戒場與受具足，教作殘食法已，前後當食。故知對犯
X44n0748_p0851b17║足比丘，祇中決定不成作法。
X44n0748_p0851b18║律無者，以律中但云足食，足食想提（是正而足也），若足食
X44n0748_p0851b19║疑吉。不言足非足想者，何耶？答：下以不犯故不出。然
X44n0748_p0851b20║釋犯文中雖不出，不犯之中自有文，故律云不犯者，
X44n0748_p0851b21║食作非食想是也。數戒，如上列讚食等九戒，并足食
X44n0748_p0851b22║成數十戒也。答下。此戒指足食戒也。以開作餘食法，
X44n0748_p0851b23║故容有喜作勸足也。日下，示勸所以也。好惡者，強勸
X44n0748_p0851b24║令彼犯戒者，惡心也；反此，好心也。以雖曰好心，多逐
X44n0748_p0851c01║世情，不敬佛制，二俱犯提。
X44n0748_p0851c02║不例者，且如非時食戒，準十律中，自食與勸食俱犯
X44n0748_p0851c03║提，應可例此。足食、勸足二戒，亦合開為二耶？今何不
X44n0748_p0851c04║然（煞生等戒，倣上而作）？通三性者，好心勸屬善，相報勸是惡，愚
X44n0748_p0851c05║教勸是無記性，以心非善惡故。
X44n0748_p0851c06║南提，此洲之名也。或名剡浮洲，此從樹為名。或曰閻
X44n0748_p0851c07║浮提，此從金為名。謂此樹生於南洲之北，枝臨大海，
X44n0748_p0851c08║海底有金，金名閻浮，光浮水上，故此洲名從金樹受
X44n0748_p0851c09║名。釋迦譜云：唐譯閻浮者，上勝金也。提者，洲也。盖言
X44n0748_p0851c10║上勝金洲爾。三方，即東、西、北三洲也。俱耶尼，亦云瞿
X44n0748_p0851c11║陀尼，即西牛貨洲也。以彼多牛，用牛市易。今謂此方
X44n0748_p0851c12║得通者，往西洲用此方時食，無過中罪。餘三方各至
X44n0748_p0851c13║此土，用彼方時食，亦無犯也。以日輪遶妙高山轉，日
X44n0748_p0851c14║中正照一方，傍照於二，一方當夜半故。雖曰互往時
X44n0748_p0851c15║過，然依本處時限也。以至到於諸天，天時雖過，依本
X44n0748_p0851c16║住方為足，故皆非犯。答中，若住即比丘往彼住也。望
X44n0748_p0851c17║餘方雖曰非時，在己處自名時攝，故非犯爾。若在即
X44n0748_p0851c18║南提等，比丘暫往在北洲也。彼雖夜半用南洲時，食
X44n0748_p0851c19║無過此。又望單越雖號非時，於我本住自名時攝。餘
X44n0748_p0851c20║三例爾。言單越者，具云鬱單越，此云勝，謂勝餘三洲。
X44n0748_p0851c21║故西域記云：拘盧為正。舊云單越，或云鳩樓，並訛也。
X44n0748_p0851c22║乃至略彼律殘宿、觸、食等文也。受法者，即下了論中
X44n0748_p0851c23║具戒比丘。彼十律：問云：受法比丘從不受法比丘邊
X44n0748_p0851c24║受食，可食不？答言：得食。不受法比丘從受法比丘受
X44n0748_p0852a01║食，亦得食。問：不受法比丘屬何人也？答：未具戒法者，
X44n0748_p0852a02║是即戒疏中名字比丘也。善見云：此是總名，通邪正
X44n0748_p0852a03║及未具也。明了下。此說受法自得互受食。真諦解云：
X44n0748_p0852a04║能受者清淨，持戒無毀故。言住自性，欲求欲食，名為
X44n0748_p0852a05║求得。此處受食，即度與其餘比丘，不須更受，即名此
X44n0748_p0852a06║比丘為能受也。鈔中自性下，略論文求得在此處一
X44n0748_p0852a07║句。伽下，即無我所，心取不犯。五百問中，如鬱單越法
X44n0748_p0852a08║取食者，得與伽中頗類。文中，從十誦餘三方下相，仍
X44n0748_p0852a09║辨殘宿不受食義。戒疏中，非時食戒後，亦云餘殘宿
X44n0748_p0852a10║不受。例此至彼，便略與此探明義同也。
X44n0748_p0852a11║犯輕即吉，犯重即提。若多論中，但是外道，不問在家
X44n0748_p0852a12║出家，裸形有衣，悉波逸提。婆下，引彼論不犯文，彼具
X44n0748_p0852a13║云：若外道、外道女病，若親里，若求出家時與，不犯。出
X44n0748_p0852a14║家時者，四月試時與食，並無犯。以須假法、食二緣以
X44n0748_p0852a15║為陶誘。四下證須四月試也。長含則不爾。
X44n0748_p0852a16║問意謂：佛法中道士，為在九十六道數內、為在外耶？
X44n0748_p0852a17║不言七者，反顯若在外者，應云九十七種出家人也，
X44n0748_p0852a18║以比丘互通交貿故。文中言似是內者，義亦猶豫。甞
X44n0748_p0852a19║檢祇律，彼亦似異，故彼文云：若比丘還共比丘市買
X44n0748_p0852a20║博易，作不淨語，買者無罪。一切九十六種出家人邊，
X44n0748_p0852a21║作淨不淨語，買者無罪（已上正文）。既上言比丘，下舉外道，
X44n0748_p0852a22║內外之義條然已分，但由俱無罪，故與內道不殊。今
X44n0748_p0852a23║師且取下段文以作疑似，故作此說。故復引婆論，決
X44n0748_p0852a24║通在外不疑。正釋此戒者，即婆論釋與外道食戒文。
X44n0748_p0852b01║販賣戒下，亦婆論釋文。六師教十五弟子者，謂一師
X44n0748_p0852b02║下各教十五弟子一異見也。既一師有十五計成九
X44n0748_p0852b03║十，并本六師成九十六種也。尼下，以律中尼等吉羅
X44n0748_p0852b04║者，蓋結尼之方便罪耳。若據戒疏云尼犯亦提，又為
X44n0748_p0852b05║作僧尼異戒，故曰不同。
X44n0748_p0852b06║四月者，即律中夏四月與藥，過受戒故，輕即吉，重即
X44n0748_p0852b07║提也。
X44n0748_p0852b08║別人，即一人至三人，非眾作法諫也。以闡陀欲犯戒，
X44n0748_p0852b09║比丘諫言：莫作。律云：若自知我所作，非犯根本。不從
X44n0748_p0852b10║語者，波逸提。初不從語時但吉，故知事成方提。與上
X44n0748_p0852b11║四違諫不同者，拒勸學闡陀不學戒，餘比丘如法諫
X44n0748_p0852b12║也，諫竟即犯。與此不同者，答如文。
X44n0748_p0852b13║怖佛為緣者，律中：佛在波羅梨毗國，那迦波羅侍佛
X44n0748_p0852b14║左右。諸佛常法，若經行時，供養人在經行道頭立，彼
X44n0748_p0852b15║初、中、後夜白佛令還，便反披拘執，怖佛明旦集僧，因
X44n0748_p0852b16║制。答：下佛既非怖，例餘比丘等不怖，亦須犯也。故知
X44n0748_p0852b17║不約前人有怖方結。若爾下，且如調達舉石壓佛，佛
X44n0748_p0852b18║不可煞，今亦須犯煞夷耶？凡人，即勿力伽受雇殺；諸
X44n0748_p0852b19║修不淨觀者，以非聖位故名凡。因下。若調達殺佛，非
X44n0748_p0852b20║是正制戒緣，因辨破僧業故，而明殺佛。故戒疏云：因
X44n0748_p0852b21║明破僧，遂明殺佛。不即以此而為戒緣，故曰非將殺
X44n0748_p0852b22║佛等。
X44n0748_p0852b23║何下，以此戒中通敘云與比丘、比丘尼、式叉摩那、沙
X44n0748_p0852b24║彌、沙彌尼衣，不問主輒著故。二種淨法，即真實淨、展
X44n0748_p0852c01║轉淨。善見云：展轉者，五眾中隨得一人作施主；真實
X44n0748_p0852c02║者，至一比丘所。既含二淨，展轉又通，故戒本中通敘
X44n0748_p0852c03║五眾也。又下雖舉僧尼，傍收下眾，故戒云：為明五眾
X44n0748_p0852c04║俱有犯相，雖輕重異，淨施義同，故通列名。至於作法，
X44n0748_p0852c05║各對本眾。
X44n0748_p0852c06║就惱他意者，律云：令須㬰間不樂，則知己發意之如
X44n0748_p0852c07║是也。
X44n0748_p0852c08║初二、以律中覆麤戒云：麤罪者，四波羅夷、僧伽婆尸
X44n0748_p0852c09║沙。何以十三？二、謗戒獨指夷罪。方殘者，壞眾義。齊者，
X44n0748_p0852c10║以二篇過麤是一，若覆同壞淨眾，故曰齊也。答：下名
X44n0748_p0852c11║輕則吉。治重。作罪外更覆者，治情須重。覆他反此，戒
X44n0748_p0852c12║疏云覆他名重而治輕是也。有本者，自戒不壞故。二
X44n0748_p0852c13║逆出血，破僧也。對首即下品蘭，彼論蘭下復有覆下
X44n0748_p0852c14║三篇得突吉羅文，方應上標云覆罪有三，鈔文脫略。
X44n0748_p0852c15║理應犯殘者，義同助破故。首師約深防中結也。若依
X44n0748_p0852c16║四分中解，覆但云除麤罪，覆餘罪者，吉羅，亦不言覆
X44n0748_p0852c17║逆得殘。既非正文，故曰理應。
X44n0748_p0852c18║大集下。指彼第十九文也。意謂太子雖滿二十，以未
X44n0748_p0852c19║紹王位故不得入宮；沙彌雖滿二十，以未受具，設使
X44n0748_p0852c20║得道不得入眾。
X44n0748_p0852c21║問：下以律中若知年未滿，若疑年未滿，和尚犯提，眾
X44n0748_p0852c22║僧犯吉。據理疑應輕，何以與知而同提耶？疑前即疑
X44n0748_p0852c23║前人為我作處分房法，不成即疑可問於作法者，今
X44n0748_p0852c24║帶疑而造，理應犯殘耶？根本以戒為萬善之根本，一
X44n0748_p0853a01║受尚難，豈容虗濫？房是聽開，但濟劣機，故事非重，又
X44n0748_p0853a02║非上行，故非根本不成，無多過也。疑亦如是者，亦開
X44n0748_p0853a03║數胎閏等筭，以息疑也。
X44n0748_p0853a04║今下，今師約俗年不滿者，開筭成數。若俗年滿者，何
X44n0748_p0853a05║須筭之？大約跨涉二十年者，並不假筭。古師須筭，以
X44n0748_p0853a06║月不滿故。又下，再標古義。戒疏破云：勘餘曆術，日餘、
X44n0748_p0853a07║閏餘別自推筭，三十二三月方有一閏，何限三年？如
X44n0748_p0853a08║是云云，但意言耳。得度二字，准戒疏中，亦含今古兩
X44n0748_p0853a09║義。古云：必是受後生疑，方開筭之，名得度。今師不爾，
X44n0748_p0853a10║非謂筭出方名得戒。此戒業體，乃壇上白，四時生，故
X44n0748_p0853a11║知胎閏若足，冥然自具，縱在後筭，但息疑爾。今若先
X44n0748_p0853a12║筭，與戒無損，名為得度。總下，謂總計實年實月，方年
X44n0748_p0853a13║十八畸二日。沙彌約此，用下四位筭成，猶長五月一
X44n0748_p0853a14║日。二百七十數者，凡人在胎，七日一變，經三十八箇
X44n0748_p0853a15║七日，計二百六十六日。自此已前，與母同氣。爾後四
X44n0748_p0853a16║日，將欲趣產，與母別氣。將此四日添前，成二百七十
X44n0748_p0853a17║日。以三十日為月，得九月。月有五大四小，抽得四日，
X44n0748_p0853a18║成九月四日。將此添十八歲二日沙彌，成十八歲九
X44n0748_p0853a19║月六日也。十九為章者，謂十九年為一大段故。以七
X44n0748_p0853a20║為閏者，即十九年中有七閏月，三年一閏有三，五年
X44n0748_p0853a21║再閏有四，故有七也。計下。謂計前十八歲九月六日
X44n0748_p0853a22║沙彌，但得六箇月畸二十七日閏也。何者？且如一年
X44n0748_p0853a23║中，每月每日有三十二分，前後兩日常定中間二十
X44n0748_p0853a24║八日，以日行疾故。每日餘半分，則一月餘二十八箇
X44n0748_p0853b01║半分，合成十四分。於一年中得一百六十八分，用三
X44n0748_p0853b02║十二分為一日，作得五日，餘八分在（即四分度之一）。每年各
X44n0748_p0853b03║餘五日四分度之一。又一年中半小得六日，添前成
X44n0748_p0853b04║十一日四分度之一。十年得一百一十日，又八年得
X44n0748_p0853b05║八十八日，用一百八十日作六箇月，餘十八日在。又
X44n0748_p0853b06║每年有四分度之一，四年得一日，十八年得四日半，
X44n0748_p0853b07║添前十八日成二十二日半（已上約十八年中算得六月二十二日半也）。
X44n0748_p0853b08║更有九月，於中每月出得十四分，共得一百二十六
X44n0748_p0853b09║分。又六日出得三分，添前成一百二十九分。將三十
X44n0748_p0853b10║二分為日，計用一百二十八分為四日，更餘一分在。
X44n0748_p0853b11║將此四日添前二十二日，成二十六日。更將一分添
X44n0748_p0853b12║前半日，且都為一日。將此一日添前，成六月二十七
X44n0748_p0853b13║日也。足上十八年九月六日，成十九年畸四月三日
X44n0748_p0853b14║沙彌也。言頻大者，三月並大，名為頻大。常途多約二
X44n0748_p0853b15║大一小，今既三月俱大，於中可抽一日。總破，則先破
X44n0748_p0853b16║開前。十九年四月，為二百三十二月。三日即前畸三
X44n0748_p0853b17║日也。以四十九月為一章，凡得四章（計一百九十六箇月），餘三
X44n0748_p0853b18║十六月在。每一章抽得三日，從一為頭，數至十五六
X44n0748_p0853b19║七月，此三並大抽得一日。又從十八數至十五六七
X44n0748_p0853b20║月，又得一日。復從十八為首，數至十三四五月，又得
X44n0748_p0853b21║一日（初兩頻大皆至十七月，後一頻大但至十五月，以一章月盡故。已上一章既得三日，四章則得
X44n0748_p0853b22║一十二日），餘有三十六月在。又抽得二日，添前成十四日。
X44n0748_p0853b23║將此十四日足上十九年四月三日，成十九年四月
X44n0748_p0853b24║十七日。沙彌十八日者，謂一年無閏，十二月中前半
X44n0748_p0853c01║得十二日，後半中六大六小，大月得六日，共十八日。
X44n0748_p0853c02║計十年中得一百八十日，九年得一百六十二日（共成
X44n0748_p0853c03║三百四十二日）。又於前四月中四白半得四日，四黑半中二
X44n0748_p0853c04║大得二日，成六日。添前大數，成三百四十八日。若據
X44n0748_p0853c05║前零十七日，合抽一日，今鈔不筭。用下以二十八日
X44n0748_p0853c06║例為一月，則用三百三十六日為一年，餘十二日在
X44n0748_p0853c07║貼下指上，剩十七日也（謂頻大中十四日，又前胎閏中分三日，在十七日數）。將
X44n0748_p0853c08║此十二日足上十七日，成二十九日，用二十八日為
X44n0748_p0853c09║月，又畸一日，故曰成一月一日。通下將布薩中一年，
X44n0748_p0853c10║添上十九沙彌，成二十歲。復將向所合一月一日，添
X44n0748_p0853c11║上四月，成五月一日。以上四位，添前十八歲二日沙
X44n0748_p0853c12║彌，正滿二十，猶長五月一日。假下欲退上五月一日
X44n0748_p0853c13║含虗，故且先立沙彌年限。借使臈月三十日生，至年
X44n0748_p0853c14║十九，至八月十二日受戒者亦得。但將上五月一日
X44n0748_p0853c15║接之，成二十矣。然此五月皆被抽減，以法成月，據實
X44n0748_p0853c16║則虗。今欲填補，如何作法？縮下，是釋。減七日者，於五
X44n0748_p0853c17║月中，白半還五日，黑半還二日也。弱五日者，弱謂劣
X44n0748_p0853c18║得之稱。且如閏數，一月中有二十八年分，合成十四
X44n0748_p0853c19║分，是弱半日（由三十二分為日故）。今又但將二十八箇半分便
X44n0748_p0853c20║當一日，故五月得五日，皆是弱得也。半日者，以頻大
X44n0748_p0853c21║四十九月成章，從一至十五六七三月，並大得一日。
X44n0748_p0853c22║若中分者，則八箇月得半日。今方五月，故曰弱半日
X44n0748_p0853c23║也。十三日約實方十二日半，又將弱半日復當一日，
X44n0748_p0853c24║故曰弱十三日也。將此十三日於前五月一日內約
X44n0748_p0854a01║實退減，但成四月十八日在。却於前二十虗年內退
X44n0748_p0854a02║四月十八日，得以今數補之，正滿二十。是以臈月盡
X44n0748_p0854a03║日生者，至後八月十二日可預受也。八月十二日實
X44n0748_p0854a04║論，是七月畸十二日，以十二日屬在第八月故。
X44n0748_p0854a05║乃至略白佛與集僧文也。答：即比丘答。佛言：童子迦
X44n0748_p0854a06║葉得初果也。不名白四，即不名白四羯磨受人，以證
X44n0748_p0854a07║初果，是名如法受具。沙門年，即童子迦葉是。以須陀
X44n0748_p0854a08║洹是四沙門果，故斯乃以德位代年耳，不可與凡同
X44n0748_p0854a09║日也。上受具者，彼云：云何上受具？有人盡一切漏，未
X44n0748_p0854a10║滿二十，已受具足是也。十四、二十，即五分中不說十
X44n0748_p0854a11║四日布薩一位足滿二十也。三法即胎中閏月，沙門
X44n0748_p0854a12║已為開也。若母論於前三法中加十四日布薩，文義
X44n0748_p0854a13║非虗矣。頗與四分數一切十四日布薩義同，悉名滿
X44n0748_p0854a14║者，文略。據彼律中後四句，前三名滿二十，第四句云
X44n0748_p0854a15║後安居時生，後安居竟受具足，是名滿二十兩故。若
X44n0748_p0854a16║不滿下，推第四句，結犯義也。半謂滿下，彼云：時人半
X44n0748_p0854a17║謂滿，半謂不滿。謂不滿者，越毗尼。（彼約實滿二十兩，謂言不滿，故言結
X44n0748_p0854a18║吉。）今改云提者，大師約實不滿二十兩，謂言不滿，敁
X44n0748_p0854a19║結提。此則法彼律前段云：此人減二十時，人半謂減，
X44n0748_p0854a20║半謂滿。謂減者，波夜提；謂滿者，無罪。今既標云：若不
X44n0748_p0854a21║滿二十兩，則與減二十義同，故得結提。若謂滿者，則
X44n0748_p0854a22║無罪，可結。沙彌得戒解下。按此文者，指向所引者。既
X44n0748_p0854a23║約滿兩以分，則滿二十兩方名應法，是得具限。縱滿
X44n0748_p0854a24║二十年，減二十兩，是名不滿。故上文者，指彼律前段
X44n0748_p0854b01║標立文也。鈔：向引者，是釋文也。不滿二十兩五字，當
X44n0748_p0854b02║貫下滿過二句上讀之，義方顯也。皆名不滿者，通結
X44n0748_p0854b03║上三句也。將此段標收上祇律至皆不名滿來釋文
X44n0748_p0854b04║也。若下，將若滿二十兩五字復貫於滿過二句上讀
X44n0748_p0854b05║之，皆名滿句，亦通結三句也。此一段標收。鈔：若冬至
X44n0748_p0854b06║下，至悉名滿來，釋文：凡言兩者，要須後安居時生，至
X44n0748_p0854b07║第二十年後安居竟受，方得兩名。謂僧、俗兩歲俱滿
X44n0748_p0854b08║故，又前後兩時相等故。縱春時生，春時受，時雖兩等，
X44n0748_p0854b09║僧、俗、臈非等故。又春時生，安居竟受，僧、俗、臈雖等，時
X44n0748_p0854b10║不等故。是故八句中獨後一句得兩名也。廣下，指第
X44n0748_p0854b11║十九卷中明。或忘即不憶，年不滿也。此三皆約答滿
X44n0748_p0854b12║僧信受者語，故得戒。三師、七僧無罪。乃下，雖實年滿，
X44n0748_p0854b13║因答不滿，故不得戒。若但答不知，及疑不答。不滿者，
X44n0748_p0854b14║理在得限，但結僧不詳審問彼之吉也。前云不安詳
X44n0748_p0854b15║細問是也。問既知滿，反答不滿者，按多論解有二：一、
X44n0748_p0854b16║若誤忘者，得戒；二、意不欲受，師強與，故說不滿，此人
X44n0748_p0854b17║不得戒。又下。對前曾引，故言又也。彼云：爾時瓶沙王
X44n0748_p0854b18║作五歲一閏，外道沙門等皆悉依承，而諸比丘獨不
X44n0748_p0854b19║肯用。臣民譏訶，乃至佛言：聽三足一少布薩。此約兩
X44n0748_p0854b20║箇月論：一月大，一月小。大月俱是十五日，是二足；小
X44n0748_p0854b21║月前半是一足，共成三足；後半但十四日，是一少。一
X44n0748_p0854b22║年中抽得六日，謂六大六小也。故五年得三十日，積
X44n0748_p0854b23║三十日成一月，故五年而致閏焉。縱十誦六年，約五
X44n0748_p0854b24║年抽滿，屬第六年故。
X44n0748_p0854c01║
X44n0748_p0854c02║四分律拾毗尼義鈔輔要記卷第五