X44n0749_p0864a01║
X44n0749_p0864a02║No. 749
X44n0749_p0864a03║佛說齋經科註
X44n0749_p0864a04║
X44n0749_p0864a05║吳　優婆塞　支謙　譯經
X44n0749_p0864a06║明　求寂男　智旭　科註
X44n0749_p0864a07║將釋此經兩番玄義：一、附文，二、跨節。一、附文者，略
X44n0749_p0864a08║如菩薩戒義。疏：先出三重玄義：第一、釋名，第二、出
X44n0749_p0864a09║體，第三、料簡。釋名者，此據在家二眾弟子年三、月
X44n0749_p0864a10║六所受，名為八關戒、齋。或開為九，今合為八。以不
X44n0749_p0864a11║殺等名戒，不非時食名齋。而題獨稱齋者，舉別以
X44n0749_p0864a12║該總，舉體以稱支也。復次齋亦名戒，佛所制故；戒
X44n0749_p0864a13║亦名齋，齊三業故。身齊，則無穢惡；口齊，則無諸過；
X44n0749_p0864a14║心齊，則無煩惱、諸漏。夫一日一夜，秉志虔誠，內以
X44n0749_p0864a15║五念淨其志意，外以八支束其身、口，三業道淨，出
X44n0749_p0864a16║世正軌，此則因緣所生義也。內不見有受齋之我，
X44n0749_p0864a17║外不見有授法之人，中亦不得所受之法，而一心
X44n0749_p0864a18║修習，不懈不退，無有猶豫，此則即空義也。依此齋
X44n0749_p0864a19║法，遂有十界因、果不同，所謂：或信、不信，或受、不受，
X44n0749_p0864a20║或持，或毀，或著相受持，或離相受持，或但自為，或
X44n0749_p0864a21║為眾生，或不究竟，或令究竟，此則即假義也。一日
X44n0749_p0864a22║一夜，性非分劑；八支、五念，體是法界。能持、所持，若
X44n0749_p0864a23║事、若理，當體絕待，舉一全收，故曰齋之為言齊也。
X44n0749_p0864a24║海印炳現，橫徧豎窮，更無一法而不周備，乃名為
X44n0749_p0864b01║齊，此則即中義也。欲令易解，作此次第分別，得意為
X44n0749_p0864b02║語。因緣即中，空、假亦然。佛說及經，具如常釋。第二、
X44n0749_p0864b03║出體者，正以不非時食而為齋體，餘支助成。葢生
X44n0749_p0864b04║死正因，無如婬欲；生死增上勝緣，無如飲食。是故
X44n0749_p0864b05║經云：一切眾生皆依婬欲而正性命。又云：一切眾
X44n0749_p0864b06║生皆依食住。而在家五戒，未能永捨家業眷屬緣
X44n0749_p0864b07║累，故令於六齋日，受此八關戒齋一日一夜，種未
X44n0749_p0864b08║來世永出因緣。以齋為體，則簡下非終身五戒，上
X44n0749_p0864b09║非沙彌十戒。據此所受一日一夜，戒之與齋，亦發
X44n0749_p0864b10║一日一夜，無作善色。以從清旦秉受之後，法爾止
X44n0749_p0864b11║惡行善，法爾出生無漏功德故也。第三、料簡者，有
X44n0749_p0864b12║六種人得受此齋，謂菩薩近事男女，若年三月六
X44n0749_p0864b13║不受此齋，得失意罪。半滿諸戒，及但三歸近事男
X44n0749_p0864b14║女，於年三月六應受此齋，作出世因。八部鬼神及
X44n0749_p0864b15║畜生解語者，亦得秉此齋法，冀脫苦輪。有九種人
X44n0749_p0864b16║受不成齋，謂受菩薩戒而根本破者，及比丘、比丘
X44n0749_p0864b17║尼、式叉摩那、沙彌、沙彌尼、優婆塞、優婆夷已破根
X44n0749_p0864b18║本戒者，及受此一日一夜齋法而破根本四重戒
X44n0749_p0864b19║者，皆不堪受。或依大乘懺悔，得見好相，仍任更受
X44n0749_p0864b20║也。受此齋法，須一出家人為作證明，不問大小兩
X44n0749_p0864b21║乘五眾，但令畢世不非時食者，便可為師。設數里
X44n0749_p0864b22║內決無其人，或可對經像前自誓秉受耳。
X44n0749_p0864b23║二、跨節者，復為五重，謂單法為名，實相為體，出世
X44n0749_p0864b24║正因為宗，生天泥洹為用，置毒酪中為教相。初法
X44n0749_p0864c01║為名者，所謂齋也。齋是齊義，心、佛、眾生三無差別，
X44n0749_p0864c02║故名為齊。迷此一心，上齊諸佛，故殺、盜、婬、妄、飲酒、
X44n0749_p0864c03║嗜食，躭染五塵，不知慚愧。迷此一心，下齊含識，故
X44n0749_p0864c04║於平等法中生自他想，起愛起見，著我損人。迷此
X44n0749_p0864c05║一心，全體中道，故或犯事殺，或犯理殺，或犯事盜，
X44n0749_p0864c06║或犯理盜，婬、妄、飲食、華香、樂座，無不皆然，致成十
X44n0749_p0864c07║界因果差別。今了知法性無染，離五欲過，隨順修
X44n0749_p0864c08║行尸波羅蜜、八支、五念，若事若理，具足清淨，遂令
X44n0749_p0864c09║身、口、意業契會中道，上合諸佛慈力，下同眾生悲
X44n0749_p0864c10║仰，名之為齋。文云：盡一日一夜，持心如真人，乃至
X44n0749_p0864c11║如清淨，戒以一心習。此之謂也。次實相為體者，原
X44n0749_p0864c12║此一經，出自阿含，應同三印。若無三印，便成牧牛
X44n0749_p0864c13║及尼犍齋。繇有三印，成佛法齋。而今既秉法華，開
X44n0749_p0864c14║顯至教，須知三印實惟一印，以生死、涅槃無二體
X44n0749_p0864c15║故。若歷法廣明者，不殺戒護念一切，體是無緣大
X44n0749_p0864c16║慈。不盜戒，無所損惱，體是無緣大悲。不婬戒，清淨
X44n0749_p0864c17║無染，體是離垢梵行。不妄語戒，正直誠信，體即真
X44n0749_p0864c18║如。不飲酒戒，心無放逸，體即靈智。不著香華戒，離
X44n0749_p0864c19║諸偽飾，體是清淨莊嚴。不歌儛戒，寂諸喧掉，體是
X44n0749_p0864c20║禪那。不好牀戒，離憍慢意，體是諸法空座。不非時
X44n0749_p0864c21║食戒，中道之外更無所須，體是究竟種智。念佛者，
X44n0749_p0864c22║體即般若。念法者，體即法身。念眾者，體即解脫。念
X44n0749_p0864c23║戒者，體是三聚，亦即三德。念天者，體是第一義諦。
X44n0749_p0864c24║一日一夜，體亘古今。如此皆是實相異名，故直以
X44n0749_p0865a01║實相為正體也。次出世正因為宗者，世有三種：一、
X44n0749_p0865a02║同居世間；二、方便世間；三、實報世間。持即空齋，是
X44n0749_p0865a03║出同居正因；持即假齋，是出方便正因；持即中齋，
X44n0749_p0865a04║是出實報正因也。次生天泥洹為用者，生天是近
X44n0749_p0865a05║果，泥洹是遠果。復次，有果報天、淨天、第一義天，持
X44n0749_p0865a06║此齋者，悉得生之；有圓淨泥洹、方便淨泥洹、性淨
X44n0749_p0865a07║泥洹，持此齋者，終皆得之。次置毒酪中為教相者，
X44n0749_p0865a08║如初為提謂說五戒法已，多密悟無生法忍，此胡
X44n0749_p0865a09║不然？況今行者秉法華意而受此齋，安得不於齋
X44n0749_p0865a10║中具佛性、住秘藏耶？是事可知，無俟廣說也。
X44n0749_p0865a11║入文為三：初、序分，二、正宗分，三、流通分。
X44n0749_p0865a12║△初、序，分二：初、證信，二、發起。今初。
X44n0749_p0865a13║聞如是：一時，佛在舍衛城東丞相家殿。
X44n0749_p0865a14║證信有五句：一、聞，二、法體，三、時，四、主，五、處所。略無
X44n0749_p0865a15║同聞。凡受齋法，或至僧伽藍中，或請一師至自家
X44n0749_p0865a16║中，今即家中受也。
X44n0749_p0865a17║△二、發起。
X44n0749_p0865a18║丞相母名維耶，早起沐浴，著綵衣，與諸子媍俱出，稽
X44n0749_p0865a19║首佛足，一面坐。佛問維耶：沐浴何早？對曰：欲與諸媍
X44n0749_p0865a20║俱受齋戒。
X44n0749_p0865a21║在家二眾，俱應受齋。今丞相母為發起者，女人役
X44n0749_p0865a22║役家業，秉受尤難，舉難以顯易也。又優婆塞受齋，
X44n0749_p0865a23║就寺為便；優婆夷受齋，就家為便。維耶未見翻譯
X44n0749_p0865a24║綵衣者，在家常服，既無妨於八支，故不特制壞色。
X44n0749_p0865b01║若已受菩薩近事戒，畜無縫三衣者，於齋日應得
X44n0749_p0865b02║著之。
X44n0749_p0865b03║△二、正宗分二：初、扣機，二、正示。初中二：初、佛反扣，
X44n0749_p0865b04║二、當機請。今初。
X44n0749_p0865b05║佛言：齋有三輩，樂何等齋？
X44n0749_p0865b06║輩者，類也。齋法是同，秖繇秉受心異，遂成三別，不
X44n0749_p0865b07║可不審擇其所樂。葢志樂愛見，正法亦邪；志樂大
X44n0749_p0865b08║明，福乃無極。
X44n0749_p0865b09║△二、當機請。
X44n0749_p0865b10║維耶長跪言：願聞何謂三齋？
X44n0749_p0865b11║△二、正示二：初、列名，二、各釋。今初。
X44n0749_p0865b12║佛言：一為牧牛齋，二為尼犍齋，三為佛法齋。
X44n0749_p0865b13║依愛同於牧牛，依見同於尼犍，斷除愛見而修八
X44n0749_p0865b14║支五念，名為佛法也。尼犍，此云離繫，外道之名。
X44n0749_p0865b15║△二、各釋二：初、略釋，二、非，二、廣釋，一、是。初中二：初、
X44n0749_p0865b16║釋牧牛齋，二、釋尼犍齋。初中三：初、標，二、釋，三、結。今
X44n0749_p0865b17║初。
X44n0749_p0865b18║牧牛齋者。
X44n0749_p0865b19║△二、釋，又二：初、喻，二、合。今初。
X44n0749_p0865b20║如牧牛人求善水草飲飼其牛，暮歸思念：何野有豐
X44n0749_p0865b21║饒？須天明當復往。
X44n0749_p0865b22║喻此日雖從佛法受齋，而不持心八支，不習學五
X44n0749_p0865b23║念，乃懸想次日五欲。猶如牧牛者，懸想明日水草
X44n0749_p0865b24║也。例而推之，今生奉持佛戒，喜願未來人天受樂，
X44n0749_p0865c01║皆如牧牛。
X44n0749_p0865c02║△二、合。
X44n0749_p0865c03║若族種男女已受齋戒，意在居家利欲產業，及念美
X44n0749_p0865c04║飲食育養身者，是為如彼牧牛人意。
X44n0749_p0865c05║雖受齋戒，不思出世八支五念法門，繇墮愛網，故
X44n0749_p0865c06║如牧牛。
X44n0749_p0865c07║△三、結。
X44n0749_p0865c08║不得大福非大明。
X44n0749_p0865c09║夫一日一夜齋戒之法，本是出世正因，而心期五
X44n0749_p0865c10║欲，愛網自纏。譬如以摩尼寶，僅貿一衣一食，故不
X44n0749_p0865c11║得出世大福。繇無出世大智光明，廼使心期陋劣
X44n0749_p0865c12║如此，故結判云非大明也。
X44n0749_p0865c13║△二、釋尼犍齋三：初、標，二、釋，三、結。今初。
X44n0749_p0865c14║尼犍齋者。
X44n0749_p0865c15║△二、釋，又二：初、正釋，二、出過。今初。
X44n0749_p0865c16║當月十五日齋之時，伏地受齋戒，為十由延內諸神
X44n0749_p0865c17║拜言：我今日齋，不敢為惡，不名有家，彼我無親，妻子
X44n0749_p0865c18║奴婢非是我有，我非其主。
X44n0749_p0865c19║為者，向也。由延，亦云由旬，四十里也。向諸神拜，不
X44n0749_p0865c20║知歸向三寶故也。然不敢為惡等，雖不徧列八支，
X44n0749_p0865c21║大意亦與佛戒相似，故下方正出其過。
X44n0749_p0865c22║△二、出過。
X44n0749_p0865c23║然其學貴文賤質，無有正心，至到明日相名，有如故
X44n0749_p0865c24║事。
X44n0749_p0866a01║夫既不名有家，彼我無親，則與佛法何異。而僅稱
X44n0749_p0866a02║尼犍齋者，非但為其不知歸憑三寶，良以其學貴
X44n0749_p0866a03║文賤質，無有正心故也。貴文者，致飾於外，以圖悅
X44n0749_p0866a04║人耳目。賤質者，不知真修實詣，反本還源也。直念
X44n0749_p0866a05║真如，名為正心。不脫見網，名無正心。見惑既紆，愛
X44n0749_p0866a06║習仍在。故至明日，仍如故事也。然外道所以貴文
X44n0749_p0866a07║賤質，無有正心者，良繇不知三寶出世法門。今雖
X44n0749_p0866a08║歸憑三寶，而不圖出要，仍復貴文賤質，當知同彼
X44n0749_p0866a09║外道尼犍。若細分之，應作四句。一者不歸三寶，貴
X44n0749_p0866a10║文賤質，即真尼犍。二者不歸三寶，質直好義，即此
X44n0749_p0866a11║土儒宗，秖因未逢三寶法門，故不歸憑。未有質直
X44n0749_p0866a12║正心之士，遇三寶而不歸者也。三者歸向三寶，質
X44n0749_p0866a13║直正心，即是真佛弟子。四者雖歸三寶，貴文賤質，
X44n0749_p0866a14║即是附佛法之外道。以例推之，受戒者貴彰持律
X44n0749_p0866a15║之名，而性遮諸業，未必微細清淨。演教者貴彰弘
X44n0749_p0866a16║法之名，而修證要途，未必精徹明了。參禪者貴彰
X44n0749_p0866a17║機用之名，而己躬下事，未必窮源極底。修懺者貴
X44n0749_p0866a18║彰音聲儀式之名，而事戒理觀，未必深諳力行。皆
X44n0749_p0866a19║尼犍流類耳。若約教論文論質，及論正心，則九界
X44n0749_p0866a20║皆名尼犍。
X44n0749_p0866a21║△三、結。
X44n0749_p0866a22║齋如彼者，不得大福，非大明。
X44n0749_p0866a23║謂雖受佛齋，而如彼之貴文賤質，無有正心，則似
X44n0749_p0866a24║置醍醐於毒器，何能養人，非出世福慧也。
X44n0749_p0866b01║△次、廣釋，一、是三：初、標，二、釋，三、結。今初。
X44n0749_p0866b02║佛法齋者。
X44n0749_p0866b03║△二、釋中二：初、八戒，次、五念。初又二：初、示日期，二、
X44n0749_p0866b04║釋戒相。今初。
X44n0749_p0866b05║道弟子月六齋之日，受八戒。
X44n0749_p0866b06║道弟子，謂在家秉承佛道之弟子也。從但三歸至
X44n0749_p0866b07║菩薩戒，在家二眾俱得此名。月六齋日者，初八日、
X44n0749_p0866b08║十四日、十五日、二十三日、二十九日、三十日也。若
X44n0749_p0866b09║月小者，取二十八日足之。此六日是四天王及太
X44n0749_p0866b10║子使者巡視世間之日，受齋修福，功倍餘時。不言
X44n0749_p0866b11║年三長齋月者，月齋稍難，容可隨力，日齋最易，尤
X44n0749_p0866b12║應秉承。年三月者，正月、五月、九月，毗沙門天王分
X44n0749_p0866b13║鎮南洲，亦應受齋修福也。八戒具如下列。或開香
X44n0749_p0866b14║華、歌僲為二，則第九不非時食，獨得齋名，開合雖
X44n0749_p0866b15║殊，義體無別。或者難曰：為善去惡，理應相續，若但
X44n0749_p0866b16║制六日，則餘日便可為惡，若餘日為惡，待天神巡
X44n0749_p0866b17║視而後修善，不幾為小人之掩不善而著善乎？君
X44n0749_p0866b18║子視之，已見肺肝，謂天神而可欺乎？答曰：夫受六
X44n0749_p0866b19║齋者，非謂平日便可為惡也。大戒五戒，秉之終身；
X44n0749_p0866b20║八關戒齋，加於六日。譬如列國諸矦，平日何嘗不
X44n0749_p0866b21║修政布德？士農工賈，平日何嘗不勤職務業？迨夫
X44n0749_p0866b22║巡狩省試之期，亦必倍加警飾。故梵網有不敬好
X44n0749_p0866b23║時之戒，而善生經中亦制不受六齋，得失意罪，良
X44n0749_p0866b24║有以也。此為菩薩增上功德，亦為近事，種出世因。
X44n0749_p0866c01║下乃旁為一輩多罪眾生，雖不能相續修善，亦使
X44n0749_p0866c02║之暫離惡業。倘馴而致之，萌孽漸生，牛羊弗牧，安
X44n0749_p0866c03║知不蔚為牛山美木耶？孔子曰：有能一日用其力
X44n0749_p0866c04║於仁矣乎？吾未見力不足者。又曰：一日克己復禮，
X44n0749_p0866c05║天下歸仁焉。一日齋戒，亦如是矣。縱令上根者少，
X44n0749_p0866c06║而日月至焉，亦猶愈於晧亡不反者也。故知如來
X44n0749_p0866c07║立法，普利三根，或不遠而休復，或頻厲而無咎，或
X44n0749_p0866c08║與進而不與其退，與潔而不保其往，顧受者自審
X44n0749_p0866c09║何如耳。
X44n0749_p0866c10║△二釋戒相八第一殺戒至第八非時食戒。第一、
X44n0749_p0866c11║殺戒。
X44n0749_p0866c12║第一戒者，盡一日一夜，持心如真人，無有殺意。慈念
X44n0749_p0866c13║眾生，不得賊害。蝡動之類，不加刀殺。念欲利安，莫復
X44n0749_p0866c14║為殺。如清淨戒，以一心習。
X44n0749_p0866c15║釋此戒相，各為三意：一、因緣；二、約教；三、觀心。因緣
X44n0749_p0866c16║釋者，夫眾生習性，各有所好。喜長時者，為說長時，
X44n0749_p0866c17║或盡形壽，或盡未來；喜短時者，為說短時，或一剎
X44n0749_p0866c18║那、一念、一日、七日、一年等。今言盡一日夜，即是隨
X44n0749_p0866c19║樂欲說。夫八支淨戒，雖則甚易，亦復甚難。盡一日
X44n0749_p0866c20║夜，則雖難而易；不得半日及半夜等，則雖易而難。
X44n0749_p0866c21║故以一日一夜而為分劑，不減不增，人可信受，信
X44n0749_p0866c22║受即皆歡喜，世界悉檀也。善法易成，則善心必生，
X44n0749_p0866c23║為人悉檀也。制有定限，罔敢虧違，則惡意必滅，對
X44n0749_p0866c24║治悉檀也。涅槃名日，生死名夜。涅槃即生死，名盡
X44n0749_p0867a01║一日；生死即涅槃，名盡一夜。日夜俱盡，生死涅槃
X44n0749_p0867a02║兩不可得，則坐斷三世，豁然入理，第一義悉檀也。
X44n0749_p0867a03║持心如真人者，阿羅漢翻無著，亦翻不生，亦翻應
X44n0749_p0867a04║供，亦翻應真。今翻真人，此乃出世聖果，而持心如
X44n0749_p0867a05║之。以凡如聖，人所樂聞，世界悉也。如聖成就善法，
X44n0749_p0867a06║即為人益；如聖不作諸惡，即對治益；我如真人如，
X44n0749_p0867a07║一如無二如，即入理益。無有殺意者，猶如真人永
X44n0749_p0867a08║斷殺習，此總標也。慈念眾生，別明行善。不得賊害
X44n0749_p0867a09║等，別明止善。念欲利安，申明行善。莫復為殺，申明
X44n0749_p0867a10║止善。止行二善，名為諸佛清淨之戒。今以一心而
X44n0749_p0867a11║修習之，故得名為持心如真人也。次約教釋者，時
X44n0749_p0867a12║無實法，依於色心，分位假立，則有日月歲劫之殊。
X44n0749_p0867a13║日出名晝，日沒名夜，是中無我我所，藏教意也。日
X44n0749_p0867a14║無出沒，晝夜性空，通教意也。時既性空，故可延一
X44n0749_p0867a15║日以為永劫，亦可促永劫以為一日，令諸眾生各
X44n0749_p0867a16║別知見，別教意也。十世古今，始終不離，當念一剎
X44n0749_p0867a17║那性，即是亘古亘今之性，不見有法出於一日一
X44n0749_p0867a18║夜之外，名盡一日一夜，圓教意也。斷盡見思，名為
X44n0749_p0867a19║真人。不殺生緣，成生緣慈，名清淨戒，藏教意也。見
X44n0749_p0867a20║思如虗空不可得，名為真人。不殺法緣，成法緣慈，
X44n0749_p0867a21║名清淨戒，通教意也。斷盡三惑，名為真人。不殺生
X44n0749_p0867a22║緣，不殺法緣，不著我緣，次第成就三慈，名清淨戒，
X44n0749_p0867a23║別教意也。三惑之性，即三般若，體惑成智，名為真
X44n0749_p0867a24║人。不動佛性，成無緣慈，名清淨戒，圓教意也。三觀
X44n0749_p0867b01║心釋者，先觀心因緣。夫長時短時，悉惟是心。心謂
X44n0749_p0867b02║是長，則短時亦長，如黃粱未熟，已過名闕。心謂是
X44n0749_p0867b03║短，則長時亦短，如斧柯已爛，未終一局。了知長短
X44n0749_p0867b04║惟是自心，則能隨意建立長短，是觀心世界。悟長
X44n0749_p0867b05║非長，故無量劫中，習行諸度，不生懈倦，是觀心為
X44n0749_p0867b06║人。知短非短，故剎那造罪，殃墮無間，不敢放逸，是
X44n0749_p0867b07║觀心對治。長短皆是法界，無復長短可論，盡一日
X44n0749_p0867b08║一夜，即是盡生死涅槃之本際，是觀心第一義也。
X44n0749_p0867b09║觀心本自可為真人，發意如之，是歡喜益。成就善
X44n0749_p0867b10║種，三業似聖，是生善益。觀心遠離垢穢，不與聖違，
X44n0749_p0867b11║是滅惡益。觀心成就聖道，實無聖道可得，是入理
X44n0749_p0867b12║益。次觀心約教者，觀心無我我所，時劫亦然，愛見
X44n0749_p0867b13║則斷，如於真人藏教意也。觀心猶如虗空，性不可
X44n0749_p0867b14║得，時劫愛見，皆同虗空，如於真人通教意也。觀心
X44n0749_p0867b15║假名無量，時劫差別，亦復無量，智斷證得，亦復無
X44n0749_p0867b16║量，如於真人別教意也。觀心絕待，體是法界，時劫
X44n0749_p0867b17║惑智，無非法界，如於真人圓教意也。觀一念心，具
X44n0749_p0867b18║足半滿，權實諸法，無欠無餘，安得不約觀解，申此
X44n0749_p0867b19║八支五念之實義耶？
X44n0749_p0867b20║△第二、盜戒。
X44n0749_p0867b21║第二戒者，盡一日一夜持，心如真人，無貪取意，思念
X44n0749_p0867b22║布施，當歡喜與、自手與、潔淨與、恭敬與、不望與，却慳
X44n0749_p0867b23║貪意，如清淨戒，以一心習。
X44n0749_p0867b24║三、釋。例前可解，下皆倣此。無貪取意，先明止善思
X44n0749_p0867c01║念布施等，次明行善歡喜等，四句具四悉意。歡喜
X44n0749_p0867c02║即世界，自手即為人，生他善故。潔淨即對治，遠離
X44n0749_p0867c03║惡故。恭敬即第一義，觀生如佛故。次不望句即行
X44n0749_p0867c04║論，止謂與時，無有望今報後報心也。歡喜四句是
X44n0749_p0867c05║却慳心，不望與句是却貪心，慳財、慳法、貪有、貪空、
X44n0749_p0867c06║貪二邊、貪中道等悉皆却除，是名諸佛清淨之戒。
X44n0749_p0867c07║△第三、婬戒。
X44n0749_p0867c08║第三戒者，一日一夜，持心如真，人無婬意，不念房室，
X44n0749_p0867c09║修治梵行，不為邪欲，心不貪色，如清淨戒，以一心習。
X44n0749_p0867c10║無婬意二句，先明止善修治梵行，次明行善。梵行
X44n0749_p0867c11║者，四禪四等也。不為邪欲二句，重明止善。婬名貪
X44n0749_p0867c12║染、染男女、染味禪、染偏真、染幻有、染但中，諸意悉
X44n0749_p0867c13║無，名無婬意。人間房室、色無色界房室、有餘房室、
X44n0749_p0867c14║果報房室，皆悉不念，名為不念房室。知禪即空即
X44n0749_p0867c15║假即中，成就生緣法緣無緣慈等，名為修治梵行。
X44n0749_p0867c16║心外取法，皆名邪欲。九界善惡漏無漏法，皆名為
X44n0749_p0867c17║色。一切不貪，名清淨戒也。
X44n0749_p0867c18║△第四、妄語戒。
X44n0749_p0867c19║第四戒者，一日一夜，持心如真人，無妄語意，思念至
X44n0749_p0867c20║誠，安定徐言，不為偽詐，心口相應，如清淨戒，以一心
X44n0749_p0867c21║習。
X44n0749_p0867c22║無妄語意，總標永離四過。思念至誠，即無未得言
X44n0749_p0867c23║得。諸愆安定，即不綺語。徐言，即不惡口。不為偽詐，
X44n0749_p0867c24║即不兩舌。心口相應，即不妄言。皆含止行二善之
X44n0749_p0868a01║意，可以思得。
X44n0749_p0868a02║△第五、飲酒戒。
X44n0749_p0868a03║第五戒者，一日一夜持心如真人，不飲酒、不醉、不迷
X44n0749_p0868a04║亂、不失志、去放逸，意如清淨戒，以一心習。
X44n0749_p0868a05║不飲酒句，總標離眾失也。醉及迷亂，皆飲酒必招
X44n0749_p0868a06║之過。失志放逸，則飲酒之流類也。充類至盡，於三
X44n0749_p0868a07║土六塵，咸無放逸，方名清淨戒耳。
X44n0749_p0868a08║△第六、香華歌儛戒。
X44n0749_p0868a09║第六戒者，一日一夜，持心如真人，無求安意，不著香
X44n0749_p0868a10║華，不傅脂粉，不為歌儛倡樂，如清淨戒，以一心習。
X44n0749_p0868a11║色聲香觸等塵，乃六情諸根所安，今關閉六情，專
X44n0749_p0868a12║求出要，故不著不傳不為也。例而推之，迦葉聞琴
X44n0749_p0868a13║起舞，猶是界外思惑未除，必三土香華歌儛，皆悉
X44n0749_p0868a14║不著不為，方名清淨佛戒。
X44n0749_p0868a15║△第七、高廣大牀戒。
X44n0749_p0868a16║第七戒者，一日一夜，持心如真人，無求安意，不臥好
X44n0749_p0868a17║牀，卑牀草席，捐除睡臥，思念經道，如清淨戒，以一心
X44n0749_p0868a18║習。
X44n0749_p0868a19║高廣嚴飾，名為好牀。縱恣睡眠，小死無異。今捐除
X44n0749_p0868a20║睡臥，即是止善。思念經道，即是行善。以例推之，有
X44n0749_p0868a21║法可倚可著，皆名牀臥。證諸法空，無住為住，斯名
X44n0749_p0868a22║清淨戒矣。
X44n0749_p0868a23║△第八、非時食戒。
X44n0749_p0868a24║第八戒者，一日一夜持心，如真人奉法時食，食少節
X44n0749_p0868b01║身，過中日後不復食，如清淨戒，以一心習。
X44n0749_p0868b02║此正名齋，例須三釋。初因緣者，佛真法身非俟食
X44n0749_p0868b03║養，應身同人示資飲食，日輪當午慈哀受供，十方
X44n0749_p0868b04║善逝咸然，三世如來一轍，順諸佛法人所樂聞，世
X44n0749_p0868b05║界悉也。以時受食資身辨道，身無病苦心得安間，
X44n0749_p0868b06║為人悉也。離舌端貪嗜之過，無數數營理之煩，減
X44n0749_p0868b07║食節身婬意漸薄，對治悉也。日中以表中道，中道
X44n0749_p0868b08║之外更無所需，第一義悉也。約教者，隨界隨洲用
X44n0749_p0868b09║人間法，一線若過禁不復咽，藏教意也。時雖本空
X44n0749_p0868b10║如幻分別，午食尚無味著，過中豈更貪求？了即空
X44n0749_p0868b11║故不起犯心，通教意也。依破齋故出生三惡趣果，
X44n0749_p0868b12║依持齋故出生善道及三乘果，誓以此齋自利利
X44n0749_p0868b13║他上求下化，莊嚴中道趣會極果，別教意也。中道
X44n0749_p0868b14║即是法界，一止一作亦皆法界，午前而食願令法
X44n0749_p0868b15║界眾生咸得契會中道，午後不食願令法界眾生
X44n0749_p0868b16║永不迷背中道，繫緣法界一念法界，圓教意也。觀
X44n0749_p0868b17║心者，根塵相對皆有食義，如眼以睡為食、耳以聲
X44n0749_p0868b18║為食等，若墮聰黜明便成斷滅見網，若尋聲逐色
X44n0749_p0868b19║又復流浪愛河。今云時食，則但緣現量。復云少食，
X44n0749_p0868b20║則無所貪求。既不永乖物情，亦不令他憎惡，即觀
X44n0749_p0868b21║心世界。法食資神，即觀心為人。斷非法食，即觀心
X44n0749_p0868b22║對治。契會中道，即觀心第一義也。六塵無我我所，
X44n0749_p0868b23║非斷非常，名為中道。心不緣斷常非法之食，名不
X44n0749_p0868b24║過中，藏教觀也。六塵性空如幻，非有非無，名為中
X44n0749_p0868c01║道。心不緣有無二邊之食，名不過中，通教觀也。六
X44n0749_p0868c02║塵各各互生諸法，具造十界，而性非十界，逈出二
X44n0749_p0868c03║邊，名為中道。心不取生死涅槃二諦之食，名不過
X44n0749_p0868c04║中，別教觀也。六塵體即法界，具足百界千如。隨舉
X44n0749_p0868c05║一塵，一切法咸趣此塵，是趣不過。不於此一塵外，
X44n0749_p0868c06║別有少法可得，名不過中。如一塵，一切諸塵亦復
X44n0749_p0868c07║如是。如一切塵，一切諸心諸法諸假名等，亦復如
X44n0749_p0868c08║是。無不當體即中，不見有法出過於中，名不過中，
X44n0749_p0868c09║圓教觀也。如此諸觀，皆依不非時食而為事境。若
X44n0749_p0868c10║無事境，理觀不發。故荊溪云：世人蔑事而欲尚深
X44n0749_p0868c11║理者，驗知此觀孤虗無本。既虧觀境，觀亦安從。噫，
X44n0749_p0868c12║可以思矣。
X44n0749_p0868c13║△次、五念二：初、標徵，二、解釋。今初。
X44n0749_p0868c14║佛告維耶：受齋之日當習五念。何謂五？
X44n0749_p0868c15║△二、解釋五：初、念佛至五念天。初中二：初、示念境，
X44n0749_p0868c16║二、明念益。今初。
X44n0749_p0868c17║一當念佛，佛為如來、為至真、為等正覺、為明行足、為
X44n0749_p0868c18║善逝、世間父、無上士、經法御、天人師，號曰佛。
X44n0749_p0868c19║示念境中，略明十號。若知十號功德，則知佛位一
X44n0749_p0868c20║切高廣功德，亦須略以三釋明之。初因緣者，如世
X44n0749_p0868c21║間聖賢亦多嘉號，聰明、睿智、神聖、英哲等。如天帝
X44n0749_p0868c22║釋有千名字，隨德立號，令眾樂聞。廣則具如雜華？
X44n0749_p0868c23║名號品。今略舉通號十種，以彰具德，世界悉也。若
X44n0749_p0868c24║聞如來十號，能生世、出世間種種善根，為人悉也。
X44n0749_p0869a01║十號威德，能令聞者破狹劣心，破輕慢心，敬仰畏
X44n0749_p0869a02║憚，不敢萌於惡意，對治悉也。一一名號，實義相應，
X44n0749_p0869a03║聞名識義，不復遠求，第一義悉也。梵語多陀阿伽
X44n0749_p0869a04║度，此翻如來。若云無所從來，亦無所去，故名如來，
X44n0749_p0869a05║即約法身釋也。若云如法自性，來成正覺，即約報
X44n0749_p0869a06║身釋也。若云乘如實道，來度眾生，即約化身釋也。
X44n0749_p0869a07║梵語阿羅訶，此翻應供，亦翻應真，今翻至真。為世
X44n0749_p0869a08║福田，故名應供。冥自真性，故名至真。繇冥真故，堪
X44n0749_p0869a09║作世祐也。梵語三藐三佛陀，此翻正徧知，今翻等
X44n0749_p0869a10║正覺。等即徧義。具明差別法門，名之為等，此異二
X44n0749_p0869a11║乘。深知無差別性，名之為正，此異凡外也。具足三
X44n0749_p0869a12║明，為明行足。妙超三有，名為善逝。世間父，亦名世
X44n0749_p0869a13║間解。自己解脫，能解世間，如長者自出火宅，能令
X44n0749_p0869a14║諸子出火宅也。一生補處，猶為有上，位極妙覺，更
X44n0749_p0869a15║無過者，名無上士。經法御，亦名調御丈夫，具丈夫
X44n0749_p0869a16║法，乃能說經，調御眾生也。六道以天人為勝，又三
X44n0749_p0869a17║乘聖眾，皆在人道天中，佛為天人師範，即九界同
X44n0749_p0869a18║秉教誨也。自覺覺他，覺行圓滿，故號曰佛，不言世
X44n0749_p0869a19║尊者，十號具足，即是世間最尊，舉別而略總也。次
X44n0749_p0869a20║約教者，偏真無去來相，證於偏真，以此度生為如
X44n0749_p0869a21║來，等知世間諸法，正知出世涅槃，為等正覺，具知
X44n0749_p0869a22║過現未來，為明行足，超脫三有，名善逝，脫六凡之
X44n0749_p0869a23║縛，為世間父，在四果支佛之上，為無上士，說九部
X44n0749_p0869a24║十一部十二部經，詮生滅理，調御眾生，為經法御，
X44n0749_p0869b01║同居之導，為天人師。自覺偏真，亦以偏真覺他，二
X44n0749_p0869b02║覺皆滿名佛，此藏教義也。生死即真空，涅槃故無
X44n0749_p0869b03║來去，證於即空，以此度生為如來，真不異俗故等，
X44n0749_p0869b04║俗不異真故正，為等正覺，觀過未現在性空寂滅
X44n0749_p0869b05║不可得，為明行足，即三有而不著三有，為善逝，解
X44n0749_p0869b06║脫六凡二乘之縛，為世間父，在三乘九地之上，為
X44n0749_p0869b07║無上士，說十二部經，詮無生理，調御眾生，為經法
X44n0749_p0869b08║御，同居方便之導，為天人師。自覺即真，亦以即真
X44n0749_p0869b09║覺他，二覺皆滿名佛，此通教義也。中道逈出二諦，
X44n0749_p0869b10║故無來去，證於中道，以此度生，為如來。等知二諦，
X44n0749_p0869b11║正知中諦，為等正覺。極過去際，盡現在際，窮未來
X44n0749_p0869b12║際，悉見悉知，為明行足。次第超出同居、方便、實報
X44n0749_p0869b13║三種國土，為善逝。解脫六凡三乘之縛，為世間父。
X44n0749_p0869b14║在十地等覺之上，為無上士說十二部經，詮無量
X44n0749_p0869b15║理，調御眾生，為經法御，同居方便實報之導，為天
X44n0749_p0869b16║人師。自覺三諦，亦以三諦覺他，二覺皆滿名佛，此
X44n0749_p0869b17║別教義也。中道徧一切法，故無來去，證於圓中，以
X44n0749_p0869b18║此度生，為如來覺。第一義諦即二諦，名等覺，二諦
X44n0749_p0869b19║即第一義諦，名正，為等正覺。十世古今始終不離
X44n0749_p0869b20║當念，皆入三世而無往來，於剎那際三昧中示現
X44n0749_p0869b21║劫海成菩提事，八相之中復具八相不可思議，為
X44n0749_p0869b22║明行足。三種國土無非寂光，為善逝。解脫十界苦
X44n0749_p0869b23║集，為世間父。在四十一位法身之上，為無上士說
X44n0749_p0869b24║十二部經，詮無作理，調御眾生，為經法御，四土之
X44n0749_p0869c01║導，為天人師。自覺不思議一實諦、二諦、三諦、四諦，
X44n0749_p0869c02║亦以覺他，二覺皆滿名佛，此圓教義也。觀心釋者，
X44n0749_p0869c03║觀此現前一念之心，不在內外中間諸處，非有青
X44n0749_p0869c04║黃長短等相，去來現在求不可得，而了了明明數
X44n0749_p0869c05║數生起，是為如來。此心既無方隅相貌，過現未來
X44n0749_p0869c06║則本無幻妄，是為至真。此心徧知一切諸法，無有
X44n0749_p0869c07║一法可喻。此心為等正覺。此心無始無終，亦無邊
X44n0749_p0869c08║際，為明行足。此心徧造十界，而終日隨緣，終日不
X44n0749_p0869c09║變，是為善逝。此心不被十界之法所縛，而能出生
X44n0749_p0869c10║十界諸法，為世間父。此心能等一切諸法，而無一
X44n0749_p0869c11║法能等。此心為無上士。此心具足覺觀語言之道，
X44n0749_p0869c12║一心曉訓餘心心所，為經法御。此心能天能人，而
X44n0749_p0869c13║非天人之所能為，為天人師。此心法爾靈知不昧，
X44n0749_p0869c14║覺了自他無有不盡，故號曰佛。初觀此心具足十
X44n0749_p0869c15║號，上等諸佛慶己慶他，即世界益。觀心具足十號，
X44n0749_p0869c16║成就善根功德，即為人益。觀心具足十號，破壞見
X44n0749_p0869c17║愛無知無明，即對治益。觀心具足十號，一具足一
X44n0749_p0869c18║切具足，究竟平等，不減不增，即第一義益。約因緣
X44n0749_p0869c19║所生法觀，則此心具足藏教十號。約即空觀，此心
X44n0749_p0869c20║具通十號。約即假觀，此心具別十號。約即中觀，此
X44n0749_p0869c21║心具圓十號也。
X44n0749_p0869c22║△二、明念益三：初、正明，二、喻顯，三、法合。今初。
X44n0749_p0869c23║是念佛者，愚癡惡意怒習悉除，善心自生思樂佛業。
X44n0749_p0869c24║佛既有四教三身十號之不同，念亦有四教念自
X44n0749_p0870a01║念他雙念自他之差別。若欲委知，具如大佛頂經
X44n0749_p0870a02║勢至圓通文句（云云）。愚癡惡意怒習悉除，即是止
X44n0749_p0870a03║善。善心自生思樂佛業，即是行善。於止善中，略舉
X44n0749_p0870a04║破壞三毒。言惡意者，即是貪染五欲之毒。三毒有
X44n0749_p0870a05║正有習，正習悉除，所謂千年闇室，一燈能破也。念
X44n0749_p0870a06║法門能除愚癡，念實相能除惡意，念相好能除怒
X44n0749_p0870a07║習。此猶對當為語，盡理言之，念念皆除三毒正習。
X44n0749_p0870a08║於行善中，善通因果，佛惟在果。言善心自生者，生
X44n0749_p0870a09║離欲心，生出世心，生下化心，生上求心，生究竟無
X44n0749_p0870a10║上種智之心。言思樂佛業者，三聚淨戒是佛業，百
X44n0749_p0870a11║八三昧是佛業，三智五眼是佛業，大慈大悲大喜
X44n0749_p0870a12║大捨是佛業，安住真如是佛業，同流九界是佛業，
X44n0749_p0870a13║誘化一切是佛業。依藏教，念自佛，念他佛，念自他
X44n0749_p0870a14║佛，除同居三毒正習，生離欲及出世心，思樂藏教
X44n0749_p0870a15║果佛種種妙業。依通教，三種念佛，除同居方便三
X44n0749_p0870a16║毒止習，生出世及下化心，思樂通佛妙業。依別教，
X44n0749_p0870a17║三種念佛，除同居方便實報三毒正習，生下化及
X44n0749_p0870a18║上求心，思樂別佛妙業。依圓教，三種念佛，除四土
X44n0749_p0870a19║三毒正習，生究竟無上種智之心，思樂圓佛妙業。
X44n0749_p0870a20║問：寂光那有三毒正習？答：此約分證寂光言也。此
X44n0749_p0870a21║文亦具四悉檀意，念佛即世界，三毒除即對治，善
X44n0749_p0870a22║心生即為人，樂佛業即第一義也。
X44n0749_p0870a23║△二、喻顯。
X44n0749_p0870a24║譬如以麻油澡豆沐頭，垢濁得除。
X44n0749_p0870b01║麻油、澡豆，除穢之物，喻四教念慧，皆除惑之具也。
X44n0749_p0870b02║依於一體三寶，而有住持三寶。於三寶中，佛寶最
X44n0749_p0870b03║尊，喻之以頭。當知住持佛寶，即吾自體佛寶也。垢
X44n0749_p0870b04║濁既除，頭則清淨，念佛功成，佛性顯現矣。
X44n0749_p0870b05║△三、法合。
X44n0749_p0870b06║齋念佛者，其淨如是，眾人見之，莫不信好。
X44n0749_p0870b07║繇受齋故念佛，繇念佛得成齋。自淨即令眾人信
X44n0749_p0870b08║好，可見自利為他之本，所以君子求諸己也。
X44n0749_p0870b09║△二、念法二：初、示念境，二、明念益。今初。
X44n0749_p0870b10║二、當念法。佛所說法，三十七品具足不毀，思念勿忘，
X44n0749_p0870b11║當知此法為世間明。
X44n0749_p0870b12║佛法無量，而三十七品具足始終修證途轍，故獨
X44n0749_p0870b13║舉之，分為七科：一、四念處，謂身、受、心、法，為所觀境。
X44n0749_p0870b14║二、四正勤，謂繇念處觀，令未生惡不生，已生惡除
X44n0749_p0870b15║滅，未生善得生，已生善增長。三、四如意足，謂欲、念、
X44n0749_p0870b16║進、慧，於中思惟則定，思惟則斷，善能成就神通。四、
X44n0749_p0870b17║五根，謂信、進、念、定、慧，成無漏根。五、五力，亦如根名，
X44n0749_p0870b18║謂信等增長，能破五障。六、七覺支，謂念、擇法、精進、
X44n0749_p0870b19║喜、輕安、定、捨，調攝其心，不沉不浮，而入見道。七、八
X44n0749_p0870b20║正道，謂正見、正思惟、正語、正業、正精進、正定、正念、
X44n0749_p0870b21║正命，安隱在道中行。此三十七品，四教名數皆同，
X44n0749_p0870b22║而觀慧各異，復各有豎入橫具之不同，此能運載
X44n0749_p0870b23║三土眾生到三涅槃，故為三世間，明所應具足不
X44n0749_p0870b24║毀，思念勿忘也。
X44n0749_p0870c01║△二、明念益三：初、正明，二、喻顯，三、法合。今初。
X44n0749_p0870c02║是念法者，愚癡、惡意、怒習悉除，善心自生，用樂法業。
X44n0749_p0870c03║念四教法，除四土、三毒、正習等，例前可解。
X44n0749_p0870c04║△二、喻顯。
X44n0749_p0870c05║譬如以麻油澡豆浴身，垢濁得除。
X44n0749_p0870c06║受齋則以法為身，故即以身喻法。昧此法身，性本
X44n0749_p0870c07║清淨，幻成三惑垢濁。垢濁既除，法身顯矣。
X44n0749_p0870c08║△三、法合。
X44n0749_p0870c09║齋念法者，其淨如是，眾人見之，莫不好信。
X44n0749_p0870c10║△三、念僧二：初、示念境，二、明念益。今初。
X44n0749_p0870c11║三、當念眾恭敬、親附、依受慧教佛弟子眾，有得溝港、
X44n0749_p0870c12║受溝港證者，有得頻來、受頻來證者，有得不還、受不
X44n0749_p0870c13║還證者，有得應真、受應真證者，是為四雙之八輩丈
X44n0749_p0870c14║夫，皆為戒成、定成、慧成、度知見成，為聖德、為行具，當
X44n0749_p0870c15║為叉手天上天下尊者福田。
X44n0749_p0870c16║梵語僧伽，此翻和合眾。今但言眾者，以四雙八輩，
X44n0749_p0870c17║法爾具足事理二和故也。律中明僧有四種：一、無
X44n0749_p0870c18║慚僧，謂破戒者；二、啞羊僧，雖不破戒，昧法律者；三、
X44n0749_p0870c19║清淨僧，謂內外七賢及持戒凡夫；四、真實僧，謂四
X44n0749_p0870c20║雙八輩。今令念真實僧，故言恭敬、親附、依受、慧教
X44n0749_p0870c21║也。恭敬約意，親近約身，受教約口。十六心滿，初登
X44n0749_p0870c22║聖位，名得溝港，猶云預流，即須陀洹果。八忍具足，
X44n0749_p0870c23║智少一分，名受溝港，證者謂無間，必當證溝港道，
X44n0749_p0870c24║即須陀洹向。斷欲界思六品，名得頻來，猶云一往
X44n0749_p0871a01║一來，即斯陀含果。斷五品時，名受頻來，證者即斯
X44n0749_p0871a02║陀含向。斷欲界九品思盡，名得不還，猶云不來，即
X44n0749_p0871a03║阿那含果。斷八品時，名受不還，證者即阿那含向。
X44n0749_p0871a04║斷三界惑盡，名得應真，謂與真諦常相應故，即阿
X44n0749_p0871a05║羅漢果。進斷非非想思，名受應真，證者即阿羅漢
X44n0749_p0871a06║向。合為四雙，分為八輩。輩者，類也。具足智斷，故名
X44n0749_p0871a07║丈夫。性遮清淨無作，體不可壞，名為戒成。八解、九
X44n0749_p0871a08║次第等，名為定成。見四真諦，名為慧成。於有為諸
X44n0749_p0871a09║行得解脫，名為度成。文缺度成二字。分別解脫因
X44n0749_p0871a10║果不謬，名為度知見成。具慧行入正位，名為聖德
X44n0749_p0871a11║具。行行滿足功德，名為行具。以要言之，前三果及
X44n0749_p0871a12║四向，是分證五分法身。阿羅漢果，是滿證五分法
X44n0749_p0871a13║身也。當為叉手，結成能念，舉叉手以攝三業。天上
X44n0749_p0871a14║天下尊者福田，結成所念，舉福田以顯德行也。然
X44n0749_p0871a15║在家菩薩，受齋念眾，於真實僧，固應三業精勤。於
X44n0749_p0871a16║清淨僧，亦應禮拜供養。即啞羊及無慚僧，尤不應
X44n0749_p0871a17║輕慢毀辱。如象王羅剎，尚敬服袈裟者，不害不食。
X44n0749_p0871a18║何況歸依三寶，自稱近事淨行者乎。十輪明訓，昭
X44n0749_p0871a19║若日星。投鼠忌器，世法可喻。思之慎之。又此四雙
X44n0749_p0871a20║五分，且約藏教為釋衍門。則觀慧雖殊，斷證無別。
X44n0749_p0871a21║別圓須約界外見思法性五陰，以辨人法。故知言
X44n0749_p0871a22║雖在小，義實該大。又觀心僧寶者，此心本非色聲
X44n0749_p0871a23║香味觸法，名須陀洹。此心剎那生滅，名斯陀含。此
X44n0749_p0871a24║心滅已無朕，名阿那含。此心四性不生，名阿羅漢。
X44n0749_p0871b01║此心性無染汙，為戒成。此心性不動搖，為定成。此
X44n0749_p0871b02║心性不可昧，為慧成。此心性非有為，名度成。此心
X44n0749_p0871b03║徧知有為無為諸法，名度知見成。乃至歷四教明
X44n0749_p0871b04║觀，可以意得。
X44n0749_p0871b05║△二、明念益三：初、正明，二、喻顯，三、法合。今初。
X44n0749_p0871b06║是念眾愚癡惡意，怒習悉除，喜心自生，樂眾之業。
X44n0749_p0871b07║喜心，即善心也。餘例前可知。
X44n0749_p0871b08║△二、喻顯。
X44n0749_p0871b09║譬如以淳灰浣衣，垢污得除。
X44n0749_p0871b10║淳灰亦譬四教，念慧僧寶屬解脫德，故以衣譬，即
X44n0749_p0871b11║所謂解脫服也。又是慚愧莊嚴，又是寂滅上忍，性
X44n0749_p0871b12║具僧寶。如身必有衣，念慧除垢，則解脫清淨，眾德
X44n0749_p0871b13║莊嚴，柔和善順矣。
X44n0749_p0871b14║△三、法合。
X44n0749_p0871b15║齋念眾者，其德如是，眾人見之，莫不好信。
X44n0749_p0871b16║△四、念戒二：初、示念境，二、明念益。今初。
X44n0749_p0871b17║四者念戒。身受佛戒，一心奉持，不虧不犯，不動不忘，
X44n0749_p0871b18║善立慎護，為慧者舉，後無所悔，不以有望，能等教人。
X44n0749_p0871b19║佛戒有七眾九眾大小兩門之不同，今云身受佛
X44n0749_p0871b20║戒，且據一日一夜所秉八支而言，即此八支戒法，
X44n0749_p0871b21║具攝定共道共及三聚五支等戒，故總誡云一心
X44n0749_p0871b22║奉持也。不虧不犯即木叉戒，不動即定共戒，不忘
X44n0749_p0871b23║即道共戒。又不虧不犯不動即攝律儀戒，不忘乃
X44n0749_p0871b24║至後無所悔即攝善法戒，不以有望能等教人即
X44n0749_p0871c01║攝眾生戒。又不虧謂護持四重根本，無虧即根本
X44n0749_p0871c02║業清淨戒。不犯謂其餘四支及根本之等流方便
X44n0749_p0871c03║皆悉無犯，即前後眷屬餘清淨戒。不動謂不被欲
X44n0749_p0871c04║界麤獘五塵所動，即非諸惡覺覺清淨戒。不忘謂
X44n0749_p0871c05║正念現前，故能善自安立謹慎護持，設為有智慧
X44n0749_p0871c06║者之所舉問，如說能行如行能說後無所悔，即護
X44n0749_p0871c07║持正念念清淨戒。不以有望謂不為自求人天福
X44n0749_p0871c08║報聲聞緣覺權乘諸位能等教人，謂惟依最上乘
X44n0749_p0871c09║發菩提心，願與法界眾生一時同得無上菩提，即
X44n0749_p0871c10║迴向具足無上道戒。秪此一日一夜八關戒齋為
X44n0749_p0871c11║所緣境，於中具足定共道共三聚五支無欠無餘，
X44n0749_p0871c12║則為具足一切恒沙佛法無量功德之藏齋戒，為
X44n0749_p0871c13║法界一切法趣齋戒，是趣不過，是名為念戒也。一
X44n0749_p0871c14║日一夜齋戒，橫豎包羅尚自如此，況終身五戒，況
X44n0749_p0871c15║沙彌戒，況比丘戒耶。而世之蔑視戒律別求圓妙
X44n0749_p0871c16║者，不思甚矣。
X44n0749_p0871c17║△二、明念益三：初、正明，二、喻顯，二、法合。今初。
X44n0749_p0871c18║是念戒者，愚癡、惡意、怒習悉除，喜心自生，樂戒統業。
X44n0749_p0871c19║住持三寶，繇戒而存；一體三寶，繇戒而證。故華嚴
X44n0749_p0871c20║云：具足受持威儀戒法，能令三寶種性不斷，所以
X44n0749_p0871c21║名統業也。
X44n0749_p0871c22║△二、喻顯。
X44n0749_p0871c23║如鏡之磨，垢除盛明。
X44n0749_p0871c24║一體三寶，佛為首，法為身，僧為衣，惟戒能炤見之。
X44n0749_p0872a01║故戒本云：如人自炤鏡，好醜生欣慼。又云：戒如真
X44n0749_p0872a02║寶鏡，炤法盡無遺。
X44n0749_p0872a03║△三、法合。
X44n0749_p0872a04║齋念戒者，其淨如是，眾人見之，莫不好信。
X44n0749_p0872a05║△五、念天二：初、示念境，二、明念益。今初。
X44n0749_p0872a06║五、當念天：第一四天王、第二忉利天、鹽天、兜術天、不
X44n0749_p0872a07║憍樂天、化應聲天。當自念義：以有信、有戒、有聞、有施、
X44n0749_p0872a08║有智。
X44n0749_p0872a09║果報自然，無所造作，名之為天。四天王，謂東方持
X44n0749_p0872a10║國，南方增長，西方廣目，北方多聞。守護四天下者，
X44n0749_p0872a11║居須彌山埵，離地四萬由旬。忉利天，此翻三十三
X44n0749_p0872a12║天，居須彌山頂，四方各八天，中為帝釋，統御四洲，
X44n0749_p0872a13║離地八萬由旬。鹽天，亦云𦦨天，亦云須夜摩天，此
X44n0749_p0872a14║翻時分，謂日月光明上炤不及，身自有光，以蓮華
X44n0749_p0872a15║開合而為晝夜，故離地十六萬由旬，於虗空中有
X44n0749_p0872a16║地如雲，朗然安住。兜術天，亦云兜率，亦云覩史，此
X44n0749_p0872a17║翻知足，謂於五欲皆知止足，故離地三十二萬由
X44n0749_p0872a18║旬。不憍樂，亦云化樂，謂隨意化諸樂境而無憍縱，離
X44n0749_p0872a19║地六十四萬由旬。化應聲天，亦云他化自在，謂所
X44n0749_p0872a20║受樂境不假作意，但任運應現，故離地一百二十
X44n0749_p0872a21║八萬由旬。不言色、無色界者，且據一日一夜齋戒
X44n0749_p0872a22║功德，能感此等六天果報，故就近而略明之。此是
X44n0749_p0872a23║念果。次我以有信等，則是念因。繇信三寶及戒故，
X44n0749_p0872a24║受持齋法不毀故，聞此大明法門故，能以功德普
X44n0749_p0872b01║為眾生故，正慧了了不顛倒故，得生此六天中受
X44n0749_p0872b02║勝妙樂，漸次得涅槃也。六天近在欲界，人所樂聞，
X44n0749_p0872b03║即世界悉。聞六天果，必植善因，即為人悉。畏天視
X44n0749_p0872b04║聽，不敢為惡，即對治悉。知天無常，發得苦智無漏
X44n0749_p0872b05║真明，即第一義悉。同居六天，因緣生法，義屬藏教；
X44n0749_p0872b06║方便淨天即空一句，義屬通教；實報義天次第證
X44n0749_p0872b07║入，義屬別教；寂光大涅槃天當體即中，義屬圓教。
X44n0749_p0872b08║信法生滅、信法無生、信法無量、信法無作，是有四
X44n0749_p0872b09║教信；持性遮戒、持真諦戒、持俗諦戒、持中道戒，是
X44n0749_p0872b10║有四教戒；聞生滅詮、聞無生詮、聞無量詮、聞無作
X44n0749_p0872b11║詮，是有四教聞；捨有為法、捨偏空證、捨二邊著、捨
X44n0749_p0872b12║中道愛，是有四教施；析法智、體法智、次第三智、一
X44n0749_p0872b13║心三智，是有四教智。觀心者，一切世界依心建立，
X44n0749_p0872b14║名持國；一切諸法繇心出生，名增長；一切法界一
X44n0749_p0872b15║心徧見，名廣目；一切法門一心普達，名多聞；一心
X44n0749_p0872b16║具足王所功德，名忉利；一心生死、涅槃以為晝夜，
X44n0749_p0872b17║名鹽天；不於心外取法，名兜術；一心具足法樂而
X44n0749_p0872b18║無放逸，名不憍樂；一心隨意轉變而於常、樂、我、淨
X44n0749_p0872b19║四德無減，名化應聲；自心起信還信自心，名有信；
X44n0749_p0872b20║隨順無染法性，名有戒；能觀心性具足佛法，名有
X44n0749_p0872b21║聞；不於心外取三世法，名有施；知心即空、假、中，名
X44n0749_p0872b22║有智。復次，五念法門，諸經多明六念，今以念施攝
X44n0749_p0872b23║入念天。又此念天法門，阿含明念六天，謂念繇十
X44n0749_p0872b24║善故生天，天亦苦、空、無常、無我，多是藏教意也；華
X44n0749_p0872c01║嚴明念兜率天上一生補處大士功德，多是別教
X44n0749_p0872c02║意也；涅槃明念第一義天，多是圓教意也。今經事
X44n0749_p0872c03║同阿含，而因緣事境徧為一切理觀作本，安得不
X44n0749_p0872c04║深求之？
X44n0749_p0872c05║△二、明念益三：初、正明，二、喻顯，三、法合。今初。
X44n0749_p0872c06║是念天者，愚癡、惡意、怒習悉除，喜心自生，樂天統業。
X44n0749_p0872c07║華嚴明十善為五乘作根本，所以天業統一切也。
X44n0749_p0872c08║△二、喻顯。
X44n0749_p0872c09║譬如寶珠，常治清明。
X44n0749_p0872c10║約福德莊嚴以明天業，故如寶珠。寶珠十種瑩治，
X44n0749_p0872c11║則能四洲雨寶；天業數數習念，能助三乘出世善
X44n0749_p0872c12║根。
X44n0749_p0872c13║△三、法合。
X44n0749_p0872c14║齋念天者，其淨如是。
X44n0749_p0872c15║△三、結三：初、正結，二、顯勝，三、勸持。今初。
X44n0749_p0872c16║奉持八戒，習五思念，為佛法齋。
X44n0749_p0872c17║△二、顯勝。
X44n0749_p0872c18║與天參德，滅惡興善，後生天上，終得泥洹。
X44n0749_p0872c19║參天德，世界也。滅惡，對治也。興善生天，為人也。泥
X44n0749_p0872c20║洹，第一義也。約教可知。
X44n0749_p0872c21║△三、勸持。
X44n0749_p0872c22║是以智者自力行，出心作福。
X44n0749_p0872c23║不墮愛見，名為智者；不倚他人，名自力行；內外一
X44n0749_p0872c24║如，名出心作福。若不力行，便同牧牛；若不出心，便
X44n0749_p0873a01║是貴文賤質，同彼尼犍。智者幸審思之。正宗分竟。
X44n0749_p0873a02║△三、流通分二：初、顯示福報，二、信受奉行。初中二：
X44n0749_p0873a03║初、顯福勝，二、示報優。今初。
X44n0749_p0873a04║如是，維耶！齋之福祐明譽廣遠，譬是天下十六大國，
X44n0749_p0873a05║是十六國滿中眾寶不可稱數，不如一日受佛法齋。
X44n0749_p0873a06║如比其福者，則十六國為一豆耳。
X44n0749_p0873a07║此文缺略，應云是十六國滿中眾寶以用布施，所
X44n0749_p0873a08║得福德不如一日受齋福德。葢珍寶布施秖是後
X44n0749_p0873a09║世福樂之因，一日夜齋決為出世之因。又珍寶秖
X44n0749_p0873a10║是財施，齋戒具足，法施、無畏施故。
X44n0749_p0873a11║△二、示報優二：初、出果相，二、明因相。今初。
X44n0749_p0873a12║天上廣遠不可稱說，當今人間五十歲，為第一天上
X44n0749_p0873a13║一日一夜，第一四天上壽五百歲，彼人間九百萬歲，
X44n0749_p0873a14║佛法齋者得生此天上。
X44n0749_p0873a15║天上廣遠，不可稱說，總標六天報勝也。先出第一
X44n0749_p0873a16║四王天相，略舉壽命長遠，以顯福盛。餘經明上品
X44n0749_p0873a17║十善得生此天，正法念處經明不殺功德得生此
X44n0749_p0873a18║天，今明佛法齋得生此天。十善是輪王世間正法，
X44n0749_p0873a19║不殺是一分優婆塞終身之戒，佛法齋是一日一
X44n0749_p0873a20║夜精進功德，皆得感此果報。而齋法果報則不止
X44n0749_p0873a21║此，具如下文所明。
X44n0749_p0873a22║人間百歲，為忉利天上一日一夜。忉利天壽千歲，當
X44n0749_p0873a23║人聞三千六百萬歲。
X44n0749_p0873a24║餘經明上品十善增上，得生此天。正法念處經明
X44n0749_p0873b01║不殺不盜功德，得生此天。今亦明佛法齋得生也。
X44n0749_p0873b02║人間二百歲，為鹽天上一日一夜。鹽天壽二千歲，當
X44n0749_p0873b03║人間一億五千二百萬歲。
X44n0749_p0873b04║餘經明上品十善，兼學坐禪，得生此天。正法念處
X44n0749_p0873b05║經明不殺、不盜、不邪婬功德，得生此天。今亦齋法
X44n0749_p0873b06║得生，應云一萬萬零四千四百萬歲，恐譯者不善
X44n0749_p0873b07║方言數目，或復傳寫之悞。
X44n0749_p0873b08║人間四百歲，為兜術天上一日一夜。兜術天壽四千
X44n0749_p0873b09║歲，當人間六億八百萬歲。
X44n0749_p0873b10║餘經明上品十善兼坐禪，得欲界細住，乃生此天。
X44n0749_p0873b11║正法念處經明身三口四功德，得生此天。今亦齋
X44n0749_p0873b12║法得生，應云五萬萬零七千六百萬歲。
X44n0749_p0873b13║人間八百歲，為不憍樂天上一日一夜。不憍樂天壽
X44n0749_p0873b14║八千歲，當人間二十三億四千萬歲。
X44n0749_p0873b15║餘經明上品十善兼修，未到地定，乃生此天。今亦
X44n0749_p0873b16║齋法得生，應云二十三萬萬零四百萬歲。
X44n0749_p0873b17║人間千六百年，為化應聲天上一日一夜。化應天壽
X44n0749_p0873b18║萬六千歲，當人間九十二億一千六百萬歲。
X44n0749_p0873b19║餘經明上品十善，兼得未到地定，乃生此天。今亦
X44n0749_p0873b20║齋法得生，應云九十二萬萬零一千六百萬歲。
X44n0749_p0873b21║△二、明因相。
X44n0749_p0873b22║若人有信、有戒、有聞、有施、有智，奉佛法齋，當命盡時，
X44n0749_p0873b23║其人精神皆生此六天上，安隱快樂。猗善眾多，我少
X44n0749_p0873b24║說耳。凡人行善，魂神上天，受福無量。
X44n0749_p0873c01║猗，輕安也。餘如前釋。
X44n0749_p0873c02║△二、信受奉行二：初、當機奉行，二、大眾信受。今初。
X44n0749_p0873c03║維耶聞佛語，歡喜言：善哉，善哉！世尊！齋之福德甚快
X44n0749_p0873c04║無量，願受佛戒。從今以後，月六齋日，竭力作福至死。
X44n0749_p0873c05║盡壽名為死。又無明斷盡名為死。一約當教，二約
X44n0749_p0873c06║跨節也。
X44n0749_p0873c07║△二、大眾信受。
X44n0749_p0873c08║佛說經已，皆歡喜受教。
X44n0749_p0873c09║能說人清淨故歡喜，佛法度生而說永無名利想
X44n0749_p0873c10║故；所說法清淨故歡喜，出世正真要門不同愛見
X44n0749_p0873c11║論故；聞法獲勝益故歡喜，現在福樂後生善處終
X44n0749_p0873c12║得大泥洹故。
X44n0749_p0873c13║
X44n0749_p0873c14║佛說齋經科註（終）
X44n0749_p0873c15║No. 749-A
X44n0749_p0873c16║ 附受八關齋法（諸經論中，皆明八關齋法。葢以一往判釋，則五戒乃人天因。此
X44n0749_p0873c17║一日夜戒齋，方為出世因也。無論已受五戒，未受五戒，乃至受菩薩優婆塞戒者，皆可隨意受
X44n0749_p0873c18║持。或六齋日，或生日，諱日等，並應發心秉受。）
X44n0749_p0873c19║（本經雖合為八支，而秉受時仍作九支，陳說無過。葢文有開合，義無增減故也。此依毗婆沙等，以易
X44n0749_p0873c20║於秉白故。）
X44n0749_p0873c21║我某甲，歸依佛、歸依法、歸依僧，一日一夜為淨行優
X44n0749_p0873c22║婆（塞夷）如來、至真、等正覺，是我世尊。（三說。如或不能，師應教授。）我某
X44n0749_p0873c23║甲，歸依佛竟、歸依法竟、歸依僧竟，一日一夜為淨行
X44n0749_p0873c24║優婆（塞夷）如來、至真、等正覺，是我世尊。（三說。次應教受戒法。）
X44n0749_p0874a01║【圖】
X44n0749_p0874a02║
X44n0749_p0874a03║
X44n0749_p0874a04║
X44n0749_p0874a05║
X44n0749_p0874a06║
X44n0749_p0874a07║
X44n0749_p0874a08║
X44n0749_p0874a09║
X44n0749_p0874a10║我今以此八關戒齋功德，四恩總報，三有齊資，普與
X44n0749_p0874a11║眾生，同生淨土。（前之八支名戒，不非時食為齋，故名八關戒齋。）
X44n0749_p0874a12║薩婆多毗婆沙云：受八齊法，應言一日一夜不殺
X44n0749_p0874a13║生，令語言決絕，莫使與終身戒相亂。佛本制一日
X44n0749_p0874a14║一夜不得過限，若有力能受，一日過已，次第更受，
X44n0749_p0874a15║隨力多少，不計日數也。夫受齋法，必從他受，於五
X44n0749_p0874a16║眾邊。優婆塞戒經云：若先遣信欲刑戮人，信遲
X44n0749_p0874a17║未至，其人尋後發心受齋。當受齋時，信至即殺。雖
X44n0749_p0874a18║後一時，以戒刀故，不得殺罪。若諸貴人常勅作惡，
X44n0749_p0874a19║若欲受齋，先當敕語遮先諸惡，乃得成就。若先不
X44n0749_p0874a20║遮，輒便受齋者，不名得齋。欲受齋者，先當宣令所
X44n0749_p0874a21║屬國境：我欲受齋，凡是齋日，悉斷諸惡罰戮之事。