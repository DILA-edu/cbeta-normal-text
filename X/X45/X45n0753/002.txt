X45n0753_p0055a01║十地義記卷第二本（此卷盡以何因）
X45n0753_p0055a02║淨影釋　慧遠　撰
X45n0753_p0055a03║請中，初先結前生後，下隨文釋。釋中略以四門分別：
X45n0753_p0055a04║一、明請中所顯之法，二、明依法所成之行，三、以請分
X45n0753_p0055a05║對後廣說互相起成，四、分文解釋。
X45n0753_p0055a06║所顯法者，此請分中正顯地體，體謂出世合如真證，
X45n0753_p0055a07║此體出相心言不及，故下請中因嘿同請，廣顯地法
X45n0753_p0055a08║離名出相不可宣示，以此息相遺說之言，用顯地實
X45n0753_p0055a09║所顯如是。
X45n0753_p0055a10║所成行者，前本分中舉地嘆勝生眾樂欲，今顯地實
X45n0753_p0055a11║為生眾解，解前所明離相地法所成如是。
X45n0753_p0055a12║相起成者，今先以說成於請分，後以請分起下廣說。
X45n0753_p0055a13║言成請者，請中所顯地之體實，離相難彰非詮不顯。
X45n0753_p0055a14║詮別有二：一行、二教。言行詮者，所謂因分方便之行，
X45n0753_p0055a15║此行隨緣依教修起，故說分下依言起行用表真德。
X45n0753_p0055a16║言教詮者，謂以言教遠標真德，故說分下依行起說
X45n0753_p0055a17║顯彼法也。言起說者，於中有二：一對後行明相因起，
X45n0753_p0055a18║以此請中所生之解起後說中所修之行，若無真解
X45n0753_p0055a19║所行顛倒，不能為彼趣證方便，故以請中所生真解
X45n0753_p0055a20║起彼行也。二對後教明相因起，於中有三：第一就彼
X45n0753_p0055a21║菩薩眾請以起後說，彼金剛藏欲說地法，眾若不請
X45n0753_p0055a22║不顯法重則不得說，故因眾請起後說也。二就佛加
X45n0753_p0055a23║請以起後說，於中有三：一就佛請以起後說，彼金剛
X45n0753_p0055a24║藏欲說地法，諸佛不請不顯法重，不得令眾尊敬攝
X45n0753_p0055b01║受，徒說無益，是故嘿住。由佛請故，得顯法重，令眾尊
X45n0753_p0055b02║敬，方得宣說，故以佛請起於後說。二、就佛加以起後
X45n0753_p0055b03║說。彼金剛藏欲說地法，懼眾不堪，不得宣說，是以嘿
X45n0753_p0055b04║住。由佛放光，加被聽者，令其堪聞，方得宣說，故以佛
X45n0753_p0055b05║加起於後說。三、就佛教以起後說。彼金剛藏欲為眾
X45n0753_p0055b06║說，懼眾不信，嘿住不說。由佛教已，宣說之儀，大眾知
X45n0753_p0055b07║是如來所教，言雖寄傳，金剛藏口皆是佛教，語必可
X45n0753_p0055b08║信，方得說地。此前三句合為第二、就佛加請以起後
X45n0753_p0055b09║說。三、以義說二大起於後說。彼金剛藏欲說地法，懼
X45n0753_p0055b10║人於中隨說取著，不得宣說，故下文中辨彰地實微
X45n0753_p0055b11║妙離言，說唯在因，令眾正知，後方得說。此起後教
X45n0753_p0055b12║分文釋者，就此請中大判有二：一、金剛藏說已嘿住，
X45n0753_p0055b13║菩薩及佛咸皆共請；二、觀察下，示說分齊，令眾正知。
X45n0753_p0055b14║前中隨人分請為三：一、解脫請；二、大眾請；三、佛加請。
X45n0753_p0055b15║就此三中，三門分別：第一、就彼一人、多人正助分別。
X45n0753_p0055b16║解脫一人是其正請，佛眾多人是其助請。彼解脫月
X45n0753_p0055b17║是眾上首，知眾有疑，為之啟請。然彼請中云眾堪聞，
X45n0753_p0055b18║眾若不自彰己能聞解脫月語，便是虗謬，彼金剛藏
X45n0753_p0055b19║何緣肯說？故須大眾顯己堪聞，助成彼請。又解脫月
X45n0753_p0055b20║請辭之中云佛加力，令人信解。若佛不加解脫月語，
X45n0753_p0055b21║復是虗妄，彼金剛藏何由肯說？為覆其言，佛同加請。
X45n0753_p0055b22║二、佛、菩薩相對分別。前菩薩請，為顯地法菩薩所學；
X45n0753_p0055b23║後佛加請，為彰地法是佛所證。以佛、菩薩同依此故，
X45n0753_p0055b24║顯法要勝，令人重敬，後方得說。三、以一人、多人及佛
X45n0753_p0055c01║分別。於中有二：一、為起說；二、顯法重。言為說者，彼金
X45n0753_p0055c02║剛藏說已嘿住，不廣分別解脫眾首，宜騰眾意為之
X45n0753_p0055c03║先請。一人之感未若多人，故次第二、明其眾請。同類
X45n0753_p0055c04║啟請，牽感猶微，故次第三、明諸佛請。為重法者，不請
X45n0753_p0055c05║自說，無由得顯法之尊重，故解脫月為法先請。一人
X45n0753_p0055c06║之請顯法不勝，故次第二、大眾同請。菩薩學人顯法
X45n0753_p0055c07║未極，故次第三、諸佛加請。
X45n0753_p0055c08║解脫請中，三門分別：一、請法分別。諸經啟請，法不過
X45n0753_p0055c09║三。何故如是？多則煩廣，少不慇至，故隨一化。遣廣去
X45n0753_p0055c10║略，極為三耳。今解脫月依法三請，通眾及佛，請合有
X45n0753_p0055c11║五。二、請儀分別。諸經請儀不過嘆人，不過嘆法，嘆人
X45n0753_p0055c12║之中無過說聽。今解脫月三請之中，前二嘆人，後一
X45n0753_p0055c13║嘆法。請儀如是，眾及佛請亦同此儀。三、分文辨釋。解
X45n0753_p0055c14║脫請中，文別三對，皆初說者嘿違不說，後明啟請。第
X45n0753_p0055c15║一對中，初金剛藏說已嘿住，後解脫月知眾心疑，為
X45n0753_p0055c16║之問請：仁者堪說，大眾能聞，何故不說？此第一對。第
X45n0753_p0055c17║二對中，初金剛藏乘前請問，顯己嘿意，以為酬答。以
X45n0753_p0055c18║法難說，證信難得，故我不說。解脫乘此嘆眾重請。我
X45n0753_p0055c19║謂仁者更有何意，乃云證信難得不說？今此菩薩善
X45n0753_p0055c20║淨眾集，有證有信，仁者宜說。此第二對。上來兩對嘆
X45n0753_p0055c21║人以請。第三對中，初金剛藏乘前請言，舉損以違。雖
X45n0753_p0055c22║此眾淨，餘樂小者聞生疑惑，長受衰惱。有斯兩損，故
X45n0753_p0055c23║我不說。解脫乘此嘆法重請。仁者但說，莫慮眾疑，諸
X45n0753_p0055c24║佛護念，令人易解。又說多益，勿懼衰惱。然解脫月請
X45n0753_p0056a01║義有餘，彼金剛藏違請理盡，於斯絕言，但為重法嘿
X45n0753_p0056a02║待餘請。初對經中，初金剛藏說已嘿住；是時已下，明
X45n0753_p0056a03║眾心疑，解脫為請。前中兩句：初、金剛藏說地名已，牒
X45n0753_p0056a04║前起後；二、嘿不說，正待後請。下眾對此生欲生疑。就
X45n0753_p0056a05║下請中，初明大眾聞名欲義，覩嘿生疑；時大眾下，明
X45n0753_p0056a06║解脫月知疑為請。復就前中，初對說名，聞已欲義；作
X45n0753_p0056a07║是念下，對不分別，覩嘿生疑。何因何緣，疑恠之辭。是
X45n0753_p0056a08║金剛藏嘿不解者，出所疑事。何因何緣，通釋是一，蓋
X45n0753_p0056a09║是世人疑恠之常辭。世間之人凡有所疑，便作是言：
X45n0753_p0056a10║此何因也？此何緣也？於中別分，非無差異，異相如何？
X45n0753_p0056a11║言何因者，對彼說人以生疑念：何因不說，彼金剛藏
X45n0753_p0056a12║不堪說耶？言何緣者，對其聽眾以生疑念：何緣不說，
X45n0753_p0056a13║我等大眾不堪聞耶？疑意如是。就解脫月知疑請中，
X45n0753_p0056a14║句別有三：一、標請主解脫菩薩；二、知眾疑，為之偈請。
X45n0753_p0056a15║以解脫月，眾之上首，豫察物情，故知眾疑。因緣具足
X45n0753_p0056a16║而嘿不說，可恠之甚，故眾深疑。三、舉請辭。下依此三，
X45n0753_p0056a17║以科論文，宜審記知。
X45n0753_p0056a18║請辭之中，偈文有五，兩門分別：一、徵請分別。徵者，徵
X45n0753_p0056a19║嘿，拂遣眾疑；請者，請說，遂眾心欲。偈中初二，徵問嘿
X45n0753_p0056a20║意。何故之言，徵問辭也。第三一偈，請其宣說。唯願之
X45n0753_p0056a21║言，是請辭也。後之兩偈，略無徵請，理應齊有，偈迮故
X45n0753_p0056a22║無。二、就所嘆說聽分別。初偈嘆彼說者堪說，為遣大
X45n0753_p0056a23║眾何因之疑。後之四偈，嘆眾堪聞，為遣大眾何緣之
X45n0753_p0056a24║疑。嘆說者中，初何故者，徵問之辭。下言不釋徵問之
X45n0753_p0056b01║相，應言何故不解釋也。言淨覺等，徵問所以。仁者！內
X45n0753_p0056b02║有淨覺諸德，更有何因而不解釋？問相如此，文中淨
X45n0753_p0056b03║覺是其總也。淨心思法，故云淨覺。淨覺成人，名淨覺
X45n0753_p0056b04║人。亦可此人內有淨覺，名淨覺人。念等是別。淨覺有
X45n0753_p0056b05║二：一、攝對治，內備諸德；二、離諸過，說時無失。念智具
X45n0753_p0056b06║者，是攝治也。念是四念，智是如智。功德具下，是離過
X45n0753_p0056b07║也。所離有三：一、慳嫉過；二、說懈怠；三、不樂說。功德具
X45n0753_p0056b08║者，離初過也。言說地者，離第二過。言有力者，離第三
X45n0753_p0056b09║過。
X45n0753_p0056b10║後四偈中，初之兩偈嘆同法眾，次有一偈嘆異法眾，
X45n0753_p0056b11║後之一偈總嘆二眾。然此亦名同生、異生。同法、異法，
X45n0753_p0056b12║就行所依以別其眾。初地已上與解脫月同證法性，
X45n0753_p0056b13║名曰同法；地前未同，名為異法。同生、異生，就報以分，
X45n0753_p0056b14║汎解有二：一、就報實以分異同。初地已上與解脫月
X45n0753_p0056b15║同法性身，名曰同生；解行已前雜業未捨，果報不純，
X45n0753_p0056b16║未與解脫同法性身，名為異生。二、隨報相以別同異。
X45n0753_p0056b17║莫問世間及以出世，與解脫月同稟人報，說為同生；
X45n0753_p0056b18║餘龍、鬼等，名為異生。以斯眾中雜諸趣故，此雖優降，
X45n0753_p0056b19║同能受法，是故斯嘆。前同法中，初偈嘆根，後偈嘆欲。
X45n0753_p0056b20║根是宿習，欲是現起。若彼聽者單欲無根，雖聞不解；
X45n0753_p0056b21║有根無欲，設聞不受，故須並嘆。初嘆根中，言何故者，
X45n0753_p0056b22║徵問之辭。下言不演，徵問之相，應言何故，不演義也。
X45n0753_p0056b23║餘決定等，徵問所由。大眾既有決定法器，仁者何故
X45n0753_p0056b24║不演其義？問相如是。然此偈中何故之言？若准前偈，
X45n0753_p0056c01║應貫偈首；若別為問，句句皆有。今就後句徵問何故，
X45n0753_p0056c02║類上皆爾。言決定者，根性明了，離於疑闇，故名決定。
X45n0753_p0056c03║此同法眾咸皆決定，名此一切。此句是總，於中有三：
X45n0753_p0056c04║一、上決定，謂菩薩也。內懷道意，故名菩薩。二、名聞決
X45n0753_p0056c05║定，謂大名稱。顯體為名，標德為稱，通則是一。三、攝受
X45n0753_p0056c06║決定，謂說地名。此三論中廣釋其相。言不演者，猶前
X45n0753_p0056c07║偈中不解之辭，偈文巧妙，綺互言耳。
X45n0753_p0056c08║次一偈中，此眾樂聞，正明有欲此同法，眾非此異法。
X45n0753_p0056c09║下之三句，勸請令說。佛子無畏，是勸辭也。呼金剛藏
X45n0753_p0056c10║以為佛子，非喚大眾。智者，噵此大眾有智。言無畏者，
X45n0753_p0056c11║勸金剛藏莫畏此眾不堪聞也。如是地義，願分別說，
X45n0753_p0056c12║是請說也。
X45n0753_p0056c13║嘆異眾中初句是總，此異生眾根欲無濁故云清淨。
X45n0753_p0056c14║餘句是別，別中明眾離六種濁故得清淨。離懈怠者，
X45n0753_p0056c15║求心䇿懃離不欲濁。嚴者，明眾威儀嚴整離威儀濁。
X45n0753_p0056c16║淨者，明眾聽法心淨遠離蓋濁。安住堅固，明無惡心
X45n0753_p0056c17║除異想濁。功德具者，宿善深厚遠離不足功德濁也。
X45n0753_p0056c18║言智具者，根性明利遠離癡濁。此六種中初離懈怠，
X45n0753_p0056c19║嚴及堅固是其欲也，淨德智具是其根也，隨行差別
X45n0753_p0056c20║故分六耳。
X45n0753_p0056c21║後總嘆中迭相瞻者，同法異法互相瞻望，齊心求法
X45n0753_p0056c22║情無乖異，故名相瞻。住者，住於求法心也。自有求法
X45n0753_p0056c23║而懷嫉慢，故復須言一切咸敬。咸謂皆也。下之半偈
X45n0753_p0056c24║喻顯敬相。齊心趣證如蜂欲熟蜜，專意求教如渴思
X45n0753_p0057a01║甘露。又復如蜂以心趣法，如渴思露求法入心。
X45n0753_p0057a02║論中有二：一、解剛藏嘿住之意；二、釋解脫為眾諮請。
X45n0753_p0057a03║前解嘿中，何故問也？前已自說，今何故嘿？下對釋之。
X45n0753_p0057a04║汎解嘿意，具有五種：一、欲令大眾渴仰請法；二、欲使
X45n0753_p0057a05║諸佛咸皆共請，以顯法重，增眾尊敬；三、為使諸佛加
X45n0753_p0057a06║被聽者，於說能受；四、為使諸佛教已說儀，令物生信；
X45n0753_p0057a07║五、欲因嘿令其眾請，得顯地法寂滅離言。具斯五義，
X45n0753_p0057a08║是故須嘿。今就初二以釋嘿意，餘之三意寄顯文中，
X45n0753_p0057a09║欲令渴者，使諸菩薩渴法請也。復增敬者，為令諸佛
X45n0753_p0057a10║同共加請，顯法尊重，增眾敬也。
X45n0753_p0057a11║自下第二、釋解脫請。然上經中，初明眾疑，後解脫請。
X45n0753_p0057a12║今此論家略不解釋大眾疑念，以眾疑念備顯在於
X45n0753_p0057a13║解脫請中，更無別意，所以不論。就釋解脫啟請之中，
X45n0753_p0057a14║文別有三，依前經中三句釋也：一、釋解脫初請所以；
X45n0753_p0057a15║二、解偈請；三、說何義下，解釋偈辭。初中，何故徵問起
X45n0753_p0057a16║發？向前文中，大眾先疑；何故請中，解脫先請；問意如
X45n0753_p0057a17║是下，對釋之。句別有三：初、言彼眾上首故者，正解解
X45n0753_p0057a18║脫先請所以，彼解脫月是其同法、異法眾首，故先為
X45n0753_p0057a19║請。二、餘問下，明懼眾亂，不得眾請。下大眾請，何故不
X45n0753_p0057a20║亂？依解脫月啟請儀故。三、眾調下，明眾調故，餘者不
X45n0753_p0057a21║請。眾若不調，不避眾亂。
X45n0753_p0057a22║次釋偈請。先問起發直言得請。何故偈請下釋，有三：
X45n0753_p0057a23║一、辨偈相；二、論立意；三、明所為。言偈相者，汎釋有三：
X45n0753_p0057a24║一、偈句名偈，但使諸字共成一句，四句一偈不簡長
X45n0753_p0057b01║行偈頌之別。外國之法八字成句，四句一偈等偈如
X45n0753_p0057b02║是，若不等偈多少不定。二、偈義名偈，莫問長行及以
X45n0753_p0057b03║偈頌，隨言多少但令詮表一義周訖方名為偈。三、偈
X45n0753_p0057b04║頌名偈，欲以等言偈頌諸法說之為偈，今此所論偈
X45n0753_p0057b05║頌名偈。言立意者，立意有二：一、偈言巧，約少字之中
X45n0753_p0057b06║能攝多義，易解易持故立偈頌。二、偈言美，妙用之讚
X45n0753_p0057b07║詠是故須立。今言少字攝多義者，是初意也。為以少
X45n0753_p0057b08║字廣攝說聽菩薩德故，諸讚嘆者多以偈頌，是後意
X45n0753_p0057b09║也。為欲讚美說聽者德，故須偈請。言所為者，為人有
X45n0753_p0057b10║五：一、為利人，略言解法不假廣說，故以偈頌。二、為鈍
X45n0753_p0057b11║人，一聞不得重為偈頌。三者、為於後來眾生欲聞前
X45n0753_p0057b12║法，重為偈頌，如涅槃說。四、為好於美語眾生，故以偈
X45n0753_p0057b13║頌。五、為破於邪見眾生，有人說言：外道法中則有美
X45n0753_p0057b14║言，佛法則無。為破此見故以偈頌。今此偈者，為利根
X45n0753_p0057b15║人略言顯法，故以偈頌。
X45n0753_p0057b16║下釋偈文，於中有四：一略顯偈相并顯偈意，二分判
X45n0753_p0057b17║偈文，三隨文解釋，四相瞻總下總別分別。
X45n0753_p0057b18║就初段中，偈說何義，問以起發，說聽無過，對問辨相。
X45n0753_p0057b19║偈雖有五，據要唯明說聽無過，此如前判。言若有過
X45n0753_p0057b20║不應說者，明其偈意，意為請說，故明無過。然此文中，
X45n0753_p0057b21║返舉有過不應宣說，即顯無過，故應說也。
X45n0753_p0057b22║第二段中說者無過是其初偈，復顯聽者同法決定
X45n0753_p0057b23║是第二偈，言其聽者簡異初偈，言同法者簡後兩偈，
X45n0753_p0057b24║言決定者簡第三偈，有樂聞者是第三偈，復示餘者
X45n0753_p0057c01║是第四偈，又顯皆堪是第五偈，迭相瞻者舉偈顯成
X45n0753_p0057c02║皆堪義也。同法異法兩眾俱能，故曰皆堪。
X45n0753_p0057c03║自下第三、隨文辨釋。解初偈中，先問起發，下舉偈論。
X45n0753_p0057c04║釋論中，先釋淨覺之言，次解偈中何故不釋，後解偈
X45n0753_p0057c05║中念智具等。解淨覺中，句別有二：第一、解釋偏歎所
X45n0753_p0057c06║由。何故，問也。聖德非一，何故解脫偏嘆淨覺？淨覺說
X45n0753_p0057c07║因，對問釋之。覺是說因，是故偏嘆。由覺起言，故名說
X45n0753_p0057c08║因。嘆為起說，故嘆說因。二、覺名覺下，釋經成論。覺名
X45n0753_p0057c09║覺觀，是釋經也。是口言行，是成論也。行是因行，由覺
X45n0753_p0057c10║起言，故名覺觀。為口言行，口言行故，論名說因。有淨
X45n0753_p0057c11║說下，釋顯偈中何故不釋，乘前顯後。有淨說因，是牒
X45n0753_p0057c12║前也。何故不說，是顯後也。徵以顯之。仁者既有淨覺
X45n0753_p0057c13║說因，何故不說？何故猶是偈中？何故不說？猶是偈中
X45n0753_p0057c14║不釋。覺有二下，解念智等。淨覺有二：牒總、開別、攝治、
X45n0753_p0057c15║離過，列其名字。念智是治，修成稱攝。慳等是過，除捨
X45n0753_p0057c16║名離。前攝治中別有所離，後離過中別有能治。為分
X45n0753_p0057c17║兩門，隱顯異名，等別兩名。念智內德，治義顯故，偏名
X45n0753_p0057c18║攝治。彼不慳等，說時無失，彰離義顯，偏名離過。下釋
X45n0753_p0057c19║其相。解初門中，先牒經文，舉論對顯。念智牒經，攝對
X45n0753_p0057c20║治故，舉論對也。所治二下，對行立障，有二：舉數。雜覺
X45n0753_p0057c21║及因，列其名字。常等四倒，思求名覺。穢濁淨心，目之
X45n0753_p0057c22║為雜。此覺是其迷法相倒。心想見等三倒之心，能生
X45n0753_p0057c23║四倒，名雜覺因。憶想分別，辨其相也。不見法如，妄取
X45n0753_p0057c24║染淨因果法相，名想分別。此因是其迷理倒也。下翻
X45n0753_p0058a01║明治。念者牒經，四念釋之，此文不足。若具，應言四念
X45n0753_p0058a02║處慧：身、受、心、法，生念之所，名四念處。照此之解，是四
X45n0753_p0058a03║念也。對治雜覺，翻障顯治。觀身不淨，對治淨倒；觀受
X45n0753_p0058a04║是苦，對治樂倒；觀心無常，對治常倒；觀法無我，對治
X45n0753_p0058a05║我倒。智者牒經，如無相智，釋顯其相。對治雜因，憶想
X45n0753_p0058a06║分別，翻障顯治。下釋離過，亦先牒經，舉論對顯。餘者
X45n0753_p0058a07║牒經，謂偈文中餘功德具說上地等。顯離過者，舉論
X45n0753_p0058a08║對顯。過有三下，對行立障，有三舉數。有三過者，則不
X45n0753_p0058a09║能說，明其過相，妨說故過。次列過名，先問次列。言慳
X45n0753_p0058a10║嫉者，恡法名慳，忌勝云嫉。說懈怠者，有人雖無慳嫉
X45n0753_p0058a11║之心，而惰開演，名說懈怠。不樂說者，有人雖懃，而無
X45n0753_p0058a12║巧慧，凡所言說，令他不樂。下釋過相，但解初過，餘二
X45n0753_p0058a13║不論。慳恡法者，惜自所知。嫉忌他者，忌他勝智，不欲
X45n0753_p0058a14║過己。上來立過。下翻明離。德具牒經，不瞋等具釋顯
X45n0753_p0058a15║其相。三善根中，不貪處始，不瞋為次，不癡為終。何不
X45n0753_p0058a16║舉始等取中後，乃舉不瞋等餘功德？釋言：瞋是菩薩
X45n0753_p0058a17║重過，是故偏舉。又為簡去不癡善根，故舉不瞋向前
X45n0753_p0058a18║等取不貪善根。何故須爾？不癡是前念智所收，非離
X45n0753_p0058a19║過門，所以簡之。今為對於慳嫉二過，故舉不瞋等取
X45n0753_p0058a20║不貪，不貪治慳，不瞋治嫉，以慳是貪，嫉是瞋故，示無
X45n0753_p0058a21║初過，對過彰離。說上牒經，宣說十地上妙之法，名說
X45n0753_p0058a22║上地，示無第二，對過彰離。有力牒經，謂有方便巧說
X45n0753_p0058a23║之力，示無第三，對過彰離，以有巧力，無他不樂。第二
X45n0753_p0058a24║偈中，初結前生後二種淨覺，嘆說者已，是結前也。前
X45n0753_p0058b01║就淨覺開出攝治、離過二種，將總名別，是故說為二
X45n0753_p0058b02║種淨覺。亦可二種牒向，攝治、離過二種淨覺牒向。初
X45n0753_p0058b03║總淨覺返指前文名為嘆已，次嘆聽者是生後也。下
X45n0753_p0058b04║舉偈論釋。先解，初總決定牒經，黠慧明了釋其相也。
X45n0753_p0058b05║決定是根、根體是慧，就智慧中知教稱黠、入證名慧，
X45n0753_p0058b06║此無二闇故曰明了。下釋餘別，於中有四：初決定有
X45n0753_p0058b07║三，就總開別，二列名辨釋。上決定者求心勝也。所求
X45n0753_p0058b08║殊勝二乘不加，故名為上。就總決定開出此上，名上
X45n0753_p0058b09║決定。下兩句中決定例然。願菩提者釋其相也。謂諸
X45n0753_p0058b10║菩薩求佛之意，諸德皆上就主說願。名聞決定顯德
X45n0753_p0058b11║勝也。內德既盈美響遐振，故舉名聞以顯內德。他善
X45n0753_p0058b12║敬者釋其相也。名稱美大故令他重。攝受決定受法
X45n0753_p0058b13║勝也。於所說地堪能領納，故名攝受。說者善知顯能
X45n0753_p0058b14║受也。以金剛藏說法之者，知其堪受為說地名，故知
X45n0753_p0058b15║大眾現在堪能攝受地法。此三種中隨別以分，前之
X45n0753_p0058b16║兩門是證決定，後一是其阿二決定，通則三種皆是
X45n0753_p0058b17║阿含及證決定。以二決定是其智德，並依願心故說
X45n0753_p0058b18║為上。智德內成、名聞外彰，故曰名聞。於證阿含現能
X45n0753_p0058b19║攝受，故曰攝受。三以經帖四。如是次第比（扶必反）經對
X45n0753_p0058b20║論，經有三句、論有三句，以初帖初、以後帖後，文次不
X45n0753_p0058b21║越故曰次第。何不演義略而不解？釋樂欲中初簡前
X45n0753_p0058b22║根，明須後欲以為起發。雖有決定，是簡前根，辨得兼
X45n0753_p0058b23║失，故云雖矣。有根是得，無欲是失。心不欲下，明須後
X45n0753_p0058b24║欲，此返言耳。若正應言：有心欲聞，方得為說。下舉偈
X45n0753_p0058c01║論釋。解初句中，文別有三：一、以阿含及證決定對現
X45n0753_p0058c02║樂欲三法辨異；二、無現前下，返舉無失；三、示現下，順
X45n0753_p0058c03║彰有得。今此何故就三辨異？三若不異，前明有根即
X45n0753_p0058c04║是有欲，何須此偈更明有欲？正由別故。前雖有根，不
X45n0753_p0058c05║妨無欲，故復明之。言決定者，牒前決定。欲以前根對
X45n0753_p0058c06║此辨異，故須牒之。下正辨異。初有阿含，非證決定，明
X45n0753_p0058c07║阿含根異證根也。所謂自有阿含決定，非證決定，不
X45n0753_p0058c08║言其無。如色非心，不言無心。有非現前，明證阿含二
X45n0753_p0058c09║種機根非現樂欲。所謂自有證與阿含二種決定，非
X45n0753_p0058c10║現樂欲，不言其無。何故樂欲名現決定？良以根法過
X45n0753_p0058c11║習令成，欲是現在對緣新生，為簡前根，故名現前。此
X45n0753_p0058c12║欲於法亦有決定趣向之義，故名決定。上來第一、三
X45n0753_p0058c13║法辨異。無現前下，是第二段，返舉無失。無現前者，無
X45n0753_p0058c14║現欲心。法器不滿，不能聽者，有根無欲，名器不滿。器
X45n0753_p0058c15║不滿故，不能聽受。示現此下，是第三段，順彰有得。謂
X45n0753_p0058c16║示此會同法之眾，根欲並備，名具法器，具故堪受。偈
X45n0753_p0058c17║言已下，釋第二句。先舉偈文，下廣釋之，但釋智字。佛
X45n0753_p0058c18║子無畏，略而不解。智有二者，牒以舉數，此明大眾智
X45n0753_p0058c19║有二也。下列其名。言證法者，明同法眾先證法也。舉
X45n0753_p0058c20║其先證，明後亦然。言現受者，明同法眾有證阿含二
X45n0753_p0058c21║種根欲，堪能現受證教法也。如是知下，釋後半偈，於
X45n0753_p0058c22║中牒前顯後請相。釋異法中，初結前起後，下舉偈論
X45n0753_p0058c23║釋。先解初總，清淨牒經。言不濁者，此以不濁釋初淨
X45n0753_p0058c24║也。下釋餘別，於中有二：一、總舉六濁對之顯淨；二、別
X45n0753_p0059a01║舉六濁對之顯淨。於中，初先別舉六濁；何者，問也。下
X45n0753_p0059a02║列其名。不欲濁者，無心飡採。威儀濁者，形不恭肅。言
X45n0753_p0059a03║蓋濁者，五蓋覆心。異想濁者，文中自釋。妬勝望人，破
X45n0753_p0059a04║壞對法。不足濁者，謂多病等。癡者，所謂聞而不解。謂
X45n0753_p0059a05║愚闇等，釋顯其相。迷教稱愚，惑理曰闇，通則義齊。六
X45n0753_p0059a06║中不欲、威儀、異想，無其欲也。餘無根也。翻此即是根
X45n0753_p0059a07║欲具足，隨行參差，故分六耳。下翻顯淨，於中有五：初
X45n0753_p0059a08║言此治有六不濁，總以標舉；二、別釋堅固，正為修行
X45n0753_p0059a09║不雜餘想，名修堅固，以此微隱，故偏釋之；三、如是次
X45n0753_p0059a10║下，障治相望，明其次第；四、廣顯治相；五、此六句下，總
X45n0753_p0059a11║以結之。第五偈中，先結前生後。言是二偈嘆同生者，
X45n0753_p0059a12║結嘆同法二偈文也。次嘆異者，結嘆異生一偈文也。
X45n0753_p0059a13║言後一偈顯二淨者，是生後也。下舉偈文，論釋可知。
X45n0753_p0059a14║上來第三、隨文辨釋。相瞻總下，是第四段、總別分別。
X45n0753_p0059a15║於中，先就第五偈文明其總別；如是餘下，類前四偈，
X45n0753_p0059a16║皆有總別、同異、成壞。如上說者，如前十入六決定中
X45n0753_p0059a17║已廣說也。上雖已說，此五偈中得具以不？隨義求之，
X45n0753_p0059a18║第一、第二、第四偈中得具六相，餘兩偈中但有總別，
X45n0753_p0059a19║不得具有，故此論主不別為之。
X45n0753_p0059a20║大智已下，是第二對。就此對中，初金剛藏乘前啟請，
X45n0753_p0059a21║顯己嘿意；後解脫月乘言重請。前中，先經，後論解釋。
X45n0753_p0059a22║經有六偈，初偈經家彰金剛藏酬答之意，後五正是
X45n0753_p0059a23║酬答之辭。就初偈中，第一、第三句正是答意，後論解
X45n0753_p0059a24║釋，第二、第四句易解不釋。
X45n0753_p0059b01║就所釋中，欲令眾悅是總答意。悅猶喜也。此云何總？
X45n0753_p0059b02║說偈之意總為眾喜，故名此悅以為總矣。何故說偈
X45n0753_p0059b03║總為眾悅？對前大眾疑惱故爾。前者大眾覩嘿疑惱，
X45n0753_p0059b04║解脫為請，今此說偈為除彼疑，故令眾悅。大智、無畏
X45n0753_p0059b05║是其別也，成彼總悅。欲令眾悅乃是說者當時之意，
X45n0753_p0059b06║智及無畏是後經家讚嘆之辭，何得以彼後時嘆辭
X45n0753_p0059b07║成前總悅？然此雖復言彰在後，論其語意當時具有，
X45n0753_p0059b08║故就本意以成總悅。云何名為大智、無畏？言大智者，
X45n0753_p0059b09║彼金剛藏說偈彰己有智堪說；言無畏者，彼金剛藏
X45n0753_p0059b10║說偈彰己不畏此眾、不堪聽受。何故用此成總眾悅？
X45n0753_p0059b11║對前大眾不悅故爾。前者大眾覩嘿疑惱，疑惱有二：
X45n0753_p0059b12║一、疑說者無智不堪，則說無日；二、疑大眾不堪聞故，
X45n0753_p0059b13║令彼不說則聞無期。解脫知眾有此二疑，故前讚嘆
X45n0753_p0059b14║說、聽兩堪請嘿所由。此金剛藏對前兩問遣眾二疑，
X45n0753_p0059b15║是故說偈彰己有智堪能說也。除前大眾何因之疑，
X45n0753_p0059b16║顯己不畏此眾不堪。除前大眾何緣之疑，偈文之中
X45n0753_p0059b17║何曾說言有智、無畏，而言說偈顯己有無？然就偈中
X45n0753_p0059b18║雖無此言，對前疑問言意方顯。大眾前疑說、聽不堪，
X45n0753_p0059b19║解脫為請，此金剛藏說偈酬答但言難說，故我不說。
X45n0753_p0059b20║不云自己無智不堪，即是顯己有智堪說。但言難聞，
X45n0753_p0059b21║世聞之人證信難得，故我不說。不言此眾不堪聽受，
X45n0753_p0059b22║即是顯己不畏此眾、不堪聽聞。集經之者明鑒此意，
X45n0753_p0059b23║舉以成悅。
X45n0753_p0059b24║後五偈中，初之二偈明法難說，次有一偈彰法難聞，
X45n0753_p0059c01║次有一偈喻難說聞，末後一偈舉難結嘿。前二偈中，
X45n0753_p0059c02║法有四重：一、總舉法難；二、第一希有，顯其難相；三、菩
X45n0753_p0059c03║薩行等，出難法體；四、微難見下，彰難所以。就初偈中
X45n0753_p0059c04║有前三重，第二偈中有第四重。初言難者，總明地法
X45n0753_p0059c05║是其難也。所說地法難證難信，故名為難，難故叵說。
X45n0753_p0059c06║雖復言難，難猶未彰，故下顯之。言第一者，明所說法
X45n0753_p0059c07║體出名相，難可證也。言希有者，明所說法在相所無，
X45n0753_p0059c08║難可信也。第三重中，初出難體；佛根本下，轉以指斥。
X45n0753_p0059c09║所行示者，是其證道，此即出前第一法體。證心涉境，
X45n0753_p0059c10║故名為行，行顯名示。若依前翻，名所行見，見猶示也。
X45n0753_p0059c11║言地事者，是其教道，此即出前希有法體。教行差別，
X45n0753_p0059c12║十位殊分，名曰地事。分別上者，顯前地事說彼勝上
X45n0753_p0059c13║平等之法以為十差，名分別上。諸佛本者，轉以指斥
X45n0753_p0059c14║諸佛之本是其行事，分別上也。言是佛本，簡異緣修
X45n0753_p0059c15║對治之行，緣治終滅，不能究竟為佛根本。今言佛本，
X45n0753_p0059c16║明是真德，此證與教皆是真德，故言佛本。真德云何？
X45n0753_p0059c17║名證名教，廢詮論實，真體一味，說之為證。真從詮異，
X45n0753_p0059c18║說為十地，目之為教。由此皆真，故悉叵說。
X45n0753_p0059c19║第二偈中前之三句正顯地法難說所以，第四一句
X45n0753_p0059c20║舉聞迷悶顯成難說。前三句中初有兩句對劣彰深，
X45n0753_p0059c21║第三句中境界智者就勝顯妙，無漏兩字雙釋前二
X45n0753_p0059c22║顯成難說。初兩句中難得是總，微等是別。別中有四：
X45n0753_p0059c23║初言微者不同聞慧，二難見者不同思慧，三離念者
X45n0753_p0059c24║不同修慧，四非心地不同出世報生識智。下次就勝
X45n0753_p0060a01║以顯其妙。境界智者依外國語，順此應言智境界也。
X45n0753_p0060a02║地法唯是真慧所照故名智境，亦可是彼智之分齊
X45n0753_p0060a03║名智境界。言無漏者，釋是智境非餘境也。
X45n0753_p0060a04║第三偈中初至能聞正明難聞，智微細者明難所以。
X45n0753_p0060a05║然就前中返舉能聞以顯難聞，何不直論？兼欲使人
X45n0753_p0060a06║學能聞故。於中初總深信等別，能聞復總。所言持心
X45n0753_p0060a07║如金剛者，持聽法心堅如金剛，堅有證信，深信佛慧
X45n0753_p0060a08║是信堅也。此名地法為佛智慧，心地無我是證堅也。
X45n0753_p0060a09║具此二堅方始能聞，即顯無者不堪聞矣。難所以中
X45n0753_p0060a10║智者還是就勝顯妙，彰此地法唯是真實證智境界，
X45n0753_p0060a11║微細還是對劣彰深，明此地法非四心境，故言微細
X45n0753_p0060a12║是智境界，非餘境界所以難聞。
X45n0753_p0060a13║第四偈中，初至難見，正明地法難說難聞；佛無漏者，
X45n0753_p0060a14║彰難所以。前中，初喻，後以法合。准法驗喻，喻少不足，
X45n0753_p0060a15║所謂少於分別難見，此正取其空中畫處、風處為喻。
X45n0753_p0060a16║就下合中，智如是者，謂十地智，如彼空中風畫處也。
X45n0753_p0060a17║分別難者，明難說也。言難見者，彰難聞也。此難一字，
X45n0753_p0060a18║兩向屬之。難所以中，佛無漏者，以佛境界無漏法故，
X45n0753_p0060a19║不可說聞。
X45n0753_p0060a20║第五偈中，初之三句牒前法難，末後一句結己嘿意。
X45n0753_p0060a21║念佛慧者，念前地法是佛如來本所行道，故言佛慧，
X45n0753_p0060a22║此句是總。言第一者，牒上難說，牒初偈中第一言也。
X45n0753_p0060a23║世難知者，牒上難聞，此乃對上難聞之中心地無我，
X45n0753_p0060a24║明世眾生不能證知。言希有者，牒上難說，牒初偈中
X45n0753_p0060b01║希有言也。言難信者，牒上難聞，對難聞中深信之言，
X45n0753_p0060b02║明世眾生不能信也。前句之中，先舉第一，後顯難知；
X45n0753_p0060b03║後句之中，先明難信，後彰希有，文左右耳。又前句中
X45n0753_p0060b04║直云第一，後句之中言希有法，文之隱顯。又前句中
X45n0753_p0060b05║言世難知，後句之中略不明世，偈迮故爾。
X45n0753_p0060b06║下，以論釋。解初偈中，先解眾悅。悅是偈意，故言是總。
X45n0753_p0060b07║就意說總，非就文也。答有二下，解智、無畏。句別有五：
X45n0753_p0060b08║一、就總開別；二、列其二名。言堪答者，是其智也。智能
X45n0753_p0060b09║起說，是故名堪。言不怯者，是無畏也。謂金剛藏不懼
X45n0753_p0060b10║此眾不堪聽受，非如大眾威德畏等。自畏於他，此二
X45n0753_p0060b11║成初總酬答故，皆名酬答。亦可答中開出此二，將總
X45n0753_p0060b12║名別，故並稱答。三、以偈帖；四、釋其相。離不堪者，解初
X45n0753_p0060b13║智也。離不正者，釋無畏也。若畏此眾不堪聽受，隨情
X45n0753_p0060b14║曲說，名為不正。知眾能聞，不畏不堪，以法正授，名離
X45n0753_p0060b15║不正。若爾，何不為之宣說？懼畏世人無證信故。五、示
X45n0753_p0060b16║現下，雙結前二。自無過者，離不堪也。他無過者，離不
X45n0753_p0060b17║正也。他堪受故，名他無過，非自於他無怖畏過。
X45n0753_p0060b18║解餘偈中，初問答略顯何者答相，是其問也。前文之
X45n0753_p0060b19║中已言眾悅是正答相，云何復問何者答相？答相有
X45n0753_p0060b20║二：一是意相，二是言相。前令眾悅是答意相，言相未
X45n0753_p0060b21║顯，故此問之。此法難說復難聞者，略答顯也。難說難
X45n0753_p0060b22║聞，備如前判。云何難下，依文廣釋。先解難說云何問
X45n0753_p0060b23║也，下對釋之。
X45n0753_p0060b24║解初偈中，先舉後釋。偈中三重，次第辨釋。難者難得，
X45n0753_p0060c01║解第一重。難可證得，難可信得，故曰難得。以難得故，
X45n0753_p0060c02║說無利益，不可宣說。難有二下，釋第二重。於中，初先
X45n0753_p0060c03║牒總開別。最及未有，列其名字，體出名相，說之為最。
X45n0753_p0060c04║在相所無，名未曾有，此二皆是難中開出，故並稱難。
X45n0753_p0060c05║如經下，帖第一、帖最希、帖未有，此二示難，結別成總。
X45n0753_p0060c06║以此二別，顯初總難，故曰示難。何者是下，釋第三重
X45n0753_p0060c07║難之法體。於中，先解菩薩行事，後釋佛本。解行事中，
X45n0753_p0060c08║何者是難，徵前起後。偈言已下，舉後對前，下依文釋。
X45n0753_p0060c09║行者，牒經。出世智者，是證智也。示者，牒經。言顯示者，
X45n0753_p0060c10║證相現前，名曰顯示。地事，牒經。地行事者，所謂十地
X45n0753_p0060c11║教道之行，行別名事。分別上者，牒舉經文。言說勝者，
X45n0753_p0060c12║說解分別，勝解上也。說彼勝上平等證法，以為十差，
X45n0753_p0060c13║故言說勝。釋佛本中，何者菩薩行，徵前起後。偈言已
X45n0753_p0060c14║下，舉後對前，下依文釋。佛者，牒經。覺者，論主以覺解
X45n0753_p0060c15║佛，覺謂覺察。以此准驗，外國之言，覺之與佛，各別有
X45n0753_p0060c16║名。名雖有別，其義不殊，其猶眼目，故得以覺解釋佛
X45n0753_p0060c17║義。若無別稱，論主終不自為胡語，自作漢翻，判無斯
X45n0753_p0060c18║理。佛智故者，解佛是覺，以佛是智，故得名覺。根本之
X45n0753_p0060c19║言，略不解釋。
X45n0753_p0060c20║第二偈中，文別有三：一、結前生後。已說難者，是結前
X45n0753_p0060c21║也。次說所以難，是生後也。二、問答略顯。何者，問也。何
X45n0753_p0060c22║者是其難之所以？菩薩行下，是其答也。行事義住，明
X45n0753_p0060c23║難所以。行者，牒前所行示也。事者，牒前地事言也。此
X45n0753_p0060c24║行與事，即理而成，名為義住。以即理故，不可宣說。下
X45n0753_p0061a01║言不可如是說者，結成難說。此語是倒，若正為文，應
X45n0753_p0061a02║言如是不可說也。如是，牒前行事義住。不可說者，結
X45n0753_p0061a03║成難說。三、問答廣釋。云何義住，是其問也。但問初門
X45n0753_p0061a04║不可說者，略而不問。若具，應言云何義住，云何如是
X45n0753_p0061a05║不可說也。下舉偈對問，然後釋文。
X45n0753_p0061a06║論中，初先釋上三句；若聞迷悶，在後別解。前中經文
X45n0753_p0061a07║攝為三分：初至難得合為一分，對劣彰勝；境界智者
X45n0753_p0061a08║復為一分，就勝顯妙；無漏為一，雙釋前二。論依此三，
X45n0753_p0061a09║次第別釋。於中，初先依文正解；如是深下，次第結之。
X45n0753_p0061a10║解初分中，文別有四：一、分定總別。難得是總，微等是
X45n0753_p0061a11║別。二、釋總開別。初言難者，難可證得，是釋總也；難有
X45n0753_p0061a12║四種，是開別也。三、隨別列名。微等皆從難得中出，將
X45n0753_p0061a13║總名別，皆名難得。四、依名廣釋。微牒初門。非聞境者，
X45n0753_p0061a14║非是聞慧所知境也。亦可非是聞慧分齊，名非聞境。
X45n0753_p0061a15║下諸句中，非境例然。噵言麤事不須思者，舉麤顯微，
X45n0753_p0061a16║教法麤事不假思故，聞慧能得，地實微故，非聞境也。
X45n0753_p0061a17║難見難得牒第二門。非思境者，向言微故，非聞慧境，
X45n0753_p0061a18║思應能得，故今說言以難見故，非思境也。離念難得
X45n0753_p0061a19║牒第三門。非修境者，問言難見非思境界，修慧應得，
X45n0753_p0061a20║故今說言以離念故，非修境也。聞、思、修等皆在世間，
X45n0753_p0061a21║何故修中偏言世間？釋言通論報生識智及與真智
X45n0753_p0061a22║皆是修慧，今為簡彼，故言非世修慧境也。示三界下，
X45n0753_p0061a23║重辨世修，示現三界是世間也。心心數法分別修智，
X45n0753_p0061a24║是其世間修道智也。心是六識、七識心體，想、受、行等
X45n0753_p0061b01║是其數法。此心法中所起之慧，名為分別世間修智，
X45n0753_p0061b02║真實地法非此境也。非心地者，牒第四門。報生識智
X45n0753_p0061b03║非境界者，向言非是世修境界，初地已上報生識智
X45n0753_p0061b04║應當能知，故今說言非心地故，亦非報生識智境也。
X45n0753_p0061b05║初地已上變易果心是報生智，是義云何？聖人過修
X45n0753_p0061b06║無漏業因，生便見法無常、苦、空、無我等義，名報生智；
X45n0753_p0061b07║成就現前，名為善得；增長明照，名修道智。亦可地上
X45n0753_p0061b08║形報始起，名為報生；變易果心與報俱起，生便得之，
X45n0753_p0061b09║不須現習，故名報生善得修智。此是無常分別心故，
X45n0753_p0061b10║地非其境。言心境界是心地者，重顯心地妄心分齊
X45n0753_p0061b11║是心地也。釋智境中有二問答：初一問答，以智顯法。
X45n0753_p0061b12║此誰境者，是其問也。上來四心皆言非境，未知地法
X45n0753_p0061b13║是誰境界，故為此問。偈言已下，舉經答之。真慧所照，
X45n0753_p0061b14║故言智境。亦可是彼實智分齊，名智境界。下一問答，
X45n0753_p0061b15║約法辨智。何者是智，是其問也。上來四心同者是智，
X45n0753_p0061b16║地非彼境。今言智境，何者是乎？見實義者，答以辨之。
X45n0753_p0061b17║證見實義，方是其智，不同前四。上來明其行事義住。
X45n0753_p0061b18║何故非下，解釋無漏，顯成如是不可說也。何故非餘，
X45n0753_p0061b19║問以起發無漏故者，舉偈對問。以無漏故，唯是智境，
X45n0753_p0061b20║非四心境。縱是無漏，何妨世知？故復釋言是出世義，
X45n0753_p0061b21║是故非是世間境也。是出世故，唯智境界；非世間故，
X45n0753_p0061b22║非餘聞等四心境界。
X45n0753_p0061b23║上來第一依文解釋。如是深下，次第結之。如是深者，
X45n0753_p0061b24║結前難得非四心境。如是可解，結前第二境界智也。
X45n0753_p0061c01║不可說者，結無漏也。下釋迷悶，先牒後解。云何迷悶？
X45n0753_p0061c02║問以起發。隨聞着者，釋迷悶也。執言取法覆障真實，
X45n0753_p0061c03║故曰迷悶。言聞即聞非不聞者，顯取著義。執言取實
X45n0753_p0061c04║名為即聞，不知地實寂滅離言名非不聞。
X45n0753_p0061c05║釋難聞中先結前起，後下舉偈論釋。先解難聞，智微
X45n0753_p0061c06║細下難聞所以，在後別論。前中有四：一釋總開別。堅
X45n0753_p0061c07║如金剛是釋總也，堅有二種是開別也。二隨別列名。
X45n0753_p0061c08║證信二種堅中開出，故並稱竪。三分總異別。此三句
X45n0753_p0061c09║者，此偈文中初之三句。言堅是總、餘是別者，初堅是
X45n0753_p0061c10║總，證信二堅是其別也。四云何下隨別解釋。先解信
X45n0753_p0061c11║堅。云何，問也。下釋其相。唯佛所知非我境界，明信之
X45n0753_p0061c12║深。仰推如來自處無知，故信深也。佛菩提下彰深而
X45n0753_p0061c13║信。菩提是其自行證法，曠窮法性故曰無邊。所說種
X45n0753_p0061c14║種利他教法，教門差別名為種種。前言無邊後云種
X45n0753_p0061c15║種，文綺互耳。於中決定名之為信。就解證中，初先雙
X45n0753_p0061c16║問以為起發，云何心地問所證法，云何無我問能證
X45n0753_p0061c17║智，下對釋之。言心地者，牒舉初問。隨心所受三界中
X45n0753_p0061c18║報，六根身也。隨心所行一切境界，六塵法也。此十二
X45n0753_p0061c19║入生心之所，故曰心地。諸法皆是，且舉斯耳。無我智
X45n0753_p0061c20║者，牒向後問，有二舉數。我空法空如實知者，辨列其
X45n0753_p0061c21║相，義有通別。通而論之，於十二入假名法中而得空
X45n0753_p0061c22║者名知我空，得實無我名知法空。別則於內六根身
X45n0753_p0061c23║中得空平等名知我空，於外六塵我所法中得空平
X45n0753_p0061c24║等名知法空。此義如後二地中釋。下次解釋智微細
X45n0753_p0062a01║義。先牒經文，是中正應舉智微細。能聞屬上，相隨故
X45n0753_p0062a02║來。難知略釋。如是微細如上所說，指前廣顯。如前偈
X45n0753_p0062a03║中四心不及，故曰微細。
X45n0753_p0062a04║第四偈中，今以喻者略舉起發，下舉偈論釋。於中先
X45n0753_p0062a05║明法喻之相，次科後釋。法喻相者，今此正取空中畫
X45n0753_p0062a06║處、風處為喻。處必依空，故明虗空；處必約於風畫以
X45n0753_p0062a07║論，故明風畫隨喻具論。空喻證體，風畫喻說，風畫住
X45n0753_p0062a08║處喻其所說差別十地。如空雖等，約風、約畫、住處差
X45n0753_p0062a09║別，所況如是；證體雖等，約言說故，十地差別。如虗空
X45n0753_p0062a10║中，風處、畫處雖復差別，空為體故，離相難見；十地如
X45n0753_p0062a11║是，雖復差別，證為體故，離相難見。又如空中，畫處、風
X45n0753_p0062a12║處雖復難見，是有不無；十地如是，雖復難見，是有不
X45n0753_p0062a13║無。法喻如是，次科其文。論中有三：一、解喻文；二、如是
X45n0753_p0062a14║佛智顯示已下，解釋合文，佛與無漏略不解釋；三、畫
X45n0753_p0062a15║者下，重合前喻。就初段中，喻隱難識，是故論家廣喻
X45n0753_p0062a16║廣合。於中具有四種三句：一、就畫為三，二、就風為三，
X45n0753_p0062a17║三、就風畫合以為三，合喻便故；四、合喻有三，科分麤
X45n0753_p0062a18║爾。次釋其文。畫中三者，如空畫色是第一句，舉其喻
X45n0753_p0062a19║相。此乃舉其動筆之畫以為喻相，與下虗空跡喻少
X45n0753_p0062a20║異。言如壁者是第二句，明其畫處是有不無。以空畫
X45n0753_p0062a21║處有相難明，故寄壁上畫處顯之。是中不住，故不可
X45n0753_p0062a22║見是第三句，明其畫處離相難見。風喻三者，如空中
X45n0753_p0062a23║風是第一句，如樹葉者是第二句，不住不見是第三
X45n0753_p0062a24║句，義同前畫。此動作下，合為三句。此動作者是第一
X45n0753_p0062b01║句，牒前二中第一句也。動牒前風，作牒前畫。非不空
X45n0753_p0062b02║中有此二事是第二句，牒前二中第二句也。明虗空
X45n0753_p0062b03║中非無風、畫二種處事，如是空事不可說處是第三
X45n0753_p0062b04║句，牒前二中第三句也。名虗空中風、畫兩處為空處
X45n0753_p0062b05║事，此二處事空為體故，不可分別此是畫處、此是風
X45n0753_p0062b06║處，此是高處、此是下處，如是一切是故名為不可說
X45n0753_p0062b07║處。然向別中言不可見喻法難聞，此云叵說，況法難
X45n0753_p0062b08║說有此左右？是畫風下，合中三句。先合初句，次合第
X45n0753_p0062b09║三，却合第二。是畫風如說，合上初句。是者，是其牒法
X45n0753_p0062b10║之辭，是前風、畫如似說也。說是一法，云何得合風、畫
X45n0753_p0062b11║兩喻？說中有聲及名字等，故得合之。如下虗空鳥跡
X45n0753_p0062b12║喻中，跡處為喻，合之以證。此中宣說動筆之畫、飄忽
X45n0753_p0062b13║之風以為喻故，合之以說。有斯左右，宜須記知。以非
X45n0753_p0062b14║性下，超合第三離相難見。所說十地不同能詮，故不
X45n0753_p0062b15║可見。然向喻中直以不住成其難見，今此合中兩義
X45n0753_p0062b16║釋之。以非自性，故不可見，是初義也。如彼喻中，風、畫
X45n0753_p0062b17║兩處不同風、畫之自性，故不可得見。十地如是，不同
X45n0753_p0062b18║能詮音聲等性，故不可見。故下虗空鳥跡喻云非如
X45n0753_p0062b19║聲性，故不可見，是不住故，第二義也。如空平等，無可
X45n0753_p0062b20║依住，故彼空中風處、畫處不可得見。地實如是，離相
X45n0753_p0062b21║平等，無可依住，故彼實處差別十地不可得見。以其
X45n0753_p0062b22║客下，却合第二是有不無。如彼喻中，虗空先有，說之
X45n0753_p0062b23║為主；風、畫後依，義說為客。以其風、畫二種客故，空中
X45n0753_p0062b24║風處、畫處不無所況。如是地實為主，言說為客，以其
X45n0753_p0062c01║客故，平等證中十地不無。十地差別，由言分異，旨從
X45n0753_p0062c02║詮目，故曰言說。亦可此文略少不足。若具，應言：非不
X45n0753_p0062c03║於中有此言說。所說十地，下解合文。如是佛智，解釋
X45n0753_p0062c04║偈中智如是也。十地是佛本所行智，故云佛智。言說
X45n0753_p0062c05║顯等，解釋分別。諸地漸增，名校量勝，言說顯此，故曰
X45n0753_p0062c06║分別。難見舉經，更無別解。自下第三，重合前喻。何故
X45n0753_p0062c07║重合？向前以說，總合風、畫。相別未分，故下隨喻別以
X45n0753_p0062c08║合之。先合畫喻。畫喻名等，正合前喻。何以故下，問答
X45n0753_p0062c09║辨釋。何故，問也。今此為明法之難說，說是音聲，風喻
X45n0753_p0062c10║便足。何故以畫喻名字等？依相說者，答以顯之。以聲
X45n0753_p0062c11║依於名字等相，方得說地，故畫喻之。下合風喻。風喻
X45n0753_p0062c12║聲者，正合前喻。以此二下，釋合所以。若具為文，亦應
X45n0753_p0062c13║先問。問意：如何直以畫喻喻名字等，顯法便足，何勞
X45n0753_p0062c14║以風況彼音聲？此之問辭，文中略無。下直釋之。說之
X45n0753_p0062c15║與聽，要藉聲、字二種事故，須立風喻況彼音聲。
X45n0753_p0062c16║就下解釋第五偈中，初先牒問以為發起。如是可說，
X45n0753_p0062c17║牒前以此二事說也。如是可聞，牒前以此二事聞也。
X45n0753_p0062c18║如是難見，牒前顯示地校量勝，分別難見。何故不說，
X45n0753_p0062c19║徵問起後。若如上言，法正難見，非難說聞，何故不說？
X45n0753_p0062c20║次舉偈答。證信難得，故我不說。下以論釋，解後三句：
X45n0753_p0062c21║初句不論；言難證者，釋第二句；難決定者，釋第三句；
X45n0753_p0062c22║此偈已下，釋第四句。於中，先舉可說可聞，返解嘿義；
X45n0753_p0062c23║世難得下，順釋應嘿。
X45n0753_p0062c24║解脫聞下，是第二、請。經中有三：一、解脫月聞違重請，
X45n0753_p0063a01║總嘆眾淨。聞說是已，是聞違也。聞前偈中難知難信，
X45n0753_p0063a02║故嘿之言，故嘆眾也。請金剛藏，是重請也。是大菩薩
X45n0753_p0063a03║善淨眾集，是總嘆也。二、善淨心下，廣嘆眾淨。於中十
X45n0753_p0063a04║句，淨心是總，餘九是別。問曰：何故前請之中，同生、異
X45n0753_p0063a05║生二眾別嘆，今此合嘆？釋言：前者懼金剛藏偏畏異
X45n0753_p0063a06║生不堪聽受，故嘿不說，故須別嘆異生眾淨。上金剛
X45n0753_p0063a07║藏酬答之中，但言世間證信難得，不言異生不堪聽
X45n0753_p0063a08║受，故此總嘆。下眾請中，義亦同然。三、善哉下，結請令
X45n0753_p0063a09║說。言善哉者，嘆眾善也。此眾既善，仁者宜說，亦可名
X45n0753_p0063a10║彼說地為善。以是善故，佛子宜說。言能證者，聞堪入
X45n0753_p0063a11║證；言能知者，聞堪信解。
X45n0753_p0063a12║論中但釋初之兩段，後結不論。解初段中何故重嘆？
X45n0753_p0063a13║問以起發。眾既無別，前請已嘆，今此何故重復嘆之？
X45n0753_p0063a14║下答重意。上言世間證信難者，此釋經中聞說此也。
X45n0753_p0063a15║證難得者，是前偈中世難知也。信難得者，是前偈中
X45n0753_p0063a16║難信言也。示眾堪者，此釋經中善淨眾集。下釋廣嘆。
X45n0753_p0063a17║淨心是總，彰總異別。淨有二下，隨別解釋。先舉兩數，
X45n0753_p0063a18║次列二名。地前所行名阿含淨，地上所成說為證淨，
X45n0753_p0063a19║此前九種證教之中第二門也。
X45n0753_p0063a20║下隨文釋。解阿含中有五舉數，下別釋之。五中前三
X45n0753_p0063a21║是其聞慧，第四是思，第五是修。文中欲淨是求法心，
X45n0753_p0063a22║渴法稱欲，就總淨中開出此欲，將總名別故名為淨。
X45n0753_p0063a23║下諸句中淨義例然。隨念下釋隨念。阿含舉所求法，
X45n0753_p0063a24║所念非一故云隨所。得方便等是能求心，念是念欲，
X45n0753_p0063b01║覺是思覺，此之念覺與聞為由，故云方便念覺淨也。
X45n0753_p0063b02║成此念覺故名為得，經帖可知。言求淨者是求法行，
X45n0753_p0063b03║起行攝法故云求淨。得隨順等辨釋其相。身口恭敬
X45n0753_p0063b04║是求法行，故名敬行。以此隨順諸佛求法，故云隨順
X45n0753_p0063b05║身口敬行。成就此行目之為得，經帖可知。受持淨者，
X45n0753_p0063b06║聞慧成就受持列名，下釋其相。於無量世聞來久也。
X45n0753_p0063b07║言多聞者，所聞廣也。此言釋受，下解持義。言憶持者，
X45n0753_p0063b08║非令忘失。言不謬者，非少錯誤。經言多近，就其聞慧
X45n0753_p0063b09║方便為言，以多近佛故能廣受佛所說法。生得淨者，
X45n0753_p0063b10║是思慧也。此從思慧方便為名，此名顛倒，若正應言
X45n0753_p0063b11║得生淨也。出世勝報說之為生，地前發心願得彼生
X45n0753_p0063b12║名得生淨，依此願心起於思慧，故從方便以為名耳。
X45n0753_p0063b13║下釋其相。言願得者，解前得也。上上生勝，釋前生也。
X45n0753_p0063b14║初地已上生報轉增，故云上上。言念勝者，正是思慧
X45n0753_p0063b15║為求勝生，思起助道起道思心名為念勝。經言集者，
X45n0753_p0063b16║思心能集助道行也。言行淨者，是修慧也。修起名行。
X45n0753_p0063b17║下釋其相。求善證者，起修始也。證在地上，今在地前
X45n0753_p0063b18║願求彼證。習少欲等，起修次也。少欲頭陀是離著行，
X45n0753_p0063b19║少欲漢言當相名之，頭陀胡語此云抖擻，此離著行
X45n0753_p0063b20║從喻名之，如衣抖擻能去塵垢，修此十二頭陀之行
X45n0753_p0063b21║能離貪著，故曰抖擻。頭陀之義廣如別章，此應具論。
X45n0753_p0063b22║等者，等餘集善行也。成就多德，行修成也。經言具足
X45n0753_p0063b23║無量功德，但帖後句。
X45n0753_p0063b24║證淨有四，牒以舉數。下廣釋之。得淨初地，證實名得。
X45n0753_p0063c01║下釋其相。言現智者，法顯於心。言決定者，心安於法。
X45n0753_p0063c02║經言離癡，帖現智也。言離疑悔，帖善決定。不行淨者，
X45n0753_p0063c03║謂從二地乃至七地修道行也。修道離過，故曰不行。
X45n0753_p0063c04║下釋其相。言修道中，辨其位分。煩惱不行，明修離過。
X45n0753_p0063c05║無厭足者，八地已上無功用行，在法流中趣果無間，
X45n0753_p0063c06║故曰無猒。下釋其相。不樂小乘，自分堅也。得上悕望，
X45n0753_p0063c07║勝求深也。經言善住，帖不樂小。深心信者，帖上悕望。
X45n0753_p0063c08║下重分別。言悕欲者，解前深心，決定解信。念持彼德，
X45n0753_p0063c09║釋善住也。無上佛果，名為彼德。彼相現心，故名念持。
X45n0753_p0063c10║不隨他教，十地行德。菩薩因道起在自心，不由師教，
X45n0753_p0063c11║名不隨他。下釋其相。趣盡道中自正行者，無上菩提
X45n0753_p0063c12║道中究竟，故云盡道。亦可盡者，是其涅槃道菩提是。
X45n0753_p0063c13║十地向彼，名趣盡道。不假他教，名自正行。下以經帖。
X45n0753_p0063c14║於佛法中，帖趣盡道。不隨他教，帖自正行。
X45n0753_p0063c15║第三對中，初金剛藏舉損以違，後解脫月嘆益重請。
X45n0753_p0063c16║前經文，初領前所嘆，舉得兼失，是故言雖。其餘樂下，
X45n0753_p0063c17║簡所不嘆，舉損以違。於中有三：一、明樂小，聞增疑惑，
X45n0753_p0063c18║敗善之損；二、長受衰惱，失樂之損；三、我愍下，結嘿所
X45n0753_p0063c19║以。就初句中，其餘樂小，舉其人也。對前所嘆，名小為
X45n0753_p0063c20║餘。何處有小而須簡之？謂此會中小心眾生處處有
X45n0753_p0063c21║故，亦可指彼餘處後時樂小眾生，以之為餘。今說地
X45n0753_p0063c22║法，為益此眾，餘處有小，何勞簡乎？良以聖心廣被故
X45n0753_p0063c23║爾。若心廣被，正應為說，何故簡之？此為簡取，不欲簡
X45n0753_p0063c24║去，欲使如來以力加被，又欲令彼勵心聽法，是故簡
X45n0753_p0064a01║之。下明其損。聞難思事，多疑惑者，於深地法，信悟者
X45n0753_p0064a02║尠，故曰多生。疑惑之別，後論自釋。第二句中，言是人
X45n0753_p0064a03║者，牒舉前人長夜受諸無利衰惱，正明其損。生死昏
X45n0753_p0064a04║寢，事等如夜，輪轉無際，名之為長。由疑惑故，失其利
X45n0753_p0064a05║樂，故云無利。眾苦備經，名受衰惱。第三句中，我愍此
X45n0753_p0064a06║者，愍前疑惑樂小眾生不得宣說，為是故嘿。
X45n0753_p0064a07║論中，初言領彼嘆己，述顯經中初段之文；於所說下，
X45n0753_p0064a08║解違請文。經中三句，歷別釋之。先解第三、於所說中
X45n0753_p0064a09║不見法器，增疑惑者，解釋我愍此等言也。謂於所說
X45n0753_p0064a10║十地法中，不見向前樂小眾生有根有欲，名不見器。
X45n0753_p0064a11║以無器故，聞增疑惑，亦應說言長受衰惱，略而不辨，
X45n0753_p0064a12║是故不說。解釋是故嘿然言也。次釋初句、於一二過
X45n0753_p0064a13║總以標舉，謂於所說一地法中有疑惑過。次釋其相，
X45n0753_p0064a14║正行相違。猶豫義者，疑妨行也；心迷義者，惑障解也。
X45n0753_p0064a15║下彰其過。以有疑故，敗先所修，名壞善法；以有惑故，
X45n0753_p0064a16║一向不行，名遠善法。如是顯下，釋第二句、衰惱所以，
X45n0753_p0064a17║以有疑惑為彼因故。不受行因，是前惑也；惑令遠善，
X45n0753_p0064a18║名不受行。受行退者，是前疑也；疑能敗善，名受行退。
X45n0753_p0064a19║為此二因，故受衰惱。
X45n0753_p0064a20║解脫請中，文別有三：一、自宣己心，彰欲重請；二、願承
X45n0753_p0064a21║下，正請令說；三、是故下，結請令說。就初段中，解脫請
X45n0753_p0064a22║者，經家標舉善哉之言，釋不異上。言重請者，前已嘆
X45n0753_p0064a23║人，今復嘆法，故云重請。就第二中，復分為三：一、請承
X45n0753_p0064a24║力說不思法，翻前違中故嘿之言；二、佛護念下，明以
X45n0753_p0064b01║佛力令人信解，翻前疑惑；三、菩薩護下，明地要勝，說
X45n0753_p0064b02║必多益，翻上衰惱。初中，何故勸金剛藏承力宣說？釋
X45n0753_p0064b03║言：此勸承力說者，為明大眾承力堪聞，善分別者，如
X45n0753_p0064b04║法說也。不思法者，名所請地，為不思法。
X45n0753_p0064b05║第二段中，初明十地是佛所護，令人信解下，問答辨
X45n0753_p0064b06║釋。所以，問也。所以此法名佛護事，所以令人易信者
X45n0753_p0064b07║何下，對釋之。善說地事，十方諸佛法應護念，是故名
X45n0753_p0064b08║為佛所護事。由佛護念，是故令人易信解矣。
X45n0753_p0064b09║第三段中，初明菩薩同護此地，顯其要勝。智地是證，
X45n0753_p0064b10║勤行方便阿含行也。下問答辨釋。何故，問也。地有何
X45n0753_p0064b11║義，菩薩同護？下對釋解。於中，初法，次喻，後合。就前法
X45n0753_p0064b12║中，最初行者，是其因分阿含行也；成就法者，是其果
X45n0753_p0064b13║分所成證也。喻中，初言初章所攝，明本攝末。胡章之
X45n0753_p0064b14║中，悉曇在始，故曰初章。初章為本，明末依本。此二順
X45n0753_p0064b15║喻，無有書等，不入初章，返成前二。合中，地是一切之
X45n0753_p0064b16║本，合前喻中初章為本；行是能得一切佛法，合前一
X45n0753_p0064b17║切初章所攝。上來正請。是故下，結。是佛護念，令人信
X45n0753_p0064b18║故，願說此義。諸佛護下，彰請所以。
X45n0753_p0064b19║論中依經次第辨釋，經中三段但釋前二，末後結請
X45n0753_p0064b20║略而不解。
X45n0753_p0064b21║解初段中何故復重徵問起發？前已重請，今此更重，
X45n0753_p0064b22║故云復重。下對釋之。於中三句，翻金剛藏違中三句。
X45n0753_p0064b23║初言示彼疑惑叵避，翻上初句多生疑惑。疑惑有二：
X45n0753_p0064b24║一者不定則不須避，二者決定則不可避。今此且就
X45n0753_p0064c01║定者以論，故言叵避。不說多過不成一切，翻前第二
X45n0753_p0064c02║長受衰惱。云何多過？略有四種：一者不定疑惑眾生，
X45n0753_p0064c03║不得轉之以成信解；二已有信者，不得成就阿含之
X45n0753_p0064c04║行；三已成就阿含行者，不得入證；四已證者，不得佛
X45n0753_p0064c05║法。有此四失，故言多過。不成一切，顯前多過。以是重
X45n0753_p0064c06║下，翻前第三故嘿之言。
X45n0753_p0064c07║下解第二正請之文。經中三段但釋後二，初段不論。
X45n0753_p0064c08║解第二中，若佛有力能令生信，何故眾生猶起謗意？
X45n0753_p0064c09║徵問起發。下對釋通明二定者，諸佛不轉故猶起謗，
X45n0753_p0064c10║不定者轉故令信解。言意如是文中，初言有二定者，
X45n0753_p0064c11║總以標舉。次列兩名：作業已竟，定招苦果，名感報定；
X45n0753_p0064c12║宿罪熏心，今必造惡，名作業定。此二定故，佛力不轉。
X45n0753_p0064c13║下次解釋第三段文。經中，初言菩薩同護，今略不釋。
X45n0753_p0064c14║何以故下，問答之文，今此解之。於中，初問略而不論，
X45n0753_p0064c15║但解答文。答中，初法，次喻，後合。解法解喻，後合不釋。
X45n0753_p0064c16║初是阿含，成是證者，解法說也。此前九種證教之中，
X45n0753_p0064c17║是第四門修成相對。修名阿含，成名為證。書者已下，
X45n0753_p0064c18║解釋喻文。書字相者，以書記字，非正字體，故云字相。
X45n0753_p0064c19║如嘶字下，即事指斥，此據梵書。字者，所謂惡、阿等音，
X45n0753_p0064c20║是字體也。依如毗曇，別有非色非心字法，與惡、阿等
X45n0753_p0064c21║音聲全別。成實法中即音說字，聲中屈曲、高下、長短，
X45n0753_p0064c22║名為字耳。此同成實。數者牒經，名、句是數，釋顯其相。
X45n0753_p0064c23║名、句是其字之數例，故稱為數。如想、受等是心之數，
X45n0753_p0064c24║亦可眾字成名成句，故稱為數。說是語者，依名、字等
X45n0753_p0065a01║有所宣談，名之為說。初章本者，此等皆依嘶曇章也。
X45n0753_p0065a02║自下第二大眾同請。上來解脫為眾先請，雖言眾堪，
X45n0753_p0065a03║未知虗實。大眾宜須自彰己能，成前請辭。又為起說，
X45n0753_p0065a04║顯法尊重。故下共請。就此經中，初菩薩眾同聲請者，
X45n0753_p0065a05║經家序列，請心齊故，發聲同也。
X45n0753_p0065a06║下舉請辭。依此偈文，有五行半，外國本中但有五偈，
X45n0753_p0065a07║第四一偈半是彼一偈，餘四各一，故有五偈，此以方
X45n0753_p0065a08║言不同故爾。就此偈中，前四行半嘆人以請，後一嘆
X45n0753_p0065a09║法與解脫請，大況相似。前中，初二嘆其說者，後二偈
X45n0753_p0065a10║半嘆眾堪聞，此與前同。嘆說者中，初有五句嘆金剛
X45n0753_p0065a11║藏自成證力及阿含力，下之三句嘆金剛藏能令聽
X45n0753_p0065a12║者入證阿含。前五句中，初之四句嘆成證力，念堅一
X45n0753_p0065a13║句嘆成阿含。自分所成一切行德，通名為證。上受佛
X45n0753_p0065a14║教，說為阿含。此前九種，證教之中第八門矣。
X45n0753_p0065a15║前四句中上者是總，總有寬狹，寬則通攝證與阿含
X45n0753_p0065a16║斯名為上，狹唯就證說之為上。妙無垢下證中差別，
X45n0753_p0065a17║別中有三：一真實智內證真慧，二者體性起說之解，
X45n0753_p0065a18║三者是果。依前起說妙無垢者是真實智，證離妄染
X45n0753_p0065a19║名無垢智，勝出二乘故云妙智。堪無量義是體性也。
X45n0753_p0065a20║法義無礙堪能了知，無量法義所知辯了，是故名堪
X45n0753_p0065a21║無量義辯。餘是果也。依前二辯起辭起樂，故名為果。
X45n0753_p0065a22║演說美言言能順情，此即是其樂說無礙。實義相應
X45n0753_p0065a23║語能合理，此即是其辭無礙也。
X45n0753_p0065a24║念堅淨慧是阿含智下三句中，初之一句令他入證，
X45n0753_p0065b01║後之兩句令入阿含。依前真智開顯地實，是故能令
X45n0753_p0065b02║他人入證；依前三中體性及果辨宣地相，故令他人
X45n0753_p0065b03║入於阿含。前中為者，為眾顯地力與淨心，令他得證。
X45n0753_p0065b04║證有二種：一、先已得地，為說地法令得佛力；二、先未
X45n0753_p0065b05║得地，為說地法令得入地。為十力者，是得果也；為淨
X45n0753_p0065b06║心者，是得地也。十地證心離染稱淨下兩句中，初之
X45n0753_p0065b07║一句依前體性分別地義，後之一句依於前果說十
X45n0753_p0065b08║地法令人受持。前中無礙分別義者，謂以法義二無
X45n0753_p0065b09║礙智分別地義；後中說此十地法者，用辭用樂宣說
X45n0753_p0065b10║地法，令人受持成阿含也。念堅淨慧入阿含中，通而
X45n0753_p0065b11║依之。
X45n0753_p0065b12║嘆聽者中，初偈大眾自嘆有根，後一偈半自嘆有欲。
X45n0753_p0065b13║就前偈中，初有三句正嘆有根，唯願一句結請令說。
X45n0753_p0065b14║前三句中，初句攝治，後之兩句明離諸過。前攝治中，
X45n0753_p0065b15║行門有五，相從為四，要攝唯二。言行五者：一、定；二、戒；
X45n0753_p0065b16║三者、是深；四、是正見；五、是正意。正見一門，義有文無，
X45n0753_p0065b17║論釋具有。相從四者，深與正見合以為一，名為正解。
X45n0753_p0065b18║餘三各一，故有四也。要唯二者，初定與戒入阿含行，
X45n0753_p0065b19║內心離取，故名為定。形無慢高，說之為戒。深見正意，
X45n0753_p0065b20║是入證行。深正見者，是其解也。理解名深，法相中解，
X45n0753_p0065b21║說為正見。言正意者，是其信也。有解有信，故能入證。
X45n0753_p0065b22║下離過中，初離是通，定能離我，戒能離慢，深能離妄，
X45n0753_p0065b23║所少正見能離邪見。此眾無疑，正意所離。前句說離，
X45n0753_p0065b24║後句言無，文綺互耳。既備前德，堪能受說，故下結請
X45n0753_p0065c01║唯願說也。專意求說，故言唯願。
X45n0753_p0065c02║嘆樂欲中，初偈是喻，下半合之。喻中正顯四種求心：
X45n0753_p0065c03║初喻求聞，次喻求思，次喻求修，後喻求證。隨喻遍合，
X45n0753_p0065c04║具有五種：一、求法心，二、所求法，三、是依法所成之行，
X45n0753_p0065c05║四、是依行所治之病，五、是求法起行之人。言求心者，
X45n0753_p0065c06║謂求聞、思、修、證心也。所求法者，聞、思、修、證四種法也。
X45n0753_p0065c07║所成行者，依法所成聞、思、修、證四種行也。所治病者，
X45n0753_p0065c08║聞、思、修、證四種障也。言其人者，且約大位，攝以為四：
X45n0753_p0065c09║一、善趣人，求教起聞；二、習種人，求義起思；三、性種人，
X45n0753_p0065c10║求行起修；四、解行人，求實入證。今對此五，以喻顯示。
X45n0753_p0065c11║然此偈中，文有綺互：前三句中，喻求法心及所治病；
X45n0753_p0065c12║思、水、食、藥，喻求法心；飢渴病等，喻所治病。准此類後，
X45n0753_p0065c13║第四句中亦應具有，略故不論。第四句中，喻人及行：
X45n0753_p0065c14║蜂，喻人也；依，喻行也。准此類前，前三句中亦應具有，
X45n0753_p0065c15║略而不辨。四句之中，通皆喻法：水、食、藥、蜜，是喻法也。
X45n0753_p0065c16║雖有五事，今此文意正顯求心，喻相如是。
X45n0753_p0065c17║合中我等亦如是者，大眾彰己如彼渴人乃至如蜂。
X45n0753_p0065c18║言願聞者，合前思也。甘露法者，合前水食藥蜜等也。
X45n0753_p0065c19║然世甘露凡有四義：一除渴如水，二遣飢如食，三療
X45n0753_p0065c20║病如藥，四生樂如蜜，是故用之況所聞法。嘆法請中，
X45n0753_p0065c21║善哉是總嘆法，為善哉是助辭。清淨已下義別有三：
X45n0753_p0065c22║一是所依說依淨慧，二是體性所說法體，三者是果
X45n0753_p0065c23║依法所成。今言淨慧是所依也，說勝無垢是體性也。
X45n0753_p0065c24║餘者是果，力是果用，圓備名具。善逝道者是其果體，
X45n0753_p0066a01║善逝是佛，道是菩提。言盡說者，若具應言盡說十地
X45n0753_p0066a02║法令人具十力，盡說十地法令具善逝道。前句彰具，
X45n0753_p0066a03║後云盡說，文綺互耳。
X45n0753_p0066a04║論中依偈次第解釋，釋前自證阿含力中，先定其文：
X45n0753_p0066a05║初偈嘆證；第二、上句嘆阿含力；次顯嘆意，謂以證力、
X45n0753_p0066a06║阿含力故，能有所說，以能起說，是故讚嘆。下隨文釋，
X45n0753_p0066a07║先解上字，次釋證力，後解阿含。上者牒經，上有二總，
X45n0753_p0066a08║備如前辨。謂證阿含，是寬總也。言又上者，重復牒之。
X45n0753_p0066a09║言謂證者，是狹總也。別望證中，三義說總。下釋證中，
X45n0753_p0066a10║有三舉數，次列三名。證心離妄，名真實智。法義兩辯，
X45n0753_p0066a11║是說德體，故名體性，此中為嘆說德故也。辭與樂說，
X45n0753_p0066a12║依前二起，故說為果。下釋其相，真智牒初。言無漏者，
X45n0753_p0066a13║解無垢智。勝聲聞等，解釋妙智。下以偈帖體，牒第二
X45n0753_p0066a14║成就。釋堪下，言無量義辯才者，還釋偈中無量義辯
X45n0753_p0066a15║果。牒第三字義成者，解義相應。字有兩義：一、詮表義；
X45n0753_p0066a16║二者、莊嚴文辭之義。今言成者，詮表義成。滑利勝上
X45n0753_p0066a17║字義成者，解美妙言滑利，解美勝上釋妙。言辭流澤，
X45n0753_p0066a18║名為滑利；言辭才巧，故曰勝上。此是莊嚴文辭義成，
X45n0753_p0066a19║是故復言字義成就。
X45n0753_p0066a20║解阿含中，先定其文，下舉論釋。受持顯說，解念堅也。
X45n0753_p0066a21║謂受諸佛雲雨之法，為他顯說阿含無疑，釋淨慧也。
X45n0753_p0066a22║如是已下，釋後三句。於中，初先結前生後，略顯請意，
X45n0753_p0066a23║下廣釋之。先解入證。初問，次釋。已入地者，令得佛力，
X45n0753_p0066a24║得佛果也。未入地者，令得十地，得十地也。下以經帖，
X45n0753_p0066b01║為力帖前，為淨帖後。釋阿含中，先問，後解。謂以法義
X45n0753_p0066b02║二種辯智分別地義，用辭樂說，為眾宣說，令眾受持，
X45n0753_p0066b03║成阿含行。
X45n0753_p0066b04║第三偈中，初結前生後，下舉偈論釋。先解總願。願是
X45n0753_p0066b05║總者，今此偈中意為求說，故名唯願。以之為總，專心
X45n0753_p0066b06║求法，故名唯願。願有二下，解釋餘別。別文有四：一、就
X45n0753_p0066b07║總開別，二、列兩名，三、對行立障，四、翻障顯治。唯願有
X45n0753_p0066b08║二，是初段也。一、求阿含，二、求正證，第二段也。有二妄
X45n0753_p0066b09║下，是第三段，對行立障。於中，先明阿含。行障有二：舉
X45n0753_p0066b10║數我慢惑情，故云妄想；妨求正教，故曰不堪。我慢列
X45n0753_p0066b11║名，內取名我，外儀不恭，說以為慢。以我慢故，於法、法
X45n0753_p0066b12║師不恭敬者，釋以顯過。以見我故，於法不恭；以有慢
X45n0753_p0066b13║故，於師不敬。通則我慢，並於人、法不能恭敬。復有二
X45n0753_p0066b14║下，明證。行障有二：舉數見疑惑情，故云妄想；妨於正
X45n0753_p0066b15║證，故曰不堪。見疑列名，次釋其相。於法妄取，名顛倒
X45n0753_p0066b16║見；聞深疑惑，名不思處不生信也。下別解釋所離妄
X45n0753_p0066b17║字。謂妄想者，指斥妄體，迷理執相，故云妄想。妄通見
X45n0753_p0066b18║疑，障應有三，何故前言有二妄想不堪得證？釋言：妄
X45n0753_p0066b19║是見中同使，攝入見中，故得說二。云何名同？妄是心
X45n0753_p0066b20║想，見等三倒，依此三故，起八倒心，說之為見。攝本從
X45n0753_p0066b21║末，名見中同。微細隨逐，名之為使。上來第三對行立
X45n0753_p0066b22║障，自下第四翻障顯治。先對前二顯阿含行，有二堪
X45n0753_p0066b23║聞，總以標舉。定戒列名，下釋其相。定離取執，故曰心
X45n0753_p0066b24║調。持戒順法，名住威儀。明證行中有二堪證，總以標
X45n0753_p0066c01║舉。見意列名，次釋其相。言正見者，舉偈文中所少正
X45n0753_p0066c02║見。善思義者，正思生死涅槃之義，離倒見也。正意舉
X45n0753_p0066c03║經。得歡喜者，以有正信，能離疑惱，故得歡喜。下別解
X45n0753_p0066c04║釋經中深義，對治前妄，深觀理如，故云細意善思惟
X45n0753_p0066c05║矣。
X45n0753_p0066c06║第四偈中，初先生起，下舉論釋。於中，初先總約四喻
X45n0753_p0066c07║明眾求心攝受四法；何等四下，別約四喻明所受法。
X45n0753_p0066c08║前中，初言此四喻者，牒前喻中四種思心喻四義門，
X45n0753_p0066c09║約喻顯法，喻明大眾四種欲心能通四義來入心中，
X45n0753_p0066c10║故名四欲為四義門。示現正受彼所說者，明立喻意。
X45n0753_p0066c11║大眾何故立此四喻？為示自己有四樂欲，堪能正受
X45n0753_p0066c12║彼金剛藏所說四義。就後別中，先問列名。何等，問也。
X45n0753_p0066c13║何等是其所受四義？下列其名。受持聞慧，受教法也。
X45n0753_p0066c14║助力思慧，思量法義。助修慧力，遠離修慧，遠離諸障。
X45n0753_p0066c15║安樂證智，證法懌神。此義已下，問答辨釋。先問起發，
X45n0753_p0066c16║下釋其相。解聞慧中，先廣其喻。如水不嚼，隨得而飲，
X45n0753_p0066c17║辨其喻相。水喻教法，不嚼之義喻不假思，飲喻受教。
X45n0753_p0066c18║下約顯法。如是聞慧，是總合也。初聞受等，是別合也。
X45n0753_p0066c19║初聞即受，合水不嚼。隨聞受者，合隨得飲。釋思慧中，
X45n0753_p0066c20║先廣其喻。如食咀嚼，身力助成，辨其喻相。食喻法義，
X45n0753_p0066c21║嚼喻思量，身力助成喻資修慧。此依胡語，順此應言
X45n0753_p0066c22║助成身力。下約顯法。如是思慧，是總合也。嚼所聞等，
X45n0753_p0066c23║是別合也。嚼所聞法，合如咀嚼。智力助成，合身力助。
X45n0753_p0066c24║此亦依於外國人語，順此應言助成智力。修能除障，
X45n0753_p0067a01║名為智力。由思起彼，故曰助成。解修慧中，亦先廣喻。
X45n0753_p0067a02║如服良藥，喻聞思慧攝取法義。藥行除病，正喻修慧。
X45n0753_p0067a03║下合顯法。法同前喻，故曰如是。具聞思慧，隨順正義，
X45n0753_p0067a04║合前服藥。聞思二慧，順法聽受，思量分別，名隨正義。
X45n0753_p0067a05║何故明此？聞思是解，修慧是行，行依解生，是故明之。
X45n0753_p0067a06║如法修行，合藥行也。離惱習患，合除病也。斷除正使，
X45n0753_p0067a07║名離煩惱。殘氣亦盡，名離習患。有障皆遣，故云一切。
X45n0753_p0067a08║就明證中，亦先廣喻。言如蜜者，喻證法也。言眾蜂者，
X45n0753_p0067a09║喻賢聖也。言所依者，喻其證法是聖所依。言樂行者，
X45n0753_p0067a10║喻彼證行寂止樂也。言住處者，喻彼證法證行住處。
X45n0753_p0067a11║前言依者，對人以辨。此言處者，望行以說。下約顯法。
X45n0753_p0067a12║如是聞思修慧果者，此舉證法，合前蜜也。證智從於
X45n0753_p0067a13║三慧而生，故名證智為聞等果。聖合前蜂。言所依者，
X45n0753_p0067a14║合前所依。言其處者，合前住處。現味愛等，合前樂行。
X45n0753_p0067a15║理顯在心，名為現法。甘神至道，故曰愛味。納法懌神，
X45n0753_p0067a16║名受樂行。
X45n0753_p0067a17║釋嘆法中，初結前；生後下，舉偈論釋。
X45n0753_p0067a18║論中，先釋初總。善哉！善哉！牒經所說。具者，備下三義，
X45n0753_p0067a19║故云具足。具故名善。然此文意，正嘆說地以為善哉。
X45n0753_p0067a20║但說勝地要依淨慧，又復能成十力等果，方名為善。
X45n0753_p0067a21║故攝此三，通名善哉。下釋餘別。於中，初先牒總開別，
X45n0753_p0067a22║次列三名。言所依者，所說地法依於淨慧。言體性者，
X45n0753_p0067a23║所嘆法體。果者，依法所成佛果。下廣釋之。所依牒初。
X45n0753_p0067a24║謂淨慧者，舉偈對顯。體牒前門。謂說諸地未曾說者，
X45n0753_p0067b01║解經說也。此十地法，餘契經中所未宣說，今此說之，
X45n0753_p0067b02║名說諸地未曾說法。勝地牒經。地校量勝，釋顯其相。
X45n0753_p0067b03║諸地漸增，名校量勝。無垢牒經。說不違義，順解無垢。
X45n0753_p0067b04║違義說下，返明無垢，有三舉數。下列其名。言倒說者，
X45n0753_p0067b05║違法過也。下二違人。謗如來者，上違聖師。言誑聞者，
X45n0753_p0067b06║下違弟子。果牒前門。下釋其相。十力果用，菩提果體。
X45n0753_p0067b07║佛解善逝，菩提釋道，盡說之言，略不解釋。下彰嘿意，
X45n0753_p0067b08║以起後請。如是請已，猶故不說，彰其嘿也。何故已下，
X45n0753_p0067b09║徵其嘿意，明待請也。佛未加請，故云不滿。
X45n0753_p0067b10║佛加請者，上來雖復菩薩眾請，牽感猶微顯法未極，
X45n0753_p0067b11║故次佛請。又菩薩請顯法未勝，故須佛請。於中初先
X45n0753_p0067b12║牒前舉後釋待請意，後隨文釋。前中初言此菩薩者，
X45n0753_p0067b13║此金剛藏前上首者，牒解脫請。次大眾者，牒前眾請，
X45n0753_p0067b14║此牒前也。言復待者，待後佛請，此舉後也。言法王者，
X45n0753_p0067b15║佛於諸法得勝自在，故名法王。言加請者，上力被下
X45n0753_p0067b16║說以為加，因加勸說目之為請，即加是請故言加請。
X45n0753_p0067b17║然此經中文別有四：一加非請，謂前釋迦金剛藏佛
X45n0753_p0067b18║加被是也。二請非加，謂菩薩請。三亦加亦請，即此諸
X45n0753_p0067b19║佛加請是也。四非加非請，謂餘文也。此處明加與前
X45n0753_p0067b20║加分。明加何別？別有五種：一能加佛異、二所加不同、
X45n0753_p0067b21║三加業有殊、四加相不等、五加請分差。能加異者，前
X45n0753_p0067b22║加分中唯是十方金剛佛加，今此則通。何故得知？知
X45n0753_p0067b23║有兩義：一准文驗求，前加分中說言十方金剛佛加，
X45n0753_p0067b24║今此直言十方佛加不言剛藏，明知此通。二准此類
X45n0753_p0067c01║餘，得知此通。此盧舍那非金剛藏，而得放光加於十
X45n0753_p0067c02║方諸說法者，彼十方佛雖復非是金剛藏，何為不得
X45n0753_p0067c03║放光加此？何故如是？前者為欲寄人表法，故須同號；
X45n0753_p0067c04║今不表法，有佛斯加。前何所表？表金剛藏所入法門。
X45n0753_p0067c05║云何表法？能加諸佛悉名金剛，即知所入是金剛法。
X45n0753_p0067c06║何故須表？為令眾知於法渴仰，後為說故。今此何故
X45n0753_p0067c07║不為表法？前本分中已說地名，大眾同知，何須更表
X45n0753_p0067c08║諸佛同加？顯法增敬，其義不殊，一切加耳。所加異者，
X45n0753_p0067c09║能說之人前後俱加，聽法之眾唯此與力，通則易知，
X45n0753_p0067c10║別須料簡。何故加分不加聽者？以金剛藏前未簡眾，
X45n0753_p0067c11║拒請不說，故不加之。上來請中簡眾不堪，違請不說；
X45n0753_p0067c12║今若不加，說則無由，故此加之。又解脫月前於請中
X45n0753_p0067c13║言佛加故，令人信解，請以為說；今若不加，前言則虗，
X45n0753_p0067c14║彼金剛藏何由肯說？為成彼請，故加聽者。言加業者，
X45n0753_p0067c15║謂身、口、意。身之與口，加分及此兩處齊通。意則不爾，
X45n0753_p0067c16║前有此無，通則可解，不通須釋。何故如是？理實齊通，
X45n0753_p0067c17║略故不論。何故略者？前加分中正為與力，意是力本，
X45n0753_p0067c18║是故須明。今此加者非主與力，正為請說，意無請相，
X45n0753_p0067c19║故闕不論。又復此處為同化主，化主此處唯身口故，
X45n0753_p0067c20║餘佛皆然。化主闕意，後當更論。言加相者，前加分中
X45n0753_p0067c21║口出音聲申手摩頂，今此放光出聲為加，何故不同？
X45n0753_p0067c22║聖者善巧差別為化，增物新敬理宜不一，等為別化，
X45n0753_p0067c23║何不彼處放光出聲而為加乎？然十方佛為欲同此
X45n0753_p0067c24║盧舍那佛，故於此中聲光加被盧舍那佛，何不此中
X45n0753_p0068a01║口勸手摩令彼同乎？釋言：不得。盧舍那佛與金剛藏
X45n0753_p0068a02║同在一會，口勸手摩非顯奇異、不顯法重，故不為之。
X45n0753_p0068a03║加請分者，前直是加，今加即請。所以爾者，前為與力
X45n0753_p0068a04║所以是加，而未違請，言已不說，是故不請。今加請者，
X45n0753_p0068a05║以金剛藏前違不說，今此加被正為使說，故加即請。
X45n0753_p0068a06║總相雖然，於中義分亦有差別。別相云何？分別有二：
X45n0753_p0068a07║一就能加身口分別，光明之身是加非請，所出音聲
X45n0753_p0068a08║是加是請，以其音聲勸說故爾。二就所加說聽分別，
X45n0753_p0068a09║若望說者是加是請，望其聽者加而非請，亦可加被
X45n0753_p0068a10║為成於請，不請於彼。
X45n0753_p0068a11║上來至此牒前舉後。自下問答料簡待意。何故問也？
X45n0753_p0068a12║演說地法本為菩薩，菩薩已請，何故不說待佛請乎？
X45n0753_p0068a13║下答為令諸佛加請，增長大眾敬重法故。
X45n0753_p0068a14║經曰已下文別有二：初明身加、後明口加，聲依光故。
X45n0753_p0068a15║身加經中文別有五：一釋迦放光普照十方、二十方
X45n0753_p0068a16║諸佛放光照此、三此大眾尋光見彼、四彼大眾尋光
X45n0753_p0068a17║見此、五光臺說偈。應屬口加，何故在此？然所出聲口
X45n0753_p0068a18║加所攝，今此正取能發聲業判屬身矣。前中先明放
X45n0753_p0068a19║光之人，第二明其發光之所，第三明其光相差別。人
X45n0753_p0068a20║謂釋迦，釋迦是姓，此翻名能；牟尼是字，此翻名滿。故
X45n0753_p0068a21║雜心云：身口意滿故曰牟尼。今因此文料簡人語。人
X45n0753_p0068a22║言：在天名盧舍那，若在人中名曰釋迦。此言定謬。前
X45n0753_p0068a23║道場會在於人中彰盧舍那，今此天中亦言釋迦，是
X45n0753_p0068a24║則不可人天定分。人又說言：釋迦是應，盧舍那是真。
X45n0753_p0068b01║此亦不然。隨物所見莫不是應，據實而論無不是真。
X45n0753_p0068b02║如華嚴經？名號品中諸佛名字，一四天下凡有一萬
X45n0753_p0068b03║百億四天，各別齊然，一切世界類亦同爾。釋迦盧舍
X45n0753_p0068b04║各是隨物萬中一號，何可以二偏是真應？人復說言：
X45n0753_p0068b05║大乘之中名盧舍那，小乘釋迦斥當一邊，非盡道理。
X45n0753_p0068b06║今此經中說言釋迦，云何屬小？然小乘中但云釋迦，
X45n0753_p0068b07║不說盧舍名曰斥當。何故然者，釋據種姓小乘所見，
X45n0753_p0068b08║盧舍那就德非小所知，是故不論。盧舍那者翻名淨
X45n0753_p0068b09║滿，淨滿是德。放毫光者是其第二發光之所。何故此
X45n0753_p0068b10║放？然佛一相備起多用，何可定責？又佛照諸得位菩
X45n0753_p0068b11║薩多用毫光，今照十方諸說法人是得位者，故從此
X45n0753_p0068b12║發。放力明下明其所放光相差別。於中略以五門分
X45n0753_p0068b13║別：一、定其文，二、八業分別，三、二身分別，四、八業二身
X45n0753_p0068b14║相對分別，五、以業配身。言定文者，就初釋迦所放光
X45n0753_p0068b15║中，句別有八：一、放力光，二、阿僧祇光以為眷屬，三、普
X45n0753_p0068b16║照十方還住本處，四、惡道休息，五、魔宮不現，六、悉照
X45n0753_p0068b17║十方示現佛力，七、遍照十方諸說法者及菩薩眾，八、
X45n0753_p0068b18║成高臺。言八業者，始從覺業乃至請業。前八句中，初
X45n0753_p0068b19║之七句即前七業。第五段文，光臺說偈為第八業。前
X45n0753_p0068b20║段之中第八句者，何不名業？業是作用，光臺凝住，是
X45n0753_p0068b21║故非業。第二段文，十方放光何不名業？相同初段，故
X45n0753_p0068b22║非別論。第三、第四彼此相見，何故非業？若取光照能
X45n0753_p0068b23║使見義，說為第七示現之業。第三、第四直明大眾因
X45n0753_p0068b24║光相見，故非別業。言二身者，一、流星身，二、是日身。就
X45n0753_p0068c01║初段中，第三、第六及第七句，光照十方，往來光體為
X45n0753_p0068c02║流星身。第八句者，是其日身。餘之四句是光勢力，非
X45n0753_p0068c03║光體故，不說為身。第二段者，義同前判，彼此相見亦
X45n0753_p0068c04║非光體，所以不論。第五段者，日身作用更無別義，故
X45n0753_p0068c05║不說身。言業與身相對辨者，於中略以四句分別，相
X45n0753_p0068c06║則顯現。第一句者，業而非身，所謂覺因、伏止、請業。第
X45n0753_p0068c07║二句者，身而非業，所謂空中成大光臺。第三句者，亦
X45n0753_p0068c08║身亦業，所謂卷舒及與敬示。作用是業，往來光體即
X45n0753_p0068c09║名為身。第四句者，非身非業，所謂彼此二眾相見。言
X45n0753_p0068c10║以八業配二身者，就八業中，卷舒、敬示此之三種流
X45n0753_p0068c11║星身業，第八請業是日身業，覺因、伏止通二身業。
X45n0753_p0068c12║論中有二：一釋經中第一第二及第五段，二一切處
X45n0753_p0068c13║下解釋第三第四段文。前中有三：一料簡釋迦同請
X45n0753_p0068c14║所以，第二料簡聲光異常，三分文解釋。就初段中先
X45n0753_p0068c15║問後解，何故如來放光同請是其問也。此問釋迦同
X45n0753_p0068c16║請所以，釋迦同請有何矛楯？為此徵問。前加分中身
X45n0753_p0068c17║口不同，至此方同，故為斯問。釋迦如來何故放光同
X45n0753_p0068c18║餘佛請？現通是總，放光同請此二是別。放光是身，同
X45n0753_p0068c19║請是口。以何義故就口徵問？身不如是，身加亦同，略
X45n0753_p0068c20║不言耳。有何所以但言同請不言同加？今此文中宗
X45n0753_p0068c21║為成請，故問請也。是如來下對問辨釋。釋意如何？由
X45n0753_p0068c22║前不同身口不具，今為具故身口宜同。釋意雖然，難
X45n0753_p0068c23║猶未遣等為具加，何不前具今乃具乎？此如後釋，為
X45n0753_p0068c24║留身口此中起發，故此具之。文中初言是如來者，是
X45n0753_p0069a01║釋迦也。前意加者，前金剛藏入三昧時承佛威神，盧
X45n0753_p0069a02║舍那佛爾時與力名為意加。未身口加異餘佛者，異
X45n0753_p0069a03║餘十方金剛藏佛。是故今欲具身口者，是前未具異
X45n0753_p0069a04║餘佛故，今為具加身口宜同。問曰：何故向前問中就
X45n0753_p0069a05║請徵問，今此答中就加以答？以此文中宗為明請，故
X45n0753_p0069a06║就請問；為以身口類同前意，故就加答。前意是加，身
X45n0753_p0069a07║口同彼，故云加也。又復請義局在於口，加通身口，故
X45n0753_p0069a08║就加答。問曰：向前意業加時，為力不足、為相不具，更
X45n0753_p0069a09║須身口？釋曰：力足加相不備，起敬義缺，故此具足。問
X45n0753_p0069a10║曰：若為同餘佛故身口須具，前意加時何不即具至
X45n0753_p0069a11║此方為？釋言：此是聖者善巧一種三業兩處起發，前
X45n0753_p0069a12║以意加起發十方金剛藏佛加，今為發起諸佛加請，
X45n0753_p0069a13║故留身口在此起發。問曰：向前三業備加，今復為之，
X45n0753_p0069a14║竟有何妨？釋言：不得。前者若用常身口加，不顯法重；
X45n0753_p0069a15║若為放光說偈加被，今則無宜用之起發，是故不重。
X45n0753_p0069a16║問曰：等是三業起發，何故先意身口在此？釋有兩義：
X45n0753_p0069a17║一強弱分別，彼前加者專為與力，今此加者為顯法
X45n0753_p0069a18║重以增眾敬。意與力強，是故先為身口外相，顯法尊
X45n0753_p0069a19║重起敬義強，故留在此。二本末分別，意是本故所以
X45n0753_p0069a20║先加，身口是末所以在後。問曰：若意是根本故先為
X45n0753_p0069a21║加者，前加分中何不如是先明口加？釋言：前意理實
X45n0753_p0069a22║先加，但彼乘於顯加所為即便勸說，故先明口。第二
X45n0753_p0069a23║段中先問後釋。何故不以常身口加？此初問也。何不
X45n0753_p0069a24║用彼隨化所見，汎常身口以為加被，乃用聲光而為
X45n0753_p0069b01║加乎？下對釋之。為重法者，釋非常意。不輕自者，顯重
X45n0753_p0069b02║法相。若自不輕，云何重法？由現勝通彰己德重，名不
X45n0753_p0069b03║自輕。重德之人為法加被，法寧不重？問曰：若此聲光
X45n0753_p0069b04║加被便顯法者，前加分中口勸手摩，豈為輕法？釋言：
X45n0753_p0069b05║前雖不用聲光，而十方佛去此極遠，而能口勸申手
X45n0753_p0069b06║遙摩，亦顯己力彰法重矣。問曰：若彼申手遙摩得顯
X45n0753_p0069b07║法重，今此諸佛何不還爾？釋言：諸佛今於此處為同
X45n0753_p0069b08║化主盧舍那故，不得類上。問：此化主何故不以口勸
X45n0753_p0069b09║手摩令彼同己？此如前釋，欲別為化增物新敬。又此
X45n0753_p0069b10║化主同在會中，口勸手摩非顯奇異，是故不得口勸
X45n0753_p0069b11║手摩。又問：若此要同化主不異加者，經初化主唯以
X45n0753_p0069b12║意加不用身口，前金剛佛何故不同？釋言：彼為身口
X45n0753_p0069b13║表法，諸佛以用身口加故，人皆知是金剛藏佛，即知
X45n0753_p0069b14║所為是金剛法，為表法故不可全同。第三文中初列
X45n0753_p0069b15║業身以為章門，後依門釋。先解八業，業是用也。八業
X45n0753_p0069b16║之中皆初列名，次辨，後帖。言覺業者，光能助益。言因
X45n0753_p0069b17║業者，光能出生。卷舒業者，光能修促。卷入常者，釋迦
X45n0753_p0069b18║如來常光一尋卷入此也。還住本者，為化悉周方還
X45n0753_p0069b19║本處。今結集者，為欲卷舒相對而辨，故此明之。言止
X45n0753_p0069b20║業者，顯光利益。言降伏者，明光勢力。言敬業者，顯光
X45n0753_p0069b21║攝益。言顯如來不思力者，佛現己力令他敬也。言示
X45n0753_p0069b22║現者，明光顯照。言請業者，光能起發。釋二身中言流
X45n0753_p0069b23║星者，就喻以名，往來業中業之體也。往他方者，辨釋
X45n0753_p0069b24║其相。何故此身不以經帖？以初二段八句文中第三
X45n0753_p0069c01║第六及第七句皆往十方，文不一處不可別舉。又此
X45n0753_p0069c02║文者，八業之中先已舉竟，故今不舉。言日身者，是前
X45n0753_p0069c03║兩段第八句中光臺體也。就喻名之，處空辨相。如經
X45n0753_p0069c04║下，帖。何故舉經？此文唯一，易可標舉。又前業中未曾
X45n0753_p0069c05║舉故，今須舉帖。一切處下，論中第二解彼經中第三
X45n0753_p0069c06║第四彼此相見。言一切處一時照者，舉前顯後，以前
X45n0753_p0069c07║第七示現業中於一切處一時照故。眾相見聞如是
X45n0753_p0069c08║已下，正明因光眾相見聞。准此驗前，非直相見亦得
X45n0753_p0069c09║相聞，略不具論。由佛光力故，使十方見聞無礙。是名
X45n0753_p0069c10║下，結。
X45n0753_p0069c11║就口加中，初問起發。
X45n0753_p0069c12║經中依此有六偈半，外國經本唯有六偈，初有偈半
X45n0753_p0069c13║是彼一偈，餘五各一，方言異故。就此偈中四門分別：
X45n0753_p0069c14║一、教請分別。前五偈半是其請說，後之一偈是其教
X45n0753_p0069c15║說。請彰法勝，令人重敬；教顯說真，使眾深信。信相云
X45n0753_p0069c16║何令眾咸知如來教說？言雖寄傳金剛藏口，皆是佛
X45n0753_p0069c17║教，語必可信。
X45n0753_p0069c18║二、加請分別。別就初段五偈半中，初三偈半亦加亦
X45n0753_p0069c19║請，與力稱加，勸說名請。所言請者，前兩偈半對彼說
X45n0753_p0069c20║者，勸說名請；其次一偈彰彼聽者得力堪聞，為成其
X45n0753_p0069c21║請，非請於彼。以是義故，前三偈半亦加亦請；後之二
X45n0753_p0069c22║偈舉法利益，為成其請，不名為加，以非人故。
X45n0753_p0069c23║三、所嘆分別。還就初段五偈半中，前二偈半一向嘆
X45n0753_p0069c24║人，後之兩偈一向嘆法。第三、一偈人法雙嘆，為明眾
X45n0753_p0070a01║堪是嘆人也，即顯地法聞持利益是嘆法也，與上同
X45n0753_p0070a02║矣。
X45n0753_p0070a03║四、隨文辨釋。初兩偈半嘆說者中，前一偈半諸佛作
X45n0753_p0070a04║加，後之一偈顯加所為。前中文義重別有四：一者、作
X45n0753_p0070a05║加；二、天人上；三者、諸佛；四、無等等乃至法生。此之四
X45n0753_p0070a06║重，次第相釋。然此乃是義之次第，非文次第。意為作
X45n0753_p0070a07║加，以加為始。加者是誰？謂天人上。誰得為上？所謂諸
X45n0753_p0070a08║佛。佛有何義而得為上？謂具四種法王義也。何者四
X45n0753_p0070a09║義？一、自在勝，不為他屈；二者、力勝，能摧伏他；三、眷屬
X45n0753_p0070a10║勝，輔弼豪強；四、種姓勝，籍胄尊高。初無等等，功德如
X45n0753_p0070a11║空，是自在勝。無等等者，是慧解脫；功德如空，是心解
X45n0753_p0070a12║脫。力、無畏等，是力勝也。十力力體，無畏神通是其力
X45n0753_p0070a13║用，用四無畏摧伏外道，用勝神通破壞魔怨。如佛初
X45n0753_p0070a14║成，神力降魔。今言十力、無畏等者，舉力、無畏等取神
X45n0753_p0070a15║通。無量眾首是眷屬勝，佛多眾中為上首也。釋迦法
X45n0753_p0070a16║生是種姓勝，如來應身釋姓中生，真身從於如法中
X45n0753_p0070a17║出。
X45n0753_p0070a18║加所為中，初勸承力明其加相，與加分中口加相同；
X45n0753_p0070a19║下為開等明加所為，與前加分加所為同。初言為開
X45n0753_p0070a20║法王藏者，總明所為，此乃順於外國人語，若順此方
X45n0753_p0070a21║應言法王為開藏也。故下論中還依此言諸佛法王
X45n0753_p0070a22║為開法藏，是故作加藏者，是其字義兩藏。諸地上等
X45n0753_p0070a23║顯前義藏，分別地義顯前字藏。
X45n0753_p0070a24║第三偈中，義有兩兼：一、是嘆人，明其聽者得力堪聞，
X45n0753_p0070b01║此即成上解脫月請。解脫前言佛力加故，令人信解，
X45n0753_p0070b02║故今加被，令人堪聞，成彼請也。二、是嘆法，法益有三，
X45n0753_p0070b03║謂聞時益、修行時益、轉生時益。此偈明法聞時益也。
X45n0753_p0070b04║益相云何？謂佛加被，令人堪聞。若爾，便是嘆佛利益，
X45n0753_p0070b05║何關嘆法？釋言：從本，故言嘆法。其義云何？若法非勝，
X45n0753_p0070b06║諸佛終不為法與加；以法勝故，諸佛為法加人堪聞。
X45n0753_p0070b07║佛加堪聞，還由法勝，是故就本名嘆法益。
X45n0753_p0070b08║其次一偈，明修時益。修益有二，謂因與果。諸地無垢，
X45n0753_p0070b09║漸次滿足，是其因也。證心離染，名淨無垢。教行漸成，
X45n0753_p0070b10║名漸次滿。餘是果也。十力果用，修會名證。菩提果體，
X45n0753_p0070b11║尅就云成。
X45n0753_p0070b12║次下一偈轉生時益，由法勝資現聞信者，轉生餘道
X45n0753_p0070b13║亦常得聞。偈中上半明得聞處，下半彰其聞之分齊。
X45n0753_p0070b14║處謂龍界及長壽天，就此難處彰得聞經，顯非難處
X45n0753_p0070b15║一切盡聞。言雖在者，謂生難處而得聞經，辨失兼得
X45n0753_p0070b16║故云雖在。言大海者，此文不足，准下論釋應言大海。
X45n0753_p0070b17║龍世界中以偈迮故不具論之，龍宮有經故就此處
X45n0753_p0070b18║以彰得聞。劫盡火中其言顛倒而復不足，若正應言
X45n0753_p0070b19║火劫盡中，若具應言火劫盡時。在光音中亦以偈迮
X45n0753_p0070b20║略不具論，光音是其第二禪天，彼免火災故得聞經。
X45n0753_p0070b21║然災有三，謂火、水、風。火災最下盡於初禪，水災為次
X45n0753_p0070b22║及第二禪，風災為極及第三禪。此三災時隨可免處
X45n0753_p0070b23║皆得聞經，但今偈迮就下言耳。若具應言火劫盡時，
X45n0753_p0070b24║光音等中水劫盡時，淨天等中風劫盡時，在於福受
X45n0753_p0070c01║福生等中，皆得聞經。故下論言光音天等，所謂等於
X45n0753_p0070c02║淨天等也。問曰：色界云何得聞？長壽諸天曾從佛聞，
X45n0753_p0070c03║為之說故。問曰：無色為得聞不？菩薩在彼理實應聞，
X45n0753_p0070c04║但今隨相彼無形色，絕於聽受不彰聞也。決定無疑
X45n0753_p0070c05║必得聞者，十信已上於地無疑名決定信，彼定聞經
X45n0753_p0070c06║故云必得。
X45n0753_p0070c07║第六一偈，教依三漸宣說地法。觀證修行是三漸次。
X45n0753_p0070c08║始心簡擇名之為觀，得實云證。證心清淨緣起成德
X45n0753_p0070c09║說為修行，如金清淨為莊嚴具。此三不頓故云漸次。
X45n0753_p0070c10║諸地勝道是觀漸次，入住展轉是證漸次，無量行境
X45n0753_p0070c11║是修漸次。第三漸次而演說者，教金剛藏於向觀等
X45n0753_p0070c12║漸次說也。觀中諸地舉其位分。智者，所謂聞思修等
X45n0753_p0070c13║三慧智也。漸增名勝，虗通曰道。此舉觀體略無漸相，
X45n0753_p0070c14║以第三句漸次之言對之方顯。第二句中，入是證始，
X45n0753_p0070c15║住是證次，展轉是終。此初中後是漸次相。無量行者，
X45n0753_p0070c16║真識之心隨熏成德，廣而難計名無量行。行門各異
X45n0753_p0070c17║名行境界。此舉修體亦無漸相，對第三句漸相方顯。
X45n0753_p0070c18║
X45n0753_p0070c19║
X45n0753_p0070c20║
X45n0753_p0070c21║十地義記卷第二末
X45n0753_p0070c22║
X45n0753_p0070c23║下以論解前兩偈半，一處釋之。於中，初先明其加相，
X45n0753_p0070c24║次顯加意，後釋其文。
X45n0753_p0071a01║明加相中是初二偈牒舉經文，依此經文有兩偈半，
X45n0753_p0071a02║外國經本唯是兩偈，今依胡本故云二偈。顯能加者，
X45n0753_p0071a03║是前偈中諸佛無等乃至天人。加所為者，是後偈中
X45n0753_p0071a04║為開已下三句之文。言此二者雙牒前二。加示現者，
X45n0753_p0071a05║此文是倒，若正應言示現加也。前偈之中云言作加，
X45n0753_p0071a06║後偈之中勸承佛力，正是作加舉能舉為，為示作加
X45n0753_p0071a07║名示現加。
X45n0753_p0071a08║次顯加意。先問、後釋。何義問也？義是所以，前加分中
X45n0753_p0071a09║諸佛已為說地故加，今以何義重復為加？下對釋之。
X45n0753_p0071a10║釋意云何？為顯法勝令金剛說，是故為加。文中噵言：
X45n0753_p0071a11║請非尊者、法非殊勝、聖者不說。是返言耳。若正應言：
X45n0753_p0071a12║請是尊者、法是殊勝、聖者宣說。此明請人非佛尊者，
X45n0753_p0071a13║不顯法勝，聖金剛藏不肯宣說。良以請人是佛尊者，
X45n0753_p0071a14║顯法殊勝令眾重敬，故金剛藏方肯宣說。問曰：向問
X45n0753_p0071a15║加之所以，今正應言：加非尊者、聖者不說。今何故言
X45n0753_p0071a16║請非尊者？釋言：此加為成其請，是故問加，就請以答。
X45n0753_p0071a17║問曰：若此為成請者，何不直請乃為加乎？釋言：不加
X45n0753_p0071a18║則不成請，所以為加。是義云何？若佛不加，無由得顯
X45n0753_p0071a19║說者堪說。為顯堪說，是故須加。
X45n0753_p0071a20║下依文釋。前一偈半，一處釋之。就中，初先依文正解；
X45n0753_p0071a21║作加總下，總別分別文相如何。偈有四重，廣如上辨。
X45n0753_p0071a22║今釋後三：初一作加，略不論之。解天人中云何初偈
X45n0753_p0071a23║顯能加者，徵問起發；偈言已下，舉偈對顯。解諸佛中
X45n0753_p0071a24║何者天上，徵前起後；謂諸佛下，舉偈對顯。下釋無等
X45n0753_p0071b01║乃至法王，文別有四：一、徵前顯後。此何義者，是徵前
X45n0753_p0071b02║也。問此諸佛有何德義為天人上法王義者，是顯後
X45n0753_p0071b03║也。以有王義，故得為上。二、徵總開別。云何知者，是徵
X45n0753_p0071b04║總也；具四義者，是開別也。三、隨別列名。謂自在等，借
X45n0753_p0071b05║世人王四種之義以顯佛德。自在勝者，不為他制；言
X45n0753_p0071b06║力勝者，力能摧他；眷屬勝者，輔弼豪強；種姓勝者，籍
X45n0753_p0071b07║胄尊高。四、何者下，隨名解釋。解自在中，初辨其相；云
X45n0753_p0071b08║何知下，就文以顯；何故已下，重復分別。前中，初先徵
X45n0753_p0071b09║問起發；於煩惱等，對問辨釋。釋中有二：第一、對障以
X45n0753_p0071b10║明自在。於煩惱等是自在處，二障之義廣如別章，此
X45n0753_p0071b11║應具論。今此所辨五住性結為煩惱障，能染心故；事
X45n0753_p0071b12║中無知名為智障，能障一切差別智故；得解脫者，是
X45n0753_p0071b13║自在德。斷煩惱障，心得解脫；斷除智障，慧得解脫。言
X45n0753_p0071b14║自在者，自在名我，障礙既除，進任由己，故曰自在。第
X45n0753_p0071b15║二、就人以明自在。彼者，彼前諸佛法王；於此處者，於
X45n0753_p0071b16║前煩惱智障處也。心智無礙，就人明前解脫義也。心
X45n0753_p0071b17║無礙者，離煩惱障，心解脫也；智無礙者，遠離智障，慧
X45n0753_p0071b18║解脫也。隨意所受無上樂者，就人明前自在義也。羈
X45n0753_p0071b19║礙則苦，出纏為樂，樂之窮極，名無上樂。障礙既除，樂
X45n0753_p0071b20║隨心取，故曰隨意。以隨意故，名為自在。上來辨相，次
X45n0753_p0071b21║就文顯。此云何知，徵前起後。偈言已下，舉經對顯。無
X45n0753_p0071b22║等舉經，謂一切智是慧解脫。經論不定，或時宣說第
X45n0753_p0071b23║一義智以為一切，世諦之智名一切種。今此文中，第
X45n0753_p0071b24║一義智名心解脫，世諦之智名一切智，與地持同。以
X45n0753_p0071c01║知一切差別法故下，明心脫。復如舉經，前已明智，今
X45n0753_p0071c02║更顯心，故稱為復。心體無垢，淨若虗空，故名如空。下
X45n0753_p0071c03║釋其相。世法不染，明離愛也。無明習滅，明除癡也。癡
X45n0753_p0071c04║愛俱亡，名心解脫。問曰：經說斷癡慧明，滅愛心脫，今
X45n0753_p0071c05║此何故除癡、除愛同為心脫？釋言：二脫義有兩種：一、
X45n0753_p0071c06║以緣中無染之心為心解脫，照理之智為慧解脫，斯
X45n0753_p0071c07║則心脫斷除見愛，慧脫滅癡；二、以真識出離塵染說
X45n0753_p0071c08║為心脫，事中照用為慧解脫，此則心脫離癡、離愛。慧
X45n0753_p0071c09║解脫者，除事無知。餘經所說，就彼初門，是故說言斷
X45n0753_p0071c10║癡慧明，滅愛心脫。此就後門，故離事中無知闇障為
X45n0753_p0071c11║慧解脫，除斷癡愛為心解脫。有難解者，下重分別。無
X45n0753_p0071c12║等牒經，佛比餘生。彼非等者，彰其過下。等者牒經，此
X45n0753_p0071c13║彼等者，明其上齊。謂此釋迦比餘諸佛真體不殊，故
X45n0753_p0071c14║云身等。何故已下，問答料簡。何故不但說其無等，而
X45n0753_p0071c15║復云等？示等覺者，示佛等於諸佛正覺，以諸賢聖望
X45n0753_p0071c16║於下地皆名無等，未必上齊，故須明等顯上齊也。解
X45n0753_p0071c17║力勝中，初問答辨相；云何知下，就文以顯。前中，先問；
X45n0753_p0071c18║具十力下，對問辨釋。具十力者，是其力體；能伏邪下，
X45n0753_p0071c19║是其力用。用有二種：一、是無畏，能伏外道；二、是神通，
X45n0753_p0071c20║能摧眾魔。如佛初成，以勝神通降眾魔等。能伏邪智，
X45n0753_p0071c21║是初用也；壞魔怨者，是後用也。下就文顯。此云何知，
X45n0753_p0071c22║徵前起後；偈言已下，舉經對顯。言十力者，帖前具力；
X45n0753_p0071c23║言無畏者，帖伏邪智。下言等者，等取神通，帖壞魔怨。
X45n0753_p0071c24║解眷屬中，初問答辨相；此云何下，就文以顯；彼菩薩
X45n0753_p0072a01║下，重復分別。前中，初問；具攝菩薩、聲聞眾者，對問辨
X45n0753_p0072a02║釋。謂佛攝彼菩薩、聲聞以為眷屬，兩眾齊攝，是故云
X45n0753_p0072a03║具。下就文顯。此云何知，徵前起後；偈言已下，舉經對
X45n0753_p0072a04║顯。下重分別。言彼菩薩是初眾者，是其經初所列眾
X45n0753_p0072a05║也。無量舉經阿僧祇者，依華嚴經，無量、僧祗各是一
X45n0753_p0072a06║數，今以僧祇解釋無量，借名顯矣。解種姓中，還初辨
X45n0753_p0072a07║相。先問後答；云何知下，就文以顯。下重分別。先解釋
X45n0753_p0072a08║迦；何故唯嘆此佛種者，諸佛種姓各別不同，今此偈
X45n0753_p0072a09║中偏言釋姓，何故不舉餘佛種姓？以現見者，以其釋
X45n0753_p0072a10║迦此土現見，是故偏舉；餘不現見，故隱不論。下釋法
X45n0753_p0072a11║生，復法為家。非但生者，佛有法身，法家中生；非唯生
X45n0753_p0072a12║身，父母家出。如法住者，出其法家，謂在真如法中住
X45n0753_p0072a13║也。亦可諸佛依法而住，故曰如法。上來釋文。
X45n0753_p0072a14║自下第二分定總別。於中先辨總別之相，後隨文釋。
X45n0753_p0072a15║此初偈中義別四重，備如上辨：一者作加、二天人上、
X45n0753_p0072a16║三者諸佛、四法王四義。此四相對有三總別：作加為
X45n0753_p0072a17║總，餘三為別，是第一對；除却作加，天人為總，餘二為
X45n0753_p0072a18║別，是第二對；廢却天人，諸佛為總，法王四義以之為
X45n0753_p0072a19║別，是第三對。具應如是。但今論家明前兩對，第三一
X45n0753_p0072a20║對略不具辨。下次釋文。文中先明初對總別。加是總
X45n0753_p0072a21║者，彰總異別。此初偈意正為作加，故說為總。加有二
X45n0753_p0072a22║下，彰別異總。先舉二數，下辨其相。身加列名，彼天人
X45n0753_p0072a23║上是佛如來相好之形，故說為身。就身辨加，故曰身
X45n0753_p0072a24║加。作加之中備此身加，是以言具。依法身者，釋顯其
X45n0753_p0072b01║相。諸佛色身為功德法之所依止，故名法身。就身辨
X45n0753_p0072b02║加，故說為依。果加列名，諸佛無等乃至法生是佛果
X45n0753_p0072b03║德，故名為果。具加同前。證佛果者，釋顯其相。依前報
X45n0753_p0072b04║身修成佛德，名證佛果。此二句中以後類前，齊應言
X45n0753_p0072b05║依，略不云耳。問曰：何故天人上者說之為身，佛及四
X45n0753_p0072b06║義說為果乎？通釋義齊。但今就化，天人上報未成佛
X45n0753_p0072b07║時相好已具，非得佛時方始有故，不名為果。佛及四
X45n0753_p0072b08║義依彼身上方便修成，故說為果。釋姓亦非證果始
X45n0753_p0072b09║有，從多名果。下以天人對彼諸佛法王四義以辨總
X45n0753_p0072b10║別。言天人上亦總別者，望彼作加說之為別，為成加
X45n0753_p0072b11║故望佛四義說以為總。言餘別者，佛及四義人法雖
X45n0753_p0072b12║異，對天人故通說為別。
X45n0753_p0072b13║釋所為中，初先問答，略顯其相。云何所為，是其問也。
X45n0753_p0072b14║下答顯相。此菩薩者，是所加人金剛藏也。彼諸佛下，
X45n0753_p0072b15║明能加佛為法加也。諸佛法王，釋顯偈中法王言也。
X45n0753_p0072b16║開法藏者，釋顯偈中為開藏也。所言義者，釋顯偈中
X45n0753_p0072b17║諸地上行分別地義。言故加者，即是偈中勸承力也。
X45n0753_p0072b18║下舉偈論釋。於中先解下之兩句，初之一句迴在後
X45n0753_p0072b19║釋，第二一句略而不解，偈前顯故。前中初言嘆藏有
X45n0753_p0072b20║二，略舉其數。就所開藏明其諸地上妙行等，名之為
X45n0753_p0072b21║嘆。嘆中隨別詮旨分二，次列其名。義藏地體，字藏地
X45n0753_p0072b22║教。下釋其相。解義藏中，先問起發。偈言已下，舉經對
X45n0753_p0072b23║問。行者已下，次第辨釋。行謂助者，是三道中助道行
X45n0753_p0072b24║也。妙謂智者，是證道也。上謂神力，不住道也。染淨無
X45n0753_p0072c01║礙，故云神力。如是顯下，結前三行。深結前助，助能窮
X45n0753_p0072c02║實，故說為深。妙結前證，勝結不住。釋字藏中，初問起
X45n0753_p0072c03║發。偈言已下，舉偈對問。下釋其相。分別牒經。說十差
X45n0753_p0072c04║者，解分別義。十地之中行相殊分，故曰差別。口音宣
X45n0753_p0072c05║唱，名之為說。此偈已下，解釋初句。此偈何故顯承佛
X45n0753_p0072c06║力，徵問如來勸承之意。下釋其相。或有眾生生輕慢
X45n0753_p0072c07║者，眾生起慢不定名或，疑佛不及金剛藏故，名為輕
X45n0753_p0072c08║慢。言自不能請他說者，彰輕慢相。諸佛同請金剛藏
X45n0753_p0072c09║說，似自不能。為遮此者，為遮眾生輕慢意故，勸承力
X45n0753_p0072c10║也。
X45n0753_p0072c11║嘆法益中，初結前生後，對文指斥，標列其名。如是請
X45n0753_p0072c12║已，是結前也。上加令說，名之為請。次顯已下，是生後
X45n0753_p0072c13║也。於中已下，對文指也。聞時已下，是列名也。聞時益
X45n0753_p0072c14║者，以法勝故，佛加得聞，此之得聞是法利益。修行益
X45n0753_p0072c15║者，依法修行，能有所成，彰法利益，非是就人得果名
X45n0753_p0072c16║益。轉生益者，轉此身已，生餘道中，亦得聞經，即以得
X45n0753_p0072c17║聞為法利益。三中，修行就證辨益，聞及轉生就教彰
X45n0753_p0072c18║益。然彼修行所成為益，聞及轉生指文為益。下舉經
X45n0753_p0072c19║文次第解之。
X45n0753_p0072c20║解聞益中，初問。起發下，舉偈論釋。聞持牒經。佛力加
X45n0753_p0072c21║者，由佛加故，令菩薩聞。是名下，結。
X45n0753_p0072c22║修行益中，初問。起發下，舉偈論釋。漸次滿者，解第二
X45n0753_p0072c23║句。因修成地，故名為滿。滿之不頓，稱曰漸次。言十地
X45n0753_p0072c24║者，解初句中諸地言也。無垢之言，略不解釋。此前成
X45n0753_p0073a01║因下，明得果。自得十力是其果用，得猶證也。契之在
X45n0753_p0073a02║已，故云自得。成菩提者，是其果體，成猶得矣。然此偈
X45n0753_p0073a03║中十力云得，菩提說成，文綺互耳。是名下，結。
X45n0753_p0073a04║轉生益中，初問；起發下，舉偈論釋。解初半中，有略有
X45n0753_p0073a05║廣。善惡道難，必得聞經，是其略也；龍為惡道，是畜生
X45n0753_p0073a06║難；光音天等，以為善道，長壽天難；雖在此難，必得聞
X45n0753_p0073a07║經，龍世界下，是其廣也。龍世界者，解大海也。言長壽
X45n0753_p0073a08║者，是長壽龍，龍宮有經，故偏舉之。言亦聞者，當聞類
X45n0753_p0073a09║現，是故言亦。下解善道。言雖在者，色界難處，猶得聞
X45n0753_p0073a10║經，失而兼得，故云雖在。光音等者，舉光音天等，餘三
X45n0753_p0073a11║禪、四禪天也。三災起時，二禪免火，三禪免水，四禪免
X45n0753_p0073a12║風，故隨所在，皆得聞經。釋後半中，初先疑問，答相不
X45n0753_p0073a13║普；後為定問，推之在信，文相可知。如是顯下，釋佛教
X45n0753_p0073a14║說。初先結前，牒上舉後，對文指斥，以為起發。如是請
X45n0753_p0073a15║已，是結前也；上言分別，是牒上也；說有三漸，是舉後
X45n0753_p0073a16║也。
X45n0753_p0073a17║第六、偈教。是指斥也下，舉偈論釋。先解偈文；如是教
X45n0753_p0073a18║下，釋其偈意。前中，先解第一、第二及第四句，此三同
X45n0753_p0073a19║明漸次法體，故一處釋。何者三漸？徵、問、起、發。觀、證、修
X45n0753_p0073a20║行，列其名字。觀謂觀解。依解得法，說之為證；依法成
X45n0753_p0073a21║德，名為修行。此三位別，解行名觀，故上說為觀分時
X45n0753_p0073a22║中；初地名證，故上說為證始終等；二地已上名為修
X45n0753_p0073a23║行，故上說為修始終等。若隨地別，一一地中，初入名
X45n0753_p0073a24║觀，住地名證，地滿名修。據實，此三各有漸次，皆通始
X45n0753_p0073b01║終。今此所辨，據第三門，是故三種皆有漸次。第一已
X45n0753_p0073b02║下，對文指斥，謂向三句皆是說於漸次法體。諸地勝
X45n0753_p0073b03║下，隨文解釋。先解初句，明觀漸次。諸地勝道，牒舉經
X45n0753_p0073b04║文。言謂十地勝智道者，斥其觀體。說此十地，若觀若
X45n0753_p0073b05║依。能生地者，彰其漸義。初入名觀，正住名依。地中滿
X45n0753_p0073b06║足，能起後地，故曰能生。此三皆是觀中漸次。入者已
X45n0753_p0073b07║下，釋第二句，明證漸次。於中亦有初、中、後別。入者，入
X45n0753_p0073b08║地是證之始；住者，未轉是證之次。當分自成，未能入
X45n0753_p0073b09║後，故言未轉。轉者，地地轉所住處，是證之終。地中滿
X45n0753_p0073b10║足，進入後地，名轉住處。行者已下，釋第四句，明修漸
X45n0753_p0073b11║次。於中亦有初、中、後別。行者，舉經入、住、轉成，釋行漸
X45n0753_p0073b12║也。行依證起，故約證中入、住展轉三時次第以顯行
X45n0753_p0073b13║漸。境者，舉經此行種種。異行境者，明向行中德別無
X45n0753_p0073b14║量，故云種種；分齊差殊，名異行境。漸者已下，釋第三
X45n0753_p0073b15║句，明漸次相。漸者，舉經次第指斥。觀、證、修行各別漸
X45n0753_p0073b16║成，故云次第。說者，舉經言授與者，依漸而說，授與眾
X45n0753_p0073b17║生。
X45n0753_p0073b18║上來釋偈。如是教下，釋教所以。先問後解。如是教說
X45n0753_p0073b19║何義故者，依外國語，順此應言以何義故如是教說，
X45n0753_p0073b20║是教異上菩薩啟請，是故須問。言因如來生後信者，
X45n0753_p0073b21║生下廣中大眾信也。言雖寄傳金剛藏口，皆是佛教，
X45n0753_p0073b22║是故可信。
X45n0753_p0073b23║觀察已下是請分中第二大段，示言分齊令眾正知。
X45n0753_p0073b24║就此經中，初集經者明金剛藏將說之相并顯說意，
X45n0753_p0073c01║後正明其所說偈辭。就前文中，初示說相。觀察表說，
X45n0753_p0073c02║內心照察名之為觀，亦可目眄說之為觀，顯己無偏
X45n0753_p0073c03║故觀十方。下明說意。說意有二：一、令眾悅；二、生眾信。
X45n0753_p0073c04║敬令大眾重增踊悅是初意也。悅者是喜，悅盛名踊。
X45n0753_p0073c05║前金剛藏酬解脫月，初請之時已令眾悅，今復使悅
X45n0753_p0073c06║故名為重。過前曰增，前何故悅？前悅有二：一、金剛藏
X45n0753_p0073c07║說偈自顯有智堪說，拂遣大眾何因之疑；二、說偈彰
X45n0753_p0073c08║己不畏此眾不堪聽聞，拂去大眾何緣之疑，是故歡
X45n0753_p0073c09║悅。此亦有二：一、說前五偈，彰實出言唯深是樂，所以
X45n0753_p0073c10║歡悅；二、說後五偈，許為宣示得聞在今，是以歡悅。深
X45n0753_p0073c11║生正信是第二意。由說此偈，知實出言說但在因，不
X45n0753_p0073c12║惑所說故名正信。
X45n0753_p0073c13║下舉偈辭。依此有其十一行半，外國本中其唯十偈，
X45n0753_p0073c14║初一行半是彼一偈，次有兩行復是一偈，餘八各一，
X45n0753_p0073c15║通合有十，增減多少方別故爾。就此文中，初六偈半
X45n0753_p0073c16║明其義大，後五說大。今就此二，四句各別：一、定其名，
X45n0753_p0073c17║二、辨體相，三、明可說不可說義，四、隨文解釋。
X45n0753_p0073c18║義大悅者，當法立稱正名義大，所以名義深故稱大。
X45n0753_p0073c19║言踊悅者，約就所生以立其名，彰此義大能生眾喜，
X45n0753_p0073c20║故云踊悅。言說大者，當教立稱正名為說，大則從於
X45n0753_p0073c21║所詮為目，以說深義故名說大。踊悅同前。
X45n0753_p0073c22║名字可爾，體相云何？今此地經宗要有四：一是言教，
X45n0753_p0073c23║二是可說教道之行，三是可顯證道之行，四是證道
X45n0753_p0073c24║可表地法。就此四中，初之兩門合為說大，以行依言
X45n0753_p0074a01║成、言依行發，故合為說。後之二種合為義大，以證依
X45n0753_p0074a02║法成、法由證顯，故合為義。體相如是。
X45n0753_p0074a03║所言可說、不可說者，先就義論，次就說辨，後就義說，
X45n0753_p0074a04║相對分別。然彼義大，亦有可說、不可說義。相狀如何？
X45n0753_p0074a05║釋有五義：第一、可以總相玄標，名為可說。故金剛藏
X45n0753_p0074a06║以前五偈顯示義大，不可以說相指斥示人，名不可
X45n0753_p0074a07║說，是故得云言說不及。如空鳥跡、風畫處等，可以玄
X45n0753_p0074a08║談，名為可說；不可即相指以示人，名不可說。此亦如
X45n0753_p0074a09║是。第二、可以拂相顯示，名為可說；不可相論，名不可
X45n0753_p0074a10║說。何故？如是地法是其離名相法，還道地法不可說
X45n0753_p0074a11║聞，言當彼法，名為說地。若言地實可說可聞，言乖彼
X45n0753_p0074a12║法，則不名說。第三、可以況詮顯示，名為可說。故下以
X45n0753_p0074a13║彼因分顯之，不可直詮，名不可說。第四、可以自體真
X45n0753_p0074a14║法互相顯現，名為可說。如此文中，以彼佛德類顯地
X45n0753_p0074a15║實。又上文中云：此地法是誰境界？是智境界。此亦以
X45n0753_p0074a16║其自體真智顯示真法，故名可說。不可以彼情相顯
X45n0753_p0074a17║之，名不可說。第五、情實相對分別。就情望真，情外有
X45n0753_p0074a18║真，可以談論，名為可說。據真望情，真外無情，用何起
X45n0753_p0074a19║名而得說真？是以無說。此五同就義大以論說大。如
X45n0753_p0074a20║何就說大中亦有可說、不可說義？起修在緣，可以就
X45n0753_p0074a21║緣即相顯示，名為可說。修中之實，性出名言，名不可
X45n0753_p0074a22║說。故彌勒云：種姓麤相，我已略說，諸餘實義，唯佛知
X45n0753_p0074a23║也。次就二大相對而辨。說大之法，一向可說；義大之
X45n0753_p0074a24║體，一向叵說。此乃就彼修證時語。證義之時，證外無
X45n0753_p0074b01║名，用何詮表？是故無說。說大據修，修未證如，行外猶
X45n0753_p0074b02║有名相可得，用之顯修，名為可說。
X45n0753_p0074b03║下次釋文。文中分二：依此經本，初六偈半明其義大，
X45n0753_p0074b04║後五說大。就義大中復分為二：初三偈半顯其佛法
X45n0753_p0074b05║微妙離相，下有三偈舉彼佛法顯地出言。今為明地，
X45n0753_p0074b06║何須顯彼佛法微妙？以地在因辨深義隱，佛法在果
X45n0753_p0074b07║彰深義顯，故明佛法顯地深微。因之與果高下天殊，
X45n0753_p0074b08║云何相顯？然此雖復隨人高下法體不別，其猶虗空
X45n0753_p0074b09║結尺分十，十即是空，地法像此故得相顯。前佛法中，
X45n0753_p0074b10║初一偈半直彰法微，後之兩偈出微體相，謂二涅槃。
X45n0753_p0074b11║就明微中重別有四：一者是微，二難知聖道，三非分
X45n0753_p0074b12║別乃至難得，四無垢濁乃至不生。此等次第因前起
X45n0753_p0074b13║後、以後成前。微者是總，微猶深也。何故名微？微者所
X45n0753_p0074b14║謂難知聖道，此是微相，故以斯言成前微義。是義云
X45n0753_p0074b15║何？人多釋言難知叵說、聖道難證，論釋不爾。依下論
X45n0753_p0074b16║文，難知之中即具二種難證難說，明審難知非唯難
X45n0753_p0074b17║說。又復論文解釋說微，結言聖道名為甚微，故知聖
X45n0753_p0074b18║道非唯難證，當知俱通。然彼難知正顯微相，聖道是
X45n0753_p0074b19║其微之法體，未欲辨體，舉以就之明難知也。彼道難
X45n0753_p0074b20║說及難證得，故曰難知。難證難說，相猶未顯。非分別
X45n0753_p0074b21║下，轉復釋成。非別離念，彰說難知。言難得者，明證難
X45n0753_p0074b22║知。非分別者，出過世人分別境界，以行深故。言離念
X45n0753_p0074b23║者，自體無念，以無緣故。以非分別而復離念，是故難
X45n0753_p0074b24║說。亦可此微不同陰等所分別法，名非分別。言離念
X45n0753_p0074c01║者，不同取情。言難得者，難可證得，難得猶隱。無濁已
X45n0753_p0074c02║下，轉以釋成。於中有四：初、無垢濁，觀解清淨。二、智行
X45n0753_p0074c03║處，行證契真。所言智者，是諸佛也。復言智者，是佛智
X45n0753_p0074c04║也。言行處者，佛智行於第一義處。三、自性滅，體性清
X45n0753_p0074c05║淨，淨非始有，是故名常。四、不滅不生，德用自在。用興
X45n0753_p0074c06║法界，名為不滅。妙寂離相，稱曰不生。上雖言微，微體
X45n0753_p0074c07║未出。
X45n0753_p0074c08║故下兩偈出微體相，謂同、不同二涅槃也。初有兩句
X45n0753_p0074c09║是其同相，後一偈半是不同相。初同相中自體空者，
X45n0753_p0074c10║明智體空；有不二下，顯其空相。言其有者，空非斷滅；
X45n0753_p0074c11║言不二者，空非智外；言不盡者，空非滅智。不同涅槃
X45n0753_p0074c12║有其二種：一、何處脫？謂離諸趣。趣謂六道，超絕名離。
X45n0753_p0074c13║二、云何脫？出其德體。就中有五：一、觀解入如，所謂等
X45n0753_p0074c14║同涅槃相也。此觀涅槃如相一味，世法同爾，故云等
X45n0753_p0074c15║同。二、對治離障，治必階漸，非定姓終，故言非初亦非
X45n0753_p0074c16║中、後。此論其果淨在窮終，不得說言非初、中、後。今乃
X45n0753_p0074c17║據果返談昔因，因時不頓，是故說言非初、中、後。下三、
X45n0753_p0074c18║明其體德圓備，所謂般若、法身、解脫。非言辭說是其
X45n0753_p0074c19║波若，不同二乘從聲得悟，故云非說。出過三世是其
X45n0753_p0074c20║法身，常故出矣。其相如空是其解脫，自體無礙，非縛
X45n0753_p0074c21║得脫，故曰如空。
X45n0753_p0074c22║定滅已下，舉前佛法顯地離言。於中三偈：初偈舉前
X45n0753_p0074c23║二種涅槃以類地法，次一正明地難說聞，後一以喻
X45n0753_p0074c24║況難說聞。前中，初半牒前佛法寂滅出言，下半顯地
X45n0753_p0075a01║難說難聞。定者，牒前同相涅槃。滅，牒不同。此二皆是
X45n0753_p0075a02║如來證知，名佛所行。言說不及，牒前微難乃至不生
X45n0753_p0075a03║深微義也。地同彼法，故曰如是。以同彼故，非可陳聽，
X45n0753_p0075a04║名難說聞。
X45n0753_p0075a05║第二偈中，上半明其難之所以，下半正顯難說難聞。
X45n0753_p0075a06║前中，初句對前顯出。言離念者，不同思慧；離心道者，
X45n0753_p0075a07║不同第四報生識智。上違請中明出四心，今此何故
X45n0753_p0075a08║無聞及修？釋言：四中，前二是解，後二是行。就解之中，
X45n0753_p0075a09║聞劣思勝；行中修劣，識智是勝。今此文中就勝彰出，
X45n0753_p0075a10║劣不待言，以偈迮故，不具論之。下第二句就勝彰妙。
X45n0753_p0075a11║起佛境者，如是藏法是佛境界，觀佛境界而起地智，
X45n0753_p0075a12║是故名為智起佛境。下半偈中非陰、界等，舉對返顯，
X45n0753_p0075a13║明法難說。以不同於陰等可說，明知難言。陰、界、入等，
X45n0753_p0075a14║如上分別，彼是名相，可以言論。地法不同，故不可說。
X45n0753_p0075a15║心、意不及，彰法難聞。心謂耳識，意是意識，耳識絕聽，
X45n0753_p0075a16║意斷思量，何易可聞？
X45n0753_p0075a17║第三偈中，上半為喻，後半是合。鳥足喻說，鳥跡喻彼。
X45n0753_p0075a18║差別十地，空喻證體。空為跡處，故難可見。平等證體，
X45n0753_p0075a19║說為十故。十難說聞，故曰如是。後之五偈，解釋之際，
X45n0753_p0075a20║別當分處。
X45n0753_p0075a21║論中有二：一、釋經家所辨說相及解說意；第二、踊悅
X45n0753_p0075a22║有二已下，分文解釋。前中先解觀察說相。何故問也？
X45n0753_p0075a23║問意有二：一、問觀察；二、問觀十方。此義云何？前嘿待
X45n0753_p0075a24║請，請相既備，正應即說，何故觀察？又觀一方，觀相便
X45n0753_p0075b01║足，何勞具觀？下別釋之。示無我慢，釋答初問。何者是
X45n0753_p0075b02║慢？云何示無？前佛菩薩相與同請，若當不說，即是我
X45n0753_p0075b03║慢。自高難勸，觀察現說，顯己非慢，名曰示無。亦可自
X45n0753_p0075b04║高，不顧眾生，名之為慢。觀察誘接，稱曰示無。無偏心
X45n0753_p0075b05║者，釋答後問。為顯十方等為無偏，故須具觀。欲令已
X45n0753_p0075b06║下，解釋說意。於中有二：一、總舉經文，略述說意。欲令
X45n0753_p0075b07║大眾增悅生信，是舉經也。是故說者，略述經家，明說
X45n0753_p0075b08║意也。二、示說下，解釋其文。先解生信，後釋踊悅。何故
X45n0753_p0075b09║經中先明增悅，後明生信；論先解信，後釋悅乎？增悅
X45n0753_p0075b10║正是說偈之意，為就悅中開判偈文，故迴後釋示說
X45n0753_p0075b11║正地乃至堪受解生信也。示謂顯示，顯後五偈說大
X45n0753_p0075b12║之法，名為示說。顯前義大，名示正地。以前十偈示說
X45n0753_p0075b13║正地，故增聞者正信之心堪受義也。踊悅牒經。心不
X45n0753_p0075b14║濁者，謂眾聞地深妙殊勝，歡喜踊悅，愛樂攝受，無不
X45n0753_p0075b15║欲濁，故稱不濁。以無濁故，名曰心清。
X45n0753_p0075b16║悅有二下。解釋偈文。先舉二數，次列兩名，并解二種
X45n0753_p0075b17║踊悅所以。義大列名為得義者，是悅所以。說大列名
X45n0753_p0075b18║因此說大，能得義者是悅所以。由說得義是故生悅，
X45n0753_p0075b19║下隨文釋。
X45n0753_p0075b20║解義大中，文別有五：初、言前五顯義大者，指斥其文；
X45n0753_p0075b21║二、云何義下，總解義大；三、何者深下，隨文廣釋；四、此
X45n0753_p0075b22║中深故，示義大下，總結義大；五、何故我復說此已下，
X45n0753_p0075b23║論主義取金剛藏意，彰說所為，為誡大眾令離五過。
X45n0753_p0075b24║前二可知。第三、廣中，先問後釋。何者深義，是其問也。
X45n0753_p0075c01║偈言已下，隨文廣釋。初之偈半明道深微，一處論之。
X45n0753_p0075c02║於中，先解；微是總下，總別分別。前中，依偈義別四重，
X45n0753_p0075c03║備如上辨。初之三重，一處解之。無濁已下，第四、重法
X45n0753_p0075c04║在後別。論解前三中，先舉偈文，下以論釋。論中，初有
X45n0753_p0075c05║二問兩答，顯其偈意；云何微下，正解偈文。意有何隱
X45n0753_p0075c06║而須顯乎？然此偈中意為顯地而說佛法，言與意乖，
X45n0753_p0075c07║故須就言以會其意。二、問答中，初一問答正顯偈意，
X45n0753_p0075c08║後一問答引說證成。此依何義，是其初問。依猶為也，
X45n0753_p0075c09║亦曰據也。此說佛法，依為何義？下答依地。菩薩十地
X45n0753_p0075c10║用智為體，名為智地。雖說佛法，宗為顯此，名依智地。
X45n0753_p0075c11║云何知依，是第二問，徵前起後。尋其言相，但說佛法。
X45n0753_p0075c12║云何得知依於智地？下答證成。上來依地舉前類後，
X45n0753_p0075c13║前本分中略說十地，及其請中亦請十地，以彼類此，
X45n0753_p0075c14║明今依地。後復所說亦依地者，舉後類前。下廣說中
X45n0753_p0075c15║亦說十地，明此依地。第四偈言智起佛境，即就此文
X45n0753_p0075c16║舉以證成。此十偈中第四偈言智起佛境，明知此中
X45n0753_p0075c17║說依智地。上來顯意，下解偈文。經有三重，次第釋之。
X45n0753_p0075c18║解初重中微者，牒經云何微問。偈言已下，舉別顯成。
X45n0753_p0075c19║第二重中，先解難知，後釋聖道。解難知中，初二問答
X45n0753_p0075c20║正解難知，是故已下結別成總。就正解中，初一問答
X45n0753_p0075c21║明說難知，文相易解；後一問答明證難知，復云何難
X45n0753_p0075c22║是其問也。前已釋竟，今此重徵。是以言復下，答明難。
X45n0753_p0075c23║大聖道者，舉聖顯難。人謂此言已解聖道，聖道之言
X45n0753_p0075c24║在後別釋，今舉聖道顯難知中難證義也。以是大聖
X45n0753_p0076a01║所行之道非餘能會，故難證知。大聖是佛，辨聖成難，
X45n0753_p0076a02║聖是佛故其道難證。上來正解。是故已下，結別成總。
X45n0753_p0076a03║以總微中開出是難，故就難知結成總微。下解聖道，
X45n0753_p0076a04║先釋後結。道是因者，返舉昔因不欲明因，果從因來
X45n0753_p0076a05║是故舉之。此言與下非初中後，前中後取其言相似，
X45n0753_p0076a06║果無先後返舉昔因，是故說言前中後取。此亦如是，
X45n0753_p0076a07║修行此道能到聖處，從因至果果是聖處，向前因道
X45n0753_p0076a08║到聖處時名為聖道。如彼因中所有四眼，至佛之時，
X45n0753_p0076a09║名為佛眼。為彰果微不異因微，故說因道到果聖處，
X45n0753_p0076a10║名為聖道。故言下，結。今此正應結其聖道。以何義故，
X45n0753_p0076a11║通結難知？以前文中解難知竟，結成總微。未結難知，
X45n0753_p0076a12║故此結之。前釋難知，得結微義。今解聖道何故不然？
X45n0753_p0076a13║以彼難知是微義故。聖道雖復是微法體，而非微義，
X45n0753_p0076a14║故不結微。亦可此言正結聖道難知之言相隨而來。
X45n0753_p0076a15║論文上下，此例大多。微有二下，釋第三、重非分別等。
X45n0753_p0076a16║於中有三：一、牒前起後。就前總微開其說、證，以為章
X45n0753_p0076a17║門。說微是前說時難知，說難知故，名為說微。證微是
X45n0753_p0076a18║前證時難知，證難知故，名為證微。微極名甚。二、如是
X45n0753_p0076a19║下，牒前指後。如向二微非分別下，次第顯之。三、何故
X45n0753_p0076a20║難下，釋後成前。於中，先解非別離念，成前說微；後釋
X45n0753_p0076a21║難得，成上證微。前中有四：初、言何故復難知者，徵前
X45n0753_p0076a22║起後。難知之言，前已釋竟，今更重徵，故言何故復難
X45n0753_p0076a23║知也。二、偈言下，舉經對顯。三、釋偈文。非分別者，牒舉
X45n0753_p0076a24║經文。離分別者，出過世人分別境界。離念牒經，智體
X45n0753_p0076b01║無念，緣觀心滅。亦可前離分別之心所緣境界陰、界、
X45n0753_p0076b02║入等體無念者，微體離於能緣念也。四、如是下，牒彼
X45n0753_p0076b03║聖道，結成說微。如是聖道以非分別離於念故，名為
X45n0753_p0076b04║說微。
X45n0753_p0076b05║釋難得中，句別有三：初、何故者，徵問起發。前釋說微，
X45n0753_p0076b06║微前難知，以非分別離念釋成。今此當相問其難得，
X45n0753_p0076b07║文左右耳，齊類皆得。二、難得下，舉經解釋。以難證故，
X45n0753_p0076b08║名為難得。三、是名下，就彼難得，結成證微。何故復下，
X45n0753_p0076b09║解第四重，成前難得。初徵前起後難得之義。前已釋
X45n0753_p0076b10║竟，今更重徵，故言何故復難得也。次舉經對問，下以
X45n0753_p0076b11║論釋。文別有三：一、釋偈文；二、觀微下，以微結別，成總
X45n0753_p0076b12║難得；三、不同下，寄對顯異，成前微義。前中次第依文
X45n0753_p0076b13║解釋。無濁，牒經。無無明者，當相釋之。實觀明了，故無
X45n0753_p0076b14║癡濁。有無明雜，名為濁者，舉對返釋。世間妄智，體雜
X45n0753_p0076b15║癡闇，故名為濁。智行處者，牒舉偈文。下釋之中，解智
X45n0753_p0076b16║行處，智者兩字，略不釋之。文有六句：前三正解智行
X45n0753_p0076b17║處義，後三重顯。自證知者，是第一句解智行義。如來
X45n0753_p0076b18║藏性是其自體，智得己體，名自證知。言自證知，依彼
X45n0753_p0076b19║生者，是第二句解行處也。即體真智，還依體生，故名
X45n0753_p0076b20║彼體為智行處。對此智故，說理為彼，即理起智，名曰
X45n0753_p0076b21║依生。見實義者，是第三句解其智也。智照真性名見
X45n0753_p0076b22║實義，下三重顯增上善解，顯前初句妄智外緣不得
X45n0753_p0076b23║法實不名善解，真慧自知內證法實方名善解。解勝
X45n0753_p0076b24║名上增上善寂，顯前第二依彼生也。妄智外緣紛動
X45n0753_p0076c01║不寂，今此真智即理而生，還照自體非異分別，名為
X45n0753_p0076c02║善寂。復有世智隨聞明了，返顯第三見實義也。世間
X45n0753_p0076c03║智慧依教而知名隨聞了，出世真智不同於彼故見
X45n0753_p0076c04║實義。自性常寂，牒舉偈文性離煩惱，解自性滅悟實
X45n0753_p0076c05║本淨，無染可除故云性離。非先有染後時離者，解常
X45n0753_p0076c06║寂滅先染後淨名為無常，本淨不變寂之常也。不滅
X45n0753_p0076c07║牒經，非一往者寂而常用，為不捨者明不滅意。不生
X45n0753_p0076c08║牒經，言出世者明用常寂，寂不同相名出世間。言如
X45n0753_p0076c09║是智不住世間涅槃中者，謂此微智用隨有故不住
X45n0753_p0076c10║涅槃，離相寂故不住世間。如是觀下，是第二段，以微
X45n0753_p0076c11║結別成總難得。觀行甚微結無垢濁，觀謂解也。依止
X45n0753_p0076c12║甚微結智行處，理為行依名為依止。清淨甚微結自
X45n0753_p0076c13║性滅，本性無染名為清淨。功德甚微結不滅不生，無
X45n0753_p0076c14║礙之功殊勝名德。此四皆是微中之別故並稱微，微
X45n0753_p0076c15║中之極故名為甚。此前四句以微結別，故言難者成
X45n0753_p0076c16║總難得。不同已下是第三段，寄對顯異成前微義。通
X45n0753_p0076c17║則此四皆過凡夫出於二乘，但今初一別世三昧，次
X45n0753_p0076c18║有二微顯異外道，後之一門彰別二乘。第一不同世
X45n0753_p0076c19║三昧者，觀行甚微出過三界八禪定也，以彼未離無
X45n0753_p0076c20║明濁故。第二第三不同外道自言尊者，外道多用無
X45n0753_p0076c21║想滅心以為所尊，尊出己情不依道理，故曰自言。第
X45n0753_p0076c22║二甚微智德不同，智德契真非絕心慮，不同外道滅
X45n0753_p0076c23║心為尊。第三清淨斷德不同，自性常寂非先有染後
X45n0753_p0076c24║斷為淨，不同無想滅心為淨。以斯兩義不同彼尊。第
X45n0753_p0077a01║四不同聲聞等者，功德甚微寂用無礙，不同二乘捨
X45n0753_p0077a02║相住寂。若當雙對凡夫二乘，不生別凡、不滅異小，但
X45n0753_p0077a03║此文中綺互辨異，前三別凡此過二乘。
X45n0753_p0077a04║上來第一隨文廣釋，自下第二總別分別。言此偈中
X45n0753_p0077a05║微是總者，謂前所釋偈半文中初微總也，說證二微
X45n0753_p0077a06║是其別也。復顯難下，就難得中分定總別。難得之中
X45n0753_p0077a07║兩重辨釋：一者直顯，二者復顯。前言難者，難可證得
X45n0753_p0077a08║是其直顯，以無濁等釋成難得是其復顯。今就復顯
X45n0753_p0077a09║分其總別，故今說言復顯難得。得微總者，望無濁等
X45n0753_p0077a10║說為總也。餘四別者，無濁等四是其別也。
X45n0753_p0077a11║上來廣明佛法深微，下出微體。言此微智復何相者，
X45n0753_p0077a12║徵前起後，前釋微義，今更重徵出其微體，故言微智
X45n0753_p0077a13║復何相也。次舉偈對問，下以論釋，於中有四：一、開章
X45n0753_p0077a14║門；二、廣辨釋；三、如是說已，釋竟總結；四、空是總下，總
X45n0753_p0077a15║別分別。
X45n0753_p0077a16║前開章中是智有二：牒總、開別。謂前微智體相有二，
X45n0753_p0077a17║非是標相。同與不同，列其名也。同者，猶是性淨涅槃；
X45n0753_p0077a18║不同，猶是方便涅槃。涅槃之義，廣如別章。智體空寂，
X45n0753_p0077a19║說為同相；智德差別，名不同相。其猶世間色等法空，
X45n0753_p0077a20║名為同相；有相差別，名為不同。涅槃亦爾。若如是者，
X45n0753_p0077a21║空是理相，云何說之為涅槃乎？釋言：諸法門別有二：
X45n0753_p0077a22║一、分相門，理、事各別；二、攝相門，諸法同體，互相集成。
X45n0753_p0077a23║涅槃為門，統攝諸法，無不入中。如是一切，今據後門，
X45n0753_p0077a24║故攝智空同為涅槃。
X45n0753_p0077b01║第二釋中先解同相，是中同者牒舉前門，次釋、後結。
X45n0753_p0077b02║釋中先解自體本空，此自體空論名同相，有二問答
X45n0753_p0077b03║釋此同相。初一問答解釋相義，後一問答解釋同義。
X45n0753_p0077b04║云何相者，是初門也。色等法空皆名同相，今言相者
X45n0753_p0077b05║是何等相，下答顯之。彼智相者，明今所說是智體相，
X45n0753_p0077b06║非餘色等一切法相。偈言自空，舉經顯成。智自空者，
X45n0753_p0077b07║就智指斥明智體空，非餘空故得為智相。以此文驗，
X45n0753_p0077b08║人言微智是其因道，同不同相是果德者，其言定謬。
X45n0753_p0077b09║云何同者，是第二問。問彼智相云何名同，下答顯之。
X45n0753_p0077b10║一切法如說自空者，釋有兩義：一就捨相觀入以論，
X45n0753_p0077b11║本有妄想心外見法，不知彼法是心有故，隨法論空
X45n0753_p0077b12║空不即心；後知諸法但是心有，就法辨空寧不即心？
X45n0753_p0077b13║二就實以解，恒沙佛法是智自體，恒沙法如寧復異
X45n0753_p0077b14║智？故諸法如說自體空。下次解釋有不二等，文別有
X45n0753_p0077b15║四：一返問辨非，二云何下順問彰是，三顯離下釋是
X45n0753_p0077b16║異非，四有二下會其別文以歸一義。前中三句別顯
X45n0753_p0077b17║經文。可如是取如兔角者，此對其有返為定問。可如
X45n0753_p0077b18║是者，疑定之辭可得定取，空是斷無如兔角耶？為當
X45n0753_p0077b19║不同未敢專定，故云可得如是取耶？言不也者，答以
X45n0753_p0077b20║辨非明空非斷，不同兔角。言異此智有異空者，此對
X45n0753_p0077b21║不二返為定。問：可得取空智外別有，名智空耶？為當
X45n0753_p0077b22║不然？言不也者，答以辨非明空即智，不同緣照所觀
X45n0753_p0077b23║外空。彼此自體彼此滅者，此對不盡返為定。問：可得
X45n0753_p0077b24║定取彼智此空，各有自體滅於彼智，為此空耶？為當
X45n0753_p0077c01║不然？言不也者，答以辨非明即智空，空非滅智。云何
X45n0753_p0077c02║取下，是第二段，順問彰是云何問也。上來所問皆言
X45n0753_p0077c03║不也。當云何取下，答教取，謂有不二不盡取也。言其
X45n0753_p0077c04║有者，不同兔角。言不二者，明非智外。言不盡者，顯非
X45n0753_p0077c05║彼此。滅智為空，空相正爾。當如是取此句已下，是其
X45n0753_p0077c06║第三，釋是異非。離三攝者，離前三種邪空攝也。離謗
X45n0753_p0077c07║攝者，以是有故，離謗無攝。離異攝者，以不二故，離異
X45n0753_p0077c08║智攝。離盡攝者，以不盡故，離盡滅攝。有二頌下，是其
X45n0753_p0077c09║第四，會於別文以歸一義。就中先舉二頌之文，次會
X45n0753_p0077c10║為一，後釋定義。有二頌者，此華嚴經佛去世後，文隱
X45n0753_p0077c11║龍宮，後因龍樹入海誦出，傳之在世。至於論主作論
X45n0753_p0077c12║釋時，世傳有二：一頌言有，一頌言定，故有兩誦。兩誦
X45n0753_p0077c13║雖殊，同明有者，會定為有。若非實有，不得言定，會有
X45n0753_p0077c14║為定。云何定下，別釋定義。定滅惱者，以定無惱，故稱
X45n0753_p0077c15║為定，而體是有。上來廣釋。是名下，結。
X45n0753_p0077c16║釋不同中，文別有二：一、問答總顯。云何不同，是其問
X45n0753_p0077c17║也。淨相解脫，是總顯也。方便涅槃，除染得淨，名為淨
X45n0753_p0077c18║相。二、別解釋。別中有三：一、略舉數；二、雙問起發。何處
X45n0753_p0077c19║解脫，問其脫處。云何解脫，問其脫體。三、釋其相。何處
X45n0753_p0077c20║脫者，牒上初問。離諸趣者，舉偈對問。諸道解脫，總釋
X45n0753_p0077c21║其相。道謂地獄乃至人天，超絕名脫。遠離已下，別以
X45n0753_p0077c22║釋之。煩惱道緣，業是道因，生是道果，此皆離也。云何
X45n0753_p0077c23║脫者，牒第二問。下解有二：一、隨文釋；二、如是觀下，次
X45n0753_p0077c24║第結之。前中有五。五中，初一、觀解平等；第二、顯其對
X45n0753_p0078a01║治出障；後三、彰其德體圓備。
X45n0753_p0078a02║就前觀中等同涅槃，牒舉偈文。世間涅槃平等攝者，
X45n0753_p0078a03║釋等同也。世及涅槃如性不殊故名等同，觀心納法
X45n0753_p0078a04║名為攝取。非如聲聞一向背者，寄對顯異。二乘不悟
X45n0753_p0078a05║法體空故棄世趣寂，佛證平等見法即空，不以滅法
X45n0753_p0078a06║方為空故，不離不生故曰非如。
X45n0753_p0078a07║就釋第二對治之中，應先明其斷結之義，廣如別章，
X45n0753_p0078a08║然後釋文。文別有三：一、返問辨非。初言此盡為初後
X45n0753_p0078a09║者，返為定問，此前微智盡漏之時，為定初斷？為定中
X45n0753_p0078a10║後？問意如是。然此微智乃是真證，非對治道，云何問
X45n0753_p0078a11║言此智盡漏為初中後？此雖不同，緣照對治，無礙斷
X45n0753_p0078a12║障，而是證除，亦名盡漏，故得為問。非初智下，對問辨
X45n0753_p0078a13║非。非初智斷非中後者，非初獨斷，中後亦然，三時通
X45n0753_p0078a14║取，方能盡結。據果論斷，斷唯在後，返舉昔因，故言非
X45n0753_p0078a15║初非中後也。二、偈言下，舉經帖成。三、順問彰是。云何
X45n0753_p0078a16║問也？如燈炎下，答以彰是。言如燈炎，非唯初中後。前
X45n0753_p0078a17║中後取者，依如毗曇，一念有燒，始終方盡，治結同然。
X45n0753_p0078a18║若依成實，一念不燒，相續方燃，治結亦爾。若依大乘，
X45n0753_p0078a19║慧心明勝，一念能斷，故經說言念念具足一切助道。
X45n0753_p0078a20║於一念中尚能具足一切道品，何有不能斷除煩惱，
X45n0753_p0078a21║但續始終，方盡究竟？故今說言前中後取，如義正知，
X45n0753_p0078a22║名為取也。
X45n0753_p0078a23║下三即是涅槃三事：波若、法身及與解脫。對前煩惱
X45n0753_p0078a24║及業生故，說此三事：慧對煩惱，法身對生，解脫對業。
X45n0753_p0078b01║釋波若中，文別有三：一、返問辨非。初、言可同他音聲
X45n0753_p0078b02║觀，是返問也。聲聞從他聞聲悟解，今此波若可同彼
X45n0753_p0078b03║耶？言不也者，答以辨非。二、云何觀下，順問彰是。云何
X45n0753_p0078b04║問也？偈言已下，舉偈彰是。三、離語言者，釋是異非。明
X45n0753_p0078b05║其波若證實離言，不同聲觀。釋法身中，句別有四：一、
X45n0753_p0078b06║返問辨非。可同世智依世間者，是返問也。生滅世智
X45n0753_p0078b07║依於無常五陰之身，微智所依真實法身可同彼耶？
X45n0753_p0078b08║言不也者，答以辨非。二、順問彰是。云何依者，向雖言
X45n0753_p0078b09║不，不相未顯，依義云何？偈言已下，舉偈彰是。三、釋是
X45n0753_p0078b10║異非。轉依常身，是釋是也。本在因中，無常心意依無
X45n0753_p0078b11║常身，此已斷除，名轉依止，轉猶離矣。今得常智，依常
X45n0753_p0078b12║法身，此為明身，約智顯之。非如已下，是異非也。非如
X45n0753_p0078b13║無常心意識等，依止無常因緣法者，陰從緣集，稱因
X45n0753_p0078b14║緣法，而是生滅，故曰無常。常身異彼，稱曰非如。四、引
X45n0753_p0078b15║經證成。如修多羅者，如華嚴經、涅槃經等，一切皆說
X45n0753_p0078b16║佛身常也。釋解脫中，文別有三：一、返問辨非。可同二
X45n0753_p0078b17║乘有障脫者，是返問也。如彼小乘，未窮法空，故有障
X45n0753_p0078b18║對，除已得脫。今此所說，可同彼耶？言不也者，答以顯
X45n0753_p0078b19║非。二、順問彰是。云何問也？偈言已下，舉偈彰是。三、釋
X45n0753_p0078b20║是異非。無惱礙者，自體清淨，非有障礙，除為脫也。若
X45n0753_p0078b21║爾，與前同相何別？釋言：同相是其體空，今明行德，契
X45n0753_p0078b22║合法實，悟本無縛，名為解脫，猶非同相。
X45n0753_p0078b23║上來廣釋。如是已下，第二、重結。如是觀智，結上初句，
X45n0753_p0078b24║世間、涅槃平等攝取此觀解也。如是斷者，結上第二，
X45n0753_p0078c01║如上所明，非初、中、後是斷煩惱。如是觀觀，結上第三，
X45n0753_p0078c02║如上所明，非音聲觀是其真觀。初一觀字是牒前文，
X45n0753_p0078c03║後一觀字是其結也。今此言觀，與初何別？釋言：初觀
X45n0753_p0078c04║是其觀解，今此觀者是其觀行，證如實慧名為觀矣。
X45n0753_p0078c05║依止依止，結上第四，如上所說，依正常身是真依止。
X45n0753_p0078c06║如是解脫得解脫者，結上第五，如上所說，如空解脫
X45n0753_p0078c07║是真解脫。後三何故重牒結者？以前文中辨後三德，
X45n0753_p0078c08║對妄顯真，故須牒真就以結之。
X45n0753_p0078c09║上來廣釋如是說已，第三、總結。
X45n0753_p0078c10║自下第四總別分別。先就同相辨定總別。空是總者，
X45n0753_p0078c11║自體空中攝後三義，故名為總。三空別者，有不二等
X45n0753_p0078c12║空中分異，名為別也。下就不同以分總別。解脫總者，
X45n0753_p0078c13║是前文中離諸趣也。備具諸德方離諸趣，故名為總。
X45n0753_p0078c14║五是別者，後之五句離趣德中隨別開分，故名為別。
X45n0753_p0078c15║上來廣明佛法深微，下以佛法類顯地實。於中三偈，
X45n0753_p0078c16║義如上判。就此偈中先舉後釋。此偈云何？總問起發。
X45n0753_p0078c17║下別釋之。先解定減。句別有三：一牒前偈中二種涅
X45n0753_p0078c18║槃以顯於後。言彼智者，彼前微智顯方便壞。示性淨
X45n0753_p0078c19║者，前就微智顯同不同二涅槃也。不同涅槃從其方便
X45n0753_p0078c20║壞障而得，名方便壞。同相涅槃體性清淨，故曰性淨。
X45n0753_p0078c21║前文之中先明同相、後明不同，今此何故先牒不同、
X45n0753_p0078c22║後牒同相？乘言便故。以前文中不同在後，故先牒之。
X45n0753_p0078c23║亦可此二同時之法先後無在。二偈言下舉後對前，
X45n0753_p0078c24║三別指斥。定者牒經，成同相者會後成前，謂以此定
X45n0753_p0079a01║顯成向前同相涅槃寂定義也。言性寂者，解釋定義，
X45n0753_p0079a02║性寂名定。滅者牒經，成不同相。方便壞者，會後成前，
X45n0753_p0079a03║謂以此滅顯成向前不同涅槃寂滅義也。言此示顯
X45n0753_p0079a04║智緣滅者，解釋滅義。以其智慧緣境滅障，名智緣滅。
X45n0753_p0079a05║亦可以智為滅障緣，種曰智緣。用此智緣能有所滅，
X45n0753_p0079a06║故名為滅。次解佛行誰證問也。偈言佛行，舉經對顯。
X45n0753_p0079a07║下次解釋言說不及。誰說誰聽，返問起發。無說無聽，
X45n0753_p0079a08║對問辨釋。偈言下，帖。下解說義，相顯可知。何故不但
X45n0753_p0079a09║說無言等，徵文顯意。何不一向說於無言，乃言不及？
X45n0753_p0079a10║顯示依言以求解故，不說無言。上解佛法，下釋地行。
X45n0753_p0079a11║彼智如是，地行何相？領前問後，亦得名為領果問因。
X45n0753_p0079a12║偈言已下，舉經對問，明地如前。難說難聞，下釋其相。
X45n0753_p0079a13║地者，牒經。境界觀者，地體是佛境界觀也。如來藏性
X45n0753_p0079a14║是佛境界，證照名觀。此觀是地。行者，牒經。智眷屬者，
X45n0753_p0079a15║智是地體眾行之主，故說餘行為智眷屬。謂同行者，
X45n0753_p0079a16║釋眷屬義。以彼餘行與智同行，故曰眷屬。集起相依，
X45n0753_p0079a17║名為同行。同謂檀等出眷屬體，舉檀等餘戒、忍、進、定。
X45n0753_p0079a18║上舉佛法，類顯地實。何故復下，正就地法明難說聞。
X45n0753_p0079a19║初言何故復難說者，問以起發。前已彰難，今更重顯，
X45n0753_p0079a20║故言復也。
X45n0753_p0079a21║下，舉偈論釋。於中有二：一、依偈文次第解釋；二、智者
X45n0753_p0079a22║下，重釋智起。此偈示思及報識智是可說者，釋彼偈
X45n0753_p0079a23║中念及心道。思慧是念，報生識智是其心道，是等皆
X45n0753_p0079a24║是緣觀之法，故可宣說。何故不明聞及修慧？此如上
X45n0753_p0079b01║釋。此非彼境，解釋離字，明此地智非彼思念識智分
X45n0753_p0079b02║齊，名非彼境，非故稱離。以不同者，釋前顯後。云何釋
X45n0753_p0079b03║前？以不同故，非彼境界。云何顯後？以不同彼念及心
X45n0753_p0079b04║道，故起佛境。偈言智起，舉經對顯觀佛境界而起地
X45n0753_p0079b05║智，故云智起佛境界也。此猶是前境界觀矣。亦可就
X45n0753_p0079b06║彼佛境界中開出地智，名為智起佛境界耳。如陰界
X45n0753_p0079b07║等，解釋偈中陰界入說。陰謂五陰，界是十八界，入是
X45n0753_p0079b08║十二入。此名相法，可以心緣口言顯示，名為可說。此
X45n0753_p0079b09║智不爾，離文字者，解釋非也。此十地智不如陰等，可
X45n0753_p0079b10║以言論，名智不爾。捨言方會，名離文字。是故下，結。偈
X45n0753_p0079b11║言下，帖。下明難聞。非耳識知，解心不及；非意思量，釋
X45n0753_p0079b12║意不及。是故下，結。偈言下，帖。
X45n0753_p0079b13║下重解釋智起之義。智者地智，十地智也。起者牒經。
X45n0753_p0079b14║言以何觀以何同行能起此者，此直為問更無別答，
X45n0753_p0079b15║以此對前言義自顯，故略不答。以何觀者，准前答之
X45n0753_p0079b16║佛境界觀。以何同者，類上答之檀等同行以觀佛境，
X45n0753_p0079b17║檀等隨助故能集起十地之智。云何可證不可說下，
X45n0753_p0079b18║釋喻顯地。今先問前舉後起發。云何可證不可說聞，
X45n0753_p0079b19║是問前也。前偈之中智起佛境名為可證，非陰界等
X45n0753_p0079b20║名不可說，心意不及名不可聞，此相云何？今復以喻
X45n0753_p0079b21║舉後對之。
X45n0753_p0079b22║下舉偈論釋。先對前喻辨其同異，然後釋文。然此喻
X45n0753_p0079b23║相同上風畫，喻意不同。言相同者，虗空平等喻彼證
X45n0753_p0079b24║體空中跡處，況彼所說差別？十地鳥行喻於音聲言
X45n0753_p0079c01║說，此相同也。意不同者，前喻地法難說難聞成嘿不
X45n0753_p0079c02║說，今此喻地難可說聞，誡眾捨著許為宣說，此意異
X45n0753_p0079c03║也。初言此偈示何義者，總問起發。
X45n0753_p0079c04║如鳥已下，隨文廣釋。釋中有其兩重三句：初三廣喻，
X45n0753_p0079c05║後三合之。喻中三者，鳥行跡處是第一句，直舉喻體。
X45n0753_p0079c06║今此正取空中跡處以為譬況，不取虗空及與鳥足。
X45n0753_p0079c07║然上虗空風畫喻中，舉風舉畫以為喻相。今舉跡處，
X45n0753_p0079c08║有其異耳。言不可說不可見者，是第二句，顯跡無相，
X45n0753_p0079c09║難說難見。不可說者，不可說其長短相狀；不可見者，
X45n0753_p0079c10║不可見其方圓等相。下以問答顯難說見。何故問也？
X45n0753_p0079c11║何故跡處不可說見？空處跡相不可分別，對問辨釋。
X45n0753_p0079c12║空無相故，即空之跡；不可分別，故難說見。非無跡者，
X45n0753_p0079c13║是第三句，明其是有。以鳥行空，故非無跡。此之三句
X45n0753_p0079c14║與風畫同，下依前三次第合之。如是跡處，牒前初句。
X45n0753_p0079c15║名等住處證智攝者，舉法以合。准法驗喻，應言如是
X45n0753_p0079c16║鳥行跡處虗空所攝。文中略故，直云跡處。名句字身
X45n0753_p0079c17║合彼鳥行，住處證攝合彼跡處。虗空所攝風畫喻中，
X45n0753_p0079c18║舉風舉畫為喻相故，合之以說。今舉跡處為喻相故，
X45n0753_p0079c19║合之以證，有斯左右。不可說聞，合第二句。不可說者
X45n0753_p0079c20║合不可說，不可聞者合不可見。空為跡體，故難說聞。
X45n0753_p0079c21║下以問答顯難說聞。何故問也？何故地體難說難聞？
X45n0753_p0079c22║非如聲性，對問辨釋。地實出言名非聲性，音聲之性
X45n0753_p0079c23║是可說聞。地不同故，難說聞也。非無地智名句字者，
X45n0753_p0079c24║合第三句。地雖無相，隨說有十，故曰非無。別由言異，
X45n0753_p0080a01║故從詮目說為地智名句字身。
X45n0753_p0080a02║上來第三廣顯義大。此中深下是第四段總結義大。
X45n0753_p0080a03║何故我復說此已下是第五段明己說意。論主義作
X45n0753_p0080a04║金剛藏語告諸大眾：何故我復說此五偈？前酬請中
X45n0753_p0080a05║已明法難，今此重論故云復說。此徵說意為興誡辭。
X45n0753_p0080a06║下明說意為誡大眾令離五過，於中有四：一誡不應
X45n0753_p0080a07║隨聲取義，二明隨聲具有五過，三列過名。五中前二
X45n0753_p0080a08║是違行過，次二違人，後一違法。謂法如言不知出相，
X45n0753_p0080a09║名不正信。不能厲心捨相趣實，名退勇猛。為他宣說
X45n0753_p0080a10║云法正爾，名為誑他。言是佛說，名為謗佛。謂法淺薄，
X45n0753_p0080a11║故名輕法。四自知下結勸捨過。大眾應當自知己過
X45n0753_p0080a12║有之與無，若有先却然後聽法。
X45n0753_p0080a13║已說義下，次釋說大。於中初先結前生後以為起發。
X45n0753_p0080a14║已說義者，是結前也，復顯說大令生正信。次說五偈，
X45n0753_p0080a15║是生後也。以下偈中顯說分齊令眾正知，後聞不謬
X45n0753_p0080a16║故云正信。偈言有五：初一偈半彰說分齊說因非果，
X45n0753_p0080a17║次有半偈彰己無過勸眾除失，次有一偈顯其說相
X45n0753_p0080a18║略而不廣，第四一偈勸眾敬愛，第五一偈顯己得力
X45n0753_p0080a19║為生物信。
X45n0753_p0080a20║前偈半中初句總明所說之法，下有五句別明所說。
X45n0753_p0080a21║初言我但說一分者，地法有二：一因、二果。因謂世間
X45n0753_p0080a22║方便修行，果謂出世離相真證。真證出言因相可論，
X45n0753_p0080a23║今唯說因，是故總云但說一分。別中有三：一因成就，
X45n0753_p0080a24║行本建立；二因漸成，謂聞思等觀解次第；三教說修，
X45n0753_p0080b01║謂因分中所有真德，慈悲是其利他之因，願者是其
X45n0753_p0080b02║自行之因，此等久修堅固名力。言漸次者，是因漸也。
X45n0753_p0080b03║以聞思等相生名因，起之不頓故云漸次。非心境下
X45n0753_p0080b04║是教說修，於中有二：一滿足修，真實教道真心之體，
X45n0753_p0080b05║隨修集起法界行德名滿足修；二者觀修，真實道證
X45n0753_p0080b06║真心之體本為妄隱，今隨對治離妄漸淨，始淨之心
X45n0753_p0080b07║內照法界名為觀修。是二雖真，猶與妄修和合相應，
X45n0753_p0080b08║故判為因。今此偈中初非心境，智滿如淨是滿足修。
X45n0753_p0080b09║非心境者，對妄辨真，所生真行，性出聞等，四心分齊，
X45n0753_p0080b10║名非心境。如淨心者，就實辨德，所生真行，起在自性
X45n0753_p0080b11║清淨心中，就體彰行，故言智滿如淨心也。是境難下，
X45n0753_p0080b12║是其觀修。如來藏中，恒沙佛法，真心所照，名真心境。
X45n0753_p0080b13║是境難見，亦復難說，真心於彼，本性照明，是故論中，
X45n0753_p0080b14║說為本覺。性雖本覺，而與妄想無明合故，相似不覺。
X45n0753_p0080b15║今隨退治，漸捨闇障，於自心中，照見彼法，名自心知。
X45n0753_p0080b16║第二段中，承力咸聽，顯己無過；共聽敬聽，教眾除失。
X45n0753_p0080b17║己過有二：一、佛不隨喜，二、不平等。承力說者，明離慢
X45n0753_p0080b18║高。承力而說，說必合法，故佛隨喜。言咸聽者，離不等
X45n0753_p0080b19║過，情無彼此，普誡勸受，故言咸聽。所教聽者，過亦有
X45n0753_p0080b20║二：一、見諍過，於法堅著，互相是非，不肯同受；二、慢高
X45n0753_p0080b21║過，於人輕忽，不肯敬受。言共聽者，勸捨見諍。言敬聽
X45n0753_p0080b22║者，教去慢高。聽之一字，通對咸共，及與恭敬，為偈巧
X45n0753_p0080b23║也。
X45n0753_p0080b24║第三段中言如是者，牒舉地法。言智入者，所謂眾生
X45n0753_p0080c01║以智入也。智入是其因分之解，行者是其因分之行，
X45n0753_p0080c02║億劫不盡。今略說者，明前智行不可廣說，唯可總略。
X45n0753_p0080c03║如實滿者，如來藏中恒沙法門是其如實，今雖略說
X45n0753_p0080c04║義無缺減，故於如實恒沙法中具足相應，名如實滿。
X45n0753_p0080c05║所言住者，以此智行於如實法具足相應，故稱為住。
X45n0753_p0080c06║蓋乃緣住，非證住矣。
X45n0753_p0080c07║第四段中，初之一句，勸物敬聽，令眾增敬；下之三句，
X45n0753_p0080c08║彰己善說，令眾起愛。就初句中，有二恭敬：一身，二心。
X45n0753_p0080c09║一心敬者，通彼二敬。若別，應言一心身敬，一心心敬。
X45n0753_p0080c10║此二恭敬，皆須專情，故曰一心。以敬待說，名恭敬待。
X45n0753_p0080c11║下三句中，初句對人，彰己善說；後之兩句，對法彰善。
X45n0753_p0080c12║對人有二：一對上人，所謂諸佛於彼離慢，故言承力。
X45n0753_p0080c13║二對下人，所謂聽者。對彼有二：一離諂下，二離慢高。
X45n0753_p0080c14║諂慢俱捨，故言善說。就後對法，明善說中，說上法者，
X45n0753_p0080c15║寄因顯彼。果分上法，此是所詮；妙音已下，是其能詮。
X45n0753_p0080c16║能詮之中，汎釋有四：一是教詮，謂以音聲名句字等，
X45n0753_p0080c17║詮說地相。何者是乎？說分已後，言教是也。二息相詮，
X45n0753_p0080c18║謂以破相遣說之言，顯彰地實離言之義。何者是乎？
X45n0753_p0080c19║前義大中，廣明地法難說難聞，心意不及，此言是也。
X45n0753_p0080c20║三者況詮，明彼因分可修之行，況顯出言離相真德，
X45n0753_p0080c21║名為況詮。故經名為譬喻相應，喻猶況也。何者是乎？
X45n0753_p0080c22║說分已後，所說諸地，行修是也。四自體詮，直就真中，
X45n0753_p0080c23║同體相顯，名自體詮。於中有三：一就真中，以行顯法，
X45n0753_p0080c24║名自體詮。何者是乎？前金剛藏酬解脫月初請之中，
X45n0753_p0081a01║為明地法難說，所以云智境界。舉智顯彼地法難說，
X45n0753_p0081a02║此言是也。二、就真中體用相顯，名自體詮。何者是乎？
X45n0753_p0081a03║如下文中金莊嚴具、珠光等喻所況是也。金莊嚴具
X45n0753_p0081a04║所況之法，以用顯體；珠光等喻所況之法，以體顯用。
X45n0753_p0081a05║三、就真中因果相顯，名自體詮。就彼出世平等證中，
X45n0753_p0081a06║以終攝始、以總收別，名之為果；以始攝終、以別分總，
X45n0753_p0081a07║名之為因。其猶虗空總為一空，況之如果；約畫分異，
X45n0753_p0081a08║喻之如因。亦如大海總為一海，況之如果；別分十海，
X45n0753_p0081a09║喻之如因。此因此果互相顯示，名自體詮。何者是乎？
X45n0753_p0081a10║如上文中以彼佛智用顯地法難說難聞，下文之中
X45n0753_p0081a11║因果相顯，此言是也。息相一詮，文局請中；餘之三詮，
X45n0753_p0081a12║文通前後。今此偈中妙聲、善字是其教詮，喻相應者
X45n0753_p0081a13║是況詮也。言妙音者，是教詮中言說音聲八種梵響，
X45n0753_p0081a14║精極名妙。喻相應者，是其行詮因分之法。借相擬玄，
X45n0753_p0081a15║名之為喻；顯法不乖，稱曰相應。言善字者，是教詮中
X45n0753_p0081a16║名句字等
X45n0753_p0081a17║第五偈中，彰己得力，為生眾信。是說難者，舉難為顯，
X45n0753_p0081a18║由力說也。地實出相，而以相顯，相乖無相，而用顯實，
X45n0753_p0081a19║理是不易，故曰甚難。無量力者，顯前十方金剛藏佛
X45n0753_p0081a20║三業加被，及盧舍那口意二加，并後餘佛口業加也。
X45n0753_p0081a21║光入身者，謂盧舍那及十方佛放光加也。是力我能，
X45n0753_p0081a22║重牒前力，結已能說，令眾信也。
X45n0753_p0081a23║下論依偈次第解釋。釋初段中先解初總，先徵後釋。
X45n0753_p0081a24║前言十地不可得說，今云說一有何義者，是初徵也。
X45n0753_p0081b01║指上偈中合喻之文以為前言，彼云叵說，今言說一，
X45n0753_p0081b02║二言相食有何義也。就下答中是地有二，因之與果
X45n0753_p0081b03║定其法位，方便造修名為因分，息修契實名為果分，
X45n0753_p0081b04║並是地法故云地攝。說下釋文。說者牒經。謂解釋者，
X45n0753_p0081b05║謂金剛藏分別因分名解釋也。一分舉經。謂因於果
X45n0753_p0081b06║為一分者，簡別果故名因為一。故言已下結答前問。
X45n0753_p0081b07║說大三下別釋因分。初先舉數，次列三名。名中略以
X45n0753_p0081b08║四門分別：一釋其名。因成大者，慈悲願等行本建立
X45n0753_p0081b09║名曰因成，說大之中明此因成故名為大。因漸成者，
X45n0753_p0081b10║謂聞思等解觀方便，從前生後目之為因，因生不頓
X45n0753_p0081b11║名為因漸，成大如前。教說修者，教說之中修成真德
X45n0753_p0081b12║名教說修，成大同前。然此三種皆在教分，何故獨稱
X45n0753_p0081b13║此為教說？以此真行濫同果分故以教別，前二無濫
X45n0753_p0081b14║廢而不論。二就處以定，處別有二：一假寄處，因成就
X45n0753_p0081b15║大寄位種性，種性位中種子成立，因成就大，相順彼
X45n0753_p0081b16║故。因漸成就，寄位解行，解行起修趣入出道，因漸成
X45n0753_p0081b17║就，相順彼故。教說修者，寄位地上，地上德成，教說修
X45n0753_p0081b18║者，相順彼故。二、實行處。此三在於一切地前方便修
X45n0753_p0081b19║中，於中所有慈悲願等判為因成，聞思修等判為因
X45n0753_p0081b20║漸，修中真德判為教修。三、就文辨定。今依三大宣說
X45n0753_p0081b21║十地，說分已後，何者是其因成說地？乃至何者教修
X45n0753_p0081b22║說地？然此不可隨文別求，但知所說一切地中慈悲
X45n0753_p0081b23║願等悉是因成，辨聞思等觀解次第盡是因漸，顯彰
X45n0753_p0081b24║真德並是教修。四、對上三漸辨其同異。問：前佛同教
X45n0753_p0081c01║三漸說地，此金剛藏三大說地，有何差別？釋言：今此
X45n0753_p0081c02║因成就者，起行根本是三漸因，非三漸體。因漸及與
X45n0753_p0081c03║教說修者，是三漸體。因漸成就，是前三中觀漸次也，
X45n0753_p0081c04║同皆是其聞思修故。教說修中所有觀修，是前三中
X45n0753_p0081c05║證漸次也，此說證智為觀修故。滿足修者，是前三中
X45n0753_p0081c06║修行漸次，說彼真中所有教行為滿足故。
X45n0753_p0081c07║上來列名，下廣釋之。先解因成。何者因成？徵問初門。
X45n0753_p0081c08║偈言已下，舉偈對顯。慈者已下，依文解釋。慈者，牒經。
X45n0753_p0081c09║言同與者，意悅名喜，身懌稱樂，此二是果。能生之善，
X45n0753_p0081c10║名之為因。此因及果，等皆授益，稱曰同與。亦可望人，
X45n0753_p0081c11║無簡怨親，齊與名同。悲者，牒經。言同拔者，心惱名憂，
X45n0753_p0081c12║逼身稱苦，此二是果。能感不善，目之為因。因果盡救，
X45n0753_p0081c13║故名同拔。亦可望人，怨親等濟，故曰同拔。此是利他。
X45n0753_p0081c14║願者，牒經。期，大釋也。期猶願矣。長夜薰修，不同二乘，
X45n0753_p0081c15║解釋力也。以久修故，力勝二乘，此是自利。何者因漸？
X45n0753_p0081c16║問第二門。偈言漸次，舉經對顯。漸者已下，重牒釋之。
X45n0753_p0081c17║聞等次第，釋彼漸也。乃至能生出世間智，解其因也。
X45n0753_p0081c18║聞能生思，乃至修生出世間智，越始舉終，故言乃至。
X45n0753_p0081c19║能生猶是因之義矣。言因故者，良以三慧是其因故，
X45n0753_p0081c20║所以能生。云何教修？問第三門。
X45n0753_p0081c21║下釋其相。先舉二數，次列兩名，後釋下結。名中初言
X45n0753_p0081c22║滿足修者，真德之中教行備也。言觀修者，真德之中
X45n0753_p0081c23║證心明也。釋中滿者，重舉前門，下釋其相。經有兩句：
X45n0753_p0081c24║別舉、別釋。偈非心境，舉前句。經非心境者，重牒下釋。
X45n0753_p0082a01║示聞思等心境界處，釋心境也。聞思修等緣觀分齊
X45n0753_p0082a02║名心境處，唯是智因能生出世，而此不能滿彼智者，
X45n0753_p0082a03║解釋非也。聞思修等但能生彼出世間智，而體不能
X45n0753_p0082a04║滿彼地智，故名為非。偈言智滿如淨心者，舉後句。經
X45n0753_p0082a05║如淨心者，重牒下釋。如出世心能滿彼者，此如是其
X45n0753_p0082a06║指法之辭，此乃真心在相不同名出世間，非初地上
X45n0753_p0082a07║名出世心。此心為彼緣修熏發，諸智備起說為滿足，
X45n0753_p0082a08║故今指云如出世心能滿地智，諸德皆滿就主說智。
X45n0753_p0082a09║觀牒前門。
X45n0753_p0082a10║次舉偈辭。初半是觀，餘隨舉來下以論釋。先解初半
X45n0753_p0082a11║顯觀修義。顯何問也？是境難下釋文顯義。是境難見
X45n0753_p0082a12║牒舉初句，如來藏中清淨法界是真心境，觀緣不覩
X45n0753_p0082a13║故曰難見。心淨可見解自心知，真識之心隨治離染
X45n0753_p0082a14║名自心淨。始淨真心內照法界說為可見，此乃真心
X45n0753_p0082a15║在於緣治薄障之中，照明真法說之為見，未同果分。
X45n0753_p0082a16║捨修證見此不可說，解難說也。境雖叵說，能觀之心
X45n0753_p0082a17║猶與治合，隨治可論故名說大，不同果分。上來解竟。
X45n0753_p0082a18║如是教已釋竟，總結。於說法下解後半偈，彰己無過
X45n0753_p0082a19║勸眾除失。先返立過，後翻說無。過中初先隨人說，二
X45n0753_p0082a20║後隨行分四。隨人二中有二：舉數。不能得證顯其過
X45n0753_p0082a21║相，說者有過不令他證，聽者有過自不得證，此亦不
X45n0753_p0082a22║能成就阿含，望勝為言但云不證。說過聽過列其名
X45n0753_p0082a23║字，下分四中說過有二：別牒、舉數。佛不喜等列其名
X45n0753_p0082a24║字。佛不喜者，違師過也。此亦名為乖法之過。慢心自
X45n0753_p0082b01║說不承佛力，言多乖法不順聖心，名佛不喜。不平等
X45n0753_p0082b02║者，違人過也。心有向背不能齊為，名不平等。聽過亦
X45n0753_p0082b03║二：別牒、舉數。下列其名。見諍過者，乖法過也。自執所
X45n0753_p0082b04║見非他所立，故名見諍。我是彼非，釋其諍也。執種種
X45n0753_p0082b05║見，釋其見也。於說法者不生恭敬，違人過也。上來立
X45n0753_p0082b06║過，下翻說無。先就說者以明無過，示現說者自身無
X45n0753_p0082b07║過，總釋明無。我非諸佛不隨喜說，別離初過。
X45n0753_p0082b08║偈言下帖。咸聽故者，別離後過下明教他。離過之中
X45n0753_p0082b09║次教聽者，防二種過總釋教離。偈言下帖。言共聽者，
X45n0753_p0082b10║教離初過；恭敬聽者，教離後過。如是次者，以初帖初、
X45n0753_p0082b11║以後帖後，障治不亂故云次第。
X45n0753_p0082b12║第三偈中，初先牒前問以生後，略顯其相，對文指斥。
X45n0753_p0082b13║如是許說，是牒前也。前初偈中，我但說一名為許說，
X45n0753_p0082b14║而未知者，問生後也。下顯其相不可廣者，即是偈中
X45n0753_p0082b15║如是智行億劫不盡。今略說者，即是偈中今略說也。
X45n0753_p0082b16║地義滿者，即是偈中如實滿足。明雖略說，於彼因分
X45n0753_p0082b17║十地之法所顯周備，名義滿足，如第三偈。對文指斥，
X45n0753_p0082b18║是說大中第三偈也。
X45n0753_p0082b19║下舉偈論釋。於中先解，後總結之。解中有三：一以智
X45n0753_p0082b20║行對如實滿一處解釋，以彼智行與後滿足體無別
X45n0753_p0082b21║故。若爾，偈中智行滿足何不一處前後而論？偈隨言
X45n0753_p0082b22║便，是故別分。前舉智行彰說難廣，後明雖略義無缺
X45n0753_p0082b23║減，故明滿足，是以別分。第二示彼廣說已下，解釋第
X45n0753_p0082b24║二第三句文。三住者已下，解釋住字。前中四句：一解
X45n0753_p0082c01║智入，二即就智入解如實滿，第三解行，四即就行解
X45n0753_p0082c02║如實滿。初中入者，牒舉偈文所說地法。以智入者，如
X45n0753_p0082c03║來藏中十地法門是所說法，眾生以彼因分智解順
X45n0753_p0082c04║觀名入。第二句中云何入者，徵前起後。如實滿足攝
X45n0753_p0082c05║取入者，就入解釋如實滿也。於彼如實恒沙佛法具
X45n0753_p0082c06║現在心，故名如實滿足攝矣。於所說法趣順名入。第
X45n0753_p0082c07║三句中如行修者，如彼地法而起行修。第四句中如
X45n0753_p0082c08║行修滿者，於彼如法起行修中具足修習，故曰滿足，
X45n0753_p0082c09║以於法界差別門中無不修故。准前亦應言如實滿，
X45n0753_p0082c10║略而不論。此初段竟。第二示彼廣說義者，解釋偈中
X45n0753_p0082c11║億劫不盡。攝取故者，解釋偈中今略說也。此是要略，
X45n0753_p0082c12║故攝廣義。第三住者，牒舉偈中未後住字。如來家住，
X45n0753_p0082c13║釋其相也。地法是其如來住處，名如來家。智行相應，
X45n0753_p0082c14║名決定住。上來釋竟。我如是者，結已說相，但略不廣。
X45n0753_p0082c15║前言敬下，釋第四偈。前言敬聽，未說云何，牒問生後。
X45n0753_p0082c16║前第二偈云言敬聽，敬相未顯，故牒彼文問生後也。
X45n0753_p0082c17║此問但起偈中。初句下，舉論釋解。初句中，先牒舉數，
X45n0753_p0082c18║次列名辨相。身敬列名，形虔曰敬，敬之合法，故名為
X45n0753_p0082c19║正。以敬待說，名恭敬待。下釋其相。如威儀住，釋前敬
X45n0753_p0082c20║也。敬人求法，是聽威儀，順儀稱如，如而不捨，目之為
X45n0753_p0082c21║住。堪受說者，釋前待也。心敬列名，心恭曰敬，正之與
X45n0753_p0082c22║待，義同前釋。下解其相。如心決定，解前心敬決意求
X45n0753_p0082c23║法，是佛菩薩求法之心，如彼求心決意求法，是故名
X45n0753_p0082c24║為如心決定。堪能憶持，釋前待也。此句勸下，雙以結
X45n0753_p0083a01║之。此向一心恭敬待句，為勸大眾身心二敬。就下三
X45n0753_p0083a02║句，明金剛藏善說之中，先釋初句，對人彰善。言善說
X45n0753_p0083a03║者，舉下兩字。示無諂者，明於聽眾離諂下也。無憍慢
X45n0753_p0083a04║者，明於聽眾離慢高也。以無高下，故名善說。承佛力
X45n0753_p0083a05║者，舉前三字。無增慢者，如來是其增上境界，承彼力
X45n0753_p0083a06║說，不輕於彼，名無增慢。
X45n0753_p0083a07║釋下半偈對法善中文別有五：一舉經文，二作四問
X45n0753_p0083a08║以為起發，三舉偈對問，四我一切善下結已善說令
X45n0753_p0083a09║眾生愛，五難解者牒以辨釋。初段可知。第二問中示
X45n0753_p0083a10║何事者，今此所說為顯何事？此問偈中說上法也，果
X45n0753_p0083a11║分上法是所顯事。以何事者，說上法時以何顯示？此
X45n0753_p0083a12║問偈中妙音聲也。云何事者，說上法時用云何事而
X45n0753_p0083a13║顯彼法？此問偈中喻相應也。依何事者，問向妙音說
X45n0753_p0083a14║上法時依於何事？此問偈中善字言也。良以音聲要
X45n0753_p0083a15║依於字方成詮表，故為此問。第三舉偈對問之中示
X45n0753_p0083a16║何事者，牒前初問。謂上法者，舉偈對顯，謂示出世果
X45n0753_p0083a17║分上法。以何事者，牒第二問。謂妙音聲，舉偈對顯，聲
X45n0753_p0083a18║能稱情、顯法稱妙。云何事者，牒第三問。喻相應者，舉
X45n0753_p0083a19║偈對顯。謂說分下因分教行，標擬地實名之為喻，喻
X45n0753_p0083a20║不乖旨故曰相應。亦可下說鍊金等喻，顯法不乖名
X45n0753_p0083a21║喻相應。依何事者，牒第四問。依善字者，舉偈對顯，字
X45n0753_p0083a22║能順情顯法名善。我善說者，是第四段，此乃論主顯
X45n0753_p0083a23║金剛藏說偈之意，具前四義，是故云我一切善說，顯
X45n0753_p0083a24║已善說令眾愛也。下第五段，解喻及字。言相應者，重
X45n0753_p0083b01║牒前文。共相應者，明其譬喻與法相應，亦可言說不
X45n0753_p0083b02║及地實，但與因分譬喻相應。解善字中有二：舉數下
X45n0753_p0083b03║辨其相。隨方言音，隨世善也。胡中胡語、漢中漢言，如
X45n0753_p0083b04║是一切隨而審正名善隨順。字句圓滿不增不減與
X45n0753_p0083b05║理相應，順法善也。字句圓滿不增不減明順教法，與
X45n0753_p0083b06║理相應明順理法。故言下結。
X45n0753_p0083b07║第五偈中，初先牒問指，後對顯下舉偈辭易解不釋。
X45n0753_p0083b08║說中，初先結前生後以為起發，後正辨釋。釋中略以
X45n0753_p0083b09║四門分別：一、明所說法，二、顯所成行，三、解說分通局
X45n0753_p0083b10║之義，四、分文辨釋。
X45n0753_p0083b11║所說法者，前請分中辨彰地實，地實難明寄顯在相，
X45n0753_p0083b12║相謂世間，故從此下明地相也。
X45n0753_p0083b13║所成行者，前請分中於實生解，解能起行，行謂諸地
X45n0753_p0083b14║造修方便，故從此下顯其行修。
X45n0753_p0083b15║說通局者，上請分中通請十地，對請辨說理亦通十，
X45n0753_p0083b16║但為別地唯就歡喜以彰說耳。復就初地義通是說，
X45n0753_p0083b17║為分地滿異於初住，故十願下更與異名名校量勝，
X45n0753_p0083b18║唯取初入及正住地以為說分。
X45n0753_p0083b19║分文釋者，說中有二：初開章門，後廣分別。前開門中
X45n0753_p0083b20║有三：舉數、住等、列名。此說分中文有百句，初四十句
X45n0753_p0083b21║名為住分，次三十句判為釋名，後三十句說為安住。
X45n0753_p0083b22║住者，出世菩提心生，堅守初地更不退失，故稱為住。
X45n0753_p0083b23║言釋名者，此地名喜，今彰喜行以顯此地立名所以，
X45n0753_p0083b24║故曰釋名。十地之名齊應有釋，但隨義顯偏釋三地，
X45n0753_p0083c01║餘略不論。初地是其得聖之始，第八不動創捨功用
X45n0753_p0083c02║報熟之初，法雲學滿有別餘地，是故偏釋。於三地中，
X45n0753_p0083c03║初處喜多住中釋名，不動法雲行熟為差地滿中釋。
X45n0753_p0083c04║言安住者，地中正住，前雖住地未得名善，更起信等
X45n0753_p0083c05║地中善住，故名安住。下廣釋之。
X45n0753_p0083c06║解初住中，文別有五：一、舉四數，二、問起發，三、解住義，
X45n0753_p0083c07║四、對文指斥，五、隨文解釋。住有四者，是舉數也。依何
X45n0753_p0083c08║身等，是問起發。此四是其發心所依、因緣、福利。發心
X45n0753_p0083c09║之義，廣如別章，此應具論。然此四門，地持亦說，於中
X45n0753_p0083c10║名、義有同、有異。初門與彼名、義俱異。言名異者，彼中
X45n0753_p0083c11║說為何等人發？此中名為依何身發？言義異者，彼中
X45n0753_p0083c12║宣說解行人發，今此宣說初地行德為所依身。彼論
X45n0753_p0083c13║為明十三住法次第相生，故說解行為發心人；今此
X45n0753_p0083c14║局明出世間道，故說初地行德為身。第二、與彼名、義
X45n0753_p0083c15║俱異。言名異者，彼中名為緣何發心？此中名為為何
X45n0753_p0083c16║義發？言義異者，彼中通為菩薩因果，此中偏為菩薩
X45n0753_p0083c17║之果。第三、與彼名、義俱異。言名異者，彼中名為發心
X45n0753_p0083c18║何相？此中名為以何因也？言義異者，彼說求佛因之
X45n0753_p0083c19║與果為發心相，今此宣說大悲為因，有斯異也。第四、
X45n0753_p0083c20║與彼名異、義同。言名異者，彼中名為有何福利？此中
X45n0753_p0083c21║名為有何等相？言義同者，同以過凡入菩薩位為福
X45n0753_p0083c22║利相，上問起發。言彼心生即住地者，是第三段，總釋
X45n0753_p0083c23║住義。以彼真證菩提心起，即住初地，故名住地。厚集
X45n0753_p0083c24║善等說住事者，是第四段，舉文指斥。初說已下，是第
X45n0753_p0084a01║五段，隨文解釋。於此經中，初四十句別明住行；菩薩
X45n0753_p0084a02║住是名為住下，總結住義。然今論家就前別行判以
X45n0753_p0084a03║為四，總結文少，攝在後中。
X45n0753_p0084a04║釋初門中言初十句說依何身，略舉指斥。經中初明
X45n0753_p0084a05║心所依身。如是眾生乃能發下，就人總結。前所依中
X45n0753_p0084a06║句別有十：初句是總，餘九是別。言若有者，寬攝之辭。
X45n0753_p0084a07║有眾生者，若依地持解行眾生，若據同時初地眾生。
X45n0753_p0084a08║厚集善者，積德久淳故曰厚集，所集行本名為善根。
X45n0753_p0084a09║論中有三：一牒經指斥，二隨文廣解，第三釋已六相
X45n0753_p0084a10║分別。此十依何是初段也？
X45n0753_p0084a11║就第二解中，初先就總開餘九別，次廣辨釋，後重分
X45n0753_p0084a12║別。此集有九，是初段也。就廣釋中，分九為二：前六是
X45n0753_p0084a13║其護煩惱行，後三是其護小乘行。就前六中，初一是
X45n0753_p0084a14║戒，次一是定，後四是慧。行集列名，戒藉修起，目之為
X45n0753_p0084a15║行。厚集門中開出此行，故名行集。下諸句中，集義例
X45n0753_p0084a16║然。眷屬持戒，釋顯其相。巧修名善，用慧為主，戒隨伴
X45n0753_p0084a17║助，故名眷屬。下以經帖。集諸行者，三聚非一，名曰諸
X45n0753_p0084a18║行。定集列名。善作已下，辨釋其相。眷屬之義，不異前
X45n0753_p0084a19║釋。下以經帖。行字未解。下牒釋之。三昧行者，重牒經
X45n0753_p0084a20║文，正為舉行。三昧隨來觀行增者，三昧是止，行者是
X45n0753_p0084a21║觀，止觀二門常相資助。今此文中以止為主，用觀資
X45n0753_p0084a22║成，觀能起定，故名觀行。觀增上故，定深勝也。親近已
X45n0753_p0084a23║下四句是慧。慧中，初聞，次思，後修。下一是證。親近聞
X45n0753_p0084a24║慧，聞慧由於近友而得，故從方便，名親近集。善習聞
X45n0753_p0084b01║者，斥其行體。經言供佛，帖親近也。聞法從佛，供以求
X45n0753_p0084b02║之。聚集思慧，思慧之心能集諸度，目之為聚。聚猶集
X45n0753_p0084b03║也。不能重名，故云聚耳。思諸法者，解釋聚義。經言善
X45n0753_p0084b04║集清白法者，諸度之行能治垢染，故名清白。護集修
X45n0753_p0084b05║慧，修慧之行上順善友，為彼攝護故名為護。下釋其
X45n0753_p0084b06║相。出世真證修能趣入，故名修證。善得教者，為彼善
X45n0753_p0084b07║友教授攝也。經帖可知。上來三慧趣證方便，下顯正
X45n0753_p0084b08║證。淨心列名，證絕垢染稱曰淨心，出世間智釋其相
X45n0753_p0084b09║也。經帖可知。廣集下，三、明護小乘。於中，初二護小乘
X45n0753_p0084b10║心，後一現集護小乘行。就前二中，初護狹心，後護小
X45n0753_p0084b11║心。言廣集者，是曠心也。發意曠兼名為廣心，准下經
X45n0753_p0084b12║文亦應言深，偏舉一邊單云廣耳。深心已下，釋顯其
X45n0753_p0084b13║相。起心慇至故名為深，作益一切號之為廣。經言入
X45n0753_p0084b14║深帖前深心，廣者帖後作益一切。此文宜記，下當須
X45n0753_p0084b15║之。信心集者，是大心也。經文之中有信有求，信於大
X45n0753_p0084b16║因、求於大果。今此文中就初以名，單云信矣。求一切
X45n0753_p0084b17║者，釋其相也。經文之中有信有求，今但釋求，略不解
X45n0753_p0084b18║信一切智智是佛果也。經言信樂，帖前信心。言大法
X45n0753_p0084b19║者，是其所信大乘因地。求佛慧者，帖後好求一切智
X45n0753_p0084b20║也。信對大法、求對佛智，綺互言耳。上來廣大護小乘
X45n0753_p0084b21║心，下之一句明其利他護小乘行。以彼小乘專修自
X45n0753_p0084b22║行，故修利他名護小乘，何故不明自利護小？若當更
X45n0753_p0084b23║辨，不異前六，故廢不論。若爾，心中何故別明自利心
X45n0753_p0084b24║乎？然彼二乘無求佛意，故以大心自利之意護彼小
X45n0753_p0084c01║心。然彼小乘有三學行，今設明行，相同於彼，護義不
X45n0753_p0084c02║顯，是以不論。現集列名，慈悲交益，稱之為現。言多行
X45n0753_p0084c03║者，釋其相也。以苦眾生無時不有，慈悲救拔無時蹔
X45n0753_p0084c04║間，故名為多，亦可緣中廣起名多。次以經帖下，重分
X45n0753_p0084c05║別。慈是麤故，依救苦苦及與壞苦；悲行細故，依救行
X45n0753_p0084c06║苦。三苦之義，四諦章中具廣分別。前言慈與喜樂因
X45n0753_p0084c07║果，悲者同拔憂苦因果，今此何故皆言依苦？釋言：此
X45n0753_p0084c08║二義有通別，別則慈心能與物樂，悲能拔苦；通則慈
X45n0753_p0084c09║悲斯皆與樂，同能拔苦。同與樂者，如三地中明其慈
X45n0753_p0084c10║心廣大無量，廣與欲樂，大與色界同喜之樂，無量與
X45n0753_p0084c11║其不同喜樂，悲喜捨心類亦齊然，斯則兩心齊與物
X45n0753_p0084c12║樂。同拔苦者，如三地說依苦眾生，故入慈悲，今依後
X45n0753_p0084c13║門，同拔苦矣。四無量心同是利他，今此何故但明慈
X45n0753_p0084c14║悲？釋言：四心雖俱利他，慈悲是本，所以偏明喜捨隨
X45n0753_p0084c15║助，故闕不論。是中已下，重復分別。九中，初二眷屬行
X45n0753_p0084c16║同一處分別，次有四句慧體義同一處分別，後之三
X45n0753_p0084c17║句護小義同一處分別，文相可知。
X45n0753_p0084c18║上來廣釋。集是總下，是第三段，六相分別。正說之初，
X45n0753_p0084c19║六相辨之，類餘皆爾。厚集總者，統括諸行成一厚集，
X45n0753_p0084c20║是故名總。餘九皆是集中開出，稱之為別。集是同者，
X45n0753_p0084c21║九句別中皆有集義，目之為同。別是異者，集義雖同，
X45n0753_p0084c22║戒定等別，故稱為異。成壞可知。
X45n0753_p0084c23║為何義中已說依身，次說為何結前起後？
X45n0753_p0084c24║經中有二：一、對佛智明心所求；第二、菩薩生是心下，
X45n0753_p0085a01║總結發心。前中十句：初一是總，餘九是別。
X45n0753_p0085a02║論還依經次第解釋。釋前段中，先解初總。於中，佛智
X45n0753_p0085a03║牒舉經文。謂無上者，總以指斥佛智無加，故曰無上。
X45n0753_p0085a04║知、斷、證、修，別顯其相。知者，知苦；斷者，斷集；證者，證滅；
X45n0753_p0085a05║修者，修道。何故就苦但說為知，不說為斷？苦是報法，
X45n0753_p0085a06║理不可斷，但可知過而生猒離。何故就集但說其斷，
X45n0753_p0085a07║不云知者？明集可除，非直知也。何故就滅但說為證，
X45n0753_p0085a08║不云修者？進習名修，滅是無法，但可證知，非心法故，
X45n0753_p0085a09║不可進修。何故就道但說為修，不云證者？道是心法，
X45n0753_p0085a10║可以進習，故名為修。修為得滅，不止在此，故不名證。
X45n0753_p0085a11║佛智究竟，何故言修？由本習成，故說修耳。又復望法，
X45n0753_p0085a12║一切德行無非是修，說修無過，學義亦然。此是如來
X45n0753_p0085a13║自除苦、集，自得滅、道，非是汎觀四諦境也。智體是一，
X45n0753_p0085a14║就義以分，故有四耳。下釋餘別，於中有二：第一、總舉
X45n0753_p0085a15║佛智九業為求生心。此佛智者，牒前總智。九種業者，
X45n0753_p0085a16║始從十力乃至轉法，各有作用，名之為業。以有如是
X45n0753_p0085a17║利生業故，菩薩為求起菩提心。下廣釋之。然此九種，
X45n0753_p0085a18║德成在己，皆是自利；作業益物，俱是利他。今就智體，
X45n0753_p0085a19║隨義且分，前三自利，後六利他。就前三中，初、力、無畏
X45n0753_p0085a20║是佛種智，第三、平等是一切智。初業之中，句別有五：
X45n0753_p0085a21║初、力佛智，舉其智體。力是十力，就佛智中開出此力，
X45n0753_p0085a22║將總名別，名力佛智。下諸句中，佛智例然。二問記者，
X45n0753_p0085a23║明其作業。謂隨眾生所問因果，皆能記之，名為問記。
X45n0753_p0085a24║隨問能記，是力作業。三是如來處非處下，雙釋前二。
X45n0753_p0085b01║處非處者，解前智體。佛十力中，初力是總，正知因果，
X45n0753_p0085b02║隨問能記，故偏舉之。問記故者，釋前業也。隨問能記，
X45n0753_p0085b03║故名問記。四如修多羅下，玄指舉經。十力之義，不可
X45n0753_p0085b04║具論，是故玄指。雖復指經，不斥部帙，不知是何修多
X45n0753_p0085b05║羅說，當應別有十力經耳。亦可諸經有彰力處，指彼
X45n0753_p0085b06║說也。五以經帖。十力力者，簡非餘力，是故稱云十力
X45n0753_p0085b07║力也。第二業中，句別有三：初無畏智，舉其智體。此是
X45n0753_p0085b08║如來四無畏智。二破邪下，明其智業。能摧異論，名破
X45n0753_p0085b09║邪說。此破邪說，是無畏業。三以經帖。簡異菩薩離五
X45n0753_p0085b10║畏等，是故稱曰大無畏也。第三業中，句別有四：初平
X45n0753_p0085b11║等智，舉佛智體。證空離相，故云平等。二得無我，釋前
X45n0753_p0085b12║等智。三教授下，明其作業。以己所得，教物同入，即是
X45n0753_p0085b13║平等智之業也。四以經帖。上來三句，就其智體，同是
X45n0753_p0085b14║自利。下六利他。於中，初明四攝善巧利他之行，二顯
X45n0753_p0085b15║慈悲利他之心，後四明其利他之智。前中有三：初救
X45n0753_p0085b16║佛智，舉其智體；二四攝化者，明其智業。三以經帖。第
X45n0753_p0085b17║五業中，句別有三：初浮佛智，舉其智體。慈悲能除瞋
X45n0753_p0085b18║恚等障，故名為淨。二、是淨下，明其智業。由慈悲心起
X45n0753_p0085b19║前四攝救物之行，故曰救因。三、以經帖無餘下，四、利
X45n0753_p0085b20║他智也。此四猶是五種無量。五無量者：一、眾生無量，
X45n0753_p0085b21║謂知所化；二、世界無量，知生住處；三、法界無量，知生
X45n0753_p0085b22║所起善惡等法；四、調伏無量，知物根性；第五、調伏方
X45n0753_p0085b23║便無量，謂知對治度眾生法。第一、無餘，是初無量；第
X45n0753_p0085b24║二、無染，是世界無量；第三、覺智，是法界無量，亦即是
X45n0753_p0085c01║其調伏無量；第四、是其調伏方便。就無餘中，句別有
X45n0753_p0085c02║三：初、無餘智，舉其智體。知生窮盡，名曰無餘。二、佛眼
X45n0753_p0085c03║下，彰其智業。佛眼有五：始從肉眼乃至佛眼。肉眼、天
X45n0753_p0085c04║眼見生形色，法眼能見眾生根性，慧眼能見眾生空
X45n0753_p0085c05║寂，佛眼了達眾生實性。具此五眼，能見眾生而為利
X45n0753_p0085c06║益，是向無餘智之業也。三、以經帖無染智中，句別有
X45n0753_p0085c07║五：初、無染智，舉其智體。於器世間心無愛著，故曰無
X45n0753_p0085c08║染。准下應言無障無染，且舉一邊。二、一切世下，釋無
X45n0753_p0085c09║染義。於世間中，斷癡無障，滅愛無染。三、自然下，明其
X45n0753_p0085c10║作業。癡愛盡故，妙應隨心。不假方便，名曰自然；神變
X45n0753_p0085c11║隨感，稱曰應化；使物歸德，名曰令信。應化是彼無染
X45n0753_p0085c12║智業。四、智心下，顯前無障無染之德。智無礙者，顯前
X45n0753_p0085c13║無障是慧解脫；心無礙者，顯前無染是心解脫。五、以
X45n0753_p0085c14║經帖。言無障者，帖前無障淨；帖無染智者，帖前智無
X45n0753_p0085c15║礙也。亦應言心，略而不論。若具為文，應言無障淨智
X45n0753_p0085c16║心矣。亦可智心通名為智。就覺智中，句別有三：初、覺
X45n0753_p0085c17║佛智，舉其智體。覺猶是智，不能重名，故云覺智。二、念
X45n0753_p0085c18║知下，明其作業。知心法故，名知法界；即知此心，名知
X45n0753_p0085c19║調伏。三、以經帖。言覺事者，謂三世中心、法、事也。就轉
X45n0753_p0085c20║法中，句別有四：初、轉法輪智，舉其智體。所說之法能
X45n0753_p0085c21║摧能轉，號之為輪，說授名轉。二、解脫下，明其作業。眾
X45n0753_p0085c22║生出離，名為解脫。由佛轉法令眾解脫，故名轉法為
X45n0753_p0085c23║解脫方便。善隨眾生於一切處同時能說，故名善巧。
X45n0753_p0085c24║三、百億下，釋其善巧。四、以經帖。具智自在，故名無畏。
X45n0753_p0086a01║上來第一、解佛智業下，釋第二、生如是心。先牒解釋。
X45n0753_p0086a02║生心牒經，如本分說，指前顯此。以願與心體無別故，
X45n0753_p0086a03║互指相顯。何故已下，問答料簡。諸德皆生，何故獨言
X45n0753_p0086a04║生如是心，不言生智？此是一句，以智行主別舉為問，
X45n0753_p0086a05║及舉數法為第二句，以念、定等非行主故，通舉為問。
X45n0753_p0086a06║答言：心中攝知、斷等，對第一句，明心攝智；一切助道，
X45n0753_p0086a07║對第二句，明攝餘數。是故不說。今此且隨一義為論。
X45n0753_p0086a08║若明生智亦攝一切，諸行齊爾。
X45n0753_p0086a09║釋何因中，初結前起後。
X45n0753_p0086a10║經有十句，初一是總，餘九是別。言是心者，是前所生
X45n0753_p0086a11║菩提心也。悲為首者，菩提心起要依大悲，悲為導首。
X45n0753_p0086a12║然此所明出世成行，悲願同時實無先後，但今約相
X45n0753_p0086a13║說悲為主，心隨生也。何故悲中獨云廣大如法界等？
X45n0753_p0086a14║餘者不論義齊應有，但悲心本菩薩所重，是故偏明。
X45n0753_p0086a15║論中先釋初之總句。言此心者，此菩提心悲為首者，
X45n0753_p0086a16║心依悲也。下釋餘別。先就總悲開餘九別。一者已下
X45n0753_p0086a17║列名解釋。九中前七悲行之體，次一悲德，後一悲能。
X45n0753_p0086a18║就前七中，初三自分，後四勝進。自分三中，初知苦智，
X45n0753_p0086a19║二拔苦行，三救苦心。就初智中增上列名，智踰世間
X45n0753_p0086a20║故曰增上。就大悲中開出增上，將總名別名增上大。
X45n0753_p0086a21║下諸句中大義例爾。細苦下釋，微苦盡察名細苦智。
X45n0753_p0086a22║增上生者，以知細苦智名增上，上智現前目之為生。
X45n0753_p0086a23║下以經帖。言智慧者帖細苦智，增上帖前增上生也。
X45n0753_p0086a24║下重分別智慧之相。然智與慧釋有通別，通則義齊，
X45n0753_p0086b01║別則有異。異有兩種：一知有法名之為智，照真諦空
X45n0753_p0086b02║稱之為慧；二知因果染淨等事說以為智，了達二諦
X45n0753_p0086b03║有無道理名之為慧。今依後門別此二矣。智者，舉經
X45n0753_p0086b04║因果逆順染淨。觀者，業煩惱等判以為因，苦樂等報
X45n0753_p0086b05║說以為果。通而言之，十二緣法能生後義皆名為因，
X45n0753_p0086b06║後從前起斯名為果。從果尋因目之為逆，據因推果
X45n0753_p0086b07║稱之為順。不善因果說以為染，善法因果判以為淨。
X45n0753_p0086b08║照察名觀慧者，牒經自相同相差別觀者，因緣之有
X45n0753_p0086b09║是法自體名為自相，空等一味說為同相，自同義分
X45n0753_p0086b10║故云差別。亦可此慧不見自相，就彼自相見其空理，
X45n0753_p0086b11║是故名為自相同相，空隨詮異故名差別。觀如前釋，
X45n0753_p0086b12║慧知於空與悲無順。何故明之？釋言：由知苦是空故，
X45n0753_p0086b13║念生迷謬處而不覺，故生悲心。知前苦已必宜濟拔，
X45n0753_p0086b14║故次第二四攝救之。攝大列名。救苦下釋。巧拔物苦
X45n0753_p0086b15║名救方便，能攝與樂名為善巧，能有所攝是故名為
X45n0753_p0086b16║善巧所攝。下以經帖。言方便者帖前方便，善巧攝者
X45n0753_p0086b17║帖後巧攝。淳至列名。淳謂淳厚，至謂至到，慈悲增上
X45n0753_p0086b18║故曰淳至。經云：直心、深心、淳至。此三之中前二是別、
X45n0753_p0086b19║後一是總，就總為名故云淳至。下釋其相。向許盡生
X45n0753_p0086b20║作利益者，解釋直心，此是大慈與樂心也。所謂向前
X45n0753_p0086b21║集善根時，深心欲益一切眾生，名向時許盡眾生界
X45n0753_p0086b22║作利益行。以盡生界等作利益，情無偏曲故曰直心。
X45n0753_p0086b23║言悲心者，解釋深心，此是大悲拔苦心也。愍苦情慇
X45n0753_p0086b24║故名為深。言增上者，解釋淳至，明直與深並增上也。
X45n0753_p0086c01║經帖可知。就勝進中，初句攝佛神通之力化物生信，
X45n0753_p0086c02║次一善達根之與藥量宜授法，後二攝法隨順饒益。
X45n0753_p0086c03║就初句中無量列名。攝無量力釋其相也，謂攝如來
X45n0753_p0086c04║大神通力。經帖可知。決定列名。照物機性，明了無滯，
X45n0753_p0086c05║名決定大。經有決定及與智力，但舉決定，略不明智。
X45n0753_p0086c06║若具，應言決定智大。下釋其相。初言上妙決定信者，
X45n0753_p0086c07║知物器也。信是所知眾生信器，菩薩於此知之決了，
X45n0753_p0086c08║名決定信。知中明勝，故曰上妙。深智勝治，知法藥也。
X45n0753_p0086c09║深智是其能知之解，勝治是其所知法藥。此勝進中
X45n0753_p0086c10║知其法藥，故云勝治。此句之中有三綺互：知信之解，
X45n0753_p0086c11║名為決定；知治之解，名之為智，是一綺互。知信之解，
X45n0753_p0086c12║名為上妙；知治之智，說之為深，是二綺互。知法之智，
X45n0753_p0086c13║名之為深；所知法藥，說以為勝，是三綺互。下以經帖。
X45n0753_p0086c14║言決定者，帖前決定。眾生帖信，所謂知於眾生信器。
X45n0753_p0086c15║力帖上妙，能知有餘，目之為力。智帖前智，力帖深也。
X45n0753_p0086c16║下兩句中，初順菩提攝法方便，後正攝法授與眾生。
X45n0753_p0086c17║隨順列名。隨順正覺，釋其相也。行修趣果，名順正覺。
X45n0753_p0086c18║經言隨順，帖隨順也。自然智者，帖正覺也。悟不由師，
X45n0753_p0086c19║稱曰自然。正受列名。取法不謬，名為正受。能取勝法，
X45n0753_p0086c20║釋其相也。自攝佛教，名曰能取。益他名授。經言能受，
X45n0753_p0086c21║帖取勝法。智慧化者，帖教授也。上來七句是悲行體，
X45n0753_p0086c22║次明行德最妙列名。釋帖可知。下明行能為因之義。
X45n0753_p0086c23║住盡列名。住是無常愛果之因，受報隨有，故名為住。
X45n0753_p0086c24║盡者是其常果之因，盡未來際，故名為盡。釋帖可知。
X45n0753_p0087a01║
X45n0753_p0087a02║十地義記卷第二末