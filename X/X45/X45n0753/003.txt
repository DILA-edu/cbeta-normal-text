X45n0753_p0087a03║
X45n0753_p0087a04║十地義記卷第三本（此卷盡二地中離邪婬戒）
X45n0753_p0087a05║
X45n0753_p0087a06║淨影釋　慧遠　撰
X45n0753_p0087a07║釋福利中，初結前起後。
X45n0753_p0087a08║經中，初明過凡入聖福利之相；住是法下，總結住義。
X45n0753_p0087a09║前中九句：初一是總，餘八是別。就結住中，住是法者，
X45n0753_p0087a10║牒前所說，謂住上來四種法也。是名住者，結成住義。
X45n0753_p0087a11║不動故者，釋成住義。所得不退，故名不動；以不動故，
X45n0753_p0087a12║名之為住。八地已上可名不動。云何此中已名不動？
X45n0753_p0087a13║不動有五：一、種子不壞，名為不動；種性已去，斯名不
X45n0753_p0087a14║動。二、起行不退，名為不動；初地已上，悉名不動。故地
X45n0753_p0087a15║持言：初地已上，如明分月，日夜增長；善法不退，亦復
X45n0753_p0087a16║如是。三、空、有、無間，名為不動；七地已上，方名不動。四、
X45n0753_p0087a17║修心純熟，離功用動，名為不動；八地已上，方名不動。
X45n0753_p0087a18║五、究竟窮滿，更無進趣，名為不動，唯在佛地。今此所
X45n0753_p0087a19║論，起行不退，名不動耳。
X45n0753_p0087a20║論文之中先解初總過示得者，聖道是其福利正體，
X45n0753_p0087a21║舉過凡地顯得聖也。下釋餘別，文別有三：一、就總開
X45n0753_p0087a22║別；二、隨別解釋；第三、釋竟，結不相似顯成過義。八中
X45n0753_p0087a23║前七自分德成，後一明其勝進心熟。
X45n0753_p0087a24║入位列名，此句就位明能入也。得出世道名為入位，
X45n0753_p0087b01║就總過中開此入位，將總名別名入位過，下諸句中
X45n0753_p0087b02║過義例然。下釋其相，先法後喻。初成釋入，對後所
X45n0753_p0087b03║得名此為初。出世解位如始住胎，借喻以顯。如似
X45n0753_p0087b04║世人初託胎報名始住胎，法喻相同故曰相似。經
X45n0753_p0087b05║帖可知。家過列名，此句就法以明在也。佛法為家，何
X45n0753_p0087b06║故次辨？如似世人雖稟胎報，若在凡家未足為勝，要
X45n0753_p0087b07║在王家方是勝過。菩薩如是外道法中，發心求出不
X45n0753_p0087b08║足為勝，要依佛法而起心者方是勝過，故次明也。前
X45n0753_p0087b09║句已云入菩薩位，明知異外，何須此句更明家過？然
X45n0753_p0087b10║彼外道亦常自言我是菩薩，菩薩之言無間於彼，故
X45n0753_p0087b11║復明耳。家生已下借喻顯之。如王家生故云家生，此
X45n0753_p0087b12║喻同法故云相似。種過列名，大乘法中成就助行名
X45n0753_p0087b13║為種過，何故次辨？如人雖復生在王家，或奴或客未
X45n0753_p0087b14║足為勝，得王體分方是勝過。菩薩亦爾，雖在佛家發
X45n0753_p0087b15║二乘心非大福利，起大乘行堪紹佛種方是殊勝，故
X45n0753_p0087b16║次明之。下釋其相，先喻後合。得王體分名之為子，此
X45n0753_p0087b17║喻同法故云相似。大乘生者，依大乘法集起一切助
X45n0753_p0087b18║道之行，堪紹佛位如王子也。下以經帖。得佛種故名
X45n0753_p0087b19║為尊貴，大不同小故不可嫌。道過列名。此句就位以
X45n0753_p0087b20║彰出也。出世名道，何故次辨？如人雖復得王體分，或
X45n0753_p0087b21║鬼或畜道則不勝，稟託人報方名為過。菩薩亦爾，雖
X45n0753_p0087b22║住大乘若在世間，雜類未捨非勝福利，今住出世方
X45n0753_p0087b23║乃為勝，故明道過。下釋其相。先法後喻。世及出世不
X45n0753_p0087b24║攝攝者，地前世間、地上出世，今此菩薩世間不攝、出
X45n0753_p0087c01║世攝也。異道相似借喻顯之。人道異於三惡趣故，名
X45n0753_p0087c02║為異道。同法名似下以經帖。過世帖前世間不攝，入
X45n0753_p0087c03║者帖前出世攝也。體過列名。如似世人雖稟人道，諸
X45n0753_p0087c04║根殘缺果報非勝，形無缺損方是勝過。菩薩如是雖
X45n0753_p0087c05║住出世，若無大悲法身不具未是殊勝，要具大悲方
X45n0753_p0087c06║乃是勝，故次明矣。下釋其相。先法後喻。悲為體者，此
X45n0753_p0087c07║直指斥。於作他下釋悲是體。悲行利他，何故用此為
X45n0753_p0087c08║自體乎？菩薩之心益他為主，故作他事即是己事，故
X45n0753_p0087c09║得為體也。自體相似舉喻顯之。如人體具同法名似。
X45n0753_p0087c10║經言住在菩薩法者，大悲正是菩薩法也。故地持云：
X45n0753_p0087c11║若人問言：住何等地名為菩薩？應正答言：住大悲者
X45n0753_p0087c12║是。處過列名。不住行境以之為處，何故次辨？如似王
X45n0753_p0087c13║子，諸根雖具，住處鄙劣，報則非勝，所居堂殿，華極超
X45n0753_p0087c14║世，方名勝過。菩薩如是，悲身雖具，滯着兩邊，則非殊
X45n0753_p0087c15║勝，寂用無礙，方名勝過。是故明此不住境界，為處過
X45n0753_p0087c16║矣。下釋之中，先法後喻。不捨世者，不住涅槃，方便不
X45n0753_p0087c17║染，不住世間，在而不染，故曰方便。於世涅槃，寂用雙
X45n0753_p0087c18║依，故名巧住。住相似者，借喻以顯。下以經帖。住正處
X45n0753_p0087c19║者，着有是凡，住寂是小，不住正是菩薩正法，故名正
X45n0753_p0087c20║處。業過列名。空資證慧，名之為業。何故次辨？如世王
X45n0753_p0087c21║子，住處雖華，所食麤弊，果非精上，妙饌自資，是乃為
X45n0753_p0087c22║勝。菩薩如是，雖依不住，取相染神，則非精上，空資慧
X45n0753_p0087c23║命，是乃為勝，故次辨耳。業是資業。下釋之中，先法後
X45n0753_p0087c24║喻。順空智者，冥心如道，名為順空。合空真照，稱曰聖
X45n0753_p0088a01║智。生命相似，借喻以顯。食資報存，名為生命。同法名
X45n0753_p0088a02║似。下以經帖。言入三世真如法者，智順名入，觀三世
X45n0753_p0088a03║法，平等一如，詮旨並舉，名三世如。如猶空也。畢定列
X45n0753_p0088a04║名。大心堅固，名為畢定。何故次辨？如世王子，依正雖
X45n0753_p0088a05║勝，體氣不立，子而不紹，心志堅正，堪紹國祠。菩薩如
X45n0753_p0088a06║是，自分諸德，雖復圓具，心不堅正，不能畢定攝取菩
X45n0753_p0088a07║提，志意猛決，方有上達，故次明矣。下釋之中先法後
X45n0753_p0088a08║喻，佛種不斷因畢定也，究竟涅槃得果定也。涅槃斷
X45n0753_p0088a09║果道是菩提行方便果，經文之中但明菩提，今此論
X45n0753_p0088a10║家通舉涅槃，終尅必然故稱究竟。成相似者，借喻以
X45n0753_p0088a11║顯，如彼王子心志建立名為成就，同法名似。下以經
X45n0753_p0088a12║帖種中畢定帖種不斷，究竟菩提帖前畢竟涅槃道
X45n0753_p0088a13║也。如是已下第三段文，明不相似顯成過義，顯示凡
X45n0753_p0088a14║生菩薩生者并牒二生，入胎已下就之以顯不相似
X45n0753_p0088a15║義，准下轉離明不相似以驗此文。此謂菩薩已入聖
X45n0753_p0088a16║住不似未入，乃至畢定不似不定，凡夫亦然。已入胎
X45n0753_p0088a17║者不似不入，乃至成就不似不成，非明凡夫異於菩
X45n0753_p0088a18║薩，法喻之異何待言論？所言入胎不相似者，此明凡
X45n0753_p0088a19║夫入胎不似，有惱無惱顯其菩薩入位不似。亦可入
X45n0753_p0088a20║胎不相似者，通明凡聖，凡夫入胎不似不入，菩薩亦
X45n0753_p0088a21║然。有惱無惱別釋菩薩入胎不似，未入有惱已入則
X45n0753_p0088a22║無，此之一義貫通下句，皆以有惱無惱別故並不相
X45n0753_p0088a23║似。如是次下并列餘七不相似也。如是說下釋後結
X45n0753_p0088a24║文。言如是說住此地中名為住者，上四十句住此地
X45n0753_p0088b01║行前已說竟，名如是說住此地也。此解經中住如是
X45n0753_p0088b02║法是名住者，正解經中名住歡喜，不動之言略不解
X45n0753_p0088b03║釋，經帖可知。
X45n0753_p0088b04║釋名有四：一、結前起後。二、問答略顯。三、對文指斥。四、
X45n0753_p0088b05║隨文廣解。
X45n0753_p0088b06║已說住義。云何釋名是初分也？
X45n0753_p0088b07║云何說下，第二分也。於中具有三問二答。然下經中
X45n0753_p0088b08║有三十句：初十多喜，次十念當，後十念現。對初十句
X45n0753_p0088b09║有二問答，對後二十單問無答。以下文中將釋之際，
X45n0753_p0088b10║更須問答辨其念當、念現差別，不能煩重，故此不答。
X45n0753_p0088b11║須就前中初一問答以喜釋地，後一問答就地彰喜。
X45n0753_p0088b12║云何說者，是初問也。諸地得聖無不歡喜，云何獨說
X45n0753_p0088b13║此地為喜？多歡喜故示名喜者，是初答也。下經文中
X45n0753_p0088b14║初之十句名為多喜，以多喜故顯示此地名為歡喜。
X45n0753_p0088b15║喜相在初，此地是其證聖之始，是故多喜。以何喜者，
X45n0753_p0088b16║是第二問。向者雖云以多喜故示名歡喜，未知以何
X45n0753_p0088b17║為此多喜？下答顯之。此地喜者，就處以指下經文中
X45n0753_p0088b18║初之十句，說言菩薩住歡喜地成就多喜，名為此地
X45n0753_p0088b19║菩薩歡喜，故今指之此地歡喜是其多喜。問曰：下有
X45n0753_p0088b20║三十句文，皆是此地菩薩歡喜，何故偏名初之十句
X45n0753_p0088b21║為此地喜？釋言：初十正是此地行報之喜，是故偏名
X45n0753_p0088b22║此地歡喜。餘二十句攀緣方喜，故與異名名為念喜。
X45n0753_p0088b23║復何念者，是第三問。復是更義，前雖知以多歡喜故
X45n0753_p0088b24║名為喜地，更以何念地名為喜？若以後答，應言念當、
X45n0753_p0088c01║念現喜故地復名喜，此略不答。
X45n0753_p0088c02║初說已下是第三段，對文略指。初說十者，初兩問答
X45n0753_p0088c03║所明多喜，下經文中十句說也。後二十者，後一問中
X45n0753_p0088c04║所問念喜，下經文中有二十句說所念也。
X45n0753_p0088c05║四、隨文釋。於中，初十對前住中厚集善身以明歡喜，
X45n0753_p0088c06║第二對上為義生喜，第三對前福利生喜。悲是惻愴，
X45n0753_p0088c07║喜相不順，略不就之以明歡喜。
X45n0753_p0088c08║釋初門中，經有十句，初一是總，餘九是別。論文有二：
X45n0753_p0088c09║一、攝別喜。入初總中，成總多喜。喜者，舉經心體。根者，
X45n0753_p0088c10║下九之中，前六自利，喜之行體；後三化他，離於喜障。
X45n0753_p0088c11║前中，初二敬之與愛，是喜行心，非正喜體，今攝入總，
X45n0753_p0088c12║名為心喜；次三正是喜心之體，攝之入總，名為體喜；
X45n0753_p0088c13║後一明其喜行功能出生之義，說以為根，攝之入總，
X45n0753_p0088c14║名為根喜。備此三義，故名多喜。二、釋餘別。先就總喜
X45n0753_p0088c15║開餘九別，下次釋之。敬喜列名，尊敬三寶，名之為敬。
X45n0753_p0088c16║就總喜中開出此敬，將總名別，故云敬喜。下諸句中，
X45n0753_p0088c17║喜義例然。敬三寶者，釋其相也。此地自證三寶體性，
X45n0753_p0088c18║信其深勝，故生敬耳。如小乘中入見道時，亦於三寶
X45n0753_p0088c19║得不壞信，此亦如之。經言信者，信故敬也。此望上境
X45n0753_p0088c20║以起敬心。愛者列名，望自所證，如理生愛。樂觀如者，
X45n0753_p0088c21║釋其相也。經帖可知。此二是心，次三正是喜之體相。
X45n0753_p0088c22║初、中、後別，故有三句。慶者列名，慶猶喜也。自覺勝者，
X45n0753_p0088c23║出其所慶，覺己所證，勝地前也。調柔列名，喜心轉勝，
X45n0753_p0088c24║充遍內外，身心無苦，離於忿惱，故曰調柔。言自身心
X45n0753_p0089a01║遍益成者，喜是懌悅利益之法，前喜微故，但能益心，
X45n0753_p0089a02║今此轉增，身心遍益。踴躍列名，增盛名踴，遍益踰前，
X45n0753_p0089a03║故名踴滿，此釋踴也。堪受列名，喜行成就，能攝菩提，
X45n0753_p0089a04║故名堪受。自見近者，知己行立，取果近也。此近菩提
X45n0753_p0089a05║與念當得有何差別？然念當得念果豫喜，今此念因
X45n0753_p0089a06║能受故喜。上來自行，下三、化他離於喜障。初口次身，
X45n0753_p0089a07║第三、就意明離瞋惱。亦可初明眾生求法，不壞他意；
X45n0753_p0089a08║次明菩薩化彼起行，不惱於彼；後明眾生行不應法，
X45n0753_p0089a09║不生忿怒。不壞列名，下釋其相。自心調柔，先心無瞋，
X45n0753_p0089a10║論解不動。對緣不忿，謂他論義。自解釋時，心調無諍，
X45n0753_p0089a11║故不擾動。以心不動，言必柔軟。不壞他意，亦可論解。
X45n0753_p0089a12║並就菩薩，經帖可知。不惱列名，教他已下，釋其不惱。
X45n0753_p0089a13║化攝他時，以心慈悲，身口調柔。雖見惡人，以道漸化，
X45n0753_p0089a14║不惱他也。不瞋列名，前之兩句令他眾生不壞不惱，
X45n0753_p0089a15║此明自心不生瞋也。下釋其相，見諸眾生不如說行，
X45n0753_p0089a16║心乖法也。威儀不正，身違道也。雖見不律，念之可愍，
X45n0753_p0089a17║是故不瞋。已說喜下，釋後念喜。於中，初先結前生後，
X45n0753_p0089a18║對文指斥，略列其門。已說多喜，是結前也；次說念喜，
X45n0753_p0089a19║是生後也。第二、第三十句說者，對文指斥。是念二下，
X45n0753_p0089a20║略列門也。有二：舉數。念當、念現，列其名字。緣已來果，
X45n0753_p0089a21║名念當得；緣今所成，名念現得。下廣釋之。
X45n0753_p0089a22║解當得中，初問起發。
X45n0753_p0089a23║經中准論兩門分別：一、總別分別。經有十句：初一是
X45n0753_p0089a24║總，餘九是別。第二、隨要四門分別：一者、念佛，二者、念
X45n0753_p0089b01║法，三、念菩薩，四、念所行。謂後七句通是行攝，下論依
X45n0753_p0089b02║此兩門釋之。就彼第四、菩薩行中，初句是總，餘六是
X45n0753_p0089b03║別。六中初一是其行體，後五明其次第修成。言念如
X45n0753_p0089b04║來教化法者，此文不足少一得字，准論應言念得化
X45n0753_p0089b05║法。此念已家當成十地得佛化法，非念他佛教化法
X45n0753_p0089b06║也。
X45n0753_p0089b07║論中有二：一、就總、別二門解釋；第二、從於初二共下，
X45n0753_p0089b08║隨要四門釋別成總。前中，先釋初總念佛，後解餘別。
X45n0753_p0089b09║云何念者，徵問起發。有何所疑，為此問乎？然此念者，
X45n0753_p0089b10║念已當果，經中乃云念他諸佛，云何成己？念當得義，
X45n0753_p0089b11║故為此問。如佛所得，我亦得者，釋答前問，謂念現佛
X45n0753_p0089b12║所得之果，我當同彼，故念他佛。成己當得，如是念者，
X45n0753_p0089b13║結答之辭，念他成己，如是念也。釋餘別中，先就總念
X45n0753_p0089b14║開餘九別：一者、已下，以總念佛遍名餘九。九句之中
X45n0753_p0089b15║皆初列名，後舉經對。念佛法者，正是念法。念佛門中
X45n0753_p0089b16║開此念法，將總名別，名念佛法，諸句齊然，相顯可知。
X45n0753_p0089b17║第二段中略有三對：一、以念法成初念佛；二、以菩薩
X45n0753_p0089b18║成初念佛；第三、以彼菩薩所行通攝餘六，成初念佛。
X45n0753_p0089b19║前中有三：一、總牒前；二、顯成共義。言於中者，於此十
X45n0753_p0089b20║中，初二共者，十中，初二念佛、念法同為念己，當成佛
X45n0753_p0089b21║德，論家取意，說為共矣。餘句同然。二、念佛下，別舉初
X45n0753_p0089b22║二。初言念佛，如佛，我得，舉第一句。念佛，舉經；如佛，我
X45n0753_p0089b23║得，舉其論文。念佛法下，舉第二句。念佛法者，舉其論
X45n0753_p0089b24║文；念諸佛法，舉其經文。第三、言佛、佛法二者，結明前
X45n0753_p0089c01║二，以佛與法二種別故，前說為二。上來以法成初念
X45n0753_p0089c02║佛，所言念佛菩薩二者，是第二門，以初念佛對念菩
X45n0753_p0089c03║薩復以為二，所以彰二為顯共也。何不明共？類上可
X45n0753_p0089c04║知，不能煩廣。此三對中，初對明二亦明其共，此對明
X45n0753_p0089c05║二略不彰共，後對之中顯成共義略不明二，文綺互
X45n0753_p0089c06║耳。念菩薩者舉經對顯，以何義故但舉菩薩不舉佛
X45n0753_p0089c07║乎？佛前對中先已舉竟不須更舉，然初對中經論並
X45n0753_p0089c08║舉，今唯舉經略不舉論，文左右耳。此以菩薩成初念
X45n0753_p0089c09║佛，念佛行下是第三門，明菩薩行攝餘六句成初念
X45n0753_p0089c10║佛。於中有三：第一并舉七句之文；二隨顯下就彼諸
X45n0753_p0089c11║行顯成念佛彰其共義；三亦總別下總別分別。先舉
X45n0753_p0089c12║文中菩薩行總一處舉之，餘六行別一處而舉。念佛
X45n0753_p0089c13║行者舉其論文，念菩薩行舉其經文，此舉第四菩薩
X45n0753_p0089c14║行也。如是次下舉餘六句，謂向行後文之次第有其
X45n0753_p0089c15║六句，此總舉也。念佛淨下別舉餘六，一一句中經論
X45n0753_p0089c16║並舉，相顯可知。第二段中先就初總菩薩之行顯成
X45n0753_p0089c17║念佛，以何顯下就餘六別顯成念佛。言隨所顯菩薩
X45n0753_p0089c18║行者，此文是倒，若正應言彼菩薩行隨所顯也。名初
X45n0753_p0089c19║念佛以為所顯，此十句中宗顯念佛，故名念佛為所
X45n0753_p0089c20║顯矣。彼菩薩行為成所顯念佛之義，是故名隨。明餘
X45n0753_p0089c21║六句成念佛中有三問答：初一問答總明餘六顯成
X45n0753_p0089c22║念佛，後二別明。以何顯者，是初問也。向者雖云彼菩
X45n0753_p0089c23║薩行隨於所顯，彼行是總，未知以何為能顯體？如是
X45n0753_p0089c24║諸念總舉答之。如下所說六句諸念，應知是彼能顯
X45n0753_p0090a01║行體。就下別中，初一問答就波羅蜜能顯行體顯成
X45n0753_p0090a02║念佛，後一問答就餘五句能顯之相顯成念佛。復何
X45n0753_p0090a03║顯者，是初問也。向者雖云諸念應知，諸念之中復以
X45n0753_p0090a04║何法為顯行體？波羅蜜顯是其答也。彼波羅蜜離障
X45n0753_p0090a05║名淨，是顯行體。云何顯者，問後五句。前雖知彼能顯
X45n0753_p0090a06║行體，顯相云何，下次答之。地勝去者，謂從初住乃至
X45n0753_p0090a07║九地行修轉勝，故名為去。地盡去者，是第十地位滿
X45n0753_p0090a08║上昇，故名盡去。此句是總，下三同是地盡之中差別
X45n0753_p0090a09║行德。於中餘者，謂於文中餘三句也。以此同是地盡
X45n0753_p0090a10║中法，故別標舉。得化法者，是十地中從諸佛所受法
X45n0753_p0090a11║明也。作利益者，是十地中降注法雨滅惱生善利眾
X45n0753_p0090a12║生也。入如來行，是十地中受佛智職及大盡等，始從
X45n0753_p0090a13║初地乃至法雲，入佛境界顯相正爾。自下第三彰其
X45n0753_p0090a14║總別。念佛行者，牒向第四菩薩行也。亦總別者，該攝
X45n0753_p0090a15║後六目之為總，成初念佛說以為別。
X45n0753_p0090a16║釋現得中，初結前起後，下釋其文。
X45n0753_p0090a17║經中有二：第一正明所念現得，第二廣明遠離五畏。
X45n0753_p0090a18║離畏猶前第十句中離畏之義，廣故別分，論還依此
X45n0753_p0090a19║別舉別釋。就前經中句別有十：初一是總，我離世境
X45n0753_p0090a20║生歡喜者，六塵等法是世境界，今入出世真如法中
X45n0753_p0090a21║離彼境也。餘九是別，此九猶前福利相中九句法也，
X45n0753_p0090a22║少不次第其義大同。入如來所是前家過，此句就法
X45n0753_p0090a23║以彰其入。遠凡夫地是前初總過凡夫地，前文之中
X45n0753_p0090a24║用此為總，今為別矣。近到慧地是前文中入位過也，
X45n0753_p0090b01║此句就位以彰其入。斷惡道者是前道過，此句就位
X45n0753_p0090b02║以彰其出。作依止者是前文中法體過也，前說悲心
X45n0753_p0090b03║以為法體，今以悲故作物依止。近見佛者是前種過，
X45n0753_p0090b04║此明成就助道種故能近見佛。生佛境者是前處過，
X45n0753_p0090b05║此句明其不住道法為佛境界，依之起行名之為生。
X45n0753_p0090b06║入真如法是前業過，此句明其證行成也。我離怖畏
X45n0753_p0090b07║是前文中畢定過也，前據行德彰其畢定，今就斷德
X45n0753_p0090b08║說為離畏。
X45n0753_p0090b09║論先釋總，我離世境牒舉經文，離凡取事釋其相也。
X45n0753_p0090b10║六塵是凡所取着事，住初地時證如捨相，是故言離。
X45n0753_p0090b11║下釋餘別，於中有四：一就總開別，二以轉離遍名餘
X45n0753_p0090b12║九，三不似下就後九句明不相似成總轉離，四不愛
X45n0753_p0090b13║下別釋怖畏。第二段中皆初列名，後以經對。入轉離
X45n0753_p0090b14║者，入佛法也。就轉離中開出此入，將總名別名入轉
X45n0753_p0090b15║離，諸句齊爾。如來所者，法是如來住處名所，趣順名
X45n0753_p0090b16║入，此明境異。遠凡地者，離凡心也。到慧地者，得聖位
X45n0753_p0090b17║也。此彰身別。斷惡道者，絕惡因故惡果斷也。作依止
X45n0753_p0090b18║者，悲益他也。近見佛者，大乘行成趣佛不遙名近見
X45n0753_p0090b19║也。生佛境者，世間涅槃佛常遊處名佛境界，依此發
X45n0753_p0090b20║起不住道行名為生也。入如法者，空是如法菩薩所
X45n0753_p0090b21║證，就人顯法名菩薩如，證會名入。我離畏者，勝報清
X45n0753_p0090b22║淨故離畏也。初句云我，此句復彰，中間諸句類應齊
X45n0753_p0090b23║有，不能煩耳。第三段中，初三別牒別明不似，後六并
X45n0753_p0090b24║舉并明不似。何故如是？以前三中後二合一，故須別
X45n0753_p0090c01║論，不得并舉。入轉牒初。事不似者，佛法為事，不似凡
X45n0753_p0090c02║夫六塵事也。遠近離者，此牒第二、第三句文。身不似
X45n0753_p0090c03║者，慧身不似凡識身也。餘六句下，并牒餘六，顯不相
X45n0753_p0090c04║似。始從餘六，至捨轉離，并牒上文。如是次者，比前對
X45n0753_p0090c05║後，明其次第，如前六句。下文次第，明不相似。下正明
X45n0753_p0090c06║其不相似義。行不似者，是斷轉離，出世淨行，不似凡
X45n0753_p0090c07║夫惡道行也。依不似者，是依轉離，悲依生起，還為物
X45n0753_p0090c08║依，是故名為迭相依止。異彼不能作依止者，名不相
X45n0753_p0090c09║似。他力是前近見轉離，上得如來助道行力，不似不
X45n0753_p0090c10║得，名為他力不相似也。處不似者，是生轉離，不住道
X45n0753_p0090c11║處，不似餘處。業不似者，是平等轉離，如資慧命，說以
X45n0753_p0090c12║為業。成不似者，是捨轉離，成就離怖，畢定勝德，故名
X45n0753_p0090c13║成就。良以此等不相似故，名為轉離。下第四段，別解
X45n0753_p0090c14║第十、所離怖畏。先解怖畏。畏者，牒經。言不愛者，是所
X45n0753_p0090c15║畏事。不活等五，令心憎惡，名為不愛。疑慮、憂想，正是
X45n0753_p0090c16║畏體。所畏不定，便生疑慮；所畏定者，便生憂想。此是
X45n0753_p0090c17║心法，與心俱起，名共心生。下釋文中毛豎等事。以心
X45n0753_p0090c18║畏故，相現在身，名毛豎等。
X45n0753_p0090c19║次說已下，廣解離畏。就此文中，初先生起徵問，略顯
X45n0753_p0090c20║以為起發。言次說者，生起辭也。次說何等，次說畏果，
X45n0753_p0090c21║次說畏因，次說離果，次說離因。文中略故，但云次說。
X45n0753_p0090c22║云何已下，是問辭也。云何畏者，問怖畏果。云何畏因，
X45n0753_p0090c23║問怖畏因。此文不足，若具為文，亦應問言：云何離因？
X45n0753_p0090c24║云何離果？亦以文迮，略不具問。遠離已下，略顯其相。
X45n0753_p0091a01║遠離因者，明離畏因。乘上言便，先明離之。無怖畏者，
X45n0753_p0091a02║明離畏果。此文亦略，若具應言：不活等五，是怖畏果；
X45n0753_p0091a03║着我想等，是怖畏因。略不具論，但云離耳。前所離中，
X45n0753_p0091a04║有問無答；今明離中，有答無問。文之左右。
X45n0753_p0091a05║經中有三：一明離果，二何故下明離畏因，三佛子下
X45n0753_p0091a06║總以結之。前離果中先問後釋。所以問也。問由何生？
X45n0753_p0091a07║因前文中離一切畏毛豎等事，故為此問。入初地時
X45n0753_p0091a08║遠離一切煩惱業苦，所以但言離畏者何？自下釋之。
X45n0753_p0091a09║釋意如何？解有兩義：一以五畏偏障初地，初地斷盡
X45n0753_p0091a10║故偏說離。餘業煩惱通障諸地，初地不盡為是不說。
X45n0753_p0091a11║如十使中五見及疑盡在見諦，見中偏說。貪瞋癡慢
X45n0753_p0091a12║通障見修，見中不盡不與斷名，此亦如是。二以此中
X45n0753_p0091a13║為明歡喜，畏是喜障故偏說之。文中初總後別顯之。
X45n0753_p0091a14║得歡喜地諸畏悉離，是其總也，餘是別也。別中先舉
X45n0753_p0091a15║所離五畏，後結能離。就五畏中言不活者，懼無資緣
X45n0753_p0091a16║身不存活。言死畏者，懼其因盡身報亡也。第二因中
X45n0753_p0091a17║先問後釋。何故問也。畏是報法，報法叵斷云何可離？
X45n0753_p0091a18║下對釋之。釋意如何？以斷因故令畏盡也。結文可知。
X45n0753_p0091a19║論中依經三分解釋，釋初段中所以之問，略而不解
X45n0753_p0091a20║但釋後答。於中有二：一就初總釋顯答意。良以五畏
X45n0753_p0091a21║是初地障，別障初地故偏說離，是初義也。又欲彰此
X45n0753_p0091a22║歡喜利益，喜與畏返故偏說離，是後義也。二隨別文
X45n0753_p0091a23║釋顯所離。一二及五依身等者，不活依身、惡名依口、
X45n0753_p0091a24║眾畏依意，意無智德故畏大眾，身意可解。然彼惡名
X45n0753_p0091b01║乃出他口非在於我，云何依口言彰他口？惡名屬己，
X45n0753_p0091b02║由己造惡，惡名隨生。然彼名者性是口業，故說依口。
X45n0753_p0091b03║三四依身，謂死惡道，此亦依身。何不與彼初不活畏
X45n0753_p0091b04║一處通說而別分乎？良以此二得、捨相對，須釋故爾。
X45n0753_p0091b05║於中兩句：初明依身，後釋依義。言愛憎者，是怖畏因。
X45n0753_p0091b06║由愛由憎，故生畏也。愛樂憎苦，故名愛憎。善道惡道，
X45n0753_p0091b07║是怖畏緣。善謂現在人天善報所愛事也，惡謂來世
X45n0753_p0091b08║三塗惡果所憎事也。言捨得者，正是畏體。於現善報，
X45n0753_p0091b09║畏死名捨；來苦畏受，稱之為得。依身故者，結畏屬身。
X45n0753_p0091b10║畏捨、畏得，皆依身也。自下問答，彰此五畏攝畏周盡。
X45n0753_p0091b11║何故，問也。怖畏眾多，何故但說此之五種？打縛已下，
X45n0753_p0091b12║答以彰盡。釋離因中何故之問，略而不解，但釋後答。
X45n0753_p0091b13║句別有二：一、明畏因；二、此治下，舉經顯離。前中，初攝
X45n0753_p0091b14║五因為二，後辨其相。言邪智者，是不活因。取我乖理，
X45n0753_p0091b15║目之為邪。邪心決斷，故名為智。由此取我，懽已不活。
X45n0753_p0091b16║妄取想者，是惡名畏因。悕求他利，不應法理，名妄取
X45n0753_p0091b17║想。亦可妄想取着美名，名妄取想。由此妄取，起惡名
X45n0753_p0091b18║畏。見愛着者，是死畏因。由見我故，愛着自身，懼已死
X45n0753_p0091b19║也。此三雖別，同是惡法，故合為一。善根少者，是餘二
X45n0753_p0091b20║因。功德善少，畏墮惡道；智慧善少，故畏大眾。此二同
X45n0753_p0091b21║是少善法故，復合為一。上辨畏因；此對治下，舉經顯
X45n0753_p0091b22║離。毛豎已下，釋總結文。前段文中已言我離毛豎等
X45n0753_p0091b23║事，今復重舉，有何異乎？前說身畏，後說異者，前文之
X45n0753_p0091b24║中，總舉畏體，名說身畏。今就畏體，隨相別論，故云異
X45n0753_p0091c01║身。非身外畏，名異身耳。
X45n0753_p0091c02║安住分中經文有三：一總明安住，二謂信下有三十
X45n0753_p0091c03║句別明安住，三成如是淨治地下總結安住。經有此
X45n0753_p0091c04║三，論亦同然。
X45n0753_p0091c05║前總經中大悲為首是安住因，菩薩所行皆為眾生，
X45n0753_p0091c06║悲為行本，故云悲首。深大堅固是安住觀，轉復懃者
X45n0753_p0091c07║是安住行，論中悲首略不解釋。深大堅固牒舉經文，
X45n0753_p0091c08║煩惱不壞釋深心堅，小乘不壞解大心堅，此之二心
X45n0753_p0091c09║同名為觀。轉修牒經。諸所說善此地攝者，謂下所說
X45n0753_p0091c10║信等善根此地攝也。
X45n0753_p0091c11║下釋第二廣安住中，文別有五：一徵前起後，二開列
X45n0753_p0091c12║章門，三對文指斥，四隨門廣釋，五是名懃下釋已總
X45n0753_p0091c13║結。云何懃行是初問也。就第二中，初舉三數，次列三
X45n0753_p0091c14║名，所謂信心修行、回向信心行、始依信修行、隨所修
X45n0753_p0091c15║行用以迴向。此之三種行修次第有三十句，是第三
X45n0753_p0091c16║段對文指斥。
X45n0753_p0091c17║下廣釋中，先解信心。初舉指斥，故言初十說信成就。
X45n0753_p0091c18║經有十句：初一是總，餘九是別。
X45n0753_p0091c19║下以論釋。先解初總。隨所有事，於中信者，總對境界
X45n0753_p0091c20║以彰信也。如下所說三寶境等，為所信事。於此事中，
X45n0753_p0091c21║深信決定，名信增上。下釋餘別。於中，初先就總開別，
X45n0753_p0091c22║次廣解釋。九中，前六始起信心，後之三向信增成欲。
X45n0753_p0091c23║就前六中，初二自行，後四利他。自中，初句上敬三寶，
X45n0753_p0091c24║後句於理證信清淨。就初句中，敬信列名。良以初地
X45n0753_p0092a01║分與三寶境界相應，知彼殊勝，所以興敬。信增上中，
X45n0753_p0092a02║開出此敬，將總名別，名信增上。下諸句中，信增例爾。
X45n0753_p0092a03║尊敬解釋，下以經帖。淨信列名，證離疑濁，故名為淨。
X45n0753_p0092a04║自證真淨，釋其相也。就下四句，利他之中，初句化行，
X45n0753_p0092a05║後三化心。分別列名，說己所證，授與眾生，故曰分別。
X45n0753_p0092a06║次釋彼帖，相顯可知。下化心中，初慈與悲，是起化心；
X45n0753_p0092a07║後一不倦，是常化心。解慈悲中，初列兩名，行用義同，
X45n0753_p0092a08║是故并列。次釋其相，下舉經帖，後重分別。除苦相者，
X45n0753_p0092a09║除苦之能，是悲相也。決定救濟，悲之深也。救苦不虗，
X45n0753_p0092a10║故名決定。與樂相者，與樂之能，是慈相也。永與樂者，
X45n0753_p0092a11║慈之大也。所言起者，牒前經中起悲之言。轉現前者，
X45n0753_p0092a12║從世修習得出世悲，初入地時無懈大悲成就現行，
X45n0753_p0092a13║今正住中復更現前，故云轉現。不倦列名。常化無厭，
X45n0753_p0092a14║故曰不倦。化無量生久能益者，釋不倦也。化無量生，
X45n0753_p0092a15║益之廣也。久處能益，利之常也。常能廣益，故曰不倦。
X45n0753_p0092a16║下三句中，初、起行心，所謂慚愧；二、起行緣，將護善友；
X45n0753_p0092a17║三、行所依，謂敬教法。解慚愧中，初列其名。內羞名慚，
X45n0753_p0092a18║外耻曰愧。次辨其相。不著世間，慚愧能也。於慳等下，
X45n0753_p0092a19║對過以顯慚愧相也。慳是慳弊，等者等取其餘五弊，
X45n0753_p0092a20║此等能障六度之行，是故名為波羅蜜障。於障羞耻，
X45n0753_p0092a21║名深慚愧。下以經帖。言慚愧者，帖於慳等深慚愧也。
X45n0753_p0092a22║言莊嚴者，帖前不著世間言也。以不着故，法身殊好，
X45n0753_p0092a23║故曰莊嚴。解安樂中，初列其名。同法不惱，釋顯其相。
X45n0753_p0092a24║下以經帖。言忍辱者，能忍他惱。言安樂者，善將護他。
X45n0753_p0092b01║解敬法中，初列其名。敬信殊勝，釋其相也。虔仰名敬，
X45n0753_p0092b02║無疑曰信，尊重之心名曰殊勝。下以經帖。敬順帖敬，
X45n0753_p0092b03║信還帖信，尊重貴者帖殊勝也。下重分別後之三句。
X45n0753_p0092b04║後三別牒，下三問答，顯之可知。
X45n0753_p0092b05║釋修行中，初結前問後以為起發。
X45n0753_p0092b06║經有九句，初一是總，餘八是別。
X45n0753_p0092b07║論言此十修行成就，總舉對問。經有九句，而言十者，
X45n0753_p0092b08║大數言耳。下隨文釋。先解初總。云何，問也。集善無息，
X45n0753_p0092b09║釋其相也。集諸善根，是頓修也。無休息者，是常修也。
X45n0753_p0092b10║下以經帖，善帖集善。無厭足者，帖無息也。下釋餘別。
X45n0753_p0092b11║先牒總開別，後釋其相。八中，前七是阿含行，後一證
X45n0753_p0092b12║行。前中，初二攝法方便，後五依法次第修行。就前二
X45n0753_p0092b13║中，親近集者，是其求法方便心也。親近善友，從之求
X45n0753_p0092b14║法，故云親近。就總集中，開此親近，將總名別，名親近
X45n0753_p0092b15║集。下諸句中，集義類然。不忘法者，非謂已得聞持成
X45n0753_p0092b16║就，名不忘法。此求法心，無時蹔廢，故曰不忘。樂法集
X45n0753_p0092b17║者，正聞法時，愛法心也。於問答下，釋愛樂相。直諮為
X45n0753_p0092b18║問，直詶為答，設難為論，通難為解，於此等中，心愛樂
X45n0753_p0092b19║也。下五句中，前三內觀順理之行，後二緣中離著之
X45n0753_p0092b20║行。釋前三中，文別有三：一、隨文辨釋。多聞聞慧，正觀
X45n0753_p0092b21║思慧，不著修慧。於三昧中不愛著者，不味禪也。二、重
X45n0753_p0092b22║分別。向多聞等，簡牒前文，是聞、思、修，會名顯示。如是
X45n0753_p0092b23║次者，初句是聞，第二是思，第三是修，三慧不越，故曰
X45n0753_p0092b24║次第。三、重釋前不著之言，謂於所得三昧法中不愛
X45n0753_p0092c01║著也。為欲簡後不貪不求，故須辨之。釋後隨緣離著
X45n0753_p0092c02║行中，先列兩名：不貪是其知足行也，不求是其少欲
X45n0753_p0092c03║行也。次、釋其相。以知足故，已得不貪；以少欲故，未得
X45n0753_p0092c04║不求。次、舉貪、求二種之過，彰離所以。貪於己得，著心
X45n0753_p0092c05║重故，障菩薩戒；求於未得，過是輕故，退菩薩戒。下以
X45n0753_p0092c06║經帖，不著帖前，不求帖後。上來七句是阿含行。下明
X45n0753_p0092c07║證行。如寶列名。如世真寶，難得無垢，勢力莊嚴，殊勝
X45n0753_p0092c08║不改。具此六義，證心同彼，故云如寶。出世間心念念
X45n0753_p0092c09║現者，釋顯其相。經言如寶帖前，如寶無厭帖前，出世
X45n0753_p0092c10║間心念念現也。
X45n0753_p0092c11║釋迴向中，初結前問後以為起發。經中合有十三句
X45n0753_p0092c12║文，論就大數說之為十。此十三中，准後論釋三門分
X45n0753_p0092c13║別：一、總別分別：初句是總，餘句是別。二、隨行要三門
X45n0753_p0092c14║分別：初之一句是其所求，第二一句能求觀解，後十
X45n0753_p0092c15║一句是能求行。第三、別就能求行中總別分別：求波
X45n0753_p0092c16║羅蜜一句是總，餘十是別。下論依此三番辨釋，宜審
X45n0753_p0092c17║記知。
X45n0753_p0092c18║成就如是淨治法下安住分中，大段第三總結安住。
X45n0753_p0092c19║前說信等能淨此地，是故名為淨治地法，成是法時
X45n0753_p0092c20║名為安住。然此所成名淨地法，下說信等名清淨法，
X45n0753_p0092c21║兩言相濫，故下文中牒此辨異，宜須記知。
X45n0753_p0092c22║論釋迴向，文別有三：一、總顯文意，示現迴向；二、隨文
X45n0753_p0092c23║廣釋；第三、如是迴向成下，總結迴向。就初段中，求一
X45n0753_p0092c24║切等說何事者，問以起發。求一切智，是其初句。等者，
X45n0753_p0093a01║等於餘十二句。未審此文說何等事？良以文中無迴
X45n0753_p0093a02║向言，故為此問。示迴向者，答以顯之。迴向之義，廣如
X45n0753_p0093a03║別章。
X45n0753_p0093a04║第二段中，文別有三：一、總別分別；二、求何等下，隨其
X45n0753_p0093a05║行要三門分別；第三、別就能求行中分別廣釋。就初
X45n0753_p0093a06║段中，求智是總，彰總異別。今此文中，宗為求佛，此句
X45n0753_p0093a07║正顯求佛之義，故名為總。下顯別義，求力等別，彰別
X45n0753_p0093a08║異總。下十二句皆為成初求一切智，故望求智說為
X45n0753_p0093a09║別矣。一者已下，隨別列名。經中具有十二句文，論中
X45n0753_p0093a10║少一。謂不動下，少其一句。生薩婆若下，廣釋中還須
X45n0753_p0093a11║具有。初言觀求一切智者，觀是觀解。就前總求一切
X45n0753_p0093a12║智中開出此觀，將總名別，故云觀求一切智。地下諸
X45n0753_p0093a13║句中求一切智，其義例然。此句是其能求之解，後十
X45n0753_p0093a14║一句是能求行。行中初總，餘十是別。別中行體，其唯
X45n0753_p0093a15║六度，但施與禪各分兩句，慧分三句，餘三各一，故有
X45n0753_p0093a16║十句。
X45n0753_p0093a17║上來第一總別分別，自下第二隨其行要三門分別。
X45n0753_p0093a18║於中，初先問答辨釋，後重結之。求何等者，問所求果。
X45n0753_p0093a19║求一切智，舉經對問。以何觀求，問能求解。前言求智，
X45n0753_p0093a20║以何觀解而求彼智？觀佛力等，舉經對問。力、無畏等，
X45n0753_p0093a21║是向所求一切智地，識知彼法，方得趣求，故須觀之。
X45n0753_p0093a22║云何求者，問後十一能求之行，用云何行而求彼智？
X45n0753_p0093a23║求波羅蜜無著法者，舉經對問。以波羅蜜離著行故，
X45n0753_p0093a24║能成彼智。此乃通攝後十一句，斯皆名為波羅蜜矣。
X45n0753_p0093b01║下重結之。此三求者，總牒前三。言是家者，結初求智。
X45n0753_p0093b02║一切智地是所求處，故名為家。言依家者，結前第二
X45n0753_p0093b03║於向所求一切智中，分別觀察力、無畏等，名曰依家。
X45n0753_p0093b04║無障求者，結前第三求波羅蜜無著法也。能治六弊，
X45n0753_p0093b05║故云無障。
X45n0753_p0093b06║上來第二、三門分別。自下第三、別就第三、能求行中
X45n0753_p0093b07║分別解釋。於中，初、先牒前起後。云何求者，舉先問也。
X45n0753_p0093b08║求波羅蜜無著法者，舉前答也。此舉上文，非是此中
X45n0753_p0093b09║始問新答。二、就總開別。此無障求，舉前所牒；差別異
X45n0753_p0093b10║者，就無障中開後別也。三、隨別廣釋。釋六度中各有
X45n0753_p0093b11║三句：一、對行立障；二、辨障相；三、翻障顯治。檀有二垢，
X45n0753_p0093b12║對行立障。一者已下，辨其障相，諂曲列名。見乞詐設，
X45n0753_p0093b13║是外諂也；無心許與，是內曲也。此諂曲者，一向不許。
X45n0753_p0093b14║不隨先者，許而不與。於中有三：一者、先許，後全不與；
X45n0753_p0093b15║二、先許多，後與微少；三、許勝妙，後與麤惡。此三皆是
X45n0753_p0093b16║不隨先言。此治已下，翻障顯治。離諂曲者，治前垢也；
X45n0753_p0093b17║如說能行，治後垢也。尸羅一垢，對行立障。不護已下，
X45n0753_p0093b18║辨其障相。不護實語，列其障名。違本受下，顯不護相。
X45n0753_p0093b19║不護實語有其二種：一、犯戒不護，違本受時能持之
X45n0753_p0093b20║言；二、覆藏不護，犯默妄語。今言違本，是初不護；犯已
X45n0753_p0093b21║覆者，是後不護。對治是下，翻障顯治。忍有一垢，對行
X45n0753_p0093b22║立障。汙家已下，辨其障相，汙家列名。云何污下，辨污
X45n0753_p0093b23║家相，謂惱他也。利益他下，辨家顯污，正以益他是佛
X45n0753_p0093b24║家故，惱亂他業即是污也。對治是下，翻障顯治。精進
X45n0753_p0093c01║一垢，對行立障。戒無量下，辨其障相，謂於戒行生退
X45n0753_p0093c02║轉心。退有三種：一法廣故退、二時久故退、三法精故
X45n0753_p0093c03║退。戒無量者是法廣也，以法廣故難可具持。劫長遠
X45n0753_p0093c04║者是時久也，以時久故難可常持。難持難行是法精
X45n0753_p0093c05║也，以法精故難可善持。律儀戒中惡無不離故難持
X45n0753_p0093c06║也，餘二聚中善無不攝、生無不度故難行也。以是義
X45n0753_p0093c07║故生退轉心，精進之心遍䇿諸行。今此何故偏就戒
X45n0753_p0093c08║論？此有三義：一以戒是三學之初，二以戒中備具三
X45n0753_p0093c09║聚攝行寬廣，第三戒是事中所行難成易敗。人多於
X45n0753_p0093c10║戒生退轉心，不同定慧證法之樂堅固難失，具斯三
X45n0753_p0093c11║義故就戒論。對治是下翻障顯治。禪有二垢對行立
X45n0753_p0093c12║障：一亂心下辨其障相，事中攀緣名為亂心，內情妄
X45n0753_p0093c13║取故曰憶想。對治是下翻障顯治，經言不動治前亂
X45n0753_p0093c14║心，生薩婆若治後憶想。薩婆若者是一切智理定生
X45n0753_p0093c15║之，故除憶想分別心也。慧有三垢對行立障，下有三
X45n0753_p0093c16║句辨其障相，此對三道說垢為三。無善巧者不住行
X45n0753_p0093c17║障，於世涅槃不現現者明無善巧，或於世間一向不
X45n0753_p0093c18║現涅槃中現此同二乘，或於涅槃一向不現世間中
X45n0753_p0093c19║現此同凡夫，此二一向故非善巧。不修道者助道行
X45n0753_p0093c20║障，於上證法欲心薄者證道行障，自未得處名為上
X45n0753_p0093c21║證。如是次下翻障顯治，如前三垢。下經次第三行對
X45n0753_p0093c22║治，不捨世事成出道者對治初障，集助法者治第二
X45n0753_p0093c23║障，常求勝道治第三障。上來廣釋。
X45n0753_p0093c24║如是成者，是迴向中第三總結。
X45n0753_p0094a01║從上初十說信成就已來，訖此大段第四，隨文廣釋，
X45n0753_p0094a02║是名懃行。第五總結前者，問言：云何勤修？故今釋竟，
X45n0753_p0094a03║結答前矣。
X45n0753_p0094a04║下次解釋。成就如是淨治地下總結之文，於中有三：
X45n0753_p0094a05║一牒前行，辨釋經中成就如是淨治之言，有四舉數，
X45n0753_p0094a06║次列四名。初十已下對文指斥。初十是信，信中後三
X45n0753_p0094a07║即是其欲。第二十句名為精進。第三十句迴向之心
X45n0753_p0094a08║名為方便，以迴向故能以少善得無量果，故名方便。
X45n0753_p0094a09║二是名下就前四種結成安住，即釋經中名為安住。
X45n0753_p0094a10║三何以故下徵前起後，舉經證成。何以故者，論主自
X45n0753_p0094a11║徵我何以故說前四行以為安住，如經所說成就如
X45n0753_p0094a12║是淨治地法名為安住，故我說之。成就如是淨治地
X45n0753_p0094a13║者，帖上文中懃行四種，乃至示現方便之言名為安
X45n0753_p0094a14║住，帖上是名說中安住。如是說訖，總結說分。
X45n0753_p0094a15║校量勝中，文別有四：一、結前生後；第二、解釋校量勝
X45n0753_p0094a16║義；三、開章門；四、廣解釋。
X45n0753_p0094a17║已顯安住，次說校量，是初段也。
X45n0753_p0094a18║言勝聲聞、辟支佛者，第二段也。初住地時已過二乘，
X45n0753_p0094a19║何故今此方云勝乎？有人釋言：此非別異聲聞、緣覺，
X45n0753_p0094a20║向前初住及安住分，行修趣寂，相同二乘，是故名為
X45n0753_p0094a21║聲聞、緣覺。然此正對別異二乘以辨過義。若爾，初住
X45n0753_p0094a22║已過二乘，何故今此方乃說過？又此為顯地中滿足
X45n0753_p0094a23║勝前初住及正住地，何因對彼別異二乘而說過乎？
X45n0753_p0094a24║釋言：初住非不自有過二乘處，若就願等以辨勝者，
X45n0753_p0094b01║前來未有，故此論之。正以前來未有願等勝過二乘，
X45n0753_p0094b02║今方有故，明知即是過前初住。向言初住自有過處，
X45n0753_p0094b03║更有何過？為辨此義，汎辨過相，其義自顯。然大過小，
X45n0753_p0094b04║數別無量，今隨其要，且論十七：一、發心過，下至凡夫
X45n0753_p0094b05║發菩提心，超出二乘，故經說言沙彌發心勝過羅漢，
X45n0753_p0094b06║以菩提心廣大意故；二、信心過，十住已上，於大乘法
X45n0753_p0094b07║信決定故；三者、解過，習種已去，於深法界如實解故；
X45n0753_p0094b08║四、起行過，性種已上，離麤煩惱，具佛種性一切行故。
X45n0753_p0094b09║五如觀過，亦名道過，解行已去於如實道觀察相應
X45n0753_p0094b10║趣實證故。六者證過，初地已上息除妄想證法性故。
X45n0753_p0094b11║七求勝過，初地滿心於所證法不以為足更求勝故。
X45n0753_p0094b12║八淨業過，離垢地中戒清淨故。九定自在過，明地之
X45n0753_p0094b13║中於禪解脫得自在故。十道品行過，謂炎地中不捨
X45n0753_p0094b14║眾生修行道品。十一成就不住行過，謂五地上。十二
X45n0753_p0094b15║甚深緣起行過，謂六地上。十三寂用雙行故過，謂七
X45n0753_p0094b16║地上。十四報熟離功用過，謂八地上。十五辯才說法
X45n0753_p0094b17║行過，謂九地上。十六成就微細智過，謂第十地。第十
X45n0753_p0094b18║七者斷一切習一切諸行滿足故過，謂如來地。以此
X45n0753_p0094b19║求之，前說分中證過二乘，而未能起願行等故，不及
X45n0753_p0094b20║此勝。對前說分辨勝便足，何用對彼二乘說過？良以
X45n0753_p0094b21║小乘大乘所對，凡欲辨勝多皆對之，乃至明佛亦對
X45n0753_p0094b22║顯之。
X45n0753_p0094b23║下次第三開列章門，有三舉數，下列其名。言願勝者
X45n0753_p0094b24║起行方便，修行勝者依願正行，果利益者行修滿足，
X45n0753_p0094c01║此乃隨其行修始終以分三耳。何者願？
X45n0753_p0094c02║下第四廣釋。先解願勝，於中有二：一問答略顯、二隨
X45n0753_p0094c03║文廣釋。何者？問也，謂十答也。十願之義五門分別：一
X45n0753_p0094c04║列名解釋。名字是何？一供養佛願，亦名攝功德願。就
X45n0753_p0094c05║其所作名供養佛，就所成行名攝功德。二護法願，亦
X45n0753_p0094c06║名攝智慧願。就其所作名護正法，就所成行名攝智
X45n0753_p0094c07║慧。三攝法上首。四增眾生心。五知眾生，亦名化生。下
X45n0753_p0094c08║文之中，初知眾生、後化眾生。就初以名名知眾生，就
X45n0753_p0094c09║後以名名化眾生。六知世界。七淨佛土。八同心行。九
X45n0753_p0094c10║三業不空。十成菩提。此十據相隨心求義，名之為願。
X45n0753_p0094c11║論其行體，光明善根轉勝增廣，故名為願。二據修分
X45n0753_p0094c12║別，初七修始、次二修熟、後一修成，得菩提果。三就行
X45n0753_p0094c13║分別，行謂自利、利他之道。初二自利、次五利他、後三
X45n0753_p0094c14║不定。若別分之，第八願者自利純熟，第九願者利他
X45n0753_p0094c15║純熟，第十一願自利、利他二行得果。若通論之，皆是
X45n0753_p0094c16║自利，故下論言：此後三種顯自身矣。俱是利他，故下
X45n0753_p0094c17║論言：此後三種得如實化。若復通論，十願俱是自利、
X45n0753_p0094c18║利他，故下論言：勝有二種：一、常勤行，無量行故，即是
X45n0753_p0094c19║自利；二、與一切眾生同行，即是利他。四、就所求行位
X45n0753_p0094c20║分別。前之七種就行分別，行如上辨；後三就位，位在
X45n0753_p0094c21║何處，如下論說。第八願者，地校量勝。謂從初地乃至
X45n0753_p0094c22║九地，第九名為地盡校量；在第十地，十地學窮，名為
X45n0753_p0094c23║地盡；第十名為一切地盡；在如來地，以如來地聖位
X45n0753_p0094c24║窮極，名一切盡。五、就所求因果分別。前之九種是所
X45n0753_p0095a01║求因，後一是其所求之果。又十願中，前六求因，第七
X45n0753_p0095a02║求於淨土依果；次二求因，後一求於法身正果。十願
X45n0753_p0095a03║如是下，次釋文。
X45n0753_p0095a04║經中，先明十種大願，後以十盡成諸大願。論還依經
X45n0753_p0095a05║次第解釋。前十願中，先科其文，於中有三：一、就經科
X45n0753_p0095a06║分，經有四分：一、修願方便；二、無餘下，正明十願；第三、
X45n0753_p0095a07║重明修願方便；四、住初地起如是願，總以結之。二、就
X45n0753_p0095a08║論科分，論亦有四：一、正解十願；二、何故唯說此十願
X45n0753_p0095a09║下，徵數以顯願之圓備；第三、解釋修願方便；第四、何
X45n0753_p0095a10║故名大願下，總解大願。三、將論對經定其所釋，於經
X45n0753_p0095a11║文中但釋第二、第三段文，餘二不解。彼第一段修願
X45n0753_p0095a12║方便與第三段方便不異，為是不釋；第四、總結易故，
X45n0753_p0095a13║不解科分。如是次釋其文。文中，初言發諸大願、起大
X45n0753_p0095a14║方便、大行成者，是第一段修願方便。於十願中始起
X45n0753_p0095a15║求心，名發諸願；數數起心修練諸願，名起方便；以久
X45n0753_p0095a16║修故，任性成就，名大行成。此願心成，非所願成，所願
X45n0753_p0095a17║至佛方乃成矣。此三方便，就初以舉，義通下九。
X45n0753_p0095a18║無餘已下，正明十願。先解第一、攝功德願。問曰：五度
X45n0753_p0095a19║皆是功德，何故今此但明供佛？釋言：此地檀行增上，
X45n0753_p0095a20║故就供養明攝功德，以供養佛檀行攝故。雖明供養，
X45n0753_p0095a21║行供養中備修諸德，諸處多明供養三寶。今此何故
X45n0753_p0095a22║但明供佛？理實通有，略故不論。又此十中隱顯以論，
X45n0753_p0095a23║初願之中對佛求供，第二願中對法願護，第八願中
X45n0753_p0095a24║對僧求同。又復供養大例有三：一、唯供佛顯行趣求，
X45n0753_p0095b01║二、供佛僧從之求法，三、供三寶具攝功德。今就初義
X45n0753_p0095b02║單明供佛。
X45n0753_p0095b03║經中，初至盡未來際，舉願所求供養之行；一切劫下，
X45n0753_p0095b04║結誓自要。初段之中，句別有九，相從為六，要攝為三。
X45n0753_p0095b05║所言九者：一者、無餘，二、一切佛，三、一切供養，四、一切
X45n0753_p0095b06║恭敬，五、一切種具，六者、深信，七者、廣大，八、如虗空，九、
X45n0753_p0095b07║盡未來。相從六者：初四為一，名福田大；餘之五句，說
X45n0753_p0095b08║為五大，通前六也。此之六大，備如下論。要為三者：初
X45n0753_p0095b09║之六句，是願所求供養行體；次有一句，是願所求供
X45n0753_p0095b10║養行德；後二是其願之所求供養行能。下結誓中，一
X45n0753_p0095b11║切劫者，供養時也；一切成佛，供養處也；供養恭敬，是
X45n0753_p0095b12║願所求供養行也；大供養者，於一切佛頓供養也；無
X45n0753_p0095b13║休息者，於一切時常供養也。此第二段，論家不釋，宜
X45n0753_p0095b14║須記知。下釋大願，云言常行無量行者，指此文矣。十
X45n0753_p0095b15║願之末，皆有此文。
X45n0753_p0095b16║論中有二：一、依經解釋；第二、釋竟，就其所求六大結
X45n0753_p0095b17║之，顯成大願。就初段中，先解福田。句別有五：一、就無
X45n0753_p0095b18║餘開其三數；二、列三名，謂佛供養及以恭敬；第三、廣
X45n0753_p0095b19║釋。今先明佛。佛有三者，牒以舉數，應等列名。三佛之
X45n0753_p0095b20║義，廣如別章。供養有三，牒以舉數，次列其名。言利養
X45n0753_p0095b21║者，謂衣服等資潤名利。敬供養者，謂香華等不任資
X45n0753_p0095b22║養，但可表敬，名敬供養。言修行者，謂信戒等仰順聖
X45n0753_p0095b23║心，名行供養。如維摩中名法供養，地持論中名至處
X45n0753_p0095b24║道。有說此三別對三佛：初對應身，次對報身，後對法
X45n0753_p0095c01║身。亦可三佛隨義以分，正是一人。今總對之為三供
X45n0753_p0095c02║養，不可別分。恭敬有三，牒以舉數，次列三名。言給侍
X45n0753_p0095c03║者，身形奉給，如阿難等。言迎送者，身不奉給，但可迎
X45n0753_p0095c04║來送去而已。言修行者，以所修行敬順彼也。修行供
X45n0753_p0095c05║養、修行恭敬有何差別？體一義異，資順之義說為供
X45n0753_p0095c06║養，虔仰之義稱為恭敬。然此三敬亦得別望三佛以
X45n0753_p0095c07║分，初望應身乃至第三望彼法身，亦可通對上來第
X45n0753_p0095c08║三廣釋三相。第四是故作願已下結成願心，是於佛
X45n0753_p0095c09║田無出供養及恭敬故，此願之末作願自要供養恭
X45n0753_p0095c10║敬無有休息，舉彼顯此明於佛田供養恭敬攝福盡
X45n0753_p0095c11║也。五如經下舉經并帖。釋供事中言無量者，供事廣
X45n0753_p0095c12║也。言種種者，種別多也。復是勝者，皆精好也。備此三
X45n0753_p0095c13║義故云具足。釋心大中心別有三：一上、二深、三信清
X45n0753_p0095c14║淨。增上敬者，此解上也。願迴向者，此釋深也。求佛心
X45n0753_p0095c15║中而為供養，何有不深？信清淨者，此解信也。所言廣
X45n0753_p0095c16║大餘中勝者，勝餘凡夫二乘善也。愛果因者，能生世
X45n0753_p0095c17║間無量果也。所言此因得涅槃者，能得後際二涅槃
X45n0753_p0095c18║也。
X45n0753_p0095c19║上來釋竟。下以六大結其所求顯成願大。言初願中
X45n0753_p0095c20║六種大者，所求大故願心大也。下別指斥。福田大者，
X45n0753_p0095c21║佛能生福故名福田。下舉經對田唯佛是，何故乃舉
X45n0753_p0095c22║供養恭敬？此舉敬養為顯佛是能生福也。餘悉可知。
X45n0753_p0095c23║言時大者，常果之因經三僧祇方得涅槃，故名時大。
X45n0753_p0095c24║此常無常分為二大，六決定中合以為一，蓋隨釋者
X45n0753_p0096a01║開合左右互以相從皆得無傷。又此標別起願各異，
X45n0753_p0096a02║是以分之。
X45n0753_p0096a03║第二願中，初總後別。又發大願是其總也，餘文是別。
X45n0753_p0096a04║別中經文與初願同。經同初願，論中但解願心所求。
X45n0753_p0096a05║護法行體廣大已下，釋不異前，不能煩耳，諸願齊然。
X45n0753_p0096a06║釋護法中，初舉三法，第二廣釋護持之義，第三別解
X45n0753_p0096a07║三佛菩提。第二廣中，隨行始終，兩番辨釋。初就始修
X45n0753_p0096a08║以明護持；第二復名三種成下，就行終成以釋護持。
X45n0753_p0096a09║法有三種：一教，二證，三是行法。就此三法，彰護差別。
X45n0753_p0096a10║一切佛說皆受持者，牒舉經文。謂教法者，總指法體。
X45n0753_p0096a11║修多羅等，出其名字。舉修多羅等，取毗尼及阿毗曇。
X45n0753_p0096a12║此釋法也。下解護持。書寫供養，讀誦受持，自行護也。
X45n0753_p0096a13║為他說者，外化護也。攝佛菩提，牒舉經文。謂證法者，
X45n0753_p0096a14║略指法體。言證三種菩提法者，就總開別。就前總證，
X45n0753_p0096a15║開為三種菩提法故，名證三種佛菩提法，非謂行、心、
X45n0753_p0096a16║證三法也。此釋所護。下解能護。攝此證法，自行持也。
X45n0753_p0096a17║教化傳授，化他護也。化法皆護，牒舉經文。謂修行法，
X45n0753_p0096a18║此解法也。下釋護持。但就利他，略無自利。於修行時
X45n0753_p0096a19║有障難者，謂他修時有行障也。攝護救者，攝令增善，
X45n0753_p0096a20║護與救濟令離惡也。未起障難，護令不生；已起障難，
X45n0753_p0096a21║能救濟也。下就成行以顯護持。於中有三：第一總舉，
X45n0753_p0096a22║第二別釋，第三總結。復三成者，上來已釋，今更重明，
X45n0753_p0096a23║故云復也。行德相應，名為成就。於佛所說修多羅等，
X45n0753_p0096a24║舉其教法。言阿含者，名前所說為阿含也。所言次第
X45n0753_p0096b01║令不斷者，窮達教旨總持不亂故名次第，總持不忘
X45n0753_p0096b02║名為不斷。言成就者，成就聞持轉法輪德。證三覺者，
X45n0753_p0096b03║是其證法，初證是總，三覺是別。得證成者，依法所成
X45n0753_p0096b04║證行成也。言修行者，是修行法乃至如實，彰前修行
X45n0753_p0096b05║之分齊也。謂此修法始從發心乃至後際如實境界。
X45n0753_p0096b06║修覺成者，是其依法所成行也。修行是因，正覺成者
X45n0753_p0096b07║修得果也。是名三成。第三總結。上來第二廣釋護法，
X45n0753_p0096b08║自下解釋三佛菩提。聲聞辟支亦名佛者，俱有覺義
X45n0753_p0096b09║通名佛也。菩薩云何證於聲聞緣覺菩提？釋有兩義：
X45n0753_p0096b10║一者菩薩自所證中通具諸法，故經說言：攝正法中
X45n0753_p0096b11║具足一切聲聞緣覺世出世法。二者隨化現證小果，
X45n0753_p0096b12║故法華云：知眾樂小法而畏於大智，是故諸菩薩作
X45n0753_p0096b13║聲聞緣覺。故說證矣。下次五願明其利他。於中初願
X45n0753_p0096b14║攝法上首為眾請法，二以所行增長物心，三知眾生
X45n0753_p0096b15║而為教化，四知世界往彼攝益，五淨佛土。攝物處中
X45n0753_p0096b16║攝法願中，初總後別。又發大願是其總也，餘文是別。
X45n0753_p0096b17║別中經文與初願同。經同初願，就其所求行體之中
X45n0753_p0096b18║句別有四：一攝法處，二從兜率乃至涅槃明攝法時，
X45n0753_p0096b19║三我爾時下於前時中明其常攝，四一切處下在前
X45n0753_p0096b20║處中明其頓攝，成佛無餘所從人也。一切住處，攝法
X45n0753_p0096b21║處也。第二段中謂八相時，就此八時以明攝法。何者
X45n0753_p0096b22║八相？一生兜率，二下八胎，三住胎中，四者初生，五者
X45n0753_p0096b23║出家，六者成道，七轉法輪，八入涅槃。然此八種諸佛
X45n0753_p0096b24║亦有具不具者，如釋迦等具足八相或但具七，如天
X45n0753_p0096c01║王佛白衣成道則無出家，須扇多佛出世之時無生
X45n0753_p0096c02║可化，虗示滅度留一化佛半劫度人，是則彼佛無轉
X45n0753_p0096c03║法輪，若取化說亦得具八。從兜率者，標數之首故說
X45n0753_p0096c04║為從，謂從兜率乃至涅槃，如世人言從一至十其義
X45n0753_p0096c05║相似，後二可知。論中但釋所願行體，然上經中第二
X45n0753_p0096c06║段文，迴之後釋自餘次第，良以第二廣故後論。釋初
X45n0753_p0096c07║段中成佛無餘乃至住處，并舉經文。下釋有二：一解
X45n0753_p0096c08║成佛，二釋住處。一切應佛解成佛也，應取正覺故名
X45n0753_p0096c09║為成，為從攝法偏舉應耳。言無邊者釋無餘也，別則
X45n0753_p0096c10║難窮故曰無邊，總攝無遺稱曰無餘，此釋人也。下釋
X45n0753_p0096c11║住處句別有二：一約應佛解釋住處，應佛遍滿諸世
X45n0753_p0096c12║界中，故名世界以為住處，無邊應佛各在一界，是故
X45n0753_p0096c13║遍滿。二就世界解釋應佛住之所以，隨何世界佛住
X45n0753_p0096c14║處者，牒前起後。應感相順眾生見者，正解應佛住之
X45n0753_p0096c15║所以，為令物見是故住之，如來示化名之為應。物機
X45n0753_p0096c16║名感，機有順聖，聖隨物感故曰相順，順物示化令生
X45n0753_p0096c17║見也。從兜率天乃至為首，并舉第二第三段文。隨彼
X45n0753_p0096c18║已下超釋第三第二段文，迴在後釋。言隨彼生供養
X45n0753_p0096c19║佛者，隨眾生故自供養佛，令他學已故云方便。以如
X45n0753_p0096c20║來說攝方便者，以是為也，為使如來有所說故啟請
X45n0753_p0096c21║攝法，請法利生故曰方便。集功德者是供養也，集智
X45n0753_p0096c22║慧者是攝法也，所集福智總名助法。自下解釋第四
X45n0753_p0096c23║段文。言一切處一時成轉，牒舉經文非前後者，攝之
X45n0753_p0096c24║頓也。何故示下料簡第二攝法之時，八相之中但釋
X45n0753_p0097a01║第一第二第三第六第八，餘三不解。何故如是？彼前
X45n0753_p0097a02║五相捨勝從劣，有疑須釋。第一相者，捨上天報生於
X45n0753_p0097a03║兜率，是故須釋。第二相者，捨天生人，理合料簡。第三
X45n0753_p0097a04║相者，捨化受胎，復須解釋。第六相者，自力難成、他教
X45n0753_p0097a05║易就，捨易從難是故須解。第八相者，住益勝滅、捨住
X45n0753_p0097a06║取滅，理然須辨。餘之三相捨劣就勝，無疑可釋。第四
X45n0753_p0097a07║相者，住胎必生，何須料簡？第五相者，出家勝俗，不勞
X45n0753_p0097a08║辨釋。第七相者，轉法化生勝於不轉，所以不論。釋初
X45n0753_p0097a09║相中有二問答：何故示彼不在色界及無色者，是初
X45n0753_p0097a10║問也。色無色天勝於欲界，聖力自在堪能往生，何故
X45n0753_p0097a11║示彼兜率處生？言難處來乃至為遮，是初答也。此防
X45n0753_p0097a12║後時閻浮眾生輕慢心故。小乘法中色無色界長壽
X45n0753_p0097a13║天難，無初捨凡入聖道者，是故將成不得生彼。若生
X45n0753_p0097a14║彼者，後生閻浮成佛道時，閻浮眾生咸作是念：佛自
X45n0753_p0097a15║避難來此成佛，非為我等。有是心故不能重敬，聞說
X45n0753_p0097a16║不受於化無宜，故不生彼。何故不在他化等者，第二
X45n0753_p0097a17║問也。乘前答中上界是難，他化天等非是難處。何故
X45n0753_p0097a18║不生？舉彼他化等取化樂，故名為等。如來有力乃至
X45n0753_p0097a19║敬心，第二答也。為增兜率眾生敬故，何故不生化樂
X45n0753_p0097a20║天中？增彼敬心化樂天報猶勝兜率，起敬義微是故
X45n0753_p0097a21║不生。若生彼者，眾生念言：貪樂生此，不為我等。若爾，
X45n0753_p0097a22║何不生於下天？下天報劣。若生彼者，後生人中成佛
X45n0753_p0097a23║道時，人皆念言：夜摩天等樂微易捨。故佛捨之，不增
X45n0753_p0097a24║敬意。又欲天中忉利四天同是地居，合以為一，空天
X45n0753_p0097b01║有四。此五之中，兜率據中，如來處之。故經說言：如來
X45n0753_p0097b02║大人處天天中，在人亦然。何故人中捨上樂者，此問
X45n0753_p0097b03║第二來下入胎。愍我來生增敬心者，謂增閻浮眾生
X45n0753_p0097b04║敬也。何故處胎，此問第三住胎之言。化生是勝，何故
X45n0753_p0097b05║處胎？釋言：增長同生故者，佛出世時，眾生胎生，名彼
X45n0753_p0097b06║為同。若佛化生，胎類咸言：佛法深勝，化生者得，非我
X45n0753_p0097b07║境界，絕分不求。為遮此意，故受胎生。彼我同類，能得
X45n0753_p0097b08║此法，我亦應得，故名增長。若依涅槃，則有多義：一、劫
X45n0753_p0097b09║初眾生無其道器，佛不出世，故不化生；二、生上族，寄
X45n0753_p0097b10║勝表法；三、為教人敬父之業；四、假親護法；五、為息慢；
X45n0753_p0097b11║六、為息謗；七、為留身蔭於諸國，故不化生，以化生者
X45n0753_p0097b12║還復化滅，無舍利故；八、為同諸佛，故不化生；三、世諸
X45n0753_p0097b13║佛化胎生眾，無化生故。具此多義，故受胎生。今此略
X45n0753_p0097b14║就一義言耳。何故自成，此問第六成佛道相。他教易
X45n0753_p0097b15║成，自力難就。何故捨易？自成正覺現丈夫力，釋自成
X45n0753_p0097b16║也。非因他得，釋非餘化。何故示現入涅槃者，此問第
X45n0753_p0097b17║八入涅槃相。住世化勝，何故取滅？釋言：令生懃修道
X45n0753_p0097b18║故。若佛久住，眾生常見，不能起於難遭之想，故現取
X45n0753_p0097b19║滅，令彼懃修。
X45n0753_p0097b20║第四願中，初總、後別。別中經文與初願同。經同初願，
X45n0753_p0097b21║就其所求行體之中，文別有二：一、明一切菩薩所行，
X45n0753_p0097b22║二、說前行增長物心。初中有二：一、總，二、別。所謂一切
X45n0753_p0097b23║菩薩行者，是其總也；廣大已下，是其別也。第二段中，
X45n0753_p0097b24║句別有二：一、對行彰說，二、教化下，對人明化。說中有
X45n0753_p0097c01║二：一、總，二、別。說一切行，說前總也；如實已下，說前別
X45n0753_p0097c02║也。如實地道，是前廣大無量無雜。波羅蜜者，名與前
X45n0753_p0097c03║同。言方便者，是前六相總別等也。業者，是前諸地所
X45n0753_p0097c04║淨生助道法。論中，初先牒問起發。
X45n0753_p0097c05║第四願中心得增者，是牒經也。增長物心正是所願，
X45n0753_p0097c06║故偏牒之。以何等行令心增者，是徵問也。下對辨釋，
X45n0753_p0097c07║文別有三：一舉經中總菩薩行明增物心，一切所行
X45n0753_p0097c08║是舉經中總菩薩行，教化已下明增物心。二彼有四
X45n0753_p0097c09║下，舉彼經中別菩薩行明增物心。於中先舉四種別
X45n0753_p0097c10║行，有四舉數，次列四名。言種種者，道義差別。所言體
X45n0753_p0097c11║者，謂波羅蜜菩薩行體。業者，所謂諸地修業。言方便
X45n0753_p0097c12║者，德義善巧，諸德同體巧相集成，故云方便。以此四
X45n0753_p0097c13║下明增物心。三何者下隨別廣釋。解種種中，初問，次
X45n0753_p0097c14║釋，後以經帖。何者種種是初問也。世行三下題文辨
X45n0753_p0097c15║釋。經中四句，前三教道一處辨釋，後一證道在後別
X45n0753_p0097c16║解。前教道中世行有三：標、別、舉數。然世出世汎釋有
X45n0753_p0097c17║二：一就位分別，地前世間、地上出世；二隨義分別，教
X45n0753_p0097c18║行差別名為世間，證行平等說為出世。今依後義故
X45n0753_p0097c19║名教行以為世間，隨位不同故有三種。廣者已下題
X45n0753_p0097c20║經解釋。初至六地一行之中備具一切名之為廣，第
X45n0753_p0097c21║七地中一切行中備具一切名之為大，八地已上法
X45n0753_p0097c22║流水中念念深入無量佛境故曰無量。下解證中初
X45n0753_p0097c23║無雜者，法無我觀題經辨釋，出世間智標別其相，經
X45n0753_p0097c24║帖可知。體牒前門，波羅蜜攝舉經對顯。業牒前門，諸
X45n0753_p0098a01║地所淨生諸助法舉經對顯。業是修業，業能顯證名
X45n0753_p0098a02║為所淨，修起教行名生助法，能作此二故名為業。言
X45n0753_p0098a03║方便者牒舉前門，下總別等將經對顯。彼六相門，一
X45n0753_p0098a04║備一切、一切成一，成壞善巧稱曰方便。說一切下是
X45n0753_p0098a05║其經中第二段文，乘勢舉來非是第四方便之文。
X45n0753_p0098a06║第五願中，初總後別。別中經文與初願同。經同初願，
X45n0753_p0098a07║就其所求行體之中，句別十一。初之七句明知眾生，
X45n0753_p0098a08║後之四句明化眾生。前七句中，所謂無餘一切生界，
X45n0753_p0098a09║總知眾生。有色下，別。後四句中，教化一切，總明教化。
X45n0753_p0098a10║令信已下，三句是別。論中，先對後之四句總顯願相。
X45n0753_p0098a11║何者已下，隨文解釋。先作二問以為起發。何者是生，
X45n0753_p0098a12║是其初問，問前七句。所知眾生為何義者，是第二問，
X45n0753_p0098a13║問後四句。化益差別下，對前問次第辨釋。解初問中，
X45n0753_p0098a14║一切生界有六種者，牒總開別。次列六名。言麤細者，
X45n0753_p0098a15║報相差別。言依止者，報之所託。不淨淨者，受報處所。
X45n0753_p0098a16║欲界不淨，上二界淨。言苦樂者，正是其報。言自業者，
X45n0753_p0098a17║得報之因。言自體者，報之體性。下次釋之。何者麤細，
X45n0753_p0098a18║問其初門。麤有色下，對問辨釋。下之二界名麤有色，
X45n0753_p0098a19║上四空處名細無色。下就色中復辨麤細。麤有想者，
X45n0753_p0098a20║除無想天，餘名有想。細無想者，第四禪中，無想天報
X45n0753_p0098a21║與廣果天同在一處，外道取為究竟涅槃，修無想定，
X45n0753_p0098a22║生於彼天，得五百劫無心之報，無佛弟子，生彼天中。
X45n0753_p0098a23║下就無色別明麤細。麤非無想，前三空處；細非想者，
X45n0753_p0098a24║第四空處。言非想者，無麤想也；非非想者，非無細想。
X45n0753_p0098b01║是名下，結。釋依止中，先牒前門，次舉經對四生之義。
X45n0753_p0098b02║釋有三門：一、隨事分別，二、對五趣辨其通局，三、對五
X45n0753_p0098b03║趣明其寬狹。隨事辨者，如諸鳥等，名為卵生；如今人
X45n0753_p0098b04║類，名為胎生。諸畜之類依濕起者，名為濕生；如諸天
X45n0753_p0098b05║等，名為化生。言通局者，化生最通，全攝二趣地獄、諸
X45n0753_p0098b06║天，餘之三趣皆分有之。如劫初時，人、鬼及畜一切化
X45n0753_p0098b07║生。胎生次局，人、鬼、畜等三趣分有。卵、濕最局，人、畜分
X45n0753_p0098b08║有，餘趣悉無。畜中卵、濕相顯可知。人中濕生，如頂生
X45n0753_p0098b09║王等；人中卵生，如毗舍佉母三十二子，如是等也。言
X45n0753_p0098b10║寬狹者，以其四生望彼五趣，辨其寬狹。四生是寬，五
X45n0753_p0098b11║趣是狹。雜心云：為生攝趣？為趣攝生？論自釋言：謂生
X45n0753_p0098b12║攝趣，非趣攝生。何者四生，五趣不攝？論言：中陰是其
X45n0753_p0098b13║化生，五趣不收。下釋化生依止之義。胎、卵、濕等有色
X45n0753_p0098b14║可依，理在不疑。化生忽有，先無依託，云何依止？下答
X45n0753_p0098b15║依業。以業力故，報得生也。淨不淨者，牒舉前門。謂三
X45n0753_p0098b16║界繫，舉經對顯，欲界不淨、上界是淨，因果屬別目之
X45n0753_p0098b17║為繫。種種身者，受報別也。雜入六道，舉經以對，入者
X45n0753_p0098b18║是處，於六道處皆有苦樂，故云雜也。自業牒前。一切
X45n0753_p0098b19║生處，舉經對顯，由業異故生處差別，亦可業是受生
X45n0753_p0098b20║所依，故名生處。自體牒前。名色攝者，舉經對顯，果報
X45n0753_p0098b21║雖眾無出名色，四陰為名、色陰是色，何故四陰說之
X45n0753_p0098b22║為名？人多釋言：五陰成生、生是假名，四陰之心成名
X45n0753_p0098b23║中強，從其所成故號為名。是義不然，當知色陰形現
X45n0753_p0098b24║可覩不假名彰，是故當相說之為色。餘四是心，心法
X45n0753_p0098c01║冥漠非名不辨，是故從詮說之為名。故楞伽云：以名
X45n0753_p0098c02║宣說無色四陰，故號為名。是名眾生總結所知。為何
X45n0753_p0098c03║義者，牒第二門，下對顯之。為三舉數，經中四句，初句
X45n0753_p0098c04║是總、後三是別，今言三者就別言耳。次辨其相。信佛
X45n0753_p0098c05║法者，信佛所說因果等法，此化令起世間信也。入二
X45n0753_p0098c06║乘者，令得小果。經言斷世數道故者，五趣差別名為
X45n0753_p0098c07║數道，除因離果名之為斷。入無上者，已得小果，漸化
X45n0753_p0098c08║令入大菩提也。經言令住一切智者，所謂佛智，智之
X45n0753_p0098c09║分齊故名智處。
X45n0753_p0098c10║第六願中，經同初願，論中偏釋所願行體。文別有四：
X45n0753_p0098c11║一、牒總開別，明入皆知；二、列三名；三、廣解釋；四、約智
X45n0753_p0098c12║分異。就初段中，言無餘者，是牒總也，牒彼經中所謂
X45n0753_p0098c13║無餘。一切世界有三：開、別。隨入如是皆現知者，明入
X45n0753_p0098c14║皆知。佛於世間現知不比，今願得之。次列其名。言一
X45n0753_p0098c15║切者，世界相也。真實義者，世界體也。無量相者，世界
X45n0753_p0098c16║多也。十方廣多，故曰無量。下次釋之。一切相者，牒舉
X45n0753_p0098c17║初門。如經已下，舉經對顯。下廣分別，於中有三：一、寬
X45n0753_p0098c18║狹分別。一千為廣，二千為大，三千無量。以千須彌、千
X45n0753_p0098c19║四天下合為一界，名為小千。小千為一，數之至千，名
X45n0753_p0098c20║為中千。中千為一，數復至千，名為大千。此大千界，華
X45n0753_p0098c21║嚴經中名世界剎，大智論中名一世界。論自釋言：此
X45n0753_p0098c22║大千界成壞同時，故名一界。此復為一，數如恒沙，名
X45n0753_p0098c23║世界性。此復為一，數如恒沙，名世界海。此復為一，數
X45n0753_p0098c24║如恒沙，名世界種。此復為一，數至無量，名一佛界。九
X45n0753_p0099a01║地菩薩能於是界現成佛道，如大智論？發趣品中如
X45n0753_p0099a02║是分別。今此文中且據一剎以分廣等。二、麤細分別。
X45n0753_p0099a03║隨何等界，意識身者，意識是心，身者是色。色心麤故，
X45n0753_p0099a04║世界亦麤；色心細故，世界亦細。三、亂住下，依住分別。
X45n0753_p0099a05║亂者，牒經。不次第者，住無行行。倒住，牒經。不造舍宅，
X45n0753_p0099a06║覆世界也。正住，牒經。造舍宅者，仰世界也。是名下，結。
X45n0753_p0099a07║下次解釋真實義相。如帝網者，牒舉經文。真實義相，
X45n0753_p0099a08║將論對顯。如帝釋網，百寶所成，諸色互班，不相障礙。
X45n0753_p0099a09║世界如是，一處之中備有多土，多土同體，互相集成，
X45n0753_p0099a10║無有一土別守自性而無不性。世界實爾，名真實義。
X45n0753_p0099a11║如業幻者，轉喻況土，成如帝網。如似世人業幻之力，
X45n0753_p0099a12║火處見水，水處見火，地處見空，空處見地，如是一切
X45n0753_p0099a13║世界同爾，名業幻作，故如帝網。無量相者，牒舉前門。
X45n0753_p0099a14║言十方界無量入者，舉經對顯。入名為處，十方國土
X45n0753_p0099a15║無量，處處差別。別入無量相者，解釋辭也。十方國土
X45n0753_p0099a16║形狀各異，如阿閦界、安樂國等，非就一處說其無量。
X45n0753_p0099a17║下次約智分其麤細。真實是理，唯智能知，餘二是事，
X45n0753_p0099a18║可以目覩，故云現見。
X45n0753_p0099a19║第七願中，經同前判，論中偏釋所願行體。初言淨土，
X45n0753_p0099a20║總以舉數。淨土之義，廣如別章。此應具論，下廣辨釋。
X45n0753_p0099a21║七中，前四當相明土，次有一句就人顯勝，後之兩句
X45n0753_p0099a22║舉因顯果。就前四中，初二土體，第三土相，後一土用。
X45n0753_p0099a23║前兩句中，初彰體同，後明體淨。同體淨者，釋有三義：
X45n0753_p0099a24║一者諸佛報應之土，同皆用彼法性為體；二者應土，
X45n0753_p0099b01║同皆用彼真土為體；三就應中，諸土同處迭互相依，
X45n0753_p0099b02║故曰同體。下以經帖一切一土。一土一切，釋還有三：
X45n0753_p0099b03║若准初義，一切報應是一法性，一法性土緣起說為
X45n0753_p0099b04║一切報應。准第二義，一切應土是一真土，彼一真土
X45n0753_p0099b05║隨物見異為一切應。若從後義，一處之中具有無量
X45n0753_p0099b06║差別應土，彼應土中迭互相望，或淨為一餘為一切，
X45n0753_p0099b07║或穢為一餘為一切，如是等也。自在淨者，明土淨也。
X45n0753_p0099b08║淨有二種：一者相淨，眾寶莊嚴無諸瑕穢；二自在淨，
X45n0753_p0099b09║如摩尼珠美惡斯現。今此所論是自在淨，淨穢圓通
X45n0753_p0099b10║無礙無障，故曰自在。染淨隔礙不名為淨，以自在故
X45n0753_p0099b11║說為淨矣。經言一切平等淨者，相淨之土彼此別異，
X45n0753_p0099b12║自在淨土十方齊同，故云平等。莊嚴淨者，土之相也。
X45n0753_p0099b13║下以經帖莊嚴有三：一神通莊嚴，神變自在，或小容
X45n0753_p0099b14║大、大入小等；二光明莊嚴，寶光相照無有闇冥；三寶
X45n0753_p0099b15║相莊嚴，諸寶集成。今言神通是初嚴也，光者是其第
X45n0753_p0099b16║二嚴也，相者是其第三嚴也。下重解釋後二莊嚴。光
X45n0753_p0099b17║明莊嚴釋前光也，眾寶莊嚴解前相也，神通莊嚴相
X45n0753_p0099b18║顯不釋。受用淨者，土之用也，次以經帖。離一切惱能
X45n0753_p0099b19║成斷德，成就淨道能成行德，穢土境界受用生過妨
X45n0753_p0099b20║礙道法，淨土異彼故離煩惱成就淨道，如香積飯其
X45n0753_p0099b21║有食者，離過增道然後乃消。上來四句當相明土。所
X45n0753_p0099b22║言住處眾生淨者，就人顯勝，下以經帖。智慧眾生悉
X45n0753_p0099b23║滿中者，如維摩說：菩薩成佛時，有一切種功德眾生
X45n0753_p0099b24║來生其國。今此且就智慧言耳，智人住中明土淨也。
X45n0753_p0099c01║下二、舉因顯果之中因淨舉因。因有二種：一者、行業，
X45n0753_p0099c02║謂施、戒等，如維摩說；二者、德業，所謂淨土三昧法門，
X45n0753_p0099c03║如下八地淨土法門及十地中佛國體性三昧門等。
X45n0753_p0099c04║今此所說是德業因，下以經帖。入佛上妙平等境者，
X45n0753_p0099c05║如來藏中淨土法門是佛妙境，證會名入，能入實智
X45n0753_p0099c06║是淨土因。言果淨者，對因明果。果有二種：一者、相淨，
X45n0753_p0099c07║妙寶莊嚴，從施、戒等行業所生；二、自在淨，隨心異現，
X45n0753_p0099c08║從彼淨土三昧而現。今此所論是自在果，下以經帖。
X45n0753_p0099c09║隨生心樂而為示者，用隨物心，下重顯之。顯智力者，
X45n0753_p0099c10║前因是智，智起此用名智神力，舉用彰彼智之力能
X45n0753_p0099c11║名顯智力。此如八地淨土中說，是義應定不勞異釋。
X45n0753_p0099c12║上來七願是行方便，自下三願行修純熟。於中通論，
X45n0753_p0099c13║三俱自利，故下文言此後三種顯示自身；三俱利他，
X45n0753_p0099c14║故下文言此後三種得如實化。於中分別，初一是其
X45n0753_p0099c15║自利純熟，次一是其利他純熟，後一自利利他得果。
X45n0753_p0099c16║就初願中，經如前判。就其所願行體之中，有十二句：
X45n0753_p0099c17║初句是總，中十是別，後一總結。初言同心同行故者，
X45n0753_p0099c18║總後十中初二句也。就後十中，共集善根是其同行，
X45n0753_p0099c19║平等一觀是其同心，後十皆同，不可并舉，故偏對此
X45n0753_p0099c20║以彰同矣。論中偏釋所願行體，先解初總，次釋其別，
X45n0753_p0099c21║後一結文略而不解。解初總中，不念餘乘，正解同義。
X45n0753_p0099c22║良以不念餘小乘故，與菩薩同；亦得說言同菩薩故，
X45n0753_p0099c23║不念餘小。下以經帖。言同心者，慧心同也。言同行者，
X45n0753_p0099c24║福行同也。就釋別中，先舉十數，次列十名。十中，前五
X45n0753_p0100a01║明行修同，後之五種明德用同。前五行中，初二自分，
X45n0753_p0100a02║後三勝進。自分之中，初是福行，後是慧行。共集善根
X45n0753_p0100a03║無怨嫉者，起行無乖，故云共集；以行同故，情無乖異，
X45n0753_p0100a04║名無怨嫉。一切菩薩等一觀者，證如平等，名平等觀；
X45n0753_p0100a05║與諸菩薩觀心不異，是故云一。當知觀心望理說等，
X45n0753_p0100a06║對人說一。亦可望人同，故名等；證理一味，故云一觀。
X45n0753_p0100a07║就勝進中，初親近者攝法方便，後之兩句依法起行。
X45n0753_p0100a08║行分自他，隨意現身是利他行，八相成道教化眾生
X45n0753_p0100a09║名現佛身。自心解者是自利行，解發自中不假他授
X45n0753_p0100a10║名自心解，菩提之道顯照自心名解諸佛神力智力，
X45n0753_p0100a11║神力是佛阿含用也，智力是佛證行體也。後五用中，
X45n0753_p0100a12║初一通體，神通上進名曰不退，所為稱心故云隨意。
X45n0753_p0100a13║後四通用，四中前三如意通業，下一是其法智通業，
X45n0753_p0100a14║成就大乘無障礙慧名不思議，具菩薩行是總結文，
X45n0753_p0100a15║乘勢舉來非是第十法智通文。下重分別，初顯功德
X45n0753_p0100a16║是共集也，住寂等觀是第二也，聚集論法是第三也。
X45n0753_p0100a17║近佛菩薩名為聚集，集何所為為論佛法。隨心示成
X45n0753_p0100a18║是前隨意現佛身也，此乃八相示成佛道。自發勝心
X45n0753_p0100a19║念如來者是前自心，解知諸佛神力智力，勝進解心
X45n0753_p0100a20║不由他教，是故名為自發勝心。仰攝諸佛神通智力
X45n0753_p0100a21║名念法身，得不退通是第六句神通體也。後四句中，
X45n0753_p0100a22║初言餘四通業得名，總顯其相，下別顯之。一往餘界，
X45n0753_p0100a23║一身往也。第二自餘異身示者，多身往也。己身為自，
X45n0753_p0100a24║自身之外他身名餘。異身示者，釋有兩義：一對前句
X45n0753_p0100b01║分多名異，二對後句異生名異。以此異身飛行十方
X45n0753_p0100b02║令物覩見，名為示現。同生往者，是其多身同生通也。
X45n0753_p0100b03║入大乘者成就實慧，通達甚深大乘法也。
X45n0753_p0100b04║第九願中，經同前判。就其所求行體之中，文別有二：
X45n0753_p0100b05║一、乘不退輪行菩薩行，是其自利；二、身、口、意下，明其
X45n0753_p0100b06║不空行菩薩行，是其利他。前中，初明乘不退輪，後明
X45n0753_p0100b07║行行。輪謂三輪。身、口、意業能摧物惡，轉下趣上，故名
X45n0753_p0100b08║為輪；益用無減，稱曰不退。依此起行，說之為乘；乘此
X45n0753_p0100b09║起行，名為行行。第二段中，先明不空，後彰行行。不空
X45n0753_p0100b10║有二：一者、作業，二者、利益。前中，初言身、口、意業作不
X45n0753_p0100b11║空者，總明作業；眾生見下，別明作業；得如已下，是其
X45n0753_p0100b12║利益。論中，初言第九不空行菩薩行，總顯願相。不空
X45n0753_p0100b13║行行正是所願，故偏顯之。復行已下，依文辨釋。先解
X45n0753_p0100b14║初段乘不退輪，後釋第二不空行行。言復行行顯乘
X45n0753_p0100b15║輪者，釋初段也。前明不空，今重顯彼不空行行依不
X45n0753_p0100b16║退輪，故云復行顯乘輪也，以不空行依三輪故。於中
X45n0753_p0100b17║二下，釋第二段。但解不空行行之言，易解不釋，有二
X45n0753_p0100b18║舉數。作業已下，列名解釋。言作業者，身等所作，能益
X45n0753_p0100b19║不虗，名作業不空。言利益者，拔苦與樂，濟潤不虗，名
X45n0753_p0100b20║利益不空。此二若通，俱是作業，齊是利益。為分兩種，
X45n0753_p0100b21║隱顯異名。良以前者隨其見聞身口意等業相差分，
X45n0753_p0100b22║故名作業。後不如是，故不名業。又第二門，除其事惱，
X45n0753_p0100b23║彰益義顯，故名利益。前作業者，利之以道，道益相隱，
X45n0753_p0100b24║故不名益。作業必定列其名字，身口等業益利決然，
X45n0753_p0100c01║故曰必定。身口意業作不空者，此舉經中初總作業，
X45n0753_p0100c02║對以顯之。如是次下，釋彼經中別作業也。如向總中，
X45n0753_p0100c03║初身，次口，後明意業。下別亦然，故云次第。言應知者，
X45n0753_p0100c04║應知後別，如前總中三業次第。生見，牒經示現勝身，
X45n0753_p0100c05║令彼生信，信無疑惑，故曰決定。此應信人何故乃云
X45n0753_p0100c06║必定佛法？以法勝故，依成勝身，故覩色身，信法勝也。
X45n0753_p0100c07║明身不空，指斥其相。聞聲，牒經口宣實教，生物真解。
X45n0753_p0100c08║口業不空，指斥其相。心喜，牒經菩薩內心廓備諸德，
X45n0753_p0100c09║令物喜敬，起心趣順，故斷煩惱。明意不空，指斥其相。
X45n0753_p0100c10║下第二中，利益列名。次明二苦，彰益所治。種種苦者，
X45n0753_p0100c11║違逼苦也。貧窮苦者，是其順緣，不足苦也。對治是下，
X45n0753_p0100c12║舉經彰益。得藥樹身，治種種苦。治苦之勝，如藥樹王，
X45n0753_p0100c13║遍治眾苦，非獨除病。得如寶身，治貧窮苦。隨心利益，
X45n0753_p0100c14║如如意寶，備與眾樂，非直與財。
X45n0753_p0100c15║第十願中，經同前判。就前所願行體之中，句別有八：
X45n0753_p0100c16║初句是其菩提自體，後七是其菩提作業。體者，即是
X45n0753_p0100c17║自行果也；業者，即是利他果也。於一切處成菩提者，
X45n0753_p0100c18║是菩提體。實德圓通，義無不在，是故說言一切處成。
X45n0753_p0100c19║是義云何？本有妄心，結集有果，形有分限，不能周普。
X45n0753_p0100c20║以妄攝真，真在妄中，如妄局別，不能周遍。是時法界
X45n0753_p0100c21║廣大之法，集在眾生心微塵中。後息妄心，有果不生，
X45n0753_p0100c22║有果滅故，形無所在。知復從何說真在此，說真在彼？
X45n0753_p0100c23║是時真德無一偏在，而無不在。無一在故，菩提無處；
X45n0753_p0100c24║無不在故，一切處成。於一凡下，是菩提業。業有七種：
X45n0753_p0101a01║初至度生示大涅槃，是其第一示正覺業。於中，初明
X45n0753_p0101a02║現成之處；示初生下，正明現成。就前處中，凡夫道者，
X45n0753_p0101a03║謂閻浮提，是其可化凡夫住處，名凡夫道。於一凡道，
X45n0753_p0101a04║簡餘三天。不離一切，統收百億，百億閻浮同皆現成，
X45n0753_p0101a05║故云不離。現成可知。現佛境界乃至滅苦，是其第二
X45n0753_p0101a06║說實諦業。於中三句：初句是總，後二是別。現佛境界
X45n0753_p0101a07║神通智力，是初總也。八相成道，說法度人，唯佛所為，
X45n0753_p0101a08║名佛境界。雖云佛境，相猶未分，故復說言神通智力。
X45n0753_p0101a09║八相成佛，是神通力；說諦滅苦，是其智力；隨一切下，
X45n0753_p0101a10║是其別也。別中，初至示得佛道，合為一句，廣前通力；
X45n0753_p0101a11║度生滅苦，為第二句，廣前智力。前中，初言隨一切生
X45n0753_p0101a12║所應度者，化能隨人於念念中，化隨物心所化眾生，
X45n0753_p0101a13║心緣各異名為念念。示得佛道正現成佛，此猶是前
X45n0753_p0101a14║示成正覺。說諦依彼，是故牒來度生滅苦正說實諦。
X45n0753_p0101a15║一三菩提至涅槃性，是其第三證教化業。於中經文
X45n0753_p0101a16║有證無化，論中具有三菩提者，此名正道，簡異二乘
X45n0753_p0101a17║是故言一，此是證體。言遍知下對治顯證，用向菩提
X45n0753_p0101a18║證智之體，遍知法界一切法也。照理普周名曰遍知，
X45n0753_p0101a19║生死涅槃悉同無我名一切如，法體寂滅說為涅槃，
X45n0753_p0101a20║非果涅槃法體本淨名為性矣。以一音下是其第四
X45n0753_p0101a21║種種說業。示大涅槃不斷行者，第五不斷佛種業也。
X45n0753_p0101a22║示智起法是其第六法輪復業。示大智地示理法也。
X45n0753_p0101a23║諸佛智慧名為大智，智依理生故名理法為智慧地。
X45n0753_p0101a24║願已當來成佛滅後，令此智地顯彰在時故名為示，
X45n0753_p0101b01║如佛滅後諸聖弟子傳證是也。發起法者發起教法，
X45n0753_p0101b02║願已來世作佛滅後，教法住持流通無失名起佛法。
X45n0753_p0101b03║理法云示、教云發起，文綺互耳。法智通下是其第七
X45n0753_p0101b04║自在業也。一切劫下結誓自要。一切劫數求佛時也，
X45n0753_p0101b05║成菩提數所求果也，果德非一是故言數。求大智通
X45n0753_p0101b06║無休息者，正是結誓自要之辭。求大智通對前菩提
X45n0753_p0101b07║以自要也。於中別分菩提自體名為智慧，菩提作業
X45n0753_p0101b08║說為神通，通則二中皆有智通。無休息者對前劫數
X45n0753_p0101b09║以自要也。
X45n0753_p0101b10║從初願來大段第二，正明十願。安住喜地發諸願下，
X45n0753_p0101b11║是第三段，修願方便。於中先明修願方便，以十願下
X45n0753_p0101b12║明修所以。以十願中攝願廣多，故須為此三分修習。
X45n0753_p0101b13║住歡喜地起如是願，是第四段，總結文也。
X45n0753_p0101b14║下以論釋。於此願中偏解第一所願行體。於中初言
X45n0753_p0101b15║起大乘行，總顯願相。無上菩提大人所乘名為大乘，
X45n0753_p0101b16║願能生彼故名為起，願能趣彼故說為行。云何已下
X45n0753_p0101b17║隨文辨釋。先作二問以為起發，云何菩提問其體也，
X45n0753_p0101b18║云何作業問其用也。下對二問次第辨釋。大菩提者
X45n0753_p0101b19║牒上前問，如經已下舉經對顯。言作業者舉後所問，
X45n0753_p0101b20║下廣釋之。先舉七數，次列七名。示正覺者，現成就也。
X45n0753_p0101b21║說實諦者，轉四諦也，此說小乘。證教化者，以己所證
X45n0753_p0101b22║化眾生也，此說大乘。種種說者，說世法也。不斷佛種
X45n0753_p0101b23║者，菩薩所行名為佛種，得佛常起故云不斷。法輪復
X45n0753_p0101b24║者，大聖雖滅令法住持，住持如本故云復住。言自在
X45n0753_p0101c01║者變化無礙，下廣辨釋。初業牒前，於一凡道乃至涅
X45n0753_p0101c02║槃舉經對顯，下次釋之。於中但解一凡夫道，一凡道
X45n0753_p0101c03║者重牒前文一閻浮義，此解一也，簡餘三方是故言
X45n0753_p0101c04║一。言閻浮提凡夫道者，重牒前文可化住處解凡夫
X45n0753_p0101c05║道，可化眾生名為凡夫，住處名道。不離已下略不解
X45n0753_p0101c06║釋，一切凡道類一可知，示初生等不異向前第三願
X45n0753_p0101c07║中所以不解。第二牒前，現佛境界乃至滅苦舉經對
X45n0753_p0101c08║顯，下次釋之。經中三句但釋後二，初現佛境神通智
X45n0753_p0101c09║力略不解釋，以其總故。若當具釋不異後別，是以不
X45n0753_p0101c10║論。釋後別中先解初句。隨世一切，解隨一切眾生界
X45n0753_p0101c11║也，此名眾生以為世界。言可化者，釋所應度。言隨心
X45n0753_p0101c12║者，解念念中化順物情，故云隨心。示佛身者，解示佛
X45n0753_p0101c13║道。下重牒來明示現相，謂除難處、勝處受生名示佛
X45n0753_p0101c14║身。除難處者，諸難不同略有八種，所謂地獄、畜生、餓
X45n0753_p0101c15║鬼、盲、聾、喑、啞、世智、辯聰、佛前、佛後、北鬱單越及長壽
X45n0753_p0101c16║天。前之三難在下三趣，中間四難在於人道，第八在
X45n0753_p0101c17║於色無色天。此諸難中三塗鬱單及長壽夭，就處彰
X45n0753_p0101c18║難。此處眾生不任受道，如來不生所以除之。噵言彼
X45n0753_p0101c19║彼勝處生者，就非難中簡劣取勝，閻浮最勝在中生
X45n0753_p0101c20║也。百億閻浮同皆現生，故云彼彼。下解別中後句之
X45n0753_p0101c21║文，謂教眾生除苦斷集證滅修道，名度眾生滅苦惱
X45n0753_p0101c22║也。第三牒前。一三菩提正是證體，此名正道簡別餘
X45n0753_p0101c23║道，是故言一。觀釋遍知法者，解釋一切法也。無我釋
X45n0753_p0101c24║如一切性淨，解彼性也。言涅槃者，還是經中涅槃之
X45n0753_p0102a01║言，諸法理寂名為涅槃。令生信者，解教化也。經中無
X45n0753_p0102a02║此，論以義安。第四牒前。言一音者，釋一音說。何者一
X45n0753_p0102a03║音？若就實論，如來真聲名為一音，應物異現令各各
X45n0753_p0102a04║解，如一真身令人異見。法螺之音是佛真聲，常寂之
X45n0753_p0102a05║聲是法螺聲，恒有恒無故曰常寂。若就應辨，釋有兩
X45n0753_p0102a06║義：一、隨類辨一，或為胡眾現一胡音，令餘種類各別
X45n0753_p0102a07║得解，對漢亦然。如是一切，故經說言：佛一音說，眾生
X45n0753_p0102a08║隨類各得解也。二、隨法辨一，或為眾生說施一音，亦
X45n0753_p0102a09║令餘人解戒定等。如是一切，故經說言：佛一音說，眾
X45n0753_p0102a10║生各各隨所解也。具斯諸義，故曰一音。隨種種信可
X45n0753_p0102a11║化生者，解令一切眾生言也。謂諸眾生信戒信施，如
X45n0753_p0102a12║是等異，名種種信。一時令喜，解令喜也。隨人異樂，語
X45n0753_p0102a13║稱物情，故令歡喜。一音異解，故喜一時。第五、牒前。示
X45n0753_p0102a14║大涅槃不斷所行，舉經對顯。第六、牒前。復佛智地解
X45n0753_p0102a15║釋，示大智慧地也。以佛智地釋大智地，復解示也。聖
X45n0753_p0102a16║雖滅度，以住持力令彼智地傳化在時，與本不異，故
X45n0753_p0102a17║名為復。一切所說軌則不失，解釋發起一切法也。修
X45n0753_p0102a18║多羅等所說軌則釋一切法，舉修多羅等取毗尼及
X45n0753_p0102a19║阿毗曇，亦可舉彼修多羅部等餘十一。言不失者，解
X45n0753_p0102a20║發起也。第七、牒前。觀法無性是法智通，知法空也。如
X45n0753_p0102a21║意幻通相顯可知，下復屬當。法智通者，見理捨相不
X45n0753_p0102a22║住世間，餘二事用不住涅槃。
X45n0753_p0102a23║從釋供養訖來至此，論中第一廣釋十願。何故唯說
X45n0753_p0102a24║此十願下，論中第二徵其十數以顯願圓。於中前七
X45n0753_p0102b01║相顯可知。言後三願顯自身者，後三通是自利德也。
X45n0753_p0102b02║地校量者，謂從初地乃至九地，行德漸增名校量勝。
X45n0753_p0102b03║言地盡者，謂第十地學之窮也。一切地盡謂如來地，
X45n0753_p0102b04║此三示現。如實化者，此三通是化他行熟名如實化，
X45n0753_p0102b05║別分如上。
X45n0753_p0102b06║發諸願下，論中第三、解彼經中第三大段、修願方便。
X45n0753_p0102b07║於中先釋修願方便，次解經中修願所以，下以經帖。
X45n0753_p0102b08║初言發願，牒舉經文隨心求義，修願始也。十種願心
X45n0753_p0102b09║求供養等十種行義，故名求義，求是願也。所求不定，
X45n0753_p0102b10║故曰隨心。方便，牒經成彼所作方便。勇者，成彼所作
X45n0753_p0102b11║十大願也。巧修諸願名為方便，所求決絕故號勇猛。
X45n0753_p0102b12║大行，牒經所作。成者，所作十願皆悉成也。十大願中
X45n0753_p0102b13║備攝法界一切諸行，故修諸行成此願矣。故下文言：
X45n0753_p0102b14║菩薩初地於大願中具足一切菩提分法。漸次起下，
X45n0753_p0102b15║解彼經中修願所以。漸次起三非一時者，釋前起後，
X45n0753_p0102b16║釋前三行起後一一攝無量願。何以故下，徵前起後，
X45n0753_p0102b17║何故久習不得一時。以十願下，舉後顯前，以十願中
X45n0753_p0102b18║各攝廣多無量大願，故漸不頓。經帖可知。經中第四、
X45n0753_p0102b19║住歡喜地起如是願，易解不釋。
X45n0753_p0102b20║何故名下，論中第四、總釋大願。前十願中一一皆言
X45n0753_p0102b21║又發大願，此之大願上來未解，故今釋之。何故名願？
X45n0753_p0102b22║問：以起發光明善根轉勝增者，此解願也。真證善根
X45n0753_p0102b23║出障清淨，故曰光明。漸勝名增，增長向佛故說為願。
X45n0753_p0102b24║願名不別，何故向者求義解願，今言善根轉勝增乎？
X45n0753_p0102c01║釋言：前是始方便心以求釋之，今此總解大願之體，
X45n0753_p0102c02║故曰光明轉勝增。廣勝有二下，釋其大也。有二：舉數
X45n0753_p0102c03║勝聲聞等，辨勝過劣。一、常懃下，顯其勝相。常懃無量，
X45n0753_p0102c04║自行勝也。常是常修，無量頓修。何者是乎？前十願中
X45n0753_p0102c05║願願之末皆言所作無有休息，指彼所說以為常懃
X45n0753_p0102c06║無量行也。與生同者，利他勝也。十盡示者，指後顯前。
X45n0753_p0102c07║據斯以論，十願通是自利利他。
X45n0753_p0102c08║
X45n0753_p0102c09║十地義記卷第三本
X45n0753_p0102c10║
X45n0753_p0102c11║
X45n0753_p0102c12║
X45n0753_p0102c13║十地義記卷第三末
X45n0753_p0102c14║
X45n0753_p0102c15║上來第一廣釋十願，自下第二廣明十盡成前大願。
X45n0753_p0102c16║經中有四：一總明十盡成諸大願，二列十名，三以願
X45n0753_p0102c17║心返要十盡，四以願心順同十盡。
X45n0753_p0102c18║總中初言十盡句者，華嚴名為十無盡句，隨別廣多
X45n0753_p0102c19║名為無盡，總攝無遺故說為盡。由此十種廣無盡故，
X45n0753_p0102c20║令願同之名成大願。
X45n0753_p0102c21║下三番中，初之一番廣前十盡，後二廣上成諸大願。
X45n0753_p0102c22║廣十盡中四門分別：一總別分別，初一是總，以十皆
X45n0753_p0102c23║為利眾生故；餘九是別。二廣略分別，前九是廣，後一
X45n0753_p0102c24║是略。三以略對廣。三轉分別，初眾生界、世界、空界及
X45n0753_p0103a01║心緣界，此之四句是世間轉；法界、涅槃界、佛智入界，
X45n0753_p0103a02║此三法轉；佛出世界、如來智界，此二智轉。四以五種
X45n0753_p0103a03║無量分別，眾生界盡是眾生無量，世界、空界是世界
X45n0753_p0103a04║無量，法界即是法界無量，第八心緣是調伏無量，餘
X45n0753_p0103a05║四調伏方便無量。何故涅槃及地入界說為法轉，而
X45n0753_p0103a06║不說為法界無量？然三轉中總相論之，但令是法皆
X45n0753_p0103a07║是法轉。五無量中法有二種：一是化法，二是度法。化
X45n0753_p0103a08║生法者名為法界，度生法者說為調伏方便無量。彼
X45n0753_p0103a09║涅槃界及智入界是度生法，是故攝為調伏方便。言
X45n0753_p0103a10║眾生者，正是所化世界，是其眾生住處。法界盡者，是
X45n0753_p0103a11║生所起善惡等法，舉此用為化眾生也。涅槃界者，度
X45n0753_p0103a12║令得滅。佛出界者，度令成佛。得佛之時遠離三有名
X45n0753_p0103a13║為出世，非應世間名出世矣。出世界者，正名佛出以
X45n0753_p0103a14║之為界，非謂名彼所出之世以為界也，如說涅槃以
X45n0753_p0103a15║為界等。如來智者，是佛方便化他智也。心所緣者，謂
X45n0753_p0103a16║知眾生心有所緣故曰心緣，非謂取彼所緣之法。言
X45n0753_p0103a17║佛境界智入界者，度生法也。法界實性是佛境界，此
X45n0753_p0103a18║境是佛智慧所入，故名佛境智入界也，欲以此境度
X45n0753_p0103a19║眾生耳。
X45n0753_p0103a20║如生界下，是第三段，以願要盡。謂以願心要前十盡，
X45n0753_p0103a21║彼若窮盡我願同盡。於中先就第一生界以願要盡，
X45n0753_p0103a22║如生界盡我願盡者，此言不足，若具應言如生界盡，
X45n0753_p0103a23║若可窮盡我願乃盡，略不具耳。如生界盡是牒上辭，
X45n0753_p0103a24║向言所少若可盡者是返要語，然此兩句盡字雖同
X45n0753_p0103b01║而義有異。前言盡者，統攝無餘名之為盡；後句所少
X45n0753_p0103b02║若可盡者，假以返要隨別可窮故名為盡。下之九句
X45n0753_p0103b03║不能煩廣，并舉上盡以願要之。
X45n0753_p0103b04║如生界盡不盡已下，是其第四以願同盡。有人說言：
X45n0753_p0103b05║此同無盡，非是同盡。若如是者，同何無盡？此乃同前
X45n0753_p0103b06║所列十盡皆無盡故，名為同盡，竟有何妨？於中，先就
X45n0753_p0103b07║初之一句以願同盡。如生界盡，牒上初句。言不盡者，
X45n0753_p0103b08║隨別難窮，名不可盡。彼既無盡，我願善根同彼不盡，
X45n0753_p0103b09║願依境故。下九句中，初先并牒彰其無盡，然後將願
X45n0753_p0103b10║對以同之。
X45n0753_p0103b11║論中但解所列十名，先釋經文，後明十盡功能利益。
X45n0753_p0103b12║前中論家兩門分別：一、總別分別。生界總者，汎釋有
X45n0753_p0103b13║三：一者、語總，如上總言十地門等。二者、法總，諸法同
X45n0753_p0103b14║體互相集成，如六相中總相門等。三、就意彰總，如此
X45n0753_p0103b15║所說意為化生，故說化生以為總也。餘九別者，餘九
X45n0753_p0103b16║皆為化度眾生，故望生界以為別也。第二、何等是眾
X45n0753_p0103b17║生下，廣略分別。前九是廣，後一是略。釋前廣中，文別
X45n0753_p0103b18║有三：一、問答辨釋，相顯可知。二、此事已說，總結成前。
X45n0753_p0103b19║前云十盡與生同行，同行之事上來說竟，故云已說。
X45n0753_p0103b20║亦可十中前九事別，上來說竟，故言已說。三、釋盡義。
X45n0753_p0103b21║盡者，牒經示不斷盡。非念念者，明此所說統攝窮極，
X45n0753_p0103b22║名之為盡，非盡滅也。眾生界等廣多無量，窮盡彼界，
X45n0753_p0103b23║即是示現不斷之義。若有斷盡，則不能得盡彼界也。
X45n0753_p0103b24║此九種下，釋後略文。於中先攝九盡為三。三、轉示者，
X45n0753_p0103c01║舉經對顯。世法及智展轉無窮，故名為轉，此轉猶是
X45n0753_p0103c02║無盡之義。上來依名次第辨釋此十盡句。增上力者，
X45n0753_p0103c03║彰盡功能。以十盡故，十願無盡；願無盡故，諸佛為生
X45n0753_p0103c04║常作益也。此亦即顯十盡成願，願同十盡。
X45n0753_p0103c05║行校量中，初結前問後以為起發，次釋後結。已說願
X45n0753_p0103c06║勝是結前也，云何行勝是問後也。次隨文釋，先辨行
X45n0753_p0103c07║相然後釋文。十行之義廣如別章，此應具論。就釋文
X45n0753_p0103c08║中經有兩分：一廣明十行，二悉知生起清淨下結。論
X45n0753_p0103c09║依此二次第辨釋。
X45n0753_p0103c10║就初信中，經文有三：一、大願熏心，心得調濡；二、心調
X45n0753_p0103c11║濡故，人成信者；三、信佛下，廣明信相。初言決定發諸
X45n0753_p0103c12║願已，牒前起後。得調濡者，由願熏心，故調濡也。緣中
X45n0753_p0103c13║自在，名曰調心。心性善濡，名柔濡心。此二是其諸行
X45n0753_p0103c14║之體，故下諸地多明此二以為行體。言成信者，是第
X45n0753_p0103c15║二句，由心調濡，離於疑謗。故此菩薩得成信者，第三
X45n0753_p0103c16║段中，句別有九：初句是總，中七是別，後一總結。初句
X45n0753_p0103c17║之中，因果俱信，故云總也。信佛如來，是信果也。信本
X45n0753_p0103c18║行八，是信因也。別中，初二明其信因。具無畏下，五句
X45n0753_p0103c19║信果。舉要言下，總結因果。隨別雖眾，舉要攝之，唯因
X45n0753_p0103c20║與果。信菩薩行，是結因也。智地說加，是結果也。窮到
X45n0753_p0103c21║之所，故曰乃至。智地是總，說加是別。論依經文，次第
X45n0753_p0103c22║辨釋。解初段中，得調牒經。彼諸善中，自在勝者，謂彼
X45n0753_p0103c23║信等諸善根中，得自在也。以心調故，於諸行中，欲起
X45n0753_p0103c24║即起，故名自在。柔濡牒經。勝樂行者，內證懌神，名勝
X45n0753_p0104a01║樂行。以寂樂故，心無剛礦，故名柔濡。第二段中，人成
X45n0753_p0104a02║信者，舉經而已，易故不釋。第三段中，先解初總。入者
X45n0753_p0104a03║牒經。從行入者，是信因也。此解經中，本行入矣。成菩
X45n0753_p0104a04║提覺，是信果也。此釋經中，信佛如來，窮因到果，故云
X45n0753_p0104a05║乃至。次釋其別。就解因中，句別有三：一、標別舉數。信
X45n0753_p0104a06║菩薩行，是標別也。以此文中有因有果，標因別果，故
X45n0753_p0104a07║說菩薩本行所攝。此菩薩行與佛為本，能入菩提，名
X45n0753_p0104a08║本行入。有二：舉數；二、雙問起發。云何行者，問其行體；
X45n0753_p0104a09║云何次第，問修成相。三、舉經對顯。集波羅蜜，對初問
X45n0753_p0104a10║也；善成諸地，對後問也。下釋果中，句亦有三：一、標別
X45n0753_p0104a11║舉數。菩提所攝本行入者，是標別也。標果別因，故說
X45n0753_p0104a12║菩提所攝本入。菩提之果為本因行，所趣入故，名本
X45n0753_p0104a13║行入。有六：舉數。六皆佛德，是故言勝。然下果中但有
X45n0753_p0104a14║五句，何故言六？以後結中有因有果，今此通舉結中
X45n0753_p0104a15║之果，故言六勝。若爾，前解信因之中何不攝後？從前
X45n0753_p0104a16║為三，齊類應然。但後結文與果相隣，故此通舉；望因
X45n0753_p0104a17║隔越，故前因中略不通舉。二、是故信勝。約境顯心，所
X45n0753_p0104a18║信勝故，能信勝也。三、依文辨釋。六中，前五別明果德，
X45n0753_p0104a19║後一總結。別中，前四菩提智德，後一是其涅槃斷德。
X45n0753_p0104a20║就前四中，初之一門寄對顯勝，後之三門當相辨德。
X45n0753_p0104a21║外道魔等對治勝者，是初寄對以顯勝也。下以經帖。
X45n0753_p0104a22║言無畏者，謂四無畏對治外道。外道邪見，言佛無德，
X45n0753_p0104a23║故彰無畏。行兼自他，德備智斷，故能治也。力謂十力，
X45n0753_p0104a24║對治魔怨。魔怨常欲壞人善法，十力堅固，於魔得勝，
X45n0753_p0104b01║故能治也。不共法者，所謂十八不共之法，對治二乘。
X45n0753_p0104b02║何者十八？若依雜心說佛十力、四無所畏、大悲、三念
X45n0753_p0104b03║以為十八。大智論中言十八者，三業無失、無不定心、
X45n0753_p0104b04║無異想、無不知捨以之為六，欲、念、精進、智慧、解脫、解
X45n0753_p0104b05║脫知見此六無減復以為六，三業隨慧了達三世復
X45n0753_p0104b06║以為六，通前合為十八不共。不共之義廣如別章。此
X45n0753_p0104b07║德過小故治二乘，備此諸德故云具足，咸皆牢固稱
X45n0753_p0104b08║曰不壞。次三門中，初一是通，後二是智。不思力者，通
X45n0753_p0104b09║用難測。經言不可思議法者，神通法也。後二智中，初
X45n0753_p0104b10║真諦智，後世諦智。不雜深者，證如一味名為不雜，照
X45n0753_p0104b11║窮實性稱之為深。下以經帖。無中邊者，釋有兩義：一
X45n0753_p0104b12║約染淨法相以釋，生死此邊、涅槃彼邊、聖道為中。今
X45n0753_p0104b13║觀生死本性不有則無此邊，涅槃如故亦無彼邊，兩
X45n0753_p0104b14║邊既無聖道亦寂，故無中間。二約有無法理辨釋，有
X45n0753_p0104b15║為此邊、無為彼邊，非有非無說以為中。有即非有故
X45n0753_p0104b16║無此邊，無即非無故無彼邊，兩邊既泯中亦亡對，故
X45n0753_p0104b17║無中間。所言如來境界起者，無中無邊是佛境界，依
X45n0753_p0104b18║此境界證心現前，故云起也。一切種者，了達世諦差
X45n0753_p0104b19║別智也。經言無量境界入者，法界差別說為無量，彼
X45n0753_p0104b20║無量法是起行門，此無量門是佛境界，如來依此解
X45n0753_p0104b21║順名入上來智德。言離勝者是佛斷德，下釋其相，煩
X45n0753_p0104b22║惱正使習是殘氣，此二永斷故曰常離。下以經帖。信
X45n0753_p0104b23║成果者，涅槃斷德究竟圓極名成就果，上來所明皆
X45n0753_p0104b24║是果德，何故獨說此為果乎？雖復通是，但前四句是
X45n0753_p0104c01║其智德，智者是道，道諦望滅義分為因；離者是滅，滅
X45n0753_p0104c02║諦望道義說為果，故獨名此以為果矣。菩薩於果決
X45n0753_p0104c03║定名信，若具為文，九句之中皆應彰信，不能煩廣三
X45n0753_p0104c04║句云之，餘類可知。初句標首理然須置，此句別終宜
X45n0753_p0104c05║亦須安。第九總結，文窮須論，餘不如是廢而不說。復
X45n0753_p0104c06║略說下釋第九句。總結之文前皆舉數，今此何故直
X45n0753_p0104c07║爾解釋？不言六者，良以此句總結因果，非別次第所
X45n0753_p0104c08║以不論，對前別故說略為復，此總略也。彼本行者，是
X45n0753_p0104c09║其所信菩薩行也。所言入者，是其所信如來果也。為
X45n0753_p0104c10║因所入故名為入。言示現者，用此略說行之與入，示
X45n0753_p0104c11║現經中總結文也。下以經帖。舉要言者，帖略說也。一
X45n0753_p0104c12║切行者，帖本行也。得智說加，帖前入也。智地是總說，
X45n0753_p0104c13║加是別說。加相隱下重分別。說者牒經。言所說者，是
X45n0753_p0104c14║佛所說化他教法。加者牒經。言證故者，自行證法證
X45n0753_p0104c15║心合理，理顯彼心故名為加。此二猶前請分之中，菩
X45n0753_p0104c16║提無邊佛化眾生所說法也。前辨深信對此以明，今
X45n0753_p0104c17║此說信亦對斯矣。
X45n0753_p0104c18║上來明信，依信次起慈悲二心，故下明之。於中經文
X45n0753_p0104c19║大判有二：一廣明三觀，二見眾生不離苦下正顯慈
X45n0753_p0104c20║悲。論文有四：一舉三觀以為章門，二舉慈悲以為章
X45n0753_p0104c21║門，三離最上第一樂下廣釋三觀，四見眾生不離苦
X45n0753_p0104c22║下廣解慈悲。言此菩薩三種觀者是第一門，於諸眾
X45n0753_p0104c23║生起慈悲者是第二門。第三門中初離最上第一義
X45n0753_p0104c24║樂生慈方便，此明遠離涅槃樂也。涅槃之樂樂中精
X45n0753_p0105a01║極故曰最上，殊勝無加名為第一，有大義利故名為
X45n0753_p0105a02║義。亦可此樂證理而成，就理以標名第一義。安寂名
X45n0753_p0105a03║樂，情迷曰離，離故可慈。具諸苦者生悲方便，此明具
X45n0753_p0105a04║足生死苦也。前雖無樂無苦可慈，方復具足種種諸
X45n0753_p0105a05║苦，所以可悲。此二斥過。彼二倒者，總明慈悲方便觀
X45n0753_p0105a06║也。此明凡夫情迷之過。前雖無樂具足諸苦，若於苦
X45n0753_p0105a07║樂能覺能知得離有期，方復於彼苦樂二法迷謬顛
X45n0753_p0105a08║倒，苦處計樂、樂處計苦得離無期，是故可慈可悲之
X45n0753_p0105a09║甚。
X45n0753_p0105a10║下依三門次第辨釋。釋初門中云何遠離？問以起發。
X45n0753_p0105a11║經中十句，初一是總，餘九是別。菩薩作念佛法深者，
X45n0753_p0105a12║菩薩乘前信解佛法，故念法深。大般涅槃是佛正法，
X45n0753_p0105a13║出情稱深，深極名甚。念法深者，為顯眾生遠離之義，
X45n0753_p0105a14║牒已所觀以顯深故，皆言如是。論中有三：一就總深
X45n0753_p0105a15║開餘九別，二寂靜深下隨別列名。九中初句明離妄
X45n0753_p0105a16║取，取情飄動名之為亂，息除彼亂故云寂靜。甚深門
X45n0753_p0105a17║中明此寂靜，將總名別故云甚深。下諸句中甚深例
X45n0753_p0105a18║然。第二寂滅彰法體寂。次有三句：空、無相、願，對治離
X45n0753_p0105a19║障成前寂靜。空、無相、願廣如別章，此應具論。次有三
X45n0753_p0105a20║句：三道行德成前寂滅，後之一句總結難得顯凡遠
X45n0753_p0105a21║離。三依九門次第辨釋。寂靜牒經，下釋其相。離妄有
X45n0753_p0105a22║者，不取法體，法實無體，妄謂有之，故云妄計。離妄取
X45n0753_p0105a23║者，不取集用，集用實無，妄謂有之，故云妄計。取非為
X45n0753_p0105a24║是，名為正取。前言實有，此云正取，文綺互耳。寂滅牒
X45n0753_p0105b01║經。法義定者，涅槃體寂名為法定，涅槃用寂名為義
X45n0753_p0105b02║定。
X45n0753_p0105b03║下，次、解釋空、無相、願，成前寂靜。句別有四：一、牒經文；
X45n0753_p0105b04║二、三障治者，彰其治能；三、解脫門下，釋成治義。以此
X45n0753_p0105b05║三種解脫觀故，能治三障。大般涅槃名為解脫，空、無
X45n0753_p0105b06║相、願與彼為門，名解脫門。四、何者下，辨障顯治。先徵
X45n0753_p0105b07║起發，後列障名。言分別者，妄想心體。相者，依心起虗
X45n0753_p0105b08║偽相、虗偽事也。取捨願者，依相分別取捨心也。順境
X45n0753_p0105b09║貪求，名之為取；違境厭背，目之為捨。願通兩處：好則
X45n0753_p0105b10║願取，惡則願捨。不染下，三、顯前寂滅。無染，牒經。離染
X45n0753_p0105b11║觀者，是證道也。妄想緣智，名為雜染；真觀除彼，說名
X45n0753_p0105b12║為離；離染之智，名為觀也。無量，牒經。不可算量生善
X45n0753_p0105b13║根者，是不住道。不可算數，生善廣也。此隨世行，不住
X45n0753_p0105b14║涅槃；不可思量，集善深也。隨涅槃行，不住世間，指此
X45n0753_p0105b15║善根以為觀耳。上者，牒經。利自他者，是助道也。究竟
X45n0753_p0105b16║滿足，名曰增上，指增上行以之為觀。難得，牒經。三阿
X45n0753_p0105b17║僧祇證智觀者，總明上德，後際方證，顯深難得。種性
X45n0753_p0105b18║已上乃至初地一阿僧祇，初地已上至第八地二阿
X45n0753_p0105b19║僧祇，八地至佛三阿僧祇，度三僧祇，如來覺照，名證
X45n0753_p0105b20║智觀。降斯未得，是故稱難。
X45n0753_p0105b21║釋具苦中，初問起發，後依文釋。然下文中就十二緣
X45n0753_p0105b22║明具諸苦，因緣之中通業、煩惱，苦道過重，偏言具苦，
X45n0753_p0105b23║為欲對之起悲行故。何者？十二始從無明乃至老死，
X45n0753_p0105b24║此義備如六地中釋，今此但可解文而已。於中，就經
X45n0753_p0105c01║應作四分：一、總明凡夫心墮邪見；二、為無明蔽意識
X45n0753_p0105c02║下，廣顯十二因緣之相；三、生長下，總結苦聚；四、皆空
X45n0753_p0105c03║下，明緣體空，彰有是倒。然今論家不依此判，但攝為
X45n0753_p0105c04║二。就向第二廣顯之中，分前三支及彼初總心墮邪
X45n0753_p0105c05║見合為一分，并舉并釋；自餘九支及後兩段復合為
X45n0753_p0105c06║一，并舉并釋。何故如是？人言文長，是故分之。此義不
X45n0753_p0105c07║然，以前三支同是其因，因是倒惑，邪見義同，一處解
X45n0753_p0105c08║之，故下論中釋前三支皆名邪見。識支是果，云何言
X45n0753_p0105c09║因？經說有三：一、說最初受生心識以為識支，此識是
X45n0753_p0105c10║果；二、說中陰求生心識以為識支，亦因亦果，望前名
X45n0753_p0105c11║果，望後稱因；三、說因種心體為識，此識是因。今就後
X45n0753_p0105c12║義，說識為因。名色下九同是果報生長苦聚，此義同
X45n0753_p0105c13║故，一處釋之，故下經言生長苦聚。名色一支是生苦
X45n0753_p0105c14║也，餘之八支是長苦也。愛、取、有等云何名為生長苦
X45n0753_p0105c15║聚？以能增長未來苦故，從後判矣。若爾，前說無明、行
X45n0753_p0105c16║等，何不從後說之為苦？過去已起，因果相定，是故別
X45n0753_p0105c17║分；未來未生，由因而有，是故愛等從後說苦。
X45n0753_p0105c18║就初段中，經有十句。而諸凡夫心墮邪者，此句是總，
X45n0753_p0105c19║餘九是別。而者，是其返前之辭。前明佛法甚深如是，
X45n0753_p0105c20║而凡墮邪與彼正返，是故無樂，唯具諸苦。諸凡夫者，
X45n0753_p0105c21║墮邪之人。心墮見者，墮邪之情。理外謬取，名為邪見。
X45n0753_p0105c22║然此通說業、煩惱等，斯名邪見，不唯取彼無因果見
X45n0753_p0105c23║為邪見耳。情墜在中，說為心墮。由來常處，何故言墜？
X45n0753_p0105c24║此對一分始起故爾。下九是別。
X45n0753_p0106a01║論中，初先就總開別，次列其名。九中，初六是無明支，
X45n0753_p0106a02║次二行支，後一識支。就前六中，初三根本迷法義過，
X45n0753_p0106a03║次二為中追求時過，後一為末增長煩惱起業行過。
X45n0753_p0106a04║就前三中，蔽意邪者，是無明地迷覆法體，覆障真心，
X45n0753_p0106a05║故名蔽意。總邪見中開此蔽意，將總名別，故曰邪見。
X45n0753_p0106a06║下諸句中，邪見類爾。下以經帖。為無明闇蔽意識者，
X45n0753_p0106a07║道向凡夫，為癡蔽也。無明癡闇是無明體，體無慧明，
X45n0753_p0106a08║故曰無明。自性愚騃，目之為癡。癡心闇濁，故復名闇。
X45n0753_p0106a09║蔽意識者，是無明過，能覆真心，名蔽意識。憍慢愛念
X45n0753_p0106a10║是四住地，明其迷覆因緣之義。由癡覆真，妄立諸法。
X45n0753_p0106a11║所立法中，有內有外。於內計實，說為憍慢；於外貪聚，
X45n0753_p0106a12║名為愛念。言憍慢者，執我自高，陵物名慢。經言常立
X45n0753_p0106a13║憍慢幢者，凡我恒起，名為常立。慢心自高，如幢獨出，
X45n0753_p0106a14║故曰慢幢。言愛念者，於外貪取名曰愛念，未得悕欲
X45n0753_p0106a15║說之為念，已得染著說之為愛，下以經帖。言墮在者，
X45n0753_p0106a16║凡夫墮也。念欲渴者，帖前念也。悕求為欲，是法說也。
X45n0753_p0106a17║欲心如渴，是喻說也。此法及喻就始言耳。言愛網者，
X45n0753_p0106a18║帖前愛也。已得境中染著名愛，是法說也。愛心難出
X45n0753_p0106a19║如魚在網，是喻況也。此法及喻就終言耳。下次明其
X45n0753_p0106a20║追求時過。由內見我、外見我所，以我對所便生二過：
X45n0753_p0106a21║於可得處詐善外相生諂曲過，不可得處情忌在內
X45n0753_p0106a22║生嫉妬過。言諂曲者，詐善外相名之為諂，內無誠實
X45n0753_p0106a23║說以為曲。經言隨順諂曲林者，凡夫隨也。諂覆內實
X45n0753_p0106a24║如林覆障，就喻名林。嫉妬行者，忌財名嫉、忌身名妬，
X45n0753_p0106b01║此二能與後身作因說之為行，下以經帖。懷嫉妬者，
X45n0753_p0106b02║帖嫉妬也。作後身因，帖前行也。言集業者，由前追求
X45n0753_p0106b03║增長煩惱起業行過，起惑名集、作行名業。經言多集
X45n0753_p0106b04║貪欲瞋癡，帖前集也。起諸業行，帖後業也。
X45n0753_p0106b05║上來無明下，次明行。於中兩句：初句思業，後句明其
X45n0753_p0106b06║身口二業。就思業中，言吹心者，思中始也。煩惱如風，
X45n0753_p0106b07║思心如火，煩惱動思，如風吹火，故曰吹心。言熾然者，
X45n0753_p0106b08║思中終也。增長不息，故曰熾然。下以經帖嫌恨猛風，
X45n0753_p0106b09║吹罪心火，帖吹心也。嫌恨是瞋，能飄心火，就喻名風。
X45n0753_p0106b10║罪心為彼煩惱風吹，就喻名火。惑動心火，說之為吹。
X45n0753_p0106b11║問曰：貪瞋皆能發業，何故獨說瞋心為風？十業道中，
X45n0753_p0106b12║殺業在初，對初殺業，故偏說瞋以為風矣。理實具有
X45n0753_p0106b13║常熾燃者，帖後熾燃，無時蹔息，故曰常燃。言起業者，
X45n0753_p0106b14║從思發動身口業也。經言所作倒相應者，倒是煩惱，
X45n0753_p0106b15║從倒起業，業還與彼顛倒相應。
X45n0753_p0106b16║心意識者，是識支也。心意識等，眼目別名。此心意等，
X45n0753_p0106b17║結業所熏，能生後果，故說為種。經中多說業為種子，
X45n0753_p0106b18║何故今此說識為種？義有左右。若望苦樂，業為正種；
X45n0753_p0106b19║若就本性，識為種子，一切生死皆心起故。經言隨順
X45n0753_p0106b20║欲漏等者，就人凡隨，據法業隨，業依漏起，名隨順也。
X45n0753_p0106b21║欲界所有一切煩惱，除無明使，名為欲漏。色無色界
X45n0753_p0106b22║一切煩惱，除無明使，名為有漏。外道多取色無色界
X45n0753_p0106b23║為涅槃故，破彼說有三界無明，名無明漏。此三連注，
X45n0753_p0106b24║相續不絕，如似瘡漏，就喻名漏。問曰：四流四縛等中，
X45n0753_p0106c01║皆彰其見，何故漏中不說見乎？雜心釋言：注是漏義，
X45n0753_p0106c02║見性疾利，注義不順，故隱不說。如七漏中，亦彰見漏，
X45n0753_p0106c03║就通言耳。起心種者，由業隨漏，熏彼本識，成就種也。
X45n0753_p0106c04║是中已下，重復分別。就無明中，初三根本迷法義過，
X45n0753_p0106c05║一處辨之。蔽意牒初，慢牒第二，愛牒第三。言此三邪
X45n0753_p0106c06║依法義者，初一依法，謂無明地，迷覆真法，妄有所取，
X45n0753_p0106c07║是故說為依法妄見。後二依義，迷於世諦因緣之義，
X45n0753_p0106c08║妄立我人愛念我所，故曰妄計。前蔽意者，是心想見，
X45n0753_p0106c09║迷理倒心。八妄想中，前三妄想，憍慢愛念，是我淨等
X45n0753_p0106c10║法相中倒。八妄想中，後五妄想，憍慢即是我及我所
X45n0753_p0106c11║二種妄想，愛念即是念不念等後三妄想。言次第者，
X45n0753_p0106c12║初句依法，後二依義，故云次第。其次兩句，追求過同，
X45n0753_p0106c13║一處辨之。諂曲嫉妬，并牒二門。求時過者，總彰過也。
X45n0753_p0106c14║下別解釋嫉妬之義。妬於身者，妬他內報；嫉於財者，
X45n0753_p0106c15║嫉他外財。生生已下，解釋而作後身因緣。墮卑賤中，
X45n0753_p0106c16║形貌醜陋，是其妬心為後因也；資財不足，是其嫉心
X45n0753_p0106c17║為後因也。言集業者，牒第六句。下但解釋集貪瞋癡
X45n0753_p0106c18║起業之言，略不解釋。然貪瞋癡，生必藉因，起必託緣。
X45n0753_p0106c19║因謂三受，緣謂違順中容境界。受諸受者，是三受因。
X45n0753_p0106c20║三受非一，故名諸受。憎愛二倒，是其所集貪瞋癡也。
X45n0753_p0106c21║憎者是瞋，從苦受生；愛者是貪，從樂受生；彼二顛倒，
X45n0753_p0106c22║是其無明從捨受生。名前愛憎以為彼二，癡返前二
X45n0753_p0106c23║名為顛倒，非迷前二說為顛倒。言境界者，是違順等
X45n0753_p0106c24║能集緣也。吹心熾燃，牒第七句。惡時相念欲報惡者，
X45n0753_p0107a01║相念怨惡起害心也。起業，牒前。言作惡時互相害者，
X45n0753_p0107a02║謂作身口惡業之時相加害也。對前瞋恨起思心故，
X45n0753_p0107a03║還就殺業說其加害，理實具有。心種，牒前。於作善業
X45n0753_p0107a04║皆有漏者，此釋經中隨順漏也。起心種子，略不解釋。
X45n0753_p0107a05║用何隨漏？所謂業行。業有三種：善、惡、無記。無記非因，
X45n0753_p0107a06║廢而不說，不善隨漏，理在易知，不假言論；善本性出，
X45n0753_p0107a07║而說隨漏，義在難知，故今明之。於作善時，此句是總，
X45n0753_p0107a08║謂作三有善業時也。施戒修下，別舉善業。施是檀行，
X45n0753_p0107a09║戒是戒行，自餘忍、進、禪定、智慧，通名修行。此善非一，
X45n0753_p0107a10║故名為等。三有善業依漏而起，故皆有漏。業有漏故，
X45n0753_p0107a11║能熏心識成種子也。
X45n0753_p0107a12║於三界下，第二、明其生長苦聚。名色生也，餘為長也。
X45n0753_p0107a13║就此經中，初至如響，是具諸苦；然諸已下，彼二顛倒。
X45n0753_p0107a14║具苦文中，隨經分判，應為三分：初、列因緣九支差別；
X45n0753_p0107a15║二、如是下，總結生長；三、皆空下，明緣體空，彰有是倒。
X45n0753_p0107a16║然下論家亦分為三，不同於此：初、名色等，判為自相；
X45n0753_p0107a17║二、有緣生下，判為同相；三、皆空下，名顛倒相。第二、生
X45n0753_p0107a18║長苦聚之言，一向不釋，以易解故。初自相中復分為
X45n0753_p0107a19║三：名色支中，初至共生，判為報相；第二、不離，判為因
X45n0753_p0107a20║相；三、六入下，判為彼果次第相也。三界地者，名色所
X45n0753_p0107a21║依受報處也。下六地中說業為地，今此何故三界為
X45n0753_p0107a22║地？理實齊等，但今此中宣說名色依真識生，故隱業
X45n0753_p0107a23║地。復芽生者，所受報也。前已彰因，今更明報，故云復
X45n0753_p0107a24║生。生如草木，就喻名芽。謂名色者，列其報名。言共生
X45n0753_p0107b01║者，顯報依真。餘文可知。是中空下，重別有四：初、明理
X45n0753_p0107b02║空；二、離我下，以彼無我釋成空義；三、無知下，以無知
X45n0753_p0107b03║覺釋成無我；四、如草下，以彼外緣釋成無知。言是中
X45n0753_p0107b04║者，是名色等九支之中。若通舉之，是前所明十二支
X45n0753_p0107b05║中。言皆空者，因緣相有，體性空也。離我所者，無神主
X45n0753_p0107b06║故，名為離我；諸陰無性，名離我所。無知覺者，識、想、行
X45n0753_p0107b07║心名之為知，受心名覺。現見眾生有知有覺，云何說
X45n0753_p0107b08║言離我我所？故今破遣知覺之相，說之為無。是義云
X45n0753_p0107b09║何？心法有四：一事、二法、三理、四實。隨境分別見聞覺
X45n0753_p0107b10║知，名之為事；論體唯是生滅法數，故名為法。窮之空
X45n0753_p0107b11║寂，說以為理；論其本性，唯是真實如來藏法，故名為
X45n0753_p0107b12║實。此四重中，就事以論，實有覺知。據後三門，無覺無
X45n0753_p0107b13║知相狀如何？今先就彼無常法數顯無覺知。一念之
X45n0753_p0107b14║心具有四相：初生、次住、終異、後滅。若生是知，餘三應
X45n0753_p0107b15║非；餘三若非，生亦應非。乃至滅相，求之類然。又若四
X45n0753_p0107b16║相各別是知，便是四知別知四法。若有四知，即是四
X45n0753_p0107b17║念，何關一念具足四相？又若四相一一非知，四相和
X45n0753_p0107b18║合共成一知。若如是者，生相現時，餘三未有，與誰和
X45n0753_p0107b19║合？乃至滅相現前之時，前三已滅，復與誰合而得知
X45n0753_p0107b20║乎？又若四相一一非知，非知共合，焉得成知？譬如一
X45n0753_p0107b21║盲不能見色，雖伴多盲亦不見色。以此推求，四相之
X45n0753_p0107b22║中知不可得。若就理門，生滅之相尚不可得，焉有覺
X45n0753_p0107b23║知？若就實門，破相之空猶不可得，寧有覺知自相可
X45n0753_p0107b24║存？如草木者，據後三門，草木無別，故說如也。現見眾
X45n0753_p0107c01║生動止語言，云何說言無覺無知？故今以彼草等顯
X45n0753_p0107c02║之。動而無知，故如草木；不動無知，故如石壁；有色無
X45n0753_p0107c03║知，故如草等；有聲無知，故亦如響。
X45n0753_p0107c04║論中有三：初、有三種，是舉數也。二、自相下，列名指斥。
X45n0753_p0107c05║自相列名，明其現在因緣體狀，故云自相。從復有下，
X45n0753_p0107c06║舉經對顯。同相列名，未來因緣與現在同，故名同相。
X45n0753_p0107c07║云何說同？未來生死同於現在六入、觸等彼果次第，
X45n0753_p0107c08║故云同也。謂生老下，舉經對顯。倒相列名，舉緣體空，
X45n0753_p0107c09║明有是倒。離我所等，舉經對顯。舉彼離我，等取後文。
X45n0753_p0107c10║皆空在初，何不舉之？超舉離我，以離我等皆成空故，
X45n0753_p0107c11║就別舉之。三、依名辨釋。於中但解自相、倒相、同相、同
X45n0753_p0107c12║現，易解不釋。釋自相中有三舉數：一者、已下，列名辨
X45n0753_p0107c13║釋。報相列名，名色依彼真識因生，復能生後，故名為
X45n0753_p0107c14║報。名色共下，釋其相也。阿梨耶者，此翻名為無沒識
X45n0753_p0107c15║也。此是第八如來藏心，隨緣流轉，體不失滅，故曰無
X45n0753_p0107c16║沒。斯乃生死之本性也。妄不孤集，起必由真，故說名
X45n0753_p0107c17║色共梨耶生。如經下，帖。下重分別共生之義。共者，牒
X45n0753_p0107c18║經。所言名色共彼生者，名色共彼真識生也。懼人謬
X45n0753_p0107c19║取名色兩共，故復顯之。因相列名，真識是彼名色因
X45n0753_p0107c20║也。下釋其相。言是名色不離彼者，釋顯經中不離言
X45n0753_p0107c21║也。謂名色起不離真心，依共生者，顯不離相。舉彼名
X45n0753_p0107c22║色不離及依，以顯真識是名色因。如經下，帖彼果。次
X45n0753_p0107c23║者，列其名也。
X45n0753_p0107c24║六入觸等從名色生，是彼名色報相家果，就彼果中
X45n0753_p0108a01║從前生後，故曰次第。從六入下，略以指斥。如經下，帖。
X45n0753_p0108a02║有緣生下，同相之文舉經而已，略不辨釋。以同現故，
X45n0753_p0108a03║生長之文略不釋也。是中已下，釋顛倒相。經有四重，
X45n0753_p0108a04║論家今以後之三重次第釋前。是中離者，舉第二重。
X45n0753_p0108a05║此二示空，顯成初門。離我為一，離所為二，以此二無，
X45n0753_p0108a06║是故皆空。無知無覺，舉第三重。自體無者，以無知覺
X45n0753_p0108a07║成前第二離我、我所。然諸眾生以神知故，說言有我。
X45n0753_p0108a08║知覺既無，明知無我。然彼覺知假名說有，體性本空，
X45n0753_p0108a09║故曰無也。彼無知下，以第四門釋無知覺，句別有四。
X45n0753_p0108a10║彼無知覺是第一句，牒前起後。示非生下，是第二句，
X45n0753_p0108a11║以後釋前。示謂顯示。何所顯示？示無知覺。用何顯示？
X45n0753_p0108a12║以非生數動、不動事而顯示之。良以惑者見人動止，
X45n0753_p0108a13║便謂有知，故以草等非眾生數動、不動事類破彼知。
X45n0753_p0108a14║草木及響說名為動，石壁不動，彼動、不動皆無知覺，
X45n0753_p0108a15║眾生亦爾。然此就理，無知義同，隨事有心，故分內外。
X45n0753_p0108a16║三、如經下，舉經帖成。有色無知，事如草木；聲而無心，
X45n0753_p0108a17║故說如響。四重分別。因緣相似，明內似外。草木等事
X45n0753_p0108a18║是外因緣，內法似彼，故曰相似。相類法者，明外似內。
X45n0753_p0108a19║外草木等類似內法，名相類法。
X45n0753_p0108a20║上來廣釋。第二、具苦下，次解釋彼二顛倒云何問也。
X45n0753_p0108a21║如經已下，舉經對顯。然者，是其發言之端。然諸眾生
X45n0753_p0108a22║迷前義樂稱曰不知，惑上諸苦故云不覺，此是因也。
X45n0753_p0108a23║而受苦者，明無樂果唯受苦報。
X45n0753_p0108a24║上來第三廣釋三觀，自下第四廣釋慈悲。經文之中
X45n0753_p0108b01║先悲後慈。悲有兩句：一見眾生不離苦聚牒前起後，
X45n0753_p0108b02║牒前具苦起此悲心；二是故下結成悲觀。准慈驗悲
X45n0753_p0108b03║文少不足，若具為文應有三句：一見生不離牒前起
X45n0753_p0108b04║後；二我應濟拔令出諸苦正起悲心；三是故即生結
X45n0753_p0108b05║成悲觀。中間一句類後可知，略而不辨。慈中亦二：一
X45n0753_p0108b06║我應化令住涅槃正起慈心；二是故下結成慈觀。准
X45n0753_p0108b07║悲驗慈文亦不足，若具為文應有三句：一見眾生遠
X45n0753_p0108b08║離義樂牒前起後；二我應化令住涅槃正起慈心；三
X45n0753_p0108b09║是故即生結成慧觀。所少初句類悲可知，略而不辨。
X45n0753_p0108b10║經雖略無，准下論釋理必須有，然此為辨悲慈觀行，
X45n0753_p0108b11║故悲與慈並稱智慧。論中唯釋悲中初句及釋慈中
X45n0753_p0108b12║所少初句，先問、次答、後釋牒意。問中云何具諸苦聚，
X45n0753_p0108b13║問向悲中第一句也。云何遠離，問向慈中所少初句。
X45n0753_p0108b14║下次答之。此先說者，具苦如上具苦中說，離樂如前
X45n0753_p0108b15║離樂中說。若欲更釋，不異於彼，故指答之。下釋牒意。
X45n0753_p0108b16║若如上說，何勞重舉？故下釋言：為欲示現大慈悲等，
X45n0753_p0108b17║故重牒之。下次明捨。何故明之？釋有兩義：一、以大悲
X45n0753_p0108b18║為拔物苦，故須行施；二、以大慈為與物樂，故須行施。
X45n0753_p0108b19║總相如是，別分有四：一、以大悲為拔物苦，然諸眾生
X45n0753_p0108b20║交在苦中，須以財救，故須行施；二、以悲心欲拔眾生
X45n0753_p0108b21║生死之苦，自我不出生死之苦，無由令他出離生死，
X45n0753_p0108b22║生死必由施行而捨，故須行之。此前兩門為拔苦也。
X45n0753_p0108b23║三、以慈心為與物樂，然諸眾生現無財樂，故須行施；
X45n0753_p0108b24║四、以慈心為與眾生菩提之樂，自我不得，無由令他
X45n0753_p0108c01║得菩提樂，然此菩提由施成故，故須行之。此後兩門
X45n0753_p0108c02║為與樂也。
X45n0753_p0108c03║經中，初先牒前起後；住在初地，以深妙下，正明行施；
X45n0753_p0108c04║住於初地，能成下，結。正中，初總；所謂下，別；如是下，結。
X45n0753_p0108c05║總中四句：住在初地，是第一句；以深妙下，是第二句；
X45n0753_p0108c06║以智求下，是第三句；即時已下，是第四句。四中，初一
X45n0753_p0108c07║是修捨處，中間兩句是修捨心，後之一句是修捨行。
X45n0753_p0108c08║心中何別？初句是其護煩惱心，觀空名深，以心深故，
X45n0753_p0108c09║於物無恡；後句是其護小乘心，求佛行捨，故異小乘。
X45n0753_p0108c10║別中十句：前九外捨，後一內捨。總、結，可知。
X45n0753_p0108c11║論中但釋住初地下正施之文，於中但釋初總及別，
X45n0753_p0108c12║後結不論。即時所有皆能捨者，牒初總中第四句文，
X45n0753_p0108c13║求佛智故釋修捨意。就解別中論文有二：一依文辨
X45n0753_p0108c14║釋，二是外事中初捨總下分總異別，就別以彰利與
X45n0753_p0108c15║不同。前中初先牒以舉數，是中一切牒舉經中一切
X45n0753_p0108c16║財穀庫藏已下十種物也。有二舉數，前九外施合以
X45n0753_p0108c17║為一，後一內施獨以為一，故有二也。次列二名下廣
X45n0753_p0108c18║釋之，外九句中初一是總，後八是別。論先釋總，外物
X45n0753_p0108c19║有二牒以舉數，所用貯積列其二名，總中財穀是所
X45n0753_p0108c20║用也，總中庫藏是貯積也。次以經帖如是次者，比經
X45n0753_p0108c21║對論明其次第，以初財穀帖前所用，以後庫藏帖後
X45n0753_p0108c22║貯積，文次不越故曰次第。於中廣下就總彰別，別中
X45n0753_p0108c23║金等是前貯積，寶嚴具等是前所用。下釋內中內牒
X45n0753_p0108c24║前門。自身攝者，頭目等事不可別舉，故舉自身統以
X45n0753_p0109a01║攝之。
X45n0753_p0109a02║上來依文次第釋竟。下次第二分總異別，就別以彰
X45n0753_p0109a03║利與不同。於中，初先分總異別。是外事中，初捨是總，
X45n0753_p0109a04║彰總異別。總唯在外，不在內中，是故稱云外中初總。
X45n0753_p0109a05║餘九別者，彰別異總。八種是其外中之別，一種是其
X45n0753_p0109a06║內中之別，內外通舉，是故說言餘九是別。內者，雖非
X45n0753_p0109a07║總中開出，事別非總，故亦名別。內外既殊，何故通舉？
X45n0753_p0109a08║事別同故，與下文中利喜八種其義相似。彼八種中，
X45n0753_p0109a09║七種是外，一種是內，內外雖殊，利喜同故，一處舉之。
X45n0753_p0109a10║此亦如是。又欲就此內外九事開分二喜，故通舉之。
X45n0753_p0109a11║依二喜下，就別以彰利與不同。依二舉數，依猶為也。
X45n0753_p0109a12║為令二喜，故為此施藏攝利益列其二名。藏攝喜者，
X45n0753_p0109a13║以己庫藏攝物令喜。利益喜者，寶莊嚴等利益我物，
X45n0753_p0109a14║與彼令喜。下辨其相。藏喜牒初，謂金銀等，舉經對顯。
X45n0753_p0109a15║利喜牒後，下辨其相。有八舉數，嚴等列名，舉經對顯。
X45n0753_p0109a16║眷屬喜者，是我眷屬，與彼令喜。堅著喜者，物體非上，
X45n0753_p0109a17║偏恊己情，我所堅著，與彼令喜。稱意喜者，頭目耳等
X45n0753_p0109a18║我之身分，隨我心用，名曰稱意，與彼令喜。
X45n0753_p0109a19║自下次第明餘六行，於中一一皆初牒前，次辨，後結。
X45n0753_p0109a20║就不倦中，大施救生，舉前起後。轉轉推求，正明不倦。
X45n0753_p0109a21║轉轉推求，明不倦行。前用財施攝之未具，故復求法，
X45n0753_p0109a22║究竟利益所求功德，名為世間智慧出世。彼求時下，
X45n0753_p0109a23║明不倦心。是名下，結。知經論中，不倦牒前。一切不怯，
X45n0753_p0109a24║正明知論。是故下，結。知世智中，知經牒前。善能量下，
X45n0753_p0109b01║正明知世。於中三句：一、善籌量應作、不作，謂量己力
X45n0753_p0109b02║及量眾生，於自於他有宜應作、無宜不作，此句是總。
X45n0753_p0109b03║二、於上、中、下，隨宜隨宜，轉以顯前應作、不作。年德過
X45n0753_p0109b04║己，說名為上；齊等，名中；劣己，名下。三、隨力下，轉以顯
X45n0753_p0109b05║前。隨力，顯前初句隨宜；隨感，顯上後句隨宜。是故下，
X45n0753_p0109b06║結。就慚愧中，成世智已，牒前起後。知時量下，正明慚
X45n0753_p0109b07║愧。於中三句：一、知時量，謂知修時量己心分；二、慚愧
X45n0753_p0109b08║下，以知時量，故於所違生慚愧心；三、以慚愧能利自
X45n0753_p0109b09║他。是故下，結。堅固力中，如是行中，牒前八行以起於
X45n0753_p0109b10║後。次辨其相。精進修行，總明堅固；得不退轉，別明堅
X45n0753_p0109b11║固。如是下，結。供養佛中，得堅固已，牒前起後。懃供已
X45n0753_p0109b12║下，正辨其相，略無結文。從信至此，廣明十行。悉知下，
X45n0753_p0109b13║結。結有總、別。悉知生起清淨地法，據修總結。信等是
X45n0753_p0109b14║其成地法體，名為地法。地法非一，名諸地法。此十是
X45n0753_p0109b15║其出障地法，故名清淨。於此十種清淨法中，善解修
X45n0753_p0109b16║起，名為悉知生起地法。所謂信下，隨行別結。
X45n0753_p0109b17║論中但釋知世慚愧堅固供養不倦，知論易解不釋。
X45n0753_p0109b18║解知世中經有三句：一知應作及不應作，二隨宜隨
X45n0753_p0109b19║宜，三隨力隨感。三中初句一向不論，第二隨宜牒指
X45n0753_p0109b20║餘論，如地持論菩提分品具廣辨釋，今指彼也。第三
X45n0753_p0109b21║一句論主自釋，相顯可知。解慚愧中經有三句：初知
X45n0753_p0109b22║時量，二起慚愧，三修利自他。今但釋初知時之言。示
X45n0753_p0109b23║三時者，約修以分念時，據始未能相續，但可隨分念
X45n0753_p0109b24║念漸習。日夜時者，隨心轉勝堪能日夜不斷絕也。不
X45n0753_p0109c01║斷時者，究竟成就常不絕也。此相如教優波毱多調
X45n0753_p0109c02║心之法。釋堅固中如是彼行，舉彼經中牒上之文，如
X45n0753_p0109c03║上所說。信等故者，舉信乃至等取慚愧，以此精進通
X45n0753_p0109c04║䇿諸行，故通牒之。十中後三攝護前七，何故獨此通
X45n0753_p0109c05║舉前行？精進勇猛進行最強，故偏舉之。下次正解堅
X45n0753_p0109c06║固行體。勤修有二，牒總開別。不退力等牒經辨釋。不
X45n0753_p0109c07║退牒經不捨行者，自分成處無退捨也。不轉牒經精
X45n0753_p0109c08║進不息者，勝進分中修不息也。此與彌勒問經論同。
X45n0753_p0109c09║釋供養中先牒舉數，次列二名。言利養者，財供養也。
X45n0753_p0109c10║言修行者，法供養也。上初願中供養有三：一者利養，
X45n0753_p0109c11║謂衣食等；二敬供養，謂香華等；三者修行。今此敬養
X45n0753_p0109c12║攝入初門，故但有二。下解結文。於中，先就別結之文，
X45n0753_p0109c13║隨義分別；後就總結，對上辨異。就別結中，兩門分別：
X45n0753_p0109c14║一、據修分別。此十種行顯二成就，牒以舉數。深心、修
X45n0753_p0109c15║行，列名指斥。通而論之，十皆是心，亦俱是行，故此十
X45n0753_p0109c16║種名行校量。於中，別分前三是其行方便心，故名深
X45n0753_p0109c17║心；後七是其造緣正行，說為修行。此與地持所說相
X45n0753_p0109c18║似。彼中，前三名為心淨，後七名為行方便淨。二、就行
X45n0753_p0109c19║分別。行謂自利、利他之道。前之七種別利自、他，後三
X45n0753_p0109c20║通利。依自利者，標其行別。言謂信者，舉經對顯。下釋
X45n0753_p0109c21║其相。信菩薩行，舉前信因；及諸佛法，牒上信果。求必
X45n0753_p0109c22║得者，於彼所信求必能得，故名自利。依利他者，標其
X45n0753_p0109c23║行別。謂慈、悲者，舉經對顯。安穩與樂，釋其相也。安穩
X45n0753_p0109c24║是悲，拔危苦也；與樂是慈，與物樂也。捨不疲倦，知經、
X45n0753_p0110a01║知世，相顯可知。下三通利，餘三攝、護，總顯其相。慚、愧
X45n0753_p0110a02║堅固，能護前七；供養修行，能攝前七。由慚、愧故，護令
X45n0753_p0110a03║離惡；由堅固力，護令信善不退不失，是故名護。直爾，
X45n0753_p0110a04║信等自能離過，何用慚、愧？若無慚、愧，終不起信，斷於
X45n0753_p0110a05║不信。如是一切，故說慚、愧以為能護。所言攝者，釋有
X45n0753_p0110a06║兩義：一、就修行以明其攝。由如說行，起彼信等，故名
X45n0753_p0110a07║為攝。二、就供養以明其攝，於中有二：一、攝令生，為行
X45n0753_p0110a08║供養攝起信等，故名為攝。二、攝令得果，由二供養得
X45n0753_p0110a09║二身故，令彼信等同得二身，故名為攝。下別顯之。不
X45n0753_p0110a10║著列名，言以慚愧對治障者，釋其相也。慚愧之心於
X45n0753_p0110a11║過羞耻，故能治障。所言信等不著行者，以無障故，信
X45n0753_p0110a12║等七行皆離著也。不動列名，有堅固力信等不動，釋
X45n0753_p0110a13║其相也。第三門中，先就修行以明其攝，後就供養以
X45n0753_p0110a14║明其攝。修行彼垢淨依行者，就如說行以明攝也。修
X45n0753_p0110a15║行是其如說修行，此之修行為前諸行所依止故，名
X45n0753_p0110a16║依止行。何者是彼？謂前信等。云何垢淨？彼前信等於
X45n0753_p0110a17║垢得淨，故云垢淨。依止行者，依如說行，令彼信等離
X45n0753_p0110a18║垢清淨，故名依止。供養攝行，就彼供養明其攝義，於
X45n0753_p0110a19║中兩句：言供養佛攝信等者，攝令生也。為行供養攝
X45n0753_p0110a20║起信等，故名為攝。得二身下，攝令得果，以彼供養能
X45n0753_p0110a21║攝信等得二身故，名之為攝。利養、修行是二供養，供
X45n0753_p0110a22║養二故，得二身也。上妙身者，功德色身，是前利養供
X45n0753_p0110a23║養所得。見生敬重益不空者，顯上妙相。調柔心者，智
X45n0753_p0110a24║慧法身，是前修行供養所得，文中少一柔濡心也。自
X45n0753_p0110b01║性善成，明前調心久修今熟，故曰性成。樂行法者，明
X45n0753_p0110b02║柔濡心證法懌神，名樂行法。
X45n0753_p0110b03║上來就彼所結十名分別解釋，下就總結，對上辨異。
X45n0753_p0110b04║前安住中云言成就淨治地法，今言生起清淨地法，
X45n0753_p0110b05║兩淨名同，故須辨異。前是能淨，此是所淨。前安住中
X45n0753_p0110b06║非無所淨，以地未滿偏彰能淨；此十種中非無能淨，
X45n0753_p0110b07║以地窮滿偏彰所淨。義意如此，文相云何？前三十句
X45n0753_p0110b08║乃至上上，舉前安住淨地法者，彰前異此能淨地故，
X45n0753_p0110b09║名淨地法。言此十句乃至供養，舉此十行。所言盡是
X45n0753_p0110b10║障地淨者，明此異前十行皆是障地淨法，故云盡是。
X45n0753_p0110b11║盡猶皆也。障地淨處所生之法，是故名為障地淨法。
X45n0753_p0110b12║是名下，結。
X45n0753_p0110b13║果利益中果別四種，始從調柔乃至願智。今先辨釋，
X45n0753_p0110b14║然後解文。就此四果五句分別：第一釋名，第二分別
X45n0753_p0110b15║是修非修，第三明其諸地同異，四辨次第，五釋諸地
X45n0753_p0110b16║有無之義。調柔果者，釋有兩義：一者能調修施迴向
X45n0753_p0110b17║化眾生等，能練信等名為調柔，地中滿足名之為果。
X45n0753_p0110b18║二者所調信等十行，由施等故離垢清淨，故曰調柔。
X45n0753_p0110b19║果同前釋。發趣果者，地滿足已更集明解，能發此地
X45n0753_p0110b20║有能趣向，故云發趣。果同前釋。攝報果者，王位之身
X45n0753_p0110b21║酬因名報，因成納報故名為攝。果同前解。願智果者，
X45n0753_p0110b22║內證願力教智自在，名為願智。果同前釋。所言分別
X45n0753_p0110b23║修非修者，前二明其行修方便，後二彰其行報純熟。
X45n0753_p0110b24║行修方便偏在地滿，行報純熟該通始終。從初住地
X45n0753_p0110c01║乃至地滿，所受王身說為攝報，所有作用說為願智。
X45n0753_p0110c02║言同異者，前之三果諸地差別名之為異，第四願智
X45n0753_p0110c03║諸地齊等說之為同。良以地位相別難分，故彰前三
X45n0753_p0110c04║以顯優劣。實德須論，故明願智彰智平等。言次第者，
X45n0753_p0110c05║四果之中何故先明調柔果者？調柔練前信等十法，
X45n0753_p0110c06║乘前之便，故先明之。何故第二明發趣者？前說調柔
X45n0753_p0110c07║自地滿足，便能發此趣向後地，故次論之。若如是者，
X45n0753_p0110c08║何故地持先明發趣，後說調柔？彼是說時，非行次第，
X45n0753_p0110c09║說者何故不依行乎？然說不定，或時從末以尋其本，
X45n0753_p0110c10║或時從本以尋其末。地持據末以尋本故，先明發趣，
X45n0753_p0110c11║後明調柔。發趣既是趣向他地，何不最後置之在此？
X45n0753_p0110c12║以此發趣與前調柔同是行修，修義同故，一處而說。
X45n0753_p0110c13║餘二非修，所以後論。何故第三明攝報者？攝報與前
X45n0753_p0110c14║同是差別，差別義齊，一處論之，故在此矣。何故第四
X45n0753_p0110c15║明其願智？願智是其無差別果，與前類別，是故後說。
X45n0753_p0110c16║言有無者，發趣一果，此地中有，餘地中無，餘三皆有。
X45n0753_p0110c17║何故發趣唯在此地？此地見道於他地中照見分明，
X45n0753_p0110c18║堪能趣入，故此論之。餘非見道，廢而不辨。若此見道
X45n0753_p0110c19║地滿心後明發趣者，餘地修道地滿心後，何故不得
X45n0753_p0110c20║明修發趣？見是解心，解可玄見，故此地中明解發趣，
X45n0753_p0110c21║修無玄修。是故諸地滿心之後，望於他地，無修發趣。
X45n0753_p0110c22║調柔經中，初先法說，次喻，後合。
X45n0753_p0110c23║法中有四：一、見多佛起行之緣；二、見佛時下，明能練
X45n0753_p0110c24║行；三、以二攝下，乘前練行，明別地德；四、隨所下，明所
X45n0753_p0111a01║練淨。
X45n0753_p0111a02║前見佛中菩薩見人、初地見處下，正明見多。見佛者，
X45n0753_p0111a03║總明見佛。通願故者，見佛善也。見多百等，廣明見佛
X45n0753_p0111a04║眾多百故名曰多百，非謂所見多於百故名多百也。
X45n0753_p0111a05║餘者類然。以通願下能見善根。
X45n0753_p0111a06║能練行中，初明供養，次明迴向，後化眾生。供養行中，
X45n0753_p0111a07║初供養佛，後供養僧。何故不明供養法者？為欲供人
X45n0753_p0111a08║攝法故也。就供佛中見諸佛時，上心、深心明供養心。
X45n0753_p0111a09║增上敬重，名為上心；求佛心中而設供養，名為深心。
X45n0753_p0111a10║此二如上初願中釋。然初願中明其信心，今略不論。
X45n0753_p0111a11║下明供養。供行是總，敬下是別。別中依論有其三種：
X45n0753_p0111a12║一、敬供養，謂口讚嘆；二、尊重供養，謂身禮拜；三、奉施
X45n0753_p0111a13║供養，謂香華等。准論驗經，經少不足，少一禮拜而復
X45n0753_p0111a14║顛倒。若正，應言恭敬、讚嘆、尊重、禮拜。言恭敬者，是敬
X45n0753_p0111a15║供養；言尊重者，是其第二、尊重供養；言讚嘆者，顯前
X45n0753_p0111a16║恭敬；所少禮拜，顯前尊重；衣服已下，是其第三、奉施
X45n0753_p0111a17║供養。供僧可知。前供佛中不言菩薩上妙樂具，供僧
X45n0753_p0111a18║偏爾。釋言：前說上心、深心，此云菩薩上妙樂具，文綺
X45n0753_p0111a19║互耳。又於佛所上妙可知，於眾僧所喜為輕末，故須
X45n0753_p0111a20║彰其上妙樂具。下迴向中以此善者，以前供養佛僧
X45n0753_p0111a21║善根求菩提也。化生行中成化法者，謂四攝也。能練
X45n0753_p0111a22║如是
X45n0753_p0111a23║自下第三別地德中，初明利他，後明自利。就利他中，
X45n0753_p0111a24║此地布施愛語增上。何故如是？釋言：此地檀度增上，
X45n0753_p0111b01║檀中財施是布施攝，檀中法施是愛語攝，故此地中
X45n0753_p0111b02║布施、愛語二攝增上。第二地中愛語增上，以二地中
X45n0753_p0111b03║持戒清淨，離口四過令人愛樂，故二地中愛語增上。
X45n0753_p0111b04║第三地中利行增上，以彼地中修行十種救度行故。
X45n0753_p0111b05║第四地中同利增上，不捨眾生修道品故。五地已上
X45n0753_p0111b06║四攝齊等，不復可分自利行中初地檀增乃至十地
X45n0753_p0111b07║智行增上。問曰：菩薩一一位中皆具諸行，一一行中
X45n0753_p0111b08║亦攝諸位，今何故言初地唯檀乃至十地唯智增上？
X45n0753_p0111b09║釋言：實具，但經論中說之不定。略有八種：一於一位
X45n0753_p0111b10║中唯攝一行，初地唯檀乃至十地唯智增上。二一位
X45n0753_p0111b11║中具一切行，初地即具十波羅蜜，餘亦如是。三一位
X45n0753_p0111b12║中唯具一位，初地唯是初地之位，餘亦如是。四一位
X45n0753_p0111b13║中具一切位，曠修一切諸位功德成於一位，故經說
X45n0753_p0111b14║言菩薩一地普攝一切諸地功德。五一行中唯具一
X45n0753_p0111b15║行，分相論之，檀行唯檀，餘亦如是。六一行中具一切
X45n0753_p0111b16║行，如大品說，六度相攝，於一檀中具攝諸度，餘亦如
X45n0753_p0111b17║是。七一行中唯攝一位，如此經說，檀攝初地、戒攝二
X45n0753_p0111b18║地，餘亦如是。八一行中攝一切位，如地持說，一持行
X45n0753_p0111b19║中具足攝彼種性發心及行方便，餘亦如是。今據初
X45n0753_p0111b20║行，是故且言初地檀增。
X45n0753_p0111b21║自下第四所練淨中有始有終，供養教化受行地法
X45n0753_p0111b22║練之始也，迴向轉淨練之終也。始中隨所供養佛者
X45n0753_p0111b23║牒前供佛，前文之中明供佛僧，今此略牒供養佛也。
X45n0753_p0111b24║教化牒前成化生法，此是能練。此二行中熏發真心
X45n0753_p0111c01║令生信等，名為受行清淨地法，此是所練。下次明其
X45n0753_p0111c02║迴向力故，令前所練出障清淨。於中四句：如是如是
X45n0753_p0111c03║是第一句，牒前能練。初一如是牒上供養，後一如是
X45n0753_p0111c04║牒前教化。彼諸善根是第二句，牒前所練清淨地法。
X45n0753_p0111c05║皆願迴向是第三句，用前所牒如是如是上求佛智
X45n0753_p0111c06║薩婆若者是一切智。轉復淨下是第四句，明前所牒
X45n0753_p0111c07║彼諸善根轉復淨也。初住地時已少清淨，今此更淨
X45n0753_p0111c08║故云轉淨，此明離障調柔成就善行成也。然上文中
X45n0753_p0111c09║先說迴向後辨化生，今此何故先明化生後論迴向？
X45n0753_p0111c10║各隨一義。前據行相自他以分，供養迴向是自利行
X45n0753_p0111c11║故先辨舉，化生利他在後而論。今據修相，供養化生
X45n0753_p0111c12║是其自分故先牒之，迴向勝進故在後舉。
X45n0753_p0111c13║次以喻況。如真金者，是其所練，喻彼信等；火是能練，
X45n0753_p0111c14║喻前供養化生行等。如世真金，本與石合，名之為礦，
X45n0753_p0111c15║巧師融冶，從石出金；地法如是，本與妄合，名曰眾生，
X45n0753_p0111c16║行者善修，至初地時，出煩惱障。又如真金，雖出砂石，
X45n0753_p0111c17║更須火練，令其清淨；地法如是，前初住時，雖出煩惱，
X45n0753_p0111c18║今於此處，地滿心中，更修施等，令其清淨。又如真金，
X45n0753_p0111c19║雖以火練，除其麤垢，微障未遣，以礬石煑，方得清淨；
X45n0753_p0111c20║地法如是，前修施等，雖除外慳，微過猶在，故二地中，
X45n0753_p0111c21║持戒離之。又如真金，礬石煑已，重以火練，稱兩等住；
X45n0753_p0111c22║地法如是，於三地中，修習淨禪，令其不退。如金淨已，
X45n0753_p0111c23║作莊嚴具；地法如是，於四地中，集起一切菩提分法。
X45n0753_p0111c24║如莊嚴具，車璖磨瑩，光色轉勝；地法如是，於五地中，
X45n0753_p0112a01║以不住道方便智觀修治力故，轉勝明淨。如莊嚴具，
X45n0753_p0112a02║琉璃磨瑩，光色轉盛；地法如是，於六地中，以觀因緣，
X45n0753_p0112a03║不住巧智修治力故，轉轉清淨。如莊嚴具，眾寶間錯，
X45n0753_p0112a04║益更精好；地法如是，於七地中，具修一切菩提分法，
X45n0753_p0112a05║益更精好。如莊嚴具，繫閻浮王，若頸若頂，勝過餘金；
X45n0753_p0112a06║地法如是，成在八地菩薩心中，轉復過前。如莊嚴具，
X45n0753_p0112a07║繫轉輪王，若頸若頂，餘金不及；地法如是，成之在於
X45n0753_p0112a08║九地心中，餘行不及。如莊嚴具，繫自在王，若頸若頂，
X45n0753_p0112a09║四天下金所不能及；地法如是，究竟成於十地心中，
X45n0753_p0112a10║餘善不及。故今此中以金況地，合文可知。
X45n0753_p0112a11║論中，初先并列四果，名如上釋；後解其相。調柔果者，
X45n0753_p0112a12║牒上初門。下釋其相。先解喻文，後解法說。合喻一文，
X45n0753_p0112a13║略不辨釋。就解喻中，先約金喻明其所練。金相似法，
X45n0753_p0112a14║約喻顯法。金喻似法，名相似法。信等如金，辨法同喻。
X45n0753_p0112a15║金性本有，從緣始顯。信等十行方便修生，云何如金？
X45n0753_p0112a16║此如上說。信等有三：一、是緣修對治之行，妄識為體；
X45n0753_p0112a17║二、藉緣修力熏成真德，德雖緣集，成由真起；第三、無
X45n0753_p0112a18║始恒沙佛法本隱今顯，始顯真性，說為行德。此後兩
X45n0753_p0112a19║門，真識為體。此三之中，剋實以分：初門如火，後門如
X45n0753_p0112a20║金，中間一門如莊嚴具。今此文中但攝為二：七識緣
X45n0753_p0112a21║修，喻之如火；後之兩門，攝德從體，斯如金矣。下約火
X45n0753_p0112a22║喻明其能練。數數牒經，有三入者，約喻顯法。此實是
X45n0753_p0112a23║修，約喻名法，故云入也。下列三名，取法說文，對以顯
X45n0753_p0112a24║之。無上果入，語中略少。若具，應言求果入也。求者，是
X45n0753_p0112b01║其迴向義故。
X45n0753_p0112b02║下，次解釋法說之文。但解見佛及能練行，餘略不論。
X45n0753_p0112b03║解見佛中，先解通願。見佛善根以勝神通見色身者，
X45n0753_p0112b04║飛行神通往餘佛土見色身佛。內正願力見法身者，
X45n0753_p0112b05║內證真願與彼法身相應名見。此法身者，一切智德
X45n0753_p0112b06║通名法身，非唯取彼法性身也。見多百下，釋彼多佛。
X45n0753_p0112b07║先舉經文。方便善巧示多佛者，廣就諸數以顯佛多，
X45n0753_p0112b08║故云善巧。顯多數者，彰前方便善巧之相，多百千等
X45n0753_p0112b09║九種差別是其多數，顯此多數彰所見佛廣多之義，
X45n0753_p0112b10║故說善巧非成十數名方便也。供有三下，解釋經中
X45n0753_p0112b11║能練之行。先解供佛，有三舉數。言恭敬者，是經文中
X45n0753_p0112b12║恭敬之言。謂讚歎者，即是經中讚歎言也。言尊重者，
X45n0753_p0112b13║此是經中尊重之言。謂禮拜者，經中略無。言奉施者，
X45n0753_p0112b14║猶是經中奉施之言。香華等者，斥其相也，略舉香華
X45n0753_p0112b15║等。取餘事下，解供僧。世不共者，解上妙也。初地已上
X45n0753_p0112b16║所得果報不與世同，故名不共。
X45n0753_p0112b17║發趣果中，先問起發。經中，初明發趣之行，是名略解
X45n0753_p0112b18║總結地相。前中有四：一、法，二、喻，三、合，四、結。法、喻、合中
X45n0753_p0112b19║皆有四分：一、問，二、知，三、能行，四、能到。四中，正取知為
X45n0753_p0112b20║發趣。知是見解，能趣向故。知必由問，故先明問。以有
X45n0753_p0112b21║知故，能行、能到，故舉行、到，顯知功能。
X45n0753_p0112b22║法說問中，初住初地問初地相，次問二地，後問三地
X45n0753_p0112b23║乃至十地。問二地上義則可爾，於彼初地滿心之後
X45n0753_p0112b24║方起發趣，有何未了須問初地？釋言：初地有二種行：
X45n0753_p0112c01║一者自分，當地所成；二者勝進，於地滿中仰修二地
X45n0753_p0112c02║方便之道。自分成處今不假問，仰修之所未知須問，
X45n0753_p0112c03║故今問之。所問雖是向二地法修在初地，是故猶名
X45n0753_p0112c04║問初地矣。亦可菩薩一一地中普攝一切諸地功德，
X45n0753_p0112c05║是故須問一切地法成於二地乃至成佛，非是問於
X45n0753_p0112c06║初地行事。問初地中言菩薩者，能問人也。住初地者，
X45n0753_p0112c07║問之處也。於初地下舉法勸問，於中四句：諸相得果
X45n0753_p0112c08║是第一句，應從已下是第二句，成地法下是第三句，
X45n0753_p0112c09║無厭足者是第四句。四中兩句是其所問、兩句能問，
X45n0753_p0112c10║第一第三是其所問，第二第四是其能問。就所問中，
X45n0753_p0112c11║諸相得果是其修法，成地法者是其行體。就能問中，
X45n0753_p0112c12║應推問者能問口業，無厭足者能問之心。此四句中
X45n0753_p0112c13║准問二地，應先勸問，次明諸相成地諸法，後勸無厭。
X45n0753_p0112c14║問則通問諸相得果及成地法，無厭足者亦通此二，
X45n0753_p0112c15║但此文中先明諸相，次勸令問，後明成法。應問之言
X45n0753_p0112c16║兩句成之，從前為言，於初地中諸相得果，應從諸佛
X45n0753_p0112c17║菩薩知識推求請問；從後為文，應從諸佛菩薩知識
X45n0753_p0112c18║推求請問成地諸法無厭足也。相者觀也，得是證也，
X45n0753_p0112c19║果是修行，猶前佛教三漸次也。應從佛下勸之請問，
X45n0753_p0112c20║名佛菩薩為善知識。成地法者所謂信等，是前諸相
X45n0753_p0112c21║得果體也。彼據修義說以為三，此就行體說以為十，
X45n0753_p0112c22║藉斯位立名成地法，地法要故應問無厭。次問二地，
X45n0753_p0112c23║如是第三第四地下問餘八地。第二知中句別有十，
X45n0753_p0112c24║相從為五，法體唯三，依論可知。第三行中菩薩如是，
X45n0753_p0113a01║牒前知也。善起地相總明修行，依知正行故曰善起，
X45n0753_p0113a02║所修地道名為地相。下別顯行，不住意成起行心也。
X45n0753_p0113a03║去心決絕名不住意成，乃至轉入是正行也。以得十
X45n0753_p0113a04║下，第四到也。發趣在此，何故已言行及到乎？然實此
X45n0753_p0113a05║地未行未到，舉終顯此堪行堪到。
X45n0753_p0113a06║第二喻中，先喻初問。問中有二：一能問人，所謂導師，
X45n0753_p0113a07║喻前菩薩。第二正問，喻前正問。於中有二：一為他問，
X45n0753_p0113a08║二自為問。此二之中，皆初明其問之所為，後明正問。
X45n0753_p0113a09║多將人眾向大城者，是為他中問所為也。將人向城，
X45n0753_p0113a10║是後正行。為起此行，是故須問。此問所為，法說中無
X45n0753_p0113a11║喻中義。安應先問下，是為他中正問辭也。問者是其
X45n0753_p0113a12║知行之始，故曰先矣。言道中者，是行處也。道處中間，
X45n0753_p0113a13║是宿處也。此二處中，皆有衰利，故有四句。前法說中，
X45n0753_p0113a14║總舉勸問。喻中，委曲四句辨之。具道已下，是自為中
X45n0753_p0113a15║問所為也。作所應作，是後正行。為作彼行，故應問也。
X45n0753_p0113a16║推求請問，是自為中正問辭也。下喻知中，未發初者，
X45n0753_p0113a17║知之處也。發趣向後，似非初地，是故文中皆言初處。
X45n0753_p0113a18║是導師者，能知人也。乃至知到，是正知也。下喻行中，
X45n0753_p0113a19║未發初處，發行處也。是大導師，起行人也。以智思惟，
X45n0753_p0113a20║起行解也。具資粮者，起行因也。正導人者，是正行也。
X45n0753_p0113a21║下喻到中，乃至得到，正明到也。於嶮免難，到之益也。
X45n0753_p0113a22║自他無憂，彰到利益。
X45n0753_p0113a23║第三合中，初先合問，菩薩如是合能問人，善知已下
X45n0753_p0113a24║合前正問。於中有二：一合為他，二合自為。他中先合
X45n0753_p0113b01║問之所為，然上喻中但舉後行明問所為，今此通舉
X45n0753_p0113b02║知之與行明問所為。善知障治乃至善知如來地法，
X45n0753_p0113b03║玄舉後知明問所為。知中十句舉初舉後，越其中間
X45n0753_p0113b04║故言乃至。欲將已下玄舉後行明問所為。具福德者
X45n0753_p0113b05║功德莊嚴，法從喻名說為資糧。善擇慧者智慧莊嚴，
X45n0753_p0113b06║言欲將者對後正行，彰己欲作行專為物，名將眾生
X45n0753_p0113b07║向薩婆若，法從喻稱說之為城。未發已下合為他中
X45n0753_p0113b08║正問辭也。應問地道是行處也，應問道處是成處也，
X45n0753_p0113b09║各有障治故有四句。具大已下合自為中問之所為，
X45n0753_p0113b10║從諸佛下合自為中正問辭也。下合知中，未發初處
X45n0753_p0113b11║合知處也，是菩薩者合知人也，善知障等合正知也。
X45n0753_p0113b12║下合行中，言未發者合欲行處，言菩薩者合行人也，
X45n0753_p0113b13║慧分別者合起行解，具德慧者合起行因，如食具等
X45n0753_p0113b14║將一切下合正行也。下合到中，乃至令住合其到也，
X45n0753_p0113b15║不為已下合到利益也。
X45n0753_p0113b16║是故已下，是第四段，結勸之文。言是故者，是發趣果
X45n0753_p0113b17║能趣所行到佛果故。常應懃修諸地業者，此發趣果
X45n0753_p0113b18║能趣所行，與後九地為本業也。勝智本者，此之發趣
X45n0753_p0113b19║堪任到果，與佛勝智為本行也，亦可與彼十地勝智
X45n0753_p0113b20║為本行矣。以此發趣諸地家業勝智家本，故應不倦
X45n0753_p0113b21║勤修習之。
X45n0753_p0113b22║上來正明發趣果竟。是名已下，大段第二、總結地相。
X45n0753_p0113b23║說地未竟何故已結？以此地中行修之窮據斯已結，
X45n0753_p0113b24║後餘二果是初住來果報利益，非是此地行修之窮，
X45n0753_p0113c01║故此結竟然後別論，諸地例爾。
X45n0753_p0113c02║論中但解法、喻二文，結合不釋。法、說之中，有問、有知、
X45n0753_p0113c03║有行、有到，但解、問、知，行、到不論。就解、問中，相者牒經。
X45n0753_p0113c04║隨諸地中障及治者，立障、立治，階別十地，故名為相。
X45n0753_p0113c05║對彼地實，說為相矣。此相即是觀漸次法。雖即是觀，
X45n0753_p0113c06║義有左右，論其觀義，舉障顯治。若論相、義，障、治俱是。
X45n0753_p0113c07║得者牒經。證出世者，是證漸次。果者牒經。因證得世、
X45n0753_p0113c08║出世智者，修行漸次，依證而成，故曰因證。所起功德，
X45n0753_p0113c09║名為世間，智名出世。此三是其修義差別。成地牒經。
X45n0753_p0113c10║謂信等者，成地行體，舉信等取餘九行也。為滿彼者，
X45n0753_p0113c11║釋問無厭。為欲滿彼諸相得果成地法故，應問無厭。
X45n0753_p0113c12║亦可為滿，解釋後知。為滿向前諸相得果成地法故，
X45n0753_p0113c13║須知障、治。乃至須知入如來地下，明所知，有五舉數，
X45n0753_p0113c14║次列其名。經有十句，論攝為五：初二名觀，觀謂觀解，
X45n0753_p0113c15║猶前相也；次三名得，依前觀解，得證相應，猶前得也；
X45n0753_p0113c16║次有三句，名為增上，成德殊勝，故曰增上，猶前果也。
X45n0753_p0113c17║此前八句，分別為三：第九一句，名為不退，總明前三
X45n0753_p0113c18║不退轉也；第十一句，名為盡至，總明前三學中窮盡
X45n0753_p0113c19║至如來地。即此五種，行修善巧，故名方便。故下論言
X45n0753_p0113c20║成壞善巧、增長善巧，不名能知為方便矣。此之五種
X45n0753_p0113c21║就實通論，地地皆具隨相分別，觀在解行得在初地，
X45n0753_p0113c22║增上在於二地已去，不退在於八地已上，盡至十地
X45n0753_p0113c23║下釋其相。解初觀中初牒章門，次釋，後帖，下重分別。
X45n0753_p0113c24║觀者牒章，障治成壞釋其相也。障對治者是其初句，
X45n0753_p0114a01║成壞善巧是第二句，集成散壞說為善巧。如經下帖，
X45n0753_p0114a02║地障對治帖前句也，地成壞者帖後句也。下重分別。
X45n0753_p0114a03║十種障治名十地者，解初障治凡夫，我等說之以為
X45n0753_p0114a04║十種地障，非謂名地為十種也。治障之解名為十種，
X45n0753_p0114a05║地對治也。障治十故分地為十，是故障治名為地相。
X45n0753_p0114a06║如本分者，返指前文。言次第者，對治初障說為初地，
X45n0753_p0114a07║乃至法雲類亦同然，故云次第。集故成下釋第二句。
X45n0753_p0114a08║集故成者，就前治中一切諸行攝為一行，總故名成。
X45n0753_p0114a09║散故壞者，於一行中具一切行差別名壞。如上所說，
X45n0753_p0114a10║依何身中一切諸行成一厚集，一厚集中備具諸行，
X45n0753_p0114a11║餘行類爾。得牒第二，次顯其相。欲入證始、已入證次、
X45n0753_p0114a12║勝進證滿，下以經帖。增牒第三，次釋其相。行修不頓
X45n0753_p0114a13║初中後別，故分三句，下以經帖。不退方便牒第四門，
X45n0753_p0114a14║經帖可知。盡至方便牒第五門，次釋其相。菩薩地盡
X45n0753_p0114a15║釋其盡也，入如來地釋其至也，經帖可知。
X45n0753_p0114a16║次解喻文。但釋初問，餘皆不論。然彼問中句別有二：
X45n0753_p0114a17║一、能問人，二、明正問。今解正問，不釋問人。問中有二：
X45n0753_p0114a18║一、為他問，二、自為問。此二之中各有兩句，皆初明其
X45n0753_p0114a19║問之所為，後明正問。然今論家分為他中問之所為，
X45n0753_p0114a20║一處別解他中正問；自中所為，一處解釋自中正問，
X45n0753_p0114a21║略而不辨。言如導師乃至向城，舉為他中問所為也。
X45n0753_p0114a22║令得正行，解釋將意，為令捨邪正修行故。二、方便下，
X45n0753_p0114a23║解釋經中為他正問及自為中問之所為，有二：舉數。
X45n0753_p0114a24║不迷已下，列名解釋。舉經對顯不迷道者，釋為他中
X45n0753_p0114b01║正問言也。由問知故，所以不迷。次釋，後帖。言資具者，
X45n0753_p0114b02║釋自為中問之所為。福智助道，名為資具。經對可知。
X45n0753_p0114b03║攝報果中，初問起發。經中有二：一、在家果，二、出家果。
X45n0753_p0114b04║在家有二：一、上勝身，謂閻浮王常護正法，問此王位
X45n0753_p0114b05║為是實報？為是應作？釋曰：不定從彼內善願力起故，
X45n0753_p0114b06║得說為實；隨物所見，亦得云應。應用眾多，非局在茲，
X45n0753_p0114b07║為階地相，且論斯耳。良以所作事別非一，故云多作，
X45n0753_p0114b08║不言純也。二、能以施攝取生下，是上勝果，謂依王報
X45n0753_p0114b09║起勝行也。於中有二：一、自分行；二、為首下，勝進之願。
X45n0753_p0114b10║行中復二：一者、利他；二、是福下，明其自利。前利他中，
X45n0753_p0114b11║先以巧施攝物除慳，後以四攝錄物起道。四攝之中
X45n0753_p0114b12║自有布施，何須在先別明施乎？釋言：前施是同利攝，
X45n0753_p0114b13║自行布施令他學已；後四攝中布施之者是布施攝，
X45n0753_p0114b14║以財施貧令其附道。有斯異故，理須別論。若前布施
X45n0753_p0114b15║是同利者，同利中收，何須別論？以其布施是此地中
X45n0753_p0114b16║別地行故。前中有二：一、明巧攝，大施除慳；二、常行下，
X45n0753_p0114b17║明其常攝，恒施無盡。就自行中是諸福者，牒前利他；
X45n0753_p0114b18║不離念下，顯成自利。斯乃菩薩行之巧也。前明利他，
X45n0753_p0114b19║以其自捨攝物離慳；今明自利，以化他行不離諸念
X45n0753_p0114b20║用成自益。此十一句猶是經中六念心也。何者六念？
X45n0753_p0114b21║所謂念佛、念法、念僧、念戒、念施及與念天。此十一中，
X45n0753_p0114b22║初二是彼前二念攝，次二是彼念僧所攝，次三是彼
X45n0753_p0114b23║念戒、念施二念所攝。六中略故，但念戒、施；此中廣故，
X45n0753_p0114b24║通念一切。後四是彼念天所攝。
X45n0753_p0114c01║勝進願中，有十二句：前七自行，後五外化，至論分別。
X45n0753_p0114c02║出家果中，句別有三：一、出家方便，若欲捨家，出俗心
X45n0753_p0114c03║也；勤行精進，慕道意也。二、於佛法下，正明出家，捨家
X45n0753_p0114c04║出俗，精進求道。三、於一念下，明其所得。經文之中，有
X45n0753_p0114c05║十二句，至論辨釋。
X45n0753_p0114c06║論中，初言攝報，有二：牒以舉數，次列，後釋。釋在家中，
X45n0753_p0114c07║先牒舉數，次釋，後結。在家有二，牒舉數也。上勝身等，
X45n0753_p0114c08║釋其相也。上身列名，王位尊報，名上勝身。閻浮王等，
X45n0753_p0114c09║辨釋其相。解有兩義：一、就其事，舉閻浮王等取餘報，
X45n0753_p0114c10║故名為等；二、就其文，舉初等後，故名為等，所謂等後。
X45n0753_p0114c11║豪貴護法下，以經帖上果列名。依前勝身起行方便，
X45n0753_p0114c12║名上勝果。前護正法，何故不名上勝果乎？理實通是。
X45n0753_p0114c13║但今為顯王威護法，任運能為，行修相微，是故不論。
X45n0753_p0114c14║下釋其相。於中，先解自分之行，後釋勝願。前解行中，
X45n0753_p0114c15║先釋利他，後解自利。釋利他中，初施除慳，後行四攝，
X45n0753_p0114c16║次第釋之。施除慳中，初明巧施，後明常施。今解巧施，
X45n0753_p0114c17║常略不論。善調慳等，略明巧施。次以經帖下，重分別。
X45n0753_p0114c18║大施攝生，重牒經文。自行勸他，彰其巧也。方便善巧
X45n0753_p0114c19║以四攝下，解釋經中四攝文也。下釋自利，文別有四：
X45n0753_p0114c20║一、解不離；二、釋念義；三、解所念佛等差別；四、難解者，
X45n0753_p0114c21║重復分別。初言不離念佛等者，并舉經中不離之言。
X45n0753_p0114c22║舉初不離等，取餘十示現。不離自利益者，解不離義。
X45n0753_p0114c23║彼念佛等是自利益，前利他行不離彼念，即是不離
X45n0753_p0114c24║自利益也。云何不離下，念佛等，宗顯菩薩求佛之心。
X45n0753_p0115a01║求佛心中起利他行，故曰不離。次釋念義。如是諸念，
X45n0753_p0115a02║并舉經中十一句念。於事行已，成敬除妄，正解念義。
X45n0753_p0115a03║前利他行隨事修起，名事中行。行順菩提，名成恭敬。
X45n0753_p0115a04║除妄分別，名除妄想。除妄合道，故名為念。不同妄心
X45n0753_p0115a05║攀緣念也。次釋所念佛、法、僧等，此念略四，牒以舉數。
X45n0753_p0115a06║十一句中，初三為一，次一為一，次三為一，後四為一，
X45n0753_p0115a07║故有四種。次釋其相。上念列名，三寶勝境依之起心，
X45n0753_p0115a08║名為上念。念三寶者，舉經對顯。同法列名，菩薩是己
X45n0753_p0115a09║同行法人，故云同法。念彼能得無上菩提，己亦同然，
X45n0753_p0115a10║名同法念。念諸菩薩，舉經對顯。功德列名，下顯其相。
X45n0753_p0115a11║自他行者，即是經中念菩薩行。行通彼此，故云自身、
X45n0753_p0115a12║他身行也。言自體者，是經文中波羅蜜也。言轉勝者，
X45n0753_p0115a13║是經文中念十地也。求義列名，無上菩提有大義利，
X45n0753_p0115a14║故名為義。念彼是己究竟所求，名求義念。念諸力等，
X45n0753_p0115a15║對經指斥。此是真實究竟故者，嘆以顯勝。當來之果，
X45n0753_p0115a16║實益在己，故名真實；報利窮極，名為究竟。對前上念
X45n0753_p0115a17║非己實德，故說真實；對前所念菩薩行等非究竟故，
X45n0753_p0115a18║明其究竟。以此真實究竟義故，菩薩求之。下重顯前
X45n0753_p0115a19║上念之相。何者，問也。有何不了，為此問乎？前言諸句
X45n0753_p0115a20║不離自益。何者？上念不離自益。念佛法等，舉前類此，
X45n0753_p0115a21║顯成自益。前釋名中，念他諸佛及佛法等，成已當得，
X45n0753_p0115a22║故上論言：如佛所得，我亦當得。以彼類此，其義相似，
X45n0753_p0115a23║故念三寶，得成自益。言念佛者，念當得中第一句也。
X45n0753_p0115a24║此與彼同，說之為等。言念法者，念當得中第二句也。
X45n0753_p0115b01║等如前釋。何故不言念僧等乎？前當得中不言念僧，
X45n0753_p0115b02║是故不論。自下第四、重復顯前第二段中成大恭敬
X45n0753_p0115b03║除妄想義。先解除妄，後釋成敬。言於施、受、財物、菩提
X45n0753_p0115b04║不分別者，就前大施及布施攝，明離妄也。除妄想故，
X45n0753_p0115b05║不生分別；離見愛故，不取著也。如是一切生作已下，
X45n0753_p0115b06║就前愛語、利行、同事，明除妄想。作者，不著不取能攝
X45n0753_p0115b07║境界，不著不取所攝作事，不著不取攝行愛語等事
X45n0753_p0115b08║果報，不著不取菩提、迴向菩提，釋成恭敬。
X45n0753_p0115b09║勝進願中句別十二，前七自利、後五利他。先解自利，
X45n0753_p0115b10║初釋後結。首是頭首，佛德尊高故名為首。自利總也，
X45n0753_p0115b11║勝之與大首中之別。言勝首者，德體殊勝故名為勝，
X45n0753_p0115b12║首中開出故云勝首。光明德者，德體清淨離垢障也。
X45n0753_p0115b13║言大首者，寄對顯勝形餘高出故名為大，此亦是其
X45n0753_p0115b14║首中開出故名大首。獨無二者，釋顯其相。下就勝大
X45n0753_p0115b15║各分二門：勝二舉數，妙者列名，智自在者智德勝也。
X45n0753_p0115b16║微妙列名，離煩惱者斷德勝也。大二舉數，上者列名，
X45n0753_p0115b17║據佛望下說佛為上無等釋也，非餘能齊故曰無等。
X45n0753_p0115b18║無上列名，就下望佛說佛無上無過釋也。顯自體者，
X45n0753_p0115b19║總結前七自行德也。利他五中初言導者，令他入教，
X45n0753_p0115b20║於阿含中分別法義顯其相也。法是教法，義是教旨。
X45n0753_p0115b21║言正說者，如向教義正為他說。下之四句令他入證，
X45n0753_p0115b22║於中初將令他除障成就斷德，後三證法成就智德。
X45n0753_p0115b23║智有始終故分為三：始教令得出世正道說之為師，
X45n0753_p0115b24║次令眾生究竟學位說名為尊，此略不釋；終能使彼
X45n0753_p0115c01║滿足佛德，說為一切智智依止。大菩提化顯其相也。
X45n0753_p0115c02║一切智人所有智慧名大菩提，用此化他令他依己
X45n0753_p0115c03║得一切智，故名一切智智依止。上來廣釋，是名在家
X45n0753_p0115c04║第三總結。
X45n0753_p0115c05║出家果中，經有三句：一、出家方便；二、正出家；三、明所
X45n0753_p0115c06║得。今釋第三，前二不論。復次，出家禪定、勝業，總明所
X45n0753_p0115c07║得。禪謂四禪，定者所謂四無色定。依此所起百三昧
X45n0753_p0115c08║等，名為勝業。今取禪定所起勝業為出家果，不取禪
X45n0753_p0115c09║定。何故如是？今寄百數，階別初地。禪唯四禪，定唯四
X45n0753_p0115c10║空，不滿百數，是以不取。三昧等多，得有百數，故偏取
X45n0753_p0115c11║之。勝業二下，別明所得。勝業二種，牒以舉數。經中合
X45n0753_p0115c12║有十二句文，初句是其作用之本，獨以為一；後十一
X45n0753_p0115c13║句起用差別，合之為一，故有二種。三昧勝下，列名辨
X45n0753_p0115c14║釋。三昧列名。於一念下，舉經對顯。三昧自在，釋其相
X45n0753_p0115c15║也。三昧所作，列其名字。後十一句依三昧起，是故名
X45n0753_p0115c16║為三昧所作。見百佛等，舉經對顯。以得三昧，於十方
X45n0753_p0115c17║下，辨釋其相。於中經文有十一句，分為三對：自利、利
X45n0753_p0115c18║他。初有六句，以為一對：前二自利，後四利他，此行之
X45n0753_p0115c19║始。次有兩句，復為一對：初句自利，後句利他，此行之
X45n0753_p0115c20║次。下有三句，復為一對：初句自利，後二利他。此行之
X45n0753_p0115c21║終，以得三昧，舉前起後。三昧用本，以得是故，能有所
X45n0753_p0115c22║作。於十方佛及佛所加修智慧者，是初自行。見於百
X45n0753_p0115c23║佛，從彼聽法，故言於彼十方諸佛修智慧也。能於百
X45n0753_p0115c24║佛神力所加諸菩薩所聽受正法，是故說言及佛所
X45n0753_p0116a01║加諸菩薩所修習智慧，如金剛藏為佛所加說地法
X45n0753_p0116a02║等。次後四句，利他行中，初動世界，遙化令信；餘之三
X45n0753_p0116a03║句，身往授道。能入、能照、能教化者，并舉經文。往至是
X45n0753_p0116a04║初能入百界，及見第二能照百界，正化第三能化百
X45n0753_p0116a05║界。此初對竟。能住已下，是第二對。住壽牒經。攝勝生
X45n0753_p0116a06║者，百劫之壽增長自行。能知牒經。化諸眾生離惡首
X45n0753_p0116a07║者，是利他行。說善惡道，彰利他相。入者牒經。增自慧
X45n0753_p0116a08║者，自行成也。思惟種種法門義者，釋增慧也。所入百
X45n0753_p0116a09║門，名為種種；智解順入，名曰思惟。下二利他。變身為
X45n0753_p0116a10║百，示百眷屬，牒舉經文。作多益者，百眷屬也。速疾行
X45n0753_p0116a11║者，變身百也。百身起彼利他之行，是故速疾。初地已
X45n0753_p0116a12║上，入佛境界，所為無量，非局限數，為別地故，且論百
X45n0753_p0116a13║矣。
X45n0753_p0116a14║願智果中初問起發，經中有三：初總明願力自在勝
X45n0753_p0116a15║上，第二願力過此數下釋前勝上，三示種種下轉釋
X45n0753_p0116a16║過數。此三之中下論但釋第三段也。言願力者，所謂
X45n0753_p0116a17║菩薩內證願力。言自在者，智用自在。言勝上者，返指
X45n0753_p0116a18║前說出家果中百三昧等以之為上，前階地相以百
X45n0753_p0116a19║為數，今就實德作用廣多，故云勝也。言以願力示過
X45n0753_p0116a20║此者，略顯勝相，名前所說百三昧等以為此數，願力
X45n0753_p0116a21║示現廣多無量，不同前百名過此數。示種種下轉復
X45n0753_p0116a22║顯前過此數義，於中有三：初示種種總舉神通，或身
X45n0753_p0116a23║已下別明神通，有十一句所現不定，是故言或。是諸
X45n0753_p0116a24║通下總結廣多顯過前數。是諸神通不可知者，行合
X45n0753_p0116b01║法界德用無邊，隨所為作皆不可知。此三段中下論
X45n0753_p0116b02║但釋第二別文，初總後結，易解不釋。
X45n0753_p0116b03║論中，初言於中身者，牒或身也。言行本者，作用依身，
X45n0753_p0116b04║說身為本。所依故者，釋成本義。依身有光及神通者，
X45n0753_p0116b05║此解或光或神通也。光謂身光及智光等，通謂幻通、
X45n0753_p0116b06║如意通等。所言依光有天眼者，此釋或眼。光明能照，
X45n0753_p0116b07║故有眼也。言有天眼見前境者，解或境也。眼及見境，
X45n0753_p0116b08║皆依光耳。言一切眼有五種者，因說天眼，乘明五眼。
X45n0753_p0116b09║五眼之義，廣如別章，此應具論。下有六句，依通所現。
X45n0753_p0116b10║依神通者，牒上通也。有聲行嚴及加等者，依前起後。
X45n0753_p0116b11║經有六句，舉前四句，等五信業，故說為等。下別釋之。
X45n0753_p0116b12║六中，初一是其口業，中四身業，後一意業。或音聲者，
X45n0753_p0116b13║牒或音聲。應彼說者，善解方言，隨他說也。身中行者，
X45n0753_p0116b14║牒前或行。言遍至者，飛行神通，遊涉十方，赴感為化。
X45n0753_p0116b15║言莊嚴者，牒或莊嚴。種種現者，量物所宜，現種種身，
X45n0753_p0116b16║如觀世音雜變巧化，名曰莊嚴。加牒或加。神通加者，
X45n0753_p0116b17║加彼所化，令堪聞法，如上請中加眾等也。信牒或信。
X45n0753_p0116b18║依三昧門現通力者，起種種化。隨信益者，隨諸眾生
X45n0753_p0116b19║信樂不同而與益也。問曰：此句與前莊嚴有何差別？
X45n0753_p0116b20║彼前莊嚴，量物所宜，隨現何身，不為神變。今此廣現
X45n0753_p0116b21║無量變化，有斯異也。下意業中，業牒或業。依慧所攝
X45n0753_p0116b22║陀羅尼門現說法者，說己所知，利益眾生，成就化業，
X45n0753_p0116b23║故名為業。以說自己心行教化，故名意業。一切地有
X45n0753_p0116b24║因體果者，以此地中諸相得果，類後皆然。因是相也，
X45n0753_p0116c01║體是得也，果還果也。言應知者，應知此三通一切地。
X45n0753_p0116c02║離垢地者，論言：離起誤心犯戒煩惱垢等，清淨戒具
X45n0753_p0116c03║名離垢地。明除煩惱永拔惡業，戒體清淨名離垢地。
X45n0753_p0116c04║釋此地中論文有三：一辨地相，二科經文，三隨文釋。
X45n0753_p0116c05║前辨相中已證正位，牒前起後。前初地中契合真道
X45n0753_p0116c06║名證正位，返牒前證說之為己。依出世道因前起後，
X45n0753_p0116c07║名前證位以為出道。依前出道起二地上修道行德，
X45n0753_p0116c08║故名為依。因清淨戒說二地者，正顯地相。彼修道中
X45n0753_p0116c09║離惡為初，因彼離惡清淨戒行，說為第二離垢地也。
X45n0753_p0116c10║淨有二下，第二科文，有二舉數。然諸地中廣略不同，
X45n0753_p0116c11║初地十地同分為八，此地為二，三四九地並為四分，
X45n0753_p0116c12║五地六地俱為三分，第七一地分為五分，八地分七，
X45n0753_p0116c13║此乃論者解釋之法。各隨一儀發起自體，是列名也。
X45n0753_p0116c14║趣地方便生後地中三聚淨戒，名發起淨。三聚淨戒
X45n0753_p0116c15║地中正行，名自體淨。第三釋中先解發起。初牒前門
X45n0753_p0116c16║舉經總對，依前正證起此戒心，合理不邪說之為直。
X45n0753_p0116c17║經中有三：初結前舉後勸修趣入。已具初地是結前
X45n0753_p0116c18║也，欲得第二是舉後也，當生十心勸修趣入。二何等
X45n0753_p0116c19║下列其十名。三生十心得入已下結行功能。能入離
X45n0753_p0116c20║垢
X45n0753_p0116c21║論中先總解十直心為發起義，後隨文釋。十直心者，
X45n0753_p0116c22║舉初總文。依戒直心、性戒成就、自然行者，解發起義。
X45n0753_p0116c23║此十起後自體淨中三種淨戒，是故名為淨戒直心。
X45n0753_p0116c24║又此十中持戒離過，是故亦名淨戒直心。後正持戒
X45n0753_p0117a01║依此心起，故名為依。性戒成者，是自體中律儀戒也。
X45n0753_p0117a02║隨所應作自然行者，是自體中攝善、攝生二種戒也。
X45n0753_p0117a03║依此直心起彼性戒，所作自然，故名直心為發起淨。
X45n0753_p0117a04║彼律儀戒久習今成，任性離過，名性戒成。攝善、攝生
X45n0753_p0117a05║行數眾多，不可別舉，是故通言隨所應作，久習今成，
X45n0753_p0117a06║任運能起，名自然行。前言性成，此言自然，文綺互耳。
X45n0753_p0117a07║次釋其文。直心有九，就總開別。下列其名，次第辨釋。
X45n0753_p0117a08║九中初七是律儀戒，次一攝生，後一攝善。就前七中，
X45n0753_p0117a09║初二行體，後五行修。就行體中，初柔濡心，心體柔濡；
X45n0753_p0117a10║後調柔心，緣中自在。柔濡列名，心體清淨，離於剛礦，
X45n0753_p0117a11║說為柔濡。初直心中開此柔濡，將總名別，故云直心。
X45n0753_p0117a12║下諸句中，直心類爾。共喜樂意，持戒行者，柔濡之心，
X45n0753_p0117a13║遠離瞋惱，名喜樂意。所持戒行，依此心起，故名為共。
X45n0753_p0117a14║良以瞋惱，多起犯戒，故持戒行，共喜樂也。調柔列名，
X45n0753_p0117a15║自在力者，解調柔義，所作無礙，名為自在。不為惑牽，
X45n0753_p0117a16║說之為力。持戒不雜，明調柔能。性善持戒，離惡業也。
X45n0753_p0117a17║煩惱不雜，離業因也。尚無微雜，寧有令汙？自下五句，
X45n0753_p0117a18║明行修中，初三自分，後二勝進。前中初句，修戒方便；
X45n0753_p0117a19║第二一句，戒成離相；第三成己，緣不能壞。善直列名，
X45n0753_p0117a20║諸根調順，故名為善。下釋其相。守根不誤，是法說也。
X45n0753_p0117a21║守護根者，護戒方便，六根如門，能通塵賊，損壞戒財，
X45n0753_p0117a22║故以念慧防禁名守。念堅守境，慧能分別，故用此二，
X45n0753_p0117a23║守攝根門。不誤犯者，戒體完具，故重誤輕。輕尚不犯，
X45n0753_p0117a24║何況重者？以顯業迹，畢竟不行。准驗此文，判知第二
X45n0753_p0117b01║邪行之障，二地前斷，方入二地；非二地上，方始斷除。
X45n0753_p0117b02║如馬性調，借喻顯示。久習性調，自然離過，故如良馬。
X45n0753_p0117b03║寂滅列名，戒成離相，故云寂滅。下釋其相。調伏柔濡，
X45n0753_p0117b04║對治成也。調濡兩義，不異前釋。不生高心，明離過也。
X45n0753_p0117b05║得戒實相，心無取執，故不自高。真直列名，妄緣不壞，
X45n0753_p0117b06║故名為真。下釋其相，能忍惱者，能忍苦惱，堅持戒也。
X45n0753_p0117b07║如金喻顯，如世真金，燒打磨等，不能變改，真心如是。
X45n0753_p0117b08║下勝進中，初句明其始心不雜，後句明其終無異求。
X45n0753_p0117b09║不雜列名，勝修未成，喜雜餘過，菩薩善修，故能不雜。
X45n0753_p0117b10║下釋其相，所得不厭，舉前自分，以不厭故，能求勝進。
X45n0753_p0117b11║言依淨戒，更求勝者，依前自分，求勝進也。樂寂靜者，
X45n0753_p0117b12║正明不雜，勝修未成，必託靜緣，若近四眾，喜生雜染，
X45n0753_p0117b13║污其淨戒，故明樂靜。不悕列名，持戒求佛，心無異為，
X45n0753_p0117b14║故曰不悕。不願諸有勢力自在，釋其相也。三有之中，
X45n0753_p0117b15║天王人王，自在果報，名為諸有勢力自在。觀過棄捨，
X45n0753_p0117b16║所以不願。上來律儀，勝心攝生，利他之意，超餘二乘，
X45n0753_p0117b17║故名為勝。為利不斷，釋其相也。願常在世，攝化眾生，
X45n0753_p0117b18║是故不斷三有願也。大心攝善，隨順有果，明攝功德。
X45n0753_p0117b19║而不染著，攝智慧也。
X45n0753_p0117b20║自體淨中，文別有四：一、牒以舉數，二、列，三、名。離戒淨
X45n0753_p0117b21║者，是律儀戒，離殺等過，故名離戒。攝善戒者，十善道
X45n0753_p0117b22║法，順益名善，要期納善，離不攝過，名攝善戒。利生戒
X45n0753_p0117b23║者，眾多生死，名曰眾生，以道潤彼，稱曰利生，防不利
X45n0753_p0117b24║過，名利生戒。此三猶是地持論中三聚戒也。三聚之
X45n0753_p0117c01║義，廣如別章，此應具論。
X45n0753_p0117c02║三、對文指斥。就離戒中，先牒前門；謂十善下，對文指
X45n0753_p0117c03║斥。亦名正受，轉名顯示。此正所受離過之法，故云正
X45n0753_p0117c04║受。攝善戒中，先牒前門，於律儀為上，辨勝過劣。律儀
X45n0753_p0117c05║離過，未能集善，所以為下。今依離惡，更能集善，故名
X45n0753_p0117c06║為上。作是思下，對文指斥。攝生戒中，先牒前門，於攝
X45n0753_p0117c07║善為上，辨勝過劣。前雖自善，未能益他，此能兼益，故
X45n0753_p0117c08║名為上。作是念下，對文指斥，舉經不盡。下攝生中，文
X45n0753_p0117c09║別有五：一、智，二、願，三、行，四、集，五者、集果。然今文中言
X45n0753_p0117c10║作是念：我離不善，舉彼願文；乃至尊心超行，舉集。初
X45n0753_p0117c11║智後果，略而不舉。何故如是？有人釋言：翻譯者誤，亦
X45n0753_p0117c12║可如此。又解：非誤。初智一門，牒前自知，非正利他，所
X45n0753_p0117c13║以不舉。集果是其地中滿足，為別正住，異於地滿，故
X45n0753_p0117c14║不舉之。
X45n0753_p0117c15║第四廣中先解律儀，次釋攝善，後辨攝生。就此三中，
X45n0753_p0117c16║律儀攝善同離殺生乃至正見。云何得分律儀攝善？
X45n0753_p0117c17║釋有兩義：一同體義分，離過義邊說為律儀，取其順
X45n0753_p0117c18║理能益義邊判為攝善。二隱顯相成，前律儀中有止
X45n0753_p0117c19║有作，因離果離是其止行，對治離者是其作行，舉作
X45n0753_p0117c20║助止說為律儀。攝善戒中亦有止作，舉止助作說為
X45n0753_p0117c21║攝善。就律儀中大判有二：第一明其性戒成就頓離
X45n0753_p0117c22║諸過，第二日夜常護已下畢竟護持常能不犯。前中
X45n0753_p0117c23║初明自性成就，離殺已下頓離諸過。然離有三：一要
X45n0753_p0117c24║期離，謂諸凡夫；二方便離，所謂二乘；三自體離，謂諸
X45n0753_p0118a01║菩薩。契窮實性自體無染，名自性成。體離難彰，故離
X45n0753_p0118a02║殺下寄對以顯。前性成者是本分中清淨戒具，後離
X45n0753_p0118a03║殺等是本分中能離誤心犯戒垢等。自性成者，釋有
X45n0753_p0118a04║兩義：一就教行，久習今成名自性成；二就證行，自體
X45n0753_p0118a05║清淨名自性成。離殺盜等順益名善，起作稱業，能通
X45n0753_p0118a06║曰道。下離過中應先廣解業道之義，然後釋文。
X45n0753_p0118a07║就離殺中，初總、後別。離殺，總也。眾多生死，名曰眾生；
X45n0753_p0118a08║隔絕相續，說之為殺。捨棄下，別。
X45n0753_p0118a09║論中，初舉性成十善及總離殺一處辨釋。說十善道，
X45n0753_p0118a10║牒前性成十善業道。離殺生者，牒總離殺。示遠離者，
X45n0753_p0118a11║釋離殺生，寄對除殺，顯其體離。利益勝者，解前十善，
X45n0753_p0118a12║自性善成，名為利益。下釋餘別。先牒舉數，次列三名。
X45n0753_p0118a13║舉經對顯。因離列名，離殺因緣。如經已下，舉經對顯。
X45n0753_p0118a14║治離列名，離過善行。如經已下，舉經對顯。果離列名，
X45n0753_p0118a15║正離殺業。如經已下，舉經對顯。有二因下，隨文廣釋。
X45n0753_p0118a16║解因離中，先牒前門。下釋有四：一、就因舉數；二、列因
X45n0753_p0118a17║名；三、廣釋因離，舉經彰離；四、牒以總結。殺因有二，是
X45n0753_p0118a18║舉數也。受畜起因，是列名也。刀杖等事，畜能成殺，名
X45n0753_p0118a19║受畜因。此乃是緣，通名為因。貪等煩惱能起殺業，名
X45n0753_p0118a20║為起因。二俱名因，兩皆能起。但彼煩惱起殺義強，故
X45n0753_p0118a21║與起名。下釋二因，舉經彰離。解畜因中，句別有三：一、
X45n0753_p0118a22║明畜因，有二：舉數，刀杖列名。刀斫杖打，釋以顯過，彰
X45n0753_p0118a23║為因義。二、如經下，舉經彰離。三、乃至呪下，因前所說，
X45n0753_p0118a24║乘明遠離一切殺因。解起因中，文別有四：一、明殺因，
X45n0753_p0118b01║有二：舉數，貪瞋列名。貪瞋癡等俱能起殺，以何義故
X45n0753_p0118b02║不說癡因？起殺之癡必是邪見，邪見難遣，非治不離。
X45n0753_p0118b03║是故下，就對治離中明離癡殺，故此不論。為財下，釋。
X45n0753_p0118b04║偏解貪因，瞋殺相顯，略不解釋。貪殺相隱，故此釋之。
X45n0753_p0118b05║為財利者，此明貪心。造惡業者，因貪起殺。沒命無悔，
X45n0753_p0118b06║明無慚愧。貪心盛故，乃至自身沒命無悔。上來第一、
X45n0753_p0118b07║明其殺因。二、對治下，舉經彰離。三、為貪下，明惱亂因。
X45n0753_p0118b08║四、對治下，舉經彰離。前明慚愧遠離正殺，此有憐愍
X45n0753_p0118b09║離籠繫等，故名具足。上來第三、廣明因離。離此二下，
X45n0753_p0118b10║牒以總結。離畜起因，名離二因。具斯兩離，故名因離。
X45n0753_p0118b11║對治離中，文別有五：一、牒舉數，二、列名辨釋，三、以經
X45n0753_p0118b12║帖，四、就對治釋成離義，五、解經中眾生之言。治離有
X45n0753_p0118b13║二：牒、舉數也。安穩已下，列名辨釋。安穩列名。欲以善
X45n0753_p0118b14║法授與眾生，令離厄怖，名安穩心。於一切下，釋其相
X45n0753_p0118b15║也。於生作益，總明安穩。以善化下，別明安穩。令住善
X45n0753_p0118b16║道，人天因也。涅槃因者，三乘因也。慈心列名，與樂名
X45n0753_p0118b17║慈。令得已下，釋顯其相。令得人天與世間樂，涅槃果
X45n0753_p0118b18║者與出世樂。如經下，帖。安穩帖前，慈心帖後。一切眾
X45n0753_p0118b19║生，前未解釋，非是帖前，乘勢舉來。於因果下，是第四
X45n0753_p0118b20║段、就治明離。於中，初、先牒前對治，就以彰離。於因果
X45n0753_p0118b21║中不顛倒求，牒前對治。前安穩心授人善因，故於因
X45n0753_p0118b22║中不顛倒求；前者慈心授人樂果，故於果中不顛倒
X45n0753_p0118b23║求。離愚癡心殺生祭等，就治明離。以於因中不顛倒
X45n0753_p0118b24║故，終不殺生以為樂因；以於果中不顛倒故，亦不殺
X45n0753_p0118c01║生而求樂果，故離癡心殺生祭祠。治即名離，名對治
X45n0753_p0118c02║離，牒以結之。言對治者，牒前對治。即名離者，牒離癡
X45n0753_p0118c03║殺，即彼對治名離殺也。故名治離，結成上門。彼能離
X45n0753_p0118c04║下，重復釋之。謂彼對治能離癡殺，故名治離。自下第
X45n0753_p0118c05║五、解向對治經文之中眾生之言。言眾生者，牒向對
X45n0753_p0118c06║治經文之中眾生言也。示非常斷，解眾生義。隨命根
X45n0753_p0118c07║下，釋非常斷。隨命因緣，解非常也。常住之法不從因
X45n0753_p0118c08║生，命由因生，是故非常。命根因緣，論釋不同。若依成
X45n0753_p0118c09║實，現在色心不絕名命，過去之業能生現命，名為命
X45n0753_p0118c10║根。根望現命能生能成，故曰因緣。眾生隨彼命根因
X45n0753_p0118c11║緣得現壽命，所以非常。若依毗曇，別有非色非心之
X45n0753_p0118c12║命，能令色心不斷絕故，名為命根。過業煩惱與現命
X45n0753_p0118c13║根作因緣故，名命因緣。果順因起，故說為隨。隨因緣
X45n0753_p0118c14║故，現得壽命，是故非常。依業煩惱未來生者，釋非斷
X45n0753_p0118c15║也。斷則不續，業與煩惱是未來世命根因緣，依此生
X45n0753_p0118c16║彼，是故非斷。
X45n0753_p0118c17║果行離中，句別有四：初、牒舉數；二、列名辨相。微細列
X45n0753_p0118c18║名，念害釋也；麤重列名，身害釋也；三、如經下，舉經彰
X45n0753_p0118c19║離；四、麤有五下，就麤分別，具殺因緣。依餘經論，殺有
X45n0753_p0118c20║四緣：一、是眾生；二、眾生想；三者、殺心；四、斷相續。今初
X45n0753_p0118c21║緣中，離分為二：初、言身者，簡自取他所殺之體，名為
X45n0753_p0118c22║身也；二、言事者，簡異非情，明可殺事；三、言想者，知是
X45n0753_p0118c23║眾生；四、言行者，故起殺心，思心起殺，故名為行；五、言
X45n0753_p0118c24║體者，殺業正體。
X45n0753_p0119a01║離盜經中，離盜是總。非理侵奪，名之為盜。斷除名離，
X45n0753_p0119a02║餘者是別。
X45n0753_p0119a03║論：先舉數，次列三名，後廣辨釋。因離牒初資生不足，
X45n0753_p0119a04║明其盜因。由財不足，起於盜業，故說為因。貪等煩惱
X45n0753_p0119a05║能起諸業，今此何故不論為因，乃以資生不足為因？
X45n0753_p0119a06║然諸業因有共、不共。諸業皆用貪等為因，名之為共；
X45n0753_p0119a07║殺中用彼畜力、杖等，以之為因；盜中資生不足為因；
X45n0753_p0119a08║婬中自妻不足為因，名為不共。彼共因者，殺中舉竟，
X45n0753_p0119a09║餘類可知，並更不論。不共各異，業業須辨。資生不足
X45n0753_p0119a10║是盜別因，所以明之。此治已下，舉經彰離。初地已上
X45n0753_p0119a11║得無盡財，故曰常滿。又亦知足有餘名滿。治舉第二，
X45n0753_p0119a12║下釋其相。所謂布施正出治體，己財尚捨，焉有偷盜？
X45n0753_p0119a13║於自資下，釋論會經。若使布施為對治者，經中何不
X45n0753_p0119a14║說其布施，乃言不壞他世財乎？故今釋言：於自資生
X45n0753_p0119a15║捨而不著，以無貪故，不壞當財。故經說言不壞他財。
X45n0753_p0119a16║當得大財，故言不壞。如經下，帖。下釋果離，文別有三：
X45n0753_p0119a17║一、舉二數；二、列兩名。盜重名麤，盜輕稱細。殺、婬二業
X45n0753_p0119a18║於他眾生正報處起，成業皆重。以斯義故，心念為細，
X45n0753_p0119a19║身事為麤。盜對外財，物含輕重，故隨輕重以別麤細。
X45n0753_p0119a20║於此麤細，他若不與，終不自取。三、就麤細五緣分別。
X45n0753_p0119a21║餘處多說四緣成盜：一、是他物；二、他物想；三、起盜心；
X45n0753_p0119a22║四、舉離處。此就初緣分之為二，故有五也。身者，簡自，
X45n0753_p0119a23║明他物體。事簡無情，是他用事。想知他物，言盜心者，
X45n0753_p0119a24║是思心也。體者，正是盜業之體。
X45n0753_p0119b01║離婬經中離婬是總，奸行乖禮名為邪婬，斷除名離。
X45n0753_p0119b02║此地菩薩超出二乘，正亦不為，何故但言離於邪婬？
X45n0753_p0119b03║行實皆離。今據地相，三地已還是世間行，相同凡夫，
X45n0753_p0119b04║故言不邪。就下別中，自足因離，不求治離，他守護下
X45n0753_p0119b05║是果行離。於中有二：一、明菩薩不婬所以；二、不生下，
X45n0753_p0119b06║正明不婬。前有三義所以不作：一者、不正，他守護等；
X45n0753_p0119b07║二者、非時，謂戒所護；三者、非處，所謂非道。非處之言
X45n0753_p0119b08║應置在此，何故後論？為欲舉輕況彼重業，顯明菩薩
X45n0753_p0119b09║一切不為，故在後說。前不正中境別有二：一、是他女；
X45n0753_p0119b10║二、是他妻。文別有三：初、言他護，是他女也；二、他妻者，
X45n0753_p0119b11║他婦妾也；三、姓親下，重顯他護。
X45n0753_p0119b12║論中有三：一、舉三數；二、列三名；第三、解釋。解因離中，
X45n0753_p0119b13║因牒前門，自妻不足，明其因體。對後他世，說現為自，
X45n0753_p0119b14║於現妻色，婬情難前，故云不足。非無妻妾，說為不足。
X45n0753_p0119b15║何故不說煩惱為因，乃說此乎？煩惱共因，不異前釋。
X45n0753_p0119b16║此治已下，舉經彰離。自足妻者，自如前釋，梵行有餘，
X45n0753_p0119b17║故名為足。治牒第二，現行淨故。不求他者，持戒不求
X45n0753_p0119b18║他世之中妻色報也。故經說言：求天五欲，名為菩薩
X45n0753_p0119b19║污辱梵行。如經下，帖果。牒前門下，釋，有三：一、就果舉
X45n0753_p0119b20║數；二、列名辨釋；第三、重牒。對之彰離，有二數也。列名
X45n0753_p0119b21║釋中，微細列名，心中釋也；麤重列名，身中釋也。身相
X45n0753_p0119b22║總解，下別釋之，有三：舉數，次列三名。言不正者，非己
X45n0753_p0119b23║妻妾，菩薩不自受畜妻妾，故常不婬。言非時者，謂修
X45n0753_p0119b24║戒時，菩薩無時不修戒故，究竟不婬。言非處者，謂非
X45n0753_p0119c01║正道，是過麤鄙，永斷不為。下次釋之。解不正中，文別
X45n0753_p0119c02║有三：一、解他女及與他妻相對辨釋；二、解姓親標識
X45n0753_p0119c03║所護；三、重釋前女人之言。前中，初舉共與不共以為
X45n0753_p0119c04║章門。他護共者，是第一門，此乃他女可有彼此同取
X45n0753_p0119c05║之義，故名為共。言不共者，是第二門，是他妻妾匹配
X45n0753_p0119c06║已定，無有彼此共取之理，故云不共。下次釋之。共者，
X45n0753_p0119c07║牒前。他守護者，舉經對顯。不共，牒後。言他妻者，舉經
X45n0753_p0119c08║指斥。如經下，帖。下次解釋姓親標護。先舉經文父母
X45n0753_p0119c09║親族解親護也。姓解姓護，上族非是下姓配匹，故云
X45n0753_p0119c10║姓護。許地解釋標識所護。下以經帖。言女人者，牒前
X45n0753_p0119c11║經中他護女人，直言女得，何故言人？故下釋之。離非
X45n0753_p0119c12║非數，懼濫一切木石女等，以人別之。人謂我、人、眾生
X45n0753_p0119c13║異名，此通諸趣，非局人道。向前解釋他守護竟，何不
X45n0753_p0119c14║即釋至此方論？若不解釋姓親護竟，彰人不顯，故此
X45n0753_p0119c15║釋之。人義易知。言非時者，舉第二門。梵行時者，梵名
X45n0753_p0119c16║為淨，常修淨戒，永不婬也。經帖可知。言非處者，舉第
X45n0753_p0119c17║三門。謂非道者，大便等處。准此論文，非處之言應當
X45n0753_p0119c18║在此，但彼經中舉細況麤，明悉不為，故在後耳。如經
X45n0753_p0119c19║下，帖。自下第三、重牒向前麤細二門，對之彰離。言細
X45n0753_p0119c20║麤者，重牒前門。意業、身業，牒前釋相。意業是前所謂
X45n0753_p0119c21║心中，身業是前謂身相中，二種離故，對之彰離。如經
X45n0753_p0119c22║下，帖。乃至不生念想心者，超麤舉細，故言乃至。此句
X45n0753_p0119c23║帖前離意業也。何況彼此二形從事，帖離身業。此之
X45n0753_p0119c24║一句，舉心況身，尚無心想，何有彼此二形相從作邪
X45n0753_p0120a01║婬事？況非處者，以其正道，況於非處。正道過輕，猶尚
X45n0753_p0120a02║不為，况於非處為重過乎？
X45n0753_p0120a03║
X45n0753_p0120a04║十地義記卷第三末