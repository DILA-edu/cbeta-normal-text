X45n0754_p0152a01║
X45n0754_p0152a02║No. 754
X45n0754_p0152a03║起信論一心二門大意
X45n0754_p0152a04║
X45n0754_p0152a05║楊州　智愷　作
X45n0754_p0152a06║夫一心法界者，非理非事。以非理故，舉體起萬像之
X45n0754_p0152a07║事。以非事故，全體成一味之理。以成一味故，性相平
X45n0754_p0152a08║等，名真如門。以起萬像故，因果差別，稱生滅門。以平
X45n0754_p0152a09║等不異差別之平等故，真如門內亦攝體用因果矣。
X45n0754_p0152a10║以差別不異平等之差別故，生滅門中亦示自體性
X45n0754_p0152a11║淨也。所以二門之中，各攝諸法。然則證斯一心之源
X45n0754_p0152a12║者，不動一身而徧十方之界。入其普門者，無移一念
X45n0754_p0152a13║而窮三企之劫。文殊法王恒居因位，而猶稱覺母。觀
X45n0754_p0152a14║音大士既成果德，而更徊惱界。余幸生東隅，僅會遺
X45n0754_p0152a15║典。雖慨不見佛，而慶聞幽宗。卒下愚之情，括聖上之
X45n0754_p0152a16║跡。作四句之頌，述二門之旨。庶幾懸乎日月，傳乎曠
X45n0754_p0152a17║代矣。則作頌曰：
X45n0754_p0152a18║平等之平等，平等之差別，差別之差別。
X45n0754_p0152a19║一心流轉門，差別之差別，差別之平等。
X45n0754_p0152a20║平等之平等，一心還源義。
X45n0754_p0152a21║釋曰：最初句中，上平等者，是一心法界，諸法之總體。
X45n0754_p0152a22║諸法之中，實貫於二門，以為宗肝。故論云：依一心法，
X45n0754_p0152a23║有二種門：一、心真如門，二、心生滅門。此二種門，各攝
X45n0754_p0152a24║一切世間、出世間法等。又云：心真如者，一法界大總
X45n0754_p0152b01║相法門體也。既總體而平等，故名平等。下平等者，是
X45n0754_p0152b02║心真如門，情、非情之通體，淨、不淨之等。依其一心法
X45n0754_p0152b03║界，舉體寂靜，遠離名言，畢竟平等，更無能、所之差別，
X45n0754_p0152b04║何有性、相之殊異？故論云：是故一切法，從本已來，乃
X45n0754_p0152b05║至畢竟平等，無有變異，不可破壞，唯是一心，故名真
X45n0754_p0152b06║如。既通體而無別，故名平等。問：一心與真如，是有何
X45n0754_p0152b07║異邪？解云：一心法界者，括因果、理事而為中實，是名
X45n0754_p0152b08║一心。心真如門者，因果、理事平等一味，寂名言而為
X45n0754_p0152b09║通體，是名真如。然則一心總理事而非理事，強號之
X45n0754_p0152b10║曰一心矣。真如直爾就理體而寂名言，假名言云真
X45n0754_p0152b11║如矣。
X45n0754_p0152b12║第二句中，上平等者，還真如門也；下差別者，生滅門
X45n0754_p0152b13║中性淨本覺，謂一心法界雖自性不動而隨他動轉，
X45n0754_p0152b14║諸法自體而似各異，不動平等而成差別，譬如水波，
X45n0754_p0152b15║故云差別。故論云：心生滅門者，依如來藏故有生滅
X45n0754_p0152b16║心。又云：自體本覺也。
X45n0754_p0152b17║第三句中，上差別者，生滅門中自體本覺也；下差別
X45n0754_p0152b18║者，生滅門內無明業相等也。謂隨染本覺不失自性
X45n0754_p0152b19║不動，而隨他無明薰動而變成業相、轉相等恒沙萬
X45n0754_p0152b20║像，故云差別。故論云：以依不覺故心動，說名為業。覺
X45n0754_p0152b21║則不動，動則有苦，果不離因故等。又經本云：不思議
X45n0754_p0152b22║薰、不思議變，是現識因等。又有經云：一味藥隨其流
X45n0754_p0152b23║處有種種味等。問：性淨本覺與隨染本覺有何差別？
X45n0754_p0152b24║又隨染本覺與根本不覺亦有何異邪？解云：如來藏
X45n0754_p0152c01║心自性不動義，名性淨本覺；即藏心隨他動之義，是
X45n0754_p0152c02║名隨染本覺；自性動義，名根本無明。譬如濕性之水
X45n0754_p0152c03║是自性不動，不失濕性故；隨風之波是隨他動義，變
X45n0754_p0152c04║動波浪故；其起浪之風是自性動義，能令動水故。一
X45n0754_p0152c05║心之藏亦復如是，自性不動故，從本是佛耳；隨他動
X45n0754_p0152c06║故，猶如凡夫。故證一心源之時，息隨他動之凡愚，成
X45n0754_p0152c07║四智圓明之正覺；依之正覺之智，滅自性動之無明。
X45n0754_p0152c08║如風止時，波即歸水，風是永滅，准思可知。
X45n0754_p0152c09║上來三句明一心流轉義，故第四句結云一心流轉。
X45n0754_p0152c10║本際經云：即此法身流轉五道，名為眾生。又有經偈
X45n0754_p0152c11║云：無明力最大，能動一法界，遍生死等。
X45n0754_p0152c12║第二行最初句中，上差別者，恒沙萬像也。下差別者，
X45n0754_p0152c13║還是自體本覺也。謂此無明所動眾生之心，因本覺
X45n0754_p0152c14║內薰之力，緣佛菩薩善友之力，初信一心之本源，還
X45n0754_p0152c15║起本覺之淨用，故更還云差別之差別。故論云：以此
X45n0754_p0152c16║妄心有厭求因緣故，即薰習真如，自信己性，知心妄
X45n0754_p0152c17║動，無前境界，修遠離法等。
X45n0754_p0152c18║第二句中，上差別者，還是性淨本覺也。下平等者，更
X45n0754_p0153a01║亦心真如門也。謂既信己性之一心，其信心決定，是
X45n0754_p0153a02║名十信位。此十信之位，既起決定之信，依此信故，更
X45n0754_p0153a03║解一心之源，其心解決定，名十解位。此十解之位，既
X45n0754_p0153a04║起決定解，依此解心，發起隨順一心方便之行，其行
X45n0754_p0153a05║決定，名十行位。此十行之位，所修之行，既順一心源，
X45n0754_p0153a06║無所不徧，故以廣大之作意，總攝所修之行，迴向三
X45n0754_p0153a07║處，謂法界理，及諸佛界，并諸眾生界，是名三處。是迴
X45n0754_p0153a08║向決定，名十迴向。以此迴向決定故，成四善根位，決
X45n0754_p0153a09║擇分善。此善根決定，名四善根。以此善根決定故，世
X45n0754_p0153a10║第一心無間，即入初地見道之位，最初隨分，證一心
X45n0754_p0153a11║之性。此一心之性，無所不徧，故名徧滿法界。既無所
X45n0754_p0153a12║不徧，故名平等。故論云：以如實知無前境界，種種方
X45n0754_p0153a13║便，起隨順行等。
X45n0754_p0153a14║第三句中，上平等者，還是心真如門也；下平等者，亦
X45n0754_p0153a15║是一心法界也。謂既見道之位，初證一心之性，漸次
X45n0754_p0153a16║修遠離之法，還到金剛之位。三企之行，窮一念之間，
X45n0754_p0153a17║圓智斯起，無明即滅，成自然業，起不思議用，是名究
X45n0754_p0153a18║竟覺。是究竟覺，名始覺佛。斯則究竟覺一心理故，始
X45n0754_p0153a19║覺之智還同本覺。既以始本無二，故冥合真如，寂靜
X45n0754_p0153a20║一味。故論云：以始覺者，即同本覺。又云：而實無有始
X45n0754_p0153a21║覺之異，以四相俱時而有，皆無自立，本來平等，同一
X45n0754_p0153a22║覺故。既本覺智冥合真如，法界一相，無能所殊，還盡
X45n0754_p0153a23║一心之源，得徧滿之身，是名一法身。斯一大法身，窮
X45n0754_p0153a24║十方而無不徧，亘三世而無不到，一切眾生常見而
X45n0754_p0153b01║不知。故朝夕唱云：敬禮常住三寶。故大經云：十方諸
X45n0754_p0153b02║世界，一切群生類，普見天人尊，清淨妙法身。又云：無
X45n0754_p0153b03║盡平等妙法界，悉皆充滿如來身，無取無記永寂靜，
X45n0754_p0153b04║為一切歸故出世。又此論云：離念相者，等虗空界，無
X45n0754_p0153b05║所不徧。法界一相，即是如來平等法身。等
X45n0754_p0153b06║上來三句明一心還源義。故流轉本際經云：即此法
X45n0754_p0153b07║界返流盡源，說名為佛。所以第四句結云一心還源
X45n0754_p0153b08║義。
X45n0754_p0153b09║我仰馬鳴同體悲，略頌一心二門旨。
X45n0754_p0153b10║所得功德施羣生，隨順法界達流歸。
X45n0754_p0153b11║
X45n0754_p0153b12║起信論一心二門大意（終）