X45n0757_p0200a01║
X45n0757_p0200a02║No. 757-A
X45n0757_p0200a03║ 起信論海東疏刊行序
X45n0757_p0200a04║
X45n0757_p0200a05║釋於大乘起信論之疏，振古凡有三品：曰法藏、曰慧
X45n0757_p0200a06║遠、曰元曉，世謂之本論三師。就中先二疏行于世，年
X45n0757_p0200a07║已尚矣，是機緣方熟也。今斯疏唯䎹有其本，更不閱
X45n0757_p0200a08║之者，歲亦深焉，惟時宜未合也。所謂僧傳清涼觀公
X45n0757_p0200a09║於淮南法藏受海東起信疏義，云個書高出于諸師
X45n0757_p0200a10║上者，以應知也。我之論章中往往引用，而未見其全
X45n0757_p0200a11║釋，所以慵研覈其釋之始末，因茲同門負袟者各不
X45n0757_p0200a12║能無遺憾矣。近來印氏某語余言：或人貺這錦本，乃
X45n0757_p0200a13║許於刻梓而流行，願垂考點。其言至切，余復想遇時
X45n0757_p0200a14║根適至，喜此疏入手，而點頭肎受，便捧讀訂校。雖然，
X45n0757_p0200a15║天稟駑駘，不獲罄力，奚敢覃思？俯祈達人，幸為政諸。
X45n0757_p0200a16║元祿九龍飛丙子之秋日
X45n0757_p0200a17║洛東智積門下覺眼謹誌
X45n0757_p0200a18║
X45n0757_p0200a19║
X45n0757_p0200a20║
X45n0757_p0200a21║
X45n0757_p0200a22║
X45n0757_p0200a23║
X45n0757_p0200a24║
X45n0757_p0200b01║
X45n0757_p0200b02║No. 757
X45n0757_p0200b03║大乘起信論疏記會本卷一
X45n0757_p0200b04║
X45n0757_p0200b05║馬鳴菩薩　造　論
X45n0757_p0200b06║梁天竺三藏　真諦　譯
X45n0757_p0200b07║唐海東沙門　元曉　疏（并別記）
X45n0757_p0200b08║將釋此論，略有三門：初標宗體，次釋題名，其第三
X45n0757_p0200b09║者依文顯義。
X45n0757_p0200b10║第一，標宗體者。然夫大乘之為體也，蕭焉空寂，湛
X45n0757_p0200b11║爾沖玄。玄之又玄之，豈出萬像之表；寂之又寂之，
X45n0757_p0200b12║猶在百家之談。非像表也，五眼不能見其軀；在言
X45n0757_p0200b13║裏也，四辯不能談其狀。欲言大矣，入無內而莫遺；
X45n0757_p0200b14║欲言微矣，苞無外而有餘。引之於有，一如用之而
X45n0757_p0200b15║空；獲之於無，萬物乘之而生。不知何以言之，強號
X45n0757_p0200b16║之謂大乘。
X45n0757_p0200b17║（別記）其體也，曠兮其若太虗，而無其私焉。蕩兮其
X45n0757_p0200b18║若巨海，而有至公焉。有至公故，動靜隨成。無其
X45n0757_p0200b19║私故，染淨斯融。染淨融故，真俗平等。動靜成故，
X45n0757_p0200b20║昇降參差。昇降差故，感應路通。真俗等故，思議
X45n0757_p0200b21║路絕。思議絕故，體之者乘影響而無方。感應通
X45n0757_p0200b22║故，祈之者超名相而有歸。所垂影響，非形非說。
X45n0757_p0200b23║既超名相，何超何歸。是謂無理之至理，不然之
X45n0757_p0200b24║大然也。
X45n0757_p0200c01║自非杜口大士，目擊丈夫，誰能論大乘於離言，起
X45n0757_p0200c02║深信於絕慮者哉！所以馬鳴菩薩無緣大悲，傷彼
X45n0757_p0200c03║無明妄風，動心海而易漂；愍此本覺真性，睡長夢
X45n0757_p0200c04║而難悟。於是同體智力，堪造此論，贊述如來深經
X45n0757_p0200c05║奧義，欲使為學者暫開一軸，徧探三藏之旨；為道
X45n0757_p0200c06║者永息萬境，遂還一心之原。
X45n0757_p0200c07║（別記）其為論也，無所不立，無所不破。如中觀論、十
X45n0757_p0200c08║二門論等，徧破諸執，亦破於破，而不還許能破
X45n0757_p0200c09║所破，是謂往而不徧論也。其瑜伽論、攝大乘等，
X45n0757_p0200c10║通立深淺，判於法門，而不融遣自所立法，是謂
X45n0757_p0200c11║與而不奪論也。今此論者，既智既仁，亦玄亦博，
X45n0757_p0200c12║無不立而自遣，無不破而還許。而還許者，顯彼
X45n0757_p0200c13║往者往極而徧立。而自遣者，明此與者窮與而
X45n0757_p0200c14║奪。是謂諸論之祖宗，羣諍之評主也。
X45n0757_p0200c15║所述雖廣，可略而言：開二門於一心，總括摩羅百
X45n0757_p0200c16║八之廣誥；示性淨於相染，普綜踰闍十五之幽致。
X45n0757_p0200c17║至如鵠林一味之宗，鷲山無二之趣，金鼓、同性三
X45n0757_p0200c18║身之極果，華嚴、瓔珞四階之深因，大品、大集曠蕩
X45n0757_p0200c19║之至道，日藏、月藏微密之玄門，凡此等輩中眾典
X45n0757_p0200c20║之肝心一以貫之者，其唯此論乎？故下文言：為欲
X45n0757_p0200c21║總攝如來廣大深法無邊義故，應說此論。此論之
X45n0757_p0200c22║意既其如是，開則無量無邊之義為宗，合則二門
X45n0757_p0200c23║一心之法為要。二門之內，容萬義而不亂；無邊之
X45n0757_p0200c24║義，同一心而混融。是以開合自在，立破無礙。開而
X45n0757_p0201a01║不繁，合而不狹；立而無得，破而無失。是為馬鳴之
X45n0757_p0201a02║妙術，起信之宗體也。然以此論意趣深邃，從來釋
X45n0757_p0201a03║者尠具其宗，良由各守所習而牽文，不能虗懷而
X45n0757_p0201a04║尋旨。所以不近論主之意，或望源而迷流，或把葉
X45n0757_p0201a05║而亡幹，或割領而補袖，或折枝而帶根。今直依此
X45n0757_p0201a06║論文屬當所述經本，庶同趣者消息之耳。標宗體
X45n0757_p0201a07║竟。
X45n0757_p0201a08║次釋題名。言大乘者，大是當法之名，廣苞為義；乘
X45n0757_p0201a09║是寄喻之稱，運載為功。總說雖然，於中分別者，則
X45n0757_p0201a10║有二門：先依經說，後依論明。依經說者，如虗空藏
X45n0757_p0201a11║經言：大乘者，謂無量無邊無崖故，普徧一切，喻如
X45n0757_p0201a12║虗空，廣大容受一切眾生故，不與聲聞辟支佛共，
X45n0757_p0201a13║故名為大乘。復次乘者，以正住四攝法為輪，以善
X45n0757_p0201a14║淨十善業為輻，以淨功德資糧為轂，以堅固湻至
X45n0757_p0201a15║專意為輨轄釘鑷，以善成就諸禪解脫為轅，以四
X45n0757_p0201a16║無量為善調，以善知識為御者，以知時非時為發
X45n0757_p0201a17║動，以無常苦空無我之音為驅䇿，以七覺寶繩為
X45n0757_p0201a18║𮧖靷，以淨五眼為索帶，以弘普端直大悲為旒幢，
X45n0757_p0201a19║以四正勤為軔（軫也，枝木輪也），以四念處為平直，以四神
X45n0757_p0201a20║足為速進，以勝五力為鑒陣，以八聖道為直進，於
X45n0757_p0201a21║一切眾生無障礙慧明為軒，以無住六波羅密迴
X45n0757_p0201a22║向薩般若，以無礙四諦度到彼岸，是為大乘。解云：
X45n0757_p0201a23║上來以二十句舉喻況法，以顯乘義。又下文云：此
X45n0757_p0201a24║乘諸佛所受，聲聞辟支佛所觀，一切菩薩所乘，釋
X45n0757_p0201b01║梵護世所應敬禮，一切眾生所應供養，一切智者
X45n0757_p0201b02║所應讚歎，一切世間所應歸趣，一切諸魔不能破
X45n0757_p0201b03║壞，一切外道不能測量，一切世間不能與競。解云：
X45n0757_p0201b04║上來以十句對人顯大乘也。依論明者，有七、有三。
X45n0757_p0201b05║三種大義，下文當說。言七種者，有二種七：一者、如
X45n0757_p0201b06║對法論云：由與七種大性相應，故名大乘。何等為
X45n0757_p0201b07║七？一、境大性，以菩薩道緣百千等無量諸經廣大
X45n0757_p0201b08║教法為境界故。二、行大性，正行一切自利、利他廣
X45n0757_p0201b09║大行故。三、智大性，了知廣大補特伽羅法無我故。
X45n0757_p0201b10║四、精進大性，於三大劫阿僧祇耶方便勤修無量
X45n0757_p0201b11║難行行故。五、方便善巧大性，不住生死及涅槃故。
X45n0757_p0201b12║六、證得大性，得如來諸力、無畏、不共佛法等無量
X45n0757_p0201b13║無數大功德故。七、業大性，窮生死際示現一切成
X45n0757_p0201b14║菩提等，建立廣大諸佛事故（此中前五是因，後二是果也）。二者、
X45n0757_p0201b15║顯揚論云：大乘性者，謂菩薩乘與七大性共相應
X45n0757_p0201b16║故，說名大乘。云何為七？一、法大性，謂十二分教中
X45n0757_p0201b17║菩薩藏所攝方便廣大之教。二、發心大性，謂已發
X45n0757_p0201b18║無上正等覺心。三、勝解大性，謂於前所說法大性
X45n0757_p0201b19║境起勝信解。四、意樂大性，謂已超過勝解行地，入
X45n0757_p0201b20║淨勝意樂地。五、資糧大性，成就福、智二種大資糧
X45n0757_p0201b21║故，能證無上正等菩提。六、時大性，謂三大劫阿僧
X45n0757_p0201b22║企耶時，能證無上正等菩提。七、成滿大性，謂即無
X45n0757_p0201b23║上正等菩提自體。所成滿菩提自體比餘成滿自
X45n0757_p0201b24║體尚無與等，何況超勝？瑜伽、地持皆同此說。瑜伽
X45n0757_p0201c01║論云：此中若法大性乃至若時大性，如是六種皆
X45n0757_p0201c02║是圓證大性之因，圓證大性是前六種大性之果。
X45n0757_p0201c03║解云：如是二種、七種大性，其數雖同，建立意別。建
X45n0757_p0201c04║立之意，尋之可知。釋大乘竟。言起信者，依此論文
X45n0757_p0201c05║起眾生信，故言起信。信以決定謂爾之辭，所謂信
X45n0757_p0201c06║理實有，信修可得，信修得時有無窮德。此中信實
X45n0757_p0201c07║有者，是信體大，信一切法不可得故，即信實有平
X45n0757_p0201c08║等法界。信可得者，是信相大，具性功德熏眾生故，
X45n0757_p0201c09║即信相熏必得歸原。信有無窮功德用者，是信用
X45n0757_p0201c10║大，無所不為故。若人能起此三信者，能入佛法，生
X45n0757_p0201c11║諸功德，出諸魔境，至無上道。如經偈云：信為道元
X45n0757_p0201c12║功德母，增長一切諸善根，除滅一切諸疑惑，示現
X45n0757_p0201c13║開發無上道。信能超出眾魔境，示現無上解脫道，
X45n0757_p0201c14║一切功德不壞種，出生無上菩提樹。信有如是無
X45n0757_p0201c15║量功德，依論得發心，故言起信。所言論者，建立決
X45n0757_p0201c16║了，可軌文言，判說甚深法相道理。依決判義，名之
X45n0757_p0201c17║為論。總而言之，大乘是論之宗體，起信是論之勝
X45n0757_p0201c18║能，體用合舉以標題目，故言大乘起信論也。
X45n0757_p0201c19║△第三、消文。文有三分：初三行偈，歸敬述意；論曰以
X45n0757_p0201c20║下，正立論體；最後一頌，總結迴向。
X45n0757_p0201c21║△初三偈中即有二意：前之二頌正歸三寶，其後一
X45n0757_p0201c22║偈述造論意。
X45n0757_p0201c23║歸命盡十方，最勝業徧知，色無礙自在，
X45n0757_p0201c24║救世大悲者，及彼身體相，法性真如海，
X45n0757_p0202a01║無量功德藏，如實修行等。
X45n0757_p0202a02║初歸敬中有二：歸命二字，是能歸相；盡十方下，顯
X45n0757_p0202a03║所歸德。能歸相者，敬順義是歸義，趣向義是歸義。
X45n0757_p0202a04║命謂命根，總御諸根，一身之要，唯命為主，萬生所
X45n0757_p0202a05║重，莫是為先。舉此無二之命，以奉無上之尊，表信
X45n0757_p0202a06║心極，故言歸命。又復歸命者，還源義。所以者，眾生
X45n0757_p0202a07║六根，從一心起，而背自原，馳散六塵。今舉命總攝
X45n0757_p0202a08║六情，還歸其本一心之原，故曰歸命。所歸一心，即
X45n0757_p0202a09║是三寶故也。盡十方下，顯所歸德。此中應說三寶
X45n0757_p0202a10║之義，義如別說，今且消文。文中有三，謂佛、法、僧。寶
X45n0757_p0202a11║之內亦有三意：先歎心德，次歎色德，第三句者，舉
X45n0757_p0202a12║人結歎。歎心德中，歎用及體。初言盡十方最勝業
X45n0757_p0202a13║者，是歎業用。謂現八相等，化眾生業，盡十方界，徧
X45n0757_p0202a14║三世際，隨諸可化，作諸佛事，故言盡十方最勝業。
X45n0757_p0202a15║如對法論云：業大性者，窮生死際，示現一切成菩
X45n0757_p0202a16║提等，建立廣大諸佛事故。彼舉三世，此顯十方也。
X45n0757_p0202a17║言徧智者，是歎智體。所以業用周於十方者，由其
X45n0757_p0202a18║智體無所不徧故也。智體周徧，故言徧智。如攝論
X45n0757_p0202a19║云：猶如虗空，徧一切色際，無生住滅變異。如來智
X45n0757_p0202a20║亦爾，徧一切所知，無倒無變異故。歎心德竟。次歎
X45n0757_p0202a21║色德，於中亦二：色無礙者，歎色體妙；言自在者，歎
X45n0757_p0202a22║色用勝。初言色體者，如來色身，萬行所成，及不思
X45n0757_p0202a23║議熏習所成，雖有妙色，而無障礙，一相一好，無際
X45n0757_p0202a24║無限，故言導色無礙。如華嚴經言：求空邊際猶可
X45n0757_p0202b01║得，佛一毛孔無崖限，佛德如是不思議，是名如來
X45n0757_p0202b02║淨知見。故雖無質礙而有方所示現之義，故得名
X45n0757_p0202b03║色而無礙也。言自在者，歎其色用，謂五根互用、十
X45n0757_p0202b04║身相作等，故言色自在。五根互用者，如涅槃經八
X45n0757_p0202b05║自在中說。十身相作者，如華嚴經十地品說。歎色
X45n0757_p0202b06║德竟。救世大悲者者，是第三句，舉人結歎。佛猶大
X45n0757_p0202b07║長者，以眾生為子，入三界火宅，救諸焚燒苦，故言
X45n0757_p0202b08║救世。救世之德正是大悲，離自他悲、無緣之悲，諸
X45n0757_p0202b09║悲中勝，故言大悲。佛地所有萬德之中，如來唯用
X45n0757_p0202b10║大悲為力，故偏舉之以顯佛人。如增一阿含云：凡
X45n0757_p0202b11║聖之力有其六種。何等為六？小兒以嗁為力，欲有
X45n0757_p0202b12║所說要當先嗁；女人以瞋恚為力，依瞋恚已然後
X45n0757_p0202b13║所說；沙門婆羅門以忍為力，常念下於人然後自
X45n0757_p0202b14║陳；國王以憍慢為力，以此豪勢而自陳說；阿羅漢
X45n0757_p0202b15║以專精為力，而自陳說；諸佛世尊以大悲為力，弘
X45n0757_p0202b16║益眾生故。是知諸佛偏以大悲為力，故將表人名
X45n0757_p0202b17║大悲者。上來三句歎佛寶竟，此下二句次顯法寶。
X45n0757_p0202b18║及彼身體相者，謂前所說如來之身即是報佛，正
X45n0757_p0202b19║用法界以為自體，故言彼身之體相也。此是舉佛
X45n0757_p0202b20║而取其法，下句正出法寶體相。言法性者，所謂涅
X45n0757_p0202b21║槃，法之本性故名法性。如智度論云：法名涅槃，無
X45n0757_p0202b22║戲論法性名本分種。如黃石金性、白石銀性，如是
X45n0757_p0202b23║一切法中有涅槃性，故言法性。言真如者，無遣曰
X45n0757_p0202b24║真、無立曰如。如下文云：此真如體無有可遣，以一
X45n0757_p0202c01║切法悉皆真故；亦無可立，以一切法皆同如故。當
X45n0757_p0202c02║知一切法不可說、不可念故，名為真如。所言海者，
X45n0757_p0202c03║寄喻顯法。略而說之，海有四義：一者、甚深，二者、廣
X45n0757_p0202c04║大，三者、百寶無窮，四者、萬像影現。真如大海當知
X45n0757_p0202c05║亦爾，永絕百非故、苞容萬物故、無德不備故、無像
X45n0757_p0202c06║不現故，故言法性真如海也。如華嚴經言：譬如深
X45n0757_p0202c07║大海，珍寶不可盡，於中悉顯現，眾生形類像。甚深
X45n0757_p0202c08║因緣海，功德寶無盡，清淨法身中，無像而不現。故
X45n0757_p0202c09║歎法寶竟。此下二句歎其僧寶。言無量功德藏者，
X45n0757_p0202c10║舉德取人。謂地上菩薩隨修一行，萬行集成，其一
X45n0757_p0202c11║一行皆等法界，無有限量，積功所得，以之故言無
X45n0757_p0202c12║量功德。如是功德總屬菩薩，人能攝德，故名為藏。
X45n0757_p0202c13║次言如實修行等者，正歎行德。依寶性論，約正體
X45n0757_p0202c14║智名如實行，其後得智名為徧行。今此中言如實
X45n0757_p0202c15║修行，舉正體智；次言等者，取後得智。若依法集經
X45n0757_p0202c16║說，總括萬行，始終通為二句所攝，謂如實修行及
X45n0757_p0202c17║不放逸。如彼經言：如實修行者，謂發菩提願；不放
X45n0757_p0202c18║逸者，謂滿足菩提願。復次，如實修行者，謂修行布
X45n0757_p0202c19║施；不放逸者，謂不求報。如是持淨戒，成就不退；或
X45n0757_p0202c20║修忍辱行，得無生忍；求一切善根而不疲倦，捨一
X45n0757_p0202c21║切所作事；修禪定，不住禪定；滿足智慧，不戲論諸
X45n0757_p0202c22║法。如其次第，如實修行及不放逸，乃至廣說。今言
X45n0757_p0202c23║如實修行者，即攝發菩提願乃至滿足智慧。次言
X45n0757_p0202c24║等者，取不放逸，即是滿足菩提願乃至不戲論諸
X45n0757_p0203a01║法也。歸敬三寶竟。在前
X45n0757_p0203a02║為欲令眾生，除疑捨邪執，起大乘正信。
X45n0757_p0203a03║佛種不斷故。
X45n0757_p0203a04║次述造論大意。造論大意不出二種：上半明為下
X45n0757_p0203a05║化眾生，下半顯為上弘佛道。所以眾生長沒生死
X45n0757_p0203a06║之海，不趣涅槃之岸者，只由疑惑邪執故也。故今
X45n0757_p0203a07║下化眾生之要，令除疑惑而捨邪執。汎論疑惑乃
X45n0757_p0203a08║有多途，求大乘者所疑有二：一者疑法障於發心，
X45n0757_p0203a09║二者疑門障於修行。言疑法者，謂作此疑：大乘法
X45n0757_p0203a10║體為一為多？如是其一則無異法，無異法故無諸
X45n0757_p0203a11║眾生，菩薩為誰發弘誓願？若是多法則非一體，非
X45n0757_p0203a12║一體故物我各別，如何得起同體大悲？由是疑惑
X45n0757_p0203a13║不能發心。言疑門者，如來所立教門眾多，為依何
X45n0757_p0203a14║門初發修行？若共可依不可頓入，若依一二何遣
X45n0757_p0203a15║何就？由是疑故不能起修行。故今為遣此二種疑，
X45n0757_p0203a16║立一心法開二種門。立一心法者，遣彼初疑，明大
X45n0757_p0203a17║乘法唯有一心，一心之外更無別法，但有無明迷
X45n0757_p0203a18║自一心，起諸波浪流轉六道，雖起六道之浪，不出
X45n0757_p0203a19║一心之海，良由一心動作六道，故得發弘濟之願，
X45n0757_p0203a20║六道不出一心，故能起同體大悲，如是遣疑得發
X45n0757_p0203a21║大心也。開二種門者，遣第二疑，明諸教門雖有眾
X45n0757_p0203a22║多，初入修行不出二門，依真如門修止行，依生滅
X45n0757_p0203a23║門而起觀行，止觀雙運萬行斯備，入此二門諸門
X45n0757_p0203a24║皆達，如是遣疑能起修行也。捨邪執者，有二邪執，
X45n0757_p0203b01║所謂人執及與法執，捨此二義下文當說。下化眾
X45n0757_p0203b02║生竟。在於前也。此下二句上弘佛道，除彼二邊之
X45n0757_p0203b03║疑，得起決定之信，信解大乘唯是一心，故言起大
X45n0757_p0203b04║乘正信也。捨前二執分別，而得無分別智，生如來
X45n0757_p0203b05║家能紹佛位，故言佛種不斷故也。如論說云：佛法
X45n0757_p0203b06║大海，信為能入，智慧能度。故舉信智明弘佛道。偈
X45n0757_p0203b07║首言為下結云故者，為明二意故造此論也。歸敬
X45n0757_p0203b08║述意竟。
X45n0757_p0203b09║△此下第二、正立論體。在文有三：一者、總標許說，二
X45n0757_p0203b10║者、舉數開章，三者、依章別解。文處可見。
X45n0757_p0203b11║論曰：有法能起摩訶衍信根，是故應說。
X45n0757_p0203b12║初中言有法者，謂一心法。若人能解此法，必起廣
X45n0757_p0203b13║大信根，故言能起大乘信根。信根之相，如題名說。
X45n0757_p0203b14║信根既立，即入佛道。入佛道已，得無窮寶。如是大
X45n0757_p0203b15║利，依論而得，是故應說。總標許說，竟在於前。
X45n0757_p0203b16║說有五分。云何為五？一者、因緣分；二者、立義分；三者、
X45n0757_p0203b17║解釋分；四者、修行信心分；五者、勸修利益分。
X45n0757_p0203b18║第二舉數開章，有五分者是舉章數，云何以下列
X45n0757_p0203b19║其章名。因緣分者，非無所以而造論端，智者所為
X45n0757_p0203b20║先應須知故。立義分者，因緣既陳宜立正義，若不
X45n0757_p0203b21║略立不知宗要故。解釋分者，立宗既略次應廣辯，
X45n0757_p0203b22║若不開釋義理難解故。修行信心分者，依釋起信
X45n0757_p0203b23║必應進修，有解無行不合論意故。勸修利益分者，
X45n0757_p0203b24║雖示修行信心法門，薄善根者不肯造修，故舉利
X45n0757_p0203c01║益勸必應修，故言勸修利益分也。
X45n0757_p0203c02║△此下第三依章別解，即為五分。
X45n0757_p0203c03║△初中有二：先牒章名，次顯因緣。
X45n0757_p0203c04║初說因緣分。
X45n0757_p0203c05║△顯因緣中有二問答：一者直顯，二者遣疑。
X45n0757_p0203c06║問曰：有何因緣而造此論？答曰：是因緣有八種。云何
X45n0757_p0203c07║為八？一者因緣總相，所謂為令眾生離一切苦得究
X45n0757_p0203c08║竟樂，非求世間名利恭敬故；二者為欲解釋如來根
X45n0757_p0203c09║本之義，令諸眾生正解不謬故；三者為令善根成熟
X45n0757_p0203c10║眾生，於摩訶衍法堪任不退信故；四者為令善根微
X45n0757_p0203c11║少眾生修習信心故；五者為示方便消惡業障善護
X45n0757_p0203c12║其心，遠離癡慢出邪網故；六者為示修習止觀，對治
X45n0757_p0203c13║凡夫二乘心過故；七者為示專念方便生於佛前，必
X45n0757_p0203c14║定不退信心故；八者為示利益勸修行故。有如是等
X45n0757_p0203c15║因緣，所以造論。
X45n0757_p0203c16║初問可見。答中有三：總標、別釋，後還總結。第二別
X45n0757_p0203c17║解八因緣中，初一是總相因，後七是別相因。初言
X45n0757_p0203c18║總相有其二義：一者凡諸菩薩有所為作，每為眾
X45n0757_p0203c19║生離苦得樂，非獨在此造論因緣，故曰總相。二者
X45n0757_p0203c20║此因雖望立義分文作緣，然彼立義分總為解釋
X45n0757_p0203c21║分等作本，此因亦通為彼作緣，依是義故亦解總
X45n0757_p0203c22║相。言離一切苦者，分段變易一切苦也。究竟樂者，
X45n0757_p0203c23║無上菩提大涅槃樂也。非求世間者，不望後世人
X45n0757_p0203c24║天富樂也。名利恭敬者，不求現在虗偽之事也。此
X45n0757_p0204a01║下七種是其別因，唯為此論而作因故，望下七處
X45n0757_p0204a02║作別緣故。第二因者，解釋分內有三段中為二段
X45n0757_p0204a03║而作因緣，謂顯示正義、對治邪執。顯示正義之中
X45n0757_p0204a04║說云：依一心法有二種門，是二種門皆各總攝一
X45n0757_p0204a05║切諸法，當知即是如來所說一切法門之根本義。
X45n0757_p0204a06║以是一心二門之內無一法義而所不攝故，故言
X45n0757_p0204a07║為欲解釋如來根本之義也。彼第二段對治邪執
X45n0757_p0204a08║者，即令眾生捨離人法二種謬執，故言為令眾生
X45n0757_p0204a09║正解不謬故也。第三因者，為解釋分內第三段文
X45n0757_p0204a10║而作因緣，彼文分別發趣道相，令利根者決定發
X45n0757_p0204a11║心進趣大道，堪任住於不退位故，故言為令善根
X45n0757_p0204a12║乃至不退信故。第四因者，為下修行信心分初四
X45n0757_p0204a13║種信心及四修行之文而作因緣，故言為令修習
X45n0757_p0204a14║信心故也。第五因者，為下第四修行末云復次若
X45n0757_p0204a15║人雖修信心，以從先世來多有重惡業障以下說
X45n0757_p0204a16║除障法，五行許文而作因緣，故言為示方便消惡
X45n0757_p0204a17║業障乃至出邪網故。第六因者，為彼云何修行止
X45n0757_p0204a18║觀以下，乃至止觀不具則無能入菩提之道，三紙
X45n0757_p0204a19║許文而作因緣，故言修習止觀乃至心過故。第七
X45n0757_p0204a20║因者，為彼修行信心分末云復次眾生初學是法
X45n0757_p0204a21║以下勸生淨土，八行許文而作因緣，故言為示專
X45n0757_p0204a22║念方便生於佛前等也。第八因者，為彼第五勸修
X45n0757_p0204a23║利益分文而作因緣，故言為示利益勸修行故。次
X45n0757_p0204a24║言有如是等因緣所以造論者，第三總結也。直顯
X45n0757_p0204b01║因緣竟在於前。
X45n0757_p0204b02║問曰：脩多羅中具有此法，何須重說？答曰：脩多羅中
X45n0757_p0204b03║雖有此法，以眾生根行不等受解緣別，所謂如來在
X45n0757_p0204b04║世眾生利根，能說之人色心業勝，圓音一演異類等
X45n0757_p0204b05║解，則不須論。若如來滅後，或有眾生能以自力廣聞
X45n0757_p0204b06║而取解者，或有眾生亦以自力少聞而多解者，或有
X45n0757_p0204b07║眾生無自心力因於廣論而得解者，亦有眾生復以
X45n0757_p0204b08║廣論文多為煩心樂總持少文而攝多義能取解者。
X45n0757_p0204b09║如是此論，為欲總攝如來廣大深法無邊義故，應說
X45n0757_p0204b10║此論。
X45n0757_p0204b11║第二遣疑，有問有答。問中言經中具有此法者，謂
X45n0757_p0204b12║依前八因所說之法，如立義分所立法義，乃至勸
X45n0757_p0204b13║修分中所示利益，如是等諸法，經中具說，皆為眾
X45n0757_p0204b14║生離苦得樂。而今更造此論，重說彼法者，豈非為
X45n0757_p0204b15║求名利等耶？以之故言何須重說，是舉疑情而作
X45n0757_p0204b16║問也。答中有三：略答、廣釋。第三略結答。答中言脩
X45n0757_p0204b17║多羅中雖有此法者，與彼問辭也。根行不等，受解
X45n0757_p0204b18║緣別者，奪其疑情也。經論所說雖無別法，而受解
X45n0757_p0204b19║者根行不同，或有依經不須論者，或有依論不須
X45n0757_p0204b20║經者，故為彼人必須造論。答意如是。次則廣顯，於
X45n0757_p0204b21║中有二：先明佛在世時說聽俱勝，後顯如來滅後
X45n0757_p0204b22║根緣參差。初中言如來在世，眾生利根者，明聽人
X45n0757_p0204b23║勝。能說之人，色心業勝者，顯說者勝。圓音一演者，
X45n0757_p0204b24║成說者勝。異類等解者，成聽人勝。則不須論者，結
X45n0757_p0204c01║俱勝義。此言圓音，即是一音。一音圓音，其義云何？
X45n0757_p0204c02║昔來諸師，說者不同。有師說云：諸佛唯是第一義
X45n0757_p0204c03║身，永絕萬像，無形無聲，直隨機現無量色聲，猶如
X45n0757_p0204c04║空谷無聲，隨呼發響。然則就佛言之，無音是一；約
X45n0757_p0204c05║機論之，眾音非一。何意說言一音圓音者？良由一
X45n0757_p0204c06║時一會，異類等解，隨其根性，各得一音，不聞餘聲，
X45n0757_p0204c07║不亂不錯，顯是音奇特，故名一音。音徧十方，隨機
X45n0757_p0204c08║熟處，無所不聞，故名圓音。非謂如空徧滿，無別韻
X45n0757_p0204c09║曲。如經言：隨其類音，普告眾生。斯之謂也。或有說
X45n0757_p0204c10║者：就佛言之，實有色聲，其音圓滿，無所不徧，都無
X45n0757_p0204c11║宮商之異，何有平上之殊？無異曲故，名為一音；無
X45n0757_p0204c12║不徧故，說為圓音。但由是圓音，作增上緣，隨根差
X45n0757_p0204c13║別，現眾多聲。猶如滿月，唯一圓形，隨器差別，而現
X45n0757_p0204c14║多影。當知此中，道理亦爾。如經言：佛以一音演說
X45n0757_p0204c15║法，眾生隨類各得解故。或有說者：如來實有眾多
X45n0757_p0204c16║音聲，一切眾生所有言音，莫非如來法輪聲攝。但
X45n0757_p0204c17║此佛音，無障無礙，一即一切，一切即一。一切即一，
X45n0757_p0204c18║故名一音；一即一切，故名圓音。如華嚴經言：一切
X45n0757_p0204c19║眾生語言法，一言演說盡無餘，悉欲解了淨密音，
X45n0757_p0204c20║菩薩因是初發心故。又此佛音，不可思議，不但一
X45n0757_p0204c21║音言，即一切音，亦於諸法，無不等徧。今且略舉六
X45n0757_p0204c22║雙，顯其等徧之相：一者、等於一切眾生，及一切法；
X45n0757_p0204c23║二者、等於十方諸剎，及三世諸劫；三者、等於一切
X45n0757_p0204c24║應身如來，及一切化身諸佛；四者、等於一切法界，
X45n0757_p0205a01║及虗空界；五者、等於無礙相入界，及無量出生界；
X45n0757_p0205a02║六者、等於一切行界，及寂靜涅槃界。此義如華嚴
X45n0757_p0205a03║經三種無礙中說。隨一一聲，等此六雙，而其音韻，
X45n0757_p0205a04║恒不雜亂。若音於此六雙，有所不徧，則音非圓；若
X45n0757_p0205a05║由等徧失其音曲，則圓非音。然今不壞曲而等徧，
X45n0757_p0205a06║不動徧而差韻，由是道理，方成圓音。此非心識思
X45n0757_p0205a07║量所測，以是法身自在義故。一音之義，略說如是。
X45n0757_p0205a08║且止餘論，還釋本文。此下第二、明佛滅後根行參
X45n0757_p0205a09║差。於中別出四種根性：初二依經而得解者，後二
X45n0757_p0205a10║依論方取解者。初中言能以自力廣聞而取解者
X45n0757_p0205a11║者，依廣經聞，得解佛意，而不須論，故言自力也。第
X45n0757_p0205a12║二中言亦以自力少聞而多解者者，未必廣聞諸
X45n0757_p0205a13║經文言，而能深解諸經意致，亦不須論，故言自力。
X45n0757_p0205a14║第三中言無自心力者，直依佛經，則不能解，故言
X45n0757_p0205a15║無力。因於智度、瑜伽等論，方解佛經所說意趣，故
X45n0757_p0205a16║言因於廣論得解者。第四中言復以廣論文多為
X45n0757_p0205a17║煩者，雖是利根，而不忍繁，此人唯依文約義豐之
X45n0757_p0205a18║論，深解佛經所說之旨，故言心樂總持，少文而攝
X45n0757_p0205a19║多義，能取解者。此四中，前三非今所為，今所為者，
X45n0757_p0205a20║在第四人也。如是以下，第三、結答。言如是者，通舉
X45n0757_p0205a21║前四種人。此論以下，別對第四之人，結明必應須
X45n0757_p0205a22║造論意。今此論者，文唯一卷，其普攝一切經意，故
X45n0757_p0205a23║言總攝如來廣大深法無邊義故。彼第四品樂總
X45n0757_p0205a24║持類，要依此論，乃得悟道，以之故言應說此論也。
X45n0757_p0205b01║已說因緣分，次說立義分。摩訶衍者，總說有二種。云
X45n0757_p0205b02║何為二？一者法；二者義。所言法者，謂眾生心，是心則
X45n0757_p0205b03║攝一切世間法出世間法，依於此心顯示摩訶衍義。
X45n0757_p0205b04║何以故？是心真如相，即示摩訶衍體故；是心生滅因
X45n0757_p0205b05║緣相，能示摩訶衍自體相用故。所言義者，則有三種。
X45n0757_p0205b06║云何為三？一者體大，謂一切法真如平等不增減故；
X45n0757_p0205b07║二者相大，謂如來藏具足無量性功德故；三者用大，
X45n0757_p0205b08║能生一切世間出世間善因果故、一切諸佛本所乘
X45n0757_p0205b09║故、一切菩薩皆乘此法到如來地故。
X45n0757_p0205b10║第二、說立義分。文中有二：一者、結前起後；摩訶以
X45n0757_p0205b11║下，第二、正說。立二章門，謂法與義。法者，是大乘之
X45n0757_p0205b12║法體；義者，是大乘之名義。初立法者，起下釋中，初
X45n0757_p0205b13║釋法體之文；次立義者，起下復次，真如自體相者
X45n0757_p0205b14║以下，釋義文也。初立法中亦有二立：一者、就體總
X45n0757_p0205b15║立，起下釋中，初總釋文；二者、依門別立，起下言真
X45n0757_p0205b16║如者以下，別釋文也。初中所言法者，謂眾生心者，
X45n0757_p0205b17║自體名法。今大乘中一切諸法皆無別體，唯用一
X45n0757_p0205b18║心為其自體，故言法者，謂眾生心也。言是心即攝
X45n0757_p0205b19║一切者，顯大乘法異小乘法，良由是心通攝諸法，
X45n0757_p0205b20║諸法自體唯是一心，不同小乘一切諸法各有自
X45n0757_p0205b21║體，故說一心為大乘法也。何以故下，依門別立。此
X45n0757_p0205b22║一文內含其二義：望上釋總義，望下立別門。然心
X45n0757_p0205b23║法是一，大乘義廣，以何義故，直依是心顯大乘義？
X45n0757_p0205b24║故言何以故下，釋。意云：心法雖一，而有二門：真如
X45n0757_p0205c01║門中有大乘體，生滅門中有體、相、用。大乘之義莫
X45n0757_p0205c02║過是三，故依一心顯大乘義也。言是心真如者，總
X45n0757_p0205c03║舉真如門，起下即是一法界以下文也。次言相者，
X45n0757_p0205c04║是真如相，起下復次，真如者，依言說分別有二種
X45n0757_p0205c05║以下文也。言是心生滅者，總舉生滅門，起下依如
X45n0757_p0205c06║來藏故有生滅心以下文也。言因緣者，是生滅因
X45n0757_p0205c07║緣，起下復次生滅因緣以下文也。次言相者，是生
X45n0757_p0205c08║滅相，起下復次生滅者以下文也。言能示摩訶衍
X45n0757_p0205c09║自體者，即是生滅門內之本覺心，生滅之體、生滅
X45n0757_p0205c10║之因，是故在於生滅門內。然真如門中直言大乘
X45n0757_p0205c11║體，生滅門中乃云自體者，有深所以，至下釋中其
X45n0757_p0205c12║義自顯也。言相用者，含有二義：一者能示如來藏
X45n0757_p0205c13║中無量性功德相，即是相大義；又示如來藏不思
X45n0757_p0205c14║議業用，即是用大義也。二者真如所作染相名相，
X45n0757_p0205c15║真如所起淨用名用。如下文言真如淨法實無於
X45n0757_p0205c16║染，但以無明而熏習故則有染相；無明染法本無
X45n0757_p0205c17║淨業，但以真如而熏習故則有淨用也。立法章門
X45n0757_p0205c18║竟在於前，此下第二立義章門，於中亦二：初明大
X45n0757_p0205c19║義，次顯乘義。此亦起下釋中之文，至彼文處更相
X45n0757_p0205c20║屬當。大義中體大者在真如門，相用二大在生滅
X45n0757_p0205c21║門，生滅門內亦有自體，但以體從相故不別說也。
X45n0757_p0205c22║言如來藏具足無量性功德者，二種藏內不空如
X45n0757_p0205c23║來藏，二種藏中能攝如來藏。性功德義及用大義，
X45n0757_p0205c24║至下釋中當廣分別。乘義中有二句：一切諸佛本
X45n0757_p0206a01║所乘故者，立果望因以釋乘義也。一切菩薩皆乘
X45n0757_p0206a02║此法到如來地故者，據因望果以釋乘義也。
X45n0757_p0206a03║△第三、解釋分中，在文亦二：一者、結前起後，二者、正
X45n0757_p0206a04║釋。正釋中有三：一者、舉數總標，二者、依數開章，三
X45n0757_p0206a05║者、依章別解。
X45n0757_p0206a06║已說立義分，次說解釋分。解釋分有三種。云何為三？
X45n0757_p0206a07║一者顯示正義、二者對治邪執、三者分別發趣道相。
X45n0757_p0206a08║開章中言顯示正義者，正釋立義分中所立也。對
X45n0757_p0206a09║治邪執發趣道相者，是明離邪就正門也。
X45n0757_p0206a10║△別解之中即有三章。初釋顯示正義分中，大分有
X45n0757_p0206a11║二：初正釋義，後示入門。正釋之中，依上有二：初釋
X45n0757_p0206a12║法章門，後釋義章門。初中亦二：一者、總釋，釋上總
X45n0757_p0206a13║立；二者、別解，解上別立。
X45n0757_p0206a14║顯示正義者，依一心法有二種門。云何為二？一者、心
X45n0757_p0206a15║真如門，二者、心生滅門。是二種門皆各總攝一切法。
X45n0757_p0206a16║此義云何？以是二門不相離故。
X45n0757_p0206a17║初中言依一心法有二種門者，如經本言：寂滅者
X45n0757_p0206a18║名為一心，一心者名如來藏。此言心真如門者，即
X45n0757_p0206a19║釋彼經寂滅者名為一心也。心生滅門者，是釋經
X45n0757_p0206a20║中一心者名如來藏也。所以然者，以一切法無生
X45n0757_p0206a21║無滅，本來寂靜，唯是一心，如是名為心真如門，故
X45n0757_p0206a22║言寂滅者名為一心。又此一心體是本覺，而隨無
X45n0757_p0206a23║明動作生滅，故於此門，如來之性隱而不顯，名如
X45n0757_p0206a24║來藏。如經言：如來藏者，是善不善因，能徧興造一
X45n0757_p0206b01║切趣生，譬如伎兒變現諸趣。如是等義在生滅門，
X45n0757_p0206b02║故言一心者名如來藏，是顯一心之生滅門。如下
X45n0757_p0206b03║文言：心生滅者，依如來藏故，有生滅心。乃至此識
X45n0757_p0206b04║有二種義：一者覺義，二者不覺義。當知非但取生
X45n0757_p0206b05║滅心為生滅門，通取生滅自體及生滅相，皆在生
X45n0757_p0206b06║滅門內義也。二門如是，何為一心？謂染淨諸法，其
X45n0757_p0206b07║性無二，真妄二門，不得有異，故名為一。此無二處，
X45n0757_p0206b08║諸法中實，不同虗空，性自神解，故名為心。然既無
X45n0757_p0206b09║有二，何得有一？一無所有，就誰曰心？如是道理，離
X45n0757_p0206b10║言絕慮，不知何以目之，強號為一心也。言是二種
X45n0757_p0206b11║門，皆各總攝一切法者，釋上立中，是心即攝一切
X45n0757_p0206b12║世間、出世間法。上直明心攝一切法，今此釋中，顯
X45n0757_p0206b13║其二門皆各總攝。言以是二門不相離故者，是釋
X45n0757_p0206b14║二門各總攝義。欲明真如門者，染淨通相，通相之
X45n0757_p0206b15║外，無別染淨，故得總攝染淨諸法。生滅門者，別顯
X45n0757_p0206b16║染淨，染淨之法，無所不該，故亦總攝一切諸法。通
X45n0757_p0206b17║別雖殊，齊無所遣，故言二門不相離也。總釋義竟。
X45n0757_p0206b18║（別記）。真如門是諸法通相，通相外無別諸法，諸法
X45n0757_p0206b19║皆為通相所攝。如微塵是瓦器通相，通相外無
X45n0757_p0206b20║別瓦器，瓦器皆為微塵所攝。真如門亦如是。生
X45n0757_p0206b21║滅門者，即此真如是善不善因與緣和合變作
X45n0757_p0206b22║諸法，雖實變作諸法而恒不壞真性，故於此門
X45n0757_p0206b23║亦攝真如。如微塵性聚成瓦器，而常不失微塵
X45n0757_p0206b24║性相，故瓦器門即攝微塵。生滅門亦如是。設使
X45n0757_p0206c01║二門雖無別體，二門相乖不相通者，相應真如
X45n0757_p0206c02║門中攝理而不攝事，生滅門中攝事而不攝理。
X45n0757_p0206c03║而今二門互相融通際限無分，是故皆各通攝
X45n0757_p0206c04║一切理事諸法，故言二門不相離故。問：若此二
X45n0757_p0206c05║門各攝理事，何故真如門中但示摩訶衍體，生
X45n0757_p0206c06║滅門中通示自體相用？答：攝義示義異。何者？真
X45n0757_p0206c07║如門是泯相以顯理，泯相不除故得攝相，泯相
X45n0757_p0206c08║不存故非示相。生滅門者攬理以成事，攬理不
X45n0757_p0206c09║壞得攝理，攬理不泯故亦示體。依此義故且說
X45n0757_p0206c10║不同，通而論之二義亦齊。是故真如門中亦應
X45n0757_p0206c11║示於事相，略故不說耳。問：二門不同其義已見，
X45n0757_p0206c12║未知二門所攝理事亦有隨門差別義不？答：隨
X45n0757_p0206c13║門分別亦有不同。何者？真如門中所攝事法是
X45n0757_p0206c14║分別性，以說諸法不生不滅本來寂靜，但依妄
X45n0757_p0206c15║念而有差別故。心生滅門所說事法是依他性，
X45n0757_p0206c16║以說諸法因緣和合有生滅故。然此二性雖復
X45n0757_p0206c17║非一而亦不異。何以故？因緣所生生滅諸法，不
X45n0757_p0206c18║離妄念而有差別故。分別性不異，依他亦在生
X45n0757_p0206c19║滅門也。又因緣之生，自他及共皆不可得故。依
X45n0757_p0206c20║他性不異，分別亦在真如門也。如是二性雖復
X45n0757_p0206c21║不異而亦非一。何以故？分別性法本來非有亦
X45n0757_p0206c22║非不無，依他性法雖復非有而亦不無，是故二
X45n0757_p0206c23║性亦不雜亂。如攝論說：三性相望不異非不異。
X45n0757_p0206c24║應如是說。若能解此三性不一不異義者，百家
X45n0757_p0207a01║之諍無所不和也。二門所攝理不同者，真如門
X45n0757_p0207a02║中所說理者，雖曰真如亦不可得而亦非無，有
X45n0757_p0207a03║佛無佛性相常住，無有變異不可破壞，於此門
X45n0757_p0207a04║中假立真如實際等名，如大品等諸般若經所
X45n0757_p0207a05║說。生滅門內所攝理者，雖復理體離生滅相，而
X45n0757_p0207a06║亦不守常住之性，隨無明緣流轉生死，雖實為
X45n0757_p0207a07║所染而自性清淨，於此門中假立佛性本覺等
X45n0757_p0207a08║名，如涅槃華嚴經等所說。今論所述楞伽經等，
X45n0757_p0207a09║通以二門為其宗體。然此二義亦無有異，以雖
X45n0757_p0207a10║離生滅，而常住性亦不可得；雖曰隨緣，而恒不
X45n0757_p0207a11║動，離生滅性故。以是義故，真如門中但說不壞
X45n0757_p0207a12║假名，而說實相、不動、實際建立諸法；生滅門中
X45n0757_p0207a13║乃說自性清淨心因無明風動，不染而染，染而
X45n0757_p0207a14║不染。問：真如門中說唯空義，生滅門內說不空
X45n0757_p0207a15║義，為不如是耶？答：一往相配，不無是義。故上立
X45n0757_p0207a16║義分，真如相中但說能示摩訶衍體，生滅門中
X45n0757_p0207a17║亦說顯示大乘相用。就實而言，則不如是。故下
X45n0757_p0207a18║論文二門皆說不空義。問：若生滅門內二義俱
X45n0757_p0207a19║有者，其不空義可有隨緣作生滅義；空義是無，
X45n0757_p0207a20║何有隨緣而作有義？答：二義是一，不可說異，而
X45n0757_p0207a21║約空義亦得作有。何者？若空定是空，應不能作
X45n0757_p0207a22║有；而是空亦空，故得作有。然此空空亦有二義：
X45n0757_p0207a23║一者、有法性空，是空亦空，有之與空皆不可得。
X45n0757_p0207a24║如是空空有真如門，如大品經云：一切法空，此
X45n0757_p0207b01║空亦空，是名空空。二者、猶如有無有性，故得為
X45n0757_p0207b02║空，是名曰空。如是空無空性，故得作有，是名空
X45n0757_p0207b03║空。如是空空在生滅門，如涅槃經云：是有是無，
X45n0757_p0207b04║是名空空；是是是非，是名空空。如是空空，十住
X45n0757_p0207b05║菩薩尚得少分如毫釐許，何況餘人。二門差別，
X45n0757_p0207b06║應如是知。上來釋上總立法竟。
X45n0757_p0207b07║
X45n0757_p0207b08║大乘起信論疏記會本卷一