X45n0759_p0265a12║
X45n0759_p0265a13║
X45n0759_p0265a14║
X45n0759_p0265a15║大乘起信論同異略集末
X45n0759_p0265a16║
X45n0759_p0265a17║第五、建立熏習同異門者，唯識論中具足四義方成
X45n0759_p0265a18║所熏，亦具足四義方成能熏，具足六義方成熏習種
X45n0759_p0265a19║子果。以具足四義方成所熏，故異熟心王以為所熏，
X45n0759_p0265a20║非三性七識及無為等。亦具四義方成能熏，故唯三
X45n0759_p0265a21║性七識見相以為能熏，非異熟心及真如等。言所熏
X45n0759_p0265a22║四義者，如成唯識第二云：一、堅住性，若法始終一類
X45n0759_p0265a23║相續，能持習氣乃是所熏。此遮轉識及聲風等性不
X45n0759_p0265a24║堅住，故非所熏。二、無記性，若法平等無所違逆，能容
X45n0759_p0265b01║習氣乃是所熏。此善染勢力強盛無所容納，故非所
X45n0759_p0265b02║熏。由此如來第八淨識唯帶舊種，非新受熏。三、可熏
X45n0759_p0265b03║性，若法自在性非堅密，能受習氣乃是所熏。此遮心
X45n0759_p0265b04║所及無為法依他堅密，故非所熏。四、與能熏共和合
X45n0759_p0265b05║性，若與能熏同時同處不離不即乃是所熏。此遮他
X45n0759_p0265b06║身剎那前後無和合義，故非所熏。唯異熟識具此四
X45n0759_p0265b07║義可是所熏，而彼七識等不具四義，故非所熏。問：與
X45n0759_p0265b08║第八相應五數心所，若所熏、若能熏耶？答：西方有諍。
X45n0759_p0265b09║一、難陀論師云：心所亦是與王同所熏，頌說亦如是
X45n0759_p0265b10║言，故俱從主心王。唯第八心王，聖教之中為所熏耳。
X45n0759_p0265b11║二、護法論師云：心雖為所熏，而心所是非所熏，亦非
X45n0759_p0265b12║能熏。若許所熏者，一有情可有六種之體，以有所熏
X45n0759_p0265b13║六處故，種子亦六故。若許能熏者，與心王同無覆無
X45n0759_p0265b14║記，如何得熏耶？不具能熏四義故。問：若爾，難陀設徵
X45n0759_p0265b15║難云：若七轉識皆是能熏，從能熏別，種子亦七，如何
X45n0759_p0265b16║得成一種耶？護法釋之：雖能熏別，而所熏是一，故成
X45n0759_p0265b17║一果耳。難陀例云：我亦如是，雖所熏六，而從主心王
X45n0759_p0265b18║為一種子，成一果耳。如是例釋，其理齊等。但唯識之
X45n0759_p0265b19║宗、護法之義，是為正義。問：第八識有四分，何分正為
X45n0759_p0265b20║所熏耶？答：玄隆師云：以自證分正為所熏，是識體故
X45n0759_p0265b21║等（云云）。言能熏四義者，亦如論云：一、有生滅，若法非
X45n0759_p0265b22║常，能有作用生長習氣，乃是能熏。此遮無為前後不
X45n0759_p0265b23║變，無生長用，故非能熏（與起信論宗異矣。說性淨不覺內熏義，為真如熏習義故。
X45n0759_p0265b24║委如下知之）。二、有勝用，若有生滅增，勢力增盛，引發習氣，
X45n0759_p0265c01║乃是能熏。此遮異熟心、心所等勢力羸劣，故非能熏
X45n0759_p0265c02║（與起信論宗亦異，說根本無明熏習義及根本業識熏習義故。委如下記）。三、有增減。若有
X45n0759_p0265c03║勝用可增減，攝植習氣，乃是能熏。此遮佛果圓滿善
X45n0759_p0265c04║法無增減，故非能熏。彼若能熏，便非圓滿，前後佛果
X45n0759_p0265c05║應有勝劣（與起信論亦稍異矣。真如熏習無斷絕時，常起自在用故，佛果亦熏。引文如下）。四、
X45n0759_p0265c06║與所熏和合而轉。若與所熏同時同處，不離不即，乃
X45n0759_p0265c07║是能熏。此遮化身剎那前後無和合義，故非能熏。唯
X45n0759_p0265c08║七轉識及彼心所有勝勢用而增減者，具此四義，可
X45n0759_p0265c09║是能熏。而彼第八不具四義，故非能熏。問：七識心、心
X45n0759_p0265c10║所皆各有四分，皆是能熏耶？答：有云：四分皆是能熏，
X45n0759_p0265c11║俱造作故。但所熏是主義，故相分等是非所熏。有云：
X45n0759_p0265c12║四分皆能熏者，是可非心分，皆各熏自種子故。故今
X45n0759_p0265c13║四分各有自體義，以其四分自體義以為能熏，非四
X45n0759_p0265c14║分之用故。自體分與自證，其義稍異等（玄隆師等作如是說矣）。
X45n0759_p0265c15║問：四種無記皆是能熏耶？答：威儀、工巧、變化，此三無
X45n0759_p0265c16║記定是能熏。異熟無記有二種：一真異熟，謂第八識
X45n0759_p0265c17║性羸劣，故非能熏。二異熟生亦有二種：一善惡業所
X45n0759_p0265c18║引六識心及心所，是異熟類故、性羸劣故，故非能熏。
X45n0759_p0265c19║所餘方便無記法者，皆名能熏。說有覆無記熏成賴
X45n0759_p0265c20║耶質種子者，如上唯識門。言種子六義者，亦如論云：
X45n0759_p0265c21║一剎那滅，謂體纔生無間必滅，有勝功力方成種子。
X45n0759_p0265c22║此遮常法無轉變，不可有能生用故（此亦與起信論稍異矣。許真如
X45n0759_p0265c23║內熏義為佛性正因，豈無能生用哉）。二果俱有，謂與所生現行果法俱
X45n0759_p0265c24║現和合方成種子。此遮前後及定相離，現種異類互
X45n0759_p0266a01║不相違。一身俱時有能生用，非如種子自類相生，前
X45n0759_p0266a02║後必不俱有。雖因果有俱不俱，而現在時可有因用，
X45n0759_p0266a03║不生已滅無自體故。依生現果立種子名，不依引生
X45n0759_p0266a04║自類名種子故，但應說因與果俱有。三恒隨轉，謂要
X45n0759_p0266a05║長時一類相續，至究竟位方成種子。此遮轉識轉易
X45n0759_p0266a06║間斷，與種子法不相應故。此顯種子自類相生。四性
X45n0759_p0266a07║決定，謂隨因力生善惡等功能決定方成種子。此遮
X45n0759_p0266a08║餘部執異性因生異性果，有因緣義。五待眾緣，謂此
X45n0759_p0266a09║要待自眾緣合功能殊勝方成種子。此遮外道執自
X45n0759_p0266a10║然因，不待眾緣恒頓生果。或遮餘部緣恒非無，顯所
X45n0759_p0266a11║待緣非恒有性，故種子於果非恒頓生。六引自果，謂
X45n0759_p0266a12║於別別色心等果各各引生方成種子。此遮外道執
X45n0759_p0266a13║唯一因生一切果。或遮餘部執色心等互為因緣，唯
X45n0759_p0266a14║本識中功能差別。具斯六義方成種子，非餘外糓麥
X45n0759_p0266a15║等識所變故，假立種子名，非實種子。問：具此六義，諸
X45n0759_p0266a16║染種子當言法爾本有？當言熏習始成？答：西方有諍。
X45n0759_p0266a17║難陀論師云：諸法種子皆由熏成，造因得果理無差
X45n0759_p0266a18║故。如華熏麻，非無熏成。此中道理亦爾，設不不待熏
X45n0759_p0266a19║而先有因者，亦不待因而先有果。若言果無不從因
X45n0759_p0266a20║生者，亦可因無不由熏成。護月論師云：一切諸法各
X45n0759_p0266a21║各自有本性種子，不由熏成，要先有性方有果故。木
X45n0759_p0266a22║中火性為同法喻，雖彼熏種子本性而有，然由淨不
X45n0759_p0266a23║淨之業所熏發故，種子轉有功能方得生果。而此新
X45n0759_p0266a24║黑不別生種，唯彼本性正為種子。如是種子雖無二
X45n0759_p0266b01║無別，依前後位建立二種，謂未熏以前名為住自性
X45n0759_p0266b02║界，熏發以後說名習增長界。既不待熏而先有因，亦
X45n0759_p0266b03║不持因應先有果者，此義齊許。如不持熏先有因性，
X45n0759_p0266b04║後待事熏而成事因；如是不待因時先有果性，後待
X45n0759_p0266b05║彼事因而成事果。但此因果二性俱未成其事用，是
X45n0759_p0266b06║故通名本性種子耳。如涅槃經言：因即是果，果增即
X45n0759_p0266b07║可用。善男子！未來之世雖有果報，以未受故名之為
X45n0759_p0266b08║因，及其受時是名為增。由是道理，前難能通。若說先
X45n0759_p0266b09║無本性種子，但由名言熏習成因，是則兔角等法亦
X45n0759_p0266b10║應得生因、名言熏習成因。故護法論師云：有二種子，
X45n0759_p0266b11║謂新熏種及性界，要具此二乃得生果。如染法中有
X45n0759_p0266b12║二種子，當知淨法亦有二種。然淨法新熏，至見道位
X45n0759_p0266b13║初生無漏時，方得熏成。從此已上，三法同時竝頭而
X45n0759_p0266b14║生。謂初生現行法爾種子，及所生無漏現行，并此現
X45n0759_p0266b15║行所熏新種子也。問：此三法之中，於何法上假立聖
X45n0759_p0266b16║性耶？答：初生無漏現行法爾種子上，方假立耳。若見
X45n0759_p0266b17║道以前法爾種上立者，凡亦應名聖。若新熏種子上
X45n0759_p0266b18║立者，初剎那位不可名聖。若現行上立者，出觀之位
X45n0759_p0266b19║不可名聖。無漏間斷，有漏雜起故。八地以上即不如
X45n0759_p0266b20║是，以人空無漏相續故。但其有漏雜起種子，三種習
X45n0759_p0266b21║氣所攝。言三種習氣者，如唯識第八云：一、名言習氣，
X45n0759_p0266b22║謂有為法各別親種。名言有二：一、表義名言，即能詮
X45n0759_p0266b23║義音聲差別；二、顯境名言，即能了境心心所法。隨二
X45n0759_p0266b24║名言所熏成種，作有為法各別因緣。二、我執習氣，謂
X45n0759_p0266c01║虗妄執我我所種。此有二種：一、俱生，二、分別。隨二我
X45n0759_p0266c02║執所熏成種，令有情等自他差別。三、有支習氣，謂招
X45n0759_p0266c03║三界異熟業種。此有二種：一、有漏善，二、不善業。隨此
X45n0759_p0266c04║二業所熏成種，令六道報差別。應知我執有支習氣，
X45n0759_p0266c05║於差別果是增上緣。問：此三種習氣，但有漏種子耶？
X45n0759_p0266c06║若亦有無漏種子耶？答：私師云：有說無漏種子名言
X45n0759_p0266c07║熏習所攝，有說無漏種子非為三種熏習所攝，三種
X45n0759_p0266c08║熏習依有漏說。所以然者，一切有漏由名言隨眠所
X45n0759_p0266c09║隨逐故，由名言熏習差別。無漏不然，直由後得智數
X45n0759_p0266c10║習力故，其□立等令差別故，又由法性爾故。差別等
X45n0759_p0266c11║三種熏習，對八識及世等十一識，廣說義相，如十門
X45n0759_p0266c12║唯識要童見之。（起信論宗，無漏之法亦有三種熏習，如下可知。）問：此論之宗，
X45n0759_p0266c13║法爾無漏種子，一切有情皆具有耶？答：從無始法爾
X45n0759_p0266c14║具菩薩法爾無漏種子，名為菩薩性；具三種法爾無
X45n0759_p0266c15║漏種子，名為不定性；具獨覺法爾無漏種子，名為獨
X45n0759_p0266c16║覺定性；具聲聞法爾無漏種子，名聲聞定性；無三乘
X45n0759_p0266c17║法爾無漏種子，名為無性。眾生盡未來際輪迴生死，
X45n0759_p0266c18║都不成三乘之聖，故名無性。二乘定性，入於無餘灰
X45n0759_p0266c19║身滅智，和同清淨真如法界，不隨有情數，亦不隨非
X45n0759_p0266c20║情數，故名定性。其不定性者，佛菩薩之緣，迴心向大，
X45n0759_p0266c21║遂成佛果，故名不定性等。廣明斯義，如基師摳要，各
X45n0759_p0266c22║引聖教，恐繁不集，以任博達矣。今依此起信論宗，汎
X45n0759_p0266c23║論染淨互熏，相生不斷，略有四種熏習義：一、淨法熏
X45n0759_p0266c24║習，所謂生滅門內，性淨本覺，是名淨法。華嚴香象以
X45n0759_p0267a01║三義故云淨法：一、約體，本來淨故；二、約相，以內熏故，
X45n0759_p0267a02║令返染成於始淨。故梁攝論云：能成立者，謂真如十
X45n0759_p0267a03║種功德；所成立者，謂十種新生正行也。三、約用熏習，
X45n0759_p0267a04║應機成淨緣也。二、根本無明熏習，所謂一切染法，因
X45n0759_p0267a05║其六染及九相等，皆以無明熏動一心之海所令起
X45n0759_p0267a06║故，故皆因無明而有也。三、無始妄心熏習，所謂業識
X45n0759_p0267a07║等，及分別事識等，若約其本，但業識也。四、妄境界熏
X45n0759_p0267a08║習，所謂六塵，是事識之境。所以淨法說一，染法說三
X45n0759_p0267a09║者，香象和上云：由此染法自性差別，依託因緣故具
X45n0759_p0267a10║說三種。淨法對染雖成義，而其體用竟未差別，故但
X45n0759_p0267a11║明一種。為明上諸義，論中云：復次有四種法熏習義，
X45n0759_p0267a12║故染淨法起不斷絕。云何為四？一者淨法名為真如
X45n0759_p0267a13║（象龍同云：生滅門中真如也，非真如門，以無熏生義故），二者一切染因名為無
X45n0759_p0267a14║明，三妄心名為業識（象云：亦通事識及梨耶業識，今據其本故但言業識），四者
X45n0759_p0267a15║妄境界所謂六塵（已上略引一熏習名舉）。熏習義者，如世間衣
X45n0759_p0267a16║服實無於香，若人以香而熏習則有香氣（已上即釋熏習名，此
X45n0759_p0267a17║則喻也）。此亦如是，真如淨法實無於染，但以無明而熏
X45n0759_p0267a18║習故則有染相。香象釋云：以熏習故有染相者，顯真
X45n0759_p0267a19║無相隨熏現。又顯妄法無體，故但云相。又當相自無
X45n0759_p0267a20║返流之用，故云相不云用也。此約隨流生滅門說，此
X45n0759_p0267a21║釋經中如來藏為無始惡習所熏生滅等。論云：無明
X45n0759_p0267a22║染法實無淨業，但以真如而熏習故則有淨用。香象
X45n0759_p0267a23║釋云：此是生滅門中本覺真如故有熏義，真如門中
X45n0759_p0267a24║則無此義。由此本覺內熏不覺，令成猒求返順真，故
X45n0759_p0267b01║云用也。此釋經中由有如來藏能厭生死苦樂求涅
X45n0759_p0267b02║槃也。涅槃經云：闡提之人未來佛性力故還生善根。
X45n0759_p0267b03║言佛性力者，即此本覺內熏之力耳。由此文故，此論
X45n0759_p0267b04║之宗說一切眾生皆有佛性、皆成佛果。其五種性等
X45n0759_p0267b05║者，就習性門，亦就依持門等，具如香象教分記及丘
X45n0759_p0267b06║龍十門和諍論見之。
X45n0759_p0267b07║汎論熏習義，有其二種：一、習熏，謂熏心體成染淨等；
X45n0759_p0267b08║二、資熏，謂現行心境及諸惑相資等。然總欲明此熏
X45n0759_p0267b09║習義，先明染法熏習義，後明淨法熏習義。所言染法
X45n0759_p0267b10║熏習義者，略有六義，從淺至深以明其義。一、妄境界
X45n0759_p0267b11║熏習義，有二種義：一、增長念熏習，謂由境界力增長
X45n0759_p0267b12║事識中智相、相續相、法執分別念也；二、增長取熏習，
X45n0759_p0267b13║增長事識中執取相、計名字相，謂人、我、見、愛、煩惱也。
X45n0759_p0267b14║由此二義，則明由境界熏動妄心也。二、妄心熏習義，
X45n0759_p0267b15║亦有二種：一、業識根本熏習。香象云：此以業識能資
X45n0759_p0267b16║熏住地無明，迷於無相，能起轉相、現相等相續，令彼
X45n0759_p0267b17║三乘人雖出三界，雖事識分段麤苦，猶受梨耶變易
X45n0759_p0267b18║行苦。然此細苦無如來有，但為簡細異麤故已，離麤
X45n0759_p0267b19║苦時相顯處說。故論云：一、業識根本熏習，能受阿羅
X45n0759_p0267b20║漢、辟支佛、一切菩薩生滅苦故。由此文故，此論之宗
X45n0759_p0267b21║入無餘涅槃定性。二乘亦有三種餘，謂煩惱餘、業餘、
X45n0759_p0267b22║果報餘，永不滅身心等，必經八萬劫等，後發菩提心
X45n0759_p0267b23║必成佛果。故涅槃經？如來性品云：二乘之人八萬、六
X45n0759_p0267b24║萬、四萬、一萬劫住處名為涅槃，無上法王所住之處
X45n0759_p0267c01║名大般涅槃。案云：入其無餘，雖滅現識賴耶、分別事
X45n0759_p0267c02║識重所感苦，而自然有業識苦賴耶及業識根本熏
X45n0759_p0267c03║習所感細苦故，具如餘處。二、增長分別事識熏。香象
X45n0759_p0267c04║云：由此事識能資熏習起時，無明起見愛麤惑，發動
X45n0759_p0267c05║身口造種種業，受凡夫分段苦也。故論云：二者增長
X45n0759_p0267c06║分別事識熏習，能受凡夫業繫苦故。三無明熏習亦
X45n0759_p0267c07║有二義：一根本熏習，香象云：根本不覺，熏動真如，成
X45n0759_p0267c08║業等諸識。但今舉初，故論云業識也。此中廣可說大
X45n0759_p0267c09║乘祕密四相，竝如二德起信論記見之。故論云：一者
X45n0759_p0267c10║根本熏習，以能成就業識義故。（且舉初，故云業識義耳，實亦在轉識現識
X45n0759_p0267c11║等。）二所起見愛熏習，謂枝末不覺，熏習心體，成分別
X45n0759_p0267c12║事識。但末從本生，故云所起。勝鬘經云：無明住地，能
X45n0759_p0267c13║起一切住地煩惱也。又有經云：無明力最大，能動一
X45n0759_p0267c14║法界，遍二生死等。問：楞伽經及此起信論說業識等
X45n0759_p0267c15║者，是阿賴耶既有業根本識熏習，然深密等諸經及
X45n0759_p0267c16║唯識等論云：阿賴耶是無覆無記，是雖所熏，而非能
X45n0759_p0267c17║熏。此論之中，阿賴耶識中□不覺義，謂根本不覺、枝
X45n0759_p0267c18║末不覺等，既與無明相應，亦可非所熏。若許爾者，違
X45n0759_p0267c19║諸經論阿賴耶識具所熏四義故，為所熏等故。答：丘
X45n0759_p0267c20║龍會云：然此識中，想數為首，取相分別，即不了達無
X45n0759_p0267c21║相真如，故名法執，亦名無明。非推求性計度實有，故
X45n0759_p0267c22║無慧等餘心數法。又此妄想最初極微細，唯與大圓
X45n0759_p0267c23║鏡智相違，是故不妨諸轉識智。由此義故，亦能受是
X45n0759_p0267c24║無記故，非極香臭之所記故。如人衣等，仙即覺臭，而
X45n0759_p0268a01║亦能受香臭所熏，非極臭故。此識亦爾，如攝論云：無
X45n0759_p0268a02║記者不可記，極香臭義故。令此中約巨細道理故，賴
X45n0759_p0268a03║耶亦有通法執，與一心相違取，謂分別故，亦為能熏。
X45n0759_p0268a04║彼唯識論等約麤相道理故，賴耶是無覆無記，無執
X45n0759_p0268a05║障亦唯為所熏耳。故瑜伽及深密等經建立心意識
X45n0759_p0268a06║祕密善巧等，既言祕密善巧，豈如言可取哉？問：若爾，
X45n0759_p0268a07║何故諸論之中阿賴耶識無執障故，名無覆無記？若
X45n0759_p0268a08║有妄想者，是應不善，亦可與癡數相應？答：無別無明
X45n0759_p0268a09║等故，亦無與慧等心所相應，故不云不善，唯與遍行
X45n0759_p0268a10║五數相應，無與餘心所相應義。亦唯識論中約可思
X45n0759_p0268a11║議熏義，唯以賴耶為所熏，則簡真如常法等；以七轉
X45n0759_p0268a12║識三性見相為能熏，則簡異熟無記等。今此起信論
X45n0759_p0268a13║中約不思議熏義，以真如法亦為所熏，亦為能熏業
X45n0759_p0268a14║識等；賴耶亦為能熏，亦為所熏染法熏習。六義之中
X45n0759_p0268a15║更互相望而為能所熏故，亦約熏動義及熏生義等，
X45n0759_p0268a16║廣可分別。故楞伽云：不思議熏、不思議變是現識因，
X45n0759_p0268a17║取種種塵及無始妄想熏是分別事識因等，乃至廣
X45n0759_p0268a18║說。香象解云：不思議熏者，謂無明能熏真如，不可熏
X45n0759_p0268a19║所而能熏，故名不思議熏。又熏即不熏，不熏之熏名
X45n0759_p0268a20║不思議熏。不思議變者，謂真如心受無明熏，不可變
X45n0759_p0268a21║異而能變，故云不思議變。又變即不變，不變之變名
X45n0759_p0268a22║不思議變。是現識因者，於中亦有轉業識，舉麤兼細，
X45n0759_p0268a23║故名現識。取種種塵者，即此現識所現種種境界，還
X45n0759_p0268a24║能動彼心海，起諸事識之浪故也。無始妄想熏者，即
X45n0759_p0268b01║彼和合心海之中妄念習氣，無始已來熏習不斷，此
X45n0759_p0268b02║塵及念熏動心海，種種識生，故名分別事識因等也。
X45n0759_p0268b03║第二、明淨法熏習者。香象云：總而論之，略有二義：一、
X45n0759_p0268b04║真如內熏無明，令成淨業，此則本熏。二、即此淨用返
X45n0759_p0268b05║熏真如，令增勢力，此則新熏。為此義，論云：云何熏習
X45n0759_p0268b06║起淨法不斷？所謂以真如法故，能熏習無明（此則本熏）。以
X45n0759_p0268b07║熏習因緣力故，則令妄心猒生死苦，樂求涅槃（此則新熏）。
X45n0759_p0268b08║集者案云：此論意，真如本覺之體，內熏於無明，冥起
X45n0759_p0268b09║淨用之義，是名本性。其所起之淨用，還熏於本覺之
X45n0759_p0268b10║體，更令起修生之果，是名新熏。彼唯識論中，於此新
X45n0759_p0268b11║熏，更分法爾、新熏二義。謂其真如所起之淨用新熏，
X45n0759_p0268b12║從無始法爾展轉資熏，無有斷絕，名為法爾種子。其
X45n0759_p0268b13║本覺真如無始，故淨用亦無始。其淨用漸增，至見道
X45n0759_p0268b14║位，證一心性，還起淨德，此淨用更熏種子。護法論師
X45n0759_p0268b15║且得此義矣。然其真如所起淨用，是雖無始，而以用
X45n0759_p0268b16║望體，體是本有，而用新熏。此新熏淨用為正因緣，能
X45n0759_p0268b17║生始覺之果，以修因得果之道理無差故。即此淨用
X45n0759_p0268b18║上，雖分新熏、法爾義，而其新熏法爾望本覺內熏之
X45n0759_p0268b19║體，唯新習所成，故但名新熏。難陀論師義且得此理
X45n0759_p0268b20║矣。然此淨用為生果正因，而其真如無內熏者，不能
X45n0759_p0268b21║起淨用。其淨用者，必從本覺內熏起。若無體時，用亦
X45n0759_p0268b22║無故。故生其果者，必從本覺之性熏，故唯本性也。護
X45n0759_p0268b23║月論師義且得此門矣。由如是義故，丘龍和上云：若
X45n0759_p0268b24║依作因受果之門，新熏種子正為因緣，於生自果有
X45n0759_p0268c01║功德故。彼本性者，直是果法可生之性，而於生果無
X45n0759_p0268c02║有功能，但名果性，不名為用故。若依此門，唯有新成
X45n0759_p0268c03║種子，而無本性種子，彼新熏師意得此門也。若依從
X45n0759_p0268c04║性成果之門，唯本性界正為種子，以是果法之自性
X45n0759_p0268c05║故，新熏不作果法自性故。約此門，彼新熏習但能熏
X45n0759_p0268c06║發本性種子，不能則成自體種子，其唯本有種子意
X45n0759_p0268c07║得此門也。若就和合生果門者，新熏種子唯有功能，
X45n0759_p0268c08║如其無性，果則不生。生果由性，性即為因。雖有本性，
X45n0759_p0268c09║若無新熏則無功能，功能生果豈非種子？故依此門，
X45n0759_p0268c10║則當說云有二種子共生一果，其新薰法爾竝立一
X45n0759_p0268c11║果師意得此門也。故此起信論會諸宗義以為論致
X45n0759_p0268c12║矣。若偏執言者，無所不非；若得意說者，無所不是。一
X45n0759_p0268c13║心二門之妙術，於茲驗矣。然此淨法熏習，別而論之，
X45n0759_p0268c14║有二種熏習。是二熏習，各有二義。言二種熏習者：一、
X45n0759_p0268c15║妄心熏習義，二、真如熏習義。妄心熏習二種義者：一、
X45n0759_p0268c16║分別事識熏習，二、意熏習。真如熏習二義者：一、自體
X45n0759_p0268c17║相熏習，二者、用熏習。初妄心熏習中，分別事識熏習
X45n0759_p0268c18║者，論云：依諸凡夫、二乘人等，猒生死苦，隨力所能，以
X45n0759_p0268c19║漸趣向無上道故。香象云：分別事識，即意識也。以此
X45n0759_p0268c20║識不知諸塵唯是識故，執心外實有境界。凡夫、二乘
X45n0759_p0268c21║雖有發心趣向解脫，而猶計生死可厭、涅槃可欣，不
X45n0759_p0268c22║了唯心道理，仍後由此作意力久，遠後還得菩提，故
X45n0759_p0268c23║云分別事識熏習，乃至漸向無上道故。言意熏習者，
X45n0759_p0268c24║若就本而言名為業識，通而論之五種意也（賴耶三識及智
X45n0759_p0269a01║識、相續識五種意矣）。以諸菩薩知一切法唯是識量，捨彼事識
X45n0759_p0269a02║外計分別，既了唯心趣理速疾異前漸悟，故云論二
X45n0759_p0269a03║意熏習，謂菩薩發心勇猛速趣涅槃故。問：此中妄心
X45n0759_p0269a04║既竝熏習真如起返流行，意熏既屬賴耶，如何能自
X45n0759_p0269a05║發心修行？答：前凡夫二乘不覺賴耶，但依分別事識
X45n0759_p0269a06║資持力而發心修行，以不違本故向大菩提疎而且
X45n0759_p0269a07║遠，故云漸也。此菩薩既了賴耶本識，即依此識資持
X45n0759_p0269a08║力方得發心修行，以了本故向大菩提親而且近，故
X45n0759_p0269a09║云速也。此約所依相資辨熏，非各自發心等。此意顯
X45n0759_p0269a10║者，其淨用菩提心是從本覺內熏起，此無明所起之
X45n0759_p0269a11║心還非起於淨業，但約此識之位以辨熏習耳，實本
X45n0759_p0269a12║覺心之所起故，故云約所依相資辨熏等矣。真如熏
X45n0759_p0269a13║習中自體相熏習者，論云：從無始世來具無漏法，備
X45n0759_p0269a14║有不思議業作境界之性，依此二義恒常熏習，以有
X45n0759_p0269a15║力故能令眾生猒生死苦樂求涅槃，自信己身有真
X45n0759_p0269a16║如法發心修行。香象解云：不空本覺名無漏法，此法
X45n0759_p0269a17║冥熏眾生非物能了，故云不思議業也。此中業者，是
X45n0759_p0269a18║冥熏作用也。作境界性者，明非直熏彼妄心令其猒
X45n0759_p0269a19║求成能觀智，亦乃與其觀智作所觀境界也。以此二
X45n0759_p0269a20║法等者，顯熏功能，謂此心境二義，亦可此體相二法
X45n0759_p0269a21║冥熏眾生，以有力故令起猒求等行。言自信等者，明
X45n0759_p0269a22║依熏起修行之相也。言真如熏習中用熏習者，論云：
X45n0759_p0269a23║用熏習者，即是眾生外緣之力。如是外緣有無量義，
X45n0759_p0269a24║略說二種。云何為二？一者差別緣、二者平等緣等。香
X45n0759_p0269b01║象解云：差別緣者，為於凡等事識熏習而作緣，謂現
X45n0759_p0269b02║形不同故云差別，亦可與差別機為緣故也。謂三賢
X45n0759_p0269b03║以上乃至諸佛能作此緣。言平等緣者，為諸菩薩業
X45n0759_p0269b04║識熏習而作於緣，謂唯現佛身平等無二故云平等，
X45n0759_p0269b05║亦可與平等心機為緣故也。謂初地以上乃至諸佛，
X45n0759_p0269b06║要依同體智力能依作此緣故。論云：平等緣者，一切
X45n0759_p0269b07║諸佛菩薩皆願度脫一切眾生，自然熏習恒常不捨，
X45n0759_p0269b08║以同體智力故。問：此之二緣何故名為真如用熏習
X45n0759_p0269b09║耶？答：其佛菩薩等皆是我一心所現，更無別法是真
X45n0759_p0269b10║如本覺用大義故。故大瓔珞經云：自見己身當果諸
X45n0759_p0269b11║佛摩頂說法，身心別行不可思議。又此論云：以不知
X45n0759_p0269b12║轉識現故，見從外來取色分齊等故，我一心本覺田
X45n0759_p0269b13║熏習即為佛菩薩等耳。問：此染淨二熏習若有窮盡
X45n0759_p0269b14║耶？亦無斷盡耶？答：香象云：染法違真無始有終，故窮法
X45n0759_p0269b15║界之源，其染法熏亦有終盡。淨順理有始無終，雖既
X45n0759_p0269b16║成佛而起淨法熏亦無終盡，以起應化不思議用無
X45n0759_p0269b17║斷盡故。故論說此盡無盡義云：復次染法從無始來
X45n0759_p0269b18║熏習不斷，乃至得佛後則有斷，淨法熏習則無有斷
X45n0759_p0269b19║盡於未來。此義云何？以真如法常熏習故，妄心則滅
X45n0759_p0269b20║法身顯現，起用熏習故無有斷。問：既成佛果雖窮心
X45n0759_p0269b21║源，而淨法熏習無有斷盡者，前後佛德可有勝劣，前
X45n0759_p0269b22║佛久熏習故。答：唯識之宗，理法身是雖一味，而智法
X45n0759_p0269b23║身前後別取，譬如燈光重重不相障礙，雖周遍而不
X45n0759_p0269b24║離亂。今此起信論前後之佛皆是一心，更無別體，但
X45n0759_p0269c01║以妄想分別故，各謂自他殊。若息妄論真，前後無差，
X45n0759_p0269c02║其始覺之佛還同本覺、無始覺之異，故無前後勝劣
X45n0759_p0269c03║之過。故華嚴云：眾生妄分別，是佛是世界；若解真實
X45n0759_p0269c04║者，無佛世界。既窮一心之真源，達萬像之中實，故無
X45n0759_p0269c05║佛界之殊，豈有佛身之別哉？又論云：始覺者，即同本
X45n0759_p0269c06║覺。既到法界之源，無迷悟之異岸，何有本始之別流？
X45n0759_p0269c07║故云即同本覺矣。問：此起信論染淨熏習具足種子
X45n0759_p0269c08║六義耶？答：准香象緣起，六因童亦得具足，故其教分
X45n0759_p0269c09║記中卷云：若爾，現行為種子因，豈得有六義？答：隨勝
X45n0759_p0269c10║不具。如攝論等說種子有六義，此約大乘初教；若約
X45n0759_p0269c11║終教，緣起、祕密義皆具此六義。以此教中六、七識等
X45n0759_p0269c12║亦是如來藏隨緣義，無別自性，故七識亦具本識中
X45n0759_p0269c13║六義也。思之。委釋六義，如具六因章，裁繁不集。問：唯
X45n0759_p0269c14║識論宗法爾種子者，是約有為性；此論法爾性者，是
X45n0759_p0269c15║約無為性。以何聖教以為龜鏡哉？答：寶性論云：真如
X45n0759_p0269c16║性者，如六根聚經中說，從無始世來畢竟究竟諸法
X45n0759_p0269c17║體故。無上依經亦有此文。此則約無為性明無始法
X45n0759_p0269c18║爾義，故以為證矣。瑜伽論云：六度殊勝有如是相，無
X45n0759_p0269c19║始時來展轉傳來法爾所得等。此則約有為性明無
X45n0759_p0269c20║始法爾義，故准此文，二論之宗各殊知矣。
X45n0759_p0269c21║第六建立三身同異門者，唯識論中清淨法界四智
X45n0759_p0269c22║心品，總是五法名為法身。此法身之中別開三身，清
X45n0759_p0269c23║淨法界為自性身，合自他受用名為受用身，合淨穢
X45n0759_p0269c24║立化身名變化身。故論第十卷云：此牟尼尊所得二
X45n0759_p0270a01║果永離二障亦名法身，無量無邊力無畏等大功德
X45n0759_p0270a02║法所莊嚴故。體依聚義總說名身。設此法身五法為
X45n0759_p0270a03║性，非淨法界獨名法身，二轉依果皆此攝故。如是法
X45n0759_p0270a04║身有三相別：一自性身，謂諸如來真淨法界受用變
X45n0759_p0270a05║化平等所依，離相寂然絕諸戲論，具無邊際真常功
X45n0759_p0270a06║德，是一切法平等實性。即此自性亦名法身，大功德
X45n0759_p0270a07║法所依止故。二受用身，此有二種：一自受用，謂諸如
X45n0759_p0270a08║來三無數劫修集無量福慧資糧，所起無邊真實功
X45n0759_p0270a09║德，及極圓淨常遍色身相續湛然，盡未來際恒自受
X45n0759_p0270a10║用廣大法樂。二他受用身，謂諸如來由平等智示現
X45n0759_p0270a11║微妙淨功德身居純淨土，為住十地諸菩薩眾現大
X45n0759_p0270a12║神通轉正法輪決眾疑網，令彼受用大乘法樂。合此
X45n0759_p0270a13║二種名受用身。三變化身，謂如來由成事智變現無
X45n0759_p0270a14║量隨類化身居淨穢土，為未登地諸菩薩眾二乘異
X45n0759_p0270a15║生稱彼機宜現通說法，令各獲得諸利樂事等，乃至
X45n0759_p0270a16║廣說。以五法性攝於三身，異說繁廣具如彼說，亦如
X45n0759_p0270a17║基師法苑三身義章。然約論意論常無常者，法身是
X45n0759_p0270a18║常，以自性故；亦是無常，以離不離故。修生功德是無
X45n0759_p0270a19║常，以從因生故，是有為無漏故；亦得是常，以無間斷
X45n0759_p0270a20║故，相續起故。莊嚴論云：自性無間續，三佛俱常住等。
X45n0759_p0270a21║今依此起信論凡夫二乘所見六道差別之相，名為
X45n0759_p0270a22║應身。十解以上菩薩所見離分齊色，名為報身。遠離
X45n0759_p0270a23║色心之異，泯一異之差別，諸法之總體，非理非智無
X45n0759_p0270a24║礙之真，名為法身。故論云：復次真如用者，乃至又無
X45n0759_p0270b01║有用相可得。何以故？謂諸佛如來是法身智相之身，
X45n0759_p0270b02║第一義諦無有世諦境界，離於施作（已上明法身矣），但隨眾
X45n0759_p0270b03║生見聞得益，故說為用。此用有二種。云何為二？一者
X45n0759_p0270b04║依分別事識，凡夫二乘心所見者，名為應身。以不知
X45n0759_p0270b05║轉識現故，見從外來，取色分齊，不能盡知故。二者依
X45n0759_p0270b06║於業識，謂菩薩從初發心意（十解初發心住名初發意），乃至菩薩
X45n0759_p0270b07║究竟地心所見者，名為報身。身有無量色，色有無量
X45n0759_p0270b08║相，乃至隨所示現，即無有邊，不可窮盡。如是功德，皆
X45n0759_p0270b09║因諸波羅蜜等無漏行熏及不思議熏之所成就，具
X45n0759_p0270b10║足無量樂相，故說為報。又凡夫所見者，是其麤色，隨
X45n0759_p0270b11║於六道，各見不同種種異類，非受樂相，故說為應身
X45n0759_p0270b12║等。廣如彼說。然依此論意論常無常等者，香象云：即
X45n0759_p0270b13║有二義：先別明，後總說。別中修生功德是無常，以修
X45n0759_p0270b14║生故，亦即是常。一得已後，同真如故。何以故？本從真
X45n0759_p0270b15║流故，無明已盡，還歸真體故。梁攝論云：無不從此法
X45n0759_p0270b16║身流，無不還證此法身等。又云：猶如虗空遍滿一切
X45n0759_p0270b17║色際，無生住滅變異；如來智亦爾，遍一切所知，無倒
X45n0759_p0270b18║無變異等。是故當知，非直無間斷故以為常，亦則同
X45n0759_p0270b19║真如不變常也。法身是常，以隨緣時不變自性故；亦
X45n0759_p0270b20║是無常，以隨染起故。何以故？以諸功德既竝同真，是
X45n0759_p0270b21║故起用唯是真作故。此起信論中，報、化二身屬真如
X45n0759_p0270b22║用攝。又云：眾生心淨，法身影現等。又云：復次，本覺隨
X45n0759_p0270b23║染分別生二種相，與彼本覺不相捨離，謂一者、智淨
X45n0759_p0270b24║相，二者、不思議業相。乃至廣說者，由此法身隨緣義
X45n0759_p0270c01║故，是故功德差別得成；由不變義故，是故功德無不
X45n0759_p0270c02║即真。以舉體隨緣令相不變，二義鎔融無障礙故。是
X45n0759_p0270c03║故佛果即常、無常，具足四句或非四句，隨義應知。問：
X45n0759_p0270c04║若爾，如何說非一、異也？答：唯識論中，以真如遍故，智
X45n0759_p0270c05║證真如，故非異也；有為、無為不同如，故非一也。今此
X45n0759_p0270c06║起信論中，以德有二義：一、緣起現前義，以三無數劫
X45n0759_p0270c07║功不虗故；二、無自性義，以離真如無體故。此中初義
X45n0759_p0270c08║與法身隨緣，後義與法身不變，是非異門，以是舉體
X45n0759_p0270c09║全收。又此初義與不變，後義與隨緣，是非一門，以義
X45n0759_p0270c10║差別故。是則不動非異，明非一也。問：如是二宗皆為
X45n0759_p0270c11║乖角，如何和會以為論宗？答：香象會初約大乘始教，
X45n0759_p0270c12║後就大乘終教，教有淺深故無過失也。丘龍和會報
X45n0759_p0270c13║化身經論異說云：如同性經說：穢土成佛名為化身，
X45n0759_p0270c14║淨土成道名為報身。金皷經說：三十二相、八十種好
X45n0759_p0270c15║等相名為應身，隨六道所現之身名為化身。依攝論
X45n0759_p0270c16║說：地前所見名為變化身，地上所見名受用身。爾此
X45n0759_p0270c17║起信論中凡夫二乘所見六道差別之相名為應身，
X45n0759_p0270c18║十解菩薩所見離分齊色名為報身。所以如是不同
X45n0759_p0270c19║者，法門無量非謂一途故，隨所施設皆有道理故。如
X45n0759_p0270c20║攝論中說：地前散心所見有分齊相故屬化身。今此
X45n0759_p0270c21║論中明此菩薩三昧所見離分齊相故屬報身，由是
X45n0759_p0270c22║道理故不相違也。集者云：唯識論中約可思議熏因
X45n0759_p0270c23║果及依持門明，理法身及智法身雖不離，而理無為、
X45n0759_p0270c24║智有為、體用差別等。今此起信論中就不思議熏因
X45n0759_p0271a01║果及緣起門說，三身雖別而報化身是真如用大也。
X45n0759_p0271a02║以理即是智、智即是理，故經云：第一義空名為智慧
X45n0759_p0271a03║等。以色即是心、心即是色，故論云：即此法身是色體
X45n0759_p0271a04║故能現於色，所謂從本已來色心不二。以色性即智
X45n0759_p0271a05║故色體無形說名智身，以智性即色故說名法身。遍
X45n0759_p0271a06║一切處所現之色無有分齊，隨心能示十方世界無
X45n0759_p0271a07║量莊嚴各各差別皆無分齊而不相妨，此非心識分
X45n0759_p0271a08║別能知真如自在用義故等。廣明義相具如餘處，且
X45n0759_p0271a09║論同異略他斯止。
X45n0759_p0271a10║第七、建立執障同異門者，唯識論中人執為首，根本
X45n0759_p0271a11║煩惱、忿、恨、覆惱等諸隨煩惱，是為煩惱障之自性。其
X45n0759_p0271a12║眷屬者，彼相應法及所發業并所感果，相從通入煩
X45n0759_p0271a13║惱障體。所知障者，法執為首，妄想分別及與法愛、慢、
X45n0759_p0271a14║無明等以為其體。論助伴者，彼相應法并所取相亦
X45n0759_p0271a15║入其中。若依八識分別，煩惱障體不與阿賴耶識相
X45n0759_p0271a16║應，唯共七轉識起。於中愛與無明通七種識，慢通二
X45n0759_p0271a17║識，瞋唯不通第七末那，疑及四見唯在意識，薩迦耶
X45n0759_p0271a18║見在意意識。薩迦耶中有二行相，所謂我行及我所
X45n0759_p0271a19║行，如是二行亦通二識。意識二行義在可見，末那二
X45n0759_p0271a20║行異說（云云）。護法論師云：直緣賴耶見分計為我、我所，
X45n0759_p0271a21║乘語勢故說我所言等。難陀論師等云：緣阿賴耶識
X45n0759_p0271a22║自體而作我行，兼緣彼識體上諸相分作我所行等。
X45n0759_p0271a23║大乘基等取前說以為正義，元曉師等取後釋以為
X45n0759_p0271a24║正義。釋難會違，具如其二障章見之。若依三性分別
X45n0759_p0271b01║障體者，三性法門乃有多種，且依一自性門說。色、無
X45n0759_p0271b02║色界一切煩惱及欲界末那四惑，皆是有覆無記性
X45n0759_p0271b03║攝。五識所起貪、恚、癡等是不善性，不善意識之等流
X45n0759_p0271b04║故。欲界意識所起之中，若分別起一切煩惱悉是不
X45n0759_p0271b05║善，任運起中身、邊二見是無記性，愛、慢、無明能發修
X45n0759_p0271b06║斷不善業者是不善性，結生之時微細現行是無記
X45n0759_p0271b07║性，瞋恚一種唯不善性等。隨煩惱中尋、伺、惡作、睡眠，
X45n0759_p0271b08║此四通於三性，而在善中非必是隨煩惱性。如於夢
X45n0759_p0271b09║中修無漏道，此中睡眠數非惑性故。其餘三種准此
X45n0759_p0271b10║可知。放逸等十及諂、誑、憍，唯通不善、有覆無記。忿、恨、
X45n0759_p0271b11║覆惱、慳、嫉與害、無慚、無愧，如是九種唯不善性。此中
X45n0759_p0271b12║無慚、無愧論其自性，遍行一切不善心中。若說增用
X45n0759_p0271b13║愧通一切，慚未必通。然此隨煩惱略由四相差別建
X45n0759_p0271b14║立，謂無慚、無愧亦通不善心起。放逸、掉舉、惛沉、不信、
X45n0759_p0271b15║懈怠、邪欲、勝解、邪念、散亂、不正知，此十通一切。染汙
X45n0759_p0271b16║心起，通一切處、三界繫。忿、恨、惱、嫉、諂、誑、憍、害，此十各
X45n0759_p0271b17║別不善心起，若一生時必無第二，如是十種皆欲界
X45n0759_p0271b18║繫。除諂、誑、憍，由誑及諂至初靜慮，憍通三界，此并前
X45n0759_p0271b19║二，若在上地唯無記性。尋、伺、惡作、睡眠，此四通三性
X45n0759_p0271b20║心，非一切處、非一切時。若有極久尋求伺察，便令身
X45n0759_p0271b21║疲念失亦是勞損，是故尋、伺名隨煩惱。此二乃至初
X45n0759_p0271b22║靜慮地，惡作、睡眠唯在欲界。煩惱障相略說如是。所
X45n0759_p0271b23║知障相者，護法論師等云：法執無明唯在第七、第六
X45n0759_p0271b24║二識，不通餘識，推求性故。法愛、恚等非見所攝，不推
X45n0759_p0271c01║求者亦通五識，然具法執不通賴耶。若此識中有法
X45n0759_p0271c02║執者，成法我見，有無明等不相應，唯與五法相應。又
X45n0759_p0271c03║若此識有法執者，無所熏故，應念念失，不待對治即
X45n0759_p0271c04║成大過。又法空觀初現前時，此亦應斷，障治相違不
X45n0759_p0271c05║俱行故。若爾，所餘有漏種子應無所依，所修功德應
X45n0759_p0271c06║無熏習，無所熏故。亦不可言熏習鏡智，非無記故，猶
X45n0759_p0271c07║未得故。故知法執不通此識。若於三性中唯在不善、
X45n0759_p0271c08║有覆無記，雖復不染二乘聖道，而有染覆菩薩道故。
X45n0759_p0271c09║由此義故，亦名有覆，亦名無覆，一體、二名所望別故。
X45n0759_p0271c10║不通四種：一、向無覆無記心中，於轉識中異熟果者，
X45n0759_p0271c11║與異熟識性類同故，分別力劣不能執故，威儀等心
X45n0759_p0271c12║不堅執故，非普遍故。又亦不通一切善心，與無明等
X45n0759_p0271c13║性相違故，必與無癡善根俱故。如瑜伽說：無明有二：
X45n0759_p0271c14║一者、不善，二者、無記。又有二類：一者、染汙，二、不染汙。
X45n0759_p0271c15║不言有善故等。若約纏及隨眠、正習及心、心所等五
X45n0759_p0271c16║法分別二障者，具龍章。治、斷二障，位、地等殊，具如唯
X45n0759_p0271c17║識第九、第十及建立位行門。問：煩惱障中，何之煩惱
X45n0759_p0271c18║能發引業及發生業耶？答：通而論之，一切煩惱皆發
X45n0759_p0271c19║引業，亦發生業，於中別取。其最勝者，無明能發引業，
X45n0759_p0271c20║愛、取能發生業。言發引業者，發現起業。發生業者，發
X45n0759_p0271c21║種子業，由能熏先行種子令成，能轉為有故。引業能
X45n0759_p0271c22║發則有二種：發罪業時，現纏能發；福不動業，隨眠能
X45n0759_p0271c23║發。發生業時，罪、福、不動皆有現行，愛、取能發。又發引
X45n0759_p0271c24║業中，俱生煩惱發別報業，唯分別起，隨其所應，能發
X45n0759_p0272a01║三種，總發引業等。問：何之煩惱能結生耶？答：通相而
X45n0759_p0272a02║言，自地所有一切煩惱皆能結生。論最勝者，唯由俱
X45n0759_p0272a03║生、無記、我、愛結生相續。所結之生不出二種：一者、正
X45n0759_p0272a04║生，二者、方便生。結正生時亦有二種：生有色界，中有
X45n0759_p0272a05║時結；生無色界，死有時結。結方便生，唯在死有。然臨
X45n0759_p0272a06║死有心，有其三位，謂前三性心位，其次染汙心位，最
X45n0759_p0272a07║後異熟心位。此中初二是在意識，最後一心是異熟
X45n0759_p0272a08║識。又三性心位非結生時，後之二心是結生位。又後
X45n0759_p0272a09║二中，初是現纏結生之位，後是隨眠結生位也。如瑜
X45n0759_p0272a10║伽等廣說。問：二執與二障有何差別？答：執狹而障寬，
X45n0759_p0272a11║障除賴耶而有七識，執唯在意意識故。又執本而障
X45n0759_p0272a12║末，由內我故，外起貪嗔等障故。問：此二障者，若別體
X45n0759_p0272a13║耶？若同體耶？答：同體異用，故立二名。問：異用二名，其
X45n0759_p0272a14║義如何？答：煩惱障者，貪嗔等惑能感界內之報，逼惱
X45n0759_p0272a15║有情令離寂靜，遮止有情不出生死，故云煩惱障。所
X45n0759_p0272a16║知障者，法執等惑遮止智性不成現觀，覆弊境性不
X45n0759_p0272a17║現觀心，由是義故，名所知障。然煩惱少分有障於境，
X45n0759_p0272a18║智而不遮，無上菩提雖已斷此，不得彼故。所知障亦
X45n0759_p0272a19║少分有感生死而不蔽，於二乘涅槃雖不斷此，而證
X45n0759_p0272a20║離故。一體異用，以名二障矣。今依此起信論，六種染
X45n0759_p0272a21║心是煩惱礙體，根本無明是智礙體。言六染者：一、執
X45n0759_p0272a22║相應染，即是意識見愛煩惱所增長義，麤分別執而
X45n0759_p0272a23║相應故。二、不斷相應染，五種意之中相續識法執相
X45n0759_p0272a24║應，相續生起不斷，即相續異名。三、分別智相應染，即
X45n0759_p0272b01║五種意中第四智識。四、現色不相應染，即五種意中
X45n0759_p0272b02║第三現識。五、能見心不相應染，是五種意內第二轉
X45n0759_p0272b03║識也。六、根本業不相應染，是五種意內第一業識。此
X45n0759_p0272b04║中初二在於六識，第三一染在第七識，後之三染俱
X45n0759_p0272b05║在第八。此論所言煩惱礙，六染之中已攝，唯識所說
X45n0759_p0272b06║二障皆盡。根本無明者，彼六染心所依根本最極微
X45n0759_p0272b07║細，冥闇不覺，內迷自性，一如平等，未能外向取差別
X45n0759_p0272b08║相，故無能取、所取別異，與其真明其相太近，故此無
X45n0759_p0272b09║明於彼最違，如沙彌與上座近也。於生死中無有一
X45n0759_p0272b10║法細於無明，而其本唯此為元，忽然始起，是故說名
X45n0759_p0272b11║無始無明。如本業經云：其住地前便無法起，故名無
X45n0759_p0272b12║始無明住地。此論下云：以不達一法界故，心不相應，
X45n0759_p0272b13║忽然起念，名為無明。故此言無前及忽起者，非是望
X45n0759_p0272b14║時節前後，唯是橫論細麤緣起。如是無明雖非與異
X45n0759_p0272b15║熟識相應，而為作本，和合不離，故依此識方說其相，
X45n0759_p0272b16║由是攝在賴耶識位。二礙體性，略說如是。論文云：染
X45n0759_p0272b17║心義者，名為煩惱礙，能障真如根本智故。無明義者，
X45n0759_p0272b18║名為智礙，能礙世間自然業智。故香象解云：照寂妙
X45n0759_p0272b19║慧如理之智，名根本智。染心喧動，違此寂故，名染心
X45n0759_p0272b20║為煩惱礙。以煩動、惱動故，後得如量之智，名世間業
X45n0759_p0272b21║智。以無明昏迷，無所分別，違此智用，名為智礙。此且
X45n0759_p0272b22║依本末相依門，以所起染心為煩惱礙，能起染心之
X45n0759_p0272b23║無明名為智礙，不約人、法二執以明二礙，故異前宗。
X45n0759_p0272b24║此論中所說二執亦異前論。論對治邪執分云：一切
X45n0759_p0272c01║邪執皆依我見，若離於我，則無邪執。是我見有二種。
X45n0759_p0272c02║云何為二？一者、人我見，二者、法我見。人我見者，依諸
X45n0759_p0272c03║凡夫說有五種。云何為五？一者聞修多羅說如來法
X45n0759_p0272c04║身畢竟寂漠猶如虗空，以不知為破著故，即謂虗空
X45n0759_p0272c05║是如來性等。乃至第五者聞修多羅說依如來藏故
X45n0759_p0272c06║有生死，依如來藏故得涅槃，以不解故，謂眾生有始
X45n0759_p0272c07║等。法我見者，依二乘鈍根故，如來但為說人無我，以
X45n0759_p0272c08║說不究竟見有五陰生滅之法，怖畏生死妄取涅槃
X45n0759_p0272c09║等。問：此論所說五種人執，既竝於真如法上計，云何
X45n0759_p0272c10║說為人我執耶？香象解云：此有二釋：一云此是初學
X45n0759_p0272c11║凡夫有人我者作此執，故云我人執也；二云由如來
X45n0759_p0272c12║藏中有二義：一是本覺義，即當是於人上妄計，故云
X45n0759_p0272c13║人執；二是理實義，當所觀之法。今據初義，故說人執、
X45n0759_p0272c14║法執，如常執色心等法是實有故，名為法執耳。問：此
X45n0759_p0272c15║論之中所說二礙，葢有發業結生功能耶？答：亦有此
X45n0759_p0272c16║義。何者？無明住地發無漏業，能受界外變易生死，此
X45n0759_p0272c17║是無作四諦道理。如前所說唯識之宗，直有作四諦
X45n0759_p0272c18║門也，所以彼宗中不立變易別因。頓悟菩薩資助廣
X45n0759_p0272c19║果天現身因，以令與果。漸悟菩薩若第四果迴心者，
X45n0759_p0272c20║資助欲界現身因，以令與果。若前三果者，有二種釋：
X45n0759_p0272c21║一云如頓悟人未斷上界惑故；一云雖未斷上界惑，
X45n0759_p0272c22║而既伏離更不受生，故助欲界現身因，以令微妙往
X45n0759_p0272c23║大自在宮以成佛果。今依此起信論宗立別因果，故
X45n0759_p0272c24║論四種熏習中云：業識根本熏習能受三乘三種意
X45n0759_p0273a01║生身業。如勝鬘經云：又如四取緣有漏業因而生三
X45n0759_p0273a02║有，如是無明住地緣無漏業因生阿羅漢、辟支佛、大
X45n0759_p0273a03║力菩薩三種意生身故。總說雖然，於中分別者，丘龍
X45n0759_p0273a04║解云：此中所發無漏業者，方便道中分道善根不為
X45n0759_p0273a05║三漏所發所潤，不受三有故名無漏。當知集諦有其
X45n0759_p0273a06║二種，謂有漏集諦、無漏集諦。所生苦諦亦有二種，謂
X45n0759_p0273a07║有為苦諦、無為苦諦。如寶性論云：云何名為世間？以
X45n0759_p0273a08║三界相似鏡像法故。此明何義？依無漏界中有三種
X45n0759_p0273a09║意生身，應知彼因無漏善根所作名為世間，以離有
X45n0759_p0273a10║漏諸業煩惱所作法故亦名涅槃。依此義故，勝鬘經
X45n0759_p0273a11║云：有有為世間、有無為世間，有有為涅槃、有無為涅
X45n0759_p0273a12║槃。故能發業中亦有二種：一無明住地能發引業、二
X45n0759_p0273a13║愛取習氣能發生無明住地。所以能發引生死業者，
X45n0759_p0273a14║由此無明迷自心性本無起動終無變異，緣此勢力
X45n0759_p0273a15║堪能發起感生意生身變易生死業。菩薩見道永離
X45n0759_p0273a16║能所，隨分通達本無起動，是故雖有無明而不成感
X45n0759_p0273a17║生之業。由此勢力，其後所起方便道等亦應不成感
X45n0759_p0273a18║生之業。例如二乘見道已後，雖有俱生我見無明，而
X45n0759_p0273a19║不得成總報之業。當知此中道理亦爾。所以人執習
X45n0759_p0273a20║氣、法執分別不能發此無漏業者，若於二乘不無此
X45n0759_p0273a21║義，但菩薩方便道中為對治彼修無漏業障治相違
X45n0759_p0273a22║故。此亦如是，無明住地非無漏業所能伏滅，是故能
X45n0759_p0273a23║發。如是無明通發三乘無漏引業，故唯說此為方便
X45n0759_p0273a24║也。發生業時，唯能潤業發，能取種子令成能與，非發
X45n0759_p0273b01║現起無漏之業。由是義故，愛取習氣妄想分別能發
X45n0759_p0273b02║生業。如智度論說：阿毗䟦致菩薩習氣力故，受法性
X45n0759_p0273b03║生身。是顯發生業義。寶性論云：緣相者，謂無明住地
X45n0759_p0273b04║與行作緣。如無明緣行，此亦如是。故此明發引業義。
X45n0759_p0273b05║又彼論云：緣彼無明住地，緣細想戲論習，因無漏業
X45n0759_p0273b06║生於意法。是文俱顯二種發義。次明結生相續力者，
X45n0759_p0273b07║羅漢、獨覺受彼生時，我愛習氣在隨眠位結生相續。
X45n0759_p0273b08║若諸菩薩智力所引結生相續，不須習氣。此中結生
X45n0759_p0273b09║及發生業是煩惱礙功能，此等皆在六染中故。發引
X45n0759_p0273b10║業者是智礙力，無明住地非六染故。又此智礙別有
X45n0759_p0273b11║二種殊勝功能：一、此無明動真如流轉生死。如經說
X45n0759_p0273b12║言：即此法身流轉五道，說名眾生。此起信論云：自性
X45n0759_p0273b13║清淨心，因無明風動故。二、此無明能熏真如變生一
X45n0759_p0273b14║切識等。如楞伽經云：不思議熏、不思議變，是現識因。
X45n0759_p0273b15║此論文云：真如淨法實無於染，但以無明而熏習故，
X45n0759_p0273b16║即有染相故。由有如是二種力故，能作二種生死依
X45n0759_p0273b17║正。如夫人經云：此三地，彼三種意生、身生及無漏業
X45n0759_p0273b18║生，皆依無明住地，有緣非無緣故。當知無明其力殊
X45n0759_p0273b19║勝。如偈中說：般若力最勝，能至無所為，而無不為故。
X45n0759_p0273b20║一切生死中，無明力最大，能動一法界，遍生二生死。
X45n0759_p0273b21║諸門分別委如丘龍二障章。
X45n0759_p0273b22║第八、建立位行同異門者，唯識論中立五種位，謂以
X45n0759_p0273b23║信等四位為資糧位，十迴向後別立四善根為加行
X45n0759_p0273b24║位，真相二見道名通達位，餘皆名為修道位矣，其佛
X45n0759_p0273c01║果位為究竟道矣。又等覺、妙覺亦同為究竟，然其地
X45n0759_p0273c02║前亦有四十心，以其十信亦成位故。故彼論第九云：
X45n0759_p0273c03║何謂悟入唯識五位？一、資糧位，謂修大乘順解脫分；
X45n0759_p0273c04║二、加行位，謂修大乘順決擇分；三、通達位，謂諸菩薩
X45n0759_p0273c05║所住見道；四、修習位，謂諸菩薩所住修道；五、究竟位，
X45n0759_p0273c06║謂住無上正等菩提等。廣說位相矣。然大乘基等一
X45n0759_p0273c07║類諸德，判此五位以為四不退：一、十信、第六信為信
X45n0759_p0273c08║不退，以云不退心故；二、十住、第七住已上為位不退，
X45n0759_p0273c09║以不起邪見故；三、初地以上名證不退，以證真理故；
X45n0759_p0273c10║四、八地以上名行不退，以無功用行故。然瑜伽論云：
X45n0759_p0273c11║若諸菩薩住勝解行地，名下品成就；住淨勝意樂地，
X45n0759_p0273c12║名中品成就；住隨決定究竟地，名上品成就。若菩薩
X45n0759_p0273c13║住下品成就，猶往惡趣，此盡第一無數大劫，乃至廣
X45n0759_p0273c14║說。由此論文，香象判云：亦可菩薩地前總說為退，以
X45n0759_p0273c15║其猶墮諸惡趣故。又依佛性論，菩薩至十迴向方皆
X45n0759_p0273c16║不退也。問：若爾，何故十信、第六信心名不退心耶？香
X45n0759_p0273c17║象華嚴明難記會云：以思不退，未成不退，是名不退
X45n0759_p0273c18║心耳。問：若爾，何故起信論云：十解已上皆名不退耶？
X45n0759_p0273c19║答：二論宗淺深異故，委如下說。其位中行相者，如瑜
X45n0759_p0273c20║伽云：勝解行住菩薩轉時，何行何相？或時具足聰慧，
X45n0759_p0273c21║於其諸法能受持等；或於一時不能如是等，乃至廣
X45n0759_p0273c22║說；或於一時於大菩提已發心而後退捨等，如是等
X45n0759_p0273c23║類名勝解行住。其十地中，初地已上、七地以還有二
X45n0759_p0273c24║種根：漸悟菩薩為智增上，頓悟菩薩為悲增上。八地
X45n0759_p0274a01║以上無二根性，悲、智平等，無功用故。問：若八地已上
X45n0759_p0274a02║悲、智平等，無漏觀心一切時續者，如何說有超劫？如
X45n0759_p0274a03║釋迦佛第三劫初逢燃燈佛，布髮掩泥，超於八劫。第
X45n0759_p0274a04║三劫滿，修相報初逢勝觀佛，亦弗沙翹足讚歎，超於
X45n0759_p0274a05║九劫。答：唐慧沼師略存二解：一云：或有一類住遊觀
X45n0759_p0274a06║心多，或躭滅定久，對此有超。問：若爾，如何八地已上
X45n0759_p0274a07║剎那剎那轉增進耶？答：據八地上住、出已後長時而
X45n0759_p0274a08║說。問：若爾，如何云初地已上入、住、出心各各齊等？答：
X45n0759_p0274a09║若據作意，即功力齊，不同地前。設作意時，力用不等。
X45n0759_p0274a10║若執皆齊，如何得說智增、悲增及於煩惱怖、不怖別
X45n0759_p0274a11║（已上一解了）？一云：悲增、智增，怖、不怖類，地地各齊。然說超
X45n0759_p0274a12║者，以智望悲，增者說超。問：若爾，智增望悲者，自得成
X45n0759_p0274a13║超，何須說彼布髮等耶？答：此等超、增，是故徧說（第二解了）。
X45n0759_p0274a14║或是化相方便說超，非是實爾。何以故？八地已上他
X45n0759_p0274a15║受用土中，何處有泥土須髮掩？何有石窟作佛安禪？
X45n0759_p0274a16║問：若爾，三僧祇於智悲增，何者而說？答：據智增者，然
X45n0759_p0274a17║三祇中地前伏惑而不故留，隨惑受生故。初地已上
X45n0759_p0274a18║故方留惑，以自在生故，不隨惑故。但是第六識俱起
X45n0759_p0274a19║惑耳，非第七識時時間起故。（上且述異，下自彰。）今依此起信
X45n0759_p0274a20║論，亦說菩薩十地差別，而不以見修等名說。又於地
X45n0759_p0274a21║前但有三賢，其十信是行非位故，未得不退故。故分
X45n0759_p0274a22║別發趣道相中云：信成就發心者，依何等人修何等
X45n0759_p0274a23║行，得信成就堪能發心？所謂依不定聚眾生，乃至修
X45n0759_p0274a24║行信心逕一萬劫。信心成就得發心者，入正定聚畢
X45n0759_p0274b01║竟不退，名住如來種性中正因相應等。丘龍解云：十
X45n0759_p0274b02║信以前名邪定聚，十住已上名正定聚，其二中間名
X45n0759_p0274b03║不定聚，即十信行也。又仁王經云：習忍以前行十善
X45n0759_p0274b04║菩薩有進有退，猶如輕毛隨風東西等。在此修行經
X45n0759_p0274b05║十千劫，入十住位方得不退。依如是等文，象龍二德
X45n0759_p0274b06║云：今依此論，十住之初即不退墮下二乘地，況諸惡
X45n0759_p0274b07║趣及凡地耶？問：若爾，何故本業瓔珞經云：舍利弗、法
X45n0759_p0274b08║才王等十住第六住，有退入凡夫不善法中等？答：今
X45n0759_p0274b09║此起信論釋彼經文，為示現退也。故論釋發心住相
X45n0759_p0274b10║云：如修多羅中，或說有退墮惡趣者，非其實退，但為
X45n0759_p0274b11║初學菩薩未入正位，而懈怠者恐怖勇猛故。又是菩
X45n0759_p0274b12║薩一發心後遠離怯弱，畢竟不退墮二乘地等。其位
X45n0759_p0274b13║中行相者，今此論中云：三賢初中位小分得見法身，
X45n0759_p0274b14║能於十方世界八相成道，利益眾生。又以願力受身
X45n0759_p0274b15║自在，亦非業繫。又依三昧得少分見佛報身，以知法
X45n0759_p0274b16║性無慳貪故，隨順行檀波羅蜜等。故論釋發心住云：
X45n0759_p0274b17║菩薩發是心故，則得少分見於法身，故隨其願力能
X45n0759_p0274b18║現八種利益眾生，乃至隨其所生與微垢相應，亦非
X45n0759_p0274b19║業繫，以有大願自在力故。等廣說矣。是故當知此中
X45n0759_p0274b20║行位與前論宗淺深之相顯然殊矣。其地上行倍前
X45n0759_p0274b21║可知。然略明其行相者，起信論云：證發心者，從淨心
X45n0759_p0274b22║地乃至菩薩究竟地，是菩薩於一念頃能至十方無
X45n0759_p0274b23║餘世界供養諸佛，乃至或示超地成正覺，以為怯弱
X45n0759_p0274b24║眾生故；或說我於無量阿僧祇劫當成正覺，以為懈
X45n0759_p0274c01║慢眾生故。能示如是無數方便不可思議，而實菩薩
X45n0759_p0274c02║種性根等，發心則等，所證亦等，無有超過之法。等集
X45n0759_p0274c03║者云：如唯識、瑜伽等論，初地菩薩一念之頃往百佛
X45n0759_p0274c04║世界。今此論中一念之頃往十方無餘世界，亦彼論
X45n0759_p0274c05║中初地已上、七地已還，有悲、智二根性殊。今此論中
X45n0759_p0274c06║無其二性之別，故云種性根等。問：若此論中種性等
X45n0759_p0274c07║故，悲增上、智增上二性者，何以故智度論等好多成
X45n0759_p0274c08║就佛法菩薩、好多成就眾生菩薩耶？答：香象解云：為
X45n0759_p0274c09║顯有功用、無功用二位差別，寄說二根□□，實不如
X45n0759_p0274c10║是。若悲增上，其慧必劣，劣慧導悲，悲應滯見，滯見之
X45n0759_p0274c11║悲，豈名增上？縱悲智齊均，尚不名悲增上，況以劣智
X45n0759_p0274c12║導悲而言增上？若智增上，悲劣，劣悲導智，智應滯寂，
X45n0759_p0274c13║滯寂之智，何名增上？以諸菩薩從初以來異凡小故，
X45n0759_p0274c14║悲智相導，念念雙修，如車二輪、鳥之兩翼，何得說有
X45n0759_p0274c15║增減耶？當知由此大乘始終二教麤細異故，有二生
X45n0759_p0274c16║死，非由悲智互增上故。若言彼智增上者，有小乘習
X45n0759_p0274c17║怖諸煩惱故永伏者，若於地前未證真如，可約本習，
X45n0759_p0274c18║容有此類，以未純熟故。初地以上行解純熟，同證、同
X45n0759_p0274c19║修、同斷，如何得有如是差別？故此起信論云：地上菩
X45n0759_p0274c20║薩種性、發心、修行，皆等無差別等。問：前建立執障門
X45n0759_p0274c21║中，二障與二礙，若斷位差別耶？若二論無異耶？答：唯
X45n0759_p0274c22║識中說二障斷伏相者，委如彼論第九十卷。然總而
X45n0759_p0274c23║顯之，煩惱障中不同二乘。約果分品，但於二障分別
X45n0759_p0274c24║起者，地前伏現行，初地真見道時，一剎那中頓斷彼
X45n0759_p0275a01║種。其俱生中煩惱障種，初地以上自在斷留，不？故斷。
X45n0759_p0275a02║何以故？潤生攝化故，不隨二乘地故，為斷所知障故，
X45n0759_p0275a03║為得大菩提故。是故攝論云：由惑至惑盡，證佛一切
X45n0759_p0275a04║智等。其所知障行相細故，正障菩薩道，是故地地別
X45n0759_p0275a05║斷，要至佛地，方得總盡。由是即說二障修惑俱至佛
X45n0759_p0275a06║地。故對法論云：又諸菩薩於十地修道位中，唯修所
X45n0759_p0275a07║知障對治道，非煩惱障。得菩提時，頓斷煩惱及所知
X45n0759_p0275a08║障，頓成阿羅漢及如來。（已上六識相應煩惱等障，伏斷位次耳。）其末那
X45n0759_p0275a09║俱生，行相細故，亦同前至佛地方盡矣。問：其二障修
X45n0759_p0275a10║惑，諸識相應，地上現行，有何同異？答：其煩惱障內，第
X45n0759_p0275a11║六識惑既故留彼，是故現種皆以智御，用成勝行，不
X45n0759_p0275a12║起過患。猶如毒蛇，以呪力御，不令死，無起過，而成餘
X45n0759_p0275a13║用。菩薩善巧留惑亦爾。是故當知，於彼煩惱，或現或
X45n0759_p0275a14║種，皆得自在。其第七識煩惱，性非潤生，故非所留，行
X45n0759_p0275a15║相細故。七地以還，有時蹔現，以觀智有間故。其所知
X45n0759_p0275a16║障，皆後地起，或於前地起，或現或種，以地地別斷故。
X45n0759_p0275a17║問：若爾，何故而有所說，七地已還，起有漏心等耶？答：
X45n0759_p0275a18║約第六識中，煩惱障為有漏者，彼既留故，即似有漏。
X45n0759_p0275a19║若約所知障為有漏者，即實有漏。此二通十地。若末
X45n0759_p0275a20║那煩惱，即實有漏。至於七地，有無不定，以有時蹔起
X45n0759_p0275a21║有漏心故。餘義可知。今依此起，信論六種染心為煩
X45n0759_p0275a22║惱礙，根本無明名為智礙。二礙行相，是如前說。今論
X45n0759_p0275a23║其斷位者，論云：一者、執相應染，依二乘解脫及信相
X45n0759_p0275a24║應地遠離故。解云：若二乘人至無學位，見修煩惱究
X45n0759_p0275b01║竟離也。然此論意，諸聲聞人於其起煩惱障，尚不能
X45n0759_p0275b02║斷，但能折伏，何況能斷彼所知障？彌勒間經論、楞伽
X45n0759_p0275b03║經同云：不能究竟斷諸煩惱，但折伏一切煩惱等。集
X45n0759_p0275b04║者云：既未斷根本無明，如何斷其煩惱耶？依無始無
X45n0759_p0275b05║明住地，起一切煩惱。故論說云：過恒河沙等上煩惱，
X45n0759_p0275b06║依無明起差別；我見愛染煩惱，依無明起差別。如是
X45n0759_p0275b07║一切煩惱，依於無明所起前後無量差別，唯如來能
X45n0759_p0275b08║知故。言信相應者，十解已去，信根成就，無有退失，名
X45n0759_p0275b09║信相應。此菩薩得人空見，修煩惱不得現行，故云遠
X45n0759_p0275b10║離，非約隨眠以留惑故。調地前三賢位中，初既不墮
X45n0759_p0275b11║二乘地故，於煩惱障自在能斷，留故不斷。隨眠為除
X45n0759_p0275b12║智障業故，論下文云：得少分見法身，作八相等化，乃
X45n0759_p0275b13║至非業繫，以自在故。若約唯識宗，初地已上方說留
X45n0759_p0275b14║惑，是如上說。今此菩薩非直斷四住人執，亦分斷無
X45n0759_p0275b15║明住地。故此論云：不了一法界義者，從信相應地觀
X45n0759_p0275b16║察學斷故。今但為顯斷人我麤執，故不論彼也。二者
X45n0759_p0275b17║下，斷相應染。依信相應地修學方便，漸漸能捨，得淨
X45n0759_p0275b18║心地究竟離故。解云：從十解已去，修唯識觀，尋思方
X45n0759_p0275b19║便，乃至初地證三無性，遍滿真如，法執分別不得現
X45n0759_p0275b20║行，故言淨心地究竟離也。然此論意，於二障中不分
X45n0759_p0275b21║俱生及分別俱有、正使及習氣。地前伏使現，地上除
X45n0759_p0275b22║習氣，佛地究竟淨俱。此位菩薩以怖智障故，修唯識
X45n0759_p0275b23║真如等觀，伏斷彼障。然於煩惱障非直不怖，不修對
X45n0759_p0275b24║治，亦乃故留助成勝行。初地以上斷智障一分麤故，
X45n0759_p0275c01║於煩惱障不須更留，是故二障不分見修，至初地時，
X45n0759_p0275c02║正使俱盡。三者、分別智相應染，依具戒地漸離，乃至
X45n0759_p0275c03║無相方便地究竟離故。解云：法執細惑，七地已還，有
X45n0759_p0275c04║出入觀異，故於境界有微分別。然地地分除，故云漸
X45n0759_p0275c05║離。八地已去，無出觀外緣境，故於七地盡此惑也，故
X45n0759_p0275c06║云無相方便地究竟離也。以二地三聚戒具，故云具
X45n0759_p0275c07║戒地。以七地於無相有觀，有加行方便之功用，故云
X45n0759_p0275c08║無相方便地。以八地已去，於無相理無方便功用故。
X45n0759_p0275c09║四者、現色不相應染，依色自在地能離故。解云：是五
X45n0759_p0275c10║意中現識，依根本無明動，令現境也。以八地中得三
X45n0759_p0275c11║種世間自在，色性隨心，無有障礙，故云色自在地能
X45n0759_p0275c12║離也。以色不自在位現識不亡，故此位中遣彼相也。
X45n0759_p0275c13║五者、能見心不相染，依心自在地能離故。解云：即五
X45n0759_p0275c14║意中轉識，名能見心，以根本無明動，令能見故。論上
X45n0759_p0275c15║文云：依於動心，成能見故。第九地中，善知眾生心行
X45n0759_p0275c16║十種稠林，故云心自在，此於他心得自在。又以自得
X45n0759_p0275c17║四無礙智，有礙能緣，永不得起，故云心自在地能離
X45n0759_p0275c18║也。六者、根本業不相應染，依菩薩盡地得入如來地
X45n0759_p0275c19║能離故。解云：即五意中業識，以無明力，不覺心動故。
X45n0759_p0275c20║菩薩盡地者，謂十地終心，金剛喻定，無始地中，微細
X45n0759_p0275c21║習染，心念都盡故。上論文云：如菩薩地盡，滿足方便，
X45n0759_p0275c22║一念相應，覺心初起，心無初相，以遠離微細念故，得
X45n0759_p0275c23║見心性，心即常住等。案云：上六種染心，是為煩惱礙。
X45n0759_p0275c24║斯煩惱礙中，攝唯識所說二障已盡。初三染心中，攝
X45n0759_p0276a01║七識中煩惱障及所知障盡故。謂執相應染及不斷
X45n0759_p0276a02║相應染，是六識中所起二障也。分別智相應染者，是
X45n0759_p0276a03║第七識分別愛、非愛境，故云分別。初與慧數相應，內
X45n0759_p0276a04║起執心，故云智也。二論淺深差別顯然矣。根本無明，
X45n0759_p0276a05║名為智礙。其斷位者，論云：不了一法界義者，從信相
X45n0759_p0276a06║應地觀察學斷，入淨心地隨分得離，乃至如來地能
X45n0759_p0276a07║究竟離。解云：是染心所依，無明住地能染真如，成染
X45n0759_p0276a08║心故。即不了一法界義者，以不知法一界故，即初麤
X45n0759_p0276a09║者至初地離，後細者至佛地盡故也。然初無明生得
X45n0759_p0276a10║住地及作得住地等，亦四住地及五住地等，廣分別
X45n0759_p0276a11║此義。且如丘、龍二障及勝鬘疏等，但新羅元曉法師
X45n0759_p0276a12║飛龍之化灒于青丘，故字丘龍；大周法藏和上駕象
X45n0759_p0276a13║之德振于唐幡，故字香象。傳記如斯，見者知之。然此
X45n0759_p0276a14║論宗卓爾不群，固是枯槁赴淵之者為凡而已矣，西
X45n0759_p0276a15║河、洙、泗之徒刻意而退矣。憬悟闇魯侯之[齒*复]，語至道
X45n0759_p0276a16║之玄強，望馬鳴之冥加，仰賴私師之洪恩，忽率性靈
X45n0759_p0276a17║之愚，忝集同異之趣，所得之功德迴向於法界，冀將
X45n0759_p0276a18║來之窮達，幸垂賜改作云爾。
X45n0759_p0276a19║
X45n0759_p0276a20║大乘起信論同異略集（終）
X45n0759_p0276a21║
X45n0759_p0276a22║文政十年丁亥二月下旬，頃以南溪松林院御所
X45n0759_p0276a23║持之本，令書寫之者也。
X45n0759_p0276a24║叡嶽東塔執行探題前大僧正豪實