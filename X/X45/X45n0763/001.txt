X45n0763_p0367a01║
X45n0763_p0367a02║
X45n0763_p0367a03║No. 763-A
X45n0763_p0367a04║ 起信論捷要序
X45n0763_p0367a05║
X45n0763_p0367a06║夫三界虗偽，唯心所作，離心則無法，離法則無心。是
X45n0763_p0367a07║故真如門中，離名字相，離言說相，離心緣相。故世尊
X45n0763_p0367a08║涅槃之際，拈花示眾，以顯說法者無法可說，則知無
X45n0763_p0367a09║有定法如來可說，又何假廣藉教乘以成論耶？然方
X45n0763_p0367a10║便門中，一事不捨，或放光雨花，或竪臂屈指，或揚眉
X45n0763_p0367a11║瞬目，或謦欬啟齒，或顯或蜜，或定或慧，均為佛事。是
X45n0763_p0367a12║故生滅門中，一切語言文字資生業等，皆順正法。以
X45n0763_p0367a13║此觀之，而論不得不造也。論既成，頓漸雙收，譬如大
X45n0763_p0367a14║海不讓小流，自非心意識者之所能闚。初學展卷，若
X45n0763_p0367a15║對墻壁，欲使尋文得義，了義忘言，而釋論之註不得
X45n0763_p0367a16║不作也。註既出，各馳己解，互逞高下，從註者不知誰
X45n0763_p0367a17║是誰非，誰深誰淺，但隨言生解，蔓草難除。欲去其繁
X45n0763_p0367a18║飾，挈其綱宗，即波辨水，觸烟識火，而捷要又不得不
X45n0763_p0367a19║述也。鴈門上人從開先昧師得授斯論，一月影不出
X45n0763_p0367a20║戶，遂成此解，可謂文義交徹，釋如析薪。所願信根眾
X45n0763_p0367a21║生，因斯以明論，因論而了如來根本之義，如借路還
X45n0763_p0367a22║家，因指見月，庶不負造論者示教利喜，令佛種不斷
X45n0763_p0367a23║之意。不然，註者受者俱溺筌蹄，是為謗佛眾生。
X45n0763_p0367a24║萬曆丙辰春湘洲居士李騰芳題
X45n0763_p0367b01║
X45n0763_p0367b02║No. 763-B
X45n0763_p0367b03║ 起信論捷要自序
X45n0763_p0367b04║
X45n0763_p0367b05║余初剃染時，輙遊講席，窮歷寒暑，以研性相宗乘，諸
X45n0763_p0367b06║師雖不作德雲面孔，余終如聾人踰百步外聆蚊蚋
X45n0763_p0367b07║也。至戊申冬，問法開先師，遂針芥相投，春秋幾復。甲
X45n0763_p0367b08║寅夏，復拈明心見性之旨請益師，師命余熟讀起信
X45n0763_p0367b09║論，便達斯意。余即杜門十餘日，力究此論，忽爾稍見
X45n0763_p0367b10║論義，如視諸掌。然所詮表，直令有情朗鑑心性，故以
X45n0763_p0367b11║一心法開真如、生滅二門。立真如門，顯不變之體，以
X45n0763_p0367b12║明真玅淨性本非迷悟，不屬凡聖；立生滅門，顯隨緣
X45n0763_p0367b13║之用，以明八識心源能現凡聖脩證、迷悟因果，摠令
X45n0763_p0367b14║一切眾生洞見自性淨玅非相，明照心源，圓融能現，
X45n0763_p0367b15║至使不墮空有斷常見也。因以所見，乃搦管成，註茲
X45n0763_p0367b16║剞劂，以告同志。時有客過余曰：昔太原藏師長水璿
X45n0763_p0367b17║師盡閱大藏群典，潛神數載，始成疏記，子何越餘日
X45n0763_p0367b18║以數千言能釋茲論？將非以管窺天而蠡測海耶？余
X45n0763_p0367b19║曰：不然。諦觀菩薩立意，欲令眾生心樂少文而攝多
X45n0763_p0367b20║義者，故造此論。今疏記者，刻意盡取性相言教以廣
X45n0763_p0367b21║其義，雖法無定故，略亦可而廣亦可，但學者覩文浩
X45n0763_p0367b22║蕩，不免望洋而退，奚能符合造論者之本致也？余不
X45n0763_p0367b23║敏，僅就論文提挈綱領，庶使展卷便見指歸。雖然，受
X45n0763_p0367b24║解緣別，或有因於廣文而取解者，亦不妨遍探長水
X45n0763_p0367c01║諸師之疏記，則余又何敢以為是？
X45n0763_p0367c02║旹
X45n0763_p0367c03║萬曆甲寅歲佛成道日廬山正遠述於石照山房
X45n0763_p0367c04║
X45n0763_p0367c05║
X45n0763_p0367c06║
X45n0763_p0367c07║
X45n0763_p0367c08║No. 763
X45n0763_p0367c09║大乘起信論捷要卷上
X45n0763_p0367c10║
X45n0763_p0367c11║馬鳴菩薩　造
X45n0763_p0367c12║真諦三藏　譯
X45n0763_p0367c13║婆首那王子　譯語
X45n0763_p0367c14║明廬山沙門　正遠　註
X45n0763_p0367c15║乘有五乘，曰人乘、天乘、聲聞乘、菩薩乘、如來乘。此
X45n0763_p0367c16║言大乘者，簡非人、天、聲聞之乘，直示如來乘也。故
X45n0763_p0367c17║論云：解釋如來根本之義，使不起人、天種子及二
X45n0763_p0367c18║乘種子，唯住如來種中正因相應。此大乘義摠有
X45n0763_p0367c19║二種：一者、法，二者、義。法即眾生心，是心即攝世間、
X45n0763_p0367c20║出世間法，依於此心顯示摩訶衍義。義復有三：一
X45n0763_p0367c21║者、體大，二者、相大，三者、用大。謂竪窮橫遍，無礙圓
X45n0763_p0367c22║融，當體受名，不對小故。如涅槃云：不因小空，名為
X45n0763_p0367c23║大空。涅槃亦爾，不因小相，名大涅槃。復以此心名
X45n0763_p0367c24║乘者，謂從因至果，證取體、相、用故。如文云：一切諸
X45n0763_p0368a01║佛本所乘故，一切菩薩皆乘此法到如來地故。此
X45n0763_p0368a02║中能乘是始覺，所乘是本覺，始本不二，名究竟覺。
X45n0763_p0368a03║如梁攝論云：乘大性故，名為大乘。起信者，以一切
X45n0763_p0368a04║眾生雖具此大乘之心，迷而不覺，或信小乘，或沉
X45n0763_p0368a05║外道，故菩薩開闡大乘心法，起眾生大乘正信。如
X45n0763_p0368a06║論云：有法能起摩訶衍信根，是故應說。起謂顯發，
X45n0763_p0368a07║信謂忍樂，謂以大乘一心顯發忍樂，名為起信。此
X45n0763_p0368a08║信起時，必內由本覺為因，外由師教為緣，因緣和
X45n0763_p0368a09║合，內外相資，故能顯發。如論云：因緣具足者，能起
X45n0763_p0368a10║厭苦之心，信有涅槃。起信之義亦有二種：一者、為
X45n0763_p0368a11║令善根成熟眾生堪任不退信故，二者、為令善根
X45n0763_p0368a12║微少眾生脩習信心故。無非令一切頓漸眾生深
X45n0763_p0368a13║信一乘心法，而十方佛土中無二亦無三也。論者，
X45n0763_p0368a14║辨別邪正，顯示真宗，故名曰論。問：如論云：摩訶
X45n0763_p0368a15║衍法，即是眾生之心。心本是同，何有人乘、天乘、聲
X45n0763_p0368a16║聞乘、菩薩乘、如來乘之別耶？答：心本無別，障有深
X45n0763_p0368a17║淺。如圓覺云：發揮無明，顯出眾生五性差別。由諸
X45n0763_p0368a18║眾生乘此心法，能持五戒，故名人乘；由乘此心，脩
X45n0763_p0368a19║行十善，兼除欲漏，故名天乘；由乘此心，斷除惱障，
X45n0763_p0368a20║超分段死，故名聲聞乘；由乘此心，以二空智，勤斷
X45n0763_p0368a21║二障，故名菩薩乘；由乘此心，斷盡二障，永亡二死，
X45n0763_p0368a22║故名如來乘。故知在生滅門，斷障有五性之別，而
X45n0763_p0368a23║真如門，豈立凡聖之異耶？所以祖師門頭，見徹於
X45n0763_p0368a24║此，不但不存餘乘，若見有如來乘者，即擲之鐵圍
X45n0763_p0368b01║山外也。問：如論云：發心具有三種，曰：信成就發
X45n0763_p0368b02║心，解行發心，證發心。此中獨以起信名題者，何也？
X45n0763_p0368b03║答：發心最難在信。信若成就，而三賢解行，十聖證
X45n0763_p0368b04║位，如推門落臼。故世尊說法四十九年，諸大弟子
X45n0763_p0368b05║猶不信自心是佛。故法華會上，放光現瑞，出定揚
X45n0763_p0368b06║德，三請三止，傍通曲引，無非使現前三根，直信自
X45n0763_p0368b07║心是佛。然三根之眾，既入信已，世尊隨即唱滅，則
X45n0763_p0368b08║出世之本懷始愜矣。由此而觀，則信心豈容易生
X45n0763_p0368b09║乎？所以華嚴云：信為道源功德母，長養一切諸善
X45n0763_p0368b10║根，斷除疑網出愛河，開示涅槃無上道。
X45n0763_p0368b11║歸命盡十方，最勝業徧知，色無礙自在，救世大悲者。
X45n0763_p0368b12║及彼身體相，法性真如海，無量功德藏，如實脩行等。
X45n0763_p0368b13║為欲令眾生，除疑捨邪執，起大乘正信，佛種不斷故。
X45n0763_p0368b14║即宗前敬序分。前八句，歸敬之詞；後四句，敘造論
X45n0763_p0368b15║之意。歸敬三寶，略有六義：一、荷恩德；二、請加護；三、
X45n0763_p0368b16║令生信；四、為式儀；五、表尊勝；六、顯益物。歸命盡十
X45n0763_p0368b17║方一句，貫下法寶、僧寶。最勝業等三句，歸命佛寶
X45n0763_p0368b18║也。法性真如海二句，歸命法寶也。如實脩行等一
X45n0763_p0368b19║句，歸命僧寶也。其中及彼身體相，貫攝佛、法、僧三
X45n0763_p0368b20║義，以顯同體三寶也。歸者，是依投趣向義。命者，摠
X45n0763_p0368b21║御諸根之要。人之所護，莫此為先。舉此無二之命，
X45n0763_p0368b22║以奉無上之尊。十方者，顯所歸敬之廣，非拘分量
X45n0763_p0368b23║耳。最勝業者，即智淨相及不思議業相也。過小曰
X45n0763_p0368b24║勝，超因曰最。以此最勝業用，蕩盡識心，圓成四智，
X45n0763_p0368c01║故名徧知，即心自在。以正徧知了法即如，則大小
X45n0763_p0368c02║無礙，諸根互用，故云色無礙自在，即法自在。然色
X45n0763_p0368c03║既自在，即理如；心既自在，即智如。理智一如，心色
X45n0763_p0368c04║不二，即證根本智，即名自覺己圓。復起後得之智，
X45n0763_p0368c05║興同體之悲，普救世苦，廣攝有情，故名救世。大悲
X45n0763_p0368c06║者，即能覺他之意。所謂自覺己圓，能覺他者，故名
X45n0763_p0368c07║曰佛。雖能自覺、覺他，皆屬智用，故即從用歸至於
X45n0763_p0368c08║體，故曰及彼身體相。既名以智攝歸于體，而又名
X45n0763_p0368c09║及彼身者，以顯智性即色故也。且證根本智，即是
X45n0763_p0368c10║證自受用身；復起後得之智，即是現三類化身耳。
X45n0763_p0368c11║故云及彼身也。然據論文，即分三身：最勝業等二
X45n0763_p0368c12║句，即報身也。如文云：智性即色故，隨心能示十方
X45n0763_p0368c13║世界無量菩薩、無量報身，各各差別，皆無分齊，而
X45n0763_p0368c14║不相妨。即如舊註，以徧知為意業清淨，意即七識
X45n0763_p0368c15║也。既云清淨，即轉為平等性智。然平等性智所現
X45n0763_p0368c16║之身，亦報身也。固知以徧知色無礙，名報身矣。救
X45n0763_p0368c17║世大悲者，即化身也。如文云：諸佛如來，本在因地，
X45n0763_p0368c18║發大慈悲，立大誓願，盡欲度脫等眾生界，亦不限
X45n0763_p0368c19║劫數，盡於未來，以對凡夫、二乘心所見者，名為應
X45n0763_p0368c20║身。固知以救世大悲，名化身也。及彼身體相，即法
X45n0763_p0368c21║身也。乃從報、化二身，歸至法身。及彼身者，即上二
X45n0763_p0368c22║身體相二字，即法身也。以報、化二身，不離法身故。
X45n0763_p0368c23║何以知體相名法身？如文云：復次，真如自體相者，
X45n0763_p0368c24║從本以來，自性滿足一切功德等，名為如來藏，亦
X45n0763_p0369a01║名如來法身。固知以體相名法身也。法身無相，而
X45n0763_p0369a02║又以相名法身者，以此法身是色體故也。如文云：
X45n0763_p0369a03║以色性即智故，色體無形，說名智身；以智性即色
X45n0763_p0369a04║故，說名法身，徧一切處。法性真如海二句，法寶也。
X45n0763_p0369a05║亦從體相而名法寶。以依體故，名法性真如海；以
X45n0763_p0369a06║依相故，名無量功德藏。如文云：一者、體大，謂一切
X45n0763_p0369a07║法真如平等，不增減故；二者、相大，謂如來藏具足
X45n0763_p0369a08║無量性功德故。此真如在有情數中名為佛性，在
X45n0763_p0369a09║非情數中名為法性。已上佛寶即佛性也，此法寶
X45n0763_p0369a10║即法性也，故稱法性真如海。真如具隨緣不變、不
X45n0763_p0369a11║變隨緣二義，故喻如海，以海隨風生浪而水性不
X45n0763_p0369a12║失故也。且真如體中雖一法不立，不妨具足無量
X45n0763_p0369a13║稱性功德，能攝能持故名為藏，如實脩行等僧寶
X45n0763_p0369a14║也。如實者，即信自心體相內熏而脩，及依諸佛所
X45n0763_p0369a15║說之法而行，此指法身菩薩。真實而脩者，簡非人
X45n0763_p0369a16║天小乘諸權位菩薩也。已上歸敬三寶竟。此下為
X45n0763_p0369a17║欲令眾生等四句，正敘造論之意。初二句舉所為
X45n0763_p0369a18║機以令離過，次二句明所得益堪任佛果。然眾生
X45n0763_p0369a19║根性雖多，不出疑而不信者，或信而墮邪網者，故
X45n0763_p0369a20║菩薩開示大乘心法，多設對治方便，使除疑生信、
X45n0763_p0369a21║捨邪從正，發起大乘信根，安住如來種中，庶使慧
X45n0763_p0369a22║命相續永無斷絕。問：歸敬者何意先報化而後法
X45n0763_p0369a23║身也？答：法身無相難以投敬，故先歸有相之身而
X45n0763_p0369a24║攝歸無相之體。且三賢位但見報化二身微觀法
X45n0763_p0369b01║身，即十地雖漸證法身猶未究竟，唯見報身色相
X45n0763_p0369b02║莊嚴，故知攝用歸體、窮相即性，故先歸敬報化而
X45n0763_p0369b03║後及法身也。
X45n0763_p0369b04║論曰：有法能起摩訶衍信根，是故應說。說有五分。云
X45n0763_p0369b05║何為五？一者因緣分、二者立義分、三者解釋分、四者
X45n0763_p0369b06║脩行信心分、五者勸脩利益分。
X45n0763_p0369b07║此標一論之大旨也。有法二字，指論所攝一百部
X45n0763_p0369b08║大乘之教，及本論所詮立義、解釋、脩行、信心三分。
X45n0763_p0369b09║此大乘之教及本論三分所詮顯者，即眾生真如
X45n0763_p0369b10║自性也。眾生雖具此心，久迷不返，菩薩欲令眾生
X45n0763_p0369b11║圓證此心，故以一心法開真如生滅二門，使眾生
X45n0763_p0369b12║於真如性中，捨生滅因緣，起大乘正信，能堪能任，
X45n0763_p0369b13║直入如來之地。以是之故，應說此論。說有次序，故
X45n0763_p0369b14║列五分：一者因緣分，即如餘經中序分也；二者立
X45n0763_p0369b15║義分；三者解釋分；四者脩行信心分，即如餘經中
X45n0763_p0369b16║正宗分也；五者勸脩利益分，即如餘經中流通分
X45n0763_p0369b17║也。然此五分旨義，下文詳釋，茲不繁註。
X45n0763_p0369b18║初說因緣分。問曰：有何因緣而造此論？答曰：是因緣
X45n0763_p0369b19║有八種：
X45n0763_p0369b20║此正釋：一者、因緣分，乃本論發起之由也。前頌為
X45n0763_p0369b21║欲令眾生，除疑捨邪執，起大乘正信，佛種不斷故，
X45n0763_p0369b22║未曾指出為何等眾生，以何等法斷除疑網，以何
X45n0763_p0369b23║觀門對治邪執，解釋何義以起正信，云何相續令
X45n0763_p0369b24║佛種不斷故。此假設問意，答出八種因緣，詳明前
X45n0763_p0369c01║旨。八種之義，下文自釋。
X45n0763_p0369c02║云何為八？一者、因緣總相，所謂為令眾生離一切苦，
X45n0763_p0369c03║得究竟樂，非求世間名利恭敬故；二者、為欲解釋如
X45n0763_p0369c04║來根本之義，令諸眾生正解不謬故；三者、為令善根
X45n0763_p0369c05║成熟眾生，於摩訶衍法堪任不退信故；四者、為令善
X45n0763_p0369c06║根微少眾生，脩習信心故；五者、為示方便，消惡業障，
X45n0763_p0369c07║善護其心，遠離癡慢，出邪網故；六者、為示脩習止觀，
X45n0763_p0369c08║對治凡夫、二乘心過故；七者、為示專念方便，生于佛
X45n0763_p0369c09║前，必定不退信心故；八者、為示利益，勸脩行故。有如
X45n0763_p0369c10║是等因緣，所以造論。
X45n0763_p0369c11║總相者，總出造論為眾生之意。一切苦者，不過由
X45n0763_p0369c12║二障苦因，能招二死苦果。因煩惱障，續分段生死
X45n0763_p0369c13║感業繫苦相；因所知障，續變易生死與微苦相應。
X45n0763_p0369c14║究竟樂者，亦有二義：一者、無上菩提覺法樂；二者、
X45n0763_p0369c15║無上涅槃寂滅樂。眾生由煩惱障故，不得無上涅
X45n0763_p0369c16║槃寂滅之樂；由所知障故，不得無上菩提覺法之
X45n0763_p0369c17║樂。菩薩愍此眾生，廣攝教乘開示方便，使眾生離
X45n0763_p0369c18║煩惱所知之苦，得涅槃菩提之樂。雖普利有情得
X45n0763_p0369c19║究竟樂，自亦不居度生之相，故云不取世間名利
X45n0763_p0369c20║恭敬故。然令眾生離苦得樂，必欲解釋如來根本
X45n0763_p0369c21║之義，如來根本即真如自性也。今欲釋明為令眾
X45n0763_p0369c22║生深信自性真如，直入如來果覺至使不墮二乘
X45n0763_p0369c23║外道，故云令諸眾生正解不謬故。此欲釋如來根
X45n0763_p0369c24║本之義，正為立義解釋二分之緣起也。三者、為令
X45n0763_p0370a01║善根成熟眾生堪任不退；四者、為令善根微少眾
X45n0763_p0370a02║生脩習信心。總承上令諸眾生正解不謬之意。善
X45n0763_p0370a03║根成熟者，已經一萬劫十信滿足，進入十住正定
X45n0763_p0370a04║趣中，使前信心堪任不退。善根微少者，未經一萬
X45n0763_p0370a05║劫正信未圓，令進脩習以滿十信，故云脩習信心。
X45n0763_p0370a06║此二種義，正為分別發趣道相之緣起也。五者下，
X45n0763_p0370a07║總為善根微少脩習信心而設也。善根微少者，總
X45n0763_p0370a08║因夙習障重深染邪見，故先以方便禮拜懺悔消
X45n0763_p0370a09║惡業障，由障輕故善護其心，內離癡慢外出邪網。
X45n0763_p0370a10║次示止義以除凡夫著有之過，示觀義以對二乘
X45n0763_p0370a11║躭空之過，既超凡小外道始成正信，恐有怯不現
X45n0763_p0370a12║前見佛難習止觀，復示念佛法門，令此眾生隨願
X45n0763_p0370a13║往生，以至不退信心也。此三種義，正為脩習信心
X45n0763_p0370a14║分之緣起也。八者示利益勸脩，正為勸脩利益分
X45n0763_p0370a15║之緣起也。如彼文中廣舉損益勸令脩捨，總為䇿
X45n0763_p0370a16║成脩前諸行也。
X45n0763_p0370a17║問曰：脩多羅中具有此法，何須重說？答曰：脩多羅中
X45n0763_p0370a18║雖有此法，以眾生根行不等受解緣別，所謂如來在
X45n0763_p0370a19║世眾生利根，能說之人色心業勝，圓音一演異類等
X45n0763_p0370a20║解，則不須論。若如來滅後，或有眾生能以自力廣聞
X45n0763_p0370a21║而取解者，或有眾生亦以自力少聞而多解者，或有
X45n0763_p0370a22║眾生無自心力因於廣論而得解者，自有眾生復以
X45n0763_p0370a23║廣論文多為煩心樂，總持少文而攝多義能取解者。
X45n0763_p0370a24║如是此論，為欲總攝如來廣大深法無邊義故，應說
X45n0763_p0370b01║此論。
X45n0763_p0370b02║設此一問，正顯為令眾生離苦得樂，非求世間名
X45n0763_p0370b03║利恭敬故。此問答中，如文可解。但答辭中，文分三
X45n0763_p0370b04║意：從脩多羅雖有此法下，略答要造論之意。所謂
X45n0763_p0370b05║如來在世下，明不須造論。以能被之人，色心業勝；
X45n0763_p0370b06║所被之機，利根深解。然色心業勝，圓音一演，即三
X45n0763_p0370b07║輪也。色即色相輪，心即作意輪，圓音即音聲輪也。
X45n0763_p0370b08║若如來滅後下，正釋前眾生根行不等，受解緣別，
X45n0763_p0370b09║所以要造論也。造論之意，雖廣攝眾生，約機教相，
X45n0763_p0370b10║扣受化益，弘重在心，要少文而攝多義者，故云總
X45n0763_p0370b11║攝如來廣大深法無邊義故，應造此論。
X45n0763_p0370b12║已說因緣分，次說立義分。摩訶衍者，總說有二種。云
X45n0763_p0370b13║何為二？一者法，二者義。
X45n0763_p0370b14║因緣已說，則序分竟矣。今說立義，正明正宗之旨。
X45n0763_p0370b15║立義者，即立因緣分中如來根本之義。根本之義，
X45n0763_p0370b16║即名摩訶衍。此摩訶衍，有無量義。今就心要，少文
X45n0763_p0370b17║而攝多義者，總攝無量之義。說有二種，所謂一者
X45n0763_p0370b18║法，二者義。法義之旨，下文自釋。
X45n0763_p0370b19║所言法者，謂眾生心，是心則攝一切世間、出世間法。
X45n0763_p0370b20║依於此心，顯示摩訶衍義。何以故？是心真如相，即示
X45n0763_p0370b21║摩訶衍體故；是心生滅因緣相，能示摩訶衍自體、相、
X45n0763_p0370b22║用故。
X45n0763_p0370b23║法即眾生心者，以顯即法即心也。故自釋曰：是心
X45n0763_p0370b24║則攝一切世間、出世間法。世間即六凡依正之法，
X45n0763_p0370c01║出世間即四聖智理之法。誠謂一切因果，世界微
X45n0763_p0370c02║塵，因心成體也。以此妙心，體相無礙，染淨同依，隨
X45n0763_p0370c03║流返流，惟轉此心。是故若隨染成於不覺，則攝世
X45n0763_p0370c04║間之法；若隨返流之始覺，及不變之本覺，則攝出
X45n0763_p0370c05║世間之法。雖明此心攝盡世出世法，猶借生滅門
X45n0763_p0370c06║顯，未極一心之妙。故下即示三大之義，以盡其蘊，
X45n0763_p0370c07║以顯即心之體。真妙淨性，了無一法，但相用中，則
X45n0763_p0370c08║攝一切法耳。依於此心者，以明心外無義也。此心
X45n0763_p0370c09║具空與不空、不變隨緣之義。若約真空不變之體，
X45n0763_p0370c10║凡聖不立，因果雙泯，故曰是心真如相，即示摩訶
X45n0763_p0370c11║衍體故。如楞嚴云：本覺明心，先非水火。若約不空
X45n0763_p0370c12║隨緣之用，凡聖皆現，因果互存，故曰是心生滅因
X45n0763_p0370c13║緣相，能示摩訶衍自體相用故。如楞嚴云：汝以空
X45n0763_p0370c14║明，則有空現；若俱發明，則有俱現。然真如相是不
X45n0763_p0370c15║起門，不起不因起門而立，故獨言體。生滅因緣是
X45n0763_p0370c16║起動門，不離不起門而起，動起含不起，故名自體
X45n0763_p0370c17║相用。
X45n0763_p0370c18║所言義者，則有三種。云何為三？一者、體大，謂一切法
X45n0763_p0370c19║真如平等不增減故；二者、相大，謂如來藏具足無量
X45n0763_p0370c20║性功德故；三者、用大，能生一切世間、出世間善因果
X45n0763_p0370c21║故，一切諸佛本所乘故，一切菩薩皆乘此法到如來
X45n0763_p0370c22║地故。
X45n0763_p0370c23║上雖顯示自體相用，此正釋其義也。一者體大，以
X45n0763_p0370c24║此心體能為凡聖之依，雖一法不立非落斷空，乃
X45n0763_p0371a01║如是空義。以一切法無有可遣悉皆真故，亦無可
X45n0763_p0371a02║立皆同如故，故云一切法即是真如。既諸法即如，
X45n0763_p0371a03║心色不二能所雙消，故云平等不增減故。二者相
X45n0763_p0371a04║大，顯此心相能現凡聖染淨之法，雖萬法皆現不
X45n0763_p0371a05║落於有，乃如寔不空之義。以一切功德依心而住，
X45n0763_p0371a06║故云如來藏全體即心，故名性功德。三者用大，顯
X45n0763_p0371a07║此心用能成凡聖因果之法，稱此用大現報化二
X45n0763_p0371a08║身成熟有情善根，故云能生一切世間出世間善
X45n0763_p0371a09║因果故。世間善即人天小乘因果法也，出世間善
X45n0763_p0371a10║即三賢行解十聖智理并如來後得智之善也。不
X45n0763_p0371a11║善之法雖不離心，以違真故非其用也。已上法義
X45n0763_p0371a12║皆名心性之大。此下正顯乘義。乘者具從因至果、
X45n0763_p0371a13║從果向因二義，謂果人已乘真如體相而證法身，
X45n0763_p0371a14║復乘真如之用現報化二身廣利有情，故云一切
X45n0763_p0371a15║諸佛本所乘故。因人亦乘真如體相為內因熏習
X45n0763_p0371a16║漸證法身，復乘真如之用為外緣脩持以覺有情，
X45n0763_p0371a17║故云一切菩薩皆乘此法到如來地故。
X45n0763_p0371a18║已說立義分，次說解釋分。解釋有三種。云何為三？一
X45n0763_p0371a19║者顯示正義、二者對治邪執、三者分別發趣道相。
X45n0763_p0371a20║上立義分中，總標如來根本之義，此正解釋也。一
X45n0763_p0371a21║切眾生不能得成無上菩提，乃至別成小乘外道
X45n0763_p0371a22║者，皆由真妄不分，妄執難除，所以錯亂脩習，不成
X45n0763_p0371a23║聖果。故此解釋三種正路，令脩行者先明正義，以
X45n0763_p0371a24║辨真如生滅二門；次治邪執，以除我法二見；至於
X45n0763_p0371b01║分別發心之始，趨向之終，以明位次發心脩進。依
X45n0763_p0371b02║此三義，庶使不遭岐徑，直入如來果海也。
X45n0763_p0371b03║顯示正義者，依一心法有二種門。云何為二？一者、心
X45n0763_p0371b04║真如門，二者、心生滅門。是二種門皆各總攝一切法。
X45n0763_p0371b05║此義云何？以是二門不相離故。
X45n0763_p0371b06║依一心法具真如、生滅二門者，正釋前是心則攝
X45n0763_p0371b07║一切世間、出世間法，依於此心顯示摩訶衍義。心
X45n0763_p0371b08║真如門者，即解是心真如相，即示摩訶衍體故。心
X45n0763_p0371b09║生滅門者，即釋是心生滅因緣相，能示摩訶衍自
X45n0763_p0371b10║體、相、用故。真如、生滅皆言門者，以一心上具通攝、
X45n0763_p0371b11║出入二義。通攝義者，以真無別體，即妄之體而名
X45n0763_p0371b12║真，故云幻妄稱相，其性真為妙覺明體；妄無別用，
X45n0763_p0371b13║全智之用而名妄，故云妙覺明心。既稱為妄，云何
X45n0763_p0371b14║有因？出入義者，眾生迷時出真如門，入生滅門，故
X45n0763_p0371b15║云背覺合塵；悟時出生滅門，入真如門，故云滅塵
X45n0763_p0371b16║合覺。此二門皆各攝一切法者，以其二門不相離
X45n0763_p0371b17║故。以真如門是染淨通相，通相之外無別染淨，故
X45n0763_p0371b18║得總攝一切諸法。生滅門者，別顯染淨，染淨之法
X45n0763_p0371b19║無所不該，故亦總攝一切諸法。一切法者，即十八
X45n0763_p0371b20║界法也。此十八界法，在真如門攝一相一味，俱名
X45n0763_p0371b21║真空，以根性、塵性周徧法界故；在生門攝名三細
X45n0763_p0371b22║六麤；在滅門攝名智淨相及不思議相。雖有染淨
X45n0763_p0371b23║之別，總不出依一心而立。如楞嚴云：殊不能知生
X45n0763_p0371b24║滅去來，本如來藏，常住妙明，不動周圓，妙真如性。
X45n0763_p0371c01║則知二門不相離故，各攝一切法明矣。
X45n0763_p0371c02║心真如者，即是一法界大總相法門體，所謂心性不
X45n0763_p0371c03║生不滅。一切諸法唯依妄念而有差別，若離心念則
X45n0763_p0371c04║無一切境界之相。是故一切法從本已來，離言說相、
X45n0763_p0371c05║離名字相、離心緣相，畢竟平等，無有變異，不可破壞，
X45n0763_p0371c06║唯是一心，故名真如。以一切言說假名無寔，但隨妄
X45n0763_p0371c07║念不可得故。
X45n0763_p0371c08║此正釋真如門也。以真如性中，心色互融，空有平
X45n0763_p0371c09║等，故謂一法界。理事圓攝，染淨通依，故謂大總相
X45n0763_p0371c10║法門體。據中邊論云：法界者，聖法因義故也。謂依
X45n0763_p0371c11║生聖法，故云法界。大總相者，謂總一切法，持無量
X45n0763_p0371c12║義也。法門者，聖智通遊之謂也。體者，以為一切法
X45n0763_p0371c13║之依也。總謂真如自性，為淨法之因，諸聖共止之
X45n0763_p0371c14║域也。如圓覺云：有大陀羅尼門，名為圓覺，流出一
X45n0763_p0371c15║切清淨真如，菩提涅槃，及波羅蜜，教授菩薩。所謂
X45n0763_p0371c16║心性不生不滅者，復釋一法界大總相之意。若有
X45n0763_p0371c17║生滅，則有住異之別，寧得為一為大？由心性本淨，
X45n0763_p0371c18║隨妄不生，約治不滅，世間不破，出世間不盡，故謂
X45n0763_p0371c19║一法界大總相也。謂一切諸法下，返顯心性本無
X45n0763_p0371c20║生滅。以一切法唯依妄念而有差別，固知真性無
X45n0763_p0371c21║生唯妄而現，若離妄念則法自如，所謂諸法本閒
X45n0763_p0371c22║而人自閙，若離病眼空不生花。是故下，結顯心性
X45n0763_p0371c23║本淨離諸名相也。然名字言說相，即上一切法也。
X45n0763_p0371c24║心緣相，即上唯依妄念也。以一切法唯依妄念而
X45n0763_p0372a01║有差別，真如性中了不可得，是故皆離。既離名字
X45n0763_p0372a02║言說差別之相，故云平等。離心緣生滅之相，故云
X45n0763_p0372a03║無有變易破壞。三相既離差別，亦遣純一真精如
X45n0763_p0372a04║寔覺性，故云唯是一心，故名真如。前文所謂一法
X45n0763_p0372a05║界大總相法門體，心性不生不滅，於此見矣。以一
X45n0763_p0372a06║切言說下，釋明離此三相之意。以言說名字皆無
X45n0763_p0372a07║是體，但隨妄念心緣而立，妄亦無體了不可得，所
X45n0763_p0372a08║以真如體中悉皆離故。
X45n0763_p0372a09║言真如者，亦無有相，謂言說之極，因言遣言。此真如
X45n0763_p0372a10║體無有可遣，以一切法悉皆真故；亦無可立，以一切
X45n0763_p0372a11║法皆同如故。當知一切法不可說、不可念故，名為真
X45n0763_p0372a12║如。
X45n0763_p0372a13║因上言離名字言說等相以顯真如無相，至此復
X45n0763_p0372a14║釋云：言真如者亦無有相，以言妄顯真似有真如
X45n0763_p0372a15║名言，若離於妄真亦不存。雖言說之極因言遣言，
X45n0763_p0372a16║故真如之名言亦遣，而真如之體卓然獨存，故云
X45n0763_p0372a17║此真如體無有可遣，以一切法悉皆真故，法既即
X45n0763_p0372a18║真故無可遣也。雖一切法皆不可遣，亦無一法以
X45n0763_p0372a19║當情量，故曰亦無可立，以一切法皆同如故，法既
X45n0763_p0372a20║本如故無可立也。然不可遣不落于斷，亦不可立
X45n0763_p0372a21║不墮於常，斷常既離始名真如。當知一切法下，總
X45n0763_p0372a22║結成上義也。意謂真如無相名言俱遣，諸法本如
X45n0763_p0372a23║了無情量，欲令學大乘者通達斯義，故曰當知一
X45n0763_p0372a24║切法不可說不可念，故名為真如。不可說者即令
X45n0763_p0372b01║離名字言說之相，不可念者即令離心緣相也。
X45n0763_p0372b02║問曰：若如是義者，諸眾生等云何隨順而能得入？答
X45n0763_p0372b03║曰：若知一切法，雖說無有能說可說，雖念亦無能念
X45n0763_p0372b04║可念，是名隨順。若離於念，名為得入。
X45n0763_p0372b05║已上釋明如來根本之義。此一問答，正令眾生正
X45n0763_p0372b06║解不謬故。若如是義者，指上真如心性，離言說等
X45n0763_p0372b07║相，乃至一切法不可說，不可念，故名為真如。意謂
X45n0763_p0372b08║如此之義，云何而能隨順得入？隨順者，方便觀也。
X45n0763_p0372b09║得入者，正觀也。真如既離言說心念，當以離言說
X45n0763_p0372b10║處會，絕妄念處入。故曰雖說無有能說可說，雖念
X45n0763_p0372b11║亦無能念可念，是名隨順。既無能所言說，則隨真
X45n0763_p0372b12║如一切法不可說故。既無能所念相，則順真如一
X45n0763_p0372b13║切法不可念故。雖不住能說所說，能念所念，猶是
X45n0763_p0372b14║方便觀智。心念未空，但名隨順。必以正觀當前，念
X45n0763_p0372b15║相自離，始能得入真如性中。故云若離於念，名為
X45n0763_p0372b16║得入。離念得入之旨，盡在下文覺義中顯。問：此
X45n0763_p0372b17║明真如自性，何故言一切法離言說等相？答：以明
X45n0763_p0372b18║如來根本之義，顯性相不殊之旨也。小乘觀智，以
X45n0763_p0372b19║性外有相，相外有性。此大乘法門，即性即相，即相
X45n0763_p0372b20║即性，本無二體。如法華云：是法住法位，世間相常
X45n0763_p0372b21║住。若以相外求性，是撥波覔水，離響索聲也。
X45n0763_p0372b22║復次，真如者，依言說分別，有二種義。云何為二？一者、
X45n0763_p0372b23║如實空，以能究竟顯實故；二者、如實不空，以有自體
X45n0763_p0372b24║具足無漏性功德故。
X45n0763_p0372c01║已上離言說等相，以顯真如之體。此依言說分別，
X45n0763_p0372c02║以明真如之義。但為依言生解，不可隨言執取也。
X45n0763_p0372c03║義有二種，即上自體相用也。即體而名如實空，即
X45n0763_p0372c04║相用而名如實不空。亦承上不可遣不可立，而有
X45n0763_p0372c05║此二種之義。既不可立，即如實空義。不可遣，即如
X45n0763_p0372c06║實不空義。空名如實者，以能究竟諸法，皆是真空
X45n0763_p0372c07║實相，非同妄性無體也。名如實不空者，以一切淨
X45n0763_p0372c08║法，雖同體空寂，不妨成辦無量性功德故。
X45n0763_p0372c09║所言空者，從本已來一切染法不相應故，謂離一切
X45n0763_p0372c10║法差別之相，以無虗妄心念故。當知真如自性，非有
X45n0763_p0372c11║相、非無相、非非有相、非非無相、非有無俱相，非一相、
X45n0763_p0372c12║非異相、非非一相、非非異相、非一異俱相，乃至總說。
X45n0763_p0372c13║依一切眾生以有妄心念念分別皆不相應，故說為
X45n0763_p0372c14║空；若離妄心，實無可空故。
X45n0763_p0372c15║所言空者，明真如體中離一切相也。以從本已來
X45n0763_p0372c16║自性清淨，與一切染法體不相循。一切染法唯依
X45n0763_p0372c17║妄念而有，此真空體中絕無妄念，故一切差別之
X45n0763_p0372c18║相悉皆離故。當知下，詳明離一切法差別之相。乃
X45n0763_p0372c19║至總說下，正顯以無虗妄心念。然一切法差別之
X45n0763_p0372c20║相，不出有無一異，即外道之所執也。以有妄心念
X45n0763_p0372c21║念分別，乃凡夫以為自性，即小乘不能淨也。此如
X45n0763_p0372c22║實理中超諸凡外并小乘法，唯真無妄，是故皆非。
X45n0763_p0372c23║總顯真空體中離心意意識，絕凡聖伎倆也。若離
X45n0763_p0372c24║妄心下，正釋如實之義，以顯空諸所有，而真空之
X45n0763_p0373a01║體實不空也。
X45n0763_p0373a02║所言不空者，已顯法體空無妄故，即是真心，常恒不
X45n0763_p0373a03║變，淨法滿足，則名不空。亦無有相可取，以離念境界，
X45n0763_p0373a04║唯證相應故。
X45n0763_p0373a05║言不空者，顯真如相用之中，即一切法也。雖具足
X45n0763_p0373a06║諸法，亦不離真空之體，故云已顯法體。空無妄故，
X45n0763_p0373a07║即是真心常恒不變，淨法滿足。由依此常恒不變
X45n0763_p0373a08║之真心，淨法滿足，始成如實不空之義，前文所謂
X45n0763_p0373a09║自體具足無漏性功德故也。雖淨法滿足，亦無淨
X45n0763_p0373a10║相可取，以離念境界，唯證相應故。然有念則攀緣
X45n0763_p0373a11║諸法，既無能念，寧有所取？但智與理合，唯證相應，
X45n0763_p0373a12║其實無有能證所證也。此真如門，文分二段，理實
X45n0763_p0373a13║一揆。前顯真如之理，故名一法界大總相法門體；
X45n0763_p0373a14║此明真如之義，故開二種之空。然理外無義，則一
X45n0763_p0373a15║法界大總相法門，攝空與不空之二義；義外無理，
X45n0763_p0373a16║則空與不空，歸一法界大總相法門之體。義中如
X45n0763_p0373a17║實之空，即空如來藏；如實不空，即不空如來藏。此
X45n0763_p0373a18║二種義，既歸一法界大總相法門體，則一法界大
X45n0763_p0373a19║總相法門，即空不空如來藏也。固知即空而不空，
X45n0763_p0373a20║不空而空，二邊不立，中道亦泯，方盡真如妙旨，如
X45n0763_p0373a21║來根本之義始極矣。
X45n0763_p0373a22║心生滅者，依如來藏故有生滅心，所謂不生不滅與
X45n0763_p0373a23║生滅和合，非一非異，名為阿梨耶識。此識有二種義，
X45n0763_p0373a24║能攝一切法、生一切法。云何為二？一者、覺義，二者、不
X45n0763_p0373b01║覺義。
X45n0763_p0373b02║已上真如門者，非染非淨，非生非滅，本來平等，性
X45n0763_p0373b03║無差別。眾生即涅槃，不待滅也。凡夫彌勒，同一際
X45n0763_p0373b04║也。此生滅門，有迷有悟，有脩有證，有智有識，明理
X45n0763_p0373b05║有事。然生門依不覺故，轉智成識，迷理逐事。滅門
X45n0763_p0373b06║依始覺故，轉識成智，達事即理。然前示真如門，以
X45n0763_p0373b07║令修大乘者，先見自性清淨，終無一物。此明生滅
X45n0763_p0373b08║門，亦使明了自心，隨業發現。既見性而明心，則理
X45n0763_p0373b09║事圓融，成佛之能事畢矣。是心生滅，依如來藏。故
X45n0763_p0373b10║有生滅者，以顯染淨無體，依心而立。謂不生滅心，
X45n0763_p0373b11║因無明風，動作生滅。故說生滅心，依不生滅心也。
X45n0763_p0373b12║然三細六麤之生，依如來藏者，所謂以色空相傾
X45n0763_p0373b13║相奪於如來藏。而如來藏，隨為色空，周遍法界。是
X45n0763_p0373b14║故於中，風動空澄，日明雲暗。然始覺及究竟覺之
X45n0763_p0373b15║滅，依如來藏者，所謂以妙明不滅不生合如來藏，
X45n0763_p0373b16║而如來藏唯妙覺明圓照法界，是故於中一為無
X45n0763_p0373b17║量，無量為一。固知生滅凡聖智用雖殊，總不離如
X45n0763_p0373b18║來藏所現也。所謂下。正釋生滅心依如來藏也。不
X45n0763_p0373b19║生不滅即如來藏，如來藏自性清淨心，動作生滅
X45n0763_p0373b20║不相離故，故名和合。非一非異，名為阿梨耶識。名
X45n0763_p0373b21║非一者，以真妄之體本不相循故。名非異者，以真
X45n0763_p0373b22║妄隨緣自相和合故。又非一者，以生滅識滅盡之
X45n0763_p0373b23║時，此藏識之體實自不滅，則離斷過。又非異者，以
X45n0763_p0373b24║無明風熏動之時，此藏識海隨起識浪，則離常過。
X45n0763_p0373c01║離此二邊，故非一異。阿梨耶識翻云藏識，以其具
X45n0763_p0373c02║能藏、所藏、我愛執藏故也。此識既真妄和合，即依
X45n0763_p0373c03║真則攝一切法歸成自性，得覺義之名；依妄則生
X45n0763_p0373c04║一切法起執取相，得不覺義之名。此二種義，下文
X45n0763_p0373c05║自釋，茲不繁註。問：真妄法爾自相乖角，何謂依
X45n0763_p0373c06║如來藏故有生滅心？答：體無別故。自性清淨心名
X45n0763_p0373c07║如來藏，因無明風動作生滅，此生滅心離如來藏
X45n0763_p0373c08║則無有體。如不動之水，因風而吹則有動相，此動
X45n0763_p0373c09║水相離靜水體則無有相。此中理趣亦爾，宜可思
X45n0763_p0373c10║之。
X45n0763_p0373c11║所言覺義者，謂心體離念。離念相者，等虗空界無所
X45n0763_p0373c12║不徧，法界一相即是如來平等法身，依此法身說名
X45n0763_p0373c13║本覺。何以故？本覺義者對始覺義說，以始覺者即同
X45n0763_p0373c14║本覺。始覺義者，依本覺故而有不覺，依不覺故說有
X45n0763_p0373c15║始覺。又以覺心源故名究竟覺，不覺心源故非究竟
X45n0763_p0373c16║覺。此義云何？如凡夫人覺知前念起惡故，能止後念
X45n0763_p0373c17║令其不起，雖復名覺即是不覺故。如二乘觀智初發
X45n0763_p0373c18║意菩薩等，覺於念異念無異相，以捨麤分別執著相
X45n0763_p0373c19║故名相似覺。如法身菩薩等，覺於念住念無住相，以
X45n0763_p0373c20║離分別麤念相故名隨分覺。如菩薩地盡滿足方便
X45n0763_p0373c21║一念相應，覺心初起心無初相，以遠離微細念故得
X45n0763_p0373c22║見心性，心即常住名究竟覺。
X45n0763_p0373c23║此正釋滅門依如來藏也。謂心體離念下，總釋覺
X45n0763_p0373c24║義。如凡夫人下，別明覺義。既總而又別者，以稱頓
X45n0763_p0374a01║漸之機也。然智理一如，本自平等，本自周徧。由一
X45n0763_p0374a02║念晦昧，則性相殊途，事理乖角，故法身流轉五道，
X45n0763_p0374a03║名曰眾生，此皆不覺之故。此言覺者，無非復其理
X45n0763_p0374a04║智一如之體，本自無念，故云覺義者，謂心體離念。
X45n0763_p0374a05║此覺字，即含下文相似覺、隨分覺、究竟覺也。此念
X45n0763_p0374a06║字，即含下文生、住、異、滅四相也。既離念相，即證一
X45n0763_p0374a07║法界大總相法門體，無事不攝，無理不含，故云等
X45n0763_p0374a08║虗空界，無所不徧。法界一相，即名如來法身。法身
X45n0763_p0374a09║者，即諸法如義也。謂橫徧三際，竪通凡聖，在纏出
X45n0763_p0374a10║障，性恒無二，故云依此法身，說名本覺。以法身之
X45n0763_p0374a11║覺，理非新成，故云本也。如圓覺云：眾幻滅無處，成
X45n0763_p0374a12║道亦無得，本性圓滿故。何以故下，雙徵二義：一、徵
X45n0763_p0374a13║明本覺之義故。釋曰：本覺義者，對始覺義說，故云
X45n0763_p0374a14║本也。一、徵明上文所言覺者，約始覺義，何故結云
X45n0763_p0374a15║乃名本覺故。釋曰：以始覺者，即同本覺，故以本覺
X45n0763_p0374a16║而結也。本覺對始覺義說者，以真覺體中，元無本
X45n0763_p0374a17║覺之名，由覺性隨染，而有始覺。雖從始覺，離於念
X45n0763_p0374a18║相，圓證法身。此法身理，本自具足，非始覺成，故稱
X45n0763_p0374a19║本也。以始覺即同本覺者，由始覺之義，即是本體
X45n0763_p0374a20║智用，非別有體，故云即同本覺。始覺義者下，復釋
X45n0763_p0374a21║始覺之義。由依本覺，隨無明緣動作妄念，而有不
X45n0763_p0374a22║覺。依不覺故，智用忽起，覺除念相，說有始覺。固知
X45n0763_p0374a23║因念而有始本之異，若離於念，本來平等，同一覺
X45n0763_p0374a24║故。然覺發之始，究竟之終，覺有淺深，念有差別，而
X45n0763_p0374b01║又直示究竟之源，故云又以覺心源故，名究竟覺；
X45n0763_p0374b02║不覺心源故，非究竟覺。此義云何？雙徵覺心源、不
X45n0763_p0374b03║覺心源二義。如凡夫人下，正釋不覺心源也。言覺
X45n0763_p0374b04║知前念起惡，能止後念不起者，乃入乾慧地斷滅
X45n0763_p0374b05║相無明一品，超六麤中起業相，并業繫苦相也。所
X45n0763_p0374b06║以楞嚴云：欲愛乾枯，根境不偶，現前殘質，不復續
X45n0763_p0374b07║生。故知能覺前念起惡，則現前欲愛乾枯，根境不
X45n0763_p0374b08║偶；能止後念不起，則不復續後來之身。雖現前不
X45n0763_p0374b09║起業相，後來不續殘質，猶有生住異相四十一品
X45n0763_p0374b10║無明潛伏藏識，亦未與如來法流水接，故結云雖
X45n0763_p0374b11║復名覺，即是不覺故。如二乘下，明相似覺心源之
X45n0763_p0374b12║義。二乘觀智雖未了達法空，然彼慧力已盡我執，
X45n0763_p0374b13║我執既盡，不復起執取之相，故在此列。初發意菩
X45n0763_p0374b14║薩等，即三資粮位并四加行也。此賢位菩薩求住
X45n0763_p0374b15║唯識，作生空、法空二觀，漸伏漸除我法分別二執，
X45n0763_p0374b16║斷異相無明三十品，超六麤中執取相、計名字相
X45n0763_p0374b17║也。言覺於念異者，即覺異相無明也。念無異相，以
X45n0763_p0374b18║顯智起惑除之謂。雖異念已盡，不復執取，猶有生
X45n0763_p0374b19║住十一品無明潛本識中，法身境界尚未覺通，故
X45n0763_p0374b20║結云已捨麤分別執著相故，名相似覺。相似者，以
X45n0763_p0374b21║其相似地上作生空、法空觀智，以捨我法分別二
X45n0763_p0374b22║執，俱生二執猶未覺知，故云相似覺也。如法身菩
X45n0763_p0374b23║薩下，顯隨分覺心源之義。法身菩薩即十地聖位，
X45n0763_p0374b24║以從初地證法身遍滿，乃至十地悉同證得，故皆
X45n0763_p0374c01║名法身菩薩。此菩薩住唯識，脩雙入有相、無相二
X45n0763_p0374c02║種觀照，漸伏漸斷俱生我、法二執，滅住相無明十
X45n0763_p0374c03║品，超六麤中智相、相續相，三細中能見相、境界相
X45n0763_p0374c04║也。以雙空觀智覺於念住，即覺住相無明也。念無
X45n0763_p0374c05║住相，正顯障盡慧現，純無相也。所以古德云：分別
X45n0763_p0374c06║二障極喜無，六七俱生地地除。雖地地斷除俱生
X45n0763_p0374c07║我、法二執，生相無明猶且未盡，大圓鏡智尚未顯
X45n0763_p0374c08║發，故結云：以離分別麤念相故，名隨分覺。隨分者，
X45n0763_p0374c09║以其地地覺斷一障二愚，分證十種真如故也。如
X45n0763_p0374c10║菩薩地盡下，正明覺心源義也。此菩薩即等覺後
X45n0763_p0374c11║心，斷一品生相無明，淨三細中業相也。至此因盡
X45n0763_p0374c12║果滿，故云地盡；萬行已圓，故云滿足。方便一念相
X45n0763_p0374c13║應者，由異熟識空，一念金剛智起，與真如之理相
X45n0763_p0374c14║應，則覺初起無明了不可得，故云心無初相。到此
X45n0763_p0374c15║魔佛皆空，染淨俱忘，心性純真，妙德瑩然，故結云：
X45n0763_p0374c16║遠離微細念故，得見心性，心即常住，名究竟覺。前
X45n0763_p0374c17║三位中念相未盡，真未全顯，不云見性；今遠離微
X45n0763_p0374c18║細念故，真即顯現，故云見心性也。前三位中覺未
X45n0763_p0374c19║至源，業識起滅，不云常住；今覺源故，無明風止，性
X45n0763_p0374c20║海浪歇，故云常住也。前三位中由不覺心源故，求
X45n0763_p0374c21║滅念相，望到彼岸，不名究竟；今既覺心源，本無念
X45n0763_p0374c22║相，元自一心，始不異本，故名究竟覺。問：無明既
X45n0763_p0374c23║約麤細分為四相，何故獨以生滅二相各分一品，
X45n0763_p0374c24║以住相分為十品，異相又分為三十品耶？答：無明
X45n0763_p0375a01║本無品數，但約位次所斷而言品也。然滅相在乾
X45n0763_p0375a02║慧地斷，生相在等覺位斷，由位次無二，故生滅二
X45n0763_p0375a03║相各分一也。異相在賢位斷，住相在聖位斷，聖分
X45n0763_p0375a04║十地，賢分住行向位，各成其十，以位位覺除，所以
X45n0763_p0375a05║住相分為十品，異相分而為三十品也。
X45n0763_p0375a06║是故修多羅說：若有眾生能觀無念者，則為向佛智
X45n0763_p0375a07║故。又心起者，無有初相可知，而言知初相者，即謂無
X45n0763_p0375a08║念。是故一切眾生不名為覺，以從本來念念相續，未
X45n0763_p0375a09║曾離念，故說無始無明。若得無念者，則知心相生住
X45n0763_p0375a10║異滅，以無念等故。而寔無有始覺之異，以四相俱時
X45n0763_p0375a11║而有，皆無自立，本來平等，同一覺故。
X45n0763_p0375a12║此總結成上意也。是故修多羅下，結相似覺隨分
X45n0763_p0375a13║覺也。是故一切眾生下，結不覺也。若得無念下，結
X45n0763_p0375a14║究竟覺也。言能觀無念向佛智故，即非離念入佛
X45n0763_p0375a15║智也。故前云覺於異念住念，未得遠離微細念相，
X45n0763_p0375a16║始名相似隨分覺也。又心起者無有初相，雖是釋
X45n0763_p0375a17║明，知初相者以顯無念，意在況明一切眾生念念
X45n0763_p0375a18║相續未曾離念，故說無始無明。而又令脩行者知
X45n0763_p0375a19║此捨此，即證如來平等法身，故結顯云若得無念
X45n0763_p0375a20║者，則知心相生住異滅，得無念者四智圓明，故知
X45n0763_p0375a21║生滅等相皆如空華。既無四相之別，寧有覺滅相
X45n0763_p0375a22║者名為不覺，覺異相者名相似覺，覺住相者名隨
X45n0763_p0375a23║分覺，覺生相者名究竟覺耶？故云以無念等故，而
X45n0763_p0375a24║寔無有始覺之異。無念等者，即無生住異滅念相
X45n0763_p0375b01║也。無有始覺之異者，以始覺與四相俱時而有皆
X45n0763_p0375b02║無自立，既所覺之念已空，能覺之智寧異？故云本
X45n0763_p0375b03║來平等同一覺故。
X45n0763_p0375b04║復次，本覺隨染分別生二種相，與彼本覺不相捨離。
X45n0763_p0375b05║云何為二？一者、智淨相，二者、不思議業相。
X45n0763_p0375b06║前文雖明發心之始，究竟之終，其中未詳三身四
X45n0763_p0375b07║智之相。今言智淨相，即大圓鏡智，證法身也。不思
X45n0763_p0375b08║議業相，即成所作智，妙觀察智，平等性智，現報化
X45n0763_p0375b09║二身也。此二種相，隨染而生者，正謂妙性圓明，離
X45n0763_p0375b10║諸名相，因妄有生，因生有滅，生滅名妄，滅妄名真，
X45n0763_p0375b11║是稱如來無上菩提及大涅槃二轉依號。然智淨
X45n0763_p0375b12║相，從染分別，會歸淨體。不思議業相，即依淨體而
X45n0763_p0375b13║起智用也。
X45n0763_p0375b14║智淨相者，謂依法力熏習，如寔脩行滿足方便故，破
X45n0763_p0375b15║和合識相、滅相續心相，顯現法身智淳淨故。此義云
X45n0763_p0375b16║何？以一切心識之相皆是無明，無明之相不離覺性，
X45n0763_p0375b17║非可壞非不可壞。如大海水因風波動，水相風相不
X45n0763_p0375b18║相捨離而水非動性，若風止滅動相則滅，濕性不壞
X45n0763_p0375b19║故。如是眾生自性清淨心，因無明風動，心與無明俱
X45n0763_p0375b20║無形相，不相捨離而心非動性，若無明滅相續則滅，
X45n0763_p0375b21║智性不壞故。
X45n0763_p0375b22║謂依法力如實脩行者，即依真如內熏之力，及依
X45n0763_p0375b23║諸佛菩薩教法外熏之緣，從賢至聖如實而脩，以
X45n0763_p0375b24║至等覺後心滿足方便，則二障種子、有漏種子及
X45n0763_p0375c01║劣無漏種子一齊皆空，大圓無垢同時而發，則諸
X45n0763_p0375c02║識頓盡法性淳真，故云破和合識相、滅相續心相，
X45n0763_p0375c03║顯現法身智淳淨故。和合識即第八識也。前文所
X45n0763_p0375c04║謂不生不滅與生滅和合，名為阿梨耶識。相續心
X45n0763_p0375c05║即第七識也。後文以意名相續識。此義云何下，徵
X45n0763_p0375c06║明識相盡滅智性不壞之意。然法喻自明，如文可
X45n0763_p0375c07║知。如云非可壞非不可壞者，以其諸識不覺之相
X45n0763_p0375c08║不離隨染，本覺之性非一非異，由非異故非可壞，
X45n0763_p0375c09║由非一故非不可壞。若依非異非可壞義說，無明
X45n0763_p0375c10║即明故，如涅槃經云：明與無明其性無二，無二之
X45n0763_p0375c11║性即是寔性。若就非一非不可壞義說，無明有可
X45n0763_p0375c12║滅故，亦如涅槃云：因滅無明得菩提燈，無明滅盡
X45n0763_p0375c13║覺性不壞。以如是義，故云非可壞非不可壞也。
X45n0763_p0375c14║問：諸識俱淨，始證法身，何意但滅七識八識耶？答：
X45n0763_p0375c15║五淨色根，乃八識親相分。八識之體既轉，則相分
X45n0763_p0375c16║亦隨之而轉。相分五根既轉，依五根之識亦轉。六
X45n0763_p0375c17║識以七識為根，根識既淨，依根之識亦淨。故知八
X45n0763_p0375c18║識七識滅，則六識五識不言而自滅矣。
X45n0763_p0375c19║不思議業相者，以依智淨相能作一切勝妙境界，所
X45n0763_p0375c20║謂無量功德之相常無斷絕，隨眾生根自然相應，種
X45n0763_p0375c21║種而現得利益故。
X45n0763_p0375c22║名不思議者，以此相依根本智而現，自非心識擬
X45n0763_p0375c23║議也。由依智淨相已證法身，復從法身智淨體中
X45n0763_p0375c24║起後得智，現報化二身作無邊殊勝佛事，故云以
X45n0763_p0376a01║依智淨相能作一切勝妙境界。如實性論云：諸佛
X45n0763_p0376a02║如來身，如虗空無相，為諸勝智者，作六根境界。示
X45n0763_p0376a03║現微妙色，出于妙音聲，令嗅佛戒香，與佛妙法味，
X45n0763_p0376a04║使覺三昧觸，令知深妙法，故名妙境界。所謂無量
X45n0763_p0376a05║功德之相下，明報身也。以其報身有無量莊嚴、無
X45n0763_p0376a06║量功德之所感者，恒被十地之機，亦身受用，故常
X45n0763_p0376a07║無斷也。隨眾生根下，明化身也。以其化身隨類各
X45n0763_p0376a08║現應機說法，使諸有情離苦得益，故
X45n0763_p0376a09║復次，覺體相者，有四種大義，與虗空等，猶如淨鏡。云
X45n0763_p0376a10║何為四？一者、如實空鏡，遠離一切心境界相，無法可
X45n0763_p0376a11║現，非覺照義故。二者、因熏習鏡，謂如寔不空，一切世
X45n0763_p0376a12║間境界悉于中現，不出、不入，不失、不壞，常住一心，以
X45n0763_p0376a13║一切法即真寔性故；又一切染法所不能染，智體不
X45n0763_p0376a14║動，具足無漏，熏眾生故。三者、法出離鏡，謂不空法出
X45n0763_p0376a15║煩惱礙、智礙，離和合相，淳淨明故。四者、緣熏習鏡，謂
X45n0763_p0376a16║依法出離故，徧照眾生之心，令脩善根，隨念示現故。
X45n0763_p0376a17║此四種義，總攝真如門言說分別有二種義，及生
X45n0763_p0376a18║滅門中覺義二種相也。一者、如實空鏡；二者、因熏
X45n0763_p0376a19║習鏡，即真如門中二種義也；三者、法出離鏡，即智
X45n0763_p0376a20║淨相也；四者、緣熏習鏡，即不思議業相也。以覺體
X45n0763_p0376a21║等虗空者，以顯覺性虗徹，周遍諸法，復能含諸法
X45n0763_p0376a22║也。又如淨鏡者，以明覺性靈通，能應諸法，復能現
X45n0763_p0376a23║諸法也。一者、如實空鏡，遠離一切心境界相，無法
X45n0763_p0376a24║可現者，以覺性中本自空寂，一切心境本不相應，
X45n0763_p0376b01║如晴明空，如淨明鏡，絕諸色相，離諸名言，以諸法
X45n0763_p0376b02║本如，當體皆空，非假奢摩他觀照而空也，故云非
X45n0763_p0376b03║覺照義故。二者、因熏習鏡，如實不空，一切境界悉
X45n0763_p0376b04║於中現者，以真覺體中雖本自空寂，不妨一切諸
X45n0763_p0376b05║法悉於中現，譬如虗空體非群相，而不拒彼諸相
X45n0763_p0376b06║發揮，亦如彈丸之鏡，能持萬仞之山，雖現塵現界，
X45n0763_p0376b07║體自寂滅，故云不出不入。諸法隨緣生滅，法性無
X45n0763_p0376b08║有生滅，故云不失不壞。常住一心，以一切法即是
X45n0763_p0376b09║寔相，非假三摩地了法即心也。已上明如寔不空
X45n0763_p0376b10║能作現法之因義竟。又一切染法所不能染下，正
X45n0763_p0376b11║明因熏習義也。以覺性中具足無漏淨因，內體熏
X45n0763_p0376b12║習恒無間斷，故能稱性積起無量功德，故云一切
X45n0763_p0376b13║染法所不能染。智體不動，具足無漏熏眾生故。三
X45n0763_p0376b14║者、法出離鏡，謂不空法出離煩惱礙、智礙，離和合
X45n0763_p0376b15║相者，謂了一切法即真寔性，本無依他及徧計執。
X45n0763_p0376b16║既超徧計，即出煩惱礙；了達依他，則出智礙。二障
X45n0763_p0376b17║既除，心法自在。既心法自在，和合相離，淳淨妙明，
X45n0763_p0376b18║真常獨露，如塵淨空，如垢淨鏡，故云淳淨明故。四
X45n0763_p0376b19║者、緣熏習鏡，謂依法出離故，徧照眾生之心，令修
X45n0763_p0376b20║善根，隨念示現者，謂先依法出離二障，已證法身，
X45n0763_p0376b21║復以淨緣熏習，現報、化二身，遍照眾生心行，隨機
X45n0763_p0376b22║示教，令脩善根。其中無有能說、所說，能度、所度，如
X45n0763_p0376b23║虗空應聲，若明鏡現像也。此四種覺，前二屬本覺
X45n0763_p0376b24║義，非假脩習；後二屬始覺義，必須證悟。然脩後二
X45n0763_p0376c01║義，必稱前二義而脩也。三者、法出離鏡，謂依法出
X45n0763_p0376c02║離煩惱礙、智礙，離和合相，正稱一者如寔空鏡而
X45n0763_p0376c03║脩，遠離一切心境界相。四者、緣熏習鏡，遍照眾生
X45n0763_p0376c04║之心，令脩善根，隨念示現，正依二者如實不空而
X45n0763_p0376c05║現，一切世間境界色相莊嚴，不出、不入，不失、不壞。
X45n0763_p0376c06║若但悟前二義，不脩後二義者，雖本來成佛，如金
X45n0763_p0376c07║性在鑛。若只脩後二義，不達前二義者，縱脩行廣
X45n0763_p0376c08║劫，如離鑛銷金。若能圓悟四義，行解雙脩，如金出
X45n0763_p0376c09║鑛，更不成雜。固知以此四義，總收真如門二種空
X45n0763_p0376c10║義，及生滅門覺義二種相者，深有意也。
X45n0763_p0376c11║所言不覺義者，謂不如寔知真如法一故，不覺心起
X45n0763_p0376c12║而有其念，念無自相不離本覺。猶如迷人依方故迷，
X45n0763_p0376c13║若離於方則無有迷；眾生亦爾，依覺故迷，若離覺性
X45n0763_p0376c14║則無不覺。以有不覺妄想心故，能知名義為說真覺；
X45n0763_p0376c15║若離不覺之心，則無真覺自相可說。
X45n0763_p0376c16║此釋生門依如來藏也。上明覺義，先總顯其理，次
X45n0763_p0376c17║列始覺、究竟覺之義。此明不覺義，亦先總示其迷，
X45n0763_p0376c18║復開三細六麤之相。固知迷悟對顯，總別不殊也。
X45n0763_p0376c19║所言不覺義，謂不如寔知真如法一故者，以不了
X45n0763_p0376c20║一法界大總相法門體也。所謂智外有如，則情生
X45n0763_p0376c21║智隔，即正智翻為妄想；如外有智，則相變體殊，即
X45n0763_p0376c22║如如翻為名相。總謂真如不守自性，一念妄動，不
X45n0763_p0376c23║了現前之法本體自如，故云不覺心起而有其念。
X45n0763_p0376c24║此不覺心，即是真智晦昧，無別有體，故云念無自
X45n0763_p0377a01║相，不離本覺。故喻如迷方者，不離于方；迷心者，不
X45n0763_p0377a02║離覺性。前文所謂依本覺故，而有不覺也。以有不
X45n0763_p0377a03║覺妄想心下，以明真覺對妄而說，返顯妄念不離
X45n0763_p0377a04║覺性也。因不覺故，忽自省悟，能知真如名義，故說
X45n0763_p0377a05║真覺，即前所謂依不覺故，說有始覺也。固知離本
X45n0763_p0377a06║覺，則無不覺之心；離不覺，則無真覺自相可說。
X45n0763_p0377a07║復次，依不覺故生三種相，與彼不覺相應不離。云何
X45n0763_p0377a08║為三？一者、無明業相，以依不覺故心動，說名為業；覺
X45n0763_p0377a09║則不動，動則有苦，果不離因故。二者、能見相，以依動
X45n0763_p0377a10║故能見，不動則無見。三者、境界相，以依能見故境界
X45n0763_p0377a11║妄現，離見則無境界。
X45n0763_p0377a12║依不覺生三種相者，即無明不覺生三細也。以無
X45n0763_p0377a13║明為體，三細為相，相不離體，體不異相，故云與彼
X45n0763_p0377a14║不覺相應不離。一者無明業相者，由不如寔知真
X45n0763_p0377a15║如法一，故不覺心起，而有其念，故說心動。此念動
X45n0763_p0377a16║時，雖無境界相現，則十法界之因，皆以此為機兆，
X45n0763_p0377a17║故說為業。以真性中，本無動相，迷悟俱超，染淨皆
X45n0763_p0377a18║忘，由不覺心起，則凡聖因果，從此而立，故曰動則
X45n0763_p0377a19║有苦，果不離因，故業即因也，苦即果也。以因果聯
X45n0763_p0377a20║環，如惡叉聚，故云不離。二者能見相者，即轉相也。
X45n0763_p0377a21║由不如寔知一念心動，則妄為明覺，所妄既立，生
X45n0763_p0377a22║汝妄能，以成見相，故云以依心動故能見，即依前
X45n0763_p0377a23║業相，轉成能見。若依性淨門，則無能見也。返顯能
X45n0763_p0377a24║見，必依動義，故云不動則無見也。三者境界相者，
X45n0763_p0377b01║即現相也。良以真智既翻為能見相，則真理即隨
X45n0763_p0377b02║能見，而為境界相現，所謂真智晦昧，真空之理，隨
X45n0763_p0377b03║之而轉為頑空，故云依能見故境界妄現，即依轉
X45n0763_p0377b04║相能現境界。若依聖智離見，既無此境，當知此境，
X45n0763_p0377b05║定從見生，如無夢心，則無夢境，故云離見則無境
X45n0763_p0377b06║界也。然此三相，皆因一念無明頓現，非有前後，故
X45n0763_p0377b07║說為細。據宗鏡云：八識之體，本自精明，即名無垢
X45n0763_p0377b08║識，如來藏也。因受無明熏習，能生諸緣，全自證分，
X45n0763_p0377b09║變為見相二分。約初變時，名無明業相，既成見分，
X45n0763_p0377b10║即名能見相，相分即名境界相。以依見分執我，相
X45n0763_p0377b11║分執法，由此復生六種麤相也。
X45n0763_p0377b12║以有境界緣故，復生六種相。云何為六？一者智相，依
X45n0763_p0377b13║於境界心起分別愛與不愛故。二者相續相，依於智
X45n0763_p0377b14║故生其苦樂，覺心起念相應不斷故。三者執取相，依
X45n0763_p0377b15║於相續緣念境界，住持苦樂心起著故。四者計名字
X45n0763_p0377b16║相，依於妄執分別假名言相故。五者起業相，依於名
X45n0763_p0377b17║字尋名取著造種種業故。六者業繫苦相，以依業受
X45n0763_p0377b18║報不自在故。當知無明能生一切染法，以一切染法
X45n0763_p0377b19║皆是不覺相故。
X45n0763_p0377b20║以境界緣生六種相者，即境界為緣，長六麤也。以
X45n0763_p0377b21║具能緣、所緣，因果並顯，故名為麤。一、智相者，由依
X45n0763_p0377b22║境界，心起分別愛與不愛故。境界者，即上境界相
X45n0763_p0377b23║也。上雖境界相現，不起分別；此依境界，復起愛、染
X45n0763_p0377b24║等念。雖起愛、染等念，猶不執取，故名為智。二、相續
X45n0763_p0377c01║相者，由依智故，生苦、樂覺心，相應不斷故。智者，即
X45n0763_p0377c02║上智相也。上智相雖起愛、染等念，猶不繫苦、樂覺
X45n0763_p0377c03║心；此復依愛生樂，依不愛生苦，此一種心相應不
X45n0763_p0377c04║忘，故云相續。三、執取相者，由依相續緣念，住持苦、
X45n0763_p0377c05║樂，心起著故。相續緣念，即上相續相也。上相續相
X45n0763_p0377c06║雖不忘苦、樂，猶不起著；此復住苦深生厭離，持樂
X45n0763_p0377c07║甚生染著，故名執取。四、計名字相者，由依妄取分
X45n0763_p0377c08║別，假立名言相故。妄取分別，即上執取相也。上執
X45n0763_p0377c09║取相雖生執著，猶不安立名言假相。此復依妄取
X45n0763_p0377c10║分別施設名言，安立色相，故云計名字相。五、起業
X45n0763_p0377c11║相者，由依名字造種種業故。依於名字，即上計名
X45n0763_p0377c12║字相也。上名字相雖施設名言，猶不造業。此復依
X45n0763_p0377c13║名言尋伺取相造種種業，故名起業相。六、業繫苦
X45n0763_p0377c14║相者，由依業受報不自在故。依業者，即上起業相
X45n0763_p0377c15║也。上雖明業，猶未顯果。此顯依業受報，流轉三界，
X45n0763_p0377c16║心不自在，故名業繫苦相。當知下，總結。三細六麤
X45n0763_p0377c17║之相，皆因無明不覺而現，以顯無明為染法之因，
X45n0763_p0377c18║染法即無明之相。離無明，則無三細六麤之相；離
X45n0763_p0377c19║染法，則無無明之體。所以楞伽云：彼相則是過，皆
X45n0763_p0377c20║從心縛生，妄想無所知，於緣起妄想。
X45n0763_p0377c21║復次，覺與不覺有二種相。云何為二？一者、同相，二者、
X45n0763_p0377c22║異相。
X45n0763_p0377c23║已上覺與不覺二義，皆以釋竟。此復明覺與不覺
X45n0763_p0377c24║有二種相者，因前云不生不滅與生滅和合，非一
X45n0763_p0378a01║非異，名為阿梨耶識。上雖標非一非異，此正顯也。
X45n0763_p0378a02║非一即是異相，非異即是同相。以真妄名同相者，
X45n0763_p0378a03║謂真如隨緣不變，妄想成事，體空故也。又名異相
X45n0763_p0378a04║者，以真如不變，隨緣妄想，體空成事故也。即知真
X45n0763_p0378a05║妄之體而言同，真妄之用而名異也。亦因向說覺
X45n0763_p0378a06║與不覺，染淨乖然。又說依覺故迷，不離本覺。若言
X45n0763_p0378a07║其異，云何依覺故迷？若言其同，云何染淨不等？又
X45n0763_p0378a08║若定同定異，皆無進脩之門。何也？同則凡聖一等，
X45n0763_p0378a09║欣厭都絕；異則染淨抗行，迷悟永隔。故以同異辨
X45n0763_p0378a10║釋，以除斯迷。
X45n0763_p0378a11║同相者，譬如種種瓦器皆同微塵性相，如是無漏無
X45n0763_p0378a12║明種種業幻皆同真如性相。是故修多羅中依於此
X45n0763_p0378a13║義，說一切眾生本來常住入於涅槃菩提之法，非可
X45n0763_p0378a14║脩相、非可作相，畢竟無得亦無色相可見。而有見色
X45n0763_p0378a15║相者，唯是隨染業幻所作，非是智色不空之相，以智
X45n0763_p0378a16║相無可見故。
X45n0763_p0378a17║此顯覺與不覺，體性本同也。如種種瓦器，雖有無
X45n0763_p0378a18║量差別，究竟皆同微塵性相，以離微塵無別有體
X45n0763_p0378a19║故。無漏無明業幻雖異，其寔皆同真如性相，以一
X45n0763_p0378a20║切法因心成體故。無漏即覺義，無明即不覺義。無
X45n0763_p0378a21║漏種種業幻，即智淨相及不思議業相。無明種種
X45n0763_p0378a22║業幻，即三細六麤之相。此染淨之相，雖有無漏無
X45n0763_p0378a23║明之異，究竟皆歸自性。此自性中，一相一味，畢竟
X45n0763_p0378a24║平等，故云同也。故引契經證成，以明本來常住，入
X45n0763_p0378b01║於涅槃菩提之法，非可修相，非可作相，畢竟無得，
X45n0763_p0378b02║亦無色相可見。言非可修相，非可作相者，以無漏
X45n0763_p0378b03║即真如性相，故無觀智可修，亦無佛道可作也。言
X45n0763_p0378b04║無色相可見者，由無明即真如性相，故無妄法可
X45n0763_p0378b05║遣，亦無色相可見。所謂無明實性即佛性，幻化空
X45n0763_p0378b06║身即法身也。既性相平等，無相可見，而又見色相
X45n0763_p0378b07║者，唯是隨彼業幻所作，妄有境界，非是智色不空
X45n0763_p0378b08║之性，以其智相無可見故。如般若云：色即是空，寧
X45n0763_p0378b09║有智色之性可見也。
X45n0763_p0378b10║異相者，如種種瓦器各各不同，如是無漏無明隨染
X45n0763_p0378b11║幻差別性，染幻差別故。
X45n0763_p0378b12║此顯覺與不覺，用相自別也。亦如種種瓦器，雖同
X45n0763_p0378b13║微塵性相，不妨隨器而異。無漏無明，雖同真如性
X45n0763_p0378b14║相，不妨隨染幻差別之性，則有差別相現。如無漏
X45n0763_p0378b15║隨智淨相、不思議相差別之性，則有三身、四智、十
X45n0763_p0378b16║力、四無所畏、十八不共、三十七品助道法之異。無
X45n0763_p0378b17║明隨三細六麤差別之相，則有五陰、六入、十二處、
X45n0763_p0378b18║十八界、三途、六道、二十五有之別。固知體本是同，
X45n0763_p0378b19║因相有異。若能除器觀空，同異俱泯。
X45n0763_p0378b20║復次，生滅因緣者，所謂眾生依心、意、意識轉故。此義
X45n0763_p0378b21║云何？以依阿梨耶識說有無明，不覺而起，能見、能現、
X45n0763_p0378b22║能取境界，起念相續，故說為意。
X45n0763_p0378b23║上明生滅門竟。此正釋生滅因緣，滅因緣在下六
X45n0763_p0378b24║種染心文中釋。此先明生因緣也。明生因緣者，即
X45n0763_p0378c01║釋上不覺義三細六麤之緣起也。然梨耶心體不
X45n0763_p0378c02║守自性，是生三細之因；外妄境界動起識浪，是生
X45n0763_p0378c03║六麤之緣。雖有麤細生妄因緣，皆以梨耶心體為
X45n0763_p0378c04║之依止，六、七二識以為樞紐，故云依心意意識轉
X45n0763_p0378c05║故。此義云何下，徵明依心意意識轉也。以依阿梨
X45n0763_p0378c06║耶識說有無明，正明依心轉也。由無明熏習真如
X45n0763_p0378c07║成此梨耶，即此梨耶與彼無明為依，此即無明業
X45n0763_p0378c08║相也。由此無明業相不覺真如法一，故能見能現
X45n0763_p0378c09║能取境界起念相續，此正明依意轉也。能見即能
X45n0763_p0378c10║見相也，能現即境界相也，能取境界即智相也，起
X45n0763_p0378c11║念相續即相續相也。雖有五相差別，總在一念妄
X45n0763_p0378c12║動而現，故俱名為意。意者，即念相也。然此五相即
X45n0763_p0378c13║俱生我、法二執及分別法執也。不覺而起能見能
X45n0763_p0378c14║現，即俱生法執；能取境界起念相續，即分別法執
X45n0763_p0378c15║及俱生我執也。分別我執不列此者，乃在下文意
X45n0763_p0378c16║識中執取相所攝也。故下六種染心文中，八地已
X45n0763_p0378c17║前遠離能取境界起念相續，八地已後遠離不覺
X45n0763_p0378c18║而起能見能現，正符八識頌中不動地前纔捨藏，
X45n0763_p0378c19║金剛道後異熟空。地前捨藏，正捨我愛執藏；異熟
X45n0763_p0378c20║識空，正空俱生法執也。○問：上說依覺有不覺，由
X45n0763_p0378c21║此不覺力故，動彼心體，令起滅和合，方有梨耶業
X45n0763_p0378c22║相等。何故此中說依梨耶有無明乎？答：此中正意，
X45n0763_p0378c23║唯取真心隨緣之義。此隨緣義，難名目故。或就未
X45n0763_p0378c24║起，說依真如有無明。或約成就起已，說依梨耶有
X45n0763_p0379a01║無明。然此二名，方盡其義。是故文中前後綺互言
X45n0763_p0379a02║耳。
X45n0763_p0379a03║此意復有五種名。云何為五？一者名為業識，謂無明
X45n0763_p0379a04║力不覺心動故。二者名為轉識，依於動心能見相故。
X45n0763_p0379a05║三者名為現識，所謂能現一切境界。猶如明鏡現於
X45n0763_p0379a06║色像，現識亦爾，隨其五塵對至即現無有前後，以一
X45n0763_p0379a07║切時任運而起常在前故。四者名為智識，謂分別染
X45n0763_p0379a08║淨法故。五者名為相續識，以念相應不斷故。
X45n0763_p0379a09║此五種名，正釋不覺而起能見、能現、能取境界，起
X45n0763_p0379a10║念相續也。一者、名為業識，即不覺而起業相也。明
X45n0763_p0379a11║識不自起，因無明妄動，動則有苦，故名為業。前明
X45n0763_p0379a12║業相，此明識者，以顯識為能生，相為所生。今明生
X45n0763_p0379a13║因，故云識也。又顯相即是識，非有二義。識者，了別
X45n0763_p0379a14║義。因謂相而起了別，不然，離緣無形，識將何用？總
X45n0763_p0379a15║顯心生、法生，法生、心生，前後文義互見矣。下文四
X45n0763_p0379a16║識，皆准此釋。二者、名為轉識，即能見相也。由依心
X45n0763_p0379a17║動，轉成能見。若無無明心動，則無能見相也。三者、
X45n0763_p0379a18║名為現識，即境界相也。以依轉識之故，則境界妄
X45n0763_p0379a19║現。雖現一切境界，猶不分別故。喻如明鏡，現諸色
X45n0763_p0379a20║相。且鏡中現相，本無前後差別，故云現識亦爾。隨
X45n0763_p0379a21║其五塵，對至即現，無有前後。所以無前後差別者，
X45n0763_p0379a22║以其現識任運而轉，常在前故。四者、名為智識，即
X45n0763_p0379a23║智相也。以依現識所現境界，起淨染等念。雖起分
X45n0763_p0379a24║別，任運微細，故云為智。五者、相續識，即相續相也。
X45n0763_p0379b01║以依智識分別染淨諸法，復生苦樂覺心，得長相
X45n0763_p0379b02║續，法爾不斷故。
X45n0763_p0379b03║住持過去無量世等善惡之業，令不失故；復能成熟
X45n0763_p0379b04║現在、未來苦樂等報，無差違故；能令現在已經之事
X45n0763_p0379b05║忽然而念，未來之事不覺妄慮。是故三界虗偽唯心
X45n0763_p0379b06║所作，離心則無六塵境界。此義云何？以一切法皆從
X45n0763_p0379b07║心起，妄念而生。一切分別即分別自心，心不見心，無
X45n0763_p0379b08║相可得。當知世間一切境界，皆依眾生無明妄心而
X45n0763_p0379b09║得住持。是故一切法如鏡中相，無體可得，唯心虗妄，
X45n0763_p0379b10║以心生則種種法生，心滅則種種法滅故。
X45n0763_p0379b11║上明五意行相，此明五意功能也。由心體中具無
X45n0763_p0379b12║明業識，熏習成種，故能住持過去善惡等業。住持
X45n0763_p0379b13║者，即攝持之義。善惡等業，即善惡種子也。以此善
X45n0763_p0379b14║惡種子，恒常相續，猶如瀑流，故云令不失故。由心
X45n0763_p0379b15║體中具轉識現識之故，復能成熟現在未來苦樂
X45n0763_p0379b16║等報。由過去善業故，感現在未來樂報。由過去惡
X45n0763_p0379b17║業故，招現在未來苦報。由業因不失故，報亦無差
X45n0763_p0379b18║違。由心體中具智識之故，能令現在已經之事，忽
X45n0763_p0379b19║然而念。由具相續識之故，能令未來未經之事，不
X45n0763_p0379b20║覺妄動。明過去之業，現在未來之報，以顯三世因
X45n0763_p0379b21║果之法，不出自心也。明已經之事而念，未經之事
X45n0763_p0379b22║而思，以顯三世生滅之念，亦不離於自心也。故結
X45n0763_p0379b23║顯云：三界虗偽，唯心所作。以一切法，皆從妄念而
X45n0763_p0379b24║生，故名虗偽。離心則無六塵境界，故曰唯心。既即
X45n0763_p0379c01║法是心，所以分別者，即分別自心也。如楞嚴云：自
X45n0763_p0379c02║心取自心，非幻成幻法。若心不取，了不可得。不見
X45n0763_p0379c03║者，即不取也。亦如楞嚴云：不取無非幻，非幻尚不
X45n0763_p0379c04║生，幻法云何立？或云：心既即法，何不見心？故曰無
X45n0763_p0379c05║相可得。當知下，總結上意，以令知諸法本無，皆依
X45n0763_p0379c06║無明妄心而立，如鏡中之相，了無寔體。故云：心生
X45n0763_p0379c07║則法生，心滅則法滅。此則心隨熏動而言生，心源
X45n0763_p0379c08║還淨而言滅。若離染淨之心，而諸法何嘗有生有
X45n0763_p0379c09║滅耶？問：諸經論皆以三細目第八識，且持業現
X45n0763_p0379c10║果非餘識所能，此論何以皆名意耶？答：諸經論皆
X45n0763_p0379c11║謂不生不滅與生滅和合，名為阿賴耶識。半分不
X45n0763_p0379c12║生滅即名真相，乃八識之體；半分生滅即名業相，
X45n0763_p0379c13║非意而何？且八識之體精而自明，若非意為貼體
X45n0763_p0379c14║無明，絕無能見能現之事，當知能見能現皆此意
X45n0763_p0379c15║根之咎。故此論以三細歸于意根，與諸經論何相
X45n0763_p0379c16║違過？亦因此意恒審第八見分為我，故有五識心
X45n0763_p0379c17║轉；因有五識取下塵影，故有六識心轉；五識既轉，
X45n0763_p0379c18║即熏八識相分；六識既轉，即熏八識見相二分。所
X45n0763_p0379c19║以受熏持種積起果法無有斷絕，皆因意根執我
X45n0763_p0379c20║之故。若七識不執，則五識六識不轉；既五識六識
X45n0763_p0379c21║不轉，則無熏習見相二分之義；既無熏習之義，何
X45n0763_p0379c22║得有受熏持種積起果法藏識異熟識之名耶？故
X45n0763_p0379c23║此論以受熏持種異熟歸咎于意，與諸經論亦不
X45n0763_p0379c24║相違。固知說三細即是明八識體中半分生滅，何
X45n0763_p0380a01║嘗離八識而有不覺能見能現耶？
X45n0763_p0380a02║復次言意識者，即此相續識，依諸凡夫取著轉深，計
X45n0763_p0380a03║我我所種種妄執，隨事攀緣分別六塵，名為意識，亦
X45n0763_p0380a04║名分離識，又復說名分別事識，此識依見愛煩惱增
X45n0763_p0380a05║長義故。
X45n0763_p0380a06║此正釋依意識轉也。此識依意得名，故名依相續
X45n0763_p0380a07║識。取著轉深，隨事攀緣，名為意識。相續識，即意也。
X45n0763_p0380a08║此意依諸聖人，恒審無我之理，使念念成淨，令意
X45n0763_p0380a09║識永不轉故。依諸凡夫，恒審八識見分為我，變帶
X45n0763_p0380a10║相分，執為我所。由內深入計著故，外起種種妄執，
X45n0763_p0380a11║隨事攀緣故，六識心轉。此即執取相，乃分別我執
X45n0763_p0380a12║也。又名分離識者，以此第六識，根境麤顯，恒常轉
X45n0763_p0380a13║變易改也。又復名分別事識者，以此識同五識緣
X45n0763_p0380a14║境，即取色、聲、香、味、觸塵。若離五識，即復分別五塵
X45n0763_p0380a15║影事。又能緣三世有質、無質之法，故名分別事識。
X45n0763_p0380a16║此識雖依意根而轉，猶依見愛煩惱，故得增長。見
X45n0763_p0380a17║即八十八使見惑，即名見一切住地。愛即八十一
X45n0763_p0380a18║品思惑，即名欲愛住地、色愛住地、無色愛住地。此
X45n0763_p0380a19║四住地，昏煩惱亂於心使，聚緣內搖，趣外奔逸，故
X45n0763_p0380a20║名增長。
X45n0763_p0380a21║依無明熏習所起識者，非凡夫能知，亦非二乘智慧
X45n0763_p0380a22║所覺。謂依菩薩從初正信發心觀察，若證法身得少
X45n0763_p0380a23║分知，乃至菩薩究竟地不能盡知，唯佛窮了。何以故？
X45n0763_p0380a24║是心從本已來，自性清淨而有無明，為無明所染有
X45n0763_p0380b01║其染心，雖有染心而常恒不變，是故此義唯佛能知。
X45n0763_p0380b02║所謂心性常無念故名為不變，以不達一法界故心
X45n0763_p0380b03║不相應，忽然念起名為無明。
X45n0763_p0380b04║此重顯無明所起之識唯佛窮了，以發起下文滅
X45n0763_p0380b05║因緣義。無明熏習所起之識，乃第八識一分不覺
X45n0763_p0380b06║之義，即意中業識也。然無明熏習真如，即真相業
X45n0763_p0380b07║相和合名為阿賴耶識，半分業相即名業識，此即
X45n0763_p0380b08║無明住地也。非凡夫能知亦非二乘所覺者，以二
X45n0763_p0380b09║乘觀智但能了煩惱四住地，正以無明住地伏為
X45n0763_p0380b10║涅槃，故彼不能覺也。從初正信發心觀察猶未能
X45n0763_p0380b11║知者，以彼分別我法二執未斷，猶住凡位未能覺
X45n0763_p0380b12║通諸佛境界也。若證法身得少分知者，以彼已捨
X45n0763_p0380b13║分別我法二執，俱生二執漸伏漸斷，分證十種真
X45n0763_p0380b14║如，故隨地增進得少分知。乃至等覺猶未盡知者，
X45n0763_p0380b15║以彼有一障二愚尚未斷盡，故不能究竟而知。唯
X45n0763_p0380b16║佛五住究盡二障永滅，故能窮了是心。從本已來
X45n0763_p0380b17║下，正明難知之旨。以此心不變隨緣，故云自性清
X45n0763_p0380b18║淨而有無明。然雖隨緣其體不變，故云雖有染心
X45n0763_p0380b19║而常恒不變。由是之故，若以無明而窺，不妨全體
X45n0763_p0380b20║即真；若以真常取證，不妨體雜無明。是故此義唯
X45n0763_p0380b21║佛能知。如勝鬘經云：自性清淨心難可了知，彼心
X45n0763_p0380b22║為煩惱亦難可了知。乃至結云唯佛能知。所謂心
X45n0763_p0380b23║性下，總釋真妄二義。心性常無念故名為不變，結
X45n0763_p0380b24║顯真也。由了真如法一故，智與理如本無念相，心
X45n0763_p0380c01║性常恒即名本覺。以不達一法界故，結顯妄也。由
X45n0763_p0380c02║自心不覺妄隨染緣，以不達真如法一故，則智與
X45n0763_p0380c03║理違忽然念起，故名無明。
X45n0763_p0380c04║染心者，有六種。云何為六？一者執相應染，依二乘解
X45n0763_p0380c05║脫及信相應地遠離故。二者不斷相應染，依信相應
X45n0763_p0380c06║地修學方便漸漸能捨，得淨心地究竟離故。三者分
X45n0763_p0380c07║別智相應染，依具戒地漸離，乃至無相方便地究竟
X45n0763_p0380c08║離故。四者現色不相應染，依色自在地能離故。五者
X45n0763_p0380c09║能見心不相應染，依心自在地能離故。六者根本業
X45n0763_p0380c10║不相應染，依菩薩盡地得入，如來地能離故。不了一
X45n0763_p0380c11║法界義者，從信相應地觀察學斷，入淨心地隨分得
X45n0763_p0380c12║離，乃至如來地能究竟離故。
X45n0763_p0380c13║已上明生因緣竟。此正釋滅因緣也。此中所滅者，
X45n0763_p0380c14║乃無明染因、境界妄緣，而能使因緣滅者，是以真
X45n0763_p0380c15║如內熏為因，諸佛菩薩為緣也。明滅因緣者，即推
X45n0763_p0380c16║明覺義，三賢十聖及等覺菩薩所斷麤細惑也。既
X45n0763_p0380c17║明前義，乃合三細。六麤之相，理該九種。此開六種
X45n0763_p0380c18║者，以六麤中後三種乃凡夫所離，雖復名覺，即是
X45n0763_p0380c19║不覺，故此不列。亦依生因緣中，意有五種及意識
X45n0763_p0380c20║一種，生滅對顯，故名為六。一者、執相應染，即執取
X45n0763_p0380c21║相也。此執取相即分別我執，在意識中起自心相，
X45n0763_p0380c22║分別計度執為寔我。二乘解脫我執，已證真空，故
X45n0763_p0380c23║捨此相。乃至菩薩十信已圓，發心觀察，以奢摩他
X45n0763_p0380c24║觀不起遍計執性，故亦能離。二者、不斷相應染，即
X45n0763_p0381a01║相續相也。此相續相即分別法執，在意地中起自
X45n0763_p0381a02║心相，分別計度執為寔法。從初正信乃至加行位
X45n0763_p0381a03║中，作法空觀，漸伏漸除，入初地初心究竟離故。淨
X45n0763_p0381a04║心地即初地也。以入初地時，六、七二識皆轉，下品
X45n0763_p0381a05║之智分別我、法二執皆離，所謂分別二障極喜無
X45n0763_p0381a06║也。三者、分別智相應染，即智相也。此智相即俱生
X45n0763_p0381a07║我執，在意地中微細思量。從二地至八地初，心入
X45n0763_p0381a08║生空真如，數數除滅，所謂無功用行我恒摧也。具
X45n0763_p0381a09║戒地即二地也，無相方便地即八地也。四者現色
X45n0763_p0381a10║不相應染，即境界相也。此境界相即俱生法執，在
X45n0763_p0381a11║意地中任運起故。九地菩薩純入法空真如，了法
X45n0763_p0381a12║如幻，得法自在，方能離故。五者能見心不相應染，
X45n0763_p0381a13║即能見相也。此能見相亦名智障，在意地中微細
X45n0763_p0381a14║起故。十地菩薩法空圓成，修習畢功，慈陰妙雲覆
X45n0763_p0381a15║涅槃海，成就一切種智，得心目在，永得離故。六者
X45n0763_p0381a16║根本業不相應染，即無明業相也。此業相即俱生
X45n0763_p0381a17║二執種子，在意地中微細熏習，異熟識體恒得住
X45n0763_p0381a18║持。至等覺後，心金剛智起異熟識空，一念相應慧
X45n0763_p0381a19║斷彼根本無明，直入妙覺果海，究竟離故。不了一
X45n0763_p0381a20║法界下，總結成上意也。由不了一法界，故有此六
X45n0763_p0381a21║種染心。今從賢位依相似覺漸漸學斷，至十聖位
X45n0763_p0381a22║隨分覺離，乃至入如來地，方能究竟永滅。固知因
X45n0763_p0381a23║染心而安立聖位，若離染心，聖亦何有？所謂聖名
X45n0763_p0381a24║凡號總是虗聲，殊相劣形皆為幻色。
X45n0763_p0381b01║言相應義者，謂心念法異，依染淨差別而知相緣相
X45n0763_p0381b02║同故。不相應義者，謂即心不覺常無別異，不同知相
X45n0763_p0381b03║緣相故。
X45n0763_p0381b04║此釋前六染心中三種相應、三種不相應義也。相
X45n0763_p0381b05║應義者，雖心念法異，而知相、緣相同故。心念者，即
X45n0763_p0381b06║智相、相續相、執取相也。法者，即三細中境界相也。
X45n0763_p0381b07║雖智相、相續相、執取相與境界相異，不妨隨彼境
X45n0763_p0381b08║界染淨，而起愛與不愛、苦樂覺心，故曰知相、緣相
X45n0763_p0381b09║同故。知相即心念也，緣相即法也。以明離緣無念，
X45n0763_p0381b10║故名相應。不相應義者，以依本覺，一念不覺，說名
X45n0763_p0381b11║無明。即此一念，無明頓現三細，絕無外境為緣，故
X45n0763_p0381b12║云不同。前知相、緣相同故。如是辨明相應、不相應
X45n0763_p0381b13║者，以顯麤細之相也。言相應者，以心境相向，能所
X45n0763_p0381b14║對待故也。故列六麤之中，所以八地已前，皆能斷
X45n0763_p0381b15║盡。不相應者，惟約即心不覺，頓現其相，非有相待
X45n0763_p0381b16║故也，故名三細。所以八地已後，至如來地，始能斷
X45n0763_p0381b17║盡也。
X45n0763_p0381b18║又染心義者，名為煩惱礙，能障真如根本智故。無明
X45n0763_p0381b19║義者，名為智礙，能障世間自然業智故。此義云何？以
X45n0763_p0381b20║依染心能見能現，妄取境界違平等性故。以一切法
X45n0763_p0381b21║常靜無有起相，無明不覺妄與法違故，不能得隨順
X45n0763_p0381b22║世間一切境界種種知故。
X45n0763_p0381b23║因上明自性清淨而有無明，為無明所染有其染
X45n0763_p0381b24║心，此正釋無明染心能障之義，亦顯離六種染心，
X45n0763_p0381c01║無非斷此二障證二種果也。故唯識云：由斷續生
X45n0763_p0381c02║煩惱障故證真解脫，由斷礙解所知障故得大菩
X45n0763_p0381c03║提。染心名煩惱礙者，即見愛四住地煩惱，能續分
X45n0763_p0381c04║段生死障我空真如，令涅槃之理永不現前，故云
X45n0763_p0381c05║能障真如根本智，故根本智即涅槃也。以自性涅
X45n0763_p0381c06║槃本無生滅，故名根本智。無明名智礙者，即無明
X45n0763_p0381c07║住地能續變易生死障法空真如，令菩提之智永
X45n0763_p0381c08║不現前，故曰能障世間自然業智，故自然業智即
X45n0763_p0381c09║菩提也。以菩提智身雖現塵現剎，皆是無作妙力
X45n0763_p0381c10║自在成就，故名世間自然業智。此義云何下，雙徵
X45n0763_p0381c11║二義。以依染心下，釋煩惱礙也。以一切法下，釋智
X45n0763_p0381c12║礙也。由能見能現妄取境界，即違真如無見無現
X45n0763_p0381c13║無取平等法性，故名煩惱礙。以一切法常靜無有
X45n0763_p0381c14║起相，即智境也。因無明不覺妄自動故，與彼常靜
X45n0763_p0381c15║之法互相乖違，故名智礙。下自釋相違之意，謂不
X45n0763_p0381c16║能隨順世間一切境界種種知故，誠謂不如實知
X45n0763_p0381c17║真如法一故耳。言智礙者，非智有礙，以無明礙智
X45n0763_p0381c18║智用不顯，故名智礙。問：六種染心，初一種屬第
X45n0763_p0381c19║六意識，次五種皆屬第七意根。然斷盡六種染心，
X45n0763_p0381c20║即入如來之地，寧得但轉六、七二識，五識、八識不
X45n0763_p0381c21║轉耶？答：如唯識云：分別俱生我、法二執，皆在六、七
X45n0763_p0381c22║二識中，起自心相，分別計度，執為寔我、寔法。然我
X45n0763_p0381c23║執即煩惱障，法執即智障。固知斷此二障，證二種
X45n0763_p0381c24║果，只盡六、七二識也。且菩薩修三大阿僧祇劫，無
X45n0763_p0382a01║非轉此六、七二識。修第一阿僧祇，方入初地，轉六、
X45n0763_p0382a02║七二識，下品智也；脩第二阿僧祗，入不動地，轉六、
X45n0763_p0382a03║七二識，中品智也；脩第三阿僧祇，方盡等覺，轉六、
X45n0763_p0382a04║七二識，上品智也。然五識、八識，無法、無人，所緣性
X45n0763_p0382a05║境，能緣現量，非因中轉。故云：六、七因中轉，五、八果
X45n0763_p0382a06║上圓。以是之故，生因緣中，但明意與意識；滅因緣
X45n0763_p0382a07║中，但滅意意識中六種染心，非無意也。
X45n0763_p0382a08║復次，分別生滅相者，有二種。云何為二？一者、麁，與心
X45n0763_p0382a09║相應故；二者、細，與心不相應故。又麁中之麤，凡夫境
X45n0763_p0382a10║界；麤中之細及細中之麁，菩薩境界；細中之細，是佛
X45n0763_p0382a11║境界。此二種生滅，依於無明熏習而有，所謂依因、依
X45n0763_p0382a12║緣。依因者，不覺義故；依緣者，妄作境界義故。若因滅
X45n0763_p0382a13║則緣滅，因滅故不相應心滅，緣滅故相應心滅。
X45n0763_p0382a14║上雖明生滅因緣，未曾簡別生滅之相，此正釋明
X45n0763_p0382a15║以攝凡聖境界。麁相與心相應，細相與心不相應，
X45n0763_p0382a16║解見上文。言麁中之麤，即六麁中後四相也。凡夫
X45n0763_p0382a17║依此執取，尋言起業受報，故名凡夫境界。即覺此
X45n0763_p0382a18║四相者，亦名凡夫，以不覺心源故。麤中之細，即六
X45n0763_p0382a19║麤中前二相。細中之麤，即三細中後二相。菩薩在
X45n0763_p0382a20║三賢及八地以前，離麤中之細，八地以後，了細中
X45n0763_p0382a21║之麤，故名菩薩境界。細中之細，即三細中之初無
X45n0763_p0382a22║明業相，離此相者，入如來地，故名是佛境界。詳明
X45n0763_p0382a23║離此麤細之相，已解見六種染心文中。此二種生
X45n0763_p0382a24║滅下，總結上意，以明從因緣生滅也。然諸法本自
X45n0763_p0382b01║無生，依於無明熏習而有生滅，所謂依因、依緣。依
X45n0763_p0382b02║因者，不覺義，故以不覺為因，而生三細之相。依緣
X45n0763_p0382b03║者，妄作境界義，故以境界為緣，而長六麤之相。如
X45n0763_p0382b04║楞伽云：不思議熏及不思議變，是現識流注生住
X45n0763_p0382b05║之因。取種種塵及無始妄想熏，是分別事識相生
X45n0763_p0382b06║住之因。彼經流注生，即三細也。相生，即六麤也。固
X45n0763_p0382b07║知離無明則無三細生住之因，滅境界則無六麤
X45n0763_p0382b08║增長之緣，故云因滅故不相應心滅，緣滅故相應
X45n0763_p0382b09║心滅。亦如楞伽云：若覆彼真寔種種不寔諸虗妄
X45n0763_p0382b10║滅，則一切根識滅，是名相滅。相續滅者，相續所因
X45n0763_p0382b11║滅，則相續滅。當知彼經言：相滅即相應心滅，相續
X45n0763_p0382b12║滅即不相應心滅。
X45n0763_p0382b13║問曰：若心滅者，云何相續？若相續者，云何說究竟滅？
X45n0763_p0382b14║答曰：所言滅者，唯心相滅，非心體滅。如風依水而有
X45n0763_p0382b15║動相，若水滅者則風相斷絕無所依止，以水不滅風
X45n0763_p0382b16║相相續，唯風滅故動相隨滅，非是水滅。無明亦爾，依
X45n0763_p0382b17║心體而動，若心體滅者則眾生斷絕無所依止，以體
X45n0763_p0382b18║不滅心得相續，唯癡滅故心相隨滅，非心智滅。
X45n0763_p0382b19║因上明因滅則緣滅，因緣既滅，則相應心與不相
X45n0763_p0382b20║應心俱滅，似乎斷滅之相。故此假設問答，以顯無
X45n0763_p0382b21║明心相滅，非心體智相滅也。其中以水喻心體，以
X45n0763_p0382b22║風喻無明，以動相喻三細，六麤法喻自顯，如文可
X45n0763_p0382b23║知。
X45n0763_p0382b24║大乘起信論捷要卷上