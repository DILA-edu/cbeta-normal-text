X45n0763_p0382c01║
X45n0763_p0382c02║
X45n0763_p0382c03║大乘起信論捷要卷下
X45n0763_p0382c04║
X45n0763_p0382c05║馬鳴菩薩　造
X45n0763_p0382c06║真諦三藏　譯
X45n0763_p0382c07║婆首那王子　譯語
X45n0763_p0382c08║明廬山沙門　正遠　註
X45n0763_p0382c09║復次，有四種法熏習義故，染法、淨法起不斷絕。云何
X45n0763_p0382c10║為四？一者、淨法，名為真如；二者、一切染因，名為無明；
X45n0763_p0382c11║三者、妄心，名為業識；四者、妄境界，所謂六塵。熏習義
X45n0763_p0382c12║者，如世間衣服寔無於香，若人以香而熏習故，則有
X45n0763_p0382c13║香氣。此亦如是，真如淨法寔無於染，但以無明而熏
X45n0763_p0382c14║習故，則有染相；無明染法寔無淨業，但以真如而熏
X45n0763_p0382c15║習故，則有淨用。
X45n0763_p0382c16║上雖明生滅因緣，若生無熏習義，惑起即滅，則何
X45n0763_p0382c17║有長夜無明起輪迴性？若滅無熏習義，智起即隱，
X45n0763_p0382c18║則何有恒脩無漏以滿果覺？故此列明四種熏習，
X45n0763_p0382c19║以顯染淨之法各無斷絕。一者淨法熏習，釋前覺
X45n0763_p0382c20║義及二淨相，乃至遠離六種染心，淨法增長。二者
X45n0763_p0382c21║染因熏習。三者妄心熏習，釋前不覺義三細增長。
X45n0763_p0382c22║四者妄境界熏習，釋前六麤染法增長，所謂種生
X45n0763_p0382c23║現、現熏種、種現不斷，是名因緣熏習之義。法喻自
X45n0763_p0382c24║明，如文可知。問：染淨對顯，何獨淨用只有一種，
X45n0763_p0383a01║而染相反有三耶？答：由此染法自性差別，仗托因
X45n0763_p0383a02║緣，故具說三。雖淨法對染以成熏義，然其體用竟
X45n0763_p0383a03║未曾別，故明一也。問：染法淨法互有熏義，何以
X45n0763_p0383a04║染法名相，淨法云用耶？答：染熏淨者，顯真無相隨
X45n0763_p0383a05║熏現相，又顯妄法無體故但言相，且此染法無反
X45n0763_p0383a06║流之用，故云相不言用也。此約隨流不覺義說，釋
X45n0763_p0383a07║經中如來藏為惡習所熏等。淨熏染者，雖是生滅
X45n0763_p0383a08║門中真如，欲約其體本來淨故亦無熏義，但約體
X45n0763_p0383a09║相以內熏故，令成反染順真之用，故云用不言相
X45n0763_p0383a10║也。此約反流覺義而說，釋經中由有如來藏故，能
X45n0763_p0383a11║厭生死樂求涅槃也。
X45n0763_p0383a12║云何熏習起染法不斷？所謂以依真如法故，有於無
X45n0763_p0383a13║明；以有無明染法因故，即熏習真如。以熏習故，則有
X45n0763_p0383a14║妄心；以有妄心，即熏習無明。不了真如法故，不覺念
X45n0763_p0383a15║起，現妄境界；以有妄境界染法緣故，即熏習妄心，令
X45n0763_p0383a16║其念著，造種種業，受於一切身心等苦。
X45n0763_p0383a17║此明染法熏習之義，所謂以依真如法故，說有無
X45n0763_p0383a18║明，即無明業相也，以顯妄無自體，依真而立。文顯
X45n0763_p0383a19║染淨互熏之意，若本抗行，則不可熏，故云依也。既
X45n0763_p0383a20║依真而立，即復熏習真如，以起能見相也，故云以
X45n0763_p0383a21║熏習真如法故，則有妄心，妄心即能見相。然此妄
X45n0763_p0383a22║心，即是無明，非別有體，但約一念初動，說為無明，
X45n0763_p0383a23║復有熏習之力，說為妄心，故前云依於動心，能見
X45n0763_p0383a24║相故，離動則無見也。既依無明而有妄心，即復熏
X45n0763_p0383b01║習無明，以起境界相也，故云以妄心熏習無明，不
X45n0763_p0383b02║了真如法一故，不覺念起，妄起境界。然此境界，非
X45n0763_p0383b03║有實體，但依妄想熏習無明，而假施設，故前云以
X45n0763_p0383b04║依能見故，境界妄現，離明則無境界。既依妄心而
X45n0763_p0383b05║現境界，即復熏習妄心，以長六麤之相，故云以有
X45n0763_p0383b06║染法緣故，熏習妄心，令其念著，造種種業，受於一
X45n0763_p0383b07║切身心等苦。令其念著，即智相、相續相、執取相、計
X45n0763_p0383b08║名字相也。造種種業，即起業相也。受於一切身心
X45n0763_p0383b09║等苦，即業繫苦相也。然無明熏真如，生三世者，即
X45n0763_p0383b10║由心生故，種種法生也。境界為緣，長六麤愛，染苦
X45n0763_p0383b11║樂等心者，即由法生故，種種心生也。固知從細至
X45n0763_p0383b12║麤，心法互熏，以成染相，誠謂交妄發生，遞相為種
X45n0763_p0383b13║也。
X45n0763_p0383b14║此妄境界熏習義則有二種。云何為二？一者增長念
X45n0763_p0383b15║熏習；二者增長取熏習。妄心熏習義有二種。云何為
X45n0763_p0383b16║二？一者業識根本熏習，能受阿羅漢、辟支佛、一切菩
X45n0763_p0383b17║薩生滅苦故；二者增長分別事識熏習，能受凡夫業
X45n0763_p0383b18║繫苦故。無明熏習義有二種。云何為二？一者根本熏
X45n0763_p0383b19║習，以能成就業識義故；二者所起見愛熏習，以能成
X45n0763_p0383b20║就分別事識義故。
X45n0763_p0383b21║上總明染法熏習從細至麤，此別明熏習從麤至
X45n0763_p0383b22║細，文旨互陳以盡其義。妄境界熏習義有二種者，
X45n0763_p0383b23║即別明前文以有妄境界染法緣故，即熏習妄心
X45n0763_p0383b24║等。一者增長念熏習，即意地中熏習分別愛與不
X45n0763_p0383c01║愛，生苦樂等覺心，使智相相續相無有斷絕。二者
X45n0763_p0383c02║增長取熏習，即意識中熏習心起執著妄立名言，
X45n0763_p0383c03║令執取相計名字等相無有盡期。妄心熏習義有
X45n0763_p0383c04║二種者，即別明上文以有妄心即熏習無明等。一
X45n0763_p0383c05║者業識根本熏習，乃八識半分業相，即前五意中
X45n0763_p0383c06║業識也。由彼資熏住地無明長流注生滅，令此三
X45n0763_p0383c07║聖受變易身微苦不絕。此業識根本即無明住地，
X45n0763_p0383c08║由彼熏習能起轉現二相，此非羅漢辟支佛所斷，
X45n0763_p0383c09║故逐彼轉。且菩薩八地已後漸伏此無明，至等覺
X45n0763_p0383c10║後心方能斷盡，故知等覺已前皆依此無明而轉
X45n0763_p0383c11║也。二者增長分別事識熏習，即意識中資熏四住
X45n0763_p0383c12║煩惱長相生滅，能令凡夫受分段身恒無斷絕。增
X45n0763_p0383c13║長者，對前根本而言，由此分別識心資熏煩惱執
X45n0763_p0383c14║取起業，故感凡夫業繫苦相。無明熏習義有二種
X45n0763_p0383c15║者，即別明前文，以有無明染法因故，即熏習真如
X45n0763_p0383c16║等。一者根本熏習，即根本無明熏習真如成就業
X45n0763_p0383c17║識之義，如前云依不覺故說名為業。然真如其體
X45n0763_p0383c18║雖淨，不妨隨受無明熏習以成染用，所謂不思議
X45n0763_p0383c19║熏及不思議變也。二者所起見愛熏習，即依根本
X45n0763_p0383c20║無明起見愛煩惱熏習業識，復能成就分別事識，
X45n0763_p0383c21║如前云此識依見愛煩惱增長義故。所以第六意
X45n0763_p0383c22║識，一切染位心所皆得相應。問：一切凡夫二苦
X45n0763_p0383c23║皆具，此中何獨以凡夫惟受業繫苦耶？答：一切凡
X45n0763_p0383c24║夫雖具二苦，此獨以業繫苦而目者，但約麤細覺
X45n0763_p0384a01║與不覺而言也。三乘聖人由超分段生死，已離麤
X45n0763_p0384a02║苦，故但與微苦相應。凡夫雖有細苦，以被麤苦所
X45n0763_p0384a03║蓋，都未覺知，由是不說，然非無有細苦也。
X45n0763_p0384a04║云何熏習起淨法不斷？所謂以有真如法故，能熏習
X45n0763_p0384a05║無明；以熏習因緣力故，則令妄心厭生死苦，樂求涅
X45n0763_p0384a06║槃；以此妄心有厭求因緣故，即熏習真如，自信己性，
X45n0763_p0384a07║知心妄動無前境界，脩遠離法；以如實知無前境界
X45n0763_p0384a08║故，種種方便起隨順行，不取不念，乃至久遠熏習力
X45n0763_p0384a09║故，無明則滅；以無明滅故，心無有起；以無起故，境界
X45n0763_p0384a10║隨滅；以因緣俱滅故，心相皆盡，名得涅槃，成自然業。
X45n0763_p0384a11║此總明淨法熏習之義。所謂以有真如法故，能熏
X45n0763_p0384a12║習無明，此即熏滅業相也。正翻前染熏習中，以依
X45n0763_p0384a13║真如法故，有於無明。前顯妄無自體，故言以依真
X45n0763_p0384a14║如而有無明。此顯真有淨用，故云真如能熏習無
X45n0763_p0384a15║明。以真如為內因，熏習之力，則令妄心厭生死苦，
X45n0763_p0384a16║樂求涅槃，此即熏滅能見相也。正翻前染熏習中，
X45n0763_p0384a17║以有無明染法因故，熏習真如，則有妄心。因無明
X45n0763_p0384a18║熏長妄心，趣生死苦，障蔽涅槃。此既以真如熏習
X45n0763_p0384a19║無明，則妄心漸滅，淨用日興，故厭生死，樂求涅槃。
X45n0763_p0384a20║以此妄心有厭求之因緣，即熏真如。自信己性，知
X45n0763_p0384a21║心妄動，無前境界，此即熏滅境界相也。即翻前染
X45n0763_p0384a22║熏習中，以有妄心，即熏習無明。不了真如法一故，
X45n0763_p0384a23║不覺念起，妄現境界。故知境界本空，由不覺念起，
X45n0763_p0384a24║妄現似有。此既以厭求之因，熏習真如，則信己性
X45n0763_p0384b01║本來清淨，元無妄念，念相若離，諸法何有？故脩遠
X45n0763_p0384b02║離法行，以淨塵想。以如實知下，詳明脩遠離法也。
X45n0763_p0384b03║以如實知真如性中無妄境界，即依此起種種方
X45n0763_p0384b04║便，稱真如法。隨順而脩，不取不念，此即三資粮位。
X45n0763_p0384b05║以三賢位依相似覺，不取所取，能念自空，正謂雖
X45n0763_p0384b06║念無有能念可念，是名隨順。乃至久遠熏習力故，
X45n0763_p0384b07║無明則滅，由歷三阿僧祇以至等覺，後心一念相
X45n0763_p0384b08║應慧斷彼無明，所謂若離於念，名為得入。然無明
X45n0763_p0384b09║滅故，心無有起，即業相滅，則無能見之相，心即能
X45n0763_p0384b10║見也。由能見故，境界妄現，既能見不起，境界相滅，
X45n0763_p0384b11║三細既滅，則六麤之相無緣可附矣。由三細六麤
X45n0763_p0384b12║之相了不可得，故名得大涅槃，成自然業，自然業
X45n0763_p0384b13║即菩提也。
X45n0763_p0384b14║妄心熏習義有二種。云何為二？一者分別事識熏習，
X45n0763_p0384b15║依諸凡夫二乘人等厭生死苦，隨力所能以漸趣向
X45n0763_p0384b16║無上道故。二者意熏習，謂諸菩薩發心勇猛速趣涅
X45n0763_p0384b17║槃故。真如熏習義有二種。云何為二？一者自體相熏
X45n0763_p0384b18║習、二者用熏習。自體相熏習者，從無始世來具無漏
X45n0763_p0384b19║法，備有不思議業作境界之性，依此二義恒常熏習。
X45n0763_p0384b20║以有力故，能令眾生厭生死苦樂求涅槃，自信己身
X45n0763_p0384b21║有真如法發心脩行。
X45n0763_p0384b22║上總明淨法熏習從內至外，此別明熏習從外至
X45n0763_p0384b23║內，文旨互顯曲盡其義。妄心熏習義有二種者，即
X45n0763_p0384b24║別釋前文，以此妄心有厭求因緣，即熏習真如等，
X45n0763_p0384c01║正翻前染熏習中業識根本熏習，與增長分別事
X45n0763_p0384c02║識熏習也。一者分別事識熏習，即第六意識作生
X45n0763_p0384c03║空觀，熏習無我之法捨執取相，故云依諸凡夫二
X45n0763_p0384c04║乘人等厭生死苦，隨力所能以漸趣向無上道故。
X45n0763_p0384c05║由二乘觀智不了法空，故有生死可厭，隨己智力
X45n0763_p0384c06║取證有餘涅槃，或能迴心趣向無上覺道，猶與根
X45n0763_p0384c07║本識體甚相懸遠，故云漸向無上覺道，即菩提也。
X45n0763_p0384c08║二者意熏習，意者通攝前五種意也，即第七識恒
X45n0763_p0384c09║思無我淨法，熏轉八識體中業轉現相及智相相
X45n0763_p0384c10║續相，以成法空真如，故云依諸菩薩發心勇猛速
X45n0763_p0384c11║趣涅槃。此諸菩薩即證發心，由行深智慧勇悍進
X45n0763_p0384c12║趣了法如幻，與無生理冥然符合，故云速趣。前言
X45n0763_p0384c13║無上道，此言涅槃，文旨互顯，非是向無上道而不
X45n0763_p0384c14║趣涅槃，趣涅槃而不向無上道也。真如熏習義有
X45n0763_p0384c15║二種者，即別釋上文，所謂以有真如法故能熏習
X45n0763_p0384c16║無明，正翻前染熏習中根本熏習與所起見愛熏
X45n0763_p0384c17║習也。一者、自體相熏習，先明體相之義，謂從無始
X45n0763_p0384c18║世來具無漏法者，以明真如性中具足淨法，即示
X45n0763_p0384c19║真空之體，謂備有不思議業作境界之性，即明不
X45n0763_p0384c20║空之相。言不思議者，以自性之法作勝境界，現大
X45n0763_p0384c21║光明徧照法界，非心思可能擬議，亦非觀智可能
X45n0763_p0384c22║測度也。依此二義下，正明熏習之義，然此體相為
X45n0763_p0384c23║內淨因，恒常熏習以起淨用，由淨用力故能厭生
X45n0763_p0384c24║死樂求涅槃。又云自信己身有真如法發心脩行
X45n0763_p0385a01║者，正明如實脩行之意，若但厭生死求涅槃，猶落
X45n0763_p0385a02║二乘境界，由自信己身具有真如法故，即不向外
X45n0763_p0385a03║馳求，始能從此直入諸佛境界也。問：前意熏習
X45n0763_p0385a04║已明菩薩發心勇猛速趣涅槃，此真如熏習亦言
X45n0763_p0385a05║能令眾生厭生死苦樂求涅槃，似非重乎？答：熏習
X45n0763_p0385a06║有二：一、本熏；二、新熏也。明真如熏習無明，即此體
X45n0763_p0385a07║相內熏令成淨業，故厭生死樂涅槃，即本熏也。明
X45n0763_p0385a08║意熏習真如，即借此淨用反熏真如增其勢力，故
X45n0763_p0385a09║使進趣涅槃，即新熏也。一本一新，故不重也。
X45n0763_p0385a10║問曰：若如是義者，一切眾生悉有真如等皆熏習，云
X45n0763_p0385a11║何有信無信無量前後差別？皆應一時自知有真如
X45n0763_p0385a12║法，勤脩方便等入涅槃。答曰：真如本一而有無量無
X45n0763_p0385a13║邊無明，從本已來自性差別厚薄不同故。過恒河沙
X45n0763_p0385a14║等上煩惱依無明起差別，我見愛染煩惱依無明起
X45n0763_p0385a15║差別，如是一切煩惱依於無明所起前後無量差別，
X45n0763_p0385a16║唯如來能知故。
X45n0763_p0385a17║已上明內因熏習之體竟。此設問答，以明必假外
X45n0763_p0385a18║緣熏習之用，始能漸斷二障，證二種果。若如是義
X45n0763_p0385a19║者，指上真如自體相、內因熏習之義。此真如體相，
X45n0763_p0385a20║在聖不增，處凡不減。既一切眾生悉具真如體相，
X45n0763_p0385a21║等皆熏習，勤脩方便，同入涅槃，何以有信無信、無
X45n0763_p0385a22║量前後差別？不知真如本同，因障有別。謂真如本
X45n0763_p0385a23║一，而有無量無邊無明，即所知障。過恒河沙等上
X45n0763_p0385a24║煩惱，即塵沙惑。我見愛染煩惱，即見思二惑。此三
X45n0763_p0385b01║種惑，總明煩惱障。此障因所知而起，故云依無明
X45n0763_p0385b02║起差別。既有此二障，厚薄差殊不同，真如一體平
X45n0763_p0385b03║等，故有信者不信者前後之別也。如是二障，唯佛
X45n0763_p0385b04║能知。欲斷此障，必仗諸佛菩薩以為外緣開導，始
X45n0763_p0385b05║能斷盡，證真解脫及大菩提也。
X45n0763_p0385b06║又諸佛法有因有緣，因緣具足乃得成辦。如木中火
X45n0763_p0385b07║性是火正因，若無人知，不假方便能自燒木，無有是
X45n0763_p0385b08║處。眾生亦爾，雖有正因熏習之力，若不遇諸佛菩薩
X45n0763_p0385b09║善知識等以之為緣，能自斷煩惱入涅槃者，則無是
X45n0763_p0385b10║處。若雖有外緣之力，而內淨法未有熏習力者，亦不
X45n0763_p0385b11║能究竟厭生死苦樂求涅槃。若因緣具足者，所謂自
X45n0763_p0385b12║有熏習之力，又為諸佛菩薩等慈悲願護故，能起厭
X45n0763_p0385b13║苦之心，信有涅槃脩習善根。以脩善根成熟故，則值
X45n0763_p0385b14║諸佛菩薩示教利喜，乃能趣進向涅槃道。
X45n0763_p0385b15║因。上明一切煩惱，唯如來能知。故此引喻，顯明必
X45n0763_p0385b16║假諸佛菩薩以之為緣，乃得成辦。然佛法正因，如
X45n0763_p0385b17║木中火性。佛法淨緣，如假鑽燒方便，始能火出木
X45n0763_p0385b18║盡。若無方便，縱有火性，能自燒木，無有是處。眾生
X45n0763_p0385b19║雖具真如正因，而被無明煩惱所障。若不假諸佛
X45n0763_p0385b20║菩薩以為開導，能自斷煩惱入涅槃，則無是處。如
X45n0763_p0385b21║涅槃經云，具三種因，始能入佛法海中。一者正因，
X45n0763_p0385b22║二者緣因，三者了因。正因者，即此真如內因熏習。
X45n0763_p0385b23║緣因者，即此諸佛菩薩為開導緣。了因者，由內有
X45n0763_p0385b24║正因，外有助緣。依此因緣，斷盡煩惱，了達無明，究
X45n0763_p0385c01║竟無餘涅槃，圓滿無上菩提，故名了也。已上明有
X45n0763_p0385c02║正因，若無諸佛菩薩以為外緣，不能自斷煩惱，進
X45n0763_p0385c03║趣涅槃。若雖有外緣之力下，明縱有諸佛菩薩以
X45n0763_p0385c04║為外緣，而內因不熏，亦不能厭生死苦，樂求涅槃。
X45n0763_p0385c05║必以因緣具足，內外熏脩，始可超出凡籠，而入聖
X45n0763_p0385c06║域矣。若因緣具足下，以顯正因緣因了因等皆成
X45n0763_p0385c07║就，方能進趣向涅槃道。所謂自有熏習之力，即正
X45n0763_p0385c08║因也。又為諸佛慈悲願護故，即緣因也。由具此二
X45n0763_p0385c09║因故，能起厭苦之心，信有涅槃，脩習善根，乃至進
X45n0763_p0385c10║趣向涅槃道，即了因也。問：如來等示眾生，何以
X45n0763_p0385c11║初脩善根者但荷願護，必待善根成熟者諸佛示
X45n0763_p0385c12║教利喜？答：諸佛無別，因眾生心鏡淨不淨之異故，
X45n0763_p0385c13║諸佛影像似有現與不現。以眾生初發心時分別
X45n0763_p0385c14║未忘故，不能親值諸佛，而諸佛不捨眾生故，以慈
X45n0763_p0385c15║悲護念眾生。既發心已，漸入三賢十聖，分別二執
X45n0763_p0385c16║漸伏漸斷，與真如理漸相符合，故親值諸佛示教
X45n0763_p0385c17║利喜也。
X45n0763_p0385c18║用熏習者，即是眾生外緣之力。如是外緣有無量義，
X45n0763_p0385c19║略說二種。云何為二？一者、差別緣，二者、平等緣。
X45n0763_p0385c20║此正釋前二者用熏習。然諸佛菩薩為眾生外緣
X45n0763_p0385c21║之力，隨類普現作諸佛事，雖有無量，總其始末不
X45n0763_p0385c22║出此二種也。差別緣者，就行人根性所見所聞，自
X45n0763_p0385c23║有遲速無量受道之別。平等緣者，即行人在正受
X45n0763_p0385c24║中所見所聞無差別故。當知諸佛無別，因行人根
X45n0763_p0386a01║性而有異也。
X45n0763_p0386a02║差別緣者，此人依於諸佛菩薩等，從初發意始求道
X45n0763_p0386a03║時乃至得佛，於中若見若念，或為眷屬、父母、諸親，或
X45n0763_p0386a04║為給使，或為知友，或為冤家，或起四攝乃至一切所
X45n0763_p0386a05║作無量行緣，以起大悲熏習之力，能令眾生增長善
X45n0763_p0386a06║根，若見若聞得利益故。此緣有二種。云何為二？一者
X45n0763_p0386a07║近緣，速得度故；二者遠緣，久遠得度故。是近遠二緣
X45n0763_p0386a08║分別復有二種。云何為二？一者增長行緣；二者受道
X45n0763_p0386a09║緣。
X45n0763_p0386a10║此明行人依諸佛菩薩發心求道之始乃至成佛
X45n0763_p0386a11║之終，其中或見佛色相、或聞佛音聲以為外緣熏
X45n0763_p0386a12║習，或如世尊現父母為羅睺羅外緣熏習，或如世
X45n0763_p0386a13║尊為耶輸陀羅與阿難、陳那等諸親眷屬為外緣
X45n0763_p0386a14║熏習，或如世尊因中為阿私仙採薪汲水為給使
X45n0763_p0386a15║外緣熏習，或如岩頭、雪峰、雲岩、道吾以為知友外
X45n0763_p0386a16║緣熏習，或如提婆達多與釋迦世尊世為冤家外
X45n0763_p0386a17║緣熏習，或布施、愛語、利行、同事外緣熏習。其中或
X45n0763_p0386a18║順或逆無量行緣，總以大悲之力使一切有情增
X45n0763_p0386a19║長善根得利益故。然此無量行緣，或如文殊化導
X45n0763_p0386a20║龍女疾成正覺速得度故，或如世尊示教諸大弟
X45n0763_p0386a21║子從大通智勝佛發大乘之因，乃至靈山會上得
X45n0763_p0386a22║一乘之果久遠得度故。此得度之緣不出二種：一
X45n0763_p0386a23║者增長行緣，即令行人從初正信至法身位廣行
X45n0763_p0386a24║萬行使善根增長故；二者受道緣，亦令行人從始
X45n0763_p0386b01║至終倍倍增進大法眼藏故。然增長行緣，令脩行
X45n0763_p0386b02║者即真明俗於事無礙以具福足；受道緣者，令脩
X45n0763_p0386b03║行者即俗明真於理無違以具慧足。既理事圓融、
X45n0763_p0386b04║福慧兩脩，始能於中不遭岐徑，則諸佛菩薩利生
X45n0763_p0386b05║之恩何能報哉？
X45n0763_p0386b06║平等緣者，一切諸佛菩薩皆願度脫一切眾生，自然
X45n0763_p0386b07║熏習常恒不捨，以同體智力故，隨應見聞而現作業，
X45n0763_p0386b08║所謂眾生依於三昧乃得平等，見諸佛故。
X45n0763_p0386b09║此顯同體即智之悲，恒得熏習眾生外緣之力。然
X45n0763_p0386b10║諸佛菩薩於本大願，不令一眾生不入無餘涅槃，
X45n0763_p0386b11║故恒值眾生見聞，現不思議業於彼熏習。此不思
X45n0763_p0386b12║議業雖無差別，必於行人住正定中始見平等，誠
X45n0763_p0386b13║謂以無別心合無分別理也。
X45n0763_p0386b14║此體用熏習分別復有二種。云何為二？一者未相應，
X45n0763_p0386b15║謂凡夫二乘初發意菩薩等，以意意識熏習，依信力
X45n0763_p0386b16║故而能脩行，未得無分別心與體相應故，未得自在
X45n0763_p0386b17║業脩行與用相應故。二者已相應，謂法身菩薩得無
X45n0763_p0386b18║分別心，與諸佛智用相應，唯依法力自然脩行，熏習
X45n0763_p0386b19║真如滅無明故。
X45n0763_p0386b20║已上別明體用竟。此總顯體用相應不相應二種
X45n0763_p0386b21║之義者，以簡別三賢十聖所見之不同也。亦明賢
X45n0763_p0386b22║位所見者是差別之緣，聖位所見者乃平等緣也。
X45n0763_p0386b23║一未相應者，以凡夫二乘不離心意意識，故不能
X45n0763_p0386b24║契合無分別之理。且信位菩薩以至四加行等，但
X45n0763_p0386c01║依信力而脩，不能轉六七二識，雖漸伏分別二執，
X45n0763_p0386c02║猶未能斷，故不與無分別之理相應。既與體不相
X45n0763_p0386c03║應，則用自相乖殊。以賢位菩薩脩行六度，猶屬有
X45n0763_p0386c04║為行相，寧得與自在業用相應也。以其與體不相
X45n0763_p0386c05║應，故於諸佛法身不能同證。與用不相應，故不能
X45n0763_p0386c06║盡見諸佛報身色相莊嚴也。二相應者，謂地上菩
X45n0763_p0386c07║薩已轉六七二識，斷盡分別二執，故與無分別之
X45n0763_p0386c08║理相應。理既相應，用亦宜然。以其唯依法力自然
X45n0763_p0386c09║脩行，熏習真如滅無明故。八地已後心法自在，故
X45n0763_p0386c10║與體用相應。縱八地已前雖心法未得自在，由以
X45n0763_p0386c11║妙觀察智入雙空觀，漸斷俱生二執分證真如，故
X45n0763_p0386c12║亦與體用相應。
X45n0763_p0386c13║復次，染法從無始已來熏習不斷，乃至得佛後則有
X45n0763_p0386c14║斷；淨法熏習則無有斷，盡於未來。此義云何？以真如
X45n0763_p0386c15║法常熏習故，妄心則滅，法身顯現；起用熏習，故無有
X45n0763_p0386c16║斷。
X45n0763_p0386c17║此總簡別染淨熏習之義，以顯妄法可斷而淨相
X45n0763_p0386c18║常住也。此染法因迷而有、因悟而滅，故眾生界中
X45n0763_p0386c19║因果照然，至諸佛位中宛若空花，故云乃至得佛
X45n0763_p0386c20║後則有斷。淨心熏習不因迷悟而現有無，故無可
X45n0763_p0386c21║斷。以真如淨體恒常熏習，在因位中令妄心滅、法
X45n0763_p0386c22║身顯現，在果位中即依法身起用熏習現報化二
X45n0763_p0386c23║身，盡未來際利樂有情，故無斷絕。
X45n0763_p0386c24║復次，真如自體相者，一切凡夫、聲聞、緣覺、菩薩、諸佛
X45n0763_p0387a01║無有增減，非前際生、非後際滅，畢竟常恒。從本已來，
X45n0763_p0387a02║自性滿足一切功德，所謂自體有大智慧光明義故、
X45n0763_p0387a03║徧照法界義故、真實識知義故、自性清淨心義故、常
X45n0763_p0387a04║樂我淨義故、清涼不變自在義故。具足如是過於恒
X45n0763_p0387a05║沙不離、不斷、不異、不思議佛法，乃至滿足無有所少
X45n0763_p0387a06║義故，名為如來藏，亦名如來法身。
X45n0763_p0387a07║此正釋立義分中體大相大，以盡解釋分中顯示
X45n0763_p0387a08║正義也。亦詳明上文真如自體相內因熏習之義。
X45n0763_p0387a09║謂一切凡夫者，即六凡也。聲聞、緣覺、菩薩、諸佛，即
X45n0763_p0387a10║四聖也。明此真如自體在凡聖法中無有增減也。
X45n0763_p0387a11║非前際生下，正明不增減之意。謂諸法隨凡染而
X45n0763_p0387a12║生，法性不生；諸法隨聖智而滅，法性不滅。既無前
X45n0763_p0387a13║後生滅，則超凡聖之量，畢竟平等常住一心，此即
X45n0763_p0387a14║真如自體也。從本已來下，正明真如自相也。以體
X45n0763_p0387a15║外無相，故云自性。滿足一切功德所謂下，詳明一
X45n0763_p0387a16║切功德。有大智慧光明義故，徧照法界義故，即般
X45n0763_p0387a17║若德也。梵語般若，此云智慧。對愚癡晦昧而言，故
X45n0763_p0387a18║云智慧光明。以其智有決擇之功，慧有照了之用，
X45n0763_p0387a19║故名遍照法界。真實識知義故，自性清淨心義故，
X45n0763_p0387a20║即法身德也。真實識知即無垢識，以了法即如，故
X45n0763_p0387a21║云真實。此自性心在纏不染，故云清淨。如楞嚴云：
X45n0763_p0387a22║二者無始菩薩涅槃元清淨體，則汝今者識精元
X45n0763_p0387a23║明固知菩提。涅槃之體即法身也，識精元明即真
X45n0763_p0387a24║實識知也。常樂我淨義故，清涼不變自在義故，即
X45n0763_p0387b01║解脫德也。解脫即涅槃，涅槃具常樂我淨四種妙
X45n0763_p0387b02║淨之德。常謂窮三際而不改，樂謂在眾苦而不干，
X45n0763_p0387b03║我謂處六道而不拘，淨謂歷九相而不染。涅槃對
X45n0763_p0387b04║煩惱而言，煩惱昏擾於心不得清涼，依業受報不
X45n0763_p0387b05║自在故。既證涅槃出煩惱障心自清涼，故云清涼
X45n0763_p0387b06║不變。既出煩惱障即不依業受報，故名自在義故。
X45n0763_p0387b07║具足如是下。總顯真如之德過於數量也。不離者，
X45n0763_p0387b08║隨舉一德全攝真性。不斷者，非前際生非後際滅。
X45n0763_p0387b09║不異者，真如即德、德即真如。不思議者，即一性而
X45n0763_p0387b10║有多義，即多義而全一性，不可以定量心行處滅
X45n0763_p0387b11║言語道斷也。佛法者，佛即覺意，明上諸功德盡是
X45n0763_p0387b12║本覺之法故。如金剛云：一切法皆是佛法。名為如
X45n0763_p0387b13║來藏下。結歸體相二義。如來藏結歸相大，如來法
X45n0763_p0387b14║身結歸體大也。由是真如具足法身般若解脫三
X45n0763_p0387b15║德熏習眾生，故能捨煩惱障證真解脫，斷所知障
X45n0763_p0387b16║證大般若。二障已盡二空不生，直至菩提歸無所
X45n0763_p0387b17║得圓證法身。不然徒脩曠劫終無成就，譬如以砂
X45n0763_p0387b18║作飯終非本也。
X45n0763_p0387b19║問曰：上說真如其體平等離一切相，云何復說體有
X45n0763_p0387b20║如是種種功德？答曰：雖實有此諸功德義，而無差別
X45n0763_p0387b21║之相，等同一味唯一真如。此義云何？以無分別離分
X45n0763_p0387b22║別相，是故無二。復以何義得說差別？以依業識生滅
X45n0763_p0387b23║相示。此云何示？以一切法本來唯心，實無於念而有
X45n0763_p0387b24║妄心，不覺起念見諸境界，故說無明。心性不起，即是
X45n0763_p0387c01║大智慧光明義故。若心起見則有不見之相，心性離
X45n0763_p0387c02║見即是遍照法界義故。若心有動，非真識知無有自
X45n0763_p0387c03║性，非常非樂非我非淨，熱惱衰變則不自在，乃至具
X45n0763_p0387c04║有過恒沙等妄染之義。對此義故，心性無動，則有過
X45n0763_p0387c05║恒沙等諸淨功德相義示現。若心有起更見前法可
X45n0763_p0387c06║念者，則有所少如是淨法無量功德，即見一心更無
X45n0763_p0387c07║所念，是故滿足名為法身如來之藏。
X45n0763_p0387c08║此問答處，通前體相，以明本來一如，無有增減，以
X45n0763_p0387c09║為上章註脚。然諸功德非別有體，稱性而現，故云
X45n0763_p0387c10║等同一味，唯一真如。此義下，徵釋唯一真如之意。
X45n0763_p0387c11║以無分別心，則無心法八、五十一心所法之異；以
X45n0763_p0387c12║無分別相，則無色法十一及有表無表、有質無質
X45n0763_p0387c13║之別。由色心雙泯，是故無二。復以何義下，明差別
X45n0763_p0387c14║之義，以顯真本無異，對妄而立。由對無明業相，說
X45n0763_p0387c15║大智慧光明故；對能見相，說遍照法界故；對境界
X45n0763_p0387c16║相，說過恒沙等諸淨功德相義示現。故知因此三
X45n0763_p0387c17║相而有差別之名，如摩尼珠隨方各現，非是摩尼
X45n0763_p0387c18║實有五色。若心有起下，結顯名如來藏法身之意，
X45n0763_p0387c19║亦對妄念不遍而言。以妄念起時，便念前法；既有
X45n0763_p0387c20║前法可念，則念此遺彼，故不周遍，則有所少。對此
X45n0763_p0387c21║義故，以顯離念相者，等虗空界雖具淨法無量功
X45n0763_p0387c22║德，即是一心，更無所念，是故滿足。由滿足故，名為
X45n0763_p0387c23║如來藏；由一心周遍故，名為如來法身。
X45n0763_p0387c24║復次真如用者，所謂諸佛如來本在因地，發大慈悲
X45n0763_p0388a01║脩諸波羅蜜，攝化眾生立大誓願，盡欲度脫等眾生
X45n0763_p0388a02║界，亦不限劫數盡於未來，以取一切眾生如己身故，
X45n0763_p0388a03║而亦不取眾生相。此以何義？謂如實知一切眾生及
X45n0763_p0388a04║與己身，真如平等無別異故。以有如是大方便智，除
X45n0763_p0388a05║滅無明見本法身，自然而有不思議業種種之用，即
X45n0763_p0388a06║與真如等遍一切處。又亦無有用相可得。何以故？謂
X45n0763_p0388a07║諸佛如來唯是法身智相之身，第一義諦無有世諦
X45n0763_p0388a08║境界離於施作，但隨眾生見聞得益，故說為用。
X45n0763_p0388a09║此釋立義分中用大也。亦詳明上文諸佛菩薩依
X45n0763_p0388a10║真如用為眾生外緣熏習之力。所謂諸佛下，以明
X45n0763_p0388a11║因地本行悲心也。立大誓願下，以明因地本願深
X45n0763_p0388a12║心也。而亦不取眾生相，以明正覺智心也。此以何
X45n0763_p0388a13║義下，徵釋智心不取眾生相之意。以不取眾生相
X45n0763_p0388a14║者，由如實知生佛平等體無別故，即以此平等大
X45n0763_p0388a15║智於自利中除滅無明見本法身，復以此智等覺
X45n0763_p0388a16║一切有情現不思議種種之用。然此用相不離本
X45n0763_p0388a17║體，體既無為故亦無有用相可得。何以故下，徵明
X45n0763_p0388a18║無用相可得之意。以諸佛雖現種種身不動真實
X45n0763_p0388a19║際，雖說種種法常住無言理，故云唯是法身智相
X45n0763_p0388a20║之身第一義諦離於施作，此即照而常寂也。雖真
X45n0763_p0388a21║理妙智本來常寂，不妨隨機而應益用無邊，故云
X45n0763_p0388a22║但隨眾生見聞得益故說為用，此即寂而常照也。
X45n0763_p0388a23║由照而常寂故無量為一，由寂而常照故一為無
X45n0763_p0388a24║量，誠謂隨緣赴感靡不周，而恒處此菩提座。
X45n0763_p0388b01║此用有二種。云何為二？一者、依分別事識，凡夫、二乘
X45n0763_p0388b02║心所見者，名為應身。以不知轉識現故，見從外來取
X45n0763_p0388b03║色分齊，不能盡知故。二者、依於業識，謂諸菩薩從初
X45n0763_p0388b04║發意乃至菩薩究竟地心所見者，名為報身。身有無
X45n0763_p0388b05║量色，色有無量相，相有無量好，所住依果亦有無量
X45n0763_p0388b06║種種莊嚴，隨所示現即有無邊不可窮盡離分齊相，
X45n0763_p0388b07║隨其所應常能住持不毀不失。如是功德皆因諸波
X45n0763_p0388b08║羅蜜等無漏行熏及不思議熏之所成就，具足無量
X45n0763_p0388b09║樂相，故說為報。又為凡夫所見者，是其麤色，隨於六
X45n0763_p0388b10║道各見不同，種種異類非受樂相，故說為應。
X45n0763_p0388b11║一者、凡夫、二乘心所見者，名為應身，即化身也。由
X45n0763_p0388b12║凡夫、二乘分別未忘，但見化身麤相，不見報身微
X45n0763_p0388b13║妙莊嚴，故云依分別事識。由依分別事識不能了
X45n0763_p0388b14║境，即心見佛。應身唯從外來，故以色相取，以音聲
X45n0763_p0388b15║求，不達諸相非相，即見如來，故云取色分齊，不能
X45n0763_p0388b16║盡知。不能盡知者，不知色如其心，無分齊故。由不
X45n0763_p0388b17║了此，但見分齊，故不盡也。二者、謂諸菩薩等心所
X45n0763_p0388b18║見者，名為報身。從初正信至資粮位，雖轉識未空，
X45n0763_p0388b19║由作法空觀智，能觀真如無相之理，故得微見平
X45n0763_p0388b20║等報身。及地上菩薩純入無相觀智，分證真如，故
X45n0763_p0388b21║見報身地地增勝，乃至等覺見佛最勝之身，猶如
X45n0763_p0388b22║紗籠見月。此皆業識未盡，故云依於業識。若盡此
X45n0763_p0388b23║識，則無色相可見。身有無量色下，釋明報身之義。
X45n0763_p0388b24║然此正報、依報無量莊嚴，皆平等性智所現，故無
X45n0763_p0388c01║分齊，隨其所應。此指地受用身而言，即自受用，不
X45n0763_p0388c02║離此境，故云常能住持，不毀不失。所以華嚴云：無
X45n0763_p0388c03║一法不是毗盧遮那佛，無一塵不是華藏世界海。
X45n0763_p0388c04║如是功德，皆因十度深行所熏，及本覺不思議熏。
X45n0763_p0388c05║由此二因，樂相圓備，故說為報。又為凡夫下，釋明
X45n0763_p0388c06║報身之義。此三類化身，由成所作智而現，隨眾生
X45n0763_p0388c07║根性所見不同，非自受用，圓具樂相，即爐炭濩湯
X45n0763_p0388c08║等處，無不應機說法，故名為應。問：諸佛現身，何
X45n0763_p0388c09║故云依眾生心識耶？答：如瑜伽、唯識等論，以諸佛
X45n0763_p0388c10║悲智之力為增上緣，眾生機感種子為親因緣，托
X45n0763_p0388c11║佛本質上自心變現影相，故云在自識中。所謂眾
X45n0763_p0388c12║生心內，諸佛時時解脫也。
X45n0763_p0388c13║復次初發意菩薩等所見者，以深信真如法故少分
X45n0763_p0388c14║而見，知彼色相莊嚴等事，無來無去離於分齊，唯依
X45n0763_p0388c15║心現不離真如。然此菩薩猶自分別，以未入法身位
X45n0763_p0388c16║故。若得淨心，所見微玅其用轉勝，乃至菩薩地盡見
X45n0763_p0388c17║之究竟。若離業識則無見相，以諸佛法身無有彼此
X45n0763_p0388c18║色相迭相見故。
X45n0763_p0388c19║此申明依於業識，謂諸菩薩所見報身之義。從初
X45n0763_p0388c20║信位至四加行，由以真如三昧，深信諸法不離真
X45n0763_p0388c21║如，故知色相莊嚴等事，皆由現識處現，無有來去
X45n0763_p0388c22║分齊之相。雖信諸法即心，猶未覺斷分別事識，故
X45n0763_p0388c23║少分而見，以其異生性障未除，未入淨心地，故前
X45n0763_p0388c24║文所謂相似覺也。地上菩薩，已覺斷分別二執，分
X45n0763_p0389a01║證十種真如，故所見微妙，其用轉勝，猶不能盡其
X45n0763_p0389a02║邊際，以其業識未空，前文所謂隨分覺也。至於等
X45n0763_p0389a03║覺菩薩，始見究竟，以業識將盡，故無隔礙，前文所
X45n0763_p0389a04║謂究竟覺也。若離業識下，即報身以明法身，然依
X45n0763_p0389a05║業識，故有轉現二相，若離無明業識，則無此相，唯
X45n0763_p0389a06║一真如，猶空合空，若水投水，事事無礙，法法平等，
X45n0763_p0389a07║故無色相迭相見，故楞嚴所謂見猶離見，見不能
X45n0763_p0389a08║及也。
X45n0763_p0389a09║問曰：若諸佛法身離於色相者，云何能現色相？答曰：
X45n0763_p0389a10║即此法身是色體故能現於色，所謂從本已來色心
X45n0763_p0389a11║不二，以色性即智故。色體無形說名智身，以智性即
X45n0763_p0389a12║色故說名法身。遍一切處所現之色無有分齊，隨心
X45n0763_p0389a13║能示十方世界無量菩薩、無量報身、無量莊嚴各各
X45n0763_p0389a14║差別，皆無分齊而不相妨。此非心識分別能知，以真
X45n0763_p0389a15║如自在用義故。
X45n0763_p0389a16║此問答中，正顯佛真法身猶若虗空，應物現形如
X45n0763_p0389a17║水中月。意謂法身無相，即無現身說法等事，云何
X45n0763_p0389a18║而能從無相中現諸色相？不知虗空體非群相而
X45n0763_p0389a19║能容群相，發揮法身體非色相而能現諸色相，以
X45n0763_p0389a20║其法身真理即諸法之體故。所謂色心不二下，正
X45n0763_p0389a21║明法身真理即諸法之體也。以色無自性，全色之
X45n0763_p0389a22║性即是智故。色既即智，說為智身，智即心也。智無
X45n0763_p0389a23║別體，全智之體即是色故。智既即色，說名法身，遍
X45n0763_p0389a24║一切處。法身既遍，依法身所現報身亦無分齊，故
X45n0763_p0389b01║十方世界所現正報、依報，彼此色相不相妨礙。如
X45n0763_p0389b02║是功德以出心識之表，唯依智性所現，故云此非
X45n0763_p0389b03║心識分別能知，以真如自在用義故。
X45n0763_p0389b04║復次，顯示從生滅門即入真如門。所謂推求五陰色
X45n0763_p0389b05║之與心，六塵境界畢竟無念，以心無形相，十方求之
X45n0763_p0389b06║終不可得。如人迷故，謂東為西，方實不轉；眾生亦爾，
X45n0763_p0389b07║無明迷故，謂心為念，心實不動。若能觀察知心無念，
X45n0763_p0389b08║即得隨順入真如門故。
X45n0763_p0389b09║此頓示入實方便，顯生滅、真如二門不相離故。上
X45n0763_p0389b10║覺義，從凡至聖，漸次脩習，故列相似隨分諸覺。此
X45n0763_p0389b11║令直入法身境界，不歷階級，故名即入。且一切眾
X45n0763_p0389b12║生常居生死，以其妄執身心，認為實有。此示滅妄
X45n0763_p0389b13║歸真，故令觀察五蘊皆空。又云：色之與心，別釋五
X45n0763_p0389b14║陰也。色者，即色蘊。色有十一法，即五根、六塵。此據
X45n0763_p0389b15║有情色身，單指五根也。心者，即受、想、行、識四蘊。心
X45n0763_p0389b16║王有八，心所有五十一也。六塵境界者，即上色心
X45n0763_p0389b17║所緣塵境也。由觀察之故，了內身外境皆無自相，
X45n0763_p0389b18║畢竟無念，念通能所，故獨以心念推求，終不可得。
X45n0763_p0389b19║能現之心既不可得，所現蘊法豈得存乎？不但覺
X45n0763_p0389b20║迷迷滅，覺不生迷，縱未歇狂，亦何遺失？故喻如迷
X45n0763_p0389b21║方者，方實不轉；迷心者，心實不動。若能如是觀察，
X45n0763_p0389b22║了無迷悟，即能頓入真如境界也。
X45n0763_p0389b23║對治邪執者，一切邪執皆依我見，若離於我則無邪
X45n0763_p0389b24║執。是我見有二種。云何為二？一者、人我見，二者、法我
X45n0763_p0389c01║見。
X45n0763_p0389c02║此正釋前標。文中二者，對治邪執。由不了真如緣
X45n0763_p0389c03║起之相，即迷理隨情，起二種執。此二種執，皆依我
X45n0763_p0389c04║見而立。以不達無我之法，本自一如，妄起能見境
X45n0763_p0389c05║界之相，遂成法執。由法執故，復生分別，故成我執。
X45n0763_p0389c06║人我見者，依諸凡夫說有五種。
X45n0763_p0389c07║我執雖有五種，皆就初學大乘者執教執理而言，
X45n0763_p0389c08║非同有情執有為相也。
X45n0763_p0389c09║云何為五？一者、聞脩多羅說如來法身畢竟寂寞猶
X45n0763_p0389c10║如虗空，以不知為破著故，即謂虗空是如來性。云何
X45n0763_p0389c11║對治？明虗空相是其妄法，體無不實。以對色故有，是
X45n0763_p0389c12║可見相，令心生滅。以一切色法本來是心，實無外色。
X45n0763_p0389c13║若無色者，則無虗空之相，所謂一切境界唯心妄起
X45n0763_p0389c14║故有。若心離於妄動，則一切境界滅，唯一真心無所
X45n0763_p0389c15║不遍。此謂如來廣大性智究竟之義，非如虗空相故。
X45n0763_p0389c16║此辨明法身德也。舉契經者，以顯論主所明之義，
X45n0763_p0389c17║不越如來本旨也。前云離念相者，等虗空界無所
X45n0763_p0389c18║不遍，即是如來平等法身。故引經證云：如來法身
X45n0763_p0389c19║畢竟寂寞，猶如虗空。明法身之理猶如虗空，以顯
X45n0763_p0389c20║法身無相。欲破凡夫固執五陰身心以為實色，恐
X45n0763_p0389c21║不解此，誤執法身實是虗空等相，故示中道對治
X45n0763_p0389c22║以除妄執。先觀虗空無有實體，但因色顯，若離於
X45n0763_p0389c23║色則無空相，所謂一切境界唯心妄起故有，此正
X45n0763_p0389c24║令不著於假也。雖妄法本無，真性不滅，故云則一
X45n0763_p0390a01║切境界滅，唯一真心無所不遍，此正令不著於空
X45n0763_p0390a02║也。既空假不著，有無雙遣，方是如來廣大性智究
X45n0763_p0390a03║竟之義，寧以虗空妄相而例哉？
X45n0763_p0390a04║二者聞脩多羅說世間諸法畢竟體空，乃至涅槃真
X45n0763_p0390a05║如之法亦畢竟空，本來自空離一切相。以不知為破
X45n0763_p0390a06║著故，即謂真如涅槃之性唯是其空。云何對治？明真
X45n0763_p0390a07║如法身自體不空，具足無量性功德故。
X45n0763_p0390a08║此辨明解脫德也。因上云：一切眾生，本來常住，入
X45n0763_p0390a09║於涅槃，非可脩相，非可作相，畢竟無見，亦無色相
X45n0763_p0390a10║可取。故引經證云：世間諸法，畢竟體空，乃至涅槃
X45n0763_p0390a11║真如之法，亦畢竟空。此顯世出世法，當體真空，離
X45n0763_p0390a12║於染淨之相，以破凡夫厭生死求涅槃之執。恐不
X45n0763_p0390a13║悟此，謬執涅槃以為斷空之相，故示假觀對治，以
X45n0763_p0390a14║顯真如自體，如實不空，具足無量稱性功德，毋使
X45n0763_p0390a15║以斷滅之空而解焉。
X45n0763_p0390a16║三者聞脩多羅說如來之藏無有增減，體備一切功
X45n0763_p0390a17║德之法。以不解故，即謂如來之藏有色心法自相差
X45n0763_p0390a18║別。云何對治？以唯依真如義說故，因生滅染義示現
X45n0763_p0390a19║說差別故。
X45n0763_p0390a20║此辨般若德也。一切功德之相即菩提之智用，由
X45n0763_p0390a21║上云自體相熏習者，從無始來具無漏法，備有不
X45n0763_p0390a22║思議業作境界性，故引經證云如來藏無有增減，
X45n0763_p0390a23║體備一切功德之法。明如來藏具足一切功德者，
X45n0763_p0390a24║以破凡夫斷滅之見，恐不解故，執一切妙用境界，
X45n0763_p0390b01║謬為色心等相，故示空義對治，以明真如體中如
X45n0763_p0390b02║實皆空，但因生滅染義而說差別，如上云對無明
X45n0763_p0390b03║故說大智慧等。
X45n0763_p0390b04║四者、聞脩多羅說：一切世間生死染法皆依如來藏
X45n0763_p0390b05║而有，一切諸法不離真如。以不解故，謂如來藏自體
X45n0763_p0390b06║具有一切世間生死等法。云何對治？以如來藏從本
X45n0763_p0390b07║已來唯有過恒沙等諸淨功德，不離、不斷、不異真如
X45n0763_p0390b08║義故。以過恒沙等煩惱染法唯是妄有，性自本無，從
X45n0763_p0390b09║無始世來未曾與如來藏相應故。若如來藏體有妄
X45n0763_p0390b10║法，而使證會永息妄者，無有是處。
X45n0763_p0390b11║此辨凡夫妄法本自空寂也。由上云一切妄念不
X45n0763_p0390b12║離本覺，又云三界虗偽唯心所作，故引經證云：一
X45n0763_p0390b13║切世間生死染法皆依如來藏而有，一切諸法不
X45n0763_p0390b14║離真如。此明妄性無體依真而立，以破凡夫離染
X45n0763_p0390b15║求淨之執。恐不解此執如來藏實有生死染法，故
X45n0763_p0390b16║示如實空義以為對治，明如來藏滿足淨法等同
X45n0763_p0390b17║一味，畢竟常住不異真如，則諸染法與如來藏本
X45n0763_p0390b18║不相應，寧執生死染法即如來藏耶？
X45n0763_p0390b19║五者聞脩多羅說：依如來藏故有生死，依如來藏故
X45n0763_p0390b20║得涅槃。以不解故，謂眾生有始。以見始故，復謂如來
X45n0763_p0390b21║所得涅槃有其終盡還作眾生。云何對治？以如來藏
X45n0763_p0390b22║無前際故，無明之相亦無有始。若說三界外更有眾
X45n0763_p0390b23║生始起者，即是外道經說。又如來藏無有後際，諸佛
X45n0763_p0390b24║所得涅槃與之相應則無後際故。
X45n0763_p0390c01║此辨明外道所執之法，本自無也。執生死有始，涅
X45n0763_p0390c02║槃有終，即外道也。由上云心生滅者，依如來藏，所
X45n0763_p0390c03║謂不生不滅，與生滅和合，名為阿梨耶識。此識有
X45n0763_p0390c04║二種義，一者覺義，二者不覺義。覺義即依如來藏
X45n0763_p0390c05║得涅槃，不覺義即依如來藏有生死。故引經證云，
X45n0763_p0390c06║依如來藏故有生死，依如來藏故得涅槃。此顯生
X45n0763_p0390c07║死涅槃本來平等，以破凡夫斷妄求真之執。恐不
X45n0763_p0390c08║解此執如來藏有生死之始，涅槃之終，故示空義
X45n0763_p0390c09║以為對治，顯如來藏無有增減，非前際生，非後際
X45n0763_p0390c10║滅。既無生滅等相，豈得執如來藏有生死涅槃也。
X45n0763_p0390c11║然此五種對治，前三種明不可謬執諸佛所證自
X45n0763_p0390c12║性三德，第四種明無凡夫妄法，第五種遣除外道
X45n0763_p0390c13║之見。總明凡法聖法，正見邪見，皆如來藏本無起
X45n0763_p0390c14║滅。由眾生我執不忘，故有凡聖正邪之別。若我見
X45n0763_p0390c15║空寂，則生死涅槃本自平等，諸佛外道元無二相。
X45n0763_p0390c16║故圓覺云，有性無性，齊成佛道。菩薩外道所成就
X45n0763_p0390c17║法，同是菩提。
X45n0763_p0390c18║法我見者，依二乘鈍根故。如來但為說人無我，以說
X45n0763_p0390c19║不究竟見有五陰生滅之法，怖畏生死，妄取涅槃。云
X45n0763_p0390c20║何對治？以五陰法自性不生，則無有滅，本來涅槃故。
X45n0763_p0390c21║因上熏習文中，厭生死苦樂求涅槃，恐不解此，故
X45n0763_p0390c22║此標出以令對治。且二乘人但聞如來說人無我，
X45n0763_p0390c23║未聞說法無我，由彼不能了達法空真如，故實見
X45n0763_p0390c24║有五陰身心，怖畏生死妄取涅槃，不知伏我愛根
X45n0763_p0391a01║為涅槃相，別憎生死名不解脫，故示法空真如以
X45n0763_p0391a02║為對治，以令覺五陰當體真空元無生滅，本來自
X45n0763_p0391a03║性涅槃故。
X45n0763_p0391a04║復次，究竟離妄執者，當知染法、淨法皆悉相待，無有
X45n0763_p0391a05║自相可說。是故，一切法從本已來，非色、非心，非智、非
X45n0763_p0391a06║識，非有、非無，畢竟不可說相。而有言說者，當知如來
X45n0763_p0391a07║善巧方便，假以言說引導眾生。其旨趣者，皆為離念，
X45n0763_p0391a08║歸於真如；以念一切法，令心生滅，不入實智故。
X45n0763_p0391a09║上雖明對治，但據病狀隨病設藥，對空說有、對有
X45n0763_p0391a10║談空，以淨除染、以智遣識，不名究竟。此顯染淨之
X45n0763_p0391a11║法皆無自相，故心色皆非智識俱遣、有無雙泯，離
X45n0763_p0391a12║名字言說等相始為究竟。而有言說者下。正釋疑
X45n0763_p0391a13║也。恐謂既無言說等相，何得如來以種種因緣譬
X45n0763_p0391a14║喻言辭廣說諸法？不知皆是如來方便導引眾生，
X45n0763_p0391a15║以除妄念令歸真如，無使於一切法中令心生滅，
X45n0763_p0391a16║不入真如實智。故其實真如性中離名字言說等
X45n0763_p0391a17║相，畢竟無能說所說、能念所念也。
X45n0763_p0391a18║上立義分中，一者法，二者義。法即眾生心，以此心
X45n0763_p0391a19║攝世出世間法也。義復有三：一者體大，二者相大，
X45n0763_p0391a20║三者用大。雖立法義，總顯所乘之心也。復立能乘
X45n0763_p0391a21║之人，故曰一切諸佛本所乘故，一切菩薩皆乘此
X45n0763_p0391a22║法到如來地故。所以解釋分中，立定三科，以釋此
X45n0763_p0391a23║意。從顯示正義，以一心法開真如生滅二門，至明
X45n0763_p0391a24║染熏習有斷，淨法不斷止，總釋一者法也。從明體
X45n0763_p0391b01║相用熏習，至對治邪執止，以解二者義也。後文分
X45n0763_p0391b02║別發趣道相，正釋一切諸佛本所乘故，一切菩薩
X45n0763_p0391b03║皆乘此法到如來地故。則知前後文旨，互相釋成，
X45n0763_p0391b04║絕無漏落。覧者于此，不可不深識之。
X45n0763_p0391b05║分別發趣道相者，謂一切諸佛所證之道，一切菩薩
X45n0763_p0391b06║發心脩行趣向義故。略說發心有三種。云何為三？一
X45n0763_p0391b07║者信成就發心；二者解行發心；三者證發心。
X45n0763_p0391b08║此釋前標。文中三者，分別發趣道相。正明因緣分
X45n0763_p0391b09║中三者，為令善根成熟眾生於摩訶衍法堪任不
X45n0763_p0391b10║退信故；四者為令善根微少眾生脩習信心故。欲
X45n0763_p0391b11║明菩薩發心趣向佛所證道種類不同，故名分別。
X45n0763_p0391b12║發心與行各有分位，故云相也。諸佛所證之道，即
X45n0763_p0391b13║謂一切諸佛本所乘故。一切菩薩發心趣向，即謂
X45n0763_p0391b14║一切菩薩皆乘此法到如來地故。一信成就發心
X45n0763_p0391b15║者，即十信行滿發心進入十住位也。二解行發心
X45n0763_p0391b16║者，即十住位中能解法空順行十度發心趣入迴
X45n0763_p0391b17║向也。三證發心者，即從初地至十地也。前二相似
X45n0763_p0391b18║發心，後一真寔發心，故名證也。
X45n0763_p0391b19║信成就發心者，依何等人脩何等行，得信成就堪能
X45n0763_p0391b20║發心？所謂依不定聚眾生，有熏習善根力故，信業果
X45n0763_p0391b21║報能起十善，厭生死苦欲求無上菩提，得值諸佛親
X45n0763_p0391b22║承供養，脩行信心經一萬劫。信心成就故，諸佛菩薩
X45n0763_p0391b23║教令發心，或以大悲故能自發心，或因正法欲滅以
X45n0763_p0391b24║護法因緣故能自發心。如是信心成就得發心者，入
X45n0763_p0391c01║正定聚畢竟不退，名住如來種中正因相應。
X45n0763_p0391c02║此明信位已前，必依何等人，脩何等法，始得十信
X45n0763_p0391c03║圓滿，堪能發心。所謂依不定聚眾生者，正明所依
X45n0763_p0391c04║人也。不定聚者，以其未入信位，欲求大果，而心未
X45n0763_p0391c05║決，或進或退也。有熏習下，正明脩何等法也。此眾
X45n0763_p0391c06║生雖未入正定聚，猶有聞慧而熏，及本覺內熏，并
X45n0763_p0391c07║依多劫善根之力，故能深信業果，行諸善法，即脩
X45n0763_p0391c08║福也。復厭生死苦因，欲求無上道果，即脩慧也。由
X45n0763_p0391c09║福慧雙脩，故值諸佛供養，脩行信心。信位有十，謂
X45n0763_p0391c10║信、進、念、定、慧、施、戒、護、捨、願也。然使十信成就，必脩
X45n0763_p0391c11║行一萬劫，始得圓滿。如本業經云：是信相菩薩，脩
X45n0763_p0391c12║十千劫，行十戒法，當出十信心，入初住位。由十信
X45n0763_p0391c13║圓滿，諸佛菩薩，教令發心，以趣住行向位。菩薩發
X45n0763_p0391c14║心，不為自求，或以大悲拔眾生苦，故能自發心。或
X45n0763_p0391c15║為諸佛慧命，使不斷絕，以護法因緣，而自發心。此
X45n0763_p0391c16║二種發心，即上求佛道，下利眾生也。既能如是發
X45n0763_p0391c17║大乘心，故入正定趣中，畢竟不墮二乘境界，唯住
X45n0763_p0391c18║如來種中，正因相應。正定聚者，以不受諸受，能聚
X45n0763_p0391c19║無漏淨法也。又此位中，正與如來種中，陰信冥通，
X45n0763_p0391c20║故名正因。
X45n0763_p0391c21║若有眾生善根微少，久遠已來煩惱深厚，雖值於佛
X45n0763_p0391c22║亦得供養，然起人天種子，或起二乘種子。設有求大
X45n0763_p0391c23║乘者，根則不定，若進若退。或有供養諸佛未經一萬
X45n0763_p0391c24║劫，於中遇緣亦有發心，所謂見佛色相而發其心，或
X45n0763_p0392a01║因供養眾僧而發其心，或因一乘之人教令發心，或
X45n0763_p0392a02║學他發心。如是等發心悉皆不定，遇惡因緣，或便退
X45n0763_p0392a03║失墮二乘地。
X45n0763_p0392a04║已上明善根成熟眾生竟。此正釋善根微少眾生
X45n0763_p0392a05║也。然此微少善根眾生，由無量劫煩惱業重，少脩
X45n0763_p0392a06║福德，雖值諸佛供養，於一乘種子未能深入，若退
X45n0763_p0392a07║若失，故起人天二乘種子，總在脩行未經一萬劫
X45n0763_p0392a08║善根未深之故。其中或過因緣亦能發心，無非依
X45n0763_p0392a09║事依人，自悲智願未起，故墮二乘地也。然使此等
X45n0763_p0392a10║善根微少者，不至墮失脩行信心，皆在下文脩習
X45n0763_p0392a11║信心分中明。
X45n0763_p0392a12║復次，信成就發心者，發何等心？略說三種。云何為三？
X45n0763_p0392a13║一者、直心，正念真如法故；二者、深心，樂集一切諸善
X45n0763_p0392a14║行故；三者、大悲心，欲拔一切眾生苦故。
X45n0763_p0392a15║上雖明信成就發心，未明發何等心，至此顯明，以
X45n0763_p0392a16║盡其義。真如法者，即菩提涅槃，元清淨體，乃自利
X45n0763_p0392a17║萬行之本，利他悲願之源。以如是義故，先正念真
X45n0763_p0392a18║如。直心者，即不落有無，唯以中道正念，直入真如
X45n0763_p0392a19║三昧，以此三昧，始能冥合真如之理也。既悟毗盧
X45n0763_p0392a20║法界，須修普賢行門，故又發深心，樂集一切諸善
X45n0763_p0392a21║行故。然無量功德，無量莊嚴，必以深心，歷三阿僧
X45n0763_p0392a22║祇，唯進無退，方能積集也。既理事圓融，自利已畢，
X45n0763_p0392a23║當興同體之悲，以覺有情，故又發大悲心，行無緣
X45n0763_p0392a24║慈，使一切有情，離一切苦，得究竟樂也。然真如性
X45n0763_p0392b01║體，備具相用，既以直心，正念真如之體，即稱真如
X45n0763_p0392b02║自相，以起深心，樂集一切諸善行故，復稱真如之
X45n0763_p0392b03║用，興大悲心，普利有情，固知自利利他，不出真如
X45n0763_p0392b04║體相用也。此三種心，初一心，名離相行，即如實空
X45n0763_p0392b05║義。次二心，名隨相行，即如實不空義。若但知初心，
X45n0763_p0392b06║只悟法身真理，而報化二身，不得圓滿。若只明次
X45n0763_p0392b07║二心，皆屬有為功行，必圓悟三心，則三身圓證。不
X45n0763_p0392b08║然，單空偏有，終落小乘斷空，凡夫有為境界也。
X45n0763_p0392b09║問曰：上說法界一相、佛體無二，何故不唯念真如，復
X45n0763_p0392b10║假求學諸善之行？答曰：譬如大摩尼寶體性明淨，而
X45n0763_p0392b11║有鑛穢之垢。若人雖念寶性，不以方便種種磨治，終
X45n0763_p0392b12║無得淨。如是眾生真如之法體性空淨，而有無量煩
X45n0763_p0392b13║惱垢染。若人雖念真如，不以方便種種熏脩，亦無得
X45n0763_p0392b14║淨。以垢無量遍一切法故，脩一切善行以為對治。若
X45n0763_p0392b15║人脩行一切善法，自然歸順真如法故。
X45n0763_p0392b16║此問答中，正明不廢脩證，返顯前三心中，後二心
X45n0763_p0392b17║畢竟不能無也。所謂染污即不得，脩證亦不無。其
X45n0763_p0392b18║中旨趣，以脩諸善行，外違染法，內順真如故。法喻
X45n0763_p0392b19║自明，如文可解。
X45n0763_p0392b20║略說方便有四種。云何為四？一者、行根本方便。謂觀
X45n0763_p0392b21║一切法自性無生，離於妄見不住生死；觀一切法因
X45n0763_p0392b22║緣和合業果不失，起於大悲脩諸福德，攝化眾生不
X45n0763_p0392b23║住涅槃，以隨順法性無住故。
X45n0763_p0392b24║因。上明必以方便熏習，始能除染順真以成淨用，
X45n0763_p0392c01║故此顯示方便而有四種。一名行根本者，謂以即
X45n0763_p0392c02║悲之智為自利之本，故觀諸法無生，離妄想見不
X45n0763_p0392c03║住生死。復以即智之悲為利他之本，故觀諸法不
X45n0763_p0392c04║失，攝化有情不住涅槃。由觀生死涅槃皆如空華，
X45n0763_p0392c05║非作故無、本性無故，故謂順真如法性無所住故。
X45n0763_p0392c06║然此一行攝下三法，即悲之智不住生死攝下第
X45n0763_p0392c07║二第三自利行也，即智之悲不住涅槃攝下第四
X45n0763_p0392c08║利他方便。以是之故，故名行根本。
X45n0763_p0392c09║二者能止方便，謂慚愧悔過，能止一切惡法不令增
X45n0763_p0392c10║長，以隨順法性離諸過故。
X45n0763_p0392c11║上明行根本方便，即一切法觀，乃假觀義也。此明
X45n0763_p0392c12║止方便，即空觀義也。眾生使惡法增長，皆由不顧
X45n0763_p0392c13║自法，輕拒賢善，崇重暴惡。此止方便，故先慚愧悔
X45n0763_p0392c14║過。慚者，依自法力，崇重賢善。愧者，依世間力，輕拒
X45n0763_p0392c15║暴惡。既以此慚愧善心所法，則令惡行止息。惡行
X45n0763_p0392c16║既息，性淨離過，故謂隨順法性，離諸惡行。上方便
X45n0763_p0392c17║中，不住生死涅槃，顯不同小乘厭生死趣涅槃也。
X45n0763_p0392c18║此止方便，明不同凡夫增長惡業也。既超凡小，是
X45n0763_p0392c19║為菩薩發心方便。
X45n0763_p0392c20║三者發起善根增長方便，謂勤供養禮拜三寶，讚嘆
X45n0763_p0392c21║隨喜勸請諸佛，以愛敬三寶淳厚心故，信得增長，乃
X45n0763_p0392c22║能志求無上之道。又因佛法僧力所護故，能消業障
X45n0763_p0392c23║善根不退，以隨順法性離癡障故。
X45n0763_p0392c24║上二種方便，即稱真如空義與不空義內因熏習
X45n0763_p0393a01║之方便。此明三寶護持，使善根增長，即乘真如外
X45n0763_p0393a02║緣熏習方便也。然使善根增長，必須承事三寶，廣
X45n0763_p0393a03║脩十種行願，深心唯進，乃能志求無上菩提。既承
X45n0763_p0393a04║佛法僧力，增長善根，復仗三寶護念之慈，消惡業
X45n0763_p0393a05║障，使善根成熟。善根既熟，真得所如，故謂隨順法
X45n0763_p0393a06║性，離癡障過。
X45n0763_p0393a07║四者、大願平等方便。所謂發願盡於未來，化度一切
X45n0763_p0393a08║眾生使無有餘，皆令究竟無餘涅槃，以隨順法性無
X45n0763_p0393a09║斷絕故；法性廣大遍一切眾生，平等無二，不念彼此，
X45n0763_p0393a10║究竟寂滅故。
X45n0763_p0393a11║已上三種方便，皆明自利，此正顯利他也。以同體
X45n0763_p0393a12║大悲之願，使現在未來十類眾生，超生死苦，得涅
X45n0763_p0393a13║槃樂。由慧命相續，法性寂常，故謂隨順法性，無有
X45n0763_p0393a14║斷絕。法性廣大下，總釋四種隨順法性之義。由法
X45n0763_p0393a15║性平等，無有彼此，故能自利利他，皆至無餘涅槃。
X45n0763_p0393a16║此四種方便，皆屬前三心所攝。前二種方便，乃直
X45n0763_p0393a17║心所攝。第三方便，乃深心所攝。第四方便，乃大悲
X45n0763_p0393a18║心所攝。以顯即心名行，即行名心，事理圓脩，福慧
X45n0763_p0393a19║兩足也。
X45n0763_p0393a20║菩薩發是心故，則得少分見於法身。以見法身故，隨
X45n0763_p0393a21║其願力能現八種利益眾生，所謂從兜率天退、入胎、
X45n0763_p0393a22║住胎、出胎、出家、成道、轉法輪、入於涅槃。然是菩薩未
X45n0763_p0393a23║名法身，以其過去無量世來有漏之業未能決斷，隨
X45n0763_p0393a24║其所生與微苦相應，亦非業繫，以有大願自在力故。
X45n0763_p0393b01║此總承三種心四方便而顯功効也。既發三心復
X45n0763_p0393b02║成四行，則分別二執漸不現行，故能少見法身，隨
X45n0763_p0393b03║其願力即現八種殊特之相利益眾生。然是菩薩
X45n0763_p0393b04║下，正明少見法身之意。謂不名法身者，以十信將
X45n0763_p0393b05║圓十行方脩，分別二執將伏，俱生二執猶能現行，
X45n0763_p0393b06║故與法身真理甚相懸遠。雖隨現八種利生之相，
X45n0763_p0393b07║猶與變易微苦相應。然非分段業繫苦者，以有大
X45n0763_p0393b08║願自在力故。此中謂不名法身者，顯不同地上聖
X45n0763_p0393b09║位也。非業繫苦者，明不同凡夫境界也。
X45n0763_p0393b10║如脩多羅中或說有退墮惡趣者，非其實退，但為初
X45n0763_p0393b11║學菩薩未入正位，而懈怠者恐怖令彼勇猛故。又是
X45n0763_p0393b12║菩薩一發心後遠離怯弱，畢竟不畏墮二乘地。若聞
X45n0763_p0393b13║無量無邊阿僧祇劫勤苦難行乃得涅槃，亦不怯弱，
X45n0763_p0393b14║以信知一切法從本已來自涅槃故。
X45n0763_p0393b15║如脩多羅下，疏通權教也。又是菩薩下，顯不退故
X45n0763_p0393b16║也。不退有二：一者、信大乘心所以能堪能忍，不墮
X45n0763_p0393b17║二乘地故；二者、信一切法自性涅槃無延無促，故
X45n0763_p0393b18║聞無量無邊阿僧祇劫勤行苦行，乃得寂滅，亦不
X45n0763_p0393b19║怯弱。
X45n0763_p0393b20║解行發心者，當知轉勝。以是菩薩從初正信已來，於
X45n0763_p0393b21║第一阿僧祇劫將欲滿故，於真如法中深解現前所
X45n0763_p0393b22║脩離相。以知法性體無慳貪故，隨順脩行檀波羅蜜；
X45n0763_p0393b23║以知法性無染，離五欲過故，隨順脩行尸波羅蜜；以
X45n0763_p0393b24║知法性無苦，離瞋惱故，隨順脩行羼提波羅蜜；以知
X45n0763_p0393c01║法性無身心相，離懈怠故，隨順脩行毗梨耶波羅蜜；
X45n0763_p0393c02║以知法性常定，體無亂故，墮順脩行禪波羅蜜；以知
X45n0763_p0393c03║法性體明，離無明故，隨順脩行般若波羅蜜。
X45n0763_p0393c04║解者，即十住位。行者，即十行位。由解行均資，能發
X45n0763_p0393c05║十迴向心也。此三賢位，發心脩行，倍增信位，故云
X45n0763_p0393c06║轉勝。此菩薩從初正信，至四加行，欲滿第一阿僧
X45n0763_p0393c07║祇劫，如真如法中，深解法空觀智，隨順脩習離相
X45n0763_p0393c08║之行，以順真如，以知法性。下正明深解法空，隨順
X45n0763_p0393c09║脩習離相淨行之旨。此賢位菩薩，但能解法性體
X45n0763_p0393c10║空，未獲冥證，故名隨順脩習。雖未冥證，猶稱性脩，
X45n0763_p0393c11║不同信位，悉屬有為，故六度皆名到彼岸也。
X45n0763_p0393c12║證發心者，從淨心地乃至菩薩究竟地，證何境界？所
X45n0763_p0393c13║謂真如。以依轉識說為境界，而此證者無有境界，唯
X45n0763_p0393c14║真如智名為法身。是菩薩於一念頃能至十方無餘
X45n0763_p0393c15║世界，供養諸佛請轉法輪，唯為開導利益眾生，不依
X45n0763_p0393c16║文存。或示超地速成正覺，以為怯弱眾生故；或說我
X45n0763_p0393c17║於無量阿僧祇劫當成佛道，以為懈慢眾生故。能示
X45n0763_p0393c18║如是無數方便不可思議，而實菩薩種性根等、發心
X45n0763_p0393c19║則等、所證亦等，無有超過之法，以一切菩薩皆經三
X45n0763_p0393c20║阿僧祇劫故。但隨眾生世界不同，所見所聞根欲性
X45n0763_p0393c21║異，故示所行亦有差別。
X45n0763_p0393c22║初地初心已斷我法分別二執，覺通如來盡佛境
X45n0763_p0393c23║界乃真見道，即發菩提心脩十波羅蜜，斷十種障
X45n0763_p0393c24║方進等覺。既以地地斷障分證十種真如，而又名
X45n0763_p0394a01║境界者，以依轉識斷住地無明故，由惑障盡智境
X45n0763_p0394a02║顯現故說境界。而能證者無有境界，唯以智性即
X45n0763_p0394a03║法身故。如前云色性即智故色體無形說名智身，
X45n0763_p0394a04║智性即色故說名法身遍一切處。此據地中自證
X45n0763_p0394a05║之理而言也。是菩薩下，顯地中利他之用。然初地
X45n0763_p0394a06║菩薩能現百意生身，入百佛剎供養百佛，二地三
X45n0763_p0394a07║地倍倍增勝，且地地行相不出上求佛道下利有
X45n0763_p0394a08║情，故云於一念頃能至無餘世界供養諸佛，請轉
X45n0763_p0394a09║法輪利益眾生。眾生根行雖種種差別，總括而言
X45n0763_p0394a10║不過怯弱懈怠二種，故菩薩示速成正覺以悟怯
X45n0763_p0394a11║弱眾生，或示多劫脩因當成佛道以利懈怠眾生，
X45n0763_p0394a12║如是方便無非應機說法，其實無有延促之相，以
X45n0763_p0394a13║一切菩薩根性發心所證皆等，無有超過之法，以
X45n0763_p0394a14║其菩薩皆歷三阿僧祇，經五十五位菩提之路，始
X45n0763_p0394a15║能究竟妙覺果海也。問：三種發心，皆以理行為
X45n0763_p0394a16║脩，何以見其位次淺深耶？答：如信發心文中，但念
X45n0763_p0394a17║真如之理，樂集一切諸善之行，猶未隨順真如，而
X45n0763_p0394a18║脩諸行。至解行發心，始能隨順真如，脩諸法行。雖
X45n0763_p0394a19║順真而脩，尚未冥證真如，以一行而為諸行也。至
X45n0763_p0394a20║證發心，始能證此真如，於一念頃，廣行萬行。固知
X45n0763_p0394a21║三種發心，雖以理行為脩，其中次第淺深，自不無
X45n0763_p0394a22║也。
X45n0763_p0394a23║又是菩薩發心相者，有三種心微細之相。云何為三？
X45n0763_p0394a24║一者、真心，無分別故；二者、方便心，自然遍行利益眾
X45n0763_p0394b01║生故；三者、業識心，微細起滅故。
X45n0763_p0394b02║上雖明證發心所證境界，未明發心之相，故此列
X45n0763_p0394b03║出，以盡地中心行耳。菩薩入初地時，親證真如，則
X45n0763_p0394b04║分別二執，已永斷盡，故名真心，即實智也。地上菩
X45n0763_p0394b05║薩，全以利他為行，雖廣度有情，皆以無作妙力，自
X45n0763_p0394b06║然遍行，故名方便心，即權智也。雖自利利他，人我
X45n0763_p0394b07║相空，生相無明，猶未盡伏，故攝論云：法身菩薩，俱
X45n0763_p0394b08║生我執，漸伏漸斷，俱生法執，猶且現行。此業識即
X45n0763_p0394b09║俱生法執，以此業識，最下品故，不障因故，任運起
X45n0763_p0394b10║故，體微細故，唯有覆故，所以在十地中，微細起滅
X45n0763_p0394b11║也。
X45n0763_p0394b12║又是菩薩功德成滿，於色究竟處示一切世間最高
X45n0763_p0394b13║大身，謂以一念相應慧無明頓盡，名一切種智，自然
X45n0763_p0394b14║而有不思議業，能現十方利益眾生。
X45n0763_p0394b15║此正明到等覺後心方斷業識起滅也。菩薩至等
X45n0763_p0394b16║覺位時，則三阿僧祇已滿，自利利他功圓，故於色
X45n0763_p0394b17║究竟處現高大身，示因窮得果之相，即起金剛觀
X45n0763_p0394b18║智，斷彼一品生相無明，無明既盡業識皆空，則智
X45n0763_p0394b19║與理如全證法身，故名一切種智，即自覺己圓也。
X45n0763_p0394b20║復起覺他之智，現報化二身以利有情，故云自然
X45n0763_p0394b21║而有不思議業，能現十方利益眾生。最高大身者，
X45n0763_p0394b22║色究竟自在天王身量三萬二千踰善那，十地菩
X45n0763_p0394b23║薩示為自在天王身量倍增，故云最高大。準仁王
X45n0763_p0394b24║經說，十信鐵輪王王一閻浮提，十住銅輪王王二
X45n0763_p0394c01║天下，十行銀輪王王三天下，十迴同金輪王王四
X45n0763_p0394c02║天下。初地閻浮王，二地忉利王，三地夜摩王，四地
X45n0763_p0394c03║兜率王，五地化樂王，六地他化王，七地初禪王，八
X45n0763_p0394c04║地二禪王，九地三禪王，十地菩薩四禪王，如來法
X45n0763_p0394c05║界王王無量佛土。然最後身菩薩示於彼天成佛
X45n0763_p0394c06║之相，即轉第十地菩薩身以為佛身。問：轉十地
X45n0763_p0394c07║身為佛身，云何必於色究竟處耶？答：以示離欲之
X45n0763_p0394c08║相，不居欲界，不落虗無之境，不住無色界。雖居色
X45n0763_p0394c09║界，而竟居其頂者，以顯色即是空，唯以知性即法
X45n0763_p0394c10║身故。
X45n0763_p0394c11║問曰：虗空無邊故世界無邊，世界無邊故眾生無邊，
X45n0763_p0394c12║眾生無邊故心行差別亦復無邊，如是境界不可分
X45n0763_p0394c13║齊難知難解。若無明斷無有心想，云何能了名一切
X45n0763_p0394c14║種智？答曰：一切境界本來一心離於想念，以眾生妄
X45n0763_p0394c15║見境界故心有分齊，以妄起想念不稱法性故不能
X45n0763_p0394c16║了。諸佛如來離於見相無所不遍，心真實故即是諸
X45n0763_p0394c17║法之性，自體顯照一切妄法，有大智用無量方便，隨
X45n0763_p0394c18║諸眾生所應得解，皆能開示種種法義，是故得名一
X45n0763_p0394c19║切種智。
X45n0763_p0394c20║設此問答，以辨能被教主也。意謂微塵剎土眾生
X45n0763_p0394c21║心量無量無邊，云何以無心想者而能了知？名為
X45n0763_p0394c22║一切種智。不知有想念者，不稱法性，不能明了。由
X45n0763_p0394c23║無想者，以順真故，無所不遍，始能了知。如前云：若
X45n0763_p0394c24║得無念者，則知心念生、住、異、滅。以一切世界眾生
X45n0763_p0395a01║皆是本覺體上所現影相，以體照相，有何難了而
X45n0763_p0395a02║不知也？故云自體顯照一切妄法等。故上文中辨
X45n0763_p0395a03║報化之用，則在眾生心中；今辨眾生妄法，則在諸
X45n0763_p0395a04║佛心上。良以心源無二，故得然也。
X45n0763_p0395a05║又問曰：若諸佛有自然業，能現一切處利益眾生者，
X45n0763_p0395a06║一切眾生若見其身、若覩神變、若聞其說，無不得利。
X45n0763_p0395a07║云何世間多不能見？答曰：諸佛如來法身平等，遍一
X45n0763_p0395a08║切處無有作意，故說自然，但依眾生心現。眾生心者
X45n0763_p0395a09║猶如於鏡，鏡若有垢色相不現，如是眾生心若有垢
X45n0763_p0395a10║法身不現故。
X45n0763_p0395a11║此問答中，辨明所被眾生也。諸佛法身，平等示現，
X45n0763_p0395a12║由眾生心垢不除，自相隱蔽，故不能見。所謂眾生
X45n0763_p0395a13║心水淨，菩提影現中，若池貯濁流，無由見月然，非
X45n0763_p0395a14║月不現也。此二問答中，曲盡其妙，而學佛者，不可
X45n0763_p0395a15║不深思之。
X45n0763_p0395a16║此解釋分，文分三科，義實一揆。總令眾生先見自
X45n0763_p0395a17║性不屬迷悟，本無凡聖脩證因果等事。次明一心
X45n0763_p0395a18║隨染淨緣，能現十界因緣差別之相。故顯示正義
X45n0763_p0395a19║文中，開真如、生滅二門。立真如門，正顯自性本真，
X45n0763_p0395a20║非染非淨，非智非識，十界齊空，三身俱泯。即如楞
X45n0763_p0395a21║嚴欲明脩證位次之別，先示妙性圓明，離諸名相，
X45n0763_p0395a22║本來無有世界眾生。立生滅門，正示八識心體能
X45n0763_p0395a23║現凡聖，故開覺與不覺二義，以盡凡聖差別之因。
X45n0763_p0395a24║列此二義者，直令一切眾生的知不覺之源，始能
X45n0763_p0395b01║覺除，以進妙覺果海也。亦如楞嚴云：汝今欲脩真
X45n0763_p0395b02║三摩地，直詣如來大涅槃者，先當識此眾生、世界
X45n0763_p0395b03║二顛倒因，顛倒不生，斯則如來真三摩地。故生滅
X45n0763_p0395b04║門中，三次以生滅對顯，非無意也。且初明生者，由
X45n0763_p0395b05║不覺故而有其念，遂生三細六麤之相。明滅者，由
X45n0763_p0395b06║覺心體本無念相，遂列相似隨分究竟之覺。雖明
X45n0763_p0395b07║生滅覺與不覺之相，猶未究其生滅之源以何為
X45n0763_p0395b08║因，依何而轉。次又明生滅因緣，以盡其意。生因緣
X45n0763_p0395b09║者，雖三細以無明為因，六麤以境界為緣，必以八
X45n0763_p0395b10║識為之依止，六、七二識以為樞紐，故云依心意意
X45n0763_p0395b11║識轉，正見法本不生，由心生也。滅因緣者，雖滅無
X45n0763_p0395b12║明三細之因，境界六麤之緣，而能使無明境界因
X45n0763_p0395b13║緣滅者，由內依真如熏習為因，外仗諸佛菩薩開
X45n0763_p0395b14║導為緣。然三細六麤雖以八識為依，若無六、七二
X45n0763_p0395b15║識執我執法，則諸相本空，八識當體即如來藏也。
X45n0763_p0395b16║故此論以三細六麤之生皆屬於意，意識及滅六
X45n0763_p0395b17║種染心無非滅意，意識亦見法本不滅，由心而滅
X45n0763_p0395b18║也。雖明生滅因緣，若生無熏習，惑起即滅，則何有
X45n0763_p0395b19║六道昇沉，輪迴不絕？若滅無熏習，智現即隱，則何
X45n0763_p0395b20║有圓滿果覺五十五位真菩提路？次又明染淨熏
X45n0763_p0395b21║習，以見生滅之法各無斷絕。染熏習者，即生因緣
X45n0763_p0395b22║熏習義也；淨熏習者，即滅因緣熏習義也。然染熏
X45n0763_p0395b23║習雖在眾生界內無有斷絕，在諸佛法中宛若空
X45n0763_p0395b24║華，但淨熏習即因即果皆無盡期，正見妄法本空，
X45n0763_p0395c01║真性常恒也。雖三次互明賢聖位中所斷三細六
X45n0763_p0395c02║麤之相，猶未顯示諸位之中作何觀照，除去何執，
X45n0763_p0395c03║故又明對治邪執，以極諸位所斷之蘊也。邪執雖
X45n0763_p0395c04║廣，不出我法二種，故令以我空真如對治我執，法
X45n0763_p0395c05║空真如對治法執，二執既盡，則二種果德于此得
X45n0763_p0395c06║矣。然從顯示正義至對治邪執，雖明覺義三次，但
X45n0763_p0395c07║顯賢聖位中斷惑證真，猶未發明諸位所行心行，
X45n0763_p0395c08║故又明發趣道相，詳開三種發心各各不同，所行
X45n0763_p0395c09║玅行一一有異，以盡賢聖位中差別心行耳。以此
X45n0763_p0395c10║而觀，即如華嚴但明賢聖位中發心行相，猶未明
X45n0763_p0395c11║及斷惑證真，楞嚴、唯識雖明斷惑證真，亦未明及
X45n0763_p0395c12║發心行相，唯此論文不出千言，斷惑證真、發心起
X45n0763_p0395c13║行無不備顯，而我學大乘者苟能發心斷惑、起行
X45n0763_p0395c14║證真，未有不涉此論而能入佛法海中也。
X45n0763_p0395c15║已說解釋分，次說脩行信心分。是中依未入正定聚
X45n0763_p0395c16║眾生故，說脩行信心。
X45n0763_p0395c17║此分正釋因緣。分中五者消除業障，乃至七者為
X45n0763_p0395c18║示專念方便等，正接上文未入正定聚未經一萬
X45n0763_p0395c19║劫者，而示方便脩習信心，使其圓滿入正定也。
X45n0763_p0395c20║何等信心？云何脩行？略說信心有四種。云何為四？
X45n0763_p0395c21║此正明何等信心也。然信根本不信三寶，終溺於
X45n0763_p0395c22║空；信三寶不信根本，終滯於有。必四種齊信，始成
X45n0763_p0395c23║圓悟。
X45n0763_p0395c24║一者、信根本，所謂樂念真如法故；二者、信佛有無量
X45n0763_p0396a01║功德，常念親近供養恭敬，發起善根願求一切智故；
X45n0763_p0396a02║三者、信法有大利益，常念脩行諸波羅蜜故；四者、信
X45n0763_p0396a03║僧能正脩行自利利他，常樂親近諸菩薩眾，求學如
X45n0763_p0396a04║實行故。
X45n0763_p0396a05║一切諸佛及諸佛阿耨多羅三藐三菩提法，皆以
X45n0763_p0396a06║真如為體故。先信根本，樂念真如法故。以真如理
X45n0763_p0396a07║中本無諸法，若了一切法悉皆真故，一切法皆同
X45n0763_p0396a08║如故，是名深信根本，即是信自性內因熏習義也。
X45n0763_p0396a09║雖信內因，若無諸佛法力以為外緣熏習，亦不成
X45n0763_p0396a10║就。故信佛有無量功德，常念恭敬發起善根，成就
X45n0763_p0396a11║一切種智。雖善根已發，大智已立，若不勤行六度，
X45n0763_p0396a12║無以成其行願。故信法有大利益，常念脩行諸波
X45n0763_p0396a13║羅蜜，以成菩薩因行。雖行願皆成，若不廣利有情，
X45n0763_p0396a14║猶落小果。故信僧能正脩行自利利他，常樂親近
X45n0763_p0396a15║求學，如實修行，以成自利利他之智也。然信三寶，
X45n0763_p0396a16║必須從始至終，無有間斷，始無退失，故皆名常念
X45n0763_p0396a17║也。問：前說善根微少者，亦遇佛見僧求法，與此
X45n0763_p0396a18║何別？答：前以未信真如故，所見三寶皆不稱實，由
X45n0763_p0396a19║是遇緣却成退失。今以先信真如，欲所信三寶悉
X45n0763_p0396a20║皆如實，由是增進使信圓滿也。
X45n0763_p0396a21║脩行有五門，能成此信。云何為五？一者、施門，二者、戒
X45n0763_p0396a22║門，三者、忍門，四者、進門，五者、止觀門。
X45n0763_p0396a23║此正釋云何脩行也。信若無行，非真信也。行若無
X45n0763_p0396a24║信，非實行也。信行均資，始為真實。
X45n0763_p0396b01║云何脩行施門？若見一切來求索者，所有財物隨力
X45n0763_p0396b02║施與，以自捨慳貪令彼歡喜。若見厄難恐怖危逼，隨
X45n0763_p0396b03║己堪任施與無畏。若有眾生來求法者，隨己能解方
X45n0763_p0396b04║便為說，不應貪求名利，恭敬惟念自利利他，迴向菩
X45n0763_p0396b05║提故。
X45n0763_p0396b06║施門有三：曰財施、法施、無畏施。如文中若見一切
X45n0763_p0396b07║來求索者下，明財施也。若見厄難恐怖下，明無畏
X45n0763_p0396b08║施也。若有眾生來求法者下，明法施也。此三種施
X45n0763_p0396b09║唯成自利利他之行，不著施者受者之想，故云唯
X45n0763_p0396b10║念自利利他迴向菩提故。
X45n0763_p0396b11║云何脩行戒門？所謂不殺、不盜、不淫、不兩舌、不惡口、
X45n0763_p0396b12║不妄言、不綺語，遠離貪嫉、欺詐、諂曲、瞋恚、邪見。若出
X45n0763_p0396b13║家者為折伏煩惱故，亦應遠離憒閙常處寂靜，脩習
X45n0763_p0396b14║少欲知足頭陀等行，乃至小罪心生怖畏慚愧改悔，
X45n0763_p0396b15║不得輕於如來所制禁戒，當護譏嫌不令眾生妄起
X45n0763_p0396b16║過罪故。
X45n0763_p0396b17║一切戒律不過使三業清淨，故戒身不殺、盜、婬，戒
X45n0763_p0396b18║語不兩舌、惡口等，戒意遠離貪、嫉、欺詐等。三業既
X45n0763_p0396b19║淨，戒德自備。此明攝律儀戒也。若出家者下，明攝
X45n0763_p0396b20║善法戒。當護譏嫌下，明攝眾生戒。無非使性業、遮
X45n0763_p0396b21║業悉皆清淨，不令眾生入不律儀。
X45n0763_p0396b22║云何脩行忍門？所謂應忍他人之惱心不懷報，亦當
X45n0763_p0396b23║忍於利衰毀譽稱譏苦樂等法故。
X45n0763_p0396b24║忍門雖廣，不出忍人、忍事二法：一、忍他人之惱，觀
X45n0763_p0396c01║彼我空，心不懷報；二、忍得失之事，觀法如幻，故見
X45n0763_p0396c02║利樂、稱譽等事而不喜，對衰毀、譏苦等事而不憂
X45n0763_p0396c03║也。
X45n0763_p0396c04║云何脩行進門？所謂於諸善事，心不懈退，立志堅強，
X45n0763_p0396c05║遠離怯弱。當念過去久遠已來，虗受一切身心大苦，
X45n0763_p0396c06║無有利益。是故應勤脩諸功德，自利利他，速離眾苦。
X45n0763_p0396c07║復次，若人雖脩行信心，以從先世來多有重罪惡業
X45n0763_p0396c08║障故，為邪魔諸鬼之所惱亂，或為世間事務種種牽
X45n0763_p0396c09║纏，或為病苦所惱，有如是等眾多障礙。是故應當勇
X45n0763_p0396c10║猛精勤，晝夜六時禮拜諸佛，誠心懺悔，勸請隨喜，迴
X45n0763_p0396c11║向菩提，常不休廢，得免諸障，善根增長故。
X45n0763_p0396c12║令於善法中勇猛精進者，總為遠離身心等苦成
X45n0763_p0396c13║諸功德，滿自利利他之行也。或有勤脩信心猶不
X45n0763_p0396c14║能成就者，以先世罪業之故，故示方便以令除滅。
X45n0763_p0396c15║禮佛者，總明除障方便，如人負債依附於王，則債
X45n0763_p0396c16║主無如之何。誠心懺悔下，別明除障方便，懺悔以
X45n0763_p0396c17║除惡業因緣，勸請以除謗法罪報，隨喜以除嫉妬
X45n0763_p0396c18║他勝，迴向以除樂著三有，四行治盡善根增長也。
X45n0763_p0396c19║云何脩行止觀門？所言止者，謂止一切境界相，隨順
X45n0763_p0396c20║奢摩他觀義故。所言觀者，謂分別因緣生滅相，隨順
X45n0763_p0396c21║毗鉢舍那觀義故。云何隨順？以此二義漸漸脩習，不
X45n0763_p0396c22║相捨離雙現前故。
X45n0763_p0396c23║止者即空義，以離一切相了無分別，隨順真空之
X45n0763_p0396c24║理故。觀者即不空義，以即一切法分別觀察，隨順
X45n0763_p0397a01║幻色之用故。如瑜伽論云：即於諸法無所分別，當
X45n0763_p0397a02║知名止；若於諸法安立理趣世俗妙慧，當知名觀。
X45n0763_p0397a03║是知依真如門止諸境相無所分別，即成根本無
X45n0763_p0397a04║分別智；依生滅門分別諸相觀諸理趣，即成自然
X45n0763_p0397a05║業用後得智。云何下。釋明隨順之義。然此二門唯
X45n0763_p0397a06║是一心，是故雙運方得名為正止正觀。若約相而
X45n0763_p0397a07║論，止名定，觀名慧；就寔而言，定通止觀，慧亦如是。
X45n0763_p0397a08║如梁攝論云：十波羅蜜通有二體：一、不散亂為體，
X45n0763_p0397a09║謂止定也；二、不顛倒為體，謂觀慧也。
X45n0763_p0397a10║若脩止者，住於靜處，端坐正意，不依氣息，不依形色，
X45n0763_p0397a11║不依於空，不依地、水、火、風，乃至不依見、聞、覺、知，一切
X45n0763_p0397a12║諸想隨念皆除，亦遣除想。以一切法本來無想，念念
X45n0763_p0397a13║不生，念念不滅，亦不得隨心外念境界，後以心除心。
X45n0763_p0397a14║心若馳散，即當攝來住於正念。是正念者，當知唯心，
X45n0763_p0397a15║無外境界，即復此心亦無自相，念念不可得。
X45n0763_p0397a16║已上總明止觀二義，此單明隨順脩習止義也。然
X45n0763_p0397a17║脩止者，必依正俱靜，方此止義。苟處不靜，被境所
X45n0763_p0397a18║牽；身心不靜，與理相違。故居以靜處，其身端坐，其
X45n0763_p0397a19║心正意。端坐謂調身也，正意謂調心也。不依氣息
X45n0763_p0397a20║下，詳明調身之義，即不認四大為自身相。一切諸
X45n0763_p0397a21║想下，釋明調心之義，即不取六塵緣影為自心相。
X45n0763_p0397a22║且一身之中，所造之色，不出氣息形色；能造之色，
X45n0763_p0397a23║不過地水火風；勝義之色，不越見聞覺知。既皆不
X45n0763_p0397a24║依，則身相空矣。然諸染心，依想而立。既一切諸想，
X45n0763_p0397b01║隨念皆除，則心相空矣。由身心不空，故假觀智。既
X45n0763_p0397b02║身心皆空，觀智何加？故云亦遣除想。除想者，正是
X45n0763_p0397b03║能除妄想之智也。既云亦遣，則智相亦空矣。身心
X45n0763_p0397b04║智相，悉皆離者，以其一切法，自性本淨，無有生滅
X45n0763_p0397b05║諸念故也。既了正報身心相空，則不起遍計執性，
X45n0763_p0397b06║而又令了依報諸法，以歸圓成。故云亦不得隨心
X45n0763_p0397b07║念外境界。境界既空，心相亦無。故又云以心除心。
X45n0763_p0397b08║心若馳散下，正明除心之方便。夫心馳散，良以不
X45n0763_p0397b09║了諸法即心，故聚緣內擾，趣外奔逸。此令攝歸正
X45n0763_p0397b10║念正欲，了境唯心。苟能即法即心，則馳散奔逸，皆
X45n0763_p0397b11║合涅槃清淨妙德也。即復此心下，并唯心亦遣。如
X45n0763_p0397b12║唯識論云：為遣執心心所外寔有境故，說有唯識。
X45n0763_p0397b13║若執唯識真寔有者，如執外境，亦是法執。
X45n0763_p0397b14║若從坐起，去來進止，有所施作，於一切時，常念方便，
X45n0763_p0397b15║隨順觀察，久習淳熟，其心得住。以心住故，漸漸猛利，
X45n0763_p0397b16║隨順得入真如三昧，深伏煩惱，信心增長，速成不退。
X45n0763_p0397b17║唯除疑惑、不信、誹謗、重罪業障、我慢、懈怠，如是等人
X45n0763_p0397b18║所不能入。
X45n0763_p0397b19║已上明入定之方便，此示出定之儀則，以令四威
X45n0763_p0397b20║儀中恒得止義也。故教進止去來，凡所施作，當以
X45n0763_p0397b21║止義觀察，以令知住者行者所作所為者，當體空
X45n0763_p0397b22║寂，無有行止往來之相。既入定出定，皆得正念，從
X45n0763_p0397b23║此猛利，得入真如三昧。既真如現前，則煩惱深伏，
X45n0763_p0397b24║信心增長，自此不退，能趣道相果覺。如圓覺云：以
X45n0763_p0397c01║淨覺心，取靜為行，靜慧發生，身心客塵，從此永滅。
X45n0763_p0397c02║唯除下，簡別。不能入真如三昧者，意在返顯。欲入
X45n0763_p0397c03║真如三昧，必須勇猛精勤，晝夜六時，禮拜諸佛，誠
X45n0763_p0397c04║心懺悔，勸請隨喜迴向，恒不休廢，始能消諸惡障，
X45n0763_p0397c05║善根增長也。
X45n0763_p0397c06║復次，依是三昧故，則知法界一相。謂一切諸佛法身
X45n0763_p0397c07║與眾生身平等無二，即名一行三昧。當知真如是三
X45n0763_p0397c08║昧根本，若人脩行，漸漸能生無量三昧。
X45n0763_p0397c09║此正釋明上文隨順得入真如三昧之旨。真如者，
X45n0763_p0397c10║即是一法界大總相法門體也。依此三昧，則知法
X45n0763_p0397c11║界一相，生佛平等。既知此已，即名一行三昧。此真
X45n0763_p0397c12║如一行三昧，出生諸佛及諸佛所脩所證之法，故
X45n0763_p0397c13║目為根本。既入此根本三昧，則諸三昧自然具得。
X45n0763_p0397c14║如文殊般若經云：云何名一行三昧？佛言：法界一
X45n0763_p0397c15║相，繫緣法界，是名一行三昧。入一行三昧者，盡知
X45n0763_p0397c16║恒沙諸佛法界無差別相，乃至廣說。
X45n0763_p0397c17║或有眾生無善根力，則為諸魔、外道、鬼神之所惑亂。
X45n0763_p0397c18║若於坐中現形恐怖，或現端正男女等相，當念唯心，
X45n0763_p0397c19║境界則滅，終不煩惱。
X45n0763_p0397c20║此示三昧中所現妄境也。意令微少善根眾生，脩
X45n0763_p0397c21║習真如三昧，得離業障，善護其心，出邪慢網。故先
X45n0763_p0397c22║顯明魔業之相，以令知賊所在，方可除滅。然一切
X45n0763_p0397c23║外境，因心所招，若念唯心，境則自滅。所謂主人若
X45n0763_p0397c24║正，客不能便也。
X45n0763_p0398a01║或現天像、菩薩像，亦作如來像，相好具足。若說陀羅
X45n0763_p0398a02║尼，若說布施、持戒、忍辱、精進、禪定、智慧，或說平等，空、
X45n0763_p0398a03║無相、無願，無怨無親，無因無果，畢竟空寂，是真涅槃。
X45n0763_p0398a04║或令人知宿命過去之事，亦知未來之事，得他心智，
X45n0763_p0398a05║辯才無礙，能令眾生貪著世間名利之事。又令使人
X45n0763_p0398a06║數瞋數喜，性無常準。或多慈愛，多睡多病，其心懈怠。
X45n0763_p0398a07║或卒起精進，後便休廢，生於不信，多疑多慮。或捨本
X45n0763_p0398a08║勝行，更脩雜業。若著世事，種種牽纏，亦能使人得諸
X45n0763_p0398a09║三昧，少分相似，皆是外道所得，非真三昧。或復令人
X45n0763_p0398a10║若一日、若二日、若三日，乃至七日，住於定中，得自然
X45n0763_p0398a11║香美飲食，身心適悅，不飢不渴，使人愛著。或令人食
X45n0763_p0398a12║無分齊，乍多乍少，顏色變異。
X45n0763_p0398a13║此詳明諸魔外道鬼神之所惑亂等事。或現天像
X45n0763_p0398a14║下，明魔能現身說法以惑行人也。或令人知宿命
X45n0763_p0398a15║下，明魔能令行人得益具智以惑亂也。能令眾生
X45n0763_p0398a16║貪著下，明魔能使行人起惑造業以惱亂也。亦能
X45n0763_p0398a17║使人得諸三昧下，明魔能令行人得禪定樂以惑
X45n0763_p0398a18║亂也。或令人食無分齊下，明魔能使行人得身輕
X45n0763_p0398a19║安以惑亂也。然所現所說等事，乃脩禪者靈悟之
X45n0763_p0398a20║所招引，若悟菩提皆為浮想耳。
X45n0763_p0398a21║以是義故，行者常應智慧觀察，勿令此心墮於邪網。
X45n0763_p0398a22║當勤正念，不取不著，則能遠離是諸業障。
X45n0763_p0398a23║此詳明當念唯心境界則滅之義。諸所魔業，皆從
X45n0763_p0398a24║愚癡中生，故令以智慧觀察，則邪網自除，若炬破
X45n0763_p0398b01║暗，如湯消氷。觀察之旨，當以正念不取不著。既不
X45n0763_p0398b02║取著，即名正受。正受現前，魔業自遠。如智度論偈
X45n0763_p0398b03║云：若分別境相，即是魔羅網。不動不分別，是名為
X45n0763_p0398b04║法印。問：據前所說但是魔境，今結文中其所離
X45n0763_p0398b05║者，何故言離業障耶？答：此有二義：一則行人內有
X45n0763_p0398b06║業障故外感魔境，若內離業障則外無魔事，今就
X45n0763_p0398b07║本言故名業障；二則若墮邪網則成業障，以魔樂
X45n0763_p0398b08║生死起愛見，貪著世間名利恭敬，由是造業則成
X45n0763_p0398b09║業障，今離魔事即是離業障也。
X45n0763_p0398b10║應知外道所有三昧，皆不離見、愛、我慢之心，貪著世
X45n0763_p0398b11║間名利恭敬故。真如三昧者，不住見相，不住得相，乃
X45n0763_p0398b12║至出定亦無懈慢，所有煩惱漸漸微薄。若諸凡夫不
X45n0763_p0398b13║習此三昧法，得入如來種性，無有是處。以脩世間諸
X45n0763_p0398b14║禪三昧，多起味著，依於我見，繫屬三界，與外道共；若
X45n0763_p0398b15║離善知識所護，則起外道見故。
X45n0763_p0398b16║此正簡別邪正三昧，使行人決擇而入也。外道雖
X45n0763_p0398b17║入三昧，不了唯心之理，故見心外有法，所以不能
X45n0763_p0398b18║離見愛我慢，魔業受盡，終墮沉淪。真如三昧者，了
X45n0763_p0398b19║境即心，入無所入，出無所出，故入定時，不住定中
X45n0763_p0398b20║所見殊勝之相，亦不住定中所得安樂之相，乃至
X45n0763_p0398b21║出定，猶同住定，故無懈慢，所以煩惱漸消，善行增
X45n0763_p0398b22║長。若諸凡夫下，勉進行人，必以真如三昧而脩習
X45n0763_p0398b23║也。以脩世間諸禪定下，戒勉行人，不遭岐逕，而使
X45n0763_p0398b24║終歸正覺也。
X45n0763_p0398c01║復次，精勤專心脩學此三昧者，現世當得十種利益。
X45n0763_p0398c02║云何為十？一者、常為十方諸佛菩薩之所護念；二者、
X45n0763_p0398c03║不為諸魔惡鬼所能恐怖；三者、不為九十五種外道
X45n0763_p0398c04║鬼神之所惑亂；四者、遠離誹謗甚深之法，重罪業障
X45n0763_p0398c05║漸漸微薄；五者、滅一切疑諸惡覺觀；六者、於諸如來
X45n0763_p0398c06║境界信得增長；七者、遠離憂悔，於生死中勇猛不怯；
X45n0763_p0398c07║八者、其心柔和，捨於憍慢，不為他人所惱；九者、雖未
X45n0763_p0398c08║得定，於一切時、一切境界處，則能減損煩惱，不樂世
X45n0763_p0398c09║間；十者、若得三昧，不為外緣一切音聲之所驚動。
X45n0763_p0398c10║由上明善根微少者，不能勤脩真如三昧，所以有
X45n0763_p0398c11║諸魔外道之所惑亂故。此示出勤脩真如三昧者，
X45n0763_p0398c12║當得十種利益，能消諸魔惡業等事，返令行人必
X45n0763_p0398c13║脩此真如三昧也。亦承上文常應智慧觀察等語。
X45n0763_p0398c14║然被諸魔恐怖，由不能勤脩此真如三昧故，不感
X45n0763_p0398c15║諸佛護念，所以有誹謗憍慢等罪。若能專念真如，
X45n0763_p0398c16║勤行脩進，則感諸佛護念。既諸佛護念，則諸魔外
X45n0763_p0398c17║道自不能入也。由不為邪見所入故，離誹謗甚深
X45n0763_p0398c18║之法。既不誹謗大乘之法故，惡覺消滅，而信得增
X45n0763_p0398c19║長也。由信增長之故，所以於生死中，勇猛不怯，捨
X45n0763_p0398c20║於憍慢等心。既捨怯弱憍慢等心故，能損減煩惱，
X45n0763_p0398c21║不著世間。由是之故，得入三昧，不為外緣一切音
X45n0763_p0398c22║聲之所驚動。問：既得三昧正受，則不受諸受，何
X45n0763_p0398c23║以獨指音聲所不能動？答：此方真教體，清淨在音
X45n0763_p0398c24║聞。欲取三摩地，寔以聞中入。故舉聲塵所不能動，
X45n0763_p0399a01║以明返聞自性。此應機而說，非獨言滅聲塵，而餘
X45n0763_p0399a02║塵不滅也。
X45n0763_p0399a03║復次，若人唯脩於止，則心沉沒，或起懈怠，不樂眾善，
X45n0763_p0399a04║遠離大悲，是故脩觀。
X45n0763_p0399a05║已上釋因緣分中五者，為示方便消惡業障竟。此
X45n0763_p0399a06║正明因緣分中六者，為示止觀對治凡夫二乘心
X45n0763_p0399a07║過故。脩習止義者，稱真空理絕諸分別，故云沉沒，
X45n0763_p0399a08║此猶似二乘取空為證也。由沉沒故遂成二失：一
X45n0763_p0399a09║懈怠不樂眾善，失自利也；二遠離大悲，失利他也。
X45n0763_p0399a10║故下文觀法如幻，起大願力遍於十方，脩行一切
X45n0763_p0399a11║諸善功德，以治自利之失；復以無量方便救拔一
X45n0763_p0399a12║切苦惱眾生，令得第一涅槃之樂，以治利他之失。
X45n0763_p0399a13║以是之故兼脩於觀。
X45n0763_p0399a14║脩習觀者，當觀一切世間有為之法，無得久停須臾
X45n0763_p0399a15║變壞，一切心行念念生滅，以是故苦。應觀過去所念
X45n0763_p0399a16║諸法恍忽如夢，應觀現在所念諸法猶如電光，應觀
X45n0763_p0399a17║未來所念諸法猶如於雲欻爾而起，應觀世間一切
X45n0763_p0399a18║有身悉皆不淨，種種穢污無一可樂。如是當念一切
X45n0763_p0399a19║眾生從無始時來，皆因無明所熏習故令心生滅，已
X45n0763_p0399a20║受一切身心大苦，現在即有無量逼迫，未來所苦亦
X45n0763_p0399a21║無分齊，難捨難離而不覺知。眾生如是，甚為可愍。
X45n0763_p0399a22║此正釋是故脩觀之旨。然脩止以除煩惱，脩觀以
X45n0763_p0399a23║除所知，故在一切法上，觀無常苦空，以明幻妄稱
X45n0763_p0399a24║相，其性真為妙覺明體。如圓覺云：以淨覺心，知覺
X45n0763_p0399b01║心性，及與根塵，皆因幻化。應觀下，詳明一切諸法
X45n0763_p0399b02║須臾變壞之義，故開三世觀察，如夢如電如雲，了
X45n0763_p0399b03║無寔體可得。復觀一切根身，腥臊交遘，膿血雜亂，
X45n0763_p0399b04║種種流溢，皆無淨相。如是觀察，總顯內身外境，悉
X45n0763_p0399b05║同幻化。如是下，正推根身種種穢污，無一可樂之
X45n0763_p0399b06║因，正發起大悲之觀也。然諸眾生，受於身心等苦
X45n0763_p0399b07║者，悉從無始已來，一念晦昧，色雜妄想，想相為身，
X45n0763_p0399b08║故招三世因果如惡。又聚行人，觀諸眾生，不自覺
X45n0763_p0399b09║知，枉入諸趣，甚為可愍，故興大悲，而救拔其苦惱
X45n0763_p0399b10║也。
X45n0763_p0399b11║作是思惟，即應勇猛立大誓願：願令我心離分別故，
X45n0763_p0399b12║遍於十方脩行一切諸善功德，盡其未來以無量方
X45n0763_p0399b13║便救拔一切苦惱眾生，令得涅槃第一義樂。以起如
X45n0763_p0399b14║是願故，於一切時、一切處所有眾善，隨己堪能，不捨
X45n0763_p0399b15║脩學，心無懈怠。惟除坐時專念於止，若餘一切悉當
X45n0763_p0399b16║觀察應作、不應作，若行、若住、若臥、若起，皆應止觀俱
X45n0763_p0399b17║行。所謂雖念諸法自性不生，而復即念因緣和合善
X45n0763_p0399b18║惡之業、苦樂等報不失不壞；雖念因緣善惡業報，而
X45n0763_p0399b19║亦即念性不可得。
X45n0763_p0399b20║此正承上所觀而成悲願也。由觀一切法無常苦
X45n0763_p0399b21║空，故立誓願離分別心，脩諸一切無漏淨性功德，
X45n0763_p0399b22║此即前深心也。由觀一切眾生受無量等苦，故起
X45n0763_p0399b23║大悲方便，令一切有情得涅槃第一義樂，此即前
X45n0763_p0399b24║大悲心也。如圓覺云：變化諸幻而開幻眾，由起幻
X45n0763_p0399c01║故便能內發大悲輕安一切菩薩，從此起行漸次
X45n0763_p0399c02║增長。以起如是願下。正明承上悲願而行也。由立
X45n0763_p0399c03║深願大悲之故，於一切時處所有眾善能堪能任，
X45n0763_p0399c04║見諸眾生或順或逆，恒順度脫心無懈怠。唯除坐
X45n0763_p0399c05║下。乃簡別脩習止觀之義。然入定時絕諸分別、離
X45n0763_p0399c06║諸施作，故專念於止。當出定時觀法如幻，雖了法
X45n0763_p0399c07║如幻，不妨當體真空，故止觀俱行也。所謂下。正示
X45n0763_p0399c08║止觀俱行之旨。念諸法自性不生，即止也。而復即
X45n0763_p0399c09║念因緣善惡苦樂等報，即觀也。念因緣善惡等報，
X45n0763_p0399c10║即觀也。而亦即念性不可得，即止也。約非有義以
X45n0763_p0399c11║明止，約非無義以明觀，此二不二故云即也。良以
X45n0763_p0399c12║非有即是非無，故能不捨止而修觀；非無即是非
X45n0763_p0399c13║有，故能不捨觀而脩止。其中不唯止觀不二，抑亦
X45n0763_p0399c14║心境一如。謂以無緣智緣無相境，以無相境相無
X45n0763_p0399c15║緣智，境智一如唯一寔相，方名圓頓止觀真如三
X45n0763_p0399c16║昧也。
X45n0763_p0399c17║若脩止者，對治凡夫住著世間，能捨二乘怯弱之見。
X45n0763_p0399c18║若脩觀者，對治二乘不起大悲陋劣心過，遠離凡夫
X45n0763_p0399c19║不脩善根。以是義故，是止觀門共相助成，不相捨離。
X45n0763_p0399c20║若止觀不具，則無能入菩提之道。
X45n0763_p0399c21║已上廣明止觀之義，此正明對治凡夫二乘心過
X45n0763_p0399c22║也。此止觀二門俱治二過。止治二過者，正治凡夫
X45n0763_p0399c23║我執貪取世間令彼不著，兼治二乘執五陰法見
X45n0763_p0399c24║苦生怖，令了法空本自無生。觀治二過者，正治二
X45n0763_p0400a01║乘陋劣之心，令普觀眾生起於大悲，兼治凡夫懈
X45n0763_p0400a02║怠之相，令觀無常勤脩善行。以是下總結二觀也。
X45n0763_p0400a03║顯必於二觀雙脩始超凡小，方能直入無上覺道。
X45n0763_p0400a04║復次，眾生初學是法，欲求正信其心怯弱，以住於此
X45n0763_p0400a05║娑婆世界，自畏不能常值諸佛親承供養，懼謂信心
X45n0763_p0400a06║難可成就，意欲退者，當知如來有勝方便攝護信心，
X45n0763_p0400a07║謂以專意念佛因緣，隨願得生他方佛土，常見於佛
X45n0763_p0400a08║永離惡道。如脩多羅說：若人專念西方極樂世界阿
X45n0763_p0400a09║彌陀佛，所脩善根迴向願求生彼世界即得往生，常
X45n0763_p0400a10║見佛故終無有退。若觀彼佛真如法身，常勤脩習畢
X45n0763_p0400a11║竟得生，住正定故。
X45n0763_p0400a12║此正釋因緣分中七者，為示專念方便生於佛前，
X45n0763_p0400a13║必定不退信心故，因上明止觀二義以治凡小心
X45n0763_p0400a14║過。恐有不能脩習止觀者，故示念佛法門以令信
X45n0763_p0400a15║心不退。謂以專意念佛下，明中根中品生也。若觀
X45n0763_p0400a16║彼佛真如法身下，明上根上品生也。此念佛因緣
X45n0763_p0400a17║如母念子，子若念母，母子因緣不相違遠。佛念眾
X45n0763_p0400a18║生、眾生念佛，自然心開隨願往生得見於佛。然往
X45n0763_p0400a19║生之人約有三位：一如蓮花未開時，信行未滿未
X45n0763_p0400a20║名不退，但以處無退緣故稱不退。二信位滿足已
X45n0763_p0400a21║去，華開見佛入十住位，得少見法身住正定位也。
X45n0763_p0400a22║三者三賢位滿入初地已去，證遍滿法身生無邊
X45n0763_p0400a23║佛土。此中畢竟等是後二位，以其下品下生者，不
X45n0763_p0400a24║能觀佛法身故。
X45n0763_p0400b01║已說脩行信心分，次說勸脩利益分。如是摩訶衍諸
X45n0763_p0400b02║佛秘藏，我已總說。若有眾生欲於如來甚深境界得
X45n0763_p0400b03║生正信，遠離誹謗入大乘道，當持此論思量脩習，究
X45n0763_p0400b04║竟能至無上之道。
X45n0763_p0400b05║此正流通分也。亦釋因緣分中八者，為示利益勸
X45n0763_p0400b06║脩行故。如是摩訶衍下，牒起正宗之義。若有眾生
X45n0763_p0400b07║下，正明勸脩以顯利益也。
X45n0763_p0400b08║若人聞是法已不生怯弱，當知此人定紹佛種，必為
X45n0763_p0400b09║諸佛之所授記。假使有人能化三千大千世界滿中
X45n0763_p0400b10║眾生令行十善，不如一人於一食頃正思此法，過前
X45n0763_p0400b11║功德不可為喻。復次，若人受持此論觀察脩行，若一
X45n0763_p0400b12║日一夜所有功德，無量無邊不可得說。假令十方一
X45n0763_p0400b13║切諸佛，各於無量無邊阿僧祇劫，歎其功德亦不能
X45n0763_p0400b14║盡。何以故？謂法性功德無有盡故，此人功德亦復如
X45n0763_p0400b15║是無有邊際。其有眾生於此論中毀謗不信，所獲罪
X45n0763_p0400b16║報經無量劫受大苦惱。是故眾生但應仰信不應毀
X45n0763_p0400b17║謗，以深自害亦害他人，斷絕一切三寶之種，以一切
X45n0763_p0400b18║如來皆依此法得涅槃故，一切菩薩因之脩行得入
X45n0763_p0400b19║佛智故。
X45n0763_p0400b20║此明信與不信，較量罪福，正使眾生受持也。以此
X45n0763_p0400b21║法性不可思議，若稱此法而脩者，故得功德亦不
X45n0763_p0400b22║可思議。誹謗此法者，亦稱性獲其罪報，故無量億
X45n0763_p0400b23║劫受大苦惱。如金剛云：是經義不可思議，果報亦
X45n0763_p0400b24║不可思議。是故下。戒勉生信，遠離誹謗。以一切因
X45n0763_p0400c01║人果人，皆依此法而得究竟。故誹謗者，斷絕三寶
X45n0763_p0400c02║之種，終無見佛聞法之期也。
X45n0763_p0400c03║當知過去菩薩已依此法得成淨信，現在菩薩今依
X45n0763_p0400c04║此法得成淨信，未來菩薩當依此法得成淨信，是故
X45n0763_p0400c05║眾生應勤脩學。
X45n0763_p0400c06║此正明一切菩薩因之脩行得入佛智之義，正勉
X45n0763_p0400c07║眾生依此而脩也。如心經云：菩提薩埵依般若波
X45n0763_p0400c08║羅蜜多故，心無罣礙，無有恐怖，遠離顛倒夢想，究
X45n0763_p0400c09║竟涅槃，乃至能除一切苦，真寔不虗。
X45n0763_p0400c10║諸佛甚深廣大義，我今隨順總持說，迴此功德如法
X45n0763_p0400c11║性，普利一切眾生界。
X45n0763_p0400c12║此總結一論之意也。初句結義，次句結文，後二句
X45n0763_p0400c13║結造論之本致也。又前二句結因緣立義，解釋脩
X45n0763_p0400c14║行信心四分，後二句結勸脩利益分也。總見得解
X45n0763_p0400c15║釋如來根本之義，使眾生離一切苦，得究竟樂，不
X45n0763_p0400c16║求世間名利恭敬故。
X45n0763_p0400c17║
X45n0763_p0400c18║大乘起信論捷要卷下（終）
X45n0763_p0400c19║
X45n0763_p0400c20║
X45n0763_p0400c21║
X45n0763_p0400c22║
X45n0763_p0400c23║
X45n0763_p0400c24║
X45n0763_p0401a01║
X45n0763_p0401a02║
X45n0763_p0401a03║No. 763-C
X45n0763_p0401a04║ 後䟦
X45n0763_p0401a05║
X45n0763_p0401a06║斯論醫一切眾生心要，少文而攝多義。自諦師翻譯
X45n0763_p0401a07║以來，雖經幾解，若論提網挈領，符文釋義者，惟鴈門
X45n0763_p0401a08║師斯解寔捷要焉。予辛酉秋，問法匡山石生和尚，得
X45n0763_p0401a09║是解，究其義，一一明白，不忍釋卷，抽資叶眾，重刻以
X45n0763_p0401a10║廣其傳，冀見聞者了却生滅真如，證如來根本，庶上
X45n0763_p0401a11║不負馬鳴菩薩一片執心，次不負雁門老師一時註
X45n0763_p0401a12║釋之意。後學弟子達元真智䟦