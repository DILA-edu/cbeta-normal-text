X45n0765_p0443b01║
X45n0765_p0443b02║
X45n0765_p0443b03║
X45n0765_p0443b04║No. 765-A
X45n0765_p0443b05║ 起信論疏略序
X45n0765_p0443b06║
X45n0765_p0443b07║一心印萬法，萬法攝一心，故一多無礙，生佛不二，而
X45n0765_p0443b08║尚匪筆墨之所形容焉。蓋摽月者可假指，渡海者非
X45n0765_p0443b09║無筏，所以一切聖賢知娑婆教體，乘音聲輪，以如幻
X45n0765_p0443b10║三昧談摩訶衍，乃經乃論，沄沄然興焉。積而成大藏，
X45n0765_p0443b11║靡踰詮一心也。中印度馬鳴大士應婆伽之懸讖，倒
X45n0765_p0443b12║波旬之赤幡，推本實相，作為斯論，所謂開二門於一
X45n0765_p0443b13║心，眾典之要，一以貫之，不亦宜哉！梁承聖年，中三藏
X45n0765_p0443b14║真諦譯成一卷，今此譯是也。論文幽邃，雖高師碩德
X45n0765_p0443b15║猶難之，故訓[言*故]之家無慮不多矣。方今其傳者，疏無
X45n0765_p0443b16║核於賢首，記無博於長水，蓋垂千載，亦復無媿焉。近
X45n0765_p0443b17║明憨山大師撮精要於二家，參互後譯，發明隱微，間
X45n0765_p0443b18║出一言，冷冷喚醒，使學者優柔反覆，是憨師之用心
X45n0765_p0443b19║勤哉！餘友龍湫，每有禪寂之餘，栖心乎竺墳，適得憨
X45n0765_p0443b20║師之疏略，以為奇秘也。今歲丙午夏，餘客自東尾，避
X45n0765_p0443c01║暑於智山白鷺水，嘗見龍之帳中，別無餘長，唯疏略
X45n0765_p0443c02║一篇而已。龍既謂余曰：吾得此疏，蓋亦有年，言不繁，
X45n0765_p0443c03║理已穩，尤便於初學。乃授梓人，廣布海內，請子為之
X45n0765_p0443c04║序。余曰：於戱！叔末之弊，人才益謭，書籍益多，雖戶誦
X45n0765_p0443c05║家說，靡得而通焉。負笈之士，病諸且起，信一論也。賢
X45n0765_p0443c06║首、長水二家，窮源盡委，無復餘蘊也。以此疏略，監諸
X45n0765_p0443c07║二家，存什一於千百，恐人以為有遺漏乎？龍師曰：吁！
X45n0765_p0443c08║否！若子之言，憨師此疏，無益於學者耶？刪繁從略，此
X45n0765_p0443c09║疏之所以興也。今之人力淺才謭，無以通貫者，非書
X45n0765_p0443c10║籍之過矣。面牆之徒，肹蠁競馳，謾執性癈書，是效少
X45n0765_p0443c11║林遣著之顰，取大方無礙之笑者也。蓋雖焚青龍之
X45n0765_p0443c12║新疏，無白馬之舊䭾，則法何仗傳哉？子思之乎？余立
X45n0765_p0443c13║癈卷，唯唯退，遂出書林壽木，繕刻三閱月竣。既而又
X45n0765_p0443c14║請余之言。顧龍師之言也，雖出一時之言，確然不可
X45n0765_p0443c15║闕。蓋讀此疏，莫以略為不足，以前一言記徧端矣。
X45n0765_p0443c16║時寬文丙午仲秋日東尾沙門覃思熏沐合十書于
X45n0765_p0443c17║般若山空諦室
X45n0765_p0443c18║
X45n0765_p0443c19║
X45n0765_p0443c20║
X45n0765_p0444a01║
X45n0765_p0444a02║
X45n0765_p0444a03║
X45n0765_p0444a04║
X45n0765_p0444a05║
X45n0765_p0444a06║
X45n0765_p0444a07║
X45n0765_p0444a08║
X45n0765_p0444a09║No. 765
X45n0765_p0444a10║大乘起信論疏略卷上
X45n0765_p0444a11║
X45n0765_p0444a12║此論之題目，乃一論之綱宗也。言大乘起信者，為
X45n0765_p0444a13║欲發起大乘正信故。言大乘者，即所信之法體。所
X45n0765_p0444a14║言法者，謂眾生心。是心即攝一切世間、出世間法，
X45n0765_p0444a15║具有體、相、用三大之義故。乘者，運載之義。謂諸佛
X45n0765_p0444a16║乘此而證菩提、般涅槃，菩薩乘此而趣果海，眾生
X45n0765_p0444a17║乘之而輪轉生死。以此心是一切聖、凡、迷、悟、因、果
X45n0765_p0444a18║之總相故。故下文云：即一法界大，總相法門體。今
X45n0765_p0444a19║欲諦信此心即是大乘，正解不謬，故云大乘起信。
X45n0765_p0444a20║以佛入滅六百年中，小乘心外取法，不信唯心，多
X45n0765_p0444b01║起諍論，外道邪見，破壞正法。故論主興悲，特造此
X45n0765_p0444b02║論。故下因緣云：為欲除疑，捨邪執故，以疑與信友。
X45n0765_p0444b03║今信此心，則疑自除矣。論者，決擇是非，發明正理，
X45n0765_p0444b04║揀非經、律，故以論名。賢首本疏精詳，但科叚少隔，
X45n0765_p0444b05║故刪繁從略。間會記義，不別出文，貴成一貫，故云
X45n0765_p0444b06║疏略。
X45n0765_p0444b07║馬鳴菩薩造
X45n0765_p0444b08║此造論人也。馬鳴者，以此菩薩初生之時，感群馬
X45n0765_p0444b09║悲鳴，故以為名。及說法時，諸馬聞之，亦皆悲鳴。疏
X45n0765_p0444b10║引摩訶摩耶經云：如來滅後六百歲已，諸外道等，
X45n0765_p0444b11║邪見競興，毀滅佛法。有一比丘，名曰馬鳴，善說法
X45n0765_p0444b12║要，降伏一切諸外道輩。
X45n0765_p0444b13║真諦三藏譯
X45n0765_p0444b14║此譯人名也。論有二譯：一西印土優禪尼國沙門
X45n0765_p0444b15║波羅末陀，此云真諦，梁元帝承聖三年，於衡州建
X45n0765_p0444b16║興寺譯成，一卷二十四紙。一于闐國沙門實叉難
X45n0765_p0444b17║陀，此云喜學，大周則天時，於東都佛授記寺譯成，
X45n0765_p0444b18║兩卷亦二十四紙。今行前譯。
X45n0765_p0444b19║西京太原寺沙門法藏造疏
X45n0765_p0444b20║明南嶽沙門　　德清纂略
X45n0765_p0444c01║將著論文，先歸敬述意。後述正論文。且初。
X45n0765_p0444c02║歸命盡十方。
X45n0765_p0444c03║將造斯論，先須歸命三寶，請求加被。所以然者，以
X45n0765_p0444c04║造論釋經，經乃佛說，佛智甚深，非情可測，故請三
X45n0765_p0444c05║寶威力加被攝受，故使論義印契佛心。且示法有
X45n0765_p0444c06║所宗，以三寶是所宗依，故今云歸命，乃能皈之心
X45n0765_p0444c07║也。欲入法性，先忘我相，命以統攝六根，今以命歸，
X45n0765_p0444c08║則身心俱亡，能歸之至也。十方乃所歸分際，意謂
X45n0765_p0444c09║所著論義，乃法界之宗，故須皈命盡十方之三寶，
X45n0765_p0444c10║以心無分限，故境亦無量也。
X45n0765_p0444c11║最勝業徧知，色無礙自在，救世大悲者。
X45n0765_p0444c12║此歸佛寶也。佛以三輪應物，今所歸三輪皆最上
X45n0765_p0444c13║殊勝者，意顯非應化身，乃從法垂報之身也。徧知，
X45n0765_p0444c14║意業最勝也。凡夫不知，外道邪知，聲聞偏知，菩薩
X45n0765_p0444c15║分知，唯佛徧知。以實智證理，理無不徹；權智鑒機，
X45n0765_p0444c16║機無不宜，故色無礙。自在，身業最勝也。華嚴佛有
X45n0765_p0444c17║無量相，相有無量好，根根圓融，周徧自在。又十身
X45n0765_p0444c18║歷然，無壞無雜，故救世。大悲者，語業最勝也。佛以
X45n0765_p0444c19║音聲輪應機說法，世乃眾生世間所救之處，大悲
X45n0765_p0444c20║能救之心。萬德之中，如來唯用大悲為力。故者，指
X45n0765_p0445a01║歸其人也。
X45n0765_p0445a02║及彼身體相，法性真如海，無量功德藏。
X45n0765_p0445a03║此歸法寶也。及者，謂不但歸佛，亦歸法也。彼身，指
X45n0765_p0445a04║上佛也。佛以法為身，謂真如所流教法，即是法身
X45n0765_p0445a05║常住，以此中已有如來全身故。意顯此法，即佛之
X45n0765_p0445a06║體相，本無二故。法性真如海，正指法體也。謂真如
X45n0765_p0445a07║法性，即法身真體，徧與一切染淨諸法為體性故。
X45n0765_p0445a08║以隨緣不變，不變隨緣故。喻如海遇風起，諸波浪
X45n0765_p0445a09║濕，性無二故。如來藏中，含攝眾德，故云功德藏。
X45n0765_p0445a10║如實修行等。
X45n0765_p0445a11║此歸僧寶也。僧通凡聖，聖通大小，如實修行，乃地
X45n0765_p0445a12║上菩薩也。據後譯云無邊德藏僧，勤求正覺者，則
X45n0765_p0445a13║上句歎德，人能攝德，故名為藏。
X45n0765_p0445a14║下述造論意。
X45n0765_p0445a15║為欲令眾生，除疑捨邪執，起大乘正信，佛種不斷故。
X45n0765_p0445a16║此述造論意也。法不虛設，必有所為。今有四意：一、
X45n0765_p0445a17║以二乘不信唯心故，顯示正義，令除疑惑；二、以外
X45n0765_p0445a18║道邪執故，對治邪執，令捨邪見；三、以修行者未起
X45n0765_p0445a19║正行故，分別發趣道相，令起正信，以為行本；四、為
X45n0765_p0445a20║使信成滿，入住不退，堪受佛果，故云佛種不斷。為
X45n0765_p0445b01║此多意，所以造論。
X45n0765_p0445b02║下正述論文。
X45n0765_p0445b03║論曰：有法能起摩訶衍信根，是故應說。
X45n0765_p0445b04║首標論者，揀異經律非佛親說。法者即論所依宗
X45n0765_p0445b05║本，謂一心法具二門三大義，故正示所宗。摩訶衍
X45n0765_p0445b06║此云大乘，謂所宗心法即是大乘，能信此心為大
X45n0765_p0445b07║乘根本，有此勝益是故須說。
X45n0765_p0445b08║說有五分。云何為五？一者、因緣分；二者、立義分；三者、
X45n0765_p0445b09║解釋分；四者、修行信心分；五者、勸修利益分。
X45n0765_p0445b10║此標製作之規也。分章析義，故名為分。將述此論，
X45n0765_p0445b11║先立五分以為次第。法不孤起，必有因由，故首因
X45n0765_p0445b12║緣。由致既興，必標宗本，故次立義。宗本修然，非釋
X45n0765_p0445b13║不解，故次解釋。既解法義，非行不階，故次修行信
X45n0765_p0445b14║心。解行雖陳，鈍根懈進，故次勸修。此一論之大節
X45n0765_p0445b15║也。
X45n0765_p0445b16║下列釋因緣分。
X45n0765_p0445b17║初說因緣分。問曰：有何因緣而造此論？答曰：是因緣
X45n0765_p0445b18║有八種。云何為八？
X45n0765_p0445b19║徵釋因緣，略有八種：
X45n0765_p0445b20║一者、因緣總相，所謂為令眾生離一切苦，得究竟樂，
X45n0765_p0445c01║非求世間名利恭敬故。
X45n0765_p0445c02║此八因緣中，第一總相與一論為發起之由故。以
X45n0765_p0445c03║凡夫外道迷此一心，以招苦苦、壞苦、行苦、分叚生
X45n0765_p0445c04║死之苦。二乘菩薩尚有變易生死之苦，謂佛證得
X45n0765_p0445c05║菩提覺法樂、涅槃寂靜樂。今為令眾生離苦得樂，
X45n0765_p0445c06║非求世間名利恭敬故。
X45n0765_p0445c07║二者、為欲解釋如來根本之義，令諸眾生正解不謬
X45n0765_p0445c08║故。
X45n0765_p0445c09║此與立義分及解釋分中，顯示正義，對治邪執，作
X45n0765_p0445c10║發起因緣也。以彼文中說，依一心法，有二種門，各
X45n0765_p0445c11║攝一切法，即是如來所說法門之根本。又生滅門
X45n0765_p0445c12║中，本覺名如，始覺名來，始本不二，名曰如來。今以
X45n0765_p0445c13║如來依此心成，故名此心為如來根本之義。具釋
X45n0765_p0445c14║此義，令地前三賢，比觀相應，故云正解，即顯示正
X45n0765_p0445c15║義也。比觀離倒，故名不謬，即對治邪執也。
X45n0765_p0445c16║三者、為令善根成熟眾生，於摩訶衍法堪任不退信
X45n0765_p0445c17║心故。
X45n0765_p0445c18║此即下。分別發趣道相也。以彼文云：令利根者發
X45n0765_p0445c19║決定信進趣大道，堪任住於不退信故。此當十信
X45n0765_p0445c20║終心自分滿足，故云成熟進入住正定聚中，使前
X45n0765_p0446a01║信心堪任不退。
X45n0765_p0446a02║四者、為令善根微少眾生修習信心故。
X45n0765_p0446a03║即下修行信心分，初四種信心及四種修行也。以
X45n0765_p0446a04║彼文云令信未滿者，修行信心使滿足故，以信未
X45n0765_p0446a05║滿故云微少，令進向滿故云修習信心也。
X45n0765_p0446a06║五者、為示方便，消惡業障，善護其心，遠離癡慢，出邪
X45n0765_p0446a07║網故。
X45n0765_p0446a08║此中根劣易退，賴多方便，故有四也。四中前三為
X45n0765_p0446a09║下中上三品，後一策以勸修，今當初下品也。即下
X45n0765_p0446a10║修行信心中第四修行末文云：令業重惑多者，善
X45n0765_p0446a11║根難發，眾生以禮懺等方便消惡業障，障輕故內
X45n0765_p0446a12║離頑嚚癡慢，外出邪魔骨網。
X45n0765_p0446a13║六者、為示修習止觀，對治凡夫、二乘心過故。
X45n0765_p0446a14║當中品也。即下第五、修習止觀門。文中雙明止觀，
X45n0765_p0446a15║遣凡小二執，故云對治也。
X45n0765_p0446a16║七者、為示專念方便生於佛前，必定不退信心故。
X45n0765_p0446a17║當上品也。即下修行信心末勸生淨土門等，文云
X45n0765_p0446a18║舉勝方便令彼觀解分得相應眾生，恐後報遷遇
X45n0765_p0446a19║緣成退，故令往生淨土成不退也。
X45n0765_p0446a20║八者、為示利益勸修行故。
X45n0765_p0446b01║即下。勸修利益分也。文云舉彼損益勸令修捨，即
X45n0765_p0446b02║總策成前諸行也。
X45n0765_p0446b03║有如是等因緣，所以造論。問曰：修多羅中具有此法，
X45n0765_p0446b04║何須重說？答曰：修多羅中雖有此法，以眾生根行不
X45n0765_p0446b05║等，受解緣別。所謂如來在世，眾生利根，能說之人色
X45n0765_p0446b06║心業勝，圓音一演，異類等解，則不須論。
X45n0765_p0446b07║此下難明須論不須論也。此言當正法時，佛現住
X45n0765_p0446b08║世，以有如來親為說法，故不須論也。色心圓音，即
X45n0765_p0446b09║佛三業殊勝一音。圓音有二義：華嚴經云：如來於
X45n0765_p0446b10║一語言中，演說無邊契經海。如來同一切音，故云
X45n0765_p0446b11║圓音。又云：一切眾生語言法，一言演說盡無餘。以
X45n0765_p0446b12║一切音即一音，一音即一切音，一一語言徧窮生
X45n0765_p0446b13║界，而其音韻恒不雜亂。若音不徧，則是音非圓；若
X45n0765_p0446b14║音徧而無韻曲，則是圓非音。今不壞曲而等徧，不
X45n0765_p0446b15║動徧而差韻，此是如來圓音，非是心識思量境界。
X45n0765_p0446b16║若如來滅後，或有眾生能以自力廣聞而取解者。
X45n0765_p0446b17║聞廣經文，得解佛意，不須他論，故云自力。此具文
X45n0765_p0446b18║持、義持。
X45n0765_p0446b19║或有眾生亦以自力少聞而多解者。
X45n0765_p0446b20║亦以自力尋略經文，而能深解佛意，故亦不須論
X45n0765_p0446c01║此有義持、無文持。
X45n0765_p0446c02║或有眾生無自心力，因於廣論而得解者。
X45n0765_p0446c03║此但依經文不能解意，因他廣論而得解了，故云
X45n0765_p0446c04║無自心力。此有文持，無義持。
X45n0765_p0446c05║自有眾生，復以廣論文多，為煩心樂，總持少文而攝
X45n0765_p0446c06║多義，能取解者。
X45n0765_p0446c07║此明當機也，不須廣論。有二義：一、根利不假，二、心
X45n0765_p0446c08║煩不耐。
X45n0765_p0446c09║如是此論，為欲總攝如來廣大深法無邊義故，應說
X45n0765_p0446c10║此論。
X45n0765_p0446c11║此明論義深廣也。以一心法為一法界大總相法
X45n0765_p0446c12║門，體徹法界源故云深，攝法無邊故云廣。深者如
X45n0765_p0446c13║理智，廣者如量智。
X45n0765_p0446c14║已說因緣分，次說立義分。摩訶衍者，總說有二種。云
X45n0765_p0446c15║何為二？一者法，二者義。
X45n0765_p0446c16║此標立義分也。法者，出大乘體，即宗本法也。大位
X45n0765_p0446c17║在因通於染淨，在果唯取於淨。義者，辨大乘名義。
X45n0765_p0446c18║何故此心是大乘耶？謂此心具三大義，故名為大；
X45n0765_p0446c19║有二運轉，故名為乘。是故先顯法體，後釋義理。
X45n0765_p0446c20║所言法者，謂眾生心，是心則攝一切世間、出世間法，
X45n0765_p0447a01║依於此心顯示摩訶衍義。
X45n0765_p0447a02║此標宗顯義也。出其法體。言眾生心者，謂如來藏
X45n0765_p0447a03║心，具和合、不和合二門。以在眾生位，就隨染故，得
X45n0765_p0447a04║具二門；若在佛地，則無和合義。以始覺同本，唯一
X45n0765_p0447a05║真如，以此心體相無礙，染淨同依，隨流返流，唯轉
X45n0765_p0447a06║此心。故隨染不覺，則攝世間法；約不變之本覺，於
X45n0765_p0447a07║返流之始覺，則攝出世間法。此猶約生滅門辨。若
X45n0765_p0447a08║約真如門，則融鎔含攝，染淨不殊。依此一心宗本
X45n0765_p0447a09║法上，顯示大乘三大之義，故名此心以為法也。
X45n0765_p0447a10║何以故？
X45n0765_p0447a11║此徵明法義也。徵有二意：一、心通染淨，大乘唯淨，
X45n0765_p0447a12║如何此心能顯彼義？二、心法是一，大乘義廣，如何
X45n0765_p0447a13║一心能示彼義？下釋義中，以心含染淨故能顯大
X45n0765_p0447a14║乘，心具三大故能顯乘義。
X45n0765_p0447a15║是心真如相，即示摩訶衍體故；是心生滅因緣相，能
X45n0765_p0447a16║示摩訶衍自體、相、用故。
X45n0765_p0447a17║此標舉二門，為起下文張本也。舉真如門起下，即
X45n0765_p0447a18║是一法界等文。真如相起下，復次，真如者，依言說
X45n0765_p0447a19║分別等文。此相者，是義相即性也。舉生滅門起下，
X45n0765_p0447a20║依如來藏有生滅心等文。生滅者，隨熏變動也。因
X45n0765_p0447b01║緣者，生滅緣由，起下復次，生滅因緣等文。相者，生
X45n0765_p0447b02║滅之狀，起下復次，生滅相者等文。真如門中云即
X45n0765_p0447b03║示者，以與彼所顯詮旨不別，故云即示。以是不起，
X45n0765_p0447b04║故唯示體。生滅門中云能示者，以染淨既異，詮旨
X45n0765_p0447b05║又分，能所不同，故不云即而云能。此中體謂生滅
X45n0765_p0447b06║門中本覺之義，是生滅之自體，以是生滅之因故。
X45n0765_p0447b07║故下釋生滅文，具顯所示三大之義。以真如是不
X45n0765_p0447b08║起門，故唯直示體。生滅是起動門，起含不起，故具
X45n0765_p0447b09║示三大之義。
X45n0765_p0447b10║上示法。下示義。
X45n0765_p0447b11║所言義者，則有三種。云何為三？一者、體大，謂一切法
X45n0765_p0447b12║真如平等不增減故；二者、相大，謂如來藏具足無量
X45n0765_p0447b13║性功德故；三者、用大，能生一切世間、出世間善因果
X45n0765_p0447b14║故。
X45n0765_p0447b15║此標列義門，以起下復次真如自體相者等文也。
X45n0765_p0447b16║言體大者，真性深廣，凡聖染淨皆以為依，故受大
X45n0765_p0447b17║名，以真如是一切法平等體故。不增減者，謂隨流
X45n0765_p0447b18║加染不增、缺淨不減，返流除染不減、加淨不增，染
X45n0765_p0447b19║淨之所不虧、始終之所不易故。相大者，即二種如
X45n0765_p0447b20║來藏中不空之義，以不異體之相故云性德。用大
X45n0765_p0447c01║者，謂隨染業行。然此用大是報化二身麤細之用，
X45n0765_p0447c02║令諸眾生始成世善、終成出世善也。
X45n0765_p0447c03║上釋大。下釋乘。
X45n0765_p0447c04║一切諸佛本所乘故；一切菩薩皆乘此法到如來地
X45n0765_p0447c05║故。
X45n0765_p0447c06║此釋乘也。諸佛者，標果望因以解乘也。菩薩者，舉
X45n0765_p0447c07║因望果以成運也。始覺之智是能乘，本覺之理為
X45n0765_p0447c08║所乘，故攝論云：乘大性故，名為大乘。
X45n0765_p0447c09║已說立義分，次說解釋分。
X45n0765_p0447c10║此結前生後也。
X45n0765_p0447c11║解釋有三種。云何為三？一者、顕示正義；二者、對治邪
X45n0765_p0447c12║執；三者、分別法趣道相。
X45n0765_p0447c13║此標列釋名也。顯示者，正釋所立大乘法義。對治
X45n0765_p0447c14║者，既明正體須遣異計。發趣者，趣正理之階降也。
X45n0765_p0447c15║列此三名，即下正宗一分有此三叚，依義解釋。
X45n0765_p0447c16║且初顯正義。
X45n0765_p0447c17║顯示正義者，依一心法有二種門。云何為二？一者、心
X45n0765_p0447c18║真如門，二者、心生滅門。
X45n0765_p0447c19║此標宗本，釋上立義分中，眾生心攝一切等也。謂
X45n0765_p0447c20║如來藏含於二義：一、約體絕相義，即真如門。謂非
X45n0765_p0448a01║染淨生滅，不動不轉，平等一味，性無差別，眾生即
X45n0765_p0448a02║涅槃，不待滅也。二、隨緣起滅義，即生滅門。謂隨熏
X45n0765_p0448a03║轉動，成於染淨，染淨雖成，性恒不動，正由不動能
X45n0765_p0448a04║成染淨，是故不動亦在動門。即下文識中本覺，及
X45n0765_p0448a05║上文生滅門中自體是也。故楞伽云：如來藏名阿
X45n0765_p0448a06║賴識，而與無明七識共俱，如大海波，常無斷絕等，
X45n0765_p0448a07║並約生滅門說也。然此二門，舉體通融，體相莫二，
X45n0765_p0448a08║此無二處，諸法中實，不同虛空，性自神解，故云一
X45n0765_p0448a09║心。
X45n0765_p0448a10║是二種門，皆各總攝一切法。
X45n0765_p0448a11║此結釋二門也。上立義分中直云攝，今釋中云各
X45n0765_p0448a12║總攝者，以一心含通別二門故，今分通別又各攝
X45n0765_p0448a13║故。以真如門是染淨通相，通相之外無別染淨，故
X45n0765_p0448a14║得總攝一切諸法。生滅門者別顯染淨，染淨之法
X45n0765_p0448a15║無所不該，故亦總攝一切諸法。通別雖殊齊無所
X45n0765_p0448a16║遺，故云各攝。又以此即是真如隨緣和合變作諸
X45n0765_p0448a17║法，諸法即無異體，還攝真如門也。以此二門齊攝
X45n0765_p0448a18║不二，故得說為一心也。問：二門既齊攝者，何故真
X45n0765_p0448a19║如門中唯示體，生滅門中具顯三大耶？答：真如是
X45n0765_p0448a20║泯相顯實門，不壞相而即泯，故得攝於生滅。以泯
X45n0765_p0448b01║相故而相不存，但攝體也。生滅是攬理成事門，不
X45n0765_p0448b02║壞理而成事，故得攝於真如。以成事而理不失，故
X45n0765_p0448b03║具三大義也。以生滅起必賴於真，故攬理理不失。
X45n0765_p0448b04║真如未必藉生滅，故泯相相不存。相不存故唯示
X45n0765_p0448b05║體，理不失故示於三大。是故攝義是齊示義別也。
X45n0765_p0448b06║此義云何？以是二門不相離故。
X45n0765_p0448b07║此結二門義也。責義云：若二門各別，不可相從；若
X45n0765_p0448b08║本唯一心，未容影攝。答云：以體不相離故，如金莊
X45n0765_p0448b09║嚴具。思之可見。
X45n0765_p0448b10║下別辨二門。初真如門分二義：初顯體離言，
X45n0765_p0448b11║以明觀智境。二、依言辨德以明生信境。且初
X45n0765_p0448b12║顯離言。
X45n0765_p0448b13║心真如者，即是一法界大總相法門體，所謂心性不
X45n0765_p0448b14║生不滅。
X45n0765_p0448b15║此標釋真如門也。顯體離言，釋上立義分中真如
X45n0765_p0448b16║義也。即無二真心為一法界，此非筭數之一，謂如
X45n0765_p0448b17║理虛融平等不二故稱為一，依生聖法故云法界。
X45n0765_p0448b18║中邊論云：法界者，聖法因義。總相法門者，二門之
X45n0765_p0448b19║中不取別相但取總相，然亦該收別盡，故云大也。
X45n0765_p0448b20║此一法界生滅真如皆舉全體，故云體也。軌生物
X45n0765_p0448c01║解故曰法，聖智通遊故云門。不生不滅者，釋上法
X45n0765_p0448c02║體隨妄不生、約治不滅，又修起不生、處染不滅。
X45n0765_p0448c03║一切諸法唯依妄念而有差別，若離心念則無一切
X45n0765_p0448c04║境界之相。
X45n0765_p0448c05║此釋上不生滅之所以也。妄執者云：現見諸法差
X45n0765_p0448c06║別遷流，何言性無生滅？釋云：差別相者，是汝徧計
X45n0765_p0448c07║妄情所作，本來無實，如依病眼妄見空華。疑者又
X45n0765_p0448c08║云：以何得知從妄念生？釋云：以諸聖人離妄念故，
X45n0765_p0448c09║既無此境，即驗此境定從妄生。
X45n0765_p0448c10║是故一切法從本已來，離言說相，離名字相，離心緣
X45n0765_p0448c11║相，畢竟平等，無有變異，不可破壞，唯是一心，故名真
X45n0765_p0448c12║如。
X45n0765_p0448c13║此覈真如得名也。由一切法離念，則無境界之相，
X45n0765_p0448c14║故皆即真如也。非音聲之所說，故離言說相。非文
X45n0765_p0448c15║句之所詮，故離名字相。此二句，言語路絕，非聞慧
X45n0765_p0448c16║境也。心行處滅，故離心緣相，非思慧境也。以離妄
X45n0765_p0448c17║名真，離異名如。畢竟下三句，以離世間，非修慧境
X45n0765_p0448c18║也。平等者，雖徧通染淨，而性恒無二也。所以得無
X45n0765_p0448c19║二者，以在緣時，始終不改。所以在緣不改者，以不
X45n0765_p0448c20║同有為可破壞故。此則在染不破，治道不壞。一心
X45n0765_p0449a01║者，結歸法體。真如者，依義立名。
X45n0765_p0449a02║以一切言說假名無實，但隨忘念不可得故，言真如
X45n0765_p0449a03║者亦無有相。
X45n0765_p0449a04║此釋上離緣以雙遣名相也。離言說相者，以言教
X45n0765_p0449a05║非實，不可如言取也。但隨下。釋成無實所以也。疑
X45n0765_p0449a06║云：既云離名字相，何故復立此真如名？此自語相
X45n0765_p0449a07║違也。故今釋遣假名非實，不相違也。不但離名，而
X45n0765_p0449a08║亦離相，以名依相立，但是徧計所執。故楞伽云：相
X45n0765_p0449a09║名常相隨，而生請妄想。故今名相雙遣。
X45n0765_p0449a10║謂言說之極，因言遣言。
X45n0765_p0449a11║此釋疑也。疑云：既絕名相，但假客名者，何故不立
X45n0765_p0449a12║餘名，而唯云真如耶？釋云：真如者，是言說之極，謂
X45n0765_p0449a13║此名之後，更無有名。故攝論中十種名內，真如是
X45n0765_p0449a14║第十究竟名，故云極也。因言遣言，立名之意也。立
X45n0765_p0449a15║此極名，為遣於名故。
X45n0765_p0449a16║此真如體無有可遣，以一切法悉皆真故；亦無可立，
X45n0765_p0449a17║以一切法皆同如故。
X45n0765_p0449a18║此重拂妄計也。恐難者見前雙遣真如名相，將謂
X45n0765_p0449a19║真如亦是可遣，則生斷見，故此釋云：但遣虛妄名
X45n0765_p0449a20║相，不遣真如實法，以是妙智觀境故。何以不遣？以
X45n0765_p0449b01║法悉真，無法可遣。疑者既聞真理不遣，則謂有法
X45n0765_p0449b02║可立，當情執取，故釋云：亦無可立，以離妄情故。何
X45n0765_p0449b03║以不立？以如故不可立也。
X45n0765_p0449b04║當知一切法不可說、不可念故，名為真如。
X45n0765_p0449b05║此結離言絕慮也。
X45n0765_p0449b06║問曰：若如是義者，諸眾生等云何隨順而能得入？
X45n0765_p0449b07║隨順問方便觀，得入問正觀。
X45n0765_p0449b08║答曰：若知一切法，雖說無有能說可說，雖念亦無能
X45n0765_p0449b09║念可念，是名隨順。若離於念，名為得入。
X45n0765_p0449b10║此正明觀智境也。說念皆無能所者，明念即無念，
X45n0765_p0449b11║非滅於念，非滅念故，故名雖念，離於斷見也。即無
X45n0765_p0449b12║念故，皆無能所，離於常見也。於一念間，離此二見，
X45n0765_p0449b13║無此二故，故能稱順中道，隨順法性，無念亦離，方
X45n0765_p0449b14║入真如。
X45n0765_p0449b15║上明離言以明觀智境竟。下依言辨德，以明生
X45n0765_p0449b16║信境。
X45n0765_p0449b17║復次，真如者，依言說分別，有二種義：
X45n0765_p0449b18║以前標云是心真如相，此上釋真如二字，下釋相
X45n0765_p0449b19║字，相即義也。於真體中開說二義，故不標相字。顯
X45n0765_p0449b20║此二義者，若離於言即唯一味，今既依言故說有
X45n0765_p0449c01║二，即顯不可隨言執取也，但為生物信解故。
X45n0765_p0449c02║云何為二？一者、如實空，以能究竟顯實故；二者、如實
X45n0765_p0449c03║不空，以有自體具足無漏性功德故。
X45n0765_p0449c04║此徵釋二義也。如實空者，此以如實之中空無妄
X45n0765_p0449c05║染，非謂如實自空，此則如實之空也。以妄空故，遂
X45n0765_p0449c06║能顕示真理，故云顯實。不空有二義：一、異妄無體
X45n0765_p0449c07║故；二、異恒沙有流煩惱故。故云具足等也。佛性論
X45n0765_p0449c08║偈云：由客塵空故，與法界相離；無上法不空，與法
X45n0765_p0449c09║界相隨。
X45n0765_p0449c10║所言如實空者，從[(傘-(企-止+十))/月]已來，一切染法不相應故，謂離
X45n0765_p0449c11║一切法差別之相，以無虛妄心念故。
X45n0765_p0449c12║此略釋空義也。以妄境從妄念生，故釋顯空無也。
X45n0765_p0449c13║良以倒心妄境，情有理無，真如之德，理有情無，故
X45n0765_p0449c14║不相應也。
X45n0765_p0449c15║當知真如自性非有相、非無相、非非有相、非非無相、
X45n0765_p0449c16║非有無俱相，非一相、非異相、非非一相、非非異相、非
X45n0765_p0449c17║一異俱相。
X45n0765_p0449c18║此廣釋空義也。非有相者，明真離妄有也。惑者云：
X45n0765_p0449c19║既其非有，即應是無。故釋云：非無也。惑者聞上非
X45n0765_p0449c20║有非無，則謂雙非是真如法。釋云：因汝執有，我說
X45n0765_p0450a01║非有，非謂法體是非有。因汝執無，我說非無，非謂
X45n0765_p0450a02║法體是非無。故又非却雙非也。惑者云：我上立有
X45n0765_p0450a03║立無，汝立雙非。雙非若存，即有無隨喪。今雙非既
X45n0765_p0450a04║非，我有無還立。釋云：因汝執雙非，故我說非非。非
X45n0765_p0450a05║許雙是，如何復執俱相？以惑者執四句為真如法，
X45n0765_p0450a06║特以非字破之。所謂四句既離，百非俱遣也。一異
X45n0765_p0450a07║等四句，準前可知。然執取雖多，總攝不過此二四
X45n0765_p0450a08║句。故廣百論云：復次為顯世間所執諸法皆非真
X45n0765_p0450a09║實，及顯外道所執不同。故偈云：有非有俱非，一非
X45n0765_p0450a10║一雙泯，隨次而配屬，智者達非真。
X45n0765_p0450a11║乃至總說，依一切眾生以有妄心，念念分別皆不相
X45n0765_p0450a12║應，故說為空；若離妄心，實無可空故。
X45n0765_p0450a13║此結空義也。妄計塵沙，難可徧歷，故今總攝，辨不
X45n0765_p0450a14║相應。此順結也。離妄者，反結也。以對染無，說真為
X45n0765_p0450a15║空，非無如體以為空也。亦可此文是釋疑，疑者聞
X45n0765_p0450a16║上真空，則撥無真體及恒沙功德，故為此釋，是則
X45n0765_p0450a17║聞空不異不空也。
X45n0765_p0450a18║上釋空義竟。下釋不空義。
X45n0765_p0450a19║所言不空者，已顯法體空無妄故，即是真心，常恒不
X45n0765_p0450a20║變，淨法滿足，則名不空。
X45n0765_p0450b01║此顯不空義也。常恒不變者，竪顯真體三際無窮，
X45n0765_p0450b02║釋前以有自體也。淨法滿足者，橫顯淨德十方無
X45n0765_p0450b03║盡，顯前具足無漏等也。自體既常不變，復具無漏
X45n0765_p0450b04║功德，法體若然，豈是空耶？故結不空。
X45n0765_p0450b05║亦無有相可取，以離念境界唯證相應故。
X45n0765_p0450b06║此釋疑也。惑者聞淨法不空，則謂同於情執之有，
X45n0765_p0450b07║故此釋也。是則不空不異於空。以離下。釋離相所
X45n0765_p0450b08║以也。若妄念可緣則是有相，既唯真智之境，明知
X45n0765_p0450b09║無妄執之相也，故云唯證相應。
X45n0765_p0450b10║上釋心真如門竟。下釋心生滅門，有二大科：
X45n0765_p0450b11║初釋生滅心法。二、辨所示之義。初中又二：
X45n0765_p0450b12║初、染淨生滅。二，染淨相貲。且初。
X45n0765_p0450b13║心生滅者，依如來藏故有生滅心。
X45n0765_p0450b14║此下釋生滅心。初標體也。謂不生滅心因無明風
X45n0765_p0450b15║動作生滅，故說生滅心依不生滅心。然此二心竟
X45n0765_p0450b16║無二體，但約二義以說相依。如不動之水為風所
X45n0765_p0450b17║吹而作動水，動靜雖殊而水體是一。謂自性清淨
X45n0765_p0450b18║心名如來藏，因無明風動作生滅，故云依如來藏
X45n0765_p0450b19║有生滅心也。
X45n0765_p0450b20║所謂不生不滅，與生滅和合，非一非異。
X45n0765_p0450c01║此辨生滅相也。是上如來藏自性清淨心，動作生
X45n0765_p0450c02║滅不相離故，故云和合。非謂別有生滅來與真如
X45n0765_p0450c03║合，謂生滅之心、心之生滅無二相故。心之不生滅
X45n0765_p0450c04║因無明成，生滅心從本覺起，而無二體不相捨離。
X45n0765_p0450c05║故下文云：如大海水因風波動，水相風相不相捨
X45n0765_p0450c06║離。謂真心舉體成生滅之相，生滅之相莫非神解
X45n0765_p0450c07║不離真心，如是不離名為和合。非一非異者，真如
X45n0765_p0450c08║全體動故，心與生滅非異，而恒不變真性，故與生
X45n0765_p0450c09║滅不一。依楞伽經，以七識染法為生滅，以如來藏
X45n0765_p0450c10║淨法為不生滅，此二和合為阿黎耶識。以和合故
X45n0765_p0450c11║非一非異，以若一則無和合，若異亦無和合，以非
X45n0765_p0450c12║一非異故得和合也。如經云：譬如泥團微塵非異
X45n0765_p0450c13║非不異，金莊嚴具亦復如是。若泥團微塵異者，非
X45n0765_p0450c14║彼所成而實彼成，是故非異；若不異者，泥團微塵
X45n0765_p0450c15║應無差別。如是轉識藏識真相若異者，藏識非因；
X45n0765_p0450c16║若不異者，轉識滅藏識亦應滅，而自真相實不滅。
X45n0765_p0450c17║是故非自真相滅，但業相滅。解云：此中真相是如
X45n0765_p0450c18║來藏，轉識是七識，藏識是黎耶。今此論主總括彼
X45n0765_p0450c19║經上下文義作此安立，故云非一非異。
X45n0765_p0450c20║名為阿黎耶識。
X45n0765_p0451a01║此出生滅名也。此生滅、不生滅，即之義不一，辨之
X45n0765_p0451a02║心不異。目此二義不二之心，名阿黎耶識。或云阿
X45n0765_p0451a03║黎耶者，但梵音楚憂耳。梁真諦三藏就名翻為無
X45n0765_p0451a04║沒識，今奘法師就義翻為藏識。藏是攝藏義，無沒
X45n0765_p0451a05║是不失義，義一名異也。所攝名藏，謂諸眾生取為
X45n0765_p0451a06║我故。良以真心不守自性，隨熏和合，似一似常。故
X45n0765_p0451a07║諸愚者以似為實，執為內我，我見所攝，故名為藏。
X45n0765_p0451a08║由是義故，二種我見永不起位，失賴耶名也。又能
X45n0765_p0451a09║藏自體於諸法中，又能藏諸法於自體內。論云：能
X45n0765_p0451a10║藏、所藏，我愛執藏。此之謂也。依此義立名。
X45n0765_p0451a11║此識有二種義：
X45n0765_p0451a12║此辨義也。二義者，謂此識體原是真、妄和合而成，
X45n0765_p0451a13║故今在迷具含二義。謂真如有二義：一、不變義，二、
X45n0765_p0451a14║隨緣義。無明亦二義：一、無體即空義，二、有用成事
X45n0765_p0451a15║義。此則真、妄二義中各含二義，由初義成上真如
X45n0765_p0451a16║門，由後義成此生滅門也。就此識在生滅門中亦
X45n0765_p0451a17║含二義，謂覺義、不覺二義。於覺義中有本覺、始覺，
X45n0765_p0451a18║不覺中有根本不覺、枝末不覺。以上真、妄各二義
X45n0765_p0451a19║具在本識中，故云此識有二種義。舊疏以為難，故
X45n0765_p0451a20║有多解。大約就隨流、返流之別，故有多義耳。問：此
X45n0765_p0451b01║中一識有二義，與上一心有二門何別耶？答：上一
X45n0765_p0451b02║心中含於二義，謂不守自性隨緣義及不變自性
X45n0765_p0451b03║絕相義。今此但就隨緣門中染、淨、事、理無二之相
X45n0765_p0451b04║明此識也。是則前一心義寬，該收於二門；此一識
X45n0765_p0451b05║義陿，局在於一門。問：此中本覺與上真如何別？答：
X45n0765_p0451b06║真如約體絕相說，本覺約性功德說。謂大智慧光
X45n0765_p0451b07║明義等，名本覺相。本者，是性義；覺者，是智慧義。以
X45n0765_p0451b08║此皆為翻妄染顯，故在生滅門中攝。以真如門中
X45n0765_p0451b09║無翻染等義，故與此不同也。是故體、相二大俱名
X45n0765_p0451b10║本覺，並在生滅門中，故得具三大也。
X45n0765_p0451b11║能攝一切法，生一切法。
X45n0765_p0451b12║此顯識勝能也。上二門中云皆各總攝，此中不云
X45n0765_p0451b13║各者，以此二義陿於二門故，但明一識由含二義
X45n0765_p0451b14║故攝一切，不言二義各攝一切。又上文中但云攝
X45n0765_p0451b15║而不云生者，以真如門無能生義故。此識之中以
X45n0765_p0451b16║不覺熏本覺故，生諸染法流轉生死；以本覺熏不
X45n0765_p0451b17║覺故，生諸淨法返流出纏成於始覺。依此二義徧
X45n0765_p0451b18║生一切染淨法，故云能生也。
X45n0765_p0451b19║云何為二？一者、覺義，二者、不覺義。所言覺義者，謂心
X45n0765_p0451b20║體離念。離念相者，等虛空界無所不徧，法界一相即
X45n0765_p0451c01║是如來平等法身，依此法身說名本覺。
X45n0765_p0451c02║此下依名辨釋也。覺有本始，先釋本覺。離於妄念，
X45n0765_p0451c03║顯無不覺。非唯無不覺之暗，乃有大智慧光明義
X45n0765_p0451c04║等故也。虛空有二義，以況於本覺：一、周徧義，謂橫
X45n0765_p0451c05║徧三際，竪通凡聖。二、無差別義，謂在纏出障，性恒
X45n0765_p0451c06║無二故。如來法身者，欲明覺義，出纏相顯故。既是
X45n0765_p0451c07║法身之覺，理非新成，故云本也。
X45n0765_p0451c08║何以故？本覺義者對始覺義說，以始覺者即同本覺。
X45n0765_p0451c09║以覈本覺得名，責有二意也。謂前開章中直云覺
X45n0765_p0451c10║義，今何云本覺？二、謂今既云本覺，何故前但云覺？
X45n0765_p0451c11║故此答云：以對始故，說之為本。答初意也。以本覺
X45n0765_p0451c12║隨染，要待始覺，方名本覺。覺至心源，本無二相，是
X45n0765_p0451c13║故上文但云其覺。答後意也。又始覺是本覺所成，
X45n0765_p0451c14║還契心源，融成一體，方名始覺。
X45n0765_p0451c15║上明本覺。下明始覺。
X45n0765_p0451c16║始覺義者，依本覺故而有不覺，依不覺故說有始覺。
X45n0765_p0451c17║此明起始覺之所由也。依本覺者，謂即此心體隨
X45n0765_p0451c18║無明緣作妄念故。依不覺者，本覺內熏力故，漸有
X45n0765_p0451c19║微覺厭求，乃至究竟還同本覺。故下文云本覺隨
X45n0765_p0451c20║染生智淨相者，即此始覺也。
X45n0765_p0452a01║又以覺心源故，名究竟覺；不覺心源故，非究竟覺。
X45n0765_p0452a02║染心之源，謂性淨也。麤相之源，謂生相也。覺此者，
X45n0765_p0452a03║始覺道圓，同於本覺，此在佛地不了其源。始未同
X45n0765_p0452a04║本，此在金剛已還。
X45n0765_p0452a05║此義云何？
X45n0765_p0452a06║此徵明究竟不究竟義也。此下將四相麤細，寄顯
X45n0765_p0452a07║返流四位，以明始覺分際。前三相釋不究竟覺，後
X45n0765_p0452a08║一相釋究竟覺。然此四相，約真心隨熏麤細差別，
X45n0765_p0452a09║寄說為四，非約一剎那心明四相也。從細至麤，約
X45n0765_p0452a10║三細六麤，以明四相分齊。生相唯一，即業相。住相
X45n0765_p0452a11║有四，即轉相、現相、智相、相續相。異相有二，即執取
X45n0765_p0452a12║相、計名字相。滅相唯一者，即起業相。下約返流寄
X45n0765_p0452a13║位，從麤至細，先覺滅相。
X45n0765_p0452a14║如凡夫人覺知前念起惡故，能止後念令其不起，雖
X45n0765_p0452a15║復名覺，即是不覺故。
X45n0765_p0452a16║此下寄位辨始覺也。未入十信已前，廣造身口意
X45n0765_p0452a17║業而不覺知，今入信已能知惡業定招苦報，故言
X45n0765_p0452a18║覺知。此明覺於滅相義也。以但能止惡故云雖覺，
X45n0765_p0452a19║未覺煩惱故云不覺。
X45n0765_p0452a20║如二乘觀智，初發意菩薩等覺，於念異、念無異相，以
X45n0765_p0452b01║捨麤分別執著相故，名相似覺。
X45n0765_p0452b02║此三賢菩薩覺異相也。十解：初心名發心住，舉初
X45n0765_p0452b03║等後。以此菩薩雖留惑故，不證人空，然於人空實
X45n0765_p0452b04║得自在，故與二乘同一位論。此中二乘不約人，但
X45n0765_p0452b05║約人空，觀智與菩薩同，故雙舉之。起貪瞋等，名麤
X45n0765_p0452b06║分別。著違順境，名執著相。異相夢破，故能捨之。未
X45n0765_p0452b07║破住相，故云相似覺。
X45n0765_p0452b08║如法身菩薩等，覺於念住，念無住相，以離分別麤念
X45n0765_p0452b09║相故，名隨分覺。
X45n0765_p0452b10║此地上菩薩覺住相也。初地至九地，同證法身徧
X45n0765_p0452b11║滿，皆名法身菩薩。覺念住者，以此菩薩於無明念
X45n0765_p0452b12║中，次第覺於四種住相，謂初地覺相續相，從二地
X45n0765_p0452b13║至七地覺智相，八地覺現相，九地覺轉相，此四俱
X45n0765_p0452b14║名為住，故云覺於念住。然異前執著，今但約心，故
X45n0765_p0452b15║云分別。異彼根本生相，故云麤念相。以覺道未圓，
X45n0765_p0452b16║故云隨分。
X45n0765_p0452b17║如菩薩地盡，滿足方便，一念相應，覺心初起，心無初
X45n0765_p0452b18║相，以遠離微細念故，得見心性，心即常住，名究竟覺。
X45n0765_p0452b19║此覺生相也。十地學窮，故云盡。萬行已圓，故云滿
X45n0765_p0452b20║足。此明行滿，即方便道也。一念相應，即無閒道。無
X45n0765_p0452c01║閒道以此為初，故云一念。此則無念之念也。覺心
X45n0765_p0452c02║初起者，以根本無明，動彼靜心，令起微念，故云初
X45n0765_p0452c03║起。知動念本寂，動念都盡，唯一真心，故云心無初
X45n0765_p0452c04║相。業識動念，念中最細，名微細念，謂生相也。此相
X45n0765_p0452c05║淨盡無餘，故云遠離。今遠離虛妄，真性顯現，故云
X45n0765_p0452c06║見心性也。今生相即盡，無明風止，性海湛然，故云
X45n0765_p0452c07║常住。一心平等，始本不異，名究竟覺。
X45n0765_p0452c08║上約位以明四相。下引經以釋心源。
X45n0765_p0452c09║是故修多羅說：若有眾生能觀無念者，則為向佛智
X45n0765_p0452c10║故。
X45n0765_p0452c11║引證。謂在因地時，雖未離念，能觀無念道理。說此
X45n0765_p0452c12║能觀，為向佛智，佛智無念。此舉因望果說也。
X45n0765_p0452c13║又心起者，無有初相可知，而言知初相者，即謂無念。
X45n0765_p0452c14║牒上覺心初起之言，非謂覺時知有初相故也。問：
X45n0765_p0452c15║既無初相，何故說言知初相耶？故為此答也。覺心
X45n0765_p0452c16║之時，知初動念即本來靜，故云即無念也。
X45n0765_p0452c17║是故一切眾生不名為覺，以從本來念念相續未曾
X45n0765_p0452c18║離念，故說無始無明。
X45n0765_p0452c19║以前無念名覺，即顯有念不得名覺也。以從下，顯
X45n0765_p0452c20║不覺所以。即金剛已還，一切眾生未離無始無明
X45n0765_p0453a01║之念，故不得名覺。無始無明，結成不覺義也。無有
X45n0765_p0453a02║染法始於無明，故云無始。
X45n0765_p0453a03║若得無念者，則知心相生、住、異、滅，以無念等故。
X45n0765_p0453a04║若至心源得於無念，則徧知一切眾生一心動轉
X45n0765_p0453a05║四相差別。以無念等者，釋成上義。以四相念中各
X45n0765_p0453a06║即無念，故云以無念等也。是故得無念者，徧知四
X45n0765_p0453a07║相諸念也。
X45n0765_p0453a08║而實無有始覺之異，以四相俱時而有，皆無自立，本
X45n0765_p0453a09║來平等，同一覺故。
X45n0765_p0453a10║此明始不異本也。此雖始得無念之覺，然其所覺
X45n0765_p0453a11║四相本來無起，待何不覺而有始覺之異？以四下。
X45n0765_p0453a12║釋成上義也。以彼四相本一淨心無有前後，離淨
X45n0765_p0453a13║心外無別自體，無自體故本來平等同一本覺。然
X45n0765_p0453a14║未至此位，隨其智力前後而覺，未稱法故不得同
X45n0765_p0453a15║本。今既四相俱時平等覺知，皆無自體同一本覺，
X45n0765_p0453a16║是故則無始覺之異。
X45n0765_p0453a17║上明始覺義竟。下明本覺義，有二：初明隨緣
X45n0765_p0453a18║本覺。二，明性淨本覺。且初。
X45n0765_p0453a19║復次，本覺隨染分別生二種相，與彼本覺不相捨離。
X45n0765_p0453a20║此明本覺中隨染義也。此二既在隨染門中，故云
X45n0765_p0453b01║生也。生已不離不動覺體故。
X45n0765_p0453b02║云何為二？一者、智淨相，二者、不思議業相。
X45n0765_p0453b03║此標舉二相也。一明本覺隨染還淨之相，二明還
X45n0765_p0453b04║淨本覺業用之相。此之二相，謂離染緣，則不得成，
X45n0765_p0453b05║故云隨染。
X45n0765_p0453b06║初明智淨相。
X45n0765_p0453b07║智淨相者，謂依法力熏習，如實修行滿足方便故，破
X45n0765_p0453b08║和合識相、滅相續心相，顯現法身智淳淨故。
X45n0765_p0453b09║此明智淨相也。真如內熏之力，及所流教法外緣
X45n0765_p0453b10║熏力，此在地前，依此熏力，修習資糧加行善根也。
X45n0765_p0453b11║如實者，登地已上，行契真如。滿足者，十地行終，此
X45n0765_p0453b12║在金剛因位極也。此明因也。由滿足方便，能破和
X45n0765_p0453b13║合識內生滅之相，顯不生滅之性，此根本無明盡
X45n0765_p0453b14║故，心無所合，即顯本覺義。此明果也。即於此時，能
X45n0765_p0453b15║滅染心之中業相等相續之相，不滅相續心體，故
X45n0765_p0453b16║令隨染本覺之心，遂即還源，成淳淨圓智，成於報
X45n0765_p0453b17║身始覺義也。然此始覺，無別始起，即是本覺隨染
X45n0765_p0453b18║作也。今染緣既息，始還同本，故云淳淨。淳淨智即
X45n0765_p0453b19║智德，餘皆斷德也。
X45n0765_p0453b20║此義云何？
X45n0765_p0453c01║此疑問意云：如所說，動彼淨心，成於起滅。今既盡
X45n0765_p0453c02║生滅，應滅淨心。
X45n0765_p0453c03║以一切心識之相皆是無明，無明之相不離覺性，非
X45n0765_p0453c04║可壞非不可壞。
X45n0765_p0453c05║此答意也。謂業等染心，名諸識相。此等皆是不覺
X45n0765_p0453c06║之相，非約心體轉。難云：既言識相皆是無明，故說
X45n0765_p0453c07║滅者，皆應別有體性，離於真如。此真妄別體難也。
X45n0765_p0453c08║答云：如此諸識不覺之相，不離本覺之性，非一非
X45n0765_p0453c09║異。以非異故，非可壞；以非一故，非不可壞；以非可
X45n0765_p0453c10║壞故，無明即明。涅槃云：明與無明，其性無二。無二
X45n0765_p0453c11║之性，即是實性。以非不可壞故，無明可滅，覺性不
X45n0765_p0453c12║壞。以惑體即真，全覺之不覺故。
X45n0765_p0453c13║如大海水因風波動，水相、風相不相捨離，而水非動
X45n0765_p0453c14║性；若風止滅，動相則滅，濕性不壞故。如是眾生自性
X45n0765_p0453c15║清淨心，因無明風動，心與無明俱無形相，不相捨離，
X45n0765_p0453c16║而心非動性；若無明滅，相續則滅，智性不壞故。
X45n0765_p0453c17║此以喻釋可壞不可壞義也。以濕全動故無於水
X45n0765_p0453c18║相，以動全濕故無於風相。心法亦爾，真心隨熏全
X45n0765_p0453c19║作識浪，故無心相。然彼識浪本即是真，故無無明
X45n0765_p0453c20║相。
X45n0765_p0454a01║上釋智淨相。下釋不思議業相。
X45n0765_p0454a02║不思議業相者，以依智淨相能作一切勝妙境界。
X45n0765_p0454a03║此依體總標也。謂與眾生作六根境界。故寶性論
X45n0765_p0454a04║云：諸佛如來身，如虛空無相，為諸勝智者，作六根
X45n0765_p0454a05║境界。示現微妙色，出於妙音聲，令齅佛戒香，與佛
X45n0765_p0454a06║妙法味，使覺三昧觸，令知深妙法，故名妙境界。
X45n0765_p0454a07║所謂無量功德之相常無斷絕，隨眾生根自然相應
X45n0765_p0454a08║種種而現，得利益故。
X45n0765_p0454a09║此約用別辨也。無量者，橫顯。常者，竪顯。自然者，無
X45n0765_p0454a10║功應機。得益者，利潤不虛。報化二身，真如大用，無
X45n0765_p0454a11║始無終，相續不絕，故以始本不二，故無始無終。常
X45n0765_p0454a12║化眾生，是真如之用，故云不思議業也。隨眾生根
X45n0765_p0454a13║者，以本覺與眾生心本來無二，但不覺隨流，用即
X45n0765_p0454a14║不現。妄心厭求，用則於彼心中穪根顯現，而不作
X45n0765_p0454a15║意我現差別，故云隨根自然相應，雖不作意，現無
X45n0765_p0454a16║不益。
X45n0765_p0454a17║上明隨染本覺已竟。下明性淨本覺。
X45n0765_p0454a18║復次，覺體相者，有四種大義與虛空等，猶如淨鏡。
X45n0765_p0454a19║此標性淨覺體也。以再標前本覺，故云復次覺相
X45n0765_p0454a20║有四種義，一一皆徧法界，故云大。若單舉空喻，則
X45n0765_p0454b01║不顯四義。若單舉鏡喻，則不顯周徧。遂舉二喻，互
X45n0765_p0454b02║相顯發。然此雙標而單釋者，以空隨鏡顯也。
X45n0765_p0454b03║云何為四？
X45n0765_p0454b04║四中，初二體，後二相，故云覺體相也。
X45n0765_p0454b05║一者、如實空鏡，遠離一切心鏡界相，無法可現，非覺
X45n0765_p0454b06║照義故。
X45n0765_p0454b07║初顯空義也。以真如體中，妄法本無，故云如實空。
X45n0765_p0454b08║遠離二句，正顯空義。無法一句，重辨所空。倒心妄
X45n0765_p0454b09║境，元與覺體本不相應，非謂有而不現，但以妄法
X45n0765_p0454b10║理無，故無可現。如鏡非不能現，但以兔角無，故無
X45n0765_p0454b11║可現也。非覺照義者，如鏡於兔角，無照燭之功。此
X45n0765_p0454b12║約徧計。理無下，約依他說。故能現世閒境界。
X45n0765_p0454b13║二者、因熏習鏡，謂如實不空，一切世間境界悉於中
X45n0765_p0454b14║現，不出、不入，不失、不壞，常住一心，以一切法即真實
X45n0765_p0454b15║性故。又一切染法所不能染，智體不動，具足無漏，熏
X45n0765_p0454b16║眾生故。
X45n0765_p0454b17║二、顯不空義也。因有二義：一、能作現法之因；二、能
X45n0765_p0454b18║作內熏之因。亦可初是因義，後是熏習義，故云因
X45n0765_p0454b19║熏習也。如實不空者，總出因熏習法體，謂有自體
X45n0765_p0454b20║及性功德。故下別釋二因。初因云世境悉現者，明
X45n0765_p0454c01║一切法離此心外無別體性，猶如鏡中能現影也。
X45n0765_p0454c02║不出者，明心待熏故變現諸法，非不待熏而自出
X45n0765_p0454c03║也。不入者，離心無別能熏故。不從外入不失者，雖
X45n0765_p0454c04║復不從內出外入。緣起之法顯現不無不壞者，謂
X45n0765_p0454c05║諸法緣集起無所從，不異真如故不可壞，如鏡中
X45n0765_p0454c06║影非刃能傷。以同鏡故常住一心者，會相同體。一
X45n0765_p0454c07║切法即真實性者，釋成同體所由。以於心中顯現
X45n0765_p0454c08║無出入等故即無體性，無體性故本來平等不異
X45n0765_p0454c09║真如，故云常住一心。後因云染法不染者，以性淨
X45n0765_p0454c10║故，雖現染法非染所污，良由現染反顯淨也。以雖
X45n0765_p0454c11║現染不為所染，故云不動。具足無漏者，此本覺中
X45n0765_p0454c12║恒沙性德無所少也。又與眾生作內熏之因，令厭
X45n0765_p0454c13║生死苦樂求涅槃，故勝鬘經云由有如來藏，內厭
X45n0765_p0454c14║生死苦樂求涅槃也。
X45n0765_p0454c15║三者法出離鏡，謂不空法出煩𢙼礙智礙，離和合相
X45n0765_p0454c16║淳淨明故。
X45n0765_p0454c17║三、明離障出纏義也。謂真如之法，出於二障，離於
X45n0765_p0454c18║和合，故云出離。前在纏性淨不空如來藏，今明不
X45n0765_p0454c19║空出纏離垢法身。如宝性論云：有二淨：一、自性淨，
X45n0765_p0454c20║以同相故；二、離垢淨，以勝相故。不空法者，出法體
X45n0765_p0455a01║也。染心名煩惱礙，無明名智礙。智礙既出業識等，
X45n0765_p0455a02║以心無所合，故云離也。離和合雜相故淳，無惑染
X45n0765_p0455a03║故淨，出無明故明。
X45n0765_p0455a04║四者、緣熏習鏡，謂依法出離故，徧照眾生之心令修
X45n0765_p0455a05║善根，隨念示現故。
X45n0765_p0455a06║四、明外緣義。即彼本覺出障之時，隨照物機示現
X45n0765_p0455a07║萬化，與彼眾生作外緣熏力，故云依法乃至示現
X45n0765_p0455a08║故。問：前隨染中，智淨與此法出離何別？前業用與
X45n0765_p0455a09║此緣熏何別？答：前約隨染故，還淨說為智，即明彼
X45n0765_p0455a10║智用，俱就始覺說。此約自性故，離障顯法體，即明
X45n0765_p0455a11║此法用，俱就法體說。是故前云智，此云法；前云業，
X45n0765_p0455a12║此云緣也。然法智體一，始本不二，但今就義開，故
X45n0765_p0455a13║不同耳。
X45n0765_p0455a14║上釋生滅門中覺義已竟。此下，釋不覺義。
X45n0765_p0455a15║此中有根本不覺，枝末不覺。且初。
X45n0765_p0455a16║所言不覺義者，謂不如實知真如法一故。
X45n0765_p0455a17║此釋根本不覺中，初依覺成迷也。不了如理一味，
X45n0765_p0455a18║故如迷正方。
X45n0765_p0455a19║不覺心起，而有其念。
X45n0765_p0455a20║業等相念，即邪方也。
X45n0765_p0455b01║念無自相，不離本覺。
X45n0765_p0455b02║邪無別體，不離正方。
X45n0765_p0455b03║猶如迷人依方故迷，若離於方則無有迷；眾生亦爾，
X45n0765_p0455b04║依覺故迷，若離覺性則無不覺。
X45n0765_p0455b05║喻合可知。
X45n0765_p0455b06║以有不覺妄。心故能知名義，為說真覺。若離不覺
X45n0765_p0455b07║之心，則無真覺自相可說。
X45n0765_p0455b08║此明依迷顯覺也。良以依真之妄，方能顯真。隨妄
X45n0765_p0455b09║之真，還待妄顯。既待他有，則自相不成。自相既無，
X45n0765_p0455b10║他亦不立。以顯染淨無有，自相皆不可得也。
X45n0765_p0455b11║上明根本不覺竟。下明枝末不覺，有二。初、無
X45n0765_p0455b12║明不覺生三細。二、境界為緣生六麤。且初。
X45n0765_p0455b13║復次，依不覺故，生三種相，與彼不覺相應不離。
X45n0765_p0455b14║此標無明為因，生三細也。相不離體故，末不離本
X45n0765_p0455b15║故，依無明起妄心，依妄心起無明故。
X45n0765_p0455b16║云何為三？一者、無明業相，以依不覺故心動，說名為
X45n0765_p0455b17║業。覺即不動，動即有苦，果不離因故。
X45n0765_p0455b18║此標釋無明業相也。以揀本覺隨染不思議業相，
X45n0765_p0455b19║故曰無明業相。顯覺不覺皆有業相，而真妄不同。
X45n0765_p0455b20║此中業有二義：一、動作是業，即此心動是也。不動
X45n0765_p0455c01║者，反舉釋成。既得始覺時即無動念，是知今動只
X45n0765_p0455c02║是不覺。二、為因是業義，此既招苦即為因也。始得
X45n0765_p0455c03║寂靜無念之時，即是涅槃妙樂，故知今動則有生
X45n0765_p0455c04║死苦患。動因苦果既無別時，故云不離也。此雖動
X45n0765_p0455c05║念而極微細，緣起一相能所不分，即當黎耶自體
X45n0765_p0455c06║分也。無相論云：此識何相何境界？答：相及境界不
X45n0765_p0455c07║可分別，一體無異。當知此約賴耶業相義說也。下
X45n0765_p0455c08║約本識見相二分為一。
X45n0765_p0455c09║二者、能見相，以依動故能見，不動則無見。
X45n0765_p0455c10║此標釋轉相也。以依下，謂依前業識轉成能見。不
X45n0765_p0455c11║動下，謂若依性淨門則無能見也，反顯能見必依
X45n0765_p0455c12║動義。如是轉相雖有能緣，以境界微細故猶未辨
X45n0765_p0455c13║之。
X45n0765_p0455c14║三者、境界相，以依能見故境界妄現，離見則無境界。
X45n0765_p0455c15║此標釋現相也。依前轉相，能現境界。離見下，反釋。
X45n0765_p0455c16║三細屬賴耶，六麤屬意識。不顯末那者，楞伽不說
X45n0765_p0455c17║末那，經云：真識、現識、分別事識。現識即三細中現
X45n0765_p0455c18║相，分別事識即是下六麤。又六麤智相、相續相，乃
X45n0765_p0455c19║麤中之細，七識已含。此中以義不便，故不別說也。
X45n0765_p0455c20║古疏辨此有多義，此不繁錄。
X45n0765_p0456a01║上無明為因，生三細。下境界為緣，生六麤。
X45n0765_p0456a02║以有境界緣故，復生六種相。云何為六？
X45n0765_p0456a03║此標徵也。
X45n0765_p0456a04║一者、智相，依於境界心起分別愛與不愛故。
X45n0765_p0456a05║此釋六中起計也。於前現識所現相上，不了自心
X45n0765_p0456a06║所現，創起惠數，分別染淨，執起定性。
X45n0765_p0456a07║二者、相續相，依於智故生其苦樂，覺心起念相應不
X45n0765_p0456a08║斷故。
X45n0765_p0456a09║此釋生受也。謂依前分別，愛境起樂受覺，不愛境
X45n0765_p0456a10║起苦受覺，數數起念，相續現前。此明自相續也。又
X45n0765_p0456a11║能起惑潤業，引持生死，即令他相續也。故下文云：
X45n0765_p0456a12║住持苦樂等。
X45n0765_p0456a13║三者執取相，依於相續緣念境界，住持苦樂心起著
X45n0765_p0456a14║故。
X45n0765_p0456a15║此釋取著也。心起著者，是此執取相也。謂於前苦
X45n0765_p0456a16║樂等境，不了虛無，深起取著。故下文云：即此相續
X45n0765_p0456a17║識，依諸凡夫執，取著轉深，計我我所也。
X45n0765_p0456a18║四者、計名字相，依於妄執分別假名言相故。
X45n0765_p0456a19║此釋計名也。依前顛倒所執相上更立假名，是分
X45n0765_p0456a20║別故。楞伽經云：相名常相隨，而生諸妄想。故云依
X45n0765_p0456b01║於妄執等。
X45n0765_p0456b02║上起惑。下造業受報。
X45n0765_p0456b03║五者、起業相，依於名字，尋名取著，造種種業故。
X45n0765_p0456b04║此釋造業也。謂執相計名，依此麤惑，發動身口，造
X45n0765_p0456b05║一切業，即苦因也。
X45n0765_p0456b06║六者、業繫苦相，以依業受果不自在故。
X45n0765_p0456b07║此釋受報也。業因已成，招果必然，循環諸道，生死
X45n0765_p0456b08║長縛。
X45n0765_p0456b09║當知無明能生一切染法，以一切染法皆是不覺相
X45n0765_p0456b10║故。
X45n0765_p0456b11║此結歸也。三細六麤，總攝一切染法，皆因根本無
X45n0765_p0456b12║明不了真如而起。問：染法多種，差別不同，如何根
X45n0765_p0456b13║本唯一無明？答：染法雖多，皆是無明之差別相，故
X45n0765_p0456b14║不異不覺也。
X45n0765_p0456b15║復次，覺與不覺有二種相。云何為二？一者、同相，二者、
X45n0765_p0456b16║異相。
X45n0765_p0456b17║此雙辨同異也。要明真妄不即不離之旨，故此辨
X45n0765_p0456b18║之。
X45n0765_p0456b19║言同相者，譬如種種瓦器皆同微塵性相，如是無漏
X45n0765_p0456b20║無明種種業幻皆同真如性相故。
X45n0765_p0456c01║此辨同相也。染淨二法同以真如為性，真如以此
X45n0765_p0456c02║二法為相。瓦器喻染淨二法，器以塵為性，塵以器
X45n0765_p0456c03║為相。無漏者，本始二覺。無明者，本末二不覺。此二
X45n0765_p0456c04║皆有業用顯現，而非實有，故云幻以動。真如門作
X45n0765_p0456c05║生滅門中，染淨二法更無別體，故云性也。真如亦
X45n0765_p0456c06║以此二法為相，淨相可知。其染相者，下文云：但以
X45n0765_p0456c07║無明而熏習故，即有染相。
X45n0765_p0456c08║是故修多羅中依於此義，故說一切眾生本來常住
X45n0765_p0456c09║入於涅槃。菩提之法非可修相、非可作相，畢竟無得，
X45n0765_p0456c10║亦無色相可見。而有見色相者，唯是隨染業幻所作，
X45n0765_p0456c11║非是智色不空之性，以智相無可見故。
X45n0765_p0456c12║此釋同相義也。此有二義：一、依此同相門，如上本
X45n0765_p0456c13║末；二、不覺本來即真如故，說一切眾生自性涅槃，
X45n0765_p0456c14║不更滅度。故淨名經云：一切眾生即涅槃相，不復
X45n0765_p0456c15║更滅。二、依此同相門，如上始本；二、覺即真如故，諸
X45n0765_p0456c16║佛菩提非修等也。又前義約不覺即如故，眾生舊
X45n0765_p0456c17║來入涅槃；次約覺智即真故，諸佛菩提無新得也。
X45n0765_p0456c18║疑云：若眾生已入涅槃，更無新滅者，即己同諸佛，
X45n0765_p0456c19║何故不能顯報、化等色身？釋云：法性自體本無色
X45n0765_p0456c20║相可見，如何更現色等耶？又疑云：若以法性非是
X45n0765_p0457a01║色相可見法故不現色者，諸佛何故現報、化等種
X45n0765_p0457a02║種色耶？釋云：彼見諸佛種種色等者，並是隨眾生
X45n0765_p0457a03║染幻心中變異顯現，屬後異相門，非是同相門中
X45n0765_p0457a04║本覺不空，以恒沙德中亦無此色故也。問：何以得
X45n0765_p0457a05║知彼法體中無色相耶？答云：以本覺智非是可見
X45n0765_p0457a06║之法故也。
X45n0765_p0457a07║言異相者，如種種瓦器各各不同，如是無漏無明隨
X45n0765_p0457a08║染幻差別性染幻差別故。
X45n0765_p0457a09║此釋異相義也。以彼無明迷平等理，是故其性自
X45n0765_p0457a10║是差別，故下文云如是無明自性差別故也。諸無
X45n0765_p0457a11║漏法順平等性，直論其性則無差別，但隨染法差
X45n0765_p0457a12║別相故，說無漏法有差別耳。如下文中對業識等
X45n0765_p0457a13║差別染法，故說本覺恒沙性德，又由對治彼染法
X45n0765_p0457a14║差別，故成始覺萬德差別也。如是染淨皆是真如
X45n0765_p0457a15║隨緣顯現，似有而無體，故通名幻也。上所說同異
X45n0765_p0457a16║之義，即是真如生滅二門不相離義，約生滅門即
X45n0765_p0457a17║同而異，約真如門即異而同，苟得一心二門之旨，
X45n0765_p0457a18║即無惑於此。
X45n0765_p0457a19║已前釋生滅心竟。下釋生滅因緣，有二。初明
X45n0765_p0457a20║生滅因緣。二、重顯所依緣體。且初。
X45n0765_p0457b01║復次，生滅因緣者，所謂眾生依心、意、意識轉故。
X45n0765_p0457b02║此下釋生滅之因緣也。黎耶心體不守自性是生
X45n0765_p0457b03║滅因，根本無明熏動心體是生滅緣，此能生三細
X45n0765_p0457b04║之因緣也。又無明住地諸染根本是生滅因，外妄
X45n0765_p0457b05║境界動起識浪是生滅緣，此能生六麤之因緣也。
X45n0765_p0457b06║然此兩重但有三法，謂真如唯因、境界局緣，無明
X45n0765_p0457b07║則望真為緣、望境為因。諸識生滅相集而生，故名
X45n0765_p0457b08║眾生，而無別體，唯依心體，故言依心，即是黎耶自
X45n0765_p0457b09║相心也。能依眾生即是心意，意識依心體起，故云
X45n0765_p0457b10║轉。轉者，起也。
X45n0765_p0457b11║此義云何？
X45n0765_p0457b12║此徵心作眾生義云何？
X45n0765_p0457b13║以依阿黎耶，識說有無明。
X45n0765_p0457b14║此釋所依心也。黎耶者，是上所說心，即是生滅之
X45n0765_p0457b15║因。無明者，於黎耶二義中，此是不覺義，即生滅之
X45n0765_p0457b16║緣。欲明依此因緣，意意識轉故，故言以依等也。上
X45n0765_p0457b17║總中略指其因，故但言依心。此別釋中具顯因緣，
X45n0765_p0457b18║故說依心及無明也。問：上說依覺有不覺，由此不
X45n0765_p0457b19║覺力故，動彼心體，令起滅和合，方有黎耶業相等
X45n0765_p0457b20║識。何故此中說依黎耶有無明乎？答：此有三釋：一、
X45n0765_p0457c01║由此黎耶有二種義故，謂由無明動彼真心，成此
X45n0765_p0457c02║黎耶。又即此黎耶還却與彼無明為依，以不相離
X45n0765_p0457c03║故。二云、依黎耶有二義，謂覺、不覺。前別就本說，故
X45n0765_p0457c04║云依覺有不覺。今就都位論，故云依黎耶有無明
X45n0765_p0457c05║也。此即二義中，不覺之義正在黎耶中，故說依也。
X45n0765_p0457c06║三云、此中正意唯取真心隨緣之義，此隨緣義難
X45n0765_p0457c07║名目故。或就未起，說依真如有無明；或約成就起
X45n0765_p0457c08║已，說依黎耶有無明。
X45n0765_p0457c09║不覺而起能見、能現、能取境界，起念相續，故說為意。
X45n0765_p0457c10║此釋意轉也。所依心體，由無明熏，舉體而動，即是
X45n0765_p0457c11║業識也。前依黎耶有無明，即依似起迷。今熏淨心
X45n0765_p0457c12║成黎耶，即依迷起似。此二義，一時說有前後耳。即
X45n0765_p0457c13║彼心體轉成能見，是轉識也。即彼心體復成能現，
X45n0765_p0457c14║是現識也。能取現識所現境界，是為智識。前以取
X45n0765_p0457c15║境起諸麤念，是相續識。依此五義，次第轉成依止。
X45n0765_p0457c16║依止此義，而生意識等，故說為意。攝論云：意以能
X45n0765_p0457c17║生依止為義。
X45n0765_p0457c18║此意復有五種名。云何為五？一者、名為業識，謂無明
X45n0765_p0457c19║力，不覺心動故。
X45n0765_p0457c20║此下釋五意中業相也。根本無明，即所依緣也。明
X45n0765_p0458a01║心不自起，起必由緣，正明起相，釋成業義，起動是
X45n0765_p0458a02║業義故。
X45n0765_p0458a03║二者名為轉識，依於動心能見相故。
X45n0765_p0458a04║此釋轉識見相也。依前業識之動轉，成能見之相。
X45n0765_p0458a05║轉識有二：若就無明所動轉成能見者，在本識中；
X45n0765_p0458a06║若其境界所動轉成能見者，在事識中。此中轉相，
X45n0765_p0458a07║約初義也。
X45n0765_p0458a08║三者、名為現識，所謂能現一切境界。猶如明鏡現於
X45n0765_p0458a09║色像；現識亦爾，隨其五塵對至即現，無有前後，以一
X45n0765_p0458a10║切時任運而起，常在前故。
X45n0765_p0458a11║此釋現識當現相也。依前轉識之見，起此能現之
X45n0765_p0458a12║功，故云現境界。以其心體與無明合，熏習力故，現
X45n0765_p0458a13║於種種無邊境界故也。非如六七識有時斷滅，故
X45n0765_p0458a14║云常在前。又為諸法本故，明此識在諸法之先。以
X45n0765_p0458a15║是諸法所依故，揀異末那識。
X45n0765_p0458a16║四者名為智識，謂分別染淨法故。
X45n0765_p0458a17║此釋六麤中智相也。此即事識內細分，謂不了前
X45n0765_p0458a18║心所現境，故起染淨微細分別，故云智識。
X45n0765_p0458a19║五者名為相續識，以念相應不斷故，住持過去無量
X45n0765_p0458a20║世等善惡之業令不失故，復能成熟現在未來苦樂
X45n0765_p0458b01║等報無差違故，能令現在已經之事忽然而念，未來
X45n0765_p0458b02║之事不覺妄慮。
X45n0765_p0458b03║此釋六麤中相續相也。此亦事識中細分，以法執
X45n0765_p0458b04║相應得長相續，此約自體不斷釋相續義。從住持
X45n0765_p0458b05║下，總辨前五意功能。初住持業果是前三細功能，
X45n0765_p0458b06║屬黎耶；後念已未之境是後二功能，屬事識細分。
X45n0765_p0458b07║是故三界虛偽，唯心所作，離心則無六塵境界。
X45n0765_p0458b08║此結歸一心也。以一心隨無明動作五種識故，故
X45n0765_p0458b09║說三界唯心轉也。此心隨熏現似曰虛，隱其虛體
X45n0765_p0458b10║詐現實狀曰偽。虛偽之狀雖有種種，然窮其因緣
X45n0765_p0458b11║唯心所作，離彼現識則無境界，反驗六塵唯是一
X45n0765_p0458b12║心。
X45n0765_p0458b13║下釋疑廣辨。
X45n0765_p0458b14║此義云何？
X45n0765_p0458b15║此疑現有塵境，云何唯心？
X45n0765_p0458b16║以一切法皆從心起，妄念而生，一切分別即分別自
X45n0765_p0458b17║心，心不見心，無相可得。
X45n0765_p0458b18║此釋疑也。以一切法皆是此心隨熏而起，更無異
X45n0765_p0458b19║體，故說唯心。疑云：何以此心作諸法耶？釋云：由妄
X45n0765_p0458b20║念熏故，生起諸法。疑云：是法既無，云何分別？釋云：
X45n0765_p0458c01║一切分別即分別自心。又云：若如是者，即應見心。
X45n0765_p0458c02║故釋云：心不見心，反明分別悉皆是妄。又云：如何
X45n0765_p0458c03║心不見心？釋云：無相可得，斯則能所俱寂，唯一心
X45n0765_p0458c04║在。經云：諸幻滅盡，覺心不動。
X45n0765_p0458c05║當知世間一切境界，皆依眾生無明妄心而得住持。
X45n0765_p0458c06║此結相屬心也。無明，根本也。妄心，業識也。以一切
X45n0765_p0458c07║境界由此而成，即現識等也。若無明未盡，已還此
X45n0765_p0458c08║識住持，境界不息。
X45n0765_p0458c09║是故一切法如鏡中像，無體可得，唯心虛妄，心生則
X45n0765_p0458c10║種種法生，心滅則種種法滅故。
X45n0765_p0458c11║此喻顯屬心也。法屬心者，以無體故，謂此境離心
X45n0765_p0458c12║之外無體，又即心故無體，如像離鏡之外無形，鏡
X45n0765_p0458c13║內復無其體。疑云：既無其體，何以宛然顯現？釋云：
X45n0765_p0458c14║此並真心之上虛妄顯現，何處有體而可得耶？又
X45n0765_p0458c15║問：何以得知心上顯現？答云：以心生法生等故知
X45n0765_p0458c16║也。此中以無明力不覺心動，乃至能現一切境界
X45n0765_p0458c17║等，故言心生種種法生，此則心隨熏動，故云生也。
X45n0765_p0458c18║若無明滅境界隨滅，諸識分別皆滅無餘，故言心
X45n0765_p0458c19║滅則種種法滅，此則心源還淨，故云滅也。問：上說
X45n0765_p0458c20║生滅過屬無明，此辨因緣如何結屬心也？答：前以
X45n0765_p0459a01║無明動彼靜心令心生滅，故此生滅功在無明，今
X45n0765_p0459a02║此因緣和合道理成，辨諸法無性義顯、不住義彰，
X45n0765_p0459a03║故結和合屬於心也。
X45n0765_p0459a04║上釋意轉。下釋意識轉。
X45n0765_p0459a05║復次，言意識者，即此相續識，依諸凡夫取著轉深。
X45n0765_p0459a06║此下，釋意識轉也。此生起識，麤細雖殊，同是一識，
X45n0765_p0459a07║更無別體，故即指前第五識也。但前就細分法執
X45n0765_p0459a08║分別相應依止義門，則說為意；此中約其能起見
X45n0765_p0459a09║愛麤惑相應從前起門，說名為意。識謂意之識，故
X45n0765_p0459a10║名意識。今約凡夫，顯其麤也。取著者，以無對治，追
X45n0765_p0459a11║著妄境，故云深也。
X45n0765_p0459a12║計我我所，種種妄執。
X45n0765_p0459a13║此出其惑體，正釋取著之相也。非但心外計境為
X45n0765_p0459a14║塵，亦復於身計我，於塵計所。妄執者，顯計我之相
X45n0765_p0459a15║也。或執即蘊，或執離蘊，如是眾多，故云種種。
X45n0765_p0459a16║隨事攀緣，分別六塵。
X45n0765_p0459a17║此明執所依也。但緣於倒境之事，不了正理，故名
X45n0765_p0459a18║隨事等。
X45n0765_p0459a19║名為意識，亦名分離識，又復說名分別事識。
X45n0765_p0459a20║此制立其名也。此論就一意識義分出五識，故說
X45n0765_p0459b01║意識分別。六塵分離者，依於六根別，別取六塵故。
X45n0765_p0459b02║分別事識者，又能分別去來內外種種事相故。
X45n0765_p0459b03║此識依見愛煩惱增長義故。
X45n0765_p0459b04║此明識起所依也。見謂見一切處住地，即見道惑。
X45n0765_p0459b05║愛謂欲色有三愛，即修道惑。以此見修二惑，熏於
X45n0765_p0459b06║本識，令生此分別事識。上六麤中，執取計名，及起
X45n0765_p0459b07║業相並相，從入此意識中。及後六染中，執相應染，
X45n0765_p0459b08║亦入此攝。
X45n0765_p0459b09║上釋生滅因緣已竟。
X45n0765_p0459b10║
X45n0765_p0459b11║大乘起信論疏略卷上