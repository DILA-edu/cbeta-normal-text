X45n0765_p0459c01║
X45n0765_p0459c02║
X45n0765_p0459c03║
X45n0765_p0459c04║
X45n0765_p0459c05║
X45n0765_p0459c06║
X45n0765_p0459c07║
X45n0765_p0459c08║
X45n0765_p0459c09║
X45n0765_p0459c10║大乘起信論疏略卷下
X45n0765_p0459c11║
X45n0765_p0459c12║真諦三藏譯
X45n0765_p0459c13║西京太原寺沙門法藏造疏
X45n0765_p0459c14║明南嶽沙門　德清纂略
X45n0765_p0459c15║上釋生滅因緣已竟。下重顯所依緣體。
X45n0765_p0459c16║依無明熏習所起識者，非凡夫能知，亦非二乘智惠
X45n0765_p0459c17║所覺。謂依菩薩從初正信發心觀察，若證法身得少
X45n0765_p0459c18║分知，乃至菩薩究竟地不能盡知，唯佛窮了。
X45n0765_p0459c19║此標歎緣起甚深也。重顯所依緣體者，即上所說
X45n0765_p0459c20║依根本無明，起彼靜心成業等識也。二乘但覺四
X45n0765_p0460a01║住，不了無明，故此無明所起之識，非其境也。十信
X45n0765_p0460a02║之初，發心之時，即觀本識自性緣起因果之體，得
X45n0765_p0460a03║成正信。三賢位中，並言比觀，故云觀察。少分地上，
X45n0765_p0460a04║證之未窮，故以其但覺住相，不覺生相。唯佛者，四
X45n0765_p0460a05║相俱了，故得窮源。
X45n0765_p0460a06║何以故？
X45n0765_p0460a07║此徵甚深所以也。緣起妙理，貫通凡聖，何故說見
X45n0765_p0460a08║唯在果人？
X45n0765_p0460a09║是心從本已來，自性清淨而有無明，為無明所染有
X45n0765_p0460a10║其染心，雖有染心而常恒不變。
X45n0765_p0460a11║此明即淨而染也。自性清淨緣起之體，即因也。即
X45n0765_p0460a12║不思議變者無明者，發緣起之由，即緣也。即不思
X45n0765_p0460a13║議熏者染心者，顯緣起之相，即不染而染也。不變
X45n0765_p0460a14║者，顯緣起甚深義，即染而不染也。
X45n0765_p0460a15║是故此義唯佛能知。
X45n0765_p0460a16║此結成難測也。勝鬘云：自性清淨心難可了知，彼
X45n0765_p0460a17║心為煩惱所染，示難可了知。乃至結云：唯佛能知。
X45n0765_p0460a18║上略明緣起甚深竟。下廣顯緣起差別。初，緣
X45n0765_p0460a19║起體相。
X45n0765_p0460a20║所謂心性常無念故，名為不變。
X45n0765_p0460b01║此緣起體中顯不變之義也。雖舉體動，而本來靜，
X45n0765_p0460b02║故云常無念。無念即覺義，即常是覺，即無不覺，無
X45n0765_p0460b03║不覺故，名為不變。
X45n0765_p0460b04║以不達一法界故，心不相應，忽然念起，名為無明。
X45n0765_p0460b05║此顯上無明緣起之由也。此根本無明最極微細，
X45n0765_p0460b06║未有能所王數差別，即心之惑，故云不相應，非同
X45n0765_p0460b07║心王心數相應。唯此無明為染法之緣，最極微細，
X45n0765_p0460b08║更無染法能為此本，故云忽然念起也。如瓔珞本
X45n0765_p0460b09║業經云：四住地前更無法起，故名無始無明住地。
X45n0765_p0460b10║是則明其無明之前，無別有法為始集之本，故云
X45n0765_p0460b11║無始，即是此論忽然義也。此約麤細相依之門說
X45n0765_p0460b12║為無前，亦言忽然，不約時節以說忽然也。
X45n0765_p0460b13║染心者，有六種。云何為六？
X45n0765_p0460b14║此標徵顯上緣起之相，所謂有其染心也。六中，初
X45n0765_p0460b15║障，後治，三釋。然此六染，逆次配六麤中前四及後
X45n0765_p0460b16║三細，由此第一合彼麤中三四，故但六也。
X45n0765_p0460b17║一者、執相應染，依二乘解脫及信相應地遠離故（約前
X45n0765_p0460b18║四相，此當滅相、異相）。
X45n0765_p0460b19║此六麤中第三、第四相也。亦是上意識、見、愛煩惱
X45n0765_p0460b20║增長義，亦是上四相中麤分別執著相也。但麤心
X45n0765_p0460c01║外執與境相應，污其淨行，故云染也。此二乘人至
X45n0765_p0460c02║無學位，見、修煩惱究竟離也。十解已去，信根成就，
X45n0765_p0460c03║無有退失，名信相應。故地論云：地前總名信行地。
X45n0765_p0460c04║此菩薩得人空，見、修煩惱不得現行，故云遠離。非
X45n0765_p0460c05║約隨眠，以留惑故。故攝論云：若不斷上心，則不異
X45n0765_p0460c06║凡夫；若不留惑種子，則不異二乘。又二意留惑，為
X45n0765_p0460c07║自他故，此約終教說。若約始教，初地以上方說留
X45n0765_p0460c08║惑，如餘論說。今此菩薩非直斷四住人執，亦分斷
X45n0765_p0460c09║無明住地故。以此實教，菩薩從初正信便達真如
X45n0765_p0460c10║本有、無明本空，修法空真如三昧，自然令彼法執
X45n0765_p0460c11║不生，伏於無明，於真相應，故云分斷。故下文云：不
X45n0765_p0460c12║了一法界義者，從信相應地觀察學斷故。
X45n0765_p0460c13║二者不斷相應染，依信相應地修學方便漸漸能捨，
X45n0765_p0460c14║得淨心地究竟離故（此下至九地當住相）。
X45n0765_p0460c15║此六麤中，第二相續相也。從此至六，又逆配前五
X45n0765_p0460c16║意中，此位第五，但法執續生，生起不斷，即是相續
X45n0765_p0460c17║義。十解已去，修唯識觀，尋伺方便，乃至初地，證三
X45n0765_p0460c18║無性，徧滿真如，法執分別，不得現行。
X45n0765_p0460c19║三者、分別智相應染，依具戒地漸離，乃至無相方便
X45n0765_p0460c20║地究竟離故。
X45n0765_p0461a01║此六麁中第一智相，五意中第四智識也。以能分
X45n0765_p0461a02║別世出世諸法染淨，故云智也。是法執修惑，七地
X45n0765_p0461a03║以還有出入觀異，故於境界有微細分別。然地地
X45n0765_p0461a04║分除，故云漸離。八地已去無出觀緣境，故於七地
X45n0765_p0461a05║已盡此惑，故云無相方便地究竟離也。以二地三
X45n0765_p0461a06║聚戒具，故云具戒地。以七地前無相觀有加行方
X45n0765_p0461a07║便有功用，故云無相方便地。以八地已上無相無
X45n0765_p0461a08║方便功用故。
X45n0765_p0461a09║四者、現色不相應染，依色自在地能離故。
X45n0765_p0461a10║此現相三，細五意中皆當第三也。此即依根本無
X45n0765_p0461a11║明，動彼淨心令現境界也。以八地中得三種世間
X45n0765_p0461a12║自在，色性隨心無有隔礙，故云色自在地能離也。
X45n0765_p0461a13║以色不自在位現識不亡，故此位中遣彼相也。
X45n0765_p0461a14║五者、能見心不相應染，依心自在地能離故。
X45n0765_p0461a15║此三細五意中，俱當第二見相也。以根本無明動
X45n0765_p0461a16║令能見故，上文依於動心成能見故。以九地中善
X45n0765_p0461a17║知眾生十種稠林，故云心自在，此於他心得自在。
X45n0765_p0461a18║又以自得四十無礙智，有礙能緣永不得起。
X45n0765_p0461a19║六者、根本業不相應染，依菩薩地盡得入如來地，能
X45n0765_p0461a20║離故（此當生相）。
X45n0765_p0461b01║此業相三細五意皆當第一也。以無明力不覺心
X45n0765_p0461b02║動，故名為業。十地終心金剛喻定，無垢地中微細
X45n0765_p0461b03║習氣心念都盡，故上文云得見心性，心即常住故。
X45n0765_p0461b04║不了一法界義者，從信相應地觀察學斷，入淨心地
X45n0765_p0461b05║隨分得離，乃至如來地能究竟離故。
X45n0765_p0461b06║此辨上無明約治料揀斷有先後也。枝末無明初
X45n0765_p0461b07║地漸離，根本無明至佛地盡。上說自性清淨心為
X45n0765_p0461b08║無明所染，有其染心，當知無明是染心之所依，染
X45n0765_p0461b09║心是無明之所起也。故六染各有二分，一分屬於
X45n0765_p0461b10║無明，一分屬於染心，以皆有和合及相續義故。但
X45n0765_p0461b11║約與前和合迷執不改即是無明，約展轉起後相
X45n0765_p0461b12║續不斷即是染心，由是地前便有斷無明義也。無
X45n0765_p0461b13║明與染心生時義說前後，以論因緣和合義故。若
X45n0765_p0461b14║除斷時則無前後，以能依所依不相離故。
X45n0765_p0461b15║言相應義者，謂心念法異，依染淨差別而知相緣相
X45n0765_p0461b16║同故。
X45n0765_p0461b17║此釋上相應不相應義也。六染中前三是相應，一
X45n0765_p0461b18║約王數釋，此三種皆是麁心故。心謂心王，念法謂
X45n0765_p0461b19║心所，王數不同故云異也。迦旃延論中名為心及
X45n0765_p0461b20║心所念法故。同者，若心王知染心法亦同，心王緣
X45n0765_p0461c01║淨心法亦同，知相即能知同，緣相即所緣同。二約
X45n0765_p0461c02║心境釋，以此三種依境生故。心念謂能緣，心法謂
X45n0765_p0461c03║所緣境，異謂心境不同，於染境作染解、於淨境作
X45n0765_p0461c04║淨解，故云同也。
X45n0765_p0461c05║不相應義者，謂即心不覺常無別異，不同知相緣相
X45n0765_p0461c06║故。
X45n0765_p0461c07║此釋六染中後三及無明皆名不相應心，亦二釋：
X45n0765_p0461c08║一約無王數釋，謂根本無明動彼靜心之體，即此
X45n0765_p0461c09║動心是不覺相，更無王數之別，故云即心不覺常
X45n0765_p0461c10║無別異。此翻前心念法異也。既無王數之別，何有
X45n0765_p0461c11║同知同緣？以此三種依不覺起、不異不覺，故云即
X45n0765_p0461c12║也。上文云依不覺故生三種相，與彼不覺不相捨
X45n0765_p0461c13║離者，是此即心之不覺，故云不離，非是相應而不
X45n0765_p0461c14║離也。下文亦云無明滅故不相應心滅。二約無心
X45n0765_p0461c15║境釋，謂此無明即此染心而無別體，不約與外境
X45n0765_p0461c16║相應方為此不覺，但在本心之上，故云即心等也。
X45n0765_p0461c17║不同知相等者，揀前相應也。此不相應心既是黎
X45n0765_p0461c18║耶識，於中不分王數義及不與外境相應義，拜有
X45n0765_p0461c19║覺不覺義，並與諸論相違。據相宗識，論說第八識
X45n0765_p0461c20║能緣二境有五心所，不說覺義，以彼秖據成就位
X45n0765_p0462a01║中橫說眾生皆具八種識從自種生，皆能緣慮自
X45n0765_p0462a02║分境，故說此識從自種生。今論竪說諸識迷真所
X45n0765_p0462a03║成，從細至麁不說種生，故第八識但有生境之功
X45n0765_p0462a04║而無緣境之義，以從無明內熏而起，故云即心不
X45n0765_p0462a05║覺。故無心境王所，故立不相應義也。
X45n0765_p0462a06║又染心義者，名為煩惱礙，能障真如根本智故。無明
X45n0765_p0462a07║義者，名為智礙，能障世間自然業智故。
X45n0765_p0462a08║此舉染心無明成二礙義也。能障者，顯其礙義，謂
X45n0765_p0462a09║照寂妙慧如理之智，名根本智，即上文智淨相也。
X45n0765_p0462a10║六染喧動違此寂靜，故名染心為煩惱礙，以煩惱
X45n0765_p0462a11║動故智礙。此智謂後得如量智，即上不思議業相。
X45n0765_p0462a12║以根本無明違此智用，名為智礙，從所障得名。今
X45n0765_p0462a13║此且依本末相依門，以無明所起染心為煩惱礙，
X45n0765_p0462a14║能起染心之無明名為智礙，不約人法二執以名
X45n0765_p0462a15║二礙。
X45n0765_p0462a16║此義云何？
X45n0765_p0462a17║問意云：既此無明動靜心體成於染心，則無明是
X45n0765_p0462a18║細應障理智，染心是麁應障量智。何以不然？
X45n0765_p0462a19║以依染心能見能現妄取境界，違平等性故。
X45n0765_p0462a20║釋煩惱礙也。此約轉現二相以明礙義。妄取者，前
X45n0765_p0462b01║三染皆是事識，故依境起。根本智無能所，染心有
X45n0765_p0462b02║能所，敵體相違，故成礙義。
X45n0765_p0462b03║以一切法常靜無有起相，無明不覺妄與法違故，不
X45n0765_p0462b04║能得隨順世間一切境界種種知故。
X45n0765_p0462b05║此釋智礙也。以不了如法寂靜，妄有起滅，與法乖
X45n0765_p0462b06║違，障於如量智也。不能下。正釋障如量智義。
X45n0765_p0462b07║前釋生滅因緣竟。下釋生滅相。
X45n0765_p0462b08║復次，分別生滅相者，有二種。云何為二？
X45n0765_p0462b09║前立義分中云是心生滅因緣相，上已釋生滅因
X45n0765_p0462b10║緣，今則分別相之一字，以分別染淨念慮三世人
X45n0765_p0462b11║我見愛貪瞋熾然，覽而可別，故云相也。
X45n0765_p0462b12║一者、麁，與心相應故。
X45n0765_p0462b13║指六染中，前三染是心相應，其相麁顯，經中說為
X45n0765_p0462b14║相生滅。
X45n0765_p0462b15║二者、細與心不相應故。
X45n0765_p0462b16║指後三染是心不相應，以無心法麁顯之相，其體
X45n0765_p0462b17║微細，經中說為流注生滅。
X45n0765_p0462b18║又麁中之麁，凡夫境界。
X45n0765_p0462b19║前三染心俱名為麁，於中初執相應染復更為麁，
X45n0765_p0462b20║三賢位名內凡，能覺此染故。
X45n0765_p0462c01║麁中之細及細中之麁，菩薩境界。
X45n0765_p0462c02║又於三麁染中，後二謂不斷相應染及分別智相
X45n0765_p0462c03║應染，是麁中稍細。初地至七地能覺地境，後三染
X45n0765_p0462c04║心俱名為細。於中前二能見能現，同是不相應，故
X45n0765_p0462c05║名為細。形後根本業識，故復云麁。八地九地能覺
X45n0765_p0462c06║此境。
X45n0765_p0462c07║細中之細，是佛境界。
X45n0765_p0462c08║根本業不相應染，能所未分，行相極細，故唯佛能
X45n0765_p0462c09║了。
X45n0765_p0462c10║上約人對顯。下辨相所依。
X45n0765_p0462c11║此二種生滅，依於無明熏習而有，所謂依因、依緣。依
X45n0765_p0462c12║因者，不覺義故；依緣者，妄作境界義故。
X45n0765_p0462c13║此辨相中順辨生起因緣也。初通後別。初明通緣。
X45n0765_p0462c14║通而言之，麁細二識皆依無明住地而起，以根本
X45n0765_p0462c15║無明動起三細，依此三細轉起麁心，故以無明通
X45n0765_p0462c16║為根本。若別而言之，依無明因生三細不相應心，
X45n0765_p0462c17║依境界緣生三麁相應心故也。楞伽經云：大慧！不
X45n0765_p0462c18║思議熏不思議變是現識因，取種種塵及無始妄
X45n0765_p0462c19║想熏是分別事識因。
X45n0765_p0462c20║若因滅則緣滅，因滅故不相應心滅，緣滅故相應心
X45n0765_p0463a01║滅。
X45n0765_p0463a02║此逆論因緣滅也。亦有通別：通明滅者，得對治無
X45n0765_p0463a03║明滅時，無明所起現識境界亦隨滅也；別顯滅者，
X45n0765_p0463a04║以三細親從無明因生故，無明滅時亦隨滅也；以
X45n0765_p0463a05║三麁染親依境界緣生故，境界滅時亦隨滅也。此
X45n0765_p0463a06║約始終起盡道理，以明二種生滅之義，非約剎那
X45n0765_p0463a07║生滅義也。
X45n0765_p0463a08║問曰：若心滅者，云何相續？若相續者，云何說究竟滅？
X45n0765_p0463a09║此釋疑中問也。若境界滅時心體亦滅者，無明三
X45n0765_p0463a10║細既其未盡，心體已亡，更依何法而得相續？此疑
X45n0765_p0463a11║相應心也。若言以心體不滅令無明相續者，心體
X45n0765_p0463a12║既其不滅，無明則常相續，云何治道得究竟滅？此
X45n0765_p0463a13║疑不相應心也。
X45n0765_p0463a14║下雙答此二。
X45n0765_p0463a15║答曰：所言滅者，唯心相滅，非心體滅。
X45n0765_p0463a16║境界滅時，唯心麁相滅，非心自體滅。又以無明滅
X45n0765_p0463a17║時，唯心細相滅，亦非心體滅。此通答二問。
X45n0765_p0463a18║下喻合則別說。
X45n0765_p0463a19║如風依水而有動相，若水滅者則風相斷絕無所依
X45n0765_p0463a20║止，以水不滅風相相續，唯風滅故動相隨滅，非是水
X45n0765_p0463b01║滅。
X45n0765_p0463b02║初總立喻本，若水下別顯喻相。先喻相應心，以境
X45n0765_p0463b03║滅時相應心相雖滅心體不滅，以不滅故三細相
X45n0765_p0463b04║續，此如猛風滅故麁浪滅，非水體滅也。唯風下二
X45n0765_p0463b05║喻不相應心，以心非動性故染滅而心不滅，此如
X45n0765_p0463b06║微風滅故細波滅，亦非水滅也。
X45n0765_p0463b07║無明亦爾，依心體而動。若心體滅，而眾生斷絕，無所
X45n0765_p0463b08║依止；以體不滅，心得相續。唯癡滅故，心相隨滅，非心
X45n0765_p0463b09║智滅。
X45n0765_p0463b10║初合總喻，若心下合別喻。眾生者，即依業轉二相
X45n0765_p0463b11║之眾生也，斯則八地已上皆依業轉得名眾生。又
X45n0765_p0463b12║業轉二相即是眾生，如前云眾生依心意意識轉
X45n0765_p0463b13║故，若心體滅眾生無依故斷絕也。以麁染滅時細
X45n0765_p0463b14║染不滅，故八地菩薩未得成佛，無明滅時細染方
X45n0765_p0463b15║盡，故得從此已上修證佛果，理極昭著。上文以對
X45n0765_p0463b16║不覺故名為覺，則一識有二義；今以對癡故名為
X45n0765_p0463b17║智，則一心有體相。不覺癡相轉滅成於始覺，則本
X45n0765_p0463b18║覺不滅與始覺還源無二無別也。
X45n0765_p0463b19║從初生滅門中，大科有二：初釋生滅心法。二、
X45n0765_p0463b20║辨所示之義。初中又二：初染淨生滅（乃因緣）。二、
X45n0765_p0463c01║染淨相貲（約熏變）。已前釋染淨生滅已竟。下釋
X45n0765_p0463c02║染淨相貲。
X45n0765_p0463c03║復次，有四種法，熏習義故，染法、淨法起不斷絕。云何
X45n0765_p0463c04║為四？
X45n0765_p0463c05║此下染淨相貲，亦云染淨互熏相生不斷。以前總
X45n0765_p0463c06║中此識有二種義，能攝一切法、生一切法。此上已
X45n0765_p0463c07║明攝義，初二覺之文是也。今此下正辨生義，由此
X45n0765_p0463c08║染淨相貲故得生起不斷絕。
X45n0765_p0463c09║一者、淨法名為真如。
X45n0765_p0463c10║此是生滅門中真如，以三義故，故云淨法：一、約體，
X45n0765_p0463c11║本來淨故；二、約用相，以內熏故，今反染成始淨故。
X45n0765_p0463c12║梁攝論云：能成立者，謂真如十種功德；所成立者，
X45n0765_p0463c13║十種新生正行也。三、約用熏故，應機成淨緣。
X45n0765_p0463c14║二者、一切染因名為無明。
X45n0765_p0463c15║六染及九相，皆因無明而有。
X45n0765_p0463c16║三者妄心，名為業識。
X45n0765_p0463c17║妄心者，通事識及業識。今據其本，故但言業識。
X45n0765_p0463c18║四者妄境界，所謂六塵。
X45n0765_p0463c19║事識所緣之境也。此三皆是染法。由此染法自性
X45n0765_p0463c20║差別，依託因緣，故具說三種。淨法對染雖成量義，
X45n0765_p0464a01║然其體用竟未曾別，故但名一種。
X45n0765_p0464a02║下明染淨熏習義。
X45n0765_p0464a03║熏習義者，如世間衣服實無於香，若人以香而熏習
X45n0765_p0464a04║故則有香氣。
X45n0765_p0464a05║此喻也。下合。
X45n0765_p0464a06║此亦如是，真如淨法實無於染，但以無明而熏習故
X45n0765_p0464a07║則有染相；無明染法實無淨業，但以真如而熏習故
X45n0765_p0464a08║則有淨用。
X45n0765_p0464a09║此相貲中一染熏淨也。顯真無相，隨熏現相。又顯
X45n0765_p0464a10║妄無體，故但云相。又當相自無返流之用，故云相，
X45n0765_p0464a11║不云用也。此約隨流生滅門說。此釋經中如來藏
X45n0765_p0464a12║為惡習所熏等二淨熏染也。此是生滅門中本覺
X45n0765_p0464a13║真如，故有熏義。真如門中則無此義。由此本覺內
X45n0765_p0464a14║熏不覺，令成厭求，反流順真，故云用也。此釋經中
X45n0765_p0464a15║由有如來藏故，能厭生死苦，樂求涅槃也。涅槃經
X45n0765_p0464a16║云：闡提之人，未來佛性力故，還生善根。彼言佛性
X45n0765_p0464a17║力者，即此本覺內熏之力也。
X45n0765_p0464a18║云何熏習起染法不斷？
X45n0765_p0464a19║泛論熏習各二種：一、習熏，謂熏心體成染淨等；二、
X45n0765_p0464a20║貲熏，謂現行心境及諸惑相貲等。
X45n0765_p0464b01║所謂以依真如法故，有於無明。
X45n0765_p0464b02║真如者，舉能熏所熏之法體也。亦可此中但舉能
X45n0765_p0464b03║熏無明，然必依真如，故約本舉也。
X45n0765_p0464b04║以有無明染法因故，即熏習真如；以熏習故，則有妄
X45n0765_p0464b05║心。即熏習無明，不了真如法故，不覺念起，現妄境界；
X45n0765_p0464b06║以有妄境界染法緣故，即熏習妄心，令其念著，造種
X45n0765_p0464b07║種業，受於一切身心等苦。
X45n0765_p0464b08║根本無明熏習真如，有業識心。以此妄心還貲熏
X45n0765_p0464b09║無明，增其不了，令其轉成轉識及現識。以此境界
X45n0765_p0464b10║還熏動心海，起諸識浪，緣念彼境，即起事識也。上
X45n0765_p0464b11║六麁中，初二名念，中二名著，後二名同此也。謂依
X45n0765_p0464b12║惑造業，依業受報。
X45n0765_p0464b13║此妄境界熏習義則有二種。云何為二？一者、增長念
X45n0765_p0464b14║熏習，二者、增長取熏習。
X45n0765_p0464b15║此明境界熏妄心也。念者，由境界力，增長事識中
X45n0765_p0464b16║智相、相續相、法執分別念也。二、增長事識中執取
X45n0765_p0464b17║相、計名字相，謂人、我、見、愛、煩惱也。
X45n0765_p0464b18║妄心熏習義有二種。云何為二？一者、業識根本熏習，
X45n0765_p0464b19║能受阿羅漢、辟支佛、一切菩薩生滅苦故；二者、增長
X45n0765_p0464b20║分別事識熏習，能受凡夫業繫苦故。
X45n0765_p0464c01║此明妄心熏無明也。一以業識能貲熏住地無明，
X45n0765_p0464c02║迷於無相，能起轉相現相等相續，令彼三乘人雖
X45n0765_p0464c03║出三界，離事識分叚麁苦，猶受黎耶變易細苦。二
X45n0765_p0464c04║者以事識能貲熏起時無明，起見愛麁惑，發動身
X45n0765_p0464c05║口造種種業，受凡夫分叚苦。
X45n0765_p0464c06║無明熏習義有二種。云何為二？一者、根本熏習，以能
X45n0765_p0464c07║成就業識義故；二者、所起見愛熏習，以能成就分別
X45n0765_p0464c08║事識義故。
X45n0765_p0464c09║此明無明熏真如也。一者謂根本不覺熏動真如
X45n0765_p0464c10║成業等諸識，但今舉初故云業識。二者謂枝末不
X45n0765_p0464c11║覺熏習心體成分別事識，上文云此識依見愛煩
X45n0765_p0464c12║惱增長義故，但末從本生故云所起也。
X45n0765_p0464c13║前染熏。後淨熏。
X45n0765_p0464c14║云何熏習起淨法不斷？所謂以有真如法故，能熏習
X45n0765_p0464c15║無明；以熏習因緣力故，則令妄心厭生死苦樂求涅
X45n0765_p0464c16║槃；以此妄心有厭求因緣故，即熏習真如。
X45n0765_p0464c17║先明真如，內熏無明，發心修行，令成淨業。後即此
X45n0765_p0464c18║淨因，反熏真如，增其勢力。前即本熏，後即新熏也。
X45n0765_p0464c19║自信己性，知心妄動，無前境界，修遠離法；以如實知
X45n0765_p0464c20║無前境界故，種種方便起隨順行，不取不念乃至久
X45n0765_p0465a01║遠熏習力故。
X45n0765_p0465a02║此辨其功能，先明因也。自信者，十信位中信也。下
X45n0765_p0465a03║即三賢位中修知。心妄動者，解也。修遠離法者，依
X45n0765_p0465a04║解成行，謂尋伺等觀、唯識無塵等行也。如實知者，
X45n0765_p0465a05║初地見道證唯識理，異前比觀故云如實也。種種
X45n0765_p0465a06║方便下，明十地修道位中廣修萬行以顯真如。云
X45n0765_p0465a07║不取者，所取無相。不念者，能念不生。久遠者，三祗
X45n0765_p0465a08║熏故。三祗者，三賢至初地為一僧祗，二地至八地
X45n0765_p0465a09║為一僧祗，九地至佛果為一僧祗。
X45n0765_p0465a10║無明則滅，以無明滅故心無有起（前三染盡），以無起故境
X45n0765_p0465a11║界隨滅（後三染盡），以因緣俱滅故心相皆盡，名得涅槃成
X45n0765_p0465a12║自然業。
X45n0765_p0465a13║此明果也。無明謂根本，無明即無明。業轉二識，故
X45n0765_p0465a14║云心無有起。以無此二為能熏故，妄境隨滅。因即
X45n0765_p0465a15║無明，緣即妄境，心相即六染。以無明滅故，業等三
X45n0765_p0465a16║染心盡；境界滅故，智等三染心盡。一切心相不出
X45n0765_p0465a17║六染，故云皆盡。翻前妄心妄境，故得涅槃，以六染
X45n0765_p0465a18║皆煩惱礙故；翻前無明成自然業，以無明為智礙
X45n0765_p0465a19║故。
X45n0765_p0465a20║妄心熏習義有二種。云何為二？一者、分別事識熏習，
X45n0765_p0465b01║依諸凡夫、二乘人等厭生死苦，隨力所能以漸趣向
X45n0765_p0465b02║無上道故。
X45n0765_p0465b03║此明妄心熏習，謂依六識起觀修行，言發心修行
X45n0765_p0465b04║也。分別事識即上意識，以此識不知諸塵唯是識
X45n0765_p0465b05║故，執心外實有境界。凡夫二乘雖有發心趣向解
X45n0765_p0465b06║脫，而猶計有生死可厭、涅槃可欣，不了唯心道理，
X45n0765_p0465b07║由此作意力故，久遠還得菩提。
X45n0765_p0465b08║二者、意熏習，謂諸菩薩發心勇猛速趣涅槃故。
X45n0765_p0465b09║意者，若就本而言名為業識，通而論之即前五種
X45n0765_p0465b10║意，以諸菩薩知一切法唯是識量，捨彼事識外計
X45n0765_p0465b11║分別，既了唯心趣理速疾異前漸悟，故云乃至速
X45n0765_p0465b12║趣涅槃也。問：此中妄心既並熏習真如起反流行，
X45n0765_p0465b13║意熏既屬賴耶，如何能各自發心修行？答：前凡夫
X45n0765_p0465b14║二乘不覺黎耶，但依分別事識貲持力故而發心
X45n0765_p0465b15║修行，以不達本故向大菩提疎而且遠，故云漸也。
X45n0765_p0465b16║此菩薩既了賴耶本識，即依此識貲持力故方得
X45n0765_p0465b17║發心修行，以了本故向大菩提親而且近，故云速
X45n0765_p0465b18║也。此約所依相貲辨熏非各自發心等，此如下文
X45n0765_p0465b19║證發心中說。
X45n0765_p0465b20║真如熏習義有二種。云何為二？一者自體相熏習、二
X45n0765_p0465c01║者用熏習。自體相熏習者，從無始世來具無漏法，備
X45n0765_p0465c02║有不思議業作境界之性，依此二義恒常熏習。以有
X45n0765_p0465c03║力故，能令眾生厭生死苦樂求涅槃，自信己身有真
X45n0765_p0465c04║如法發心修行。
X45n0765_p0465c05║此顯真如熏習也。不空本覺，名無漏法。此法𡨋熏
X45n0765_p0465c06║眾生，非物能了，故云不思議。此中業者，是𡨋熏作
X45n0765_p0465c07║用。作境界者，非直熏彼妄心令其厭求成能觀智，
X45n0765_p0465c08║亦乃與其觀智作所觀境。謂依真如自體為本覺，
X45n0765_p0465c09║熏起始覺之智，即以自體為所觀之境。以此𡨋熏
X45n0765_p0465c10║眾生有力故，令起厭求等行。
X45n0765_p0465c11║問曰：若如是義者，一切眾生悉有真如等皆熏習，云
X45n0765_p0465c12║何有信無信無量前後差別？皆應一時自知有真如
X45n0765_p0465c13║法，勤修方便等入涅槃。
X45n0765_p0465c14║此問答釋疑，以明真如賴緣有差別義也。一時時
X45n0765_p0465c15║言，一揀信之有無，二揀起之前後。自知有真如法
X45n0765_p0465c16║是信，解勤修方便是行，等入涅槃是證。一時之言，
X45n0765_p0465c17║須通此三而轉。
X45n0765_p0465c18║答曰：真如本一而有無量無邊無明，從本已來自性
X45n0765_p0465c19║差別厚薄不同故。有過恒河沙等上煩惱依無明起
X45n0765_p0465c20║差別，我見愛染煩惱依無明起差別，如是一切煩惱
X45n0765_p0466a01║依於無明所起前後無量差別，唯如來能知故。
X45n0765_p0466a02║此約染淨二緣有厚薄前後以成差別，先約染惑
X45n0765_p0466a03║以明不一也。此言真如眾生本具內熏固是平等，
X45n0765_p0466a04║但以無明厚薄有信不信故不平等耳，非內熏使
X45n0765_p0466a05║然也。恒沙等上煩惱，所知障也。我見愛染，煩惱障
X45n0765_p0466a06║也。以此二障性喧煩故，非寂靜法通名煩惱。如是
X45n0765_p0466a07║下雙結二障，皆依根本無明所起，故有前後差別
X45n0765_p0466a08║也。
X45n0765_p0466a09║又諸佛法，有因有緣，因緣具足，乃得成辨。
X45n0765_p0466a10║此約淨緣以明不一也。若獨內因不假外緣，可如
X45n0765_p0466a11║所責。然今外假用熏及內正因方得成辨，故致前
X45n0765_p0466a12║後不可一時，故上開二熏習不云一也。
X45n0765_p0466a13║如木中火性，是火正因，若無人知，不假方便，能自燒
X45n0765_p0466a14║木，無有是處。
X45n0765_p0466a15║此明因緣互之失，先顯闕緣也。火，正因也。不遇闕
X45n0765_p0466a16║諸佛等，若無人知等也。自斷煩惱者，能自燒木也。
X45n0765_p0466a17║眾生亦爾，雖有正因熏習之力，若不遇諸佛、菩薩、善
X45n0765_p0466a18║知識等以之為緣，能自斷煩惱入涅槃者，則無是處。
X45n0765_p0466a19║若雖有外緣之力，而內淨法未有熏習力者，亦不能
X45n0765_p0466a20║究竟厭生死苦樂求涅槃。
X45n0765_p0466b01║此明闕因不成也。謂無明厚重之流，雖本覺內熏，
X45n0765_p0466b02║然未有力，故雖遇善友，亦不能令其得道。
X45n0765_p0466b03║若因緣具足者，所謂自有熏習之力。又為諸佛菩薩
X45n0765_p0466b04║等慈悲願護故，能起厭苦之心，信有涅槃，修習善根。
X45n0765_p0466b05║以修善根成熟，則值諸佛菩薩示教利喜，乃能進趣
X45n0765_p0466b06║向涅槃道。
X45n0765_p0466b07║此明性用相應之得也。以因緣具足，故能成就。示
X45n0765_p0466b08║教等，謂示義令解，教行令行，獲大法利，故生法喜。
X45n0765_p0466b09║上明真如體相熏習竟。下明用熏習。
X45n0765_p0466b10║用熏習者，即是眾生外緣之力。如是外緣有無量義，
X45n0765_p0466b11║略說二種。云何為二？一者、差別緣，二者、平等緣。
X45n0765_p0466b12║差別緣者，謂與凡小事識熏習之機為緣，則現形
X45n0765_p0466b13║不同，故云差別。亦可與差別機作緣，謂三賢已上
X45n0765_p0466b14║乃至諸佛，能作此緣應眾生也。平等緣者，謂與業
X45n0765_p0466b15║識熏習之機作緣，唯現佛身平等無二，故云平等。
X45n0765_p0466b16║亦可與平等心機為緣，如初地已上乃至諸佛，要
X45n0765_p0466b17║依同體智力能作此緣。
X45n0765_p0466b18║差別緣者，此人依於請佛菩薩等，從初發意始求道
X45n0765_p0466b19║時乃至得佛，於中若見若念。
X45n0765_p0466b20║此人，機欲之人。諸佛等出外緣體，發意求道，明能
X45n0765_p0466c01║感緣之機。苦見苦念，正明行者之心感用器也。謂
X45n0765_p0466c02║見其身形，念其功德也。
X45n0765_p0466c03║或為眷屬、父母、諸親，或為給使，或為知友，或為怨家，
X45n0765_p0466c04║或起四攝。
X45n0765_p0466c05║一慈愛以攝生，二居卑以利物，三同類以勸發，四
X45n0765_p0466c06║怖之以入道，五以四攝法攝之。
X45n0765_p0466c07║乃至一切所作無量行緣，以起大悲熏習之力，能令
X45n0765_p0466c08║眾生增長善根，若見若聞得利益故。此緣有二種。云
X45n0765_p0466c09║何為二？一者、近緣，速得度故；二者、遠緣，久遠得度故。
X45n0765_p0466c10║是近遠二緣分別復有二種。云何為二？一者、增長行
X45n0765_p0466c11║緣；二者、受道緣。
X45n0765_p0466c12║此增長行、拜受道二緣，通因果始終諸位。如未入
X45n0765_p0466c13║信前不信因果等，名未受道；佛菩薩等以之為緣，
X45n0765_p0466c14║令彼信受始為道器，名受道緣。既入信已，亦假其
X45n0765_p0466c15║緣令行增長，名增長行緣。如未入十解、十地、佛地
X45n0765_p0466c16║等，名未受道；假其緣力而得受解、入證、得涅槃等，
X45n0765_p0466c17║俱名受道。若從解位已去修地前行，見道已去修
X45n0765_p0466c18║地上行，佛等為緣令行增長，如八地菩薩得無相
X45n0765_p0466c19║無功用故，擬入涅槃不進九位，佛為此故現身七
X45n0765_p0466c20║勸，然後發行進入彌速，豈非增長行緣耶？乃至垂
X45n0765_p0467a01║成正覺，亦假諸佛為緣也。受道增長，或先或後二
X45n0765_p0467a02║俱通也。
X45n0765_p0467a03║平等緣者，一切諸佛菩薩皆願度脫一切眾生，自然
X45n0765_p0467a04║熏習恒常不捨，以同體智力故，隨應見聞而現作業，
X45n0765_p0467a05║所謂眾生依於三昧乃得平等，見諸佛故。
X45n0765_p0467a06║此明平等緣也。此緣但約真如三昧中見佛身而
X45n0765_p0467a07║說。若差別緣，則不約定中，但是隨類隨宜現十界
X45n0765_p0467a08║身而說也。
X45n0765_p0467a09║此體用熏習分別復有二種。云何為二？一者未相應，
X45n0765_p0467a10║謂凡夫、二乘、初發意菩薩等，以意意識熏習，依信力
X45n0765_p0467a11║故而能修行。未得無分別心，與體相應故；未得自在
X45n0765_p0467a12║業修行，與用相應故。
X45n0765_p0467a13║以凡小意識熏，菩薩五意熏，並無正體智故，未與
X45n0765_p0467a14║法身體相應。無證真後得智故，未與應化身用相
X45n0765_p0467a15║應也。
X45n0765_p0467a16║二者、已相應，謂法身菩薩得無分別心，與諸佛智用
X45n0765_p0467a17║相應，唯依法力自然修行，熏習真如滅無明故。
X45n0765_p0467a18║此言地上菩薩無分別心，得如理智故與體相應，
X45n0765_p0467a19║有如量智故與智用相應也。言無分別心者，謂相
X45n0765_p0467a20║續識乃法執分別，初地已除得無分別智，與理相
X45n0765_p0467b01║契故而智識乃俱生，二地分除七地已盡，以不障
X45n0765_p0467b02║見道雖有三細而妙智為主，故通云無分別心，不
X45n0765_p0467b03║同地前事識現行而未相應也。
X45n0765_p0467b04║上明染淨相資中，染淨熏習義已竟。下明染淨
X45n0765_p0467b05║盡不盡義。
X45n0765_p0467b06║復次，染法從無始已來熏習不斷，乃至得佛後則有
X45n0765_p0467b07║斷；淨法熏習則無有斷，盡於未來。此義云何？以真如
X45n0765_p0467b08║法常熏習故，妄心則滅，法身顯現；起用熏習，故無有
X45n0765_p0467b09║斷。
X45n0765_p0467b10║此明盡不盡中。染法下。謂染法違真故無始有終，
X45n0765_p0467b11║淨法順理故有始無終。此義下。釋成。以真熏妄滅，
X45n0765_p0467b12║淨用無盡故。
X45n0765_p0467b13║已前生滅門中，初釋生滅心法已竟。此後二，辨
X45n0765_p0467b14║所示之義二。初、體相二大。二、別解用大。且初
X45n0765_p0467b15║言所示義者，即明前法有顯義功能故。問：何故真
X45n0765_p0467b16║如門中不辨所示義，生滅門中具辨所示三大義
X45n0765_p0467b17║耶？答：以真如門中即示大乘體，能所不分、詮旨不
X45n0765_p0467b18║別，故不別辨。生滅門中染淨不一、法義有殊，故具
X45n0765_p0467b19║說三大。上立義分中，真如門內云即示，生滅門中
X45n0765_p0467b20║云能示，釋義在此也。
X45n0765_p0467c01║復次，真如自體相者。
X45n0765_p0467c02║此標體大相。大也下，初、釋體。
X45n0765_p0467c03║一切凡夫、聲聞、緣覺、菩薩、諸佛，無有差別增減，非前
X45n0765_p0467c04║際生，非後際滅，畢竟常恒。
X45n0765_p0467c05║此釋體也。分雖就位以分優劣，真體隨人未曾增
X45n0765_p0467c06║減也。非前際常也，凡位為前；非後際恒也，佛位為
X45n0765_p0467c07║後。三句皆顯不增減所以。
X45n0765_p0467c08║下釋相。
X45n0765_p0467c09║從本已來，自性滿足，一切功德。
X45n0765_p0467c10║釋相中，正顯性德。初明德相也。顯無有始，故云從
X45n0765_p0467c11║本已來。揀非體外，故云自性。明無欠少，故云滿足。
X45n0765_p0467c12║意在普該，故云一切。
X45n0765_p0467c13║所謂自體有大智惠光明義故。
X45n0765_p0467c14║本覺智明，以義目之名智惠，以相取之名光明。
X45n0765_p0467c15║徧照法界義故。
X45n0765_p0467c16║本覺顯照諸法。法界有二，謂理及事。照理即如理
X45n0765_p0467c17║智，照事即如量智。理量齊鑒，故云徧。
X45n0765_p0467c18║真實識知義故。
X45n0765_p0467c19║顯照時無倒，依根所發，了境義邊，名為識知。了知
X45n0765_p0467c20║理事，永離諸過，故云真實。
X45n0765_p0468a01║自性清淨心義故。
X45n0765_p0468a02║性離惑染，以非假他緣，故云自性。在纏不染，故云
X45n0765_p0468a03║清淨。諸法中實，乃名為心。
X45n0765_p0468a04║常樂我淨義故。
X45n0765_p0468a05║性德圓備，窮三際而無改曰常，在眾苦而不干曰
X45n0765_p0468a06║樂，處六道而莫拘曰我，歷九相而非染曰淨，此自
X45n0765_p0468a07║性涅槃之四德也。
X45n0765_p0468a08║清涼不變，自在義故。
X45n0765_p0468a09║無惑之熱惱，故曰清涼，此顯般若德也。無報之生
X45n0765_p0468a10║滅，故曰不變，此法身也。無業之繫縛，故云自在，此
X45n0765_p0468a11║解脫也。
X45n0765_p0468a12║具足如是過於恒沙不離、不斷、不異、不思議佛法，乃
X45n0765_p0468a13║至滿足無有所少義故。
X45n0765_p0468a14║不離者，性德塵沙不離真體。不斷者，無始相續。不
X45n0765_p0468a15║異者，與體同味。不思議者，即不異而有恒沙之義
X45n0765_p0468a16║故。佛法者，是所覺法故。滿足者，如來證此萬德圓
X45n0765_p0468a17║備，即驗真如本具也。
X45n0765_p0468a18║名為如來藏，亦名如來法身。
X45n0765_p0468a19║隱時能出生如來，顯時萬德依止。
X45n0765_p0468a20║問曰：上說真如其體平等離一切相，云何復說體有
X45n0765_p0468b01║如是種種功德？
X45n0765_p0468b02║此執體疑相難。
X45n0765_p0468b03║答曰：雖實有此諸功德義，而無差別之相，等同一味
X45n0765_p0468b04║唯一真如。此義云何？以無分別離分別相，是故無二。
X45n0765_p0468b05║此相不違體。答也。言相雖差別，而體不二，以實德
X45n0765_p0468b06║雖多，同一味故。多德何以唯一？釋云：非能分別，非
X45n0765_p0468b07║所分別，無能所故。
X45n0765_p0468b08║復以何義得說差別？以依業識生滅相示。
X45n0765_p0468b09║既其不二，何以說別？以依生滅識相恒沙染法，反
X45n0765_p0468b10║此表示真如淨德恒沙差別，且舉染本故但云業
X45n0765_p0468b11║識。
X45n0765_p0468b12║此云何示？以一切法本來唯心，實無於念而有妄心，
X45n0765_p0468b13║不覺起念見諸境界，故說無明。心性不起，即是大智
X45n0765_p0468b14║慧光明義故。若心起見，則有不見之相。心性離見，即
X45n0765_p0468b15║是徧照法界義故。若心有動，非真識知，無有自性，非
X45n0765_p0468b16║常、非樂、非我、非淨，熱惱衰變則不自在，乃至具有過
X45n0765_p0468b17║恒沙等妄染之義。對此義故，心性無動，則有過恒沙
X45n0765_p0468b18║等諸淨功德相義示現。
X45n0765_p0468b19║此廣顯示義也。對此義者，河沙染法心動故成，心
X45n0765_p0468b20║不動時諸淨功德亦過沙數。
X45n0765_p0468c01║若心有起，更見前法可念者，則有所少。如是淨法無
X45n0765_p0468c02║量功德，即是一心，更無所念，是故滿足。
X45n0765_p0468c03║則有所少者，妄心外念，求之不足。是故滿足者，淨
X45n0765_p0468c04║德性滿，無假外求。
X45n0765_p0468c05║名為法身，如來之藏。
X45n0765_p0468c06║此結名也。
X45n0765_p0468c07║上釋體相。下別解用大。
X45n0765_p0468c08║復次，真如用者，所謂諸佛如來本在因地發大慈悲，
X45n0765_p0468c09║修諸波羅蜜攝化眾生。
X45n0765_p0468c10║此總釋用，對果舉因，本正行也。
X45n0765_p0468c11║立大誓願，盡欲度脫等眾生界，亦不限劫數盡於未
X45n0765_p0468c12║來。
X45n0765_p0468c13║舉本大願也，即廣大心、長時心。
X45n0765_p0468c14║以取一切眾生如己身故，而亦不取眾生相。
X45n0765_p0468c15║舉悲智，大方便也。如己身，悲深也。不取相，智深也。
X45n0765_p0468c16║兼上亦則不顛心。
X45n0765_p0468c17║此以何義？
X45n0765_p0468c18║徵悲智深，所以。
X45n0765_p0468c19║謂如實知一切眾生及與己身真如平等無別異故。
X45n0765_p0468c20║依真如門，答顯深也。
X45n0765_p0469a01║以有如是大方便智，除滅無明見本法身。
X45n0765_p0469a02║牒因顯果
X45n0765_p0469a03║自然而有不思議業種種之用，即與真如等徧一切
X45n0765_p0469a04║處，又亦無有用相可得。
X45n0765_p0469a05║正顯用也。一、明甚深，非待作意故；二、明廣大，稱理
X45n0765_p0469a06║之用故；三、明用而常寂，雖現種種身不動真實際，
X45n0765_p0469a07║雖說種種法常住無言理故。又亦者，前無所化眾
X45n0765_p0469a08║生相，此無能化應用相，望於前文故云又亦。
X45n0765_p0469a09║何以故？謂諸佛如來唯是法身、智相之身、第一義諦，
X45n0765_p0469a10║無有世諦境界，離於施作，但隨眾生見聞得益，故說
X45n0765_p0469a11║為用。
X45n0765_p0469a12║若廢機感論，如來唯是妙理本智，更無應化世諦
X45n0765_p0469a13║生滅等相，但隨緣起用，用則無用，如波即水，故用
X45n0765_p0469a14║恒寂也。雖真理妙智，本來常湛，而隨機感，益用無
X45n0765_p0469a15║邊，即寂而常用。
X45n0765_p0469a16║此用有二種。云何為二？
X45n0765_p0469a17║此別釋用大標徵也。
X45n0765_p0469a18║一者、依分別事識，凡夫、二乘心所見者，名為應身，以
X45n0765_p0469a19║不知轉識現故；見從外來，取色分齊，不能盡知故。
X45n0765_p0469a20║此別釋中正顯用相，直顯其用也。凡夫二乘不知。
X45n0765_p0469b01║唯識計有外塵，即是分別事識義。今見佛身，亦謂
X45n0765_p0469b02║心外順彼事識分別計度，故說依分別事識見。以
X45n0765_p0469b03║不知七、八識故，但云依事識也。名為應身者，依此
X45n0765_p0469b04║麤識分別，但見應、化麤相，不見報身細相。下釋見
X45n0765_p0469b05║麤所以。言不知轉識者，迷於唯心。取色分齊者，不
X45n0765_p0469b06║知即空，故取分齊也。不能盡知者，不知色如其心
X45n0765_p0469b07║無分齊故，但見分齊，故不盡也。問：佛身何故唯眾
X45n0765_p0469b08║生識耶？答：眾生真心與諸佛體平等無二，但眾生
X45n0765_p0469b09║迷自真理，起於妄念，是時真如但現染相，不顯其
X45n0765_p0469b10║用。以彼本覺內熏妄心，故有厭求；有厭求故，其用
X45n0765_p0469b11║即現；厭求劣故，用相即麤；厭求漸增，用亦漸細。如
X45n0765_p0469b12║是漸漸乃至心源，無明既盡，厭求都息，始覺同本，
X45n0765_p0469b13║用還歸體，平等平等，無二無別。未至心源已，還用
X45n0765_p0469b14║於識中隨根顯現，故云識中現也。問：若據此義，用
X45n0765_p0469b15║從真起，何故說言轉識現耶？答：轉識即是黎耶中
X45n0765_p0469b16║轉相，依此轉相，方起現識，現諸境界。此識即是真
X45n0765_p0469b17║妄和合，若隨流生死，即妄有功能，妄雖有功，離真
X45n0765_p0469b18║不立；若反流出纏，真有功能，真雖有功，離妄不顯。
X45n0765_p0469b19║故就緣起和合識中說其用耳。上約終教說。若約
X45n0765_p0469b20║始教說者，即以諸佛悲智為增上緣，眾生機感種
X45n0765_p0469c01║子為因緣故，託佛本質上自心變影像，故云在自
X45n0765_p0469c02║識中現也。如瑜伽、唯識等論說。
X45n0765_p0469c03║上顯應身。
X45n0765_p0469c04║二者、依於業識，謂諸菩薩從初發意乃至菩薩究竟
X45n0765_p0469c05║地心所見者，名為報身。
X45n0765_p0469c06║此顯報身用也。十解已去，菩薩能解唯識無外諸
X45n0765_p0469c07║塵，順業識義以見佛身故。此中但是依三昧心所
X45n0765_p0469c08║見者，即前平等緣也。
X45n0765_p0469c09║身有無量色，色有無量相，相有無量好，所住依果亦
X45n0765_p0469c10║有無量種種莊嚴，隨所示現，即無有邊，不可窮盡，離
X45n0765_p0469c11║分齊相，隨其所應，常能住持，不毀不失。
X45n0765_p0469c12║舉正報、依報，以明所見報相也。莊嚴已上別顯，向
X45n0765_p0469c13║上通明。隨所等橫顯無邊，隨其等竪顯無盡。準華
X45n0765_p0469c14║嚴所說，無有一法不是毗盧遮那佛身，無有一塵
X45n0765_p0469c15║不是華藏世界。今意同彼。
X45n0765_p0469c16║如是功德，皆因諸波羅蜜等無漏行熏及不思議熏
X45n0765_p0469c17║之所成就，具足無量樂相故，說為報身。
X45n0765_p0469c18║此結果由因以釋名也。如是依正二報無障礙不
X45n0765_p0469c19║思事，皆因十度深行之熏及本覺不思議熏二因
X45n0765_p0469c20║所成，樂相圓備，故名報身。
X45n0765_p0470a01║又為凡夫所見者，是其麤色，隨於六道，各見不同，種
X45n0765_p0470a02║種異類，非受樂相，故說為應身。
X45n0765_p0470a03║此別釋。應身者，約凡夫一類所見益，隨類化身也。
X45n0765_p0470a04║如三惡道習見佛，如黑象脚等；以人天位見佛，為
X45n0765_p0470a05║樹神及天神身等。準此，即六道眾生並見佛不同
X45n0765_p0470a06║也。皆非出世相，故非樂。
X45n0765_p0470a07║復次初發意菩薩等所見者，以深信真如法故少分
X45n0765_p0470a08║而見，知彼色相莊嚴等事，無去無來離於分齊，唯依
X45n0765_p0470a09║心現不離真如。然此菩薩猶自分別，以未入法身位
X45n0765_p0470a10║故。
X45n0765_p0470a11║此別釋報身也。十解菩薩等依比觀門見真如理，
X45n0765_p0470a12║是相似覺故云少分，異前十信故云深，異後證真
X45n0765_p0470a13║故但云信。以見真如異於凡小，是故得知色相等
X45n0765_p0470a14║事性無分齊。唯依心下釋無分齊所以也。攝論中
X45n0765_p0470a15║地上見報身者，彼據證之相應成就處說。今此地
X45n0765_p0470a16║前菩薩少分見者，以知色境界但是現識，不離真
X45n0765_p0470a17║如即無分齊，故得少分見也。既非全見故不相違，
X45n0765_p0470a18║但以異前凡小心外取境見應化故。然此菩薩簡
X45n0765_p0470a19║異地上猶自分別者，以此菩薩雖達唯心猶未斷
X45n0765_p0470a20║事識，事識既在分別不亡，不同地上得無分別證
X45n0765_p0470b01║相應故。
X45n0765_p0470b02║若得淨心，所見微妙其用轉勝，乃至菩薩地盡見之
X45n0765_p0470b03║究竟。
X45n0765_p0470b04║此顯地上所見用相過於地前，以所見報相最極
X45n0765_p0470b05║微細，故云轉勝。漸漸微細至金剛後，心業相都盡，
X45n0765_p0470b06║用即皈體，故云見之究竟，以窮其源故。
X45n0765_p0470b07║若離業識則無見相，以諸佛法身無有彼此色相迭
X45n0765_p0470b08║相見故。
X45n0765_p0470b09║要依業識，乃有轉相及現相故也。若離業識等無
X45n0765_p0470b10║明，即唯是真如，故佛無有彼此分別之見。
X45n0765_p0470b11║問曰：若諸佛法身離於色相者，云何能現色相？
X45n0765_p0470b12║此問答除疑中，初釋法身能現也。
X45n0765_p0470b13║答曰：即此法身是色體故能現於色，所謂從本已來
X45n0765_p0470b14║色心不二，以色性即智故色體無形說名智身，以智
X45n0765_p0470b15║性即色故說名法身。徧一切處所現之色無有分齊，
X45n0765_p0470b16║隨心能示十方世界無量菩薩、無量報身、無量莊嚴
X45n0765_p0470b17║各各差別，皆無分齊而不相妨。此非心識分別能知，
X45n0765_p0470b18║以真如自在用義故。
X45n0765_p0470b19║此釋法身能現也。謂彼所現報化之色，不異法身
X45n0765_p0470b20║真心，如波與水，本來不二。色性即智者，明色即心，
X45n0765_p0470c01║顯前不二，以色即心故，遂令色相都盡，故就其本，
X45n0765_p0470c02║但云智身。智謂本覺心智也。智性即色者，明心即
X45n0765_p0470c03║色，顯前不二，如水徧在波中也。所現之色，一一皆
X45n0765_p0470c04║徧法界，互不相妨者，以真心無礙，周徧所現之色，
X45n0765_p0470c05║亦復圓融，自在無礙。於中無量菩薩者，亦是報身
X45n0765_p0470c06║作用也。
X45n0765_p0470c07║前顯示正義中，大分二科：初別釋辨二門，顯動
X45n0765_p0470c08║靜不一。從心真如者起，至此二門分別已竟。
X45n0765_p0470c09║此第二，會相入實，以顯動靜不二。
X45n0765_p0470c10║復次，顯示從生滅門即入真如門。
X45n0765_p0470c11║會相入實，顯不異也。即入者，非色滅空，不捨緣故。
X45n0765_p0470c12║故淨名云：明、無明為二。無明實性即是明，於其中
X45n0765_p0470c13║平等無二者，是為入不二法門。
X45n0765_p0470c14║所謂推求五陰，色之與心，六塵境界，畢竟無念。以心
X45n0765_p0470c15║無形相，十方求之，終不可得。如人迷故，謂東為西，方
X45n0765_p0470c16║實不轉。眾生亦爾，無明迷故，謂心為念，心實不動。若
X45n0765_p0470c17║能觀察，知心無念，即得隨順，入真如門故。
X45n0765_p0470c18║此正觀生滅色心皈無念真如也。推求即觀察五
X45n0765_p0470c19║陰，色心是所觀境，六塵別舉所緣通為所觀，能所
X45n0765_p0470c20║皆寂故名為無，非推之使無，本自無故，故云畢竟。
X45n0765_p0471a01║以心下，釋無所以。何故色心境界皆無念耶？以此
X45n0765_p0471a02║同是真心現故，真心離相故云無形，以無相故求
X45n0765_p0471a03║不可得，推求動念已滅未生皆不可得，中無可住，
X45n0765_p0471a04║無可住故則無有起，故知心性實不動也。隨順者，
X45n0765_p0471a05║方便觀也。入真如門者，正觀也。
X45n0765_p0471a06║已上解釋三科，第一顯示正義已竟。從初至此
X45n0765_p0471a07║已下，第二、對治邪執。
X45n0765_p0471a08║對治邪執者，一切邪執皆依我見，若離於我則無邪
X45n0765_p0471a09║執。是我見有二種。云何為二？一者、人我見，二者、法我
X45n0765_p0471a10║見。
X45n0765_p0471a11║人我見者，計有總相主宰，此是佛法內初學大乘
X45n0765_p0471a12║人迷教妄執，隨言執義，非是外道等所起也。法我
X45n0765_p0471a13║見者，計一切法各有體性，即二乘所起也。先明人
X45n0765_p0471a14║執。
X45n0765_p0471a15║人我見者，依諸凡夫說有五種。云何為五？
X45n0765_p0471a16║問：此等既並於真如法上計，云何說為人我執耶？
X45n0765_p0471a17║答：此有二釋：一云此是初學凡夫有人我者作此
X45n0765_p0471a18║執，故云人我執也。二云由如來藏中有二義：一是
X45n0765_p0471a19║本覺義，即當是人，於上妄計故云人執，是理實義
X45n0765_p0471a20║當所觀之法。今據初義故說人執。五中，前二於空
X45n0765_p0471b01║謬執，次二於有倒智。
X45n0765_p0471b02║一者、聞修多羅說如來法身畢竟寂寞猶如虛空，以
X45n0765_p0471b03║不知為破著故，即謂虛空是如來性。
X45n0765_p0471b04║此妄執事空以為法體也。以眾生執佛色身之礙
X45n0765_p0471b05║相故，說法身如虛空。迷說意故，執同大虛。
X45n0765_p0471b06║云何對治？明虛空相是其妄法。
X45n0765_p0471b07║一、立情有
X45n0765_p0471b08║體無不實。
X45n0765_p0471b09║二、立理無。
X45n0765_p0471b10║以對色故，有是可見相，令心生滅。
X45n0765_p0471b11║以釋情有也。徧計情中，相待而有，妄念所緣，故非
X45n0765_p0471b12║法身。
X45n0765_p0471b13║以一切色法本來是心，實無外色。若無色者，則無虛
X45n0765_p0471b14║空之相。
X45n0765_p0471b15║此釋理無也。本以待色為空，今既唯心無色，何得
X45n0765_p0471b16║更有於空？
X45n0765_p0471b17║所謂一切境界，唯心妄起故有。
X45n0765_p0471b18║此結情有也。
X45n0765_p0471b19║若心離於妄動，則一切境界滅，唯一真心，無所不徧。
X45n0765_p0471b20║此結理無也。
X45n0765_p0471c01║此謂如來廣大性智究竟之義，非如虛空相故。
X45n0765_p0471c02║此簡法異喻，謂是如來本覺性智，豈同太虛妄法
X45n0765_p0471c03║耶？
X45n0765_p0471c04║二者聞修多羅說世間諸法畢竟體空，乃至涅槃真
X45n0765_p0471c05║如之法亦畢竟空，本來自空離一切相，以不知為破
X45n0765_p0471c06║著故，即謂真如涅槃之性唯是其空。
X45n0765_p0471c07║此妄執法體唯是空也。不知為破情計有故，即執
X45n0765_p0471c08║性德是無。
X45n0765_p0471c09║云何對治？明真如法身自體不空，具足無量性功德
X45n0765_p0471c10║故。
X45n0765_p0471c11║上二於空謬執。此二多是習頓教、空教及南宗禪
X45n0765_p0471c12║學失意者所執。
X45n0765_p0471c13║三者、聞修多羅說如來之藏無有增減，體備一切功
X45n0765_p0471c14║德之法，以不解故，即謂如來之藏有色心法自相差
X45n0765_p0471c15║別。
X45n0765_p0471c16║此執性德同色心也。
X45n0765_p0471c17║云何對治？以唯依真如義說故。
X45n0765_p0471c18║此二之不二也。
X45n0765_p0471c19║因生滅染義，示現說差別故。
X45n0765_p0471c20║此不二之二也。如上文云以依業識生滅相示等。
X45n0765_p0472a01║四者、聞修多羅說：一切世間生死染法，皆依如來藏
X45n0765_p0472a02║而有，一切諸法不離真如。以不解故，謂如來藏自體
X45n0765_p0472a03║具有一切世間生死等法。
X45n0765_p0472a04║此執法性本有染也。以不解隨緣之義，則謂自性
X45n0765_p0472a05║有染。
X45n0765_p0472a06║云何對治？以如來藏從本已來，唯有過恒沙等諸淨
X45n0765_p0472a07║功德，不離、不斷、不異真如義故。
X45n0765_p0472a08║此明淨德妙有也。
X45n0765_p0472a09║以過恒沙等煩惱染法，唯是妄有，性自本無。
X45n0765_p0472a10║此明妄染理無也。
X45n0765_p0472a11║從無始世來未曾與如來藏相應故。
X45n0765_p0472a12║此明妄不入真也。
X45n0765_p0472a13║若如來藏體有妄法，而使證會永息妄者，無有是處。
X45n0765_p0472a14║此縱破也。上二於有倒智，此二益多是習大乘法
X45n0765_p0472a15║相及北宗禪學失意者所執。
X45n0765_p0472a16║五者、聞修多羅說：依如來藏故有生死，依如來藏故
X45n0765_p0472a17║得涅槃。以不解故，謂眾生有始；以見始故，復謂如來
X45n0765_p0472a18║所得涅槃有其終盡，還作眾生。
X45n0765_p0472a19║此執染淨有始終也。聞依真起妄，便謂真先妄後，
X45n0765_p0472a20║故起有始見也。如外道立從冥初生覺等，既眾生
X45n0765_p0472b01║有始，依真故證得涅槃者，還作眾生成有終之義
X45n0765_p0472b02║也。如外道立眾生終盡還歸於冥名為涅槃，從冥
X45n0765_p0472b03║起覺更作眾生，此亦如是。
X45n0765_p0472b04║云何對治？以如來藏無前際故，無明之相亦無有始。
X45n0765_p0472b05║若說三界外更有眾生始起者，即外道經說：
X45n0765_p0472b06║此明法體離始，則顯生死無初。言外道說者，如仁
X45n0765_p0472b07║王經云：我說三界外，別有一眾生。界者，是外道大
X45n0765_p0472b08║有經中說，非七佛說也。
X45n0765_p0472b09║又如來藏無有後際，諸佛所得涅槃與之相應則無
X45n0765_p0472b10║後際故。
X45n0765_p0472b11║此明法體離終，則顯涅槃無盡也。三、言不解者，此
X45n0765_p0472b12║是表詮令生信解，不同前二遮詮遣執，故言不解，
X45n0765_p0472b13║不言為破著也。
X45n0765_p0472b14║上五人我見。下法我見。
X45n0765_p0472b15║法我見者，依二乘鈍根故，如來但為說人無我，以說
X45n0765_p0472b16║不究竟見有五陰生滅之法，怖畏生死妄取涅槃。云
X45n0765_p0472b17║何對治？以五陰法自性不生，則無有滅本來涅槃。
X45n0765_p0472b18║此法我見法我下，執緣也。以說下，執相也。云何下，
X45n0765_p0472b19║對治也。
X45n0765_p0472b20║上明對治離。下明究竟離。
X45n0765_p0472c01║復次，究竟離妄執者，當知染法、淨法皆悉相待，無有
X45n0765_p0472c02║自相可說。是故，一切法從本已來，非色、非心，非智、非
X45n0765_p0472c03║識，非有、非無，畢竟不可說相。而有言說者，當知如來
X45n0765_p0472c04║善巧方便，假以言說引導眾生。其旨趣者，皆為離念，
X45n0765_p0472c05║歸於真如；以念一切法，令心生滅，不入實智故。
X45n0765_p0472c06║究竟離者，前對治乃隨病設藥，故空有對說，未能
X45n0765_p0472c07║究竟。今則具約真理，一切皆遣，言語道斷，心行處
X45n0765_p0472c08║滅，平等一味，方名究竟。是則對治符於依言真如，
X45n0765_p0472c09║究竟符於離言真如也。染淨無自相者，以待淨立
X45n0765_p0472c10║染，待染立淨，故云若法因待成，是法還成待，故本
X45n0765_p0472c11║無自相也。非色心智識等者，即以攝盡世出世間
X45n0765_p0472c12║一切相待諸法皆無也。非有非無者，恐聞此無，便
X45n0765_p0472c13║作無解，落於斷見，故雙非之。是則空有不立，藥病
X45n0765_p0472c14║俱遣，究竟之義，於斯顯矣。畢竟不可說相者，有兩
X45n0765_p0472c15║意：一、約時，謂明色心等相，非唯暫時不可說，盡於
X45n0765_p0472c16║未來，畢竟不可說。二、約法，非謂法體不可作色心
X45n0765_p0472c17║等相說，即一異、凡聖、因果、生死、涅槃等一切相，畢
X45n0765_p0472c18║竟不可說。故前真如門云：一切從本已來，離言說，
X45n0765_p0472c19║離名字相等。今則相盡歸如，合於本體，入真如門
X45n0765_p0472c20║也。而有言說者，會伏疑也。疑云：聖者了知諸法離
X45n0765_p0473a01║性不可說相，云何乃有種種言說？故此釋云：假言
X45n0765_p0473a02║巧引，意不在言。離念歸真如者，意令離前邪執有
X45n0765_p0473a03║無等念，歸於真如故。實智即本覺，能入即始覺。
X45n0765_p0473a04║已前對治邪執已竟。後分別法趣道相。
X45n0765_p0473a05║分別法趣道相者，謂一切諸佛所證之道，一切菩薩
X45n0765_p0473a06║發心修行趣向義故。
X45n0765_p0473a07║此釋立義分中所立乘義也。一切諸佛下，舉所趣
X45n0765_p0473a08║之覺道。一切菩薩下，顯能趣之因行。欲明菩薩發
X45n0765_p0473a09║心趣向佛所證道種類不同，故云分別發趣道相。
X45n0765_p0473a10║略說發心有三種。云何為三？一者、信成就發心。
X45n0765_p0473a11║十信行滿，入十住位中，初發心住也。
X45n0765_p0473a12║二者、解行發心。
X45n0765_p0473a13║十行位中，能解法空，順行十度，行成純熟，發回向
X45n0765_p0473a14║心，入十回向位也。
X45n0765_p0473a15║三者證發心。
X45n0765_p0473a16║初地已上，乃至十地也。前二是相似發心，後一是
X45n0765_p0473a17║真實發心。
X45n0765_p0473a18║信成就發心者，依何等人修何等行，得信成就堪能
X45n0765_p0473a19║發心？所謂依不定聚眾生。
X45n0765_p0473a20║分別三聚乃有多門，今此文中直明菩薩十住已
X45n0765_p0473b01║上決定不退名正定聚，未入十信不信因果名邪
X45n0765_p0473b02║定聚，此二中間十信位人欲求大果而心未澤或
X45n0765_p0473b03║進或退，本業經中十信菩薩如空中毛名不定聚，
X45n0765_p0473b04║今依此人明其修行也。
X45n0765_p0473b05║先明不定行因。
X45n0765_p0473b06║有熏習善根力故，信業果報，能起十善，厭生死苦，欲
X45n0765_p0473b07║求無上菩提。
X45n0765_p0473b08║此辨行因也。謂有聞熏及本覺內熏之力，并依前
X45n0765_p0473b09║世諸善根力故，能信業果報，捨惡從善，修福德分
X45n0765_p0473b10║也。厭生死，求菩提，成菩提分及解脫分善也。此厭
X45n0765_p0473b11║求但是事善，未與理觀相應，不名正行。據此猶在
X45n0765_p0473b12║信前，且為十信作方便耳。
X45n0765_p0473b13║次明退不退。
X45n0765_p0473b14║得值諸佛，親承供養，修行信心。
X45n0765_p0473b15║此明修行緣也。謂約此因緣，修十種信心行。十信
X45n0765_p0473b16║心者，謂信、進、念、定、惠施、戒、護、捨、願也。
X45n0765_p0473b17║此明可以不退。
X45n0765_p0473b18║經一萬劫信心成就故，諸佛菩薩教令發心。或以大
X45n0765_p0473b19║悲故，能自發心；或因正法欲滅，以護法因緣故，能自
X45n0765_p0473b20║發心。
X45n0765_p0473c01║正明信成就發心，謂發十住初心也。本業經云：是
X45n0765_p0473c02║信相菩薩，十千劫行十戒法，當出十信心，入初住
X45n0765_p0473c03║位。
X45n0765_p0473c04║如是信心成就得發心者，入正定聚畢竟不退，名住
X45n0765_p0473c05║如來種中正因相應。
X45n0765_p0473c06║謂住習種性位，行順內熏之因，故云正因。又此位
X45n0765_p0473c07║以去，定當得果，故云正因，以更不退失故。
X45n0765_p0473c08║此正明不定可以退。
X45n0765_p0473c09║若有眾生善根微少，久遠已來煩惱深厚，雖值於佛
X45n0765_p0473c10║亦得供養，然起人天種子，或起二乘種子。設有求大
X45n0765_p0473c11║乘者，根則不定，若進若退。
X45n0765_p0473c12║此內熏力微也。善根微少，下惑重也。雖值於佛，下
X45n0765_p0473c13║德薄也。人天者倒求，二乘者異求，進退者猶豫大
X45n0765_p0473c14║乘。
X45n0765_p0473c15║或有供養諸佛未經一萬劫，於中遇緣亦有發心，所
X45n0765_p0473c16║謂見佛色相而發其心，或因供養眾僧而發其心，或
X45n0765_p0473c17║因二乘之人教令發心，或學他發心。
X45n0765_p0473c18║此外緣力劣也。未經一萬劫，行時未滿也。於中遇
X45n0765_p0473c19║緣者，遇緣不勝也。以色見佛，住相供僧，隨劣教發
X45n0765_p0473c20║心，或學他跡，此等並非菩薩悲智之心，故欲退失。
X45n0765_p0474a01║如是等發心悉皆不定，遇惡因緣或便退失墮二乘
X45n0765_p0474a02║地。
X45n0765_p0474a03║此明退失也。此中發心之言，且是信位初心，始發
X45n0765_p0474a04║求道之意，非是信滿入住，猶在信位之初也。
X45n0765_p0474a05║復次信成就發心者，發何等心？略說有三種。云何為
X45n0765_p0474a06║三？一者直心，正念真如法故。
X45n0765_p0474a07║謂向理之心無別岐路故，即二行之本。此中正念
X45n0765_p0474a08║即真如三昧，所以此通與二行為本者，謂念真如
X45n0765_p0474a09║具無滿功德，一切眾生同有此性皆常作佛，以知
X45n0765_p0474a10║具德故能起自利行，以知性同故能起利他行，是
X45n0765_p0474a11║行所依本也。
X45n0765_p0474a12║二者、深心樂集一切諸善行故。
X45n0765_p0474a13║備具萬德，歸向心源，即自利行本。
X45n0765_p0474a14║三者、大悲心，欲拔一切眾生苦故。
X45n0765_p0474a15║廣拔物苦，令得菩提，即利他行本。妙行雖廣，三行
X45n0765_p0474a16║統收，故標云略說三也。以此即是三聚戒故，三德、
X45n0765_p0474a17║三身皆由此成故。亦即是彼三廻向故，謂初向實
X45n0765_p0474a18║際，次向菩提，後向眾生，皆應相配釋之。
X45n0765_p0474a19║問曰：上說法界一相、佛體無二，何故不唯念真如，復
X45n0765_p0474a20║假求學諸善之行？答曰：譬如大摩尼寶體性明淨，而
X45n0765_p0474b01║有鑛穢之垢。若人雖念寶性，不以方便種種磨治，終
X45n0765_p0474b02║無得淨。如是眾生真如之法體性空淨，而有無量煩
X45n0765_p0474b03║惱垢染。若人雖念真如，不以方便種種熏修，亦無得
X45n0765_p0474b04║淨。以垢無量徧一切法故，修一切善行以為對治。若
X45n0765_p0474b05║人修行一切善法，自然歸順真如法故。
X45n0765_p0474b06║以諸善行，外違妄染，內順真如故。
X45n0765_p0474b07║略說方便有四種。云何為四？一者、行根本方便。謂觀
X45n0765_p0474b08║一切法自性無生，離於妄見不住生死；觀一切法因
X45n0765_p0474b09║緣和合業果不失，起於大悲修諸福德，攝化眾生不
X45n0765_p0474b10║住涅槃，以隨順法性無住故。
X45n0765_p0474b11║此不住道也，不住生死智也，不住涅槃悲也，智悲
X45n0765_p0474b12║雙運。自利利他下，二、三自利也，四、利他也。
X45n0765_p0474b13║下自利行。
X45n0765_p0474b14║二者能止方便，謂慚愧悔過，能止一切惡法不令增
X45n0765_p0474b15║長，以隨順法性離諸過故。
X45n0765_p0474b16║勤斷二惡，止持門也。
X45n0765_p0474b17║三者發起善根增長方便，謂勤供養禮拜三寶，讚歎
X45n0765_p0474b18║隨喜勸請諸佛，以愛敬三寶淳厚心故信得增長，乃
X45n0765_p0474b19║能志求無上之道。又因佛法僧力所護故，能消業障
X45n0765_p0474b20║善根不退，以隨順法性離癡障故。
X45n0765_p0474c01║勤修二善，作持門也。勤供養等，約緣修行也。此二，
X45n0765_p0474c02║自利行也。下利他行。
X45n0765_p0474c03║四者、大願平等方便。所謂發願盡於未來，化度一切
X45n0765_p0474c04║眾生使無有餘，皆令究竟無餘涅槃，以隨順法性無
X45n0765_p0474c05║斷絕故。法性廣大，徧一切眾生，平等無二，不念彼此，
X45n0765_p0474c06║究竟寂滅故。
X45n0765_p0474c07║此利他行也。初二句釋長時心，謂法性常住無始
X45n0765_p0474c08║無終，故今度生盡於未來，無有疲厭而隨順也。法
X45n0765_p0474c09║性下二句釋廣大心，謂法性徧滿平等無二，故今
X45n0765_p0474c10║化度無有揀釋，平等濟拔而隨順也。不念下二句
X45n0765_p0474c11║釋第一心，謂性本無彼此分別常寂靜故，故今化
X45n0765_p0474c12║令咸至寂滅究竟涅槃，是順性也。
X45n0765_p0474c13║菩薩發是心故，則得少分見於法身；以見法身故，隨
X45n0765_p0474c14║其願力能現八種利益眾生，所謂：從兜率天退、入胎、
X45n0765_p0474c15║住胎、出胎、出家、成道、轉法輪、入於涅槃。
X45n0765_p0474c16║此言發心利益也。初顯勝德，十解菩薩依比觀門
X45n0765_p0474c17║見故云少分，亦可依人空見。八種利益者，初發心
X45n0765_p0474c18║住中能作此事。
X45n0765_p0474c19║然是菩薩未名法身，以其過去無量世來有漏之業
X45n0765_p0474c20║未能決斷，隨其所生與微苦相應，亦非業繫，以有大
X45n0765_p0475a01║願自在力故。
X45n0765_p0475a02║此明微過未名法身者，異地上也。以其下異所以
X45n0765_p0475a03║亦非業繫者，異凡夫也。微苦者，一者變易，二者隨
X45n0765_p0475a04║業有分叚苦。以有大願故，留煩惱不斷潤生受報；
X45n0765_p0475a05║以有大智故，能自在隨意長短不為惑染，非同凡
X45n0765_p0475a06║夫為煩惱所使不能斷也。
X45n0765_p0475a07║如修多羅中或說有退墮惡趣者，非其實退，但為初
X45n0765_p0475a08║學菩薩未入正位而懈怠者，恐怖令彼勇猛故。
X45n0765_p0475a09║此通權教也。如本業經中說：七住已前名為退分，
X45n0765_p0475a10║若不值善知識者，若一劫乃至十劫退菩提心，其
X45n0765_p0475a11║間值惡知識因緣故，退入凡夫不善趣中，乃至廣
X45n0765_p0475a12║說。今釋此意，是權語非實退，但恐怖彼初入人令
X45n0765_p0475a13║不慢故也。
X45n0765_p0475a14║又是菩薩一發心後遠離怯弱，畢竟不畏墮二乘地。
X45n0765_p0475a15║若聞無量無邊阿僧祗劫勤苦難行乃得涅槃，亦不
X45n0765_p0475a16║怯弱，以信知一切法從本已來自涅槃故。
X45n0765_p0475a17║此歎實行也。信知等，釋不怯所以也。此即顯彼經
X45n0765_p0475a18║是權非實故。
X45n0765_p0475a19║解行發心者，當知轉勝。
X45n0765_p0475a20║此歎勝也。前位信滿入解，今此行滿入向，更深發
X45n0765_p0475b01║心故。解即十住，行即十行，住行為能發，十向為所
X45n0765_p0475b02║發，謂依此解行，發廻向心故。
X45n0765_p0475b03║以是菩薩從初正信已來，於第一阿僧祗劫將欲滿
X45n0765_p0475b04║故，於真如法中深解現前所修離相。
X45n0765_p0475b05║此勝相也。深解，現前解也。下云知法性等。所修，離
X45n0765_p0475b06║相行也。下云隨順修行等，謂一一離三輪等相也。
X45n0765_p0475b07║以知法性體無慳貪故，隨順修行檀波羅蜜；以知法
X45n0765_p0475b08║性無染，離五欲過故，隨順修行尸波羅蜜；以知法性
X45n0765_p0475b09║無苦，離瞋惱故，隨順修行羼提波羅蜜；以知法性無
X45n0765_p0475b10║身心相，離懈怠故，隨順修行毗黎耶波羅蜜；以知法
X45n0765_p0475b11║性常定，體無亂故，隨順修行禪波羅蜜；以知法性體
X45n0765_p0475b12║明，離無明故，隨順修行般若波羅蜜。
X45n0765_p0475b13║此別顯解行也。十行已去，菩薩得法空故，能順法
X45n0765_p0475b14║界，修六度等行，即發心所依之解行。以垢障乖真，
X45n0765_p0475b15║故修離障之行，以順如也。
X45n0765_p0475b16║證發心者，從淨心地乃至菩薩究竟地。證何境界？所
X45n0765_p0475b17║謂真如。以依轉識說為境界，而此證者無有境界，唯
X45n0765_p0475b18║真如智名為法身。
X45n0765_p0475b19║真如，標地依也。境界即是現識，心依轉識相依起
X45n0765_p0475b20║故。然本智正證之時實無能所，豈可得說以為境
X45n0765_p0475c01║界？今但約後得智中業識未盡，故轉現猶存。假就
X45n0765_p0475c02║此識說，正證中定有真如為所證境也。以後得智
X45n0765_p0475c03║反緣正證，亦有現似境，故說轉識現，而實真證能
X45n0765_p0475c04║所平等。
X45n0765_p0475c05║是菩薩於一念頃，能至十方無餘世界，供養諸佛請
X45n0765_p0475c06║轉法輪，唯為開導利益眾生，不依文字。
X45n0765_p0475c07║此明勝用一攝，法上首德也。
X45n0765_p0475c08║或示超地速成正覺，以為怯弱眾生故；或說我於無
X45n0765_p0475c09║量阿僧祗當成佛道，以為懈慢眾生故。能示如是無
X45n0765_p0475c10║數方便不可思議。
X45n0765_p0475c11║此隨根延促德也。
X45n0765_p0475c12║而實菩薩種性根等，發心則等，所證亦等，無有超過
X45n0765_p0475c13║之法，以一切菩薩皆經三阿僧祗劫故。
X45n0765_p0475c14║此實行不殊德也。此有四等：一、因等，二、行等，三、證
X45n0765_p0475c15║等，四、時等。
X45n0765_p0475c16║但隨眾生世界不同，所見所聞根欲性異，故示所行
X45n0765_p0475c17║亦有差別。
X45n0765_p0475c18║此應機殊行德也。劫，梵語劫波，此云時分。阿僧祗，
X45n0765_p0475c19║此云無數。無數之言，不定久近。如人經年不見，便
X45n0765_p0475c20║云無數時；竟日不見，亦云無數時。修行時分，竟亦
X45n0765_p0476a01║同此。始從凡夫發心修進，至初地見道，為一無數
X45n0765_p0476a02║時；從二地漸斷俱生二障，至八地，為二無數時；從
X45n0765_p0476a03║此至成佛，為三無數時。是則無數時是定有，而延
X45n0765_p0476a04║促不可定也。攝論云：處夢謂經年，覺乃須臾頃，故
X45n0765_p0476a05║時雖無量，攝在一剎那。
X45n0765_p0476a06║又是菩薩發心相者，有三種心微細之相。云何為三？
X45n0765_p0476a07║一者、真心，無分別故；二者、方便心，自然徧行利益眾
X45n0765_p0476a08║生故；三者、業識心，微細起滅故。
X45n0765_p0476a09║此明發心相，一即根本無分別智，二即後得智，三
X45n0765_p0476a10║即智所依阿黎耶識也。理實亦有轉現，但今略舉
X45n0765_p0476a11║根本細相，此非發心之境，但顯此菩薩二智起時，
X45n0765_p0476a12║有微細生滅之累，不同佛地純淨之德，是故合為
X45n0765_p0476a13║發心相。
X45n0765_p0476a14║又是菩薩功德成滿，於色究竟處，示一切世間最高
X45n0765_p0476a15║大身。
X45n0765_p0476a16║此明成滿勝德也。因位窮，果位彰也。故地論云：一
X45n0765_p0476a17║者現報利益，受佛位故。二者後報利益，摩醯首羅
X45n0765_p0476a18║智處生故。色究竟處者，色界之頂，是色邊際故。最
X45n0765_p0476a19║高大身者，色究竟天身量一萬六千由旬，自在天
X45n0765_p0476a20║王身量三萬二千踰繕那，十地菩薩示為自在天
X45n0765_p0476b01║王，身量倍增，故云最高大身。色身之大，莫過此天
X45n0765_p0476b02║故。
X45n0765_p0476b03║謂以一念相應慧，無明頓盡，名一切種智。
X45n0765_p0476b04║一念相應者，謂一念始覺，至心源時，契於本覺。一
X45n0765_p0476b05║切種智者，無明盡故，顯照諸法，亦可一念等皆無
X45n0765_p0476b06║間道，名一切種智，是解脫道，即顯上真心於此成
X45n0765_p0476b07║也。
X45n0765_p0476b08║自然而有，不思議業，能現十方，利益眾生。
X45n0765_p0476b09║上皆自利行滿，此利他德也。自然等者，顯上方便
X45n0765_p0476b10║心，明不待功用也。又亦可上智淨相，此不思議業
X45n0765_p0476b11║相，皆是本覺隨染所成也。
X45n0765_p0476b12║問曰：虛空無邊故世界無邊，世界無邊故眾生無邊，
X45n0765_p0476b13║眾生無邊故心行差別亦復無邊，如是境界不可分
X45n0765_p0476b14║齊、難知難解。若無明斷、無有心想，云何能了名一切
X45n0765_p0476b15║種智？
X45n0765_p0476b16║設疑，謂非直外境無邊分齊難知，亦復內盡心想
X45n0765_p0476b17║云何得了也。下答意，只由內盡妄想心故能知也。
X45n0765_p0476b18║答曰：一切境界本來一心，離於想念。
X45n0765_p0476b19║境雖無邊，不出一心，既證心源，何不能了？真心之
X45n0765_p0476b20║境，離於妄念，故盡想念，方始能知也。
X45n0765_p0476c01║以眾生妄見境界故，心有分齊；以妄起想念，不稱法
X45n0765_p0476c02║性，故不能了。
X45n0765_p0476c03║此舉非顯失也。一妄見有限之境，二釋成不見所
X45n0765_p0476c04║由，即明為妄見故，有所不見。
X45n0765_p0476c05║諸佛如來離於見相無所不徧，心真實故即是諸法
X45n0765_p0476c06║之性，自體顯照一切妄法，有大智用無量方便，隨諸
X45n0765_p0476c07║眾生所應得解，皆能開示種種法義，是故得名一切
X45n0765_p0476c08║種智。
X45n0765_p0476c09║此舉是彰德也。無不徧者，無妄見故，無所不見。心
X45n0765_p0476c10║真實者，佛心離妄，體一心源，無始覺之異故。即諸
X45n0765_p0476c11║法性者，然此本覺在生滅門中，為妄法之體故。自
X45n0765_p0476c12║體顯照者，一切妄法並是本覺佛心之相，相既現
X45n0765_p0476c13║於自體之上，有何難了而不知也？故云自體照等。
X45n0765_p0476c14║故上文辨佛報化之用，則在於眾生心中，今辨眾
X45n0765_p0476c15║生妄法，則在於佛心之上，良以心源無二，故得然
X45n0765_p0476c16║也。華嚴云：如心佛亦爾，如佛眾生然，心佛及眾生，
X45n0765_p0476c17║是三無差別。有大智用者，以同體智力，起勝方便，
X45n0765_p0476c18║攝化有情。
X45n0765_p0476c19║又問曰：若諸佛有自然業，能現一切處利益眾生者，
X45n0765_p0476c20║一切眾生若見其身、若覩神變、若聞其說，無不得利。
X45n0765_p0477a01║云何世間多不能見？答曰：諸佛如來法身平等，徧一
X45n0765_p0477a02║切處無有作意，故說自然但依眾生心現。眾生心者
X45n0765_p0477a03║猶如於鏡，鏡若有垢色像不現，如是眾生心若有垢
X45n0765_p0477a04║法身不現故。
X45n0765_p0477a05║此除自然業用之疑也。諸佛如來下，謂法身普照
X45n0765_p0477a06║徧眾生心中，但有厭求機感，即現麁細之用，非由
X45n0765_p0477a07║功用也。眾生心下，明無感佛之機，非謂煩惱現行，
X45n0765_p0477a08║以善星等煩惱心中得見佛故。法身不現者，法身
X45n0765_p0477a09║能現報化之用，今據本而言，故云法身不現。
X45n0765_p0477a10║前解釋分已竟。後修行信心分。
X45n0765_p0477a11║已說解釋分，次說修行信心分。
X45n0765_p0477a12║來意者，以上來明其大乘，今為正明信心，故有此
X45n0765_p0477a13║分來也。
X45n0765_p0477a14║是中依未入正定聚眾生故，說修行信心。
X45n0765_p0477a15║此就人標意。不定聚人有二：一者、修信滿足，為說
X45n0765_p0477a16║發趣道相，令入正定，是前勝人也；二者、修信未滿，
X45n0765_p0477a17║是前劣人。即此文所為以四信、五行令其修行，使
X45n0765_p0477a18║信成滿；信成滿已，還依發趣入正定也。
X45n0765_p0477a19║何等信心？云何修行？略說信心有四種。云何為四？
X45n0765_p0477a20║即四不壞信也。
X45n0765_p0477b01║一者、信根本，所謂樂念真如法故。
X45n0765_p0477b02║根本者，真如之法，諸佛所師，眾行之源故。樂念者，
X45n0765_p0477b03║非直就起信心，亦乃樂念觀察。
X45n0765_p0477b04║二者、信佛有無量功德，常念親近供養恭敬，發起善
X45n0765_p0477b05║根願求一切智故；三者、信法有大利益，常念修行諸
X45n0765_p0477b06║波羅蜜故；四者、信僧能正修行自利利他，常樂親近
X45n0765_p0477b07║諸菩薩眾，求學如實行故。
X45n0765_p0477b08║三寶中各二：一、標所信之勝德；二、起勝因以願求。
X45n0765_p0477b09║問：前說善根微少者，亦遇佛見僧求法，與此何別？
X45n0765_p0477b10║答：前以未信真如故，所見三寶皆不稱實，由是遇
X45n0765_p0477b11║緣却成退失。今以先信真如故，得所信三寶悉皆
X45n0765_p0477b12║如實，由是增進使信成滿也。
X45n0765_p0477b13║修行有五門，能成此信。
X45n0765_p0477b14║有信無行，則信不堅。不堅之信，遇緣便退。故修五
X45n0765_p0477b15║行，以成四信之心，令不退也。又信是順義，修而行
X45n0765_p0477b16║之，乃為真信。
X45n0765_p0477b17║云何為五？一者、施門，二者、戒門，三者、忍門，四者、進門，
X45n0765_p0477b18║五者、止觀門。
X45n0765_p0477b19║止觀合修，定慧雙運，二門不二，故唯五也。
X45n0765_p0477b20║云何修行施門？若見一切來求索者，所有財物隨力
X45n0765_p0477c01║施與，以自捨慳貪令彼歡喜。若見厄難恐怖危逼，隨
X45n0765_p0477c02║己堪任施與無畏。若有眾生來求法者，隨己能解方
X45n0765_p0477c03║便為說，不應貪求名利恭敬，唯念自利利他廻向菩
X45n0765_p0477c04║提故。
X45n0765_p0477c05║菩薩利生三檀等施，謂財施、無畏施、法施也。
X45n0765_p0477c06║云何修行戒門？所謂不殺、不盜、不淫、不兩舌、不惡口、
X45n0765_p0477c07║不妄言、不綺語，遠離貪嫉、欺詐、諂曲、瞋恚、邪見。若出
X45n0765_p0477c08║家者為折伏煩惱故，亦應遠離憒閙常處寂靜，修習
X45n0765_p0477c09║少欲知足頭陀等行，乃至小罪心生怖畏慚愧改悔，
X45n0765_p0477c10║不得輕於如來所制禁戒，當護譏嫌不令眾生妄起
X45n0765_p0477c11║過罪故。
X45n0765_p0477c12║不殺等者，攝律儀戒。遠離等者，攝善法戒。當護等
X45n0765_p0477c13║者，即攝眾生戒也。機嫌者，謂行非律儀，及受畜非
X45n0765_p0477c14║法之物，招人譏謗，即生他罪。他罪所生，本由於己，
X45n0765_p0477c15║故須護之。護之即不謗，不謗即自然發心，發心即
X45n0765_p0477c16║受化，受化即成攝取義也。
X45n0765_p0477c17║云何修行忍門？所謂應忍他人之惱，心不懷報；亦當
X45n0765_p0477c18║忍於利、哀、毀、譽、稱、譏、苦、樂等法故。
X45n0765_p0477c19║應忍他等，他不饒益忍也。忍於利哀，等安受苦忍
X45n0765_p0477c20║也。利哀八者，謂財榮潤己，損耗侵陵，越過以毀，越
X45n0765_p0478a01║德而譽，依實德讚，依實過譏，逼迫侵形，心神適悅。
X45n0765_p0478a02║又謂之八風，通為逆順二緣。
X45n0765_p0478a03║云何修行進門？所謂於諸善事，心不懈退，立志堅強，
X45n0765_p0478a04║遠離怯弱。當念過去久遠已來，虛受一切身心大苦，
X45n0765_p0478a05║無有利益。是故應勤修諸功德，自利利他，速離眾苦。
X45n0765_p0478a06║復次，若人雖修信心，以從先世來多有重罪惡業障
X45n0765_p0478a07║故，為邪魔諸鬼之所惱亂，或為世間事務種種牽纏，
X45n0765_p0478a08║或為病苦所惱，有如是等眾多障礙。是故應當勇猛
X45n0765_p0478a09║精勤，晝夜六時禮拜諸佛，誠心懺悔，勤請隨喜，廻向
X45n0765_p0478a10║菩提，常不休廢，得免諸障，善根增長故。
X45n0765_p0478a11║此有二：禮佛者，總明除障方便。如人負債依附於
X45n0765_p0478a12║王，則債主無如之何。如是行人禮拜諸佛，諸佛所
X45n0765_p0478a13║護能脫諸障。誠心下。二、別除四障：一、懺悔，除惡業
X45n0765_p0478a14║障；二、勸請，除謗法障；三、隨喜，除嫉妬他勝障；四、回
X45n0765_p0478a15║向菩提，除樂三有障。不休廢者，總結能治。免諸障
X45n0765_p0478a16║者，總結所治。由此四障能令行人不發諸行、不趣
X45n0765_p0478a17║菩提，故四行治盡善根長也。
X45n0765_p0478a18║云何修行止觀門？所言止者，謂止一切境界相，隨順
X45n0765_p0478a19║奢摩他觀義故。
X45n0765_p0478a20║奢摩他此云止，先由分別依諸外塵，今以覺慧唯
X45n0765_p0478b01║識道理破外塵相，塵相既止無所分別故云止，此
X45n0765_p0478b02║是方便。今奢摩他云止而云觀義者，以由觀而止，
X45n0765_p0478b03║止亦觀也。
X45n0765_p0478b04║所言觀者，謂分別因緣生滅相，隨順毗鉢舍那觀義
X45n0765_p0478b05║故。
X45n0765_p0478b06║毗鉢舍那，此云觀。依生滅門觀察法相，故言分別。
X45n0765_p0478b07║如瑜伽論？菩薩地云：此中菩薩即於諸法無所分
X45n0765_p0478b08║別，當知名止。若於諸法勝義理趣及諸無量安立
X45n0765_p0478b09║理趣世俗妙慧，當知名觀。是知依真如門止諸境
X45n0765_p0478b10║界無所分別，即成根本無分別智；依生滅門分別
X45n0765_p0478b11║諸相觀諸理趣，即成後得智。然此二門唯是一心，
X45n0765_p0478b12║是故雙運方得名為正止觀。今就方便存此方語，
X45n0765_p0478b13║約正止觀即存梵言也。
X45n0765_p0478b14║云何隨順？以此二義漸漸修習不相捨離，雙現前故。
X45n0765_p0478b15║隨相而論，止名定，觀名惠；就實而論，定通止、觀，慧
X45n0765_p0478b16║亦如是。梁攝論云：十波羅蜜通有二體：一、不散亂
X45n0765_p0478b17║為體，謂止、定；二、不顛倒為體，謂觀、慧也。
X45n0765_p0478b18║若修止者，住於靜處，端坐正意。
X45n0765_p0478b19║此下廣釋止觀也。修心必欲具緣，其緣有五：一者
X45n0765_p0478b20║間居靜處，謂住山林及諸間靜等處；二者持戒清
X45n0765_p0478c01║淨，謂離業障，若不淨者必須懺悔；三者衣貪具足；
X45n0765_p0478c02║四者得善知識；五者息諸緣務。今略舉其初也。端
X45n0765_p0478c03║坐，調身也。如天台止觀中說。正意，調心也。末世行
X45n0765_p0478c04║人正願者少、邪求者多，詐現寂靜威儀苟求名利，
X45n0765_p0478c05║心既不正得定無由，離此邪求故云正意。意欲令
X45n0765_p0478c06║其觀心與理相應，自度度他至無上道，名正意也。
X45n0765_p0478c07║不依氣息，不依形色，不依於空，不依地水火風，乃至
X45n0765_p0478c08║不依見聞覺知。
X45n0765_p0478c09║此離境也。氣息即數息觀，形即骨璅觀等，色即青
X45n0765_p0478c10║黃觀等，空等五相皆是事定所緣之境，見聞覺知
X45n0765_p0478c11║是識一切處也。通前為十一切處，此皆離境也。
X45n0765_p0478c12║一切諸想，隨念皆除，亦遣除想。以一切法，本來無想，
X45n0765_p0478c13║念念不生，念念不滅。
X45n0765_p0478c14║此除心也。謂除前諸境，更有餘心，皆亦遣也。所遣
X45n0765_p0478c15║既無，能遣不立，泯然寂靜，方名止也。問：何故能所
X45n0765_p0478c16║心想，二並不存？答云：以法本無想，欲順於法性，故
X45n0765_p0478c17║能所皆不存，不生不滅轉。釋成法性無想所以也。
X45n0765_p0478c18║良以想無自性，窮之則空，故無生滅自體可得。此
X45n0765_p0478c19║乃即生無生，即滅無滅故也。如陽燄水，本自乾耳。
X45n0765_p0478c20║亦不得隨心外念境界後，以心除心，心若馳散，即當
X45n0765_p0479a01║攝來住於正念。是正念者，當知唯心無外境界，即復
X45n0765_p0479a02║此心亦無自相，念念不可得。
X45n0765_p0479a03║亦不得等者，謂不得先念外境，後却以心除心也。
X45n0765_p0479a04║若心外有實境，心緣此境時，抑令不緣，可得後以
X45n0765_p0479a05║心除心。今既心外無塵，即所取無相，故能取自然
X45n0765_p0479a06║不生，何勞後心方便除耶？但以初習多馳故，攝令
X45n0765_p0479a07║住正。何者正念？外境唯心，是為正念。然妄境既無，
X45n0765_p0479a08║唯心亦寂。
X45n0765_p0479a09║若從坐起，去來進上，有所施作，於一切時，常念方便，
X45n0765_p0479a10║隨順觀察。
X45n0765_p0479a11║非直坐時常修此止，餘威儀中一切時處常思方
X45n0765_p0479a12║便，順於法性不動道理。
X45n0765_p0479a13║久習淳熟，其心得住。以心住故，漸漸猛利，隨順得入
X45n0765_p0479a14║真如三昧，深伏煩惱，信心增長，速成不退。
X45n0765_p0479a15║深伏煩惱者，四住見修煩惱未能斷故，故云伏。然
X45n0765_p0479a16║此亦有伏無明義，故云深伏。此當信位，若更增進
X45n0765_p0479a17║速入初住，入住即不退。
X45n0765_p0479a18║唯除疑惑、不信、誹謗、重罪業障、我慢、懈怠，如是等人
X45n0765_p0479a19║所不能入。
X45n0765_p0479a20║此云有障不能入也。一、於理猶豫，二、闡提，三、外道，
X45n0765_p0479b01║四、五逆，四、重，五、恃我慢自高，六、放逸不勤。是六種
X45n0765_p0479b02║障，隨有一種，即不能入。
X45n0765_p0479b03║復次，依是三昧故，則知法界一相。謂一切諸佛法身
X45n0765_p0479b04║與眾生身平等無二，即名一行三昧。當知真如是三
X45n0765_p0479b05║昧根本，若人修行，漸漸能生無量三昧。
X45n0765_p0479b06║文殊般若經：云何名一行三昧？佛言：法界一相，繫
X45n0765_p0479b07║緣法界，是名一行三昧。入一行三昧者，盡知恒沙
X45n0765_p0479b08║諸佛法界無差別相，乃至廣說。以此真如三昧，能
X45n0765_p0479b09║生此等無量三昧，故名三昧本也。
X45n0765_p0479b10║上正修止觀。下辨魔事。
X45n0765_p0479b11║或有眾生無善根力，則為諸魔、外道、鬼神之所惑亂。
X45n0765_p0479b12║若於坐中現形恐怖，或現端正男女等相，當念唯心，
X45n0765_p0479b13║境界則滅，終不為惱。
X45n0765_p0479b14║此下辨魔事也。魔謂天魔也，此云障礙鬼。堆，惕鬼
X45n0765_p0479b15║也。神，精魅也。如是鬼神，撓亂佛法，令入邪道，故名
X45n0765_p0479b16║外道。如是三種，能變作三種五塵，壞人善心。三種
X45n0765_p0479b17║者：一、示可畏之身，怖之以失志；二、現可愛之形，惑
X45n0765_p0479b18║之以生染；三、現非違非順平等五塵，動亂人心。一
X45n0765_p0479b19║切諸境，尚唯自心，何況坐中此等諸境？是故觀察
X45n0765_p0479b20║唯心，魔境隨滅，不能撓亂，以此唯心，非彼所知故。
X45n0765_p0479c01║此是通遣之法。別遣者，當誦大乘及諸神咒，默念
X45n0765_p0479c02║誦之。
X45n0765_p0479c03║或現天像、菩薩像，亦作如來像，相好具足。若說陀羅
X45n0765_p0479c04║尼，若說布施、持戒、忍辱、精進、禪定、智慧，或說平等空、
X45n0765_p0479c05║無相、無願，無怨無親，無因無果，畢竟空寂，是真涅槃
X45n0765_p0479c06║也。
X45n0765_p0479c07║此廣示魔事，現形說法也。
X45n0765_p0479c08║或令人知宿命過去之事，亦知未來之事，得他心智，
X45n0765_p0479c09║辯才無礙。
X45n0765_p0479c10║得通，起辯也。
X45n0765_p0479c11║能令眾生貪著世間名利之事。又令使人數瞋數喜。
X45n0765_p0479c12║性無常準。或多慈愛。多睡多病。其心懈怠。或卒起精
X45n0765_p0479c13║進。後更休廢。生於不信。多疑多慮。或捨本勝行。更修
X45n0765_p0479c14║雜業。若著世事。種種牽纏。
X45n0765_p0479c15║起惑造業也。
X45n0765_p0479c16║亦能使人得諸三昧，少分相似，皆是外道所得，非真
X45n0765_p0479c17║三昧。或復令人若一日、若二日、若三日，乃至七日，住
X45n0765_p0479c18║於定中，得自然香美飲食，身心適悅，不饑不渴，使人
X45n0765_p0479c19║愛著。
X45n0765_p0479c20║據定得禪也。
X45n0765_p0480a01║或令人食無分齊，乍多乍少，顏色變異。
X45n0765_p0480a02║食差顏變也。問：如現佛菩薩說甚深法，或是宿世
X45n0765_p0480a03║善根所發，云何揀別定其邪正？答：此事實難。所以
X45n0765_p0480a04║然者，若是魔所作，謂是善相，而心取著，則墮邪網。
X45n0765_p0480a05║若實是善根所發之境，謂為魔事，心疑捨離，則退
X45n0765_p0480a06║失善根，終無進趣。是故邪正實難取別。今且依古
X45n0765_p0480a07║德相傅，略以三法驗之：一、以定研磨，二、依本修治，
X45n0765_p0480a08║三、智慧觀察。如經言：欲知真金，三法試之，謂燒、打、
X45n0765_p0480a09║磨。行人亦爾，難可別識。若欲別之，亦須三試：一則
X45n0765_p0480a10║常與共事；共事不知，當與久處；久處不知，智慧觀
X45n0765_p0480a11║察。今借此意以驗邪正，謂定中境相發時，邪正難
X45n0765_p0480a12║知者，當深入定心，於彼境中不取不捨，但平等定
X45n0765_p0480a13║住。若是善根之所發者，定力愈深，善根彌發。若是
X45n0765_p0480a14║魔所為者，不久自壞。第二、依本修治者，且如本修
X45n0765_p0480a15║不淨觀禪，今則依本修不淨觀。若如是修，境界增
X45n0765_p0480a16║明者，則非偽也。若以本修治，漸漸滅者，當知是邪
X45n0765_p0480a17║也。第三、智慧觀察者，觀所發相，推驗根源，不見生
X45n0765_p0480a18║處，深知空寂，心不住著，邪當自滅，正當自現。如燒
X45n0765_p0480a19║真金，益其光色，若是偽金，則自當焦壞。此中真偽，
X45n0765_p0480a20║當知亦爾。定譬於磨，本治猶打，智慧觀察，類之以
X45n0765_p0480b01║燒。以此三驗，邪正可得知已。
X45n0765_p0480b02║以是義故，行者常應智慧觀察，勿令此心墮於邪網。
X45n0765_p0480b03║依自隨分所有覺慧，觀諸魔事，察而治之。若不觀
X45n0765_p0480b04║察，則墮邪道三種驗中。此當第三智慧觀察。
X45n0765_p0480b05║當勤正念，不取不著，則能遠離是諸業障。
X45n0765_p0480b06║若取著者，則背正入邪；若不取著，則因邪顯正。不
X45n0765_p0480b07║取著故，無障不離。如智度論云：除諸法實相，其餘
X45n0765_p0480b08║一切皆是魔事。偈云：若分別境相，即是魔羅網，不
X45n0765_p0480b09║動不分別，是即為法印。此之謂也。當勤下，總顯三
X45n0765_p0480b10║中前之二法。以此大乘止門唯修理定，更無別趣，
X45n0765_p0480b11║故初定研磨并依本修治，更無別法，所以合說但
X45n0765_p0480b12║依本止門故。問：此說魔事，何故結業障耶？答：有二
X45n0765_p0480b13║義：一、魔由行人業障所發，指本言也；二、則若隨魔
X45n0765_p0480b14║網，便起貪欲，造生死業，故離魔即離業障也。
X45n0765_p0480b15║應知外道所有三昧，皆不離見愛我慢之心，貪著世
X45n0765_p0480b16║間名利恭敬故。
X45n0765_p0480b17║我見、我愛、我慢之使常相應也。貪著者，內貪邪定，
X45n0765_p0480b18║外貪名利。又但一切禪定不能減損煩惱者，皆不
X45n0765_p0480b19║可據。
X45n0765_p0480b20║真如三昧者，不住見相，不住得相，乃至出定亦無懈
X45n0765_p0480c01║慢，所有煩惱漸漸微薄。
X45n0765_p0480c02║謂在定時而不味著，不住見以忘心故，不住得以
X45n0765_p0480c03║忘境故。無懈慢者，出定亦無恃定之慢。煩惱薄者，
X45n0765_p0480c04║貪瞋癡漸薄，即正定之相也。
X45n0765_p0480c05║若諸凡夫不習此三昧法，得入如來種性，無有是處。
X45n0765_p0480c06║謂修大乘菩薩行者，要依此真如三昧，方入種性
X45n0765_p0480c07║不退位中。種性約位，在十住以去不退位中。
X45n0765_p0480c08║以修世間諸禪三昧，多起味著，依於我見，繫屬三界，
X45n0765_p0480c09║與外道共；若離善知識所護，則起外道見故。
X45n0765_p0480c10║諸禪，謂四禪、四空定等。世間諸定，及不淨、安般等，
X45n0765_p0480c11║但取境相定，皆名世間定也。以味著定境故，不離
X45n0765_p0480c12║於我，故云與外道共。共者，同得此事定故。
X45n0765_p0480c13║復次，精勤專心修學此三昧者，現世當得十種利益。
X45n0765_p0480c14║此示益勤也，後益無量。現世利益，略陳十種。
X45n0765_p0480c15║云何為十？一者、常為十方諸佛菩薩之所護念。
X45n0765_p0480c16║以真如三昧契佛菩薩心故，法應護念。
X45n0765_p0480c17║二者、不為諸魔惡鬼所能恐怖；三者、不為九十五種
X45n0765_p0480c18║外道鬼神之所惑亂。
X45n0765_p0480c19║此離外惡緣也。天魔現形，外道邪惑，今皆離之。
X45n0765_p0480c20║四者、遠離誹謗甚深之法，重罪業障漸漸微薄；五者、
X45n0765_p0481a01║滅一切疑諸惡覺觀。
X45n0765_p0481a02║此離內惑業也。新業不起，舊業漸輕。
X45n0765_p0481a03║六者、於諸如來境界，信得增長。七者、遠離憂悔，於生
X45n0765_p0481a04║死中勇猛不怯。八者、其心柔和，捨於驕慢，不為他人
X45n0765_p0481a05║所惱。九者、雖未得定，於一切時、一切境界處，則能減
X45n0765_p0481a06║損煩惱，不樂世間。十者、若得三昧，不為外緣一切音
X45n0765_p0481a07║聲之所驚動。
X45n0765_p0481a08║一於理增信，二處染不怯，三不為緣壞，四無世滋
X45n0765_p0481a09║味，五得深禪定。外緣即通舉六塵，音聲即別指耳
X45n0765_p0481a10║所對也。於六塵中唯舉聲塵者，阿含說此以為禪
X45n0765_p0481a11║刺，楞嚴大定依耳根而入，今此禪定由音聲而壞，
X45n0765_p0481a12║足見耳根最利也。
X45n0765_p0481a13║前修止門。後修觀門。
X45n0765_p0481a14║復次，若人唯修於止，則心沈沒，或起懈怠，不樂眾善，
X45n0765_p0481a15║遠離大悲，是故修觀。
X45n0765_p0481a16║心沈沒者，以真如無相，向即心絕，分別不起，故云
X45n0765_p0481a17║沈沒。此如二乘取空為證也。由沈寂故，遂成二失：
X45n0765_p0481a18║懈怠不樂眾善，失自利也。下法相觀以治之，精進
X45n0765_p0481a19║觀以成之。遠離大悲，失利他也。下大悲觀以治之，
X45n0765_p0481a20║大願觀以成之。
X45n0765_p0481b01║修習觀者，當觀一切世間有為之法，無得久停，須臾
X45n0765_p0481b02║變壞。
X45n0765_p0481b03║觀行有四：初、法相；二、大悲；三、大願；四、精進。此初中，
X45n0765_p0481b04║無常觀也。
X45n0765_p0481b05║一切心行，念念生滅，以是故苦。
X45n0765_p0481b06║此苦觀也。
X45n0765_p0481b07║應觀過去所念諸法，恍惚如夢；應觀現在所念諸法，
X45n0765_p0481b08║猶如電光；應觀未來所念諸法，猶如於雲歘爾而起。
X45n0765_p0481b09║此無我觀也。過去無體難追，現在剎那不住，未來
X45n0765_p0481b10║本無積聚，但緣集歘有，不從十方來。
X45n0765_p0481b11║應觀世間一切有身悉皆不淨，種種穢污無一可樂。
X45n0765_p0481b12║此不淨觀。上來四觀，除於常等四倒，配釋可知。上
X45n0765_p0481b13║法相觀。
X45n0765_p0481b14║如是當念，一切眾生從無始時來，皆因無明所熏習
X45n0765_p0481b15║故令心生滅，已受一切身心大苦，現在即有無量逼
X45n0765_p0481b16║迫，未來所苦亦無分齊，難捨難離而不覺知，眾生如
X45n0765_p0481b17║是甚為可愍。
X45n0765_p0481b18║此大悲觀也。不覺知者，無心厭背，故使苦無限也。
X45n0765_p0481b19║甚為可愍，故深發悲心。
X45n0765_p0481b20║作是思惟：即應勇猛立大誓願：願令我心離分別故，
X45n0765_p0481c01║徧於十方修行一切諸善功德，盡其未來以無量方
X45n0765_p0481c02║便救拔一切苦惱眾生，令得涅槃第一義樂。
X45n0765_p0481c03║此大願觀也。思惟言誓者，因悲立願心，離分別願
X45n0765_p0481c04║體也。盡其未來，長時心也。救拔一切，廣大心也。得
X45n0765_p0481c05║涅槃樂，第一心也。
X45n0765_p0481c06║以起如是願故，於一切時、一切處所有眾善，隨己堪
X45n0765_p0481c07║能，不捨修學，心無懈怠。
X45n0765_p0481c08║此精進觀也。
X45n0765_p0481c09║唯除坐時專念於止，若餘一切悉當觀察應作、不應
X45n0765_p0481c10║作，若行、若住、若起、若臥，皆應止觀俱行。
X45n0765_p0481c11║此止觀俱也。上來始習未淳，故止觀別修；今定慧
X45n0765_p0481c12║終成，故能雙運。下別明俱相。
X45n0765_p0481c13║所謂雖念諸法自性不生，而復即念因緣和合善惡
X45n0765_p0481c14║之業、苦樂等報，不失不壞。
X45n0765_p0481c15║此約法明俱相即止之觀也。所謂下，約非有義以
X45n0765_p0481c16║明止。而復下，約非無義以明觀。此二不二，故云即
X45n0765_p0481c17║也。此順不動真際而建立諸法，良以非有即是非
X45n0765_p0481c18║無，故能不捨止而修觀。
X45n0765_p0481c19║雖念因緣善惡業報，而亦即念性不可得。
X45n0765_p0481c20║此即觀之止也。此順不壞假名，而說諸法實相。良
X45n0765_p0482a01║以非無即是非有，故能不捨觀而修止。此說時有
X45n0765_p0482a02║前後，然在行心，鎔融不二。不二之性，即是實性。理
X45n0765_p0482a03║味在此，宜可思之。此中不唯止觀不二，抑亦心境
X45n0765_p0482a04║一如。謂以無緣智，緣無相境。以無相境，相無緣智。
X45n0765_p0482a05║境智一如，如水與氷。唯一實相，更無別法。故名圓
X45n0765_p0482a06║頓止觀真如三昧。
X45n0765_p0482a07║若修止者，對治凡夫住著世間，能捨二乘怯弱之見。
X45n0765_p0482a08║若修觀者，對治二乘不起大悲陿劣心過，遠離凡夫
X45n0765_p0482a09║不修善根。
X45n0765_p0482a10║此對障明俱也。修止治於二過，謂正治凡夫人法
X45n0765_p0482a11║二執貪樂世間，兼治二乘執五陰法見苦生怖，以
X45n0765_p0482a12║止門無生除此等執。觀亦治二過，謂正治二乘狹
X45n0765_p0482a13║劣之心，令普觀眾生起於大悲，兼治凡夫懈怠之
X45n0765_p0482a14║心，令觀無常策修善行。
X45n0765_p0482a15║以是義故，是止觀門共相助成，不相捨離。若止觀不
X45n0765_p0482a16║具，則無能入菩提之道。
X45n0765_p0482a17║此結前義也。如凡夫人，非不樂世間，無以勤修善
X45n0765_p0482a18║行；約二乘人，非不怖生死，無以起於大悲。是二行
X45n0765_p0482a19║不相離也。故止觀相須，如鳥兩翼，如車兩輪，缺一
X45n0765_p0482a20║不可。
X45n0765_p0482b01║復次，眾生初學是法，欲求正信，其心怯弱，以住於此
X45n0765_p0482b02║娑婆世界，自畏不能常值諸佛親承供養，懼謂信心
X45n0765_p0482b03║難可成就，意欲退者，當知如來有勝方便攝護信心，
X45n0765_p0482b04║謂以專意念佛因緣，隨願得生他方佛土，常見於佛，
X45n0765_p0482b05║永離惡道。如修多羅說：若人專念西方極樂世界阿
X45n0765_p0482b06║彌陀佛，所修善根廻向願求生彼世界，即得往生，常
X45n0765_p0482b07║見佛故，終無有退。若觀彼佛真如法身，常勤修習，畢
X45n0765_p0482b08║竟得生，住正定故。
X45n0765_p0482b09║此防退方便也。其心怯弱下，先標行劣。以內心既
X45n0765_p0482b10║劣，外缺勝緣，信心難成，故欲退也。當知如來下，明
X45n0765_p0482b11║方便攝護，標聖善巧。專意下，釋顯巧相。但往生之
X45n0765_p0482b12║人，約有三位：一、如蓮華未開，信行未滿，未名不退，
X45n0765_p0482b13║但以處無退緣，故名不退。二、信位滿足以去，華開
X45n0765_p0482b14║見佛，入十住位，得少分見法身，住正定位也。三者、
X45n0765_p0482b15║三賢位滿，入初地以去，證徧滿法身主無邊佛土，
X45n0765_p0482b16║如偏記龍樹菩薩等，住初地，生淨土等也。此中畢
X45n0765_p0482b17║竟等，是後二位。
X45n0765_p0482b18║已前說修行信心分竟。下勸修理益分。
X45n0765_p0482b19║已說修行信心分，次說勸修利益分，如是摩訶衍諸
X45n0765_p0482b20║佛秘藏，我已總說。
X45n0765_p0482c01║此結前生後也。
X45n0765_p0482c02║若有眾生欲於如來甚世境界得生正信，遠離誹謗，
X45n0765_p0482c03║入大乘道，當持此論思量修習，究竟能至無上之道。
X45n0765_p0482c04║此下明信謗損益也。持即聞慧，思量思慧也，修習
X45n0765_p0482c05║修慧也。
X45n0765_p0482c06║若人聞是法已不生怯弱，當知此人定紹佛種，必為
X45n0765_p0482c07║諸佛之所授記。假使有人能化三千大千世界滿中
X45n0765_p0482c08║眾生令行十善，不如有人於一食頃正思此法，過前
X45n0765_p0482c09║功德不可為喻。復次，若人受持此論觀察修行，若一
X45n0765_p0482c10║日一夜所有功德，無量無邊不可得說。假令十方一
X45n0765_p0482c11║切諸佛，各於無量無邊阿僧祗劫，歎其功德亦不能
X45n0765_p0482c12║盡。何以故？謂法性功德無有盡故。此人功德亦復如
X45n0765_p0482c13║是，無有邊際。
X45n0765_p0482c14║別顯三慧益相。
X45n0765_p0482c15║其有眾生於此論中毀謗不信，所獲罪報經無量劫
X45n0765_p0482c16║受大苦惱，是故眾生但應仰信不應毀謗，以深自害
X45n0765_p0482c17║亦害他人，斷絕一切三寶之種，以一切如來皆依此
X45n0765_p0482c18║法得涅槃故，一切菩薩因之修行得入佛智故。
X45n0765_p0482c19║此明謗毀罪深也。受大苦惱下，一謗成罪重也。不
X45n0765_p0482c20║應毀謗下，誡勸止謗也。斷絕三寶下，釋罪重意。一
X45n0765_p0483a01║切如來下，轉釋斷三寶之義。於中二句：一、約果人
X45n0765_p0483a02║依之得涅槃；二、約因人依之得菩提。菩提涅槃即
X45n0765_p0483a03║是法寶，佛僧可知也。
X45n0765_p0483a04║當知過去菩薩已依此法得成淨信，現在菩薩今依
X45n0765_p0483a05║此法得成淨信，未來菩薩當依此法得成淨信，是故
X45n0765_p0483a06║眾生應勤修學。
X45n0765_p0483a07║此結勸修學也。三世菩薩同行此法，更無異路，故
X45n0765_p0483a08║勸修學。
X45n0765_p0483a09║諸佛甚深廣大義，我今隨順總持說，廻此功德如法
X45n0765_p0483a10║性，普利一切眾生界。
X45n0765_p0483a11║此總結廻向也。初句結義，次句結文，後二句廻向
X45n0765_p0483a12║利益也。甚深、廣大，明體、相、用三大義也。甚深是體
X45n0765_p0483a13║大，謂實相真法，非因位能窮，唯佛究盡。故大論云：
X45n0765_p0483a14║智度大海，唯佛窮底。又法華云：深固幽遠，無人能
X45n0765_p0483a15║到。此約過去無始，未來無終，不生不滅，故云深也。
X45n0765_p0483a16║甚廣是用大，謂無盡之用，一一同於覺性。楞嚴云：
X45n0765_p0483a17║我以不生不滅，合如來藏。而如來藏，本妙圓心，周
X45n0765_p0483a18║徧法界。是故於中，一為無量，無量為一，小中現大，
X45n0765_p0483a19║大中現小，不動道場，徧能含受十方國土，坐微塵
X45n0765_p0483a20║裏，轉大法輪等，故云廣也。甚大是相大，相謂義相，
X45n0765_p0483b01║即前所辨大智慧光明義、徧照法界義等，過於恒
X45n0765_p0483b02║沙無漏性德，與真如體，不離不斷，不異不思議，非
X45n0765_p0483b03║深非廣，能深能廣，故受大名。
X45n0765_p0483b04║
X45n0765_p0483b05║大乘起信論疏略卷下終
X45n0765_p0483b06║
X45n0765_p0483b07║吳興居士董福覺施貲刻此
X45n0765_p0483b08║大乘起信論疏略。　計字三萬九千零七十個，
X45n0765_p0483b09║該銀二十兩零三銖三分。
X45n0765_p0483b10║宛陵釋如圭對。上元陶邦本書。句容潘繼德刻。
X45n0765_p0483b11║萬曆丁巳歲夏　徑山化城寺識
X45n0765_p0483b12║
X45n0765_p0483b13║
X45n0765_p0483b14║時寬文七（丁未）年正月吉日
X45n0765_p0483b15║二条：通玉屋町書房上村二郎右衛門（梓行）
X45n0765_p0483b16║
X45n0765_p0483b17║
X45n0765_p0483b18║
X45n0765_p0483b19║
X45n0765_p0483b20║
X45n0765_p0483c01║
X45n0765_p0483c02║
X45n0765_p0483c03║
X45n0765_p0483c04║
X45n0765_p0483c05║
X45n0765_p0483c06║
X45n0765_p0483c07║
X45n0765_p0483c08║
X45n0765_p0483c09║
X45n0765_p0483c10║
X45n0765_p0483c11║
X45n0765_p0483c12║
X45n0765_p0483c13║
X45n0765_p0483c14║
X45n0765_p0483c15║
X45n0765_p0483c16║
X45n0765_p0483c17║
X45n0765_p0483c18║
X45n0765_p0483c19║
X45n0765_p0483c20║
X45n0765_p0484a01║
X45n0765_p0484a02║
X45n0765_p0484a03║
X45n0765_p0484a04║
X45n0765_p0484a05║起信論疏略（四卷）
X45n0765_p0484a06║唐　法藏　造疏
X45n0765_p0484a07║明　德清　纂要
X45n0765_p0484a08║卍云：此書草稿，故不收于此。