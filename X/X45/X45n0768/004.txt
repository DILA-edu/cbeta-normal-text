X45n0768_p0595b04║
X45n0768_p0595b05║
X45n0768_p0595b06║
X45n0768_p0595b07║大乘起信論疏筆削記會閱卷第四
X45n0768_p0595b08║唐　西京太原沙門　法藏　述疏
X45n0768_p0595b09║　　終南草堂沙門　宗密　錄註
X45n0768_p0595b10║宋　秀州長水沙門　子璿　修記
X45n0768_p0595b11║清　錢塘慈雲沙門　續法　會編
X45n0768_p0595b12║　　順天府府丞　戴京曾　閱定
X45n0768_p0595b13║△二、別。
X45n0768_p0595b14║【疏】釋上立義分中，何以故二門別義。
X45n0768_p0595b15║【記】釋上等者，立義。文云何以故？是心真如相，即示
X45n0768_p0595b16║摩訶衍體等，今此正釋也。
X45n0768_p0595b17║△於中二：初、別辯二門，顯動靜不一；二、會相入實，
X45n0768_p0595b18║顯動靜不異。
X45n0768_p0595b19║【記】動靜不一不異。如次者，是前二門與不相離義，
X45n0768_p0595b20║頓說實難，故成前後耳。
X45n0768_p0595b21║△初、別辯二門顯動靜不一（二）：初、真如門。二、生滅
X45n0768_p0595b22║門。初、真如門（二）：初、顯體離言以明觀智境，二、依
X45n0768_p0595b23║言辯德以明生信境。初、顯體離言以明觀智境。
X45n0768_p0595b24║【疏】釋上立義分中真如義也。
X45n0768_p0595c01║【記】釋上真如義者，彼云是心如真相，今且釋真如
X45n0768_p0595c02║兩字也。科云：觀智境者，以體非名相之法，故言念
X45n0768_p0595c03║之所不及。言念尚所不及，豈落見聞？唯久修觀智，
X45n0768_p0595c04║方得相應。所以說者，意令如此用心也。故下文云：
X45n0768_p0595c05║離言說相，離名字相，離心緣相，乃至若離於念，名
X45n0768_p0595c06║為得入。楞伽亦云：真實離文字，修行示真實。
X45n0768_p0595c07║△於中二：初、正舉法體，二、問答斷疑。初、正舉法
X45n0768_p0595c08║體（二）：一、正顯如體，二、會執釋名。一、正顯如體（三）：
X45n0768_p0595c09║一、就實略標。二、會妄顯真。三、結真離妄。一、就實
X45n0768_p0595c10║略標。
X45n0768_p0595c11║心真如者，即是一法界大總相法門體，所謂心性不
X45n0768_p0595c12║生不滅。
X45n0768_p0595c13║【疏】心真如者，牒章即是。一法界者，即無二真心為
X45n0768_p0595c14║一法界。此非算數之一，謂如理虗融，平等不二，故
X45n0768_p0595c15║稱為一。又對下依言有二義，故今約體但云一也。
X45n0768_p0595c16║依生聖法，故云法界。中邊論云法界者，聖法因義
X45n0768_p0595c17║故也。
X45n0768_p0595c18║【記】即是下，示法也。初釋上句。即無下，初釋一字中，
X45n0768_p0595c19║先約當體釋也。無二真心者，豎窮橫遍，為一切法
X45n0768_p0595c20║平等所依。依正凡聖，唯此為體。離實相外，更無別
X45n0768_p0595c21║法，故云無二。揀非偽妄，靈鑒不昧，故名真心。此非
X45n0768_p0595c22║下，揀濫。夫言一者，見數之首，今非此等也。謂如下，
X45n0768_p0595c23║明一之相。謂真如之理，虗通圓融，於一切法平等
X45n0768_p0595c24║平等，體非別異，故云一也。又對下，次約對二釋。斯
X45n0768_p0596a01║但對下空、不空二以稱一也。下但約相，今唯顯體，
X45n0768_p0596a02║亦非算數。依生下，二、釋法界。諸有聖法依此生故，
X45n0768_p0596a03║即菩提、涅槃、十力、四無畏等，是聖人所證所得之
X45n0768_p0596a04║法，故名聖法。故圓覺云：無上法王有大陀羅尼門，
X45n0768_p0596a05║名為圓覺，流出一切清淨真如、菩提、涅槃及波羅
X45n0768_p0596a06║蜜，教授菩薩。因義者，法即聖法、界即是因，能生聖
X45n0768_p0596a07║法故云法界。問：據前所說，真性是凡聖染淨通依，
X45n0768_p0596a08║何故此文獨言聖法因義？答：此中乃是以勝顯劣
X45n0768_p0596a09║也，非謂揀於凡法。聖法尚依，豈況凡耶？此約終頓
X45n0768_p0596a10║教義，故作此釋。若就圓教，事（事法界）理（理法界）無礙（事理
X45n0768_p0596a11║無礙法界），相即相入（事事無礙法界），渾融含攝為一真法界也。
X45n0768_p0596a12║【疏】大總相法門體者，二門之中，不取別相門，於中
X45n0768_p0596a13║但取總相，然亦該收別盡，故云大也。此一法界，舉
X45n0768_p0596a14║體全作生滅門，舉體全作真如門，為顯此義，故云
X45n0768_p0596a15║體也。軌生物解曰法，聖智通遊曰門。
X45n0768_p0596a16║【記】大下，二、釋下，句三。初、釋大總相。別相者，生滅門。
X45n0768_p0596a17║總相者，真如門。然亦下，釋成大義。謂別相之中，所
X45n0768_p0596a18║有染淨諸法，此門收盡，竟無所遺，故稱大也。故次
X45n0768_p0596a19║文云：一切法離言說相等。斯則揀非別，故言總；收
X45n0768_p0596a20║別盡，故言大。然論總相，有於四種，謂下、中、上、上。上
X45n0768_p0596a21║下者，謂一切有漏皆苦，理通苦樂，名為總相；不通
X45n0768_p0596a22║無漏，乃名為下。中者，謂一切行無常，理該三諦，名
X45n0768_p0596a23║為總相；雖通無漏，不兼無為，故名為中。上者，謂一
X45n0768_p0596a24║切法無我，理通四諦，名為總相；猶是真詮（真諦），未窮
X45n0768_p0596b01║實性（第一義諦），但名為上也。上上者，謂真如是一切法
X45n0768_p0596b02║之實性，徧通凡聖，情與非情，無所不該，故云上上。
X45n0768_p0596b03║今所明者，當於第四超勝前三，故云大總相也。此
X45n0768_p0596b04║一下，二、釋體字。全作生滅，即事法界；全作真如，即
X45n0768_p0596b05║理法界。既是一體所為，則令二無鄣礙，即是理事
X45n0768_p0596b06║無礙法界也。二皆言作者，生滅即隨緣變作，真如
X45n0768_p0596b07║即轉改其名曰作。二義俱無能所，義言作也。軌生
X45n0768_p0596b08║下，三、釋法門。軌謂軌則，物謂眾生，解即智解。謂諸
X45n0768_p0596b09║眾生內有熏習之力，於此法界體上生始覺智，智
X45n0768_p0596b10║起反照，常依法界軌則而修，即不空、不有、無我、無
X45n0768_p0596b11║人等是法界軌則，始覺之智依而行之。故下文云：
X45n0768_p0596b12║順本性故，修檀波羅蜜等。圓覺亦云：流出波羅蜜
X45n0768_p0596b13║等，教授菩薩。然法更有任持之義，今以順文，唯取
X45n0768_p0596b14║斯義。聖智等者。謂法體虗通，以能容彼聖智出入
X45n0768_p0596b15║故。受門稱遊，即出入也。謂入則自證，出則利他。佛
X45n0768_p0596b16║及菩薩，皆有二義。然唯局登地已上，乃至究竟，不
X45n0768_p0596b17║通凡位，故云聖智。以地前未發無漏，未能親證，故
X45n0768_p0596b18║前科云觀智境也。
X45n0768_p0596b19║【疏】不生滅者，釋上法體。謂隨妄不生，約治不滅；又
X45n0768_p0596b20║修起不生，處染不滅。故攝論云：世間不破，出世間
X45n0768_p0596b21║不盡。
X45n0768_p0596b22║【記】不生下，釋成也。釋法體者，論云心性，性即體也。
X45n0768_p0596b23║反顯心相，不妨生滅，即屬後門。隨妄不生者，隨無
X45n0768_p0596b24║明九相之妄，妄生而心性不生。約治不滅者，約始
X45n0768_p0596c01║覺反流四位治染，妄滅而心性不滅。此約妄生妄
X45n0768_p0596c02║滅，顯心性不生滅也。修起不生者，修行顯起大智
X45n0768_p0596c03║慧光明等，及十力等功德生，而心性不生。處染不
X45n0768_p0596c04║滅者，處於生滅垢染，十力等功德滅，而心性不滅。
X45n0768_p0596c05║此約淨生淨滅，顯心性不生滅也。世間不破者，明
X45n0768_p0596c06║真如流轉世間，世間有破，而真如不破，不破即不
X45n0768_p0596c07║變義，故下疏云在染不破。出世間不盡者，謂修行
X45n0768_p0596c08║故，真如顯出世間，世間盡而真如不盡，故下疏云
X45n0768_p0596c09║治道不壞也。
X45n0768_p0596c10║△二、會妄顯真。
X45n0768_p0596c11║【記】會妄顯真者，意令體妄即是，不須待滅也。如經
X45n0768_p0596c12║云：色即是空，非色滅空。論有二：初三句會妄，次三
X45n0768_p0596c13║句顯真也。
X45n0768_p0596c14║一切諸法唯依妄念而有差別，若離心念則無一切
X45n0768_p0596c15║境界之相。
X45n0768_p0596c16║【疏】一切下，妄執者，云：現見諸法差別遷流，云何乃
X45n0768_p0596c17║言性無生滅？釋云：差別相者，是汝遍計妄情所作，
X45n0768_p0596c18║本來無實，如依病眼妄見空華。
X45n0768_p0596c19║【記】妄執等者，謂聞前段真如，是總相法門，體即真
X45n0768_p0596c20║如，舉體作諸法。若爾，應知諸法生滅，即是真如生
X45n0768_p0596c21║滅，何故乃言心性不生不滅？釋意云：諸法本無，說
X45n0768_p0596c22║何生滅？如見空華，本自無體，說誰生滅？
X45n0768_p0596c23║【疏】若離下疑者，又云：以何得知依妄念生？釋云：以
X45n0768_p0596c24║諸聖人離妄念故，既無此境，即驗此境定從妄生。
X45n0768_p0597a01║又若此境非妄所作，定實有者，聖人不見，應是迷
X45n0768_p0597a02║倒；凡夫既見，應是覺悟。如不見空華，誰是病眼？
X45n0768_p0597a03║【記】疑者下，徵其所以可知。釋云下正顯文意，又若
X45n0768_p0597a04║下反以釋成，皆可解。誰是病眼者？須知見空華者
X45n0768_p0597a05║是病眼，若眼明淨必不見華。楞嚴云：若無翳目而
X45n0768_p0597a06║能見華，云何晴空號清明眼？應知見諸法者是曰
X45n0768_p0597a07║凡夫，不見法者斯曰聖人。聖人稱實，既不見於諸
X45n0768_p0597a08║法，當知諸法凡夫妄見，實無生滅也。諸法既無生
X45n0768_p0597a09║滅，真性何曾動搖？是故前云不生滅也。
X45n0768_p0597a10║△三、結真離妄。
X45n0768_p0597a11║是故一切法從本以來，離言說相，離名字相，離心緣
X45n0768_p0597a12║相。畢竟平等，無有變異，不可破壞，唯是一心，故名真
X45n0768_p0597a13║如。
X45n0768_p0597a14║【疏】是故者，所執本空故，真心不動故，由此一切諸
X45n0768_p0597a15║法皆即真如也。
X45n0768_p0597a16║【記】初標舉能離。是故二字，指前二段為所以也。所
X45n0768_p0597a17║執空，即指前無一切境相。心不動，即指前心性不
X45n0768_p0597a18║生滅也。由斯之故，遂得一切諸法即真如也。然此
X45n0768_p0597a19║二句，又迭互相成。乃由所執本空，所以真心不動。
X45n0768_p0597a20║又由真心不動，故得所執本空。其猶萬像本空，明
X45n0768_p0597a21║鏡不動。由此下，正結真實。由此二字，指前所以。一
X45n0768_p0597a22║切下，正顯真如。即釋論中一切法下文也。此中顯
X45n0768_p0597a23║真而舉一切法者，以其性不離相故。一切諸相，性
X45n0768_p0597a24║所成故。人皆執相，以迷性故。今約相而顯性，令知
X45n0768_p0597b01║相即無相，唯一真如。觸境對緣，任運合道。動靜施
X45n0768_p0597b02║作，無非妙門。然此論中從本之言，與下畢竟之言，
X45n0768_p0597b03║相望互成影說。謂從本二字，約望過去以顯真義。
X45n0768_p0597b04║謂非是先來不離言等諸相，而今方離。以從本已
X45n0768_p0597b05║來，便自離相。影取未來，畢竟如是。下畢竟二字，約
X45n0768_p0597b06║望未來以明如義。謂非是只於今日平等不變不
X45n0768_p0597b07║破，以盡未來際畢竟平等不變不破。亦影取過去，
X45n0768_p0597b08║從本以來，便自如此。又此二義，各通下三句而轉。
X45n0768_p0597b09║又一切法言，亦通下畢竟而轉。思之可見。
X45n0768_p0597b10║【疏】離言者，非如音聲之所說也；離名者，非如文句
X45n0768_p0597b11║之所詮表也。此二句，言語路絕，非聞慧境。離心者，
X45n0768_p0597b12║非意言分別故，即心行處滅，非思慧境。上來離偽
X45n0768_p0597b13║妄，故名真；自下離異相，故名如。又下三句，展轉相
X45n0768_p0597b14║釋。離世間，非修慧境，唯正智與之相應。
X45n0768_p0597b15║【記】次、正顯所離二：先、離妄相以顯真。言語路絕者，
X45n0768_p0597b16║上句即音聲不及，下句即名、句、文不及。既聲、名、句、
X45n0768_p0597b17║文不及，即當言語路絕也。非聞慧者，聲、名、句、文是
X45n0768_p0597b18║所聞故。意言分別者，意言即是分別也。以形口曰
X45n0768_p0597b19║言，在意曰分別。今以所分別與所言同，故云意言
X45n0768_p0597b20║也。夫人發言，皆意中之事。故詩序云：情動於中，而
X45n0768_p0597b21║形於言也。心行處滅者，以相是心之行處，行猶緣
X45n0768_p0597b22║也。既離於相，心無所緣。所緣既無，能緣亦絕。無相
X45n0768_p0597b23║真理，何思慧之所及乎？離偽等者，偽則鍮似真金，
X45n0768_p0597b24║妄謂影如本質。凡是有名相法，悉皆偽妄。故金剛
X45n0768_p0597c01║云：凡所有相，皆是虗妄。又楞嚴云：幻妄稱相。以偽
X45n0768_p0597c02║妄故，則非是真。今既離於名相，即非偽妄，故名為
X45n0768_p0597c03║真。離異等者，謂有差別、有變異可破壞也。今既皆
X45n0768_p0597c04║離，故名如也。又若約的訓如者，似也。夫法異則不
X45n0768_p0597c05║似，不似即非如。今既不異，不異即相似，似即如義
X45n0768_p0597c06║也。故圭山云：謂此實體，於未來常如過去，於色中
X45n0768_p0597c07║常如受中，真實相如，非為妄似。展轉釋者，為何畢
X45n0768_p0597c08║竟平等？為無有變異故。因何無有變異？為不可破
X45n0768_p0597c09║壞故。又不可破壞者，為無有變異故。所以無有變
X45n0768_p0597c10║異者，為畢竟平等故。離世間者，世謂遷流，間謂墮
X45n0768_p0597c11║在其中，以差別變異破壞是世間法。今皆反此，故
X45n0768_p0597c12║云離也。非修慧者，修即是定，非定境也。夫苦、空、無
X45n0768_p0597c13║常、不淨等，皆是定所緣故。正智相應者，即如之智，
X45n0768_p0597c14║證即智之如，除此之外，莫能及焉。故下文云：以離
X45n0768_p0597c15║念境界，唯證相應故。從上來下，乃是通斷前後二
X45n0768_p0597c16║文，仍辨下段之意，以對非三慧境也。
X45n0768_p0597c17║【疏】平等等者，謂雖遍通染淨，而性恒無二。所以得
X45n0768_p0597c18║無二者，以在緣時始終不改變故；所以在有為中
X45n0768_p0597c19║得不變異者，以不同有為可破壞故。此則在染不
X45n0768_p0597c20║破，治道不壞。
X45n0768_p0597c21║【記】次離異相以顯如。徧通者，在染時與在淨時同，
X45n0768_p0597c22║謂凡夫真性的同諸佛真性，如淨室空與穢室空
X45n0768_p0597c23║等，此約同時橫說也。在緣者，謂在染淨緣中，過去
X45n0768_p0597c24║如現在，現在如未來，猶昨日空與今日空等。染淨
X45n0768_p0598a01║雖自改變，真如於此無遷異也。又染緣即以生相
X45n0768_p0598a02║為始，業繫苦相為終；淨緣即以覺滅相為始，覺生
X45n0768_p0598a03║相為終。真如於中竟無改變，此約異時豎說。不同
X45n0768_p0598a04║有為者，是無作法故。體若虗空，欲何破壞？在染不
X45n0768_p0598a05║破等者，隨流則妄染起，而真體無損；反流則妄染
X45n0768_p0598a06║壞，而真體如舊。故圓覺疏序云：處生死流，驪珠獨
X45n0768_p0598a07║耀於滄海；踞涅槃岸，桂輪孤朗於碧天。
X45n0768_p0598a08║【疏】是心者，結歸法體故。名者，依義立名。
X45n0768_p0598a09║【記】後結體立名。法體者，一心即是法體。故前文云：
X45n0768_p0598a10║所言法者，謂眾生心。諸法既無，故唯心在。如萬像
X45n0768_p0598a11║本空，唯是一鏡。圓覺云：諸幻盡滅，覺心不動。依義
X45n0768_p0598a12║立名者，於一心上，依離偽妄變異之義，以立真如
X45n0768_p0598a13║之名。
X45n0768_p0598a14║△二、會執釋名（二）：先釋，次結。先釋（三）：一、正會謂
X45n0768_p0598a15║執，二、結名釋疑，三、約相釋遣。一、正會謂執。
X45n0768_p0598a16║以一切言說假名無實。但隨妄念不可得故。言真如
X45n0768_p0598a17║者，亦無有相。
X45n0768_p0598a18║【疏】以一下，明言教非實，不可如言取也。但隨下，釋
X45n0768_p0598a19║成無實所以。
X45n0768_p0598a20║【記】先正遣名也。於中二，先消文。言教非實等者，以
X45n0768_p0598a21║權設故，因緣有故，意令假其有言以契無言。無言
X45n0768_p0598a22║之理可以證悟，有言之教不可取著，取之即成認
X45n0768_p0598a23║指亡月也。十地論說：隨聲取義，有五過失：一、不正
X45n0768_p0598a24║信，聽既逐聲，不會深意。二、退勇猛，由不正信，則無
X45n0768_p0598b01║勝解，不能決定。三、誑他，由不會故，或以深為淺，以
X45n0768_p0598b02║淺為深。四、謗佛，執權為實，或執事迷理，便謂如來
X45n0768_p0598b03║言成虗妄。五、輕法，以謬解成性，聞深不重。釋無實
X45n0768_p0598b04║者，以一切境界皆從妄念所生，念尚無體，況所生
X45n0768_p0598b05║法而是實耶？故前文云：一切境界唯依妄念而有
X45n0768_p0598b06║差別，若離心念則無一切境界之相。由是一切言
X45n0768_p0598b07║說皆是假名，無有實體，性不可得也。
X45n0768_p0598b08║【疏】恐諸凡愚聞上真如名，則謂論主自語相違。上
X45n0768_p0598b09║文既云離名字相，何故復立此真如名？故今釋遣
X45n0768_p0598b10║假名非實，不相違也。
X45n0768_p0598b11║【記】次會執。恐諸下，敘外疑，可見。故今下。以論釋不
X45n0768_p0598b12║相違者，假名與離名雖言異而義同也。然此會執
X45n0768_p0598b13║之文，合在消文之前方得文便，以此四句盡是釋
X45n0768_p0598b14║前，故名真如四字疑故。
X45n0768_p0598b15║【疏】真如無相者，良以名依相立，但是遍計所緣。故
X45n0768_p0598b16║楞伽云：相名常相隨，而生諸妄想，故名相雙遣。
X45n0768_p0598b17║【記】次兼遣相也。良以等者，凡是有名，皆依相立。真
X45n0768_p0598b18║如無相，所立即空，以遍計所緣，不入真實故。故楞
X45n0768_p0598b19║伽下。引證。名相俱徧計也。相從想生，名依相立，不
X45n0768_p0598b20║離相故，故曰相隨。緣此相名，又生妄想，即遍計心
X45n0768_p0598b21║也。
X45n0768_p0598b22║【記】此段論文，亦可先釋所以。從以一切下四句，文
X45n0768_p0598b23║通兩勢：一則釋前所離相中所以。問曰：何以真如
X45n0768_p0598b24║體上，離前言說等相耶？故論釋云：以一切言說，假
X45n0768_p0598c01║名無實故也。此二句，釋前離言說、名字二相所以。
X45n0768_p0598c02║謂心性真實，不與虗妄相應；言說、名字，但是虗妄
X45n0768_p0598c03║假有，無其實體，不與真合，是故離也。但隨下二句，
X45n0768_p0598c04║釋前離心緣相所以。以心緣之相，但是隨彼妄念
X45n0768_p0598c05║而生，念無自性，緣相何有？故云：但隨妄念，不可得
X45n0768_p0598c06║故。真體無念，念則違真，是故離也。二則釋前假名
X45n0768_p0598c07║無實所以。此如疏解，譯者務簡兩意：一、釋此文之
X45n0768_p0598c08║巧略也。從言真如者下，次方是釋疑難。疑曰：前云
X45n0768_p0598c09║離言說等相以顯真如無相，今復結云故名真如，
X45n0768_p0598c10║豈非滯於言說等相耶？故此牒而標云言真如者
X45n0768_p0598c11║亦無有相。疑者復云：顯言真如正是名相，何謂無
X45n0768_p0598c12║相？故論釋云：謂言說之極因言遣言。意云：非謂立
X45n0768_p0598c13║此真如一名便滯於相，以寄此假立之極名以遣
X45n0768_p0598c14║於言相也。此一釋疏外別意，不唯無違，亦足以發，
X45n0768_p0598c15║姑記之於文末。然亦以疏義為正，覧者詳焉。
X45n0768_p0598c16║△二、結名釋疑。
X45n0768_p0598c17║謂言說之極，因言遣言。
X45n0768_p0598c18║【疏】言說極者，立名分齊也。疑云：既絕名相，但假立
X45n0768_p0598c19║客名者，何故不立餘名，而唯云真如耶？釋云：真如
X45n0768_p0598c20║者，是言說之極，謂此名之後更無有名，則諸名之
X45n0768_p0598c21║中最後邊際。故攝論中十種名內，真如是第十究
X45n0768_p0598c22║竟名，故云極也。
X45n0768_p0598c23║【記】敘疑，答、釋文，並可知。諸名邊際者，如極微是色
X45n0768_p0598c24║邊際等，今真如是名之邊際，故此名後更無名也。
X45n0768_p0599a01║十種名者：一、法名，謂蘊、處、界三科；二、人名，謂信等
X45n0768_p0599a02║五十二位；三、教名，謂修多羅等十二分；四、義名，謂
X45n0768_p0599a03║蘊、處、界等所顯義理；五、性名，謂無義文字無所詮
X45n0768_p0599a04║表不生義解；六、略名，謂眾生等；七、廣名，謂眾生等
X45n0768_p0599a05║各有差別義名；八、不淨名，謂凡夫等；九、淨名，謂生
X45n0768_p0599a06║滅即真；十、究竟名，謂真如也。故偈云：人法及教義，
X45n0768_p0599a07║性略及廣名，不淨淨究竟，十名差別境。
X45n0768_p0599a08║【疏】因遣言者，立名之意也。立此極名，為遣於名，如
X45n0768_p0599a09║以聲止聲也。若無此名，無以遣名；若存此名，亦不
X45n0768_p0599a10║成遣名。
X45n0768_p0599a11║【記】立此等者。先敘疑云：既真如是究竟名相，何前
X45n0768_p0599a12║說云假名無有相耶？故此釋云：立此極名者，為遣
X45n0768_p0599a13║於名耳。遣於名者，遣於諸名也。若不立此極名，不
X45n0768_p0599a14║能遣於諸名。例如扣犍息喧，若無此聲，不能止於
X45n0768_p0599a15║諸聲也。若存等者，若存此真如究竟名，亦同不遣
X45n0768_p0599a16║名，以不成究竟遣故。雖是極名，體畢竟假，存而不
X45n0768_p0599a17║亡，豈稱法體？須知雖立真如之名，名即無名，無名
X45n0768_p0599a18║之名，故曰假名，即是離名也。故淨名云：文字性離，
X45n0768_p0599a19║即是解脫。是知雖因名而生解，必亡名而後證耳。
X45n0768_p0599a20║△三、約相釋遣。
X45n0768_p0599a21║此真如體無有可遣，以一切法悉皆真故。亦無可立，
X45n0768_p0599a22║以一切法皆同如故。
X45n0768_p0599a23║【疏】體無可遣者，通二釋。一云：外人見前文雙遣真
X45n0768_p0599a24║如名相，則謂真如本體亦是可遣之法，即生斷見。
X45n0768_p0599b01║故此釋云：但遣虗妄名相，不遣真如實法，以是妙
X45n0768_p0599b02║智觀境故。二云非以真體遣生滅法也。以一下何
X45n0768_p0599b03║以不遣？以一切法悉皆真故，釋上不遣也。以法悉
X45n0768_p0599b04║真，無法可遣。又以生滅門染淨等法，即無自性，不
X45n0768_p0599b05║異真如，故不待遣。
X45n0768_p0599b06║【記】通二釋者，標起義相中，通真如、生滅二釋也。一
X45n0768_p0599b07║云下，克就真如自體釋，可知。妙智等者，既無名相，
X45n0768_p0599b08║則非心識所緣，但唯微妙真智觀行所及。葢遍計
X45n0768_p0599b09║所緣是假，假故可遣；妙智所證是實，實故不可遣。
X45n0768_p0599b10║圓覺云：諸幻滅盡，覺心不動。前則能所皆妄，此則
X45n0768_p0599b11║能所皆真也。二云下，會顯生滅無相釋。先外難云：
X45n0768_p0599b12║真如本體固不可遣，或以真體遣生滅法故。此又
X45n0768_p0599b13║釋云：亦非以真如體遣於生滅法也。何以下，望上
X45n0768_p0599b14║標義，則此徵釋所以中，亦通二釋也。何以句疏先
X45n0768_p0599b15║徵起？以一二句取論文釋。以法下，釋，有二意：初約
X45n0768_p0599b16║唯真無法解，即依真如門釋。以諸法性一一悉真，
X45n0768_p0599b17║但有真如更無餘法，性中有何法之可遣？又以下。
X45n0768_p0599b18║二、約有法無性解，即依生滅門釋。雖有染淨，自性
X45n0768_p0599b19║本空，何用更遣？前如鏡體無像，後如影像即空也。
X45n0768_p0599b20║【疏】亦無下，外人既聞真理不遣，則謂有法可立，當
X45n0768_p0599b21║情執取。故釋云：亦無可立，以離妄情故。又生滅等
X45n0768_p0599b22║法即真，不待立也。以一下何以不空？以一切法皆
X45n0768_p0599b23║同如故。真故不可遣，如故不可立。又生滅等法本
X45n0768_p0599b24║來同如，故此真如未曾不顯，更何所立也？
X45n0768_p0599c01║【記】外下，標義。相釋所以中，皆例上通二釋也。有法
X45n0768_p0599c02║執取，即屬常見。故釋下。約真如門釋離妄情者，謂
X45n0768_p0599c03║此真如體名相俱絕也。情則有、理則無，若使可立
X45n0768_p0599c04║焉能離妄？故下文云：以離念境界，唯證相應故。又
X45n0768_p0599c05║生滅下。約生滅門釋。先外難云：真體固不可立，而
X45n0768_p0599c06║生滅或可立故。又釋云：生滅無性，無性故即真，真
X45n0768_p0599c07║本自立，故云不待。又真如本立，更不須待立生滅
X45n0768_p0599c08║法以為真也。其猶於波本自是水，何須待立以為
X45n0768_p0599c09║水耶？何以句，躡前徵，起下文。以一二句取論文，釋
X45n0768_p0599c10║上不立也。真故下。約真如門釋。夫真者非偽非妄，
X45n0768_p0599c11║如者不變不易。今若可遣即成偽妄，以前不遣今
X45n0768_p0599c12║方遣故；可立即成變改，以先不立今方立故。又有
X45n0768_p0599c13║遣則有立，無立則無遣，故兼前真不可遣釋也。又
X45n0768_p0599c14║生下。約生滅門釋。真如從本以來舉體成生滅，生
X45n0768_p0599c15║滅無性常即真如，如是性相曾不捨離，是以生滅
X45n0768_p0599c16║顯時即如體顯也。斯則真如本自顯然，何須更立？
X45n0768_p0599c17║未曾，未甞也。
X45n0768_p0599c18║△次、結。
X45n0768_p0599c19║當知一切法不可說、不可念故，名為真如。
X45n0768_p0599c20║【疏】結離，言絕慮也。
X45n0768_p0599c21║【記】離言者，不可說故。絕慮者，不可念故。以前文云
X45n0768_p0599c22║離名字相，離心緣相，故此結也。一切法名真如者，
X45n0768_p0599c23║然一切眾生從無始來執相迷性，不能即妄會真，
X45n0768_p0599c24║雖終日行而不自覺，故今示真而約生滅也。學大
X45n0768_p0600a01║乘者應須終日不食、終夜不寐以思此事，何曾是
X45n0768_p0600a02║無聖凡、依正、空色等時？何處真體不常顯現？何有
X45n0768_p0600a03║一法不是性為？何有一法體不空寂？又空法何甞
X45n0768_p0600a04║得離真性？苟或不同此說，則不墮斷常，無有是處。
X45n0768_p0600a05║是故論中每節顯真，皆言一切法也。
X45n0768_p0600a06║△二、問答斷疑（二）：一、疑真絕修問，二、舉真勸修答。
X45n0768_p0600a07║一、疑真絕修。問：
X45n0768_p0600a08║問曰：若如是義者，諸眾生等云何隨順而能得入？
X45n0768_p0600a09║【疏】隨順問方便觀，得入問正觀也。
X45n0768_p0600a10║【記】如是義者，指上不可說、不可念之義。眾生等者，
X45n0768_p0600a11║既發言違理，動念乖真，諸眾生等，念念相續，未曾
X45n0768_p0600a12║離念，欲得不乖，如何隨順？欲得契證，如何造入？
X45n0768_p0600a13║△二、舉真勸修答。
X45n0768_p0600a14║答曰：若知一切法，雖說無有能說可說，雖念亦無能
X45n0768_p0600a15║念可念，是名隨順。若離於念，名為得入。
X45n0768_p0600a16║【疏】若知下，答方便觀也。說念皆無能所者，明念即
X45n0768_p0600a17║無念，非滅於念。非滅念故，故名雖念，離於斷見也；
X45n0768_p0600a18║即無念故，皆無能所，離於常見也。於一念間，離此
X45n0768_p0600a19║二見；無此二故，故能稱適中道，隨順法性。又亦可
X45n0768_p0600a20║雖在於念等，即觀此念等常無能所，雖未能離念
X45n0768_p0600a21║而順於無念，故名隨順也。
X45n0768_p0600a22║【記】雖說雖念，是正說正念，即無分別智也。可說可
X45n0768_p0600a23║念，即所說所念，能所妄分別也。下云：一切眾生，以
X45n0768_p0600a24║有妄心，念念分別，皆不相應。無有者，圓覺云：居一
X45n0768_p0600b01║切時，不起妄念，住妄想境，不加了知。不起不加，即
X45n0768_p0600b02║無有能所分別。此又為方便觀中之方便也。疏云
X45n0768_p0600b03║念即無念等者，謂知念諸法時，本無能念、所念，非
X45n0768_p0600b04║謂滅此令無。以念體本絕，即無念也。故圓覺云：於
X45n0768_p0600b05║諸妄心亦不息。滅非滅下，雙釋即念、無念，以離二
X45n0768_p0600b06║邊。若滅念令絕，即墮斷見；若不知念即空，即墮常
X45n0768_p0600b07║見也。今既不滅，復知即無，故免斯過。此則即言、忘
X45n0768_p0600b08║言，非都不語；即念、無念，非都不思。故經云：無離文
X45n0768_p0600b09║字而說解脫。文字性離，即是解脫。下文云：眾生迷
X45n0768_p0600b10║故，謂心為念，心實不動。若能觀察，知心無念，即得
X45n0768_p0600b11║隨順，入真如門。於一下，結益。只於一念無念，已離
X45n0768_p0600b12║二過。二過既無，乃順中道法性，即不乖真如也。又
X45n0768_p0600b13║亦可者，前則直就法體（性也）說，念即無念。此即起念
X45n0768_p0600b14║之時，用觀觀察（修也）。能念所念，已起未起，了不可得，
X45n0768_p0600b15║說亦如是，故云等也。未離念者，如是觀時，麤念不
X45n0768_p0600b16║起，細念猶存，故云未離。如但得火滅，火杖猶存。順
X45n0768_p0600b17║無念者，常觀無能所故，如是觀時，即是順無念也。
X45n0768_p0600b18║如下文云：若有眾生能觀無念者，則為向佛智故。
X45n0768_p0600b19║【疏】若離下，答正觀也。如上久觀不已，即能離茲妄
X45n0768_p0600b20║念，契彼無念真理，故名正觀。云得入者，觀智契入
X45n0768_p0600b21║也。十地論云：智行處故。又亦可正知，無能所之念
X45n0768_p0600b22║亦離，方入真如。
X45n0768_p0600b23║【記】如上等者，以前所說，但是入理之方便，故前疏
X45n0768_p0600b24║云答方便觀。即能等者，由前觀察純熟，便能離此
X45n0768_p0600c01║能所之念，契於無念真理。以真無能所想念，今既
X45n0768_p0600c02║離此，則能契真。正觀者，此觀正與真如相當，如匣
X45n0768_p0600c03║與葢也。又正者，聖也。位當登地已去，名為入理。聖
X45n0768_p0600c04║人前之方便，即當地前。契入，即證義也。以離能所
X45n0768_p0600c05║念故，得證真如，名為契入。故唯識云：若時於所緣，
X45n0768_p0600c06║智都無所得，爾時住唯識，離二取相故。然上所說，
X45n0768_p0600c07║且約一分得無漏正智，名離念得入。若約究竟離
X45n0768_p0600c08║者，唯妙覺一人而已。智行處者，真如是正智所遊
X45n0768_p0600c09║履處，明非倒惑所行之處。故華嚴云：甚深真法性，
X45n0768_p0600c10║妙智隨順入。又亦可者，前解約所觀念無，今解約
X45n0768_p0600c11║能觀亦無也。觀念之心，此心名為知無能所之念，
X45n0768_p0600c12║苟存斯念，然亦不入，擬心即差故。故圓覺云：離遠
X45n0768_p0600c13║離幻，亦復遠離，得無所離，即除諸幻。荷澤云：妄起
X45n0768_p0600c14║即覺，妄滅覺滅，覺妄俱滅，即是真如。然則如體離
X45n0768_p0600c15║念，動即乖真，苟能知念無念，觀察不息，如是隨順，
X45n0768_p0600c16║還有入期，冀諸行人勤修妙智。又準前方便，亦可
X45n0768_p0600c17║前解約修，此解約性。正知離者，智都無所得也。本
X45n0768_p0600c18║無能所之念亦離者，所緣境俱寂也。離二取相，純
X45n0768_p0600c19║一中道，真如本性，不入何待？然據前之問答雙明
X45n0768_p0600c20║說念，後答正觀中不論於說者，以細況麤，故心念
X45n0768_p0600c21║微細尚須遠離，言語麤淺豈得存焉？
X45n0768_p0600c22║△二、依言辨德以明生信境。
X45n0768_p0600c23║【疏】釋上立義分中真如相也。
X45n0768_p0600c24║【記】真如相者，前云是心真如相，自此之前，已釋真
X45n0768_p0601a01║如兩字，從此向後，方釋相之一字也。科云：生信境
X45n0768_p0601a02║者，以有空、不空二種義相。既容言說，故得聞者生
X45n0768_p0601a03║於信心。所以說者，亦意令生信也。故論文云：依言
X45n0768_p0601a04║說分別，有二種義等。亦如楞伽云：言說別施行，分
X45n0768_p0601a05║別應初業。
X45n0768_p0601a06║△於中三：一、舉數總標，二、開章略辨，三、依章廣釋。
X45n0768_p0601a07║一、舉數總標。
X45n0768_p0601a08║復次，真如者，依言說分別，有二種義：
X45n0768_p0601a09║【疏】顯此二義者，若離於言，即惟一味。今既依言，故
X45n0768_p0601a10║說有二，即顯不可隨言執取也。但為生物信解，故
X45n0768_p0601a11║說此文。故十地論云：何故不但說無言？示現依言
X45n0768_p0601a12║求解故。
X45n0768_p0601a13║【記】論云：復次，真如者。問：此既說真如之相，何不牒
X45n0768_p0601a14║云相耶？答：以從無相中辨相，相即無相，不異離言
X45n0768_p0601a15║之法故。又相即義也。今於真體之中，開說二義，故
X45n0768_p0601a16║云有二種義，義即相也。疏云：一味者，前云一心、一
X45n0768_p0601a17║法界故。然且約理，離諸相故，強名為一，而此一相
X45n0768_p0601a18║即不可得。法句經云：森羅及萬像一法之所印一
X45n0768_p0601a19║亦不為一為欲破諸數淺智之所聞見一謂為一
X45n0768_p0601a20║幸諸深智者忘懷而體之。有二者，既容言說分別，
X45n0768_p0601a21║故有一二之相也。不可隨言者，前雖顯體離言，不
X45n0768_p0601a22║可執為無說，以有二義故。今雖分別二義，不可取
X45n0768_p0601a23║為有相，以相即無相，不異離言故，故不得隨言而
X45n0768_p0601a24║執取也。但為下。必若無言，憑何信解？故說二義。故
X45n0768_p0601b01║十地下，引文可知。
X45n0768_p0601b02║△二、開章略辨。
X45n0768_p0601b03║云何為二？一者、如實空，以能究竟顯實故。二者、如實
X45n0768_p0601b04║不空，以有自體具足無漏性功德故。
X45n0768_p0601b05║【疏】云何徵起？如實空者，此以如實之中空無妄染，
X45n0768_p0601b06║非謂如實自空，此則如實之空也。以妄空故，遂能
X45n0768_p0601b07║顯示真理，故云顯實。不空有二義：一、有自體者，異
X45n0768_p0601b08║妄無體故；二、具性德者，異恒沙有流煩惱故。故佛
X45n0768_p0601b09║性論偈云：由客塵空故，與法界相離；無上法不空，
X45n0768_p0601b10║與法界相隨。
X45n0768_p0601b11║【記】無妄染者，以如實體中，本不與九相六染相應，
X45n0768_p0601b12║故名為空，不是真體是空也。如實之空者，如實是
X45n0768_p0601b13║真性，空是無妄染。如實之空，依主釋耳。如言瓶空，
X45n0768_p0601b14║葢為瓶中無物，非謂瓶體是空。涅槃經中具有此
X45n0768_p0601b15║喻。究竟者，至極義。意明立空之言至極，只為顯於
X45n0768_p0601b16║真實也。遂能等者，以妄空為能顯，真實為所顯，不
X45n0768_p0601b17║因彼妄空，焉知此真實？異妄無者，妄攬真有，真元
X45n0768_p0601b18║自有，故云異也。有流者，有謂三有、二十五有，流即
X45n0768_p0601b19║四流、九流。以彼諸有煩惱，能漂溺羣物，故總名流。
X45n0768_p0601b20║即根隨等，共有二十六使。此論即三細、四麤。如是
X45n0768_p0601b21║煩惱多不可計，故曰恒沙。若準此論所說，即過恒
X45n0768_p0601b22║河沙數，理實無量，豈止河沙？若有定數，恐非了義。
X45n0768_p0601b23║所言異者，彼曰煩惱，此名功德，彼染此淨，彼空此
X45n0768_p0601b24║有故。相離者，妄體本空無可相隨，故下文云一切
X45n0768_p0601c01║煩惱染法皆是妄有，性自本無未曾與如來藏相
X45n0768_p0601c02║應故。無上法者，即大智慧光明義等，是佛所證之
X45n0768_p0601c03║法，故云無上。此皆即性之德，德皆是性，不相捨離，
X45n0768_p0601c04║故曰相隨。
X45n0768_p0601c05║△三、依章廣釋（二）：初、空，二、不空。初、空（三）：初、略明，
X45n0768_p0601c06║二、廣釋，三、總結。初、略明。
X45n0768_p0601c07║所言空者，從本以來一切染法不相應故。謂離一切
X45n0768_p0601c08║法差別之相，以無虗妄心念故。
X45n0768_p0601c09║【疏】從本下，總舉能所分別，皆不相應。謂離下所取
X45n0768_p0601c10║相也。以無下能取見也。又以妄境從妄念生，故釋
X45n0768_p0601c11║顯空無也。良以倒心妄境，情有理無，真如之德，理
X45n0768_p0601c12║有情無，故不相應也。
X45n0768_p0601c13║【記】能所分別者，即心境也。染法雖多，統唯此攝，故
X45n0768_p0601c14║論云一切，而疏云能所也。謂離等者，上總明，此即
X45n0768_p0601c15║心境別明也。所取相者，即境界相，於中有色香味
X45n0768_p0601c16║觸不同，故云差別。能取見者，即智相相續等，於中
X45n0768_p0601c17║分見聞覺知不同，總名能取，即下分離識也。此即
X45n0768_p0601c18║約雙遣心境釋。又以下。約唯遣境界釋前二句。但
X45n0768_p0601c19║說境無，此則出境無所以。謂凡是境界皆從心念
X45n0768_p0601c20║所生，心念既無境從何有？故前文云：一切境界唯
X45n0768_p0601c21║依妄念而有差別，若離於念則無一切境界。據此
X45n0768_p0601c22║是本識中能見相也，以與智相生境取境功能別
X45n0768_p0601c23║故。良以下，通釋文意。情有理無者，妄情中有，真理
X45n0768_p0601c24║中無，猶如空華，翳病故見。理有情無，反前可知。不
X45n0768_p0602a01║相應者，結前妄法。理中既無，說何相應？斯則却與
X45n0768_p0602a02║情為相應，以從妄念生故，離念則無一切法故。
X45n0768_p0602a03║△二、廣釋。
X45n0768_p0602a04║當知真如自性。非有相，非無相，非非有相，非非無相，
X45n0768_p0602a05║非有無俱相。非一相，非異相，非非一相，非非異相，非
X45n0768_p0602a06║一異俱相。
X45n0768_p0602a07║【疏】非有明真，離妄有也。惑者云：既其非有，即應是
X45n0768_p0602a08║無，故釋云非無也。惑者聞上非有非無，則謂雙非
X45n0768_p0602a09║是真如法。釋云：我非汝謂有說非有，非謂法體是
X45n0768_p0602a10║非有；非汝謂無說非無，非謂法體是非無。故又非
X45n0768_p0602a11║却雙非也。惑者云：我上立有立無，汝立雙非。雙非
X45n0768_p0602a12║若存，即有無隨喪。今雙非既非，我有無還立。釋云：
X45n0768_p0602a13║我非汝雙非，故說非非。非許雙是，如何復執俱相？
X45n0768_p0602a14║【記】初釋有無四句也。離妄有者，謂人執有，故言非
X45n0768_p0602a15║有。若無所執，約何言非？妄有之言，攝一切相。惑者
X45n0768_p0602a16║下。為不了非有之言，是遣情執之有，却認法體是
X45n0768_p0602a17║無。今此釋云：上所以非者，非汝執有也。決不道此
X45n0768_p0602a18║法便是於無矣。故云非無。雙非是真如者，將謂真
X45n0768_p0602a19║如是非有、是非無之法。故論破云：非非有相、非非
X45n0768_p0602a20║無相二句，皆上非字是能治之藥，下非等三字是
X45n0768_p0602a21║所治之病。釋云：下謂我最初非汝立之謂有，故說
X45n0768_p0602a22║非有，非謂真如是非有也。次又非汝立之謂無，故
X45n0768_p0602a23║說非無，非謂真如是非無也。非有非無二俱非矣，
X45n0768_p0602a24║故又非去其雙非也。細詳之可解。此中前後四箇
X45n0768_p0602b01║謂字，前二箇中，上是計謂之謂，下是言謂之謂，後
X45n0768_p0602b02║二例之。惑者下。意謂我初立有，次立無，汝則立雙
X45n0768_p0602b03║非。雙非相若存，即有無隨喪。我第三立雙非，汝又
X45n0768_p0602b04║非却雙非。雙非今既非，我還立有無。還立者，謂執
X45n0768_p0602b05║第一有句、第二無句，同時並立為真如也。釋云：下
X45n0768_p0602b06║意謂我若單言非有非無（指論第三句，應云非有相非無相），則從
X45n0768_p0602b07║汝雙執有無俱相。我今非汝以雙非（亦指論第三句，如云非非
X45n0768_p0602b08║有相非非無相），則非有相非無相一時皆非却矣。雙非既
X45n0768_p0602b09║非却，雙是亦非許，何以迷倒還復雙執有無俱相
X45n0768_p0602b10║耶？故今論破云：非有無俱相。俱相者，即有無同時
X45n0768_p0602b11║也。今亦皆非却之。
X45n0768_p0602b12║【疏】一、異，準前四句可知。然執取雖多，總攝不過此
X45n0768_p0602b13║二四句，故廣百論云：復次，為顯世間所執諸法皆
X45n0768_p0602b14║非真實，及顯外道所執不同，故偈曰：有非有俱非，
X45n0768_p0602b15║一非一雙泯，隨次而配屬，智者達非真。彼論次第
X45n0768_p0602b16║廣破四宗外道，今此約展轉計執不同，彼論後段
X45n0768_p0602b17║破外道說。
X45n0768_p0602b18║【記】二、釋一異四句也。準前者，但前約有無，此約一
X45n0768_p0602b19║異，二執不同，餘皆無別。但如前疏，配釋可知。然執
X45n0768_p0602b20║下。結總攝別。謂眾生執取無量無邊，根本從此二
X45n0768_p0602b21║四句起，所以百非只約此說，義見前文。故廣下，引
X45n0768_p0602b22║例。皆非真實者，是妄計著，不稱實理，同此有無一
X45n0768_p0602b23║異二四句也。所執不同者，四人各執一句。有即有
X45n0768_p0602b24║句，是此初句所遣也。非有即無句，是此次句所遣
X45n0768_p0602c01║也。俱即亦有亦無句，是此第四句所遣。非即非有
X45n0768_p0602c02║非無句，是此第三句所遣。一非一等，例此配之。隨
X45n0768_p0602c03║次配者，如上配為四句，然但就彼所配，非與此論
X45n0768_p0602c04║相配。皆是妄執，故云非真。四宗外道者，一數論外
X45n0768_p0602c05║道，執有等性與諸法一，即當有句。故彼破云：此執
X45n0768_p0602c06║非真。所以者何？若青等色與色性一，應如色性，其
X45n0768_p0602c07║體皆同。五樂等聲與聲性一，應如聲性，其體皆同。
X45n0768_p0602c08║眼等諸根與根性一，應如根性，其體皆同。應一一
X45n0768_p0602c09║根取一切境，應一一境對一切根。又一切法與有
X45n0768_p0602c10║性一，應如有性，其體皆同。二勝論外道，說有等性
X45n0768_p0602c11║與法非一，當非有句。此亦非真。所以者何？若青等
X45n0768_p0602c12║色與色性異，應如聲等，非眼所行（緣也），聲等亦爾。又
X45n0768_p0602c13║一切法異有性者，應如兔角，其體本無，乃至廣破。
X45n0768_p0602c14║三無慚外道，執有等性與彼諸法亦一亦異，當於
X45n0768_p0602c15║亦有亦非有句。此亦非真。所以者何？若有性等與
X45n0768_p0602c16║色等一，同數論過；與色等異，同勝論矣。一異二種，
X45n0768_p0602c17║性相相違，而言體同，理不成立。一應非一，以即異
X45n0768_p0602c18║故，如異；異應非異，以即一故，如一。乃至廣破。四邪
X45n0768_p0602c19║命外道，執有等性與彼諸法非一非異，當非有非
X45n0768_p0602c20║非有句。此亦非真。所以者何？汝此所說非一非異
X45n0768_p0602c21║者，為但是遮？為偏有表？若偏有表，應不雙非；若但
X45n0768_p0602c22║是遮，應無所執。有遮有表，理互相違；無遮無表，言
X45n0768_p0602c23║成戲論。乃至廣破。如是世間起四種謗，謂有、非有、
X45n0768_p0602c24║雙許、雙非，如次是增益損減相違戲論，是故世間
X45n0768_p0603a01║所執非實。今此下揀異後段者，今但取彼論前段
X45n0768_p0603a02║顯所執非真已上文，不取彼論後段及顯外道已
X45n0768_p0603a03║下文也。中有二揀：一者此是一人展轉，彼乃四宗
X45n0768_p0603a04║各殊；二者此則為顯真如自性，彼則一向治外邪
X45n0768_p0603a05║執，故不同也。
X45n0768_p0603a06║△三、總結。
X45n0768_p0603a07║乃至總說，依一切眾生以有妄心，念念分別皆不相
X45n0768_p0603a08║應，故說為空。若離妄心，實無可空故。
X45n0768_p0603a09║【疏】有妄者，妄計塵沙，難可徧歷，故今總攝，辨不相
X45n0768_p0603a10║應。此順結也。離妄者，反結也。以對染無說真為空，
X45n0768_p0603a11║非無如體以為空也。亦可此文是釋疑，疑者聞上
X45n0768_p0603a12║真空，則撥無真體及恒沙功德，故為此釋，是則聞
X45n0768_p0603a13║空不異不空也。
X45n0768_p0603a14║【記】妄計塵沙者，顯妄執多也。既從念生，豈順無念
X45n0768_p0603a15║真理，故不相應。然此文中，但約心結，而不約境者，
X45n0768_p0603a16║以一切境界，皆從心生，但說無心，則知無境，故略
X45n0768_p0603a17║不言。以對下。謂如實之體約無妄故說名為空，非
X45n0768_p0603a18║謂真體是無名為空也。亦可下。通指。此總結文皆
X45n0768_p0603a19║是釋疑，為恐聞前真如自性非有相等，便謂全無
X45n0768_p0603a20║自體及功德法成斷滅見，故今釋云乃至等也。聞
X45n0768_p0603a21║空謂真無妄相，不空謂自性功德清淨本然。
X45n0768_p0603a22║△二、不空（二）：初、正釋，二、釋疑。初、正釋。
X45n0768_p0603a23║所言不空者，已顯法體空無妄故。即是真心，常恒不
X45n0768_p0603a24║變，淨法滿足，則名不空。
X45n0768_p0603b01║【疏】法體無妄，牒前顯後也。真心舉體，常常德，恒樂
X45n0768_p0603b02║德，不變我德，以離變易苦，非業所繫，自在故也。淨
X45n0768_p0603b03║法淨德，不空結也。
X45n0768_p0603b04║【記】牒顯者，牒前體空無妄，顯下不空之法也。舉體
X45n0768_p0603b05║者，體是所依，下常等諸義皆依此說故。常者，三際、
X45n0768_p0603b06║四相不能遷故。樂者，三苦八苦不能害故，配恒為
X45n0768_p0603b07║樂。德者，以無生老病死故名恒，此生老等正是苦
X45n0768_p0603b08║法，故今配此。前約惑業故配四相，今約果報故配
X45n0768_p0603b09║老等。我者是自在義，為對所繫不自在故，以離業
X45n0768_p0603b10║行繫縛故云不變，不變是離行也。行即是業，既非
X45n0768_p0603b11║業繫則得自在，故云我也。淨者，染而不染故。滿足
X45n0768_p0603b12║之言，都結也。謂除此四德之外，所有過恒河沙數
X45n0768_p0603b13║功德悉在其中，即如下所說大智慧光明遍照法
X45n0768_p0603b14║界等是也。然法之一字，亦通上淨下滿足言，思之。
X45n0768_p0603b15║亦可常恒不變句，豎顯真體三際無窮，斯則釋前
X45n0768_p0603b16║以有自體也。淨法滿足句，橫顯淨德十方無盡，斯
X45n0768_p0603b17║則顯前具足無漏等也。自體既常不變，復具無漏
X45n0768_p0603b18║功德，法體若然，豈是空耶？故結不空。
X45n0768_p0603b19║△二、釋疑。
X45n0768_p0603b20║亦無有相可取。以離念境界，惟證相應故。
X45n0768_p0603b21║【疏】惑者聞淨法不空，則謂同於情執之有，故此釋
X45n0768_p0603b22║云無相可取也。是則不空不異於空。以離下。釋無
X45n0768_p0603b23║相所以也。若妄念所緣是則有相，既唯真智之境，
X45n0768_p0603b24║明知無妄執之相也。
X45n0768_p0603c01║【記】情執有者，謂遍計所執色等諸法，是妄情中有
X45n0768_p0603c02║故。是則等者，真實法體自性功德雖無欠少，然無
X45n0768_p0603c03║一相可得，故不異空。釋無相等者。夫有相者，是妄
X45n0768_p0603c04║念所緣。今既唯以證智相應，故知無相。故唯識偈
X45n0768_p0603c05║云：若時於所緣，智都無所得，爾時住唯識，離二取
X45n0768_p0603c06║相故。
X45n0768_p0603c07║△二、生滅門（二）：初、釋生滅心法，二、辨所示之義。
X45n0768_p0603c08║初、釋生滅心法。
X45n0768_p0603c09║【記】釋生滅者，以立義分中云是心生滅因緣相，能
X45n0768_p0603c10║示摩訶衍自體相用故，今此正解生滅因緣相也。
X45n0768_p0603c11║△於中二：初、染淨生滅，二、染淨相資。初、染淨生
X45n0768_p0603c12║滅。
X45n0768_p0603c13║【記】染法淨法，各有生滅。染以順流為生，反流為滅；
X45n0768_p0603c14║淨以反流為生，順流為滅。又染法生時，是淨法滅
X45n0768_p0603c15║時；淨法生時，是染法滅時。又染法生是發生，滅是
X45n0768_p0603c16║盡滅；淨法生是顯生，滅是隱滅。雖通云生滅，而義
X45n0768_p0603c17║有此異也。
X45n0768_p0603c18║△中又二：先、就體總標，二、依義別解。先就體總
X45n0768_p0603c19║標（三）：一、標體。二、辨相。三、立名。一、標體。
X45n0768_p0603c20║心生滅者。依如來藏故，有生滅心。
X45n0768_p0603c21║【疏】心生滅者，牒章。依如來藏有生滅者，標體也。謂
X45n0768_p0603c22║不生滅心因無明風動作生滅，故說生滅心依不
X45n0768_p0603c23║生滅心。然此二心竟無二體，但約二義以說相依。
X45n0768_p0603c24║如不動之水，為風所吹而作動水，動靜雖殊，而水
X45n0768_p0604a01║體是一，亦得說言依靜水故有其動水。當知此中
X45n0768_p0604a02║理趣亦爾，宜可思之。謂自性清淨心名如來藏，因
X45n0768_p0604a03║無明風動作生滅，故云依如來藏有生滅心也。楞
X45n0768_p0604a04║伽、勝鬘俱同此說。此顯真心隨動故作生滅，非謂
X45n0768_p0604a05║舉所依取能依。以此門中有二義故能示三大，是
X45n0768_p0604a06║故通攝所依亦入此門。
X45n0768_p0604a07║【記】論云：如來藏者，具三種義，謂隱、覆、含、攝、出生義。
X45n0768_p0604a08║隱覆之中復有二義：一者、藏如來故名如來藏，即
X45n0768_p0604a09║煩惱為能藏，如來為所藏，藏於如來，如來之藏依
X45n0768_p0604a10║主釋也。如櫃中有金名為金櫃，櫃不是金，故理趣
X45n0768_p0604a11║般若云：一切眾生皆如來藏。勝鬘及如來藏經具
X45n0768_p0604a12║有此說。二者如來自隱不現，名如來藏。法身無相，
X45n0768_p0604a13║不可以智知識識，況眼見耶？斯則如來即藏持業
X45n0768_p0604a14║釋也。如佛性論說：含攝之中復有三義：一體含用，
X45n0768_p0604a15║謂法身中有身土相用等；二聖含凡，謂一切眾生
X45n0768_p0604a16║皆在如來智內。亦如佛性論說：三因含果，謂因位
X45n0768_p0604a17║已攝果位功德。此則以因為藏，藏果佛故。前二持
X45n0768_p0604a18║業釋，後一依主釋。出生者，謂十地證真名藏，能成
X45n0768_p0604a19║佛果名如來，亦持業釋。今論於六義中，除於四六，
X45n0768_p0604a20║餘者皆通。
X45n0768_p0604a21║【記】疏中二。先正釋。標體者，說有通、別。別則唯取所
X45n0768_p0604a22║依，即如來藏是體；通則兼取能依，即如來藏與生
X45n0768_p0604a23║滅心俱為體。以生滅法皆依此故，今通兩說。然此
X45n0768_p0604a24║下顯生滅與不生滅義，說能依所依實無二體也。
X45n0768_p0604b01║但有相依之義理，而無相依之法體。如不動下，喻
X45n0768_p0604b02║顯。當知下，法合。言思之者，意令細合，使法如喻，皆
X45n0768_p0604b03║無二體也。謂自性二句合如不動水喻，因無明二
X45n0768_p0604b04║句合如為風吹作動水。生、滅與不生、滅雖別，而心、
X45n0768_p0604b05║體無二，合動、靜殊。水體一喻此一句，疏所闕者，故
X45n0768_p0604b06║云二句合說依靜水有動水喻。楞伽下。引證。經云：
X45n0768_p0604b07║如來藏者，輪轉苦樂因也，愚癡凡夫所不能覺。勝
X45n0768_p0604b08║鬘云：依如來藏故有生滅，依如來藏故證涅槃。世
X45n0768_p0604b09║尊！若無如來藏者，不能厭生死苦、求涅槃樂。此顯
X45n0768_p0604b10║下。二、揀濫。如說依水有波，意顯所依之水，全起成
X45n0768_p0604b11║能依之波。斯則舉一法以豎論，非約兩法橫說也。
X45n0768_p0604b12║所依能依者，兩法各體也。不同依母有子，亦非全
X45n0768_p0604b13║母成子，能所別故，故云非謂。以此下。出所以。二義，
X45n0768_p0604b14║依覺有不覺也。三大，依體有相用也。覺體是所依，
X45n0768_p0604b15║不覺與相用皆能依。義說相依，竟無一法。何者？以
X45n0768_p0604b16║是所依之真，起成能依之妄，故得有覺不覺二義。
X45n0768_p0604b17║以有二義故，遂以不覺妄法，顯示覺義中之三大。
X45n0768_p0604b18║如水起成波已，而動濕兩全。以有動濕故，遂能以
X45n0768_p0604b19║動顯於濕也。若言依母有子，其母不在子中。以其
X45n0768_p0604b20║不在中故，不能以子顯母。是故下。結成上義。所依
X45n0768_p0604b21║即如來藏也。
X45n0768_p0604b22║△二、辨相。
X45n0768_p0604b23║所謂不生不滅，與生滅和合。
X45n0768_p0604b24║【疏】不生滅與生滅合者，是上如來藏自性清淨心，
X45n0768_p0604c01║動作生滅不相離故，故云和合。非謂別有生滅來
X45n0768_p0604c02║與真如合，謂生滅之心、心之生滅無二相故。
X45n0768_p0604c03║【記】釋此和合義中，有三。先略解。非謂等者，意云：真
X45n0768_p0604c04║如家所起生滅，還與生滅家真如和合，非謂別有
X45n0768_p0604c05║一段生滅，自外而來，與真如合。生滅之心者，全妄
X45n0768_p0604c06║之真也。心之生滅者，全真之妄也。此明本末更互
X45n0768_p0604c07║相攝，非是結成六釋中依士依主義也。無二相者，
X45n0768_p0604c08║心即是體，生滅是相，反覆皆一，故無有二也。
X45n0768_p0604c09║【疏】心之不生滅，因無明成。生滅之心，從本覺起，而
X45n0768_p0604c10║無二體，不相捨離。故下文云：如大海水因風波動，
X45n0768_p0604c11║水相風相不相捨離，乃至廣說。此中水之動是風
X45n0768_p0604c12║相，動之濕是水相。以水舉體動，故水不離於風相；
X45n0768_p0604c13║無動而非濕，故動不離於水相。心亦如是，不生滅
X45n0768_p0604c14║心舉體動故，心不離於生滅之相；生滅之相莫非
X45n0768_p0604c15║神解故，生滅不離於心相。如是不離，名為和合。
X45n0768_p0604c16║【記】心之下，二、廣釋二：初、正釋。心之不生滅，即真如
X45n0768_p0604c17║門。無明成者，若無無明生滅，亦無心不生滅名相，
X45n0768_p0604c18║故知真因妄而成者也。生滅之心，即生滅門。本覺
X45n0768_p0604c19║起者，窮妄源也。然是本覺起成生滅，非謂別有生
X45n0768_p0604c20║滅從覺而起，如水起波，義例無別。本覺即如來藏
X45n0768_p0604c21║也。無二體者，前云無二相，此云無二體，意明只有
X45n0768_p0604c22║一相一體。以心是生滅體，生滅是心相，覺成不覺，
X45n0768_p0604c23║不覺與覺不相捨離。故下文下。二、引證三：先、引文，
X45n0768_p0604c24║即隨染本覺中文。此中下。二、釋意，可知。心亦下。三、
X45n0768_p0605a01║法合。神解者，謂本覺不昧，鑒照靈通也。
X45n0768_p0605a02║【疏】此是不生滅心與生滅合，以是隨緣門故；非是
X45n0768_p0605a03║生滅與不生滅合，以此非是向本真如門故。
X45n0768_p0605a04║【記】此下，三、揀濫。不生滅與生滅合者，謂真隨妄轉，
X45n0768_p0605a05║流轉門也，即背覺合塵義。非是等者，謂息妄歸真，
X45n0768_p0605a06║還滅門也，即滅塵合覺義。然此二中，隨合則體隱
X45n0768_p0605a07║相現，反合則相泯體彰。故前門云一切法悉皆真
X45n0768_p0605a08║故，皆同如故，此反合也。此門即云依如來藏故，有
X45n0768_p0605a09║生滅心，又云依覺故迷等，此隨合也。是知前義即
X45n0768_p0605a10║生滅門，後義即真如門。
X45n0768_p0605a11║非一非異。
X45n0768_p0605a12║【疏】非一異者，真如全體動，故心與生滅非異；而恒
X45n0768_p0605a13║不變真性，故與生滅不一。
X45n0768_p0605a14║【記】釋非一異句中，亦三。初約法略明。真如者，即前
X45n0768_p0605a15║不生滅也，非少分動，故云全體。既全體動，成生滅
X45n0768_p0605a16║法，何異之有？雖成生滅，而性不變，從本便爾，非適
X45n0768_p0605a17║今也，故云而恒生滅。是變與不變義別，故云非一。
X45n0768_p0605a18║【疏】依楞伽經，以七識染法為生滅，以如來藏淨法
X45n0768_p0605a19║為不生滅，此二和合為阿棃耶識。以和合故，非一
X45n0768_p0605a20║非異。
X45n0768_p0605a21║【記】依楞下，二、按經出體。七識是見、聞、齅、嘗、覺、知、末
X45n0768_p0605a22║那識也。餘文可知。
X45n0768_p0605a23║【疏】非異門者，有三種：一、以本從末明不異。經云如
X45n0768_p0605a24║來藏是善不善因，能徧興造一切趣生，乃至下云
X45n0768_p0605b01║若生若滅等，又經云佛性隨流成別味等。二、攝末
X45n0768_p0605b02║歸本明不異。經云：眾生即如也。又涅槃云：十二因
X45n0768_p0605b03║緣即佛性故。又十地論云：三界唯一心者，第一義
X45n0768_p0605b04║諦也。又此論下文云：四相本來平等，同一覺故。又
X45n0768_p0605b05║前即末之本，本無別本，故唯有生滅，更無別法可
X45n0768_p0605b06║相異也。後即本之末，末無別末，故唯有不生滅，亦
X45n0768_p0605b07║無別法可相異也。三、本末平等明不異。經云：甚深
X45n0768_p0605b08║如來藏，而與七識俱。又經云：阿棃耶識名如來藏，
X45n0768_p0605b09║而與無明七識共俱，如大海波，常不斷絕。又論云：
X45n0768_p0605b10║唯真不生，單妄不成，真妄和合，方有所為。此則本
X45n0768_p0605b11║末際限不分，故云不異也。
X45n0768_p0605b12║【記】非下，三、據義廣釋三：初、離釋二義二：初、釋非異。
X45n0768_p0605b13║先、標也。一下，二、釋也。於中開三。然三段中，皆以真
X45n0768_p0605b14║如為本，生滅為末。初則以不生滅望生滅說，次則
X45n0768_p0605b15║以生滅望不生滅說，後即兩門同時同處說。其不
X45n0768_p0605b16║異義，但在能成、即唯、同俱六字之中，隨文詳會。問：
X45n0768_p0605b17║論云非一非異，疏合順論以明。何故先釋非異，後
X45n0768_p0605b18║解非一耶？答：論順依真起妄義便，故先舉非一，後
X45n0768_p0605b19║言非異。文云：依如來藏有生滅心，不生滅與生滅
X45n0768_p0605b20║合。此非一義也。然此生滅既依心體不相離性，故
X45n0768_p0605b21║後方可言非異也。疏文約法廣釋，令人生解。要先
X45n0768_p0605b22║知體無二，由無二故，方成不一。此則順法備明，令
X45n0768_p0605b23║悟本無真、妄之異。悟此法已，任辯義異，則不迷本
X45n0768_p0605b24║也。故下疏云：此中非直不乖不異以明不一，亦乃
X45n0768_p0605c01║由不異故，成於不一也。今初，以本從末釋。經云即
X45n0768_p0605c02║楞伽也。殺等十惡為不善，不殺等十為善趣生，六
X45n0768_p0605c03║趣四生其中兼有善與不善。生滅者，是捨陰取陰
X45n0768_p0605c04║之義。斯則如來藏是真如，善不善等為生滅。既言
X45n0768_p0605c05║如來藏為因能造，即不異也。又經涅槃也。文云：譬
X45n0768_p0605c06║如雪山有一味藥，名曰樂味。其味極甜，在深藂下，
X45n0768_p0605c07║人無見者。有人聞香，知其地中當有是藥。過去往
X45n0768_p0605c08║世有轉輪王，於雪山中為此藥故，在在處處造作
X45n0768_p0605c09║木筩以接是藥。是藥熟時，從地流出，集木筩中，其
X45n0768_p0605c10║味正真。其王歿後，是藥或醋、或鹹、甜、苦、辛、酸，六味
X45n0768_p0605c11║成別。如是一味，隨其流處有種種味，喻如佛性。以
X45n0768_p0605c12║煩惱故，出種種味，所謂六道等。此則佛性是真如，
X45n0768_p0605c13║六道為生滅。既言佛性隨成，即是無異之義。二、攝
X45n0768_p0605c14║末下，二：初、正釋今義。眾生即如者，淨名經也，如前
X45n0768_p0605c15║引。然眾生是生滅，如是真如，既言其即，當知不異。
X45n0768_p0605c16║涅槃者，文云：我於諸經說：若人見十二因緣者，即
X45n0768_p0605c17║是見法；見法者，即是見佛；見佛者，即見佛性。何以
X45n0768_p0605c18║故？一切諸佛以此為性。善男子！觀十二因緣有四
X45n0768_p0605c19║種智，得四菩提。乃至云：以是義故，十二因緣名為
X45n0768_p0605c20║佛性。斯則佛性是真如，十二因緣為生滅。既說十
X45n0768_p0605c21║二因緣為佛性，豈曰異乎？十地論等者，此釋華嚴
X45n0768_p0605c22║經意。經云：菩薩復作是念：三界所有，唯是一心。如
X45n0768_p0605c23║來於此分別演說十二有支，皆於一心如是而立。
X45n0768_p0605c24║今疏所引，是彼論牒經也。第一義者，是論釋也。心
X45n0768_p0606a01║是中道實相，故云第一義諦。斯乃三界是生滅，一
X45n0768_p0606a02║心是真如。唯之一字，顯不異也。又此下即始覺中
X45n0768_p0606a03║文：四相是生滅，一覺即真如。既云等同，欲何為異？
X45n0768_p0606a04║此非異義，深隱難解，故廣引經論證之。又前下。二、
X45n0768_p0606a05║對前重辨。即末之本者，重釋前科從末義也。此則
X45n0768_p0606a06║以末收本，無本而非末，如以波攝水，無水而非波，
X45n0768_p0606a07║更有何水與波為異？即本之末者，重辨此科歸本
X45n0768_p0606a08║義也。此則以本收末，無末而非本，如以水攝波，無
X45n0768_p0606a09║波而非水，更有何波與水為異？前則唯末，後則唯
X45n0768_p0606a10║本，既無二相，故云非異。三、本末下。經即楞伽文云：
X45n0768_p0606a11║如來藏藏識本性清淨，為客塵所染而為不淨。我
X45n0768_p0606a12║為勝鬘夫人及餘深妙淨智菩薩，說如來藏名為
X45n0768_p0606a13║識藏，與七識俱起，令諸聲聞見法無我。我為勝鬘
X45n0768_p0606a14║說佛境界，非外道境界。此言如來藏即是真如，真
X45n0768_p0606a15║如是本；七識是生滅，生滅是末。既云其俱，即平等
X45n0768_p0606a16║義。又經亦彼經也，與前文小異而意大同。又論，十
X45n0768_p0606a17║地論也。唯真不生者，果佛無生故。單妄不成者，無
X45n0768_p0606a18║有所依故。然唯真之法容有，單妄之法全無。今以
X45n0768_p0606a19║相對，且作斯說。此則下，結也。
X45n0768_p0606a20║【疏】不一義者，即以前攝末之本，唯不生滅，故與彼
X45n0768_p0606a21║攝本之末，唯生滅法而不一也。依是義故，經云：如
X45n0768_p0606a22║來藏者，不在阿棃耶中。是故七識有生有滅，如來
X45n0768_p0606a23║藏者不生不滅。解云：此中唯生滅是七識，唯不生
X45n0768_p0606a24║滅是如來藏。二義既分，遂使棃耶無別自體，故云
X45n0768_p0606b01║不在中。此約不一義說，非謂不和合。何以故？此中
X45n0768_p0606b02║如來藏不生滅，即七識生滅之不生滅，故與自生
X45n0768_p0606b03║滅不一也。七識生滅，即如來藏不生滅之生滅，故
X45n0768_p0606b04║與自不生滅亦不一也。此中非直不乖不異以明
X45n0768_p0606b05║不一，亦乃由不異故成於不一。何以故？若如來藏
X45n0768_p0606b06║隨緣作生滅時，失自不生滅者，則不得有生滅。是
X45n0768_p0606b07║故由不生滅得有生滅，是則不異，故不一也。又此
X45n0768_p0606b08║中真妄和合諸識緣起，以四句辨之：一、以如來藏
X45n0768_p0606b09║唯不生滅，如水溼性；二、七識唯生滅，如水波浪；三、
X45n0768_p0606b10║棃耶識亦生滅亦不生滅，如海含動靜；四、無明倒
X45n0768_p0606b11║執非生滅非不生滅，如起浪猛風，非水非浪。此四
X45n0768_p0606b12║義中，隨舉一義，即融攝自體緣起義，理無二相故。
X45n0768_p0606b13║此中且約溼性，不失義邊，動靜不一，故說水不在
X45n0768_p0606b14║於浪中，豈可此浪離水之外別有體耶？餘義準此，
X45n0768_p0606b15║思之。問：既云動靜不一，則應云如來藏不在七識
X45n0768_p0606b16║中，何故乃云不在棃耶中？答：棃耶融動靜，動靜不
X45n0768_p0606b17║二是棃耶。今既動靜分，棃耶無別體，故云不在中
X45n0768_p0606b18║也。問：棃耶既通動靜，不應唯在生滅門。答：為起靜
X45n0768_p0606b19║以成動，無別有動體，是故靜性隨於動，亦在生滅
X45n0768_p0606b20║中。非直棃耶具動靜在此生滅中，亦乃如來藏唯
X45n0768_p0606b21║不動亦在此門中。何以故？以彼生滅無別體故。應
X45n0768_p0606b22║思準之。
X45n0768_p0606b23║【記】不下，二、釋非一，文四：初、躡前正釋四：初、正釋。攝
X45n0768_p0606b24║末之本，即生滅之真如；攝本之末，即真如之生滅。
X45n0768_p0606c01║既一生滅、一不生滅，豈為一義？是則於心不異中，
X45n0768_p0606c02║明不一義。依是下。二、引證，文可知。解云下。三、釋意。
X45n0768_p0606c03║不在中者，成敵兩立無中可在也。不同二人同在
X45n0768_p0606c04║一室中，即如兩木成林，兩木既分乃得說云一木
X45n0768_p0606c05║不在林中。此約下，四、通妨。先問曰：義既不一，應不
X45n0768_p0606c06║和合。故此釋云：謂於二義之中偏舉此一義說，非
X45n0768_p0606c07║謂壞彼和合以成不一。即知正說此不一義時，彼
X45n0768_p0606c08║法元自和合。何以故者，徵意云：何以不壞和合又
X45n0768_p0606c09║能不一耶？此中下，轉釋其所以也。如來藏等者，謂
X45n0768_p0606c10║不生滅。既是即生滅之不生滅，當知此不生滅與
X45n0768_p0606c11║自七識生滅未曾不和合，於和合中而論不一也。
X45n0768_p0606c12║七識等者，謂生滅。既是即不生滅之生滅，當知此
X45n0768_p0606c13║生滅與自如來藏不生滅未曾不和合，而於此中
X45n0768_p0606c14║以論不一也。所言自者，顯非別外本不相離，不相
X45n0768_p0606c15║離者即和合也。斯只於非異處說非一義，誰言破
X45n0768_p0606c16║此和合耶？此中下。二、反籍非異二：初、標，可見。何以
X45n0768_p0606c17║下。二、釋徵意云：不乖非異，其義已明，有何所以能
X45n0768_p0606c18║成非一？若如等者。釋意云：若如來藏隨緣時失，自
X45n0768_p0606c19║不生滅體，即兼無生滅相，以無所依故。此文且顯
X45n0768_p0606c20║二法若異，有如此失，是則不成不異義也。彼義既
X45n0768_p0606c21║不成，兼此不一義亦不成，以二義既失，約於何法
X45n0768_p0606c22║以明不一耶？是故下。明不異義。今由不異故，生滅
X45n0768_p0606c23║起時不失不生滅，由不失故生滅得存，二義既存
X45n0768_p0606c24║故得不一義成立，豈非由不異故成得不一耶？又
X45n0768_p0607a01║亦由此非一義故得成彼非異義，以真起成妄故
X45n0768_p0607a02║得說有妄不異真，妄若不起說何不異？前段所不
X45n0768_p0607a03║言者，以未說後義故。又此下。三、舉體相攝二：初、正
X45n0768_p0607a04║辯中，先各出其體。真妄和合諸識緣起者，真如來
X45n0768_p0607a05║藏妄無明和合棃耶諸識，七識具此四義，成一緣
X45n0768_p0607a06║起也。餘如文可見。又此以無明為非生滅者，非麤
X45n0768_p0607a07║相之生滅故。非不生滅者，以有細相流注之生滅
X45n0768_p0607a08║故。例如非想非非想處耳。此四下，次正明相收。且
X45n0768_p0607a09║舉如來藏者，必收諸法，以是在纏名故。又舉棃耶，
X45n0768_p0607a10║由無明動真妄合故。若舉七識，亦由無明與藏俱
X45n0768_p0607a11║在棃耶中故。若舉無明，無明無體，依覺有故亦在
X45n0768_p0607a12║棃耶。故下文云：依棃耶有無明。又說：無明滅時和
X45n0768_p0607a13║合識破。由是舉一即以蔽諸也。緣起等者，眾法和
X45n0768_p0607a14║合方成一大緣起之相。此中下。二、釋疑。或問曰：若
X45n0768_p0607a15║然者，云何前引經言如來藏不在棃耶中，故此釋
X45n0768_p0607a16║云此中且約溼性不失義邊，故舉如來藏即攝餘
X45n0768_p0607a17║三義。前約動靜不一，故說水不在於海風浪中會
X45n0768_p0607a18║通之，豈可謂此海之風浪離水之外別有體耶？是
X45n0768_p0607a19║則不在。義說如此，非事異也。但疏文舉喻，且約濕
X45n0768_p0607a20║性對浪而說，以喻藏性唯不生滅，對七識唯生滅
X45n0768_p0607a21║一義，論即離耳。對餘二義（指棃耶、無明），理自準知（記釋中該
X45n0768_p0607a22║三義，與疏少別，詳之）。餘義準此。思者，謂餘三句義相攝、不相
X45n0768_p0607a23║攝、疑難（二則七識浪不攝海風水，三則棃耶識海不攝風浪水，四則無明風不攝海水浪，皆
X45n0768_p0607a24║難相攝），並準此初句義相攝（藏性水攝海風浪）、不相攝（如來藏不
X45n0768_p0607b01║在棃耶、七識、無明之中）。釋通思之，自可知也。問既下。四、問答
X45n0768_p0607b02║通妨。先通如來藏不在七識中妨。問中既上疏云：
X45n0768_p0607b03║動靜不一，故說水不在於浪中。以喻例法，則應說
X45n0768_p0607b04║云：生滅、不生滅非一，如來藏不在七識中。何故前
X45n0768_p0607b05║引經文乃云如來藏不在棃耶中？縱謂動靜非異，
X45n0768_p0607b06║亦應說云如來藏在七識中，不應云在棃耶中。答
X45n0768_p0607b07║中意云：真與妄合，方曰棃耶。其如棃耶，都無自體。
X45n0768_p0607b08║且約義說，則真妄二法悉在其中。由是棃耶為總，
X45n0768_p0607b09║真妄為別。只合言在總中，不合言在別中。今既分
X45n0768_p0607b10║動靜，則使棃耶總義不成。無中可在，故云不在棃
X45n0768_p0607b11║耶中。疏中棃耶二句出所以兼通在棃耶中妨。今
X45n0768_p0607b12║既三句正釋難，謂正釋不在棃耶中疑難。合則既
X45n0768_p0607b13║不應云在別中，分則自應云不在總中也。問棃下。
X45n0768_p0607b14║次通棃耶識唯在生滅中妨。問意云：今棃耶既通
X45n0768_p0607b15║動靜，應亦在真如門，何故獨在生滅門耶？答中先
X45n0768_p0607b16║且說唯在生滅門意，末後結令例知不在真如門
X45n0768_p0607b17║也。謂棃耶通動靜在生滅中者，是起靜以成動，靜
X45n0768_p0607b18║外別無動體，既不相離，故靜亦隨動在此門中也。
X45n0768_p0607b19║非直等者，非但兼動靜在此中，縱唯靜亦在此，不
X45n0768_p0607b20║動尚在動門，何況動靜兼者。何以下，徵釋所以離
X45n0768_p0607b21║如來藏外別無生滅體故。應思準者，結令準此義
X45n0768_p0607b22║例，定知不在真如門也。以棃耶雖有靜義，然不在
X45n0768_p0607b23║真如門者，以此靜是隨動之靜，非同真如門是不
X45n0768_p0607b24║起之靜，靜體雖同，靜義且異。又棃耶既動靜相帶，
X45n0768_p0607c01║故不在真如門也。以彼門是唯靜，故疏略不說此
X45n0768_p0607c02║義，乃云思準。
X45n0768_p0607c03║【疏】又若一者，生滅識相滅盡之時，真心應滅，則墮
X45n0768_p0607c04║斷過；若是異者，依無明風熏動之時，靜心之體應
X45n0768_p0607c05║不隨緣，則墮常過。離此二邊，故非一異。又若一則
X45n0768_p0607c06║無和合，若異亦無和合，非一非異，故得和合也。如
X45n0768_p0607c07║經云：譬如泥團微塵，非異非不異，金莊嚴具亦復
X45n0768_p0607c08║如是。若泥團、微塵異者，非彼所成而實彼成，是故
X45n0768_p0607c09║非異；若不異者，泥團、微塵應無差別。如是轉識、藏
X45n0768_p0607c10║識真相若異者，藏識非因；若不異者，轉識滅，藏識
X45n0768_p0607c11║亦應滅，而自真相實不滅，是故非自真相滅，但業
X45n0768_p0607c12║相滅。解云：此中真相是如來藏，轉識是七識，藏識
X45n0768_p0607c13║是梨耶。
X45n0768_p0607c14║【記】又下，二、合釋二義二：初、遮一異相無相宗。學人
X45n0768_p0607c15║有失意者，於此二中，各負一過。離此等者，故前云
X45n0768_p0607c16║依如來藏，有生滅心，後云無明滅故，智性不壞。又
X45n0768_p0607c17║若下，二、顯和合三：初、正釋。無和合等者，一則無二，
X45n0768_p0607c18║異則各開故。例如中論偈云：染法染者一，一法云
X45n0768_p0607c19║何合？染法染者異，異法云何合？此則由非一異成
X45n0768_p0607c20║和合義也。如經云下，二、引證三：初、雙標二喻，即楞
X45n0768_p0607c21║伽文也。若泥下，二、單釋塵。泥非彼成者，非彼微塵
X45n0768_p0607c22║成泥團也。應無差者，塵未和水，應名泥團；既成泥
X45n0768_p0607c23║團，應曰微塵。如是下，三、總以法合。藏識非因者，非
X45n0768_p0607c24║不無也，因真相也。既若成異，則藏識不因真相所
X45n0768_p0608a01║成，如前泥團不因微塵。又如何云依如來藏有生
X45n0768_p0608a02║滅心？藏識亦應滅者，以無和合義故，故下云破和
X45n0768_p0608a03║合識相。今言滅者，但無一分生滅。是故非真相滅
X45n0768_p0608a04║者，下云妄心則滅，法身顯現。又云心相隨滅，非心
X45n0768_p0608a05║智滅。業相滅者，舉細攝麤也。解云下，三、釋意所引，
X45n0768_p0608a06║文易可知。
X45n0768_p0608a07║【疏】今此論主總括彼楞伽上下文意，作此安立，故
X45n0768_p0608a08║云非一異也。
X45n0768_p0608a09║【記】今此下，三、總以結成，可知。
X45n0768_p0608a10║△三、立名。
X45n0768_p0608a11║名為阿梨耶識。
X45n0768_p0608a12║【疏】此生滅不生滅，即之義不一，辨之心不異。目此
X45n0768_p0608a13║二義不二之心，名阿棃耶識。或云阿賴耶者，但梵
X45n0768_p0608a14║音楚夏耳。梁朝真諦三藏，就名翻為無沒識；今時
X45n0768_p0608a15║奘法師，就義翻為藏識。藏是攝藏義，無沒是不失
X45n0768_p0608a16║義，義一名異也。所攝名藏，謂諸眾生取為我故。所
X45n0768_p0608a17║以然者，良以真心不守自性，隨熏和合，似一似常。
X45n0768_p0608a18║故諸愚者以似為實，執為我內，我見所攝，故名為
X45n0768_p0608a19║藏。由是義故，二種我見永不起位，失賴耶名也。又
X45n0768_p0608a20║能藏自體於諸法中，又能藏諸法於自體內。論云：
X45n0768_p0608a21║能藏所藏，我愛執藏。此之謂也。此依義立名也。
X45n0768_p0608a22║【記】此下，初、正釋名意。生滅等者，再牒前文之義以
X45n0768_p0608a23║說，故云即論之義相不一，離辨之心體不異也。目
X45n0768_p0608a24║此下，合彼二意（二義相不二體），以結此名。或下，二、廣辨名
X45n0768_p0608b01║相二：初、對二師以辨名。楚夏者，謂如此方吳楚華
X45n0768_p0608b02║夏，言音訛轉，西域五天亦爾，故指彼同此。又云阿
X45n0768_p0608b03║陀那等，此但輕重而有異耳。無沒者，即正與梵文
X45n0768_p0608b04║敵對。藏識，即取名下義翻。藏是下，會二名也。由彼
X45n0768_p0608b05║我見所攝藏故，遂令無始相續不斷，故云攝藏不
X45n0768_p0608b06║失。是以義上之名雖少不同，名下之義實無異也。
X45n0768_p0608b07║如佛性為覺為知，了了分明等。所攝下，二、約三藏
X45n0768_p0608b08║以釋義。於中有執藏、所藏、能藏之義，如次辨釋。謂
X45n0768_p0608b09║諸下，標。所以下，釋。似一者，業相初起，未分王數及
X45n0768_p0608b10║與外境，實非一而似一也。似常者，生滅微細，似常
X45n0768_p0608b11║而非常也。楞嚴云：又汝精明湛不搖處名恒。常者，
X45n0768_p0608b12║於身不出見聞覺知，若實精真，不容習妄，故云似
X45n0768_p0608b13║常。諸愚者，一切異生無二空智者也。似為實者，即
X45n0768_p0608b14║法執。智相執之，確然不改，即六、七二識，是能執心
X45n0768_p0608b15║也。內我，即我執。於自身內而生執故，以執他身及
X45n0768_p0608b16║諸法各有自性，亦名為我，故此揀云自內也。我見
X45n0768_p0608b17║下，結為藏義。攝即執也。既為我見所執，故名為藏，
X45n0768_p0608b18║執即藏也。由是下，出所以。二種我見，即人、法也。永
X45n0768_p0608b19║不起位，即第八地。準唯識說，此識有三位：一、我愛
X45n0768_p0608b20║執藏位，通一切異生、二乘、有學及七地已前菩薩，
X45n0768_p0608b21║皆起我執，執第八見分為我，故第八識名阿賴耶，
X45n0768_p0608b22║此云執藏也。二、善惡業果位，即通一切異生至十
X45n0768_p0608b23║地滿心、二乘、無學等位，由善、惡因感無記果，果異
X45n0768_p0608b24║於因，名異熟識。三、相續執持位，即通因、果一切位，
X45n0768_p0608c01║以第八識執持諸法種子等，令不散失，故名阿陀
X45n0768_p0608c02║那。阿陀那，義翻執持。今云不起位者，即第八地已
X45n0768_p0608c03║上也。以離我見所執，不名賴耶，故失斯名。仍揀下
X45n0768_p0608c04║位入觀之時，有蹔不起，故云永也。然不亡識體，故
X45n0768_p0608c05║言失名。又能藏下，所藏義。謂此識體藏在根身、種
X45n0768_p0608c06║子、器世間中，以根身等是此識之相分故，如珠在
X45n0768_p0608c07║像中，不同身在室中。若覓棃耶，識只在色、心中；欲
X45n0768_p0608c08║覓摩尼，珠只在青、黃內。又能藏諸法下，能藏義也。
X45n0768_p0608c09║謂根身等法皆藏在識體之中，如像在珠內。欲覓
X45n0768_p0608c10║一切法，總在棃耶中；欲覓一切像，總在摩尼內。然
X45n0768_p0608c11║但以前義互為能、所也。論云下，引唯識證成，可知。
X45n0768_p0608c12║此依句三，結依義立。謂於二名中，不依真諦就名
X45n0768_p0608c13║而立，乃依奘師就義以立之也。
X45n0768_p0608c14║△二、依義別解（三）：初、釋上生滅心。二、釋上生滅因
X45n0768_p0608c15║緣。三、釋上生滅之相。初、釋上生滅心。
X45n0768_p0608c16║【記】立義分云是心生滅因緣相，今則且釋心生滅也。
X45n0768_p0608c17║△於中三：初、開數辨德，二、寄問列名，三、依名辨釋。
X45n0768_p0608c18║初、開數辨德。
X45n0768_p0608c19║此識有二種義：
X45n0768_p0608c20║【疏】此義稍難，今總括上下文，略敘其意，餘可至文
X45n0768_p0608c21║當知。
X45n0768_p0608c22║【記】二義者，開數也。疏中二：先標舉釋意。稍難者，以
X45n0768_p0608c23║此一識二義之中，含有多法：外則包羅萬像，內則
X45n0768_p0608c24║能所俱成；存之則生死無涯，破之則涅槃有得。若
X45n0768_p0609a01║不分別，何以了知行相幽隱？故名為難。然其深智，
X45n0768_p0609a02║於此可了，故復言稍。稍，少也。括，檢也。謂總檢括論
X45n0768_p0609a03║之前後，以釋此意，然亦但齊生滅一門。
X45n0768_p0609a04║【疏】何者？謂真如有二義：一、不變義，二、隨緣義。無明
X45n0768_p0609a05║亦二義：一、無體即空義，二、有用成事義。此真妄中，
X45n0768_p0609a06║各由初義故，成上真如門也；各由後義故，成此生
X45n0768_p0609a07║滅門也。此隨緣真如及成事無明，亦各有二義：一、
X45n0768_p0609a08║違自順他義，二、違他順自義。無明中，初違自順他
X45n0768_p0609a09║亦有二義：一、能反對詮示性功德，二、能知名義成
X45n0768_p0609a10║淨用。違他順自亦有二義：一、覆真理，二、成妄心。真
X45n0768_p0609a11║如中，違他順自亦有二義：一、翻對妄染顯自真德，
X45n0768_p0609a12║二、內熏無明令起淨用。違自順他亦有二義：一、隱
X45n0768_p0609a13║自真體義，二、顯現妄法義。此上真妄各四義中，由
X45n0768_p0609a14║無明中反對詮示義及真如中翻妄顯德義，從此
X45n0768_p0609a15║二義得有本覺；又由無明中能知名義及真如中
X45n0768_p0609a16║內熏義，從此二義得有始覺；又由無明中覆真義
X45n0768_p0609a17║及真如中隱體義，從此二義得有根本不覺；又由
X45n0768_p0609a18║無明中成妄義及真如中顯妄義，從此二義得有
X45n0768_p0609a19║枝末不覺。此生滅門中，真妄略開四義，廣即有八
X45n0768_p0609a20║門。若約兩兩相對和合成緣起分相，有四門，謂二
X45n0768_p0609a21║覺、二不覺；若本末不相離，但唯有二門，謂覺與不
X45n0768_p0609a22║覺；若鎔融總攝，唯有一門，謂一心生滅門也。
X45n0768_p0609a23║【記】何者下，二、依義具釋三：初、約真妄開合以釋義。
X45n0768_p0609a24║文有七：一、開真妄成四義。然真之與妄，皆依一法
X45n0768_p0609b01║界心所說。葢以此心，本來有體有用。即用之體，則
X45n0768_p0609b02║蕩然空寂；即體之用，則了然覺知。以無始迷之故，
X45n0768_p0609b03║於空寂之處，則確然根身塵境；於覺知之處，則紛
X45n0768_p0609b04║然分別緣慮。故肇公云：法身隱於形㲉之中，真智
X45n0768_p0609b05║隱於緣慮之內。然其形㲉緣慮，本來體空；空寂覺
X45n0768_p0609b06║知，元來不變。不變之真，本自隨緣；體空之妄，元來
X45n0768_p0609b07║成事。非因造作，法爾如斯。眾生身心，見今若此。即
X45n0768_p0609b08║約此義，以明染淨緣起之義也。今不別標一心者，
X45n0768_p0609b09║含在真字中，以無二體故。不變者，未甞不空寂，未
X45n0768_p0609b10║甞不覺知故。故論云：所謂心性不生不滅。又云：一
X45n0768_p0609b11║切染法不相應故。又云：所言覺者，心體離念等虗
X45n0768_p0609b12║空界。隨緣者，隨染順流，而成九相。故文云：依如來
X45n0768_p0609b13║藏，故有生滅心等。隨淨反末，而成四位。故下云：覺
X45n0768_p0609b14║知前念起惡，能止後念，令其不起等。體空者，徧計
X45n0768_p0609b15║之法，情有理無故。故論云：一切諸法，唯依妄念而
X45n0768_p0609b16║有差別等。又依他之法，相有性無故。故論云：是故
X45n0768_p0609b17║一切法，如鏡中像，無體可得。成事者，成染事，則三
X45n0768_p0609b18║界依正；成淨事，則三乘因果。如下所說九相，二身
X45n0768_p0609b19║是也。此則隨緣如作夢，成事如夢物，體空如夢物
X45n0768_p0609b20║元虗，不變如內身宛爾。此真下，二、束四義成二門。
X45n0768_p0609b21║初義即真中不變、妄中體空，由此二義成真如門。
X45n0768_p0609b22║此門攝妄則妄體空，攝真則真不變，染淨平等，一
X45n0768_p0609b23║相無相，故有此門。後義即真中隨緣、妄中成事，由
X45n0768_p0609b24║此二義成生滅門。此門攝真則真隨緣，攝妄則妄
X45n0768_p0609c01║成事，即成染淨諸法差別等相，故有此門。此隨下，
X45n0768_p0609c02║三、開生滅成四義。此約生滅門中真妄相對，互論
X45n0768_p0609c03║自他，便成四義。然真中違他順自，即是妄中違自
X45n0768_p0609c04║順他；真中違自順他，即是妄中違他順自。但為門
X45n0768_p0609c05║不同，而義則一也。違順行相，即見下文。無明下，四、
X45n0768_p0609c06║開四義成八義二：初、正示八義。先、且明妄中四義。
X45n0768_p0609c07║示性等者，謂反流對染，詮顯示現真性功德。如下
X45n0768_p0609c08║云：不覺念起，見諸境界，故說無明。心性不起，即是
X45n0768_p0609c09║大智慧光明義。乃至若心有動，具有過恒沙等妄
X45n0768_p0609c10║染之義；心性不動，則有過恒沙等諸淨功德相義
X45n0768_p0609c11║示現。又說性本無慳，順修檀度等。知名義等者，謂
X45n0768_p0609c12║分別妄心順生滅時，屬於無明，名為染用；若順真
X45n0768_p0609c13║如，故名淨用。故下文云：以有不覺妄想心故，能知
X45n0768_p0609c14║名義，為說真覺。若離不覺之心，則無真覺自相可
X45n0768_p0609c15║說。又云：無明染法實無淨用，但以真如而熏習故，
X45n0768_p0609c16║則有淨用。覆真者，真理平等，妄心差別。差別之妄
X45n0768_p0609c17║現時，平等之真即隱。故下云：染心義者，名煩惱礙，
X45n0768_p0609c18║能障真如根本智故；無明義者，名為智礙，能障世
X45n0768_p0609c19║間自然業智故。成妄心者，以無明熏習之所起故。
X45n0768_p0609c20║故論云：以有無明染法因故，則熏習真如；以熏習
X45n0768_p0609c21║故，則有妄心等。又云：無明熏習，義有二種：一者、根
X45n0768_p0609c22║本熏習，以能成就業、識義故；二者、所起見、愛熏習，
X45n0768_p0609c23║以能成就分別事、識義故。真如下，明真中四義。顯
X45n0768_p0609c24║真德者，反流翻染，形對妄法，顯此真德，即下隨染
X45n0768_p0610a01║本覺中智淨相。文云：謂依法力熏習，如實修行，滿
X45n0768_p0610a02║足方便，故破和合識相，滅相續心相，顯現法身，智
X45n0768_p0610a03║淳淨故。起淨用者，無明是妄，恒起染用；以真熏有
X45n0768_p0610a04║力，令彼反流，順真如性，故名淨用。下云：自體相熏
X45n0768_p0610a05║習者，從無始世來，具無漏法，備有不思議業，作境
X45n0768_p0610a06║界之性。依此二義，恒常熏習，能令眾生然生死苦，
X45n0768_p0610a07║樂求涅槃。又云：以有真如法，故能熏習無明，乃至
X45n0768_p0610a08║得涅槃，成自然業等。隱真者，即前說真如隨緣成
X45n0768_p0610a09║棃耶識。既成識已，隱在識中。以其隱故，名如來藏。
X45n0768_p0610a10║已見上文。現妄者，真體既隱，妄相即現，謂境界相
X45n0768_p0610a11║是也。下云：不了真如法，故不覺念起，現妄境界。此
X45n0768_p0610a12║上、下二合對四覺。然此覺與不覺，但以真、妄相對，
X45n0768_p0610a13║為門不同，各有四義，故開成八。今於真、妄各分體、
X45n0768_p0610a14║用，故兩兩相從，但唯有四。如疏四段：前二段約淨，
X45n0768_p0610a15║分其體、用：初段合二順體，成本覺；次又由下，合二
X45n0768_p0610a16║順用，成始覺；後又由下，二段約染，分其體、用：初段
X45n0768_p0610a17║合二順體，成根本不覺；次又由下，合二順用，成枝
X45n0768_p0610a18║末不覺。是以二二合論，乃成染、淨各分體、用。故合
X45n0768_p0610a19║前八，成四義也。此生下，三、結指廣略。然八門之廣
X45n0768_p0610a20║則已極，四門之略則未極，以次更有為二為一故。
X45n0768_p0610a21║言四義者，即上違順等四，非取今四覺為四，以此
X45n0768_p0610a22║是結指上文也。若約下，五、束八義成四門。言分相
X45n0768_p0610a23║者，謂分齊法相也。以一切淨緣分齊法相屬於二
X45n0768_p0610a24║覺，一切染緣分齊法相屬二不覺。又於中淨法之
X45n0768_p0610b01║體屬於本覺，淨法之用屬於始覺，染法之體屬根
X45n0768_p0610b02║本不覺，染法之相屬枝末不覺，故合前八以成四
X45n0768_p0610b03║也。若本下，六、束四門成二義。謂始覺是末，不離本
X45n0768_p0610b04║覺之本，故下文云：以始覺者即同本覺。又云：而實
X45n0768_p0610b05║無有始覺之異，乃至平等同一覺故。枝末不覺，不
X45n0768_p0610b06║離根本不覺，故下文云：當知無明能生一切染法，
X45n0768_p0610b07║以一切染法皆是不覺相故。然本始二覺但是體
X45n0768_p0610b08║用之異，本末二不覺但是麤細之異，豈得離體有
X45n0768_p0610b09║用、離細有麤？故唯二也。若鎔下，七、合二義成一門。
X45n0768_p0610b10║以本從一生滅門展轉開成八門之義，乃是據本
X45n0768_p0610b11║以彰末，今却收束多義以成一生滅門，即是攝末
X45n0768_p0610b12║以歸本也。
X45n0768_p0610b13║【疏】又若約諸識分相門，本覺、本不覺在本識中，餘
X45n0768_p0610b14║二在生起事識中。若約本末不二門，並在一本識
X45n0768_p0610b15║中，故云此識有二義也。
X45n0768_p0610b16║【記】又若下，二、約諸識分齊以結成。諸識者，即本、事
X45n0768_p0610b17║二識也。然此二識分齊行相，各不相是。以本識是
X45n0768_p0610b18║體，事識屬用。今以二本是體，宜在體分。以棃耶無
X45n0768_p0610b19║始相續，具覺不覺，行相相隨，是故二本皆在其中。
X45n0768_p0610b20║故下文云：以如來藏無前際故，無明之相亦無有
X45n0768_p0610b21║始。餘二等者，始覺悟時，方有六麤託境而生，行相
X45n0768_p0610b22║麤浮，宜在麤分，是故此二在生起識中。此則攝四
X45n0768_p0610b23║覺歸二識也。若約本下，攝事識歸本識。以體用不
X45n0768_p0610b24║二，如波與水，是故四義俱不離本識也。此即同前
X45n0768_p0610c01║一生滅門耳。但前約門說，今約識論也。故云下，結。
X45n0768_p0610c02║由是廣之成八，攝之成二，二義皆從一識中出。故
X45n0768_p0610c03║今論云：此識有二義：
X45n0768_p0610c04║【疏】問：此中一識有二義，與上一心有二門，何別耶？
X45n0768_p0610c05║答：上一心中含於二義，謂不守自性隨緣義，及不
X45n0768_p0610c06║變自性絕相義。今此但就隨緣門中染淨理事無
X45n0768_p0610c07║二之相，明此識也。是則前一心義寬，該收於二門；
X45n0768_p0610c08║此一識義陿，局在於一門。問：此中本覺與上真如
X45n0768_p0610c09║門何別？答：真如門約體絕相說，本覺約性功德說，
X45n0768_p0610c10║謂大智慧光明義等名本覺相。本者是性義，覺者
X45n0768_p0610c11║是智慧義，以此皆為翻妄染顯，故在生滅門中攝。
X45n0768_p0610c12║以真如門中無翻染等義，故與此不同也。是故體
X45n0768_p0610c13║相二大俱名本覺，並在生滅門中，故得具三大也。
X45n0768_p0610c14║【記】問。此下，三、約問答通妨以辨異二：初、辨異二義。
X45n0768_p0610c15║問意可知。答中，先分別正答。初辨一心二義。即依
X45n0768_p0610c16║一心法，有二種門義：隨緣即生滅門，不變即真如
X45n0768_p0610c17║門。今此下。二、辨一識二義，即唯約生滅門，不該真
X45n0768_p0610c18║如門。此中理淨即覺義，染事即不覺義，染淨等即
X45n0768_p0610c19║前生滅不生滅非一義，無二相即前和合非異義，
X45n0768_p0610c20║廣如前釋。是則下。後判成寬狹，可知。問此下。二、辨
X45n0768_p0610c21║異二真。問意云：若言同者，應合俱名真如，不然俱
X45n0768_p0610c22║名本覺，何以前後立名別耶？若言異者，約何論別？
X45n0768_p0610c23║答中約體絕相者，如前云心真如者，即是一法界
X45n0768_p0610c24║大總相法門體，乃至離言說名字心緣等相。謂大
X45n0768_p0611a01║等者，即是所示相大中文。本者下。釋所以。謂本性
X45n0768_p0611a02║功德即是覺也。今就略以立名謂之本覺，約廣以
X45n0768_p0611a03║顯相號性功德也。以此下。結揀所異。謂本覺之名
X45n0768_p0611a04║不於真如門中說，而於生滅門中說者，以約翻妄
X45n0768_p0611a05║而立故。是故下。引所示之法證成前義。
X45n0768_p0611a06║能攝一切法，生一切法。
X45n0768_p0611a07║【疏】上二門中云皆各總攝，此中不云各者，以此二
X45n0768_p0611a08║義陿於二門故，但明一識由含二義故攝一切，不
X45n0768_p0611a09║言二義各攝一切。又上文中但云攝而不云生者，
X45n0768_p0611a10║以真如門無能生義故。此識之中，以不覺熏本覺
X45n0768_p0611a11║故，生諸染法，流轉生死；以本覺熏不覺故，生諸淨
X45n0768_p0611a12║法，反流出纏，成於始覺。依此二義，徧生一切染淨
X45n0768_p0611a13║法，故云能生。下四熏習中廣辨此也。非直相熏能
X45n0768_p0611a14║生諸法，亦乃生諸法已，不離此心，為此心所攝，故
X45n0768_p0611a15║云攝。如上二門各攝處釋也。
X45n0768_p0611a16║【記】攝生者，辨德也。疏中分三。初對前門以通各義。
X45n0768_p0611a17║先牒外難。以此下，次正通狹義。由含下，兼釋攝法。
X45n0768_p0611a18║一切雖多，不出染淨。今有覺義故攝淨，有不覺義
X45n0768_p0611a19║故攝染，故云一切法。不言下，結明不同二門也。以
X45n0768_p0611a20║染淨相兼，方成一切。今覺義攝淨不攝染，不覺義
X45n0768_p0611a21║攝染不攝淨，斯則二義共攝一切則可，各攝一切
X45n0768_p0611a22║則不可。若一心二門之中，則每門已自攝染攝淨，
X45n0768_p0611a23║由是不同，故不言各也。又上下，二、簡前文以釋生
X45n0768_p0611a24║義。先牒難。以真下，次釋通。無能生義者，文云所謂
X45n0768_p0611b01║心性不生不滅等故。以不覺下，約順流生諸染法，
X45n0768_p0611b02║即三細六麤等。以本覺下，約反流生諸淨法，即四
X45n0768_p0611b03║位二身等。依此下，雙結。下四下，引說處。問：此門既
X45n0768_p0611b04║有生義，何不於二門之初便言耶？答：前文以生滅
X45n0768_p0611b05║與真如同處標示，無便言之。今此獨明，故得言生
X45n0768_p0611b06║也。非直下，三、躡下句以辨攝義。其猶金能成像，像
X45n0768_p0611b07║不離金；水能生波，波不離水，即三藏之中能藏義
X45n0768_p0611b08║也。
X45n0768_p0611b09║
X45n0768_p0611b10║大乘起信論疏筆削記會閱卷第四
X45n0768_p0611b11║
X45n0768_p0611b12║音釋
X45n0768_p0611b13║驪音離。驪龍。
X45n0768_p0611b14║耀音効光耀。
X45n0768_p0611b15║滄音蒼，海也。
X45n0768_p0611b16║踞音據。蹲踞。
X45n0768_p0611b17║犍音徤。犍椎。
X45n0768_p0611b18║喧音萱喧閙。
X45n0768_p0611b19║乖音怪，違反也。
X45n0768_p0611b20║森音生。眾木貌。
X45n0768_p0611b21║瓶音平。
X45n0768_p0611b22║溺音逆，淹沒也。
X45n0768_p0611b23║撥音𥁊。開除也。
X45n0768_p0611b24║櫃音愧。木櫃。
X45n0768_p0611c01║甜音田。
X45n0768_p0611c02║藂音蟲，草木盛貌。
X45n0768_p0611c03║筩與桶同。又音同。竹筩也。
X45n0768_p0611c04║醋音措。酸，味。
X45n0768_p0611c05║鹹與鹽同。
X45n0768_p0611c06║蔽音閉，覆葢也。
X45n0768_p0611c07║怪音乖，驚異也。
X45n0768_p0611c08║楚粗，上聲，國名。
X45n0768_p0611c09║訛音禾。舛：謬也。
X45n0768_p0611c10║域音玉，界局也。
X45n0768_p0611c11║覓音滅，尋也。
X45n0768_p0611c12║摩尼此云如意，珠名也。
X45n0768_p0611c13║括音郭。檢也。包括也。
X45n0768_p0611c14║㲉音恪。却鳥卵，空也。
X45n0768_p0611c15║慳音謙。悋惜己有也。