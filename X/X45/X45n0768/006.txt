X45n0768_p0630a12║
X45n0768_p0630a13║
X45n0768_p0630a14║
X45n0768_p0630a15║大乘起信論疏筆削記會閱卷第六
X45n0768_p0630a16║唐　西京太原沙門　法藏　述疏
X45n0768_p0630a17║　　終南草堂沙門　宗密　錄註
X45n0768_p0630a18║宋　秀州長水沙門　子璿　修記
X45n0768_p0630a19║清　錢塘慈雲沙門　續法　會編
X45n0768_p0630a20║　　順天府府丞　戴京曾　閱定
X45n0768_p0630a21║△二、不覺義。
X45n0768_p0630a22║【記】不覺者，即棃耶識中第二義不覺無明也。是即
X45n0768_p0630a23║無明之別號，亦名癡，亦名為迷無知等。斯約染法
X45n0768_p0630a24║以明心生滅義。然生是虗生，滅亦是妄滅也。
X45n0768_p0630b01║△文三：初、根本不覺，二、枝末不覺，三、結末歸本。
X45n0768_p0630b02║【記】此三段亦可，初體，次相，後即結相同體。
X45n0768_p0630b03║△初、根本不覺（二）：一、依覺成迷，二、依迷顯覺。一、
X45n0768_p0630b04║依覺成迷（三），初法，次喻，三合。初、法。
X45n0768_p0630b05║所言不覺義者。謂不如實知，真如法一故。不覺心起，
X45n0768_p0630b06║而有其念。念無自相，不離本覺。
X45n0768_p0630b07║【疏】不覺句，牒章。謂下，釋義。不如知者，不了如理一
X45n0768_p0630b08║味，故釋根本不覺義，如迷正方也。不覺起念者，謂
X45n0768_p0630b09║業等相念，即邪方也。念不離覺者，邪無別體，不離
X45n0768_p0630b10║正方也。
X45n0768_p0630b11║【記】論云：不如實知真如法一者，不違逆義。如實知
X45n0768_p0630b12║一切覺也，即能達智；真如平等理也，即所達境；法
X45n0768_p0630b13║一一法界心也，即二所依體。於上三法，皆違逆故，
X45n0768_p0630b14║故云不如實知真如法一也。疏云：不了等者。如理平
X45n0768_p0630b15║等，本唯一相，無不覺之異。今既不如理知，故云不
X45n0768_p0630b16║了。不了即無明也。由無明故，妄生異相。首楞嚴云：
X45n0768_p0630b17║無同異中，熾然成異也。迷正方者，不了是正東故。
X45n0768_p0630b18║論云：不覺心起而有念者，不覺根本無明。念即業
X45n0768_p0630b19║等枝本無明，謂違背上三法故，不覺無明忽然生
X45n0768_p0630b20║起，遂有業等妄想念也。疏云：業等相者，指三細言。
X45n0768_p0630b21║論云起念，起即是動，動即是業相也。經中亦名為
X45n0768_p0630b22║起，故文云：起為世界，靜成虗空。邪方者，前雖迷其
X45n0768_p0630b23║正方，但且不了是東，今於東處別作西解，故云邪
X45n0768_p0630b24║方。前即迷真，此即起似也。然根本無明中有迷真、
X45n0768_p0630c01║執妄二義，今論此段并下三細是迷真義，下智相
X45n0768_p0630c02║等即執妄義，亦即楞嚴背覺合塵義。經云迷失本
X45n0768_p0630c03║妙圓心寶，明妙性認悟中迷等，此則具明二義也。
X45n0768_p0630c04║華嚴云於第一義不了名為無明，此迷真也。圓覺
X45n0768_p0630c05║云妄認四大緣慮為身心等，此執妄也。然迷真必
X45n0768_p0630c06║執妄，執妄必迷真，故此二經各舉一義也。邪不離
X45n0768_p0630c07║正者，西處即東故，不覺處即覺故。
X45n0768_p0630c08║△次、喻。
X45n0768_p0630c09║猶如迷人依方故迷，若離於方則無有迷。
X45n0768_p0630c10║【記】依方迷者，依東方故，迷為西方；若離正東，即無
X45n0768_p0630c11║邪西。亦如依水起波，若離於水則無有波。
X45n0768_p0630c12║△三、合。
X45n0768_p0630c13║眾生亦爾，依覺故迷，若離覺性則無不覺。
X45n0768_p0630c14║△二、依迷顯覺。
X45n0768_p0630c15║以有不覺妄想心故，能知名義，為說真覺。若離不覺
X45n0768_p0630c16║之心，則無真覺自相可說。
X45n0768_p0630c17║【疏】於中二：初明妄有起淨之功，後明真有待妄之
X45n0768_p0630c18║義。良以依真之妄，方能顯真，隨妄之真，還待妄顯
X45n0768_p0630c19║故也。
X45n0768_p0630c20║【記】初義者，即文云以有不覺等，妄待真也。後義者，
X45n0768_p0630c21║即文云若離不覺等，真待妄也。此即節釋其文也。
X45n0768_p0630c22║良以下，正辨其意。依真下，顯初意，如依金之器方
X45n0768_p0630c23║能顯金，反之則不可也。隨妄下，顯後意，如隨器之
X45n0768_p0630c24║金還待器顯，反之亦不可也。前依覺故迷，則為妄
X45n0768_p0631a01║之所損；今依迷顯覺，則為妄之所益也。然論之大
X45n0768_p0631a02║意，明不覺與覺，皆是相待，以顯生滅染淨，無有自
X45n0768_p0631a03║相，皆不可得也。此中初言以有不覺妄想心者，無
X45n0768_p0631a04║明所起妄想分別，由此分別，能知名義，故有言說，
X45n0768_p0631a05║說於真覺，是明真覺之名，待於妄立也。若離不覺，
X45n0768_p0631a06║即無真覺自相可說者，是反明真覺必待不覺，若
X45n0768_p0631a07║不相待，即無自相，自相既無，他亦不立，是顯染淨
X45n0768_p0631a08║無所得義。故後譯云：然彼不覺，自無實相，不離本
X45n0768_p0631a09║覺，復待不覺，以說真覺，不覺既無，真覺亦遣。如下
X45n0768_p0631a10║文云：當知一切染法淨法，皆悉相待，無有自相可
X45n0768_p0631a11║說。故圓覺云：依幻說覺，亦名為幻。智論亦云：若世
X45n0768_p0631a12║諦如毫[(牙*ㄆ)/里]許有實者，第一義諦亦應有實。此之謂
X45n0768_p0631a13║也。
X45n0768_p0631a14║△二、枝末不覺。
X45n0768_p0631a15║【疏】此一段文，略作二種釋：初、約喻說意，二、就識釋
X45n0768_p0631a16║文。初者，本覺真如，其猶淨眼（一）。熱翳之氣，如根本
X45n0768_p0631a17║無明（不覺也二）。翳與眼合，動彼淨眼，業識亦爾（三）。由淨
X45n0768_p0631a18║眼動故，有病眼起，能見相亦爾（四）。以有病眼向外
X45n0768_p0631a19║觀故，即見空華妄境界現，境界相亦爾（五）。以有空
X45n0768_p0631a20║華境故，令其起心分別好華、惡華等，智相亦爾（六）。
X45n0768_p0631a21║由此分別，堅執不改，相續相亦爾（七）。由執定故，於
X45n0768_p0631a22║違順境取捨追求，執取相亦爾（八）。由取相故，於其
X45n0768_p0631a23║相上復立名字，若彼相未對之時，但聞名即執計，
X45n0768_p0631a24║名字相亦爾（九）。既計名取相，發動身口，攀此空華，
X45n0768_p0631b01║造善惡業，起業相亦爾（十）。受苦樂報，長眠生死，而
X45n0768_p0631b02║不能脫業繫，苦相亦爾（十一）。皆由根本無明力也。
X45n0768_p0631b03║【記】疏有十一重，翳喻法合，義相昭然，尋文易解。又
X45n0768_p0631b04║以首末比況最切者夢喻，已見前說。皆由無明力
X45n0768_p0631b05║者，即下結云：無明能生一切染法，一切染法皆不
X45n0768_p0631b06║覺相。
X45n0768_p0631b07║△次、釋文者，分二：一、無明為因，生三細。二、境界為
X45n0768_p0631b08║緣，生六麤。
X45n0768_p0631b09║【記】楞伽云：妄想為因，境界為緣，和合而生。妄想，即
X45n0768_p0631b10║無明也。疏中用此經句，以科論文也。
X45n0768_p0631b11║△一、無明為因生三細。
X45n0768_p0631b12║【記】據下論文，乃是展轉相生，今但約根本而言，故
X45n0768_p0631b13║云無明為因。
X45n0768_p0631b14║△中又二：初、總標，二、別解。初、總標。
X45n0768_p0631b15║復次，依不覺故，生三種相，與彼不覺相應不離。
X45n0768_p0631b16║【疏】相不離體故，末不離本故，依無明起妄心，依妄
X45n0768_p0631b17║心起無明故。
X45n0768_p0631b18║【記】相不離體者，業等九相，不離不覺體故。以即體
X45n0768_p0631b19║之相，即相之體，故不相離。末不離本者，三細六麤
X45n0768_p0631b20║之枝末，不離不覺無明之根本，以即本之末，即末
X45n0768_p0631b21║之本，故不相離。依無明起妄心者，即不覺生三相
X45n0768_p0631b22║（三細相也），如下云以依無明有棃耶。依妄心起無明者，
X45n0768_p0631b23║即三相（三細也）與不覺相應，下云以依阿棃耶說有
X45n0768_p0631b24║無明。其猶依水起波，波相起已不離於水，由斯義
X45n0768_p0631c01║故名曰相應。非約心王心數說相應義，以此三種
X45n0768_p0631c02║（三細）是不相應染故。
X45n0768_p0631c03║△二、別解二：初、徵，次、釋。初、徵。
X45n0768_p0631c04║云何為三？
X45n0768_p0631c05║【疏】總，徵起也。
X45n0768_p0631c06║【記】何為依於不覺生三相耶？
X45n0768_p0631c07║△次釋（三）：一、業相。二、轉相。三、現相。
X45n0768_p0631c08║【記】三相，文中。各有標名所依，正釋詳之。
X45n0768_p0631c09║△一、業相。
X45n0768_p0631c10║一者、無名業相。以依不覺故心動，說名為業。覺則不
X45n0768_p0631c11║動，動則有苦，果不離因故。
X45n0768_p0631c12║【疏】初句標名。依不覺釋標中無明也，即根本無明。
X45n0768_p0631c13║心動為業，釋標中業也。此中業有二義：一、動作是
X45n0768_p0631c14║業義，即此心動是也。覺則不動者，反舉釋成既得
X45n0768_p0631c15║始覺時即無動念，是知今動只由不覺也。動則有
X45n0768_p0631c16║苦者，二、為因，是業義。此既招苦，即為因也。如得寂
X45n0768_p0631c17║靜無念之時，即是涅槃妙樂，故知今動則有生死
X45n0768_p0631c18║苦患也。果不離因者，不動既樂即知動必有苦，動
X45n0768_p0631c19║因苦果既無別時，故云不離也。此雖動念而極微
X45n0768_p0631c20║細，緣起一相能所不分，即當棃耶自體分也。如無
X45n0768_p0631c21║相論云：問：此識何相何境界？答：相及境界不可分
X45n0768_p0631c22║別，一體無異。當知此約賴耶業相義說也。下二約
X45n0768_p0631c23║本識見相二分為二。
X45n0768_p0631c24║【記】論云無明業相者，初標名，意表此二無有異體
X45n0768_p0632a01║也。所以知者，前說業相盡處，便見心性，成究竟覺。
X45n0768_p0632a02║但以約義，故說相依，顯體無別，故今雙舉。又揀本
X45n0768_p0632a03║覺，隨染業相，故云無明業相。顯覺不覺，皆有業相，
X45n0768_p0632a04║而真妄不同也。論中依不覺句，二所依也。根本無
X45n0768_p0632a05║明者，以是所依故當根本，如夢依睡也。論心動下。
X45n0768_p0632a06║三、正釋動名。業者，能依也。動作是業義者，是無明
X45n0768_p0632a07║之業用。後之八相亦是動作，亦是無明業用。然約
X45n0768_p0632a08║別義以立其名，唯此最初起用之始，故名為業。反
X45n0768_p0632a09║舉等者，如不睡則無夢。始覺者，即始究竟時也。為
X45n0768_p0632a10║因是業義者，然九中前八皆得名因，所以不言業
X45n0768_p0632a11║者，亦約別義故。今此初相能為苦本，故名業也。如
X45n0768_p0632a12║得下，反顯。以靜是妙樂之因，故反知動念即是苦
X45n0768_p0632a13║因也。動因苦果無別時者，以一念起動，即具微細
X45n0768_p0632a14║四相。四相之苦果，不離一念之動因。據此位中，即
X45n0768_p0632a15║是棃耶行苦。若準前明，四相俱時有故，則四相攝
X45n0768_p0632a16║於九相，分段麤苦亦在其中。所以次第說者，文不
X45n0768_p0632a17║頓書故，義有因依故。若約時說，則一念不覺，無有
X45n0768_p0632a18║前後。故有說云：一念不覺，五蘊俱生。即斯義也。此
X45n0768_p0632a19║雖下。上則別解論文，今是通明行相也。此乃九相
X45n0768_p0632a20║之端，細中之細，未有轉現心境差別，故云一相不
X45n0768_p0632a21║分。自體即自證分也。如無相下，引證。相即自體，境
X45n0768_p0632a22║界即所緣。當知下會彼同此。
X45n0768_p0632a23║△二、轉相。
X45n0768_p0632a24║二者、能見相。以依動故能見，不動則無見。
X45n0768_p0632b01║【疏】初句標也，即是轉相。以依等者，依前業識轉成
X45n0768_p0632b02║能見。不動無見者，若依性淨門，則無能見也。反顯
X45n0768_p0632b03║能見必依動義。如是轉相，雖有能緣，以境界微細
X45n0768_p0632b04║故，猶未辨之。如攝論云：意識緣三世境及非三世
X45n0768_p0632b05║境。是即可知此識所緣境不可知故。既云所緣不
X45n0768_p0632b06║可知，即約能緣以明本識轉相義也。
X45n0768_p0632b07║【記】依前下。轉，猶起也。是前業相，起為此見。然餘相
X45n0768_p0632b08║皆有起義，不名轉者，亦約別義故，如依於夢而有
X45n0768_p0632b09║夢心。若依下，約果海性淨不動，則無有彼此之見。
X45n0768_p0632b10║應知有見者，但依動故。如無於夢，則無夢心。如是
X45n0768_p0632b11║下就此一相位中，以明不說境界所以，以微細故
X45n0768_p0632b12║且說能見以為轉相。然此境界便是向下現相，以
X45n0768_p0632b13║論中分能見所見各為一相，今此見相由內所發
X45n0768_p0632b14║非託境生，故名為轉。依此轉相帶起所緣復立現
X45n0768_p0632b15║相，非謂於此能見之中又自別有微細境故。攝論
X45n0768_p0632b16║下。引證。意識，即第六識智相是也。三世境者，諸有
X45n0768_p0632b17║為法。非三世境者，諸無為法。斯皆意識所緣之境。
X45n0768_p0632b18║可知者，意識麤浮能所緣念，可以現今分別取解
X45n0768_p0632b19║也，以有三世等境為可知故。此識等者，即第八也，
X45n0768_p0632b20║以無可知境故。既無境可知故，唯就能緣見分以
X45n0768_p0632b21║明此識也。如說十二因緣始不可知，此亦如是。唯
X45n0768_p0632b22║識亦云不可知執受處。既云下，結意。
X45n0768_p0632b23║△三、現相。
X45n0768_p0632b24║三者、境界相。以依能見故境界妄現，離見則無境界。
X45n0768_p0632c01║【疏】初句標也，即是現相。以依下。依前轉相能現境
X45n0768_p0632c02║界。離，見句反。釋：
X45n0768_p0632c03║【記】依前等者，如依夢心而有夢境。反釋者應云：聖
X45n0768_p0632c04║人離見既無此境，當知此境定從見生，如無夢心
X45n0768_p0632c05║則無夢境。然上三相，皆反以釋成者，以此是八地
X45n0768_p0632c06║已上所知境界，非下位所覺。由是以聖人不見相
X45n0768_p0632c07║等，比決反驗，令義明了，可證可信也。
X45n0768_p0632c08║△二、境界為緣生六麤。
X45n0768_p0632c09║【疏】即分別事識也。如楞伽經云境界風所動，種種
X45n0768_p0632c10║諸識浪，此之謂也。問：三細屬賴耶，六麤屬意識，何
X45n0768_p0632c11║故不說末那識耶？答：有二義意：一、前既說賴耶、末
X45n0768_p0632c12║那，必執相應故不說。瑜伽論云：賴耶識起，必二識
X45n0768_p0632c13║相應故。又由意識緣外境時，必內依末那為染污
X45n0768_p0632c14║根方得生起，是故既說六麤必內依末那，故亦不
X45n0768_p0632c15║別說。二、以義不便故，略不說之。不便相者，以無明
X45n0768_p0632c16║住地，動本淨心，令起和合成棃耶。末那既無此義，
X45n0768_p0632c17║故前三細中略不說。又由外境牽起事識，末那無
X45n0768_p0632c18║緣外境義，故六麤中亦略不說。亦可計內為我，屬
X45n0768_p0632c19║前三細；計外為我所，屬後六麤，故略不論也。楞伽
X45n0768_p0632c20║經中亦同此說，故彼經云：大慧！略說有三種識，廣
X45n0768_p0632c21║說有八種相。何等為三？謂真識、現識、分別事識，乃
X45n0768_p0632c22║至廣說。經中現識即是三細中現相也，分別事識
X45n0768_p0632c23║即是下六麤也。所以知者，彼經下釋分別事識中，
X45n0768_p0632c24║乃云攀緣外境界，起前事識等，故知事識非是末
X45n0768_p0633a01║那。此論下文並同此說，宜可記之。
X45n0768_p0633a02║【記】即下，初、引經指配。事即是境，分別六塵境事之
X45n0768_p0633a03║識，故名分別事識。楞伽等者，具云藏識海常住（本識），
X45n0768_p0633a04║境界風所動（現識），種種諸識浪，騰躍而轉生（事識）。問下，
X45n0768_p0633a05║二、問答釋妨三：初、問。末那者，具云訖利瑟吒耶。末
X45n0768_p0633a06║那，此云染汙。意謂與四惑相應，故云染汙；恒審思
X45n0768_p0633a07║量，故云意。即第七也。答下。二、答三：初、六、八相從。答
X45n0768_p0633a08║二：初、約能執。從所執故，不說必執。相應者，謂第七
X45n0768_p0633a09║種子在第八中，第八見分為第七所執，故曰相應。
X45n0768_p0633a10║況二識相依，互為根耶？瑜伽下，引證，可知。又由
X45n0768_p0633a11║下。二、約所依。從能依故不說內依等者，以第八、第
X45n0768_p0633a12║七互依，第六依於七、八，前五依六、七、八及同境依。
X45n0768_p0633a13║故有偈云：五四六有二，七八一俱依。但說能依，必
X45n0768_p0633a14║知有所，故略不云。二下，次以義不便答二：初無和
X45n0768_p0633a15║合義故不說無明等者，前說無明與真和合成棃
X45n0768_p0633a16║耶識相，末那但一向生滅無和合義。若言和合自
X45n0768_p0633a17║成棃耶，若無和合識從何生？義既不便，求說不及。
X45n0768_p0633a18║又由下，二、無緣外義故不說。末那！無緣外者，以前
X45n0768_p0633a19║五唯緣外塵，第八緣內根、身、種子及器世間，第六
X45n0768_p0633a20║通緣一切，第七唯緣第八見分，今六麤皆緣外境，
X45n0768_p0633a21║故不說也。亦可下，三、約計內外。答：此約我、我所分，
X45n0768_p0633a22║亦屬六、八，故不言第七。意云：第七正是執我、我所，
X45n0768_p0633a23║今分兩處，無體可言。楞下，三、證二：先、引經，宋譯文
X45n0768_p0633a24║也。經中下，次釋義。現識等者，正配釋彼。經云：譬如
X45n0768_p0633b01║明鏡持諸色像，現識處現亦復如是。所以下，辨事
X45n0768_p0633b02║識義也。攀緣外境界等，亦是義取。宋云取種種塵
X45n0768_p0633b03║及無始妄想熏，是分別事識因。唐云分別事識，以
X45n0768_p0633b04║分別境界及無始戲論習氣為因。既云緣外塵境，
X45n0768_p0633b05║非六而誰？由是論依經說，故不復論第七識也。故
X45n0768_p0633b06║知下。結會彼此。然上多義明此論中不說第七者，
X45n0768_p0633b07║要異海東曉公說下智相即第七故。故彼文云：言
X45n0768_p0633b08║智相者，是第七識麤中之始，始有慧數分別我塵，
X45n0768_p0633b09║故名智相。夫人經說六識及心法智，今之智相即
X45n0768_p0633b10║心法智也。若具而言之，緣於本識（內也，末那細分緣者）計以
X45n0768_p0633b11║為我，緣所現境（外也，末那麤分緣者）計為我所。今就麤現說
X45n0768_p0633b12║之，依境界心起分別。又此境界不離現識，猶如影
X45n0768_p0633b13║像不離鏡面。此第七識直爾內向計我我所，而不
X45n0768_p0633b14║別計心外有塵，故餘處說還緣彼識（如唯識三十頌等）。問：
X45n0768_p0633b15║云何得知第七末那非但緣（內）識，亦緣（外）六塵？答：
X45n0768_p0633b16║此有二釋：一、依比量，二、聖言量。比量者，量云：意根
X45n0768_p0633b17║是有法，必與意識同境故。是宗因云：不共所依故。
X45n0768_p0633b18║同喻如眼等根，異喻如次第滅意。三支無過，故知
X45n0768_p0633b19║意根遍行六塵。聖言量者，一、金鼓經云：眼根受色，
X45n0768_p0633b20║耳分別聲，乃至意根分別一切諸法。大乘意根即
X45n0768_p0633b21║是末那，故知遍緣一切也。二、對法論十種分別中
X45n0768_p0633b22║言：第一、相分別者，謂身所居處、所受用義。彼復如
X45n0768_p0633b23║其次第，如諸色根、器世間色等境界為相。第二、相
X45n0768_p0633b24║顯分別者，謂六識身及意，如前所說所取相而顯
X45n0768_p0633c01║現故。此中五識唯現色等塵，意識及意通現色根
X45n0768_p0633c02║及器世間色等境界。設使末那不緣色根、器世界
X45n0768_p0633c03║等，即能現分別，唯應取六識而言及意，故知通緣。
X45n0768_p0633c04║已上皆略彼疏而說。今此疏意明無第七，乃是影
X45n0768_p0633c05║攝，無違常式。意不緣外，故有多義也。
X45n0768_p0633c06║△文中二：先躡前總標，次立名別釋。先躡前總
X45n0768_p0633c07║標。
X45n0768_p0633c08║以有境界緣故，復生六種相。
X45n0768_p0633c09║【記】此之六相，雖則展轉各有所依，今亦但取根本
X45n0768_p0633c10║而言，故云依境界緣生六相也。楞伽云：境界風所
X45n0768_p0633c11║動，種種諸識浪，騰躍而轉生。斯之謂歟？
X45n0768_p0633c12║△次、立名別釋（二）：初、徵，二、釋。初、徵。
X45n0768_p0633c13║云何為六？
X45n0768_p0633c14║【記】云何緣現境界生六相耶？
X45n0768_p0633c15║△二釋（六）：一、起計。二、生受。三、取著。四、立名。五、造業。
X45n0768_p0633c16║六、受報。一、起計。
X45n0768_p0633c17║一者、智相。依於境界，心起分別愛與不愛故。
X45n0768_p0633c18║【疏】於前現識所現相上，不了自心所現故，創起慧
X45n0768_p0633c19║數，分別染淨，執有定性。
X45n0768_p0633c20║【記】依於境心起者，此但外由境緣牽起，內根發生
X45n0768_p0633c21║也。於前等者，不知內發，謂是外來。楞伽云：外實無
X45n0768_p0633c22║有色，唯自心所現，愚夫不覺知，妄分別有為。不知
X45n0768_p0633c23║外境界，種種皆自心，智者悉了知，境界自心現。創
X45n0768_p0633c24║起等者，隨其心王復起心數，揀擇染淨決定如此，
X45n0768_p0634a01║故名智也。體是別境心所中慧，故云慧數。
X45n0768_p0634a02║△二、生受。
X45n0768_p0634a03║二者、相續相。依於智故生其苦樂，覺心起念相應不
X45n0768_p0634a04║斷故。
X45n0768_p0634a05║【疏】謂依前分別，愛境起樂受覺，不愛境起苦受覺，
X45n0768_p0634a06║數數起念，相續現前，此明自相續也。又能起惑潤
X45n0768_p0634a07║業，引持生死，即令他相續也。故下文云住持苦樂
X45n0768_p0634a08║等。
X45n0768_p0634a09║【記】依前等者，於順情可愛之境，心與喜俱，名樂受
X45n0768_p0634a10║覺。於違情不愛之境，心與瞋俱，名苦受覺。不苦即
X45n0768_p0634a11║樂，不樂即苦。違順之境既續，苦樂之心豈斷？略以
X45n0768_p0634a12║辨麤，故不論其捨受，而理實有之，但在苦樂之間
X45n0768_p0634a13║耳。自相續者，當相不斷故。又能等者，以自相續故，
X45n0768_p0634a14║復能發起煩惱，潤於已熟之業令受報，未熟之業
X45n0768_p0634a15║令成熟，由是引導任持，令其生死不斷不絕，此則
X45n0768_p0634a16║令他後四相續不斷也。廣如下生滅因緣五意中
X45n0768_p0634a17║釋。
X45n0768_p0634a18║△三、取著。
X45n0768_p0634a19║三者、執取相。依於相續緣念境界，住持苦樂心起著
X45n0768_p0634a20║故。
X45n0768_p0634a21║【疏】苦樂句上，皆前相續相也。起著句。是此執取相
X45n0768_p0634a22║也。謂於前苦樂等境，不了虗無，深起取著。故下文
X45n0768_p0634a23║云：即此相續識，依諸凡夫取著轉深，計我我所等
X45n0768_p0634a24║也。
X45n0768_p0634b01║【記】論云：住持者，謂於苦樂境上，堅固停止，無有變
X45n0768_p0634b02║改，執持不捨也。疏云上皆等者，是執取相所依，故
X45n0768_p0634b03║具牒之。是此下。正是明第三相。以不知違順境如
X45n0768_p0634b04║空華，不了苦樂心如幻化，的取為實，確然不改，故
X45n0768_p0634b05║云深取。故下等者，即下因緣意識中文。
X45n0768_p0634b06║△四、立名。
X45n0768_p0634b07║四者、計名字相。依於妄執分別假名言相故。
X45n0768_p0634b08║【疏】依前顛倒所執相上，更立假名，是分別故。楞伽
X45n0768_p0634b09║云：相名常相隨，而生諸妄想。故云依於妄執等也。
X45n0768_p0634b10║上來起惑，自下造業受報。
X45n0768_p0634b11║【記】依前下。境本非善，以順己之情，便名為善。境亦
X45n0768_p0634b12║非惡，以違己之情，便名為惡。且善惡相，已自不實，
X45n0768_p0634b13║況於名字，起諸倒情，寧非是假？何以故？他人於此，
X45n0768_p0634b14║或以善為惡，或以惡為善，二皆不定。故肇公云：物
X45n0768_p0634b15║無當名之實，名無得物之功。由此名故，不待眼見
X45n0768_p0634b16║違順之相，但耳聞善惡之名，便生喜怒，是故目為
X45n0768_p0634b17║計名字也。楞伽下。引證。上來下。結前生後以配三
X45n0768_p0634b18║障也。自此已上直至根本無明，盡名為惑。若準佛
X45n0768_p0634b19║名，經云獨頭無明為煩惱種，次則別開無明以為
X45n0768_p0634b20║煩惱所依，其實無明是癡，乃根本六惑之數也。若
X45n0768_p0634b21║合論之皆名煩惱，開合雖異俱是惑門。自下等即
X45n0768_p0634b22║業苦，斯則三障即三道也。
X45n0768_p0634b23║△五、造業。
X45n0768_p0634b24║五者、起業相。依於名字，尋名取著，造種種業故。
X45n0768_p0634c01║【疏】謂執相計名，依此麤惑，發動身口，造一切業，即
X45n0768_p0634c02║苦因也。
X45n0768_p0634c03║【記】執相等者，謂於我執貪、瞋、愛、見，發動身口七支，
X45n0768_p0634c04║造善、惡、不動等無量差別之業。於中雖有善及不
X45n0768_p0634c05║動，然俱有漏，不出三界，三界無安，猶如火宅，故皆
X45n0768_p0634c06║苦因也。
X45n0768_p0634c07║△六、受報。
X45n0768_p0634c08║六者、業繫苦相。以依業受報不自在故。
X45n0768_p0634c09║【疏】業因已成，招果必然，循環諸道，生死長縛。
X45n0768_p0634c10║【記】必然者，必定然是也。斯有兩義：一、不得不受故；
X45n0768_p0634c11║二、善不為苦，惡不為樂故。書曰：天作孽，猶可違；自
X45n0768_p0634c12║作孽，不可逭。涅槃經云：非空非海中，非入山石間，
X45n0768_p0634c13║無有地方所，脫之不受報。故云必然。三界輪轉，無
X45n0768_p0634c14║有罷期，故曰循環。死此生彼，不能脫免，故云長縛。
X45n0768_p0634c15║如螘循環，如蠶作繭，終而復始，不自在故。正法念
X45n0768_p0634c16║云：如繩繫飛鳥，雖遠攝即還。眾生業所牽，當知亦
X45n0768_p0634c17║如是。苟非覺悟，無有解期。
X45n0768_p0634c18║△三、結末歸本（二）：初、正釋，二、轉釋。初、正釋。
X45n0768_p0634c19║當知無明能生一切染法。
X45n0768_p0634c20║【疏】三細六麤，總攝一切染法，皆因根本無明，不了
X45n0768_p0634c21║真如而起。
X45n0768_p0634c22║【記】染法雖多，不出三界因果惑業，今以三細六麤
X45n0768_p0634c23║攝之，罄無不盡。如是染法，皆由根本無明迷真所
X45n0768_p0634c24║起，故論云當知等也。
X45n0768_p0635a01║△二、轉釋。
X45n0768_p0635a02║以一切染法皆是不覺相故。
X45n0768_p0635a03║【疏】問：染法多種，差別不同，如何根本唯一無明？答：
X45n0768_p0635a04║染法雖多，皆是無明之業氣，悉是不覺之差別相，
X45n0768_p0635a05║故不異不覺也。
X45n0768_p0635a06║【記】問意可知。答文便是解論意也。業氣即別相，此
X45n0768_p0635a07║根本無明別相，皆是不覺業用氣分。然此不覺是
X45n0768_p0635a08║九相之總名，九相乃不覺之別號。故圓覺云：身心
X45n0768_p0635a09║等相，皆是無明。即斯義也。
X45n0768_p0635a10║△三、雙辨同異。
X45n0768_p0635a11║【記】雙辨者。向說覺與不覺，染淨迢然。又說依覺故
X45n0768_p0635a12║迷，不離本覺。若言其異，云何依覺故迷？若言其同，
X45n0768_p0635a13║云何染淨不等？又若定同定異，皆無進修之門。何
X45n0768_p0635a14║也？同則聖凡一等，欣猒都絕。異則染淨抗行，迷悟
X45n0768_p0635a15║永隔。由昧二門不即不離之旨，故有斯惑。然於相
X45n0768_p0635a16║無相宗失意者，各墮一邊。故今辨釋，用祛迷謬。
X45n0768_p0635a17║△中分二：先標列，次解釋。先標列。
X45n0768_p0635a18║復次，覺與不覺有二種相：云何為二？一者同相，二者
X45n0768_p0635a19║異相。
X45n0768_p0635a20║【疏】覺不覺，雙牒。有二相標也。云何二徵也？一者，下
X45n0768_p0635a21║列也。
X45n0768_p0635a22║【記】同相，則以生滅望真如說，以相望性，明其同也。
X45n0768_p0635a23║異相，秪就生滅一門，染淨自相望以成異也。詳下，
X45n0768_p0635a24║論釋，思之。
X45n0768_p0635b01║△次、解釋二：初、同，二、異。初、同（三）：一、喻，二、合，三、證。
X45n0768_p0635b02║一喻。
X45n0768_p0635b03║同相者。譬如種種瓦器，皆同微塵性相。
X45n0768_p0635b04║【疏】初句牒名也。染淨二法，同以真如為性，真如以
X45n0768_p0635b05║此二法為相。種種瓦器，喻染淨法。性相者，器以塵
X45n0768_p0635b06║為性，塵以器為相。
X45n0768_p0635b07║【記】染淨等者，染即不覺三細六麤，淨則覺義二相
X45n0768_p0635b08║四鏡。以者，用也。緣真如是總相門，故能通與二法
X45n0768_p0635b09║為性。又真如無相，故以此二法為相。斯則二相同
X45n0768_p0635b10║依一性，一性同生二相，由是同字性相俱用。喻染
X45n0768_p0635b11║淨者，器有精麤故。器以等者，器喻生滅門中染淨
X45n0768_p0635b12║諸法，塵喻真如門無相一理。瓦器皆同以微塵為
X45n0768_p0635b13║性，微塵皆同以瓦器為相，詳之。
X45n0768_p0635b14║△二、合。
X45n0768_p0635b15║如是無漏無明種種業幻，皆同真如性相。
X45n0768_p0635b16║【疏】無漏，始本二覺也。無明，本末二不覺也。業幻者，
X45n0768_p0635b17║此二皆有業用顯現而非實有，故云幻。此等合種
X45n0768_p0635b18║種器也。皆同性相者，以動真如門作此生滅門中，
X45n0768_p0635b19║染淨二法更無別體，故云性也。真如亦以此二法
X45n0768_p0635b20║為相，淨相可知。其染相者，下文云：但以無明而熏
X45n0768_p0635b21║習故，即有染相。
X45n0768_p0635b22║【記】此二者，即上無漏、無明，義如下說。非實有者，從
X45n0768_p0635b23║分別生。故經云：幻妄稱相。然幻之一喻，諸教多引
X45n0768_p0635b24║以喻染淨，其體不實，良以五天此術頗眾。今依古
X45n0768_p0635c01║德釋義法喻，略開五種。喻之五者，如結一巾幻作
X45n0768_p0635c02║一馬，一所依巾，二幻師術法，三所幻馬，四馬有即
X45n0768_p0635c03║空，五癡執為實。法之五者，一真性，二識心，三依他
X45n0768_p0635c04║起，四我法即空，五迷執我法。此等合者，無漏業合
X45n0768_p0635c05║精器，無明業合麤器。更無別體者，經云：其性真，為
X45n0768_p0635c06║妙覺明體。此明染淨二法，皆同以真如為性也。真
X45n0768_p0635c07║如句，明真如亦同以染淨二法為相也。淨相，即智
X45n0768_p0635c08║淨。不思議業及後二鏡，已見前文。下文即熏習中
X45n0768_p0635c09║文。然則前三細六麤雖是染相，以約不覺義說，故
X45n0768_p0635c10║不引用。今別引下文者，意證此染是真如相，故文
X45n0768_p0635c11║云：真如之法實無有染，但以無明而熏習故，則有
X45n0768_p0635c12║染相。若前九相，初標後結，皆約不覺，不言皆是真
X45n0768_p0635c13║如相故。準前，末應結云：此合皆同微塵性相也。業
X45n0768_p0635c14║幻皆同真如為性，合瓦器皆同微塵為性。真如同
X45n0768_p0635c15║以業幻為相，合微塵同以瓦器為相。疏不云者，例
X45n0768_p0635c16║上思知。
X45n0768_p0635c17║△三、證（二）：先正引，次釋疑。先正引。
X45n0768_p0635c18║是故修多羅，中依於此義。說一切眾生本來常住入
X45n0768_p0635c19║於涅槃。菩提之法，非可修相，非可作相，畢竟無得。
X45n0768_p0635c20║【疏】是下，依此同相門，如上本末二，不覺本來即真
X45n0768_p0635c21║如，故說一切眾生自性涅槃，不更滅度。故淨名經
X45n0768_p0635c22║云：一切眾生即涅槃相，不復更滅。菩提下。依此同
X45n0768_p0635c23║相門，如上始本二覺即真如故，諸佛菩提非修等
X45n0768_p0635c24║也。又前約不覺即如，故眾生舊來入涅槃；今約覺
X45n0768_p0636a01║智即真，故諸佛菩提無新得也。非修者，望前涅槃，
X45n0768_p0636a02║非是了因所顯。非作者，望前菩提，非是生因所作。
X45n0768_p0636a03║無得者，此之二果，性淨本有故也。
X45n0768_p0636a04║【記】依此句，即釋論中依於此義，以此義一句貫於
X45n0768_p0636a05║下二門故。眾生即不覺也。不覺無體，即是真如。真
X45n0768_p0636a06║如之理，即涅槃性。性自寂滅，何待更滅？滅度涅槃，
X45n0768_p0636a07║即此彼方言也。淨名下。彌勒章文。大品亦云：斷一
X45n0768_p0636a08║切結入涅槃者，是世俗法，非第一義。何以故？空中
X45n0768_p0636a09║無有滅，亦無所滅者，諸法畢竟空，即是涅槃故。菩
X45n0768_p0636a10║提梵音，秦言云覺。覺即始本二覺，二覺既是真如，
X45n0768_p0636a11║菩提豈從修得？故大品云：以何義故名菩提？空義
X45n0768_p0636a12║故是菩提，如義、法性義、實際義等是菩提也。上約
X45n0768_p0636a13║眾生不覺即真如，故本來涅槃；此明諸佛覺亦真
X45n0768_p0636a14║如，故菩提不可修作。既言修作，應知約果所得，故
X45n0768_p0636a15║云諸佛以本有故，何須修作而後得耶？故云非可
X45n0768_p0636a16║修作。又前下重以真如二字釋此二段也。舊入者，
X45n0768_p0636a17║圓覺云始知眾生本來成佛，又云一切眾生即究
X45n0768_p0636a18║竟覺，故云無得。然舊來入與無新得義同文異，但
X45n0768_p0636a19║以如為涅槃、真為菩提為別也。又時人多謂涅槃
X45n0768_p0636a20║為相所累，故說不覺即如本來涅槃；妄計菩提修
X45n0768_p0636a21║因所生，故說覺性即真亦非新得。由是相即無相，
X45n0768_p0636a22║故約不覺說涅槃；非是修生元自本有，故約真性
X45n0768_p0636a23║說菩提。望涅槃者，涅槃合是修其智了所顯，以不
X45n0768_p0636a24║覺即如、如即涅槃，豈待了因了之方顯？斯則未嘗
X45n0768_p0636b01║不顯，何待更顯？故上文云舊來入涅槃。望菩提者，
X45n0768_p0636b02║菩提合是生因所作。以菩提是覺，覺性即真，故不
X45n0768_p0636b03║待作之始生。斯則未甞不有，更何作耶？故上文云：
X45n0768_p0636b04║菩提無新得。然據前云諸佛菩提非修等，即將此
X45n0768_p0636b05║二句獨就菩提而論。今又分此修作，以望兩處所
X45n0768_p0636b06║說知之。此之下，性淨揀非離垢淨，本有揀非新近
X45n0768_p0636b07║生。既是本有之法，不合言得，以體如實常不變故。
X45n0768_p0636b08║不同妄法無實可得，斯無得法元真實故。
X45n0768_p0636b09║△次、釋疑。
X45n0768_p0636b10║亦無色相可見。而有見色相者，唯是隨染業幻所作，
X45n0768_p0636b11║非是智色不空之性。以智相無可見故。
X45n0768_p0636b12║【疏】亦下疑云：若眾生已入涅槃，更無新滅者，即已
X45n0768_p0636b13║同諸佛，何故不能現報、化等色身？故此釋云：法性
X45n0768_p0636b14║自體本無色相可見，如何使現色等相耶？
X45n0768_p0636b15║【記】疑下，初敘疑。約聖疑凡，難也。故此下。二，釋。通依
X45n0768_p0636b16║體捨用釋也。楞伽云：真實中無物，云何起分別？又
X45n0768_p0636b17║經云：佛真法身猶若虗空。此皆約無色也。
X45n0768_p0636b18║【疏】而有下，又疑云：若以法性非是色相可見法故
X45n0768_p0636b19║不現色者，諸佛何故現報、化等種種色耶？故此釋
X45n0768_p0636b20║云：彼見諸佛種種色相等者，並是隨眾生染幻心
X45n0768_p0636b21║中變異顯現，屬後異相門，非此同相門中本覺智
X45n0768_p0636b22║內有此色等不空之性也。又亦可本覺不空，恒沙
X45n0768_p0636b23║德中亦無此色故也。
X45n0768_p0636b24║【記】又下，三、轉難，約應疑真難也。故此下四轉釋，依
X45n0768_p0636c01║本捨末釋也。謂佛果海但有大定智悲而無色相，
X45n0768_p0636c02║眾生見有報化色等相者，是彼菩薩業識凡小事
X45n0768_p0636c03║識所現，屬於無明差別之相，故下文云但隨眾生
X45n0768_p0636c04║見聞得益故說為用也。非此下。約離相釋。下云諸
X45n0768_p0636c05║佛如來唯是法身、智相之身，第一義諦無有世諦
X45n0768_p0636c06║可見。既云是第一義無有世諦，豈於此中而有色
X45n0768_p0636c07║等不空性耶？又下云：以色性即智，故色體無形，說
X45n0768_p0636c08║名智身。楞嚴云：性色真空，故本覺智性內，無有不
X45n0768_p0636c09║空色相等也。又亦下。約性德釋。彼是真善妙色即
X45n0768_p0636c10║性之相，雖名為色亦非可見之相，故云智色。下文
X45n0768_p0636c11║云：以智性即色，故說名法身。
X45n0768_p0636c12║【疏】以智下，問：何以得知彼法體中無色相耶？故此
X45n0768_p0636c13║答云以本覺智非是可見之法故也。
X45n0768_p0636c14║【記】問下。五、隨難約相，疑性難也。故此下。六、隨釋。依
X45n0768_p0636c15║真捨妄釋也。以本覺不空性中，智慧德相亦無有
X45n0768_p0636c16║相可取故。前云：所言覺義者，謂心體離念，離念境
X45n0768_p0636c17║界唯證相應故。後云：諸佛法身無有彼此色相迭
X45n0768_p0636c18║相見故。
X45n0768_p0636c19║△二、異。
X45n0768_p0636c20║異相者。如種種瓦器，各各不同。如是無漏無明隨染
X45n0768_p0636c21║幻差別性，染幻差別故。
X45n0768_p0636c22║【疏】初句牒名。如下，喻也。如是下。合也。無漏無明總
X45n0768_p0636c23║指。隨染下。別明無漏法也。性染句。是無明法也。以
X45n0768_p0636c24║彼無明迷平等理，是故其性自是差別，故下文云
X45n0768_p0637a01║如是無明自性差別故也。諸無漏法順平等性，直
X45n0768_p0637a02║論其性則無差別，但隨染法差別相故，說無漏法
X45n0768_p0637a03║有差別耳。如下文中對業識等差別染法，故說本
X45n0768_p0637a04║覺恒沙性德。又由對治彼染法差別，故成始覺萬
X45n0768_p0637a05║德差別也。如是染淨，皆是真如，隨緣顯現，似有而
X45n0768_p0637a06║無體，故通名幻也。
X45n0768_p0637a07║【記】喻中。種種器譬，生滅門中染淨法相。各不同者，
X45n0768_p0637a08║譬染法內三細異於六麤，淨法內二相異於四鏡。
X45n0768_p0637a09║別明者，以無漏淨法體是覺性，覺性無差，但隨無
X45n0768_p0637a10║明故現差別，有差無差故別明也。以彼下。先釋性
X45n0768_p0637a11║染句。明無明本性自是差別，若不差別則不能迷
X45n0768_p0637a12║平等理也。下文即真如體相熏習中文。諸無下，次
X45n0768_p0637a13║釋隨染句，先約本覺義說，無漏即通指本始二覺
X45n0768_p0637a14║修性功德也。直論性者，尅就真體說也，是前門中
X45n0768_p0637a15║所示真如體故。但隨下，約對染差別說淨差別，即
X45n0768_p0637a16║後門中所示本覺相也。比如一月影現萬水，月本
X45n0768_p0637a17║無差，隨水影別。下文即相大文也。又由下。次約始
X45n0768_p0637a18║覺義說。由為治慳貪等染法，成布施等波羅蜜無
X45n0768_p0637a19║漏淨行，及果上十力四無畏等萬德之義也。前則
X45n0768_p0637a20║待差染以成差，此則治差染以成差，亦可前相後
X45n0768_p0637a21║用耳。又以隨差別眾生以成差也。二句中皆有此
X45n0768_p0637a22║一義，前已問答故此闕之，具此三義故云隨染差
X45n0768_p0637a23║別等也。如是下。釋染淨法皆如幻義，以對待之法
X45n0768_p0637a24║本不立故。如經云：若有一法勝過涅槃，我亦說為
X45n0768_p0637b01║如夢幻等。金剛亦云：凡所有相皆是虗妄。然上所
X45n0768_p0637b02║說同異之義，即是真如、生滅二門不相離義。約生
X45n0768_p0637b03║滅門，即同而異；約真如門，即異而同。苟得一心二
X45n0768_p0637b04║門之旨，即無惑於此。
X45n0768_p0637b05║△二、釋上生滅因緣。
X45n0768_p0637b06║【記】生滅因緣者，以上立義分云是心生滅因緣相，
X45n0768_p0637b07║於中心生滅已如上釋，今則釋因緣兩字。然是生
X45n0768_p0637b08║滅家之因緣，故復言生滅也。
X45n0768_p0637b09║△文分二：初、明生滅因緣義，二、重顯所依緣體。
X45n0768_p0637b10║初明生滅因緣義三：先總標，次徵問，三別釋。先
X45n0768_p0637b11║總標。
X45n0768_p0637b12║復次，生滅因緣者。所謂眾生依心、意、意識轉故。
X45n0768_p0637b13║【疏】初句牒前以標也。棃耶心體，不守自性，是生滅
X45n0768_p0637b14║因；根本無明，熏動心體，是生滅緣。又無明住地，諸
X45n0768_p0637b15║染根本，是生滅因；外妄境界，動起識浪，是生滅緣。
X45n0768_p0637b16║依是二義，以顯因緣。所下諸識生滅相集而生，故
X45n0768_p0637b17║名眾生。而無別體，唯依心體，故言依心，即是棃耶
X45n0768_p0637b18║自相心也。能依眾生是意，意識依心體起，故云轉。
X45n0768_p0637b19║轉者，起也。
X45n0768_p0637b20║【記】初下，初解牒文。牒前標者，謂牒前立義分中之
X45n0768_p0637b21║所宗，標為此下論文之所釋。棃耶下一重，是能生
X45n0768_p0637b22║三細之因緣。心體即真如，於中唯取隨緣一義，以
X45n0768_p0637b23║不守自性故。根本等者，以是親迷真覺故，不取枝
X45n0768_p0637b24║末。又此唯當成事之義，不取體空。又無明下一重，
X45n0768_p0637c01║是能生六麤之因緣。葢此兩重因緣，正如楞伽所
X45n0768_p0637c02║說不思議熏變，及取種種塵無始妄想熏等，廣如
X45n0768_p0637c03║下說。又此兩重但有三法，謂真如唯因，境界局緣。
X45n0768_p0637c04║無明望真則為緣，望境則為因。結文可知。諸識下。
X45n0768_p0637c05║二、解標文。然此但唯約心，故云諸識。若云五陰和
X45n0768_p0637c06║合中生，斯則兼於色也。而無下，如波無別體，唯依
X45n0768_p0637c07║於水，上云依如來藏故，有生滅心等。自相心者，即
X45n0768_p0637c08║前不守自性生滅因也。能依等者，但以約法約人，
X45n0768_p0637c09║立名有異。意與意識，即是眾生，無別體也，即前諸
X45n0768_p0637c10║識生滅相集而生也。又眾生是總，意等是別，總別
X45n0768_p0637c11║雖殊，其體一也，皆從心起，以心為依。然此中能所
X45n0768_p0637c12║依起（心望意，心能起、意所起；意望心，意能依、心所依；意望意，識依起。例知下五意亦准之）。以
X45n0768_p0637c13║心意意識相望分別，有通有局，思之可見（心通也，意識局
X45n0768_p0637c14║也。意望前則局，望後則通）。楞伽亦云：藏識說名心（第八識），思量性
X45n0768_p0637c15║名意（第七識），能了諸境相是則名為識（前六識）。今此心
X45n0768_p0637c16║是如來藏，意是五意，識唯第六，故不同彼。
X45n0768_p0637c17║△次、徵問。
X45n0768_p0637c18║此業云何？
X45n0768_p0637c19║【疏】此心作眾生義云何？
X45n0768_p0637c20║【記】既云眾生依於心體，有意等起，其相云何？
X45n0768_p0637c21║△三、別釋（三）：初、釋所依心，二、釋意轉，三、釋意識轉。
X45n0768_p0637c22║初、釋所依心。
X45n0768_p0637c23║以依阿棃耶，識說有無明。
X45n0768_p0637c24║【疏】棃耶者，是上所說心，即是生滅之因。無明者，於
X45n0768_p0638a01║棃耶識二義中，此是不覺義，即生滅之緣。欲明依
X45n0768_p0638a02║此因緣意，意識轉故，故言以依等也。上總中略指
X45n0768_p0638a03║其因，故但言依心；此別釋中具顯因緣，故說依心
X45n0768_p0638a04║及無明也。
X45n0768_p0638a05║【記】先釋文也。是上等者，以棃耶是總，覺及無明是
X45n0768_p0638a06║總中別義。今既說無明依棃耶有，應知唯取覺義
X45n0768_p0638a07║為所依也。論文約總取別，故云棃耶。疏中釋出別
X45n0768_p0638a08║義，故云是上所說心，即不守自性真如也。餘文可
X45n0768_p0638a09║知。欲明等者，此但指前第一重之因緣也。上總下。
X45n0768_p0638a10║或問曰：前云依心有意等轉故，今兼云無明者，何
X45n0768_p0638a11║謂也？故此釋之。
X45n0768_p0638a12║【疏】問：上說依覺有不覺，由此不覺力故，動彼心體，
X45n0768_p0638a13║令起滅和合，方有棃耶業相等識。何故此中說依
X45n0768_p0638a14║棃耶有無明乎？答：此有三釋。一、由此棃耶有二種
X45n0768_p0638a15║義故，謂由無明動彼真心成此棃耶。又即此棃耶
X45n0768_p0638a16║還却與彼無明為依，以不相離故。何者？謂依迷起
X45n0768_p0638a17║似故，即是動真心成業識；迷似為實故，即是依棃
X45n0768_p0638a18║耶而有無明也。二云：以棃耶有二義，謂覺、不覺。前
X45n0768_p0638a19║別就本說，故云依覺有不覺。今就都位論，故云依
X45n0768_p0638a20║棃耶有無明也。此即二義中不覺之義，正在棃耶
X45n0768_p0638a21║中，故說依也。三云：此中正意唯取真心隨緣之義，
X45n0768_p0638a22║此隨緣義難名目故，或就未起說依真如有無明，
X45n0768_p0638a23║或約成就起已說依棃耶有無明。然此二名方盡
X45n0768_p0638a24║其義，是故文中前後綺互言耳。
X45n0768_p0638b01║【記】次問答也。初問上說，舉前所說也。如云依覺故
X45n0768_p0638b02║迷，又云依如來藏有生滅心等。今此却云依棃耶
X45n0768_p0638b03║有，豈同前說？答下。二、答中（二）：初、正答三：初、約迷真
X45n0768_p0638b04║執似釋。與無明為依等者，如風動水成波，風還依
X45n0768_p0638b05║此波中，故前云風相水相不相捨離，又云依不覺
X45n0768_p0638b06║生三種相，與彼不覺相應不離故。何者下。重釋前
X45n0768_p0638b07║義。依迷者。是依無明迷真而有棃耶。真與妄俱，似
X45n0768_p0638b08║一似常，故即迷真義也。經云：迷本圓明，是生虛妄。
X45n0768_p0638b09║迷似等者，依棃耶有無明，迷似一為實一，迷似常
X45n0768_p0638b10║為實常。經云：所既妄立，生汝妄能。即執妄義也。即
X45n0768_p0638b11║此二義，一識所論，前後互出，故不相違。二云下，次
X45n0768_p0638b12║約總別義異釋。別就本者，尅就真體豎說也。覺即
X45n0768_p0638b13║是本，依本起末故。就都位者，即通約真妄橫說也。
X45n0768_p0638b14║如風動水成波，風水俱在波中也。三云下，後約未
X45n0768_p0638b15║起已起釋。唯取真心隨義緣者，心有隨緣不變二
X45n0768_p0638b16║義，今唯取隨緣一義也。難名目者，隨緣中具未起
X45n0768_p0638b17║已起之義，難以一義目之也。未起等者，從未有棃
X45n0768_p0638b18║耶時說。起已等者，據已有棃耶處說。然此下。二、結
X45n0768_p0638b19║成。意云：若唯取初義，則似真前妄後之失，亦有悟
X45n0768_p0638b20║後再迷之過，亦同數論冥初生覺。若唯取後義，則
X45n0768_p0638b21║似諸法不由迷真而成，但從本識建立，則有真妄
X45n0768_p0638b22║別體之失，亦何異法相宗耶？今以後義免前過，以
X45n0768_p0638b23║前義免後過，故互言也。以二義更互用之，隱顯相
X45n0768_p0638b24║成，如綺之文，故云綺互。
X45n0768_p0638c01║△二、釋意轉（三）：初、略明識相，二、廣辨五名，三、結歸
X45n0768_p0638c02║一心。初、略明識相。
X45n0768_p0638c03║【疏】略明五種識相也。
X45n0768_p0638c04║【記】別開有五識，總唯一意耳。
X45n0768_p0638c05║不覺而起能見、能現、能取境界，起念相續，故說為意。
X45n0768_p0638c06║【疏】不覺起者，所依心體，由無明熏，舉體而動，即是
X45n0768_p0638c07║業識也。前依棃耶有無明，即依似起迷；今熏淨心
X45n0768_p0638c08║成棃耶，即依迷起似。此二義，一時說有前後耳。能
X45n0768_p0638c09║見者，即彼心體轉成能見，是轉識也。能現者，即彼
X45n0768_p0638c10║心體復成能現，即是現識也。能取者，能取現識所
X45n0768_p0638c11║現境界，是為智識也。起念者，前所取境起諸麤念，
X45n0768_p0638c12║是相續識也。依此五義次第轉成依止，依止此義
X45n0768_p0638c13║而生意識等，故說為意。故攝論云：意以能生依止
X45n0768_p0638c14║為義也。
X45n0768_p0638c15║【記】論中。前四句明意相，後一句結意義。疏中依似
X45n0768_p0638c16║起迷者，即依妄心起枝末無明也。依迷起似者，即
X45n0768_p0638c17║依根本不覺起妄心也。此言似者，即以創迷真性，
X45n0768_p0638c18║成此妄心，微細流注，似其不動，似無差別，故云似
X45n0768_p0638c19║一似常。楞嚴呼為妄覺影明，斯之謂也。此二下，義
X45n0768_p0638c20║有前後、時無前後，如前三義答問，秖就一識一時
X45n0768_p0638c21║而說，故不可作前後之異，餘文可知。依此等者，謂
X45n0768_p0638c22║依（依止義，下准知）心起（生起義，下例知）業識，乃至依智識起相續，
X45n0768_p0638c23║及於意識。斯則後依止前，前能生後，次第依止，及
X45n0768_p0638c24║與能生也。於中能所依生（能生所依也），前後相望，有通
X45n0768_p0639a01║有局，如文可解（初句依心起業，通也。後句依智起續，局也。中間依業起轉，依轉起現，
X45n0768_p0639a02║依現起智，三句亦通亦局。以望前則局，望後則通故。此則以依生釋意，不同常途以籌量釋意。有取相宗
X45n0768_p0639a03║第七末那解此意者，誤矣）。攝論下，引證，可知。
X45n0768_p0639a04║△二、廣辨五名（二）：初、標徵，二、列釋。初、標徵。
X45n0768_p0639a05║此意復有五種名：云何為五？
X45n0768_p0639a06║【疏】有五標也。云何徵也？
X45n0768_p0639a07║△二、列釋（五）：一、業，二、轉，三、現，四、智，五、續。一、業。
X45n0768_p0639a08║一者、名為業識。謂無明力不覺心動故。
X45n0768_p0639a09║【疏】一下，立名也。下四準此。無明根本，無明即所依
X45n0768_p0639a10║緣也。明心不自起，起必由緣。心動者，正明起相，釋
X45n0768_p0639a11║成業義，起動是業義故。
X45n0768_p0639a12║【記】心不自起等者，心非動性故。性雖不動，隨緣故
X45n0768_p0639a13║動，以不守自性故。如水不自浪，因風力也，由此免
X45n0768_p0639a14║於無窮之過。正明起相者，以覺則不動，不動則無
X45n0768_p0639a15║相，不覺則動，動則相起也。起動是業者，於二義中
X45n0768_p0639a16║不舉為因，一義亦含在其中也，以動即有苦果故。
X45n0768_p0639a17║△二、轉。
X45n0768_p0639a18║二者、名為轉識。依於動心能見相故。
X45n0768_p0639a19║【疏】依於等者，依前業識之動轉，成能見之相。轉識
X45n0768_p0639a20║有二：若就無明所動轉成能見者，在本識中；若其
X45n0768_p0639a21║境界所動轉成能見者，在事識中。此中轉相，約初
X45n0768_p0639a22║義也。
X45n0768_p0639a23║【記】依前下，正釋此文。轉識下。對下。辨異。無明所動
X45n0768_p0639a24║者，此從內起，位屬本識，當於三細，名為轉識。境界
X45n0768_p0639b01║所動者，此從外起，位屬事識，當於六麤，名為智識。
X45n0768_p0639b02║上如泉涌之波，此如風擊之浪。但常途所明轉識，
X45n0768_p0639b03║唯取前七，今說轉識在本識中，恐相混濫，故特揀
X45n0768_p0639b04║之。
X45n0768_p0639b05║△三、現。
X45n0768_p0639b06║三者、名為現識。所謂：能現一切境界。猶如明鏡，現於
X45n0768_p0639b07║色像。現識亦爾，隨其五塵，對至即現，無有前後。以一
X45n0768_p0639b08║切時任運而起，常在前故。
X45n0768_p0639b09║【疏】依前轉識之見，起此能現之功，故云能現境界。
X45n0768_p0639b10║以其心體與無明合，熏習力故，現於種種無邊境
X45n0768_p0639b11║界故也。明鏡現像，喻可知也。現識下。且舉五塵麤
X45n0768_p0639b12║顯以合色像，而實通現一切境界，故法說中云一
X45n0768_p0639b13║切也。若依瑜伽論中，則現五根種子及器世間等。
X45n0768_p0639b14║今此論中偏就五塵者，以此約牽起分別事識義，
X45n0768_p0639b15║故作是說也。非如六七識有時斷滅，故云常在前。
X45n0768_p0639b16║又為諸法本故，明此識在諸法之先。以是諸法所
X45n0768_p0639b17║依故，揀異末那識也。
X45n0768_p0639b18║【記】能現功者，即前轉識能現相故，就此功能，便名
X45n0768_p0639b19║現識。以其下。釋行相也。故下文云：以有妄心即熏
X45n0768_p0639b20║習無明，不了真如法故，不覺念起現妄境界。通現
X45n0768_p0639b21║一切者，謂有漏無漏色心諸法，非獨五塵也。法說，
X45n0768_p0639b22║指喻前文。若依下，引論對辨。五根，即眼等五色根
X45n0768_p0639b23║及根依處。一、種子，即善、惡、無記等三性種子。（二）、器
X45n0768_p0639b24║世間，即山、河、大地等。（三）、此三類境，皆是第八相分。
X45n0768_p0639c01║然此相分，皆為第八執受。執謂攝義、持義；受謂領
X45n0768_p0639c02║以為境，令生覺受。於中種子具三義：一、攝為自體，
X45n0768_p0639c03║二、持令不散，三、領以為境。根、身具二，闕攝為自體
X45n0768_p0639c04║故；器、界唯一，但領以為境故。故唯識云：不可知執
X45n0768_p0639c05║受處亦可種子、根、身緣而執受，器世間量但緣，非
X45n0768_p0639c06║執受故。今此下。或問：若然者，何故此中唯言現五
X45n0768_p0639c07║塵耶？故此釋也。以對所牽事識故，於一切境中偏
X45n0768_p0639c08║舉此五。論云對至即現，意在此也。非如下。約相續
X45n0768_p0639c09║不斷義，以解一切時常在前也。如第六識，在於五
X45n0768_p0639c10║無心位，即有斷滅。故唯識頌云：意識常現起，除生
X45n0768_p0639c11║無想天（一），及無心二定（二、三），睡眠（四），與悶絕（五）。又第
X45n0768_p0639c12║七識，入於滅盡定時，雖云淨分不斷，然有盡七之
X45n0768_p0639c13║言，為約染分，亦成斷義。唯識論云：此染汙意，學位、
X45n0768_p0639c14║滅定、出世道中，俱暫伏滅，故說無有等。詳在五卷
X45n0768_p0639c15║中釋。又唯識論所熏四義中云：若法始終一類相
X45n0768_p0639c16║續，能持習氣，乃是所熏。此揀前七轉識，如風聲等。
X45n0768_p0639c17║既如風聲，則非相續，有間斷故。又為下。約為先義，
X45n0768_p0639c18║以解任運常在前也。意云：前者先也，以迷時先有
X45n0768_p0639c19║為諸法本，更無有法先於此故。末那無此義，如唯
X45n0768_p0639c20║識云：是識名末那，依彼（第八）轉緣彼（第八）故。此揀異之
X45n0768_p0639c21║也。然前揀六七之文是海東意，後揀第七一義是
X45n0768_p0639c22║今疏意，故云又也。
X45n0768_p0639c23║△四、智。
X45n0768_p0639c24║四者、名為智識。謂分別染淨法故。
X45n0768_p0640a01║【疏】即事識內微細分。謂不了前心所現境，故起染
X45n0768_p0640a02║淨微細分別，故云智識。
X45n0768_p0640a03║【記】微細分者，法執俱生故。迷唯心境，見從外來，起
X45n0768_p0640a04║微細心，分別染淨，故云不了。
X45n0768_p0640a05║△五、續。
X45n0768_p0640a06║五者、名為相續識。以念相應不斷故。住持過去無量
X45n0768_p0640a07║世等善惡之業，令不失故。復能成熟現在、未來苦樂
X45n0768_p0640a08║等報，無差違故。能令現在已經之事忽然而念，未來
X45n0768_p0640a09║之事不覺妄慮。
X45n0768_p0640a10║【疏】亦是事識中細分前六相中相續相也。以念等
X45n0768_p0640a11║者，法執相應得長相續，此約自體不斷釋相續義。
X45n0768_p0640a12║住持下。以此識能起潤業煩惱，能引持過去無明
X45n0768_p0640a13║所發諸行善惡業種，令成堪任來果之有。若無惑
X45n0768_p0640a14║潤，業相焦亡故也。此則引生令熟。復能下，又復能
X45n0768_p0640a15║起潤生煩惱，能使已熟之業感報相應成熟無差。
X45n0768_p0640a16║如是三世因果流轉連持不絕，功由意識，以是義
X45n0768_p0640a17║故名相續識。能令下。顯此識用麤分別相，不同智
X45n0768_p0640a18║識微細分別故也。此上所解，但屬此相續識，約其
X45n0768_p0640a19║功能，釋相續義。又為一解：從住持下，總辨前五意
X45n0768_p0640a20║功能。初、住持業果是前三細功能，屬梨耶；從念已、
X45n0768_p0640a21║未之境是後二功能，屬事識細分。
X45n0768_p0640a22║【記】五下，初立名。亦細分者，此是法執分別，麤於俱
X45n0768_p0640a23║生，故除微字，但云細分。此上二識皆云細者，以是
X45n0768_p0640a24║麤中之細故，同是法執故。以念下，次釋義二：先直
X45n0768_p0640b01║明本相。住持下，次別顯功能二：一、能起潤惑。初、起
X45n0768_p0640b02║潤業惑。住謂留住，持謂任持，謂留住任持令業不
X45n0768_p0640b03║失也。此識等者，謂過去無明所發業行種子未成
X45n0768_p0640b04║熟者，以有此識，發愛取煩惱潤之，使令成熟，堪為
X45n0768_p0640b05║來世感果之有，有即業種變異也。若無下，如植種
X45n0768_p0640b06║於土，無水則焦；結業待果，無貪則敗。經云：愛水由
X45n0768_p0640b07║潤業故。復能下，二、起潤生惑。又復等者，謂潤已熟
X45n0768_p0640b08║業令受果報，善惡樂苦自然相應，如印印物不相
X45n0768_p0640b09║違反，故曰無差。現在即現報，未來即生後二報。如
X45n0768_p0640b10║是下。通收前段以結其名也。斯則潤過去未熟業
X45n0768_p0640b11║令成現在已熟業，潤現在已熟業令招未來果報，
X45n0768_p0640b12║如是循環無有斷絕，由不斷絕故名相續。然其潤
X45n0768_p0640b13║業潤生，即是令他相續義也。能令下。二、能起念慮。
X45n0768_p0640b14║已經者，是過去追念不忘也，未來事逆慮而起也，
X45n0768_p0640b15║現在境緣持不斷也。顯此識用等者，以此識既能
X45n0768_p0640b16║起麤分別念慮三世，與前智相微細不同，非法執
X45n0768_p0640b17║分別而誰？此上下，上則正釋當文，此則通前重示
X45n0768_p0640b18║也。先結屬此識。又為下，次總通前五。從住持下等
X45n0768_p0640b19║者，反顯從住持上別明相續識功能也。三細功能
X45n0768_p0640b20║者，以第八識能集種子起現行故。後二功能者，於
X45n0768_p0640b21║中但約分別不斷而分二異，故攝論云意識緣三
X45n0768_p0640b22║世境等，即斯義也。
X45n0768_p0640b23║△三、結歸一心（二）：初、正結屬心，二、釋疑廣辨。初、
X45n0768_p0640b24║正結屬心曲，分二段：初、順結三界，二、反結六塵。
X45n0768_p0640c01║初、順結三界。
X45n0768_p0640c02║是故三界虗偽，唯心所作。
X45n0768_p0640c03║【疏】是前一心，隨無明動，作五種識故，故說三界唯
X45n0768_p0640c04║心轉也。此心隨熏現似曰虗，隱其虛體詐現實狀
X45n0768_p0640c05║曰偽。虗偽之狀雖有種種，然窮其因緣，唯心所作。
X45n0768_p0640c06║十地經中亦同此也。
X45n0768_p0640c07║【記】是下，解是故二字。故說等者，三界不出五意，五
X45n0768_p0640c08║意唯依一心，故三界唯心作也。以現識中具有根
X45n0768_p0640c09║身種子器世間故。故楞伽云：從於無色界，乃至地
X45n0768_p0640c10║獄中，普現為眾生，皆是唯心作。現似曰虗者，依他
X45n0768_p0640c11║起法如麻上繩，似有其相究體不實。詐現曰偽者，
X45n0768_p0640c12║徧計所起，如繩上蛇相，畢竟無分別妄現。唯心作
X45n0768_p0640c13║者，性圓成實，如繩蛇無體，不離麻故。十地經者，華
X45n0768_p0640c14║嚴？十地品云：了知三界依心有，十二因緣亦復然，
X45n0768_p0640c15║一切皆由心所作，心若滅者生死盡。
X45n0768_p0640c16║△二、反結六塵。
X45n0768_p0640c17║離心則無六塵境界。
X45n0768_p0640c18║【疏】離彼現識，則無塵境，反驗六塵，唯是一心。
X45n0768_p0640c19║【記】心起成識，依識有塵，究其根本，唯一心作。故經
X45n0768_p0640c20║云：由心生故，種種法生。又圭山云：生法本空，一切
X45n0768_p0640c21║唯識，識如幻夢，但是一心。然此三界六塵，皆攝色
X45n0768_p0640c22║心等法，是故順結反結，皆歸一心。
X45n0768_p0640c23║△二、釋疑廣辨（三）：初、問，二、答，三、結。初、問。
X45n0768_p0640c24║此義云何？
X45n0768_p0641a01║【疏】現有塵境，云何唯心？
X45n0768_p0641a02║【記】意云：若是唯心，不合有境，以心無相，不可見故。
X45n0768_p0641a03║既有所見，云何唯心？
X45n0768_p0641a04║△二、答。
X45n0768_p0641a05║以一切法皆從心起。妄念而生。一切分別，即分別自
X45n0768_p0641a06║心。心不見心。無相可得。
X45n0768_p0641a07║【疏】以一切法皆是此心隨熏所起，更無異體，故說
X45n0768_p0641a08║唯心。妄念而生者，又疑云：何以此心作諸法耶？故
X45n0768_p0641a09║此釋云：由妄念熏故，生起諸法。亦可疑云：法既唯
X45n0768_p0641a10║心，我何不見？而我所見，唯是異心。釋云：言異心者，
X45n0768_p0641a11║是汝妄念分別而作。一切下境唯識現，無外實法，
X45n0768_p0641a12║是故分別，但分別自心。此一句顯無塵唯識義爾。
X45n0768_p0641a13║心不見心者，既塵無相，識不自緣，是故無塵，識不
X45n0768_p0641a14║生也。無相可得者，能所俱寂也。攝論云：無有少法
X45n0768_p0641a15║能取少法。
X45n0768_p0641a16║【記】以下，答，有二。先答無塵。三界塵境，皆是心隨染
X45n0768_p0641a17║淨緣熏而起。既一切法從心起故，所起無體，即唯
X45n0768_p0641a18║一心。故楞伽云：心亦唯是心，非心亦心起，種種諸
X45n0768_p0641a19║色相，通達皆是心。又疑下。即躡所答處以起此疑
X45n0768_p0641a20║也。意云：既唯一真淨心，因何起諸染法？楞嚴、滿慈、
X45n0768_p0641a21║圓覺、剛藏皆同此意。釋中妄念即根本等無明也。
X45n0768_p0641a22║由無量妄念熏故遂有諸法，其猶淨眼不見空華，
X45n0768_p0641a23║但以翳覆便見華相。亦可下。又是前疑中之別意，
X45n0768_p0641a24║非續次所起，以二種疑釋論文皆通故。但前約依
X45n0768_p0641b01║他，此約遍計。疑意云：諸法既唯是心，我心中何不
X45n0768_p0641b02║見？而我心中所見，唯有異心無法。釋云：下言異心
X45n0768_p0641b03║者，是汝種種妄念。彼一切法正由汝之異心妄念
X45n0768_p0641b04║分別而作，如見空華，是汝眼病。楞伽云：如愚不了
X45n0768_p0641b05║繩，妄取以為蛇，不了自心現，妄分別外境。一下，次
X45n0768_p0641b06║顯唯心。境唯識者，如像唯鏡現故。分別像者，即是
X45n0768_p0641b07║分別鏡也。楞嚴云：自心取自心，非幻成幻法。無塵
X45n0768_p0641b08║唯識者，如唯識頌云：唯識無境界，以無塵妄見，如
X45n0768_p0641b09║人目有翳，見毛月等事。心不見心者。意云：心是一
X45n0768_p0641b10║心，不合自見。故楞伽云：如刀不自割，如指不自觸，
X45n0768_p0641b11║而心不見心，其事亦如是。當知有所見者，皆是妄
X45n0768_p0641b12║也。既塵等者，釋也。意云塵境若存則可以心緣境，
X45n0768_p0641b13║塵既不有縱有心在亦不能自緣也。是故等者。結
X45n0768_p0641b14║也。意云：以有塵故，牽彼識生；既無塵境，識不生也。
X45n0768_p0641b15║故經云：由法生故，種種心生。今法既不生，心亦不
X45n0768_p0641b16║生也。無相得者，既無他可見，自亦不能見，所見無，
X45n0768_p0641b17║故能見不成也。能所寂者，心無心相是能緣寂，境
X45n0768_p0641b18║無境相即所緣寂。楞伽云：能見及所見，一切不可
X45n0768_p0641b19║得。此中大意，欲顯一心本無能所，能所俱寂方是
X45n0768_p0641b20║真心，亦非泯之令寂本自寂也。攝論下。引證。具云：
X45n0768_p0641b21║所說諸法唯識所現，無有少法能取少法，以唯識
X45n0768_p0641b22║心中離二取相故。亦可從以一切下，正答彼問。妄
X45n0768_p0641b23║念下，展轉釋疑。此句疑釋，如疏兩意。一切下。疑云：
X45n0768_p0641b24║由分別妄念故生起諸法，然起能別心必有所別
X45n0768_p0641c01║境，是法既無云何分別？故此釋云：一切分別即分
X45n0768_p0641c02║別自心。心不句。疑云：若如是者，即應見心。故此釋
X45n0768_p0641c03║云：心不見心，反明分別悉皆是妄。無相句。疑云：如
X45n0768_p0641c04║何心不見心？故此釋云：無相可得。斯則心無相故，
X45n0768_p0641c05║不可見心。心外又無一法，當知有見相者，皆妄見
X45n0768_p0641c06║也。二取相忘，唯一心在，即不空門中所顯真性也。
X45n0768_p0641c07║故經云：諸幻滅盡，覺心不動。
X45n0768_p0641c08║△三、結。
X45n0768_p0641c09║當知世間一切境界，皆依眾生無明妄心而得住持。
X45n0768_p0641c10║是故一切法如鏡中像，無體可得，唯心虗妄。以心生
X45n0768_p0641c11║則種種法生，心滅則種種法滅故。
X45n0768_p0641c12║【疏】無明，根本也。妄心，業識也。以一切境界由此而
X45n0768_p0641c13║成，即現識等也。若無明未盡以還，此識住持，境界
X45n0768_p0641c14║不息，此即結相屬心也。鏡像，喻況也。此境離心之
X45n0768_p0641c15║外無體，又即心故無體。如像離鏡之外無形，鏡內
X45n0768_p0641c16║復無其體。唯心句又疑云：既其無體，何以宛然顯
X45n0768_p0641c17║現？故此釋云：此並真心之上虗妄顯現，何處有體
X45n0768_p0641c18║而可得耶？以心下。又問：何以得知心上顯現？故此
X45n0768_p0641c19║答云反驗唯心顯現成妄也。以心生法生等故知
X45n0768_p0641c20║也。此中以無明力不覺心動，乃至能現一切境等，
X45n0768_p0641c21║故言心生種種法生。此則心隨熏動，故云生也。若
X45n0768_p0641c22║無明滅境界隨滅，諸識分別皆滅無餘，故言心滅
X45n0768_p0641c23║則種種法滅。此則心源還淨，故云滅也。既心隨不
X45n0768_p0641c24║覺妄現諸境，即驗諸境唯心無體也。問：上說生滅
X45n0768_p0642a01║結過屬無明，此文辨因緣，云何結屬心耶？答：前以
X45n0768_p0642a02║無明動彼靜心令其生滅，故此生滅功在無明。今
X45n0768_p0642a03║此因緣和合道理成辦諸法，無性義顯、不住義彰，
X45n0768_p0642a04║故結和合屬於心也。
X45n0768_p0642a05║【記】論當知下，初正結。先法根本，揀非枝末；業識，揀
X45n0768_p0642a06║非轉現。依無明力而任持，託業識心而安住。故下
X45n0768_p0642a07║文云以有無明染法因故，即熏習真如；以熏習故，
X45n0768_p0642a08║則有妄心；以有妄心，即熏習無明。不了真如法故，
X45n0768_p0642a09║不覺念起，現妄境界等，故云由此而成也。現識等
X45n0768_p0642a10║者，等下六麤皆是所現色心境界也。此一切境依
X45n0768_p0642a11║彼住持。若無明等者，以依無明故有妄心，依妄心
X45n0768_p0642a12║故現妄境界，所以無明未盡心境不滅，如風未息
X45n0768_p0642a13║波浪不滅。相屬心者，境唯心現，心外無境故。是故
X45n0768_p0642a14║下，次喻。離心無體者，皆從心起，非外來故。即心無
X45n0768_p0642a15║體者，所起之法同能起故。鏡喻兩意，合法可知。論
X45n0768_p0642a16║唯心下。二、釋成二：初、正釋。虗妄現者，妄念熏真，起
X45n0768_p0642a17║諸虗妄法故。此中釋前諸法無體，有二所以：一、唯
X45n0768_p0642a18║心故，二、虗妄故。如彼鏡像，一、體同鏡故，二、體不實
X45n0768_p0642a19║故，由斯諸法無體可得也。論以心等者，二、轉顯。疏
X45n0768_p0642a20║中二：先正解。今文三：先略問、答。問中意云：何知心
X45n0768_p0642a21║上妄現，非法自生耶？答中意云：法既隨心生、滅，即
X45n0768_p0642a22║知生、法皆妄。疏中反驗等者，此文正顯心生法亦
X45n0768_p0642a23║生，心滅法亦滅。對上文真心有體，妄法無體，是反
X45n0768_p0642a24║顯耳。唯心成妄，即上唯心、虗妄二義。以心生等者，
X45n0768_p0642b01║出反顯所以。等，指心滅、法滅。由心生、心滅，故知心
X45n0768_p0642b02║真有體，釋成上之唯心顯義也。由法但隨心之生、
X45n0768_p0642b03║滅，故知法妄無體，釋成上之虗妄現義也。此中下。
X45n0768_p0642b04║次詳解文。初明生義，即指前段論文也。此則下。顯
X45n0768_p0642b05║意。非謂心是能生、法是所生，以真心隨熏全體成
X45n0768_p0642b06║動而作諸法，如金生器等，故云心生也。若無明下。
X45n0768_p0642b07║次明滅義。即下文因滅故緣滅等也。此則下。顯意。
X45n0768_p0642b08║明此心體返本還源獨顯性淨，此但心中無其妄
X45n0768_p0642b09║動，寂故名滅，故云心滅也。上約真心顯生滅義。若
X45n0768_p0642b10║約妄心說者，即業、轉二識，名之為心。斯則妄心於
X45n0768_p0642b11║真心中若生若滅，真心不生滅也。前云：相續心滅，
X45n0768_p0642b12║智性不壞；若波相滅，濕性不壞。如上約真約妄，雖
X45n0768_p0642b13║皆有生滅之義，究實而論，皆妄有生滅，真無生滅
X45n0768_p0642b14║也。既心下。三、總結成。即結上文無體義也。上云以
X45n0768_p0642b15║一切法如鏡中像無體可得，故此結成。問下，次對
X45n0768_p0642b16║前釋妨。問意云：前明九相生滅，後結云當知無明
X45n0768_p0642b17║能生一切染法，一切染法皆不覺相。今文復云唯
X45n0768_p0642b18║心虗妄，心生法生，心滅法滅，前後何不同耶？答：下
X45n0768_p0642b19║意云：前辨生滅，單就不覺說，故結過屬無明，以功
X45n0768_p0642b20║在不覺故。今此下。明今文意。意謂此文具說真如
X45n0768_p0642b21║為因，無明為緣。由此因緣，道理和合，成就色心諸
X45n0768_p0642b22║法。既屬因緣，遂令諸法無性之義，顯然可見。真如
X45n0768_p0642b23║隨緣不住之理，煥然明矣。故結下既明和合本因，
X45n0768_p0642b24║真如隨緣成和合義，今結屬心正其宜也。如水初
X45n0768_p0642c01║動功在於風，故前文中結屬無明。動無別體則全
X45n0768_p0642c02║屬於水，故此文中結屬心也。然不可言波無別體
X45n0768_p0642c03║而唯屬於風，法理亦爾，知之。
X45n0768_p0642c04║△三、釋意識轉（五）：初、約人辨麤（至）五、識起所依。
X45n0768_p0642c05║初、約人辨麤。
X45n0768_p0642c06║復次，言意識者：即此相續識，依諸凡夫取著轉深。
X45n0768_p0642c07║【疏】初句牒前以標。相續識者，此生起識麤細雖殊，
X45n0768_p0642c08║同是一識，更無別體，故即指前第五識也。但前就
X45n0768_p0642c09║細分法執分別相應依止義門則說為意，此中約
X45n0768_p0642c10║其能起見愛麤惑相應從前起門說名為意識，謂
X45n0768_p0642c11║意之識，故名意識。凡夫者，簡非聖人意識也。以前
X45n0768_p0642c12║智識及相續識，通在二乘及地前所起，故今約凡
X45n0768_p0642c13║顯其麤也。取著者，以無對治故，追著妄境，轉極麤
X45n0768_p0642c14║現，故云深也。
X45n0768_p0642c15║【記】生起識者，謂此意之識，是前第五相續識之所
X45n0768_p0642c16║生，故名生起識也。然無異體，但約麤細而分二別，
X45n0768_p0642c17║故云同是一識。若更細論，亦即是前智識也，以同
X45n0768_p0642c18║依境界之所起故。今不指此而偏指相續者，以是
X45n0768_p0642c19║意識親所依故。但前下。對前辨異。以相續識是法
X45n0768_p0642c20║執，分別望於我執見愛，彼名細惑。又約能生依止
X45n0768_p0642c21║義邊說之為意。此中下。明今義。謂依前細相之上，
X45n0768_p0642c22║生起此之麤分別識，此識與人、我、貪、瞋、見、愛麤惡
X45n0768_p0642c23║煩惱相應，故下文云此識依見、愛煩惱增長義故。
X45n0768_p0642c24║即就所起義說，故云從前起門，即是執取計名也。
X45n0768_p0643a01║以是分別之中麤分別故，名為意識。意之識者，依
X45n0768_p0643a02║於五意所起之識，故本疏云依意之識，依主釋也。
X45n0768_p0643a03║簡非聖者，即二乘及地前菩薩也。此二種人已能
X45n0768_p0643a04║遠離意之識故，故約凡夫以顯麤也。又以五意亦
X45n0768_p0643a05║名意識，恐有所濫，故此約人揀之。其實五意名識，
X45n0768_p0643a06║是持業釋，故不同此。取下，取即執取，著即計名。若
X45n0768_p0643a07║與前料揀之，智識是法執俱生，細中細也；相續識
X45n0768_p0643a08║是法執分別，細中麤也；執取相是我執俱生，下云
X45n0768_p0643a09║計我、我所名意識，麤中細也；計名相是我執分別，
X45n0768_p0643a10║下云分別六塵名事識，麤中麤也。故前疏云：麤細
X45n0768_p0643a11║雖殊，同是一識。其斯之謂與？無對治等者，謂無始
X45n0768_p0643a12║覺觀智慧也。二乘三賢得人空觀，既無取著，當知
X45n0768_p0643a13║凡夫取著深者，葢無觀慧故也。其猶重病，既不與
X45n0768_p0643a14║藥，厥疾寧瘳？
X45n0768_p0643a15║△二、出其惑體。
X45n0768_p0643a16║計我我所，種種妄執。
X45n0768_p0643a17║【疏】非直心外計境為塵，亦復於身計我，於塵計所。
X45n0768_p0643a18║種種執者，顯計我之相也。或執即蘊，或執離蘊。
X45n0768_p0643a19║【記】論云計我我等，正釋取相。由計我及我所，起種
X45n0768_p0643a20║種執，故名為深。此即意識俱生愛執取相也。疏中
X45n0768_p0643a21║心外計境者，此是法執，屬前智相及相續相。亦復
X45n0768_p0643a22║等者，正明此識屬於我執。即蘊，謂凡夫所執我，但
X45n0768_p0643a23║通執自五蘊為主宰故。離蘊，即外道所執神我。然
X45n0768_p0643a24║有三宗：一、數論，計我體常，而量周遍，猶如虗空；二、
X45n0768_p0643b01║勝論，計我體常，而量不定，隨身卷舒，猶如牛皮；三、
X45n0768_p0643b02║無慚，計我體常，猶如微塵，應於根門。如是眾多，故
X45n0768_p0643b03║云種種。
X45n0768_p0643b04║△三、執所依緣。
X45n0768_p0643b05║隨事攀緣，分別六塵。
X45n0768_p0643b06║【疏】但緣於倒境之事，不了正理，故名隨事等。
X45n0768_p0643b07║【記】論云隨事攀等，正釋著相。由彼事事攀緣，塵塵
X45n0768_p0643b08║分別，故名轉深。此即事識分別，見計名相也。疏中
X45n0768_p0643b09║緣倒境者，如執苦為樂，不淨計淨，無我計我，無常
X45n0768_p0643b10║計常等也。不了理者，謂不知無我等真正理也。故
X45n0768_p0643b11║金剛云：凡夫之人，貪著其事。
X45n0768_p0643b12║△四、制立其名。
X45n0768_p0643b13║名為意識，亦名分離識，又復說名分別事識。
X45n0768_p0643b14║【疏】此論就一意識義分出五識，故說意識分別。六
X45n0768_p0643b15║塵分離者，依於六根別，別取六塵故。分別事識者，
X45n0768_p0643b16║又能分別去來內外種種事相故。
X45n0768_p0643b17║【記】此論等者，乃是料揀宗說不同也。難云：此意識
X45n0768_p0643b18║中，為唯一耶？為兼五耶？兼五不應單名為意識，唯
X45n0768_p0643b19║一則眼等五識何居？答云：略料揀之，三宗不同。小
X45n0768_p0643b20║乘宗中，唯立一意識，而義說為心意識。三相宗，開
X45n0768_p0643b21║立八識，實有四分。見相性宗，依一藏心，而義分為
X45n0768_p0643b22║五意意識。次又依一意識，而義分出眼等五識。今
X45n0768_p0643b23║此論就性宗說也。謂於一意識中，分出眼等五識，
X45n0768_p0643b24║兼本成六，以對六塵。故上文說：意識者，種種妄執，
X45n0768_p0643c01║分別六塵。則知唯依一意之識，起於眼等六用也。
X45n0768_p0643c02║然前智相續識亦緣六塵，以彼不與愛見相應，故
X45n0768_p0643c03║屬前意。今與愛見相應，故名意識。前云六麤皆屬
X45n0768_p0643c04║意識者，智續相屬細分，執計相屬麤分。思之。上料
X45n0768_p0643c05║揀竟。約義訓者，依前五意，展轉生起，故名為意；了
X45n0768_p0643c06║別六塵，生長見、愛，故名為識。疏不釋者，初已明故。
X45n0768_p0643c07║依六根等者，謂依內六根發於六識緣外六塵，斯
X45n0768_p0643c08║則聚緣內搖趣外奔逸。既以一為六，六用又不同，
X45n0768_p0643c09║即分離義也。如佛頂經云：元依一精明，分成六和
X45n0768_p0643c10║合。光明經云：六情諸根各各自緣諸塵境界，不行
X45n0768_p0643c11║他緣等。又能下。去來豎窮三世也。以此意識遍緣
X45n0768_p0643c12║一切，通三量故，假實俱緣。如前云：能令現在已經
X45n0768_p0643c13║之事忽然而念，未來之事不覺妄慮。內外橫量，十
X45n0768_p0643c14║方也。謂內根外塵，色心諸法，亦即計我我所。又以
X45n0768_p0643c15║此三名，配上四句。計我妄執，名意識也。分別六塵，
X45n0768_p0643c16║名分離識。隨事攀緣，名事識也。
X45n0768_p0643c17║△五、識起所依。
X45n0768_p0643c18║此識依見愛煩惱增長義故。
X45n0768_p0643c19║【疏】見，謂見一處住地，即見道惑。愛謂欲色有三愛，
X45n0768_p0643c20║即修道惑。以此見、修二惑熏於本識，令生此分別
X45n0768_p0643c21║事識，故云增長。上六麤中，執取計名及起業相，並
X45n0768_p0643c22║相從入此意識中。及後六染中，執相應染亦入此
X45n0768_p0643c23║攝也。
X45n0768_p0643c24║【記】見一處者，五住地中之一數，此是三界分別麤
X45n0768_p0644a01║惑。迷理起者（謂迷四諦理而起也。迷理隨眠，通於見、修，見斷為麤，修斷為細。唯識論云：
X45n0768_p0644a02║諸見所斷及修所斷迷理隨眠，唯有根本無分別智親證理故，能正斷彼。），同於見道處
X45n0768_p0644a03║斷，故名見道惑。欲色有三愛，即三界俱生（任運也）。細
X45n0768_p0644a04║惑迷事起者（謂迷六塵事而起也。迷事隨眠，對迷理言，事麤理細，故唯修斷。唯識論云：
X45n0768_p0644a05║餘修所斷迷事隨眠，根本後得，俱能正斷），於修道位中所除斷故，名修
X45n0768_p0644a06║道惑。以此等者，謂以此見愛煩惱熏於第八，令彼
X45n0768_p0644a07║識中第六種子有生長增益故，即起現行也。上六，
X45n0768_p0644a08║下類攝。然執取計名正當此識，起業一相是此所
X45n0768_p0644a09║生，總別報業是此識造。今約所造從能造說，亦此
X45n0768_p0644a10║識攝，故云相從入也。執相應者，於六染中唯此合
X45n0768_p0644a11║執，計二相以為一染，正當此識攝也。
X45n0768_p0644a12║△二、重顯所依緣體。（二）：初、略明緣起甚深。二、廣顯
X45n0768_p0644a13║緣起差別。初、略明緣起甚深（二）：初、標歎甚深，二、
X45n0768_p0644a14║出深所以。初、標歎甚深。
X45n0768_p0644a15║依無明熏習所起識者。非凡夫能知，亦非二乘智慧
X45n0768_p0644a16║所覺。謂依菩薩從初正信發心觀察，若證法身得少
X45n0768_p0644a17║分知，乃至菩薩究竟地不能盡知。唯佛窮了。
X45n0768_p0644a18║【疏】依無明者，牒上所說，依根本無明，起彼靜心成
X45n0768_p0644a19║業等識也。非凡夫等者，凡小非分也。二乘但覺四
X45n0768_p0644a20║住不了無明，故此無明所起之識非其境也。依菩
X45n0768_p0644a21║薩下。明菩薩分知。初正信者。十信之初發心之時，
X45n0768_p0644a22║即觀本識自性緣起因果之體，得成正信也。發心
X45n0768_p0644a23║句，三賢位中並言比觀，故云觀察。少分不能盡者，
X45n0768_p0644a24║地上證之未窮故。以其但覺住相，不覺生相。唯佛
X45n0768_p0644b01║者，四相俱了，故得窮源。
X45n0768_p0644b02║【記】牒上等者，上云謂無明力，不覺心動，故名業識
X45n0768_p0644b03║等。謂心與無明和合，起成業等三細也。非凡下，依
X45n0768_p0644b04║位別歎三：先、凡小非分。凡夫尚不知意之識，況此
X45n0768_p0644b05║三細耶？二乘方覺事識中麤分，尚不覺細分，正認
X45n0768_p0644b06║三細以為涅槃，是以無明所起之識者非其境界
X45n0768_p0644b07║也。於五住地中但覺前四，是前見愛所增長識也。
X45n0768_p0644b08║若根本無明是第五住，非彼所覺。依下二菩薩分
X45n0768_p0644b09║知十信等者，謂此菩薩雖位在外凡而能信教，了
X45n0768_p0644b10║知本識因緣所生，無有自性決定無體，唯是真如
X45n0768_p0644b11║方成正信，故下說十信。菩薩信真如及修真如三
X45n0768_p0644b12║昧，以成正信之行。因果體者，因即無明，果即本識
X45n0768_p0644b13║三相，體即真如也。三賢等者，異前位之信，殊後位
X45n0768_p0644b14║之證，故言觀察。比觀者，既未親證，但比度觀察，即
X45n0768_p0644b15║相似覺也。法身即初地已去，究竟即十地，乃至之
X45n0768_p0644b16║言攝於中八，隨分覺故不能盡知。然初地且約破
X45n0768_p0644b17║法執故說為少知，若克就識論，八地方覺此識現
X45n0768_p0644b18║相也。唯下。三、唯佛能窮。以覺前者則不覺後，覺後
X45n0768_p0644b19║者必能覺前，故云四相俱了。前云若得無念者，則
X45n0768_p0644b20║知心相生、住、異、滅。
X45n0768_p0644b21║△二、出深所以（二）：初、徵，二、釋。初、徵。
X45n0768_p0644b22║何以故？
X45n0768_p0644b23║【疏】緣起妙理，貫通凡聖，何故說見唯在果人？
X45n0768_p0644b24║【記】真如為因，無明為緣，起成諸識。斯則性起為相，
X45n0768_p0644c01║是不思議微妙理趣，故云緣起妙理。問意可知。
X45n0768_p0644c02║△二、釋（三）：初、即淨而染，二、即染常淨，三、結成難測。
X45n0768_p0644c03║初即淨而染。
X45n0768_p0644c04║是心從本以來自性清淨。而有無明。為無明所染，有
X45n0768_p0644c05║其染心。
X45n0768_p0644c06║【疏】性淨者，一緣起體，即因也。無明者，二發緣起之
X45n0768_p0644c07║由，即緣也。染心者，三顯緣起之相，即不染而染也。
X45n0768_p0644c08║【記】因即棃耶，心體是其覺義，即不思議變者。緣即
X45n0768_p0644c09║根本無明，是不覺義，即不思議熏者。染心即業等
X45n0768_p0644c10║諸識，以於不可熏變處而熏變故。不染而染者，即
X45n0768_p0644c11║前自性心體非是染法，以不守自性故隨熏成染，
X45n0768_p0644c12║故下云真如之法實無於染，但以無明而熏習故
X45n0768_p0644c13║則有染相。
X45n0768_p0644c14║△二、即染常淨。
X45n0768_p0644c15║雖有染心，而常恒不變。
X45n0768_p0644c16║【疏】釋緣起甚深義，即染而不染也。
X45n0768_p0644c17║【記】即染等者，雖隨熏成染，其體常淨，如鏡現穢，其
X45n0768_p0644c18║體不動。斯則正由不動而得隨緣，正由隨緣顯得
X45n0768_p0644c19║不動。
X45n0768_p0644c20║△三、結成難測。
X45n0768_p0644c21║是故此義唯佛能知。
X45n0768_p0644c22║【疏】勝鬘經云：自性清淨心，難可了知，彼心為煩惱
X45n0768_p0644c23║所染，亦難可了知。乃至結云：唯佛能知。楞伽經中
X45n0768_p0644c24║亦同此說，故彼經云：如來藏是清淨相，客塵煩惱
X45n0768_p0645a01║垢染不淨，乃至廣說。下結云：我今與汝及諸菩薩
X45n0768_p0645a02║甚深智者能了分別也。
X45n0768_p0645a03║【記】論云：此義指上即淨、即染二義也。唯佛知者，欲
X45n0768_p0645a04║言其淨，則九相紛然；欲言其染，則一味無變。若非
X45n0768_p0645a05║佛智，孰能知焉？前問緣起妙理，何故唯在果人？故
X45n0768_p0645a06║作此結答也。
X45n0768_p0645a07║【記】疏云：自性難了者，以能隨緣成染故。所染難了
X45n0768_p0645a08║者，以即染而常淨故。甚深智者，即八地已上少分
X45n0768_p0645a09║而知，以覺轉現相故。然從初地亦得少知，以證真
X45n0768_p0645a10║故。前云：若證法身，得少分知。能了別者，了如來藏
X45n0768_p0645a11║不染而染，別煩惱垢染而不染也。
X45n0768_p0645a12║△二、廣顯緣起差別（二）：初、緣起體相，二、更重料揀。
X45n0768_p0645a13║初緣起體相（三）：初、顯上不變之義，二、顯上無明
X45n0768_p0645a14║緣起之由，三、顯上緣起之相。初、顯上不變之
X45n0768_p0645a15║義。
X45n0768_p0645a16║所謂心性常無念故，名為不變。
X45n0768_p0645a17║【疏】雖舉體動而本來靜，故云常無念，顯上緣起因
X45n0768_p0645a18║體也。
X45n0768_p0645a19║【記】雖舉等者，如杌不作鬼，繩不為蛇，東處無西等。
X45n0768_p0645a20║無念即覺義，既常是覺即無不覺，無不覺故名為
X45n0768_p0645a21║不變。緣起體者，即前自性清淨心，故云因也。
X45n0768_p0645a22║△二、顯上無明緣起之由。
X45n0768_p0645a23║以不達一法界故，心不相應。忽然念起，名為無明。
X45n0768_p0645a24║【疏】此顯根本無明最極微細，未有能所王數差別，
X45n0768_p0645b01║即心之惑，故云不相應，非同心王心數相應。唯此
X45n0768_p0645b02║無明為染法之源，最極微細，更無染法能為此本，
X45n0768_p0645b03║故云忽然念起也。如纓絡本業經云：四住地前使
X45n0768_p0645b04║無法起，故名無始無明住地。是則明其無明之前，
X45n0768_p0645b05║無別有法為始集之本，故云無始，即是此論忽然
X45n0768_p0645b06║義也。此約麤細相依之門說為無前，亦言忽然，不
X45n0768_p0645b07║約時節以說忽然也。
X45n0768_p0645b08║【記】此顯下，初、釋心不相應。此明無明之體，初起微
X45n0768_p0645b09║細，未分王數，心境之相應故。又此無明是全性之
X45n0768_p0645b10║惑，故云即心。亦可此惑是與真心不相應之法，如
X45n0768_p0645b11║前云從本以來，不與妄染相應故。今以不如實知
X45n0768_p0645b12║故，忽然而起，說此以為根本無明也。唯此下，二、釋
X45n0768_p0645b13║忽然念起三：初、正釋今義。是諸染法始起之源本
X45n0768_p0645b14║故，故約忽起以表其先也。如纓下。二、引經證成。四、
X45n0768_p0645b15║住前使者，即無明使也。無法起者，意顯無明使外
X45n0768_p0645b16║別無有法，為能起無明之本也。是則下。三、會彼同
X45n0768_p0645b17║此二：先、正會，如文。此約下。二、結揀意。明無前之忽
X45n0768_p0645b18║然，非有始之忽然也。言無前者，以此無明最微細
X45n0768_p0645b19║故，更無有法前於此者。前即始也。由無始起之本，
X45n0768_p0645b20║故說忽然。故本疏云：以起無初。肇公亦云：如鏡忽
X45n0768_p0645b21║塵，如空忽雲。即斯義也。
X45n0768_p0645b22║△三、顯上緣起之相。
X45n0768_p0645b23║【疏】謂顯上有其染心之句也。
X45n0768_p0645b24║△中三：初、標，二、徵，三、釋。初、標。
X45n0768_p0645c01║染心者，有六種：
X45n0768_p0645c02║【記】染心六者，以上云無明所染，有其染心故。今釋
X45n0768_p0645c03║此心相，有其六種差別不同也。
X45n0768_p0645c04║△二、徵。
X45n0768_p0645c05║云何為六？
X45n0768_p0645c06║△三、釋。
X45n0768_p0645c07║【疏】然此六染，逆次配六麤中前四及後三細，由此
X45n0768_p0645c08║第一合彼麤中三、四，故但六也。便借此名，以科此
X45n0768_p0645c09║六。六中各二，皆初障後治。
X45n0768_p0645c10║【記】逆次配者，前說隨流生起，故從細至麤為順次；
X45n0768_p0645c11║今明反流除斷，故從麤至細為逆次。前取近理為
X45n0768_p0645c12║先，今取易斷為先也。由此下配第一染，以二乘三
X45n0768_p0645c13║賢同斷此故。便借下將前科此，免更會同也。
X45n0768_p0645c14║△科分六者，初執取計名字相（至）六業相。初、執
X45n0768_p0645c15║取計名字相。
X45n0768_p0645c16║一者、執相應染。依二乘解脫及信相應地遠離故。
X45n0768_p0645c17║【疏】一下，是六麤中第三、第四相也。亦是上意、識、見、
X45n0768_p0645c18║愛煩惱所增長義，亦是上四相中麤分別執著相
X45n0768_p0645c19║也。但麤心外執，與境相應，汙其淨行，故云執相應
X45n0768_p0645c20║染也。二乘解脫者，至無學位，見修煩惱究竟離也。
X45n0768_p0645c21║及下十解已去，信根成就，無有退失，名信相應。故
X45n0768_p0645c22║地論云：地前總名信行地菩薩。無著論中亦同此
X45n0768_p0645c23║說也。此菩薩得人空見，修煩惱，不得現行，故云遠
X45n0768_p0645c24║離。非約隨眠，以留惑故。故攝論云：若不斷上心，則
X45n0768_p0646a01║不異凡夫；若不留惑種子，則不異二乘。又二意留
X45n0768_p0646a02║惑，為自、他也。此約終教說。若約始教，初地已上方
X45n0768_p0646a03║說留惑，如餘論說。今此菩薩非直斷四住人執，亦
X45n0768_p0646a04║分斷無明住地。故此論下云：不了一法界義者，從
X45n0768_p0646a05║信相應地觀察學斷故。今但為顯人、我麤執，故不
X45n0768_p0646a06║論彼也。
X45n0768_p0646a07║【記】初障也。是六等者，據用科名，合無此說。今此重
X45n0768_p0646a08║對者，為通前類攝故。此即九相中二相。見愛等即
X45n0768_p0646a09║五，意中意之識。麤分別，即異相也。但麤下。釋執別
X45n0768_p0646a10║名。外執於境與境相應，內起見愛計我我所故。汙。
X45n0768_p0646a11║其句釋染，通名淨行，即真如根本智也。此智有二：
X45n0768_p0646a12║一、人空智，二、法空智。此智不起者，由染心有力，為
X45n0768_p0646a13║能障故，名之為汙。若漸修此觀，觀成智起，即翻染
X45n0768_p0646a14║心，便名為治。斯則敵體相違，故成治義。然此以對
X45n0768_p0646a15║始覺，名染義也。若據論意，則約對本覺之淨，以明
X45n0768_p0646a16║其染。故前文云：是心從來自性清淨，而有無明。為
X45n0768_p0646a17║無明所染，有其染心。問：障、染何別？答：體雖無別，名、
X45n0768_p0646a18║義有殊。障則對始覺立，如下文云：能障真如根本
X45n0768_p0646a19║智故。染則對本覺立，如上所引，是心從來自性清
X45n0768_p0646a20║淨等。二乘下，次治也。無學等者，此明見愛四住煩
X45n0768_p0646a21║惱，辟支、羅漢悉能離故。十、解下二：初、約三賢以明
X45n0768_p0646a22║行位二：初、正顯行位。據此，則三賢菩薩同受此名，
X45n0768_p0646a23║以皆不退失故。故地下。二、引論證成。無著論即金
X45n0768_p0646a24║剛論。彼論三地，謂信行地、淨心地、究竟地也。此菩
X45n0768_p0646b01║薩下，二、對二乘以顯斷惑，又二：初、覈劣以明麤惑
X45n0768_p0646b02║二：初、表異凡小。得人空者，以此菩薩得此觀故，能
X45n0768_p0646b03║伏現行，不同凡夫。然於種子不盡除滅，不同二乘。
X45n0768_p0646b04║言隨眠者，種子異名，謂隨逐有情，眠伏藏識。今此
X45n0768_p0646b05║論中約現行說，名為遠離，非約種子。攝論下。引證。
X45n0768_p0646b06║上心即現行也。二意者，留此惑種潤於故業受分
X45n0768_p0646b07║段身，修習種智斷所知障，即自利也。兼俯就羣品
X45n0768_p0646b08║攝化利益，即利他也。若不留惑種，即同二乘獨出
X45n0768_p0646b09║三界，二利俱失也。故圓覺云：菩薩示現世間非愛
X45n0768_p0646b10║為本，但以慈悲令彼捨愛，假諸貪欲而入生死。問：
X45n0768_p0646b11║菩薩既留惑種，後起現行受分段身，與凡夫何異？
X45n0768_p0646b12║答：前引圓覺足辨其異。雖留惑種受分段身，以有
X45n0768_p0646b13║智故終不起過。假此分段為所依故，廣修種智及
X45n0768_p0646b14║行大悲，終不令此起於新業。如禁蛇法，雖不令死
X45n0768_p0646b15║亦不噬人。故攝論云：煩惱伏不起，如毒呪所害。留
X45n0768_p0646b16║惑（煩惱）至惑盡（所知），證佛一切智。此約下，二、揀定權實。
X45n0768_p0646b17║初地下，約頓悟說。謂此菩薩在地前時，以二空觀
X45n0768_p0646b18║雙伏二障分別，至見道位，種現俱斷。從此位去，若
X45n0768_p0646b19║智增者，便伏煩惱現行，至佛方斷；若悲增者，故意
X45n0768_p0646b20║令生，極至八地現行方伏，留隨眠惑，以助願力化
X45n0768_p0646b21║利眾生。今此論中約生起時一向豎說，及至斷時
X45n0768_p0646b22║從麤至細，故在地前已除我執俱生分別，至登地
X45n0768_p0646b23║時唯斷法執分別，二地已去秪斷法執俱生，更無
X45n0768_p0646b24║煩惱，不同彼教橫說二障種子在第八中，良以權
X45n0768_p0646c01║實教異。與此相望，校一僧祗。如餘論者，即瑜伽、唯
X45n0768_p0646c02║識等廣明。今此下。二、超勝以除細執三：初、正明以
X45n0768_p0646c03║是實教。菩薩從初正信便達真如本有、無明本空，
X45n0768_p0646c04║隨順無念，於此地前能修法空真如三昧，自然令
X45n0768_p0646c05║彼法執不生，伏於無明與真相應，故云分斷，但伏
X45n0768_p0646c06║故名斷也。故此下。二、引證。不了法界即無明也。下
X45n0768_p0646c07║說發直等三心，修無住等四方便，及施等六度，皆
X45n0768_p0646c08║此觀斷義也。今但下。三、結意。以是約執取人，非約
X45n0768_p0646c09║人明執，故不論也。
X45n0768_p0646c10║△二、相續相。
X45n0768_p0646c11║二者、不斷相應染。依信相應地修學方便漸漸能捨，
X45n0768_p0646c12║得淨心地究竟離故。
X45n0768_p0646c13║【疏】二下，六麤中第二也。從此至六，又逆配前五。意
X45n0768_p0646c14║中，此位第五，但執法續生，生起不斷，即是相續義
X45n0768_p0646c15║也。依信下十解已去，修唯識觀尋伺方便，乃至初
X45n0768_p0646c16║地證三無性徧滿真如，法執分別不得現行。
X45n0768_p0646c17║【記】障中。但執等者，即是法執相續，生起不斷故。前
X45n0768_p0646c18║云相續，今云不斷，其義一也。治中十解等者，謂從
X45n0768_p0646c19║三賢位中觀察尋伺分斷此染，直到初地方能全
X45n0768_p0646c20║離。修唯識觀者，即資糧位中習行順解脫分。尋伺
X45n0768_p0646c21║方便者，即加行位中習行順決擇分。初地即見道
X45n0768_p0646c22║信無漏智火，燒煩惱薪，通達佛法，名歡喜地。三無
X45n0768_p0646c23║性者，謂遍計相無性，依他無自然性，圓成無前徧
X45n0768_p0646c24║計我法之性。故唯識云：初即相無性，次無自然性，
X45n0768_p0647a01║後由遠離前，所執我法性。徧滿真如者，即遍行真
X45n0768_p0647a02║如。所言遍者，唯識云：謂此真如二空所顯，無有一
X45n0768_p0647a03║法而不在故。所言證者，以無分別智契無差別理，
X45n0768_p0647a04║能所兩亡也。故唯識云：若時於所緣，智都無所得。
X45n0768_p0647a05║爾時住唯識，離二取相故。法執等者，由修習唯識
X45n0768_p0647a06║觀故，至此成就無漏智相分得現行，由是此執分
X45n0768_p0647a07║別永得除滅。
X45n0768_p0647a08║△三、智相。
X45n0768_p0647a09║三者、分別智相應染。依具戒地漸離，乃至無相方便
X45n0768_p0647a10║地究竟離故。
X45n0768_p0647a11║【疏】三下，六中第一，五中第四，以能分別世、出世諸
X45n0768_p0647a12║法染淨，故云智也。是法執修惑。依具下，七地已還
X45n0768_p0647a13║有出入觀異，故於境界有微細分別。然地地分除，
X45n0768_p0647a14║故云漸離。八地已去無出觀緣境，故於七地盡此
X45n0768_p0647a15║惑也，云究竟離。以二地三聚戒具，故云具戒地。以
X45n0768_p0647a16║七地前無相觀有加行方便有功用，故云無相方
X45n0768_p0647a17║便地。八地已上無相無方便功用故。
X45n0768_p0647a18║【記】障中。以能下，釋名，可知。法執修惑者，所知障中
X45n0768_p0647a19║俱生之分，以修道所斷，故名修惑。治中七地等者，
X45n0768_p0647a20║此等已還法空，觀有間斷、有相、有功用，遂於染淨
X45n0768_p0647a21║境界未免分別。然從二地已來分分除斷，故云漸
X45n0768_p0647a22║也。八地下。釋得離此染所以。若殘此染則不登七
X45n0768_p0647a23║地，豈況至八，故至七地門中都盡此染也。以二地
X45n0768_p0647a24║下。釋二地名。謂攝律儀、善法、眾生三聚具足，名具
X45n0768_p0647b01║戒地。又以遠離微細破戒垢故，亦名為離垢地。準
X45n0768_p0647b02║華嚴說，十地如次修十波羅蜜，此正當戒波羅蜜。
X45n0768_p0647b03║餘地非不持戒，以約增勝說故。以七下。釋七地名。
X45n0768_p0647b04║斯則八地名無相，七地名方便，謂與無相地作方
X45n0768_p0647b05║便故，乃是無相之方便也。八、地下。反顯可知。
X45n0768_p0647b06║△四、境界相。
X45n0768_p0647b07║四者、現色不相應染。依色自在地能離故。
X45n0768_p0647b08║【疏】四下，三、細五意中，皆當第三。此即依根本無明，
X45n0768_p0647b09║動彼淨心，令現境界也。依色下。以八地中得三種
X45n0768_p0647b10║世間自在，色性隨心無有隔礙，故云色自在地能
X45n0768_p0647b11║離也。以色不自在位現識不亡，故此位中遣彼相
X45n0768_p0647b12║也。
X45n0768_p0647b13║【記】初句。障根本等者，無明動心成業轉現相，現相
X45n0768_p0647b14║即現境界也，今當現相。依句治色性無礙者，以色
X45n0768_p0647b15║自心生故，心能變色故，由是能毛容剎海，芥納須
X45n0768_p0647b16║彌，色心不相妨，自他無分隔也。本業經云：所謂無
X45n0768_p0647b17║相大慧，方便大用，無有色習，無明亦盡，百萬劫事，
X45n0768_p0647b18║無量佛土事，以一念心一時行現，如佛形現一切
X45n0768_p0647b19║眾生形，以一念心中一時行已，無功用故。三、世間
X45n0768_p0647b20║自在者，謂此菩薩觀此三種麤細之色無不通達，
X45n0768_p0647b21║無分別智任運相續，相用煩惱不能動故。以色下。
X45n0768_p0647b22║舉下位以反顯。意云七地已前現識不亡，故色不
X45n0768_p0647b23║自在。今得自在者，葢現識亡也。然於七地觀斷至
X45n0768_p0647b24║八地盡，前後皆然應知之。
X45n0768_p0647c01║△五、能見相。
X45n0768_p0647c02║五者、能見心不相應染。依心自在，地能離故。
X45n0768_p0647c03║【疏】五句三中，五中皆當第二，以根本無明，動令能
X45n0768_p0647c04║見。上文云依於動心，成能見故。依心下。以九地中
X45n0768_p0647c05║善知眾生心行十種稠林，故云心自在。此於他心
X45n0768_p0647c06║得自在。又以自得四十無礙智，出華嚴經。有礙能
X45n0768_p0647c07║緣，永不得起。
X45n0768_p0647c08║【記】障文，可知。治中善知下，於他心得自在也。十稠
X45n0768_p0647c09║林者，華嚴云：此菩薩以如實智慧知眾生：一、心稠
X45n0768_p0647c10║林；二、煩惱；三、業；四、根；五、解；六、性；七、樂願；八、隨眠；九、
X45n0768_p0647c11║受生習氣相續；十、三聚差別。一一皆云稠林者，此
X45n0768_p0647c12║等諸法稠密如林，故以喻之。淨名云：善知眾生往
X45n0768_p0647c13║來所趣及心所行。此歎九地菩薩本業。經云：一切
X45n0768_p0647c14║功德行皆成就，心習已滅無明亦除也。又以下，明
X45n0768_p0647c15║於自心得自在。四十無礙智者，準華嚴說，有十種
X45n0768_p0647c16║四無礙智。四者：一、法，二、義，三、詞，四、樂說。十者，世親
X45n0768_p0647c17║判為十相：一、自相，二、同相，三、行相，四、說相，五、智相，
X45n0768_p0647c18║六、無我相，七、業相，八、因相，九、果相，十、住持相。一一
X45n0768_p0647c19║具四，故成四十，廣如彼說。有礙下。結所離之染。礙
X45n0768_p0647c20║即障染，能緣是智，起即不自在，不起即如前云心
X45n0768_p0647c21║習已滅也。
X45n0768_p0647c22║△六、業相。
X45n0768_p0647c23║六者、根本業不相應染。依菩薩盡地得入如來地，能
X45n0768_p0647c24║離故。
X45n0768_p0648a01║【疏】六句，三中、五中皆當第一，以無明力不覺心動
X45n0768_p0648a02║故。菩薩下，十地終心。金剛喻定，無垢地中微細習
X45n0768_p0648a03║氣心念都盡，故上文云得見心性，心則常住故。
X45n0768_p0648a04║【記】障中，心動業也。治中盡地即究竟地，如前云乃
X45n0768_p0648a05║至菩薩究竟地。有本多云地盡，義亦有在，不如地
X45n0768_p0648a06║字在下義順，以前後皆結云地故，此即第十地也。
X45n0768_p0648a07║如來即妙覺，斯則從九地觀斷，佛地方盡。無垢地
X45n0768_p0648a08║即如來地，與十地終心竟無有異。然本業經中等
X45n0768_p0648a09║覺為無垢地，彼即別開，今此所明等、妙二覺合為
X45n0768_p0648a10║一位也。餘可知。
X45n0768_p0648a11║△二、更重料揀。（三）：初、辨上無明約治料揀，二、釋上
X45n0768_p0648a12║相應、不相應義，三、舉上染心及無明約境成二礙
X45n0768_p0648a13║義。初、辨上無明約治料揀。
X45n0768_p0648a14║【記】如上六染，但是無明所起之法，已分配因果諸
X45n0768_p0648a15║位明斷竟。然上云不達一法界故名為無明，未知
X45n0768_p0648a16║此使依何位人能遠離耶？故今辨之。
X45n0768_p0648a17║不了一法界義者。從信相應地觀察學斷，入淨心地
X45n0768_p0648a18║隨分得離，乃至如來地能究竟離故。
X45n0768_p0648a19║【疏】不句，標也。從下，初麤者至初地離，後細者至佛
X45n0768_p0648a20║地盡故也。此即是上染心所依無明住地，能染真
X45n0768_p0648a21║如成染心故。上文云：破和合識者，滅無明故；滅相
X45n0768_p0648a22║續心者，斷染心故。今無明與染心，雖說有前後，然
X45n0768_p0648a23║治滅並一時也。
X45n0768_p0648a24║【記】麤者，枝末無明，從初地漸離，至七地方盡。細者，
X45n0768_p0648b01║根本無明，從八地始斷現相，至十地盡，業佛地滅
X45n0768_p0648b02║不覺也。此即下上說自性清淨心為無明所染，有
X45n0768_p0648b03║其染心。當知無明是染心之所依，染心是無明之
X45n0768_p0648b04║所起也。上云者，即智淨相文。然此六染位中各有
X45n0768_p0648b05║三分，一分屬於無明，一分屬於染心，以皆有和合
X45n0768_p0648b06║及相續義故。但約與前和合迷執不改即是無明，
X45n0768_p0648b07║約展轉起後相續不斷即是染心，由是地前便有
X45n0768_p0648b08║斷無明義也。今言初地方離者，以約破法執位明
X45n0768_p0648b09║其斷義，不乖諸說故標此位也。今無明下。明生起
X45n0768_p0648b10║時義說前後，以論因緣和合義故。若除斷時則無
X45n0768_p0648b11║前後，以能依所依不相離故。
X45n0768_p0648b12║△二、釋上相應不相應義。
X45n0768_p0648b13║【記】以上六染中，有相應不相應言，義猶未顯，今此
X45n0768_p0648b14║特顯之。
X45n0768_p0648b15║△於中二：初、釋相應，二、釋不相應。初、釋相應。
X45n0768_p0648b16║言相應義者。謂心念法異，依染淨差別而知相緣相
X45n0768_p0648b17║同故。
X45n0768_p0648b18║【疏】相應者，六染中，前三是相應。此有二釋：一、約王
X45n0768_p0648b19║數釋，此三種皆是麤心故；二、約心境釋，以此三種
X45n0768_p0648b20║依境生故。心念法異者，心謂心王，念法謂心所，王
X45n0768_p0648b21║數不同故云異也。迦旃延論中名為心及心所念
X45n0768_p0648b22║法故。又心念謂能緣，心法謂所緣，境異謂心境不
X45n0768_p0648b23║同。差別者，是所依分別境。同者，若心王知染，心法
X45n0768_p0648b24║亦同；心王緣淨，心法亦同。知相即能知同，緣相即
X45n0768_p0648c01║所緣同。又於染境作染解，於淨境作淨解，故云同
X45n0768_p0648c02║也。
X45n0768_p0648c03║【記】初句標也。皆麤心者，以是前六緣總別相，行相
X45n0768_p0648c04║麤顯故。依境生者，既依境生，則與境為相應也。謂
X45n0768_p0648c05║下，釋也二：初、約法辨異。心謂下。約王數釋。心王即
X45n0768_p0648c06║前六識心王，心所即遍行等六位心所。然六識中
X45n0768_p0648c07║心所多少不同，今此總名念法，亦可舉一蔽諸，故
X45n0768_p0648c08║言念即別境之一心所法也。迦旃下。引證。即通指
X45n0768_p0648c09║心所，俱名心所念法。然論王數相應，總有五義：一、
X45n0768_p0648c10║同所依根；二、同緣一境；三、同一行相，謂同作青色
X45n0768_p0648c11║等解；四、同一心事，王所同一事體故；五、同一時，王
X45n0768_p0648c12║所同一剎那故。由是故得相應。又心下。約心境釋，
X45n0768_p0648c13║可知。所依等者，識依此境所引生故，又是彼識所
X45n0768_p0648c14║分別故。以有此染淨為所依故，遂起心王心數令
X45n0768_p0648c15║相應也。以有此境為所分別故，遂與能分別為相
X45n0768_p0648c16║應也。而句二，正顯相應。先約王數釋同義，如師往
X45n0768_p0648c17║資隨其事不異。然雖云王數相應，理須約境以辨。
X45n0768_p0648c18║能知同者，此體有二，以王數相應故名為同也。所
X45n0768_p0648c19║緣同者，此唯一境，以望王數故名同也。斯則能所
X45n0768_p0648c20║雖皆云同，而同義有異也。又於下，次約心境釋同
X45n0768_p0648c21║義。此即心隨於境名之為同，同即相應也。
X45n0768_p0648c22║△二、釋不相應。
X45n0768_p0648c23║不相應義者。謂即心不覺常無別異，不同知相緣相
X45n0768_p0648c24║故。
X45n0768_p0649a01║【疏】不相應者，六染中，後三及無明，皆名不相應心。
X45n0768_p0649a02║亦二釋。一、約王數。此顯根本無明動彼靜心之體，
X45n0768_p0649a03║即此動心是不覺相，更無王數之別，故云即心不
X45n0768_p0649a04║覺常無別異。此翻前心念法異也。既無王數之別，
X45n0768_p0649a05║何有同知同緣？翻前可見。以此三種依不覺起，不
X45n0768_p0649a06║異不覺，故云即也。上文云依不覺故生三種相，與
X45n0768_p0649a07║彼不覺不相捨離者，是此即心之不覺，故云不離，
X45n0768_p0649a08║非是相應而不離也。下文亦云無明滅故不相應
X45n0768_p0649a09║心滅。二、亦約心境釋中，言即心不覺等者，謂此無
X45n0768_p0649a10║明即此染心而無別體，不約與外境相應方為此
X45n0768_p0649a11║不覺，但在本心之上，故云即心等也。不同知相等
X45n0768_p0649a12║者，揀前相應也。此不相應心既是棃耶識，於中不
X45n0768_p0649a13║分王數義，及不與外境相應義，并有覺不覺義等，
X45n0768_p0649a14║並與諸論相違和會，如別記中說。
X45n0768_p0649a15║【記】不句，標也。無明者，以前云不達一法界故，心不
X45n0768_p0649a16║相應名無明等，故今指也。謂下，釋也。疏中二：先、正
X45n0768_p0649a17║釋論文，又二：初、約王數釋二：先、顯無別異。即此等
X45n0768_p0649a18║者，心是真心，由動，故成不覺。不覺與覺，一體無異，
X45n0768_p0649a19║故云即也。尚無覺、不覺異，豈有王數耶？既無下。二、
X45n0768_p0649a20║正遣相應二：初、正釋翻前義。如單己一人與誰為
X45n0768_p0649a21║同，故無相應義也。以此下。二、重釋前即義三：初、正
X45n0768_p0649a22║釋。然前說不覺即動心，今說染心即不覺，有斯異
X45n0768_p0649a23║耳。上文下，次引證。既展轉相即，動無動相，元即靜
X45n0768_p0649a24║心也。非是下，三、揀濫。此中言不相離者，以染心即
X45n0768_p0649b01║不覺故，非謂有於王數相應而言不離，以相應、不
X45n0768_p0649b02║離二義別故。下文引證是下生滅相文，此則雙證
X45n0768_p0649b03║二義：一、證不相離義；二、證不是相應義。思之。二、亦
X45n0768_p0649b04║下，次、約心境釋，亦二：先、顯無異。意云：染心即無明，
X45n0768_p0649b05║無明是不覺，不覺依於覺，覺即是本心，都無外境
X45n0768_p0649b06║相應，故云即心不覺。此言即心，亦即本覺真心也。
X45n0768_p0649b07║文中通於真妄二心，詳之易見。不同下，次揀相應。
X45n0768_p0649b08║既無境為相對，約何以明其相應耶？此不下，二、指
X45n0768_p0649b09║陳違妨。以相宗說此第八識有遍行心所，又與器
X45n0768_p0649b10║界外境相應，仍不說有覺義，故諸論、唯識、瑜伽等
X45n0768_p0649b11║也。和會如別說者，尋檢未見所出，今且略會二宗
X45n0768_p0649b12║所說者，如法相宗說第八識能緣三境，以彼秪據
X45n0768_p0649b13║現在成就位中橫說八識，不明根本始起元由，但
X45n0768_p0649b14║言一切眾生法爾皆具八種識從自種生，皆能緣
X45n0768_p0649b15║慮自分境界，以同是識了別義故，故能緣境。又說
X45n0768_p0649b16║此識從自種生，雖從自種，而假境為所緣緣故，方
X45n0768_p0649b17║得生起，故須緣境。雖能緣境，微細難知，不同前七
X45n0768_p0649b18║執我執法。今此論中豎說諸識迷真所成，從細至
X45n0768_p0649b19║麤，不說種生，故第八識但有生境之功，而無緣境
X45n0768_p0649b20║之義。以從無明內熏習起，非外境界牽故令生，故
X45n0768_p0649b21║經說為流注生滅者，是此內起也。由是故無緣境
X45n0768_p0649b22║之義。今若會彼同此論者，彼宗既言此識緣境微
X45n0768_p0649b23║細難知，當知密同今論之意。以彼宗說從種生故，
X45n0768_p0649b24║同是識分，不得不說緣境界也。又若會此同彼說
X45n0768_p0649c01║者，此論所明前六緣境，即是第八麤分功用。由於
X45n0768_p0649c02║境界熏彼本識，起此分別，斯則本識有緣境義。以
X45n0768_p0649c03║是麤故，隔為事識，不名第八。又彼宗說第八心王
X45n0768_p0649c04║有遍行五心所相應者，由說此識能緣境界，是故
X45n0768_p0649c05║有王所相應。如正緣境時，須有作意能警其心，引
X45n0768_p0649c06║心趣境。以趣境故，根、境、識三分別變異，令心觸彼。
X45n0768_p0649c07║以觸境故，四種和合，領納違順。以領納故，於境取
X45n0768_p0649c08║像，施設種種名言之事。以取像故，遂令其心造作
X45n0768_p0649c09║驅役。此五皆由緣境故得，是故第八有五相應。今
X45n0768_p0649c10║論既不說此緣境，亦無心所與之相應，故不同彼。
X45n0768_p0649c11║又彼宗中不說第八生起元由從真起妄，但據現
X45n0768_p0649c12║在成就位說，故無覺義。然亦說有無始本有菩提
X45n0768_p0649c13║種子，而不即是本覺真如，以未了故，且隱密說。今
X45n0768_p0649c14║論所明依如來藏有生滅心，以迷覺故，成於不覺。
X45n0768_p0649c15║雖成不覺，覺性不變，故有覺義。以依實教顯了相
X45n0768_p0649c16║說，故不同彼。若彼已說有覺義者，如何彰此二教
X45n0768_p0649c17║淺深知之？（崔傳云：原疏兩卷，別記一卷。會通文，詳彼記。）
X45n0768_p0649c18║△三、舉上染心及無明約境成二礙義。
X45n0768_p0649c19║【記】舉上六染之心以及無明，對於所障之境，束為
X45n0768_p0649c20║二礙。以一切障染，不離二種，所謂煩惱及以所知。
X45n0768_p0649c21║今此染心及以無明，二障分別，如何收攝，故此明
X45n0768_p0649c22║之。
X45n0768_p0649c23║△中亦二：初、標立，二、重釋。初標立，（二）：初、惑障，後、
X45n0768_p0649c24║智障。初、惑障。
X45n0768_p0650a01║又染心義者，名為煩惱礙。能障真如根本智故。
X45n0768_p0650a02║【疏】染心者，六染心也。能障下。顯其礙義。謂照寂妙
X45n0768_p0650a03║慧如理之智，名根本智，即上文智淨相也。染心諠
X45n0768_p0650a04║動違此寂靜，故名染心為煩惱礙，以煩惱動故。今
X45n0768_p0650a05║此且依本末相依門，以無明所起染心為煩惱礙，
X45n0768_p0650a06║能起染心之無明名為智礙，不約人法二執以明
X45n0768_p0650a07║二礙。
X45n0768_p0650a08║【記】初二句，標法定名也。六染心者，各取於中一分
X45n0768_p0650a09║相續義故。以此一分，諠擾動亂，不寂靜故，名為煩
X45n0768_p0650a10║惱。能障句，顯礙釋義也。先釋文。照寂下。釋所障智
X45n0768_p0650a11║名。復名真智、證體智、實智等。以能證如實理故名
X45n0768_p0650a12║如理智，能生後得故名根本智。上文下出所障智
X45n0768_p0650a13║體也。染心下，釋成礙相，可知。今此下，次通妨。或問
X45n0768_p0650a14║曰：如諸處說，依於二執起於二障，與此何別？又前
X45n0768_p0650a15║秖將六麤前四以配二障，何故此中六染俱名煩
X45n0768_p0650a16║惱耶？故此釋之。彼依二執起二障者，依五意上起
X45n0768_p0650a17║所知，意之識上起煩惱。今此則以染心所依無明
X45n0768_p0650a18║為所知，能依染心為煩惱，故不同也。應知若約二
X45n0768_p0650a19║執說二障即局，此依染心說二障即通，有斯異也。
X45n0768_p0650a20║△後、智障。
X45n0768_p0650a21║無明義者，名為智礙。能障世間自然業智故。
X45n0768_p0650a22║【疏】無明，根本無明也。能障下。顯其礙義。謂後得如
X45n0768_p0650a23║量智，即上不思議業用。以無明昏迷無所分別，違
X45n0768_p0650a24║此智用名為智礙，從所障得名。此明聖智用如月，
X45n0768_p0650b01║頓應於水無心，不同外道自然。
X45n0768_p0650b02║【記】無下，亦標法定名也。根本無明者，若取諸識中
X45n0768_p0650b03║之一分，亦兼枝末，以末從本，故作此標。能障等者。
X45n0768_p0650b04║亦顯礙釋義也。初釋文。後得下。釋所障智名。復名
X45n0768_p0650b05║徧智、俗智、權智等。以根本智證真如，後方得起，故
X45n0768_p0650b06║名後得智。如其事量而知，名如量智也。即上下出
X45n0768_p0650b07║所障智體。以無明下。釋其礙相。從所障得名者，智
X45n0768_p0650b08║之礙故，依主釋也。不同煩惱即礙，是持義釋。此明
X45n0768_p0650b09║下。二、通妨。或問：此言自然與外道自然何別？故此
X45n0768_p0650b10║釋之。此心無心應物任運現化為自然，不同外道
X45n0768_p0650b11║撥無因果之自然，斯則言同而義異也。
X45n0768_p0650b12║△二、重釋（二）：先徵，次釋。先徵
X45n0768_p0650b13║此義云何？
X45n0768_p0650b14║【疏】先問云：既此無明動靜心體成於染心，則無明
X45n0768_p0650b15║是細，應障理智；染心是麤，應障量智。何以不然？
X45n0768_p0650b16║【記】先問等者，約麤細以成難也。秖合細法障細法，
X45n0768_p0650b17║麤法障麤法，方是其宜。何故不爾耶？
X45n0768_p0650b18║△次釋（二）：初、釋煩惱礙，二、釋智礙。初、釋煩惱礙。
X45n0768_p0650b19║以依染心能見能現妄取境界，違平等性故。
X45n0768_p0650b20║【疏】能見能現者，獨約後三，細前二染。妄取境者，通
X45n0768_p0650b21║攝前三染心，以同依境起故。違平等性者，釋成礙
X45n0768_p0650b22║義。以此染心能所差別，乖根本智能所平等，所以
X45n0768_p0650b23║障於理智。
X45n0768_p0650b24║【記】前二染者，以業相微細，未分能所，欲成礙義，難
X45n0768_p0650c01║見相違，故今偏約轉現二相以酬前難。然雖不言，
X45n0768_p0650c02║意亦含攝，以依動心說能見故，可以意知。前三染
X45n0768_p0650c03║即分別智染，已前三者皆是事識，故依境起。以此
X45n0768_p0650c04║等者，以理智無能所，染心有能所，敵體相違，故成
X45n0768_p0650c05║礙義。
X45n0768_p0650c06║△二、釋智礙。
X45n0768_p0650c07║以一切法常靜，無有起相。無明不覺，妄與法違故。不
X45n0768_p0650c08║能得隨順世間一切境界種種知故。
X45n0768_p0650c09║【疏】法靜相者，舉無明所迷法性。與法違者，正顯無
X45n0768_p0650c10║明迷前法性，以不了如法寂靜，妄有起滅，與法乖
X45n0768_p0650c11║違故也。不能得者，正釋障如量智義也。
X45n0768_p0650c12║【記】所迷。法性者，此是即真之俗，故常靜無起，無起
X45n0768_p0650c13║即真，故云法性。前文云一切法離言說相，乃至無
X45n0768_p0650c14║有變異，不可破壞，唯是一心等。不了等者，正釋違
X45n0768_p0650c15║義。法性寂靜而無明起動，動靜相反故成違義。正
X45n0768_p0650c16║釋等者，本疏云：以內迷真理，識外見塵，故於如量
X45n0768_p0650c17║之境不能隨順種種知也。如人動目，天地傾搖，故
X45n0768_p0650c18║不能得如實知也。然前則約麤細而難問，今則約
X45n0768_p0650c19║相違而通釋也。故下文云：無明頓盡，名一切種
X45n0768_p0650c20║智。
X45n0768_p0650c21║大乘起信論疏筆削記會閱卷第六
X45n0768_p0650c22║
X45n0768_p0650c23║音釋
X45n0768_p0650c24║熾音翅。火勢盛貌。
X45n0768_p0651a01║末那此云意，第七識名。
X45n0768_p0651a02║騰音滕，奔飛也。
X45n0768_p0651a03║環音寰，圓轉也。
X45n0768_p0651a04║孽音逆，罪惡也。
X45n0768_p0651a05║逭音換。逃：迭轉也。
X45n0768_p0651a06║蠶俗作蚕吐絲、蟲。
X45n0768_p0651a07║繭與蠒同。音簡。
X45n0768_p0651a08║抗音慷，相乖也。
X45n0768_p0651a09║涌音永，水涌出也。
X45n0768_p0651a10║悶門，去聲，氣掩不通也。
X45n0768_p0651a11║焦音椒，火傷也。
X45n0768_p0651a12║煥音喚，光明也。
X45n0768_p0651a13║逸音葉。奔游縱放也。
X45n0768_p0651a14║杌音厄，木無枝也。
X45n0768_p0651a15║汙音烏。同汙。垢染也。
X45n0768_p0651a16║噬音示，囓也。
X45n0768_p0651a17║稠音柔，叢密也。
X45n0768_p0651a18║迦旃延此云文飾。
X45n0768_p0651a19║檢音簡，尋覓也。
X45n0768_p0651a20║警音景，誡䇿也。
X45n0768_p0651a21║驅音區，遣使也。
X45n0768_p0651a22║崔傳崔致遠翰林所撰賢首國師傳也。
X45n0768_p0651a23║諠同喧，諠譁。
X45n0768_p0651a24║傾音輕，搖動也。