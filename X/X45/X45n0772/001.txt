X45n0772_p0830a01║
X45n0772_p0830a02║No. 772-A
X45n0772_p0830a03║ 釋摩訶衍論贊玄疏引文
X45n0772_p0830a04║
X45n0772_p0830a05║貞亮翼贊同德致理功臣開府儀同三司
X45n0772_p0830a06║守太保兼中書令監修國史知樞密院事
X45n0772_p0830a07║上柱國燕國公食邑七千五百戶實封[冰-水+杗]
X45n0772_p0830a08║佰伍拾戶臣耶律孝傑　奉　勑撰
X45n0772_p0830a09║臣聞覺皇之立教也，權輿六度，弘正道以流徽；軌轍
X45n0772_p0830a10║三乘，應群生而示化。經言無際，彌天地之表不可窮；
X45n0772_p0830a11║法意甚深，極江海之量不能測。爰自結集之後，洎于
X45n0772_p0830a12║傳布已還，綿歷歲時，孰能恢闡？粵有菩薩，名曰馬鳴，
X45n0772_p0830a13║以十身證果之身，處八地示因之地，張皇正教，破逐
X45n0772_p0830a14║邪宗，製起信之論文，契如來之言教。次有龍樹大士，
X45n0772_p0830a15║仰追師德，嗣作主盟，據五分之精微，裁十軸之奧妙，
X45n0772_p0830a16║號曰釋摩訶衍論。斯乃佛生等有，門法對開，含總別
X45n0772_p0830a17║之深詮，具能所之玄旨。自震旦流通而後，洎摩多傳
X45n0772_p0830a18║譯已還，聖喆未逢，清徽曷啟？
X45n0772_p0830a19║我天佑皇帝，位聯八葉，
X45n0772_p0830a20║德冠百主，
X45n0772_p0830a21║睿智日新，
X45n0772_p0830a22║鴻慈天賦。儒書備覧，
X45n0772_p0830a23║優通治要之精；釋典咸窮，
X45n0772_p0830a24║雅尚性宗之妙。甞謂曰：釋摩訶衍論者，包一乘之妙
X45n0772_p0830b01║趣，括百部之玄關。安得宗師，繼為義疏。守司空詮圓
X45n0772_p0830b02║進法大師，學踰觀肇，辯奪生融。屢陪內殿之談，深副
X45n0772_p0830b03║中宸之旨。會因眾請，獲達
X45n0772_p0830b04║聰聞。旋特降於
X45n0772_p0830b05║俞音，俾廣求於隱義。由是精滌慧器，密淬詞鋒。研精
X45n0772_p0830b06║甫僅於十旬，析理遂成於五卷。適當進奏，果見褒稱，
X45n0772_p0830b07║乃賜號曰贊玄疏。
X45n0772_p0830b08║皇上聽政之餘，
X45n0772_p0830b09║省方之際，歷刊詳而
X45n0772_p0830b10║在手，咸印證以
X45n0772_p0830b11║經心。于此論中，先立
X45n0772_p0830b12║御解四道，皆
X45n0772_p0830b13║識透前古，信結後人。眾耳所未聞，凡情所不造。天才
X45n0772_p0830b14║獨秀，物議同歸。如大霧之指南，若群星而拱北。義攝
X45n0772_p0830b15║於五十一藏，究之無窮；理分於三十三端，牢不可破。
X45n0772_p0830b16║詔從模鏤，言使傳通。目龜鏡以長存，同日星而永照。
X45n0772_p0830b17║臣恭承
X45n0772_p0830b18║溫綍，俾贊寶編。燦燦義天，管窺而莫際；汪汪學海，蠡
X45n0772_p0830b19║酌以徒煩。退讓靡遑，聊述梗槩云爾。
X45n0772_p0830b20║
X45n0772_p0830b21║
X45n0772_p0830b22║
X45n0772_p0830b23║
X45n0772_p0830b24║
X45n0772_p0830c01║釋摩訶衍論贊玄疏目次
X45n0772_p0830c02║卷第一
X45n0772_p0830c03║序十門分別
X45n0772_p0830c04║卷第二
X45n0772_p0830c05║釋總體已下
X45n0772_p0830c06║卷第三
X45n0772_p0830c07║釋心生滅門已下
X45n0772_p0830c08║卷第四
X45n0772_p0830c09║釋眷屬無明住地門已下
X45n0772_p0830c10║卷第五
X45n0772_p0830c11║釋用大已下至終
X45n0772_p0830c12║
X45n0772_p0830c13║釋摩訶衍論贊玄疏目次（終）
X45n0772_p0830c14║
X45n0772_p0830c15║
X45n0772_p0830c16║
X45n0772_p0830c17║No. 772
X45n0772_p0830c18║釋摩訶衍論贊玄疏卷第一并序
X45n0772_p0830c19║
X45n0772_p0830c20║中京報恩傳教寺崇祿大夫守司空詮圓通
X45n0772_p0830c21║法大師賜紫臣沙門　法悟奉　勑撰
X45n0772_p0830c22║夫圓常果海，湛寂靈源，離教說以難思，超因緣而
X45n0772_p0830c23║最勝。四法界詎能含攝？三世間奚足該收？秀門法
X45n0772_p0830c24║兩重，逈絕能所，像希夷而獨立，莫得詮緣，不可智
X45n0772_p0831a01║知。非其數數者，其唯不二摩訶衍歟？沖虗本一，炳
X45n0772_p0831a02║煥隨宜，為無為始異從生，世出世畢同歸趣。號如
X45n0772_p0831a03║意珠藏，侔應用以無窮；名廣大神王，況威靈而不
X45n0772_p0831a04║測者，則十六所入法之謂焉。真俗有辨，頓漸無參，
X45n0772_p0831a05║自地對待以區分，體相寂絕而清淨。位殊因果，智
X45n0772_p0831a06║惑假立於斷修；性出名言，障道不存於遣立者，即
X45n0772_p0831a07║十六能入門之謂矣。故我世尊，順本所乘，如義而
X45n0772_p0831a08║說。自鶴林倏變，且失指提；龍藏甚深，罔窮幽秘。馬
X45n0772_p0831a09║鳴菩薩，慨茲玄理，匿在筌蹄，蠢厥含靈，懵於修證。
X45n0772_p0831a10║由是迹滿二僧祇劫，寄逮無功；文憑百洛叉經，具
X45n0772_p0831a11║彰總法。摩訶衍論，自此興焉。字纔啻於萬言，旨備
X45n0772_p0831a12║包於眾典，權輿果道，隱括因門。然法教淵含，奈根
X45n0772_p0831a13║宜淺局，故於了義，未達幽宗。其猶管眼窺天，粗觀
X45n0772_p0831a14║寥廓，毛頭滴海，安測深弘？龍樹大士膺記別以挺
X45n0772_p0831a15║生，導物情而示現，以為攝義之論，正投樂略之根。
X45n0772_p0831a16║乃依百本之金言，廣釋一軸之寶冊，師資繼作，本
X45n0772_p0831a17║末流芳。而自譯出後秦，時經累業，其間闡布，未之
X45n0772_p0831a18║前聞。噫！歷世久湮，必將有待，會逢外護，果視中興。
X45n0772_p0831a19║我天佑皇帝傳剎利之華宗，嗣輪王之寶系，每餘
X45n0772_p0831a20║庶政，止味玄風。陞御座以談微，光流異瑞；窮圓宗
X45n0772_p0831a21║而製讚，神告休徵。然備究於群經，而尤精於此論。
X45n0772_p0831a22║法悟
X45n0772_p0831a23║疊承
X45n0772_p0831a24║中詔，侍講內庭，凡粗見於義門，幸仰符於
X45n0772_p0831b01║睿意。因茲諸釋，特瀝懇詞，欲別製於疏文，期載揚
X45n0772_p0831b02║於論旨。暨達
X45n0772_p0831b03║聖聽，爰降
X45n0772_p0831b04║前音，且揮麈傳燈，無足稱者，而操觚染翰，何敢當
X45n0772_p0831b05║哉？勉副
X45n0772_p0831b06║宸衷，聊述鄙云爾。
X45n0772_p0831b07║稽首性德圓圓海，能所淨覺及法藏。
X45n0772_p0831b08║本釋大士諸賢聖，願乞冥資贊玄妙。
X45n0772_p0831b09║將釋此論，十門分別：一發起因緣，二指陳門法，三
X45n0772_p0831b10║控釋宏綱，四開修秘鍵，五勸持誡謗，六依義判教，
X45n0772_p0831b11║七決擇論體，八顯示宗趣，九興傳時代，十剖析文
X45n0772_p0831b12║義。
X45n0772_p0831b13║初發起因緣有通有別。通謂一切諸經酬因應請
X45n0772_p0831b14║等，一切諸論顯理度生等，一代教興，皆由是矣。別
X45n0772_p0831b15║謂今此一論，總舉八因，起後四分，化三聚根，入五
X45n0772_p0831b16║位道，除疑惑等障，破人我等執，通達二門，契合一
X45n0772_p0831b17║心故。
X45n0772_p0831b18║二指陳門法
X45n0772_p0831b19║皇上解立義分云：法門名數，總三十三。其不二大
X45n0772_p0831b20║乘，深妙獨尊，離言果海，絕根宜故。故下論云：性德
X45n0772_p0831b21║圓滿海是焉。餘三十二，若門若法，俱屬因分。又下
X45n0772_p0831b22║論云：修行種因海是焉。其十六所入兩重根本，俱
X45n0772_p0831b23║屬第一義諦，皆是總體。其十六能入兩重枝末，不
X45n0772_p0831b24║出真俗二諦，皆是別義。故釋論云：此一總言，於兩
X45n0772_p0831c01║處中，是總體故，所謂望上及下臨故。又云：終其本
X45n0772_p0831c02║末，不相雜亂，其總別門，初後不無。準此所說，非於
X45n0772_p0831c03║前門開為後法，論文顯矣。若於前門開為後法，本
X45n0772_p0831c04║末總別，及三諦義，有雜亂失。誠謂
X45n0772_p0831c05║天才索隱，聖智探玄，妙窮本釋之宗，深契總別之
X45n0772_p0831c06║趣。自斯已下，重廣
X45n0772_p0831c07║御解，謂以不二摩訶衍法，離根宜故，離教說故，無
X45n0772_p0831c08║因無緣，難思難議。佛圓果海，性本絕言，迺就因分，
X45n0772_p0831c09║帶言法界，為利眾生，義分能所，根復利鈍不同，法
X45n0772_p0831c10║遂兩重分異。且第一重所入之法，雖依果海不二
X45n0772_p0831c11║大乘，然於因分，無名強名，稱為根本大乘。尅論所
X45n0772_p0831c12║入能作之體，約唯無二第一義諦，但隨能入所作
X45n0772_p0831c13║門，真俗不同，說八差別。故下論指前重所入，即是
X45n0772_p0831c14║根本摩訶衍中，開八種故。除不二外，自餘門法，無
X45n0772_p0831c15║不以此而為根本。前重所入，未分法義，心體相用，
X45n0772_p0831c16║但總呼為根本大乘。故因緣分，偏目此八，名之為
X45n0772_p0831c17║總，是知深勝難可思議。甞因曩歲，寓跡雲中，親獲
X45n0772_p0831c18║一珠，圓而愈淨，而能內出眾多之色，以喻對法，且
X45n0772_p0831c19║彰八色，紅紫碧綠，四淺四深，八色歷別，炳然齊現。
X45n0772_p0831c20║而其本珠，元唯是一，隨色所呼，名深紅珠、淺紅珠
X45n0772_p0831c21║等。根本大乘，亦復如是，本唯是一，能作八門，隨八
X45n0772_p0831c22║能入，名八大乘。義當諸佛無盡藏經、大總持藏，以
X45n0772_p0831c23║此一藏，無所不通，無所不當，圓滿圓滿，平等平等。
X45n0772_p0831c24║一切所有諸如來藏，無不以此而為根本。如王如
X45n0772_p0832a01║主，如天如地，唯此一種為所依總相，諸如來藏為
X45n0772_p0832a02║能依別相。問：既此根本離名離相，則令眾生何趣
X45n0772_p0832a03║何入？答：若不開門，誠如所難。設門逗根，令依門入，
X45n0772_p0832a04║造彼本法，豈不達耶？故下論云：謂以一體一心而
X45n0772_p0832a05║為其門所趣入故，名為一體一心摩訶衍。乃至以
X45n0772_p0832a06║能生一切出世間善因果用大，而為其門所趣入
X45n0772_p0832a07║故，名為能為一切出世間善因果用大摩訶衍。又
X45n0772_p0832a08║前重能入所作八門，四門是真，四門是俗。但法中
X45n0772_p0832a09║二門，先真後俗；義中六門，先俗後真。然八門名義，
X45n0772_p0832a10║雖無文解，準第二論，自有問云：何故諸論建立門
X45n0772_p0832a11║中，備標本數；散說門中，各闕其數？論自答云：欲增
X45n0772_p0832a12║學者思惟力故。今遵指誨，粗解釋云：一者、一體一
X45n0772_p0832a13║心門，謂依根本摩訶衍中，作起能依，以理自理絕
X45n0772_p0832a14║待淨妙之體，以理自理絕待靈明之心，接引行者，
X45n0772_p0832a15║依門趣入所依根本總摩訶衍。二者、三自一心門，
X45n0772_p0832a16║亦依根本摩訶衍中，作起能依，以智望理相待體、
X45n0772_p0832a17║相、用三，以智望理相待照達之心，接引眾生，依門
X45n0772_p0832a18║趣入所依根本總摩訶衍。三者、無量無邊諸法差
X45n0772_p0832a19║別不增不減體大門，亦依根本摩訶衍中，作起能
X45n0772_p0832a20║依相待俗諦種種之法各各不同，及與相待所依
X45n0772_p0832a21║之體，接引眾生依門趣入所依根本總摩訶衍。四
X45n0772_p0832a22║者、寂靜無雜、一味平等不增不減體大門，亦依根
X45n0772_p0832a23║本摩訶衍中，作起能依絕待真諦無二之理，及與
X45n0772_p0832a24║絕待所依之體，接引行者依門趣入所依根本總
X45n0772_p0832b01║摩訶衍。相、用二門，準上可思。凡所入法，即是中道
X45n0772_p0832b02║第一義諦，其能入門，不出真、俗二諦之理。又後重
X45n0772_p0832b03║所入所依八法，謂有一類樂略劣根，聞彼初重門
X45n0772_p0832b04║法深勝，未能解者，如來巧引，復設後重門法化度，
X45n0772_p0832b05║彼根聞已，遂生領解。其義云何？謂但開前根本大
X45n0772_p0832b06║乘，分為四種，所謂一心及與三大。根本大乘以為
X45n0772_p0832b07║所依，一心、三大以為能依，而為後重所入自體。然
X45n0772_p0832b08║此四種，對望前重根本大乘，雖是能依，今望後重
X45n0772_p0832b09║所作八門，即是所依，立四不同，從門受名，分成八
X45n0772_p0832b10║種。謂於一心，隨門開二：一者、一體摩訶衍，一體即
X45n0772_p0832b11║是後重一心所作之門，此所入法，從門受名；二者、
X45n0772_p0832b12║三自摩訶衍，三自即是後重一心所作之門，此亦
X45n0772_p0832b13║所入，從門受名。於體、相、用，隨門分二，準上可知。故
X45n0772_p0832b14║下論說：後重本法，或從能入，建立其名。論言或字，
X45n0772_p0832b15║蓋含此理。又後重能入所作八門，亦四真、四俗。法
X45n0772_p0832b16║中二門，先真、後俗；義中六門，先俗、後真。準前可解。
X45n0772_p0832b17║謂依一心作起能依一體門義，即為能入契一一
X45n0772_p0832b18║心，名一體門，亦名真如門。故下論云：謂以真如體
X45n0772_p0832b19║而為其門，所趣入故，名言為體。復依一心作起能
X45n0772_p0832b20║依三自門義，即為能入，契多一心，名三自門，亦名
X45n0772_p0832b21║生滅門。故下論云：以自相本覺心而為其門，所趣
X45n0772_p0832b22║入故，名言為自。此是心中所開二門。次於體中亦
X45n0772_p0832b23║開二門，依多一體所入之上開俗諦門，依一一體
X45n0772_p0832b24║所入之上開真諦門，餘相、用中各開二門，準此可
X45n0772_p0832c01║知。問：後重所入八法與彼前重能入八門復何異
X45n0772_p0832c02║耶？答：前重八門但是大總持如來藏根本總體之
X45n0772_p0832c03║上，能依真、俗二諦別義。今此後重所入本法全開
X45n0772_p0832c04║總體，成法與義，唯是中道第一義諦。分此法、義為
X45n0772_p0832c05║四別體，謂心、體、相、用，隨門成八。且如此論，四種法
X45n0772_p0832c06║中二種所入，即是遠轉、遠縛如來藏與行與相。如
X45n0772_p0832c07║來藏既屬總體，有何相濫前重能入別義門耶？體、
X45n0772_p0832c08║相、用三各開四種，如餘三論，必廣解釋。依此後重
X45n0772_p0832c09║別體之上，復開能依後重八門。若就因緣分中總
X45n0772_p0832c10║言與立義分中根本八法作正因緣，名因緣總。餘
X45n0772_p0832c11║二十四雖皆名別，若以後重所入之法望其後重
X45n0772_p0832c12║能入之門，亦得名總。何所以耶？作二門故，離二邊
X45n0772_p0832c13║故，是所依故，第一義故。故下論云：摩訶衍者，總。此
X45n0772_p0832c14║中總言，於兩處中是總體故，所謂望上及下臨故，
X45n0772_p0832c15║斯為的準。其能入門能依別義，則有無邊；攝屬二
X45n0772_p0832c16║諦，則但為別門。後法前門雖不相濫，兩重能入寧
X45n0772_p0832c17║無濫耶？答：豈不能入各隨所入，總、別異故，復何惑
X45n0772_p0832c18║耶？前廣後略，尤顯異也。如上所說，不以前門而為
X45n0772_p0832c19║後法，論旨昭著，學者應知。
X45n0772_p0832c20║三控釋宏綱謂解釋分正明後重二法、二門，餘略
X45n0772_p0832c21║不釋。言二法者，真門所入，名為一體摩訶衍法；俗
X45n0772_p0832c22║門所入，名為三自摩訶衍法。此二種法，即三諦中
X45n0772_p0832c23║第一義諦。言二門者，一心法上開絕待義，為真如
X45n0772_p0832c24║門，即三諦中唯真諦故；一心法上開差別義，為生
X45n0772_p0833a01║滅門，即三諦中唯俗諦故。攝末歸本，唯是一心；攝
X45n0772_p0833a02║本歸末，唯是二門。本末歷然，門法雙存；本末泯絕，
X45n0772_p0833a03║門法雙寂。冥同離言，不二果海故。又後重所入二
X45n0772_p0833a04║法，對明三異、二同。言三異者，第一、依異，各以前重
X45n0772_p0833a05║根本大乘為所依故。譬如一父，二子咸依，一子為
X45n0772_p0833a06║俗，一子為僧。雖依一父，各全非分，然其一父望與
X45n0772_p0833a07║僧、俗作彼所依，義各異故。雖具能、所生殊，今取能、
X45n0772_p0833a08║所依異。第二、門異，真、俗二門入各異故。第三、境異，
X45n0772_p0833a09║各緣自依，或前所依，或後能依，為境異故。言二同
X45n0772_p0833a10║者，第一、徧同，分量等故；第二、名同，十名通故。後重
X45n0772_p0833a11║能入二門，對明七異、一同。言七異者，第一、人異，清
X45n0772_p0833a12║淨解脫真門根故，三聚眾生俗門根故。第二、法異，
X45n0772_p0833a13║真門唯有清淨法故，俗門備有染、淨法故。第三、依
X45n0772_p0833a14║異，真門唯依一一心故，俗門唯依多一心故。第四、
X45n0772_p0833a15║行異，真門不起眾念為行，俗門以覺治染為行。第
X45n0772_p0833a16║五、體異，真門體淨，與本等故；俗門通染，與本別故。
X45n0772_p0833a17║第六、境異，真門唯緣一一心故，俗門唯緣多一心
X45n0772_p0833a18║故。第七、位異，真門位地雜亂住故，俗門位地往向
X45n0772_p0833a19║住故。言一同者，即徧同故。真門體如，離過患行無
X45n0772_p0833a20║三假相，圓功德品滿三實德。諸法皆真，無妄可遣；
X45n0772_p0833a21║諸法皆如，無位可立。復依言說開示相如，空真如
X45n0772_p0833a22║中離過患行無四句相，不空真如圓功德品滿四
X45n0772_p0833a23║法德。言三假者，一、言說假，前四言說皆不實故；二、
X45n0772_p0833a24║名字假，前一名字亦不實故；三、心量假，前九心量
X45n0772_p0833b01║皆非實故。然多一心唯緣俗門，真如等法隨門說
X45n0772_p0833b02║假，不緣真門真如理故。言三德者，一、畢竟平等德，
X45n0772_p0833b03║以離差別前四虗妄言說本故；二、無有變異德，以
X45n0772_p0833b04║離外道九變十異名字本故；三、不可破壞德，以離
X45n0772_p0833b05║異門煩惱破障、所知壞障心品依故。言四句者，一、
X45n0772_p0833b06║非有相，妄執實有真非彼故；二、非無相，妄執實無
X45n0772_p0833b07║真非彼故；三、非非有相非非無相，妄執雙非真非
X45n0772_p0833b08║彼故；四、非亦有相非亦無相，妄執兩是真非彼故。
X45n0772_p0833b09║非一相等四句準前，四句既離，百非皆絕。言四德
X45n0772_p0833b10║者，謂顯真心常恒不變，淨法滿足。一者常德，以離
X45n0772_p0833b11║世相所遷動故；二者樂德，以離眾苦諸逼迫故；三
X45n0772_p0833b12║者我德，離不自在虗妄轉故；四者淨德，離諸雜染
X45n0772_p0833b13║鄙穢法故。此真門中，唯有自門言說及念為隨順
X45n0772_p0833b14║因。真如言說，非常住說，非無常說，無能說言，無所
X45n0772_p0833b15║說法。此門唯有如如如說，此說亦名真如音聲。行
X45n0772_p0833b16║者既聞稱如言說，即以稱如耳聽，因此引起稱如
X45n0772_p0833b17║心念，因此了達滿德真如。然斯心念，非常住念，非
X45n0772_p0833b18║無常念，無能念心，無所念境。此門唯有寂滅寂靜
X45n0772_p0833b19║念，此念亦名無往向念，若信若賢，或聖或果，隨在
X45n0772_p0833b20║何位，雜亂住故。又此真門，有得入果，亦任因果亂
X45n0772_p0833b21║住位中，遠離說念，名為得入。以真門中，俱非言說，
X45n0772_p0833b22║即如義語，及俱非念，即寂靜念，證真果海，皆遠離
X45n0772_p0833b23║故。生滅門中，兼正開出十如來藏，四句分別：一、唯
X45n0772_p0833b24║所入初之三藏。大總持藏，即當前重根本大乘，遠
X45n0772_p0833c01║轉遠縛；後重真門所入大乘，與行與相；後重俗門
X45n0772_p0833c02║所入大乘。二、唯能入次之六藏。第四一藏，唯是真
X45n0772_p0833c03║門體相真如。從第五藏至第九藏，皆生滅門性真
X45n0772_p0833c04║如理，妄染性空，本覺性德所攝妄法，目之為藏。三、
X45n0772_p0833c05║通所入，亦通能入。即第十藏，或多一心，或本覺心，
X45n0772_p0833c06║隱沒覆藏在世法故。四、非所入，亦非能入。不二大
X45n0772_p0833c07║乘，離言果海，非前十藏所攝法故。生滅門中，於不
X45n0772_p0833c08║生滅，開四無為。真如、本覺、始覺、虛空，各具二體，通
X45n0772_p0833c09║體皆以非有為非無為一心本法而為體故；別體
X45n0772_p0833c10║如次寂靜理法，自然本智，隨他起智，無所有事而
X45n0772_p0833c11║為體故。各具二用，通用如次出生諸法，不守自性，
X45n0772_p0833c12║常隨妄轉，欲有令有故；別用如次平等不失，常不
X45n0772_p0833c13║轉變，對治自過，空性不失故。又於生滅，開五有為。
X45n0772_p0833c14║根本無明，生住異滅，各具二體，通體皆以非有為
X45n0772_p0833c15║非無為一心本法為其體故；別體如次大力住地，
X45n0772_p0833c16║細分染法，麤分染法為其體故。各具二用，通用無
X45n0772_p0833c17║明生諸染法，生住異相上下與力，滅相於上及自
X45n0772_p0833c18║與力故。別用皆能隨所至處作礙事故。若五有為
X45n0772_p0833c19║熏四無為通達作用，五染有力、四淨無力，無力四
X45n0772_p0833c20║淨隨五有力俱行俱轉，背本下下十信已前邪定
X45n0772_p0833c21║聚中淪溺無休，名為下轉。若四無為熏五有為，四
X45n0772_p0833c22║淨有力、五染無力，無力五染却與四淨和合而轉，
X45n0772_p0833c23║向源上上十信已去修行不息，名為上轉。又生滅
X45n0772_p0833c24║門從有無為總別義開十梨耶識，四句分別：一、唯
X45n0772_p0834a01║有為識，從第二無明及第五業至第七現，共四藏
X45n0772_p0834a02║識皆遷流故。智相等識，或從本攝亦藏識收，或為
X45n0772_p0834a03║末收非藏識攝。二、唯無為識，第三、第四、第九、第十
X45n0772_p0834a04║四覺梨耶，第八一種真如梨耶，共五藏識非無常
X45n0772_p0834a05║故。虗空、無為是義是末，以義從體皆藏識攝，依本
X45n0772_p0834a06║開末非藏識收。三、亦有為識亦無為識，即大攝主
X45n0772_p0834a07║阿梨耶識。四、非有為識非無為識，即多一心三自
X45n0772_p0834a08║大乘。又生滅門本覺、始覺、真如、虗空各具二用，謂
X45n0772_p0834a09║別及通。從別用說清淨二覺，清淨二理性離無明，
X45n0772_p0834a10║不受染熏故名清淨。從通用說染淨二覺，染淨二
X45n0772_p0834a11║理不守自性，善受染熏故名染淨。問：二覺隨始斷
X45n0772_p0834a12║染證理，其相云何？答：清淨本覺非有非無、非患非
X45n0772_p0834a13║德，名言道斷、尋思路絕，唯依法爾。清淨始覺起智
X45n0772_p0834a14║發定、斷惑證理，說名本覺。然斯本覺具三別用：一
X45n0772_p0834a15║者、熏習別用，能熏三世莊嚴一覺；二者、證理別用，
X45n0772_p0834a16║不治二礙常證二理；三者、為緣別用，出多應化徧
X45n0772_p0834a17║滿時處，恒與眾生作勝緣故。清淨始覺具二別用：
X45n0772_p0834a18║一者治惑別用；二者證理別用，發大智力、發大定
X45n0772_p0834a19║力，於諸障染了本性空，通治二礙常證二理。此則
X45n0772_p0834a20║若麤若細、或本或末五種有為，通照理無說名為
X45n0772_p0834a21║斷。染淨本覺具四通用：一者治惑通用；二者證理
X45n0772_p0834a22║通用，從本無明乃至滅相，發究竟智照妄理無，亦
X45n0772_p0834a23║證二理當染淨故。此則從細至麤、自本之末五種
X45n0772_p0834a24║有為，分照理無說名為斷；三者現境通用，能出六
X45n0772_p0834b01║佛及起六境，應化利樂時處周故；四者隨惑通用，
X45n0772_p0834b02║不守自性隨緣成妄。故說此覺背聖向凡，入邪邪
X45n0772_p0834b03║地無明藏海，動轉不息故。染淨始覺具四通用：一
X45n0772_p0834b04║者隨惑通用，邪定聚中未遇師教，常隨惑染同共
X45n0772_p0834b05║和合恒俱轉故；二者治惑通用；三者證理通用，若
X45n0772_p0834b06║遇師教，十信已去發起淨用，從下滅相至大無明，
X45n0772_p0834b07║以分滿智斷除妄染，轉勝證彼二染淨理。故說此
X45n0772_p0834b08║覺背凡向聖，至金剛地號解脫道，名妙覺位；四者
X45n0772_p0834b09║還源通用，自入果位不分始本，四覺圓合唯同一
X45n0772_p0834b10║覺，四理無差唯是一理，理智無二契合心源，雖絕
X45n0772_p0834b11║諸相亦無斷滅，妙妙玄玄寂寂湛湛，即沒圓極究
X45n0772_p0834b12║竟自在，不二大乘離言果海。故約斷惑應為四句：
X45n0772_p0834b13║一頓而非漸，謂清淨始覺；二漸而非頓，謂染淨始
X45n0772_p0834b14║覺；三亦頓亦漸，謂染淨本覺，約時成頓就位名漸；
X45n0772_p0834b15║四非頓非漸，謂清淨本覺，於本末惑無漸頓斷。其
X45n0772_p0834b16║清淨本覺與染淨本覺，若以同異義相料揀，就體
X45n0772_p0834b17║而言非同同故，就義而言非異異故，亦同亦異、非
X45n0772_p0834b18║同非異而已。如說二種本覺既然，二種始覺義準
X45n0772_p0834b19║應爾。清淨二覺同異分別，由依淨本覺得有淨始
X45n0772_p0834b20║覺，復由淨始覺得立淨本覺，或就義異名非同種，
X45n0772_p0834b21║或就體同名非異種，故應準理亦同亦異、非同非
X45n0772_p0834b22║異而已。如說清淨二覺既然，染淨二覺義亦應爾。
X45n0772_p0834b23║又生滅門有四相門、有隨覺門。且初門中四相有
X45n0772_p0834b24║四：一、麤重過患四相，即是長時四相，謂從信位乃
X45n0772_p0834c01║至佛位方盡離故；二、微細過患四相，即是短時四
X45n0772_p0834c02║相，因緣有法剎那具故，麤重斷竟微細無故；三、無
X45n0772_p0834c03║常功德四相，翻過患故立功德名，隨起過患四相
X45n0772_p0834c04║即起功德四相，德闇均等於茲堪喻，今始起故名
X45n0772_p0834c05║為無常；四、常住功德四相，今始起德本來有故。此
X45n0772_p0834c06║後二種功德四相，始從十信終至十地猶未了故，
X45n0772_p0834c07║以因位覺仍有後位細惑熏俱，致不能了過患四
X45n0772_p0834c08║相即功德故。如十信位覺知滅相實是過患，止後
X45n0772_p0834c09║不起名為熏離，然由未了滅相本來體性清淨實
X45n0772_p0834c10║是功德，名為熏俱。又此熏俱流至十地，但了四相
X45n0772_p0834c11║是所斷之過患，未知四相是所覺之淨德，直至佛
X45n0772_p0834c12║位究竟始覺，過患四相盡處、功德四相圓了，但有
X45n0772_p0834c13║過患，則立功德；過患既離，功德亦亡。因有無常，則
X45n0772_p0834c14║立常住；無常既遣，常住奚存？所治、所知四相不立，
X45n0772_p0834c15║能治、能知諸覺安在？實無分滿五十一位始覺之
X45n0772_p0834c16║差，以始合本，唯同一覺，妙契心源，沒同果海。後隨
X45n0772_p0834c17║覺門，隨染始覺。十信已去，二門分別：一者、滿覺，即
X45n0772_p0834c18║佛果位究竟始覺，對前分覺，稱為滿覺；將分對滿
X45n0772_p0834c19║前前分覺，亦名不覺。諸分滿覺至解脫道，俱無有
X45n0772_p0834c20║二，合為一覺，契同本覺，無差別故。二者、分覺，具足
X45n0772_p0834c21║顯示覺、不覺故。如十信位已離滅相，更不受彼滅
X45n0772_p0834c22║相熏故，說名為覺；即此始覺受後位惑染熏習故，
X45n0772_p0834c23║仍名不覺。猶如金礦，離麤礦故，可說名金；未離細
X45n0772_p0834c24║礦，亦名金礦。然離麤礦之金與在細礦之金，金體
X45n0772_p0835a01║無殊，曾何異故？如離滅相之覺與帶生等之覺，覺
X45n0772_p0835a02║體無殊，亦何異故？故釋論云：覺與不覺互相即通，
X45n0772_p0835a03║是一味故。斯之謂歟！十信既然，賢聖亦爾。此生滅
X45n0772_p0835a04║門修行位次有五不同：一、十信位，二、三賢位，三、九
X45n0772_p0835a05║地位，四、因滿位，五、果滿位。依所治四相，立能治五
X45n0772_p0835a06║位，但於生相別分麤細，致立因滿、果滿二位。於十
X45n0772_p0835a07║信位具四種事：一、能修之人，二、所修之因，三、自位
X45n0772_p0835a08║果利，四、熏離俱相。三賢、十地皆具此四，唯果滿位
X45n0772_p0835a09║但有三事：一、能圓滿人，二、對治行相，三、滿究竟相。
X45n0772_p0835a10║十信離滅相，三賢斷異相，九地斷住相。住相有四：
X45n0772_p0835a11║初地斷除相續相盡，始從二地乃至七地斷除智
X45n0772_p0835a12║相，八地斷現相，九地斷轉相。於第十地斷生相中，
X45n0772_p0835a13║俱合動相一分麤者，果滿位中方斷生相；俱合細
X45n0772_p0835a14║分獨力業相，根本無明爾時圓滿。始覺沒同本覺，
X45n0772_p0835a15║契合一心到果海故。染淨本覺有二種相，依斷染
X45n0772_p0835a16║用成智淨相，依現境用成不思議業相。智淨相中
X45n0772_p0835a17║復具二力，能治二礙：一、法力滿足力，斷根本無明
X45n0772_p0835a18║及獨力業相，準理更治俱合動相一分細惑，顯法
X45n0772_p0835a19║身故。二、如實滿足力，斷俱合動相及轉相、現相、分
X45n0772_p0835a20║別智相并相續相，智淳淨故。又不思議業相之中，
X45n0772_p0835a21║能現色等六境，能現應化六佛，徧三世而不動一
X45n0772_p0835a22║念，周十方而不分一身，隨根利物不斷絕故。清淨
X45n0772_p0835a23║本覺有四種用，以義同鏡，亦名四鏡：一、如實空鏡，
X45n0772_p0835a24║離慮知心名之為如，離虗妄境名之為實。空之一
X45n0772_p0835b01║字遠離之義，如種愛珠周布萬物不現餘影，唯同
X45n0772_p0835b02║類珠現影分明，法合可知。二、因熏習鏡，熏三世間
X45n0772_p0835b03║為一覺果，如明曜珠周安萬物，珠熏萬物皆明淨
X45n0772_p0835b04║故。珠物互現，法可詳之，遠離四過常住一心。三、法
X45n0772_p0835b05║出離鏡，出離三過圓滿三德，譬如離珠善出濁塵
X45n0772_p0835b06║唯止清水，若置臭林能出好香能礙穢香。四、緣熏
X45n0772_p0835b07║習鏡，謂生為緣引佛作緣，熏令修善隨念現故，譬
X45n0772_p0835b08║如應珠周集多珠，隨多珠色現諸影故。不覺義中
X45n0772_p0835b09║辨六無明：一、明無明，論取圓滿般若之日即當清
X45n0772_p0835b10║淨。二、覺并隨染本覺，治惑證理圓照通用，及隨染
X45n0772_p0835b11║始覺解脫道後滿究竟覺，無有一法而不明故。五、
X45n0772_p0835b12║義解無，五、義解明，此即唯目能知滿智。二、闇無明，
X45n0772_p0835b13║別開十種，名殊體同，唯是根本不覺所攝，此即唯
X45n0772_p0835b14║目能迷妄念。三、俱是無明，通取生滅一門之內一
X45n0772_p0835b15║切諸法具二事故，於幻人中能作幻質，於德人中
X45n0772_p0835b16║能作德質，其猶夜闇二眼見異，生佛觀法幻德別
X45n0772_p0835b17║故。此即唯據所迷所了境界說為根本無明，於彼
X45n0772_p0835b18║鏡中具有色心理智等故。四、俱非無明，生滅門中
X45n0772_p0835b19║有無是非相待本無，但凡諸法其性本空，無可明
X45n0772_p0835b20║事，致無言依，離心轉故。五、空無明，唯取徧計所執
X45n0772_p0835b21║自性，體用俱空，道理明了，猶如兔角，體用俱無，理
X45n0772_p0835b22║明了故。六、具足無明，生淨門中大攝主識具覺不
X45n0772_p0835b23║覺，能攝能生諸染淨故。然此六種根本無明，就義
X45n0772_p0835b24║指陳，真妄互顯，心境別明，尅體唯是大攝主識，故
X45n0772_p0835c01║無差耳。無明為因，能起三細：一者業相，能所無差，
X45n0772_p0835c02║未成王所，唯由無明熏覺心動，說名為業。二者轉
X45n0772_p0835c03║相，唯能無所，未成王所，依動起見，說名為轉。三者
X45n0772_p0835c04║現相，能所具足，未成王所，依見變境，說名為現。境
X45n0772_p0835c05║界為緣，牽生六麤：第一智相，細分意識俱生法執，
X45n0772_p0835c06║於違順境發憎愛心。二相續相，亦細分意分別法
X45n0772_p0835c07║執，依前智相生苦樂受，強思起念不斷絕故。三執
X45n0772_p0835c08║取相，當麤意識俱生人執，依前不斷緣念境界，心
X45n0772_p0835c09║起著故。四計名字相，亦麤意識分別人執，依前妄
X45n0772_p0835c10║計展轉分別，假名言故。五作業相，罪行、福行及不
X45n0772_p0835c11║動行，總別因行為業體故。六受果相，欲界、色界及
X45n0772_p0835c12║無色界總別報類為果體故。通依上義顯同異相，
X45n0772_p0835c13║一切淨法皆覺心攝，一切染法皆不覺攝，總收染
X45n0772_p0835c14║淨覺與不覺作同異相，即顯造論真實本意。同相
X45n0772_p0835c15║門中凡諸染淨覺與不覺，唯一真如無餘別法，猶
X45n0772_p0835c16║瓦器之微塵、類諸波之濕性，即真如門。異相門中
X45n0772_p0835c17║顯一真如作一切法，染淨名殊、覺迷相異，分義性
X45n0772_p0835c18║而各差、具功用而全別，即生滅門。復依染法又明
X45n0772_p0835c19║三對六重因緣。初二重因緣：一不相應因緣，本覺
X45n0772_p0835c20║無明為因緣體，本覺與三識為因、與三相為緣，無
X45n0772_p0835c21║明與三相為因、與三識為緣。二相應因緣，現識現
X45n0772_p0835c22║相為因緣體，現識與事識為因、與麤相為緣，現相
X45n0772_p0835c23║與麤相為因、與事識為緣。次二重因緣：一本徧因
X45n0772_p0835c24║緣，根本無明隨染本覺，與彼六麤作因緣故。或望
X45n0772_p0836a01║識相互作因緣，或但總相與作因緣，不分親疎通
X45n0772_p0836a02║與力故。如所作業及所受果，何分識相與作因緣？
X45n0772_p0836a03║兩番解釋下皆例此。二末徧因緣，即業轉相，對彼
X45n0772_p0836a04║本覺無明為末，此業轉相望三相應有因緣故，不
X45n0772_p0836a05║舉現相前已說故。後二重因緣：一上下因緣，無明
X45n0772_p0836a06║為始、果報為終，下下鱗次節節與力，亦不隔越作
X45n0772_p0836a07║因緣故。二下上因緣，果報為始、無明為終，上上鱗
X45n0772_p0836a08║次節節與力，亦不隔越作因緣故。復說末那有十
X45n0772_p0836a09║一轉或十二轉？十一意者，一根本無明，餘十即是
X45n0772_p0836a10║業轉現三并智相續，各說識相故成十種，更添本
X45n0772_p0836a11║覺乃成十二。問：中間十意相識何別，更重加數？答：
X45n0772_p0836a12║眷屬染法各具二義：一神解義，始從本覺勢分發
X45n0772_p0836a13║起立名為識，識是了達順本覺故；二闇鈍義，始從
X45n0772_p0836a14║無明勢分發起立名為相，相是背本順無明故。無
X45n0772_p0836a15║明本覺由是根本，致不別分相識之異。意有二義：
X45n0772_p0836a16║一者根義，能出生故；二者身義，為依止故。望識，本
X45n0772_p0836a17║覺為因，以是親故；無明為緣，以是疎故。望相，無明
X45n0772_p0836a18║為因，本覺為緣。若相若識俱有出生依止義故，立
X45n0772_p0836a19║名為意。六麤中後四理實皆意，且略而已。然相續
X45n0772_p0836a20║識具二義用：一自體相續，就法執說，相續即識持
X45n0772_p0836a21║業為名；二令他相續，生死不斷，相續之識依主建
X45n0772_p0836a22║號。又後義用而有三種：一此識能發潤業煩惱，住
X45n0772_p0836a23║持過去無量劫中無明所起善不善業，令有成果，
X45n0772_p0836a24║作用勢力無有失故；二此識又發潤生煩惱，令已
X45n0772_p0836b01║成業能招現在未來苦樂等報無差違故；三此識
X45n0772_p0836b02║又能攀緣轉廣分別更強，緣曾經境發樂不樂心，
X45n0772_p0836b03║緣現前境起愛不愛心，緣未知境冥然不了，轉增
X45n0772_p0836b04║妄計起希求故。能相續用唯歸細意，所相續事通
X45n0772_p0836b05║多法故。復明六染，正解相應不相應義，顯示入位
X45n0772_p0836b06║從麁至細漸斷除故。六麤前四名三相應，心王依
X45n0772_p0836b07║本覺之淨，心所依無明之染，由分心王、心所之異，
X45n0772_p0836b08║故具知相、緣相之同。知相同者，王所解同；緣相同
X45n0772_p0836b09║者，王所境同。更互與力，名為相應。三位本識，名不
X45n0772_p0836b10║相應。因根本無明熏本覺淨心，令心體動，具成三
X45n0772_p0836b11║細，即三識心即是不覺三種相故，致無別異。由無
X45n0772_p0836b12║王所，無互與力，不可分別知緣相同，名不相應。亦
X45n0772_p0836b13║可三細近本覺心，將不覺念不異本覺之心，無殊
X45n0772_p0836b14║不覺之念，真妄和合，所成三細，未成王所，與本無
X45n0772_p0836b15║別。故本論云：即心不覺，常無別異。復明二障及與
X45n0772_p0836b16║二礙。二障即是六麤中前四：第一、智相俱生法執，
X45n0772_p0836b17║二、相續相分別法執。法執為首，引生一切諸所知
X45n0772_p0836b18║障。三、執取相俱生人執，四、計名字相分別人執。人
X45n0772_p0836b19║執為首，引生一切諸煩惱障。二礙即是根本無明，
X45n0772_p0836b20║名為智礙，礙後得智不達事故。六染名為染煩惱
X45n0772_p0836b21║礙，礙根本智不證真故。何以二障外更立二礙耶？
X45n0772_p0836b22║答：寬狹不同故，斷不斷別故。寬狹不同，應為四句：
X45n0772_p0836b23║一、寬而非狹，謂煩惱礙攝二障故，及三細故。二、狹
X45n0772_p0836b24║而非寬，所謂智礙唯是獨頭根本無明。三、亦寬亦
X45n0772_p0836c01║狹，所謂二障攝彼相宗，執障盡故，名為亦寬；不攝
X45n0772_p0836c02║三細根本無明，名為亦狹。四、非寬非狹，謂除前相
X45n0772_p0836c03║斷不斷別，對性相宗決擇異故。二種執障，兩宗俱
X45n0772_p0836c04║斷；智礙一種，性宗定斷，相宗不斷，以彼相教說不
X45n0772_p0836c05║及故。染煩惱礙，性宗俱斷；相宗唯斷三相應染，不
X45n0772_p0836c06║說斷彼三不相應染。故下論云：立二障門，據一向
X45n0772_p0836c07║斷；立二礙門，據斷不斷。斯可證矣。別明生滅即當
X45n0772_p0836c08║共相。就事本識，分麤細異。若麤生滅，即與分別事
X45n0772_p0836c09║識相應。此言相應，非取知相、緣相同故，名為相應。
X45n0772_p0836c10║但以共相麤顯生滅，與彼事識能作遷流，名為相
X45n0772_p0836c11║應。若細生滅，雖是共相，其相沈隱，望與三位本識
X45n0772_p0836c12║遷流，名不相應。麤中之麤，執相應染，不退凡夫為
X45n0772_p0836c13║自境界；麤中之細，後二相應，細中之麤。初之二種
X45n0772_p0836c14║不相應染，及取業識俱合一分分清淨人，為自境
X45n0772_p0836c15║界；細中之細，俱合動相一分細者，及取獨力業相
X45n0772_p0836c16║全分滿清淨人，為自境界。復明四法相熏相生，染
X45n0772_p0836c17║法、淨法起不斷絕。言四法者，一真、三妄。一真之內
X45n0772_p0836c18║收四無為，三妄之中攝五有為。三妄能熏，熏彼一
X45n0772_p0836c19║真，一真明白，實無垢累，實無染汙。因染熏故，即有
X45n0772_p0836c20║染相，致令二種生死染法起不斷絕。一真能熏，熏
X45n0772_p0836c21║彼三妄，三妄闇黑，實無智明，實無白品。以淨熏故，
X45n0772_p0836c22║即有淨用，致令五位福智淨法起不斷絕。二種生
X45n0772_p0836c23║死業識妄心有上熏力，反熏無明，增不了相，令彼
X45n0772_p0836c24║轉勝，勢力漸強，名生緣惑。復熏本覺，添動搖相，即
X45n0772_p0837a01║當無漏有虗妄行，為生因惑。獨力業隨二相俱合
X45n0772_p0837a02║細分，得無漏行，資助能感俱合動相。細分之上建
X45n0772_p0837a03║立壽限，名為變易，即當有有及與無有。此變易苦，
X45n0772_p0837a04║無始本具，論就顯說，唯云能令已得出離三乘聖
X45n0772_p0837a05║人受變易苦。又此業識有下熏力，順熏事識，分別
X45n0772_p0837a06║發業俱生、潤生，招感現識體上異熟，壽限成就，名
X45n0772_p0837a07║分段苦。問：業繫苦相是第六麤，論釋六麤皆意識
X45n0772_p0837a08║地。今說總報於現識上，既非意識，豈為愜當？答：論
X45n0772_p0837a09║從多分及業有力繫縛處說，皆意識地，不可異熟
X45n0772_p0837a10║總報壽命。在前六識五位無心，應屬命謝。設若別
X45n0772_p0837a11║於第七識上建立壽命，又以第七非能所招，兼非
X45n0772_p0837a12║異熟無記識故。若說現識，釋論明指現相現識，異
X45n0772_p0837a13║熟無記淨白相故。論說非虗，應遵此解。復於俗門
X45n0772_p0837a14║開三大義：一者體大，謂本覺心五人平等，諸時不
X45n0772_p0837a15║轉以為體故。二者相大，本覺體上圓滿有名無名
X45n0772_p0837a16║功德過恒沙故。三者用大，本願無盡離相不著，能
X45n0772_p0837a17║所平等無相現應，隨見麤細用無邊故。因明三大
X45n0772_p0837a18║通以兩重，料揀有二：一者所入三大，即是後重義
X45n0772_p0837a19║開三大，正當後重真俗六門所依所入第一義諦
X45n0772_p0837a20║體相用故。以義準法，於體大中開一一體多一體
X45n0772_p0837a21║等。二者能入三大，復有二種：一者前重能入三種
X45n0772_p0837a22║大義，此又有二：一法中三大，一體一心門中雖有
X45n0772_p0837a23║三大，然無雙立，唯有第一一而無第二一等，即三
X45n0772_p0837a24║諦中真諦三大。三自一心門中，三大齊立具足圓
X45n0772_p0837b01║滿，即三諦中俗諦三大。二義中三大，體分真俗，相
X45n0772_p0837b02║用亦然。二者後重能入三種大義，復有二種：一法
X45n0772_p0837b03║之三大，於真俗諦各說三大，真諦門中雖有三大，
X45n0772_p0837b04║無雙立故，俗諦門中具明三大，無一闕故。二義之
X45n0772_p0837b05║三大，後重能入六門之內，約理亦有三重真俗、二
X45n0772_p0837b06║諦三大。次明對治五種人見、二種法見。五種人見，
X45n0772_p0837b07║計有總相主宰之義名為人我，是佛法內初學大
X45n0772_p0837b08║乘凡夫之人迷教妄執，非外導等所起我執。問：據
X45n0772_p0837b09║論所說，並真如上妄生異見，云何說為人我見耶？
X45n0772_p0837b10║答：有二義釋：一云、初學凡夫有人我者起此異執，
X45n0772_p0837b11║從能執人有人我故，名人我見。二云、由如來藏有
X45n0772_p0837b12║二種義：一、是本覺義，即屬人攝，於上妄執名人我
X45n0772_p0837b13║見；二、是理實義，當所觀法。今取初義說為人執，初
X45n0772_p0837b14║二於空謬執，後三於有倒知，隨五計執立五對治，
X45n0772_p0837b15║廣如下辨。二種法見，執一切法各有體性，此中正
X45n0772_p0837b16║治二乘法見：一、執生死實有，極生猒怖；二、執涅槃
X45n0772_p0837b17║實有，極生忻慕。對治彼執，令其了達五蘊生死性
X45n0772_p0837b18║無起滅，本是涅槃，何生忻猒？復次，發趣道相有三：
X45n0772_p0837b19║一、信成就發心，有兩重解：初重說信成就之人有
X45n0772_p0837b20║遇三緣而能發心，有遇四緣方能發心；後重正辨
X45n0772_p0837b21║所發三心、四方便行、八相利生，乃至不怖下劣、不
X45n0772_p0837b22║畏上勝。二、解行發心，正三賢位，若從顯說，二住已
X45n0772_p0837b23║去、初地已前皆解行故。三、證發心，始從初地乃至
X45n0772_p0837b24║十地，金剛心還名證發心。所證真如以依轉識說
X45n0772_p0837c01║為境界，轉識即取動轉生滅通麤細識，或三細中
X45n0772_p0837c02║第二轉識，舉中亦攝業現識故，兼以十聖。又發三
X45n0772_p0837c03║心，所謂真心及方便心并業識心，故知業識亦為
X45n0772_p0837c04║所依。然以正證理智一味，能所雙亡，實無境界，故
X45n0772_p0837c05║四開修秘鍵即修行分。若謂證入摩訶衍法，當起
X45n0772_p0837c06║四信及修五行，能趣入故。言四信者：第一、信真，令
X45n0772_p0837c07║心平等；第二、信佛，令心忻德；第三、信法，令心進行
X45n0772_p0837c08║（信前正義，對治邪執，發趣道相，起勝行故）；第四、信僧，令心無諍。因斯四信
X45n0772_p0837c09║能起五行，復憑五行還成四信，猶足目之更資，類
X45n0772_p0837c10║膏明之相賴。言五行者，即六度行，但合五六為止
X45n0772_p0837c11║觀行。然斯止觀即是定慧，要在雙行，勿容一闕。照
X45n0772_p0837c12║散寂故，照有無故，照事理故，照自他故，一翼之鳥
X45n0772_p0837c13║難高翔故，兩輪之車能廣運故。以止觀行治凡小
X45n0772_p0837c14║過，出生死之苦海，登圓寂之覺山故也。而復障厚
X45n0772_p0837c15║魔侵，心搖邪撓，要識四邪，須起四治，出繫縛地，入
X45n0772_p0837c16║解脫域。言四邪者：一、邪魔，二、外道，三、鬼，四、神。此四
X45n0772_p0837c17║邪類，若就偏增，邪魔多分造作天身，外道多分造
X45n0772_p0837c18║作人形，鬼神多分造作怖畏地獄、餓鬼、畜生、修羅
X45n0772_p0837c19║四惡趣境，亂行者心。或復四邪通現諸境，有順益
X45n0772_p0837c20║相，有怖畏相，亂行者心。又邪魔多令作惡，外道多
X45n0772_p0837c21║令捨善，鬼多障身，神多障心。行者若遇如前四邪
X45n0772_p0837c22║來作障難，起四對治，則除過患：一、隨順對治，應觀
X45n0772_p0837c23║彼境但是自家本覺實德，凡諸邪類無不從化。二、
X45n0772_p0837c24║相違對治，即以方便逆違相反，汝欲教作，我不順
X45n0772_p0838a01║從。三、俱行對治，或認為德，或斥為邪，但於一時逆
X45n0772_p0838a02║順雙治。四、俱非對治，於彼境界無念無慮，不著不
X45n0772_p0838a03║求，無依無住，不亂不障。故本論云：當念唯心，境界
X45n0772_p0838a04║則滅，終不為惱。故
X45n0772_p0838a05║五勸持誡謗即利益分。謂以總字，具收兩重所入
X45n0772_p0838a06║八法；以本攝末，亦收兩重能入八門。如是大乘，若
X45n0772_p0838a07║不疑畏、不怯弱、不輕賤、不誹謗，發決定心、堅固心、
X45n0772_p0838a08║尊重心、信敬心，則入五位之人，不斷三寶之種，感
X45n0772_p0838a09║諸佛親口，授成佛妙記。若諸眾生，於一食頃，向此
X45n0772_p0838a10║深法，觀察思惟，福廣十方微塵數量。若披文義，經
X45n0772_p0838a11║歷晝夜，所獲功德，及招福報，假使聖賢難稱，何況
X45n0772_p0838a12║凡小能讚？於一晝夜，德尚無邊，況百晝夜，福何窮
X45n0772_p0838a13║盡？不可思中不可思故，不可說中不可說故。其有
X45n0772_p0838a14║眾生，反於此論，生慢生疑，或嗔或謗，所獲罪業，及
X45n0772_p0838a15║招苦報，亦賢聖難宣，豈凡小能說？歷十方之無間，
X45n0772_p0838a16║受萬𤳖之深殃，害自他善根，伐因果聖命，斷三寶
X45n0772_p0838a17║種，杜二依源，故宜奉持，深生仰信。
X45n0772_p0838a18║六依義判教教類有五：一者小教，二者始教，三者
X45n0772_p0838a19║終教，四者頓教，五者圓教。然斯五教，賢首創立，清
X45n0772_p0838a20║凉重修，解義釋名，如疏及記。若依此論，所解四中
X45n0772_p0838a21║真俗二門，判歸五教，正當頓教（如釋論指，從假入實，泯相歸性，是論
X45n0772_p0838a22║本意，故正頓攝），亦兼終教（依如來藏，成攝主識，緣起無性，一切皆如，如不礙事，故兼終攝）。
X45n0772_p0838a23║今主上親示諭云：歸敬頌後。龍樹既云：欲開隔檀
X45n0772_p0838a24║門，權顯往向位。準此所陳，故知斯論正屬頓教，亦
X45n0772_p0838b01║兼終教。
X45n0772_p0838b02║聖心所決，誠謂指南。或可就於立義分說，不二大
X45n0772_p0838b03║乘唯於第五圓教所攝，以是離言所依果海故。其
X45n0772_p0838b04║三十二若門若法，總屬因分，理應亦具，舉一全收
X45n0772_p0838b05║無礙義故，亦於第五圓教所攝。若以三十二種門
X45n0772_p0838b06║法，約其歷然各別義說，則當終頓二教所攝，此猶
X45n0772_p0838b07║且就彼攝此說。若約以此攝於彼說，乃至小教曾
X45n0772_p0838b08║無所遺，此能包含無量義故。雖攝小教，義超勝故。
X45n0772_p0838b09║故下論云：為欲顯示法門廣大如虗空界，義理無
X45n0772_p0838b10║邊如澄神海，言說不能具談，思惟不知其量，故立
X45n0772_p0838b11║義分。文雖十行，經該一代，義包五教，理統千門，等
X45n0772_p0838b12║海納於百川，猶空含於萬像耳。
X45n0772_p0838b13║七決擇論體依生滅門，或音聲言語，或名句文身，
X45n0772_p0838b14║或取假并實，或通文及義，或唯影無本，或攝境從
X45n0772_p0838b15║心，或收義歸體（以生滅門義歸多一心體）。依真如門，或唯如如
X45n0772_p0838b16║言，或即句句真，或以門從法（以真如門從一一心），以為論體。
X45n0772_p0838b17║此但後重法中論體，其後義中及前法義，皆準思
X45n0772_p0838b18║擇。
X45n0772_p0838b19║八顯示宗趣此中有二：一者通宗，二者別宗。初通
X45n0772_p0838b20║宗者，即是十宗：一我法俱有宗，二法有我無宗，三
X45n0772_p0838b21║法無去來宗，四現通假實宗，五俗妄真實宗，六諸
X45n0772_p0838b22║法但名宗，七三性空有宗，八真空絕相宗，九空有
X45n0772_p0838b23║無礙宗，十圓融具德宗。十宗屬教，不繁具述，但以
X45n0772_p0838b24║論旨略將指攝。謂立義分，不二大乘兩重門法，後
X45n0772_p0838c01║三宗攝。若說不二大乘，唯於第十圓融具德宗攝，
X45n0772_p0838c02║以是離言所依果海故。三十二種若門若法，總屬
X45n0772_p0838c03║因分，理應合具，舉一全收無礙義故，亦於第十圓
X45n0772_p0838c04║融具德宗攝。若以三十二種門法，約其歷然各別
X45n0772_p0838c05║義說，則當八九二宗所攝。謂如後重真如門法，即
X45n0772_p0838c06║於第八真空絕相宗攝；生滅門法，即於第九空有
X45n0772_p0838c07║無礙宗收。如此後重二法二門既爾，故知前後餘
X45n0772_p0838c08║門餘法亦然。後別宗者，於中有二：一約立義分明，
X45n0772_p0838c09║二約解釋分明。且立義分別宗者，應以因果大乘
X45n0772_p0838c10║能入為宗。此中分三：一不二大乘離言果海，二兩
X45n0772_p0838c11║重所入帶言因分，三兩重能入帶言真俗。此之三
X45n0772_p0838c12║類，總相所尚，俱可為宗。若別說時，互通宗趣，謂以
X45n0772_p0838c13║帶言所入為宗，為令沒同離言不二為趣；若以離
X45n0772_p0838c14║言不二為宗，欲顯帶言所入為趣；若以能入真俗
X45n0772_p0838c15║為宗，為令契合帶言所入為趣；若以帶言所入為
X45n0772_p0838c16║宗，欲顯能入真俗為趣。互望所崇，是宗之趣；總相
X45n0772_p0838c17║所尚，宗即是趣。又解釋分別宗者，此論唯明二法
X45n0772_p0838c18║二門，四種法門是所遵仰，應以法界因果為宗，顯
X45n0772_p0838c19║正破邪，棄妄冥真，不出此故。釋斯一宗，略分二義：
X45n0772_p0838c20║初釋名，後顯義。初釋名者，法界之言，法含持軌，界
X45n0772_p0838c21║具性分。雖通事理，今唯取性，非取門中之理。如下
X45n0772_p0838c22║所入十名之中有一法界，真如所入名純白一法
X45n0772_p0838c23║界，生滅所入名無盡一法界。若法即界，持業受名；
X45n0772_p0838c24║或法之界，依主受名。因果之言，或因亡招引之功，
X45n0772_p0839a01║果絕變異之相；或因有感果之能，果有酬因之德。
X45n0772_p0839a02║於中具有真如、生滅二種因果。因果不同，作相違
X45n0772_p0839a03║釋。後顯義者，於此一宗復分四段，文出華嚴大疏，
X45n0772_p0839a04║旨則不同。彼中法界不分能入、所入之異，多分義
X45n0772_p0839a05║當。能入中理：第一、別開法界以成因果，第二、會融
X45n0772_p0839a06║因果以同法界，第三、法界因果分明顯示，第四、法
X45n0772_p0839a07║界因果融離自在。第一、別開法界以成因果，謂真
X45n0772_p0839a08║如因果，隨順為因，得入為果。生滅因果，於中有二：
X45n0772_p0839a09║雜染因果、清淨因果。清淨因果，於中又二：本有因
X45n0772_p0839a10║果、始起因果。斯乃隱本露末，唯以因果互為宗趣，
X45n0772_p0839a11║一論始終不離因果故。第二、會融因果以同法界，
X45n0772_p0839a12║謂雖純白、無盡有異，而一法界體性常同，唯是所
X45n0772_p0839a13║入第一義諦，此為根本。其真如、生滅二種因果，即
X45n0772_p0839a14║是真俗二諦，攝二因果之末，歸一法界之本。則知
X45n0772_p0839a15║此論唯以第一義諦法界為宗，故第三法界因果
X45n0772_p0839a16║分明顯示。法界即當第一義諦，因果即收真俗二
X45n0772_p0839a17║諦，真如、生滅屬二可知。此之三諦，互為宗趣，本末
X45n0772_p0839a18║俱存，分明顯示。論中顯相，但當第三，密意不無前
X45n0772_p0839a19║後義，故第四法界因果融離自在，曲有七門。此中
X45n0772_p0839a20║法界亦目所入第一義諦，因果亦是能人二諦。一、
X45n0772_p0839a21║由離相故，因果不異法界，即因果非因果也。此即
X45n0772_p0839a22║相為宗，離相為趣；或離相為宗，亡情為趣。下六準
X45n0772_p0839a23║思。二、由離性故，法界不異因果，即法界非法界也。
X45n0772_p0839a24║三、由離相不壞相故，因果即法界時，因果歷然，則
X45n0772_p0839b01║以非因果為因果也。四、由離性不泯性故，法界即
X45n0772_p0839b02║因果時，法界宛然，則以非法界為法界也。五、由離
X45n0772_p0839b03║相不異離性故，因果法界雙泯俱融，逈超言念。六、
X45n0772_p0839b04║由不壞不異不泯故，因果法界俱存現前，爛然可
X45n0772_p0839b05║見。七、由五六存泯復不異故，超視聽之妙法，無不
X45n0772_p0839b06║通於見聞；絕思議之深宗，未曾礙於言念。上之四
X45n0772_p0839b07║門，初一即性之相，次一即相之性，三性相雙顯，四
X45n0772_p0839b08║性相無礙。故即照而遮，即遮而照，雙照雙遮，圓明
X45n0772_p0839b09║一觀，契斯宗趣矣。
X45n0772_p0839b10║九興傳時代有二：初明興發，後示傳通。初興發者，
X45n0772_p0839b11║自能仁趣滅，異見爭驅，群靈兀爾如盲，世界冥然
X45n0772_p0839b12║若夜。有馬鳴、龍樹，韜藏實德，示現權宜。大光、妙雲，
X45n0772_p0839b13║雖本成於果道；不動、極喜，而迹寄於因門。現六種
X45n0772_p0839b14║形，著百本之雅論；下四王界，入大海之深宮。慈願
X45n0772_p0839b15║心普應塵方，理量智深窮法界。師則先造於本論，
X45n0772_p0839b16║資乃後演於釋文。遂使惑雲風卷於義天，高懸佛
X45n0772_p0839b17║日；識浪鏡澄於覺海，普運真乘。讚圓音而始布竺
X45n0772_p0839b18║乾，應命寶而今興遼國。二師正顯，具見下文。後傳
X45n0772_p0839b19║通者，本論二譯：一、梁朝西印度三藏波羅末陀，承
X45n0772_p0839b20║聖三年奉勑於建興寺譯成一卷，題云大乘起信
X45n0772_p0839b21║論。二、大周于闐國三三藏實叉難陀，聖歷三年奉
X45n0772_p0839b22║勑於授記寺譯成兩卷，題名同前。釋論一譯，即後
X45n0772_p0839b23║秦中天竺三藏伐提摩多，弘始三年奉勑於莊嚴
X45n0772_p0839b24║寺譯成十卷，題云釋摩訶衍論。然釋論中全具本
X45n0772_p0839c01║論，若別摘出，應立題云摩訶衍論，是則本論通前
X45n0772_p0839c02║總有三譯。然斯釋論，肇從秦代，迄至
X45n0772_p0839c03║皇朝，僅七百年間，未曾流布，遘一千運內，方遂傳
X45n0772_p0839c04║通。我聖文神武全功大略聦仁睿孝天佑皇帝，位
X45n0772_p0839c05║纂四輪，道逾三古，蘊生知之妙慧，賦天縱之全才。
X45n0772_p0839c06║性海深游，梁武帝空修福善；仁澤普洽，唐文皇自
X45n0772_p0839c07║減英聲。三乘八藏以咸該，六籍百家而備究。潮音
X45n0772_p0839c08║演旨，掩義解之高流；麗藻摛詞，得文章之大體。至
X45n0772_p0839c09║於禪戒兩行，性相二宗，恒切熏修，無輟披翫。三寶
X45n0772_p0839c10║荷住持之力，萬邦飲清淨之風，功德無邊，稱揚不
X45n0772_p0839c11║盡。粵若清寧紀號之八載，四方無事，五稼咸登，要
X45n0772_p0839c12║荒共樂於昇平，溥率皆修於善利。
X45n0772_p0839c13║皇上萬樞多暇，五教皆弘，乃下溫綸，普搜墜典，獲
X45n0772_p0839c14║斯寶冊，編入華龕。自茲以來，流通寖廣。此論也，總
X45n0772_p0839c15║十軸之妙釋，窮五分之微詮。百億契經，說示盡皆
X45n0772_p0839c16║符會；一代時教，包羅無所闕遺。了自心之智燈，照
X45n0772_p0839c17║本論之釋鏡，其功也大，詎可得而言矣。
X45n0772_p0839c18║釋摩訶衍論卷第一
X45n0772_p0839c19║釋曰：十剖析文義，大分為三：初明論題，次辨論主，
X45n0772_p0839c20║後解論文。初中有二：上五字正顯題名，下三字因
X45n0772_p0839c21║彰卷次。初中釋字目，末論摩訶衍。即所釋論，字通
X45n0772_p0839c22║本末。所言釋者，解說為義，解門解法，說俗說真，使
X45n0772_p0839c23║幽關妙義豁然，令秘藏宏宗炳著。抉學人之疑膜，
X45n0772_p0839c24║有類金鎞；斷含識邪心，無殊寶劒。故名為釋。摩訶
X45n0772_p0840a01║衍者，此云大乘，謂圓圓海，性自成就諸佛菩薩、二
X45n0772_p0840a02║乘異生故。其所入法，炳煥靈明，沖虗妙粹，不生滅
X45n0772_p0840a03║而獨立，離名相以重玄，逈超真俗二門，頴標第一
X45n0772_p0840a04║義諦。大字是法，常徧為義；乘字是喻，運載為名。徧
X45n0772_p0840a05║釋大者，非中非外，洞徹十方，萬法咸周故；常釋大
X45n0772_p0840a06║者，無去無來，冥通三際，四相不遷故。乘為喻者，猶
X45n0772_p0840a07║如舟車，具其運載，果海因分，性運法載故。準下論
X45n0772_p0840a08║解，唯取不二兩重所入，共十七種，獨名大乘，餘十
X45n0772_p0840a09║六門，不名大乘。良以不二果海，超出中道，兩重所
X45n0772_p0840a10║入，妙離二邊，無相無名，難思難議，非真俗故，為根
X45n0772_p0840a11║本故，故唯十七，獨名大乘。其十六門，若從所入根
X45n0772_p0840a12║本立號，亦名大乘。顯明運載，誠在門中，推窮勝能，
X45n0772_p0840a13║皆從法作，故知尅性，但取十七。論者，研窮之謂也。
X45n0772_p0840a14║以此釋論，剖法剖義，假設徵通，覈妄覈真，決擇本
X45n0772_p0840a15║末，判因果而天懸日月，分性相而易列乾坤，辨柝
X45n0772_p0840a16║照然，故名為論。後因彰卷次，舒布有規曰卷，行列
X45n0772_p0840a17║不亂曰第，數目居首曰一。論有十卷，此軸在初，名
X45n0772_p0840a18║卷第一。
X45n0772_p0840a19║龍樹菩薩造
X45n0772_p0840a20║釋曰：次辨論主。龍樹之名從三義立：一云以此菩
X45n0772_p0840a21║薩樹下生身、龍宮成道，故名龍樹。二云龍為法身、
X45n0772_p0840a22║樹為生身，龍與樹異名為龍樹。三云西印有山，山
X45n0772_p0840a23║有大樹蔭五百龍，彼樹之王名為龍樹，常為諸龍
X45n0772_p0840a24║演說妙法，從彼受名故稱龍樹。楞伽經云：大慧汝
X45n0772_p0840b01║應知，善逝涅槃後，未來世當有，持於我法者。南天
X45n0772_p0840b02║竺國中，大名德比丘，厥號為龍樹，能破有無見，得
X45n0772_p0840b03║初歡喜地，往生安樂國等。或名龍勝、或名龍猛，立
X45n0772_p0840b04║名雖異，其體無殊。然斯大士願滿塵方、慈周沙界，
X45n0772_p0840b05║因示居於極喜，果實號於妙雲。神異頗多，具如別
X45n0772_p0840b06║說。菩薩并造，義釋如常。
X45n0772_p0840b07║頂禮圓滿覺（至）及諸賢聖眾。
X45n0772_p0840b08║釋曰：後解論文，通分為四：一歸誠造意，二明攝依
X45n0772_p0840b09║人，三唱本作釋，四示勸流通。初中有二：初歸敬伸
X45n0772_p0840b10║誠，又二：初傾依至寶。此之一頌，解有二番：一者通
X45n0772_p0840b11║途釋，二者別義釋。通途釋者，頂禮二字，能敬之儀；
X45n0772_p0840b12║圓滿等言，所歸之寶。能敬儀者，頂局一身，禮通三
X45n0772_p0840b13║業。四生所尚，莫過於身；五體之中，唯推於頂。以頂
X45n0772_p0840b14║輪展敬，表龍樹䖍恭禮；申三業歸依，意請三通加
X45n0772_p0840b15║護。所歸寶者，圓滿覺言，即目佛寶。次五字法寶，後
X45n0772_p0840b16║二句僧寶。上句別歸本師，下句總歸僧眾。通歸三
X45n0772_p0840b17║寶，即顯菩薩不自專己，示學有宗也。別義釋者，此
X45n0772_p0840b18║一頌中，則有二門：一者總攝一切眾頂門，二者禮
X45n0772_p0840b19║敬無盡三寶門。總攝門者，即解頌中頂之一字，通
X45n0772_p0840b20║攝一切十方界中所有眾生諸頂輪故。禮敬門者，
X45n0772_p0840b21║解頌禮字已下諸句，總取如上眾生頂輪，禮敬無
X45n0772_p0840b22║盡勝三寶故。圓滿已下，所歸三寶。圓滿覺者，所歸
X45n0772_p0840b23║佛寶，梵語稱佛，此云覺也。約此論文，異餘教說，
X45n0772_p0840b24║三十三種有佛寶故，隨應含具同別住持三種寶
X45n0772_p0840c01║故。且從後重生滅門說，始自信心，修至妙覺，名為
X45n0772_p0840c02║佛地，即是滿覺。俗諦佛寶，契多一心，亦名佛地，亦
X45n0772_p0840c03║是滿覺。譬如燒木，後合地故，此是第一義諦佛寶。
X45n0772_p0840c04║又真如門，始自隨順，乃至得入，名為佛地，即是圓
X45n0772_p0840c05║覺。真諦佛寶，合一一心，亦名佛地，亦是圓覺，此是
X45n0772_p0840c06║第一義諦佛寶。上據圓滿各就真俗分相別解，或
X45n0772_p0840c07║復圓滿互通真俗攝相亦得。如此後重四種法中
X45n0772_p0840c08║門法各二，分別覺寶有四不同。例於後重三大義
X45n0772_p0840c09║中，十二門法即亦具有十二佛地，共十六種如來
X45n0772_p0840c10║地故。又準前重亦具十六，故下論云：一切諸佛本
X45n0772_p0840c11║所乘故，一切菩薩皆乘此法到如來地。故此論意
X45n0772_p0840c12║云：過現未一切諸佛，已今當一切菩薩，無一賢聖
X45n0772_p0840c13║不乘如上三十二種若門若法到佛地故。此由且
X45n0772_p0840c14║就因分說之。若就果海即不二體名圓滿覺，故第
X45n0772_p0840c15║十論引大本經，呼此不二名圓圓海。然其果海圓
X45n0772_p0840c16║極自在性本成就，正是離言如來地故。如論覺寶
X45n0772_p0840c17║有三十三，法僧二寶義準如前，下但屬文不繁廣
X45n0772_p0840c18║解。覺所證法藏者，顯所歸法寶。法寶有四：教、理、行、
X45n0772_p0840c19║果。覺字是果，所證即理，法字屬教，藏字目行，四種
X45n0772_p0840c20║具矣。并造論大士，即馬鳴菩薩，以偏承恩故別歸
X45n0772_p0840c21║敬。及諸賢聖眾，即通歸僧寶。何故初聖不唯自歸，
X45n0772_p0840c22║而乃通取十方無量眾生頂輪同歸三寶？由明了
X45n0772_p0840c23║知眾生頂輪與自身頂平等平等，唯一真如無有
X45n0772_p0840c24║別異，一味一相不相離故。何因攝取成和南相？欲
X45n0772_p0841a01║十方三世諸佛歡喜，得十方三世菩薩讚歎，使十
X45n0772_p0841a02║方三世法藏流布，令十方三世僧伽熾盛。問：龍樹
X45n0772_p0841a03║菩薩證歡喜地，下位功德悉已滿足，何故下位諸
X45n0772_p0841a04║僧皆悉和南？答：由能歸人皆非同於自得位故。若
X45n0772_p0841a05║自歸依，唯應歸依離垢已上諸地聖故。
X45n0772_p0841a06║欲開隔檀門（至）分報師恩故。
X45n0772_p0841a07║釋曰：後陳露深衷，龍樹造論心願，意欲興大智而
X45n0772_p0841a08║弘法，令法久住，運大悲而接物，令物出離，遂闢能
X45n0772_p0841a09║入二門，使契所入中道故。隔檀門者，聖法記云：入
X45n0772_p0841a10║如意藏門之稱，喻真如門。往向位者，入如意藏門
X45n0772_p0841a11║之稱，喻生滅門。誠如所指，以十所入中第四名如
X45n0772_p0841a12║意故。望門分二：一、金王如意；二、滿主如意。若順此
X45n0772_p0841a13║論，正解後重法中二門，應如上釋。或例後重義中
X45n0772_p0841a14║六門，前重八門亦分真如、生滅別故，以隔檀門及
X45n0772_p0841a15║往向位無揀言故，合通兩重。然詳頌意，前解為優
X45n0772_p0841a16║利益諸眾生者，即大悲化物利他行也；分報師恩
X45n0772_p0841a17║故者，即大智酬恩自利行也。故智度論引經偈云：
X45n0772_p0841a18║假使頂戴經塵劫，身為床座徧三千，若不傳法度
X45n0772_p0841a19║眾生，畢竟無能報恩者。唯有傳持正法藏，宣揚教
X45n0772_p0841a20║理施群生，修習一念契真如，即是真報如來者。正
X45n0772_p0841a21║同此也。
X45n0772_p0841a22║論曰（至）所以須造論。
X45n0772_p0841a23║釋曰：後敘述造意，此中有三：初標起，次別列，後總
X45n0772_p0841a24║結。初標起中言重釋者，若望佛經已說本論，復顯
X45n0772_p0841b01║名重；若望本論已明釋論，再解名重。雖通二義，後
X45n0772_p0841b02║釋為優。為欲已下五因別辨。一顯示自師。師有二
X45n0772_p0841b03║種：訓匠義邊取人為師，世尊、馬鳴皆我師故；軌範
X45n0772_p0841b04║義邊取法為師，二諦中道亦我師故。或可亦通自
X45n0772_p0841b05║然智師、自然性師，配前可知。以人為師，如常可解。
X45n0772_p0841b06║以法為師，今略分別其體深玄、其窮微妙。就法指
X45n0772_p0841b07║陳，略伸七解：一生滅門中二清淨理名其體深，二
X45n0772_p0841b08║染淨理名其體玄。或復相反，或復雙目，於理亦通。
X45n0772_p0841b09║下皆倣此。二清淨覺名其窮微，二染淨覺名其窮
X45n0772_p0841b10║妙。微妙亦可準深玄釋。二生滅門中二種本覺名
X45n0772_p0841b11║其體深玄，二種始覺名其窮微妙。三所入之中取
X45n0772_p0841b12║多一心名其體深玄，滿究竟覺名其窮微妙。四真
X45n0772_p0841b13║如門中離言真如離三假相名其體深，滿三寶德
X45n0772_p0841b14║名其體玄。依言真如離四句相名其窮微，滿四法
X45n0772_p0841b15║德名其窮妙。五所入之中取一一心名其體深玄，
X45n0772_p0841b16║取得入門名其窮微妙。六前後兩重真門所入名
X45n0772_p0841b17║其體深，俗門所入名其體玄。兩重能入八種真門
X45n0772_p0841b18║名其窮微，八種俗門名其窮妙。七不二果海離根
X45n0772_p0841b19║離教名其體深玄，三十二種應根應教名其窮微
X45n0772_p0841b20║妙。未得正證者，謂十信未得正定聚故，三賢未親
X45n0772_p0841b21║證法空故。未出邪行者，謂二乘外道及諸異生，十
X45n0772_p0841b22║信已前未離邪故。漠漠冥冥此有二解：一云漠冥
X45n0772_p0841b23║即是不明了相，論釋智礙漠冥之性，此言意揀金
X45n0772_p0841b24║剛已還未出漠冥，猶名不覺通論三聚，依根顯法
X45n0772_p0841c01║成上深妙，視之叵見念之奚臻矣。二云漠漠之言
X45n0772_p0841c02║廣大之義，冥冥之句深遠之詞，顯上不二能所法
X45n0772_p0841c03║體，瞻之莫覩其形，思之不知其相焉。窺𮄛者，瞻視
X45n0772_p0841c04║也。二為利根者開真如門，令入甚深一一心故；為
X45n0772_p0841c05║鈍根者顯生滅門，令入甚深多一心故。所詮理者，
X45n0772_p0841c06║詮猶顯也，依門顯示所入法故。三謂經論師以悲
X45n0772_p0841c07║願力均育萬類等賜一乘，其恩也，江海未深丘山
X45n0772_p0841c08║匪重，固合罄心報効竭力弘揚。亭毒者，均養義，平
X45n0772_p0841c09║等撫育諸生界故。四道眼潛觀末世眾生，異見雲
X45n0772_p0841c10║興邪心霧㙲，起百千諍破百億經，乃再建法幢重
X45n0772_p0841c11║開慧眼。壞論宗者，約破所依所尚之宗即百億經，
X45n0772_p0841c12║約破能依所尚之宗即起信論。五良由龍樹得遇
X45n0772_p0841c13║馬鳴，親授論宗深達意趣，故致分門日朗解義珠
X45n0772_p0841c14║圓，普使當根皆如面會。阿世耶者，此云意樂，總結
X45n0772_p0841c15║可知，不繁別解。
X45n0772_p0841c16║已說本趣，次說論差別。
X45n0772_p0841c17║釋曰：二明攝依人，有四：一明論攝，分二：初結前生
X45n0772_p0841c18║後。上句結前，下句生後，下皆準此，無假數陳。
X45n0772_p0841c19║論有幾數（至）如意論攝。
X45n0772_p0841c20║釋曰：後隨徵為釋，有二：初通明諸師論，略伸三問：
X45n0772_p0841c21║初問論有多小，次問攝論多小，復問本論何攝。四
X45n0772_p0841c22║問之中利他故問，廣陳三答：先結頌答，初一句答
X45n0772_p0841c23║第一問，次六句二字答第二問，後三字答第三問，
X45n0772_p0841c24║後散釋答。屬頌可知。始從佛世至此論興，乘分大
X45n0772_p0842a01║小之殊，人有僧俗之異，師資繼襲立歒徵通，施展
X45n0772_p0842a02║辯才莊嚴至教，故所造論有若干也。其能攝論十
X45n0772_p0842a03║名如次，準聖法記各翻名云：如意珠論、廣攝論、本
X45n0772_p0842a04║廣釋狹論、本狹釋廣論、一向義論、宗廣攝論、雜論、
X45n0772_p0842a05║字輪論、神呪論、偈成論。散釋配頌答問可知。
X45n0772_p0842a06║馬鳴菩薩（至）斯論寶𠕋。
X45n0772_p0842a07║釋曰：後別辨馬鳴論，有二：初明數、文、義、攝。初伸四
X45n0772_p0842a08║問：一數，二文，三義，四攝，後述，四答。先結頌答，四句
X45n0772_p0842a09║如次答前四問。後解頌文，全同上答。九十九種華
X45n0772_p0842a10║文論攝，意指馬鳴百部論中，九十部論即向九種
X45n0772_p0842a11║華文論攝，餘十部論攝義論收。其猶此方所判論
X45n0772_p0842a12║藏，乃有釋經集義論耳。聖法記說九華文論：一音
X45n0772_p0842a13║韻華文論，二義林華文論，三圖像華文論，四一字
X45n0772_p0842a14║華文論，五雜說華文論，六阿說華文論，七釋梵華
X45n0772_p0842a15║文論，八釋釋華文論，九內外具成華文論。又云：佛
X45n0772_p0842a16║滅度後一百餘年，有一比丘厥號馬鳴，當時造成
X45n0772_p0842a17║四部寶冊：一起信論，二玄理論，三本源論，四清淨
X45n0772_p0842a18║論。故此本論是寶𠕋攝，即此寶𠕋正當攝義。
X45n0772_p0842a19║十種攝義（至）同一種焉。
X45n0772_p0842a20║釋曰：後彰義論名相。初伸二問：一問名字，二問同
X45n0772_p0842a21║異。後述二答。先結頌答，前五句答名字，後一句答
X45n0772_p0842a22║同異。後解頌文，亦同上答。而建立相同一種者，十
X45n0772_p0842a23║論立義皆同一相，以彼俱立三十三故。備標本數，
X45n0772_p0842a24║可引作證。
X45n0772_p0842b01║已說論差別，次說藏差別。
X45n0772_p0842b02║釋曰：二顯藏收，有二：初結前生後。
X45n0772_p0842b03║藏有幾數（至）藏焉也。
X45n0772_p0842b04║釋曰：後隨徵為釋。初伸三問：一、問藏數多少；二、問
X45n0772_p0842b05║攝藏多少；三、問本論何收。後述三答：先結頌答。初
X45n0772_p0842b06║二句答第一問，第三句答第二問，第四句答第三
X45n0772_p0842b07║問。初句或字，為對十億八千法藏，頌中不彰，故置
X45n0772_p0842b08║或字。後長行中，文多易解，但逐難指。五十一者，略
X45n0772_p0842b09║有三義，如文可見。法界法輪者，眾音同性，無非法
X45n0772_p0842b10║輪。故華嚴云：言音實相，即法輪故。實相既是法輪，
X45n0772_p0842b11║語言寧非佛事？又攝大乘云：無不從此法界流，無
X45n0772_p0842b12║不還歸此法界。色相盡是真如，音聲無非佛語。補
X45n0772_p0842b13║特伽羅，即數取趣，正當人義，謂頻造業，往諸趣故。
X45n0772_p0842b14║仁藏等者，若隨世俗釋，愍傷不殺曰仁，清察不盜
X45n0772_p0842b15║曰義，防害不婬曰禮，持心禁酒曰智，非法不言曰
X45n0772_p0842b16║信。此之五種，王者依之以治國，君子奉之以立身，
X45n0772_p0842b17║用而無替，故曰常矣。若依勝義釋，仁則不殺之慈，
X45n0772_p0842b18║義乃不盜之行，禮謂不染之德，智謂不飲之操，信
X45n0772_p0842b19║當不妄之約，故知人之一藏列以五常。若就世俗
X45n0772_p0842b20║但使一生撿束，或依勝義則通多世防修，故借俗
X45n0772_p0842b21║名以彰佛理不可言說。清淨報空者，謂不得撥無
X45n0772_p0842b22║天報是空，清淨報言即指天趣，欲色諸天悉有光
X45n0772_p0842b23║明皆清潔故，故正列中但云淨藏即屬天也。捺落
X45n0772_p0842b24║迦者，無愛味故、無憙樂故。有說捺落此翻為人，迦
X45n0772_p0842c01║名為惡，惡人生處故建是名。如是諸藏至法藏者，
X45n0772_p0842c02║十億八千并前頌指，五十一藏唯是所攝，根本三
X45n0772_p0842c03║藏唯是能攝，增數十藏通能所攝，根本三藏出體
X45n0772_p0842c04║釋名，諸教多明此不繁引。此論通別所攝可見，三
X45n0772_p0842c05║藏通別如清涼云。然此三藏約其所詮略有二門：
X45n0772_p0842c06║一就尅性，經詮三學，律詮戒定，論唯詮慧；二約兼
X45n0772_p0842c07║正，經正詮定，律正詮戒，論正詮慧，兼各通三。今此
X45n0772_p0842c08║中意雙具二門。持其已下別解藏義，偏就行法以
X45n0772_p0842c09║彰含攝，謂能顯理及證果故。
X45n0772_p0842c10║已說藏差別，次說經差別。
X45n0772_p0842c11║釋曰：三辨經依，有二：初結前生後。
X45n0772_p0842c12║經有幾數（至）是故無失。
X45n0772_p0842c13║釋曰：後依文釋相，有二：初問答通所依。初伸三問：
X45n0772_p0842c14║一問經總多少、二問攝經多少、三問本論何依、後
X45n0772_p0842c15║述三答。先結頌答。初一句答經總數，次十句答攝
X45n0772_p0842c16║名數，後一句答論所依。後依頌釋，通分三段：初舉
X45n0772_p0842c17║數指攝，次徵列總結。列中以十二名就此方言：一
X45n0772_p0842c18║契經、二應頌、三記別、四諷誦、五自說、六緣起、七譬
X45n0772_p0842c19║喻、八本事、九本生、十方廣、十一希法、十二論議。後
X45n0772_p0842c20║明依問答。且明依中，總則百洛叉經并十二分為
X45n0772_p0842c21║論總依，別則一百部經或論議分為論別依。又問
X45n0772_p0842c22║答中聖法釋云：婆薩伊伽諾，此云精[(羽/王)*隹]（胡光），甚極微
X45n0772_p0842c23║小猶如兔毛，而能容受滿十方中明闇之色。標多
X45n0772_p0842c24║羅咀提，此云氣𮈔，龍王舌上有一氣絲，甚極微細
X45n0772_p0843a01║猶如頭髮，而能出納滿十方中種種密雲。此論亦
X45n0772_p0843a02║然，含容出納皆無礙故。
X45n0772_p0843a03║別所依經（至）開示顯說。
X45n0772_p0843a04║釋曰：後問答別所依。初伸三問，後述二答，亦先結
X45n0772_p0843a05║頌及後釋文。答問配屬，披文可見。
X45n0772_p0843a06║已說經差別，次論當造人。
X45n0772_p0843a07║釋曰：四彰造人，有二：初結前生後。
X45n0772_p0843a08║契經異說（至）何所攝耶。
X45n0772_p0843a09║釋曰：後依文釋相，有二：初六經說應異。又二：初標
X45n0772_p0843a10║問。先問幾經異說，後問六時何攝。
X45n0772_p0843a11║頌曰（至）無有相違失。
X45n0772_p0843a12║釋曰：後述答，有二：初結頌。上二句答前問，下二句
X45n0772_p0843a13║答後問。雖引六經，唯是一人出世隨根摧邪造論。
X45n0772_p0843a14║今起信論聖法記說佛滅度後一百餘年馬鳴師
X45n0772_p0843a15║造，賢首引經六百年造，此論下說位地生處父母
X45n0772_p0843a16║等故，論疏記文各取一故。
X45n0772_p0843a17║論曰（至）云何為六。
X45n0772_p0843a18║釋曰：後散釋，有二：初釋上二句，有三：初標徵。
X45n0772_p0843a19║一者（至）徐自命終。
X45n0772_p0843a20║釋曰：次釋相，有六：一將入滅，頌中十句，文有三節：
X45n0772_p0843a21║初三句讚德益物，次三句聞滅傷心，後四句師去
X45n0772_p0843a22║資隨。準聖法記說六時中造論名數，指此馬鳴未
X45n0772_p0843a23║涅槃時造懺悔業障大海論等四十部華文論。
X45n0772_p0843a24║二者（至）汝當不能自。
X45n0772_p0843b01║釋曰：二三百年，此師造六部論文：一三昧論、二合
X45n0772_p0843b02║一論、三微妙論、四中藏論、五歸真論、六徧滿論。
X45n0772_p0843b03║三者（至）諸外道輩。
X45n0772_p0843b04║釋曰：三六百年，此師造對治邪智入道論等二十
X45n0772_p0843b05║部華文論。
X45n0772_p0843b06║四者（至）建立佛法。
X45n0772_p0843b07║釋曰：四八百年，此師造大總地論等三十部華文
X45n0772_p0843b08║論。
X45n0772_p0843b09║五者（至）安立佛幢。
X45n0772_p0843b10║釋曰：五一百年，此師造四部寶𠕋，如前已列。
X45n0772_p0843b11║六者（至）入於寂室。
X45n0772_p0843b12║釋曰：六始成佛耐也者，耐謂堪忍，良以改沙門相、
X45n0772_p0843b13║現龍王身，堪忍耐於劬勞、忻利安於含識，言雖涉
X45n0772_p0843b14║於傷憫、意密讚於功能。今重言耐也，如再歎善哉。
X45n0772_p0843b15║次三偈分為三段：初四句慶聞決疑，次五句陳佛
X45n0772_p0843b16║鑒迹，後三句奉教遵依。寂室之言，涅槃異名。
X45n0772_p0843b17║是名為六。
X45n0772_p0843b18║釋曰：後結數。
X45n0772_p0843b19║如是諸經（至）無相違過。
X45n0772_p0843b20║釋曰：後釋下二句解造人攝，已見上文。
X45n0772_p0843b21║馬鳴菩薩（至）何因馬鳴。
X45n0772_p0843b22║釋曰：後一人變現殊，有二：初伸三問，初問地位、次
X45n0772_p0843b23║問生處、後問名因。
X45n0772_p0843b24║頌曰（至）從過去立名。
X45n0772_p0843c01║釋曰：後述三答，有二：初結頌。初二句答地位，第三
X45n0772_p0843c02║句答生處，後一句答名因。
X45n0772_p0843c03║論曰（至）名曰馬鳴。
X45n0772_p0843c04║釋曰：後散釋，初本高迹妙、次處勝親崇、後宿種名
X45n0772_p0843c05║因。依此論中所陳事狀，千馬現身名馬，千鳥出聲
X45n0772_p0843c06║名鳴，合此二物共立一名。菩薩從彼以彰嘉名，非
X45n0772_p0843c07║輪陀所致，蓋菩薩能為。復有三義名為馬鳴：一菩
X45n0772_p0843c08║薩生時感馬嘶鳴、二菩薩撫琴令馬悲鳴、三菩薩
X45n0772_p0843c09║說法餓馬齊鳴。由此多瑞，故曰馬鳴。
X45n0772_p0843c10║已說人別相，次唱本作釋。
X45n0772_p0843c11║釋曰：三唱本作釋，分三：初歸敬本趣分、次發起正
X45n0772_p0843c12║陳分、後結前迴向分。初中有二：初結前生後。
X45n0772_p0843c13║本曰（至）救世大悲者。
X45n0772_p0843c14║釋曰：後依文釋相，分二：初二頌歸敬，又二：初一頌
X45n0772_p0843c15║佛寶，復二：初唱本。此頌但取命盡十方為總攝門，
X45n0772_p0843c16║却取歸字及後三句為歸向門。此解體例別是規
X45n0772_p0843c17║程，蓋聖智之特高，非常情之可迨故也。
X45n0772_p0843c18║論曰（至）大悲者故。
X45n0772_p0843c19║釋曰：後作釋，有二：初科分略辨。總攝門中，十方九
X45n0772_p0843c20║有三界四生，通取眾命悉無餘故。歸向門中，以前
X45n0772_p0843c21║所攝無量眾命，傾依滿足大法王故。將命歸者，表
X45n0772_p0843c22║敬極故。
X45n0772_p0843c23║論師舉幾德（至）其相云何。
X45n0772_p0843c24║釋曰：後問答廣明，有二：初問。先問聖德多少，後問
X45n0772_p0844a01║請示德相。
X45n0772_p0844a02║頌曰（至）終不出此數。
X45n0772_p0844a03║釋曰：後答有二：初結頌。初二句總答德數，次四句
X45n0772_p0844a04║別答德相，後二句釋此能包。
X45n0772_p0844a05║論曰（至）總相讚歎。
X45n0772_p0844a06║釋曰：後釋文有二：初總指通妨，馬鳴已下總明德
X45n0772_p0844a07║數，佛果已下釋通外妨。迎字為仰，義乃昭然。
X45n0772_p0844a08║云何（至）故成八種。
X45n0772_p0844a09║釋曰：後別示行相，有二：初略明德數，頌中八字備
X45n0772_p0844a10║包眾德。
X45n0772_p0844a11║云何（至）十種第一。
X45n0772_p0844a12║釋曰：後廣顯德相，有二：初辨明，有六：一問答十㝡，
X45n0772_p0844a13║此顯諸佛不共功德無上第一，故名為㝡。四住地
X45n0772_p0844a14║者，楞伽經云：欲色有及見，說是四住地。此唯揀出
X45n0772_p0844a15║無明住地，前四發潤重故偏說。言頓斷者，賢首大
X45n0772_p0844a16║師義分齊說，賢位伏現初地斷種、十地弃習，此據
X45n0772_p0844a17║見道一時斷種，故云頓斷。至第三論更明此義，若
X45n0772_p0844a18║依始教分別之障見道皆除，俱生之惑金剛道斷，
X45n0772_p0844a19║五教斷惑如義分齊。
X45n0772_p0844a20║云何（至）十種殊勝。
X45n0772_p0844a21║釋曰：二問答十勝。力無畏等功德難思，舉十表圓
X45n0772_p0844a22║皆殊勝故。
X45n0772_p0844a23║云何（至）十種作用。
X45n0772_p0844a24║釋曰：三問答十業。功能自在、利樂無方、作用難窮，
X45n0772_p0844b01║故名為業。
X45n0772_p0844b02║云何（至）十種周徧。
X45n0772_p0844b03║釋曰：四問答十徧。功周法界，量等虗空，性德無涯，
X45n0772_p0844b04║故名為徧。
X45n0772_p0844b05║云何（至）四種圓滿智。
X45n0772_p0844b06║釋曰：五問答四智，如其次第以配始教，妙觀平等
X45n0772_p0844b07║成所大圓，名義相當更不繁引。
X45n0772_p0844b08║云何（至）四種解脫智。
X45n0772_p0844b09║釋曰：六問答四無礙法義詞說，即所緣境無礙屬
X45n0772_p0844b10║目能緣之智。法無礙者，了知諸法真實相故、洞照
X45n0772_p0844b11║一心真實性故。義無礙者，了知空等共相境故、達
X45n0772_p0844b12║生滅等麁細相故。詞無礙者，常以假名談法性故。
X45n0772_p0844b13║樂說無礙，言音無斷演諸教故。詞說二種而分異
X45n0772_p0844b14║者，總說法義謂之為詞，委細別說謂之為樂。又詞
X45n0772_p0844b15║多說法、樂多說義，故二差別。具辨義名，如餘廣說。
X45n0772_p0844b16║自在之言（至）故不別釋。
X45n0772_p0844b17║釋曰：後會指，分二：初會通自在。徧前六德皆無罣
X45n0772_p0844b18║礙，謂十最自在、十昧自在等。
X45n0772_p0844b19║色相名義（至）廣顯說。
X45n0772_p0844b20║釋曰：後指陳色相。始教但說三十二相，終教說相
X45n0772_p0844b21║八萬四千，圓教說具十蓮華藏微塵數相，但隨根
X45n0772_p0844b22║器差別，故致經文異說。今論終教故有若干，欲知
X45n0772_p0844b23║名相指在總持。
X45n0772_p0844b24║已說覺寶，次說法、僧。
X45n0772_p0844c01║釋曰：後一頌法僧，分二：初結前生後。
X45n0772_p0844c02║本曰（至）如實修行等。
X45n0772_p0844c03║釋曰：後依文辨相，有二：初唱本。此頌初句彼身體
X45n0772_p0844c04║相為體攝門，頌初及字并下三句一十四字為總
X45n0772_p0844c05║達門，末後等字通顯二頌歸敬之意，故不別科。
X45n0772_p0844c06║論曰（至）和南之意。
X45n0772_p0844c07║釋曰：後作釋，有二：初科分略辨。體攝門中十方世
X45n0772_p0844c08║界萬類有情，各具依正之體，益有流轉之相，收彼
X45n0772_p0844c09║體相悉無餘故。總達門中用前無量眾生體相，總
X45n0772_p0844c10║達殊勝法僧寶故。以身歸者，顯仰重故。總達二字
X45n0772_p0844c11║解頌及字等之一字，等取多義，謂攝圓滿命根同
X45n0772_p0844c12║歸勝妙寶故。又令四相眾生獲得常住身故，復為
X45n0772_p0844c13║明了自他唯一真如相故，兼收佛喜僧讚法藏恒
X45n0772_p0844c14║流布故。言和南者，即歸仰也。
X45n0772_p0844c15║論師（至）其相云何。
X45n0772_p0844c16║釋曰：後問答廣明，有二：初問法僧多少，請示行相。
X45n0772_p0844c17║頌曰（至）有多類僧眾。
X45n0772_p0844c18║釋曰：後答有二：初結頌。上二句答前問，下二句通
X45n0772_p0844c19║外妨。
X45n0772_p0844c20║論曰（至）各差別故。
X45n0772_p0844c21║釋曰：後釋文有二：初明前二句，有三：初依文略辨。
X45n0772_p0844c22║法謂教法（至）無諍論故。
X45n0772_p0844c23║釋曰：次舉本廣明解。前本論頌法性真如海，此一
X45n0772_p0844c24║句中含三種故。法字收教，軌物解故。性真如者，目
X45n0772_p0845a01║其理故。論中如次解於三字，謂顯圓成為諸法體，
X45n0772_p0845a02║離虗妄依他，絕執著徧計耳。海字屬果，德深廣故。
X45n0772_p0845a03║第三句全，即配行法，攝持眾行，故立藏名。如實修
X45n0772_p0845a04║行，取十地僧。如字正是所證十如實修行言，目十
X45n0772_p0845a05║正智，理智契合，故稱為僧。後解僧義，於文可見。
X45n0772_p0845a06║何故取命（至）無邊際故。
X45n0772_p0845a07║釋曰：後通前問答，有三：初徵釋身命義別，分二：初
X45n0772_p0845a08║命馬鳴菩薩，謂順自宗發同體慈，觀諸眾生同一
X45n0772_p0845a09║相續，盡攝壽命為能歸敬，故於命下標舉十方。
X45n0772_p0845a10║何故取身（至）不動身故。
X45n0772_p0845a11║釋曰：後身欲令無常四相之身轉易常住四德之
X45n0772_p0845a12║身，故於身中復標其相。
X45n0772_p0845a13║何故八聖（至）極甚深。
X45n0772_p0845a14║釋曰：次徵釋取他身命。此一科中有三段別：初問，
X45n0772_p0845a15║馬鳴造論唯合自己身命歸敬為求冥加，何須更
X45n0772_p0845a16║攝他人身命同歸敬耶？次答，由馬鳴師明了識知
X45n0772_p0845a17║自他無二、凡聖無殊，唯一真如平等一味，豈可不
X45n0772_p0845a18║攝無量身命？問：明了一味何覩多身？既見多身寧
X45n0772_p0845a19║知一味？答：相不礙性故見一味，性不礙相故覩多
X45n0772_p0845a20║身，事理無礙一多自在。此上且依生滅門說，若復
X45n0772_p0845a21║別就真如門說，能歸所歸順順如如，自身他身寂
X45n0772_p0845a22║寂湛湛，一味一相無縛無生，本性和南成歸敬相。
X45n0772_p0845a23║後重義中真俗六門、前重八門皆具投誠，準此可
X45n0772_p0845a24║見。後承文便乃釋等言，義具多端故知甚深。
X45n0772_p0845b01║何故攝取（至）不斷絕故。
X45n0772_p0845b02║釋曰：後徵釋取他成相。問中既知身命一味一相，
X45n0772_p0845b03║何須存相攝他歸敬？答中良由攝生順本願故諸
X45n0772_p0845b04║佛歡喜，又由攝生順法侶故菩薩讚歡，復由攝生
X45n0772_p0845b05║順受持故法藏流通。
X45n0772_p0845b06║馬鳴菩薩（至）并上二地。
X45n0772_p0845b07║釋曰：後解後二句，有二：初問答，分三：初徵釋下地。
X45n0772_p0845b08║問中，馬鳴現居八地住心，七地已前及八入心功
X45n0772_p0845b09║德滿足，唯應歸向八地滿心并上二地，何以頌中
X45n0772_p0845b10║如實修行通收十地？前之七地及八入心何須敬
X45n0772_p0845b11║仰？答中，良由馬鳴同體大願，通攝三聚為能歸人，
X45n0772_p0845b12║其中既有八地已前乃至邪定諸眾生類，故合通
X45n0772_p0845b13║敬前七地僧及八入心。若望自歸，但歸八地滿心
X45n0772_p0845b14║菩薩并上善慧、法雲二地。
X45n0772_p0845b15║若爾何故（至）彰顯示故。
X45n0772_p0845b16║釋曰：次徵釋地前。若許前前下位通敬後後上位
X45n0772_p0845b17║爾者，何故不取地前互為所歸人耶？答：非是地前
X45n0772_p0845b18║無所歸人，以顯舉十地諸聖上位，影兼三賢十信
X45n0772_p0845b19║下位，故不別標，蓋影顯爾。
X45n0772_p0845b20║法雲地（至）影顯示故。
X45n0772_p0845b21║釋曰：後徵釋地滿。問：以能歸上既取三聚，法雲地
X45n0772_p0845b22║聖亦攝住中，為復十地滿心菩薩？若作能歸，為歸
X45n0772_p0845b23║何僧？答：謂有佛地最勝僧寶為所歸僧。問：若法雲
X45n0772_p0845b24║地許歸妙覺，何故前頌不別標耶？答：顯舉法雲。下
X45n0772_p0845c01║位既爾，兼彰妙覺。上位亦然，故不別陳，亦影顯故。
X45n0772_p0845c02║是故（至）有多類僧眾。
X45n0772_p0845c03║釋曰：後合頌。
X45n0772_p0845c04║已說法僧，次說本趣。
X45n0772_p0845c05║釋曰：後一頌本趣，有二：初結前生後。
X45n0772_p0845c06║本曰（至）佛種不斷故。
X45n0772_p0845c07║釋曰：後依文辨相，有二：初唱本。前三句為斷絕門，
X45n0772_p0845c08║後一句為連續門。
X45n0772_p0845c09║論曰（至）解脫門。
X45n0772_p0845c10║釋曰：後作釋，有二：初依頌總明。文二：初科分。
X45n0772_p0845c11║斷絕門中（至）正信故。
X45n0772_p0845c12║釋曰：後解釋有二：初斷絕門，標徵可知。解釋有四：
X45n0772_p0845c13║一除疑惑，謂於大乘堅固淨信永離疑故，當立義
X45n0772_p0845c14║分并解釋分顯示正義。二除猒捨，謂於大乘發起
X45n0772_p0845c15║精進永離捨故，即當分別發趣道相兼修行分。三
X45n0772_p0845c16║除邪論，謂於大乘發生正見永離邪故，此一通當
X45n0772_p0845c17║顯示正義對治邪執。四除執著，謂於大乘得七對
X45n0772_p0845c18║治永離執故，此一偏當對治邪執。或總配釋，於理
X45n0772_p0845c19║亦通，合頌可知。
X45n0772_p0845c20║連續門中（至）不斷故故。
X45n0772_p0845c21║釋曰：後連續門標徵可知。解釋有三：由造論故令
X45n0772_p0845c22║信修證，致佛法僧永不斷絕。僧中宮殿謂所證理，
X45n0772_p0845c23║廣大寬愽周徧莊嚴，依止居遊寂然悅樂，從喻彰
X45n0772_p0845c24║名故云宮殿。正後二僧者，本後二智也。合頌可知。
X45n0772_p0846a01║頌眾生言（至）不斷耶。
X45n0772_p0846a02║釋曰：後逐難別顯，有二：初伸二問。初問此論所化
X45n0772_p0846a03║眾生寬狹，後問擬治幾障三寶不斷。
X45n0772_p0846a04║頌曰（至）建立三不斷。
X45n0772_p0846a05║釋曰：後述二答，有二：初結頌。上二句答初問，下二
X45n0772_p0846a06║句答後問。
X45n0772_p0846a07║論曰（至）圓滿果故。
X45n0772_p0846a08║釋曰：後釋文有二：初明上二句，又二：初依義總明。
X45n0772_p0846a09║然三聚門（至）須彼初門。
X45n0772_p0846a10║釋曰：後分門別顯，標徵可知。解釋有三：一無信異
X45n0772_p0846a11║道不信業果名邪定聚，入位賢聖名正定聚，十信
X45n0772_p0846a12║雖修由未入位名不定聚。二異生十信未有善根
X45n0772_p0846a13║名邪定聚，圓滿果佛名正定聚，三賢十聖皆未究
X45n0772_p0846a14║竟名不定聚。三無求凡夫名為邪定，證真十聖名
X45n0772_p0846a15║為正定，十信三賢名為不定。總結連前多不別科，
X45n0772_p0846a16║蓋避文繁，下皆倣此。三種取初，順教理故。
X45n0772_p0846a17║為欲對治（至）不斷之義。
X45n0772_p0846a18║釋曰：後解下二句有二：初總顯二門，為令四障斷
X45n0772_p0846a19║除故使三寶不絕。
X45n0772_p0846a20║云何為四（至）是名為四斷。
X45n0772_p0846a21║釋曰：後別示四斷。
X45n0772_p0846a22║
X45n0772_p0846a23║釋摩訶衍論贊玄疏卷第一