X45n0772_p0846b01║
X45n0772_p0846b02║
X45n0772_p0846b03║釋摩訶衍論贊玄疏卷第二
X45n0772_p0846b04║
X45n0772_p0846b05║中京報恩傳教寺崇祿大夫守司空詮圓
X45n0772_p0846b06║通法大師賜紫臣沙門　法悟奉　勑撰
X45n0772_p0846b07║已說本趣，次開總體。
X45n0772_p0846b08║釋曰：次發起正陳，分有二：初開示總體。又二：初結
X45n0772_p0846b09║前生後。
X45n0772_p0846b10║本曰（至）是故應說。
X45n0772_p0846b11║釋曰：後依文示相，有二：初唱本。能入十六名為有
X45n0772_p0846b12║法，所入十六并及不二名摩訶衍。此據尅性，唯十
X45n0772_p0846b13║七種立名大乘，非十六門。若爾，兩重能入既非大
X45n0772_p0846b14║乘，即非總體，應十六門不在此科。答：科就甚深所
X45n0772_p0846b15║入言之，舉勝攝劣，故無有失。既爾，何故不就㝡尊
X45n0772_p0846b16║不二別伸科判，攝彼所餘？良以不二離根教故，不
X45n0772_p0846b17║可顯示。唯就所入言開總體，因門因法誠廣誠深，
X45n0772_p0846b18║益根既寬，故宜應說。
X45n0772_p0846b19║論曰（至）作依止故。
X45n0772_p0846b20║釋曰：後作釋有二：初分門略顯，由能入門能顯所
X45n0772_p0846b21║入甚深理故。詮猶顯也，由所入法與能入門作依
X45n0772_p0846b22║止故。
X45n0772_p0846b23║有法者（至）摩訶衍體。
X45n0772_p0846b24║釋曰：後依義廣明，有三：初總解文義。總標門法作
X45n0772_p0846c01║業之相者，此有二解：一、門法之言，合之為一，不取
X45n0772_p0846c02║本法，唯指能入。由依其門，能起信根，信彼本法，并
X45n0772_p0846c03║及不二摩訶衍故。良以能入十六，正為發信之因
X45n0772_p0846c04║緣；十七大乘，但是所信之境界。故知門者，能作業
X45n0772_p0846c05║也。二、門法之言，離之為二，通門及法。親生信根，門
X45n0772_p0846c06║能作業；疎生信根，法亦能作。作業之言，發用之義。
X45n0772_p0846c07║信決定進心（至）於禮樹故。
X45n0772_p0846c08║釋曰：次別釋信根，有二：初名位喻況。信根二字兩
X45n0772_p0846c09║番解釋，初番名位即信為根，兩句解名、兩句解位。
X45n0772_p0846c10║問：修行分說四信五行，諸教多明信解行證，不唯
X45n0772_p0846c11║生信亦起行等，何故此中偏說信耶？答：良以信者
X45n0772_p0846c12║切用殊絕，根力善財斯為首故，賢聖等妙此為先
X45n0772_p0846c13║故，功德母故、道果源故。後番位相信滿成根，十信
X45n0772_p0846c14║稱信，賢位已去信方成根。此上明位，自下顯根。兩
X45n0772_p0846c15║種梵語未見翻對，前如萍菟之類比信無根，後同
X45n0772_p0846c16║松栢之屬況位有根。
X45n0772_p0846c17║信根有幾義（至）是名為十。
X45n0772_p0846c18║釋曰：後問答義相。初雙問二字，後各答十義。先頌、
X45n0772_p0846c19║次釋，於文可見。信十義中欲配位地恐涉穿鑿，根
X45n0772_p0846c20║十義中諸位相望俱有理故。
X45n0772_p0846c21║能入所入（至）自當顯說。
X45n0772_p0846c22║釋曰：後餘指下辨兩重門法，立義廣明。
X45n0772_p0846c23║已說總體，次明建立。
X45n0772_p0846c24║釋曰：後通分五分，有二：初建立五分。又二：初結前
X45n0772_p0847a01║生後。
X45n0772_p0847a02║本曰（至）勸修利益分。
X45n0772_p0847a03║釋曰：後依文示相，有二：初唱本。
X45n0772_p0847a04║論曰（至）法如是故。
X45n0772_p0847a05║釋曰：後作釋，有二：初總明分次第，又二：初略徵釋，
X45n0772_p0847a06║化生之法必如然故。為欲已下，廣出此意。
X45n0772_p0847a07║此義云何？
X45n0772_p0847a08║釋曰：後廣徵釋，有二：初總徵。雖言化法如是，請示
X45n0772_p0847a09║次第所以。
X45n0772_p0847a10║為欲顯示（至）因緣分。
X45n0772_p0847a11║釋曰：後別釋有五：一因緣分。藥因病設、教藉根興，
X45n0772_p0847a12║無疾何假於藥方？離根寧宣於教藏？故依三聚立
X45n0772_p0847a13║此八因，別興四分之文，普拯群生之類。有喻法合，
X45n0772_p0847a14║於文可見。
X45n0772_p0847a15║為欲顯示（至）立義分。
X45n0772_p0847a16║釋曰：二、立義分，亦有喻、況、法、說雙合。如意寶珠，有
X45n0772_p0847a17║教所說金翅鳥心後成此珠，有教所說遮多梨鬼
X45n0772_p0847a18║變為此珠，有教說佛舍利法欲滅時變為寶珠，有
X45n0772_p0847a19║教說龍福力感得出寶奇妙神珠。智度論說龍王
X45n0772_p0847a20║頭上有此珠故，報恩經說龍王耳內安此珠故，有
X45n0772_p0847a21║說龍王藏深密處，有說龍王安自腦中。此寶雖一，
X45n0772_p0847a22║功力彌多，作眾寶之攸依，欲千珍而隨雨，猶枝葉
X45n0772_p0847a23║之根本，若流派之泉源。比兩重所入之大乘，為十
X45n0772_p0847a24║六能依之總體。據法雖唯一性，就根乃分兩重。門
X45n0772_p0847b01║有多差，義非一勢。故下論云：法體不分，義門得別。
X45n0772_p0847b02║寶既大龍所用，法亦利根能承。然如意珠但喻兩
X45n0772_p0847b03║重所入十六，非況不二。以不二體唯是果海，離根
X45n0772_p0847b04║宜故，離教說故。若爾，兩重所入既有十六，豈順此
X45n0772_p0847b05║中摩訶衍法雖唯是一？答：兩重所入尅體唯一，隨
X45n0772_p0847b06║能入門說有十六。如太虗空本無有二，禽族翔翥
X45n0772_p0847b07║似見其跡。鸞跡所印名鸞跡空，鳳跡所印名鳳跡
X45n0772_p0847b08║空，百禽並印跡亦隨多。然其虗空何有二體？跡下
X45n0772_p0847b09║之空即況兩重所入十六，即空之跡即喻兩重能
X45n0772_p0847b10║入十六。如是所入隨十六門立十六名，能入若至
X45n0772_p0847b11║百六十門，所入亦立百六十名。故論合云：而為恒
X45n0772_p0847b12║沙法門體性。又云：利根智者乃所領解。故
X45n0772_p0847b13║為欲顯示（至）解釋分。
X45n0772_p0847b14║釋曰：三解釋分。如意珠藏萬寶雖盈，千門不開群
X45n0772_p0847b15║龍安了？要闢多戶方益群龍。大乘本法雖圓千義，
X45n0772_p0847b16║不細開解鈍根寧知？要假委分鈍根方解。然上立
X45n0772_p0847b17║義判為利根，故此解釋說為鈍器。然此分中復有
X45n0772_p0847b18║利鈍，二門之中如次可見。
X45n0772_p0847b19║為欲顯示（至）修行信心分。
X45n0772_p0847b20║釋曰：四修行信心分，此中喻法皆含縱奪。且初喻
X45n0772_p0847b21║中文置雖言表承上義，謂前如意善雨眾珍，讚寶
X45n0772_p0847b22║勝能名為妙術，功能無盡復號圓德。如是妙寶，雖
X45n0772_p0847b23║眼見耳聞心解口說，門或不入藏乃奚臻？宮若不
X45n0772_p0847b24║登寶何得用？若法說者，於前二分廣略教義，雖口
X45n0772_p0847c01║誦心思，設勤加修行勝進不退，乃喻金剛。若正信
X45n0772_p0847c02║未起寶藏何階？邪定未出玄理難符，故立此分激
X45n0772_p0847c03║物信修也。
X45n0772_p0847c04║雖開（至）勸修利益分。
X45n0772_p0847c05║釋曰：五、勸修利益分。雖分立廣釋略法門，縱示修
X45n0772_p0847c06║行起信行相，然怯弱之輩聞立義分，多廣法門知
X45n0772_p0847c07║而不修；鈍根之人聞解釋分，少略法門學而不解。
X45n0772_p0847c08║信心既阻，行業復虧，倦法海之深游，退覺城之要
X45n0772_p0847c09║路。若逢勸進，必漸勤求，備修百行之因，圓證十身
X45n0772_p0847c10║之果。如無勸筞，豈免沉淪？惑起恒沙，縛纏無性。以
X45n0772_p0847c11║見此利，故勸修行。
X45n0772_p0847c12║有何因緣（至）勸修分所攝。
X45n0772_p0847c13║釋曰：後別釋不增減。初問、後答。答中有二：結、頌、釋
X45n0772_p0847c14║文。嗢陀南者，此云集施，能以少文攝括多義，施散
X45n0772_p0847c15║於他令誦持故。
X45n0772_p0847c16║已說建立門，次說唱章判說門。
X45n0772_p0847c17║釋曰：後唱章判說，有二：初結前生後。
X45n0772_p0847c18║本曰（至）所以造論。
X45n0772_p0847c19║釋曰：後依文釋相有五，一因緣分有二，初八因起
X45n0772_p0847c20║四分又二，初唱本論舉八因根唯三聚，隨緣增而
X45n0772_p0847c21║起四分，化眾修而趣一乘。
X45n0772_p0847c22║論曰（至）作正因緣。
X45n0772_p0847c23║釋曰：後釋文有二：初緣體行相分二：初約分明因
X45n0772_p0847c24║又二：初依分標門復二：初指因起分。
X45n0772_p0848a01║初一因緣（至）謂前三門。
X45n0772_p0848a02║釋曰：後隨因列門，能化屬自後四分論，所化即是
X45n0772_p0848a03║三聚眾生，善功唯取教功根益，除諍為令息疑止
X45n0772_p0848a04║謗。後之七因各具前三，無第四者，以諸除諍後定
X45n0772_p0848a05║絕疑。
X45n0772_p0848a06║今當舉相，隨次別釋。
X45n0772_p0848a07║釋曰：後舉相隨釋，有二：初總標。
X45n0772_p0848a08║因緣總相（至）自當顯說。
X45n0772_p0848a09║釋曰：後別釋有四：一起立義分，又四：一能化門。此
X45n0772_p0848a10║第一因，即與前重八種大乘根本總體作正因緣，
X45n0772_p0848a11║又與前重能入八門、後重能所十六門法、二十四
X45n0772_p0848a12║種分離別相作正因緣。因緣之總相，目之能化門。
X45n0772_p0848a13║總別相對，四句易知。非明不二者，以離根教故。
X45n0772_p0848a14║為令眾生（至）眾生故。
X45n0772_p0848a15║釋曰：二所化門不定聚中有三十人，以十信中位
X45n0772_p0848a16║位皆有入住出別，故成三十。後四十心隨心分三，
X45n0772_p0848a17║故成一百二十種人。
X45n0772_p0848a18║離一切苦（至）總相之樂故。
X45n0772_p0848a19║釋曰：三善巧門普緣三聚宣說兩重，欲令無量之
X45n0772_p0848a20║根永離無常之苦，獲二依果證一心源故。
X45n0772_p0848a21║非求世間（至）初因緣。
X45n0772_p0848a22║釋曰：四、除諍門。恐有愚人妄生疑念，論主但居不
X45n0772_p0848a23║動，未及法雲通緣。上地之人皆為所化之境者，非
X45n0772_p0848a24║利他故，唯顯自能。欲求高名，擬希厚利，虗言被上，
X45n0772_p0848b01║正意榮身。豈容下地之人，反化隣佛之聖？為遣此
X45n0772_p0848b02║輩所發疑心，自通而言：我久成道，為滿本願，助化
X45n0772_p0848b03║群生。非求人世之滎，權示藍修之位。藍修有本，元
X45n0772_p0848b04║是濫字，未知適從，難以詳定。
X45n0772_p0848b05║第二因緣（至）成正覺故。
X45n0772_p0848b06║釋曰：二起解釋分有二：初第二因有三：初能化門。
X45n0772_p0848b07║解釋分中總有三門，今取前二顯示正義，對治邪
X45n0772_p0848b08║執為能化門。根本義者，一心法界作智作理之本，
X45n0772_p0848b09║真俗二門為實為假之本，七種對治遣人遣法之
X45n0772_p0848b10║本。望人作本，義顯可知。若能達此，成正覺故。
X45n0772_p0848b11║令諸眾生（至）眾生故。
X45n0772_p0848b12║釋曰：次所化門，正取邪定為所化根。
X45n0772_p0848b13║正解不謬（至）第二因緣。
X45n0772_p0848b14║釋曰：後善巧門，正義之功，治邪之巧，令遣謬解，使
X45n0772_p0848b15║拂邪心，出一闡提，入十信位。
X45n0772_p0848b16║第三因緣（至）三種發心。
X45n0772_p0848b17║釋曰：後第三因有三：初能化門，取解釋分發趣道
X45n0772_p0848b18║相三種發心為能化門。
X45n0772_p0848b19║善根成就（至）諸眾生故。
X45n0772_p0848b20║釋曰：次所化門。上品十信十解一分，即信成就發
X45n0772_p0848b21║心。十解多分十行十向，即解行發心。三品十地，即
X45n0772_p0848b22║證發心。
X45n0772_p0848b23║於摩訶衍法（至）第三因緣。
X45n0772_p0848b24║釋曰：後善巧門不定聚一分，即十信上品正定聚
X45n0772_p0848c01║全，歷三發心出自分位，入勝進位勝自位故。
X45n0772_p0848c02║第四因緣（至）出興門。
X45n0772_p0848c03║釋曰：三起修行信心分有四，一第四因有三，初能
X45n0772_p0848c04║化門第四分中宣說開示。信如佛法僧，修施戒忍
X45n0772_p0848c05║進與彼為因，被不定人。
X45n0772_p0848c06║善根微少（至）不名成就。
X45n0772_p0848c07║釋曰：次所化門，十信位人不同前來，與正定聚位
X45n0772_p0848c08║位各分三品別異，通計聖凡正定不定共有一百
X45n0772_p0848c09║五十品人。今論意謂不定聚人別分三品，以十信
X45n0772_p0848c10║人微薄闇鈍，發心求道其實甚難。從第三因分出
X45n0772_p0848c11║不定十信上品，此第四因分出中品，五六七因分
X45n0772_p0848c12║出下品。依論分齊三品十信，後五善根具足名為
X45n0772_p0848c13║上品，前五善根未具名為中品。實義為論，唯第五
X45n0772_p0848c14║心名為中品，以次下說前四種心皆下品故。今望
X45n0772_p0848c15║前四轉齊第五，故皆中品。初心業障海深、二心見執
X45n0772_p0848c16║過厚、四心怖信難成，如是三種皆下品故。不同正
X45n0772_p0848c17║定，如後問答。此中所化但取十信，前五心人善根
X45n0772_p0848c18║微劣未是具足，欲化是人令獲後五，轉為上品入
X45n0772_p0848c19║信成就，故此下文信心分釋。為邪定人說信心分，
X45n0772_p0848c20║為不定人說修行分，未信令信、已信令修，其法爾
X45n0772_p0848c21║故或通利故。據此中說四五六七為因之根，但取
X45n0772_p0848c22║不定中下二品，蓋就顯說無相違過。前後因根準
X45n0772_p0848c23║此可解。
X45n0772_p0848c24║修習信心（至）第四因緣。
X45n0772_p0849a01║釋曰：後善巧門。
X45n0772_p0849a02║第五因緣（至）出興門。
X45n0772_p0849a03║釋曰：二、第五因，有三：初、能化門。第四分中進門之
X45n0772_p0849a04║終，唯取有障修行精進一節論文與彼為因。講者
X45n0772_p0849a05║引彼，於此應敘。
X45n0772_p0849a06║此中眾生（至）分際門。
X45n0772_p0849a07║釋曰：次所化門。
X45n0772_p0849a08║消惡業障（至）第五因緣。
X45n0772_p0849a09║釋曰：後善巧門，令十二中初心下品禮懺勸請隨
X45n0772_p0849a10║喜迴向，得免諸障善根增長。
X45n0772_p0849a11║第六因緣（至）作正因緣故。
X45n0772_p0849a12║釋曰：三第六因有三：初能化門第四分中，取止觀
X45n0772_p0849a13║行一節論文與彼為因。
X45n0772_p0849a14║凡夫二乘（至）一切二乘故。
X45n0772_p0849a15║釋曰：次所化門，不定二心、邪定二乘。由彼二乘志
X45n0772_p0849a16║意狹劣，於無上乘猶若敗種，故判邪定別以止觀
X45n0772_p0849a17║化彼二類。
X45n0772_p0849a18║對治心過（至）第六因緣。
X45n0772_p0849a19║釋曰：後善巧門兩輪具闕。益損門中，修止對治凡
X45n0772_p0849a20║夫著有過失，又捨二乘樂空過失；修觀對治二乘
X45n0772_p0849a21║離悲過失，又除凡夫懈怠過失。故知兩輪通治凡
X45n0772_p0849a22║小眾生心過。
X45n0772_p0849a23║第七因緣（至）出興門。
X45n0772_p0849a24║釋曰：四第七因有三，初能化門第四分未與彼為
X45n0772_p0849b01║因，謂引不定下品眾生令趣中上及正定故。
X45n0772_p0849b02║此中眾生（至）分際門。
X45n0772_p0849b03║釋曰：次所化門。十信前四下品眾生，其心怯弱意
X45n0772_p0849b04║欲退轉，如來方便但令念佛令生他方。既得往生，
X45n0772_p0849b05║由見佛故終無有退，漸次得入正定聚故。
X45n0772_p0849b06║必定不退（至）第七因緣。
X45n0772_p0849b07║釋曰：後善巧門。
X45n0772_p0849b08║第八因緣（至）出興門。
X45n0772_p0849b09║釋曰：四起勸修利益分有三：初能化門，全與第五
X45n0772_p0849b10║分為彼因緣故。
X45n0772_p0849b11║此中眾生（至）分際門。
X45n0772_p0849b12║釋曰：次所化門，邪定聚人若無勸誘退入無性，故
X45n0772_p0849b13║須此分化彼怯弱令獲益故。
X45n0772_p0849b14║為示利益（至）第八因緣。
X45n0772_p0849b15║釋曰：後善巧門，說德令忻、示過令離故。
X45n0772_p0849b16║一切諸教法（至）總別不同故。
X45n0772_p0849b17║釋曰：後依因遣滯，有二：初分因合顯。問：立義分中
X45n0772_p0849b18║攝諸教盡，何須開後三分而別釋？八因初一攝諸
X45n0772_p0849b19║根盡，何假立後七因而散釋？答：立義廣攝被利根
X45n0772_p0849b20║人，三分略說被鈍根人，復為鈍根開後三分。初因
X45n0772_p0849b21║總攝三聚眾生，七因別攝所化眾生，總別不同，立
X45n0772_p0849b22║後七因復有何失？
X45n0772_p0849b23║何故二乘人（至）輕其過失故。
X45n0772_p0849b24║釋曰：後處品別明有二：初徵釋處異。二乘四處者，
X45n0772_p0849c01║謂一二六八，此之四處皆有邪定二乘人故。答中
X45n0772_p0849c02║為二乘人根器狹劣，捨小趣大難故重明。邪定三
X45n0772_p0849c03║處者，謂一二八，於前四中除第六因，以彼唯取二
X45n0772_p0849c04║乘人故。答中為顯邪定對彼二乘過輕微故。
X45n0772_p0849c05║何故不定人（至）輕其過失故。
X45n0772_p0849c06║釋曰：後問答品別。十信之人別分三品，不同常例，
X45n0772_p0849c07║已見上文，但未知由。於此辨明三賢十聖，非是不
X45n0772_p0849c08║分入住出故，但不長分三品之異，故與不定相例
X45n0772_p0849c09║對顯。
X45n0772_p0849c10║有何因緣（至）次第如是。
X45n0772_p0849c11║釋曰：後緣數次第有二：初伸二問。因緣何唯八種？
X45n0772_p0849c12║信等次第何然？
X45n0772_p0849c13║頌曰（至）次第如是故。
X45n0772_p0849c14║釋曰：後述二答，有二：初結頌。上二句答不增減，下
X45n0772_p0849c15║二句答其次第。
X45n0772_p0849c16║論曰（至）攝彼八十故。
X45n0772_p0849c17║釋曰：後釋文有二：初攝廣不增減，以一攝十兼解
X45n0772_p0849c18║等字，攝彼八十云八云等。
X45n0772_p0849c19║因緣次第（至）十種地故。
X45n0772_p0849c20║釋曰：後治障行次第法爾，釋前法如是故。八因所
X45n0772_p0849c21║明修行位地，從下至上自淺之深，理定合然，故言
X45n0772_p0849c22║法爾。十信三賢如其次第能治四障，謂闡提不信
X45n0772_p0849c23║障、外道著我障、聲聞畏苦障、緣覺捨悲障。於十地
X45n0772_p0849c24║位治十重障，漸次轉勝亦法爾故。
X45n0772_p0850a01║已說八因緣，次說四種根。
X45n0772_p0850a02║釋曰：後四根須二教，有二：初結前生後。
X45n0772_p0850a03║本曰（至）應說此論。
X45n0772_p0850a04║釋曰：後依文示相，有二：初唱本。
X45n0772_p0850a05║論曰（至）決疑門。
X45n0772_p0850a06║釋曰：後作釋，有二：初科分。
X45n0772_p0850a07║問曰（至）難問門。
X45n0772_p0850a08║釋曰：後開示，有二：初難問門。光明等經攝根無闕，
X45n0772_p0850a09║何須馬鳴重造此論？況無增加顯理勝力，應是欲
X45n0772_p0850a10║求世間稱讚名利等事。畢竟尊信不盡理者，謂問
X45n0772_p0850a11║畢竟世尊言教堪信之經不盡理耶？或復畢竟誠
X45n0772_p0850a12║可尊重崇信之經不盡理耶？或復論主畢竟貴圖
X45n0772_p0850a13║世人尊重貴信，已能解於佛經不盡理處而作論
X45n0772_p0850a14║耶？如或不爾，則是重繁進退不可。若為通會？
X45n0772_p0850a15║合曰（至）當須造論。
X45n0772_p0850a16║釋曰：後決疑門，有二：初、正解。此門又二：初、根緣有
X45n0772_p0850a17║異。諸佛教理，心性大用，用元體作，故唯一味。或未
X45n0772_p0850a18║即本故，一味一味即所入一心；或相即性故，一味
X45n0772_p0850a19║一味即能入一真。又法雖萬別，心本平等，就所入
X45n0772_p0850a20║解；教縱千差，性本平等，約能入明。雖標題牓示經
X45n0772_p0850a21║論差別，詞翰簡牘卷帙不同，理本平等。又佛教法
X45n0772_p0850a22║設分多端，理終無異，故名不別；音本是一，故名不
X45n0772_p0850a23║分。或就所入，以本收末，名為不別；或就能入，與本
X45n0772_p0850a24║平等，名為不分。然所化根有利有鈍，樂廣樂略，致
X45n0772_p0850b01║能化人說經說論，有廣有略。伽陀修梨毗羅方，此
X45n0772_p0850b02║云廣略經則；遮陀尸修梨毗羅方，此云廣略論則。
X45n0772_p0850b03║則，猶法也。初根依經，後器須論，由對此宜，故假造
X45n0772_p0850b04║論。
X45n0772_p0850b05║復次（至）則不須論。
X45n0772_p0850b06║釋曰：後時分不同有二：初佛在世。以佛在世，能化
X45n0772_p0850b07║業勝、所化根利，一聞便解，復何須論？
X45n0772_p0850b08║若佛滅後（至）優婆提耶眾。
X45n0772_p0850b09║釋曰：後佛滅後，以佛去世，能化主劣，所化根雜，假
X45n0772_p0850b10║經論而器異，樂廣略而根殊，既有忻廣略之人，故
X45n0772_p0850b11║須造廣略之論。優婆提耶，此云論議。
X45n0772_p0850b12║何故（至）有其分際故。
X45n0772_p0850b13║釋曰：後兼通餘妨，有二：初徵釋根緣。因緣門中具
X45n0772_p0850b14║收三聚，根性門中但化無力，寬狹相違故伸此問。
X45n0772_p0850b15║良以因緣門中馬鳴誓願意樂廣大無邊際故具
X45n0772_p0850b16║收三聚，根性門中親受論教實行之人自有際故
X45n0772_p0850b17║但明無力，故前後文所說各異。
X45n0772_p0850b18║以何因緣（至）現造作論教。
X45n0772_p0850b19║釋曰：後問答廣略。何以世尊說廣略經？復何馬鳴
X45n0772_p0850b20║造廣略論？蓋有宿願致於今生。師說廣略經，資造
X45n0772_p0850b21║廣略論。四聖眾種無貪為體，如俱舍說：一衣服喜
X45n0772_p0850b22║足聖種、二飲食喜足聖種、三臥具喜足聖種、四樂
X45n0772_p0850b23║斷樂修聖種。由四助道解脫非久，以能對治四種
X45n0772_p0850b24║愛著，是故說為四聖眾種。結頌釋文引經總結，其
X45n0772_p0850c01║義可解。
X45n0772_p0850c02║已說因緣分，次說立義分。
X45n0772_p0850c03║釋曰：二立義分，有二：初結前生後。
X45n0772_p0850c04║立義分中（至）其相云何。
X45n0772_p0850c05║釋曰：後依文釋相，有二：初說法數，又二：初問。先問
X45n0772_p0850c06║立義名數多少，後問本數開立行相。
X45n0772_p0850c07║頌曰（至）及不二別故。
X45n0772_p0850c08║釋曰：後答有二：初結頌。初一句答總數，後三句答
X45n0772_p0850c09║行相。
X45n0772_p0850c10║論曰（至）差別。
X45n0772_p0850c11║釋曰：後釋文有二：初明總數。明言立義有三十三，
X45n0772_p0850c12║非此分中全無不二，但無根教云不建立。
X45n0772_p0850c13║云何（至）各差別故。
X45n0772_p0850c14║釋曰：後辨行相，有二：初總徵釋。初總問總數，後總
X45n0772_p0850c15║舉總數。
X45n0772_p0850c16║何故（至）故開二種故。
X45n0772_p0850c17║釋曰：後別徵釋，有二：初問答所入法，別問兩重所
X45n0772_p0850c18║入故；舉摩訶衍名，別答兩重所入故。有兩節論文，
X45n0772_p0850c19║於於段中可細思之。根本摩訶衍中開八種故者，
X45n0772_p0850c20║此答前重八種所入，以依不二離言果海，能依之
X45n0772_p0850c21║義即當因分，為利眾生假以言詮，說作根本摩訶
X45n0772_p0850c22║衍法。據此，初重所入未分一心三大，於前重門方
X45n0772_p0850c23║始分出心體相用，故次論言一心法界及三大義
X45n0772_p0850c24║各二種故。至後重法雖亦分出一心三大，然是所
X45n0772_p0851a01║入第一義諦，不同前重能入門中一心三大唯真
X45n0772_p0851a02║俗二諦。莫謂一心三大名同，便將前門而為後法，
X45n0772_p0851a03║三諦科揀義理難通。一心法界三大義中各開二
X45n0772_p0851a04║種故者，此答後重所入八種。謂有一類稍劣根宜，
X45n0772_p0851a05║聞彼前重根本所入體唯是一隨門立八，便起疑
X45n0772_p0851a06║云：若前所入體性有多，依門趣入易生了解。既體
X45n0772_p0851a07║唯一隨門說八，云何頌解？如來善巧為度彼根，遂
X45n0772_p0851a08║就根本摩訶衍法一體性上元非心大，強假施設
X45n0772_p0851a09║一心三大，全將前重所入本法為利耎根，假立名
X45n0772_p0851a10║為心體相用，名雖同前八門一心三大，然前門是
X45n0772_p0851a11║所作真俗二諦，今此法屬能作第一義諦。若望前
X45n0772_p0851a12║重所入所依總摩訶衍，此後所入別摩訶衍雖是
X45n0772_p0851a13║能依，對後重門還是能作所依所入摩訶衍法。
X45n0772_p0851a14║何故（至）是名為本數。
X45n0772_p0851a15║釋曰：後問答能入門，先別問兩重能入門，後別答
X45n0772_p0851a16║兩重能入門。然此答文亦有兩節：一心法界及三
X45n0772_p0851a17║大義各二種故者，即答前重能入八門，謂依根本
X45n0772_p0851a18║摩訶衍法作起能依一心三大，即此一心三大各
X45n0772_p0851a19║具真俗分成八門，以此八門化於上智，依真俗門
X45n0772_p0851a20║頓漸修行，造證趣求前八本法，是故論言一心三
X45n0772_p0851a21║大各二種故。或各開二種門故者，此答後重能入
X45n0772_p0851a22║八門。論言或者，良以後重所入一心三大已自有
X45n0772_p0851a23║名，不同前重所入本法，不對能入未有名字，但總
X45n0772_p0851a24║呼為根本大乘。今此後重所入本法，如來善巧為
X45n0772_p0851b01║彼鈍根，於無名法不對能入，已假建立心體相用，
X45n0772_p0851b02║若望能入或開真俗，各有二種入第一義，是故論
X45n0772_p0851b03║言或各開二故。亦可或字望前重門，已開真俗二
X45n0772_p0851b04║門不同，於後重門或復如彼，亦開真俗二門不同，
X45n0772_p0851b05║故致或字。龍樹菩薩知立義分，文言少約理趣深
X45n0772_p0851b06║玄，豫慨後人於茲迷昧，故在文前先明大格，此或
X45n0772_p0851b07║無滯下義自通，諸智慧者幸宜詳審。
X45n0772_p0851b08║已說法數，次當別釋。
X45n0772_p0851b09║釋曰：後釋本文有二：初結指。
X45n0772_p0851b10║本曰（至）到如來地故。
X45n0772_p0851b11║釋曰：後示相有二：初、唱本。判斯一唱，總有三門：一
X45n0772_p0851b12║者、總體門；二者、別相門；三者、不動門。從摩訶衍者
X45n0772_p0851b13║下，即前二門，然有兩重；從一切諸佛下，即後一門，
X45n0772_p0851b14║徧通兩重。初二種門有兩重者，且第一重總體門
X45n0772_p0851b15║云摩訶衍者，總是前八因之內第一因緣，總中能
X45n0772_p0851b16║化教法正是根本第一義諦。摩訶衍法但隨其門，
X45n0772_p0851b17║立八差別，其名如次，不繁豫出。以摩訶衍棟能入
X45n0772_p0851b18║門，正用總字勒屬前重八種本法。其八能入，承文
X45n0772_p0851b19║辨訖。摩訶衍中含有不二，并及後重所入八法。開
X45n0772_p0851b20║總體中，釋論明指摩訶衍者，十六所入并及不二，
X45n0772_p0851b21║共十七種，名摩訶衍。三字之中備包不二，亦含後
X45n0772_p0851b22║重所入八法。以立義分者，字正牒初開總體之言。
X45n0772_p0851b23║學者應思，說有二種。云何為二？一者、法；二者、義。然
X45n0772_p0851b24║此四句，釋論不解，無文指屬在初及後。敬詳龍樹
X45n0772_p0851c01║不指陳意，欲令講學住思觀察。細窮四句通含兩
X45n0772_p0851c02║勢，以此法義在前重門，唯是所作、能依之義，三諦
X45n0772_p0851c03║中屬真、俗二諦。又此法義在後重法，唯是能作、所
X45n0772_p0851c04║依之體，三諦中屬第一義諦。故知四句勢貫兩重，
X45n0772_p0851c05║正符立義。文前問答，答前重門云：一心法界及三
X45n0772_p0851c06║大義各二種故。答後重法云：一心法界三大義中
X45n0772_p0851c07║各開二種故。方知本論攝法寬通，以少含多，義斯
X45n0772_p0851c08║見矣。又此法義別目心境，謂於門法各分心境，法
X45n0772_p0851c09║即一心法界，義即三種大義。義者，境也。此中不遮
X45n0772_p0851c10║心中有境、境內有心，雖無顯說，理必然故。所言法
X45n0772_p0851c11║者，謂眾生心者，即所依門。此中兩句含後重法，故
X45n0772_p0851c12║將開立。牒以者言，眾謂四衍之聖，生謂四種之凡，
X45n0772_p0851c13║舉能依人顯所依法。心謂一心，以心釋法，謂一一
X45n0772_p0851c14║心及多一心，即是後重所入本法。論指一心本周
X45n0772_p0851c15║八處，不可分離，唯一體相，故是心則攝一切世間
X45n0772_p0851c16║法。出世間法者，即攝末門，是心但指上眾生心，是
X45n0772_p0851c17║猶此也。此心為本，攝出世法為真如門，攝世間法
X45n0772_p0851c18║為生滅門，所攝二門即真俗諦，能攝一心唯第一
X45n0772_p0851c19║義。依於等者，即建立門。依於此心開二種門，顯示
X45n0772_p0851c20║大乘開二種法。何以故者，即徵問也。云何依心句
X45n0772_p0851c21║中開二種門，顯示已下開二種法。是心等者，答前
X45n0772_p0851c22║二問。先答真如門依心所作，若體相如還即顯示
X45n0772_p0851c23║所入本法摩訶衍故。此中體字例後三自，唯目能
X45n0772_p0851c24║入一體之門。後答生滅門依心所作，若因緣相還
X45n0772_p0852a01║能顯示所入大法摩訶衍故。自體相用唯能入門，
X45n0772_p0852a02║故於依心句中開二種門，顯示等中開二本法。所
X45n0772_p0852a03║言義者已下，顯示所入六法、能入六門。第二重中
X45n0772_p0852a04║三門之內略所依門及攝末門，或舉後攝前故，或
X45n0772_p0852a05║以上流下故，但有第三建立一門，牒前二義故。言
X45n0772_p0852a06║義者，今此後重義中三大即是所入摩訶衍法，恐
X45n0772_p0852a07║濫前重能入八門，故列名時不舉三大，但直標舉
X45n0772_p0852a08║摩訶衍名，達士詳之庶無惑耳。一者體大即二所
X45n0772_p0852a09║入，謂一切下即二能入，謂一切法不增不減即俗
X45n0772_p0852a10║諦門，真如平等不增不減即真諦門。二者相大即
X45n0772_p0852a11║二所入，謂如來下即二能入，如來藏功德即俗諦
X45n0772_p0852a12║門，具足性功德即真諦門。三者用大即二所入，謂
X45n0772_p0852a13║能生下即二能入，能生世間因果即俗諦門，能生
X45n0772_p0852a14║出世善因果即真諦門。後不動門，十方如來、三世
X45n0772_p0852a15║菩薩皆乘因分三十二種深妙法門入如來地，故
X45n0772_p0852a16║論曰（至）住思應觀。
X45n0772_p0852a17║釋曰：後作釋有二：初科分指勸。通科一分總作三
X45n0772_p0852a18║門，仍前二門更開兩用，文義雖具要須揀擇，故勸
X45n0772_p0852a19║講學住思應觀。
X45n0772_p0852a20║摩訶衍者（至）有八差別。
X45n0772_p0852a21║釋曰：後依科隨釋，有二：初前二門合顯，又二：初第
X45n0772_p0852a22║一重，分三：初牒指。取上三字與總字合，先屬科名，
X45n0772_p0852a23║後指本法。唯是前重所入總體，體性雖一，隨門立
X45n0772_p0852a24║八。
X45n0772_p0852b01║云何為八（至）摩訶衍。
X45n0772_p0852b02║釋曰：次開解，有四：一正釋，有三：初徵列，次得名，兩
X45n0772_p0852b03║段合也。所入八名，略解一二。第一一體一心摩訶
X45n0772_p0852b04║衍，謂依根本摩訶衍上，作起能依所作絕待依止
X45n0772_p0852b05║一體，復又作起能依所作絕待靈鑒一心。一體為
X45n0772_p0852b06║別，一心為總，總別雙彰，故須別舉。此之四字，俱屬
X45n0772_p0852b07║其門，所入根本摩訶衍法，從門受名，一體一心之
X45n0772_p0852b08║摩訶衍，作依主釋。第二三自一心摩訶衍，亦依根
X45n0772_p0852b09║本摩訶衍上，作起能依所作對待揀染三自，復又
X45n0772_p0852b10║作起能依所作對待靈鑒一心。三自亦別，一心亦
X45n0772_p0852b11║總，然斯四字，亦俱屬門，所入本法，從門受名，三自
X45n0772_p0852b12║一心之摩訶衍，亦依主釋。法中既爾，義中亦然，但
X45n0772_p0852b13║於義中體大名字，梯對法中一心總名，體大字上
X45n0772_p0852b14║多字名目，梯對法中一體三自。相用例知，不繁具
X45n0772_p0852b15║指，細尋論文，義亦可見。
X45n0772_p0852b16║譬如（至）建立名故。
X45n0772_p0852b17║釋曰：後喻合。王本一身未有多名，由王福力感招
X45n0772_p0852b18║輪現。輪有四殊：金、銀、銅、鐵。金輪來應名金輪王，餘
X45n0772_p0852b19║三亦爾。輪是依報，體非王身；王是正報，體非輪寶。
X45n0772_p0852b20║輪雖非王，由王所感，是故王身立彼輪號。輪之王
X45n0772_p0852b21║故，作依主釋。王比本法，輪況門名？雖門因法作，門
X45n0772_p0852b22║非是法；縱法由門顯，法非是門。故所入法從能入
X45n0772_p0852b23║門，以彰自號作依主釋。喻既分明，法應深信。
X45n0772_p0852b24║大覺契經（至）廣說。
X45n0772_p0852c01║釋曰：二、引證，有二：初、正引八種身法。準唯識論，體
X45n0772_p0852c02║依聚義，說名為身。今取體依，此中屬當，直目所入
X45n0772_p0852c03║八種本法，謂自體不無故，為門所依故。法中二種：
X45n0772_p0852c04║略一、心名；五、六二名，言顯了者，即當相字；七、八二
X45n0772_p0852c05║種，自在無礙，當用字也。皆云趣入，彰門用故。
X45n0772_p0852c06║馬鳴菩薩（至）摩訶衍者總。
X45n0772_p0852c07║釋曰：後顯攝立義分中，初之五字包攝彼經八種
X45n0772_p0852c08║身法，又牒前段開總體文。
X45n0772_p0852c09║此中總言（至）及下臨故。
X45n0772_p0852c10║釋曰：三指論有二：初總貫兩重，指陳總字貫通前
X45n0772_p0852c11║後，望上即貫前重所入，下臨即貫後重所八，兩重
X45n0772_p0852c12║所入是總體故，兩重能入非總體故，此即正符開
X45n0772_p0852c13║總體文。
X45n0772_p0852c14║大總地論（至）唯立八法。
X45n0772_p0852c15║釋曰：後以略含廣。
X45n0772_p0852c16║由何義故（至）有八應知。
X45n0772_p0852c17║釋曰：四問答有二：初立八因由。問：所入唯一，復何
X45n0772_p0852c18║立八？答：總體雖一，因門成八也。
X45n0772_p0852c19║能入所入（至）其相云何。
X45n0772_p0852c20║釋曰：後各八行相，有二：初問。
X45n0772_p0852c21║頌曰（至）然終不雜亂。
X45n0772_p0852c22║釋曰：後答有二：初結頌，上三句正答，下一句通妨。
X45n0772_p0852c23║論曰（至）畢竟盡故。
X45n0772_p0852c24║釋曰：後釋文有二：初解前三句，能所十六攝法齊
X45n0772_p0853a01║平，無勝劣故、無廣狹故。
X45n0772_p0853a02║若爾（至）故稱平等。
X45n0772_p0853a03║釋曰：後解後一句若許平等，所入本總能入末別，
X45n0772_p0853a04║既並渾同應成雜亂。答意可知，餘文易了。
X45n0772_p0853a05║已說初重。
X45n0772_p0853a06║釋曰：後總結。
X45n0772_p0853a07║第二重（至）摩訶衍門。
X45n0772_p0853a08║釋曰：後第二重有四：一總科四種法者，心體相用
X45n0772_p0853a09║各具三門。
X45n0772_p0853a10║所言法者（至）決定門。
X45n0772_p0853a11║釋曰：二別解有二，初法中三門分三。初所依門有
X45n0772_p0853a12║三：初牒指，此中但指第二重法為所依故。
X45n0772_p0853a13║今當（至）其相云何。
X45n0772_p0853a14║釋曰：次開解，有四：一標徵。
X45n0772_p0853a15║頌曰（至）偏於彼八處。
X45n0772_p0853a16║釋曰：二結頌。眾屬四聖，生目四凡，顯說一心徧彼
X45n0772_p0853a17║八處。
X45n0772_p0853a18║論曰（至）名為眾生。
X45n0772_p0853a19║釋曰：三釋文。此中所辨一法界心，通一一心及多
X45n0772_p0853a20║一心，通無盡一法界及純白一法界，周徧聖凡不
X45n0772_p0853a21║可分離，唯一體相。
X45n0772_p0853a22║順理契經（至）故名眾生。
X45n0772_p0853a23║釋曰：四引證諸異生中具足四凡。
X45n0772_p0853a24║馬鳴菩薩（至）決足門。
X45n0772_p0853b01║釋曰：後指結。
X45n0772_p0853b02║是心即攝（至）分際門。
X45n0772_p0853b03║釋曰：次攝末門，有三：初、牒指，明凡、聖心攝真、俗法。
X45n0772_p0853b04║此中有二：一、能攝一心，即第一義諦；二、所攝二門，
X45n0772_p0853b05║即真、俗二諦。其世間法亦名生滅，即俗諦門；其出
X45n0772_p0853b06║世法亦名真如，即真諦門。準問明品，清涼大疏於
X45n0772_p0853b07║真、俗諦各開存、泯，說至五重中道妙義。今於此論
X45n0772_p0853b08║兩重能、所三諦理中，通說乃有一百二十中道義
X45n0772_p0853b09║理。且於後重四種法內，俗諦門中有四中道：五種
X45n0772_p0853b10║有為是妄，四種無為是真；有存妄泯真中道，有存
X45n0772_p0853b11║真泯妄中道，有真、妄俱存雙照中道，有真、妄皆泯
X45n0772_p0853b12║雙遮中道。真諦門中有四中道：離言真如泯體，依
X45n0772_p0853b13║言真如是相；有存體泯相中道，有存相是體中道，
X45n0772_p0853b14║有體、相俱存雙照中道，有體、相皆泯雙遮中道。真、
X45n0772_p0853b15║俗二門有四中道：生滅門是俗，真如門是真；有存
X45n0772_p0853b16║俗泯真中道，有存真泯俗中道，有真俗兩存雙照
X45n0772_p0853b17║中道，有真俗兩泯雙遮中道。又所入法有三中道，
X45n0772_p0853b18║且俗諦門依有為無為所入一心，即是中道第一
X45n0772_p0853b19║義諦。又真諦門依體及相所入一心，亦是中道第
X45n0772_p0853b20║一義諦。復依真俗二諦所入一心法界，亦是中道
X45n0772_p0853b21║第一義諦。此後三種雖名中道是第一義，前十二
X45n0772_p0853b22║種但為中道非第一義。如此後重二法二門，有十
X45n0772_p0853b23║五種中道義理。復於後重體相用三各二門法，例
X45n0772_p0853b24║准亦應有十五種中道義理。如於後重心體相用
X45n0772_p0853c01║各二門法，所具中道共論都數有六十種。例准前
X45n0772_p0853c02║重望法望門，所具中道亦六十種，兩重總有一百
X45n0772_p0853c03║二十中道義理。二十四種不唯中道亦第一義，九
X45n0772_p0853c04║十六種但成中道非第一義。本論淵含誠難思議，
X45n0772_p0853c05║囊括大藏斯文可驗。
X45n0772_p0853c06║其相云何？
X45n0772_p0853c07║釋曰：次開解，有三：初徵起。
X45n0772_p0853c08║頌曰（至）作法界名法。
X45n0772_p0853c09║釋曰：次結頌正辨根本。中實一心能攝枝末，真俗
X45n0772_p0853c10║二門無非法界，故立法稱。
X45n0772_p0853c11║論曰（至）故名為法。
X45n0772_p0853c12║釋曰：後釋文有三，初總解。一法界心而具二義，攝
X45n0772_p0853c13║生滅門為世間法，攝真如門為出世法。
X45n0772_p0853c14║自體契經（至）淨白品法。
X45n0772_p0853c15║釋曰：次引證，有二：初證能攝，又二：初攝俗諦。廣大
X45n0772_p0853c16║神王喻多一心，攝諸無明即是智礙，攝諸染法即
X45n0772_p0853c17║煩惱礙，攝諸淨法即四無為。
X45n0772_p0853c18║又攝一切（至）寂靜法。
X45n0772_p0853c19║釋曰：後攝真諦，此中神王喻一一心。攝清淨法者，
X45n0772_p0853c20║即離三假相。攝無礙法者，即滿三實德。攝解脫法
X45n0772_p0853c21║者，即體真如。攝絕離法者，即離四句相。攝滿足法
X45n0772_p0853c22║者，即圓四法德。攝寂靜法者，即相真如。
X45n0772_p0853c23║而廣大神王（至）非出世間法。
X45n0772_p0853c24║釋曰：後證所入廣大神王第二論中，亦引自體契
X45n0772_p0854a01║經指說，唯況後重二種所入。此中明言非世間法
X45n0772_p0854a02║非出世間法，即表所入既非俗諦又非真諦，明知
X45n0772_p0854a03║即是第一義諦。以此驗知，十六所入皆第一義諦
X45n0772_p0854a04║也。
X45n0772_p0854a05║今攝此文，故名為攝。
X45n0772_p0854a06║釋曰：後明攝論主依契經取第一義諦攝真俗二
X45n0772_p0854a07║諦，立此攝末門。
X45n0772_p0854a08║馬鳴菩薩（至）分際門。
X45n0772_p0854a09║釋曰：後指結。
X45n0772_p0854a10║依於此心（至）摩訶衍門。
X45n0772_p0854a11║釋曰：後建立門有三：初牒指。
X45n0772_p0854a12║其相云何？
X45n0772_p0854a13║釋曰：次開解，有三：初徵起。
X45n0772_p0854a14║頌曰（至）顯示摩訶衍。
X45n0772_p0854a15║釋曰：次結頌。上二句明標二門，下二句明標二法。
X45n0772_p0854a16║論曰（至）自用摩訶衍。
X45n0772_p0854a17║釋曰：後釋文有四：一、總指徵列。依上一句，總標二
X45n0772_p0854a18║門；依下一句，總標二法。徵列可知。
X45n0772_p0854a19║如是（至）有二應知。
X45n0772_p0854a20║釋曰：二法從門立一心，本法尅性唯一，由二種門
X45n0772_p0854a21║立二本法。問：本法既一，由門立二，應依生滅得入
X45n0772_p0854a22║一體，摩訶衍法以其所入無二體故。答：依生滅修，
X45n0772_p0854a23║但證三自，非證一體。此隨門說，體同證異，理實臻
X45n0772_p0854a24║極，何曾再證？如一明珠，內出青色，詺為青珠；內出
X45n0772_p0854b01║紅色，詺為紅珠。若隨色呼，青非紅珠、紅非青等，確
X45n0772_p0854b02║論一人得青珠體，即便能得紅珠體故。亦猶千逕
X45n0772_p0854b03║九逵，王城不二；九流百氏，大道寧差？隨入一門，皆
X45n0772_p0854b04║到總法，已證三自，何迷一體？良以無行可修，無惑
X45n0772_p0854b05║可斷，眾相皆盡，總法自彰。若云依生滅門，但契三
X45n0772_p0854b06║自本法，猶迷一體本法者，應例難曰：依真如門，既
X45n0772_p0854b07║許契達一體本法，亦應還迷三自本法，彼此異因，
X45n0772_p0854b08║不可得故。若云深必得淺，淺不得深者，真俗對說，
X45n0772_p0854b09║容有淺深，因盡果圓，何有勝劣？豈不前云王城不
X45n0772_p0854b10║二矣？故知隨在何門，已至究竟，無容再證。厥有明
X45n0772_p0854b11║達，于茲詳審。緣此後重所入本法，不從能入，己名
X45n0772_p0854b12║一心；若從能入，即立二名。或云一體三自，或名真
X45n0772_p0854b13║如生滅。
X45n0772_p0854b14║何以故（至）二法二門。
X45n0772_p0854b15║釋曰：三牒徵答釋。答中明依心而開門，說依門而
X45n0772_p0854b16║顯法，故於上句開二門，下句明二法。言作一法界
X45n0772_p0854b17║心等者，應云此一法界心作真如門等，蓋迴文未
X45n0772_p0854b18║盡順西方語也。上下之文頗有此類，準例應知。
X45n0772_p0854b19║大覺（至）作如是說。
X45n0772_p0854b20║釋曰：四引證指攝。體相平等者，體如相如二互平
X45n0772_p0854b21║等是能入門，與法立名作依主釋。自相自然者，自
X45n0772_p0854b22║相揀他不善染法，舉相影取自體自用，或可三自
X45n0772_p0854b23║皆是自然，與法立名亦依主釋。
X45n0772_p0854b24║大總地中（至）摩訶衍門。
X45n0772_p0854c01║釋曰：後指結。
X45n0772_p0854c02║三大義中（至）如是而已。
X45n0772_p0854c03║釋曰：後義中一門有三，初舉後攝前，前論已言。第
X45n0772_p0854c04║二重四種法中各具三門，理應體中別列三門，相
X45n0772_p0854c05║用亦爾。今於三大各略初二唯立後一，論意舉後
X45n0772_p0854c06║攝初中故。
X45n0772_p0854c07║復次（至）流應至於此。
X45n0772_p0854c08║釋曰：次以上流下二頌本者，且流所依頌云：眾謂
X45n0772_p0854c09║四衍眾，生謂四種生，是三大義藏，徧於彼八處。又
X45n0772_p0854c10║流攝末頌云：是三大義相，總攝二種門，名攝世出
X45n0772_p0854c11║世間，作三大名義。復流所依本云：所言義者，謂眾
X45n0772_p0854c12║生體。相、用例然。又流攝末本云者，體即攝一切世
X45n0772_p0854c13║間義、出世間義。相、用亦爾。
X45n0772_p0854c14║一者體大（至）摩訶衍。
X45n0772_p0854c15║釋曰：後依文辨相，有二：初明義，分三：初體，有二：初
X45n0772_p0854c16║所入。全依前重所入本法，為化鈍根說作體大。雖
X45n0772_p0854c17║標體大，不同前重門中體大唯是所作能依義相，
X45n0772_p0854c18║此中體大唯是能作第一義諦，故後重門無體大
X45n0772_p0854c19║名。次下相用例此可見，非此體等立作門名。
X45n0772_p0854c20║謂一切法（至）門亦爾故。
X45n0772_p0854c21║釋曰：後能入二所入名，除摩訶衍，餘皆門名，無假
X45n0772_p0854c22║繁出，相用准說。
X45n0772_p0854c23║二者相大（至）門亦爾故。
X45n0772_p0854c24║釋曰：次相。
X45n0772_p0855a01║三者用大（至）門亦爾故。
X45n0772_p0855a02║釋曰：後用。
X45n0772_p0855a03║三種大義（至）分明顯說。
X45n0772_p0855a04║釋曰：後指廣。
X45n0772_p0855a05║何故不二（至）離機根故。
X45n0772_p0855a06║釋曰：三問答，有五：一徵釋不二，有二：初對緣，又二：
X45n0772_p0855a07║初正問答八因。初一起立義分，謂因緣總字，能化
X45n0772_p0855a08║教法唯起前重八種本法；因緣相字，能化教法但
X45n0772_p0855a09║起前後二十四種分離別相。獨此不二，何無因緣？
X45n0772_p0855a10║意明不二極妙極深、獨尊獨勝，既離根宜，故無因
X45n0772_p0855a11║緣。
X45n0772_p0855a12║何故（至）非建立故。
X45n0772_p0855a13║釋曰：後轉徵釋。何以不二？離其根宜表是果海，無
X45n0772_p0855a14║根宜故。問：若無根者，何須建在立義分中？答：蓋立
X45n0772_p0855a15║義分含百億經包攝難思，為令眾生知有不二，故
X45n0772_p0855a16║須建立。
X45n0772_p0855a17║是摩訶衍法（至）圓滿海是焉。
X45n0772_p0855a18║釋曰：後依人，有二：初正問答。問：不二大乘，佛成就
X45n0772_p0855a19║耶？答：唯此不二成就諸佛，非是諸佛成就不二。所
X45n0772_p0855a20║以者何？以是性德圓滿海故，故云諸佛得不故。若
X45n0772_p0855a21║爾，諸佛應闕徧智，何能說耶？答：修因至果而自證
X45n0772_p0855a22║知，不由斷惑之所顯得，欲令知有，故說不二，非謂
X45n0772_p0855a23║佛說便許成就不二大乘。故下論引大本經云：其
X45n0772_p0855a24║圓圓海得諸佛勝故，其一切佛不能成就圓圓海
X45n0772_p0855b01║劣故。彼圓圓海即此不二，故菩薩、聲聞、緣覺、異生
X45n0772_p0855b02║問答同前。
X45n0772_p0855b03║所以者何（至）離教說故。
X45n0772_p0855b04║釋曰：後轉徵釋。問：何以不二諸佛不得？答：十佛自
X45n0772_p0855b05║境界故，離根宜也。與教不相應故，離教說也。
X45n0772_p0855b06║何故（至）順於說故。
X45n0772_p0855b07║釋曰：二徵釋本法，有二：初對緣，又二：初正問答。問：
X45n0772_p0855b08║八種本法何有因起？答：以應根故、以順說故。
X45n0772_p0855b09║何故應機？有機根故。
X45n0772_p0855b10║釋曰：後轉徵釋。問：八種本法何以應根？答：以其本
X45n0772_p0855b11║法為根開故。問答順說，准根可解。
X45n0772_p0855b12║如是八種（至）種因海是焉。
X45n0772_p0855b13║釋曰：後依人，有二：初正問答。問：八種本法佛成就
X45n0772_p0855b14║耶？答：以諸如來能成就故，非八本法能得佛故，以
X45n0772_p0855b15║是修行種因海故。菩薩、聲聞、緣覺、異生問答同前。
X45n0772_p0855b16║所以者何（至）有教說故。
X45n0772_p0855b17║釋曰：後轉徵釋。問：八種本法何以能得？答：蓋應根
X45n0772_p0855b18║故及順說故。此中所說八種本法，為是前重？為是
X45n0772_p0855b19║後重？此八本法通前後兩重，以汎指陳無言揀故，
X45n0772_p0855b20║或但前重總攝別故。又舉兩重八種本法，亦攝兩
X45n0772_p0855b21║重能入門故。如上所說三十三種，其不二大乘以
X45n0772_p0855b22║為果分，餘三十二俱屬因分。然因果二分超情難
X45n0772_p0855b23║見，今憑教理略伸區別。准分齊云：別教有二：一、性
X45n0772_p0855b24║海果分，當不可說，以其不與教相應故，此即十佛
X45n0772_p0855c01║自境界也。故華嚴經十地論云因分可說，果分不
X45n0772_p0855c02║可說是也（正同此論性德圓滿海焉）。二、緣起因分，即是普賢境
X45n0772_p0855c03║界故也（亦同此論修行種因海焉）。此二無二全體徧收，其猶水
X45n0772_p0855c04║波思之可見。又探玄云：所依果海如太虗空（正同此論
X45n0772_p0855c05║不二大乘），地智所證如空𦘕處（依俙同此十六所入），能證本智如
X45n0772_p0855c06║能𦘕相（粗可比此十六能入）。准略筞云：今言果海約證相應
X45n0772_p0855c07║（證處離言故不可說），可寄言詮皆名因分。因則可修（有根）可說
X45n0772_p0855c08║（有教），果則亡修（離根）離言（離教）。又清涼云：果海離緣故不
X45n0772_p0855c09║可說（約圓極明正同不二），所證就緣是則可說（粗同此論三十二種）。賢
X45n0772_p0855c10║首意云：若約法辨因果二分，所依果海如太虗空，
X45n0772_p0855c11║非教相應，故不可說能依因分；地智所證十重法
X45n0772_p0855c12║界、十玄、六相，是即可說。若約人辨因果二分，遮那
X45n0772_p0855c13║果人所了，名為果分；普賢因人所了，名為因分。清
X45n0772_p0855c14║涼意云：但取究竟圓極自在離緣法界，方名果分；
X45n0772_p0855c15║所證就緣，是則可說名為因分。此與賢首約法說
X45n0772_p0855c16║同。若約正智證相應處，始從入地乃至究竟，說為
X45n0772_p0855c17║果分；可修可說，以為因分。此與賢首意旨少異，以
X45n0772_p0855c18║說因證亦名果分。今據此論三十三種，法門深勝，
X45n0772_p0855c19║應以喻顯。十地論云：譬如飛鳥行於空中，跡處不
X45n0772_p0855c20║可說，相亦不可見。釋曰：處乃跡處之空，不可說為
X45n0772_p0855c21║有無等故，揀異太虗之空；相乃空處之跡，不可見
X45n0772_p0855c22║其長短等故，揀異沙土之跡。將斯一喻開為四種：
X45n0772_p0855c23║一、太虗之空，配所依果海不二大乘；二、跡處之空，
X45n0772_p0855c24║配所入十六摩訶衍法；三、空處之跡，配能入十六
X45n0772_p0856a01║行位等門；四、印跡之鳥，配詮門教及言下義。復於
X45n0772_p0856a02║四種勒作兩重：初以本攝末。若以太空攝於跡空，
X45n0772_p0856a03║跡處之空亦離名相，比不二摩訶衍法攝十六所
X45n0772_p0856a04║入法，沒同果海，亦不可說。若以跡空攝於空跡，跡
X45n0772_p0856a05║不可示，以況所入十六摩訶衍法攝其能入十六
X45n0772_p0856a06║行位，亦難宣說。若以空跡攝於鳥身，身亦難見大
X45n0772_p0856a07║小之相，以況能入十六行位攝其詮門教及義等，
X45n0772_p0856a08║相亦叵說。後以末攝本。若以鳥身攝於空跡，跡隨
X45n0772_p0856a09║於鳥，麤顯易知，以況詮門教及義等攝其能入行
X45n0772_p0856a10║位等門，門隨於相，麤顯可說。若以空跡攝於跡空，
X45n0772_p0856a11║空隨於跡，故亦非無，以況能入行位等門攝其所
X45n0772_p0856a12║入摩訶衍法，法隨於門，亦可寄言。若以跡空攝於
X45n0772_p0856a13║太虗，太虗隨於跡空，仍可寄言，以況不二摩訶衍
X45n0772_p0856a14║法隨於所入十六本法，從在因門，故亦可說。故開
X45n0772_p0856a15║四喻所況四法，皆通非有非無，並具可說不說，此
X45n0772_p0856a16║則法喻配屬本末相故。用此論義門，成華嚴宗趣
X45n0772_p0856a17║耳。或合為三，以詮門教及言下義，與十六種行位
X45n0772_p0856a18║等門總為能入，無別異故，當知唯有能入、所入、不
X45n0772_p0856a19║二三種。若配喻說，泯其鳥身，歸空跡故，當知唯有
X45n0772_p0856a20║空跡，跡空乃太虗故。或合為二：一、以三十二種能
X45n0772_p0856a21║所門法俱為因分，可寄言故；二、唯以不二摩訶衍
X45n0772_p0856a22║法獨為果分，離教說故，當知唯有因分、果分二種
X45n0772_p0856a23║法故。若配喻明，復泯空跡，歸跡下空，當知唯有跡
X45n0772_p0856a24║空、太虗二種在故。今此不說合為一者，論意雙取
X45n0772_p0856b01║因果二分，益物知有，故但令二，更不歸一。今文正
X45n0772_p0856b02║據此中後義，不二大乘所依果海極甚深故，獨尊
X45n0772_p0856b03║勝故，說無因緣，說離根教。餘三十二既屬因分，有
X45n0772_p0856b04║能所故，有修斷故，有因緣故，有教說故。問：三十三
X45n0772_p0856b05║種何法為性？答：不二大乘性自成就，離言法界以
X45n0772_p0856b06║為其性；兩重本法為令物悟，即以帶言根本法界
X45n0772_p0856b07║第一義諦以為其性；兩重能入攝根方便，即以帶
X45n0772_p0856b08║言枝末法界真俗二諦以為其性。雖分離言、帶言
X45n0772_p0856b09║差別，根本、枝末不同，然而攝法齊平，無有寬狹，存
X45n0772_p0856b10║義各殊，據理無雜。問：不二既許成就異生，圓圓海
X45n0772_p0856b11║中應有二礙。若無二礙，即無異生，兼以不二攝法
X45n0772_p0856b12║不盡。若有二礙，即有異生，應此二礙還熏不二，隨
X45n0772_p0856b13║緣成染，漂沉苦海，何殊兩重能所因分？答：不二雖
X45n0772_p0856b14║有異生二礙，然斯二礙不能熏彼離言不二圓圓
X45n0772_p0856b15║海故。二礙是所有，亦屬所攝故。問：兩重能所既言
X45n0772_p0856b16║因分，應無究竟成佛果人。答：三十二種為對果海
X45n0772_p0856b17║說為因分，非謂因分無究竟果。說因分者，令根趣
X45n0772_p0856b18║求，必若得入，佛界自成。問：兩重俗諦共八門中，根
X45n0772_p0856b19║本、無明為一異耶？答：門雖有異，無明唯一。故華嚴
X45n0772_p0856b20║經云：不了第一義，故名為無明。中實尚迷，真俗安
X45n0772_p0856b21║了？故此論云：實知一法、真如一法、一心一法，於三
X45n0772_p0856b22║法中俱違逆故，名為無明。故知無明體性無多，但
X45n0772_p0856b23║以權小談之未及，終教就實說至根本。且如後重
X45n0772_p0856b24║生滅門中，修至妙覺，斷盡智礙，必證中實，沒同果
X45n0772_p0856c01║海，寧容更入前重俗門歷位修斷？隨在何門，究竟
X45n0772_p0856c02║斷畢，契中實故，同果海故。
X45n0772_p0856c03║何故（至）立自名耶。
X45n0772_p0856c04║釋曰：三徵釋體自，有二：初問。真如所入，何立一體
X45n0772_p0856c05║之名？生滅所入，何立三自之名？
X45n0772_p0856c06║真如門中（至）不唯體焉。
X45n0772_p0856c07║釋曰：後答有三，初他相有無。真如無他所治染品，
X45n0772_p0856c08║故立體名。生滅有他所治染品，故立自名。自謂善
X45n0772_p0856c09║法，他謂染品。
X45n0772_p0856c10║復次（至）非得他力故。
X45n0772_p0856c11║釋曰：次法性非他。真如法體平等無私，故立體名。
X45n0772_p0856c12║生滅性德自然本有，不假他力，故立自名。
X45n0772_p0856c13║復次（至）無有定故。
X45n0772_p0856c14║釋曰：後隨宜不定，謂隨根宜一期安立，勿謂體自前
X45n0772_p0856c15║後定爾。前或名自，後還稱體，義並無違，文皆有理。
X45n0772_p0856c16║何故（至）無別異趣。
X45n0772_p0856c17║釋曰：四、徵釋法義。問：法中一心、義中三大，心體、相、
X45n0772_p0856c18║用各開二法，分二所入力勢既齊，何故義中總合
X45n0772_p0856c19║為一？若三大義合為一者，應同一心但詮二種，摩
X45n0772_p0856c20║訶衍法何故具詮六種法耶？答：大義之名通於三
X45n0772_p0856c21║種，故總為一義。大乘收暨於詮法者，差別不同故
X45n0772_p0856c22║各具二，共成六法，於何疑哉？
X45n0772_p0856c23║今所開示（至）本末能所。
X45n0772_p0856c24║釋曰：五、徵釋能所，全同初重，準前可解。問：能所十
X45n0772_p0857a01║六，若門若法，既各攝盡一切諸法，何言不亂？答：以
X45n0772_p0857a02║中實攝法，法法無非中實；以真諦攝法，法法無非
X45n0772_p0857a03║真諦；以俗諦攝法，法法無非俗諦。故各盡攝，不相
X45n0772_p0857a04║雜亂。雖法體不分，然義門有異，中邊無亂，本末不
X45n0772_p0857a05║雜。又門與法相望，乃具非一異義。非一如前，差別
X45n0772_p0857a06║不同；非異據體，本末無別。後重既爾，前重亦爾。是
X45n0772_p0857a07║知三十二種若門若法，就體說者，舉一全收；若不
X45n0772_p0857a08║如是，攝法不盡。雖許全收，若就義論，容各別故。謂
X45n0772_p0857a09║本末二位曾不參移，門法兩重宛然安置。此上且
X45n0772_p0857a10║依此論所明，體義無亂，門法不雜，作如是說。若依
X45n0772_p0857a11║圓教，三諦融通，事事無礙，互攝無拘，義勢多端，法
X45n0772_p0857a12║門浩瀚，故有廣狹、即入、隱顯、同時、十世、託事、帝網、
X45n0772_p0857a13║主伴等義。然賢首、清涼於一真法界開理事二門，
X45n0772_p0857a14║無礙融通，具多法界。而馬鳴、龍樹於因分中根本
X45n0772_p0857a15║法界開三十二種分，總體別門，俱釋佛經，各光法
X45n0772_p0857a16║施。論疏剖析，義勢雖殊，彼此會通，宗途無紊。
X45n0772_p0857a17║已說總別二門。
X45n0772_p0857a18║釋曰：四總結。總謂後重所入，別即後重能入。已廣
X45n0772_p0857a19║辨相，故此總結。
X45n0772_p0857a20║一切諸佛（至）不動門。
X45n0772_p0857a21║釋曰：後後一門別指，有二：初牒指。發趣道相，軌則
X45n0772_p0857a22║不動。
X45n0772_p0857a23║謂微塵數（至）亦復如是。
X45n0772_p0857a24║釋曰：後、釋成，有二：初、果因所乘。過、現、未諸佛，已、今、
X45n0772_p0857b01║當菩薩，皆乘兩重甚深安車，達無上地。準第十論，
X45n0772_p0857b02║頌云：諸佛甚深廣大義。彼釋甚深，即屬兩重所入
X45n0772_p0857b03║本法。此中甚深，尅論亦唯所入本法。今云三十二
X45n0772_p0857b04║種甚深安車者，蓋能入門從所入法得甚深名，故
X45n0772_p0857b05║三十二俱建此名。
X45n0772_p0857b06║此中菩薩（至）如來地故。
X45n0772_p0857b07║釋曰：後菩薩言通，邪定凡夫亦容所運，但發猒求
X45n0772_p0857b08║皆名菩薩，終至究竟得成佛故。不定正定，胡不遄
X45n0772_p0857b09║成？
X45n0772_p0857b10║已說立義分，次說解釋分。
X45n0772_p0857b11║釋曰：三解釋，分有二：初結前生後。
X45n0772_p0857b12║解釋分中（至）其相云何。
X45n0772_p0857b13║釋曰：後依文釋相，有二：初說本數，又二：初問。
X45n0772_p0857b14║頌曰（至）九論說已故。
X45n0772_p0857b15║釋曰：後答，有二：初結頌。初一句明此所有，次二句
X45n0772_p0857b16║辨此所無，後一句顯九論說。
X45n0772_p0857b17║論曰（至）生滅門。
X45n0772_p0857b18║釋曰：後釋文有三：初此論有無，以是今文正所詮
X45n0772_p0857b19║顯，故先列示。後重法中二法二門，今解釋分具明
X45n0772_p0857b20║二門，而不廣釋所入法者，若入二門達本法故。
X45n0772_p0857b21║何故餘法（至）已解釋故。
X45n0772_p0857b22║釋曰：次餘論具略，有二：初徵釋略。餘法二十九種，
X45n0772_p0857b23║何故不明餘九？論中已具釋故。
X45n0772_p0857b24║所謂（至）善因果門。
X45n0772_p0857c01║釋曰：後因明他有無，有二：初、亡論略明；四、立義相
X45n0772_p0857c02║同，解釋各四。八論共計三十二矣。
X45n0772_p0857c03║不動本源至各差別故。
X45n0772_p0857c04║釋曰：後二論獨明一，本源玄理唯釋不二。問：如是
X45n0772_p0857c05║二論應有立義。若有立義，不二大乘應有因緣。如
X45n0772_p0857c06║無因緣，則無立義，應唯三分。若闕初二，云何前論
X45n0772_p0857c07║通指五分？教法、出興法如是故。答：仰觀二論必具
X45n0772_p0857c08║五分，以前論說十論建立同一相故。後難善遣，前
X45n0772_p0857c09║難奚通？不二大乘應有因緣，許有因緣不離根宜，
X45n0772_p0857c10║豈不違前離根宜故？然今舉有欲顯於無，雖說因
X45n0772_p0857c11║緣非同因分，稱根施設令其斷修實被之根，但欲
X45n0772_p0857c12║令彼知此不二無實所被，故不違前離根宜故。如
X45n0772_p0857c13║是因緣理亦不無，既具因緣，明有立義。問：不二大
X45n0772_p0857c14║乘既屬果分，賢首、清涼準其文理，皆說不與教相
X45n0772_p0857c15║應故。此論上文亦說不二離教說故，今何却指本
X45n0772_p0857c16║源、理玄二論同釋不二大乘，豈不違前非教相應
X45n0772_p0857c17║離教說故？答：有二解：一、兩輪雖說不二大乘，但令
X45n0772_p0857c18║知有，不可剖析曲示於人，故亦名為不可說也。亦
X45n0772_p0857c19║猶因相方達於無相，非言安了乎絕言？不以論詮，
X45n0772_p0857c20║曷知離教？二、賢首、清凉、龍樹之意，據因果分各別
X45n0772_p0857c21║為論，果分法體不許與教而相應故，離教說故。本
X45n0772_p0857c22║源玄理據因果分相從而明，以果就因，可寄言故，
X45n0772_p0857c23║有教說故；以因從果，因亦絕言，離教說故。由是應
X45n0772_p0857c24║為四句分別：有唯離言，謂性海果分；有唯帶言，謂
X45n0772_p0858a01║修行因分；有亦離亦帶，謂因果無礙；有非離非帶，
X45n0772_p0858a02║謂因果形奪。四句齊現，契斯宗矣。
X45n0772_p0858a03║何故諸論（至）各闕其數。
X45n0772_p0858a04║釋曰：後二門備闕有二：初二門不齊。問：謂十論立
X45n0772_p0858a05║義分具標三十三，何故解釋分說四或明一？
X45n0772_p0858a06║為欲顯示（至）不知其量故。
X45n0772_p0858a07║釋曰：後四義有別。答：二分具闕，四義不同。一立義，
X45n0772_p0858a08║欲就法體唯一不可分散故全本數，解釋為據義
X45n0772_p0858a09║門有多各別詮顯故闕其數。二立義，解釋二分具
X45n0772_p0858a10║闕數目，擬增智者思惟，欲長學人慧力。三立義，教
X45n0772_p0858a11║理本數備收，已是甚深皆起尊重，解釋教理各委
X45n0772_p0858a12║辨明，又顯玄極咸生讚歎。四兩重能入廣大如空，
X45n0772_p0858a13║兩重所入無窮如海，不二大乘性德果分，口欲談
X45n0772_p0858a14║而詞喪、心欲緣而慮亡，故亦可法門廣大通指兩
X45n0772_p0858a15║重能所，義理無窮別目不二性海，言不具談、思不
X45n0772_p0858a16║知量，總顯因果皆絕言慮。
X45n0772_p0858a17║已論本數，次當別釋。
X45n0772_p0858a18║釋曰：後當別釋，有二：初結指。
X45n0772_p0858a19║本曰（至）分別發趣道相。
X45n0772_p0858a20║釋曰：後釋成，有二：初標徵開門，又二：初唱本。
X45n0772_p0858a21║論曰（至）大門數量。
X45n0772_p0858a22║釋曰：後釋文言四法者，二法二門。
X45n0772_p0858a23║本曰（至）不相離故。
X45n0772_p0858a24║釋曰：後依門別釋，有三：初顯示正義，有二：初略說
X45n0772_p0858b01║分，又二：初唱本。
X45n0772_p0858b02║論曰（至）問答顯因門。
X45n0772_p0858b03║釋曰：後釋文有二：初總科分。
X45n0772_p0858b04║依一心法（至）法相門。
X45n0772_p0858b05║釋曰：後別顯示，有三：初四種法相門，有二：初牒指。
X45n0772_p0858b06║於一心法有二所入，并開二門，故成四種。
X45n0772_p0858b07║二法二門（至）立其名故。
X45n0772_p0858b08║釋曰：後釋成，有二：初名字差別門，有二：初總問略
X45n0772_p0858b09║答。明示能所各有十名，究體無差隨功立名。
X45n0772_p0858b10║二種本法十名，其相云何？
X45n0772_p0858b11║釋曰：後別問廣答，有二：初二法十名。又二：初問。
X45n0772_p0858b12║頌曰（至）通二種本法。
X45n0772_p0858b13║釋曰：後答有二：初頌答，取下廣大等此方九名，對
X45n0772_p0858b14║此毗摩等九句梵語次第翻譯，於文易見。
X45n0772_p0858b15║論曰（至）云何為十。
X45n0772_p0858b16║釋曰：後論釋，有三：初標徵。
X45n0772_p0858b17║一者（至）染汙品法故。
X45n0772_p0858b18║釋曰：次別釋，有十。初廣大神王，有二：初顯名合說。
X45n0772_p0858b19║喻中名同依異，法中體同用異，但取喻體不取喻
X45n0772_p0858b20║依故。
X45n0772_p0858b21║自體契經（至）染淨法故。
X45n0772_p0858b22║釋曰：後引教證說，謂眾極疑二種本法為同為異，
X45n0772_p0858b23║佛即造作說法之相，乃與答釋，遂舉二喻曉況兩
X45n0772_p0858b24║法。金剛神王兩番配合，類一一心主海神王，一義
X45n0772_p0858c01║指陳如多一心。
X45n0772_p0858c02║二者（至）而為自在故。
X45n0772_p0858c03║釋曰：二大虗空王有二：初顯名合說。第一空王以
X45n0772_p0858c04║總太虗容東西空而得自在，第二空王以空容色
X45n0772_p0858c05║而得自在。色容受者，謂以空中容受色故。合二本
X45n0772_p0858c06║法，於義可見。
X45n0772_p0858c07║金剛三昧（至）容受大種故。
X45n0772_p0858c08║釋曰：後引教證說，謂一心真如本法理性能容真
X45n0772_p0858c09║門，自體空無絕安立處，猶如大虗能含眾空，本來
X45n0772_p0858c10║於彼東西等處無住著故。於諸障礙無有障礙者，
X45n0772_p0858c11║然多一心於障無障能住持故，如空容色使得住
X45n0772_p0858c12║故。
X45n0772_p0858c13║三者（至）為其德故。
X45n0772_p0858c14║釋曰：三出生龍王，有二：初顯名合說。
X45n0772_p0858c15║順理契經（至）無有斷絕故。
X45n0772_p0858c16║釋曰：後引教證說標。嵐，梵語，此云迅，猛風也。法合
X45n0772_p0858c17║可解。
X45n0772_p0858c18║四者（至）通生染淨法故。
X45n0772_p0858c19║釋曰：四如意珠藏有二：初顯名合說，就所出生立
X45n0772_p0858c20║其名故。
X45n0772_p0858c21║如如契經（至）涅槃法故。
X45n0772_p0858c22║釋曰：後引教證，說真如所入利圓者也。良以性本
X45n0772_p0858c23║無惑，體元是真，清淨解脫，功德圓滿，故所被根是
X45n0772_p0858c24║圓頓器。
X45n0772_p0859a01║五者（至）亦復如是故。
X45n0772_p0859a02║釋曰：五方等有二：初顯名合說，謂有毫毛或是色
X45n0772_p0859a03║相方圓類等，故曰方等。唯現天像名為白毫，通顯
X45n0772_p0859a04║五趣名為亂毫，二俱稱毫兩皆是色。次下梵語無
X45n0772_p0859a05║別異故。
X45n0772_p0859a06║攝無量（至）伊尼羅故。
X45n0772_p0859a07║釋曰：後引教證說。就一就多說白說亂，白亂雖殊
X45n0772_p0859a08║體性無異，隨受一名俱通二號。
X45n0772_p0859a09║六者（至）與行與相如來藏。
X45n0772_p0859a10║釋曰：六如來藏有二：初顯名相。前五從喻受名，後
X45n0772_p0859a11║五約法建號。此如來藏正是所入，從真如門彰遠
X45n0772_p0859a12║轉遠縛之名，從生滅門得與行與相之名。
X45n0772_p0859a13║實際契經（至）如伎兒故。
X45n0772_p0859a14║釋曰：後引教證。此引二經釋前兩藏，以一一心從
X45n0772_p0859a15║能門解。唯有覺者，離流轉因，是一是白，名遠轉也。
X45n0772_p0859a16║唯有如如，離慮知縛，亦一亦白，名遠縛也。一一、白
X45n0772_p0859a17║白，摘讀兩用，或復通用，在義無違。又多一心亦從
X45n0772_p0859a18║門解。若就能與，其唯本法善、不善因者，善即是覺，
X45n0772_p0859a19║不善不覺，於惑、於覺與力為因，生死、涅槃從此出
X45n0772_p0859a20║現。受苦樂等者，謂一法界，有為、無為二種自在，能
X45n0772_p0859a21║熏、所熏多法和合，故受苦樂，定俱時轉。故楞伽云：
X45n0772_p0859a22║如來藏者，能徧興造一切趣生，譬如伎兒變現諸
X45n0772_p0859a23║趣故。
X45n0772_p0859a24║七者（至）如住劫時。
X45n0772_p0859b01║釋曰：七一法界有二：初顯名相。純白法界，如空劫
X45n0772_p0859b02║時無雜物故。無盡法界，如住劫時有萬物故。純白
X45n0772_p0859b03║無盡皆是門名，本法從彼以彰名故。
X45n0772_p0859b04║真如法界（至）如有長時故。
X45n0772_p0859b05║釋曰：後引教證。空種即純白，徧種即無盡。言空種
X45n0772_p0859b06║無礙者，空字是門，種無礙者是法。是空之種無礙，
X45n0772_p0859b07║依主彰名徧種無礙。準此而釋，俱言種者，皆取性
X45n0772_p0859b08║義，與空與徧而無實性，皆無礙故。又或種者，即種
X45n0772_p0859b09║類義，謂真如門，體如相如，空與不空，種類不一，亦
X45n0772_p0859b10║具多名。準此所解，空種二字俱是別門，無礙二字
X45n0772_p0859b11║即是本法。空種之無礙，亦作依主釋。
X45n0772_p0859b12║八者（至）義如前說。
X45n0772_p0859b13║釋曰：八摩訶衍，此中有二：一者一體摩訶衍、二者
X45n0772_p0859b14║三自摩訶衍。大覺契經證，如第一論。
X45n0772_p0859b15║九者（至）如順明珠。
X45n0772_p0859b16║釋曰：九中實有二，初顯名相。第一義諦亦名中實。
X45n0772_p0859b17║等住中實，如獨明珠無雜影故。別住中實，如順明
X45n0772_p0859b18║珠現眾像故。
X45n0772_p0859b19║中實契經（至）如同異珠故。
X45n0772_p0859b20║釋曰：後引教證離邊釋中真心解實，以此實理遠
X45n0772_p0859b21║離真俗二諦邊故，由此本法名為第一義諦。於文
X45n0772_p0859b22║有據，亦如前引自體契經廣大神王非世間法非
X45n0772_p0859b23║出世間法，亦詺本法為第一義諦，上下明證其文
X45n0772_p0859b24║非一。如異同珠者，異屬所現影各差別，同屬能現
X45n0772_p0859c01║珠明無異，攝差別影歸同體明，故云異同。次同異
X45n0772_p0859c02║珠反此而說。
X45n0772_p0859c03║十者（至）隨能作立名。
X45n0772_p0859c04║釋曰：十一心有二：初顯名相。先列名中且第一者，
X45n0772_p0859c05║上言是一，指所作門唯一一故，下句方云是一一
X45n0772_p0859c06║心立所入名。此中一心從彼所作門上立名，是一
X45n0772_p0859c07║之心依主建名。又第二者，上言是一切，亦指所作
X45n0772_p0859c08║門具一切故，下句復云是一切一心亦立所入名。
X45n0772_p0859c09║此中一心但從能作以立其名，一即心故，持業為
X45n0772_p0859c10║名。
X45n0772_p0859c11║一心法（至）廣說。
X45n0772_p0859c12║釋曰：後引教證。非大非小等者，彌顯本法是第一
X45n0772_p0859c13║義諦四種中道，於文可見。心本非一，從所作一假
X45n0772_p0859c14║名為一。心非一切，從所作多假名一切。今不說名
X45n0772_p0859c15║一切心者，蓋隨能作立一名故。
X45n0772_p0859c16║是名為十（至）根本名字。
X45n0772_p0859c17║釋曰：後結收。
X45n0772_p0859c18║已說二法（至）名字差別。
X45n0772_p0859c19║釋曰：後二門十名，有二：初結指。
X45n0772_p0859c20║真如十名，其相云何？
X45n0772_p0859c21║釋曰：後解釋，有二：初真如十名，有三：初徵問。
X45n0772_p0859c22║頌曰（至）真如不共稱。
X45n0772_p0859c23║釋曰：次通答，有二：初頌答十句梵名，如次翻對。
X45n0772_p0859c24║論曰（至）是名為十。
X45n0772_p0860a01║釋曰：後論釋問前文兩法，今此二門同共立名，號
X45n0772_p0860a02║如來藏。門法名濫，揀辨若為？答：此門開為真如、真
X45n0772_p0860a03║如等如來藏，則通真俗二諦攝故。他法開為遠轉、
X45n0772_p0860a04║遠縛等如來藏，彼唯屬其第一義諦。故知前後名
X45n0772_p0860a05║字雖同，義不相濫。
X45n0772_p0860a06║如是十名（至）法門名字。
X45n0772_p0860a07║釋曰：後該收談真異名，皆此攝故。
X45n0772_p0860a08║生滅十名，其相云何？
X45n0772_p0860a09║釋曰：後生滅十名有三：初徵問。
X45n0772_p0860a10║頌曰（至）生滅不共稱。
X45n0772_p0860a11║釋曰：次通答，有二：初頌答十句梵語，如次翻對。
X45n0772_p0860a12║論曰（至）是名為十。
X45n0772_p0860a13║釋曰：後論釋生滅十名，翻真立故。一對前二，二對
X45n0772_p0860a14║前一，三四五名如次對前四五六名，六對前三，其
X45n0772_p0860a15║後四名次第同前，配之可見。
X45n0772_p0860a16║如是十名（至）法門名字。
X45n0772_p0860a17║釋曰：後該收俗諦異名，皆此攝故。
X45n0772_p0860a18║已說二門（至）分相門。
X45n0772_p0860a19║釋曰：後同異分相門有二：初結指。
X45n0772_p0860a20║二種本法（至）其相云何。
X45n0772_p0860a21║釋曰：後徵釋有三，初二法同異有二。初問：為復二
X45n0772_p0860a22║法幾同幾異？
X45n0772_p0860a23║頌曰（至）同名異義故。
X45n0772_p0860a24║釋曰：後答各有所依摩訶衍者，謂後重一體大乘
X45n0772_p0860b01║依彼初重一體一心摩訶衍等，足驗前門不是後
X45n0772_p0860b02║法，斯為良證。三諦科揀，已如前辨。問：豈不前文自
X45n0772_p0860b03║說根本總摩訶衍如一圓珠，體性是一，今言依異，
X45n0772_p0860b04║其相云何？答：雖如一珠，然成依異，恐理難明，再須
X45n0772_p0860b05║喻顯。如世一父，二子依異，一子為僧，一子為俗。父
X45n0772_p0860b06║雖一體，望僧望俗，義說二故。若云僧父，如一體之
X45n0772_p0860b07║所依也；亦云俗父，如三自之所依也。一體大乘、三
X45n0772_p0860b08║自大乘各緣所依，根本大乘為自境界，亦可一心
X45n0772_p0860b09║各緣所作，自能依門為境界故。故下論云：甚深真
X45n0772_p0860b10║理非餘境界，唯自所依緣為境界。
X45n0772_p0860b11║二種法門（至）其相云何。
X45n0772_p0860b12║釋曰：次二門同異有二。初問：為復二門幾同幾異？
X45n0772_p0860b13║頌曰（至）異名異義故。
X45n0772_p0860b14║釋曰：後答。先結頌總對，後依文委示。行法異中，真
X45n0772_p0860b15║如門內自有修證，非取異門一心一念。異門心念
X45n0772_p0860b16║若生成縛，不生為行。以此門中無斷無縛，唯取寂
X45n0772_p0860b17║滅，寂滅為行。若依
X45n0772_p0860b18║皇上解云：一心即是所入本法，一念則屬能入行
X45n0772_p0860b19║門。是心及念從法爾來，本不生長眾生障縛，如是
X45n0772_p0860b20║之念即是真門寂靜妙行。美哉
X45n0772_p0860b21║睿見，逈洞真乘，詞簡理周，窮源徹妙。生滅門修以
X45n0772_p0860b22║智斷惑，生位始覺斷生相惑，滅位始覺斷滅相惑。
X45n0772_p0860b23║住異例然，舉兩攝中故不別說。體相異中引楞伽
X45n0772_p0860b24║證，且寂滅者名為一心，證真如門與本等故，寂滅
X45n0772_p0860c01║體相同一心故。又一心者名如來藏，證生滅門與
X45n0772_p0860c02║本別故。所入一心非屬染淨，如來藏門具有染淨，
X45n0772_p0860c03║故生滅藏與本義別。
X45n0772_p0860c04║二門位地（至）無障有障故。
X45n0772_p0860c05║釋曰：後因明餘義，有二：初徵釋證位異。此中具有
X45n0772_p0860c06║伸問、頌答三經，證真餘教指俗二門，真如二門位
X45n0772_p0860c07║地別異，所以曲有多途，文理昭然長分大段，上下
X45n0772_p0860c08║判文宜知此例。然證真中引大本經四句如次：賢
X45n0772_p0860c09║凡亂住、初後亂住、果聖亂住、聖賢亂住。或此四句，
X45n0772_p0860c10║初即凡位始終相即，次則因果始終相即，次則聖
X45n0772_p0860c11║位始終相即，後則因位始終相即。分流經中初七
X45n0772_p0860c12║句正明亂住，後一句出亂住由。或初之七句約義
X45n0772_p0860c13║配同，最後一句據理皆泯。真修經中五十一位摘
X45n0772_p0860c14║信為母，餘位為兒。生五十一歲者，意云以五十歲
X45n0772_p0860c15║男兒生在一歲，母腹法合即配五十一位，亦亂住
X45n0772_p0860c16║故。
X45n0772_p0860c17║舉是一隅（至）法相門。
X45n0772_p0860c18║釋曰：後例餘勸觀結人眾等六，例此可知。
X45n0772_p0860c19║是二種門（至）圓滿門。
X45n0772_p0860c20║釋曰：次該攝圓滿門，有二：初牒指。
X45n0772_p0860c21║謂以真如（至）一切法故。
X45n0772_p0860c22║釋曰：後釋成有二：初皆各總攝，從謂字下解釋皆
X45n0772_p0860c23║字，然字下解各，而字下解總。
X45n0772_p0860c24║所以者何（至）圓滿門。
X45n0772_p0861a01║釋曰：後徵釋別結，攝法齊平義各別故。
X45n0772_p0861a02║此義云何（至）直說答故。
X45n0772_p0861a03║釋曰：後問答顯因門，問答梗槩故。俱言直，性相不
X45n0772_p0861a04║離故、真妄交徹故。
X45n0772_p0861a05║已說略說分，次說廣說分。
X45n0772_p0861a06║釋曰：後廣分有二：初結指。
X45n0772_p0861a07║本曰（至）唯證相應故。
X45n0772_p0861a08║釋曰：後辨相，有二：初真如生滅各異門，又二：初心
X45n0772_p0861a09║真如門，復二：初唱本，次文委釋。此不豫陳，但相真
X45n0772_p0861a10║如四句四德不細辨明，至文具出。
X45n0772_p0861a11║論曰（至）解釋名字門。
X45n0772_p0861a12║釋曰：後釋文有二：初科分。
X45n0772_p0861a13║心真如者（至）率向應審。
X45n0772_p0861a14║釋曰：後顯示，有三：初體相真如門，有二：初解釋，有
X45n0772_p0861a15║三：初建立名字門。隨功立名，舉一法界作大總相，
X45n0772_p0861a16║謂所入一心，能入真如，既各十名，因何所入中偏
X45n0772_p0861a17║取一法界？復何能入中偏取大總相？蓋一法界作
X45n0772_p0861a18║大總相，功業相應，由是偏舉。初云一者，非對二三，
X45n0772_p0861a19║當體絕待，故名為一。橫竪周徧，故一作大業。法者
X45n0772_p0861a20║軌持，包含一切，無所闕遺，故法作總業。界即實性
X45n0772_p0861a21║真理甚深義相，體相皆能作故，故界作相業。下云
X45n0772_p0861a22║法門，法謂一法界，門謂大總相，是法之門，依主彰
X45n0772_p0861a23║名，門即是體，作持業釋。如是多字，並歸門者，門能
X45n0772_p0861a24║顯法，最偏勝故，率取向上能作、所作種種別相，一
X45n0772_p0861b01║一審觀。
X45n0772_p0861b02║已說建立（至）真體門。
X45n0772_p0861b03║釋曰：次直詮真體門，有二：初結指。
X45n0772_p0861b04║所謂心性（至）為差別故。
X45n0772_p0861b05║釋曰：後顯示，有三：初詮真揀妄，有二：初對妄顯真。
X45n0772_p0861b06║能揀真門中非字就遮說，謂真如法非生非滅、離
X45n0772_p0861b07║起離盡故。無字約表論，其體即是無生無滅，是一
X45n0772_p0861b08║是常故。又是非即體，明真體非是生滅之法，有無
X45n0772_p0861b09║體外說真性無有餘生滅相。所揀妄門中是字目
X45n0772_p0861b10║自性，能表四相業等自性是生滅故。有言屬差別，
X45n0772_p0861b11║所表色心有彼共相之生滅故，無相有相二門異
X45n0772_p0861b12║故。
X45n0772_p0861b13║復次（至）亦不住故。
X45n0772_p0861b14║釋曰：後拂迹入玄，非字不義，何不言非？若言非時，
X45n0772_p0861b15║恐人悞執真性為非，所以言不。所以者何？次釋成
X45n0772_p0861b16║云：以真如法絕百非、離千是，正遣雙非，雙非不住，
X45n0772_p0861b17║影出雙是，雙是無拘故。
X45n0772_p0861b18║一切諸法（至）妄境界故。
X45n0772_p0861b19║釋曰：次假有顯無。先明假有，後顯實無。生滅門中
X45n0772_p0861b20║以有心念，則有一切差別境界；顯真如門既無心
X45n0772_p0861b21║念，故無一切差別境相。如因翳眼則有空華，若離
X45n0772_p0861b22║翳眼孰見空華？故楞嚴云：見聞如幻翳，三界若空
X45n0772_p0861b23║華，聞復翳根除，塵消覺圓淨。
X45n0772_p0861b24║是故（至）離絕之相故。
X45n0772_p0861c01║釋曰：後明真拂相，有二：初正顯離絕，分四：一離三
X45n0772_p0861c02║相，有二：初牒指。
X45n0772_p0861c03║言說名字（至）其相云何。
X45n0772_p0861c04║釋曰：後隨釋，有二：初問。
X45n0772_p0861c05║頌曰（至）契經異說故。
X45n0772_p0861c06║釋曰：後答，有二：初結頌。
X45n0772_p0861c07║論曰（至）離言說相。
X45n0772_p0861c08║釋曰：後釋文有三：初言說；謂言說下，列名數；楞伽
X45n0772_p0861c09║下，引教證；如是下，指正要。相言說者，妄計妍媸，虗
X45n0772_p0861c10║起愛憎，於境執著，發言說故。夢言說者，曾經境界，
X45n0772_p0861c11║無有定實，憶昔攀緣，起諸夢境，即從夢覺，緣念思
X45n0772_p0861c12║度，妄謂吉凶，虗生言說。執著言說者，昔曾怨對宿
X45n0772_p0861c13║有業緣，今偶現前，發生言說。無始言說者，多生熏
X45n0772_p0861c14║發曩劫慣習，不假強緣，任運起說。引教證中，我說
X45n0772_p0861c15║法者，以汝等者，我今說法，念汝眾生，墮在執著，生
X45n0772_p0861c16║人我見，不了法性，妄起言說。為對彼愚，非前四言
X45n0772_p0861c17║說，故我說法。又或以為汝等一切眾生，在生死界，
X45n0772_p0861c18║不了斷修，妄興言說。為治彼凡，亦非前四，故我說
X45n0772_p0861c19║耳。或佛還用眾生所發世間言論，說實相故，稱勝
X45n0772_p0861c20║義言，名如義語。實空不空者，此簡異門。妄法非有，
X45n0772_p0861c21║實是其空；真德不無，實是不空。亦可理性實空，絕諸
X45n0772_p0861c22║相故；情實不空，起眾境故。空實不實者，亦簡異門。
X45n0772_p0861c23║妄法名空，空則是實；真法名空，空則不實。亦可法
X45n0772_p0861c24║性空實，所顯體故；但空不實，能顯門故。離二相者，
X45n0772_p0862a01║謂離實空二種相故。中間不中者，離亦實亦空故。
X45n0772_p0862a02║不中之法者，即指不是亦實亦空中間之法。故離
X45n0772_p0862a03║三相，則顯一理。既遣異門，唯有自門談體談相、稱
X45n0772_p0862a04║真稱如，是故名為如如如說。上言如者，稱可之義，
X45n0772_p0862a05║顯上言說稱可契合如如理故。故所揀離非就真
X45n0772_p0862a06║門，以真門中非所揀故。問：準三昧經，佛所說者，義
X45n0772_p0862a07║語非文；不言義者，皆是妄語。生滅門中佛所說者，
X45n0772_p0862a08║既非如義，應皆妄語。若許生滅有如義語，今真如
X45n0772_p0862a09║門揀之不盡，於此兩途若為通會？答：如義有二：一、
X45n0772_p0862a10║真如如義，如上所引三昧經說；二、生滅如義，諸佛
X45n0772_p0862a11║所說一切契經皆顯如故。
X45n0772_p0862a12║名有二種（至）離名字相。
X45n0772_p0862a13║釋曰：次名字，二名二字各引教證。從阿等者，即諸
X45n0772_p0862a14║教所說四十二字母，由此為本，出生一切聲名句
X45n0772_p0862a15║文，及生一切菩薩妙行，具如華嚴、般若等說。道品
X45n0772_p0862a16║經中證字影名，真同鏡明，名如影也。大海經中證
X45n0772_p0862a17║依空字，真猶虗空，字若鳥也。
X45n0772_p0862a18║心量有十（至）為境界故。
X45n0772_p0862a19║釋曰：後心緣前八可知。第九識心即前所入法十
X45n0772_p0862a20║名中第十一切一心也。以能緣彼生滅門如，但不
X45n0772_p0862a21║能緣真如門理，非不能緣自門真理。第十識心即
X45n0772_p0862a22║真如門所依本法，而唯能緣自門真理。體能鑒用，
X45n0772_p0862a23║照體獨立，故說為緣。如自證分、緣見分故，引證極
X45n0772_p0862a24║顯，尋義自彰。
X45n0772_p0862b01║畢竟平等（至）滿三德耳。
X45n0772_p0862b02║釋曰：二滿三德，初牒指、後解釋。諸眾生等無量差
X45n0772_p0862b03║別，唯以前四言說為本而轉，由離言說相故，成畢
X45n0772_p0862b04║竟平等德。諸外道等九種變論（楞伽列釋，須者撿文）、十種異
X45n0772_p0862b05║執（通以九十五道攝為十種邪執），唯以前一名字為本而轉，由離
X45n0772_p0862b06║名字相故，成無有變易德。諸眾生等執取計名煩
X45n0772_p0862b07║惱破障智及相續所知壞障，唯以前九心品為依
X45n0772_p0862b08║而轉，由離心緣相故，成不可破壞德。離相滿德，如
X45n0772_p0862b09║文可見。其多一心與障為依，尅論自體非是障故。
X45n0772_p0862b10║唯是一心（至）體真如。
X45n0772_p0862b11║釋曰：三、結體真。正結能入體真如理，唯是所入一
X45n0772_p0862b12║心本法。欲結體真歸一心故，謂離三假相名為真
X45n0772_p0862b13║也，圓滿三實德謂之如也，順本所牒心真如矣。
X45n0772_p0862b14║以一切（至）極相違故。
X45n0772_p0862b15║釋曰：四離三緣，先牒指，後解釋。言說名字心緣俱
X45n0772_p0862b16║假，真理如實故無三相。
X45n0772_p0862b17║言真如者，亦無有相。
X45n0772_p0862b18║釋曰：後復遣執著，有三：初遣意，謂恐愚夫聞離三
X45n0772_p0862b19║相知圓三德，假相雖無已遣斷見，實相仍存復滯
X45n0772_p0862b20║常邊，執有體如何能出離？故說真如亦無有相。
X45n0772_p0862b21║謂言說之極（至）虗妄言說。
X45n0772_p0862b22║釋曰：次離緣，正顯體如無相。所以極猶盡也。假真
X45n0772_p0862b23║如言，遣虗妄言，非有能遣可為棲托。言說既空，有
X45n0772_p0862b24║相奚立？後能所遣，於文可見。
X45n0772_p0862c01║大本（至）不二法體故。
X45n0772_p0862c02║釋曰：後引證離言說。言說說者，謂離前四虗妄言
X45n0772_p0862c03║說，請唯如義言說而說。非不二不二者，非同八千
X45n0772_p0862c04║一種不二，請說真實不二法體。若如義說，故能除
X45n0772_p0862c05║遣前四虗妄假說之垢。如言說如者，說無生滅，無
X45n0772_p0862c06║說無示故。如耳聽如者，聽無生滅，無聞無得故。此
X45n0772_p0862c07║大本經與分流經，廣略雖殊，宗旨契同。清涼指釋，
X45n0772_p0862c08║恐繁不陳。
X45n0772_p0862c09║已說直詮（至）名字門。
X45n0772_p0862c10║釋曰：後解釋名字門，有二：初結指。
X45n0772_p0862c11║此真如體（至）斷證智故。
X45n0772_p0862c12║釋曰：後釋成，有二：初牒指問答。真無可遣障，如無
X45n0772_p0862c13║可立位。
X45n0772_p0862c14║此義云何（至）而非如體故。
X45n0772_p0862c15║釋曰：後再徵委釋，重廣前義。以無少法不是真體，
X45n0772_p0862c16║既無治障，寧存斷道？若有斷道，可立位地。既無少
X45n0772_p0862c17║法不是如體，如體一味，何分斷道？斷道不立，位地
X45n0772_p0862c18║安彰？
X45n0772_p0862c19║當知一切法（至）所上說故。
X45n0772_p0862c20║釋曰：後總結不可說者，雙結言說名字相也。下皆
X45n0772_p0862c21║準此。結離三相，故名體真。
X45n0772_p0862c22║已說根本（至）決疑門。
X45n0772_p0862c23║釋曰：次問答決疑門，有二：初結指。
X45n0772_p0862c24║問曰（至）生疑致問。
X45n0772_p0863a01║釋曰：後正明，有二：初問，又二：初牒標。
X45n0772_p0863a02║問者（至）直疑其果。
X45n0772_p0863a03║釋曰：後隨釋，有三：初正明。二問，有二：初總問略答。
X45n0772_p0863a04║依第一轉，不可說念疑無隨順。依第二轉，無相無
X45n0772_p0863a05║因疑無得入。
X45n0772_p0863a06║所以者何（至）而能得入。
X45n0772_p0863a07║釋曰：後再徵委釋。因善言教引生三慧，因生三慧
X45n0772_p0863a08║引起萬行，今無言說全無三慧，既無三慧何成萬
X45n0772_p0863a09║行？故生此疑。云何隨順？若有萬行之因則有萬德
X45n0772_p0863a10║之果，既無能入萬行之因，何有所入萬德之果？故
X45n0772_p0863a11║生此疑。云何得入金剛地者，準元本中有二金字，
X45n0772_p0863a12║四卷楞伽褒揚果位立金金剛，揀非因位之金剛，
X45n0772_p0863a13║故論但一金書者透矣。
X45n0772_p0863a14║如是二問（至）誹五等位。
X45n0772_p0863a15║釋曰：次屬當二門，因依生滅遂疑真如。若如生滅
X45n0772_p0863a16║斷惡進善，修因契果理在不疑。今於真如無言說
X45n0772_p0863a17║故無加行善，無心念故無信等位，隨順既無得入
X45n0772_p0863a18║寧有？
X45n0772_p0863a19║今舉此意，發如是問。
X45n0772_p0863a20║釋曰：後結成問意。
X45n0772_p0863a21║答曰（至）決彼二疑。
X45n0772_p0863a22║釋曰：後答有二：初牒指。
X45n0772_p0863a23║所謂隨順（至）真如隨順。
X45n0772_p0863a24║釋曰：後開解，有三：初決隨順疑，有二：初標列真俗
X45n0772_p0863b01║不同各開隨順。
X45n0772_p0863b02║生滅隨順（至）方便故。
X45n0772_p0863b03║釋曰：後決擇，有二：初生滅隨順，有三：初標釋上下，
X45n0772_p0863b04║先標列、後略釋。謂從信位乃至等覺作果方便，名
X45n0772_p0863b05║為向上。復從性淨乃至信初作凡方便，名為向下。
X45n0772_p0863b06║邪邪地者，邪定不一，故重言耳。又十信菩薩未具
X45n0772_p0863b07║善根，亦名為邪。信前凡愚由對彼邪，故云邪邪。
X45n0772_p0863b08║所言向上（至）是各向下。
X45n0772_p0863b09║釋曰：次廣明上下。向上因憑無常言說，順次引生
X45n0772_p0863b10║無常三慧，復因修慧引生行德，此依染淨始覺而
X45n0772_p0863b11║說。向下因憑常住行德，逆次引生常住三慧，復因
X45n0772_p0863b12║聞慧引生言說，此依染淨本覺而論。
X45n0772_p0863b13║如是二門（至）自當顯說。
X45n0772_p0863b14║釋曰：後顯同指餘。向上無常、向下常住，約從無始
X45n0772_p0863b15║本具而說。同一時轉，雖分上下而無前後，若障若
X45n0772_p0863b16║礙、本覺始覺一一別相，至文自顯。
X45n0772_p0863b17║真如門中（至）彼有故此有。
X45n0772_p0863b18║釋曰：後真如隨順有三，初揀妄遮非。不可說中無
X45n0772_p0863b19║彼異門常無常言說，不可念中亦無異門常無常
X45n0772_p0863b20║三慧，豈無自門隨順說念？不應以俗難此真門。
X45n0772_p0863b21║若爾（至）雜亂住故。
X45n0772_p0863b22║釋曰：次徵釋正取。問：若許真門自有說念，請示其
X45n0772_p0863b23║相。答：真門說念非常無常，唯有如如如說及寂滅
X45n0772_p0863b24║寂靜念，由無往向但亂住故。
X45n0772_p0863c01║云何名為真如隨順？
X45n0772_p0863c02║釋曰：後解釋隨順，有二：初徵。
X45n0772_p0863c03║謂若（至）真如音聲。
X45n0772_p0863c04║釋曰：後釋有二：初明說。知一切法雖有如義說，然
X45n0772_p0863c05║無四種說，令諸眾生則順自門真如言說。
X45n0772_p0863c06║復次（至）寂滅寂靜念。
X45n0772_p0863c07║釋曰：後顯念知。一切法雖有寂靜念，然無四種念，
X45n0772_p0863c08║令諸眾生則順自門唯寂靜念。問：已言寂滅，又云
X45n0772_p0863c09║寂靜，重疊顯示，其相云何？答：以此四字正顯體如，
X45n0772_p0863c10║離三假相名為寂滅，滿三實德名為寂靜。復次不
X45n0772_p0863c11║可說故名為寂滅，不可念故名為寂靜。復次無彼
X45n0772_p0863c12║異門惑因惑果名為寂滅，無彼異門覺因覺果名
X45n0772_p0863c13║為寂靜。復次無彼向上無常說念名為寂滅，無彼
X45n0772_p0863c14║向下常住說念名為寂靜。復次無彼常住及無常
X45n0772_p0863c15║念名為寂滅，無彼能念及彼所念名為寂靜。復次
X45n0772_p0863c16║離彼流轉名為寂滅，離彼還滅名為寂靜。具上多
X45n0772_p0863c17║意，故重顯示。又此四字目所觀境，唯以念字為能
X45n0772_p0863c18║觀心。雖知真門實無能所，為利眾生依於體如，即
X45n0772_p0863c19║寂之照目為能念，即照之寂目為所境，故知此念
X45n0772_p0863c20║從境受名。亦猶前說真如音聲，不可真如即是音
X45n0772_p0863c21║聲，須知音聲從彼所詮真如受名，皆是屬聲並歸
X45n0772_p0863c22║依主。
X45n0772_p0863c23║天佑皇帝聖智解曰：此寂滅寂靜念，非是一一識
X45n0772_p0863c24║心，彼是所入第一義諦。今寂靜念，唯在門中，無往
X45n0772_p0864a01║向念，當真諦念。寂滅二字，即是門中體真如攝，約
X45n0772_p0864a02║所觀境。其寂靜念，約能觀心。是知自門有寂靜念，
X45n0772_p0864a03║不有此修，無以順真，即境之念，證相應故。即顯此
X45n0772_p0864a04║念，唯在當門，非于所入一一心故。行者唯用此寂
X45n0772_p0864a05║靜念，方能契合一一心故。美哉
X45n0772_p0864a06║聖見，獨出常情，妙符得入真門，誠謂如義言說。
X45n0772_p0864a07║已說（至）決得入疑。
X45n0772_p0864a08║釋曰：次決得入疑，有二：初結指。
X45n0772_p0864a09║此中有二（至）真如得入。
X45n0772_p0864a10║釋曰：後釋成，有二：初科分。
X45n0772_p0864a11║生滅得入（至）應審觀察。
X45n0772_p0864a12║釋曰：後辨相有二：初生滅得入，依隨染始覺向上
X45n0772_p0864a13║得入金金剛地，依隨染本覺向下得入邪邪地故。
X45n0772_p0864a14║真如得入（至）名為得入。
X45n0772_p0864a15║釋曰：後真如得入，則自所依即一一心，以如義言
X45n0772_p0864a16║引寂靜念亂住，得入一一心故。俱非言說者，即是
X45n0772_p0864a17║非常無常如義言說也。及俱非念者，即是非常無
X45n0772_p0864a18║常寂滅寂靜念故。正證之位，既絕能所，離此說念，
X45n0772_p0864a19║名為得入真覺。師云：非以知知寂，亦非自知知本，
X45n0772_p0864a20║知自宛然，非為無知也。故知前說真如無相，但為
X45n0772_p0864a21║遣執，非謂真體功德俱無，方名得入。
X45n0772_p0864a22║第一轉言（至）決斷理明。
X45n0772_p0864a23║釋曰：後結成二轉。第一轉中雖離說離念，遣隨順
X45n0772_p0864a24║疑已成就故。第二轉中雖無相無因，遣得入疑決
X45n0772_p0864b01║理明故。
X45n0772_p0864b02║已說發起（至）真如門。
X45n0772_p0864b03║釋曰：後開相真如門，有二：初結指。
X45n0772_p0864b04║此中有二（至）真如門。
X45n0772_p0864b05║釋曰：後辨相有二：初科分。
X45n0772_p0864b06║如實空者（至）不相捨離。
X45n0772_p0864b07║釋曰：後正釋，有三：初指陳二相。如如體中染法皆
X45n0772_p0864b08║空、淨法悉具，染空淨具不相離故，非同生滅敵體
X45n0772_p0864b09║相翻，待染立淨德數齊故。如下論云：真如門中無
X45n0772_p0864b10║差別相，平等平等一相一味，獨存真如淨法界故。
X45n0772_p0864b11║於是應誦（至）真如門。
X45n0772_p0864b12║釋曰：次引證勸持。體如相如，有離有圓，離過患本，
X45n0772_p0864b13║圓功德本。其相如中，離四句相，滿四法德。本論雖
X45n0772_p0864b14║具，今略解釋。遠離四句相者，百論頌云：有非有俱
X45n0772_p0864b15║非一非一雙泯隨次而配屬智者達非真。彼論廣
X45n0772_p0864b16║破四宗外道：一、數論外道，執有等性與諸法是一，
X45n0772_p0864b17║義當有句；二、勝論外道，執有等性與諸法非一，當
X45n0772_p0864b18║非有句；三、無慚外道，執有等性與諸法亦一亦異；
X45n0772_p0864b19║四、邪命外道，執有等性與諸法非一非異。曉師疏
X45n0772_p0864b20║解：非有相者，遣第一句；非無相者，遣第二句；非非
X45n0772_p0864b21║有相、非非無相，遣第四句；非有、無俱相，遣第三句。
X45n0772_p0864b22║二句前後隨論者意，皆有道理，無違義相。一、異四
X45n0772_p0864b23║句，準釋可知。賢首疏指論約外人，展轉計執有此
X45n0772_p0864b24║諸句，不同廣百四宗外執。非有相者，明此真如離
X45n0772_p0864c01║妄有也。惑者聞其非有，即執真應是無，故論遮云：
X45n0772_p0864c02║非無相也。惑者聞上非有非無，便計雙非以為真
X45n0772_p0864c03║法。論復遮云：非汝謂有，說非有相，非謂法體是非
X45n0772_p0864c04║有相；非汝謂無，說非無相，非謂法體是非無相。故
X45n0772_p0864c05║又非却雙非相也。惑者復聞非是雙非，遂計兩是：
X45n0772_p0864c06║我立有、無，汝立雙、非。雙、非若存，有、無隨喪；雙、非不
X45n0772_p0864c07║存，有、無還立。論又遮云：非汝雙非，故說非非。非許
X45n0772_p0864c08║兩是，何執俱相？俱相不存，故離四句。離四句相，即
X45n0772_p0864c09║空、真如。一、異四句，準此可解。圓滿四法德者，即本
X45n0772_p0864c10║論云：常（常德）、恒（樂德）、不變（我德，離二苦故）、淨（淨德）法滿足。此滿四
X45n0772_p0864c11║德，即不空、如。
X45n0772_p0864c12║以離念（至）非往向證。
X45n0772_p0864c13║釋曰：後逐難略解。是亂住證者，唯真如門，理證理
X45n0772_p0864c14║故。非往向證者，非生滅門，智證理故。
X45n0772_p0864c15║
X45n0772_p0864c16║釋摩訶衍論贊玄疏卷第二
X45n0772_p0864c17║
X45n0772_p0864c18║萍部丁切。萍草無根，水上浮。
X45n0772_p0864c19║菟湯故切。菟𮈔，草名。
X45n0772_p0864c20║鑿在各切。穿也，鏨也。
X45n0772_p0864c21║拯無救切。救也，助也。音蒸。
X45n0772_p0864c22║收以周切，所也。
X45n0772_p0864c23║翔似良切。布翅飛。
X45n0772_p0864c24║翥之庶切。飛，舉㒵。
X45n0772_p0865a01║激公的切。感，激也。疲，波也。
X45n0772_p0865a02║阻壯舉切。險也，疑也。
X45n0772_p0865a03║虧去為切。缺也。
X45n0772_p0865a04║牓譜朗切。牌也。
X45n0772_p0865a05║牘徒木切。書版也。
X45n0772_p0865a06║逵寄歸切。九達道。
X45n0772_p0865a07║詺名聘切。謂：下浪切。名譡巴：言中也。
X45n0772_p0865a08║逕苦定切。路逕也，近也。
X45n0772_p0865a09║沆何黨切。莽。流。廣。㒵。
X45n0772_p0865a10║浩胡道切。浩浩翕便肝切。水盛也。大也。𣵐海比
X45n0772_p0865a11║海。
X45n0772_p0865a12║紊亡慍切。亂也。
X45n0772_p0865a13║遄視壽切。疾也，速也。
X45n0772_p0865a14║妍吾堅切。㚥也。
X45n0772_p0865a15║媸赤之切媸妍。
X45n0772_p0865a16║偶吾苟切。合也。
X45n0772_p0865a17║慣古悉切。習也。
X45n0772_p0865a18║鑒古銜切。察也，形也，式也，益也。
X45n0772_p0865a19║棲思奚切。鳥棲也。亦作栖。
X45n0772_p0865a20║托丁格切。托櫨也。