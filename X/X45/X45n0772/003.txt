X45n0772_p0865b01║釋摩訶衍論贊玄疏卷第三
X45n0772_p0865b02║中京報恩傳教寺崇祿大夫守司空詮圖
X45n0772_p0865b03║通法大師賜紫臣沙門　法悟奉　勑撰
X45n0772_p0865b04║已說心真如門，次說心生滅門。
X45n0772_p0865b05║釋曰：後心生滅門有二：初結指。
X45n0772_p0865b06║本曰（至）不覺義。
X45n0772_p0865b07║釋曰：後正示，有三：初生滅因緣相，有四：一釋前心
X45n0772_p0865b08║生滅，有二：初略顯兩重總別相，又二：初唱本。依如
X45n0772_p0865b09║來藏故有生滅心，即初重總別。所謂不生不滅已
X45n0772_p0865b10║下，即後重總別。
X45n0772_p0865b11║論曰（至）應觀察。
X45n0772_p0865b12║釋曰：後釋文有二：初科分。
X45n0772_p0865b13║謂生滅門（至）為依故。
X45n0772_p0865b14║釋曰：後開示有二：初標配兩重，第一重多一心為
X45n0772_p0865b15║所依總相，生滅門為能依別相；第二重攝主梨耶
X45n0772_p0865b16║為所依總相，覺不覺義為能依別相。將釋對本，文
X45n0772_p0865b17║周義顯。
X45n0772_p0865b18║先說初門。
X45n0772_p0865b19║釋曰：後依次決擇，有二：初第一重能所，又二：初標
X45n0772_p0865b20║門。
X45n0772_p0865b21║心生滅者者，唱上立下故。
X45n0772_p0865b22║釋曰：後辨相有二：初牒指，正牒立義心生滅言。
X45n0772_p0865b23║依如來藏（至）生滅門故。
X45n0772_p0865b24║釋曰：後釋成有二：初略辨二門。如來藏言名通十
X45n0772_p0865c01║種，此取第三；所入十名，此當第六。二處皆是與行
X45n0772_p0865c02║與相，若配一心是多一心，上心下降名如來藏，以
X45n0772_p0865c03║為總相。言下降者，上云心者，洞照靈明之義；今云
X45n0772_p0865c04║藏者，攝藏隱覆之義。減其勝名、彰乎劣名，故云下
X45n0772_p0865c05║降。其生滅心具四無為及五有為，以為別相。
X45n0772_p0865c06║今當依經（至）何所攝耶。
X45n0772_p0865c07║釋曰：後應明。初一有二：初標徵。
X45n0772_p0865c08║頌曰（至）與行與相攝。
X45n0772_p0865c09║釋曰：後通釋，有二：初結頌。
X45n0772_p0865c10║論曰（至）云何為十。
X45n0772_p0865c11║釋曰：後開示，有三：初總指徵起。
X45n0772_p0865c12║一者（至）攝持故。
X45n0772_p0865c13║釋曰：次列名教證，有十一大總持。此下十藏，初一
X45n0772_p0865c14║為總，義當前重根本大乘；後九為別，皆是後重能
X45n0772_p0865c15║所諸法。若欲料揀知法體者，第二即是真如所入、
X45n0772_p0865c16║第三即是生滅所入、第四即是真如門理、次五唯
X45n0772_p0865c17║是生滅門藏、第五唯取生滅門中性真如理、第六
X45n0772_p0865c18║唯取覆淨煩惱、第七唯取被染覆德、第八唯取本
X45n0772_p0865c19║覺佛性、第九唯取所斷染法。第十通二，或多一心
X45n0772_p0865c20║隱沒染中故、或本覺心沈沒染中故，其如來體第
X45n0772_p0865c21║一義諦真如本覺隨應屬故。初一第九攝持名藏，
X45n0772_p0865c22║攝持有二：初一攝持咸能包故、第九攝持皆所斷
X45n0772_p0865c23║故。第二第四無雜名藏，雖同無雜，門法別故。第三
X45n0772_p0865c24║五六七八與十隱覆名藏，雖同隱覆，義各別故。且
X45n0772_p0866a01║初藏中先舉名略示，次引教廣明，後徵義具釋，下
X45n0772_p0866a02║皆同此無繁各出。大總持藏盡與一切諸如來藏
X45n0772_p0866a03║為所依故，如主如王同天同地，故當前重根本大
X45n0772_p0866a04║乘，但非不二性海果分，此帶言故、彼離說故。
X45n0772_p0866a05║二者（至）無雜故。
X45n0772_p0866a06║釋曰：二遠轉遠縛。真如所入一一心體，離生滅門
X45n0772_p0866a07║諸流轉法，惑因惑果名為遠轉。根本為因、枝末為
X45n0772_p0866a08║果，或二礙及業為因、所感依正為果。離隨染心諸
X45n0772_p0866a09║慮知縛，覺因覺果名為遠縛。本覺為因、始覺為果，
X45n0772_p0866a10║或等覺已還為因、妙覺已去為果。餘文可見。
X45n0772_p0866a11║三者（至）令覆故。
X45n0772_p0866a12║釋曰：三與行與相。生滅所入多一心體，於惑與力
X45n0772_p0866a13║出現生死之法名為與行，行者遷流義故。於覺與
X45n0772_p0866a14║力出現涅槃之法名為與相，相者真實體故。或復
X45n0772_p0866a15║反此，與覺名行，清淨行故。與惑名相，闇鈍相故。然
X45n0772_p0866a16║如來藏平等與力，若望因緣行相別故。譬如已下
X45n0772_p0866a17║解前伎兒。
X45n0772_p0866a18║四者（至）無他故。
X45n0772_p0866a19║釋曰：四真如真如，謂真如門唯理理故，非建立有、
X45n0772_p0866a20║非誹謗無，平等一味無差別故。
X45n0772_p0866a21║五者（至）被染故。
X45n0772_p0866a22║釋曰：五生滅真如，生滅門中不生滅理證之成聖，
X45n0772_p0866a23║離無常故。
X45n0772_p0866a24║六者（至）立其名故。
X45n0772_p0866b01║釋曰：六空藏生滅門中，恒沙染法幻化無實，隱覆
X45n0772_p0866b02║法身真體性德，從能藏染立空名故。
X45n0772_p0866b03║七者（至）立其名故。
X45n0772_p0866b04║釋曰：七不空生滅門中，恒沙功德被染隱覆名如
X45n0772_p0866b05║來藏，從所藏淨得不空名。
X45n0772_p0866b06║八者（至）立其名故。
X45n0772_p0866b07║釋曰：八能攝生滅門中能攝淨心所攝功德。三智
X45n0772_p0866b08║具足、四德圓明，由無明覆都不覺知，從能所淨立
X45n0772_p0866b09║能攝名。
X45n0772_p0866b10║九者（至）攝持故。
X45n0772_p0866b11║釋曰：九所攝生滅門中，究竟始覺攝諸染法咸能
X45n0772_p0866b12║斷故。
X45n0772_p0866b13║十者（至）未出現故。
X45n0772_p0866b14║釋曰：十隱覆，此有二解：一多一心體，法身如來徧
X45n0772_p0866b15║諸染淨不顯現故；二本覺淨心，法身如來沉沒染
X45n0772_p0866b16║中未出現故。
X45n0772_p0866b17║是名為十（至）與行與相。
X45n0772_p0866b18║釋曰：後結指屬當，初句通結，如是已下明此正要。
X45n0772_p0866b19║論：已說如來藏門，次說阿梨耶識門。
X45n0772_p0866b20║釋曰：後第二重總別，有二：初結指。
X45n0772_p0866b21║所謂（至）言未足故。
X45n0772_p0866b22║釋曰：後開示，有二：初所依總相門，又二：初牒指。不
X45n0772_p0866b23║云業等略去分名，但言梨耶建立滿名不生滅等，
X45n0772_p0866b24║義雖不闕語未周圓，顯說下熏影彰上轉，故言未
X45n0772_p0866c01║足。
X45n0772_p0866c02║此中所說（至）分際云何。
X45n0772_p0866c03║釋曰：後解釋有四，一明下轉，又四。一六字顯有無
X45n0772_p0866c04║為，有三：初明分際，有二：初問。
X45n0772_p0866c05║頌曰（至）之總相故。
X45n0772_p0866c06║釋曰：後答凡諸無為不生滅攝，以常住故。凡諸有
X45n0772_p0866c07║為俱生滅攝，是無常故。
X45n0772_p0866c08║如是（至）何等名字。
X45n0772_p0866c09║釋曰：次辨名數，有二：初問。
X45n0772_p0866c10║頌曰（至）是名為五。
X45n0772_p0866c11║釋曰：後答。
X45n0772_p0866c12║且四無為（至）有何等用。
X45n0772_p0866c13║釋曰：後顯體用，有二：初別明二法，又二：初四無為，
X45n0772_p0866c14║復二：初問。問：且四無為，何法何義為體為用？
X45n0772_p0866c15║頌曰（至）隨釋應觀察。
X45n0772_p0866c16║釋曰：後答有二：初結頌，於其體用各具通別。
X45n0772_p0866c17║論曰（至）是名二依。
X45n0772_p0866c18║釋曰：後釋文有三：初別解、二依。四種通依，一心為
X45n0772_p0866c19║體，通體無殊。四種別依，俱在門中靜理本智，隨他
X45n0772_p0866c20║無事如次為體。
X45n0772_p0866c21║復次（至）是名二用。
X45n0772_p0866c22║釋曰：次各明二用，通用隨緣義當染淨，別用不變
X45n0772_p0866c23║義當清淨。
X45n0772_p0866c24║此中所說（至）自當顯說。
X45n0772_p0867a01║釋曰：後辨義勸指。通謂他義，即多一心及四染淨。
X45n0772_p0867a02║別謂自義，即門中體及四清淨。廣在下明，略此可
X45n0772_p0867a03║悉。
X45n0772_p0867a04║五種有為（至）有何等用。
X45n0772_p0867a05║釋曰：後五有為，有二：初問。
X45n0772_p0867a06║頌曰（至）隨釋應觀察。
X45n0772_p0867a07║釋曰：後答，有二：初結頌。
X45n0772_p0867a08║論曰（至）是名二依。
X45n0772_p0867a09║釋曰：後釋文有三：初、別解；二、依。五種有為，通依皆
X45n0772_p0867a10║是一心本法以為體故，別依俱在生滅門中。大力
X45n0772_p0867a11║住地為無明體，業相細染為生相體，轉現及智并
X45n0772_p0867a12║相續染為住相體，執計麤染為異相體，業果麤染
X45n0772_p0867a13║為滅相體。
X45n0772_p0867a14║復次（至）是名二用。
X45n0772_p0867a15║釋曰：次各明二用。別用礙事五種俱同，通用力勢
X45n0772_p0867a16║五種各異，謂除初後中三上下，隨其多少與力別
X45n0772_p0867a17║故。於滅相中通用於上，與力易知。及自與力其相
X45n0772_p0867a18║云何？以業及果同是滅相，業果招酬互望與力，名
X45n0772_p0867a19║自與力。影取住異，自與亦然。
X45n0772_p0867a20║種種別相（至）自當顯說。
X45n0772_p0867a21║釋曰：後指文當辨。
X45n0772_p0867a22║以何義故（至）作如是說。
X45n0772_p0867a23║釋曰：後通證一心，有二：初問答指說。有何所以？生
X45n0772_p0867a24║滅門中有為無為一心為體。
X45n0772_p0867b01║爾時（至）不可思議。
X45n0772_p0867b02║釋曰：後正引經文，有二：初法說。論言具備重置恒
X45n0772_p0867b03║沙，顯有為無為各差別故。謂攝主梨耶具足九法，
X45n0772_p0867b04║以誰為本而得依生？佛答：諸法生處殊勝。所以者
X45n0772_p0867b05║何？一心本法非有為無為，所生之法通有為無為，
X45n0772_p0867b06║故云殊勝不可思議。能作一心即中道諦，所生之
X45n0772_p0867b07║法即真俗諦，亦猶明鏡本非青黃，而能對現青黃
X45n0772_p0867b08║之色，法合可知。
X45n0772_p0867b09║復次（至）廣說故。
X45n0772_p0867b10║釋曰：後喻合。初喻庶民之子有二所依：一者是王，
X45n0772_p0867b11║如一心本法；二者父母，如寂靜理等。後喻所生草
X45n0772_p0867b12║木有二所依：一者大地，況一心本法；二者種子，況
X45n0772_p0867b13║寂靜理等。
X45n0772_p0867b14║與和合者（至）勝劣故。
X45n0772_p0867b15║釋曰：二三字示能所熏，有二：初牒指徵釋。以不生
X45n0772_p0867b16║滅為所熏，即無力故；通取生滅為能熏，即有力故。
X45n0772_p0867b17║能所熏發互相與力，染淨和合勝劣異故。
X45n0772_p0867b18║今當作二門（至）不出此二。
X45n0772_p0867b19║釋曰：後廣明行相，有三：初總指。若五有為能熏有
X45n0772_p0867b20║力即成下轉，若四無為能熏有力即成上轉。名數
X45n0772_p0867b21║雖九，成轉唯二，故生滅門不出此二。
X45n0772_p0867b22║如是二門云何差別？
X45n0772_p0867b23║釋曰：次別明，有二：初問。
X45n0772_p0867b24║頌曰（至）得成而已。
X45n0772_p0867c01║釋曰：後答染淨互熏、黑白交鬪。妄勝真劣背自本
X45n0772_p0867c02║覺，約位所指，十信已前俱成下轉。真勝妄劣向自
X45n0772_p0867c03║心源，約位所指，十信已去俱成上轉。
X45n0772_p0867c04║今當先說。初下，轉門。
X45n0772_p0867c05║釋曰：後廣解，有二：初標門。
X45n0772_p0867c06║根本無明（至）而作熏事。
X45n0772_p0867c07║釋曰：後示相，有二：初正明。又二：初無明熏習。有三：
X45n0772_p0867c08║初伸二問，一問何法為所熏、二問何時正作熏。
X45n0772_p0867c09║頌曰（至）如契經明說。
X45n0772_p0867c10║釋曰：次結頌答。三句答前問，二句答後問，一句指
X45n0772_p0867c11║教說。
X45n0772_p0867c12║論曰（至）及四無為。
X45n0772_p0867c13║釋曰：後依文釋，有三：初答前問，有二：初所熏法數。
X45n0772_p0867c14║熏一法界（至）非他所依故。
X45n0772_p0867c15║釋曰：後廣明熏相，有二：初熏一法界。先問、後答。答
X45n0772_p0867c16║中復有頌答論釋，引經作證。於一心法有二自在，
X45n0772_p0867c17║無明唯熏有為自在。一心之法本非有為，但從能
X45n0772_p0867c18║熏以受其名，以是有為之自在故，無為自在立名
X45n0772_p0867c19║亦然。
X45n0772_p0867c20║熏真如法（至）非後用故。
X45n0772_p0867c21║釋曰：後熏四無為，無明唯熏真如通用，餘三無為
X45n0772_p0867c22║亦熏通用。
X45n0772_p0867c23║作熏時量（至）非別取故。
X45n0772_p0867c24║釋曰：次答後問。正熏時分非初中後，一時俱取初
X45n0772_p0868a01║中後故。或據一念初後、或就一期始終，約迷亂說
X45n0772_p0868a02║俱一時故。
X45n0772_p0868a03║此中所說（至）名為所熏。
X45n0772_p0868a04║釋曰：後解熏義，有三：初徵釋熏習能所熏義。其相
X45n0772_p0868a05║云何？能熏有九，引彼所熏而與自體同共和合，俱
X45n0772_p0868a06║行轉故。所熏無力，還與能熏常相隨順，不逆違故。
X45n0772_p0868a07║所言熏者，擊發之義，其猶水乳相投和合遞相不
X45n0772_p0868a08║逆，非同法相熏成種故。
X45n0772_p0868a09║謂五有為法（至）同事俱轉。
X45n0772_p0868a10║釋曰：次指法顯示，通明五種有為熏四無為并一
X45n0772_p0868a11║法界。所熏五法與能熏五不逆不違，俱行俱轉成
X45n0772_p0868a12║熏義故。
X45n0772_p0868a13║是故說言（至）生滅和合。
X45n0772_p0868a14║釋曰：後合歸本論。
X45n0772_p0868a15║如大無明（至）應如是知。
X45n0772_p0868a16║釋曰：後例餘熏習。如大無明能熏一心有為自在，
X45n0772_p0868a17║又能熏發四種無為通達作用。義既如是，餘四有
X45n0772_p0868a18║為熏五亦然。
X45n0772_p0868a19║如是等義（至）其理分明。
X45n0772_p0868a20║釋曰：後指下。
X45n0772_p0868a21║非一非異（至）差別故。
X45n0772_p0868a22║釋曰：三四字明同異義，有二：初牒指，顯五有為與
X45n0772_p0868a23║四無為同異義相。
X45n0772_p0868a24║云何開示？
X45n0772_p0868b01║釋曰：後徵釋，有二：初問起。
X45n0772_p0868b02║所謂顯示（至）名為非異。
X45n0772_p0868b03║釋曰：後分疏有二：初、通、別用異受熏同。二種自在、
X45n0772_p0868b04║二種作用相望不同，名為非一。一心法界有為自
X45n0772_p0868b05║在及四無為通達作用，與五有為能熏相合，義理
X45n0772_p0868b06║無差，名為非異。此中不說五種有為、二種作用不
X45n0772_p0868b07║同理故，名為非一。又亦不說五種有為唯通達用
X45n0772_p0868b08║作能熏事，與所熏法無別理故，名為非異。應細詳
X45n0772_p0868b09║之，方委知耳。
X45n0772_p0868b10║復次所熏（至）名為非異。
X45n0772_p0868b11║釋曰：後能所熏異一心同。所熏無為、能熏有為染
X45n0772_p0868b12║淨不同，故名非一。能染所淨不離一心第一義諦，
X45n0772_p0868b13║故名非異。
X45n0772_p0868b14║名為（至）圓滿字。
X45n0772_p0868b15║釋曰：四五字結藏識名。十梨耶中正取初一兼或
X45n0772_p0868b16║通十，故名圓滿。
X45n0772_p0868b17║已說下轉門，次說上轉門。
X45n0772_p0868b18║釋曰：二證上轉，有三：初結指。
X45n0772_p0868b19║若欲成立（至）他來依我故。
X45n0772_p0868b20║釋曰：次指引所引經文，具有二轉。
X45n0772_p0868b21║此經文（至）即是上轉。
X45n0772_p0868b22║釋曰：後徵釋，有二：初總問答。
X45n0772_p0868b23║此義云何（至）是下轉門。
X45n0772_p0868b24║釋曰：後別解釋，有四：一辨下轉。初句總徵，次下略
X45n0772_p0868c01║釋，謂明本覺受無明熏成下轉門。文顯可知。
X45n0772_p0868c02║若欲成立（至）則存斯詞。
X45n0772_p0868c03║釋曰：二、明上轉。再安論句，重整佛經，迴下轉而作
X45n0772_p0868c04║上熏，順自文而援他據，妙之至矣，孰不欽歟？
X45n0772_p0868c05║馬鳴菩薩（至）闕失過咎。
X45n0772_p0868c06║釋曰：三出論意。
X45n0772_p0868c07║上轉門義（至）其理自明。
X45n0772_p0868c08║釋曰：四指具處。
X45n0772_p0868c09║已說上轉門，次說該攝安立門。
X45n0772_p0868c10║釋曰：三安立門，有二：初結指。
X45n0772_p0868c11║諸識差別（至）幾種識。
X45n0772_p0868c12║釋曰：後開示，有二：初問。諸識有幾數？何經說幾種？
X45n0772_p0868c13║頌曰（至）分明顯說故。
X45n0772_p0868c14║釋曰：後答，有二：初結頌。通依一代聖教增數說識，
X45n0772_p0868c15║始從一種乃至成十。所云歸本等者，合言一心等，
X45n0772_p0868c16║以此十識乃是一心。阿梨耶等經中列釋，非是歸
X45n0772_p0868c17║本契經說故。歸本但是百本一數，應悞書爾。
X45n0772_p0868c18║論曰（至）差別經。
X45n0772_p0868c19║釋曰：後釋文有三：初總指總徵，指十種故、徵十相
X45n0772_p0868c20║故。
X45n0772_p0868c21║一者（至）云何為四。
X45n0772_p0868c22║釋曰：次別立。別釋有十一，一識有三：初標徵。
X45n0772_p0868c23║一者（至）非建立焉故。
X45n0772_p0868c24║釋曰：次別釋，有四：一依一心經，多一心識具二自
X45n0772_p0869a01║在，有種種力無所不作，故立一識非立餘焉。
X45n0772_p0869a02║二者（至）為總相故。
X45n0772_p0869a03║釋曰：二依梨耶經，此當攝主。阿梨耶識具障礙義，
X45n0772_p0869a04║即五有為；無障礙義，即四無為；九法通依，即大攝
X45n0772_p0869a05║主。
X45n0772_p0869a06║三者（至）無所不作故。
X45n0772_p0869a07║釋曰：三依顯了經，此末那識具十一種，謂大無明、
X45n0772_p0869a08║五相、五識，無所不作故。
X45n0772_p0869a09║四者（至）無餘七事故。
X45n0772_p0869a10║釋曰：四依七化經，此一意識具七轉變，如一幻師
X45n0772_p0869a11║變作七人。愚見謂七，智見唯一，意識幻師義亦復
X45n0772_p0869a12║然。
X45n0772_p0869a13║是名建立（至）四種契經。
X45n0772_p0869a14║釋曰：後結據。
X45n0772_p0869a15║二者（至）廣說故。
X45n0772_p0869a16║釋曰：二二識梨耶引證，名了別識。具業轉現意識
X45n0772_p0869a17║引證，名分別事，攝前七識故。
X45n0772_p0869a18║三者（至）廣說故。
X45n0772_p0869a19║釋曰：三三識，梨耶收業等三，末那唯目意根，意識
X45n0772_p0869a20║總攝前六，引證與列名異體同。
X45n0772_p0869a21║四者（至）廣說故。
X45n0772_p0869a22║釋曰：四四識，上三識前加一心識，引證易了。
X45n0772_p0869a23║五者（至）徧轉識故。
X45n0772_p0869a24║釋曰：五、五識更加隨順徧轉識者，屬體義當隨染
X45n0772_p0869b01║本覺，即下所引楞伽王識，或可即是大攝主識，於
X45n0772_p0869b02║有為無為徧轉隨順故。
X45n0772_p0869b03║六者（至）作如是唱故。
X45n0772_p0869b04║釋曰：六六識，佛為小根說前六識，以密就實意中
X45n0772_p0869b05║包含性相諸識具一切故。
X45n0772_p0869b06║七者（至）分別之依故。
X45n0772_p0869b07║釋曰：七七識，前六識上加末那識，此第七識有力
X45n0772_p0869b08║能作第八識用故、有力亦作前六識依故。
X45n0772_p0869b09║八者（至）不出此數故。
X45n0772_p0869b10║釋曰：八，八識。
X45n0772_p0869b11║九者（至）入唵摩羅故。
X45n0772_p0869b12║釋曰：九九識，前八識上加本覺識。唵摩羅者，此云
X45n0772_p0869b13║本覺。
X45n0772_p0869b14║十者（至）異說契經。
X45n0772_p0869b15║釋曰：十十識，前九識上加多一心，故此十識包含
X45n0772_p0869b16║無量。是名已下乘文帶結。
X45n0772_p0869b17║如是十種（至）云何安立。
X45n0772_p0869b18║釋曰：後以彼屬此，有二：初問。通前十識，向此論中
X45n0772_p0869b19║何文該攝？何文安立？
X45n0772_p0869b20║頌曰（至）屬斯論總言。
X45n0772_p0869b21║釋曰：後答，有二：初結頌。
X45n0772_p0869b22║論曰（至）屬當論言。
X45n0772_p0869b23║釋曰：後釋文有二：初總指。
X45n0772_p0869b24║所謂（至）義加前說。
X45n0772_p0869c01║釋曰：後別屬有五，一攝一心說一法界。攝者，即前
X45n0772_p0869c02║本論依如來藏生滅所入，名多一心名一法界，舉
X45n0772_p0869c03║異名攝不爽正意。
X45n0772_p0869c04║阿梨耶識（至）不覺義故。
X45n0772_p0869c05║釋曰：二攝梨耶，說第二重中所依總相。阿梨耶識
X45n0772_p0869c06║攝彼總識，以具覺義不覺義故。引別相者，欲顯總
X45n0772_p0869c07║故。
X45n0772_p0869c08║顯了契經（至）廣說故。
X45n0772_p0869c09║釋曰：三攝顯了說，謂此論中根本無明五相五識
X45n0772_p0869c10║共十一意，攝彼末那故。
X45n0772_p0869c11║七化契經（至）廣說故。
X45n0772_p0869c12║釋曰：四攝七化，說三種凡夫麤分意識，攝七化經
X45n0772_p0869c13║總一意識。
X45n0772_p0869c14║如是如是（至）應如如配。
X45n0772_p0869c15║釋曰：五指餘九說。從楞伽二識至法門十識，令諸
X45n0772_p0869c16║學者法前體例，以此論文攝彼經識，以義昭著故
X45n0772_p0869c17║不具出。
X45n0772_p0869c18║已說該攝（至）割字門。
X45n0772_p0869c19║釋曰：四藏識門有二：初結指。
X45n0772_p0869c20║阿梨耶識（至）屬何等處。
X45n0772_p0869c21║釋曰：後開示，有二：初伸問。此中有三：一問名數、二
X45n0772_p0869c22║問名相、三問攝處。
X45n0772_p0869c23║頌曰（至）隨應各配屬。
X45n0772_p0869c24║釋曰：後述答，有二：初結頌。初二句答數指教，次十
X45n0772_p0870a01║句答其名相，後四句答於攝處。
X45n0772_p0870a02║論曰（至）云何為十。
X45n0772_p0870a03║釋曰：後釋文有三：初總指總徵。
X45n0772_p0870a04║一者（至）義如前說。
X45n0772_p0870a05║釋曰：次別列別證。有十一攝主識如前，所謂不生
X45n0772_p0870a06║不滅乃至名為阿梨耶識，即是此中大攝主識。
X45n0772_p0870a07║二者（至）廣說故。
X45n0772_p0870a08║釋曰：二無明識，先標名釋義，次引教顯相，後屬論
X45n0772_p0870a09║攝處。下八皆然，不繁具出。此論不覺，即攝彼識。
X45n0772_p0870a10║三者（至）廣說故。
X45n0772_p0870a11║釋曰：三清淨本覺，此論四鏡即攝彼識。
X45n0772_p0870a12║四者（至）廣說故。
X45n0772_p0870a13║釋曰：四染淨本覺，喻況甚顯。當此論說自性清淨
X45n0772_p0870a14║心因無明風動等，即攝彼經楞伽王識。
X45n0772_p0870a15║五者（至）不離因故。
X45n0772_p0870a16║釋曰：五、業相識，以生相位根本業相。若以無明而
X45n0772_p0870a17║為根本，根本之業相；若對轉等而為根本，根本即
X45n0772_p0870a18║業相。又此業相及與業識，皆具包藏，名為梨耶。餘
X45n0772_p0870a19║例此知。然業相識，能緣、所緣、心王、念法，不可析別。
X45n0772_p0870a20║唯由精、動、隱、流義者，此有二解：一云、本覺淨心，名
X45n0772_p0870a21║之為精；由受染熏，淨心則隱。但隨染緣，成動成流，
X45n0772_p0870a22║名相名識，持染名藏。故下論云：如是動流，祇由不
X45n0772_p0870a23║覺；若覺不動，動則有苦。二云、精者，細也，屬業相識。
X45n0772_p0870a24║自體至細，微隱流動，唯佛能了，餘不能知。鍵摩云：
X45n0772_p0870b01║識即業相耳。
X45n0772_p0870b02║六者（至）則無見故。
X45n0772_p0870b03║釋曰：六轉相識。有見見轉者，謂於此位有能了見，
X45n0772_p0870b04║見起名轉。意目此位具能緣見，此即正攬前位動
X45n0772_p0870b05║業成斯見也。無見見起者，覺體不動名為無見，隨
X45n0772_p0870b06║熏動轉名為見起。
X45n0772_p0870b07║七者（至）則無境界故。
X45n0772_p0870b08║釋曰：七、現相識。別異別異者，謂能緣心行解差別
X45n0772_p0870b09║有多種故。相異相異者，即所緣相境界不一具無
X45n0772_p0870b10║量故。或復翻此，或復雙通。上據生法次第而論，下
X45n0772_p0870b11║就招生分段而說，故指現識正是異熟無記之法
X45n0772_p0870b12║淨白之相，以依現識方能成就業繫苦相總報之
X45n0772_p0870b13║果，所招果相不離能起現相識故，依此現識建立
X45n0772_p0870b14║分段生死報故。略辨如前，委陳在下。此論攝彼，於
X45n0772_p0870b15║文可見。
X45n0772_p0870b16║八者（至）真如攝故。
X45n0772_p0870b17║釋曰：八性真如理是性識攝，非相識故。此說淨覺
X45n0772_p0870b18║所證果攝。
X45n0772_p0870b19║九者（至）即同本覺故。
X45n0772_p0870b20║釋曰：九清淨始覺，謂二淨覺彼此不離，法爾隨逐
X45n0772_p0870b21║常俱轉故。體用有殊名非同種，尅性無差名非異
X45n0772_p0870b22║種，論攝可知。
X45n0772_p0870b23║十者（至）廣說故。
X45n0772_p0870b24║釋曰：十染淨始覺、二染淨覺，彼此不離治惑次第，
X45n0772_p0870c01║上下別故。論攝可知。
X45n0772_p0870c02║如是等義（至）今略而已。
X45n0772_p0870c03║釋曰：後指廣如下，謂前諸識。末那意識，具如下文。
X45n0772_p0870c04║已說藏識（至）圓滿門。
X45n0772_p0870c05║釋曰：後能依別相門，有二：初結指。
X45n0772_p0870c06║此識（至）圓滿相故。
X45n0772_p0870c07║釋曰：後開示，有三：初牒本標，以覺不覺攝有無為，
X45n0772_p0870c08║顯殊勝識具圓滿相。
X45n0772_p0870c09║此義云何（至）諸過患故。
X45n0772_p0870c10║釋曰：次委徵釋。四種無為諸淨功德，望與覺性自
X45n0772_p0870c11║不離彼、彼不離自，名為不離。又此功德一向妙有，
X45n0772_p0870c12║非除遣法，名為不斷，唯以覺義能攝生故。五種有
X45n0772_p0870c13║為諸染過患，由於覺性恒違逆故，名為若離。又此
X45n0772_p0870c14║過患由於覺性恒映蔽故，名為若脫，唯以不覺能
X45n0772_p0870c15║攝生故。
X45n0772_p0870c16║如是種種（至）分明顯示。
X45n0772_p0870c17║釋曰：後指下辨相攝相生。熏習別相，如下具明。
X45n0772_p0870c18║已說總識（至）散說門。
X45n0772_p0870c19║釋曰：後廣釋後重能依相，有二：初結指。
X45n0772_p0870c20║本曰（至）非究竟覺。
X45n0772_p0870c21║釋曰：後開示，有二：初別說功德過患門，有二：初兩
X45n0772_p0870c22║覺決擇安立門，又二：初略說兩覺安立門，復二：初
X45n0772_p0870c23║唱本。
X45n0772_p0870c24║論曰（至）始覺門。
X45n0772_p0871a01║釋曰：後釋文有二：初懸敘門，又二：初科分。
X45n0772_p0871a02║云何（至）無斷絕故。
X45n0772_p0871a03║釋曰：後解釋，有二：初略辨體相，又二：初明二覺相，
X45n0772_p0871a04║復二：初徵釋本覺。本有法身有不變義，具德常明
X45n0772_p0871a05║故。自性淨心有隨緣義，受染熏轉故。
X45n0772_p0871a06║云何（至）不能離故。
X45n0772_p0871a07║釋曰：後徵釋。始覺無漏性智有不變用，不受染熏
X45n0772_p0871a08║故。始覺般若有隨緣用，善受染熏故。
X45n0772_p0871a09║如是（至）亦復如是。
X45n0772_p0871a10║釋曰：後辨二理體，有二：初承前問答。本始四覺證
X45n0772_p0871a11║何理體？二如二空為所證故。
X45n0772_p0871a12║云何（至）亦復如是。
X45n0772_p0871a13║釋曰：後就別徵釋。清淨二覺所證二理離染熏故，
X45n0772_p0871a14║染淨二覺所證二理受染熏故。
X45n0772_p0871a15║以何（至）其相云何。
X45n0772_p0871a16║釋曰：後廣明字事，有三：初明二覺，有二：初本覺，分
X45n0772_p0871a17║三：初清淨本覺，有二：初問。
X45n0772_p0871a18║頌曰（至）謂根鏡等義。
X45n0772_p0871a19║釋曰：後答有二：初偈頌對本具根等十義、覺具鏡
X45n0772_p0871a20║等十義。
X45n0772_p0871a21║論曰：本覺各十。
X45n0772_p0871a22║釋曰：後長行釋，有三：初解。初後句有二：初總標。
X45n0772_p0871a23║云何（至）是名為十。
X45n0772_p0871a24║釋曰：後別顯有二：初本十義，本字偏就法身體解。
X45n0772_p0871b01║初一約喻，後九就法，訓釋多端不局常例，委辨義
X45n0772_p0871b02║名亦無相濫。
X45n0772_p0871b03║云何（至）是名為十。
X45n0772_p0871b04║釋曰：後覺十義，覺字偏就般若慧解。初一喻況，後
X45n0772_p0871b05║九法說。以義屬名，如文可悉。
X45n0772_p0871b06║如是（至）無別而已。
X45n0772_p0871b07║釋曰：次明中二句事義差別，分十本十覺性智無
X45n0772_p0871b08║殊，唯一體一相。
X45n0772_p0871b09║此中（至）非染淨本覺。
X45n0772_p0871b10║釋曰：後結淨非染。
X45n0772_p0871b11║染淨（至）依向應知。
X45n0772_p0871b12║釋曰：次染淨本覺。十本十覺不守自性，即是此中
X45n0772_p0871b13║離性本覺十種字事。
X45n0772_p0871b14║如是（至）皆非而已。
X45n0772_p0871b15║釋曰：後總辨同異。非同者，不變、隨緣各不同故。同
X45n0772_p0871b16║故者，以二本覺體無別故。非異者，本性尅體無別
X45n0772_p0871b17║異故。異故者，以其不變、隨緣別故，或同或異。前二
X45n0772_p0871b18║偏句，或非是同、或非是異，解前非同及非異故。皆
X45n0772_p0871b19║是，乃屬俱是句故；皆非，即當俱非句故。
X45n0772_p0871b20║以何（至）其相云何。
X45n0772_p0871b21║釋曰：後始覺有二：初清淨始覺。又二：初問。
X45n0772_p0871b22║頌曰（至）故名為始覺。
X45n0772_p0871b23║釋曰：後答有二：初偈頌對無始無惑今始初覺。
X45n0772_p0871b24║論曰（至）故名始覺。
X45n0772_p0871c01║釋曰：後長行釋，有二：初解頌。法爾通治無諸惑時，
X45n0772_p0871c02║理常今初，故名始覺。
X45n0772_p0871c03║如是（至）非染淨始覺。
X45n0772_p0871c04║釋曰：後顯淨。
X45n0772_p0871c05║染淨（至）染淨始覺。
X45n0772_p0871c06║釋曰：後染淨始覺有問答釋，而於釋中無惑時用，
X45n0772_p0871c07║不守自性能受染熏，由隨緣故立染淨名。此之四
X45n0772_p0871c08║覺本唯一體。所以者何？十梨耶中，清淨始覺依清
X45n0772_p0871c09║淨本，離不變體無不變用故；染淨始覺依染淨本，
X45n0772_p0871c10║離隨緣體無隨緣用故。今覺義中，染淨本覺全淨
X45n0772_p0871c11║本覺，即體論體隨緣成故；染淨始覺全淨始覺，即
X45n0772_p0871c12║用論用隨緣成故。驗知四覺曾何四體？不唯四覺
X45n0772_p0871c13║元是一體，三十二種法體無殊，但義異故。
X45n0772_p0871c14║以何（至）其相云何。
X45n0772_p0871c15║釋曰：次辨二理，有二：初真如，又二：初清淨真如，復
X45n0772_p0871c16║二：初問。
X45n0772_p0871c17║頌曰（至）故名為真如。
X45n0772_p0871c18║釋曰：後答有二：初結頌，性平等故、無一多故。
X45n0772_p0871c19║論曰（至）名為真如。
X45n0772_p0871c20║釋曰：後釋文有四：一解頌，以離同異緣故無一多
X45n0772_p0871c21║相。
X45n0772_p0871c22║如是（至）親所內證。
X45n0772_p0871c23║釋曰：二配智，二種淨覺法爾親證。
X45n0772_p0871c24║復次（至）表示而已。
X45n0772_p0872a01║釋曰：三述義，有二：初各十字事。此真十義梯本十
X45n0772_p0872a02║義，人法不離，故本與真同名表示。又如十義梯覺
X45n0772_p0872a03║十義，理智相應，故覺與如同名表示。
X45n0772_p0872a04║所以（至）作如是示。
X45n0772_p0872a05║釋曰：後徵釋重示。此有二解：一云真理為因有法
X45n0772_p0872a06║身德，如理為因有般若覺；二云法身能為顯真方
X45n0772_p0872a07║便，般若能為顯如方便。以此重示，義分明故。
X45n0772_p0872a08║此中所說（至）非染淨真如。
X45n0772_p0872a09║釋曰：四顯淨。
X45n0772_p0872a10║染淨真如（至）染淨真如。
X45n0772_p0872a11║釋曰：後染淨真如，有二：初伸問述答，淨理隨緣受
X45n0772_p0872a12║染熏故。
X45n0772_p0872a13║如是真如（至）比類應知。
X45n0772_p0872a14║釋曰：後配智指勸，染淨本始親所證故。次下例指，
X45n0772_p0872a15║同前清淨本覺真如，十本十真十覺十如，但當染
X45n0772_p0872a16║淨相應不離故。
X45n0772_p0872a17║以何義故（至）無別而已。
X45n0772_p0872a18║釋曰：後虗空有二：初清淨虗空，又二：初伸問述答，
X45n0772_p0872a19║長行標徵，列釋總結。義差體一，如文可見。
X45n0772_p0872a20║此虗空理（至）非染淨虗空。
X45n0772_p0872a21║釋曰：後配智顯淨。清淨二覺法爾親證二種空中，
X45n0772_p0872a22║謂淨空故。
X45n0772_p0872a23║染淨虗空（至）染淨虗空。
X45n0772_p0872a24║釋曰：後染淨虗空，淨空隨緣受染熏故。
X45n0772_p0872b01║能熏所熏（至）其理具顯。
X45n0772_p0872b02║釋曰：後指餘門真妄互熏，立義徵誹斷證門等，廣
X45n0772_p0872b03║如下辨。
X45n0772_p0872b04║已說字事（至）隨釋門。
X45n0772_p0872b05║釋曰：後隨釋門，有二：初結指。
X45n0772_p0872b06║所言（至）差別說故。
X45n0772_p0872b07║釋曰：後正辨，有二：初牒總對明。總中通收，唯淨通
X45n0772_p0872b08║染始本覺故。
X45n0772_p0872b09║就別句中（至）說相可見。
X45n0772_p0872b10║釋曰：後就別解釋，有二：初豫指清染二覺，染淨二
X45n0772_p0872b11║覺指本論中依此次明。
X45n0772_p0872b12║謂心體（至）清淨本覺。
X45n0772_p0872b13║釋曰：後隨釋，有二：初清淨二覺，又二：初淨本覺，有
X45n0772_p0872b14║三：初直明覺體義，又三：初牒指。
X45n0772_p0872b15║心謂即是（至）故言離相。
X45n0772_p0872b16║釋曰：次廣釋不變淨心。不變淨體，遠離根本迷妄
X45n0772_p0872b17║念故、遠離生住異滅相故。
X45n0772_p0872b18║過於恒沙（至）示眷屬皆空。
X45n0772_p0872b19║釋曰：後顯具淨本。何故唯離五染？以過恒沙分別
X45n0772_p0872b20║俱生煩惱所知五為根本。根本尚無，枝未安在？
X45n0772_p0872b21║離念相者（至）者即人故。
X45n0772_p0872b22║釋曰：次具德顯人勝有四：一標假人者，字目人非
X45n0772_p0872b23║是牒詞。
X45n0772_p0872b24║等虗空界（至）虗空理故。
X45n0772_p0872c01║釋曰：二契空理，覺者證空，能所同故。
X45n0772_p0872c02║法界一相（至）無差別故。
X45n0772_p0872c03║釋曰：三證真如覺者，證真能所一故。
X45n0772_p0872c04║即是如來（至）自性自體故。
X45n0772_p0872c05║釋曰：四勝法身證二理人，即是如來自性法身。
X45n0772_p0872c06║依此法身（至）本覺稱故。
X45n0772_p0872c07║釋曰：後依身立名字，依自性德立淨覺名。
X45n0772_p0872c08║已說清淨（至）清淨始覺。
X45n0772_p0872c09║釋曰：後淨始覺有三：初結前生後。
X45n0772_p0872c10║何以故（至）作如是請。
X45n0772_p0872c11║釋曰：次依文辨相，有二：初請問，有四：一牒指。為欲
X45n0772_p0872c12║建立清淨始覺，先伸徵問。
X45n0772_p0872c13║問相云何（至）名本覺耶。
X45n0772_p0872c14║釋曰：二解問。謂有難云：法身本來具性功德，即釋
X45n0772_p0872c15║本義；常恒明淨、常恒自在，即解覺義。若依此義名
X45n0772_p0872c16║本覺者，未審此覺何時何以具性功德立名本覺？
X45n0772_p0872c17║若作是說（至）而得成立。
X45n0772_p0872c18║釋曰：三徵釋，有三：初徵非本覺，先牒他救、後難他
X45n0772_p0872c19║救。若說此覺有智斷惑能圓德者，即此本覺未斷
X45n0772_p0872c20║時有惑功德則隱，斷盡時方覺功德則顯，寧符本
X45n0772_p0872c21║來常明淨義？又既前惑後覺、前隱後顯，豈順法爾
X45n0772_p0872c22║恒本有義？
X45n0772_p0872c23║若作是說（至）非彼本覺。
X45n0772_p0872c24║釋曰：次徵是始覺，亦先牒救，然後難救。若常斷而
X45n0772_p0873a01║即本斷，又常具而即本具者，此但始覺，何關本覺？
X45n0772_p0873a02║故本覺義亦不成立。所以者何？良由本覺無始覺
X45n0772_p0873a03║之功德故，無不覺之過患故。若離此二，即名本覺。
X45n0772_p0873a04║故次論云：清淨本覺，或非過患，或非功德。今說德、
X45n0772_p0873a05║患，何成本覺？德若本具，更不須具；患若本斷，更不
X45n0772_p0873a06║須斷。唯是始覺，何預本覺？
X45n0772_p0873a07║是故（至）名為本覺。
X45n0772_p0873a08║釋曰：後引教證成。
X45n0772_p0873a09║以何義故（至）言何以故。
X45n0772_p0873a10║釋曰：四結。問：因何法身自性德中歸投依託說名
X45n0772_p0873a11║本覺？
X45n0772_p0873a12║本覺義者（至）直決彼疑。
X45n0772_p0873a13║釋曰：後決疑，有二：初通答，又二：初牒指。
X45n0772_p0873a14║謂馬鳴師（至）心行處滅。
X45n0772_p0873a15║釋曰：後廣釋，有二：初絕言滅念。論主通云：淨本法
X45n0772_p0873a16║爾無諸生滅，非立有而則有，非謗無而則無，過患
X45n0772_p0873a17║功德相待俱寂，名言心念詮緣並絕。
X45n0772_p0873a18║而有言說（至）本覺之稱。
X45n0772_p0873a19║釋曰：後因始顯本說圓性德名本覺者，因淨始覺
X45n0772_p0873a20║發智及定，窮時周處治過圓德，對淨始覺立淨本
X45n0772_p0873a21║覺。故本論云：本覺義者，對始覺說。
X45n0772_p0873a22║以始覺者（至）示本覺故。
X45n0772_p0873a23║釋曰：後對示淨本。何因對彼始覺立名？由淨始覺
X45n0772_p0873a24║與淨本同，故對始覺示淨本覺。
X45n0772_p0873b01║如是二覺（至）其相云何。
X45n0772_p0873b02║釋曰：後明二熏習，有二：初問二種淨覺熏相若何。
X45n0772_p0873b03║頌曰（至）唯有自家德。
X45n0772_p0873b04║釋曰：後答，有二：初結頌。清淨二覺非他染熏，不無
X45n0772_p0873b05║二淨自互熏習。准下論說，此二淨覺亦容熏他諸
X45n0772_p0873b06║染法故。
X45n0772_p0873b07║論曰（至）謂白白故。
X45n0772_p0873b08║釋曰：後釋文有二：初廣釋二種淨覺。他染非能熏、
X45n0772_p0873b09║自淨非所熏，以無染淨相待互熏，唯有二淨自互
X45n0772_p0873b10║相熏，徧因果位淨熏不歇，是故名為具足轉熏。淨
X45n0772_p0873b11║熏重重，故云白白。
X45n0772_p0873b12║三身（至）無分轉故。
X45n0772_p0873b13║釋曰：後引證。唯有德熏者，以二淨覺德互熏故。無
X45n0772_p0873b14║患德熏者，染非能熏名無患熏，自非外淨所能熏
X45n0772_p0873b15║故名無德熏。唯有滿轉者，二覺徧通五十一位，念
X45n0772_p0873b16║念常熏圓滿轉故，非同染淨本始二覺歷位歷惑
X45n0772_p0873b17║分分轉故。
X45n0772_p0873b18║已說（至）離性二覺。
X45n0772_p0873b19║釋曰：後染淨二覺，有二：初結指。
X45n0772_p0873b20║始覺（至）離性始覺。
X45n0772_p0873b21║釋曰：後解釋，有二：初明二覺，又二：初牒指。
X45n0772_p0873b22║此義云何？
X45n0772_p0873b23║釋曰：後顯示，有二：初徵染淨二覺義相若為。
X45n0772_p0873b24║本覺（至）離性之義。
X45n0772_p0873c01║釋曰：後釋有二：初正明離性。淨本隨緣恒受染熏，
X45n0772_p0873c02║令諸染法常得依住；淨始隨緣因被染誑方起智
X45n0772_p0873c03║斷，是故名為染淨始覺。
X45n0772_p0873c04║始覺（至）證得理故。
X45n0772_p0873c05║釋曰：後徵釋誑離，有二：初誑義。始覺斷障證德，何
X45n0772_p0873c06║言被染誑耶？蓋以無過作過斷故，其猶夜杌空花，
X45n0772_p0873c07║闇盡翳除於何所見？又實無德作德證故，何異鏡
X45n0772_p0873c08║燈水月，燈去月亡影何所有？染誑之義於茲明矣。
X45n0772_p0873c09║若爾（至）到無念故。
X45n0772_p0873c10║釋曰：後離時離妄，直須到究竟位，於此時中得無
X45n0772_p0873c11║念故。
X45n0772_p0873c12║滿分二事，下當顯示。
X45n0772_p0873c13║釋曰：後指分滿解論心源，覺不覺別立滿分名，如
X45n0772_p0873c14║次廣明。
X45n0772_p0873c15║已說（至）決擇門。
X45n0772_p0873c16║釋曰：後廣說兩覺決擇門。有二：初結指。
X45n0772_p0873c17║本曰（至）同一覺故。
X45n0772_p0873c18║釋曰：後開示，有二：初廣說。始覺決擇分有二：初唱
X45n0772_p0873c19║本。
X45n0772_p0873c20║論曰（至）立隨覺門。
X45n0772_p0873c21║釋曰：後釋文有二：初建立門，又三：初科分。
X45n0772_p0873c22║四相（至）常住有故。
X45n0772_p0873c23║釋曰：後辨相，有二：初略顯二門，分三：初立門屬當，
X45n0772_p0873c24║有二：初四相門。二種過患，長短時別、究體無差；二
X45n0772_p0874a01║種功德，新本義殊、推源無異，不出理智為所依故。
X45n0772_p0874a02║隨覺（至）覺不覺故。
X45n0772_p0874a03║釋曰：後隨覺門，滿覺即顯究竟始覺，契同無二，一
X45n0772_p0874a04║相覺故。分覺即顯因位始覺，待前名之為覺，對後
X45n0772_p0874a05║名不覺故。
X45n0772_p0874a06║云何（至）本來有故。
X45n0772_p0874a07║釋曰：次徵前剖釋，有二：初徵釋四相。麤相長時，自
X45n0772_p0874a08║信至果能盡離故。細相短時，據初成時剎那具故。
X45n0772_p0874a09║又以過患起時功德隨轉，故立四種無常德相。又
X45n0772_p0874a10║始起功德推體本有，故立四種常住德相。此四四
X45n0772_p0874a11║相，於五位中正說斷除麤四相故。若是過患未究
X45n0772_p0874a12║竟盡，功德四相二種仍俱。若至極位過患盡處，功
X45n0772_p0874a13║德四相亦不可立。以諸過患是所治境，故諸功德
X45n0772_p0874a14║是所知境。由後惑熏未達淨德，故諸功德是所迷
X45n0772_p0874a15║境。既是境收，非能覺攝。所不知德通依理智，能未
X45n0772_p0874a16║知心唯屬始覺。下就相待，畢竟咸空。對過患而稱
X45n0772_p0874a17║功德，待無常而名常住。過患既遣，功德隨亡；無常
X45n0772_p0874a18║已拂，常住奚存？患德四相故並空無，爾時唯有一
X45n0772_p0874a19║種覺故。
X45n0772_p0874a20║云何（至）或不受故。
X45n0772_p0874a21║釋曰：後徵釋隨覺，謂一種覺無其因位，覺與不覺
X45n0772_p0874a22║二種別故。或五十種因位分覺，對後滿覺名為不
X45n0772_p0874a23║覺，唯究竟位名為滿覺。此覺不覺尅論體性，唯一
X45n0772_p0874a24║始覺到極合本，唯同一覺無有二故。後辨分覺，隨
X45n0772_p0874b01║何位覺待前稱覺，更無前位染法熏故。復隨何位
X45n0772_p0874b02║對後即立不覺名故，以受後惑染法熏故，仍由不
X45n0772_p0874b03║知所斷染法本性清淨實功德故。如下論指熏離
X45n0772_p0874b04║俱相。復次顯示覺與不覺互相即通，是一味故，則
X45n0772_p0874b05║斯義也。
X45n0772_p0874b06║如其次第，說相可觀。
X45n0772_p0874b07║釋曰：後指說勸觀，此豫指下令講尋者，對文配屬
X45n0772_p0874b08║於義照然。
X45n0772_p0874b09║此中（至）據亂持故。
X45n0772_p0874b10║釋曰：後廣明四相，有二：初標列牒釋。彼無時中等
X45n0772_p0874b11║者，先斷滅相，後斷生相，有差別故。彼有時中等者，
X45n0772_p0874b12║生細在前，滅麤居後，時無別故。據其無明，迷亂真
X45n0772_p0874b13║界，一時成就四種相故。
X45n0772_p0874b14║俱有（至）麤細故四。
X45n0772_p0874b15║釋曰：後重廣次第有二，初俱有次第又二，初總解
X45n0772_p0874b16║復二，初問答俱有。先細生相，後麤滅相。一時釋俱
X45n0772_p0874b17║有，麤細釋次第，但向一時具前後故。
X45n0772_p0874b18║此中（至）俱有四相。
X45n0772_p0874b19║釋曰：後徵釋一時所取。一時無明熏真，一念具四，
X45n0772_p0874b20║迷惑實性隱覆淨心，生死無窮流轉不已。
X45n0772_p0874b21║何故（至）其相云何。
X45n0772_p0874b22║釋曰：後別明有四，一生相分二，初總舉四相。問：生
X45n0772_p0874b23║等四種義相若何？
X45n0772_p0874b24║頌曰（至）立初生故。
X45n0772_p0874c01║釋曰：後別就生相答。無明熏心，生三細相：獨力業
X45n0772_p0874c02║相，無明所發微細之用；獨力隨相，本覺所發微細
X45n0772_p0874c03║之用。二用各別，故名獨力。俱合動相，取彼業隨和
X45n0772_p0874c04║合動相，若離業隨無有俱合，猶離風水無波濤故。
X45n0772_p0874c05║以法對喻，各具三矣。此三始起，故名生相。當三細
X45n0772_p0874c06║中，初之一細，十一意中業相業識，五有為中生相
X45n0772_p0874c07║有為，六種染中業不相應。
X45n0772_p0874c08║住相（至）非麤分故。
X45n0772_p0874c09║釋曰：二住相，三細中後二，六麤中初二，十一意中
X45n0772_p0874c10║後八，六種染中中四。四種住相住義各別：轉相住
X45n0772_p0874c11║持，能見心識熏習上下；現相住持，自體色法熏習
X45n0772_p0874c12║上下；智相住持，分別染法能障二地乃至七地，六
X45n0772_p0874c13║漸次故，非取六麤及六染故；其相續相住持，事識
X45n0772_p0874c14║染不斷故。雖四住相內含麤細，然對異滅故當細
X45n0772_p0874c15║分。又於事識顯六隱七、揀麤取細，以唯法執名為
X45n0772_p0874c16║細分。
X45n0772_p0874c17║異相（至）而起著故。
X45n0772_p0874c18║釋曰：三、異相，六麤內中二，六染中初一。若執取相，
X45n0772_p0874c19║即從能緣行解立名。執取即相，故云異自成異。由
X45n0772_p0874c20║緣種種別相，即起種種執著，能緣自差，故名異相。
X45n0772_p0874c21║計名字相，從其所緣境界建號。名字之相，計即是
X45n0772_p0874c22║相，謂其凡、愚依名起著，就所緣差，故名異相。此二
X45n0772_p0874c23║人執，從能、從所增勝立名。準賢首疏，執取即俱生，
X45n0772_p0874c24║計名屬分別。
X45n0772_p0875a01║滅相（至）故名滅相。
X45n0772_p0875a02║釋曰：四滅相，所發之業所招之果，壞前執取及計
X45n0772_p0875a03║名字令受苦故，或受果時滅眾善故，或起業時損
X45n0772_p0875a04║性善故。欲顯滅義互通，故述因果前却。
X45n0772_p0875a05║已說俱有，次說前後。
X45n0772_p0875a06║釋曰：後前後次第有二：初結指。
X45n0772_p0875a07║其相云何？
X45n0772_p0875a08║釋曰：後解釋，有二：初問。
X45n0772_p0875a09║頌曰（至）增減不同。
X45n0772_p0875a10║釋曰：後答有二：初頌對論釋斷時次第，從滅至生
X45n0772_p0875a11║先麤後細，自信之果隨智增減，對治異故。
X45n0772_p0875a12║此義（至）增減不同。
X45n0772_p0875a13║釋曰：後配位具闕。十信位人治滅相故，三賢位人
X45n0772_p0875a14║治異相故，前九地人治住相故。十地位人治生麤
X45n0772_p0875a15║分，果滿位人治生細分，四相盡處究竟清淨。
X45n0772_p0875a16║已說（至）隨釋門。
X45n0772_p0875a17║釋曰：後隨釋門，有二：初結指。
X45n0772_p0875a18║依彼四相（至）果滿位。
X45n0772_p0875a19║釋曰：後解釋，有二：初決擇五位，又二：初科分略辨，
X45n0772_p0875a20║復二：初標徵列位，從所斷相立位差別。
X45n0772_p0875a21║前四位中（至）說相應觀。
X45n0772_p0875a22║釋曰：後具事多少，論主誨示講學之人，明記四三，
X45n0772_p0875a23║至文屬配。
X45n0772_p0875a24║第一（至）名為覺者。
X45n0772_p0875b01║釋曰：後依位廣明有五，一十信位有四，一趣向行
X45n0772_p0875b02║者能修行人。十信菩薩未入正定故名凡夫，已出
X45n0772_p0875b03║邪定亦名覺者。
X45n0772_p0875b04║覺知（至）覺滅相義。
X45n0772_p0875b05║釋曰：二修行因相。未入信前，不知不覺作業受果，
X45n0772_p0875b06║是大過患。造種種業網，招一一苦輪，五趣無休，四
X45n0772_p0875b07║生不息。今逢善友，淨則良緣，拔邪見之稠林，入功
X45n0772_p0875b08║德之信位。業為苦種，果是毒源，畢有餘殃，竟無實
X45n0772_p0875b09║樂。欲彰信位，能了滅染，對後正止惡之心，詺此為
X45n0772_p0875b10║行因之相。
X45n0772_p0875b11║故能（至）止息不起。
X45n0772_p0875b12║釋曰：三行因果相，此有二解：一云故，謂特然作意
X45n0772_p0875b13║之義。信心始起治道極羸，發上轉之門、離此岸之
X45n0772_p0875b14║路，苟涉懈易還預下熏，儻在慇懃頓超聖位。云故
X45n0772_p0875b15║能者，意在此焉。二云故，謂所以因由之義。以前不
X45n0772_p0875b16║覺常種惡緣，此後深知永營白業，愧能懼惡他不
X45n0772_p0875b17║染於𠎝尤，慚以崇賢自無干於過咎。後義釋故，意
X45n0772_p0875b18║在茲焉。言因果者，前覺滅而求斷即名行因，此止
X45n0772_p0875b19║惡以不生乃稱為果。
X45n0772_p0875b20║雖復（至）熏離俱相。
X45n0772_p0875b21║釋曰：四熏離俱相有二：初牒指。熏離之言即解覺
X45n0772_p0875b22║義，熏俱之言釋不覺故。
X45n0772_p0875b23║所謂（至）故言熏離。
X45n0772_p0875b24║釋曰：後解釋有四：一知過對治。由知滅相實是過
X45n0772_p0875c01║患，故發覺心止絕滅事，後念不起故名熏離。
X45n0772_p0875c02║彼滅相品（至）故言熏俱。
X45n0772_p0875c03║釋曰：二迷德不了已覺滅相。雖然熏離未覺異等，
X45n0772_p0875c04║仍由熏俱致不了知滅相本來體性清淨，實是功
X45n0772_p0875c05║德。
X45n0772_p0875c06║此中（至）於第十地。
X45n0772_p0875c07║釋曰：三、流至十地，雖復名覺，此當熏離，但能對治
X45n0772_p0875c08║過患四相，即是不覺。此當熏俱，顯未了知功德四
X45n0772_p0875c09║相。準此論指，因位分覺，後惑熏俱，未合本覺。直至
X45n0772_p0875c10║滿覺，無後惑熏，方知四相體性清淨，本來實是功
X45n0772_p0875c11║德四相。患德相盡，分滿覺亡，爾時唯有一覺轉故。
X45n0772_p0875c12║故下論云：實無轉勝漸次之異，亦無圓滿究竟之
X45n0772_p0875c13║極，乃至契同無二，一相覺故。故此論指，雖復名覺，
X45n0772_p0875c14║即是不覺。流至十地，唯除果位，無熏俱故。
X45n0772_p0875c15║復次（至）是一味故。
X45n0772_p0875c16║釋曰：四、顯體一味。恐人妄認此中不覺，謂是本末
X45n0772_p0875c17║無明不覺，故重委示覺與不覺玄通一味。此唯始
X45n0772_p0875c18║覺，對前名為覺，覺過患故；對後名不覺，迷功德故。
X45n0772_p0875c19║如雜礦金，望離少分麤砂礦故，雖復名金，仍帶其
X45n0772_p0875c20║餘細砂礦故，猶名礦金。出礦之金與在礦金，無二
X45n0772_p0875c21║體故。法合之中，離惑之覺與在惑覺，唯一味故。
X45n0772_p0875c22║第二（至）地之海故。
X45n0772_p0875c23║釋曰：二、三賢位有四：一、趣向行者。二乘之人屬邪
X45n0772_p0875c24║定聚，不求菩提，無大心故。今取二乘人空觀智，同
X45n0772_p0876a01║三賢位，故名相似。此論所指三賢位中，執取計名，
X45n0772_p0876a02║不分先後、種現差別，總相分為九十分障，以道對
X45n0772_p0876a03║惑，品數均等，比觀無漏，分分成就，人空覺智，位位
X45n0772_p0876a04║自在，隨所斷惑，各無疑畏。又或行者至迴向位第
X45n0772_p0876a05║十出心，方始斷盡異相人執，人空無漏，至賢位極，
X45n0772_p0876a06║無所疑畏。若準賢首，義分齊說，寄惑顯位，并斷惑
X45n0772_p0876a07║門。賢位但伏麤惑現行，入見道時，能頓斷種，曾同
X45n0772_p0876a08║此論，義亦無違。道力自在，斷留無礙，為益自他，故
X45n0772_p0876a09║須留矣。故攝論云：若不斷上心，即不異凡夫；若不
X45n0772_p0876a10║留種子，即不異二乘。兼順上論，對治最中頓斷見
X45n0772_p0876a11║等四住地故。又顯二乘皆含佛性，盡蘊靈知，終修
X45n0772_p0876a12║萬行之因，畢尅三身之果，究竟流入薩般若海故。
X45n0772_p0876a13║覺於（至）覺於念異。
X45n0772_p0876a14║釋曰：二、修行因相。謂計名上，熏於執取種種之境
X45n0772_p0876a15║界攀緣；執取下，助於計名一一之言相分別。上下
X45n0772_p0876a16║與力，彼此相熏。人人思慮更增，我我所執轉盛。昇
X45n0772_p0876a17║沉三界，出沒四生。不以熏修，於何止息？而今正起
X45n0772_p0876a18║人空始覺，又得法空方便現前。知本覺之淨心，眠
X45n0772_p0876a19║無明之大夜。夢於異相，迷其法實。欲除縛纏，要憑
X45n0772_p0876a20║治道。分分發於治覺，漸漸破於妄心。了異念之夢
X45n0772_p0876a21║虗，起相似之覺道。運茲勝行，故曰修行因耳。
X45n0772_p0876a22║念無（至）極喜離故。
X45n0772_p0876a23║釋曰：三行因果相，由前覺了引起正念，正念明來
X45n0772_p0876a24║異相闇謝。次出所以。何故正念纔生便令異相速
X45n0772_p0876b01║滅？以意識中有二分別：一者麤、二者細。麤貪嗔等
X45n0772_p0876b02║緣順違境，即煩惱障，執取計名是異相攝。細法執
X45n0772_p0876b03║等恒流注故，即所知障，謂相續相，是住相收。不論
X45n0772_p0876b04║智相者，彼是俱生故。今但對治麤貪嗔等非細法
X45n0772_p0876b05║執，故正念生致異相滅，其相續相初地離故。
X45n0772_p0876b06║故名（至）相似覺焉。
X45n0772_p0876b07║釋曰：四、熏離俱相，正結覺名，兼顯離俱，不委解釋，
X45n0772_p0876b08║故云并麤。有本麤字即是兼字，以麤為兼，於義為
X45n0772_p0876b09║善。熏離、熏俱，如前可解。異類相似，以小似大；同類
X45n0772_p0876b10║相似，以比似證。
X45n0772_p0876b11║第三（至）法身菩薩。
X45n0772_p0876b12║釋曰：三九地位有四：一趣向行者，後二僧祇。前九
X45n0772_p0876b13║地人真如為身、般若為心，兩種法執垢累已出，若
X45n0772_p0876b14║身若心清淨明白。二細梨耶縛障悉斷，於境於智
X45n0772_p0876b15║無礙自在。既垢縛而出斷，又理智以融合，故得名
X45n0772_p0876b16║為法身菩薩。善順上論如實修行，歸十地僧，指屬
X45n0772_p0876b17║可解。
X45n0772_p0876b18║覺於（至）覺於念住。
X45n0772_p0876b19║釋曰：二修行因相。未入地前，四種住相恒起法執，
X45n0772_p0876b20║遂令本覺眠在無明，住相夢中無所覺了。始覺日
X45n0772_p0876b21║輪既出，住相夜夢皆除，明闇相違不能俱轉。又始
X45n0772_p0876b22║覺是正無分別性，住相是亂有分別性，正亂相違
X45n0772_p0876b23║有無不並，斷道現前。故覺念住先須加行，名修行
X45n0772_p0876b24║因。
X45n0772_p0876c01║念無（至）各離一相。
X45n0772_p0876c02║釋曰：三行因果相，由前覺了引起正念，正念纔生，
X45n0772_p0876c03║住相便滅。次出所以，恐此住相濫彼生相，故住對
X45n0772_p0876c04║生，迷亂分別極麤重故。又住相四中，其相續相於
X45n0772_p0876c05║極喜斷，智相一種別障六地，從二至七隨地斷故。
X45n0772_p0876c06║過三有者，即是七地，謂能超過三有，由是此地立
X45n0772_p0876c07║遠行名。故唯識云：出過世間二乘道故。今過三有
X45n0772_p0876c08║即過世間，此論略無出二乘故。八地斷現，九地斷
X45n0772_p0876c09║轉，如其次第各對治故。
X45n0772_p0876c10║故名（至）未出離故。
X45n0772_p0876c11║釋曰：四熏離俱相正結覺名，兼顯離俱逐難別解。
X45n0772_p0876c12║熏俱相云：業相細念未出離故，仍有此惑熏隨分
X45n0772_p0876c13║覺，致不覺知功德四相。前後熏俱，准此可解。
X45n0772_p0876c14║第四（至）無對治道。
X45n0772_p0876c15║釋曰：四因滿位、五果滿位，合分為二：初二人合辨。
X45n0772_p0876c16║地盡之中，正學地盡，名因圓滿；無學已得，名果圓
X45n0772_p0876c17║滿。因滿，斷除俱合動相一分麤惑；果滿，斷除獨力
X45n0772_p0876c18║業相及大無明。准下論指，亦斷一分障果細惑。俱
X45n0772_p0876c19║合動相、獨力隨相、本覺業用，非自性染，無能斷道。
X45n0772_p0876c20║問：既屬六染，五有為數，云何不斷？答：無明既斷，本
X45n0772_p0876c21║覺不生，約義亦說不生名斷。若望前來已發起者，
X45n0772_p0876c22║獨力隨相與業俱亡，非自性斷。
X45n0772_p0876c23║自此已下（至）圓滿者焉。
X45n0772_p0876c24║釋曰：後二滿別釋，有二：初總指陳。
X45n0772_p0877a01║滿足（至）而標彼人。
X45n0772_p0877a02║釋曰：後別決擇有二：初因滿。因滿位人有二種定：
X45n0772_p0877a03║一者方便金剛當加行道，即論上句；二者正體金
X45n0772_p0877a04║剛當無間道，即論下句。亦可方便一念相應為加
X45n0772_p0877a05║行道，滿足一念相應為無間道，舉所起道顯能起
X45n0772_p0877a06║人。亦可於此兩句含後三事，方便定為修行因相，
X45n0772_p0877a07║正體定為行因果相。既許對治俱合動相已屬熏
X45n0772_p0877a08║離，仍有細惑大無明熏又是熏俱，不違前論因各
X45n0772_p0877a09║具四。
X45n0772_p0877a10║覺心（至）無生覺故。
X45n0772_p0877a11║釋曰：後果滿有二：初果圓行相有四：一具明三相。
X45n0772_p0877a12║舉道取人即能圓滿者，智起惑亡即對治行相，令
X45n0772_p0877a13║解脫道究竟始覺，鏡智現前周徧通達，無有與等
X45n0772_p0877a14║業相無明，不復得有等空絕相，何有念哉？以遠離
X45n0772_p0877a15║下滿究竟相，了知四相本來清淨實是功德，由離
X45n0772_p0877a16║細念得見心性，所以得到無生覺故。
X45n0772_p0877a17║是故（至）佛果無念。
X45n0772_p0877a18║釋曰：二證離二念，有二：初顯無妄念。謂其行者到
X45n0772_p0877a19║佛果位解脫道時，離無明念、細業相念，極解脫道
X45n0772_p0877a20║不俱行故，是故說言佛果無念，當知是人趣佛地
X45n0772_p0877a21║故。
X45n0772_p0877a22║若無（至）應審觀察。
X45n0772_p0877a23║釋曰：後明有正念。遠離妄念不墮空無，唯有正念
X45n0772_p0877a24║十德相應極解脫道，初剎那中俱行俱轉名為正
X45n0772_p0877b01║念。
X45n0772_p0877b02║又心起者（至）令生勝解。
X45n0772_p0877b03║釋曰：三除疑生解，有二：初牒指。
X45n0772_p0877b04║謂有（至）如是疑故。
X45n0772_p0877b05║釋曰：後解釋，有二：初述疑。謂疑至果合本覺智，於
X45n0772_p0877b06║細生相為知是有、為知是無？若知有者，佛果位中
X45n0772_p0877b07║即非無念，以有生相微細念故。若知無者，佛果滿
X45n0772_p0877b08║覺即應不有，以無初念對何立覺？
X45n0772_p0877b09║今自通言（至）知初相耳。
X45n0772_p0877b10║釋曰：後通答馬鳴。通云：所知初相本來性空，能知
X45n0772_p0877b11║始覺法爾不起，心境元無，何初可知？今言知者，顯
X45n0772_p0877b12║無念故。雖法性湛寂，本絕能緣所緣，而真覺靈明，
X45n0772_p0877b13║證達無心無境，但拂微細有二之相，何礙通達無
X45n0772_p0877b14║二之覺？無所有覺即究竟覺，都非空無，顯非斷滅，
X45n0772_p0877b15║故依此理，言知初相。
X45n0772_p0877b16║是故（至）名為佛故。
X45n0772_p0877b17║釋曰：四、成立無念。舉眾生而有念，顯諸佛而無念。
X45n0772_p0877b18║文雖反顯，意在順明。
X45n0772_p0877b19║自此（至）周徧圓滿。
X45n0772_p0877b20║釋曰：後始覺境圓，有二：初標門。
X45n0772_p0877b21║謂大覺者（至）生住異滅故。
X45n0772_p0877b22║釋曰：後開示，有二：初辨境周圓。佛果始覺徧知趣
X45n0772_p0877b23║生，但依一心轉成四相。
X45n0772_p0877b24║以何（至）以無念等故故。
X45n0772_p0877c01║釋曰：後釋成所以，有三：初徵知顯等。佛無四相，何
X45n0772_p0877c02║義知耶？以佛證得自無念時，與諸眾生平等得故，
X45n0772_p0877c03║由是能知無量趣生心作四相。
X45n0772_p0877c04║以何（至）有本覺故。
X45n0772_p0877c05║釋曰：次自他轉釋，有二：初難異答同。何以佛得無
X45n0772_p0877c06║念而說眾生同得？蓋佛與生本覺一故。
X45n0772_p0877c07║此義（至）無所不至故。
X45n0772_p0877c08║釋曰：後重徵再釋。佛之滿覺同本覺時，徧同生界
X45n0772_p0877c09║本覺心故。故佛證得自無念時，一切眾生皆同得
X45n0772_p0877c10║故。
X45n0772_p0877c11║清淨（至）亦有始覺。
X45n0772_p0877c12║釋曰：後問答斷證，有二：初返覆難詰。佛得無念眾
X45n0772_p0877c13║生亦得者，佛斷無明眾生亦斷耶？若許佛斷時眾
X45n0772_p0877c14║生同斷者，何故上言金剛已還生未離念不名為
X45n0772_p0877c15║覺？若許眾生未離無明而與諸佛同得無念者，無
X45n0772_p0877c16║念等義有言無實，其猶璞自成器、礦全為金，但有
X45n0772_p0877c17║虗言都無實義。豈謂眾生皆有本覺？便須亦令皆
X45n0772_p0877c18║有始覺。無念等義若為會通？
X45n0772_p0877c19║決斷（至）望別決斷。
X45n0772_p0877c20║釋曰：後自別對決，有二：初標門。
X45n0772_p0877c21║自宗（至）亦同得滿。
X45n0772_p0877c22║釋曰：後牒解，有二：初自宗答，又二：初正釋。此論所
X45n0772_p0877c23║說，宗尚眾生同一本覺相續無差，故得佛斷生斷、
X45n0772_p0877c24║佛得生得。
X45n0772_p0878a01║是故（至）是名二等故。
X45n0772_p0878a02║釋曰：後引證。果滿始覺，非唯依佛自本覺起，徧依
X45n0772_p0878a03║眾生本覺而起，良以覺體性無二故。是故佛起即
X45n0772_p0878a04║生起故，佛若斷時即生斷故。
X45n0772_p0878a05║望別（至）無相違過。
X45n0772_p0878a06║釋曰：後望別答，有二：初正決前疑。若但依前自宗
X45n0772_p0878a07║本覺同體義答，仍未通釋。金剛已還心猶有念，故
X45n0772_p0878a08║須望別異體義決。蓋以生佛迷悟心異，致有因果
X45n0772_p0878a09║染淨見殊。諸佛悟心，見眾生界諸法清淨俱無障
X45n0772_p0878a10║礙，浪息水澄風停樹止，無念等義而得成立。眾生
X45n0772_p0878a11║迷心，見無上尊入無明藏無所覺知，迷東謂西執
X45n0772_p0878a12║石為玉，故金剛還有念義成。
X45n0772_p0878a13║舉此一隅，應廣觀察。
X45n0772_p0878a14║釋曰：後依弌例，餘如上顯說。生佛一對染淨相融，
X45n0772_p0878a15║聊示方隅影顯深理。
X45n0772_p0878a16║自此（至）令同本覺。
X45n0772_p0878a17║釋曰：後融通諸覺，有二：初總標。融分滿覺，唯同一
X45n0772_p0878a18║覺。
X45n0772_p0878a19║謂五十一（至）同一覺故故。
X45n0772_p0878a20║釋曰：後別釋，有二：初釋義合本。依相立覺，相盡覺
X45n0772_p0878a21║亡；對俗名真，俗絕真遣。謂以相中對過患而立功
X45n0772_p0878a22║德，過患既遣，功德不存。又於覺中對分覺而立滿
X45n0772_p0878a23║覺，分覺既無，滿覺何有？是則患德四相皆空，分滿
X45n0772_p0878a24║諸覺咸泯，故無有二，唯一覺耳。
X45n0772_p0878b01║大總持（至）不名為正故。
X45n0772_p0878b02║釋曰：後引教證釋。證中汎指四相，有時始覺亦有
X45n0772_p0878b03║四相，無時始覺隨無四相，無中具該患德。釋中就
X45n0772_p0878b04║顯待染立覺，無染不能立其覺故；對智稱惑，無智
X45n0772_p0878b05║不能治其惑故。以諸始覺無過作過斷、無德作德
X45n0772_p0878b06║證，俱時俱轉、熏離熏俱既總不正，故皆非有。以始
X45n0772_p0878b07║冥本，始覺不立、本覺寧存？故說非有。勿謂心性一
X45n0772_p0878b08║向斷滅，亦猶百川朝海、眾鳥翔空，雖無本跡本名，
X45n0772_p0878b09║豈泯空性濕性？
X45n0772_p0878b10║已說（至）本覺決擇分。
X45n0772_p0878b11║釋曰：後廣說本覺決擇，分有二：初結指。
X45n0772_p0878b12║本曰（至）得利益故。
X45n0772_p0878b13║釋曰：後開示，有二：初廣說隨染本覺門，又二：初唱
X45n0772_p0878b14║本。
X45n0772_p0878b15║論曰（至）隨釋應配。
X45n0772_p0878b16║釋曰：後作釋，有二：初指分開門。
X45n0772_p0878b17║本學（至）立名而已。
X45n0772_p0878b18║釋曰：後依文辨相，有二：初顯隨染名。揀淨本覺不
X45n0772_p0878b19║受染熏，此染淨本受無明熏，能隨是淨、所隨名染，
X45n0772_p0878b20║今從所隨以立名故。
X45n0772_p0878b21║自此已下（至）不相捨離故。
X45n0772_p0878b22║釋曰：後示所生相，有二：初指牒略解。本覺為體，二
X45n0772_p0878b23║相有用，體用法爾不相離故。
X45n0772_p0878b24║如是（至）其相云何。
X45n0772_p0878c01║釋曰：後問答廣明，有二：初性智門，又二：初不守自
X45n0772_p0878c02║性隨緣門，義當此處，承前本覺隨染文故，已具辨
X45n0772_p0878c03║訖。後對治一切業障門，分二：初正辨對治，又二：初
X45n0772_p0878c04║問。
X45n0772_p0878c05║頌曰（至）名智淨相。
X45n0772_p0878c06║釋曰：後答有二：初頌對論釋。依法力熏習破無明
X45n0772_p0878c07║等障，顯法身故；依如實修行滅俱合等障，顯智淨
X45n0772_p0878c08║故。
X45n0772_p0878c09║斷一切障（至）不始而起。
X45n0772_p0878c10║釋曰：後解本拂疑，有二：初釋本論，有四：一能治、二
X45n0772_p0878c11║力。法力熏習，即當一法界心，就偏增說熏本無明。
X45n0772_p0878c12║如實修行，即當十種真如、十種本覺熏末無明。初
X45n0772_p0878c13║力在果，後力屬因，法爾當熏，非始起故。
X45n0772_p0878c14║如是（至）并相續相。
X45n0772_p0878c15║釋曰：二所除二障，一法界心力對治智礙，獨力業
X45n0772_p0878c16║相更合對治，俱合細分。如實修行力對治生相，俱
X45n0772_p0878c17║合麤分。三細中後二，六麤中前二。
X45n0772_p0878c18║破根本（至）淳淨明白。
X45n0772_p0878c19║釋曰：三顯出二德，破無明等顯法身故，滅俱合等
X45n0772_p0878c20║顯智淨故。
X45n0772_p0878c21║如本（至）智淳淨故。
X45n0772_p0878c22║釋曰：四合歸本論。
X45n0772_p0878c23║何故（至）分明顯故。
X45n0772_p0878c24║釋曰：後遣殘疑有五：一徵釋地前，三賢治異相、十
X45n0772_p0879a01║信治滅相。此智淨中何略不示？以說佛地治惑顯
X45n0772_p0879a02║德，故知信賢合具理明耳。
X45n0772_p0879a03║何故（至）悟次第故。
X45n0772_p0879a04║釋曰：二徵釋治障。問：本覺因何先斷無明後斷滅
X45n0772_p0879a05║相？答：簡異始覺，先斷滅相後治無明，下上轉殊本
X45n0772_p0879a06║始斷異。本覺治惑實在同時，望惑細麤分前後故，
X45n0772_p0879a07║及對始覺顯逆順故。
X45n0772_p0879a08║何故（至）以法爾故。
X45n0772_p0879a09║釋曰：三、徵釋上下。始覺本覺，向聖向凡，如火之勢，
X45n0772_p0879a10║猶水之濕，以法爾故。本覺治，則自內之外，從本至
X45n0772_p0879a11║末；始覺治，則自外之內，從末至本，以法爾故。
X45n0772_p0879a12║如是（至）即無前後。
X45n0772_p0879a13║釋曰：四、徵釋前後。尅性則別無體相，論時乃寧有
X45n0772_p0879a14║後前？蓋不離於一心，故難分於二際。
X45n0772_p0879a15║如是（至）如何說耶。
X45n0772_p0879a16║釋曰：五引經總證，有二：初問答徵起。
X45n0772_p0879a17║謂彼證說（至）答問已。
X45n0772_p0879a18║釋曰：後正引經文，有二：初顯廣問答，菩薩一徵、如
X45n0772_p0879a19║來十答。問有十千，答還十萬。
X45n0772_p0879a20║即告（至）問於如來。
X45n0772_p0879a21║釋曰：後方宣二事，有四：一佛勑令問，仁者漏徵，佛
X45n0772_p0879a22║慈警問。
X45n0772_p0879a23║爾時（至）隨宜開示。
X45n0772_p0879a24║釋曰：二承威啟請。佛雖已說，眾盡生疑。
X45n0772_p0879b01║爾時（至）本覺般若。
X45n0772_p0879b02║釋曰：三誡聽方說開始本覺治上下惑，決去疑雲
X45n0772_p0879b03║廓開慧日，以其本覺從離淨藏發究竟智斷滅相
X45n0772_p0879b04║品，出法界心入無明海。問：此既斷染，復何成染？答：
X45n0772_p0879b05║以此本覺有多功用，且說二用：一斷惑用，即智淨
X45n0772_p0879b06║相恒斷染故；二成惑用，通用一分常成染故。本覺
X45n0772_p0879b07║雖一二用無違，是故常斷不礙常成耳。問：何故斷
X45n0772_p0879b08║滅相言發究竟智？答：如師子王上擒香馬下撮狐
X45n0772_p0879b09║狸，盡自力能不輕為故，法合可知。又本覺智下轉
X45n0772_p0879b10║治惑，至滅相位發究竟智，從所斷染究竟盡處名
X45n0772_p0879b11║究竟智。
X45n0772_p0879b12║於是（至）亦是實有故。
X45n0772_p0879b13║釋曰：四眾聞了悟總持，大眾心開意解，覺一相而
X45n0772_p0879b14║無相，知一體而無體，元無言相，能遣亦絕。唯見法
X45n0772_p0879b15║性，離虗妄故，離遷流故，離猶預故，離假幻故。方知
X45n0772_p0879b16║前頌兩處我字，非世流布，乃是本始二覺真我，尅
X45n0772_p0879b17║體無二。或契一心，皆是同時，於何疑哉？
X45n0772_p0879b18║自此（至）破滅二義。
X45n0772_p0879b19║釋曰：後別釋散說，有二：初標解前破滅。總問意云：
X45n0772_p0879b20║前說諸相有何過失，而須二力對治破滅？總答意
X45n0772_p0879b21║云：以諸心識無明發起對境念著，覆法身故，隱智
X45n0772_p0879b22║淨故。由彼全是不覺氣分，故須二力破滅二礙。所
X45n0772_p0879b23║謂已下，總明八識，或法執念；惑著已下，別明二執，
X45n0772_p0879b24║或人執著。如是等法皆是無明之氣分故，過失尤
X45n0772_p0879c01║重，故須除斷。
X45n0772_p0879c02║自此（至）何所疑。
X45n0772_p0879c03║釋曰：後徵釋斷不斷，有二：初伸難，又二：初總徵反
X45n0772_p0879c04║詰。汎問無明為定可斷？為不可斷？反詰之云：斷與
X45n0772_p0879c05║不斷二種俱通，有何疑慮？
X45n0772_p0879c06║若可斷者（至）過失亦大。
X45n0772_p0879c07║釋曰：後別難俱違。若許無明可斷，本覺亦應合斷，
X45n0772_p0879c08║以真妄和合俱行轉故。猶如一人或眠或悟俱行
X45n0772_p0879c09║俱轉，若斬眠人隨傷悟士，若存悟士不無眠人，以
X45n0772_p0879c10║身一故。若執眠人全異悟士，眠人若亡悟士仍存，
X45n0772_p0879c11║違世間故，過失大故。若許無明不可斷者，本覺淨
X45n0772_p0879c12║心常被妄覆，環巡三界輪轉四生，出離無時過失
X45n0772_p0879c13║亦大。
X45n0772_p0879c14║如是（至）亦可斷除。
X45n0772_p0879c15║釋曰：後通答，有二：初附本解，有三：初法說，又三：初
X45n0772_p0879c16║總解釋。同體非斷、異體可斷，眠悟一身義非均等，
X45n0772_p0879c17║不可舉彼以難於此。
X45n0772_p0879c18║諸法（至）知此名世智。
X45n0772_p0879c19║釋曰：次引經證，有二：初證不斷，兩頌同相。諸染是
X45n0772_p0879c20║道，體妄即真，名出世智。又後二句指前六句，三毒
X45n0772_p0879c21║等中知無佛道，故名世智。
X45n0772_p0879c22║本智（至）法身徐出顯。
X45n0772_p0879c23║釋曰：後證可斷。漸約用說，頓據體論，就因就果，分
X45n0772_p0879c24║漸分頓。
X45n0772_p0880a01║如本（至）非不可壞故。
X45n0772_p0880a02║釋曰：後合本論。
X45n0772_p0880a03║自此（至）作種種波故。
X45n0772_p0880a04║釋曰：次喻說，有二：初喻迷真妄。立大海喻藏識者，
X45n0772_p0880a05║大海具水風故，藏識攝覺迷故。水喻淨心，風況智
X45n0772_p0880a06║礙，波合諸識。水風相依，喻真妄相資。水非動性，喻
X45n0772_p0880a07║本覺離縛，但以隨緣作諸識故。
X45n0772_p0880a08║若風止滅（至）終不壞滅故。
X45n0772_p0880a09║釋曰：後喻妄滅真存。風止波停，喻無明先滅、諸識
X45n0772_p0880a10║後亡。濕性不壞，喻妄息真存，非斷滅故。
X45n0772_p0880a11║自此（至）應配屬焉。
X45n0772_p0880a12║釋曰：後合說已見上文，不繁別配。
X45n0772_p0880a13║大海風水（至）尾末而出。
X45n0772_p0880a14║釋曰：後轉徵釋，有四：一喻說，有三：初出處，水勝從
X45n0772_p0880a15║頂而生，風劣自尾而出。
X45n0772_p0880a16║何故（至）由法爾故。
X45n0772_p0880a17║釋曰：次徵釋。
X45n0772_p0880a18║此義（至）由法爾故。
X45n0772_p0880a19║釋曰：後重解。初句總徵二事，餘論別答二事。先釋
X45n0772_p0880a20║同類（唯取和合互有，不取淨水外風），後解法爾。於義分明，在文易
X45n0772_p0880a21║見。
X45n0772_p0880a22║無明（至）勝妙形相。
X45n0772_p0880a23║釋曰：二法合有二：初出處合異相，以尾風況妄，舉
X45n0772_p0880a24║頭水顯真耳。
X45n0772_p0880b01║彼水大中（至）有本覺佛性。
X45n0772_p0880b02║釋曰：後互有合同，類以風水更通，況真妄交徹。
X45n0772_p0880b03║此論（至）隨釋應觀。
X45n0772_p0880b04║釋曰：三、指勸。以前本論說非可壞據同相門，非不
X45n0772_p0880b05║可壞據異相門。若準顯文，先同後異；如推本意，先
X45n0772_p0880b06║異後同。宗欲顯性，會異歸同，故令學者於此應觀。
X45n0772_p0880b07║諸佛（至）所能知故。
X45n0772_p0880b08║釋曰：四引證，謂真妄交徹，唯聖賢能知。
X45n0772_p0880b09║已說（至）無礙門。
X45n0772_p0880b10║釋曰：後業用門有二：初結指。
X45n0772_p0880b11║謂此門中（至）無礙自在。
X45n0772_p0880b12║釋曰：後開示，有二：初解義門，又二：初隨順機根契
X45n0772_p0880b13║當門。性智常現六根境界，如次能為六種如來窮
X45n0772_p0880b14║時周處利物無私。
X45n0772_p0880b15║不動一念（至）作佛事故。
X45n0772_p0880b16║釋曰：後不動本性常寂門，即本論中自然已下當
X45n0772_p0880b17║常寂門，不動而徧、不分而周（不動不分顯性常寂）。雖應用繁
X45n0772_p0880b18║興，然本性常寂。
X45n0772_p0880b19║如本（至）得利益故故。
X45n0772_p0880b20║釋曰：後合本論。
X45n0772_p0880b21║已說（至）性淨本覺門。
X45n0772_p0880b22║釋曰：後廣說性淨本覺門。有二：初結指。
X45n0772_p0880b23║本曰（至）隨念示現故。
X45n0772_p0880b24║釋曰：後解釋，有二：初唱本。
X45n0772_p0880c01║論曰（至）如淨鏡故。
X45n0772_p0880c02║釋曰：後作釋，有二：初別解文義，有二：初解總標者
X45n0772_p0880c03║字目。人即本覺，人是真我故。者字若牒，將欲解釋，
X45n0772_p0880c04║先牒定故。謂覺體相上具四種大義：一者等空，二
X45n0772_p0880c05║者同鏡。自下偏立鏡名，舉一影取空義。
X45n0772_p0880c06║云何（至）其相云何。
X45n0772_p0880c07║釋曰：後別解釋，有四：一如實空鏡，有二：初總釋名
X45n0772_p0880c08║義，又二：初問。問其如實空、同鏡等空二種之義行
X45n0772_p0880c09║相如何。
X45n0772_p0880c10║頌曰（至）舉一示一故。
X45n0772_p0880c11║釋曰：後答，有二：初結頌。初一句指體，次四句釋名。
X45n0772_p0880c12║隨用一句各解一字，後一句彰顯亦如亦實。如實
X45n0772_p0880c13║即空，望喻如鏡，皆持業釋。
X45n0772_p0880c14║論曰（至）故名為空。
X45n0772_p0880c15║釋曰：後釋文有二：初解前五句，有三：初釋如實空。
X45n0772_p0880c16║本覺性中離八種慮知之識名如，離萬差虗妄之
X45n0772_p0880c17║境名實，示唯一味真實相故。所云空者，即遠離義。
X45n0772_p0880c18║鏡謂喻名（至）皆遠離故。
X45n0772_p0880c19║釋曰：次辨喻法合。摩奢趺娑，此云種愛。安珠一處
X45n0772_p0880c20║置物四邊，謂積青白等石、甘苦等食、金玉等具、同
X45n0772_p0880c21║類珠鏡，而其種愛珠中餘物不現，唯能現彼同類
X45n0772_p0880c22║珠故。法合亦然，離過患故。問：既諸眾生唯一本覺，
X45n0772_p0880c23║何容更現同類覺耶？答：實唯一覺，隨身說異，非許
X45n0772_p0880c24║覺體有多性故。
X45n0772_p0881a01║如來（至）無法可現故。
X45n0772_p0881a02║釋曰：後合顯本論。離心名如，離境名實，無法可現，
X45n0772_p0881a03║即解空字是遠離義。
X45n0772_p0881a04║何故（至）兼示一義故。
X45n0772_p0881a05║釋曰：後明後一句有二：初徵釋略空意。
X45n0772_p0881a06║若如是者（至）亦復如是故。
X45n0772_p0881a07║釋曰：後徵釋等空義。喻中空性，煙雲塵霧四障不
X45n0772_p0881a08║覆，去來現在三世不攝。法中覺體，生住異滅四相
X45n0772_p0881a09║不覆，已當今現三世不收。
X45n0772_p0881a10║非覺照義（至）無照達義故。
X45n0772_p0881a11║釋曰：後別解離緣。石等鄙穢無光潤故珠鏡不現，
X45n0772_p0881a12║染法闇鈍無照達故心鏡不現。
X45n0772_p0881a13║云何（至）其相云何。
X45n0772_p0881a14║釋曰：二因熏習鏡，有二：初問其因熏習。同鏡等空，
X45n0772_p0881a15║義相如何？
X45n0772_p0881a16║頌曰（至）空容受徧一。
X45n0772_p0881a17║釋曰：後答，有二：初結頌。熏三世間為一覺體，嚴大
X45n0772_p0881a18║法身名因熏習。第七句同鏡，第八句等空。因即熏
X45n0772_p0881a19║習，因熏習如鏡，並持業釋。
X45n0772_p0881a20║論曰（至）因熏習鏡。
X45n0772_p0881a21║釋曰：後釋文，有三：初問答名義，有四：一顯名義，有
X45n0772_p0881a22║二：初依文釋。熏彼三種為此一覺，又熏嚴果故立
X45n0772_p0881a23║名因。
X45n0772_p0881a24║云何（至）是名為三。
X45n0772_p0881b01║釋曰：後逐難解。其智正覺名世間者，有三義解：一
X45n0772_p0881b02║云世者，可破壞義，從所統化器界、生界得世間名。
X45n0772_p0881b03║二云世者，即隱覆義，此中有二：一者、正覺自體隱
X45n0772_p0881b04║在有為；二者、正覺自性能覆有為。此上二義皆智
X45n0772_p0881b05║正覺即世間故。三云世者，即生滅義，以智正覺居
X45n0772_p0881b06║生滅門，具有顯生隱滅義故，亦智正覺即世間故。
X45n0772_p0881b07║此中（至）熏令平等故。
X45n0772_p0881b08║釋曰：二辨鏡義。輪多梨華者，此云明耀珠。若對此
X45n0772_p0881b09║鏡周置諸物，由熏力故悉皆明淨，其猶鳥翥寶山
X45n0772_p0881b10║俱同一色。又此所熏一切淨物，華中現前既無遺
X45n0772_p0881b11║餘，其能熏珠於眾物中還復現前亦無有餘。如鏡
X45n0772_p0881b12║交光遞相傳耀，因熏本覺亦復如是，熏三世間皆
X45n0772_p0881b13║令平等，嚴一法身無不清淨。
X45n0772_p0881b14║復次（至）大虗空故。
X45n0772_p0881b15║釋曰：三、解空義。一云、空容諸色無礙，猶覺熏彼諸
X45n0772_p0881b16║法故。二云、空徧諸色同一，況熏同為一覺故。
X45n0772_p0881b17║如來（至）悉於中現故。
X45n0772_p0881b18║釋曰：四合本論。
X45n0772_p0881b19║如是（至）常住一心。
X45n0772_p0881b20║釋曰：次離過顯實，有二：初正明離滿。離出入失壞
X45n0772_p0881b21║四種過患，具徧純淨常四種功德，由遠四邊恒止
X45n0772_p0881b22║一心。
X45n0772_p0881b23║自此（至）即真實性故故。
X45n0772_p0881b24║釋曰：後顯離因緣覺中諸法。何離諸過？以諸法等
X45n0772_p0881c01║皆實性故。
X45n0772_p0881c02║自此（至）令清淨故。
X45n0772_p0881c03║釋曰：後作緣決疑，有二：初伸問答。三世間中眾生
X45n0772_p0881c04║世間具足染法流轉不息，如是異生現於本覺，何
X45n0772_p0881c05║言清淨？故論通云：凡諸染法不染實智，淨覺熏生
X45n0772_p0881c06║令清淨故。
X45n0772_p0881c07║如本（至）熏眾生故故。
X45n0772_p0881c08║釋曰：後合本論。
X45n0772_p0881c09║云何（至）其相云何。
X45n0772_p0881c10║釋曰：三法出離鏡有二：初問。
X45n0772_p0881c11║頌曰（至）空出離色義。
X45n0772_p0881c12║釋曰：後答，有二：初、結頌。離過滿德，同鏡等空。銷鍊
X45n0772_p0881c13║頗梨，此云離珠。法即出離法，出離如鏡，并持業釋。
X45n0772_p0881c14║論曰（至）名法出離。
X45n0772_p0881c15║釋曰：後釋文有三：初顯名，有二：初總明。
X45n0772_p0881c16║云何（至）淳淨明故故。
X45n0772_p0881c17║釋曰：後別解有二：初患德各別釋。無明染品即見
X45n0772_p0881c18║愛煩惱，俱合動相即業等諸識，理實二礙是染皆
X45n0772_p0881c19║收，為明三德別說俱合。
X45n0772_p0881c20║出離何過（至）法爾故。
X45n0772_p0881c21║釋曰：後患德相對，解染礙障、淨智礙障、明戲識障，
X45n0772_p0881c22║淳相對離，成法應爾故。
X45n0772_p0881c23║此中（至）住思應觀。
X45n0772_p0881c24║釋曰：次鏡喻。若以此珠淪深埿內出虗空中，如置
X45n0772_p0882a01║濁池便成清水，若安臭林能袪穢氣，由自性淨能
X45n0772_p0882a02║離多非，不假瑩治方顯具德。本覺一心出前三染，
X45n0772_p0882a03║義亦如之，不假修習法爾清淨。福多伽者，義當臭
X45n0772_p0882a04║林。
X45n0772_p0882a05║等空（至）亦復爾故。
X45n0772_p0882a06║釋曰：後空義。淨空，遠離大種色故。淨覺，遠離二礙
X45n0772_p0882a07║識故。
X45n0772_p0882a08║云何（至）其相云何。
X45n0772_p0882a09║釋曰：四緣熏習鏡有二：初問。
X45n0772_p0882a10║頌曰（至）如法應觀察。
X45n0772_p0882a11║釋曰：後答，有二：初結頌。於諸生界出應化身，熏兩
X45n0772_p0882a12║輪華結萬德果，同鏡應珠等空隨順。[瑔-水+井]中頗梨此
X45n0772_p0882a13║云應珠，緣同眾生感動之緣，緣之熏習作依主釋。
X45n0772_p0882a14║緣目應化與生作緣，緣即熏習緣，熏習如鏡俱持
X45n0772_p0882a15║業釋。
X45n0772_p0882a16║論曰（至）隨應建立故。
X45n0772_p0882a17║釋曰：後釋文有二：初鏡空喻合。謂將種種雜色之
X45n0772_p0882a18║珠，周迊安置頗梨珠側，隨彼色珠皆能變現此本
X45n0772_p0882a19║覺鏡，出生大小應化之身，利益法界無邊含識，普
X45n0772_p0882a20║使發心咸得解脫。又如虗空有自在力，於諸眾生
X45n0772_p0882a21║所作事中隨順成立；緣熏習覺有自在力，於諸眾
X45n0772_p0882a22║生修行事中隨順建立。
X45n0772_p0882a23║如本（至）隨念示現故故。
X45n0772_p0882a24║釋曰：後合歸本論。
X45n0772_p0882b01║如是（至）具足圓滿。
X45n0772_p0882b02║釋曰：後通顯勝能，總明四鏡通徧五人，橫該十方
X45n0772_p0882b03║竪窮三際，欲辨其由固難思議。住照通至，如次配
X45n0772_p0882b04║前四種鏡義，或屬當段四界之文，或復總顯廣大
X45n0772_p0882b05║圓滿。
X45n0772_p0882b06║已說（至）無明住地門。
X45n0772_p0882b07║釋曰：後本上無明略說門，有三：初根本無明住地
X45n0772_p0882b08║門，有二：初結指。
X45n0772_p0882b09║本曰（至）自相可說。
X45n0772_p0882b10║釋曰：後解釋，有二：初唱本。
X45n0772_p0882b11║論曰（至）散說門。
X45n0772_p0882b12║釋曰：後作釋，有二：初科分。
X45n0772_p0882b13║初門云何？
X45n0772_p0882b14║釋曰：後顯示，有二：初異說相應契當門，又二：初總
X45n0772_p0882b15║明說六，有三：初總合明，有二：初問。
X45n0772_p0882b16║頌曰（至）據體無別。
X45n0772_p0882b17║釋曰：後答。佛一代教說六無明，隨義立六，據體無
X45n0772_p0882b18║二。此說六種根本無明，究竟唯以大攝主識而為
X45n0772_p0882b19║體故。
X45n0772_p0882b20║明無明者（至）其相云何。
X45n0772_p0882b21║釋曰：次各別釋，有六：一明無明，有二：初問。何義名
X45n0772_p0882b22║無？何義名明？
X45n0772_p0882b23║頌曰（至）言總意別。
X45n0772_p0882b24║釋曰：後答有二：初通對清淨二覺，并取隨染圓滿
X45n0772_p0882c01║始覺究竟無餘，通達顯了無境有迷、無法不明。又
X45n0772_p0882c02║此亦攝隨染本覺，照惑本空，無不明故。此初一種
X45n0772_p0882c03║約能知智。
X45n0772_p0882c04║光明實智（至）廣說故。
X45n0772_p0882c05║釋曰：後引證。初按經伸難，後㡿小別明。五義解無，
X45n0772_p0882c06║五義解明，尅論當體，無明即明。若約揀別，明之無
X45n0772_p0882c07║明。下五作釋，例此可解。
X45n0772_p0882c08║闇無明（至）不知不覺故。
X45n0772_p0882c09║釋曰：二闇無明，偏說障智立以闇名，實亦障理及
X45n0772_p0882c10║一心故，此一唯目能迷之心。法、喻、合、證，如文可解。
X45n0772_p0882c11║俱是（至）非一故。
X45n0772_p0882c12║釋曰：三俱是無明，一種無明、二人見異。眾生沉迷
X45n0772_p0882c13║成生死闇，大覺了悟成圓寂明。譬如夜闇雖唯是
X45n0772_p0882c14║一，其眼赤鳥見光明色，其人同分見黑闇色。此一
X45n0772_p0882c15║唯取所觀之境，境體是一隨見成差。迦羅鳩奢那，
X45n0772_p0882c16║此云眼赤鳥。
X45n0772_p0882c17║俱非（至）無始無明故。
X45n0772_p0882c18║釋曰：四俱非無明，染淨性空心言路絕，四句別問
X45n0772_p0882c19║一字總非，勿以此非便是無明。答：亦非也。何以然
X45n0772_p0882c20║耶？謂此性空無可明故。
X45n0772_p0882c21║空無明（至）所執性故。
X45n0772_p0882c22║釋曰：五空無明正顯妄宰，體用俱空名之為無，虗
X45n0772_p0882c23║義道理爛然而現名之為明，即是徧計所執性故。
X45n0772_p0882c24║具足（至）廣說故。
X45n0772_p0883a01║釋曰：六具足無明，起染易知、偏證起淨。如大攝主
X45n0772_p0883a02║為無明種，出覺生淨至解脫域，不覺生染入繫縛
X45n0772_p0883a03║地，能攝能生淨法染法，是故建立具足名焉。於上
X45n0772_p0883a04║六種應作四句：一淨而非染，謂明無明；二染而非
X45n0772_p0883a05║淨，謂闇無明；三亦淨亦染，謂俱是無明具足無明；
X45n0772_p0883a06║四非淨非染，謂俱非無明及空無明。
X45n0772_p0883a07║如是（至）且略而已。
X45n0772_p0883a08║釋曰：後顯具略。馬鳴具顯，龍樹略陳。倣法四經，所
X45n0772_p0883a09║指一識，別取本論，上下安立。今測其由，粗述屬當。
X45n0772_p0883a10║明無明者，取彼圓滿般若之日。即本論云：謂心體
X45n0772_p0883a11║離念相。離念相者，等虗空界，無所不徧。法界一相，
X45n0772_p0883a12║即是如來平等法水等。通該四覺，但於隨染始覺
X45n0772_p0883a13║之中，偏取滿覺，於一一法無不明故。闇無明者，覆
X45n0772_p0883a14║彼慧明，令不生故。即本論云：謂不如實知真如法
X45n0772_p0883a15║一故，不覺心起等。俱是無明者，即五有為及四無
X45n0772_p0883a16║為。眾生見之，能作幻質，成黑闇法；如來了之，能作
X45n0772_p0883a17║德質，成智慧明。如本論云：所謂不生不滅，與生滅
X45n0772_p0883a18║和合，非一非異，名為阿梨耶識等。俱非無明者，唯
X45n0772_p0883a19║取相待，緣生性空，離心絕言，無可明事。如本論云：
X45n0772_p0883a20║當知染法淨法，皆悉相待，無有自相可說。是故一
X45n0772_p0883a21║切法，從本已來，非色非心，非智非識，非有非無。釋
X45n0772_p0883a22║論亦解：言語道斷，心行處滅等。空無明者，迷無體
X45n0772_p0883a23║用，猶如兔角，徧計所執，本性全空。即本論云：念無
X45n0772_p0883a24║自相，不離本覺。猶如迷人，依方故迷；若離於方，則
X45n0772_p0883b01║無有迷。眾生亦爾，依覺故迷；若離覺性，則無不覺
X45n0772_p0883b02║等。具足無明者，能生染淨，令增長故。即本論云：此
X45n0772_p0883b03║識有二種義：能攝一切法，能生一切法等。此六與
X45n0772_p0883b04║三分別異者：第三、俱是法體是一，隨生隨佛，有迷
X45n0772_p0883b05║有悟，所見法體遂成幻德。第六、具足說彼法體出
X45n0772_p0883b06║生染淨，染沉三界，淨昇五位，自體不隨他見異故。
X45n0772_p0883b07║且闇無明（至）其數幾有。
X45n0772_p0883b08║釋曰：後別辨第二有三。初總明有十，文中有二：初
X45n0772_p0883b09║問，未及具示故且顯闇，就闇伸問其相可知。
X45n0772_p0883b10║頌曰（至）唯一闇無明。
X45n0772_p0883b11║釋曰：後答有二：初頌對，隨其義用，於一說十。
X45n0772_p0883b12║論曰（至）應審觀察。
X45n0772_p0883b13║釋曰：後論解，先釋前二句，次辨次七句，後明後三
X45n0772_p0883b14║句。釋名如下，不繁預述。
X45n0772_p0883b15║見一處（至）所能斷故。
X45n0772_p0883b16║釋曰：次別解十義。文中有十一見一處住地，問相
X45n0772_p0883b17║可解。答中有二：先頌、後釋。後釋又二：初解、後證。下
X45n0772_p0883b18║九準此。見屬滿覺，一處即是一心法界。能見滿覺，
X45n0772_p0883b19║從所見境一心法界以立其名。一處之見住地，即
X45n0772_p0883b20║是根本無明。今所斷惑，從能斷道以立其名，作依
X45n0772_p0883b21║主釋。亦可見之一處，見一處之住地，從所障理以
X45n0772_p0883b22║立其名，亦依主釋。
X45n0772_p0883b23║報恩（至）無盡住地故。
X45n0772_p0883b24║釋曰：二、報恩無盡住地。問、頌、釋、證，準前可解。報即
X45n0772_p0883c01║無盡？答：荷無窮故。恩即住地，成佛之因，故是報無
X45n0772_p0883c02║盡之恩住地。前二持業，後一依主。問：佛圓滿覺，斷
X45n0772_p0883c03║盡無明，無明已滅，若為報恩？答：約佛自行，酬昔為
X45n0772_p0883c04║緣，故窮未來，不忘報義，非有無明為所報故。又實
X45n0772_p0883c05║義者，法界眾生唯一無明，隨相續各異，說斷、不斷
X45n0772_p0883c06║別。佛斷無明，餘生猶有，如一室燈破一室闇，非不
X45n0772_p0883c07║照室，亦無闇故。今就一體，餘生猶有，報義得成。又
X45n0772_p0883c08║或所報無明染法，即眾生也。由佛在昔利物興悲，
X45n0772_p0883c09║因此為緣，造於果道，由是眾生於佛有恩，生界無
X45n0772_p0883c10║窮，報亦無盡。是知報無明者，即報眾生恩也。
X45n0772_p0883c11║無始（至）有終故。
X45n0772_p0883c12║釋曰：三無始有終住地。逆推過去不見本際，故曰
X45n0772_p0883c13║無始。順觀未來智可斷除，故曰有終。無始有終即
X45n0772_p0883c14║住地故，作持業釋。
X45n0772_p0883c15║無等（至）一時生長故。
X45n0772_p0883c16║釋曰：四無等等生住地。諸染法中獨超勝故，名為
X45n0772_p0883c17║無等，即是體也。能令諸惑同時起故，名為等生，即
X45n0772_p0883c18║是用也。無等即等生，體持用故。亦無等亦等生，二
X45n0772_p0883c19║用俱故。無等等生即住地故，並持業釋。
X45n0772_p0883c20║生得（至）名為生得故。
X45n0772_p0883c21║釋曰：五生得住地，所生三相業隨俱合，三相不一
X45n0772_p0883c22║名為子子，無明於彼能成立故、生之得故。若將生
X45n0772_p0883c23║得，望其住地作持業釋。若據引證，生得二字屬所
X45n0772_p0883c24║起立，望於住地作依主釋。
X45n0772_p0884a01║觀滿（至）名為觀分故。
X45n0772_p0884a02║釋曰：六觀滿住地。極解脫道究竟始覺，名為觀滿。
X45n0772_p0884a03║所斷無明從能斷智以立其名，所謂觀滿之住地
X45n0772_p0884a04║故。
X45n0772_p0884a05║智礙（至）廣說故。
X45n0772_p0884a06║釋曰：七智礙住地，漠冥智礙正障後得。一切種智
X45n0772_p0884a07║是智之礙，所謂智礙即住地故。
X45n0772_p0884a08║不覺（至）廣說故。
X45n0772_p0884a09║釋曰：八、不覺住地。眾生本具三身四德，無明纏覆
X45n0772_p0884a10║都不覺知，所謂不覺即住地故。般若無知者，以無
X45n0772_p0884a11║慮知分別之識，猶如明鏡無心現像。故契經云：聖
X45n0772_p0884a12║智無知而無所不知。諸戲論識即是知無者，由虗
X45n0772_p0884a13║妄心無彼離念真實之知，故曰知無。故肇論云：夫
X45n0772_p0884a14║聖心虗靜，無知可無，可曰無知，非謂知無。惑智有
X45n0772_p0884a15║知，有知可無，可謂知無，非曰無知。無知即般若之
X45n0772_p0884a16║無也，知無即真諦之無也，乃至廣說。
X45n0772_p0884a17║覺了（至）無明故。
X45n0772_p0884a18║釋曰：九覺了住地，唯佛能了，餘不盡知。所覺無明
X45n0772_p0884a19║從果立名，所謂覺了之住地故。
X45n0772_p0884a20║子藏（至）如天網故。
X45n0772_p0884a21║釋曰：十子藏住地。藏謂攝持。猶諸種子，芽未發生
X45n0772_p0884a22║名持隱子，芽已出生名持顯子。其隱顯了，況麤細
X45n0772_p0884a23║相。亦如天網包羅無餘，是子之藏。所謂子藏，即住
X45n0772_p0884a24║地故。
X45n0772_p0884b01║何因緣故（至）其相云何。
X45n0772_p0884b02║釋曰：後徵釋總名，有二：初問根本無明何名住地。
X45n0772_p0884b03║頌曰（至）廣說故。
X45n0772_p0884b04║釋曰：後答無明力勝能持諸染，譬如大地能持四
X45n0772_p0884b05║擔。五住地中無明㝡大，餘四住地偏舉通名。通名
X45n0772_p0884b06║有愛者，有謂三有，愛謂俱生。四別名者，謂見一處
X45n0772_p0884b07║住地、欲愛住地、色愛住地、有愛住地。初一即是三
X45n0772_p0884b08║界九地分別煩惱，見道位中一處斷故。後三三界
X45n0772_p0884b09║俱生煩惱，如次即是欲色無色之煩惱故。第四有
X45n0772_p0884b10║愛即無色界，雖標總稱即受別名。復云數者，謂四
X45n0772_p0884b11║住惑皆在有愛法數中故。
X45n0772_p0884b12║已說（至）散說門。
X45n0772_p0884b13║釋曰：後隨次別釋。散說門中有二：初結指。
X45n0772_p0884b14║所言（至）一切不覺。
X45n0772_p0884b15║釋曰：後開示，有二：初牒指。五種有為俱名不覺。
X45n0772_p0884b16║自此已下（至）應審觀察。
X45n0772_p0884b17║釋曰：後略示，有二：初粗述本末，又二：初總明多文，
X45n0772_p0884b18║廣明根本不覺一句，略解枝末無明。
X45n0772_p0884b19║謂不如（至）之起因緣。
X45n0772_p0884b20║釋曰：後別辨，有二：初根本，又二：初牒指。
X45n0772_p0884b21║根本（至）而不如故。
X45n0772_p0884b22║釋曰：後別示，有四：一問答因法迷覆，三法無明得
X45n0772_p0884b23║起。
X45n0772_p0884b24║言不如者（至）即所依體。
X45n0772_p0884c01║釋曰：二徵釋行相違礙。逆覆名為不如實知。一法
X45n0772_p0884c02║即是四覺真如，一法即收四理一心，一法即是理
X45n0772_p0884c03║智所依無盡一法界體。
X45n0772_p0884c04║於此三法（至）不覺心起。
X45n0772_p0884c05║釋曰：三、以義合本。
X45n0772_p0884c06║彼三種法（至）通名為一。
X45n0772_p0884c07║釋曰：四別解一字。實知一味、真如一相，理智二種
X45n0772_p0884c08║同依一心，故此三法皆守一中。
X45n0772_p0884c09║自此（至）皆得有故。
X45n0772_p0884c10║釋曰：後枝末無明既立，眷屬隨生，此中之念即是
X45n0772_p0884c11║九相。
X45n0772_p0884c12║自此已下（至）無力門。
X45n0772_p0884c13║釋曰：後略明真妄，有二：初科分。
X45n0772_p0884c14║歸德（至）即無不覺故。
X45n0772_p0884c15║釋曰：後解釋有二：初成幻門。依本覺德，真為有力；
X45n0772_p0884c16║成無明幻，妄為無力。此中念當根本無明，不離本
X45n0772_p0884c17║覺，即當法說。喻、明、合本，文並可見。
X45n0772_p0884c18║攀妄（至）自相可說故。
X45n0772_p0884c19║釋曰：後顯真門，藉妄顯真，妄為有力；彰真假妄，真
X45n0772_p0884c20║為無力。喻明合本，義亦可知。
X45n0772_p0884c21║
X45n0772_p0884c22║釋摩訶衍論贊玄疏卷第三
X45n0772_p0884c23║
X45n0772_p0884c24║遞亨繼切。更代也。
X45n0772_p0885a01║援禺璠切。引也。
X45n0772_p0885a02║爽疎兩切。明也，差也，烈也，猛也，貴也。
X45n0772_p0885a03║爽同上。
X45n0772_p0885a04║映於敬切。明也。
X45n0772_p0885a05║暎同上。
X45n0772_p0885a06║蔽甫制切。障也，隱也，暗也。
X45n0772_p0885a07║梯土雞切。木階也。
X45n0772_p0885a08║關古鐶切。以木橫持門戶也。扃也。
X45n0772_p0885a09║関同上。俗。
X45n0772_p0885a10║網無兩切。亦作罔，羅也。
X45n0772_p0885a11║羸力為反。弱也，病也，瘦也，劣也。
X45n0772_p0885a12║愆去乾切。過也，失也。
X45n0772_p0885a13║[宇-丁+(天/心)]同上
X45n0772_p0885a14║𠎝同上。俗。
X45n0772_p0885a15║翳於計切。障也。