X46n0774_p0027a01║
X46n0774_p0027a02║
X46n0774_p0027a03║
X46n0774_p0027a04║釋摩訶衍論記目次
X46n0774_p0027a05║
X46n0774_p0027a06║卷第一
X46n0774_p0027a07║釋題目已下
X46n0774_p0027a08║卷第二
X46n0774_p0027a09║釋解釋分已下
X46n0774_p0027a10║卷第三
X46n0774_p0027a11║釋後重能依義已下
X46n0774_p0027a12║卷第四
X46n0774_p0027a13║釋不覺本上顯過門已下
X46n0774_p0027a14║卷第五
X46n0774_p0027a15║釋顯示生滅相已下
X46n0774_p0027a16║卷第六
X46n0774_p0027a17║釋分別發趣道相已下至終
X46n0774_p0027a18║
X46n0774_p0027a19║釋摩訶衍論記目次（終）
X46n0774_p0027a20║
X46n0774_p0027a21║
X46n0774_p0027a22║
X46n0774_p0027a23║
X46n0774_p0027a24║
X46n0774_p0027b01║
X46n0774_p0027b02║
X46n0774_p0027b03║
X46n0774_p0027b04║
X46n0774_p0027b05║No. 774
X46n0774_p0027b06║釋摩訶衍論記卷第一
X46n0774_p0027b07║
X46n0774_p0027b08║皇宋光嚴無際大師　普觀　述
X46n0774_p0027b09║釋論分二：初、標題目，二、造論文。初中復二：初、本釋名
X46n0774_p0027b10║題，上五字正顯名題，下三字因彰卷。次、顯名題中，初、
X46n0774_p0027b11║後二字翻梵成華，中間三字猶存梵語。釋者有三義：
X46n0774_p0027b12║一、謂釋者，解也，即銷散義。謂今論文破邪立正，除遣
X46n0774_p0027b13║積疑，如鑛爍炎爐，堅頑銷散故。二、謂釋者，說也，即流
X46n0774_p0027b14║通義。謂由此論演義疏文發明奧旨，若冰泮長川，凝
X46n0774_p0027b15║積流通故。三、謂釋者，成也，即安立義。謂今論文體標
X46n0774_p0027b16║義釋，略標廣釋，如良工建廈，善巧安立故。摩訶衍者，
X46n0774_p0027b17║此云大乘。大以當體受名，乘以運載為稱，名、題、標、立
X46n0774_p0027b18║為論宗故。即目不二摩訶衍法，以是眾乘通所依故，
X46n0774_p0027b19║亦該能依三十二種總、別法故。論有二義：教誡學徒，
X46n0774_p0027b20║決擇性、相，故以為名。即取能詮聲等四法，或取所依
X46n0774_p0027b21║色等四塵。以聲體間斷，色性相續，由此不用語言，唯
X46n0774_p0027b22║形翰墨，亦猶範金鏤木，便為住持佛寶，故取四塵以
X46n0774_p0027b23║為論體。準永泰疏以此論題總收五字，具陳十義：一
X46n0774_p0027b24║謂三十三法名摩訶衍，佛經名釋，本論名論，末從本
X46n0774_p0027c01║名無所違故。二謂佛經名摩訶衍，本論名釋，末論名
X46n0774_p0027c02║論。三謂五分本文名摩訶衍及名為論，十軸末論稱
X46n0774_p0027c03║之為釋。四謂本論名摩訶衍，末論通名釋之與論。五
X46n0774_p0027c04║謂法門、佛經俱摩訶衍，本論名釋，末論名論。六謂法
X46n0774_p0027c05║門、本論皆摩訶衍，雖引佛經但為所依，非正顯示大
X46n0774_p0027c06║乘法故。七謂佛經、本論俱摩訶衍，所依、能依皆大乘
X46n0774_p0027c07║故。八謂法門、佛經并斯本論並摩訶衍，三法展轉俱
X46n0774_p0027c08║大乘故。上之三義，末論雙通釋之與論。九謂立義一
X46n0774_p0027c09║分名摩訶衍，解釋一分稱之為釋，餘之三分並屬乎
X46n0774_p0027c10║論。十謂一切所釋性、相、教、理並摩訶衍，末論能釋若
X46n0774_p0027c11║教、若理俱稱釋論。以教釋性，資教釋相；以理釋性，因
X46n0774_p0027c12║理釋相。廢別從總，但為一解（云云）。彼具作釋，此不繁
X46n0774_p0027c13║陳。苟欲詳明，宜應撿會。然準梁譯，復加起信，此約寬
X46n0774_p0027c14║通，理亦無爽。
X46n0774_p0027c15║二、造譯人號中，初、標造人，二、明譯者。初中，龍、阿周那
X46n0774_p0027c16║是其別號，即華、梵雙彰。梵語那伽阿周那，此云龍樹。
X46n0774_p0027c17║謂此菩薩樹下生身，龍宮成道，故以為名。智者大師
X46n0774_p0027c18║云：樹為生身，龍為法身。亦云龍勝，或云龍猛。菩薩二
X46n0774_p0027c19║字是其通名。具足應云菩提薩埵，翻覺有情。所言覺
X46n0774_p0027c20║者，是所求果；云有情者，目能求人，是求菩提之有性
X46n0774_p0027c21║故。又菩薩行有其二種：一者、自利，大智為先；二者、利
X46n0774_p0027c22║他，大悲為首。菩提云覺，智所求果；薩埵有情，悲所度
X46n0774_p0027c23║生。梵音存略，但云菩薩。造謂製作。唯識疏云：作者名
X46n0774_p0027c24║造，今起新故；敘理名述，先來有故。
X46n0774_p0028a01║二、明譯者筏提摩多，未詳翻對。鳳威姚秦弘始三年
X46n0774_p0028a02║九月上日，於長安大莊嚴寺譯茲論本，以成十卷。
X46n0774_p0028a03║二造論文，大分三分：初歸趣懸明分，二開章正釋分，
X46n0774_p0028a04║三激物流通分。初中二：初歸趣因緣二：初申歸敬菩
X46n0774_p0028a05║薩製作。先明歸敬者，謂由三寶是吉祥境，標之在首
X46n0774_p0028a06║以顯勝故。
X46n0774_p0028a07║文中又二：初能敬至誠中言頂禮者，謂以頭至地而
X46n0774_p0028a08║申謙敬故。智度論明禮法有三：一者口禮，即問訊也，
X46n0774_p0028a09║名下品禮；二者屈膝，頭不至地，即長跪也，名中品禮；
X46n0774_p0028a10║三頭至地，即頂禮也，名上品禮。三種禮中此其上也。
X46n0774_p0028a11║然於三業但舉身儀影，兼餘二等修敬故。
X46n0774_p0028a12║二、所歸勝德三：初、佛寶中圓滿覺者。謂舉身德，奉仰
X46n0774_p0028a13║讚歎究竟果位大覺者故。三身具顯，稱之曰圓。四德
X46n0774_p0028a14║齊彰，目之為滿。備此身德，寂爾虗融，朗然鑒達，名圓
X46n0774_p0028a15║滿覺。又圓謂圓離三四相故，滿謂滿足三四德故。佛
X46n0774_p0028a16║能照徹，故名為覺。又以圓滿二字，合顯幽微絕域，勝
X46n0774_p0028a17║妙難名。離彼機根，得諸生佛，即是性德圓滿海焉。
X46n0774_p0028a18║二法寶中，覺所證者，匪唯歸佛，亦歸法故。即就於佛
X46n0774_p0028a19║而明其法，以表通歸同體三寶。覺即是果，所證是理。
X46n0774_p0028a20║法謂教法，藏謂行法。
X46n0774_p0028a21║三、僧寶中，初句言并，即兼及義。造論大士，即馬鳴師。
X46n0774_p0028a22║如瑜伽說：若欲造論，當先歸禮二所敬師，方可啟說。
X46n0774_p0028a23║恭敬法故，先應歸禮論本大師；恭敬義故，復應歸禮
X46n0774_p0028a24║開闡義師。言大士者，謂悟大法、發大心、修大行、證大
X46n0774_p0028b01║果，故目之為大。推一合十，故名為士。一者，數之始；十
X46n0774_p0028b02║者，數之終。靡不有初，鮮克有終。有始有卒者，其為大
X46n0774_p0028b03║士乎？第二句中，舉一兼餘，故言及諸。賢即三賢，聖即
X46n0774_p0028b04║十聖。是則信心貫乎餘位，眾通四衍，亦該二乘。若大
X46n0774_p0028b05║若小，無所遺故；菩薩持心，等生敬故；影響真權，難可
X46n0774_p0028b06║惻故。
X46n0774_p0028b07║二、陳本趣二：初、偈頌中，上句云開隔檀門者，為欲令
X46n0774_p0028b08║彼利根眾生亂住證故，開釋真如門。次句云權顯往
X46n0774_p0028b09║向位者，為欲令彼鈍根眾生次位修故，顯示生滅門。
X46n0774_p0028b10║隔檀、往向，舉喻以顯真如、生滅二種門故。謂大海中
X46n0774_p0028b11║有如意珠，具眾功德，出生諸寶，龍王以是寘之秘藏，
X46n0774_p0028b12║用千重門而為封護，即表龍王珍惜極故。亦由寶力，
X46n0774_p0028b13║法應爾故，其最近珠門名之為隔檀。群龍之輩若開
X46n0774_p0028b14║此門，即便獲得如意寶藏，自在無礙。此猶行人入真
X46n0774_p0028b15║如門，即能親證一體法故，自然冥會不二心源，其外
X46n0774_p0028b16║諸門名往向位。諸龍雖則經游出入，知有如是如意
X46n0774_p0028b17║寶藏，然未親得，猶如行人從生滅門秉心操行，但與
X46n0774_p0028b18║真如作其方便。以生滅門假，真如門實，故從假入實，
X46n0774_p0028b19║方為殊勝。此依解釋分中作如是說。若依立義分中，
X46n0774_p0028b20║有十六種能入門法：八真、八妄。真為隔檀，妄為往向，
X46n0774_p0028b21║由世、出世漸頓異故。其八真門所入本法，皆能冥證
X46n0774_p0028b22║不二法故，名隔檀門；其八妄門所入本法，方便解了
X46n0774_p0028b23║不二法故，名往向位。於中不二摩訶衍法，以為諸法
X46n0774_p0028b24║通所依故，猶如寶珠能與眾寶為所依故。斯則珠唯
X46n0774_p0028c01║不二，得兼解、證。若順此論，解釋分中唯詮四法，則初
X46n0774_p0028c02║解為正；若兼諸論，立義分中通詮諸法，則後解為優。
X46n0774_p0028c03║第三句中顯上二門逗機勝利，利之與益，名異義同。
X46n0774_p0028c04║若別說者，具乎多義，謂在身、在心，或因、或果，大智、大
X46n0774_p0028c05║悲，現樂、後樂，離惡、攝善，遣妄、證真，福德、智慧，世俗、勝
X46n0774_p0028c06║義，此觀、證、觀隨應而配。諸眾生者，統攝三聚一切眾
X46n0774_p0028c07║生，論所被故。有情差別，數類繁廣，既其不一，是故言
X46n0774_p0028c08║諸。第四句云報師恩者，釋師自謂親承指訓，彌感生
X46n0774_p0028c09║成，顧此深恩，豈能全報？故云分也。
X46n0774_p0028c10║二、長行三：初、標舉，二、示相，三、結指。前標後結，貫通中
X46n0774_p0028c11║五，隨應率達上下而說。初中今重釋者，謂本論師已
X46n0774_p0028c12║造釋故。摩訶衍義已見前解。
X46n0774_p0028c13║二為現下示相，文有五意：一顯體用玄妙，二彰開顯
X46n0774_p0028c14║頓漸，三報深大恩德，四明止息諍論，五示親承指訓。
X46n0774_p0028c15║初中言自師者，即指此論所宗法也。謂由不二摩訶
X46n0774_p0028c16║衍法，本自成就非他軌則，故曰自師。其體則性德圓
X46n0774_p0028c17║常深玄叵惻，其窮則業用周普微妙難思。或可體則
X46n0774_p0028c18║兩重所入總體，窮則兩重能入別門，謂由能依所依
X46n0774_p0028c19║三十三法，悉是立義所宗承故。又亦體目，一體三自
X46n0774_p0028c20║二種本法，窮即真如生滅二種別門，以其散說唯釋
X46n0774_p0028c21║此故。未得等者，依人顯法成上體用玄妙義故，謂十
X46n0774_p0028c22║信三賢未親證故，二乘外道未離邪故。漠漠冥冥有
X46n0774_p0028c23║二義釋：一約能迷心，即是昏鈍不明相狀；二約所迷
X46n0774_p0028c24║境，漠漠廣大㒵，冥冥深隱㒵。窺𮄛謂正視也，思惟即
X46n0774_p0029a01║分別也，以其寂寥虗曠不可以形名得，微妙無相不
X46n0774_p0029a02║可以有心知也。
X46n0774_p0029a03║二中，為利根者，開頓入門，名為隔檀；為鈍根者，顯漸
X46n0774_p0029a04║進位，名為往向。所詮理者，即是二門所入本法，依門
X46n0774_p0029a05║顯示，故云趣入。
X46n0774_p0029a06║三中，亭毒即均養義，謂本論師均濟養育法身慧命，
X46n0774_p0029a07║深踰江漢，重等丘山。如斯恩德，非大而何？苟不傳弘，
X46n0774_p0029a08║何以云報？今既造釋，可謂酬恩。釋師謙陳，故言小報。
X46n0774_p0029a09║四中，釋師深入正受，密念當來劫未時澆，有多諍論，
X46n0774_p0029a10║法輪失軌，甘露翻毒。今復重釋，以息斯咎。
X46n0774_p0029a11║五中，梵語阿世耶者，此云意樂。既乃親承本指，由是
X46n0774_p0029a12║造釋流通，顯己所說與本意樂不相違故。
X46n0774_p0029a13║三、有如下，結指。起論因緣實有多種，略申此五，故置
X46n0774_p0029a14║等言。
X46n0774_p0029a15║二、懸明依攝三：初、論差別二：初、結前生後。結前已說，
X46n0774_p0029a16║生後當說。
X46n0774_p0029a17║二、論有下，問答釋成二：初、通約諸論以明二：初、開三
X46n0774_p0029a18║問。二、還三答二：初、結頌。答中，初一句答初問；次總十
X46n0774_p0029a19║下，答次問；後三字答後問。二、散文釋三：初、示其數。釋
X46n0774_p0029a20║頌初一句，謂始從佛世，終至論主之時，菩薩、聲聞等
X46n0774_p0029a21║造宗釋之論，共推其數，計有若干，故云十萬九千部
X46n0774_p0029a22║焉。二、如是下，明所攝。釋頌第三句已下之文，謂上十
X46n0774_p0029a23║萬九千部論，總相不出十種所攝：一、如意；二、廣攝；三、
X46n0774_p0029a24║本廣釋狹；四、本狹釋廣；五、一向義；六、字廣攝；七、雜論；
X46n0774_p0029b01║八、字輪；九、神呪；十、偈成。如次翻對。然茲所列，皆帶論
X46n0774_p0029b02║名，偈中句窄，故多不出。然此十論，且依永泰引據聖
X46n0774_p0029b03║法，所翻名義，尚多在于竺乾，而亦鮮傳茲土。
X46n0774_p0029b04║三、摩訶下，指此論釋頌後三字，謂今此論於十種中
X46n0774_p0029b05║屬當第一摩迦羅攝。
X46n0774_p0029b06║二、馬鳴下，別顯馬鳴所造二：初、開四問。二、還四答二：
X46n0774_p0029b07║初、結頌答。頌中四句，如其次第答前四問。二、散文釋
X46n0774_p0029b08║二：初、總申四義三：初、示部數釋頌初句。二、於百下，指
X46n0774_p0029b09║文義釋。頌中二句，謂於百部論中，其九十部則是九
X46n0774_p0029b10║種華文論攝，所餘十部攝義論攝。此以宗釋而分二
X46n0774_p0029b11║種：花文，謂華飾經文，令生愛樂故；攝義，謂蘊集妙義，
X46n0774_p0029b12║令生勝解故。初即釋論，如佛地、金剛等；次即宗論，如
X46n0774_p0029b13║瑜伽、寶性等。三、斯論下，判此論釋頌末句。言寶𠕋者，
X46n0774_p0029b14║西域尊崇，特標斯稱，謂其文玄理妙，有如珠寶所成
X46n0774_p0029b15║簡𠕋，故於前文十種論中屬摩迦羅如意論攝，如寶
X46n0774_p0029b16║梁經、掌珍論等。
X46n0774_p0029b17║二、十種下，別辨十論二：初、開二問。二、還二答二：初、結
X46n0774_p0029b18║頌。答中，初五句答能詮名字問，後一句答所詮同異
X46n0774_p0029b19║問。二、散文釋二：初、徵列名題，釋頌前五句；二、如是下，
X46n0774_p0029b20║結指同異，釋頌後一句。謂上所列十種論中，建立門
X46n0774_p0029b21║中，同一種類，備標本數；散說門中，隨其所宗，各缺其
X46n0774_p0029b22║數；頌但彰同，彰兼其異。
X46n0774_p0029b23║二、已說下，藏差別二：初、結前生後。二、藏有下，問答釋
X46n0774_p0029b24║成二：初、開三問。二、還三答二：初、偈頌。答中，初二句答
X46n0774_p0029c01║初問，第三句答次問，後一句答後問。
X46n0774_p0029c02║二長行釋二：初總明三義三：初明數二：初明諸藏釋
X46n0774_p0029c03║頌。初二句文中二：初五十一藏中，初示義有三：一別
X46n0774_p0029c04║因果者，謂欲區別因行果德勝劣不同，有是數故。二
X46n0774_p0029c05║表功德者，顯示信等諸位障智功用德能故。三引行
X46n0774_p0029c06║者者，引攝行人自凡之聖從因入果故。次金剛下引
X46n0774_p0029c07║文顯成，初義密含後二。
X46n0774_p0029c08║二、或有下，增數十藏二：初、標徵；二、一者下，別示。文有
X46n0774_p0029c09║十段，謂由如來善巧應根開合自在，則從一藏次第
X46n0774_p0029c10║而增至十種故。初中，如來法輪聲者，言音實相，即法
X46n0774_p0029c11║輪故。此經應是華嚴部類，大周新譯有是說故。二中，
X46n0774_p0029c12║則約上下乘別，各通因果，攝法略盡。三中，於前上乘
X46n0774_p0029c13║之內復開果藏。四中，於前復開人藏，誘初根故。補特
X46n0774_p0029c14║伽羅云數取趣，即是人義，謂數數造業，取於諸趣故。
X46n0774_p0029c15║仁、義、禮、智及與信藏，在儒以之立身揚名，用而無替，
X46n0774_p0029c16║則曰五常；在釋以之防禁幾微，遮制身口，則曰五戒。
X46n0774_p0029c17║五中，天以光潔自在神用為名，經言清淨，即光潔義。
X46n0774_p0029c18║欲界天身如珠寶光，外有內無；色界天身如燈焰光，
X46n0774_p0029c19║表裏映徹；無色定果轉加明淨。欲、色、無色三皆虗幻，
X46n0774_p0029c20║故云報空。遼本論中二乘藏下加四字，曰菩薩法藏。
X46n0774_p0029c21║麗本論中無此四字。以余詳之，不必須爾。前二藏中
X46n0774_p0029c22║約上下乘，即攝緣覺以歸聲聞，謂由緣覺亦依聲故。
X46n0774_p0029c23║此既增數，當如前說。六中，捺落迦者，云不可樂，又云
X46n0774_p0029c24║苦具，即地獄藏，具演苦輪令怖畏故。七中，魔囉鳩多
X46n0774_p0030a01║耶者，此云鬼神，班母應是九子魔母。八中，鍵婆陀那
X46n0774_p0030a02║䟦者，此云傍生，以傍行故；或云畜生，以畜養故。九中，
X46n0774_p0030a03║器界即是依止，謂說淨穢令欣厭故。十中，雜藏，謂三
X46n0774_p0030a04║聲、八囀、六釋、五明、呪印等事，皆名雜藏。
X46n0774_p0030a05║二、如是下，顯該通。謂上所明五十一藏并及十藏，總
X46n0774_p0030a06║攝十億八千法藏，無所遺矣。
X46n0774_p0030a07║二、根本下，辨攝釋，頌第三句。根本三藏，即下所列素
X46n0774_p0030a08║呾囕等，如其次第經律論藏，如前所明增數十等，以
X46n0774_p0030a09║類相從，皆不離此根本三攝。
X46n0774_p0030a10║三、摩訶下，指論釋頌後一句。此論該攝百億契經所
X46n0774_p0030a11║詮義故，通諸藏攝；克性為言，唯詮慧故，別屬阿毗達
X46n0774_p0030a12║磨藏攝。頌中通、別，準此知之。
X46n0774_p0030a13║二、持其下，別釋藏名。持謂任持，即同攝論，攝故名藏。
X46n0774_p0030a14║彼攝一切所應知義，此中任持何唯言行？佛所說教，
X46n0774_p0030a15║意令修行證理成果，莫先於行。由教詮理，依理成行，
X46n0774_p0030a16║以行克果，於此四中行法功用最殊勝故。論次又云：
X46n0774_p0030a17║隨應不失，亦何所遺？
X46n0774_p0030a18║三、已說下，經差別二：初、結前生後。二、經有下，問答釋
X46n0774_p0030a19║成二：初、開。三、何二還三答二：初、結頌。答中，初一句答
X46n0774_p0030a20║初問中問，十句答次問，後一句答後問。二、散文釋三：
X46n0774_p0030a21║初、示其數頌，頌初一句。
X46n0774_p0030a22║二、如是下，明所攝釋。頌中十句，指上百億，故云如是。
X46n0774_p0030a23║十二部經，謂契經、應頌、記別、諷誦、自說、緣起、譬喻、本
X46n0774_p0030a24║事、本生、方廣、希法、論議，如次翻對。部謂部類。經有十
X46n0774_p0030b01║二，義類不同，帶數以明，云十二部。有唐已來，恐濫部
X46n0774_p0030b02║帙，由是翻云十二分教，委明行相，如別所說。百億、百
X46n0774_p0030b03║本所詮義類，皆此十二部中所攝。
X46n0774_p0030b04║三、摩訶下，辨所依，釋頌後一句。文二：初、總釋中，通依
X46n0774_p0030b05║百億，別依百本。別所依經，下文具列。
X46n0774_p0030b06║二、摩訶下，別明二：初、徵。釋通所依中，初、徵。謂有問言：
X46n0774_p0030b07║摩訶衍論文唯一軸，何以通取百億百本無量契經
X46n0774_p0030b08║為所依耶？則以寬狹不同為難。如婆薩下，答。有二喻
X46n0774_p0030b09║以釋彼疑。婆薩伊伽諾，此云精曜，其形微細，猶如兔
X46n0774_p0030b10║毛，而能納受滿十方界明暗之色。標多羅嗢提，此云
X46n0774_p0030b11║氣絲，唯是龍王舌上有此甚極微細猶如頭髮，而能
X46n0774_p0030b12║出生攝納滿十方中種種密雲。前即一法，含容無量，
X46n0774_p0030b13║攝入無礙故；後即一法，出納無量，攝出無礙故。一切
X46n0774_p0030b14║明暗之色，唯精曜普能含容十方無盡之雲，皆氣絲
X46n0774_p0030b15║之所舒攝。方之此論，不為過詞。千訓備於一言，萬像
X46n0774_p0030b16║含于一字，唯依義語，豈在文為？是故通依，無有缺失。
X46n0774_p0030b17║二、別所下，問。答別所依二：初、開三問；二、還三答二：初、
X46n0774_p0030b18║結頌。答中，初一句答部數，次一句答名字，後二句答
X46n0774_p0030b19║眷屬。
X46n0774_p0030b20║二散文中二：初釋頌文三：初標部數，釋頌初句；二云
X46n0774_p0030b21║何下列名題，釋頌次句。所列經名對今藏錄，但十餘
X46n0774_p0030b22║部名義相符，有不同者難以詳勘，或翻名有異，或未
X46n0774_p0030b23║傳此方。梵云三昧，或云三摩地，此云正受，或云觀，又
X46n0774_p0030b24║云等持，又云正心行處。阿黎耶，此云藏。維摩詰，此云
X46n0774_p0030c01║淨名，又云無垢稱。楞伽，此云不可往，即山名也。唯得
X46n0774_p0030c02║道者能到涅槃，云圓寂摩訶薩，雲若，未詳翻譯。三如
X46n0774_p0030c03║是下彰眷屬，釋頌後二句。
X46n0774_p0030c04║二、舉經下，通妨難。恐有難云：何故但列能詮名字，而
X46n0774_p0030c05║不略陳所詮義理？故為此通。謂但標舉彼經題目，有
X46n0774_p0030c06║以配屬此論綱要。言下當等者，如立義分中明八總
X46n0774_p0030c07║體，則引光明大覺契經；釋眾生心，則引甚深順理契
X46n0774_p0030c08║經等。
X46n0774_p0030c09║二、已說下，開章正釋，分三：初、演暢因緣分；二、敷宣宗
X46n0774_p0030c10║旨分；三、申明勸結分。初、釋本論八因緣等，即當序分；
X46n0774_p0030c11║二、釋立義解釋修行信心，即正宗分；三、釋勸修迴向，
X46n0774_p0030c12║即流通分。初中分二：初、論師名位二：初、出興時分，又
X46n0774_p0030c13║二：初、結前徵後，即以數攝而為徵詰。
X46n0774_p0030c14║二、作答釋，成二：初偈頌答中，上二句答初問，下二句
X46n0774_p0030c15║通後問。
X46n0774_p0030c16║二、長行釋二：初、釋上半頌二：初、標徵；二、一者下，列示。
X46n0774_p0030c17║經文有六：初中，謂馬鳴大士聞佛宣說，欲入涅槃，說
X46n0774_p0030c18║偈陳誠，亦隨入滅。偈頌十句：初三句，歎佛修因，愍諸
X46n0774_p0030c19║生類；次三句，為聞入滅，眾皆亂失；後四句，舉勝況劣，
X46n0774_p0030c20║欲隨佛往。世尊尚者，有二義釋：一、謂如來大悲滿足，
X46n0774_p0030c21║而為世間之所尊尚，尚捨眾生而往異界；況我慈悲
X46n0774_p0030c22║未滿足者，世間於我亦不尊尚，隨佛而去，其孰謗乎？
X46n0774_p0030c23║二、以尚字，文連上句，義屬下文，亦自可曉。覩眼睛者，
X46n0774_p0030c24║謂即安住念佛三昧，觀佛相海。經說：於佛相海，隨於
X46n0774_p0031a01║何相，審諦觀察，明了現前。今表如來入滅，法眼將虧，
X46n0774_p0031a02║是故覩佛眼睛而奄化矣。二中，佛囑弘法利生，入位
X46n0774_p0031a03║聖人尚須承力，豈況凡庸不加能自？三中，預記滅後
X46n0774_p0031a04║摧邪。四中，亦明破外立內，或現同真侶，或自入邪宗，
X46n0774_p0031a05║逆順顯揚如來正法故。五中，同前。守護正法，即摧邪
X46n0774_p0031a06║義；安立佛幢，即顯正義。六中，文二：初、標指中，此經顯
X46n0774_p0031a07║示馬鳴大士在於佛會，示為主伴，影響發明甚深法
X46n0774_p0031a08║故。二、如來下，引。文三：初、廣中問答中，迦羅諾、鳩尸摩
X46n0774_p0031a09║未見翻譯，兩重問答即表主伴，圓音廣略，無有障礙。
X46n0774_p0031a10║初即問廣答略，次即問略答廣。二、如是下，如來讚勸
X46n0774_p0031a11║中，言耐也，耐也者，耐謂能也，忍也，即歎馬鳴於生死
X46n0774_p0031a12║中化利有情，恒無休息，有其堪能忍耐力故。常如是
X46n0774_p0031a13║修、如是行者，稱理修行，唯如為是。小游行者，是其假
X46n0774_p0031a14║故；普徧即大，是其實故。三、於是下，說偈欽承。十二句
X46n0774_p0031a15║中，初四句聞經遣滯，次五句現相蒙知，後三句受教
X46n0774_p0031a16║如行。頌曰：善哉！善哉！言者，即歎如來讚勸言詞。以順
X46n0774_p0031a17║益故，稱曰善哉。更重言者，歎之至也。經：聽於我聞者，
X46n0774_p0031a18║譯者回文不盡，應云我聽聞於經。假耶？實耶？自者，前
X46n0774_p0031a19║所勸中，勿小游行、普徧游行，即假實義。耶即疑詞，謂
X46n0774_p0031a20║疑其假實，何所從自？既聞勸讚，即得開決，疑心窮盡，
X46n0774_p0031a21║說之為極。是故科云：聞經遣滯。麗本實字，誤寫為害。
X46n0774_p0031a22║今從遼本，於理為正。餘文可解。入寂室者，謂涅槃也。
X46n0774_p0031a23║二、是名下，釋下半頌。準上六經，所說有異，今馬鳴師
X46n0774_p0031a24║何所攝耶？然但一身，隨機異說，出興前後，互不相違。
X46n0774_p0031b01║起信疏中唯取摩訶摩耶經者，蓋與藏錄馬鳴本傳
X46n0774_p0031b02║出興時分正符契故。機實菩薩，業相難思，同異一多，
X46n0774_p0031b03║自在無礙。又由機心所感不同，或同時同處見、異時
X46n0774_p0031b04║異處見、同時異處見、異時同處見、同異時處一人頓
X46n0774_p0031b05║見等。今此顯明異時異處密兼其餘，是故論云：隨機
X46n0774_p0031b06║現應，無相違過。問：若爾，何故下文引用楞伽王經，顯
X46n0774_p0031b07║說繫屬本願力故，當佛滅後，出興造作廣略論耶？答：
X46n0774_p0031b08║滅後出興，經有四說，固難取一而廢於餘。然則從彼
X46n0774_p0031b09║文，亦是且約滅後根宜一相而說，非是融通盡理之
X46n0774_p0031b10║義。於今所談，理亦無爽。
X46n0774_p0031b11║二、馬鳴下，位處名因二：初、開三問，謂問地位生處名
X46n0774_p0031b12║因。二、還三答二：初、結頌。答中，上二句答初問，次一句
X46n0774_p0031b13║答次問，後一句答後問。二、散文。釋中，初文釋頌第一
X46n0774_p0031b14║句；二、若論下，釋頌第二句。言住位者，有二義釋：一、謂
X46n0774_p0031b15║馬鳴位居八地，故云住位；二、謂十地各具三心，謂入、
X46n0774_p0031b16║住、出，今此馬鳴正當第八地內住心，故云住位。三、西
X46n0774_p0031b17║天下，釋頌第三句。盧伽瞿耶，未見翻譯。同生利益者，
X46n0774_p0031b18║菩薩降靈，利益疇昔同緣眾故，名曰同生。四、過去下，
X46n0774_p0031b19║釋頌第四句。此出馬鳴得名之因。輪陀，未詳翻譯。馬
X46n0774_p0031b20║鳴之號，即從過去瑞應彰名。出聲增德者，謂王聞鳥
X46n0774_p0031b21║音，即身心適悅，遂行正化，亭育黎珉，亦猶鳳凰來儀，
X46n0774_p0031b22║麒麟現迹，山呼萬歲，河變千年，皆表時君德及幽遠
X46n0774_p0031b23║使之然也。
X46n0774_p0031b24║二、已說下，歸趣因緣二：初、結前生後。二、按文演釋二：
X46n0774_p0031c01║初、申明歸趣二：初、二頌申歸敬，又二：初、一頌覺寶二：
X46n0774_p0031c02║初、唱本頌。二、作釋文二：初、標分略示二：初、分門中，初
X46n0774_p0031c03║門即能歸至誠，次門即所歸勝德。二、總攝下，隨釋二：
X46n0774_p0031c04║初、總攝門中，初牒示，次囑文。二、歸向門中，如上牒囑。
X46n0774_p0031c05║二、論師下，問答廣明二：初、寄問徵起。此有二問：一、問
X46n0774_p0031c06║德數；二、問德相。二、作答釋成二：初、偈頌。答中，初二句
X46n0774_p0031c07║舉德數，次四句示德相，後二句會數量。二、長行釋三：
X46n0774_p0031c08║初、總彰德數，釋頌初二句。二、佛果下，會通數量，釋頌
X46n0774_p0031c09║後二句。恐有問言：佛德無邊，何止是數？故今通會。雖
X46n0774_p0031c10║有無量無邊功德，以類相從，終不出此。為令宜感分
X46n0774_p0031c11║際易知，論師且舉總相為歎。三、云何下，別釋德相二：
X46n0774_p0031c12║初、按文辨德二：初、通問答七位色心功德。二、云何下，
X46n0774_p0031c13║別徵釋六類非色功德，有六。初中，謂離三種雜染以
X46n0774_p0031c14║成十最，謂三界、五蘊并及六道是果報雜染，二乘、外
X46n0774_p0031c15║道邪見定執亦報類故，住地、惡軍、邪林、纏、結是煩惱
X46n0774_p0031c16║雜染，其中行支是業雜染。二中，即約依、正二報以明
X46n0774_p0031c17║十勝。十力、無畏、不共道品皆屬意業，言音具足即是
X46n0774_p0031c18║語業，三十二相並屬身業，其能變化三界中尊具通
X46n0774_p0031c19║三業。上皆正報，吉祥住處即是依報。於中梵音，數或
X46n0774_p0031c20║有異。下論中說六十八梵，圓八十八妙音。諸教多明
X46n0774_p0031c21║八種梵音。華嚴中說六十種音，一一音有五百分等。
X46n0774_p0031c22║蓋隨根品所聞不同，是故諸說增減有異。三中，則約
X46n0774_p0031c23║二相以明十業。平等、相應、同生、依止、無厭五種，即不
X46n0774_p0031c24║思議業相。以如量智假觀緣俗，成利他用故。具足、無
X46n0774_p0032a01║著二種之業，即智淨相。以如理智空觀緣真，成自利
X46n0774_p0032a02║用故。自然、無盡通達三種，通前二相。理、量齊鑒，即中
X46n0774_p0032a03║道觀。緣第一義，成二利用故。四中，則約如來身心、功
X46n0774_p0032a04║德、眷屬悉皆周徧。其所徧中，有處、有時、具人、具法。根、
X46n0774_p0032a05║境、識三廓周法界，則徧於處。壽命周徧不思議劫，則
X46n0774_p0032a06║徧於時。眷屬、功德該通時、處。慈悲徧根，言說徧法，證
X46n0774_p0032a07║智徧理，無等普徧，一切諸法皆無與等故。五中，四智
X46n0774_p0032a08║合則成二，謂一、三二種即如量智，二、四二種即如理
X46n0774_p0032a09║智。又此四種轉捨識名以立智稱，初即妙觀察智，二
X46n0774_p0032a10║即平等性智，三即成所作智，四即大圓鏡智。講者宜
X46n0774_p0032a11║應詳會說之。六中，無礙亦即智稱，謂法、義、詞、說四種
X46n0774_p0032a12║皆是所緣之境，無礙即是能緣之智。又復名為四無
X46n0774_p0032a13║礙解，前二知法，後二說法。初即了達諸法自相，是故
X46n0774_p0032a14║說言實相、實性。次即了達諸法共相，故言差別，謂苦、
X46n0774_p0032a15║空等相，生、住等相。詞、說二種，義可知之。解脫即是無
X46n0774_p0032a16║礙之稱。
X46n0774_p0032a17║二、自在下，會義指廣二：初、會通自在。恐有問言：自在
X46n0774_p0032a18║之言，何不如上別別開釋？如華嚴經中有十自在等，
X46n0774_p0032a19║故今通云皆通上故。謂由自在徧上六類，以諸功德
X46n0774_p0032a20║出障離縛，皆自在義，故不別開。二、色相下，指陳色相。
X46n0774_p0032a21║八萬四千色相差別，數義繁廣，略難具述，故指如大
X46n0774_p0032a22║總持論說。然如來相好亦諸說不同，華嚴說有十蓮
X46n0774_p0032a23║華藏微塵相海，無量壽說阿彌陀佛八萬四千光明
X46n0774_p0032a24║相好，般若中說三十二相等，但隨見聞，廣略有異。
X46n0774_p0032b01║二、已說下，一頌法僧二：初、結指。二、唱釋二：初、唱本頌。
X46n0774_p0032b02║二、作釋文二：初、標分略示二：初、分門。二、體攝下，隨釋
X46n0774_p0032b03║二：初、配釋二門二：初、體攝門，亦即能歸之至誠也。謂
X46n0774_p0032b04║攝彼無量一切有情所有體相等，皆致敬故。體即依
X46n0774_p0032b05║止總名，相即流轉別義。既攝眾身，難亡起盡，故云生
X46n0774_p0032b06║滅流轉無常。又身體即蘊之實體，四蘊五蘊通為體
X46n0774_p0032b07║故。身相即表之假用，三業四位通名相故。謂屈伸俯
X46n0774_p0032b08║仰，問訊稱揚，覺觀分別，名三業相。流轉動亂，遷變不
X46n0774_p0032b09║恒，名四位相。欲以生滅貿易真常，是以論師且言四
X46n0774_p0032b10║相。剋論修敬，亦具三業。二、總達門，亦即所歸之勝德
X46n0774_p0032b11║也。如是眾身，指上所攝甚深法藏，謂即教、理、行、果四
X46n0774_p0032b12║法。如實修行，謂即十地諸菩薩眾。又以歸敬覺寶法
X46n0774_p0032b13║僧，前後兩頌融合而明。能歸有三，謂命、體、相。所歸有
X46n0774_p0032b14║三，謂佛、法、僧。以命歸佛，以體歸法，以相歸僧，有所表
X46n0774_p0032b15║故。佛能任持，故以命禮。法作依止，故以體禮。僧可形
X46n0774_p0032b16║求，故以相禮。以三對三亦應成九，由能歸者勝解異
X46n0774_p0032b17║故，總以三事以為能歸，總以三寶而為所歸，能敬禮
X46n0774_p0032b18║周所歸德備，詳論所釋。歸者契也，及者達也，總將三
X46n0774_p0032b19║事契達三寶，匪唯歸托威加，抑亦冥合性德，能所玄
X46n0774_p0032b20║同是真致敬。二等言下申明等字。言總通者，近通二
X46n0774_p0032b21║門、遠總兩頌，能歸所歸悉皆等故。等有二義：一者齊
X46n0774_p0032b22║等，二者平等。齊則總收多法，平則一體無差，謂所歸
X46n0774_p0032b23║勝德佛法僧異皆申敬慕，離分別故名為齊等。能歸
X46n0774_p0032b24║妙行聖賢凡殊同成虔擣，絕彼此故名為平等。下論
X46n0774_p0032c01║自指此言甚深和南，則是致敬之相。
X46n0774_p0032c02║二、論師下，問答廣明二：初、寄問徵起。此有二問：一、徵
X46n0774_p0032c03║其數，二、問其相。二、作答釋成二：初、結頌。答中，初句總
X46n0774_p0032c04║標，答其初問；次句別釋，答其次問；後之二句，會通違
X46n0774_p0032c05║妨。二、散文釋二：初、釋上半頌二：初、依此釋成二：初、總
X46n0774_p0032c06║示。二、法謂下，別釋二：初、釋。法中，法謂教法者，謂由契
X46n0774_p0032c07║經軌物生解故。理有二種：一者、義理，二者、真理。今性
X46n0774_p0032c08║真如，即當後一。虗妄之假，即依他性，離故名真；執著
X46n0774_p0032c09║之實，即徧計性，絕故名如。二既離絕，即圓成實，是性
X46n0774_p0032c10║真如。海謂果法者，果分功德圓滿具足，一一稱性，甚
X46n0774_p0032c11║深廣大，故喻如海。無量德藏謂行法者，隨應攝持，無
X46n0774_p0032c12║所違故。二、如謂下，釋僧。稱理起行，名如實行。如即所
X46n0774_p0032c13║證，智即能證。於真實智建立僧名，揀異地前非真證
X46n0774_p0032c14║故。理、智等下，正釋僧義。
X46n0774_p0032c15║二、何故下，通前問答三：初、徵釋身命義別中，初釋命
X46n0774_p0032c16║根，以同體故而為所攝，廣大圓滿故標十方。次釋身
X46n0774_p0032c17║相，欲以生滅流轉之身而易堅固真常之體，在文雖
X46n0774_p0032c18║乃顯明四相，於義亦即密含三業，非屈伸等禮不成
X46n0774_p0032c19║故。二、何故下，徵釋身命通他中，初約自他異體而徵，
X46n0774_p0032c20║次約自他同體而釋。一味者，同一平等味故。一相者，
X46n0774_p0032c21║同一真實相故。馬鳴論師雖知眾生一切皆如同體
X46n0774_p0032c22║相續，今既攝彼而亦不乖緣起相資異體相續。頌中
X46n0774_p0032c23║等言極甚深者，舉此證成平等義故。三、何故下，徵釋
X46n0774_p0032c24║取他成相中，初徵既知身命一切同如，何須攝彼成
X46n0774_p0033a01║和南相。次釋中，由攝眾生順本願故，諸佛歡喜；攝持
X46n0774_p0033a02║同體生隨喜故，菩薩讚歎；依此修行合教理故，法不
X46n0774_p0033a03║斷絕。
X46n0774_p0033a04║二、馬鳴下，釋下半頌二：初、問答通妨三：初、約下地問。
X46n0774_p0033a05║答中，初問：論主現居八地住心，但應歸依自地出心
X46n0774_p0033a06║及上二地，頌中何必通歸前亡下位諸僧？次答：謂由
X46n0774_p0033a07║依於同體意樂，通攝自他以申致敬。其所攝人通下
X46n0774_p0033a08║諸位，乃至異生無不攝故。以彼皆非同於論主，是第
X46n0774_p0033a09║八地住位人故。若不兼餘，唯歸勝位。若爾，何以涅槃
X46n0774_p0033a10║經說迦葉菩薩禮初發心，此豈不敬下下位耶？歸敬、
X46n0774_p0033a11║禮敬意趣別故。歸敬求彼威神加被，禮敬但彰於他
X46n0774_p0033a12║不慢，故於諸位通局不同。二、若爾下，約地前問。答中，
X46n0774_p0033a13║初問：若攝一切為能歸爾，何不歸於地前等眾？次非
X46n0774_p0033a14║無下，答：非無所歸三賢人等，但以影示，故不別舉。三、
X46n0774_p0033a15║法雲下，約地滿問。答中，初正問答。初問：謂法雲地因
X46n0774_p0033a16║位窮終，以何等僧而為所歸？次於妙下，答：謂法雲地
X46n0774_p0033a17║因位雖滿，果位未登，即以妙覺為所歸敬，佛於僧中
X46n0774_p0033a18║為上首故。後若雨下，轉徵釋。初徵意云：若妙覺位為
X46n0774_p0033a19║所歸敬，何以頌中不別舉耶？次答釋云：以下十地兼
X46n0774_p0033a20║上妙覺，影略、影顯無所遺故。
X46n0774_p0033a21║二、是故下，指歸頌文。舉頌印成，今說影兼，上下僧眾
X46n0774_p0033a22║有多種故。問：能歸身命既乃同一，所歸上下何以成
X46n0774_p0033a23║差？答：彼望自宗，相續同故；此依望別，相續異故。文互
X46n0774_p0033a24║出者，影顯示故。
X46n0774_p0033b01║二、已說下，陳本趣二：初、結指馬鳴大士根本意趣，為
X46n0774_p0033b02║利三聚諸眾生故，為令三寶不斷絕故。二、唱釋二：初、
X46n0774_p0033b03║唱本頌。二、作釋文二：初、標分總示二：初、分門。二、隨釋
X46n0774_p0033b04║二：初、斷絕門中有三：初、標徵；次、列釋；後、合本。然本頌
X46n0774_p0033b05║中總有四義：一者、所被三聚眾生；二者、所除四種障
X46n0774_p0033b06║縛；三者、所起四種淨信；四者、所續三寶勝種。今此四
X46n0774_p0033b07║門，如其次第，斷其疑捨，邪執四障。二、連續門中三段
X46n0774_p0033b08║如前。真如法界，為諸行者居體安神，依止游履，說名
X46n0774_p0033b09║宮殿。正、後二僧，謂根本、後得之二智位，親證疎變真
X46n0774_p0033b10║如理故，皆說為住。佛、法、僧三，皆不斷絕，論句窄故，但
X46n0774_p0033b11║云佛種。亦可法是佛言，僧是佛子，舉人攝言，明父包
X46n0774_p0033b12║子，但云佛種，無所遺故。
X46n0774_p0033b13║二、頌眾下，問答別明二：初、寄問徵起。二、作答釋成二：
X46n0774_p0033b14║初、偈頌。答中，上二句答初問，下二句答後問。二、長行
X46n0774_p0033b15║釋二：初、釋上半偈二：初、總釋。通緣三聚為境界者，謂
X46n0774_p0033b16║於三種三聚門中，取其初一為通所緣，以此一門皆
X46n0774_p0033b17║在因位，故云未得圓滿果故。
X46n0774_p0033b18║二、然三下，別顯三：初、標徵。二、一者下，列示三：初、無信
X46n0774_p0033b19║已定未定聚。信前即指一切異生及外道等，於諸業
X46n0774_p0033b20║果雖有泛信，亦名不信，皆名邪定。
X46n0774_p0033b21║二、無根已滿未滿聚。此中三聚該收果位。
X46n0774_p0033b22║三、無求已證未證聚，文並可知。
X46n0774_p0033b23║三、是名下，結指。佛果滿位雖名正定，非蘊、處、界法門
X46n0774_p0033b24║所攝，豈曰眾生為論所被？三賢菩薩雖未正證，已獲
X46n0774_p0033c01║生空離諸疑畏，法空方便亦習現前，位行難量豈名
X46n0774_p0033c02║不定？是故釋師評取初解。
X46n0774_p0033c03║二、為欲下，釋下半偈中，初、標徵；二、列示；三、結成。
X46n0774_p0033c04║二、已說下，辨釋體緣二：初、開明體分二：初、開總體二：
X46n0774_p0033c05║初、結前標後。二、唱本作釋二：初、唱本論。二、作釋文二：
X46n0774_p0033c06║初、分門略顯中，初標示；次能入下，牒釋。能入門中所
X46n0774_p0033c07║詮理者，詮謂詮顯，依門顯理，說名為詮，非取聲等以
X46n0774_p0033c08║為門體。所入門中善為彼者，彼即能入，謂所入法能
X46n0774_p0033c09║與能入為所依止。
X46n0774_p0033c10║二、依義廣明三：初、總明文義中門法作業者，依門起
X46n0774_p0033c11║信，信彼法體。其所作業但起信者，冠眾行故，通諸位
X46n0774_p0033c12║故。問：於中不二摩訶衍體，今既說為所信之境，何故
X46n0774_p0033c13║下論言離機根？答：若定離根，不應知有，但由彼法本
X46n0774_p0033c14║自成就，不為隨根而施設故，由是論說云離機根。
X46n0774_p0033c15║二、信決下，別釋信根二：初兩番釋名位中，初番決定
X46n0774_p0033c16║即是勝解，為信之因。進即精進，是信之果。心則同時
X46n0774_p0033c17║所依心王，以依彼因果及與心王顯信自體故。又由
X46n0774_p0033c18║印決勝進等用，依用以顯信之自體，是故名為決定
X46n0774_p0033c19║進心。根以生長所依為義，六度萬行依根而生，趣入
X46n0774_p0033c20║真理不出此二。次番先配行位，後舉喻釋中，信行未
X46n0774_p0033c21║立故名為初，信行已滿故名為後。喻中梵語未見翻
X46n0774_p0033c22║對，其初一喻應同浮萍、寄生之類，其次一喻應同藥
X46n0774_p0033c23║王、松栢之類。
X46n0774_p0033c24║二、信根下，十義顯功能二：初、問起；二、答釋二：初、偈頌。
X46n0774_p0034a01║答中，初句答義數，次句答義相。澄淨是信之初義，下
X46n0774_p0034a02║轉是根之初義。等言，各等其餘九義。
X46n0774_p0034a03║二、長行釋二：初、信。十義中，初一屬總用，餘九是別用。
X46n0774_p0034a04║總中，諸論皆說心法為性，如唯識云：於實德能深忍
X46n0774_p0034a05║樂欲，心淨為性。別中，前三唯自利，次四通他利，後二
X46n0774_p0034a06║通於二利成滿。前總用中通治諸障，後別用中如次
X46n0774_p0034a07║別治疑惑、憂悔、懈怠、嫉妬、憍慢、不信、慳悋、散亂、瞋恚
X46n0774_p0034a08║障。故華嚴經說：信能永滅煩惱本，信能超出眾魔路，
X46n0774_p0034a09║斷除疑網出愛流，滅除憍慢恭敬本等。二、根十義中，
X46n0774_p0034a10║其前五義當三賢位。下賢十住，離慢見性，即初二義。
X46n0774_p0034a11║中賢十行，生長行德，即出生義。上賢十向，攝持功德
X46n0774_p0034a12║轉轉增長，即當四、五出離集成。茂、榮三義則通十地，
X46n0774_p0034a13║具足等覺、高勝妙覺。釋名位中，配位但至法雲地者，
X46n0774_p0034a14║影兼等、妙在乎十地，從合說故。
X46n0774_p0034a15║三、能入下，指陳能所。能入即十六門，所入即十六法。
X46n0774_p0034a16║此中略故，指在下文。
X46n0774_p0034a17║二、已說下，明建立二：初、結前生後。二、唱本作釋二：初、
X46n0774_p0034a18║唱本論。二、作釋文二：初、徵釋其次第二：初、略示。二、此
X46n0774_p0034a19║義下，廣釋二：初、承前問起；二、為欲下，依次述釋。文有
X46n0774_p0034a20║五段。初中有三：初、喻明；次、能化下，法說；後、疾前下，合
X46n0774_p0034a21║結。二中，初、喻明。如意珠者，如意出生一切珍寶故。唯
X46n0774_p0034a22║大海中有此寶珠，悉能出生海中眾寶，而其寶體端
X46n0774_p0034a23║嚴方正，龍王寘之最深密處，一切凡夫、諸龍神等悉
X46n0774_p0034a24║不得見。次、摩訶下，法說。摩訶衍法雖唯等者，謂不二
X46n0774_p0034b01║法，而為三十二種恒沙法門體性，以是眾乘通所依
X46n0774_p0034b02║故。後、重威下，合結。重威大龍，謂大龍王，於其寶珠及
X46n0774_p0034b03║所生寶攝藏受用，得自在故。利根智者，即大菩薩，於
X46n0774_p0034b04║其本體及諸法門領受解了，離疑謗故。三中，初、依喻
X46n0774_p0034b05║顯示。其如意珠寘於秘藏，以千重門而為封護，由却
X46n0774_p0034b06║關鑰，其諸龍等而得了知有是珠寶。次、大乘下，以法
X46n0774_p0034b07║結合。所依本法雖能出生恒沙法門，其鈍根者何由
X46n0774_p0034b08║取解？由解釋、分別釋、散說，方得明了。雖此一論解釋
X46n0774_p0034b09║分中唯詮四法，下論既云依一心法有二種門，其一
X46n0774_p0034b10║心法即是不二，通所依體，是故論說以為恒沙法門
X46n0774_p0034b11║體性。復是諸論共所宗故，論文自說體唯一故。然其
X46n0774_p0034b12║所依亦有二種：一、總；二、別。總則咸從不二法起，別則
X46n0774_p0034b13║隨近用為所依。又前法喻義趣寬通，若其本原、玄理
X46n0774_p0034b14║二論所明本法唯是不二，若其一心、徧滿等論所明
X46n0774_p0034b15║本法即是一體、一心等法，各隨所宗為定量故。四中，
X46n0774_p0034b16║初依喻顯示。雖眼等者，謂諸群龍雖則眼耳見聞妙
X46n0774_p0034b17║寶，心亦了知，復出舌威，宣說寶德，而不奔競，入於諸
X46n0774_p0034b18║門，開通往向，近于隔檀，獲如意藏，而亦無由登游臺
X46n0774_p0034b19║宮。決約法結合。誦持教義即是聞慧，觀察廣略即是
X46n0774_p0034b20║思慧，而勸加行即是修慧。雖具三慧，然未發起堅固
X46n0774_p0034b21║信心，添於勝進，方比金剛得法界藏，而亦何由契證
X46n0774_p0034b22║殊勝深玄妙理？余詳此中法合文義，恐是譯者回文
X46n0774_p0034b23║不盡，應云：雖口語中誦持教義之尊詞，思心中觀察
X46n0774_p0034b24║廣略之深理，而勸加行不起堅固信，添於勝進，方於
X46n0774_p0034c01║金剛得法界寶藏，而無由契玄理故。第四、立修行信
X46n0774_p0034c02║心分。學者於此更自思擇。燕本論中云勤加行，麗本
X46n0774_p0034c03║作勸。若對喻中出現舌威，宜作勸字。五中，初示義。廣
X46n0774_p0034c04║略之法即前二分，進入之門即信心分。怯弱眾生聞
X46n0774_p0034c05║廣倦繁，其心猒怠，而無堪能勝進修行。鈍根眾生聞
X46n0774_p0034c06║略難曉，心生捨離，不能受解。如是眾生若遇知識勸
X46n0774_p0034c07║請，即便修因證果。若不得其勸䇿之緣，於斯行德長
X46n0774_p0034c08║久因循，遠離退失，煩惱炎熾，焚燒善根，作一闡提，成
X46n0774_p0034c09║無種性故。後馬鳴下，結成。
X46n0774_p0034c10║二、有何下，問答不增減二：初、問；二、答二：初、偈頌答。二、
X46n0774_p0034c11║長行釋中，初、標所攝廣論。嗢吒南者，此云集施，謂以
X46n0774_p0034c12║少文蘊集多義，施及有情，令易持故。二、今此下，辨能
X46n0774_p0034c13║攝略論中二：初、明略能攝廣；次、所謂下，以廣略對明。
X46n0774_p0034c14║二、已說下，判說緣根二：初、結前生後。二、唱本作釋二：
X46n0774_p0034c15║初、八因起四分二：初、唱本論。二、作釋文二：初、緣體行
X46n0774_p0034c16║相，復二：初、約分明因，又二：初、指屬分門中，初、指屬，指
X46n0774_p0034c17║其八因屬歸四分；次、初一下，分門。
X46n0774_p0034c18║二、今當下，舉相隨釋二：初、標示；二、因緣下，正釋四：初、
X46n0774_p0034c19║初一立義因緣四：初、能化門中，初標指；次謂為下，釋
X46n0774_p0034c20║成中，初略釋總相；次三十下，指陳說處。八種總體者，
X46n0774_p0034c21║下論說有十六總體，對望別故，應作四句：一、唯總非
X46n0774_p0034c22║別，初重八法；二、唯別非總，後重八門；三、亦總亦別，初
X46n0774_p0034c23║門後法；四、非總非別，即不二法。今文所指，即當初句。
X46n0774_p0034c24║二十四種分離別相者，初重八門，後重總別，法之與
X46n0774_p0035a01║門各有八種，共二十四種。於四句中，當中二句皆依
X46n0774_p0035a02║初重八法而有，是故說名分離別相。然前喻顯如意
X46n0774_p0035a03║寶珠唯明所依不二之法，今此但說能依法門三十
X46n0774_p0035a04║二者，以前後文互相顯故，學者應悉。二、所化門中，初
X46n0774_p0035a05║標指；次謂攝下，釋成。所化眾生通緣三聚，不定聚人
X46n0774_p0035a06║即是十信，隨一各有上、中、下故，有三十種。正定聚中
X46n0774_p0035a07║通攝四位，住、行、向、地亦各隨一，而有三十四位，合成
X46n0774_p0035a08║百二十種。三、作業門，標、釋如前。分段、變易、麤細二苦
X46n0774_p0035a09║既皆遷滅，說名無常。無常乃是眾苦通相，故論說云
X46n0774_p0035a10║離一切苦。獲得根本總相樂者，謂前所說三十二種
X46n0774_p0035a11║總相法中，各有菩提、涅槃樂故。得已不失，故云究竟。
X46n0774_p0035a12║四、除諍門，標、釋如前。釋中，先述疑謗，後伸除遣。藍修，
X46n0774_p0035a13║梵語亦云蘭若，或云練若，皆是梵音，聲囀有異。此云
X46n0774_p0035a14║空寂，謂由論主本居果位，迹托因門，權居八地，藍修
X46n0774_p0035a15║位中純無相觀，恒無間故，說名為空；功用煩惱永不
X46n0774_p0035a16║動故，說名為寂。
X46n0774_p0035a17║二、次二解釋因緣二：初、第二因緣有三：初、能化門。標、
X46n0774_p0035a18║指、釋、成，例皆倣上。根本義者：一、心是所依之本，二、門
X46n0774_p0035a19║是所入之本，七種邪執是所治之本。二、所化門中。就
X46n0774_p0035a20║顯偏指邪定聚人，非於其中不通餘聚。三、作業門中。
X46n0774_p0035a21║謂由前二教法開示邪正區分，轉其邪定入不定聚，
X46n0774_p0035a22║漸修此觀，故成不謬。由顯示故，正謬邪解；由對治故，
X46n0774_p0035a23║摧逆亂見。或可二教各具二業。
X46n0774_p0035a24║二、第三因緣，有三：初、能化，謂門諸菩薩發心修行，趣
X46n0774_p0035b01║向諸佛所證果道，皆悉由此信成就等三種發心故。
X46n0774_p0035b02║二、所化門中，上品十信，即信成就發心；三品十解、十
X46n0774_p0035b03║行、十向，即三賢位解、行發心；三品十地，即證發心。前
X46n0774_p0035b04║九信心名成就者，以是上品形彼中、下，皆名成就。又
X46n0774_p0035b05║十信心未成位故，許雜亂修，多人同修，齊成上品，得
X46n0774_p0035b06║名成就。三、作業門中，言二聚者，正定聚全，不定少分。
X46n0774_p0035b07║超過自分者，以得後位，功行勝前，故云超過。
X46n0774_p0035b08║三、次四信心因緣四：初、第四因緣三：初、能化門。信體
X46n0774_p0035b09║唯一，隨境有四，謂信真如、佛、法、僧故；行體具五，謂施、
X46n0774_p0035b10║戒等。未明後一，故云四行。對邪定聚說四信心，對不
X46n0774_p0035b11║定聚說修五行，未信令信，已信令修，進入次第，法如
X46n0774_p0035b12║是故。二、所化門中五心中品者，雖後後下品勝前前
X46n0774_p0035b13║中品，然於自分未殊勝故，望能詮法不相應故，論文
X46n0774_p0035b14║多就顯相說故。三、作業門，謂修八勝行滿，後五信心
X46n0774_p0035b15║即入三賢正定聚位。
X46n0774_p0035b16║二、第五因緣三：初、能化門。進門之終，即精進門末令
X46n0774_p0035b17║禮懺等。引文超間，故云乃至。二、所化門中，初心下品
X46n0774_p0035b18║宿障重故。三、作業門，種種業障深故如海。
X46n0774_p0035b19║三、第六因緣三：初、能化門。於五行中，此當後一，麤細
X46n0774_p0035b20║次第，法如是故。止為伏結之初門，觀為斷惑之正要。
X46n0774_p0035b21║止、觀既成，定、慧雙運。二、所化門中攝二少分，謂不定
X46n0774_p0035b22║聚中攝二心下品；邪定聚中唯攝二乘，謂由二乘意
X46n0774_p0035b23║樂狹劣，於大乘中猶如敗種，是故判歸邪定聚攝。三、
X46n0774_p0035b24║作業門中，謂以止、觀兩輪通治凡、小過失。止治凡夫
X46n0774_p0035c01║著有，二乘怯弱；觀治二乘狹劣，凡夫情慢。論文合示，
X46n0774_p0035c02║故總相說。
X46n0774_p0035c03║四、第七因緣三：初、能化門中，文亦超間，欲求正信，其
X46n0774_p0035c04║心怯弱等。二、所化門中，亦即不定聚中少分，前四心
X46n0774_p0035c05║中以其怯退，故是下品。三、作業門中，勝緣力者，謂觀
X46n0774_p0035c06║佛等。
X46n0774_p0035c07║四、後一勸修因緣三：初、能化門。二、所化門中，就顯別
X46n0774_p0035c08║指，唯邪定聚；若據通論，亦兼餘類。三、作業門中，謂示
X46n0774_p0035c09║損益，令修離故。
X46n0774_p0035c10║二、一切下，依因遣滯二：初、分因合顯二：初、問起。謂立
X46n0774_p0035c11║義一分盡攝諸教，初一因緣盡攝三聚，何必更開三
X46n0774_p0035c12║分別釋，立七因緣而散說耶？二、為欲下，答釋。利鈍等
X46n0774_p0035c13║者，謂立義一分，初一因緣被利根故，是廣是總；其餘
X46n0774_p0035c14║三分，七種因緣被鈍根故，是略是別。
X46n0774_p0035c15║二、何故下，處品別明二：初、徵釋處異二：初、問答。二乘
X46n0774_p0035c16║中，初問何故等者，謂於前明一、二、六、八四因緣處，重
X46n0774_p0035c17║疊取故，以之為問。次為欲下，答。謂由二乘妄耽寂滅，
X46n0774_p0035c18║性少慈悲，比餘生類，發心極難，大士深慈，重加勸
X46n0774_p0035c19║故。
X46n0774_p0035c20║二、何故下，問。答異生中，初問何故等者，謂邪定異生
X46n0774_p0035c21║唯一、二、八三因緣處而顯示故，以之為問。次為欲下，
X46n0774_p0035c22║答。謂以異生形對二乘，過失輕故。由彼二乘耽著小
X46n0774_p0035c23║教，發起大心，尤為難故。其猶素絲易染成色，變朱作
X46n0774_p0035c24║綠，極切難故。
X46n0774_p0036a01║二、何故下，問答品別二：初、徵釋不定聚中初問。不定
X46n0774_p0036a02║人者，即是十信。別取三品者，謂三上、四中、五與六七，
X46n0774_p0036a03║皆屬下品。次為欲下，答。為顯不定尚有暗鈍，未成信
X46n0774_p0036a04║根，發心難故，別開三品。二、何故下，問答正定聚中初
X46n0774_p0036a05║問。正定聚中何不同前亦開三品，但合明耶？次為欲
X46n0774_p0036a06║下，答。為顯入位分見法身，動不逾矩，寡尤寡悔，勝前
X46n0774_p0036a07║十信，所以合明。
X46n0774_p0036a08║二、有何下，緣數次第二：初、開；二、問；二、還；二、答二：初、偈
X46n0774_p0036a09║頌。答中，上半答初問，下半答後問。
X46n0774_p0036a10║二、長行釋二：初、釋數量。釋頌上半以一攝十，故云總
X46n0774_p0036a11║攝；由一具十，故說云等。二、因緣下，明次第。釋頌下半
X46n0774_p0036a12║因緣等者，上明五分已辨能詮，今八因緣唯論行法。
X46n0774_p0036a13║初一因緣是總相故，統收三聚皆為所被。第二因緣
X46n0774_p0036a14║正為邪定，治闡提障，令趣十信，謂由十信深信真如
X46n0774_p0036a15║三寶淨德，能正對治闡提謗法不信障故。第三因緣
X46n0774_p0036a16║具收五位，如其次第治障入位。十信位中雖無謗毀，
X46n0774_p0036a17║猶帶我、人，自謂堪任，餘非善巧；十住位中正念真如
X46n0774_p0036a18║無我法理，能正對治著我障故。但由初起生空觀智，
X46n0774_p0036a19║猶畏生死長時苦蘊；十行位中生空自在，離諸怖畏，
X46n0774_p0036a20║能正對治畏苦障故。雖離怖畏，然於長劫嚴因接物
X46n0774_p0036a21║或起厭捨；十向位中大悲利物，離彼捨心，能正對治
X46n0774_p0036a22║捨離障故。從此進入歡喜地等，能正對治異生性等
X46n0774_p0036a23║十種障故。又地前菩薩由為斷除四種障故，則能成
X46n0774_p0036a24║就四位、四行、四因、四報：一、由斷闡提不信障故，入十
X46n0774_p0036b01║信位，成信樂大乘行，為淨德因，感鐵輪王報；二、由斷
X46n0774_p0036b02║外道著我障故，入十住位，成般若行，為我德因，感銅
X46n0774_p0036b03║輪王報；三、由斷聲聞畏苦障故，入十行位，成破虗空
X46n0774_p0036b04║器三昧行，為樂德因，感銀輪王報；四、由斷獨覺捨有
X46n0774_p0036b05║情障故，入十向位，成大悲行，為常德因，感金輪王報。
X46n0774_p0036b06║此復斷除異生性等十種障故，得入十地，唯感金輪，
X46n0774_p0036b07║勝劣異故。餘五因緣，蓋為邪定及不定聚重別取
X46n0774_p0036b08║故。
X46n0774_p0036b09║二、已說下，四、根須二教二：初、結前生後。二、唱本作釋
X46n0774_p0036b10║二：初、唱本論。二、作釋文二：初、科分。二、隨釋二：初、難問
X46n0774_p0036b11║門二：初、牒指；二、謂光下，釋成。中士，即指馬鳴論師。以
X46n0774_p0036b12║望上位，故稱為中。此中難意，既無加顯，應涉希求，如
X46n0774_p0036b13║何決定尊崇信奉？由難盡了，重造理致，所以詰問。
X46n0774_p0036b14║二、決疑門二：初、正解此門二：初、根緣有異二：初、牒指。
X46n0774_p0036b15║二、釋成中，初明教理平等；次然而下，明根行差別；後
X46n0774_p0036b16║謂或下，明興論因由。伽陀修黎毗羅，此云廣略經；遮
X46n0774_p0036b17║陀尸修黎毗羅，此云廣略論。初則依經，即能取解；次
X46n0774_p0036b18║則依論，方得開通。為此類根，故須造論。
X46n0774_p0036b19║二、復次下，時分不同二：初佛住世中，初標示能化、所
X46n0774_p0036b20║化二俱勝故，則不須論。次八萬下，釋成二：初正釋中，
X46n0774_p0036b21║初明能化具乎通、別二種三業，敷演異類者，佛一圓
X46n0774_p0036b22║音，隨類普應故。次或有下，明所化中有四類根：一根
X46n0774_p0036b23║總觀十業、十勝而得解者；三根別緣三業而解，所謂
X46n0774_p0036b24║見色、聆音、觀意；或有根宜觀察二業而得解者，謂觀
X46n0774_p0036c01║身、語，身、意、語、意聖智巧便，影略顯示。後如是下，結成
X46n0774_p0036c02║主、伴俱勝，何假論為？二、佛滅後中，初標示能化、所化
X46n0774_p0036c03║二俱微劣，經、論廣、略，機、根有殊。次云何下，徵列，謂攝
X46n0774_p0036c04║三乘之機以辨四種之根，有力、無力各通廣、略。後如
X46n0774_p0036c05║是下，結配初二經眾、後二論眾。憂婆薩提那，此云論
X46n0774_p0036c06║議，謂佛滅後，無力二根得論方解，故須造論。
X46n0774_p0036c07║二、何故下，會通餘妨二：初、徵釋根緣中，初、徵。前因緣
X46n0774_p0036c08║門具收三聚，今根性門唯被無力，則以寬狹不同為
X46n0774_p0036c09║問。次、為欲下，釋。梵語僧那，此云誓願。謂前門中，就其
X46n0774_p0036c10║論主誓願意樂，廣大弘深，故無邊際；今此門中，依彼
X46n0774_p0036c11║根宜受道聞法，實行善因，故有分際。則以願廣根狹
X46n0774_p0036c12║而答。
X46n0774_p0036c13║二、以何下，問答廣略二：初、問起。謂經及論各通廣略，
X46n0774_p0036c14║故曰兩重。
X46n0774_p0036c15║二、答釋二：初、偈頌。答中，上半正答前問，下半因指說
X46n0774_p0036c16║處。二、長行釋二：初、釋頌指經。二、爾時下，引文示相二：
X46n0774_p0036c17║初、述昔緣二：初、師資緣。會中，初佛自說本生因緣；次
X46n0774_p0036c18║于時下，說馬鳴本事。因緣中，初投誠悔過；次投身下，
X46n0774_p0036c19║說偈陳情。以頭灒地，謂以其頭畫地成文故。偈中，初
X46n0774_p0036c20║八句述過去行慈，由瞋招苦；次六句明未來作伴，隨
X46n0774_p0036c21║師誦經；後二句示悔己過𠎝，以伸願懇；後說是下，要
X46n0774_p0036c22║期剋遂。
X46n0774_p0036c23║二、爾時下，廣略願興中，初標示啟願；次我若下，正陳
X46n0774_p0036c24║所欲中，初陳本師願，次陳弟子願。然則馬鳴菩薩所
X46n0774_p0037a01║造諸論，望佛在世亦有同時，今此但云佛滅後者，依
X46n0774_p0037a02║一類根多分說故。
X46n0774_p0037a03║二、以此下陳今世。
X46n0774_p0037a04║第二、敷宣宗旨，分三：初、立義，分二：初、結前生後；二、立
X46n0774_p0037a05║義下，正辨此門二：初、懸明法數二：初、問起；二、答釋二：
X46n0774_p0037a06║初、偈頌。答中，初句答初問，後三句答次問。
X46n0774_p0037a07║二、長行釋二：初、標示名數，釋頌初句。二、云何下，徵釋
X46n0774_p0037a08║行相二：初、總徵釋。二、何故下，別徵釋二：初、所入法中，
X46n0774_p0037a09║初徵；次、根本下，釋。此有二意：一、謂根本摩訶衍中開
X46n0774_p0037a10║八種者，即是初重八所入法；一心、法界三大義中各
X46n0774_p0037a11║開二者，即是後重八所入法，初、後兩重共成十六。二、
X46n0774_p0037a12║謂根本摩訶衍中開八種者，即是雙標初、後兩重所
X46n0774_p0037a13║入本法，由對能入門皆名根本故；一心、法界三大義
X46n0774_p0037a14║中各開二者，即是雙釋，謂依一心開成初重二所入
X46n0774_p0037a15║法，即一體一心摩訶衍；三、自一心摩訶衍復開後重
X46n0774_p0037a16║二所入法，即一體摩訶衍；三、自摩訶衍、一心、法界開
X46n0774_p0037a17║成四故，三大義中亦各開四，故成十六所入本法。
X46n0774_p0037a18║二何故下能入門中，初徵，次一心下釋。一心法界及
X46n0774_p0037a19║三大義各二種者，即是初重八能入門。或各開二種
X46n0774_p0037a20║者，或猶復也，謂於一心及三大義復開後重八能入
X46n0774_p0037a21║門，此則唯依四法雙開初後兩重八種門故。謂依一
X46n0774_p0037a22║心開成初重二能入門，即一體一心門；三自一心門
X46n0774_p0037a23║復開後重二能入門，即一體門；三自門一心法界開
X46n0774_p0037a24║成四故。三大義中亦各開四，故成十六能入別門。於
X46n0774_p0037b01║中不二摩訶衍法，以是眾乘通所依故，非法非義亦
X46n0774_p0037b02║法亦義、非所入非能入亦所入亦能入，融通自在無
X46n0774_p0037b03║定局故。
X46n0774_p0037b04║二、已說下，唱釋本。文三：初、結指；二、唱本。馬鳴菩薩宗
X46n0774_p0037b05║攝百億契經實義，以成寶𠕋立義一分，具足安立三
X46n0774_p0037b06║十三種摩訶衍法。花文作釋，備陳本數，錄之為圖，貽
X46n0774_p0037b07║諸來學。
X46n0774_p0037b08║
X46n0774_p0037b09║
X46n0774_p0037b10║
X46n0774_p0037b11║
X46n0774_p0037b12║
X46n0774_p0037b13║
X46n0774_p0037b14║
X46n0774_p0037b15║
X46n0774_p0037b16║
X46n0774_p0037b17║
X46n0774_p0037b18║
X46n0774_p0037b19║
X46n0774_p0037b20║
X46n0774_p0037b21║
X46n0774_p0037b22║
X46n0774_p0037b23║
X46n0774_p0037b24║
X46n0774_p0037c01║
X46n0774_p0037c02║
X46n0774_p0037c03║
X46n0774_p0037c04║
X46n0774_p0037c05║
X46n0774_p0037c06║
X46n0774_p0037c07║
X46n0774_p0037c08║
X46n0774_p0037c09║
X46n0774_p0037c10║
X46n0774_p0037c11║
X46n0774_p0037c12║
X46n0774_p0037c13║
X46n0774_p0037c14║
X46n0774_p0037c15║
X46n0774_p0037c16║
X46n0774_p0037c17║
X46n0774_p0037c18║
X46n0774_p0037c19║
X46n0774_p0037c20║
X46n0774_p0037c21║
X46n0774_p0037c22║
X46n0774_p0037c23║
X46n0774_p0037c24║
X46n0774_p0038a01║【圖】
X46n0774_p0038a02║
X46n0774_p0038a03║
X46n0774_p0038a04║
X46n0774_p0038a05║
X46n0774_p0038a06║
X46n0774_p0038a07║
X46n0774_p0038a08║
X46n0774_p0038a09║
X46n0774_p0038a10║
X46n0774_p0038a11║
X46n0774_p0038a12║
X46n0774_p0038a13║
X46n0774_p0038a14║
X46n0774_p0038a15║
X46n0774_p0038a16║
X46n0774_p0038a17║
X46n0774_p0038a18║
X46n0774_p0038a19║
X46n0774_p0038a20║
X46n0774_p0038a21║
X46n0774_p0038a22║
X46n0774_p0038a23║
X46n0774_p0038a24║
X46n0774_p0039a01║【圖】
X46n0774_p0039a02║
X46n0774_p0039a03║
X46n0774_p0039a04║
X46n0774_p0039a05║
X46n0774_p0039a06║
X46n0774_p0039a07║
X46n0774_p0039a08║
X46n0774_p0039a09║
X46n0774_p0039a10║
X46n0774_p0039a11║
X46n0774_p0039a12║
X46n0774_p0039a13║
X46n0774_p0039a14║
X46n0774_p0039a15║
X46n0774_p0039a16║
X46n0774_p0039a17║
X46n0774_p0039a18║
X46n0774_p0039a19║
X46n0774_p0039a20║
X46n0774_p0039a21║
X46n0774_p0039a22║
X46n0774_p0039a23║
X46n0774_p0039a24║
X46n0774_p0040a01║【圖】
X46n0774_p0040a02║
X46n0774_p0040a03║
X46n0774_p0040a04║
X46n0774_p0040a05║
X46n0774_p0040a06║
X46n0774_p0040a07║
X46n0774_p0040a08║
X46n0774_p0040a09║
X46n0774_p0040a10║
X46n0774_p0040a11║
X46n0774_p0040a12║
X46n0774_p0040a13║
X46n0774_p0040a14║
X46n0774_p0040a15║
X46n0774_p0040a16║
X46n0774_p0040a17║
X46n0774_p0040a18║
X46n0774_p0040a19║
X46n0774_p0040a20║
X46n0774_p0040a21║
X46n0774_p0040a22║
X46n0774_p0040a23║
X46n0774_p0040a24║
X46n0774_p0041a01║所出圖目，庶知梗槩。更重述釋，有其二門：初依現文，
X46n0774_p0041a02║後伸異義。初中有三門：一者所入根本總體門；二者
X46n0774_p0041a03║能依趣入別相門；三者通達軌則不動門。初二種門
X46n0774_p0041a04║有其兩重，圖中雖已標具，今復委悉指陳。一初重門
X46n0774_p0041a05║法摩訶衍者，總者即是初重所入根本八法。雖此總
X46n0774_p0041a06║言通於兩處，由後重法下文別說，是故此唱且屬初
X46n0774_p0041a07║法。法為所入，門即能入；法為體性，門即義用。以用隨
X46n0774_p0041a08║體，更不別明。說有等下四句論文，不唯作後重標舉，
X46n0774_p0041a09║抑亦為初重釋成，蓋亦望上及下臨故，釋師於是不
X46n0774_p0041a10║偏指屬。二後重門法二：初一心法，後三大義。初中有
X46n0774_p0041a11║三門。所言法者，謂眾生心，即是第一本法所依決定
X46n0774_p0041a12║門，二種本法決定依於眾生心故。是心乃至出世間
X46n0774_p0041a13║法，即是第二根本攝末分際門，根本一心總攝枝末
X46n0774_p0041a14║二門法故。依於乃至自體相用故，即是第三建立二
X46n0774_p0041a15║種摩訶衍門，依眾生心建立顯示真如生滅二種門
X46n0774_p0041a16║故，復由二門顯示趣入二種本法摩訶衍故。後三大
X46n0774_p0041a17║義中所言義者，則有三種等，亦如前法各具三門，舉
X46n0774_p0041a18║後攝前但影後一，建立二種摩訶衍門。言體大者，總
X46n0774_p0041a19║標所入二種本法，謂無量無邊諸法差別不增不減
X46n0774_p0041a20║摩訶衍，寂靜無雜一味平等不增不減摩訶衍，謂一
X46n0774_p0041a21║切法真如平等。不增減故者，總標能入二種別門，所
X46n0774_p0041a22║謂如本法名門亦爾故。此具顯示二門二法四種法
X46n0774_p0041a23║相，如是相大、用大門中亦各具四，例前體大說相可
X46n0774_p0041a24║知。問：此立義分備標本數三十三法，於中何故不說
X46n0774_p0041b01║不二摩訶衍耶？答：如上所陳三十二種，則是總別門
X46n0774_p0041b02║法，形對差別顯示不二，大乘離於觀待絕諸差別，以
X46n0774_p0041b03║為諸法通所依故。既明能依即己影示，由能所依不
X46n0774_p0041b04║相離故。問：以本影末、以親影踈，於理可爾。其不二法，
X46n0774_p0041b05║眾乘本體、諸教通宗，一切行人之所歸趣，何不分明
X46n0774_p0041b06║開示，反以影略顯彰？答：論不云乎：是法極妙甚深獨
X46n0774_p0041b07║尊，離機根故、離教說故。三、通達門，文明不釋。上依現
X46n0774_p0041b08║文竟。
X46n0774_p0041b09║後伸異義中二：初述釋，後會通。初中二：初建立法門
X46n0774_p0041b10║而為宗本，後通達因果以彰甚深。初中三：初標舉，二
X46n0774_p0041b11║徵列，三釋成。初中，摩訶衍者，總者，謂總標舉。摩訶衍
X46n0774_p0041b12║者，是三十三法總名故。總有二義：一者名總，摩訶衍
X46n0774_p0041b13║名周徧該通三十三法，無所遺故。二者體總，謂即兩
X46n0774_p0041b14║重所入本法，對能入門是總體故。然亦不遮名總之
X46n0774_p0041b15║義，說有二種，即別標舉，謂將當建立法門名字以為
X46n0774_p0041b16║宗本，故先牒屬標舉其數。二徵列中，云何為二者，承
X46n0774_p0041b17║上標舉而徵詰也。一者法下，依前問起而列示也。謂
X46n0774_p0041b18║由八種依法開故，二十四種依義開故。三釋成中，初
X46n0774_p0041b19║一心法，後三大義，各有三門。初一心中，所言法者，謂
X46n0774_p0041b20║眾生心，即是第一本法所依。此即建立不二大乘，以
X46n0774_p0041b21║是眾乘通所依故。雖然，此法體絕對待，性離言思，非
X46n0774_p0041b22║所建立。既其徧通總別法義，是故於此巧便現示，論
X46n0774_p0041b23║說以為眾生心耳。是心則攝一切等者，即是第二根
X46n0774_p0041b24║本攝末。然此文中不唯顯示攝法分際，抑亦出其為
X46n0774_p0041c01║依所由。謂由能攝真妄諸法，是故與彼為通所依。依
X46n0774_p0041c02║於此心顯示等者，即是第三建立門法。於中有二：初
X46n0774_p0041c03║標立，後徵釋。前中謂依次前眾生心體而為安立，能
X46n0774_p0041c04║依八種法大乘故。何以故下後徵釋中，初徵問。何以
X46n0774_p0041c05║故者，即請問辭。謂由何義依於此心句中具四種門，
X46n0774_p0041c06║顯示摩訶衍句中具四種法？後是心下答釋。是心真
X46n0774_p0041c07║如相則示摩訶衍體故者，謂即雙立初後兩重二種
X46n0774_p0041c08║別門、二種本法，所謂初重一體一心門之與法、後重
X46n0774_p0041c09║一體門之與法，取意安立故成兩重。以摩迦羅論所
X46n0774_p0041c10║攝故，故說此文通立四種。若爾，何故但說則示摩訶
X46n0774_p0041c11║衍體不言心耶？謂依大覺契經所說唯彰一體，即舉
X46n0774_p0041c12║一體影一心故。是心生滅因緣相能示摩訶衍自體
X46n0774_p0041c13║相用故者，謂即雙立初後兩重二種別門、二種本法，
X46n0774_p0041c14║所謂初重三自一心門之與法、後重三自門之與法，
X46n0774_p0041c15║取意安立故成兩重。以摩迦羅論所攝故，故說此文
X46n0774_p0041c16║通立四重。若爾，何故但說能示摩訶衍自體相用不
X46n0774_p0041c17║言心耶？謂依大覺契經所說唯彰三自，即舉三自影
X46n0774_p0041c18║一心故。後三大中各略初二，唯立後一建立門法。一
X46n0774_p0041c19║者體大者，謂即雙立初後兩重四種本法。初重有二，
X46n0774_p0041c20║謂無量無邊諸法差別不增不減體大摩訶衍，寂靜
X46n0774_p0041c21║無雜一味平等不增不減體大摩訶衍。後重亦二，謂
X46n0774_p0041c22║於初重二種去其體大二字，即是後重二種本法名
X46n0774_p0041c23║字者焉。謂一切法真如平等不增減故者，謂即雙立
X46n0774_p0041c24║初後兩重四種別門，所謂如本法名門亦爾，故但易
X46n0774_p0042a01║摩訶衍字而為門焉。取意安立，故成兩重。以摩迦羅
X46n0774_p0042a02║論所攝故，故說此文通立四種。問：體大之言既屬本
X46n0774_p0042a03║法，即能入門缺於體大。其一切法真如等言不言體
X46n0774_p0042a04║大，唯應詮示後重之門，云何亦立為初重問？答：但求
X46n0774_p0042a05║旨趣周備，何責名言異同？必若同者，如所入法但言
X46n0774_p0042a06║體大，何以得名摩訶衍耶？彼既許爾，此何不然？彼此
X46n0774_p0042a07║異因不可得故。問：彼以體大為本法者，名言無缺。今
X46n0774_p0042a08║初重門欲將何文名為體大？答：法者用之性，門者性
X46n0774_p0042a09║之用，如是性用皆名體大。由一切法真如等言義含
X46n0774_p0042a10║通別，通為依止即名體大，別彰勝用名法名如，是故
X46n0774_p0042a11║一切法等之文便名體大。不爾，此文欲何所攝？今初
X46n0774_p0042a12║重之門通別雙具，故言體大。後重之門唯彰別用，但
X46n0774_p0042a13║言諸法及真如等。又即體大通於門法，兩處用之亦
X46n0774_p0042a14║無所缺。如是相大、用大例前體大，說相可知。通達因
X46n0774_p0042a15║果，不煩別釋。
X46n0774_p0042a16║後會通者，恐有問言：釋師以謂摩訶衍者總一句中
X46n0774_p0042a17║即具初重十六法相，所言法下方開後重十六法相。
X46n0774_p0042a18║竊觀後義標釋各具三十三法，通將上下論文建立
X46n0774_p0042a19║兩重門法，得非固違聖所說耶？答曰：佛說不得諸法
X46n0774_p0042a20║正性，是則皆為名言所覆，何不忘詮會旨趣輙欲反
X46n0774_p0042a21║義封文？且如初重門法名字全用後重文句安立，豈
X46n0774_p0042a22║得初重唯標無釋、後重唯釋無標者耶？應知釋師欲
X46n0774_p0042a23║令初後義不雜故，預取下文別說意趣，於總標中率
X46n0774_p0042a24║先現示，然亦不遮於下文處具含兩重總別法體，以
X46n0774_p0042b01║是會通宛然符順，宜依智轉無以情求，文義二途率
X46n0774_p0042b02║皆聖意。
X46n0774_p0042b03║三、作釋二：初分門標指中，初分門，次初二下標指。今
X46n0774_p0042b04║論科節實異常途，若此之文即從義判，謂以兩重所
X46n0774_p0042b05║入總體判入初門，復以兩重能入別相判入次門，欲
X46n0774_p0042b06║使詳明故令思審。
X46n0774_p0042b07║二、摩訶下，牒文消釋三：初、所入根本總體門；二、能依
X46n0774_p0042b08║趣入別相門；三、通達軌則不動門。初二種門，論文分
X46n0774_p0042b09║三：初、開示兩重；二、申通諸難；三、總結二門。初中二：初、
X46n0774_p0042b10║初重十六；二、後重十六。初重中二：初、顯示法門三：初、
X46n0774_p0042b11║標門釋相，又三：初、正明所入法；二、因彰能入門；三、引
X46n0774_p0042b12║教成前義。初中復三：初、牒指，牒前本論指屬門名；二、
X46n0774_p0042b13║則是下，標徵；三、一者下，列示。一體一心摩訶衍者，所
X46n0774_p0042b14║依名體，中實名心，二俱無差，皆說云一。以此為門，方
X46n0774_p0042b15║能趣入摩訶衍法。若爾，能入是體是心，其摩訶衍是
X46n0774_p0042b16║何法耶？謂由能入是其義用，其所入法是其體性，以
X46n0774_p0042b17║用顯體，巧便開示，令諸眾生依之趣入。然其義用既
X46n0774_p0042b18║名體心，即此體心便為本法。由性深隱，難可了知，總
X46n0774_p0042b19║相名為摩訶衍法。如識了別為其功用，復以了別為
X46n0774_p0042b20║其自性。如釋初一，餘七準知。總收八種而為三對，謂
X46n0774_p0042b21║即法、義、門、法、真、俗。初二名法，後六名義。一體一心等
X46n0774_p0042b22║皆屬門，摩訶衍字悉皆屬法。一體一心，出世、勝義；三
X46n0774_p0042b23║自一心，世間、世俗。其後六義準前各二，但與法中前
X46n0774_p0042b24║後為異。法中先真後俗，義中先俗後真，以表真俗非
X46n0774_p0042c01║定異故。
X46n0774_p0042c02║二、如是下，因彰。能入門中有法、喻、合。顯示八法從門
X46n0774_p0042c03║立名，因前所入以彰能入，為成初重十六種故。輪王
X46n0774_p0042c04║有四種，謂金、銀、銅、鐵。謂如輪王隨輪立號，摩訶衍法
X46n0774_p0042c05║隨門立稱，義亦如是，故取為喻。
X46n0774_p0042c06║三、大覺下，引教成前義二：初、引經文。趣入彰其為門
X46n0774_p0042c07║作用，身法即是本法異名，謂摩訶衍或名身法。然前
X46n0774_p0042c08║二法不置心言，名參後重，經文略故，以一影一而顯
X46n0774_p0042c09║示故。以茲八法引對本論一心三大，文異義同。於中
X46n0774_p0042c10║相大名顯了者，功德之相顯現明了故，出生作業功
X46n0774_p0042c11║能自在，故說用大名為無礙。二、馬鳴下，成前義二：初、
X46n0774_p0042c12║論攝經文。顯示本論安立意趣，依攝光明、大覺經故。
X46n0774_p0042c13║二、此中下，總通初後，謂兩重所入俱名總體，故指總
X46n0774_p0042c14║言貫通上下。臨猶至也。
X46n0774_p0042c15║二、大總下，顯論該攝。顯示略論該攝廣文，以一具十，
X46n0774_p0042c16║無所遺故。
X46n0774_p0042c17║三、由何下，立法因由。所入法體本無差別，能入義用
X46n0774_p0042c18║有爾所數，體隨用顯，故亦成八。
X46n0774_p0042c19║二、能入下，徵釋同異二：初、徵起。二、答釋二：初、結頌。答
X46n0774_p0042c20║中，上三句正答前問，下一句因通違妨。二、散文。釋中，
X46n0774_p0042c21║初釋頌。正答中，初顯平等，謂其能所、用體、果因非別
X46n0774_p0042c22║異故，分量同故。次所以下，出因由。後若爾下，釋頌通
X46n0774_p0042c23║妨。謂若能所徧滿平等無差別爾，則應本末、總別渾
X46n0774_p0042c24║洞成雜亂耶？然其本末終不雜亂，及其總別，初後非
X46n0774_p0043a01║無。然猶如是，評議辭也。謂如是本末及與總別，各各
X46n0774_p0043a02║別別，以因用徧滿平等無差，攝諸法盡，不濫果體；果
X46n0774_p0043a03║體徧滿平等無差，攝諸法盡，不參因用故。皆悉等下，
X46n0774_p0043a04║即揀濫也。謂泛言平等，謂即一法，故稱平等。今言平
X46n0774_p0043a05║等，謂各各別別，皆悉等量，說名平等；不同一法，故稱
X46n0774_p0043a06║平等。
X46n0774_p0043a07║二、已說下，後重十六二：初、結指標分。言四稱者：一、心，
X46n0774_p0043a08║三、大，四、名。稱中麗本云稱，遼本作種，易稱為種，其言
X46n0774_p0043a09║似濫。
X46n0774_p0043a10║二、所言下，牒釋法義二：初、法中三：初、本法所依決定
X46n0774_p0043a11║門二：初、牒屬標徵，謂牒本屬門，標頌徵起。二、頌散答
X46n0774_p0043a12║釋二：初、偈頌答。二、長行釋三：初、釋。頌中，初、釋上二句。
X46n0774_p0043a13║聖絕結業，故立眾名。頌言四衍，即四乘也。凡領癡緣，
X46n0774_p0043a14║故標生目。次是一下，釋下二句中，初、明心周徧。一法
X46n0774_p0043a15║界心徧彼八處，不可分析令其體別，不離散令其相
X46n0774_p0043a16║異，故說唯是一體一相。次以四下，顯義該通。謂由一
X46n0774_p0043a17║心廣大圓滿，故能攝盡凡聖眾生。眾生之心從人立
X46n0774_p0043a18║號，故眾生即心，人、法不二故。二、順理下，引經。諸異生
X46n0774_p0043a19║言具通四種：無所不通，通猶容也，即廣容義；無所不
X46n0774_p0043a20║至，至猶徧也，即普徧義；無所不當，謂上容、徧義相當
X46n0774_p0043a21║故。三、今攝下，合結中，初、合歸本論。以此二字攝彼十
X46n0774_p0043a22║門，由摩迦羅論所攝故。次已說下，結說此門。
X46n0774_p0043a23║二、根本攝末分際門二：初、牒屬徵起。二、頌散答釋二：
X46n0774_p0043a24║初、偈頌答。二、長行釋三：初、釋頌。一法界心則是二門
X46n0774_p0043b01║所入本法，由此所入二種一心是其根本，故能總攝
X46n0774_p0043b02║枝、末二門，依之以顯諸法界性，故云皆作法界名法。
X46n0774_p0043b03║又一法界心即是不二摩訶衍法，由前二法利根所
X46n0774_p0043b04║了，不分一體三自差別，即名不二，謂於諸法中不生
X46n0774_p0043b05║二解故。以此不二為根本故，能攝枝、末二門二法，是
X46n0774_p0043b06║故名為根本攝末。由門義顯，但彰攝門，不妨於中影
X46n0774_p0043b07║兼法故。
X46n0774_p0043b08║二、自體下，引經廣大神王以喻一心，能攝世、出世間
X46n0774_p0043b09║法故。此文有二：初、明所攝諸法中，初攝世間，即生滅
X46n0774_p0043b10║門。本末無明、麤細染心諸無為法，名淨白品。次攝出
X46n0774_p0043b11║世，即真如門。離雜染故，名清淨法；離障礙故，名無礙
X46n0774_p0043b12║法；離結縛故，名解脫法；相本盡故，名絕離法；性本顯
X46n0774_p0043b13║故，名滿足法；無動亂故，名寂靜法。如是二門，一切諸
X46n0774_p0043b14║法皆是所攝之枝末故。次而廣下，顯能攝一心。不隨
X46n0774_p0043b15║所攝成二相故，非世間法、非出世法。
X46n0774_p0043b16║三、今攝下，合結。
X46n0774_p0043b17║三、依於下，建立二種摩訶衍門三：初、牒屬徵起。二、舉
X46n0774_p0043b18║本答釋三：初、舉初總標二：初、偈頌答。二、長行釋三：初、
X46n0774_p0043b19║配文。徵列中，初指配論文，次徵列門法。然心真如及
X46n0774_p0043b20║心生滅，義用寬通，能具該攝一體三自。二種一心，應
X46n0774_p0043b21║通兩重為門之用。由於總句已顯初重，故但說為後
X46n0774_p0043b22║重之門，即分初重能入之門，成此後重門法二種。一
X46n0774_p0043b23║體三自，則是其門；二種一心，則為其法。根宜劣故，所
X46n0774_p0043b24║得淺近。由此應知，體自唯門，一心通法。是故應作四
X46n0774_p0043c01║句料揀：一、唯門非法，一體三自；二、唯法非門，初重本
X46n0774_p0043c02║法；三、亦門亦法，謂即一心，望初作門，望後作法；四、非
X46n0774_p0043c03║法非門，謂即不二摩訶衍法。三大義中，初後兩重四
X46n0774_p0043c04║句分別，準此知之。二、如是下，得名所以。謂不唯依自
X46n0774_p0043c05║彰名，亦復從門立號，義既不定，故置或言。三自唯屬
X46n0774_p0043c06║自相本覺，與次三大慎勿相濫。三、由能下，立法因由。
X46n0774_p0043c07║二、何以下，舉後別釋二：初、問辭。謂躡上文而致此問：
X46n0774_p0043c08║初句具門，後句具法，有何所以如是建立？二、答曰下，
X46n0774_p0043c09║答。釋中，初答真如門法，謂一法界心具於約體絕相
X46n0774_p0043c10║義故，作真如門，依斯則示一體本法。次答生滅門法，
X46n0774_p0043c11║謂一法界心具於隨緣起滅義故，作生滅門，依斯能
X46n0774_p0043c12║示三自本法。其心通二，總別如前。
X46n0774_p0043c13║三、由此下，結成上義。隨句別明，故云各具。由前總句
X46n0774_p0043c14║已顯初重，故此但云二門、二法。
X46n0774_p0043c15║三大覺下引文歸論二：初引經證成中，初歎所入法，
X46n0774_p0043c16║次示能入門。法中自然即自用義，謂由業用自在無
X46n0774_p0043c17║礙任運而轉，故名自然。對上一體但云相用，影顯示
X46n0774_p0043c18║故。或即自相貫通三自，謂即體相、相相、用相。又由自
X46n0774_p0043c19║相覺心殊勝，故曰自然。二今攝下歸論指結中，初歸
X46n0774_p0043c20║本論，謂攝經文歸論說故。次指廣文，大總地中開八
X46n0774_p0043c21║種者，彼兼初後故開八門，此唯後重故但四種。後結
X46n0774_p0043c22║此門，此一稱法具有三門。下解釋分唯釋後一，何以
X46n0774_p0043c23║前二不別釋耶？謂由此論散說門中正所開示四法
X46n0774_p0043c24║相故，以後影前義準知故。又由三中前二種門是其
X46n0774_p0044a01║所依及為能攝，本原玄理二論已明，是故此論不復
X46n0774_p0044a02║開釋。
X46n0774_p0044a03║二、三大下，義中分二：初指陳文意中，初舉後攝前；次
X46n0774_p0044a04║復次下，明前貫後。謂此前來一心法中，三門次第明
X46n0774_p0044a05║了具足，於此義中不顯說者，意將前二以貫于此。初
X46n0774_p0044a06║門應云：所言義者，謂眾生心。頌曰：眾謂四衍眾，生謂
X46n0774_p0044a07║四種生，是體相用心，徧於彼八處。次門應云：是心則
X46n0774_p0044a08║攝一切世間法、出世間法。頌曰：是體相用心，各總攝
X46n0774_p0044a09║二門，名攝世出世，作法界名法。或可於下別別而說，
X46n0774_p0044a10║應云：所言體大者，謂眾生心。頌曰：眾謂四衍眾，生謂
X46n0774_p0044a11║四種生，是一體大心，徧於彼八處。是心則攝一切世
X46n0774_p0044a12║間法、出世間法。頌曰：是一體大心，總攝二種門，名攝
X46n0774_p0044a13║世出世，作法界名法。如說體大，相、用準知。
X46n0774_p0044a14║二、一者下，顯彰義相二：初、牒示二：初、體大中，初、明所
X46n0774_p0044a15║入法，即是第三、建立二種摩訶衍門。具足應云：是心
X46n0774_p0044a16║一切法不增不減相，能示摩訶衍體大故；是心真如
X46n0774_p0044a17║平等不增不減相，則示摩訶衍體大故。然釋師立名
X46n0774_p0044a18║即順經句，不同本論但取意故。然則初重門門名字，
X46n0774_p0044a19║是預取此於前顯示，故今但云二本法等。不爾，初重
X46n0774_p0044a20║依何建立？次、謂一下，顯能入門名。門亦爾者，謂門與
X46n0774_p0044a21║法名不別故，但易法中摩訶衍字而為門焉，餘同本
X46n0774_p0044a22║法，故云故爾。二、相大中，二法二門準前體大，說相可
X46n0774_p0044a23║觀。三、用大中，二法二門說相例然。名為世間、出世間
X46n0774_p0044a24║者，有異常途有漏、無漏分世、出世。然此因果與相俱
X46n0774_p0044b01║轉，作業差別，世俗諦攝，故名世間。若謂有漏名世間
X46n0774_p0044b02║者，豈有漏門能引行者證本法耶？不應理故。復由因
X46n0774_p0044b03║果不與相俱，一味平等，勝義諦攝，故名出世。善因果
X46n0774_p0044b04║者，準大覺經說之曰妙，超過世俗不可思議，故名善
X46n0774_p0044b05║妙，不同三性中善性故。俗諦無為尚不相預，豈與不
X46n0774_p0044b06║善為觀待乎？
X46n0774_p0044b07║二、三種下，指廣。二、何故下，伸通諸難二：初、徵釋餘義
X46n0774_p0044b08║四：初、問答不二法二：初、對緣問答二：初、正問答。謂不
X46n0774_p0044b09║二所依，何以不立能依趣入之因緣耶？是法深妙，本
X46n0774_p0044b10║自圓成，不隨根宜而施設故。二、何故下，轉徵釋中非
X46n0774_p0044b11║建立者，既其本自圓滿成就，豈待證說因緣建立？諸
X46n0774_p0044b12║教所說，廢詮談旨，非安立諦，義亦可例。
X46n0774_p0044b13║二、是摩下，依人問答二：初、正問答二：初、依果問答。謂
X46n0774_p0044b14║此不二摩訶衍法，一切諸佛能成就不？此能成就一
X46n0774_p0044b15║切諸佛，然一切佛不能成就。得不故者，譯人翻對，回
X46n0774_p0044b16║文不盡，應云不得得成就義。若爾，諸佛證此法不？既
X46n0774_p0044b17║稱圓智，何所不逮？但不二法，聖凡本具，因果恒成，不
X46n0774_p0044b18║由斷惑之所顯證。其八本法，分分斷障，分分顯得，故
X46n0774_p0044b19║有因緣能入彼法。其不二法，佛雖親證，不同擇滅新
X46n0774_p0044b20║所得故；凡雖具縛，而於此法無所缺故，以是性德圓
X46n0774_p0044b21║滿海故。如說自性清淨涅槃，不由斷障之所顯證，一
X46n0774_p0044b22║切凡聖本來具故。又由諸佛融三世間為其身心，其
X46n0774_p0044b23║三世間總聚無差，即不二法，則佛與法一體無異，云
X46n0774_p0044b24║何更說能得、所得？故說諸佛不得彼法。若爾，亦應法
X46n0774_p0044c01║不得佛，云何不二能得佛耶？由法軌持，名得於佛，非
X46n0774_p0044c02║能、所異而為得故。二、菩薩下，例餘結屬。以非修成，故
X46n0774_p0044c03║名性德；本自成就，故曰圓滿；深廣難測，故喻如海。二、
X46n0774_p0044c04║所以下，轉徵。釋中離根、教者，謂由不二性自圓成，眾
X46n0774_p0044c05║生證而非根，諸經詮而絕教，不待根、教施設安立，是
X46n0774_p0044c06║故說言離根、離教。
X46n0774_p0044c07║二、何故下，問答八本法二：初、對緣問答二：初、正問答。
X46n0774_p0044c08║謂其兩重所入八法，建立能依趣入別相，法依門顯，
X46n0774_p0044c09║故說從緣。二、何故下，轉徵釋。以依證說而顯示故。反
X46n0774_p0044c10║上不二，義可知之。
X46n0774_p0044c11║二、如是下，依人問答二：初、正問答二：初、依果問答。謂
X46n0774_p0044c12║由諸佛積功累德，鍊行嚴因之所證得，故說諸佛成
X46n0774_p0044c13║就於彼。然彼諸法治惑方顯，自無勝力成他凡聖，故
X46n0774_p0044c14║說不能得於諸佛。此中翻譯亦失回文，應云不得於
X46n0774_p0044c15║諸佛故。二、菩薩下，例餘結屬。由此八法逗根施設，具
X46n0774_p0044c16║明因果，然猶在於無明邊域，故論結屬修行因海，究
X46n0774_p0044c17║竟令歸不二果故。然諸眾生本來具足因行果德，故
X46n0774_p0044c18║亦能成八種本法。二、所以下，轉徵釋
X46n0774_p0044c19║三、何故下，問答二門異二：初、問。謂依二門所入本法，
X46n0774_p0044c20║云何體、自而成異耶？二、真如下，答三：初、他相有無答。
X46n0774_p0044c21║染品名他，淨品名自。以其妄染，違理損惱，故名不善。
X46n0774_p0044c22║以真如門約體絕相，無彼所治他染法故，唯立體言；
X46n0774_p0044c23║以生滅門隨緣起滅，具能、所治自、他法故，兼立自言。
X46n0774_p0044c24║二、復次下，法性非他答。謂真如門體平等一味，絕自、
X46n0774_p0045a01║他相故，無有其私；生滅門中性、德、自相，天本有之故，
X46n0774_p0045a02║非得他力。三、復次下，隨宜無定答。謂二門體、自，理亦
X46n0774_p0045a03║互通。以隨宜樂，作是安立；由互通故，云無有定。
X46n0774_p0045a04║四、何故下，問答心大異二：初、四法齊詮問。言別說者，
X46n0774_p0045a05║謂即此分後重之中，以其初重是總標故。一心是法，
X46n0774_p0045a06║故別為一；三大屬義，故總為一。既其三大總為一種，
X46n0774_p0045a07║何以等同初一心法，三皆各詮二摩訶衍？三大義合，
X46n0774_p0045a08║總為一故。比類一心，唯應詮顯二摩訶衍，不應說有
X46n0774_p0045a09║六種本法，由斯致問。二、大義下，三、大義通答。言大義
X46n0774_p0045a10║者，謂即常徧是大義名，通體、相、用三法中故，總為一
X46n0774_p0045a11║義。如是三中，詮法分際各不同故，有其六種。
X46n0774_p0045a12║二、今所下，問答法門二：初、問起；二、答釋二：初、結頌答；
X46n0774_p0045a13║二、散文釋。此但問答後重門法，十六行相勝劣廣狹，
X46n0774_p0045a14║例前初重，義意無別。
X46n0774_p0045a15║三、已說下，一句總結初二種門。
X46n0774_p0045a16║三、一切下，通達軌則不動門二：初、牒屬；二、謂微下，釋。
X46n0774_p0045a17║成中，初果、後因。果中，推其因故，云本所乘。但云總別
X46n0774_p0045a18║三十二者，以其不二，徧諸乘故。因中，菩薩通三聚者，
X46n0774_p0045a19║一切異生無不攝故。立義分竟。論初卷終。
X46n0774_p0045a20║
X46n0774_p0045a21║釋摩訶衍論記卷第一