X46n0774_p0045b01║釋摩訶衍論記卷第二
X46n0774_p0045b02║皇宋光嚴無際大師　普觀　述
X46n0774_p0045b03║二、已說下，解釋，分二：初、結前生後。二、解釋下，正辨此
X46n0774_p0045b04║門二：初、本數，亦二：初、問起，謂前立義備陳本數，今所
X46n0774_p0045b05║解釋名字、數量、行相云何，是故問起。二、答釋二：初、偈
X46n0774_p0045b06║頌答。二、長行釋三：初、正顯此論，謂即別釋後重之內
X46n0774_p0045b07║一心法中二法門故。下文所說多約門者，謂令行人
X46n0774_p0045b08║依此二門趣入所詮大乘法故。
X46n0774_p0045b09║二、何故下，因明餘論二：初、寄問生起；二、所謂下，依論
X46n0774_p0045b10║釋成。
X46n0774_p0045b11║三、何故下，問答具缺二：初、二門不齊問；二、為欲下，四
X46n0774_p0045b12║義有殊答。初中謂備標本數，顯法體不分；缺略其餘，
X46n0774_p0045b13║示義門得別。二中欲令增其力者，力有二種：一、覺法
X46n0774_p0045b14║力；二、思擇力。但云思惟，彰覺法故。三中出生尊重讚
X46n0774_p0045b15║歎心者，反顯輕易，成謗毀故。四中顯示教廣如空，理
X46n0774_p0045b16║深如海，非其言思之所及故。又法門即目三十二種，
X46n0774_p0045b17║總別能所相對言故。義理以謂不二所依，出生無窮，
X46n0774_p0045b18║如大海故。由斯四義，是故二門具缺有異，學者應審。
X46n0774_p0045b19║二、已說下，別釋二：初、結指。二、正明二：初、總標章二：初、
X46n0774_p0045b20║唱本中有三種者，初即顯示一心二門，三自四鏡等
X46n0774_p0045b21║正實義理，次則對治人法七種邪謬過失，三則分別
X46n0774_p0045b22║三種發心趣向果道之行相故。二、論曰下，述釋。顯示、
X46n0774_p0045b23║對治、分別三種是其能釋，真如生滅一體三自四為
X46n0774_p0045b24║所釋。為令學者以是三種通游出入，故標門稱
X46n0774_p0045c01║二、本曰下，別科釋三：初、顯示正義二：初、略說，分二：初、
X46n0774_p0045c02║唱本。謂依一心建立四法，二門所顯一體三自，總以
X46n0774_p0045c03║一心為所依故。法門該攝云皆各總攝一切等，論自
X46n0774_p0045c04║作釋，無煩別解。下諸唱本皆亦如是。
X46n0774_p0045c05║二、作釋二：初、總標分。二、依一下，別解釋三：初、建立四
X46n0774_p0045c06║種法相門二：初、牒屬。二、二法下，釋成二：初、法門名字
X46n0774_p0045c07║門，二、同異分相門。初中二：初、總問答二：初、問起，謂問
X46n0774_p0045c08║名數及其行相。二、答釋二：初、結頌。答中，初句標名數，
X46n0774_p0045c09║次句指經說，後二句示同異。一各十名，體性無別，隨
X46n0774_p0045c10║其功用，標目有殊。二、散文釋，文相可解。
X46n0774_p0045c11║二、二種下，二法十名二：初、問起；二、答釋二：初、結頌。答
X46n0774_p0045c12║中十種梵語，散文如次，翻譯可知。
X46n0774_p0045c13║二、散文釋三：初、標徵，二、列。釋有十。此之十名含於二
X46n0774_p0045c14║義：一、謂一體，三、自二種本法，二、合。總標，則同名為廣
X46n0774_p0045c15║大神王，乃至一心分離；別舉，則者名為金剛主海，乃
X46n0774_p0045c16║至一一心、一切一心。二、謂廣大神王等十。總名，則顯
X46n0774_p0045c17║二法平等一味，不可分析，不可離散，則是所依不二
X46n0774_p0045c18║法故。如是二中，前則名同體別，後則體同義別。名同
X46n0774_p0045c19║未必體同，體同必具名同，是故論云名同義別。又此
X46n0774_p0045c20║十中，六、八與十直依法說，餘之七種法、喻對明。今初，
X46n0774_p0045c21║分二：初、標名示義，二、引經證成。下有八門亦具此二。
X46n0774_p0045c22║初中，神王言廣大者，謂攝一切諸神王故，以此喻顯
X46n0774_p0045c23║於一總中開二法故。金剛神王以喻一體，主海神王
X46n0774_p0045c24║以喻三自，依體顯義，說名出生真如法等。次引成中，
X46n0774_p0046a01║初妙德陳疑，謂於二種大乘本法同異之相，心猶豫
X46n0774_p0046a02║故。次佛造下，世尊開決，謂法體深玄，難可宣示，故佛
X46n0774_p0046a03║造作相用以顯，謂但作相狀，不假聲名故。如楞伽中，
X46n0774_p0046a04║或有佛剎矚視顯法，或有作相，或揚眉等，亦此之類。
X46n0774_p0046a05║復舉喻顯二種別異，決眾疑心不應謂一。謂如等下，
X46n0774_p0046a06║法、喻對明二相別異。初一雙舉光明、眷屬二種為喻，
X46n0774_p0046a07║次一唯彰眷屬一喻。二、虗空中，二體本法凝然絕離，
X46n0774_p0046a08║不與相俱，故無住處；三、自本法與相俱轉而有差別，
X46n0774_p0046a09║故有住處。若爾，二法各有所依，何唯一體獨無住處？
X46n0774_p0046a10║為表此法平等絕相，其體非是取相心等可住之處
X46n0774_p0046a11║說無住處，非無所依名無住處。初三昧經證成一體，
X46n0774_p0046a12║後一地經證成三自。於諸障礙，謂即五種有為法故；
X46n0774_p0046a13║無有障礙，謂即四種無為法故。謂由本法通與彼二
X46n0774_p0046a14║為所依故，說云令住。三龍王中標示喻法，文相可知。
X46n0774_p0046a15║初證一體，謂即真如而為宮殿，法性相身恒沙淨德
X46n0774_p0046a16║以為徒眾。次證三自，澄水以喻平等諸法，標嵐以喻
X46n0774_p0046a17║差別諸法，由上二種動亂清潤，猶如染淨用差別故。
X46n0774_p0046a18║標嵐梵語，即風名也。或云毗藍及名旋藍，並翻迅猛，
X46n0774_p0046a19║梵音呼召輕重成異。四如意中一體唯淨，金主為對；
X46n0774_p0046a20║三自通染，滿主為對。初證一體，金翅鳥心為如意者，
X46n0774_p0046a21║觀佛三昧經說：金翅鳥王名曰正音，於眾羽族快樂
X46n0774_p0046a22║自在，在閻浮提日食一龍王及五百小龍，於四天下
X46n0774_p0046a23║更食一日，數亦如上，周而復始經八千歲。終相既現，
X46n0774_p0046a24║諸龍吐毒不能得食，飢逼慞惶求不得安，從金剛山
X46n0774_p0046b01║直下，從大水際至風輪際，為風所吹還上金剛山，如
X46n0774_p0046b02║是七返然後命終。以其毒故，令十寶山同時火起，難
X46n0774_p0046b03║陀龍王懼燒此山，即降大雨滴如車軸，鳥肉消盡唯
X46n0774_p0046b04║餘心存。心又直下七返如前住金剛山，難陀龍王取
X46n0774_p0046b05║為明珠，轉輪聖王得為如意，心珠德勝唯益龍王，如
X46n0774_p0046b06║一體法能生真如，唯被清淨圓滿者故。後證三自遮
X46n0774_p0046b07║多梨言，未見翻對，鬼變為珠通生諸物，濟彼海中雜
X46n0774_p0046b08║類有情，如三自法能生染淨，通益二轉諸眾生故。五
X46n0774_p0046b09║方等中謂方圓類等，故名方等。第一方等名白毫者，
X46n0774_p0046b10║白色毫毛，以此方等唯現天像不現餘類，故名白毫。
X46n0774_p0046b11║第二方等通現五趣雜亂色像，故名亂色。如是等下
X46n0774_p0046b12║顯彼功用，由能照達眾生身分，故如明鏡。或即二毫
X46n0774_p0046b13║是其身分，如髮爪等雖非執受，亦是有情身分所攝，
X46n0774_p0046b14║照用分明故如明鏡。然前所說白毫相狀未見明文，
X46n0774_p0046b15║但准觀佛三昧海經比類而釋。彼經說言：如來初生，
X46n0774_p0046b16║眉間白毫滿足五尺如琉璃筒，放已右旋如玻梨珠，
X46n0774_p0046b17║太子漸大亦隨長大，至坐道場端潔正直，一丈五尺
X46n0774_p0046b18║有十棱現，映蔽眾目如萬億日。今此方等多是輪王
X46n0774_p0046b19║梵王福德天人所成就者，比於如來勝劣雖殊形相
X46n0774_p0046b20║相似，故引成經文存乎梵語，對翻可見。六如來藏中
X46n0774_p0046b21║一體本法相本自盡，故說名為遠轉遠轉。三自本法
X46n0774_p0046b22║與彼能薰染淨諸法俱行俱轉，故說名為與行與相。
X46n0774_p0046b23║初經覺者謂即靈知，如如謂理，由如來藏洞照凝然，
X46n0774_p0046b24║故標覺如為其體性。次經總有四譯不同，今即大唐
X46n0774_p0046c01║實叉難陀，譯名大乘入楞伽經，七卷成部。彼第五卷
X46n0774_p0046c02║大慧菩薩問蘊處界生滅之相，若無於我誰生誰滅？
X46n0774_p0046c03║佛答彼云：如來藏者是善不善因，能徧興造一切趣
X46n0774_p0046c04║生，譬如伎兒變現諸趣。此經偏明下轉之義。真隨妄
X46n0774_p0046c05║轉，故說為因。與彼妄合，名受苦、樂等。似生似滅，故說
X46n0774_p0046c06║云若。是假非實，故如伎變。七、法界中，謂空劫時，絕於
X46n0774_p0046c07║情器，依正俱盡，無差別相，故云純白。住劫反上，故云
X46n0774_p0046c08║無盡。空、有二法，類非一故，經說云種。徧謂周徧，即無
X46n0774_p0046c09║盡義。八、摩訶衍，率向可觀。九中，實中獨明珠者，一切
X46n0774_p0046c10║異物。若對此珠，爍同一色，以喻等住攝一切法，皆同
X46n0774_p0046c11║真如，恒不變故。順明珠者，若對異物，珠同異物，種種
X46n0774_p0046c12║色現，以喻別住對於一切染淨差別，隨緣轉故。經中
X46n0774_p0046c13║離邊，即當中義。真心實義，依即目其所入法體。十、一
X46n0774_p0046c14║心中，初標名。二名之內，各具標、釋。謂初標立云：是一
X46n0774_p0046c15║是一切。次釋成云：是一一心，是一切一心。後第一下，
X46n0774_p0046c16║示義。隨所作者，謂本法是體，門法是義。義從體生，說
X46n0774_p0046c17║名所作。所作真如，平等一味。隨所作門，名為一心。理
X46n0774_p0046c18║實能作，亦即名一。今隨所作，立其名者，為欲揀異生
X46n0774_p0046c19║滅心故。隨能作者，所作生滅，差別無量。今隨能作，名
X46n0774_p0046c20║為一心。第一一心，能作、所作，皆名為一。第二一心，能
X46n0774_p0046c21║作名一，所作名一切。所作一切，隨能作一，亦名一心。
X46n0774_p0046c22║次引成中，初身子致詰三：初敘昔聞；次何因下，陳今
X46n0774_p0046c23║說；後將非下，正致詰。謂昔甞聞一心法體，不可以形
X46n0774_p0046c24║量取，故非大非小；不可以染淨知，故非法非非法；絕
X46n0774_p0047a01║於觀待，故非同非異；離於數分，故非一非一切。略陳
X46n0774_p0047a02║其四，廣應成百。前三因舉，後一正來以疑今說。因一
X46n0774_p0047a03║故一，因多故一切，即此心體有數分可取，將非所說
X46n0774_p0047a04║前本地經、後一心經自相違耶？後佛言下大覺申通
X46n0774_p0047a05║中，先明真如一心，謂由心法本絕數量是故非一，因
X46n0774_p0047a06║其所作真如門法與本等故，隨其所作假名為一。後
X46n0774_p0047a07║明生滅一心，謂由心法本絕數量故非一切，因其所
X46n0774_p0047a08║作生滅門法與本別故，隨其所作假名一切。若爾，所
X46n0774_p0047a09║說何以不名一切心耶？以隨能作立其名故，但說云
X46n0774_p0047a10║一不言一切。雖復名一及與一切，但是假名，是故前
X46n0774_p0047a11║後二經所說不相違背。問：如上十義皆同顯示，真如
X46n0774_p0047a12║一體唯是淨法，生滅三自通染淨法，徒益文繁有何
X46n0774_p0047a13║差別？答：乍觀似濫，詳審無參。二種神王所生純淨雜
X46n0774_p0047a14║染異故，二種空王能攝無住有住異故，二種龍王所
X46n0774_p0047a15║具德用體性異故，二種如意利益解脫三聚異故，二
X46n0774_p0047a16║種方等照達一味差別異故，二如來藏力用無轉有
X46n0774_p0047a17║轉異故，二種法界自體無相有相異故，二種大乘運
X46n0774_p0047a18║載一體三自異故，二種中實為依真如生滅異故，二
X46n0774_p0047a19║種一心立名所作能作異故，以斯條別無所繁雜。下
X46n0774_p0047a20║文分相唯三異者，理實有多，從顯說故。又由此十影
X46n0774_p0047a21║帶門明，以類相從不離三故。
X46n0774_p0047a22║三、是名下，結成中，諸佛法藏名字雖多，殊途同歸皆
X46n0774_p0047a23║十所攝，由此十種是根本故。
X46n0774_p0047a24║二、次說下，二門十名二：初、真如十名二：初、標徵。二、開
X46n0774_p0047b01║釋三：初、頌答。不共稱者，即別名也。二、散釋。偈頌列名，
X46n0774_p0047b02║俱存梵語；長行釋義，並用華言。無雜亂者，無能、所藏
X46n0774_p0047b03║雜亂義故。不二平等，謂無染、淨之差別故。一道清淨，
X46n0774_p0047b04║謂無多相分異岐故。無上下者，謂由二轉有去、來故。
X46n0774_p0047b05║無別相者，唯理、自理，絕觀待故。三、是名下，結成。
X46n0774_p0047b06║二、生滅下，生滅十名二：初、問起。二、答釋三：初、頌答。一、
X46n0774_p0047b07║散釋中，與前真如相翻而立：一、翻前二不二平等；二、
X46n0774_p0047b08║對前一如來藏門；六、翻前三一道清淨。餘名翻對，行
X46n0774_p0047b09║相可明。三、是為下，結成。
X46n0774_p0047b10║二、次說下，同異分相門二：初、二法同異二：初、標徵；二、
X46n0774_p0047b11║開釋二：初、頌。答中，初一句總標，中二句別釋，後一句
X46n0774_p0047b12║總釋。二、散釋中，如其次第解釋前頌。初總標。次云何
X46n0774_p0047b13║下，別釋中二：初釋三異。初依異中，若八別門是其能
X46n0774_p0047b14║依，則八本法以為所依，今此本法云何說言各有所
X46n0774_p0047b15║依摩訶衍耶？然其初重能入別門各依初重所入本
X46n0774_p0047b16║法，今此後重分初門法為後法門，是故後法各依初
X46n0774_p0047b17║重所入本法，由初八種是總體故。謂由後重一體本
X46n0774_p0047b18║法轉依初重一體一心，三自本法轉依初重三自一
X46n0774_p0047b19║心，是故論說云各有等。二門異中，能依趣入真如生
X46n0774_p0047b20║滅各不同故，說名差別。三境異中，緣自依者，謂各取
X46n0774_p0047b21║自所依本法為所緣境，既依彼轉，故復緣彼，以義照
X46n0774_p0047b22║體，故說為緣，如證自證，緣自證故。若爾，何以本有經
X46n0774_p0047b23║說甚深真理非餘境界，唯自所依緣為境界故耶？應
X46n0774_p0047b24║知彼法亦緣彼門，何故但云緣所依耶？然此為顯二
X46n0774_p0047c01║法境故而作是說，不妨亦各緣彼門故。次釋二同，謂
X46n0774_p0047c02║二種本法俱徧法界，俱具十名故。後何故下，總釋上
X46n0774_p0047c03║義。
X46n0774_p0047c04║二、二種下，二門同異二：初、問起，二、答釋二：初、偈頌。答
X46n0774_p0047c05║中，初一句總標，中二句別釋，後一句總釋。其別釋中，
X46n0774_p0047c06║但彰七異，不顯一同。後總釋云：異名異義，由前法中
X46n0774_p0047c07║名徧俱同，今既名異，足顯徧同，是故頌文更不復置
X46n0774_p0047c08║一同之語。二、長行釋二：初、略釋頌文。準前如次釋頌
X46n0774_p0047c09║四句。初總標。次別釋中，先明七異。初人眾中，真如門
X46n0774_p0047c10║中染相盡故，一切皆如，唯有清淨解脫之者；生滅門
X46n0774_p0047c11║中染淨差別，是故備有三聚眾生。二法門中，謂隨二
X46n0774_p0047c12║門各攝本法，雖彼本法非染非淨，由體從用，法隨門
X46n0774_p0047c13║故，亦得說有清白染淨。又能入門，性自任持清白染
X46n0774_p0047c14║淨，故名為有。三所依中，謂一體門依一一心，其三自
X46n0774_p0047c15║門依多一心，故云各有所依法故。四行法中，初真如
X46n0774_p0047c16║門云生縛者，謂諸煩惱說名為生，猶如生食能為損
X46n0774_p0047c17║故，纏縛有情難出離故，說名為縛，亦生亦縛二用俱
X46n0774_p0047c18║故。如是生縛本來寂滅，故云不生心一境性。明契此
X46n0774_p0047c19║理，說之為行。次生滅門有二四相，謂其功德過患異
X46n0774_p0047c20║故，行人能以德生德滅對治於彼過失生滅，即說為
X46n0774_p0047c21║行。五體相中，真如門體對其本法能作所作皆是一
X46n0774_p0047c22║故，說與本等；生滅門法能作是一、所作是多，一多異
X46n0774_p0047c23║故，說與本別。所引經文即同十卷第一中說，為欲證
X46n0774_p0047c24║成本等、本別二種義故。境界、位地率上達下，說相應
X46n0774_p0048a01║知。後釋徧同，二門皆各徧法界故。後何故下總釋成
X46n0774_p0048a02║上，義如上說。何故前法但明三異，不說人行及位地
X46n0774_p0048a03║耶？謂人能作行，依行成位，如是之義相顯為門，本法
X46n0774_p0048a04║玄微隱故不說。
X46n0774_p0048a05║二、二門下，廣明餘義二：初、問起中，躡前異異而言相
X46n0774_p0048a06║雜，往向住義依何經耶？二、答釋二：初、偈頌答。二、長行
X46n0774_p0048a07║釋三：初、委釋頌文二：初、總指經說。二、謂大下，各引經
X46n0774_p0048a08║文二：初、明雜亂住二：初、別引三經三：初、大本楞伽。此
X46n0774_p0048a09║經總明因、果、賢、聖雜亂住位。頌中四句：初、則二凡明，
X46n0774_p0048a10║即次句；初、後明，即第三；果、因明，即第四；聖、賢明，即二
X46n0774_p0048a11║分流。楞伽謂真如體性平等一味，無有差別位、地相
X46n0774_p0048a12║故。準演義鈔，引彼經文第四卷中，先長行云：大慧！於
X46n0774_p0048a13║第一義無次第相續，說無所有妄想寂滅法。頌中有
X46n0774_p0048a14║七偈，後二偈明不立位、地，即同今論所引之文。彼鈔
X46n0774_p0048a15║釋曰：初之七句，以義配同；最後一句，據理都泯。十地
X46n0774_p0048a16║則為初者，同證如矣。初則為八地者，初地不為煩惱
X46n0774_p0048a17║所動，同不動矣。第九則為七者，第九同第七無生忍
X46n0774_p0048a18║矣。七亦復為八者，純無相觀，與八同矣。第二為第三
X46n0774_p0048a19║者，同信忍矣。第四為第五者，同順忍矣。第三為第六
X46n0774_p0048a20║者，第三地中獲三慧光，第六地中得勝般若，同慧義
X46n0774_p0048a21║矣。無所有何次者，結上經文於第一義無次第相續
X46n0774_p0048a22║等，但彼所引而與今論文相小異，義意大同。三、真修
X46n0774_p0048a23║契經頌文八句，舉喻以明雜亂住義。前六句中約義
X46n0774_p0048a24║相即，其一歲母喻初信心，五十歲兒以喻因位五十
X46n0774_p0048b01║心也。然其開合則成二勢，謂開則各別喻五十位，除
X46n0774_p0048b02║初信心加後等覺；合則但喻法雲一地五十一歲丈
X46n0774_p0048b03║夫男子，以喻妙覺究竟果位。謂初信心即五十位，即
X46n0774_p0048b04║是佛位，理應影兼。後即於初，中即初後，義相可解。其
X46n0774_p0048b05║後二句以理雙拂，謂真如理中不可定有，絕諸相故；
X46n0774_p0048b06║不可定無，冥合證故。故論云：或豈如是有，如是無故。
X46n0774_p0048b07║又取非取行相別故，離取非有，取則非無。如楞伽說：
X46n0774_p0048b08║譬如水泡似摩尼珠，愚小無智作摩尼想計著追逐，
X46n0774_p0048b09║而彼水泡非摩尼非非摩尼，取不取故。二、如是下，總
X46n0774_p0048b10║示其意。依真如門建立位地，無次第故云雜亂住。結
X46n0774_p0048b11║指經意歸於頌文，遮餘位故說言唯亂。
X46n0774_p0048b12║二、餘契下，顯往向住二：初、依經標位。依生滅門安立
X46n0774_p0048b13║位地，階級進趣不相雜亂，是故名為次第往向。二、於
X46n0774_p0048b14║生下，準頌分門中，初分二門：始覺治惑，趣向上故，名
X46n0774_p0048b15║向上門；本覺治惑，趣向下故，名向下門。生滅門中如
X46n0774_p0048b16║是安立，是故頌文說言上下。後如是下，指說處。
X46n0774_p0048b17║二、心生下，略遣餘妨三：初、問答生滅理。生滅門中所
X46n0774_p0048b18║證真如，於二門內何所攝耶？能證、所證相對顯故，則
X46n0774_p0048b19║屬生滅門中所攝。二、二門下，徵釋二門理。二皆真如，
X46n0774_p0048b20║以何為別？絕待、對待各差別故。三、問答二門位。何以
X46n0774_p0048b21║二門所明位地，唯亂上下，理不同耶？真如門中無所
X46n0774_p0048b22║治障，生滅門中有治障故。
X46n0774_p0048b23║三、舉是下，例餘總結。
X46n0774_p0048b24║二、是二下，法門該攝圓滿門三：初、牒屬。二、謂以下，釋
X46n0774_p0048c01║成三：初、釋皆攝。真如攝法，無不皆如；生滅攝法，無非
X46n0774_p0048c02║生滅。是故皆攝一切諸法。二、然真下，釋各攝。謂真如
X46n0774_p0048c03║不攝，隨緣生滅；生滅不該，絕待真如。隨其所作，義不
X46n0774_p0048c04║同故。三、而言下，釋總攝。隨門攝法，無所遺故；總言通
X46n0774_p0048c05║二，無不攝故。三、所以下，徵結。皆各總攝，故曰平等；義
X46n0774_p0048c06║不相濫，故云各別。
X46n0774_p0048c07║三、此義下，發起問答顯因門。謂此問答正顯皆各總
X46n0774_p0048c08║攝因由，由此二門與一心法不相離故，皆各總攝一
X46n0774_p0048c09║切諸法。
X46n0774_p0048c10║二、已說下，廣說，分二：初、結前生後；二、依文釋相二：初、
X46n0774_p0048c11║真如生滅不同門；二、門自入門、破異門。初中二：初、心
X46n0774_p0048c12║真如門二：初、唱本論；二、作釋文二：初、分門；二、第一下，
X46n0774_p0048c13║釋相三：初、依文隨釋；二、引文證成；三、據位料揀。初中
X46n0774_p0048c14║三：初、根本體性真如門二：初、標分；二、心真下，解釋二：
X46n0774_p0048c15║初、別明三：初、建立名字門三：初、牒屬略明。心真如者，
X46n0774_p0048c16║唱上立故。一法界者，是上心字。下降建立二種別名：
X46n0774_p0048c17║一者、名為純白一法界；二者、名為無盡一法界。謂真
X46n0774_p0048c18║如門所入，即純白一法界也。大總相者，即真如門十
X46n0774_p0048c19║異名中第九名為大總相門，隨能、所作功用差別，安
X46n0774_p0048c20║立如是二種名故。
X46n0774_p0048c21║二、一心下，問答廣辨二：初、問答不立餘名。一心真如，
X46n0774_p0048c22║謂即體義。如是二種，各有十名。謂今論中去餘九種，
X46n0774_p0048c23║唯立此一。其故何耶？謂由造作業用契當，故唯立此，
X46n0774_p0048c24║各其餘九。法望於門，作用義隱，從顯說故，略不立餘。
X46n0774_p0049a01║二、此義下，徵釋。須標此目，顯上二名契當義故，隨立
X46n0774_p0049a02║即徵，故言此義。謂心一之體，具於大義。體為義依，說
X46n0774_p0049a03║之為作。性常包徧，故作大業。法具軌持，該通一切，故
X46n0774_p0049a04║作總業。界具性分，區分諸法，一相無相，故作相業。上
X46n0774_p0049a05║加心字，顯一法界即一心故。法之門者，法對於門，體
X46n0774_p0049a06║義異故，屬主為名。然法與門，理應雙立，從顯說故，云
X46n0774_p0049a07║法之門。門即體者，門望於體，性用同故，業聲建號。
X46n0774_p0049a08║三、種種下，指陳勸結。言率向者，謂即取前建立四種
X46n0774_p0049a09║法相門中引彼對此，義可知故，誡令應審。
X46n0774_p0049a10║二、次說下，直詮真體門三：初、詮真揀妄二：初、標示中，
X46n0774_p0049a11║初標牒；次直詮下，揀對。言直詮者，謂正顯也。由真如
X46n0774_p0049a12║法不同生滅，以之為對，故置揀言。二、謂真下，釋成二：
X46n0774_p0049a13║初、遮表顯無生滅。非生非滅即是遮詮，謂真如法非
X46n0774_p0049a14║是生滅，起盡法故。無生無滅即是表詮，謂真如法是
X46n0774_p0049a15║無生滅，疑然性故。不生不滅必該住異，是故釋師具
X46n0774_p0049a16║以釋之。非如等下，正顯真如門不同生滅門。以生滅
X46n0774_p0049a17║門，諸有為法隨緣起盡，體是生滅；諸無為法體雖常
X46n0774_p0049a18║住，由與相俱，亦屬生滅。如是二門，真如無相，生滅有
X46n0774_p0049a19║相，以之為別。二、復次下，揀濫明超是非中，初揀言濫，
X46n0774_p0049a20║謂顯真如非是生滅，故置不言。論釋云：非，慎勿謬解
X46n0774_p0049a21║以為是非。次文徵釋，則超是非。謂真如法絕百非故，
X46n0774_p0049a22║百非非非；離千是故，千是非是。俱表俱遮，悉皆離故。
X46n0774_p0049a23║二、一切下，假有顯無。此說真如不生不滅，何以復言
X46n0774_p0049a24║諸法等耶？故論釋云：且假彼等諸戲論識即諸染心，
X46n0774_p0049b01║若離染心，則無妄境，故說諸法依妄念有。
X46n0774_p0049b02║三、是故下，離相遣著二：初、第一傳言正顯絕離四：初、
X46n0774_p0049b03║遠離三相二：初、牒示。二、言說下，徵釋二：初、徵起。二、答
X46n0774_p0049b04║釋二：初、偈頌答。前之三句，如次答前三相數量；最後
X46n0774_p0049b05║一句，指陳經說差別行相。二、長行釋三：初、言說三：初、
X46n0774_p0049b06║依頌標名。二、楞伽下，引經說相中，初則前四，其前三
X46n0774_p0049b07║種內因必具，復假外緣牽引而生；其後一種行相微
X46n0774_p0049b08║細，唯依內種任運而起。就前三中，初一現在緣起，後
X46n0774_p0049b09║二過去緣起。就後二中，初一泛緣前境，後一追念宿
X46n0774_p0049b10║怨。初相言說，謂由妄情分別執著色等境相，發起言
X46n0774_p0049b11║說，相之言說從境立名。二、夢言說，謂其疇昔所經境
X46n0774_p0049b12║界虗妄不實，猶如夢境，名境界夢；覺已憶念彼受用
X46n0774_p0049b13║境，發言宣說，即此言說依夢境生，名夢言說。三、執著
X46n0774_p0049b14║中，言念本等，準其宋、唐二經所說，此言猶略。彼經皆
X46n0774_p0049b15║云憶念怨讎先所作業等，謂追念執著宿怨作業，生
X46n0774_p0049b16║起言說，名執著故。四、無始著，謂由前前慣習力故，熏
X46n0774_p0049b17║成戲論煩惱種子，生起言說，如嬰兒等所有言說任
X46n0774_p0049b18║運而起。此等言說起滅動搖，不能詮示第一義諦。第
X46n0774_p0049b19║一義者，但唯自心，無自他相，語言分別不能顯故。後
X46n0774_p0049b20║金剛下，明後一中，初、皇子諮詢。一切萬法悉言文者，
X46n0774_p0049b21║謂所說教皆是能詮名言文字如實之義。性離文字，
X46n0774_p0049b22║不可言說，今佛云何而說法耶？
X46n0774_p0049b23║二、佛言下，如來答說中，初應根起說。以汝眾生在生
X46n0774_p0049b24║說者，有二釋：一、謂我所說法，由汝眾生意在所生言
X46n0774_p0049c01║說事故，不思實義，但攻言說，唯自恃著音韻、呼吸、語
X46n0774_p0049c02║言、辨論。我為對治彼凡愚等，是故說之。二、謂我說法
X46n0774_p0049c03║者，緣為汝等一切眾生不能捨言觀察實義，專心在
X46n0774_p0049c04║彼所聞言說。我今令彼了達實義，是故說之。次我所
X46n0774_p0049c05║下，所說不同中，初標二說，次非義下，釋二相。非義語
X46n0774_p0049c06║者，如前四種虗妄言說。如義語者，謂由稱可如如說
X46n0774_p0049c07║故。實空不空者，實有二義：一、空，二、不空。謂妄法本無，
X46n0774_p0049c08║名之為空；真法本有，名曰不空。二皆名實故。空實不
X46n0774_p0049c09║實者，空有二義：一、實，二、不實。謂真法名實，幻妄不實，
X46n0774_p0049c10║二皆名空故。離二相者，謂即所說實空相故，中間不
X46n0774_p0049c11║中。空實之中亦不住故，中邊相寂。故離三相，不中之
X46n0774_p0049c12║相亦不可得，是故說言不見處所。三世推尋，叵窮其
X46n0774_p0049c13║際；十方觀察，罔測其邊。如是名為如如如說。上之如
X46n0774_p0049c14║字，即稱可義，謂即稱可如如說故。準上所釋，則離四
X46n0774_p0049c15║句，謂空不空相、實不實相；成二單句，中、不中相；離兩
X46n0774_p0049c16║亦句，謂亦空不空、亦實不實，名中間故，不見處所；離
X46n0774_p0049c17║雙非句，非空不空、非實不實，名不中故。楞伽經云：復
X46n0774_p0049c18║次，大慧！如來說法離四句等，
X46n0774_p0049c19║三、如是下，揀義合文。揀云：前四唯存後一，即言亡言，
X46n0774_p0049c20║言相迹絕，然非於此一向緘默。
X46n0774_p0049c21║二、名有下，名字二：初、依頌釋相二：初、名二：初、標列二
X46n0774_p0049c22║種。字字名者，謂假多字成此名故。字影名者，謂能成
X46n0774_p0049c23║字是如影故。二、楞伽下，引經釋成中，初、字字名。謂諸
X46n0774_p0049c24║教中四十二字名為字母，由此為本，出生一切聲、名、
X46n0774_p0050a01║句、文，及生一切菩薩妙行。華嚴經云：善男子！我唱如
X46n0774_p0050a02║是字母時，此四十二般若波羅蜜門為首，入無量無
X46n0774_p0050a03║數般若波羅蜜門。然諸經中所說字母，名言少異，義
X46n0774_p0050a04║旨多同。如華嚴中，阿字為首，陀字居後；大般若中，阿
X46n0774_p0050a05║字為首，擇字居後。四十二字，觀門經等并智度論皆
X46n0774_p0050a06║以阿字在初，茶字在後；此經中說阿字為首，訶字最
X46n0774_p0050a07║後。應是梵音，輕重不同，或恐譯者稟承有異。今此名
X46n0774_p0050a08║身依字母生，故說諸字從名差別。次、道品下，字影名。
X46n0774_p0050a09║謂一真心如大明鏡，諸佛身說悉於中現，同音宣示，
X46n0774_p0050a10║故云共說。此名既是真心現影，故能詮示甚深真理。
X46n0774_p0050a11║雖餘諸名皆從真生，然能助緣，向背別故。諸佛、菩薩
X46n0774_p0050a12║稱性施設，順真理故，能詮真理；凡夫、二乘妄相安立，
X46n0774_p0050a13║違真理故，不能顯示。故楞伽云：展轉緣生，不能顯示
X46n0774_p0050a14║第一義諦。言展轉者，妄相言說，隨情而轉，違背真理，
X46n0774_p0050a15║極疎遠故。
X46n0774_p0050a16║二字有下，字中亦二：初標列二種，二楞伽下引經釋
X46n0774_p0050a17║成。初依聲中謂聲等者，長短高下屈曲差別方能成
X46n0774_p0050a18║字，此則釋成字身行相，即揀風鈴逕定等聲，不能建
X46n0774_p0050a19║立名字等故。次依空中有法有喻，如虗空中飛鳥等
X46n0774_p0050a20║者，即舉喻顯。日輪照爍說名明曜，飛鳥踰越則蔽其
X46n0774_p0050a21║形身，雖隱空聲傳于下世，謂此聲從空而出。虗空字
X46n0774_p0050a22║輪亦復如是，雖假諸佛咽喉𦙄臆激發現前，由大智
X46n0774_p0050a23║明以為前導，融鍊諸相悉不現前，稱順真空，故說此
X46n0774_p0050a24║字依空而出。是故大般若經中說：如是字門是能悟
X46n0774_p0050b01║入法空邊際。際如是字表諸法空更不可得。何以故？
X46n0774_p0050b02║如是字義不可宣說、不可顯示、不可執取、不可書持、
X46n0774_p0050b03║不可觀察，離諸相故。譬如虗空是一切物所歸趣處，
X46n0774_p0050b04║此諸字門亦復如是，諸法空義皆入此門方得顯了。
X46n0774_p0050b05║二如是下揀義合文，準上可見。
X46n0774_p0050b06║三、心量下，心量中三：初、依頌標名。前六識心即小乘
X46n0774_p0050b07║教所明分際，兼次二種大乘法相等教所詮，多一識
X46n0774_p0050b08║心心生滅門，與行與相如來藏攝；一一識心心真如
X46n0774_p0050b09║門，遠轉遠縛如來藏攝。二、如是下，揀義合本。三、本有
X46n0774_p0050b10║下，引經證成。謂第十心量是其真如所依本法，體能
X46n0774_p0050b11║照用，故說為緣，如自證分、證見分故。
X46n0774_p0050b12║二、畢竟下，圓滿三德二：初、牒示；二、謂一下，釋成。如其
X46n0774_p0050b13║次第，謂離言說、名字、心緣以成三德。一切差別並依
X46n0774_p0050b14║前四言說而轉，轉謂隨緣施設義故。而真體中離彼
X46n0774_p0050b15║虗妄差別言說，是故說名畢竟平等。一切外道變論
X46n0774_p0050b16║異執，咸依前說初字字名及依聲字二種而轉，真體
X46n0774_p0050b17║離彼，是故說名無有變異。一切煩惱、所知二障，說名
X46n0774_p0050b18║破壞。依前九種心品而轉，真體離彼，是故說名不可
X46n0774_p0050b19║破壞。若爾，與行、與相、如來藏心，非有為、非無為，非染、
X46n0774_p0050b20║非淨，云何亦說名為障耶？但說此心為所依故，能生
X46n0774_p0050b21║彼障，非此心體障品所攝。又生滅門所入之法，對真
X46n0774_p0050b22║如門悉是妄故，多一識心亦屬障攝。
X46n0774_p0050b23║三、唯是下，總結真體。
X46n0774_p0050b24║四、以一下，顯離因緣中，初、牒示；二、謂以下，釋成。言說
X46n0774_p0050c01║名字皆虗假故，說言無實。以其心緣即是妄念，無自
X46n0774_p0050c02║體故，云不可得。不可言下，顯體離相。真妄假實，如水
X46n0774_p0050c03║火故，云極相違。
X46n0774_p0050c04║二、言真下，第二、傳言復遣執著二：初、牒文釋相三：初、
X46n0774_p0050c05║遣執著。傳者，傳也。轉轉相傳以望上文，為第二、傳文。
X46n0774_p0050c06║初、牒示；次、謂愚下，釋。成中，初、敘疑；次、由如下，出計；後、
X46n0774_p0050c07║是故下，明遣；二、謂言下，示因緣。謂由真如是其言說
X46n0774_p0050c08║最後邊際，諸佛菩薩而以此名遣彼前前名言及相，
X46n0774_p0050c09║言說既亡，名亦隨遣，猶如世間以聲止聲，後聲不除，
X46n0774_p0050c10║還成喧亂。故論說言：言說之極，因言遣言。極，猶盡也。
X46n0774_p0050c11║此正顯示立名遣相之所以也。三、於是下，顯能所。五、
X46n0774_p0050c12║言說中，一、為能遣，四、為所遣。
X46n0774_p0050c13║二、大本下，引教證成。此是大本，與今流行經本文義
X46n0774_p0050c14║大同小異，詳會可知。離言說言說者，謂離前四虗妄
X46n0774_p0050c15║言說，表是後一如義言說。非不二說不二者，謂非八
X46n0774_p0050c16║千一種言說不二，而說寂默離言不二。如言說如，如
X46n0774_p0050c17║耳聽如者，其能說者無說無示，以真如言復說真如；
X46n0774_p0050c18║其能聽者無聞無得，即真如耳還聽真如。今者淨名
X46n0774_p0050c19║以默顯理，如此說聽皆稱真如，故經說云如言說等。
X46n0774_p0050c20║三、次說下，解釋名字門二：初、標示。此釋真如能詮名
X46n0774_p0050c21║字，所詮之體無遣無立。謂以一切法相本自盡，故無
X46n0774_p0050c22║可遣；以一切法性本自顯，故無可立。二、此文下，徵釋
X46n0774_p0050c23║二：初、問答徵起。二、謂斷下，依義釋成中，初約真釋名。
X46n0774_p0050c24║既無所遣麤細染法，故無能治勝劣斷道。次復次下，
X46n0774_p0051a01║約如釋名。既無所立差別位地，故無能立方便善巧。
X46n0774_p0051a02║後生滅門說有九相麤細不同，四位始覺勝劣有異，
X46n0774_p0051a03║則立階降位地差別。此真如門一切皆如，無有位地
X46n0774_p0051a04║定別相故。
X46n0774_p0051a05║二、當知下，總結中，初牒指；次已說下，結成。
X46n0774_p0051a06║二、次說下，發起問答決疑門二：初、問中二：初、牒指問
X46n0774_p0051a07║詞；二、問者下，釋成問意二：初、正釋問端二：初、顯示起
X46n0774_p0051a08║疑。文句中，初徵；次所謂下，釋中，初指文句。謂依第一
X46n0774_p0051a09║傳言，離三假相，發起初疑。今云不可說念句者，前離
X46n0774_p0051a10║言說及名字相，即不可說句；離心緣相，即不可念句。
X46n0774_p0051a11║雖舉結詞，意取所結初傳文也。依第二傳言，遣執之
X46n0774_p0051a12║文，發起後疑。如是二傳，皆是直詮真體門中初後文
X46n0774_p0051a13║句。次於是下，明行相。
X46n0774_p0051a14║二、所以下，徵釋所疑位次二：初、承前徵起，謂即徵上
X46n0774_p0051a15║因果行相。二、善巧下，依義釋成二：初、疑因中三：初、立
X46n0774_p0051a16║理。言說三慧皆是因故，說名隨順，以茲四法攝三相
X46n0774_p0051a17║故。一切善教極於言說，即言說相及名字相；一切三
X46n0774_p0051a18║慧盡於念法，即心緣相。二、若無下，陳疑。初一既缺，後
X46n0774_p0051a19║三何有？謂由此四相因生故。若無三慧，地行不成。三、
X46n0774_p0051a20║諸眾下，致問。意謂眾生修習因行，當以四法而為所
X46n0774_p0051a21║依。若如前云不可說念，則諸眾生以何為依而得進
X46n0774_p0051a22║趣？由是問言云何隨順。二、行因下，疑果。金剛心者，即
X46n0774_p0051a23║等覺位。自前諸行但為遠因，唯金剛心說為能入。金
X46n0774_p0051a24║金剛地，即妙覺果。重言金者，表異前故。薩般若者，云
X46n0774_p0051b01║一切智。佛智深廣，故喻如海。言已已者，已猶止也。問
X46n0774_p0051b02║者意云：若如前文第二傳言真如無相，則其已已無
X46n0774_p0051b03║能入因，以何為門證入果海？由是發起得入之問。
X46n0774_p0051b04║二、如是下，結指疑意。加行善者，即聞、思、修。五等位者，
X46n0774_p0051b05║即資糧等。此依生滅往向之義，以疑真如亂住之理。
X46n0774_p0051b06║二、答曰下，答二：初、牒指答詞。二、所謂下，釋成答意三：
X46n0774_p0051b07║初、答隨順疑二：初、標列二門。二、生滅下，決擇二相二：
X46n0774_p0051b08║初、生滅隨順三：初、標示。二、向上下，釋成三：初、略釋。向
X46n0774_p0051b09║上隨順者，謂約始覺為次第故，從信乃至金剛為能
X46n0774_p0051b10║隨順，即菩提果是所隨順。向下隨順者，謂約本覺為
X46n0774_p0051b11║次第故，從自性淨妙藏乃至第一念信為能隨順，則
X46n0774_p0051b12║邪邪地為所隨順。邪邪地者，理應目其能熏染法，永
X46n0774_p0051b13║泰亦云未詳華梵，準義即當邪定聚位。曾奉常曰（諱旼，
X46n0774_p0051b14║字彥和）：良恐未然，請諸來英詳會思擇。二、所言下，廣明
X46n0774_p0051b15║二：初、向上隨順。謂聲、名、句、文、聞、思、修慧及諸行德五
X46n0774_p0051b16║類之法，從劣向勝，次第引發。教及三慧即是地前雖
X46n0774_p0051b17║復相似二位所攝，其諸行德即十地中隨分位攝。雖
X46n0774_p0051b18║此等法具通諸位，今就顯相，故無違妨。言無常者，為
X46n0774_p0051b19║表始覺從緣顯故。二、所言下，向下隨順。行德、三慧并
X46n0774_p0051b20║其言教，從勝向劣，次第顯現。雖此等法本來齊具，然
X46n0774_p0051b21║其法爾，勝為劣依，劣依勝轉，義說前後，實則同時。而
X46n0774_p0051b22║言常者，為表本覺性無起故。何故本覺次第如是？由
X46n0774_p0051b23║無明力所熏發故，治惑行相法應爾故。又二種隨順
X46n0774_p0051b24║皆是隨緣始本二覺、清淨二覺，唯有滿轉，唯具德熏，
X46n0774_p0051c01║更無上下隨順差別。三、如是下，結指中，初、結前義。無
X46n0774_p0051c02║前後者，由相資故。次、障智下，指後說。
X46n0774_p0051c03║三、真如下，通問三：初、正答前難二：初、述正理。真如門
X46n0774_p0051c04║中作是說者，即初傳言離三假相，無彼下上常、無常
X46n0774_p0051c05║說，亦無下上常、無常慧，其諸行德略故不說，非無真
X46n0774_p0051c06║如如義言說并及寂滅、寂靜念故。二、以此下，遮妄難。
X46n0774_p0051c07║前說離相正顯真如，何依生滅輙伸此難？此有彼有，
X46n0774_p0051c08║例之等故。二、若爾下，展轉釋成二：初、徵起。即躡上文
X46n0774_p0051c09║此有彼有等為問辭，故云若爾，以顯真如說念行相。
X46n0774_p0051c10║二、謂有下，答釋。謂真如門所有言說非常、無常音聲
X46n0774_p0051c11║言說，亦非是彼名義繫屬能說、所說，但有第五如義
X46n0774_p0051c12║言說，由能稱順如如理故。又真如門所有念者非常、
X46n0774_p0051c13║無常三種慧念，亦非是彼心境相待能念、所念，但依
X46n0774_p0051c14║第十一一識心自性無生，說名寂滅；性常安隱，名為
X46n0774_p0051c15║寂靜。三、所以下，出其所以。謂由此門所有說念不同
X46n0774_p0051c16║生滅次位往向，唯是真如雜亂住故。
X46n0774_p0051c17║二、云何下，真如隨順二：初、寄問徵起。二、謂若下，順反
X46n0774_p0051c18║釋成中，初、別釋二：初、明真如言說中，初、順釋；次、若與
X46n0774_p0051c19║下，反顯；次、復次下，明真如心量。順反如前。後已說下，
X46n0774_p0051c20║總結。二、次決下，答得入疑二：初、標列二種。二、生滅下，
X46n0774_p0051c21║釋成二相二：初、生滅得入中，向上得入者，謂諸行人
X46n0774_p0051c22║依其言教，聞、思、修、慧并諸行德為能得入，金金剛地
X46n0774_p0051c23║妙覺如來為所得入。向下得入，謂諸行人依本行德，
X46n0774_p0051c24║修、思、聞、慧及其言教為能得入，則邪邪地為所得入。
X46n0774_p0052a01║須隨順句者，即前生滅隨順文句，說相可了，故勸應
X46n0774_p0052a02║觀。二、真如下，真如得入中，初、正示義。謂即自門所入
X46n0774_p0052a03║法體，能作門故，說為所依。次、云何下，轉徵釋。此辨得
X46n0774_p0052a04║入，即復離前隨順門中言說及念，方得名為真實得
X46n0774_p0052a05║入。若爾，前說一一識心，豈非所入？云何說離？若此是
X46n0774_p0052a06║離，應無所入耶？然離所存，說念念故。由此門中無能、
X46n0774_p0052a07║所入門法別相，故復云離。重重遣拂，無迹可尋，方成
X46n0774_p0052a08║絕待。
X46n0774_p0052a09║三、第一下，結成二傳。由上所明理趣顯了，則第一傳
X46n0774_p0052a10║離三假相，言得成就，初疑自除；其第二傳真如無相，
X46n0774_p0052a11║決斷理明，後疑自遣。今此文中，初傳標言，後傳舉疑，
X46n0774_p0052a12║互相顯故。
X46n0774_p0052a13║三、次說下，假說開相真如門二：初、標門。前明體性即
X46n0774_p0052a14║當離言，今說開相即當依言，是故於此復開二門，顯
X46n0774_p0052a15║示真如空、不空義，令諸行者依言修證故。
X46n0774_p0052a16║二、如實下，釋相二：初、牒釋二門。空者離染，不空具德，
X46n0774_p0052a17║皆非數分可得，故說過於？河沙。然則釋師於此一門，
X46n0774_p0052a18║攝義已周，消文尚略。今於本論復更指陳，文分為二：
X46n0774_p0052a19║一、總標門，二、別釋門。第一門中言復次等，前已顯示
X46n0774_p0052a20║體真如理平等一味，無有差別。復於此中假彼名言
X46n0774_p0052a21║開釋義相，為其二種，謂即釋前立義分中心真如相。
X46n0774_p0052a22║義當相字，其心真如，上已釋故。前依法身隨自證說，
X46n0774_p0052a23║此約應化誘諸根說。雖真如門對生滅門是出世間
X46n0774_p0052a24║真勝義攝，然於自門復有深淺。今此謂依言說分別，
X46n0774_p0052b01║正為逗根隨宜說故。又言說分別是此門中所空妄
X46n0774_p0052b02║法，謂虗妄言說、虗妄分別本不相應，故說為空。由此
X46n0774_p0052b03║以顯真如性德名為不空，故論依彼所空虗妄言說
X46n0774_p0052b04║分別以顯二義，由此二門不相離故。如實空者，謂即
X46n0774_p0052b05║真如第一義空，以能究竟顯真實性。如實之空，謂其
X46n0774_p0052b06║不同內外空等，彼為除遣虗妄相故。如實即空，謂真
X46n0774_p0052b07║如性絕諸相故。如實不空者，真如妙有說名不空，謂
X46n0774_p0052b08║由所顯真勝義諦自體具有無漏性德。如實之不空，
X46n0774_p0052b09║謂其不同世俗假有名不空故。如實即不空，稱性功
X46n0774_p0052b10║德真實有故。
X46n0774_p0052b11║二、所言下，別釋門中，文分為二：初、如實空三：初、離染
X46n0774_p0052b12║成空。所言空者，即牒標中如實空義。不同生滅所有
X46n0774_p0052b13║妄染，由修聖道所已方空。今此真如所有妄染，不由
X46n0774_p0052b14║對治，相本自盡，是故說言從本已來一切染法不相
X46n0774_p0052b15║應故。謂離等者，謂離生滅、垢淨、增減差別相故。云何
X46n0774_p0052b16║離耶？出所由云：以無虗妄心念故，由無能取虗妄心
X46n0774_p0052b17║故，則無所取差別之相。次當知下，離相顯德。謂離四
X46n0774_p0052b18║句，則成四德。入楞伽云：謂觀一切法，離四句不可得。
X46n0774_p0052b19║四句者，一、異、俱、不俱、有、非有、常、無常等。我以諸法離
X46n0774_p0052b20║此四句，是故說言一切法離。言非有相者，即第一德，
X46n0774_p0052b21║謂由真如非有相故，則離凡愚所執妄有增益之謗。
X46n0774_p0052b22║非無相者，即第二德，謂由真如非無相故，則離凡愚
X46n0774_p0052b23║所執妄空損滅之謗。非非有相、非非無相，即第三德，
X46n0774_p0052b24║謂由真如百非非非，故非是彼非有非無，則離所執
X46n0774_p0052c01║雙非有無戲論之謗。非有無俱相，即第四德，謂由真
X46n0774_p0052c02║如千是非是，故非是非有無俱相，則離所執雙通有
X46n0774_p0052c03║無相違之謗。非一異等，例以知之。此即泛明總遮一
X46n0774_p0052c04║切虗妄邪執。或二四句各別遮非，謂有凡愚於諸法
X46n0774_p0052c05║中妄計有空等，今此真如性非增減，故離有空等。復
X46n0774_p0052c06║有凡愚妄計諸法為一異等，今此真如體絕數量，故
X46n0774_p0052c07║離一愚等。後乃至下，例餘總結。乃至總說以例餘句，
X46n0774_p0052c08║謂常無常、徧非徧等，今真如性悉皆遠離。依一切下，
X46n0774_p0052c09║須反結成所明空義。若離妄心，實無可空者，此遮愚
X46n0774_p0052c10║夫妄生空解，謂所說空但空妄想差別之相，而真如
X46n0774_p0052c11║性不可言空。譬如龜兔本無毛角，說之為無，非彼自
X46n0774_p0052c12║體亦空無故。次所言下，如實不空二：初、不空具德。言
X46n0774_p0052c13║不空者，則牒標中如實不空。已顯等者，躡前空義，顯
X46n0774_p0052c14║此不空既無妄染之所隱蔽，則是真心常恒不變。泛
X46n0774_p0052c15║明常者，即相續義。今以不變以顯常恒，由不變故，一
X46n0774_p0052c16║切清淨功德品法無減無缺，常恒滿足，故名不空。次
X46n0774_p0052c17║亦無下，絕妄冥真。亦無有相可取者，謂有眾生聞說
X46n0774_p0052c18║不空，即便取著。今云無相，遮其妄取。能取之念、所取
X46n0774_p0052c19║之境二皆遠離，冥合絕待真如理故，名曰相應。二、如
X46n0774_p0052c20║是下，結顯不離，謂即所明空不空義。隨舉其一，即具
X46n0774_p0052c21║二種，謂本離妄染必具性德，本具性德必離妄染，故
X46n0774_p0052c22║說二門不相捨離。
X46n0774_p0052c23║二、於是下，引文證成。謂由彼頌總攝真如一門義故，
X46n0774_p0052c24║初頌以證體真如門離言說等三種假相，滿畢竟等
X46n0774_p0053a01║三種實德；次頌以證相真如門離有無等四種句相，
X46n0774_p0053a02║滿非有等四種法德。後二頌中釋成數量不增不減，
X46n0774_p0053a03║謂功德過患，量過？河沙。今此但說如是數者，謂由此
X46n0774_p0053a04║數是其本故，通攝一切諸數量故。最後兩句釋師勸
X46n0774_p0053a05║誨，或是玄理本有此辭。
X46n0774_p0053a06║三、以離下，據位料揀。然此唱論有其二意：一則遠通
X46n0774_p0053a07║體相位次，二則近成不空功德。今此科分從其初意。
X46n0774_p0053a08║二、心生滅門二：初、結前生後。二、依文釋相二：初、三義
X46n0774_p0053a09║顯法門之體，二、三自屬為門之名。初中二：初、別顯三
X46n0774_p0053a10║義行相，二、總釋四法熏習。初中有三：初、釋心生滅，二、
X46n0774_p0053a11║釋生滅因緣，三、釋生滅相。初中二：初、略顯兩重能所
X46n0774_p0053a12║依，二、廣釋後重能依義。初中又二：初、唱本論。二、作釋
X46n0774_p0053a13║文三：初、標門總示。謂此唱中具有二重能所依義，故
X46n0774_p0053a14║勸住思。
X46n0774_p0053a15║二、謂生下，配屬二重。謂生滅門者，即是初重能依別
X46n0774_p0053a16║相；一心為依者，即是初重所依總相。生滅門攝覺義、
X46n0774_p0053a17║不覺義者，即是後重能依別相；梨耶為依者，即是後
X46n0774_p0053a18║重所依總相。然今配屬不如次者，謂舉能依顯所依
X46n0774_p0053a19║故。
X46n0774_p0053a20║三、先說下，隨門別釋二：初、第一重一心梨耶總別門；
X46n0774_p0053a21║二、第二重總識攝生圓滿門。初中二：初標指中，初標
X46n0774_p0053a22║門，次牒指。唱上立者，即立義分云心生滅，是標立故。
X46n0774_p0053a23║今此正釋，所以牒唱。二、依如下，釋成中二：初略配二
X46n0774_p0053a24║門中，初配所依總相門中，初牒指；次彼多下，釋成。多
X46n0774_p0053b01║一心者，是生滅門所入法故，即一心法，契經所說。第
X46n0774_p0053b02║二一心亦名如來藏者，楞伽經云：一心者，名如來藏。
X46n0774_p0053b03║上心字者，是所立中，下降於此，名如來藏，謂如來藏
X46n0774_p0053b04║是異名故。降減殺義，分總成別，析寬作狹，降殺其義，
X46n0774_p0053b05║立異名故。次有生下，配能依別相門，謂不生不滅與
X46n0774_p0053b06║生滅和合，非一非異，大攝主識是此門體。
X46n0774_p0053b07║二、今當下，廣明二門二：初、所依總相一心門，二、能依
X46n0774_p0053b08║別相梨耶門。初中二：初、舉經。發問中，將欲依經顯示
X46n0774_p0053b09║其義，故先問起。此有二問：初問數量，次問攝屬。二、依
X46n0774_p0053b10║義申答二：初、結頌。答中，上二句答初問，下二句答次
X46n0774_p0053b11║問。二、散文釋二：初、釋頌。上二句二：初、標徵。今明十藏，
X46n0774_p0053b12║具引六經。初總持藏，體唯不二，是立義分，通所依故。
X46n0774_p0053b13║所餘九種，即散說分所明四法。二、三二種，唯法非門；
X46n0774_p0053b14║四、五、六、七、八、九六種，唯門非法。後一隱覆，俱通門法。
X46n0774_p0053b15║多一心體即是其法，自性淨心則是其門。初一總持，
X46n0774_p0053b16║俱非門法。又遠轉遠縛真如真如，唯真非妄，真勝義
X46n0774_p0053b17║諦出世攝故。與行與相生滅真如，并其後五，唯妄非
X46n0774_p0053b18║真，隱顯隨緣，與相俱轉，世間攝故。大總持藏，俱是雙
X46n0774_p0053b19║非，性德圓滿，具遮表故。
X46n0774_p0053b20║二列示中，文有十段。初中有三：初標立，次引經，後示
X46n0774_p0053b21║義，下九皆然。初標立中，大總持藏殊勝圓滿，能總攝
X46n0774_p0053b22║持一切藏故。次引經中有法有喻，大陀羅尼即是其
X46n0774_p0053b23║法，寶及無盡殊勝圓滿即通法喻。此中寶言謂即如
X46n0774_p0053b24║意，由此寶珠具三種德：一者出生眾寶無窮盡故，二
X46n0774_p0053c01║者除毒濟病最殊勝故，三者體狀方正極圓漏故。大
X46n0774_p0053c02║總持藏亦復如是，具諸功德，盡攝諸藏，無不通等一
X46n0774_p0053c03║切所有。已下之文釋成盡攝為所依義。何以故下，出
X46n0774_p0053c04║其所由。謂由此藏望彼諸藏，為依勝故說名藏王，攝
X46n0774_p0053c05║持勝故說名藏主，徧覆勝故說名藏天，出生勝故說
X46n0774_p0053c06║名藏地。又由此藏大故如王，殊勝如主，圓滿如天，無
X46n0774_p0053c07║盡如地。從其德用周普彰名，故云大寶無盡等也。後
X46n0774_p0053c08║此經下，示義。二中，初標立云遠轉遠縛，遠離動轉惑
X46n0774_p0053c09║因惑果，遠離繫縛覺因覺果，故說此藏一味清淨、一
X46n0774_p0053c10║味圓滿。次引經云唯有覺者，即一一心能照達故。唯
X46n0774_p0053c11║有如如，謂其絕待離諸相故。此藏無有能證所證，不
X46n0774_p0053c12║應說言如智差別。由一一心無有惑相名離流轉，無
X46n0774_p0053c13║有覺相名離慮知。謂他門中染淨因果，對於此法俱
X46n0774_p0053c14║是妄念，皆為障縛。今皆離故，義言無雜。三中，標立。於
X46n0774_p0053c15║覺與力說名與行，謂即上轉；於惑與力說名與相，謂
X46n0774_p0053c16║即下轉。然如來藏平等與力，但由染淨緣助不同、勝
X46n0774_p0053c17║劣分歧而成二轉。今此所明正唯下轉，由與染力令
X46n0774_p0053c18║彼覆藏法身體故。引經為善不善因者，由多一識心
X46n0774_p0053c19║具二自在，受彼染熏故說為因，與彼妄合名受苦樂
X46n0774_p0053c20║與因俱等。猶如伎兒者，彼經偈云：心如工伎兒，意如
X46n0774_p0053c21║和伎者，五識為伴侶，妄想觀伎眾。示義譬如非幼幼
X46n0774_p0053c22║人者，謂由彼人性非是幻，能知幻術，故於一人雙標
X46n0774_p0053c23║二目。由知幻術故，於諸幻事與和合力。由性非幻故，
X46n0774_p0053c24║於諸幻事與破壞力。謂彼幻師幻化事訖，用非幻術
X46n0774_p0054a01║解散幻事，與力各異故說隨應。今多一心具二自在，
X46n0774_p0054a02║由有為自在故，於諸染法與和合力；由無為自在故，
X46n0774_p0054a03║於諸染法與離散力。故說名為與行與相，猶如彼人
X46n0774_p0054a04║非幻幻力。或有本云作幻幻人，謂即表其幻類極多，
X46n0774_p0054a05║與力不等名曰隨應，義亦無爽。四中標立真如真如，
X46n0774_p0054a06║揀彼生滅所顯真如，顯此真如絕對待故。引經中云
X46n0774_p0054a07║非建立等，謂離有無常無常等，故非智證識緣之境，
X46n0774_p0054a08║平等一味無差別故。五中標立生滅真如，謂真如理
X46n0774_p0054a09║體本常住，由有為法所熏染故說名生滅。次引經中
X46n0774_p0054a10║初敘妄執，謂一切法有為無為剎那生滅破彼真如。
X46n0774_p0054a11║次明對治，謂如來藏不生不滅，猶金金剛性常堅固
X46n0774_p0054a12║不變壞故。是諸如來所證之法，分明證知其體常住。
X46n0774_p0054a13║次反顯云：如來所證若是無常，則諸行人無由成聖。
X46n0774_p0054a14║後示義中離無常相，即不生不滅。今名生滅，由被染
X46n0774_p0054a15║故。六中，謂諸染法悉名為空，覆藏如來復名為藏。空
X46n0774_p0054a16║即是藏，能隱覆故；如來之空藏，藏彼本覺故。言若離
X46n0774_p0054a17║等者，謂諸煩惱而與本覺不相應故。佛性論云：由客
X46n0774_p0054a18║塵故空，與法界相離。七中，謂自相本覺恒沙功德稱
X46n0774_p0054a19║性實法，總名不空。不空即藏，所覆藏故；藏之不空，被
X46n0774_p0054a20║染覆故；如來即不空藏，未出現故。言不離等者，如是
X46n0774_p0054a21║功德與真法界恒相應故。佛性論云：無上法不空，輿
X46n0774_p0054a22║法界相隨。八中，自性淨心即是本覺為能攝藏，三智、
X46n0774_p0054a23║四德清淨之法為所攝藏。能攝即藏，性、用同故；如來
X46n0774_p0054a24║之能攝藏，總、別異故。即此本覺清淨功德，無始本際
X46n0774_p0054b01║稱順真性，故經說為相應法體。九中，謂諸染法為始
X46n0774_p0054b02║覺智所攝持故，名之為藏。所攝即藏，體、持用故；如來
X46n0774_p0054b03║之所攝藏，染被斷故。無始本際一切染法違背真性，
X46n0774_p0054b04║故經說為不相應體。智明為外，障暗為內，故說染法
X46n0774_p0054b05║為智攝持。若爾，明、暗理必不俱，何有妄染為智所攝？
X46n0774_p0054b06║謂由佛智之所能斷，即攝持彼令成淨故。此與前門
X46n0774_p0054b07║能攝藏中能、所淨義有何差別？本淨、新淨，因位、果位，
X46n0774_p0054b08║有所不同，故無相濫。十中，多一心體。自性淨心為諸
X46n0774_p0054b09║染法隱覆沈沒，不令顯現，故說為藏。經言恒及，即周
X46n0774_p0054b10║徧義。謂由此性窮未來際，平等周徧，任持所有染、淨
X46n0774_p0054b11║法故。於世法中不離脫者，即隱覆義。
X46n0774_p0054b12║二、是名下，釋頌下二句，謂此論所明即第三種，以是
X46n0774_p0054b13║生滅總所依故，亦是此門所入法故。雖第十藏具多
X46n0774_p0054b14║一心，今不指者，非全攝故。
X46n0774_p0054b15║二、次說下，能依別相黎耶門二：初、標門略示。阿棃耶
X46n0774_p0054b16║識有其十種，謂大攝主識并根本無明識等。彼十種
X46n0774_p0054b17║識各當其一，故名為分。今舉通名，該諸識故，說名為
X46n0774_p0054b18║滿。又大攝主獨名為滿，通攝諸識故。其餘九識名之
X46n0774_p0054b19║為分，互不通故。今論但云阿黎耶識，略去餘九分名
X46n0774_p0054b20║之識，建立攝主滿名之識。雖阿黎耶具該諸法，義已
X46n0774_p0054b21║具足，然由不云大攝主故，言未具足。或阿黎耶具於
X46n0774_p0054b22║三轉，今論但言不生不滅與生滅和合。雖唯下轉，影
X46n0774_p0054b23║兼上轉，故義具足。然由不云生滅與不生滅和合，故
X46n0774_p0054b24║言未具足。
X46n0774_p0054c01║二、此中下，依義廣明二：初、依此論解義；二、引諸教辨
X46n0774_p0054c02║名。前中有三：初、六字顯有為無為；二、三字示能所熏
X46n0774_p0054c03║習；三、四字明同異差別。初中二：初、依文正問答；二、承
X46n0774_p0054c04║前轉徵釋。前中二：初、問起；二、答釋二：初、結頌答；二、散
X46n0774_p0054c05║文。釋中，初、釋頌上二句，謂不生不滅四字之中詮顯
X46n0774_p0054c06║一切無為法故。雖無為法該通理智、身土、功德差別
X46n0774_p0054c07║不同，然其悉以不生不滅而為總相。次、總攝下，釋頌
X46n0774_p0054c08║下二句，謂生滅二字詮顯一切有為法故。雖有為法
X46n0774_p0054c09║該通心境、因果、體用差別不同，悉以生滅而為總相。
X46n0774_p0054c10║二、如是下，承前轉徵釋三：初、合徵釋二法二：初、問起；
X46n0774_p0054c11║二、答釋二：初、結頌答。謂此二法無名過量，超越？河沙
X46n0774_p0054c12║有名數量。略說四五，謂由設教應機根故，無分際中
X46n0774_p0054c13║作分際說。二、散文釋，謂依前頌徵列名數。
X46n0774_p0054c14║二、且四下，各徵釋二法二：初、無為二：初、問起。二、答釋
X46n0774_p0054c15║二：初、偈頌答。上二句答，初問中一句答，次問下一句
X46n0774_p0054c16║總結。勸謂體性業用各具通別，依謂所依即是體義，
X46n0774_p0054c17║問體答依義同名異。
X46n0774_p0054c18║二、長行釋二：初、申釋頌文二：初、別釋相二：初、明二依
X46n0774_p0054c19║釋。頌初二句，一中通依一心，謂即與行與相如來藏
X46n0774_p0054c20║心，以是此門所入法故。如是九法，皆悉以此為通所
X46n0774_p0054c21║依，良由此心具二自在，能作染淨種種法故。別依中
X46n0774_p0054c22║言寂靜理者，由對智故，論說以為生滅門內揀非真
X46n0774_p0054c23║如，門中所說絕待理故。問：寂靜理法即是真如，何故
X46n0774_p0054c24║更言依理為體？答：大攝主識具二種義，謂覺、不覺，今
X46n0774_p0055a01║四無為。答：依黎耶一分覺義而為別體，故論說云：生
X46n0774_p0055a02║滅門內寂靜理法以為體故。二中通依，準前可解，餘
X46n0774_p0055a03║皆例之。自下諸門準釋別體。自然本智以為體者，不
X46n0774_p0055a04║從緣起，故云自然。三中從緣起故，名曰隨他。雖然，清
X46n0774_p0055a05║淨始覺般若無始本具，亦即從緣，是故說名隨他起
X46n0774_p0055a06║智。若爾，此智既乃從緣，何以攝入無為法耶？若法相
X46n0774_p0055a07║宗緣心名智，則屬有為。今不爾者，謂由真理本性識
X46n0774_p0055a08║知，故屬無為，亦說名智。四中空理容徧無礙為其體
X46n0774_p0055a09║故，論說以為無所有事。是名二依通結四種。
X46n0774_p0055a10║二、復次下，明二用，釋頌第三句。一中通用，謂徧與諸
X46n0774_p0055a11║法為其共相，令彼轉故，云令出生；別用，謂任持自性
X46n0774_p0055a12║無轉變故，云令不失。二中通用，謂受染熏故，云不守
X46n0774_p0055a13║自性；別用，謂常守自性故，云不轉變。三中通用，謂雖
X46n0774_p0055a14║起淨用，治諸惑染，由被染法之所誑故，云隨妄轉；別
X46n0774_p0055a15║用，謂唯有滿轉，唯具德熏，自性對治諸染法故，云治
X46n0774_p0055a16║自過。四中通用，謂一切法生、住、成、得並依空故，云欲
X46n0774_p0055a17║有令有；別用，謂虗空自性無轉變故，云令不失。是名
X46n0774_p0055a18║二用通結四種。如是所明通、別二用，由彼各具通、別
X46n0774_p0055a19║二體，是故依體而起其用。謂由二體俱行轉，和合為
X46n0774_p0055a20║一，發起二用；若其互缺，用必不俱，豈可施設令成別
X46n0774_p0055a21║異？
X46n0774_p0055a22║二、此中下，總結勸。謂上所說體用通別，以他自義揀
X46n0774_p0055a23║令無濫，是故結勸令廣觀察。
X46n0774_p0055a24║二、種種下，指陳餘義。至文處者，謂即向下能依等中。
X46n0774_p0055b01║二、五種下，有為中二：初、問起。二、答釋二：初、偈頌答。二、
X46n0774_p0055b02║長行釋二：初、申釋頌文二：初、明二依釋。頌上二句，一
X46n0774_p0055b03║中通依，並準前釋。別依，謂即根本不覺有大力故，能
X46n0774_p0055b04║與一切住地煩惱并上煩惱為所依持，令彼得轉，猶
X46n0774_p0055b05║如大地為物所依故。二中細分，謂獨力隨相、獨力業
X46n0774_p0055b06║相俱合動相，始初生起極微細故，合為生相。三中鹿
X46n0774_p0055b07║分，謂轉相、現相、智相相續，住持業果稍鹿現故，合為
X46n0774_p0055b08║住相。四中執取計名字相差別異解，轉鹿動故，合為
X46n0774_p0055b09║異相。五中業果滅善心事，極鹿動故，合為滅相。是名
X46n0774_p0055b10║二依通結五種。
X46n0774_p0055b11║二、復次下，明二用，釋第三句：一、無明中，謂生長諸染、
X46n0774_p0055b12║障礙眾善，為通、別用。二、生相中，於上無明、於下轉現
X46n0774_p0055b13║及六鹿相與其力故。又可別說：獨力隨相望上無明，
X46n0774_p0055b14║望下八全二分；獨力業相望上無明隨相，并下八全
X46n0774_p0055b15║一分；俱合動相望上無明二相，并下八全與其力故。
X46n0774_p0055b16║三、如說下，例指住、異二相，謂住相則於上二、下四與
X46n0774_p0055b17║其力故，異相則於上六、下二與其力故。自中相望，準
X46n0774_p0055b18║生可知。四、滅相中，於上八相及自業果與其力故。是
X46n0774_p0055b19║名二用，通結五種。然諸無為各具清淨，染、淨不同，故
X46n0774_p0055b20║有通、別，自、他義異。今有為法一向雜染，故論於此不
X46n0774_p0055b21║作是說。或即前後影略顯示，應率上文於此安立。通
X46n0774_p0055b22║謂他義，別謂自義，謂由一切有為諸法能生他故，自
X46n0774_p0055b23║能礙故。如頌第四句云：隨釋應觀察故。
X46n0774_p0055b24║二、種種下，指陳餘義。謂下能依不覺義中，即其文處。
X46n0774_p0055c01║三、以何下，通證成。一、依二：初、寄問生起；二、爾時下，引
X46n0774_p0055c02║經。證成中二：初、法說二：初、問答。諸法生處中，初、妙德
X46n0774_p0055c03║諮詢。阿黎耶識即大攝主，具足過患功德法故。如是
X46n0774_p0055c04║諸法而以何法為其根本？而於何處是彼出生？次、如
X46n0774_p0055c05║來讚說。將酬彼問，先歎殊勝，警䇿群情令欣樂故。如
X46n0774_p0055c06║是諸法於非有為、非無為處為所依止而得生長。
X46n0774_p0055c07║二、文殊下，問答所依體性中，初妙德重徵，次如來再
X46n0774_p0055c08║答。一心即是與行與相。如來藏心以其體性非是有
X46n0774_p0055c09║為能作有為，非是無為能作無為，故為殊勝不思議
X46n0774_p0055c10║處。猶如明鏡，性非青黃，故能青能黃。若爾，攝主阿黎
X46n0774_p0055c11║耶識具足染淨一切諸法，何不說為殊勝處耶？謂由
X46n0774_p0055c12║一心是總體故、是所入故、為根本故。既爾，一心、攝主
X46n0774_p0055c13║齊等皆具有為、無為諸法，云何一心是本是總？攝主
X46n0774_p0055c14║乃名枝末別相。然其有為、無為九法各具通別二所
X46n0774_p0055c15║依故，一心本法通攝九法通別二體，大攝主識唯攝
X46n0774_p0055c16║九法支分別體，是故總別本末分際有所不同。若不
X46n0774_p0055c17║爾者，云何黎耶論說以為能依別相？
X46n0774_p0055c18║二、復次下，喻明中，然上法中以明依體，令此喻內以
X46n0774_p0055c19║顯依因。而有二喻，謂如黎庶之子并諸草木各有二
X46n0774_p0055c20║依，取其通、別少分義故。又如庶子攬彼國王及與父
X46n0774_p0055c21║母通、別力用以成自體，一切草木取彼大地及與種
X46n0774_p0055c22║子二種氣分方得生長。此二法、喻，義相均等。二、三字
X46n0774_p0055c23║示能、所熏習，三、四字明同、異差別。此二合釋，文中有
X46n0774_p0055c24║二：初、依論正明下轉，二、引經助成上轉。初中有三：初、
X46n0774_p0056a01║辨熏習，二、明同異，三、結滿名。初中二：初、略顯二轉二：
X46n0774_p0056a02║初、牒示。與即共義，謂所熏淨法與能熏染法同事俱
X46n0774_p0056a03║轉，共相隨順，無違逆故，云與和合。
X46n0774_p0056a04║二、云何下，釋成二：初、總說相。染法有力，淨法無力，則
X46n0774_p0056a05║染勝淨劣；淨法有力，染法無力，則淨勝染劣。上下二
X46n0774_p0056a06║轉，由是而有。
X46n0774_p0056a07║二、今當下，別開門二：初、標列問起。二、頌散釋成二：初、
X46n0774_p0056a08║結頌答。由染熏故，背覺合塵，說名下轉。由淨熏故，背
X46n0774_p0056a09║塵合覺，說名上轉。轉者，隨緣動作義故。
X46n0774_p0056a10║二、散文釋。二、今當下，廣明下，轉三：初、標門。二、根本下，
X46n0774_p0056a11║釋相二：初、顯無明，二、例餘四。前中二：初、開，二、問，二、還，
X46n0774_p0056a12║二、答二：初、結頌。總答中，初三句答初問，後三句答次
X46n0774_p0056a13║問。
X46n0774_p0056a14║二、散文別釋三：初、釋頌前三句二：初、正明熏處。二、熏
X46n0774_p0056a15║一下，展轉釋成二：初、熏一法界二：初、問起。二、答釋二：
X46n0774_p0056a16║初、結頌答。二、散文釋中，初釋頌，次引成。熏自所依者，
X46n0774_p0056a17║謂有為自在是彼無明所依止故。非他所依者，謂即
X46n0774_p0056a18║揀非無為自在，對無明自，說名為他。
X46n0774_p0056a19║二、熏真下，熏四無為二：初、問起。二、答釋二：初、結頌答。
X46n0774_p0056a20║問中所熏雖唯一種，答中具四，例餘而說。頌中前七
X46n0774_p0056a21║句正答，後一句例指，以顯無明熏真如等，通達作用
X46n0774_p0056a22║而作熏事。
X46n0774_p0056a23║二散文釋中，初釋頌中前七句。然前所說二種用中，
X46n0774_p0056a24║通達作用是隨緣義，故說無明熏能於彼；其別作用
X46n0774_p0056b01║是不變性，極清淨故，不受染熏。次如說下釋頌中後
X46n0774_p0056b02║一句。真如既然，餘三亦爾。二根本下釋頌後三句。燕
X46n0774_p0056b03║本但云作熏時量，無上根本無明四字。今從麗本，其
X46n0774_p0056b04║文似顯。文中二：初釋頌文。言時量者，謂依剎那前後
X46n0774_p0056b05║分位以立三時，謂由無明緣生無性，舉體全空，無有
X46n0774_p0056b06║前後時分差別，故說非初亦非中後。雖即全真，不壞
X46n0774_p0056b07║緣相，事體宛然，始成熏義，故云取初中後故。初即相
X46n0774_p0056b08║不礙性熏之不熏，次即性不礙相不熏之熏故。次本
X46n0774_p0056b09║智下引經證中言具取者，謂於三時俱取成熏，缺不
X46n0774_p0056b10║成故。如一念中作熏事時，必假前念引發、後念助成，
X46n0774_p0056b11║中間一念方得成就。念念常熏，念念皆爾。問：正作熏
X46n0774_p0056b12║時，前後二念已減未生，云何引助？答：謂由緣起力用
X46n0774_p0056b13║相資，前後與力法應爾故。
X46n0774_p0056b14║三、此中下，總辨熏習義三：初、承前徵起；二、謂能下，作
X46n0774_p0056b15║答釋成二：初、釋熏習名義中，初、釋能熏。謂能熏有力
X46n0774_p0056b16║熏自氣分置他法中，引彼所熏無力之法，隨自、能熏
X46n0774_p0056b17║和合似一，不相捨離，相隨俱行，相順俱轉，同作業故，
X46n0774_p0056b18║說為能熏。猶如磁石吸針，琥珀拾芥，能引他法隨自
X46n0774_p0056b19║轉故。次、釋所熏。謂所熏之法勢力微劣，由彼能熏勝
X46n0774_p0056b20║力牽引，遂便發起違自、順他作業力用。於彼能熏隨
X46n0774_p0056b21║順俱轉，隨但不違，順復與力，故云所熏。二、謂五下，明
X46n0774_p0056b22║熏習法數。謂下，轉門。能熏有五，所熏亦五。其所熏五，
X46n0774_p0056b23║隨能熏五而來共會，同作業故，說名和合。三、是故下，
X46n0774_p0056b24║由結歸論。以其所說義未盡故，科云曲結。
X46n0774_p0056c01║二、如大下，例餘四。謂舉無明以例餘四，熏習之義亦
X46n0774_p0056c02║如是故。
X46n0774_p0056c03║三、如是下，結指。謂至下文不覺義中及熏習中，其義
X46n0774_p0056c04║自顯。
X46n0774_p0056c05║二、非一下，明同異二：初、牒文指屬。二、云何下，寄問釋
X46n0774_p0056c06║相二：初、問。二、所謂下，答二：初、通別染淨釋二：初、通別
X46n0774_p0056c07║成非一。謂一法界心具二自在，四種無為具二作用。
X46n0774_p0056c08║今以一心無為自在四種無為別事作用，以對一心
X46n0774_p0056c09║有為自在四種無為通達作用，以明非一。此中且約
X46n0774_p0056c10║相梯顯示，謂一法界心無為自在真如別用乃至虛
X46n0774_p0056c11║空別用，對一法界心有為自在真如通用乃至虛空
X46n0774_p0056c12║通用，不同理故，名為非一。又應單複交絡以門，複中
X46n0774_p0056c13║則有二合、三合，義可思準。又復當須對望而說，不異
X46n0774_p0056c14║理故，名為非異，以對次文非異義故。由是此中略不
X46n0774_p0056c15║開說。然準本論，但說不生滅法對生滅法非一非異，
X46n0774_p0056c16║名黎耶識。釋師何故唯以無為、不生滅法自互相望，
X46n0774_p0056c17║明非一等？本論為欲且就染淨異類相望，明非一異。
X46n0774_p0056c18║釋論意顯，不但染淨異類相熏，其同類中自有熏義，
X46n0774_p0056c19║謂即無為熏無為等，由其二用互相熏發，互相隨順，
X46n0774_p0056c20║名非一等。若依此義，本論應云：謂不生不滅與不生
X46n0774_p0056c21║不滅和合、生滅與生滅和合、生滅與不生不滅和合、
X46n0774_p0056c22║不生不滅與生滅和合等，綺互以明，文義方備。諦觀
X46n0774_p0056c23║本釋，理周當然。由是染淨及與本法單複相望，則應
X46n0774_p0056c24║具有二十四類。單十二者，於染淨中各將二種以為
X46n0774_p0057a01║示法，餘並例同。染熏四者，一染熏染，如無明對生相；
X46n0774_p0057a02║二染熏淨，如無明對本覺；三染熏染淨，如無明對生
X46n0774_p0057a03║相本覺；四染熏非染淨，如無明對一心。淨熏四者，一
X46n0774_p0057a04║淨熏淨，本覺熏真如；二淨熏染，本覺熏無明；三淨熏
X46n0774_p0057a05║染淨，本覺熏真如無明；四淨熏非染淨，本覺熏一心。
X46n0774_p0057a06║染淨四者，一者染淨熏染，本覺無明同熏生相；二染
X46n0774_p0057a07║淨熏淨，本覺無明同熏真如；三染淨熏染淨，本覺無
X46n0774_p0057a08║明同熏真如生相；四染淨熏非染淨，本覺無明同熏
X46n0774_p0057a09║一心。復有染染對染染、染染對淨淨等，熏復相對一
X46n0774_p0057a10║十二類，如理應思，由染淨法各過恒沙類聚群分互
X46n0774_p0057a11║熏習故。
X46n0774_p0057a12║二、為欲下，染淨成非異。所熏五法對彼能熏五種有
X46n0774_p0057a13║為以明非異，亦應說云不同理故名為非一，以對上
X46n0774_p0057a14║文非一義故，由是此中略不開說。亦具二合、三合等
X46n0774_p0057a15║義，準上應知。
X46n0774_p0057a16║二、復次下，能、所相合釋。五種有為生滅染法以為能
X46n0774_p0057a17║熏，四種無為不生滅法而為所熏，此則不分通、別作
X46n0774_p0057a18║用，而但總相相望為言。於中不說一心法者，以是所
X46n0774_p0057a19║明非異因故，復是所依總相門故。
X46n0774_p0057a20║三、名為下，結滿名。謂略去差別分名，但立黎耶滿名。
X46n0774_p0057a21║二、次說下，引經助成上轉二：初、標示。釋師欲加上轉
X46n0774_p0057a22║門義，復須經本示有所憑。
X46n0774_p0057a23║二、所謂下，引成三：初、引經文二：初、引經中世尊自陳
X46n0774_p0057a24║疇昔本事。二、此經下，示義二：初、釋成二轉；二、此義下，
X46n0774_p0057b01║指屬法體。我謂即是法身真我，名為本覺如來藏佛。
X46n0774_p0057b02║他謂即是根本無明，謂此二法恒共捔力。無明若勝，
X46n0774_p0057b03║我來依他，則成下轉；本覺若勝，他來依我，則成上轉。
X46n0774_p0057b04║二、依比下，成論旨四：初、依釋下，轉。謂本論中依依他
X46n0774_p0057b05║義，說不生滅與生滅合，但唯成立下轉門義。二、若欲
X46n0774_p0057b06║下，進明上轉。釋師加此，助成本論上下二轉，義方具
X46n0774_p0057b07║足。三、以此下，他文顯具。顯非釋師妄自增加，以玄理
X46n0774_p0057b08║中具此言故。四、馬鳴下，此論影略。則出本師不具意
X46n0774_p0057b09║趣，比來所說已顯彰故。舉一下轉，兼一上轉，影略顯
X46n0774_p0057b10║示，義實周備。
X46n0774_p0057b11║三、上轉下，指說處，謂即四位對治分中。
X46n0774_p0057b12║二、次說下，引諸教辨名二：初、該攝安立門二：初、契經
X46n0774_p0057b13║異說二：初、標門問起。二、頌散答釋二：初、結。頌答中，歸
X46n0774_p0057b14║本契經經差別中，第四十一標此名題。次文釋義而
X46n0774_p0057b15║無此目，應是頌散，上下互舉。謂如法門現了經題，論
X46n0774_p0057b16║中但舉現了二字，第恐歸本，名字亦爾。
X46n0774_p0057b17║二、散文釋三：初、標徵；二、一者下，列釋十：初、立一種識
X46n0774_p0057b18║三：初、標立；二、一者下，釋成四：初、一切一心識中，初正
X46n0774_p0057b19║明，此即總相。如來藏心體用該通，能攝諸識二種自
X46n0774_p0057b20║在，義如前說。次一心下，引證。多一一識者，謂由此識
X46n0774_p0057b21║能作諸法，隨彼彼法立種種名，名義雖多，體唯一故。
X46n0774_p0057b22║二、立阿黎耶識，謂即能依大攝主識，具足障礙、無障
X46n0774_p0057b23║礙者，即覺、不覺二種義故。引經中云通達總相者，謂
X46n0774_p0057b24║具諸法，義寬通故。三、立末那識，具足十一義者，謂根
X46n0774_p0057c01║本無明五相五識成十一故，以彼能攝種種識故。四、
X46n0774_p0057c02║立一意識，謂由此識具彼能見、能聞，乃至第七為其
X46n0774_p0057c03║依止七種功用，是故能攝七種轉識。引經中云唯有
X46n0774_p0057c04║意識無餘七者，謂以一意攝彼七故。約此即說一種
X46n0774_p0057c05║意識亦具第八持緣作用。由是右來一意識師，或說
X46n0774_p0057c06║八識體為一故，如依一鏡現多影像，如依一水而有
X46n0774_p0057c07║多波，故於一意亦含此義。三、是名下，結示。二、立二種
X46n0774_p0057c08║識，謂三細相合為一故，前七識轉合為一故。引經中
X46n0774_p0057c09║云了別識者即第八識，分別事識即前七識。三、立三
X46n0774_p0057c10║種識，謂即於前分別事識開出末那，故成三種。經說
X46n0774_p0057c11║十識，謂開黎耶成三細相。相、用、體性皆微細故，名細
X46n0774_p0057c12║相性。末那一種，相、用、體性俱能引發，故名根相。六識
X46n0774_p0057c13║依根分離取境，名分離相。四、立四種識，於前更加與
X46n0774_p0057c14║行與相，多一識心而成四故。五、立五種識，隨順徧轉，
X46n0774_p0057c15║謂即清淨性真如理，隨順諸緣而徧轉故。經云非彼
X46n0774_p0057c16║彼識攝者，意表真如唯是識性，說名為識，非是彼彼
X46n0774_p0057c17║了別識攝。雖非了別，由徧彼彼為其實性，故說名為
X46n0774_p0057c18║徧行真如。六、立六種識，謂依所緣分位別故。雖應淺
X46n0774_p0057c19║根但說六識，而於其中具餘識故。七、立七種識，謂於
X46n0774_p0057c20║前中加末那故。由所具緣有頓、漸故，或一時轉，或前
X46n0774_p0057c21║後轉。謂緣力頓具，諸識齊生；緣力漸興，識次第轉。故
X46n0774_p0057c22║唯識云：五識隨緣現，或俱或不俱。又由第七具有任
X46n0774_p0057c23║持攝藏用故，即攝黎耶。又為前五分別依故，即名意
X46n0774_p0057c24║識。以能造作持藏用等，是故說言有殊勝力。八、立八
X46n0774_p0058a01║種識，謂立黎耶，增前為八，第八黎耶為異熟報。法相
X46n0774_p0058a02║所明，正是此義。今宗辨果，即大攝主，或即總、別，隨應
X46n0774_p0058a03║皆得。九、立九種識，奄摩羅識，謂即本覺。經言轉者，有
X46n0774_p0058a04║二義故，謂得及捨。轉捨妄染，轉得清淨，入本覺故。或
X46n0774_p0058a05║轉者，易也，謂易染成淨，入唵、摩囉故。十、立十種識，謂
X46n0774_p0058a06║加所依與行與相如來藏心，說名一切一心識故。
X46n0774_p0058a07║三、是名下，總結。如上所明有十種識，總引十二契經
X46n0774_p0058a08║異說。然諸經中詮示差別，本末料揀而有三類：一、唯
X46n0774_p0058a09║明本識，即立一種中初一契經；二、唯明末識，亦立一
X46n0774_p0058a10║種中後三契經，并及二、三、六、七、八、九。此等經中開合
X46n0774_p0058a11║雖異，俱詮能依枝末識故。三、通明本末，謂即四、五及
X46n0774_p0058a12║第十中所依本識、能依別識，並詮顯故。
X46n0774_p0058a13║二、如是下，寶𠕋該攝二：初、承前問起。二、頌散答釋二：
X46n0774_p0058a14║初、偈頌答。二、長行釋二：初、總示。意謂本論中詮示諸
X46n0774_p0058a15║識，雖即分明，然恐鈍根未能了解，故將經文與論屬
X46n0774_p0058a16║當。
X46n0774_p0058a17║二、所謂下，別屬。文二：初、正攝。初一種四：初、攝一切一
X46n0774_p0058a18║心識。一法界者，謂即眾生心中一分多一識心，名一
X46n0774_p0058a19║法界。又即三自摩訶衍法及如來藏與一法界名異
X46n0774_p0058a20║體同，故如此配。二、阿黎下，攝黎耶識。三、現了下，攝末
X46n0774_p0058a21║那識。論中具列十一種名，今略指屬，至文可了。四、七
X46n0774_p0058a22║化下，攝意識。彼經意識即論相續，然其密意具攝諸
X46n0774_p0058a23║識，由此一識能取六塵，名為意識。或密猶細也，謂此
X46n0774_p0058a24║相續雖唯六識，然於其中具細意故。
X46n0774_p0058b01║二、如是下，例攝餘九識。上以四經與論對顯，例餘八
X46n0774_p0058b02║經所談識義，亦應隨文作是配屬。
X46n0774_p0058b03║二、次說下，藏識剖字門二：初、標門問起。謂問名數，行
X46n0774_p0058b04║相屬當。
X46n0774_p0058b05║二、頌散答釋二：初、偈頌答中，初一句答名數，次十一
X46n0774_p0058b06║句答行相，後四句答屬當。偈頌盡存梵語，長行俱就
X46n0774_p0058b07║華言，不妨釋名，便成翻對。
X46n0774_p0058b08║二、散文釋二：初、正明此識三：初、標徵；二、一者下，列釋
X46n0774_p0058b09║十：初、大攝主識，義見上文，故指如前說。二、根本無明
X46n0774_p0058b10║識中有三：初、標釋名字，二、引經顯相，三、屬論說處。下
X46n0774_p0058b11║皆倣此，分之為三。初中謂由無明隱覆法身，攝藏諸
X46n0774_p0058b12║染，故名藏識。經有二意：一、謂無明是起妄因，故說不
X46n0774_p0058b13║了一法界體；一為染法之所依，故說言出生、增長、不
X46n0774_p0058b14║斷。三、清淨本覺識，謂由本覺能攝一切清淨法故，說
X46n0774_p0058b15║名藏識。此覺唯是果圓滿轉，唯有德熏、無患德熏，唯
X46n0774_p0058b16║有滿轉、無分轉故，唯作能熏、不作所熏，故經說言無
X46n0774_p0058b17║受熏相。屬論即當四種大義。然此下論說處非一，今
X46n0774_p0058b18║就顯指，餘可例悉。四、染淨本覺識，然此本覺本唯純
X46n0774_p0058b19║淨，由無明熏，說有其染，名為染淨。前門唯淨，即是別
X46n0774_p0058b20║用不轉變義；此通染淨，即是通用不守自性受染熏
X46n0774_p0058b21║故。經中難入未曾有會者，謂由所說法門希有故，此
X46n0774_p0058b22║會宣說染淨本覺總持自在，故名緣起陁羅尼智楞
X46n0774_p0058b23║伽王身，不分而徧，一切神眾共轉不離，隨緣本覺受
X46n0774_p0058b24║彼染熏，徧於一切染法之中，不相捨離俱行俱轉故。
X46n0774_p0058c01║五、業相業識識。相即暗鈍，識即神解，謂由分別陰覆
X46n0774_p0058c02║攝持，合名藏識。此識微細，不可說其能緣、所緣心數
X46n0774_p0058c03║差別，故經說言無能了等。唯由精動隱流義者，謂由
X46n0774_p0058c04║無明本覺熏力，而有精細動轉沈隱遷流義故，由是
X46n0774_p0058c05║說名業相業識。屬論三相，此當初一。六、轉相轉識識。
X46n0774_p0058c06║此識比前稍麤動故，謂由雖無所緣境相，能緣作用
X46n0774_p0058c07║分明現前，故說名為轉相轉識。經云有見見轉等者，
X46n0774_p0058c08║有能見見動轉現前，則顯已具能緣作用；無所見見
X46n0774_p0058c09║而得生起，表猶未起所緣境故。實則已具，細故言無。
X46n0774_p0058c10║又有見名識，謂神解故；無見名相，謂暗鈍故。七、現相
X46n0774_p0058c11║現識識。此位比前轉麤動故，心境皆具，故說名現。經
X46n0774_p0058c12║云別異別異等者，別謂了別，能緣作用差別非一，故
X46n0774_p0058c13║說名異；相謂境相，所緣境界根塵不一，故說名異。如
X46n0774_p0058c14║是心境，此位現前，行相具轉。又別異名識，謂神解故；
X46n0774_p0058c15║相異名相，謂闇鈍故。此現相識是直異熟，心境具足
X46n0774_p0058c16║報相顯現故。八、性真如理識，無分別智證平等理，此
X46n0774_p0058c17║如如理能攝持故，說名藏識。經言有識是識等者，謂
X46n0774_p0058c18║此真如但是識性，非是虛妄了別識攝，屬論約義故
X46n0774_p0058c19║無顯文，質猶實也。以清淨智證真實境，故名清淨。始
X46n0774_p0058c20║覺識，始覺別用，對治自過不隨他轉，故名清淨。然二
X46n0774_p0058c21║種淨覺義相多同，唯是滿轉、唯是德熏。有不同者，謂
X46n0774_p0058c22║由始覺自能冶染，本覺從他方說斷故。經云隨是彼
X46n0774_p0058c23║有等者，是猶此也。隨此始覺有彼本覺，隨彼本覺有
X46n0774_p0058c24║此始覺，二義異故其種非同，一心貫故其種非異。十、
X46n0774_p0059a01║染淨始覺識，始覺通用，隨妄轉故受他染熏，說名染
X46n0774_p0059a02║淨。引經中說二種染覺例二淨覺，義相可知。問：二種
X46n0774_p0059a03║本覺、二種始覺及性真如皆說名識，虛空無為何不
X46n0774_p0059a04║爾耶？答：識者神解明了之稱，虛空闇鈍無明了用，是
X46n0774_p0059a05║故不說。又即十數以表於圓無增減故，虛空無為不
X46n0774_p0059a06║入識數。末那及意雖皆名識，然是枝末攝藏義局，今
X46n0774_p0059a07║明藏識彼不可入。
X46n0774_p0059a08║三、如是下。指義。上所屬論，略指其處，備陳義趣，至于
X46n0774_p0059a09║本文。
X46n0774_p0059a10║二十種下，例指餘識。後文中者，謂即生滅因緣文中
X46n0774_p0059a11║次第開釋故。
X46n0774_p0059a12║二、第二重總識攝生圓滿門二：初、略釋。此文二：初、標
X46n0774_p0059a13║示。此正顯示大總相識有二種義，攝生無量染淨諸
X46n0774_p0059a14║法，故說此識殊勝圓滿。能依別相覺不覺義，下當別
X46n0774_p0059a15║釋。
X46n0774_p0059a16║二、此義下，釋成二：初、徵列。二、功德下，示相二：初、明功
X46n0774_p0059a17║德圓滿。謂覺義字句能攝能生四種無為恒沙功德，
X46n0774_p0059a18║如是功德與性相應，是故說言不離不斷。二、過患下，
X46n0774_p0059a19║明過患圓滿。不覺字句能攝能生五種有為恒沙過
X46n0774_p0059a20║患，如是過患與性相違，是故說言若離若脫。
X46n0774_p0059a21║二、如是下，指陳餘義。謂此黎耶所攝所生染淨熏習
X46n0774_p0059a22║種種行相，至下能依別相門中，自當分明顯了開示。
X46n0774_p0059a23║第二，論畢。
X46n0774_p0059a24║釋摩訶衍論記卷第二