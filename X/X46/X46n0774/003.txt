X46n0774_p0059b01║
X46n0774_p0059b02║
X46n0774_p0059b03║釋摩訶衍論記卷第三
X46n0774_p0059b04║
X46n0774_p0059b05║皇宗光嚴無際大師　普觀　述
X46n0774_p0059b06║二、廣釋後重能依義二：初、結前生後。此中標門，對後
X46n0774_p0059b07║能依差別相故，說言總相。若望前門所依總識，此屬
X46n0774_p0059b08║能依，亦名別相。或有本云：別相剖分。
X46n0774_p0059b09║二、依義釋成三：初、覺開本始彰德門；二、不覺本上顯
X46n0774_p0059b10║過門；三、覺與不覺同異門。初中二：初、略說兩覺安立
X46n0774_p0059b11║門；二、廣說兩覺決擇門。前中二：初、唱本；二、作釋二：初、
X46n0774_p0059b12║分門。二、云何下，釋義二：初、束義懸明；二、按文隨釋。前
X46n0774_p0059b13║中三：初、體相染淨二字事差別；三、指陳餘義。初中二：
X46n0774_p0059b14║初、本始二覺二：初、本覺，又二：初、清淨本覺。由有別用，
X46n0774_p0059b15║不隨他轉，無變易故，說名清淨；不從緣生，說名本有；
X46n0774_p0059b16║功德依止，說名法身。而此法身具恒沙德，常明淨故。
X46n0774_p0059b17║二、云何下，染淨本覺。由有通用，不守自性，受染熏故，
X46n0774_p0059b18║說名染淨。自性淨心即是通用所依之體，而此淨心
X46n0774_p0059b19║隨緣流轉，不斷絕故。
X46n0774_p0059b20║二、云何下，始覺二：初、清淨始覺，謂即別用，對治自過，
X46n0774_p0059b21║出離無明，不受熏故；二、云何下，染淨始覺，謂即通用，
X46n0774_p0059b22║隨妄轉故。
X46n0774_p0059b23║二、如是下，如空二理二：初、承前徵起。智即所依如來
X46n0774_p0059b24║藏心。密嚴經云：如來清淨藏，亦名無垢智。今本始覺
X46n0774_p0059c01║皆是彼智差別義用，故名眷屬。又即諸覺說名為智，
X46n0774_p0059c02║品類多故說為眷屬。如是諸覺各證何理？為自境、體、
X46n0774_p0059c03║分際相耶？
X46n0774_p0059c04║二、謂性下，舉理答釋二：初、標數。標示二理各有二種，
X46n0774_p0059c05║是其所證境界分際。二、云何下，釋成二：初、如空理異。
X46n0774_p0059c06║謂此二理各取別用說名清淨，如空之性令不失故；
X46n0774_p0059c07║各取通用說名染淨，出生諸法欲有令有故。二、云何
X46n0774_p0059c08║下，覺智證殊。謂彼如空淨染二理，如次是此淨染二
X46n0774_p0059c09║覺之所契證。理猶水性，覺如水相，以相合性說名證
X46n0774_p0059c10║會。然其水性動靜不同，而彼水相清濁有異，以彼清
X46n0774_p0059c11║相合其靜性，以彼濁相合其動性，應於智理如宜觀
X46n0774_p0059c12║察。
X46n0774_p0059c13║二、以何下，字事差別二：初、本始二覺二：初、本覺三：初、
X46n0774_p0059c14║清淨本覺二：初、問起。字即名字，謂即能詮。事即事義，
X46n0774_p0059c15║謂即所詮。二、答釋二：初、偈頌答。謂若本若覺義，各有
X46n0774_p0059c16║十種頌，各舉初一云謂根鏡等，各各等彼後九義故。
X46n0774_p0059c17║二、長行釋二：初、決擇字事三：初、總標；二、云何下，別釋
X46n0774_p0059c18║二：初、本。十義中，初一從喻立名，餘九依法建號。根即
X46n0774_p0059c19║持義，以能任持恒沙功德永不失故。本謂自然，不從
X46n0774_p0059c20║因緣造作起故。遠則離時，久遠無際，非近成故。自即
X46n0774_p0059c21║我也，體自真一，非他成故。體謂依義，作諸枝德復為
X46n0774_p0059c22║依故。性即靜義，靜守自性，無動轉故。住即定義，永離
X46n0774_p0059c23║去來散亂相故。常即真義，性非虛妄流轉法故。堅謂
X46n0774_p0059c24║實義，無明風力不能壞故。總謂圓滿，攝持諸法無不
X46n0774_p0060a01║徧故。然以四德總收十義：根即樂德，任持出生真樂
X46n0774_p0060a02║味故。本遠淨德，本性無際，離染緣故。自體我德，性自
X46n0774_p0060a03║真一，諸德依故。性住常堅即是常德，靜定絕妄，若金
X46n0774_p0060a04║剛故。總通四德，無不徧故。
X46n0774_p0060a05║二、云何下，覺十義中法喻如上。鏡開離察離染為名，
X46n0774_p0060a06║鏡淨無塵、開通無礙、離脫結縛、察無迷乱，此四義當
X46n0774_p0060a07║無間般若。滿顯二義具德立稱，滿足功德顯現淨品，
X46n0774_p0060a08║此二義當解脫般若。照知二義對境彰名，照即如量
X46n0774_p0060a09║徧緣諸境，知即如理窮法實性，一則超勝無倫覺，覺
X46n0774_p0060a10║乃攝伴歸主，此四義當勝進般若。又以十義歸於四
X46n0774_p0060a11║諦，知、斷、證、修甚深智攝，知即了達無量苦故，鏡開離
X46n0774_p0060a12║察即能斷除無量集故，滿顯能修無量道故，一照并
X46n0774_p0060a13║覺能證甚深寂滅理故。又斯十覺可攝四鏡，鏡開離
X46n0774_p0060a14║察即法出離，遠塵離礙出縛無迷淳淨明故。滿顯二
X46n0774_p0060a15║義即因熏習具種種德，淨品眷屬嚴法身果熏眾生
X46n0774_p0060a16║故。一覺即攝如實空鏡，獨一無倫唯有覺照，遠離一
X46n0774_p0060a17║切心境界相，無法可現非覺照故。照知即是緣熏習
X46n0774_p0060a18║鏡，徧照諸境知一切法，隨眾生念能示現故。永泰以
X46n0774_p0060a19║此十本十覺互相對望，有單複等廣陳名數，顯其本
X46n0774_p0060a20║覺所具功德無有分量不可思議，自非得大總持，何
X46n0774_p0060a21║以堪能具受？今依現文且略而已。
X46n0774_p0060a22║三、如是下，會體。十本十覺能詮名字、所詮事義雖各
X46n0774_p0060a23║不同，然其所依本性法身自體一味無差別故。
X46n0774_p0060a24║二、此中下，料揀染淨。謂上所明本覺字事，唯詮清淨，
X46n0774_p0060b01║非染淨故。
X46n0774_p0060b02║二、染淨下，染淨本覺二：初、問起。二、答釋二：初、偈頌答。
X46n0774_p0060b03║二、長行釋。染淨本覺亦復十義，由前十本、十明、十種
X46n0774_p0060b04║本義，以對此中十種真義。十真即理，十本即智，寂照
X46n0774_p0060b05║相應，體用不離，故得本真同名表示。
X46n0774_p0060b06║二云何下十如同覺，謂向所明十種覺義，不唯詮覺
X46n0774_p0060b07║亦即顯如，心境玄符神理冥會，故得覺如同名表示。
X46n0774_p0060b08║三所以下結意，謂由真理能為方便，令彼法身具恒
X46n0774_p0060b09║沙德，證斯真理方名有德。復由如理能為方便，令彼
X46n0774_p0060b10║般若具覺照用，證斯如理方名有覺。是故復以本覺
X46n0774_p0060b11║之言，表示於此真如之義。
X46n0774_p0060b12║二、此中下，料揀染淨。
X46n0774_p0060b13║二、染淨下，染淨真如二：初、問起。二、答釋二：初、偈頌答。
X46n0774_p0060b14║二、長行釋三：初、總釋頌文。謂依通用，離性受熏，說名
X46n0774_p0060b15║染淨。二、如是下，別明智證。三、如是下，指例令知。謂十
X46n0774_p0060b16║種字事，觀前所說清淨真如，比類可了。
X46n0774_p0060b17║二、以何下，虛空二：初、清淨虗空二：初、問起。此中所明
X46n0774_p0060b18║性虗空理，以一心法而為通體，攝主黎耶以為別體，
X46n0774_p0060b19║與真如性平等共出，皆是性德實有之法，不同相宗
X46n0774_p0060b20║依真如性無障礙義而假建立，學者應知。
X46n0774_p0060b21║二、答釋二：初、偈頌答。二、長行釋二：初、總釋。頌文二：初、
X46n0774_p0060b22║十義成差。然今所明性虗空理，通依一心以為體故，
X46n0774_p0060b23║有其十種義用差別。初、謂形顯諸色。於中無礙，則以
X46n0774_p0060b24║質礙顯其含容。廣容，則攝他歸己。普徧，則舒自至他。
X46n0774_p0060c01║平等，表一味無差。廣大，則何有際畔？無相，謂形顯俱
X46n0774_p0060c02║泯。清淨，謂染妄咸無。不動，則體性常然。有空，則滅諸
X46n0774_p0060c03║分量。空空，謂於空不住。無得，則復拂空。空，謂遣之又
X46n0774_p0060c04║遣，至於無遣故。二、如是下，一體無異。
X46n0774_p0060c05║二、此虗下，別明餘義二：初、明智證；二、二虗下，揀染淨。
X46n0774_p0060c06║二、染淨下，染淨虗空二：初、問起；二、答釋二：初、偈頌答；
X46n0774_p0060c07║二、長行釋。謂性虗空理，本無染淨差別之相，由依通
X46n0774_p0060c08║用，離性受熏，故名染淨。
X46n0774_p0060c09║三、能熏下，指陳餘義。廣說分者，即下四法熏習義中。
X46n0774_p0060c10║二、次說下，按文隨釋二：初、略指二句。所言覺義者者，
X46n0774_p0060c11║即牒前唱標立之辭。上雖標立覺、不覺義，意顯總識
X46n0774_p0060c12║攝生圓滿所依總相。今此別說，正是釋成能依別相，
X46n0774_p0060c13║謂覺、不覺九種法體皆依黎耶方得轉故。覺義字中
X46n0774_p0060c14║通攝諸覺，故為總句。心體等下，本始染淨各別以明，
X46n0774_p0060c15║故為別句。
X46n0774_p0060c16║二、就別下，廣明別句二：初、標示。二、謂心下，解釋二：初、
X46n0774_p0060c17║清淨二覺，二、離性二覺。前中二：初、本覺三：初、性自絕
X46n0774_p0060c18║非，二、人資成德，三、覺因立稱。初中二：初、牒指。二、謂心
X46n0774_p0060c19║下，釋成二：初、彰體性。自性清淨心，即通所依一心本
X46n0774_p0060c20║法。本有法身體，即別所依自然本智。二、離念下，絕過
X46n0774_p0060c21║非。由迷一心，不覺起念，名為無明。念通本末，此為根
X46n0774_p0060c22║本，故彰大稱。生等四種闇鈍過增，並名為相。謂由本
X46n0774_p0060c23║覺離彼五法，云離念相。過失之法，無名過量，超越恒
X46n0774_p0060c24║沙。為對此五是根本故，名末眷屬。根本既無，枝末何
X46n0774_p0061a01║有？
X46n0774_p0061a02║二、離念下，人資成德二：初、能成人。覺體依人故稱為
X46n0774_p0061a03║者，謂由行者是能成人，清淨本覺是所資德。
X46n0774_p0061a04║二、等虗下，所資德二：初、所證理二：初、同空周徧。所證
X46n0774_p0061a05║虗空具十種義，等虗空界無所不徧。略舉十中，第二
X46n0774_p0061a06║名為周徧功德，以為覺者之所資故，影餘九德無不
X46n0774_p0061a07║具故。次第應云：能證之覺同所證理，無障礙故，平等
X46n0774_p0061a08║義故，廣大義故，如是乃至無得義故。二、法界下，稱理
X46n0774_p0061a09║和合。法界謂即所證真如一相，為表能所無別清淨
X46n0774_p0061a10║覺者，而與法界和合平等，同一無漏味，同一解脫相，
X46n0774_p0061a11║俱行俱轉無差別故。二、即是下，所成身。謂由善證如
X46n0774_p0061a12║是二理，而能造作有德方便、有覺方便，如是覺者為
X46n0774_p0061a13║功德法平等所依，故名法身。
X46n0774_p0061a14║三、依此下，覺因立稱。謂由身覺互相依立，由有覺故，
X46n0774_p0061a15║說名法身，復由法身說名本覺。本有法身性具光明
X46n0774_p0061a16║覺照德用，歸附依憑如是勝用，方得建立本覺名稱。
X46n0774_p0061a17║二、次說下，始覺二：初、依此伸問答，二、通前辨熏習。前
X46n0774_p0061a18║中二：初、請問二：初、牒指問辭。將欲建立始覺義故，躡
X46n0774_p0061a19║前本覺以為問端。
X46n0774_p0061a20║二、問相下，開釋問意三：初、正明問相。謂由論說本有
X46n0774_p0061a21║法身具無量德，名為本覺，遂發問云：從何時分，有何
X46n0774_p0061a22║所以，具如是德，名為本覺？
X46n0774_p0061a23║二、若作下，展轉徵釋三：初、徵非本覺二：初、牒答辭。謂
X46n0774_p0061a24║有答云：今此本覺即於此時起智斷惑，由此因緣具
X46n0774_p0061b01║諸功德，說為本覺。故今牒定云若作是說者。二、則此
X46n0774_p0061b02║下，伸難意中，初別伸難，含其二難：初難能攝本覺，謂
X46n0774_p0061b03║前前迷惑，後後覺悟，則是從緣所起之覺，非是自性
X46n0774_p0061b04║本覺智明。次即此下，難所攝功德，謂未斷惑前，體皆
X46n0774_p0061b05║沉隱，斷惑已後，體方顯現，則是斷惑方便淨攝，非是
X46n0774_p0061b06║自性本來明淨。後豈惑下，總結行。言惑覺者，即結初
X46n0774_p0061b07║難。言隱顯者，即結後難。謂若惑覺隱顯相待，豈其本
X46n0774_p0061b08║有義得成立？
X46n0774_p0061b09║二、若作下，徵是始覺二：初、牒答辭。謂救前難，復轉答
X46n0774_p0061b10║云：一切煩惱本常斷訖，一切功德本常具足，由斯本
X46n0774_p0061b11║斷及與本德，是故本有義得成立。故今牒定云若作
X46n0774_p0061b12║是說者。二、此義下，伸難意。指其所立，義亦不成。謂若
X46n0774_p0061b13║本覺不假斷惑，自性明淨，具諸功德，則可成立本有
X46n0774_p0061b14║之義。若說斷惑方始具德，則應無有本具功德，便成
X46n0774_p0061b15║大過。由前所立本斷、本德，則是無始清淨始覺，如何
X46n0774_p0061b16║妄說為本覺耶？
X46n0774_p0061b17║三、是故下，引教證成。本斷本德即是始覺，始惑之覺
X46n0774_p0061b18║非本覺故。
X46n0774_p0061b19║三、以何下，結歸問意。論主狹彼外人疑情，故假發端。
X46n0774_p0061b20║云何以故？
X46n0774_p0061b21║二、本覺下，伸答二：初、沢所問二：初、牒示。二、謂馬下，釋
X46n0774_p0061b22║成二：初、唯本絕思議。謂本論師作如是通：此本覺者，
X46n0774_p0061b23║從本已來不生不滅，離起盡故；非立非誹，無增減故；
X46n0774_p0061b24║非患非德，無染淨故。本絕名相，言思莫及，不可說其
X46n0774_p0061c01║斷德差別。二、而有下，對始立名稱。謂前說言離念相
X46n0774_p0061c02║等名本覺者，良由無始清淨始覺定慧俱轉，對治惑
X46n0774_p0061c03║障，具足功德，依此始覺而建立彼清淨本覺之名稱
X46n0774_p0061c04║故。二、以始下，釋所由。謂由二覺同出異名，故得依於
X46n0774_p0061c05║自然始覺而顯示彼清淨本覺。
X46n0774_p0061c06║二、如是下，通前辨熏習二：初、問起。二、答釋二：初、偈頌
X46n0774_p0061c07║答。初頌顯示從本已來離染清淨，後頌顯示唯有德
X46n0774_p0061c08║熏、無患德熏。二、長行釋二：初、解頌。文中，初釋前七句；
X46n0774_p0061c09║次若如下，釋後一句。謂雖有熏義，不同染淨互相資
X46n0774_p0061c10║待而得成就。今此俱成自家真德，故說名為具足轉
X46n0774_p0061c11║熏。由是熏力能令性幻、隨幻諸法皆同一味，不令染
X46n0774_p0061c12║淨相待成立，故說此熏，謂白白故。二、三身下，引經證。
X46n0774_p0061c13║謂本有二覺，性無變故，唯有德熏；不隨妄故，無患德
X46n0774_p0061c14║熏；常究竟故，唯有滿轉；絕陞降故，無分轉事。
X46n0774_p0061c15║二、次說下，離性二覺二：初、明本始二：初、牒屬徵起中，
X46n0774_p0061c16║初總牒示；次謂依下，別屬文；後此義下，徵義意。依本
X46n0774_p0061c17║覺故，而有不覺者，以果顯因。本覺為依，不覺得轉，方
X46n0774_p0061c18║顯本覺有離性義。依不覺故，說有始覺者，以障顯治。
X46n0774_p0061c19║依彼所治本末不覺，方說能治離性始覺。
X46n0774_p0061c20║二、本覺下，依義釋成二：初、本覺。謂由本覺通達作用
X46n0774_p0061c21║隨妄轉故，名為離性，不守自然清淨性故。
X46n0774_p0061c22║二、始覺下，始覺二：初、正明離性。謂由始覺通達作用，
X46n0774_p0061c23║受染熏故，方能治染；被染誑故，說名離性。二、始覺下，
X46n0774_p0061c24║展轉徵釋二：初、徵釋誑義中，初、徵始覺善能斷染證
X46n0774_p0062a01║淨。何以說言被染誑耶？然一切法本來一味，平等無
X46n0774_p0062a02║差，非染非淨，無德無過。今此始覺於無差別作差別
X46n0774_p0062a03║解，見有斷、證、德、過等殊，即是被他染法所誑。若爾，本
X46n0774_p0062a04║覺於法不作如是勝劣差別等解，何以亦說名為離
X46n0774_p0062a05║性？然彼本覺對此始覺體性同故，得對始覺顯其本
X46n0774_p0062a06║覺。猶如圓鏡，光淨無鉎，說為本明；後因昏翳，重磨發
X46n0774_p0062a07║瑩，即號新明。名雖不同，明體無異，以喻對法，義意照
X46n0774_p0062a08║然。二、若爾下，徵釋離時。今此始覺從無始來與染俱
X46n0774_p0062a09║行，何時能離？謂解脫道中證得無念，爾時究竟離諸
X46n0774_p0062a10║妄故。
X46n0774_p0062a11║二、滿分下，指滿分。滿即果位，分即因位，次下論文即
X46n0774_p0062a12║當說故。
X46n0774_p0062a13║二、已說下，廣說兩覺決擇門二：初、結前生後。二、依文
X46n0774_p0062a14║釋相二：初、廣說始覺分；二、廣說本覺分。前中二：初、唱
X46n0774_p0062a15║本論。二、作釋文二：初、依義建立門二：初、分門三：初、總
X46n0774_p0062a16║標。二、四相下，別示二：初、總建立二：初、建立四相中，初
X46n0774_p0062a17║標列，次釋相。麤細二種並以九相染法為體，但由時
X46n0774_p0062a18║分延促分二。常、無常二並是隨緣始覺功德以為其
X46n0774_p0062a19║體，但由緣性始起本具而分二故。二、隨覺下，建立隨
X46n0774_p0062a20║覺中，初標列，次釋相。覺與不覺無二相故，名為滿覺。
X46n0774_p0062a21║覺與不覺觀待別故，名為分覺。
X46n0774_p0062a22║二、云何下，別釋成二：初、徵釋四相。初、明長時。約治道
X46n0774_p0062a23║釋，始從十信，終至果滿，因具德圓，方始能離，故名長
X46n0774_p0062a24║時。二、釋短時。就其因緣，剎那代謝，名為短時。
X46n0774_p0062b01║三、釋無常。對彼所治過患四相，建立能治功德四相。
X46n0774_p0062b02║為治所起過患滅異，遂起能治功德滅異；為治所起
X46n0774_p0062b03║過患住生，遂起能治功德住生。若爾，何以滅、異二相
X46n0774_p0062b04║不同住、生而彰德號？然由滅、異二位之中德力尚微，
X46n0774_p0062b05║故略不說。理應此位亦立德名，以後例前，義準知故。
X46n0774_p0062b06║如是四相皆從緣起，故說名為始起四相。後釋常住。
X46n0774_p0062b07║本來有者是性德故，故說名為常住四相。
X46n0774_p0062b08║二、云何下，徵釋隨覺中，初明滿覺，次明分覺。若受染
X46n0774_p0062b09║熏，方能治染，謂即能覺彼不覺故，故說名為覺、不覺、
X46n0774_p0062b10║覺。或受熏者，顯有所治之不覺故；或不受者，顯示能
X46n0774_p0062b11║治之行相故。又具受熏、治障二用，名覺、不覺。
X46n0774_p0062b12║三、如其下，結勸。謂向所明四相隨覺，如次說相，應可
X46n0774_p0062b13║觀察。
X46n0774_p0062b14║二、此中下，釋相二：初、標列。略明中，初正明；次彼無下，
X46n0774_p0062b15║轉釋。前後次第，依彼始覺對治之時，先無滅相，後無
X46n0774_p0062b16║生相，中無住異，是故前後為其次第。俱有次第，約彼
X46n0774_p0062b17║無明迷亂之時，具起四相，是故俱有為其次第。此就
X46n0774_p0062b18║顯相，故作是說。不妨始覺對治之時亦通俱有，無明
X46n0774_p0062b19║迷亂亦通前後。
X46n0774_p0062b20║二、俱有下，問答廣釋二：初、俱有次第二：初、總釋二：初、
X46n0774_p0062b21║問起。二、答釋二：初、偈頌中，前偈標舉，後偈釋成。
X46n0774_p0062b22║二、長行中二：初、總明四相二：初、釋初頌。謂此四相，由
X46n0774_p0062b23║一時故，說名俱有；由前後故，說名次第。此中前後，但
X46n0774_p0062b24║是麤細以分前後，非約時分以明前後。細故名前，麤
X46n0774_p0062c01║故名後，以為次第。由得同者，得成就義。由彼無明迷
X46n0774_p0062c02║亂真覺，一時成就四種相故。二、以何下，釋後頌。二、此
X46n0774_p0062c03║中下，別釋一時。根本無明迷彼真心，一時具起四種
X46n0774_p0062c04║染相，隱覆淨心，令不顯現故。
X46n0774_p0062c05║二、何故下，別明二：初、總問。二、別答四：初、生相二：初、偈
X46n0774_p0062c06║頌。二、長行中，初標列；次獨力下，釋相。前二極細，未能
X46n0774_p0062c07║相助，和合動作，故名獨力。後一稍麤，別起勝用以成
X46n0774_p0062c08║此相，謂無明、本覺互相助力，和合動作，故名俱合。後
X46n0774_p0062c09║總舉下，結名。如是三相最初生故，說名為生。下文所
X46n0774_p0062c10║明三細中初一、六染中後一、五意中初一，並是此中
X46n0774_p0062c11║生相所攝。
X46n0774_p0062c12║二、住相二：初、問起。二、答釋二：初、偈頌。二、長行三：初、總
X46n0774_p0062c13║解頌文。住相有四：一、轉相者，由無明力，不覺前動，轉
X46n0774_p0062c14║成能見故。二、現相者，依前能見，不了無相，境界妄現
X46n0774_p0062c15║故。三、智相者，依於境界，心起分別染淨相故。四、相續
X46n0774_p0062c16║相，依前分別，更復起念，相續不斷故。四中，前二及初
X46n0774_p0062c17║生相，並屬三細黎耶所攝，亦是三種不相應染攝。其
X46n0774_p0062c18║後二相，則五意中後二所攝，并後異相，亦是三種相
X46n0774_p0062c19║應染攝。二、如是下，別辨名義二：初、徵。二、此中下，釋。轉
X46n0774_p0062c20║相自體是能見心，故能住持心識熏習。住持謂即能
X46n0774_p0062c21║熏作用，熏習即是所熏氣分。由心現行熏心氣分，故
X46n0774_p0062c22║現相是色。熏色氣分雖亦通心，然對轉相，故但屬色。
X46n0774_p0062c23║智能分別揀擇為相，於六麤中，此居最初。俱生法執
X46n0774_p0062c24║行相甚細，由能住持分別智相，是故漸次成於後五，
X46n0774_p0063a01║故說住持六種漸次。相續則屬分別法執行相漸麤，
X46n0774_p0063a02║故能住持分別事識。三、則是下，料揀麤細。此有二意：
X46n0774_p0063a03║一、謂分別事識通於麤細，今此住相但攝細分；二、謂
X46n0774_p0063a04║此四住相對後異等，說名為細，然亦不妨於其中間
X46n0774_p0063a05║復有麤細。
X46n0774_p0063a06║三、異相二：初、問起。二、答釋二：初、偈頌。二、長行二：初、總
X46n0774_p0063a07║釋頌文。異相有二：一、執取相，謂從能緣行解立名，執
X46n0774_p0063a08║取即相。二、計名字，謂從所緣境界立名，名字之相。如
X46n0774_p0063a09║是二相，正是人執。初即俱生，二即分別。二、如是下，別
X46n0774_p0063a10║辨名義二：初、徵。二、若據下，釋。謂執取相，於諸境相起
X46n0774_p0063a11║別異解，異即是相，異屬能緣，故論說言異自成異。其
X46n0774_p0063a12║名字相，謂彼名字各各別異，是異之相，異屬所緣，故
X46n0774_p0063a13║論說言隨相立名。又此二相，前從所詮色、心、法等而
X46n0774_p0063a14║生執著，次依能詮聲、名、句等而生執著。且約二相增
X46n0774_p0063a15║勝而言，理實二相各互通緣一切諸法而起妄計，亦
X46n0774_p0063a16║由分別人執通於即蘊、離蘊計執為我，其亦不但計
X46n0774_p0063a17║名字故。
X46n0774_p0063a18║四、滅相二：初、問起。二、答釋二：初、偈頌。二、長行二：初、依
X46n0774_p0063a19║頌釋。滅相有二：初一屬因，次一即果。謂能招有漏業，
X46n0774_p0063a20║所招異熟果，此二相合，名為滅相。壞前異下，辨名義
X46n0774_p0063a21║也。理應壞前，通於三位，不言生住，由隔越故。二、復次
X46n0774_p0063a22║下，進義明重。復次，前以明滅義，謂受苦果時，逼迫身
X46n0774_p0063a23║心，無由進善，雖在人天并雜受處，苦相輕微，癡樂纏
X46n0774_p0063a24║心，尤難作善，故皆名滅。又正發起三有業時，喪佛性
X46n0774_p0063b01║善，本有不現，如起不生，故名為滅。然受苦輪亦滅佛
X46n0774_p0063b02║性，發起業時亦滅善品，論從顯相，故作是釋。二、次說
X46n0774_p0063b03║下，前後次第二：初、問起。二、答釋二：初、偈頌答。初句標
X46n0774_p0063b04║舉次第之相，治覺治惑，從麤至細故。次三顯示隨位
X46n0774_p0063b05║對治，智力勝劣增減有異。二、長行釋中，初總釋頌文；
X46n0774_p0063b06║次此義下，別示義意。
X46n0774_p0063b07║二、已說下，按文隨釋，門二：初、結指標，分二：初、總標。謂
X46n0774_p0063b08║依彼所治以明能治位行差別，有其五種：
X46n0774_p0063b09║二、云何下，別列二：初、舉位名。然諸經論所明位地，或
X46n0774_p0063b10║開惑合，有所不同。如仁王五忍，瓔珞六性，攝論四地，
X46n0774_p0063b11║瑜伽七地，唯識論等說有五位，華嚴所說住、行、向地
X46n0774_p0063b12║各開為十，等妙各一，成四十二。因該果海，果徹因源，
X46n0774_p0063b13║差別平等，二互無礙。今此論中開十信位而合三賢，
X46n0774_p0063b14║地中分二，故成五位。隨諸聖者善巧調生，施設、安立
X46n0774_p0063b15║各不同故。二、前四下，列位事。前四因位有四事者：初、
X46n0774_p0063b16║明趣向。就位彰人有五十種，於入時中，他來依我，漸
X46n0774_p0063b17║勝進故。後之三種依人辨德，謂諸菩薩成滿自位，造
X46n0774_p0063b18║修進趣，故明因相；既具其因，必須成果，故明果相；為
X46n0774_p0063b19║顯上三治道行相，故明離俱。後一果位唯三事者：果
X46n0774_p0063b20║圓滿者，無所不覺，故非第四；無有趣向修因相故，所
X46n0774_p0063b21║立有異。
X46n0774_p0063b22║二、第一下，牒文釋相三：初、五位差別，二、二覺融通。前
X46n0774_p0063b23║中四：初、十信位四：初、趣向行者，瓔珞經說：未上住前
X46n0774_p0063b24║有十種心，所謂信心、念心、精進心、慧心、定心、不退心、
X46n0774_p0063c01║迴向心、護心、戒心、願心。此之十心無定前後，諸教列
X46n0774_p0063c02║數次第不同，以未入位許雜修故。言凡夫者，謂即毛
X46n0774_p0063c03║頭難角凡夫，亦名毛道，謂由修斷進退不定，猶如輕
X46n0774_p0063c04║毛在道隨風而飄轉故。或領法心小，如毛孔道故。以
X46n0774_p0063c05║此位中勝前劣後，由是雙立凡、覺二名。
X46n0774_p0063c06║二、覺知下，修行因相三：初、牒指。謂即顯示十種信心
X46n0774_p0063c07║入法初因，厭求行相，慚愧知非，故言覺惡。遠極初際，
X46n0774_p0063c08║近隣信前，說名前念。二、謂末下，釋成二：初、示所治二
X46n0774_p0063c09║種滅相。謂即業果，由此輪轉，無有休息，名大過患。邪
X46n0774_p0063c10║定聚中，癡惑所盲，曾不惺悟，故說名為不知不覺。具
X46n0774_p0063c11║造已下，出業果相。二、而今下，明能治。謂由今承善友
X46n0774_p0063c12║知識微妙良緣，復依聖教清淨軌則，所說由彼異熟
X46n0774_p0063c13║果患，造非福業，受三塗果；勝義苦患，造福不動；定、散
X46n0774_p0063c14║二業，受人天果。以是覺知業為苦因，苦隨業轉，無有
X46n0774_p0063c15║窮極，得出邪定，進入不定，故能對治滅相過患。三、故
X46n0774_p0063c16║言下，結屬。
X46n0774_p0063c17║三、故能下，行因果相二：初、牒指。二、謂此下，釋成二：初、
X46n0774_p0063c18║故言明劣，後、治道力弱。故名故者，謂由故是作意義
X46n0774_p0063c19║故。苟非作意，何由對治？若其入、住已去，發起治力轉
X46n0774_p0063c20║勝，說名自在。二、復次下，止惡表勝。前謂即復次是其
X46n0774_p0063c21║重釋。故者，即是因由義故。謂由覺知滅相義故，起慚
X46n0774_p0063c22║愧心，能止惡業。昔在邪定，由不覺知，純以惡業而自
X46n0774_p0063c23║莊嚴，唯以惡人而為伴侶，縱修少善，但趣人天，或求
X46n0774_p0063c24║異道，永失大果。今由覺知，遂起慚愧，崇重賢善，輕拒
X46n0774_p0064a01║暴惡，是則名為止滅相穢。
X46n0774_p0064a02║四、雖復下，熏離俱相二：初、牒指。二、所謂下，釋成二：初、
X46n0774_p0064a03║二句義別二：初、正辨此位。謂即釋上初句雖覺，說名
X46n0774_p0064a04║熏離；後句不覺，說名熏俱。文相可見。二、此中下，遠流
X46n0774_p0064a05║餘位。準此餘位，理應說言：雖相似覺，即是不覺；雖隨
X46n0774_p0064a06║分覺，即是不覺；雖因滿覺，即是不覺。果滿智圓，纖瑕
X46n0774_p0064a07║並盡，是故不說熏離俱相。二、復次下，一味體同。謂覺
X46n0774_p0064a08║與不覺，皆緣起故；緣起無性，同一味故。
X46n0774_p0064a09║二、第二下，三賢位四：初、趣向行者二：初、牒示。二乘觀
X46n0774_p0064a10║智，謂即生空。初發意等，即三賢位：下賢十住，中賢十
X46n0774_p0064a11║行，上賢十向。如是行人已入正位，隣於聖道，立以賢
X46n0774_p0064a12║名。二、於此下，釋成。三賢菩薩修習此觀，了知五蘊無
X46n0774_p0064a13║實主宰，觀念現前，說名成就。障縛漸微，故能自在。於
X46n0774_p0064a14║諦印決，於苦安忍，故無疑畏。二乘於此亦分得故，而
X46n0774_p0064a15║與三賢相合顯示。又由二乘得小果已，趣大菩提，諸
X46n0774_p0064a16║有所作常為一事，所修之行無非佛因，漸漸修學悉
X46n0774_p0064a17║當成佛。斯由論主與同體慈引攝小乘令歸大道，故
X46n0774_p0064a18║同菩薩相合以明。
X46n0774_p0064a19║二、覺於下，修行因相二：初、牒指。二、謂二下，釋成二：初、
X46n0774_p0064a20║示所治。二種異相，謂執取相、計名字相。此二更互與
X46n0774_p0064a21║熏習力，於諸境界計我、我所展轉熾盛，於名言相攀
X46n0774_p0064a22║緣思慮彌更增添，是故終日無厭無息。二、而今下，明
X46n0774_p0064a23║能治。此位菩薩，人、空、般若三道並起，所謂加行、根本、
X46n0774_p0064a24║後得。其法空觀但能修習加行方便，至十地中方能
X46n0774_p0064b01║具起三種聖道。謂由今依生三法一微妙觀門，知本
X46n0774_p0064b02║淨心為無明熏，隨緣動轉成諸染法，如處眠夢未能
X46n0774_p0064b03║惺悟，於是夢中愛著分別，說名為障。猶未具獲法空
X46n0774_p0064b04║觀智，說名分分。次第而起，故云慚慚。由與此智共相
X46n0774_p0064b05║應故，則能遠離異相妄念，名得覺悟。
X46n0774_p0064b06║三、念無下，行因果相二：初、牒指。二、謂始下，釋成二：初、
X46n0774_p0064b07║決擇無異相。謂由行人依生法觀照名境空，覺念清
X46n0774_p0064b08║淨中不容他，二種異相皆悉無有。二、以捨下，顯示無
X46n0774_p0064b09║異緣二：初、牒屬。二、所謂下，釋成中，初總末。識意即是
X46n0774_p0064b10║分別事識，謂於諸法虗妄籌度，說名分別。次今所下，
X46n0774_p0064b11║別配。麤即人執，細即法執。此位所斷二種異相，直人
X46n0774_p0064b12║執品；法執微細，屬住相位，至初地斷。
X46n0774_p0064b13║四、故名下，熏離俱相二：初、牒指離俱。準前，可解。二、此
X46n0774_p0064b14║中下，釋成相似。異類相似，謂人空似人空，以小同大，
X46n0774_p0064b15║星日異故。同類相似，謂法空似法空，以賢同聖，悲願
X46n0774_p0064b16║等故。
X46n0774_p0064b17║三、第三下，九地位四：初、趣向行者二：初、牒示；二、九地
X46n0774_p0064b18║下，釋成。地上菩薩即以理智為自身心。垢累已出，謂
X46n0774_p0064b19║即報障；縛障悉斷，即業煩惱。由出垢累，故清淨明白；
X46n0774_p0064b20║由斷縛障，故無礙自在。
X46n0774_p0064b21║二、覺於下，修行因相二：初、牒指。二、謂四下，釋成二：初、
X46n0774_p0064b22║起過功能。謂由無明熏於本覺，通達作用，起成轉現
X46n0774_p0064b23║智相續相。由斯法執流注長時，而能令彼離性本覺，
X46n0774_p0064b24║處於眠夢不能𮄔悟，隨緣動轉，故云狂亂。二、今發下，
X46n0774_p0064c01║治惑行相。此地菩薩發起法空始覺般若，對治於彼
X46n0774_p0064c02║四種住相迷亂之暗。譬諸杲日，無幽不燭，智起惑亡，
X46n0774_p0064c03║明來暗去，故說覺亂相違不俱。
X46n0774_p0064c04║三、念無下，行因果相二：初、牒指。二、以離下，釋成二：初、
X46n0774_p0064c05║顯示。無住緣中，初牒指，次釋成。四種住相，望前異相
X46n0774_p0064c06║雖曰微細，對後生相則成麤現。恐雜亂者，謂生、住中，
X46n0774_p0064c07║業、轉、現三皆名細相，於三細中復有麤細，細屬生相，
X46n0774_p0064c08║麤屬住相，恐於生、住二種邊際麤細雜亂，故特揀辨。
X46n0774_p0064c09║於此住中離其分別麤念相者，生相、細念未出離故。
X46n0774_p0064c10║二、如是下，決擇離住相。極喜地者，謂即初地，始獲聖
X46n0774_p0064c11║性，具證二空，能益自他，生大喜故，此地之中離相續
X46n0774_p0064c12║相。過三有地，謂即七地，謂能超過欲有、色有、無色有
X46n0774_p0064c13║故，從初發心二無數劫加功用行，今至有相功用後
X46n0774_p0064c14║邊，出過二乘世間道故，從於二地至此地中則離智
X46n0774_p0064c15║相。寂滅淨地，謂即八地，離色煩惱，無分別智任用相
X46n0774_p0064c16║續，相用煩惱不能動故，至此地中則離現相。善慧地
X46n0774_p0064c17║者，謂第九地，離心煩惱，作大法師四無礙辯，能徧十
X46n0774_p0064c18║方善說法故，至此地中則離轉相。
X46n0774_p0064c19║四故名下，熏離俱相。離俱說相，準前應知。隨分覺者，
X46n0774_p0064c20║四種住相分分離故，猶未出離生相念故。
X46n0774_p0064c21║四、第四下，因果相合二：初、二人合示二：初、牒屬標名。
X46n0774_p0064c22║如是二人合顯示者，因位窮終與佛等故，同修一忍、
X46n0774_p0064c23║同緣一諦、同斷生相。故仁王經說：佛與菩薩同寂滅
X46n0774_p0064c24║忍，入金剛三昧。下忍中行名為菩薩，上忍中行名薩
X46n0774_p0065a01║婆若，共觀第一義諦，斷三界心習。無明盡相為金剛，
X46n0774_p0065a02║盡相、無相為薩婆若。二、因圓下，依名顯義。因果但極
X46n0774_p0065a03║並稱圓滿，然十地中有入、住、出，理應出心得名圓滿，
X46n0774_p0065a04║以其入、住相隣近故。同一地故，不復別說，亦即攝入
X46n0774_p0065a05║因圓滿中。獨力隨相非斷法者，以是本覺通、別用故。
X46n0774_p0065a06║問：前論說言：根本無明熏本覺時生三種相，獨力隨
X46n0774_p0065a07║相亦當其一。既名生相，何非所斷？答：若由淨法熏習
X46n0774_p0065a08║力故，假染用息亦可名斷。不爾，果分豈留一分假生
X46n0774_p0065a09║相耶？但由不同獨力、業等與能治道剋性相違，故言
X46n0774_p0065a10║不斷。應知隨相非唯不斷，亦作能治，學者宜審。
X46n0774_p0065a11║二、自比下，二、滿別明二：初、總標。二、滿足下，別釋二：初、
X46n0774_p0065a12║因圓滿者二：初、牒屬；二、謂此下，釋成。謂由覺智性堅
X46n0774_p0065a13║用利，能摧惑障，喻若金剛。於中方便屬當本論滿足
X46n0774_p0065a14║方便，正體屬當一念相應。或可方便如字而配，正體
X46n0774_p0065a15║屬當滿足字句。二種金剛俱行俱轉，應配一念相應
X46n0774_p0065a16║字句。由是餘教復置慧名，即於此位二種金剛唯斯
X46n0774_p0065a17║一念親冥果海，故曰相應。以前諸位雖經劫海，練障
X46n0774_p0065a18║嚴因，行德未圓，無由剋果，是故不說相應之義。或此
X46n0774_p0065a19║一念通收前後無涯劫海，融通無礙，故曰相應，非如
X46n0774_p0065a20║情謂之一念故。準賢首疏引對法說，滿足方便是方
X46n0774_p0065a21║便道，一念相應是無間道，即約加行、根本二道前後
X46n0774_p0065a22║別起，宛符初義。前明位事，而指此中同前諸位具有
X46n0774_p0065a23║四事，即方便金剛為修行因相，正體金剛為行因果
X46n0774_p0065a24║相，名究竟覺，亦通於此。但因究竟熏離俱相應遠流
X46n0774_p0065b01║故，因滿障盡說名無垢，即以堅固定為自體。舉道標
X46n0774_p0065b02║人，良在茲矣。
X46n0774_p0065b03║二、覺心下，果圓滿者二：初、佛果相差別三：初、明果相
X46n0774_p0065b04║二：初、正示二：初、合釋前二相二：初、牒屬。今第五位唯
X46n0774_p0065b05║有三事：一、能圓滿者；二、對治行相。此中二句如次可
X46n0774_p0065b06║配，下文遠離微細念等，屬當第三滿究竟相。釋師於
X46n0774_p0065b07║此通相牒屬，但云顯示果圓滿者。
X46n0774_p0065b08║二、大圓下，釋成二：初、釋上句。能圓滿者，大圓鏡智，謂
X46n0774_p0065b09║即覺心分明現前，釋其初起。無初之初，不起而起，說
X46n0774_p0065b10║言初起。無不徧窮，顯示該通橫竪分量。圓鏡智體，即
X46n0774_p0065b11║是法界。理智無二，說名一體。智用徧窮，故無與等。又
X46n0774_p0065b12║徧窮等，約境成觀。假觀緣俗，無不徧故；空觀緣真，無
X46n0774_p0065b13║不窮故；中道觀緣第一義諦，照達法界真俗理事一
X46n0774_p0065b14║體平等，不可思議，無有與等。即斯一覺而具三觀，即
X46n0774_p0065b15║一而三，即三而一，常一常三，非三非一，名言莫狀，思
X46n0774_p0065b16║慮叵窮，究竟圓果，乃能軌範。然大圓鏡智最勝故，即
X46n0774_p0065b17║舉此一，類示於餘，以顯諸智於斯頓具。
X46n0774_p0065b18║二、獨力下，釋下句對治行相。謂由初相有其二種：一、
X46n0774_p0065b19║謂所治業及無明諸染根本，故說名初；二、謂能治覺
X46n0774_p0065b20║心創轉，故說為初。今斯果滿，覺智究竟，不見所治諸
X46n0774_p0065b21║初染相，而亦不見能治初覺，了法平等無二相故，猶
X46n0774_p0065b22║如虗空無諸相故。斯則顯示同異歸同，同同歸空，空
X46n0774_p0065b23║空歸絕，成真無念。
X46n0774_p0065b24║二、以遠下，別釋第三相。然則離念應屬第二對治行
X46n0774_p0065c01║相。今欲顯示見性名覺，必由離念，是故連帶於此而
X46n0774_p0065c02║說，以始覺智合本覺故。始、本不二，無去無來，到無生
X46n0774_p0065c03║覺，說名究竟。然上所明五位障智，於中復有種現習
X46n0774_p0065c04║氣生法伏、斷差別行相。準夫遼疏，略釋有二：初、明法
X46n0774_p0065c05║體，二、明斷位。初中，此論所明染法，總有二種：一者、智
X46n0774_p0065c06║礙，謂即無明，能障世間自然業、智故。復有本、末，佛所
X46n0774_p0065c07║斷者，唯是根本。地上菩薩所斷十種，對佛所斷，名為
X46n0774_p0065c08║枝末；對所成染，亦名根本。是則唯本非末。最初一種
X46n0774_p0065c09║唯末非本，所成九相亦本亦末。菩薩所斷十種無明，
X46n0774_p0065c10║觀待各異，故通二目。此對初一，體、用異故，總、別異故。
X46n0774_p0065c11║此則漸竭，彼唯頓斷。二者、煩惱礙，謂即染心，能障真
X46n0774_p0065c12║如根本智故。此即所成九種染相。初、後五相，行相細
X46n0774_p0065c13║鈍，不能分別計著我、法，但煩惱礙攝。中間四相，行相
X46n0774_p0065c14║麤猛，能作差別我、法之解，是故亦名人、法二執。全依
X46n0774_p0065c15║智礙及餘五相之所生起，是則礙寬執狹。自有是礙，
X46n0774_p0065c16║未必能執；若是能執，必是礙攝。礙本執末，故成別、異。
X46n0774_p0065c17║不同餘教，二執為本，二障隨生。我執能生諸煩惱障，
X46n0774_p0065c18║法執引起諸所知障。障、礙別相，下文當曉。後明斷位，
X46n0774_p0065c19║有四：初、十信位。此位行人，外資友教，內發慚愧，能至
X46n0774_p0065c20║未來，新業不起。所有故業雖未永除，不復能為滅善
X46n0774_p0065c21║事業。而說此位斷、滅相者，伏故名斷，治道初行未自
X46n0774_p0065c22║在故。若望後位所斷染法，治道力弱，全未能伏，但自
X46n0774_p0065c23║位惑折伏不起，生空根本未現前故。二、三賢位能正
X46n0774_p0065c24║斷除二種異相，所餘諸相并彼無明未正對治，但修
X46n0774_p0066a01║加行觀察學斷，令漸微劣。所斷二相復有麤細及於
X46n0774_p0066a02║種現，其麤種現能障生空根本聖智，道起必除，不爾
X46n0774_p0066a03║生空何名自在？其餘細者障道力微，種子、現行俱留
X46n0774_p0066a04║助潤，不應別說伏現留種。菩薩之人於惑不怖，何偏
X46n0774_p0066a05║伏現？不可說言但怖現行，不怖種子。菩薩福勝，少留
X46n0774_p0066a06║殘結即能助生，不同凡夫全界煩惱潤之方起。然菩
X46n0774_p0066a07║薩受生與聲聞異，聲聞之人治道圓故，唯種子潤生，
X46n0774_p0066a08║菩薩不然，故種現合潤。故維摩經第二說：以要言之，
X46n0774_p0066a09║六十二見及一切煩惱皆是佛種，若見無為入正位
X46n0774_p0066a10║者，不能復發無上道心。譬如植種於空終不得生，糞
X46n0774_p0066a11║壤之地乃能滋茂。譬如不下巨海不能得無價寶珠，
X46n0774_p0066a12║如是不入煩惱大海則不能得一切智寶。由此應知，
X46n0774_p0066a13║助行潤生必須現惑，是故地前通於伏斷。若自位障，
X46n0774_p0066a14║麤則斷而不留，細則留而不伏，後位諸障但能折伏，
X46n0774_p0066a15║令轉微劣。三、十地位能正斷除四種住相、麤分生相
X46n0774_p0066a16║并十無明，謂初地斷除彼相續相并一無明，隨地各
X46n0774_p0066a17║共二種對治，隨轉對治斷相續相，根本對治斷於無
X46n0774_p0066a18║明，如是所斷麤細種現並皆斷盡，習氣漸除。其極細
X46n0774_p0066a19║者，如來地盡，不障菩薩聖道轉故。智度論二十卷說：
X46n0774_p0066a20║佛及菩薩同得諸法實相，如人入海，有始入者，有盡
X46n0774_p0066a21║其源底者。佛智慧盡諸煩惱習，則盡其底；菩薩未斷
X46n0774_p0066a22║諸煩惱習，勢力少故，不能深入。由是應知，十地菩薩
X46n0774_p0066a23║微細習氣，唯佛能斷。其麤習氣能障菩薩所修聖道，
X46n0774_p0066a24║道起必除；不爾，解脫道生，便成無用。如是二地至七
X46n0774_p0066b01║地，能斷智相及六無明；八地、九地，各斷一相及一無
X46n0774_p0066b02║明；十地能斷業中一分，俱合動相及一無明。種現習
X46n0774_p0066b03║氣，義同初地。如是所明，十地菩薩自在種現決定斷
X46n0774_p0066b04║盡。習氣有二：麤重障智，道起必除；細不礙因，佛位方
X46n0774_p0066b05║盡。望後位障，但總折伏，令勢微劣，不同凡小，別作品
X46n0774_p0066b06║數，欣厭行伏。又八地已上斷現相等，唯能除彼麤重
X46n0774_p0066b07║正使。其微細者，佛位能斷，例前諸地微細正使并細
X46n0774_p0066b08║習氣，皆果位斷。四、如來位，獨力、業相、根本、無明并前
X46n0774_p0066b09║殘習一切頓盡，是故不說斷伏差別。如是總有四類
X46n0774_p0066b10║不同：一、不定位人，伏而不斷；二、無上覺者，斷而不伏；
X46n0774_p0066b11║三、三賢、十地，俱通伏斷；四、邪定、異生，俱非伏斷。上依
X46n0774_p0066b12║諸位所明治道勝劣行相，如是差別，若依自宗，同一
X46n0774_p0066b13║相續，一切諸法同成同斷；及其望別，染淨諸法互相
X46n0774_p0066b14║融攝，行位修斷，自在無礙。是故於惑一斷一切斷，於
X46n0774_p0066b15║智一覺一切覺，其理一證一切證，其果一成一切成，
X46n0774_p0066b16║圓通自在，微妙難思矣。
X46n0774_p0066b17║二、是故下，引成二：初、牒指引說。二、如是下，釋成經意
X46n0774_p0066b18║二：初、總標徵。二、謂佛下，別釋相二：初、離妄念。言解脫
X46n0774_p0066b19║者，即棄背義，道即智也。二種妄念與解脫道極相違
X46n0774_p0066b20║故，名曰相翻；道生念滅，故曰不俱。
X46n0774_p0066b21║二、若無下，成正念二：初、躡前徵釋。無明念盡，正念現
X46n0774_p0066b22║前，玄霧云披，白日斯顯，沉痾既損，色力隨增，十德相
X46n0774_p0066b23║應，一時俱轉。初標徵，次列釋。十中，前五自利，次四利
X46n0774_p0066b24║他，後一不著二利之相。又一、二、五離染成功，智德顯
X46n0774_p0066c01║故，即屬報身；三、四二種凝然一味，斷德圓故，即屬法
X46n0774_p0066c02║身；次四利生，恩德著故，即屬化身；後一融拂三身之
X46n0774_p0066c03║相，隨相離相，同一味故。又此十德即是十身：出離功
X46n0774_p0066c04║德即福德身，由福德故，離諸難處；同體功德即威勢
X46n0774_p0066c05║身，定心威力，攝伏他染，歸於自故；常住功德即力持
X46n0774_p0066c06║身，常能住持，無始起故，既無始起，則無終盡，由力持
X46n0774_p0066c07║故；一味功德即莊嚴身，稱性相好，一味無差，同本覺
X46n0774_p0066c08║故；俱離功德即是智身，智能融鍊，不為染淨相所拘
X46n0774_p0066c09║故；還轉功德即是化身，能於諸趣起化用故；無住功
X46n0774_p0066c10║德即意生身，隨意樂生，無非處故；修行功德即是願
X46n0774_p0066c11║身，酬願度生，修諸行故；圓滿功德即菩提身，覺道圓
X46n0774_p0066c12║滿，成菩提故；虗空功德即是法身，法身離相，無所有
X46n0774_p0066c13║故。或可配屬三世間十：出離諸難即聲聞身，染法同
X46n0774_p0066c14║體即眾生身，遠離始有即緣覺身，始本一味即是智
X46n0774_p0066c15║身，染淨俱離即是法身，周徧誕生即業報身，於處無
X46n0774_p0066c16║在即國土身，為生修行即菩薩身，圓滿覺道即如來
X46n0774_p0066c17║身，自性空無即虗空身。果分功德，數超？河沙。但言十
X46n0774_p0066c18║者，表無盡故。二、如是下，合歸經意。
X46n0774_p0066c19║二、又心下，釋除疑二：初、牒屬。二、謂有下，釋成三：初、陳
X46n0774_p0066c20║疑二：初、有無雙關難。謂即始覺同本覺時，微細無明
X46n0774_p0066c21║初生業相，了知是有而斷彼耶？了知是無而斷彼耶？
X46n0774_p0066c22║二、若知下，有無各別徵。謂若知所斷無明又業體性
X46n0774_p0066c23║是有，理應能治，復作有解，則解脫道不名無念，有初
X46n0774_p0066c24║生起能、所念故。若其所知、能知無有，如何建立解脫
X46n0774_p0067a01║道體？謂無所棄之染，復無能棄之覺，對待何法立解
X46n0774_p0067a02║脫道？
X46n0774_p0067a03║二、今自下，通決二：初、存無遣有，答初難二：初、立理。謂
X46n0774_p0067a04║今通云：所知生相及與無明，緣生無性，自體皆空。若
X46n0774_p0067a05║定實有，墮於常邊，云何能斷、能知覺智？性自凝然，法
X46n0774_p0067a06║界無生，本無有超，能斷、所斷不可得故。二、豈可下，遮
X46n0774_p0067a07║難。如是義旨，理趣顯然，何得難言心境俱有？二、而有
X46n0774_p0067a08║下，會無不空，答後難。謂雖無所知、能知之相，然能通
X46n0774_p0067a09║達無二之覺，不可言空，但除其病，不除法故，何得難
X46n0774_p0067a10║言極解脫道當不能有？
X46n0774_p0067a11║三、是故下，結答。
X46n0774_p0067a12║三、是故下，成無念。眾生及佛由念有無，有念名生，無
X46n0774_p0067a13║念名佛。然諸染法皆名為念，但說業相及無明者，就
X46n0774_p0067a14║佛所治最後邊故。
X46n0774_p0067a15║二、自此下，始覺境周圓二：初、標指。二、謂大下，釋成二：
X46n0774_p0067a16║初、正釋。論文二：初、明徧知。謂諸如來至無念時，正徧
X46n0774_p0067a17║知覺一切眾生由多一心有為自在，本覺無為，通達
X46n0774_p0067a18║作用，轉成生、住、異、滅相故。二、以何下，釋所以中，初寄
X46n0774_p0067a19║問徵起，即躡前文而伸此問。次得自下，以義答釋。謂
X46n0774_p0067a20║由佛及眾生無念理等，故知眾生一心流轉。如華嚴
X46n0774_p0067a21║云：如來成正覺時，普見一切眾生成正覺，乃至普見
X46n0774_p0067a22║一切眾生入涅槃等。
X46n0774_p0067a23║二、以何下，因通餘妨二：初、自他相例問答二：初、陳疑。
X46n0774_p0067a24║龍吟雲起，虎嘯風生，因果感酬，物性如是。今一人修
X46n0774_p0067b01║心至于克果，使餘未修者端然受賜，何異乎雲生蚯
X46n0774_p0067b02║蚓，風起螽斯？事既不然，如何開釋？二、一一下，通會中，
X46n0774_p0067b03║初正示義。蘊相異故，說言各各；覺性同故，云有本覺。
X46n0774_p0067b04║次此義下，轉徵釋。令一行者始覺證會同本覺時，徧
X46n0774_p0067b05║同一切眾生本覺，非謂但同自一本覺。後所以下，出
X46n0774_p0067b06║因由。謂由覺性一味無差，徧諸生界，何所不至？譬諸
X46n0774_p0067b07║淨月，影現水中，影像雖多，本月無二。亦如眾燈，光徧
X46n0774_p0067b08║一室，炷雖各異，光體不殊。斯則影像異而月必同，燈
X46n0774_p0067b09║炷殊而光終一。眾生相異，本覺性同，亦復如是。是故
X46n0774_p0067b10║一人修因，一切得果。
X46n0774_p0067b11║二、清淨下，斷證相例問答二：初、斷證相例，二、自他決
X46n0774_p0067b12║斷。前中二：初、敘難端二：初、躡前立理。謂若一人得無
X46n0774_p0067b13║念時，一切皆得，則應一人斷無明時，一切皆斷。是則
X46n0774_p0067b14║斷證皆齊，有何過失？二、若始下，舉違設難。此有二失：
X46n0774_p0067b15║一則違文，二則違理。今初。謂若一人斷無明時，一切
X46n0774_p0067b16║皆斷，何故上說一切眾生以未離念，不名為覺？則其
X46n0774_p0067b17║所說，前後相違。其次違理。謂若眾生不斷無明，而與
X46n0774_p0067b18║諸佛同得無念，斯則濁池發影，渴𦦨生魚，但有虗言，
X46n0774_p0067b19║曾無實義。二、豈可下，歸難意。
X46n0774_p0067b20║二、決斷下，自他決斷三：初、標門。以此二門決擇斷除
X46n0774_p0067b21║彼疑難故，皆名決斷。
X46n0774_p0067b22║二、自宗下，釋義二：初、自宗決斷二：初、正明中，謂此論
X46n0774_p0067b23║中生滅門內有其一義，所謂同體及異體故。其所宗
X46n0774_p0067b24║尚會異歸同，說諸眾生同一相續。言相續者，謂即體
X46n0774_p0067c01║義。眾生及佛同一覺性，由斯覺性成諸事相。以相從
X46n0774_p0067c02║性，生、佛元同，故說眾生一同相續。雖然，此論通宗不
X46n0774_p0067c03║二、別宗一體，今由生、佛觀待而言，是故且就生滅門
X46n0774_p0067c04║說。既其眾生與佛同體，說一斷時，一切皆斷；說一得
X46n0774_p0067c05║時，一切皆得。何得輙爾妄生彈詰？無念等義，唯有言
X46n0774_p0067c06║說。二、是故下，引證。二、望別下，望別決斷。生、佛對望相
X46n0774_p0067c07║續別故，說名望別。文中有二：初、因果互攝。謂由諸法
X46n0774_p0067c08║緣起相由，舉圓滿者為主，有力以為能攝；望眾生界
X46n0774_p0067c09║為伴，無力以為所攝。主既清淨，伴亦隨淨。舉諸眾生
X46n0774_p0067c10║為主，有力以為能攝；望無上尊為伴，無力以為所攝。
X46n0774_p0067c11║其諸眾生入無明藏，佛即隨入，俱名不覺。稱性緣起，
X46n0774_p0067c12║法應爾故。然準清凉演義鈔中，不立因、主、果、伴義者，
X46n0774_p0067c13║彼依說法師資儀軌，禮別尊、卑，無相違過。又由諸法
X46n0774_p0067c14║染、淨隨心，若以佛心緣眾生境，悉皆清淨；以眾生心
X46n0774_p0067c15║緣佛境界，俱為雜染。因果相攝，理不相違。二、皆悉下，
X46n0774_p0067c16║文理無違。謂前約文理相違為難，故今亦以二義開
X46n0774_p0067c17║決：初約佛主生伴皆悉清淨，則前違理之難可通；次
X46n0774_p0067c18║約生主佛伴皆名不覺，則前違文之難可通。心境相
X46n0774_p0067c19║從，例之可了。如是二門，自宗決斷，理事無礙；望別決
X46n0774_p0067c20║斷，事事無礙。又初門自宗但明同體，答違理難；後門
X46n0774_p0067c21║望別，答違文難。謂舉佛望生，可說諸佛悉皆清淨；舉
X46n0774_p0067c22║生望佛，則諸眾生入無明藏，諸染淨法相待而立。若
X46n0774_p0067c23║不相待，則無染淨差別可得。佛名無念，由對生故；生
X46n0774_p0067c24║名不覺，由望佛故。又自宗立同，而於同中亦有別義；
X46n0774_p0068a01║望別立異，而於異中亦有同義。如是同異，應審思察。
X46n0774_p0068a02║三、舉此下，勸觀生佛相對。常染常淨，無染無淨，俱通
X46n0774_p0068a03║染淨，俱非染淨，無生無佛，無成不成，存泯不拘，心言
X46n0774_p0068a04║莫寄。今但一向說染淨者，略示方偶，影兼深旨。
X46n0774_p0068a05║二、自此下，二覺融通二：初、標指。二、謂五下，釋成二：初、
X46n0774_p0068a06║釋論。文中，初融拂分滿。謂五十分覺無轉勝之異，一
X46n0774_p0068a07║種滿覺無究竟之極。次所以下，出其所由。謂由諸位
X46n0774_p0068a08║始覺般若，資彼四相而共俱時，方能建立。若無滅、異、
X46n0774_p0068a09║住、生四相，而彼始覺不能自立，則無漸次圓滿之異，
X46n0774_p0068a10║則與本覺平等一相，無差別故。後如本下，合歸本論。
X46n0774_p0068a11║二、大總下，引經證中，初別明相覺。覺隨相立，故俱時
X46n0774_p0068a12║有；融同本覺，故曰隨無。次所以下，通釋所由。
X46n0774_p0068a13║二、已說下，廣說本覺決擇，分二：初、結前生後，二、演義。
X46n0774_p0068a14║疏文二：初、廣說隨染本覺門二：初、唱本論。二、作釋，文
X46n0774_p0068a15║二：初、標分。二、本覺下，釋相二：初、總釋隨染名。本覺通
X46n0774_p0068a16║用以為能隨，無明染法以為所隨。是染之隨，我來依
X46n0774_p0068a17║他故；隨染之覺，揀非清淨故。
X46n0774_p0068a18║二、自此下，別釋所生相二：初、標指。二、分別下，隨釋二：
X46n0774_p0068a19║初、總釋。二相中，初牒文；次如是下，釋義。謂由此本覺
X46n0774_p0068a20║隨染幻分別生起二相，本覺為體，二相是用，體用法
X46n0774_p0068a21║爾不相捨離，故說名為俱行俱轉。
X46n0774_p0068a22║二、如是下，別釋二相二：初、本有性智清淨門中有二：
X46n0774_p0068a23║初、不守自性隨緣門；二、對治一切業障門。二、門合釋，
X46n0774_p0068a24║有二：初、正辨二門二：初、問起；二、答釋二：初、偈頌中，初
X46n0774_p0068b01║三句配義，破一切障故，顯現法身；滅一切障故，實智
X46n0774_p0068b02║清淨。頌文巧略，越次顯示。後一句結名，理應名為法
X46n0774_p0068b03║身智淨。今由不約所顯彰名，但據治惑相顯立號。
X46n0774_p0068b04║二、長行三：初、總釋。謂此本覺雖隨緣轉，然其不捨本
X46n0774_p0068b05║斷本修功德智慧，飾法成人故。
X46n0774_p0068b06║二斷一下別明，有二：初治障顯德三：初能治力中，初
X46n0774_p0068b07║問答標徵，次列名釋義。謂斷除障染必由二力，初力
X46n0774_p0068b08║在果、後力屬因，天本如斯故非新起。二如是下所斷
X46n0774_p0068b09║障中，初依法界冥熏之方極殊勝故，十地果滿能破
X46n0774_p0068b10║無明獨力業相。後依十種真如實智資熏之力次殊
X46n0774_p0068b11║勝故，十地因滿滅俱合業，九滅能見，八滅現相，七地
X46n0774_p0068b12║至二滅分別智，初歡喜地滅相續相。然據本論，所治
X46n0774_p0068b13║但齊相續相者，以是末那意之後邊故，十地所治究
X46n0774_p0068b14║竟處故，隣次影兼三賢位故。或即相續通相續識，乃
X46n0774_p0068b15║是地前分別事識，雖此所明能治未周、所治已足，義
X46n0774_p0068b16║準知故。三破根下所顯德，無明乃是後得智障，今破
X46n0774_p0068b17║無明顯法身者，據通障故。無明及業力用相依，能生
X46n0774_p0068b18║諸染說名和合，初故彰名，非後後法無和合義。體絕
X46n0774_p0068b19║煩惱名為淳淨，照境炳然故曰明白。
X46n0774_p0068b20║二、如本下，歸本印成。
X46n0774_p0068b21║三、何故下，通好四：初、徵釋地前具缺。謂向明二力，但
X46n0774_p0068b22║明果滿，并及地上。不說三賢及十信者，謂比前來始
X46n0774_p0068b23║覺位中，如其次第分明顯了，是故於此略不顯示。或
X46n0774_p0068b24║由已辨果及十地，則三賢等可類顯故。
X46n0774_p0068c01║二、何故下，徵釋治障次第。謂由本覺背聖向凡為次
X46n0774_p0068c02║第轉，不同始覺背凡向聖為次第故。若爾，本覺入無
X46n0774_p0068c03║明藏，云何猶說能斷諸惑？然由隨染不失自性，如水
X46n0774_p0068c04║成波豈無濕性？自性明淨能淨能治諸染，勢雖未禁
X46n0774_p0068c05║終不放捨，故下轉去亦得說斷，當待始覺相資轉故。
X46n0774_p0068c06║三、何故下，徵釋二覺上下。如是二覺上下次第，實由
X46n0774_p0068c07║本來法如是故。
X46n0774_p0068c08║四、如是下，徵釋。二、轉時，分二：初、五伸問答。謂由惑覺
X46n0774_p0068c09║上下麤細，緣顯雖殊，不離一心，故無前後。猶如白㲲
X46n0774_p0068c10║數尋，彩𦘕成像，像雖前後，㲲乃同時。
X46n0774_p0068c11║二、如是下，引教證成二：初、門答生起。二、爾時下，廣引
X46n0774_p0068c12║經文二：初、指傍文。
X46n0774_p0068c13║二、則告下，明正義四：初、勑勸諮詢。言一事者，即本始
X46n0774_p0068c14║覺。諸佛如來唯為一大事因緣故，出現於世，所謂開
X46n0774_p0068c15║示悟入佛之知見故。其知見性即是本覺，知見相者
X46n0774_p0068c16║即是始覺。
X46n0774_p0068c17║二、爾時下，欽承請問中，初敘昔所聞。偈中十二句，前
X46n0774_p0068c18║十句別明二轉。於中，初句勑聽，次四句始覺上轉，後
X46n0774_p0068c19║正句本覺下轉。後二句總明時分，後我及下，正伸疑
X46n0774_p0068c20║問。
X46n0774_p0068c21║三、爾時下，誡聽為說中，開示前頌，決彼疑心。初標示；
X46n0774_p0068c22║次善男子下，釋相中，初始、後本。
X46n0774_p0068c23║四、於是下，聞皆開覺。謂即遮表顯彰一事、一相、一體，
X46n0774_p0068c24║即拂異相歸於同相；亦無一相，亦無一體，則遣同相
X46n0774_p0069a01║成一味空；亦空無言，復拂於前能詮之迹；空言亦空，
X46n0774_p0069a02║更復以空遣前詮空；以空遣空，至於無遣，深玄妙理
X46n0774_p0069a03║於焉而顯。此皆遮詮一事之義。而諸法性亦是實相，
X46n0774_p0069a04║翻前無相顯真樂德；亦是常住，翻前無體即真常德；
X46n0774_p0069a05║亦是決定，翻前無言即真淨德，謂不同雜染，移轉不
X46n0774_p0069a06║定故；亦是實有，翻前亦空即真我德。此即表詮一事
X46n0774_p0069a07║之義。然前一相即是無相，故不別翻。由遮空故，表不
X46n0774_p0069a08║著有；由表有故，遮不沉空。空有無疑，一事顯彰，總持
X46n0774_p0069a09║聞諸，了然開覺。
X46n0774_p0069a10║二、自此下，委明餘義二：初、總標指；二、此義下，別釋相，
X46n0774_p0069a11║顯示因緣。於中有二：初、徵釋前破滅二：初、牒文屬當；
X46n0774_p0069a12║二、所謂下，依義釋成。諸戲論識，謂即三細。攀緣慮知，
X46n0774_p0069a13║即分別智；著境不捨，即相續相。智相、相續，皆依三細
X46n0774_p0069a14║諸戲論識之所生起。如是諸法，悉皆是彼無明氣分，
X46n0774_p0069a15║過染尤重，故須破滅。
X46n0774_p0069a16║二、自此下，顯示斷、不斷四：初、標指徵起二：初、總徵詰；
X46n0774_p0069a17║二、若可下，別立難二：初、難可斷中，初、約法說。謂諸染
X46n0774_p0069a18║法，真、妄合成，妄若可斷，真亦應斷，由彼真、妄俱行不
X46n0774_p0069a19║離，成一法故。次、舉喻顯。譬如一人具二種用：假寐名
X46n0774_p0069a20║眠，惺覺曰悟。雖標二目，實即一人，不可說言斬眠存
X46n0774_p0069a21║悟、得悟亡眠，由其相續體唯一故。謂若言其眠、悟用
X46n0774_p0069a22║殊，遂說體異，妄增生、界，過失大故。二、若不下，難不可
X46n0774_p0069a23║斷。謂若無明不可斷者，本覺淨心常為染覆，無由出
X46n0774_p0069a24║離，過失亦大。
X46n0774_p0069b01║二、如是下，依論答釋三：初、法說二：初、總答。二、此義下，
X46n0774_p0069b02║別釋三：初、徵列。二、言同下，釋成二：初、雙釋二義。初同
X46n0774_p0069b03║義中皆是理者，謂由諸法全攬理成，相即性故，云皆
X46n0774_p0069b04║是理。既皆是理，故不可斷。若爾，前文自宗決斷，由同
X46n0774_p0069b05║體故，說言一斷即一切斷。此中同體，何云不斷？然由
X46n0774_p0069b06║事同、理同有異，故斷、不斷彼此無違。次異義中德患
X46n0774_p0069b07║別者，謂由染、淨體非一故，說言差別。既其差別，故亦
X46n0774_p0069b08║可斷。二、諸法下，雙引二教二：初、證不可斷。謂由諸法
X46n0774_p0069b09║相不異性，故說三毒即是涅槃。見及非見、著與不著，
X46n0774_p0069b10║本來一相，悉無差別。由此一相無諸相故，貪欲、恚、癡、
X46n0774_p0069b11║涅槃、佛道皆無所有，故經說言無佛無法。若有眾生
X46n0774_p0069b12║能了知此，於世間中名智慧者。二、本地下，證成可斷。
X46n0774_p0069b13║謂由無明能持諸染，故云力大；能障十地一切智故，
X46n0774_p0069b14║令不自在。始覺般若能斷除故，說名為劒；十地萬行
X46n0774_p0069b15║能莊飾故，名之為寶。無明深廣，故喻如海；於十地中
X46n0774_p0069b16║分分而斷，故云漸竭。謂由無明有麤細故，十地漸斷
X46n0774_p0069b17║十種麤用，至果頓斷微細體性。十地所證真如法身
X46n0774_p0069b18║漸高大故，如山徐顯。三、如本下，歸論
X46n0774_p0069b19║二、自此下，喻說二：初、標指；二、大海下，隨釋中，初依真
X46n0774_p0069b20║起妄，以喻對法各有四事，此中黎耶即大攝主。次水
X46n0774_p0069b21║相下，真妄相資。而水非下，釋成本覺體性相用，本自
X46n0774_p0069b22║離脫動念結縛，由有通用為無明熏，隨緣動轉作諸
X46n0774_p0069b23║染相故。後若風下，妄滅真存。先明妄滅，謂本覺治惑，
X46n0774_p0069b24║從細至麤為次第故，先滅無明，次治業等諸戲論識，
X46n0774_p0069c01║後顯真存，是故說言濕性不壞。謂風波雖止，濕性常
X46n0774_p0069c02║在；諸識雖滅，本覺恒存。有如鹽、朱同九異性，火燒湯
X46n0774_p0069c03║沃，存遣自殊。法性本然，不可致詰，豈同眠、悟？其體定
X46n0774_p0069c04║一，義無均等，非真同喻。故前所難，於我無咎。
X46n0774_p0069c05║三、自此下，合說二：初、標指。二、大海下，釋相二：初、明喻
X46n0774_p0069c06║相二：初、明風水所出。謂由龍王心念力故，頭頂出水，
X46n0774_p0069c07║尾末生風。華嚴經說：四大洲中，共二萬五千河，相續
X46n0774_p0069c08║不絕，流入大海。復有十光明等八萬億諸大龍王，并
X46n0774_p0069c09║娑竭羅龍王太子，名閻浮幢，各雨大雨，連澍不斷，入
X46n0774_p0069c10║大海等。今此且約法喻一相道理而說。
X46n0774_p0069c11║二、何故下，顯波動因由二：初、徵列。同類大種有其二
X46n0774_p0069c12║義：一、謂同處，不相離故，更互涉入，無有鄣礙。二、謂和
X46n0774_p0069c13║雜，不相離故，猶如眾藥和合成丸，相隣共住而不涉
X46n0774_p0069c14║入。今有同類，即同處也。
X46n0774_p0069c15║二此義下釋成二：初明大種二：初正顯互有中，初順
X46n0774_p0069c16║明由互有故風水涉入，恒作諸波相續不斷。次若水
X46n0774_p0069c17║下反顯若不互有則無波浪。二何以下轉釋所以。隨
X46n0774_p0069c18║一等者，謂隨嵐唯風、劫燒唯火，以隨一增則成餘減。
X46n0774_p0069c19║如是四大理應俱有，故說俱生俱轉不離。云何大種
X46n0774_p0069c20║而能造色？謂地堅住持、水濕滋潤、火煖熟變、風動成
X46n0774_p0069c21║長，四用互資於所造色而為五因。所謂生因能生諸
X46n0774_p0069c22║色、依因為色之所依托、立因於色能建立故、持因於
X46n0774_p0069c23║色能任持故、長因能令轉增長故。如是諸色，無地空
X46n0774_p0069c24║無所依、無水飄散難聚、無火敗爛不恒、無風不能動
X46n0774_p0070a01║長，是故此四決定恒俱。二復次下辨法爾。謂由法性
X46n0774_p0070a02║本來如是，故得大海風水和合恒作波浪，說名法爾。
X46n0774_p0070a03║亦猶豫樟作舟而龍鬪、橄攬入水而魚死，斯皆法爾，
X46n0774_p0070a04║安可致詰？
X46n0774_p0070a05║二、無明下，示法。合龍喻一心，即多一一心。尾、末以喻
X46n0774_p0070a06║有為自在，頭、頂則喻無為自在，為表真、妄、勝、劣不同。
X46n0774_p0070a07║二、此論下，示意勸觀。真、妄異相，是此正意，故說為初；
X46n0774_p0070a08║同相是兼，故說為後。此中亦即潛通外妨。恐有問云：
X46n0774_p0070a09║前說無明不離覺性，非可破壞，何故此云若風止滅，
X46n0774_p0070a10║動相則滅；若無明滅，相續則滅，智性不壞耶？故今通
X46n0774_p0070a11║云真、妄異相，是論正意。由智淨相，破和合識相，滅相
X46n0774_p0070a12║續心相，顯現法身，智淳淨故；若其同相，則無明等不
X46n0774_p0070a13║可壞故。本、覺二相難以顯示，故說同相為後兼說。
X46n0774_p0070a14║四、引經作證中，初顯妄中有真，次明真中有妄，後歎
X46n0774_p0070a15║境界甚深，非凡小所了。
X46n0774_p0070a16║二、已說下，業用自有無礙門三：初、結指。二、隨釋二：初、
X46n0774_p0070a17║隨順根宜契當門二：初、應根生妙境。謂即本覺智用
X46n0774_p0070a18║自在，隨緣現起六種境界，饒益行者。如寶性論第二
X46n0774_p0070a19║偈云：諸佛如來身，如虗空無相，為諸勝智者，作六根
X46n0774_p0070a20║境界。示現微妙色，出於妙音聲，令齅佛戒香，與佛妙
X46n0774_p0070a21║法味，使覺三昧觸，令知深妙法。意亦同此。
X46n0774_p0070a22║二、如其下，隨德立嘉名。謂由六種勝妙境界，皆是本
X46n0774_p0070a23║覺隨緣用故，以用從體說名如來。如佛名經亦依六
X46n0774_p0070a24║境以立佛名，謂色、陀羅尼、自在佛等。或此即是應化
X46n0774_p0070b01║身佛，隨於一境化物僧勝，即於此境而立嘉名，而與
X46n0774_p0070b02║世間六塵有異。或隨所見勝劣不同。隨時等者，謂由
X46n0774_p0070b03║本覺隨其久近、淨穢、利鈍、分量、化利、遠離、非時、非處、
X46n0774_p0070b04║非器種種過失。
X46n0774_p0070b05║二、不動下，不動本性常寂門。一念徧三世，即念劫圓
X46n0774_p0070b06║融；一身滿十方，即一多無礙，則顯隨時應根等義。如
X46n0774_p0070b07║是化用，皆依本有性智而起，不動而徧，不分而滿，是
X46n0774_p0070b08║故此門說名不動本性常寂。
X46n0774_p0070b09║三、如本下，歸本。
X46n0774_p0070b10║二、廣說性淨本覺門二：初、結前生後，二、演義。疏文二：
X46n0774_p0070b11║初、唱本，二、作釋二：初、正釋，二、結顯。前中二：初、釋標舉，
X46n0774_p0070b12║謂由清淨本覺性智甚深微妙，不可思議，故以等空
X46n0774_p0070b13║同鏡之義而為表示，令其了悟。
X46n0774_p0070b14║二、云何下，釋。列釋四：初、如實空鏡二：初、問起。二、答釋
X46n0774_p0070b15║二：初、偈頌中，初一句明覺體，次四句釋鏡名，後一句
X46n0774_p0070b16║示影略。亦如亦實，如實即空，如實、空如鏡，皆持業釋。
X46n0774_p0070b17║二、長行三：初、依四名釋通二：初、作釋二：初、三名依法
X46n0774_p0070b18║說，如其次第釋上三名。二、鏡謂下，一、約結喻明二：初、
X46n0774_p0070b19║依喻辨明中，初標揀。摩奢趺婆，此云種受。種謂種類，
X46n0774_p0070b20║此珠受現同類物故，以之為喻。取此揀餘油摩銅鐵
X46n0774_p0070b21║等種種鏡。次何以下，釋成現同遮異之相。二、如實下，
X46n0774_p0070b22║以義合結。二、如本下，歸本。二、何故下，據二義遮妨二：
X46n0774_p0070b23║初、正通難。謂有難云：前總標中，四種大義各有等空、
X46n0774_p0070b24║同鏡二義。今此別釋，何故但舉同鏡而不言等空耶？
X46n0774_p0070c01║故今答之，舉一兼一，影顯示故。二、若如下，轉釋成中，
X46n0774_p0070c02║初徵，次釋。本名中，空即性虗空。此言等空，約喻表示。
X46n0774_p0070c03║謂此覺體自性清淨，生、住、異、滅所不能覆，猶如虗空
X46n0774_p0070c04║清淨無染，煙、雲、塵、霧所不能覆。又由虗空廣大無邊，
X46n0774_p0070c05║非有為故，過、現、未來所不能攝，故次合云如實空等。
X46n0774_p0070c06║三、非覺下，明遠離因緣二：初、牒指；二、謂如下，釋成。石
X46n0774_p0070c07║等鄙穢，珠、鏡不現；妄法暗鈍，非覺照故。
X46n0774_p0070c08║二、云何下，因熏習鏡二：初、問起。二、答釋二：初、偈頌中，
X46n0774_p0070c09║初一句明覺體，次四句釋鏡名，後二句示喻相。因即
X46n0774_p0070c10║熏習，能嚴果故。因熏習如鏡，能鑒物故，皆持業釋。
X46n0774_p0070c11║二、長行二：初、依法喻申明二：初、作釋二：初、法二：初、正
X46n0774_p0070c12║明。嚴法身者，以用嚴體，以法成人，所嚴名果，能嚴名
X46n0774_p0070c13║因，非斯淨覺有分轉故。二、云何下，轉釋。此三世間攝
X46n0774_p0070c14║諸依、正、凡、聖皆盡，佛雖出世，相待立故，無不統攝。聲
X46n0774_p0070c15║聞、緣覺通於二種，由互相待，義不定故，而不具出。
X46n0774_p0070c16║三、此中下，喻二：初、同鏡義二：初、依喻辨明。輪多梨華
X46n0774_p0070c17║云明耀珠，由此珠、鏡，義現物、像，不分同、異。物由熏力，
X46n0774_p0070c18║悉皆明淨。亦猶眾流涉於大海，味總成鹹；萬像爍於
X46n0774_p0070c19║須彌，色皆同碧。類斯珠、鏡，義可知之。又一切物而與
X46n0774_p0070c20║珠、鏡二互現前，皆各無餘。
X46n0774_p0070c21║二、因熏下，以義結合性淨本覺。熏三世間同為一覺，
X46n0774_p0070c22║此本德熏不同始起患德熏故。問：為先有染熏成淨
X46n0774_p0070c23║耶？為先無染名為淨耶？答：非是先染而後成淨名為
X46n0774_p0070c24║本熏，謂若離覺應成雜染，由覺本熏故本來淨。如上
X46n0774_p0071a01║界惑應是不善，由定力伏，法爾已來恒成有覆。今此
X46n0774_p0071a02║亦爾，法爾本熏、法爾本淨。
X46n0774_p0071a03║二、復次下，等空義中，初標示，次牒釋。虗空二義，謂即
X46n0774_p0071a04║舒、攝。攝他在自，名為容受；舒自入他，說言徧一。色同
X46n0774_p0071a05║空者，無有色法不具空義，由空徧滿，故色同空。故華
X46n0774_p0071a06║嚴說：譬如虗空具含眾像，於諸境界無所分別。又如
X46n0774_p0071a07║虗空普徧一切，於諸國土平等隨入，前則容受，後則
X46n0774_p0071a08║徧一。
X46n0774_p0071a09║二、如本下，歸本。
X46n0774_p0071a10║二、如是下，約過患決擇二：初、離過二：初、正明遠離二：
X46n0774_p0071a11║初、標指。二、云何下，釋成中，初釋遠離四過：一、謂覺性
X46n0774_p0071a12║包含無外，故非不徧；若有世間出居覺外，則不徧彼。
X46n0774_p0071a13║二、若諸法從外來入，則有內外相雜之失；令本不入，
X46n0774_p0071a14║故非雜亂。三、謂所現即同能現，一味清淨，故非過失。
X46n0774_p0071a15║四、謂所現皆是常住，不可滅壞，故非無常。次遠離下，
X46n0774_p0071a16║釋常住一心。
X46n0774_p0071a17║二、自此下，熏釋因緣中，初徵，後釋。謂由諸法體性本
X46n0774_p0071a18║來真實，豈可匿非詐飾而稱覺耶？
X46n0774_p0071a19║二、自此下，決疑二：初、陳疑。若此本覺熏三世間，同成
X46n0774_p0071a20║一覺，遠離四過。且正覺及器，理則可通。其眾生世間
X46n0774_p0071a21║雜染流轉，若此亦現本覺之中，豈得說言覺淨離過？
X46n0774_p0071a22║二、以此下，疏決一切染法所不能染者，智性本淨，染
X46n0774_p0071a23║法本空，雖現諸染，覺心不動；非唯自體不動，抑亦能
X46n0774_p0071a24║熏眾生，令同覺淨，得離諸過。
X46n0774_p0071b01║三、云何下，法出離鏡二：初、問起。二、答釋二：初、偈頌中，
X46n0774_p0071b02║前四句約法辨名，後二句就喻示義。法即出離法，出
X46n0774_p0071b03║離如鏡，二皆持業。
X46n0774_p0071b04║二、長行二：初、法二：初、總示出離三過。圓滿三德名中，
X46n0774_p0071b05║但云法出離者，以從簡略而標立故。
X46n0774_p0071b06║二、云何下，別釋三：初、明所離三過。然諸染法二礙攝
X46n0774_p0071b07║盡，今別開者，所障三德有差別故。無明所成麤細染
X46n0774_p0071b08║品皆煩惱礙，能障真如根本智故；根本無明具通麤
X46n0774_p0071b09║細，皆為智礙，能障世間後得智故。俱合能障法身淳
X46n0774_p0071b10║德，是故別說。二、云何下，顯所成三德。法身一味，平等
X46n0774_p0071b11║無差，故名為淳，即成斷德；報身離垢，纖塵蕩盡，故名
X46n0774_p0071b12║為淨，即成智德；應身接物，遠離迷暗，故說為明，即成
X46n0774_p0071b13║恩德。三、出離下，約過德對明所離三過。所成三德相
X46n0774_p0071b14║翻敵對者，由法如是故。
X46n0774_p0071b15║二、此中下，喻二：初、同鏡義二：初、依喻辨明。此頗黎珠
X46n0774_p0071b16║具多功德，謂濟貧、攝毒、療病、除暗等種種勝用。今對
X46n0774_p0071b17║所離三過，且明三義，謂即出泥、驅濁、辟穢。泥如煩惱，
X46n0774_p0071b18║陷沒有情，難淨出離故。濁同智礙，覆水中事，令無所
X46n0774_p0071b19║見故。穢香猶如俱合動相，熏淨好物，帶鄙雜氣故。騰
X46n0774_p0071b20║一丈量者，遠離煩惱，高出十地故。唯止清水者，由除
X46n0774_p0071b21║智礙，居常樂宮空寂舍故。福多伽者，即臭水也。出現
X46n0774_p0071b22║香氣礙彼穢者，謂戒、定等五分法身，能離俱合之穢
X46n0774_p0071b23║氣故。二、法出下，以義結合。此中喻意，但取本覺本淨
X46n0774_p0071b24║離過，非由始起修習離故。如彼珠鏡本淨離染，非假
X46n0774_p0071c01║磨治令瑩淨等，然後始得出泥等故。
X46n0774_p0071c02║二、等空下，等空義二：初、依喻辨明。謂由本覺體性清
X46n0774_p0071c03║淨，猶如虗空，體非色等。二、法出下，以義結合。
X46n0774_p0071c04║四、云何下，緣熏習鏡二：初、問起。二、答釋二：初、偈頌中，
X46n0774_p0071c05║前九句約法釋名，次二句依喻顯義，後一句合結勸
X46n0774_p0071c06║觀。然此頌初名言尚略，準前應加性淨本覺智之一
X46n0774_p0071c07║句。緣熏習者，緣有二義：一、謂所應眾生感動之緣，緣
X46n0774_p0071c08║之熏習依主受稱；二、謂即此覺用對於果體說名為
X46n0774_p0071c09║緣，緣即熏習。緣熏習如鏡，皆持業釋。兩輪華者，功德
X46n0774_p0071c10║智慧能摧運故，名之為輪；能感果故，說之為華。
X46n0774_p0071c11║二、長行二：初、作釋二：初、同鏡義二：初、依喻辨明。珠鏡
X46n0774_p0071c12║瑩淨，隨所映物種種色現；本覺淨鏡，隨所化根勝劣
X46n0774_p0071c13║有異，現應化身大小不等。二、緣熏下，以義結合。
X46n0774_p0071c14║二、又譬下，等空義二：初、依喻辨明。謂如虗空無礙自
X46n0774_p0071c15║在，一切情器生、住、成、得種種事業，皆依於空而能建
X46n0774_p0071c16║立。二、緣熏下，以義合結。本覺亦爾，一切凡聖信、解、行、
X46n0774_p0071c17║證種種功德，皆由本覺而得成立。二、如本下，歸本。
X46n0774_p0071c18║二、如是下，結顯四種大義以為能徧，凡聖四界是其
X46n0774_p0071c19║所徧，住照通至應如次配。又此四種本覺大義，亦可
X46n0774_p0071c20║屬當諸教四智。如實空鏡即大圓鏡智，量等虗空，唯
X46n0774_p0071c21║現同分身土智彰，不現異類諸雜染故。因熏習境即
X46n0774_p0071c22║平等性智，熏三世間同為一覺平等性故。法出離鏡
X46n0774_p0071c23║即妙觀察智，能觀諸法自相、共相，揀取三德，擇去三
X46n0774_p0071c24║失，觀察勝故。緣熏習鏡即成所作智，起三業化熏諸
X46n0774_p0072a01║眾生，不空事業悉成就故。謂由始覺即同本覺，故以
X46n0774_p0072a02║四義而對四智。然此本覺離過顯德，咸依清淨始覺
X46n0774_p0072a03║義說，是故論中不別開示清淨始覺四種大義，以本
X46n0774_p0072a04║覺中已具顯故。第三，論畢。
X46n0774_p0072a05║
X46n0774_p0072a06║釋摩訶衍論記卷第三