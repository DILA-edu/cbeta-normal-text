X46n0774_p0083b17║
X46n0774_p0083b18║
X46n0774_p0083b19║釋摩訶衍論記卷第五
X46n0774_p0083b20║
X46n0774_p0083b21║皇宋光嚴無際大師　普觀　述
X46n0774_p0083b22║三、顯示生滅相二：初、標示。此釋標立。文云：是心生滅
X46n0774_p0083b23║因緣相中相字，生滅一門所依總體，謂心生滅；能依
X46n0774_p0083b24║別相，謂因緣相。因緣詮示生滅所待，由此因緣方成
X46n0774_p0083c01║生滅。其相即表麤細差別，不同真如一味絕待無相
X46n0774_p0083c02║之相。今生滅法由觀待故而有差別，謂即理智、染淨、
X46n0774_p0083c03║內果等名為相。然此本論於諸法中但依六染顯其
X46n0774_p0083c04║相者，謂舉中間影兼初後，本覺、無明并其業果，初後、
X46n0774_p0083c05║本末定相隨故。
X46n0774_p0083c06║二、唱釋二：初、唱本論。二、作釋文二：初、分門。二、言標下，
X46n0774_p0083c07║隨釋五：初、標釋俱成示相門三：初、釋義；二、引經；三、合本。
X46n0774_p0083c08║前中二：初、總釋。麤重等者，三相應染，心念各異，執見
X46n0774_p0083c09║增強故。微細等者，三不相應，心念未分，過失猶隱故。
X46n0774_p0083c10║二、云何下，別明二：初、麤重中，徵釋二事，謂其體性及
X46n0774_p0083c11║與相應。三相應染，末中末故，說名末末，而與分別事
X46n0774_p0083c12║識相應。智及不斷，亦末那俱？事識體同，隨舉即得。二、
X46n0774_p0083c13║云何下，微細。謂此即是根本之末，故單言末，與三位
X46n0774_p0083c14║識而不相應。二、馬鳴下，引經三：初、寄問生起。二、謂一
X46n0774_p0083c15║下，引經成立三：初、初經二種。謂三不相應，由極微細，
X46n0774_p0083c16║雖有生滅，行相未顯，唯由精動，隱流義故，故說名為
X46n0774_p0083c17║流注生等。其三相應，起盡行相，分明顯現，名相生等。
X46n0774_p0083c18║二、又一下，中經二種。相續流注，其義無別，但與初經
X46n0774_p0083c19║前却不次。三、又大下，大經二種。三品細識，如其次第，
X46n0774_p0083c20║即業轉現，是前流注細生滅也。徧分別識，即三相應
X46n0774_p0083c21║麤染法也。各別依根，各別取境，如鏡對面，即現其像。
X46n0774_p0083c22║今三麤染亦復如是，故論說為分離面鏡。如是等法，
X46n0774_p0083c23║常恒流注及與相俱，故皆說為非離生滅。三、如是下，
X46n0774_p0083c24║以義指陳。如是三經，為顯生滅麤細不同，各開二種：
X46n0774_p0084a01║契謂相應，即麤生滅；不契謂即不相應義，即細生滅。
X46n0774_p0084a02║三、如本下，合本。
X46n0774_p0084a03║二、已說下，率相屬當假人門二：初、結指標，分二：初、人
X46n0774_p0084a04║下，釋成文義三：初、不退凡夫，謂三賢內凡，以相似覺
X46n0774_p0084a05║能正了知執相應染，異相夢境為所斷故。二、中人下，
X46n0774_p0084a06║分清淨者，謂即十地初淨心地能正對治不斷相應，
X46n0774_p0084a07║二地乃至七地漸治智相應染，八地現色，九地能見，
X46n0774_p0084a08║十地對治。根本業中俱合麤分。三、後人下，滿清淨者，
X46n0774_p0084a09║俱合動相，通因果斷。等覺斷麤，攝入十地；妙覺斷細，
X46n0774_p0084a10║屬今果位。獨力唯細，故全屬果。
X46n0774_p0084a11║三、已說下，顯示麤細所依門二：初、結指標分。二、通者
X46n0774_p0084a12║下，釋成文義三：初、釋義。通者，同也。謂前麤細二種生
X46n0774_p0084a13║滅，同以無明為所依故，由此無明能作不相應及本
X46n0774_p0084a14║徧因故。別謂各別，二種生滅各具因緣故。謂三不相
X46n0774_p0084a15║應染，即不思議熏為因，不思議變為緣；三相應染，即
X46n0774_p0084a16║妄想熏習為因，種種境界為緣。二二因緣各不同故。
X46n0774_p0084a17║此依次下所引經文作如是說。若據本論顯相而言，
X46n0774_p0084a18║不相應染但說依因，相應染法唯說依緣，故名為別。
X46n0774_p0084a19║二、如本下，合本。本文中，初顯前二種通所依義；次所
X46n0774_p0084a20║謂下，顯其二種別所依義。謂由不覺為因，生不相應
X46n0774_p0084a21║染；境界為緣，生相應染。論從簡略，各明一法。次引楞
X46n0774_p0084a22║伽，皆具二種。復於三細，具顯麤細兩重因緣。三、今此
X46n0774_p0084a23║下，引經三：初、徵起。二、謂分下，引文二：初、分流。其不思
X46n0774_p0084a24║議熏之與變，實通業、轉，舉麤兼細，故但說言是現識
X46n0774_p0084b01║因。次種種塵及妄想熏，具足能生三相應故，是事識
X46n0774_p0084b02║因。二、又大下，大本。不離染因，謂即三細不相應染可
X46n0774_p0084b03║思議等。次下，自釋。分離染因，即三相應。種種猛風，即
X46n0774_p0084b04║六塵境能作踈緣。妄想，謂即現境識體，從無始來妄
X46n0774_p0084b05║熏習故，能為親因。又六塵境能作親因，起於事識。妄
X46n0774_p0084b06║想，即是見、愛熏習，能為踈緣，增長事識。三、何法下，示
X46n0774_p0084b07║義二：初、分流。此釋經中熏變之體，謂無明能熏，本覺
X46n0774_p0084b08║能變。如是熏變極深細故，唯佛一人乃能覺了。至於
X46n0774_p0084b09║等覺金剛心中，亦不能解云不思議。二、大本下，大本。
X46n0774_p0084b10║此明思議及不思議位次差別，乃就金剛心位以辨。
X46n0774_p0084b11║等覺已前，名金剛還；大覺果位，名金剛上。
X46n0774_p0084b12║四、已說下，本覺對治次第門二：初、結指。二、謂本下，釋
X46n0774_p0084b13║成三：初、明次第。本覺治惑法爾力用，從細至麤為次
X46n0774_p0084b14║第轉，是故最初對治無明，乃至最後對治業果。二、然
X46n0774_p0084b15║此下，釋行相二：初、正明本始。二覺治惑各異，本覺但
X46n0774_p0084b16║為內熏之因，未遇助緣，勢力微劣，於諸煩惱雖未斷
X46n0774_p0084b17║除，然不放捨；後得始覺，外緣相資，遂能除斷。如浣垢
X46n0774_p0084b18║衣，先以甌水漬動其垢，後以灰水洗滌令淨。二覺治
X46n0774_p0084b19║惑亦復如是。故今論說：本覺斷惑，不捨無明以為其
X46n0774_p0084b20║斷。二、若爾下，轉釋。初問：本覺不捨無明，云何成斷？次
X46n0774_p0084b21║答：謂由隨染本覺，亦待始覺明其斷義，令其染心不
X46n0774_p0084b22║能生起。然由本始互相資待，是故本覺斷義得成。三、
X46n0774_p0084b23║如本下，歸本論。謂無明因滅，則境界緣滅；由因滅故，
X46n0774_p0084b24║三不相應微細心滅；由緣滅故，三種相應麤重心滅。
X46n0774_p0084c01║本亡未喪，理數然矣。
X46n0774_p0084c02║五、已說下，發起問答決疑門二：初、結指科分。二、本覺
X46n0774_p0084c03║下，依門釋相二：初、兩難閉關門二：初、妄斷真何續二：
X46n0774_p0084c04║初、敘理。由斷無明，三細不起，即躡前因滅，故不相應
X46n0774_p0084c05║心滅。已無三細，六麤不起，即躡前緣滅，故相應心滅。
X46n0774_p0084c06║二、三六下，申難二：初、真應隨妄滅。謂三六種麤細染
X46n0774_p0084c07║心，由依惑覺真妄合成。今染因果既永不起，本覺性
X46n0774_p0084c08║智豈獨存耶？二、然若下，許滅違相續。若許本覺隨染
X46n0774_p0084c09║同滅，豈可得言本覺相續入無明藏，至邪定聚？二、若
X46n0774_p0084c10║言下，真續妄豈斷。若言本覺真故非斷，常不絕者，則
X46n0774_p0084c11║三六心豈得永滅不復起耶？良由本覺具通達用，遇
X46n0774_p0084c12║緣則起。真既非斷，云何妄法而得永滅？
X46n0774_p0084c13║二、自此下，開通決疑門。本論答釋，於中有三：一、法說；
X46n0774_p0084c14║二、喻說；三、合說。初中，答曰：所言滅者，唯心相滅，非心
X46n0774_p0084c15║體滅。則雙答前兩重疑難。前言滅者，但是麤細染心
X46n0774_p0084c16║相滅，非彼清淨覺心體滅。猶如風止波澄，豈令水性
X46n0774_p0084c17║亦滅？何得難言云何相續？又心自體雖則不滅，其諸
X46n0774_p0084c18║染相真智力故，永滅不起。如水雖但風緣息故，波永
X46n0774_p0084c19║不起，何得難言非究竟滅？次如風下，喻說；後無明下，
X46n0774_p0084c20║合說。文明不釋。
X46n0774_p0084c21║二、從上下，總釋四法熏習二：初、結前生後。此總釋上
X46n0774_p0084c22║生滅因緣差別之相。由熏習故，得有如是總別法義
X46n0774_p0084c23║相續不斷。
X46n0774_p0084c24║二、演義疏文二：初、唱本論。二、作釋文二：初、分門。二、第
X46n0774_p0085a01║一下，釋相五：初、總標綱要門三：初、標徵。二、一者下，列
X46n0774_p0085a02║釋六：一、相待相成似有意，謂由染、淨一切諸法為果，
X46n0774_p0085a03║則相待；在因，則相成。虗幻非真，故云似有。二、本無性
X46n0774_p0085a04║空非有意，諸法寂滅，本絕詮緣，所有名字皆非實故。
X46n0774_p0085a05║三、相待相成顯空意，謂由染、淨互相觀待而得成立。
X46n0774_p0085a06║相待即寂，以顯其空。此前三意：初即緣集有故，法假
X46n0774_p0085a07║所攝；次則隨宜施設，名假所攝；後則由相觀待能、所
X46n0774_p0085a08║領受而建立故，受假所攝。總皆屬當假觀所緣世俗
X46n0774_p0085a09║諦境，隨緣施作差別相故。四、自然虗空無礙意，於此
X46n0774_p0085a10║一意，文有三節，將前顯後，次第釋成。初則一切諸法
X46n0774_p0085a11║非有，由非有故，成其自然。謂諸法非有，本自而然，非
X46n0774_p0085a12║由他力使之然故。此以非有顯其自然。次以自然故
X46n0774_p0085a13║作於虗空，其文猶略。具足應云自然故作空，謂一切
X46n0774_p0085a14║法本性自然，離諸相故，說言作空。後作空故非礙，謂
X46n0774_p0085a15║由空故，無有他法能為障礙，故言非礙。最後結成無
X46n0774_p0085a16║障礙義。此中屬當空觀所緣真諦之境，自然性空，無
X46n0774_p0085a17║障礙故。五、非作非造自然意，謂一切法法爾熏生，非
X46n0774_p0085a18║假緣力施設方有，即表法性不由造作自然熏生，不
X46n0774_p0085a19║同外道說有神我空性微塵為因，造作一切法故。六、
X46n0774_p0085a20║不守自性無住意，謂一法界具二自在，與一切法作
X46n0774_p0085a21║大緣起，總持不失，故言無住。五、六二意屬當中觀緣
X46n0774_p0085a22║第一義中道諦境。五則雙遮以顯中道，謂俱遣拂相
X46n0774_p0085a23║熏之因、相生之果，非因非果，寂然中道故。六則雙照
X46n0774_p0085a24║以顯中道，謂大緣起因果歷然，常修常證，冥會中道
X46n0774_p0085b01║故。三、總標下，結屬
X46n0774_p0085b02║二、已說下，立名略示門二：初、結指分門。二、所言下，依
X46n0774_p0085b03║門釋相二：初、述釋二：初、牒釋真妄。本覺藏智則與真
X46n0774_p0085b04║如同名，表示本始相待非定異故；常與虗空十德相
X46n0774_p0085b05║應，所作不離能作心故。由是而知，雖舉一名，具攝一
X46n0774_p0085b06║切無漏法故。離脫體相者，謂根本無明及恒沙上枝
X46n0774_p0085b07║末無明，與法界相離，皆可解脫故。二、一真下，決擇本
X46n0774_p0085b08║數。舉一後有并兼中有者，會釋本論，列名缺略。論言
X46n0774_p0085b09║業識，舉第一有；細識其境界者，舉最後有。即遠傳縛，
X46n0774_p0085b10║但舉初後，影中傳故，云兼中有。又於此中但明根本，
X46n0774_p0085b11║并其細染，影取六麤。論不說者，義可知故。二、如本下，
X46n0774_p0085b12║合本
X46n0774_p0085b13║三、已說下，通釋熏習門二：初、結指分門。二、比量下，依
X46n0774_p0085b14║門釋相二：初、比量譬喻善巧門。梵云班多伽耶娑叉
X46n0774_p0085b15║提鄔，此云鬼集。𬾽末耶提（𬾽字音惠），此云怖香。薄福鬼神
X46n0774_p0085b16║所集林藪，多諸鄙穢怖畏惡香。梵檀枳多那，此云仙
X46n0774_p0085b17║居。陀摩鍵多，此云仙香。諸仙梵志棲隱林藪，常有上
X46n0774_p0085b18║妙芬馥可意好香。世間衣服本無香氣，如有一人至
X46n0774_p0085b19║仙居林，衣染好香；如有一人至鬼集林，衣惹惡香；或
X46n0774_p0085b20║但一人至二林中，則帶美惡異類氣分。二、法喻下，法
X46n0774_p0085b21║喻合說安立門。真如自性清淨明白，本無漠冥垢黑
X46n0774_p0085b22║之相，亦無憎愛染汙之相。由彼無明而熏習故，則有
X46n0774_p0085b23║垢黑染汙之相。斯則體性實淨，假說染相，如入鬼林，
X46n0774_p0085b24║衣成穢氣。本上無明自性黑暗，本無覺智聰明之用，
X46n0774_p0085c01║亦無悲願清白之用。由彼本覺而熏習故，則有聰明
X46n0774_p0085c02║清白之用。斯則體性實染，假說淨用，如入仙林，衣有
X46n0774_p0085c03║芬香。然本論中於真說相、於妄說用，從顯說故。又真
X46n0774_p0085c04║如、無明一心貫故，性本無異，但隨緣熏，幻德不同。實
X46n0774_p0085c05║性本來非染非淨，如衣本無香，由熏成異故。
X46n0774_p0085c06║四、已說下，分剖散說門二：初、結指標分。二、云何下，次
X46n0774_p0085c07║第述釋四：初、黑品相熏有力門二：初、總問。總答顯宗
X46n0774_p0085c08║門二：初、總問。此問染法熏生行相，作能熏時，名為相
X46n0774_p0085c09║熏；能熏、所熏同起於果，名為相生。云何熏習相生不
X46n0774_p0085c10║斷？二、自此下，總答二：初、總指。淨妙藏者，即是真如本
X46n0774_p0085c11║覺自性，乃至麤熏，謂即業果。由此染法熏習力故，離
X46n0774_p0085c12║覺合塵，背本向末，生死過患展轉深重，難出離故。二、
X46n0774_p0085c13║根本下，別釋三：初、無明所依起二：初、依真中，初、正明。
X46n0774_p0085c14║欲辨無明熏生行相，先明所依。由依真如方得建立，
X46n0774_p0085c15║妄攬真成，無別妄故；如依方所，得有迷故。次、所以下，
X46n0774_p0085c16║轉釋。謂此真如能為諸法至極總部真實主宰，由此
X46n0774_p0085c17║能於障礙染法、無礙淨法為通所依，如虗空界無有
X46n0774_p0085c18║隔礙，即歸憑真德成立幻法故。二、如是下，起妄。謂由
X46n0774_p0085c19║無明得成立已，殊勝白在反熏真如。真如被熏，隨他
X46n0774_p0085c20║無明俱行俱轉，同作一事。無明即是能熏之因，真如
X46n0774_p0085c21║即是所熏之處。二法和合，生起妄心，謂即業識及與
X46n0774_p0085c22║事識為所辨果。於境不明，名不了相；令智轉昏，名暗
X46n0774_p0085c23║鈍用。淨法力微，隨熏成染，喻中愛父則目無明，男女
X46n0774_p0085c24║以喻種種妄心。二、如是下，妄心生惑境。前所生妄心
X46n0774_p0086a01║通於麤細，今能熏妄心但取業識，故言微細。業識因
X46n0774_p0086a02║熏既得生已，功用殊勝，還熏無明。無明被熏，於彼真
X46n0774_p0086a03║心迷暗轉甚，業識能熏，無明所熏。由此因緣，則能生
X46n0774_p0086a04║起轉識惑念現相妄境。三、如是下，妄境起麤果。現識
X46n0774_p0086a05║黎耶具通心境，境界囂動，勢力增強，反熏現識，成七
X46n0774_p0086a06║轉識。如風激海，起諸波浪，則境為能熏，心為所熏，生
X46n0774_p0086a07║起七識為所辨果。如是七識既得生己，心著於境，境
X46n0774_p0086a08║牽於心，發業受生，無有休息。合本中云令念著等，念
X46n0774_p0086a09║即法執初二麤相，著即人執中二麤相，如賦浪也；後
X46n0774_p0086a10║二如名，如輪環也。文雖似說四麤展轉造業受報，義
X46n0774_p0086a11║實通貫。由境界風擊動藏海，能起念著及於業果。又
X46n0774_p0086a12║此兼前，無明親勝，名染法因；境界踈劣，名染法緣。中
X46n0774_p0086a13║間業識，待前及後，具通因緣。
X46n0774_p0086a14║二、已說下，歸總作別散說門二：初、標指次第。從後向
X46n0774_p0086a15║前，逆次而釋，即表諸法本來同時，是故麤細無定前
X46n0774_p0086a16║後。二、初重下，解釋行相三：初、境熏生二執二：初、述釋。
X46n0774_p0086a17║境風為能熏之因，藏海為所熏之處，人法二執是所
X46n0774_p0086a18║辨果。今此但明所辨之果，其所熏處，前已說故。如實
X46n0774_p0086a19║熏習者，由此為緣，增法執念，多執實故。如有熏習者，
X46n0774_p0086a20║由此為緣，長人執著，計我有故。二執既具，一切煩惱
X46n0774_p0086a21║及諸業果皆悉發起，如是之法悉由境界熏現識海
X46n0774_p0086a22║之所建立。二、如本下，合本。
X46n0774_p0086a23║二、中熏下識熏受二苦：二、釋、述釋。今此業識上下二
X46n0774_p0086a24║熏俱望無明為所熏處，由此熏習因緣力故，上熏成
X46n0774_p0086b01║轉現細苦所依，下熏成事識麤苦所依。如植種於地，
X46n0774_p0086b02║處雖是一，作用別故，果報有異，所謂下向生根、上向
X46n0774_p0086b03║結子。業識二熏義亦如是。此就顯相分其二苦所依
X46n0774_p0086b04║各別，其實二苦通依本末一切染法。若不爾者，分段
X46n0774_p0086b05║豈無識等五支？變易豈不通法執耶？二、如本下，合本。
X46n0774_p0086b06║一者、業識根本熏習者，謂此業識有上熏之力，能熏
X46n0774_p0086b07║習根本無明生起轉現，與微細苦為所依故。又此業
X46n0774_p0086b08║識九相之首名為根本，根本即熏習體持用故。然此
X46n0774_p0086b09║細苦法爾本具，分段未滅，苦相增盛，映奪細苦有而
X46n0774_p0086b10║不覺。故今但說已離分段三乘聖人能受細苦，非於
X46n0774_p0086b11║凡位不受此苦，但極微細不能覺了。二者、增長分別
X46n0774_p0086b12║事識熏習者，謂此業識有下熏之力，熏於無明令其
X46n0774_p0086b13║增長，分別事識與麤重苦為所依故，事識之熏習屬
X46n0774_p0086b14║聲義故。
X46n0774_p0086b15║三、後重下，無明成二邊三：初、正明。無明熏真，具二力
X46n0774_p0086b16║用：一、熏成初末，則是業識；二、熏成後末，則是事識。其
X46n0774_p0086b17║所熏處唯是真如，其所熏生初後二識。二、何故下，轉
X46n0774_p0086b18║釋二：初、徵。釋具缺中，初徵意云：無明熏真，真妄相資，
X46n0774_p0086b19║無法不作，何以唯成初後，不說中間？轉現及意，豈非
X46n0774_p0086b20║所成耶？次有二下，釋中二意。妙有、真空互相顯示，斯
X46n0774_p0086b21║則邊有、中有，中空、邊空，存泯不拘，成真緣起。由空成
X46n0774_p0086b22║就，非作非造，雙遮遣也；由有成就，不守自性，雙照顯
X46n0774_p0086b23║也。則當初門六意之內自然無住之二意也。二、後義
X46n0774_p0086b24║下，證成後義。言後義者，謂空成就。又問：三染，其後無
X46n0774_p0086c01║明唯邊成就，義相云何？引經釋中，轉現末那非無明
X46n0774_p0086c02║成，根本無明唯邊成故。由中三法不說所成，表性本
X46n0774_p0086c03║空，中間空故；初後亦空，空性等故。又彼經文但說邊
X46n0774_p0086c04║成，非中成者，由於空有存遣無礙，故三染中後無明
X46n0774_p0086c05║熏義得成立。三、如本下，合本。根本即熏習見愛之熏
X46n0774_p0086c06║習。業屬二聲，如次可解。
X46n0774_p0086c07║二、已說下，白品相熏有力門二：初、結指。二、云何下，隨
X46n0774_p0086c08║釋二：初、總問。總答顯宗門二：初、總問中，將明上轉淨
X46n0774_p0086c09║法熏習，故總問起。二、自此下，總答二：初、標列。二、無始
X46n0774_p0086c10║下，釋成二：初、總示。由無始熏，立本因果，謂無始來內
X46n0774_p0086c11║因力故，具足因位及與果德。由始有熏，立始因果，謂
X46n0774_p0086c12║依修行外緣力故，則能顯其本有因果。
X46n0774_p0086c13║二、本因下，別釋二：初、本地二：初、述釋。由無始熏斷，立
X46n0774_p0086c14║本因果。今能熏有三，所斷唯二，謂真智、如理、一法果
X46n0774_p0086c15║心。三為能熏，根本、枝末二種無明為其所斷。由熏十
X46n0774_p0086c16║種枝末無明，建立十地；由熏一種根本無明，建立妙
X46n0774_p0086c17║覺。三賢位中雖具本熏無明稍劣，然是此觀未能正
X46n0774_p0086c18║治微細障染，是故不說。一法界心者，即前十種如及
X46n0774_p0086c19║真智寂照不分中實靈明，故說名為一法界心。又所
X46n0774_p0086c20║入法多一一心，無始熏斷根本無明，亦則說名一法
X46n0774_p0086c21║果心。若爾，前說一法界心具二自在，但為所熏，何故
X46n0774_p0086c22║今說亦作能熏？然此本法於覺與力成諸無為，熏彼
X46n0774_p0086c23║有為令其息滅；於惑與力成諸有為，熏彼無為令其
X46n0774_p0086c24║隱廢。體為用依，何非能熏？前不說者，所熏勝故，諸法
X46n0774_p0087a01║依故，是則前後不相矛盾。二、如本下，合本。謂即真如
X46n0774_p0087a02║法之三字，如其次第顯示無始三類能熏。前二即是
X46n0774_p0087a03║智淨相中如實修行之力，後一即是法力熏習之力，
X46n0774_p0087a04║由斯二力對治本末二種不覺。
X46n0774_p0087a05║二、始因下，始地二：初、述釋。由本熏之力立始因果，從
X46n0774_p0087a06║邪定聚徵起猒求，入不定聚。始覺緣資，漸漸陞遷三
X46n0774_p0087a07║賢十聖，乃至最後得妙覺果，窮於未來，應用無息。二、
X46n0774_p0087a08║如本下，合本。則令妄心起於猒求，即邪定聚。以此妄
X46n0774_p0087a09║心至自信己性，即十信位。此位行人覺知滅相，是極
X46n0774_p0087a10║過失。自信身中本有真性，具無量德，無所缺失。言猒
X46n0774_p0087a11║求因緣，重習真如者，然依本位，真為能熏，妄為所熏。
X46n0774_p0087a12║今此反說熏真如者，就所依處，謂本覺熏妄，依如理
X46n0774_p0087a13║故。亦可論文雙依二力：一、妄心猒求力；二、真如熏習
X46n0774_p0087a14║力。即表亦依能作熏習之真如故。又此位中從其增
X46n0774_p0087a15║勝，真為能熏，不妨通具所熏義故。知心妄動，即十住
X46n0774_p0087a16║位。創見法身凝然寂滅，覺知動念皆虗妄故。無前境
X46n0774_p0087a17║界，即十行位。修諸勝行，對治異相，法空方便了境空
X46n0774_p0087a18║故。修遠離法，即十向位。隨修勝業，迴向三處，則能遠
X46n0774_p0087a19║離倒求、異求種種作意故。以如實知至不取不念，則
X46n0774_p0087a20║入初地乃至久遠。熏習力者，謂從二地至于十地。無
X46n0774_p0087a21║明則滅，即妙覺位。以無明滅故，心無有起，謂由根本
X46n0774_p0087a22║無明盡故，業識妄心永不復起，以無起故，境界隨滅。
X46n0774_p0087a23║六則塵風相隨因皆滅，以因緣俱滅，心相皆盡，則麤
X46n0774_p0087a24║細染相盡滅無餘，廓然清淨，故云名得涅槃等。如是
X46n0774_p0087b01║因果，皆因修力之所顯現。
X46n0774_p0087b02║二、已說下，歸總作別散說門二：初、結指標分。二、染法
X46n0774_p0087b03║下，依門釋成二：初、妄染熏習門二：初、標指。二、意識下，
X46n0774_p0087b04║釋成二：初、意識熏四十心者，十信、三賢，此言意識，即
X46n0774_p0087b05║末那外麤分意識，屬當執取計名字相。如是意識，由
X46n0774_p0087b06║攬本覺根本無明二種氣分和合建立。其本覺分雖
X46n0774_p0087b07║隨緣成妄，然自性明白，終違其暗，從無始來，內熏癡
X46n0774_p0087b08║分，令其息滅。如木中火大，雖與餘大和合成木，然其
X46n0774_p0087b09║性能燒，從初生已來，便燒其木，卒成煨燼。是故謗經
X46n0774_p0087b10║毀佛，猶植金剛勝種，還因此種，終成解脫。雖假境勝，
X46n0774_p0087b11║實由謗心，真妄俱成。由此熏力，發無貪等，善根俱轉，
X46n0774_p0087b12║猒妄求真，位位陞遷，趣佛道故。
X46n0774_p0087b13║二十一下，末那熏。現了經說：是末那識具十一義，根
X46n0774_p0087b14║本無明五相五識成十一故。以真熏妄行相同前，麤
X46n0774_p0087b15║細勝劣遂成別異。若爾，既說真為能熏應非妄染，對
X46n0774_p0087b16║後淨法復有何別？然真性一味本無染淨，由隨作用
X46n0774_p0087b17║遂成差別，謂隨染緣成諸染法，和合俱轉非一非異，
X46n0774_p0087b18║是故以覺從妄俱名妄染，如木中之火俱名木故。復
X46n0774_p0087b19║有勝用持諸功德，所謂六度等行、三身等果，一切淨
X46n0774_p0087b20║德咸依真覺，以覺從德俱名真淨，如空界之火非唯
X46n0774_p0087b21║在木故。如是等用總別天隔，不應致惑。
X46n0774_p0087b22║二、已說下，淨法熏習門二：初、結指分門。二、總標下，依
X46n0774_p0087b23║門釋相二：初、總標門。二、開釋下，開釋門三：初、標指。二、
X46n0774_p0087b24║所言下，釋成二：初、別明熏習二：初、法身自然熏習門，
X46n0774_p0087c01║謂三自中體相之二熏習之義，即隨染中智淨相及
X46n0774_p0087c02║清淨中因熏習鏡，由此性智本來無漏熏眾生故。二、
X46n0774_p0087c03║所言下，應化常性熏習門，謂三自中自用熏義，即隨
X46n0774_p0087c04║染中不思議業相及清淨中緣熏習鏡，由此覺用，或
X46n0774_p0087c05║現身雲，或作境界，令諸行者瞻相緣塵，種種施為皆
X46n0774_p0087c06║成佛事，窮未來際，運用無替，故次論云常恒熏習。二、
X46n0774_p0087c07║如是下，總顯力用。如是二門則指體相及用熏習，以
X46n0774_p0087c08║相即故，不相捨離。或可二門通指妄心真如熏習，理
X46n0774_p0087c09║亦無違，極於三世，徧在十方，無間缺故，名曰常恒。謂
X46n0774_p0087c10║由常恒熏習力故，令其行者起於十信，生於十解，建
X46n0774_p0087c11║立十行，造作十向，心若金剛，永不退轉。三賢位滿，進
X46n0774_p0087c12║入十地，以正體智及後得智通達真俗二諦之境，融
X46n0774_p0087c13║歸一心，令無障礙。合本中言，自信己身有真如法，即
X46n0774_p0087c14║當十信發心，即屬三賢位中解行發心，修行則目十
X46n0774_p0087c15║地之中如實行故。三、由此下，結示。謂由此二熏習義
X46n0774_p0087c16║故，法身應化眾生本有，如是義理顯然明了。
X46n0774_p0087c17║三、已說下，發起問答決疑門二：初、結指。二、此決下，釋
X46n0774_p0087c18║相三：初、陳述意旨。顯斯教理罙更幽深，復加散釋，令
X46n0774_p0087c19║其開曉。二、一切下，決擇義理二：初、總標二義二：初、標
X46n0774_p0087c20║立有無理。謂一切眾生對望本覺，皆通有無二種之
X46n0774_p0087c21║義，有則皆有，無則皆無。如是有無皆有深理，非如權
X46n0774_p0087c22║教定有定無各各別異。二、所以下，證成有無義。引佛
X46n0774_p0087c23║所說，證成所立。謂若門法別明，則有人有覺；若廢門
X46n0774_p0087c24║入法，會用歸體，唯有一味摩訶衍法，更不說有生覺
X46n0774_p0088a01║差別。又依生滅門，皆有本覺；依真如門，皆無本覺。雖
X46n0774_p0088a02║具恒沙不空性德，唯如一味，無有惑覺相待別故。
X46n0774_p0088a03║二、若依下，別釋二門二：初、有覺門三：初、生覺一多，二、
X46n0774_p0088a04║歸本問答，三、躡前遣疑。前中二：初、徵釋同別二：初、正
X46n0774_p0088a05║問答二：初、總問。一切眾生皆有本覺，其所有覺為同
X46n0774_p0088a06║為異？同則一覺共徧生界，體無異故；別則多覺各徧
X46n0774_p0088a07║生界，體不同故。如涅槃經二十九卷，師子吼菩薩曾
X46n0774_p0088a08║申此問，彼云：眾生佛性為悉共有？為各各有？若共有
X46n0774_p0088a09║者，一人得果時，一切應同得；若各各有，不應說言諸
X46n0774_p0088a10║佛平等，亦不應說佛性如空。彼經佛性即此本覺，亦
X46n0774_p0088a11║對眾生問其同異。今此問意全同彼經。二、一切下，別
X46n0774_p0088a12║答。一切眾生唯一覺者，以本覺性無差別故。此論答
X46n0774_p0088a13║詞亦同彼經。經答前問而有二意：初、立同理。佛言：善
X46n0774_p0088a14║男子！眾生佛性不一不二，諸佛平等猶如虗空，一切
X46n0774_p0088a15║眾生同共有之。此即建立一切眾生佛性同義，遣後
X46n0774_p0088a16║同疑。經云：若有能修八聖道者，當知是人則得明見。
X46n0774_p0088a17║謂前疑問：若共有者，一人得果時，一切應同得。佛今
X46n0774_p0088a18║答彼性雖是一眾生共同，然若修道則能明見，故不
X46n0774_p0088a19║應難一切同得。
X46n0774_p0088a20║二、若爾下，轉徵釋二：初、生覺一多徵。謂本覺唯一，眾
X46n0774_p0088a21║生許多，是故相從一多為難。以生從覺，應一非多；以
X46n0774_p0088a22║覺從生，應多非一。二、此事下，等差同異釋二：初、立同
X46n0774_p0088a23║異。謂法性各殊，何能一揆？覺心平等，不可析之成異；
X46n0774_p0088a24║眾生差別，何以混之令同？二、不能下，結一多。覺心不
X46n0774_p0088b01║能異種，是故唯一；生性不能同種，是故成多。由是不
X46n0774_p0088b02║應相從致難。
X46n0774_p0088b03║二、若爾下，會通違教二：初、引違文。總有四頌，別明二
X46n0774_p0088b04║義：前二頌明本覺，後二頌明無明。皆初喻後法。本覺
X46n0774_p0088b05║是一，正符前義，承便而引，非所相違。但彼無明對今
X46n0774_p0088b06║有異，正當引會。由前所說一切眾生差別性故，不能
X46n0774_p0088b07║同種，豈不違彼玄文所說無明是一同種義耶？謂片
X46n0774_p0088b08║雲覆月，千器同昏；一惑熏心，萬靈悉暗。雲況無明，體
X46n0774_p0088b09║是一故；器喻眾生，類差別故；月如本覺，癡所覆故。
X46n0774_p0088b10║二、有二下，申會釋三：初、立理會，亦三：初、標舉；二、言自
X46n0774_p0088b11║下，牒釋。初自宗中顯示同一相續義者，一切眾生同
X46n0774_p0088b12║一體故，本覺理性平等唯一，其諸事相全攬理成，是
X46n0774_p0088b13║故有情命盡十方，生窮三有，皆唯是一。後引攝中顯
X46n0774_p0088b14║示差別相續義者，一切眾生體各別故，由聞事體染
X46n0774_p0088b15║淨差別，方於修斷勵力而進，誘引攝受怠墮眾生，故
X46n0774_p0088b16║說無明各有別體。三、彼玄下，會通。彼玄文論顯示同
X46n0774_p0088b17║一相續義故，則說無明一體無二。此起信論顯示差
X46n0774_p0088b18║別相續義故，說諸眾生而有無量無邊無明，從本已
X46n0774_p0088b19║來自性差別厚薄不同，是約方便引攝義故。如是二
X46n0774_p0088b20║論各據一義，故得彼此不相違背。
X46n0774_p0088b21║二、是故下，引教成二：初、論證差別。有其二頌：初、喻；後、
X46n0774_p0088b22║法。蓮葉以喻無明各別，一器則喻眾生體別。其所覆
X46n0774_p0088b23║月輪，如在纏本覺；餘器喻佛不隱月輪，如出纏本覺。
X46n0774_p0088b24║今起信論正同彼文，顯示差別相續義故。
X46n0774_p0088c01║二、復次下，經明引攝二：初、引文。二、此文下，釋義二：初、
X46n0774_p0088c02║明文立異二：初、聞一增懈怠中，初、正明。謂聞眾生同
X46n0774_p0088c03║一無明，已有多人修心鍊行足可除斷，而我今者何
X46n0774_p0088c04║用劬勞肯綮修斷？次、如見下，例顯。譬如多人聞一怨
X46n0774_p0088c05║敵，若其併力已能殺害，何須假我親自加刑？由此放
X46n0774_p0088c06║心，不勤念道。二、為欲下，說多長精進。為治如上懈怠
X46n0774_p0088c07║眾生，故說無明無邊無量。由聞是說，勤加精進，求斷
X46n0774_p0088c08║方便，如救頭然。二、以此下，密意彰同。經中顯文雖說
X46n0774_p0088c09║無量，原佛本意但一無明，是故玄文義得成立。
X46n0774_p0088c10║三、若爾下，廣上義二：初、生惑一多三：初、進退徵中，文
X46n0774_p0088c11║有三意：初謂無明體一，一人斷時，一切皆斷。次謂若
X46n0774_p0088c12║言餘人未修，故不能斷，則不得言無明是一。後謂若
X46n0774_p0088c13║許一斷，一切皆斷，則眾生界便成斷絕。由無明故，住
X46n0774_p0088c14║持生界，永不滅失。今既同盡，生界便斷，則成大過。
X46n0774_p0088c15║二、此事下，一、多釋二：初、斥非。謂前所難無明是一，有
X46n0774_p0088c16║三失者，其事不然。二、無明下，立是二：初、立理徵起中，
X46n0774_p0088c17║初立理云：所有無明雖則是一，能有眾生相續別故。
X46n0774_p0088c18║然諸有情各各承攬九相為體，緣助相貌彼此各異，
X46n0774_p0088c19║斯則同中而有別義。次復徵起生下，答釋。
X46n0774_p0088c20║二、頌曰下，舉喻答釋二：初、偈頌。頌中四句：初二句喻
X46n0774_p0088c21║迷，次一句二字兼悟，後三字通上二義。二、長行二：初、
X46n0774_p0088c22║喻況二：初、喻迷。一暗能徧，表無明共同；十室既殊，表
X46n0774_p0088c23║眾生各異。生惑相對，一多不同，故不可言生多惑多，
X46n0774_p0088c24║惑一生一，猶如暗一室一，暗十室十，不可得故。二、於
X46n0774_p0089a01║一下，況悟。一室暗盡，況佛出纏；九室暗存，如生在夢。
X46n0774_p0089a02║言於一室中，人以明燈照室之中，暗盡滅無餘者，此
X46n0774_p0089a03║喻覺智破盡無明。九室猶暗，喻諸眾生未斷無明。生
X46n0774_p0089a04║佛相對，迷悟全殊，不可說言生迷佛迷，佛斷生斷，猶
X46n0774_p0089a05║如一滅九滅，九有一有，不可說故。崇祿公曰：甞撿舊
X46n0774_p0089a06║本，論剩三句一十三字，謂明圓至無餘。詳此義趣，無
X46n0774_p0089a07║則明顯，有涉重繁，亦恐彫刻傳寫時誤。按文釋者，初
X46n0774_p0089a08║言空中暗盡滅者，泛解前頌；次言明圓顯等十三字，
X46n0774_p0089a09║欲明九室暗未滅者不可相例，故重牒之，義亦可通。
X46n0774_p0089a10║二、無明下，法合，可解。
X46n0774_p0089a11║三、是故下，依義結。謂諸眾生惑同身異，若具修道能
X46n0774_p0089a12║斷無明，或未修因無明宛存，故不可言一眾生斷一
X46n0774_p0089a13║切皆斷。此約生佛體別一門義耳。
X46n0774_p0089a14║二、若一下，生覺同別二：初、在纏出纏成異難二：初、敘
X46n0774_p0089a15║意。躡前無明有斷、不斷，敘此疑意，謂覺性是一，徧於
X46n0774_p0089a16║未斷、已斷人中。其未斷者，覺性有障；已斷之人，覺性
X46n0774_p0089a17║無障。二、離障下，申難。離障出纏，為障在纏，二位殊別，
X46n0774_p0089a18║何以說言一體無二，徧生界耶？
X46n0774_p0089a19║二、本覺下，一味一相無差答二：初、以理答三：初、立正
X46n0774_p0089a20║理。本覺佛性具四大義，與虗空等，於眾生界無所不
X46n0774_p0089a21║徧，於二乘界無所不至，於菩薩界無所不通，於如來
X46n0774_p0089a22║界無所不當。又此文中徧至、通當雖互變其文，然實
X46n0774_p0089a23║唯二義，謂廣容、普徧。通容攝受，故他法在已；周徧普
X46n0774_p0089a24║至，故自法入他。當即契當，具收二義。二、而無下，遣妄
X46n0774_p0089b01║難。無明中性即是在纏，法界外性即是出纏。若作是
X46n0774_p0089b02║見，但是妄心所緣境界，而非離邊真實心故。三、是故
X46n0774_p0089b03║下，依義結。二、是故下，引教成。月生天際，圓朗澄空；影
X46n0774_p0089b04║現器中，晦明在水。眾生覺性亦復如是，豈以晦明不
X46n0774_p0089b05║同，遂令本月成異？
X46n0774_p0089b06║二、一切下，歸本問答二：初、正問。答中，初問三：初、敘意；
X46n0774_p0089b07║次、何故下，申疑。有三意：一、疑得果遲速不同；二、疑體
X46n0774_p0089b08║性勤惰有異；三、疑根器利鈍各別。復云無量差別者，
X46n0774_p0089b09║例指餘義。後同有下，結難。既其本覺是一非異，則諸
X46n0774_p0089b10║眾生發心時分、修行事業乃至得道，悉應齊等，無有
X46n0774_p0089b11║差別。次、本覺下，答。由多一心，無為自在造作本覺，有
X46n0774_p0089b12║為自在造作無明。本覺佛性從本已來，由彼無明強
X46n0774_p0089b13║劣差別；無明煩惱從本已來，由彼本覺厚薄不同，遂
X46n0774_p0089b14║令眾生有多差別。若覺強惑薄，則根利性勤，疾成佛
X46n0774_p0089b15║道；若覺劣惑厚，則根鈍性惰，遲成佛道。二、若言下，轉
X46n0774_p0089b16║徵。釋中，初、徵。若言佛性強劣別者，其事不爾，以佛性
X46n0774_p0089b17║圓滿過恒沙功德，無有增減故。今有強劣，應有增減，
X46n0774_p0089b18║謂增者功德多，減者功德少。既爾，何名平等一味？若
X46n0774_p0089b19║言無明厚薄別者，義亦不爾，以其聖說根本無明見
X46n0774_p0089b20║一處斷。今有厚薄應有多少，謂厚者過失多則通諸
X46n0774_p0089b21║位斷，薄者過失少則唯一地斷。既爾，一地頓斷之義
X46n0774_p0089b22║不能成立。次如是下釋眾生本覺實無增減，皆依無
X46n0774_p0089b23║明而有差別。謂無明既厚覺性便劣，雖性本具恒沙
X46n0774_p0089b24║功德，由鄣深厚出離稍難，非關功德名數減少而說
X46n0774_p0089c01║為劣。無明厚者發心極難，如積頑氷和風難泮，由本
X46n0774_p0089c02║覺性經久內熏漸得微薄，復接諸佛外緣力助，雖復
X46n0774_p0089c03║發心進退難定，外則慈父不捨、內則本覺恒熏，復經
X46n0774_p0089c04║遠時方漸調順因行圓滿。現見一中法界之心，根本
X46n0774_p0089c05║無明始可頓斷，非由厚故斷通多位，何得妄難一地
X46n0774_p0089c06║不成？問：多一心法有何別因，造作無明厚薄不等？答：
X46n0774_p0089c07║法性差別理應爾故，如風動地堅熟能測其所以，況
X46n0774_p0089c08║諸佛境界不可造次惑於心矣。
X46n0774_p0089c09║三、若如下，躡前遣疑二：初、通顯餘門法四：初、徵釋滿
X46n0774_p0089c10║淨行人二：初、雙依二法徵。謂若說無明體雖是一，相
X46n0774_p0089c11║續別故，有斷、不斷者。如諸行人斷惡修善，因圓果滿，
X46n0774_p0089c12║如是行者為明、無明？若定言明，餘室中暗猶未滅故；
X46n0774_p0089c13║若言無明，一室中暗滅無餘故。二、如是下，唯就無明
X46n0774_p0089c14║釋。一身煩惱雖已斷除，眾生無明猶故相續。如桂輪
X46n0774_p0089c15║孤朗，不照鐵圍；驪珠獨耀，但光海內。是故雖言覺了，
X46n0774_p0089c16║猶在無明分位。又斯行德施設權宜，未能究竟真成，
X46n0774_p0089c17║故說非明分位。
X46n0774_p0089c18║二、若爾下，徵釋清淨本覺二：初、徵清淨本覺。法爾本
X46n0774_p0089c19║具過恒沙德，非建立有，非誹謗無，出有空等四句言
X46n0774_p0089c20║說，離增減等五邊誹謗，自然清淨心言絕離，如是淨
X46n0774_p0089c21║覺為明、無明。二、如是下，釋。謂由如是清淨本覺，雖唯
X46n0774_p0089c22║滿轉亦對分故，雖唯德熏亦對幻故，與彼不覺相待
X46n0774_p0089c23║建立，故說名為無明邊域。
X46n0774_p0089c24║三、若爾下，徵釋一法界心二：初、徵。謂即所入八本法
X46n0774_p0090a01║中，一體一心，名一法界。或前本覺所證一心，由極微
X46n0774_p0090a02║妙，難可發明，故約遮表，方便顯示。即此一心，百非所
X46n0774_p0090a03║不能非，千是所不能是。雖名中實，其性實非中與非
X46n0774_p0090a04║中；雖名第一義天，本來常離天與非天。演水等者，演
X46n0774_p0090a05║即流義，言談迅疾，如懸河故。足依喻立，談為義足，則
X46n0774_p0090a06║如言蹄教跡之類。審慮等者，謂即審諦思慮之量。手
X46n0774_p0090a07║依喻立，心能取境，如手拾物，則如信手、教手之類。口
X46n0774_p0090a08║談詞喪，故足斷而止；心緣慮息，故手亡而住。如是一
X46n0774_p0090a09║心，為明、無明。二、如是下，釋。雖此一心，因種至極，方於
X46n0774_p0090a10║不二，猶未圓明，故說名為非明分位。
X46n0774_p0090a11║四、三自下，徵釋三自一心二：初、徵。謂由彼法依門顯
X46n0774_p0090a12║故，猶如輪王從輪立號。今云三自及言一心，假能入
X46n0774_p0090a13║門顯所入法，是故說言一不能一、假能入等。如是三
X46n0774_p0090a14║自一心本法玄遠殊勝，為明、無明。二、如是下，釋。能入、
X46n0774_p0090a15║所入觀待而立，是故亦屬無明邊域。
X46n0774_p0090a16║二不二下，別明不二法。謂此不二摩訶衍法最勝圓
X46n0774_p0090a17║極，在因即因，在果即果，在法為法，在義為義，染淨理
X46n0774_p0090a18║事行位心境種種法中，無有對待差別相故，唯是不
X46n0774_p0090a19║二摩訶衍法。如是之法，於明無明二中何攝？釋師為
X46n0774_p0090a20║欲顯示此法甚深極玄獨尊最勝，離機根故，離教說
X46n0774_p0090a21║故，雖有問詞而無答語。又由不二摩訶衍體，亦明無
X46n0774_p0090a22║明非明無明，四句六句無不融攝，問及答詞文義不
X46n0774_p0090a23║異，表直不二無差別故。
X46n0774_p0090a24║二、已說下，無覺門。眾生及覺皆依一心差別義用而
X46n0774_p0090b01║建立故，今此門中會異歸同、泯用存體，但是平等一
X46n0774_p0090b02║味法界，何有能所生覺別耶？
X46n0774_p0090b03║三、率此下，結屬論文。謂取有覺、無覺二門，通達本論
X46n0774_p0090b04║問答深旨，俾諸疑情開決無壅。
X46n0774_p0090b05║四、已說下，舉緣廣說開通問二：初、結指。二、於第下，隨
X46n0774_p0090b06║釋二：初、總標軌則決定門二：初、標示。二、又諸下，牒釋
X46n0774_p0090b07║三：初、法體說。謂諸佛法當待因緣得成立者，不同外
X46n0774_p0090b08║道自然有故。本覺性種說名因者，謂即正因，亦名生
X46n0774_p0090b09║因，正能出生諸佛法故。權實別用名為緣者，六度、萬
X46n0774_p0090b10║行、始覺等用說名緣因，亦名了因，助其正因令顯了
X46n0774_p0090b11║故。
X46n0774_p0090b12║二、次說下，譬喻說二：初、總明二：初、牒示；二、所言下，配
X46n0774_p0090b13║合。二、第一下，別釋四：初、木喻二：初、喻況。謂阿梨囉多
X46n0774_p0090b14║掩尸者，翻云龍舌。此方亦有鄙穢之木，以為毒虫之
X46n0774_p0090b15║所捿集。二、無明下，法合中，初一別合，後四通合。二、第
X46n0774_p0090b16║二下，火喻二：初、喻況。此木中，火與木齊生，內燒其木，
X46n0774_p0090b17║猶如本覺與惑俱轉，內熏惑故。二、本覺下，法合。有六
X46n0774_p0090b18║故字，如其次第，合前七事。熏習染法至滅盡者，如火
X46n0774_p0090b19║在木，至枯死故；受熏流轉，如火令木得生長故；不思
X46n0774_p0090b20║議處，如火在木，不知處故；本覺隱沒，如火藏木；出現
X46n0774_p0090b21║無餘，如火出𦦨。隨染有無，雙合二事，染在覺彰，染亡
X46n0774_p0090b22║覺隱。三、第三下，人喻二：初、喻況。婆羅利多提，翻有巧
X46n0774_p0090b23║方便；那尸阿多羅，翻無巧方便。其第一人所知五事：
X46n0774_p0090b24║一、謂有堪出者，無木非火；有堪化者，無生非佛。二、謂
X46n0774_p0090c01║用其所宜，鑽之得火，投教應根，依學見性。三謂能知
X46n0774_p0090c02║其木得火遲速，觀察根宜，見性先後。四謂知木何分
X46n0774_p0090c03║火所住處，了五蘊空，性所依故。五謂知火出時成就
X46n0774_p0090c04║次第，先以火茸引勢，後以乾葉續𦦨。如證性時，先以
X46n0774_p0090c05║本智合體，後以方便發用。其第二人無巧方便，終不
X46n0774_p0090c06║得火，謂其凡愚乏巧方便，倒求異求，終不見性。二、修
X46n0774_p0090c07║行下，法合，可知。四、第四下，燒喻二：初、喻況三事：一、令
X46n0774_p0090c08║棄捨快利銛刺之用，成於鈍物，不能損害諸人物等。
X46n0774_p0090c09║謂由治道力故，令其鄣染，捨離發潤猛利之用。由無
X46n0774_p0090c10║作用，不能鄣礙諸修行者，即加行道，能伏諸種令無
X46n0774_p0090c11║用故。二、令捨離枝幹花菓別異鈍相，同成灰燼。由治
X46n0774_p0090c12║道力，令諸鄣染，捨離憎愛種種異相，同成寂滅一味
X46n0774_p0090c13║真理，即無間道，能斷諸種冥真理故。三、令灰燼復歸
X46n0774_p0090c14║其本，同成於地。由治道力，令所證理會歸本心，更無
X46n0774_p0090c15║別體，即解脫道，棄捨習氣合一心故。二、治道下，法合，
X46n0774_p0090c16║準知。
X46n0774_p0090c17║三、已說下，契合說二：初、結指。二、言總下，隨釋二：初、總
X46n0774_p0090c18║說。二、言別下，別說二：初、標示。二、緣闕下，牒釋三：初、緣
X46n0774_p0090c19║闕單因無力門。謂雖具內火燒木正因，而闕人工、茸、
X46n0774_p0090c20║鑽等緣，終不得火。眾生雖具本覺正因，而闕善友、始
X46n0774_p0090c21║覺等緣，終不得果。二、因闕單緣無力門。謂雖具人工、
X46n0774_p0090c22║茸、鑽等緣，而濕木中闕火正因，終不得火。行人雖具
X46n0774_p0090c23║修行等緣，闕於本覺正因之力，終不得果。然本覺內
X46n0774_p0090c24║熏，無生不具，今對闕緣，假設無因。謂若無此正因之
X46n0774_p0091a01║力，縱經多劫鍊行趣求，終不得道。又闡提斷善，長劫
X46n0774_p0091a02║未續，內減熏力，名缺正因，縱能䇿修，終不得佛。邪見
X46n0774_p0091a03║纏心，倒趣求故。三、因緣具足圓成門。內外熏資，因緣
X46n0774_p0091a04║具足，行因果德，由此圓成。
X46n0774_p0091a05║二、已說下，緣相散示生解門二：初、結指。二、就總下，隨
X46n0774_p0091a06║釋二：初、總說二：初、標示。二、言能下，牒釋二：初、能緣。此
X46n0774_p0091a07║本論言用熏習者，則指能緣應化身佛，即不思議業
X46n0774_p0091a08║相緣熏習鏡，起用熏習現諸境界，引攝根宜，恒無休
X46n0774_p0091a09║息。二、言所下，所緣。所緣生界通乎三聚，前應化佛為
X46n0774_p0091a10║能化主，此眾生界是所化徒，屬論中言外緣之力，正
X46n0774_p0091a11║屬能緣。以隨文便，牒入所緣，對彼本覺體相內熏，故
X46n0774_p0091a12║此說言外緣之力。
X46n0774_p0091a13║二、就別下，別說二：初、標分屬本。二、所言下，隨門述釋
X46n0774_p0091a14║二：初、有揀擇緣三：初、能緣、所緣分際別三：初、標示。有
X46n0774_p0091a15║揀擇者，即差別義。謂本覺作用應於凡小現種種形，
X46n0774_p0091a16║各各不同。差別即緣，體持用故。又地前之眾心行不
X46n0774_p0091a17║同，名為差別。差別之緣，從於所化立其名故。二、能緣
X46n0774_p0091a18║下，牒釋。初能緣中，初徵次釋。顯示能緣位次分齊，謂
X46n0774_p0091a19║從發心至於得果，始終與物能作緣故，非但至果方
X46n0774_p0091a20║作能緣。次所緣中，初徵次釋。邪定、不定二聚全收，其
X46n0774_p0091a21║正定聚但取三賢，以十聖位平等緣攝。三、如本下，屬
X46n0774_p0091a22║本。此人等者，顯示發心所托勝緣。從初發意乃至得
X46n0774_p0091a23║佛，明其修因所經位次。於中，若見若念等下，即行因
X46n0774_p0091a24║時所逢能化差別之緣，有多種故：或為眷屬、父母、諸
X46n0774_p0091b01║親，示以慈愛，令其發心；或為給使，示居卑劣，翊贊道
X46n0774_p0091b02║心；或作知友，示為同類，薰蕕行心；或為怨家，現違怖
X46n0774_p0091b03║相，愶令入道；或起四攝，常令不退，超間餘類。故云乃
X46n0774_p0091b04║至無量行緣，令其見聞悉皆得益。二、自此下，善根已
X46n0774_p0091b05║熟、未熟別。言得度者，謂度生死至不退轉，非必成佛
X46n0774_p0091b06║方名得度。三、自此下，近遠各二因果別。謂由遠近二
X46n0774_p0091b07║緣之中俱能增長因果二位，近遠增長十地行故，近
X46n0774_p0091b08║遠增長如來果故。但能為緣資助於彼，非差別緣所
X46n0774_p0091b09║被之宜，已入地等，入後門故。
X46n0774_p0091b10║二、已說下，無揀擇緣二：初、結指。無揀擇者，即平等義。
X46n0774_p0091b11║謂本覺作用應諸菩薩，唯現一類諸佛色身，相貌無
X46n0774_p0091b12║差，故名平等。平等即緣，體持用故。又由地上是其所
X46n0774_p0091b13║被，平等皆修甚深三昧，平等之緣從其所被以立名
X46n0774_p0091b14║故。
X46n0774_p0091b15║二、總說下，隨釋二：初、總說三：初、悲願緣中，初、牒指。諸
X46n0774_p0091b16║佛菩薩皆願度生，即本發大心，願力平等。熏習不捨，
X46n0774_p0091b17║即隨願起行，慈悲平等。次所謂下，釋成。諸佛菩薩悲
X46n0774_p0091b18║願緣力，一切時處常恒熏習，眾生身中無明所覆善
X46n0774_p0091b19║根氣分而得顯現，常與善俱，故名不捨。又佛菩薩悲
X46n0774_p0091b20║願無替，名常不捨。二、以同下，實智緣中，初、牒指。諸佛
X46n0774_p0091b21║菩薩以如實智照見自他本來同體，由此智力，隨其
X46n0774_p0091b22║根器現相作業，皆稱性故，說名實行。次所謂下，釋成。
X46n0774_p0091b23║法報身佛，名應化上。根熟即應，名曰隨時。感處即現，
X46n0774_p0091b24║名曰隨處。就根為說，名曰隨宜。隨應而作，名曰隨事。
X46n0774_p0091c01║令其希欲，名曰隨樂。如是自在無礙之用，皆隨行人
X46n0774_p0091c02║所樂而轉，無不稱順真如理故。八種業者，示現出胎
X46n0774_p0091c03║等八種相，徧於生界，故曰無餘。三、所謂下，三昧緣中，
X46n0774_p0091c04║初、牒指。由依三昧見佛法身，故說名為觀佛正法。次
X46n0774_p0091c05║謂一下，釋成。角中毛者，角即盛毛之器，毛喻其數極
X46n0774_p0091c06║多。諸佛出世，數雖無邊，不修止門，何由得見？是故菩
X46n0774_p0091c07║薩以三昧力見佛法身平等無別。若有眾生所見異
X46n0774_p0091c08║者，但唯自心妄見為異，而我自身本無差別。
X46n0774_p0091c09║二、已說下，別說二：初、結指。二、云何下，釋相二：初、未入
X46n0774_p0091c10║正位中，初、示義。十信等者，即是地前四十心位并及
X46n0774_p0091c11║二乘。未得等者，謂雖已得生空自在，然猶未得法空
X46n0774_p0091c12║根本，法空後得未能入證十地位故。後如本下，屬論。
X46n0774_p0091c13║以意、意識熏習者，前說地上菩薩方有末那熏習，此
X46n0774_p0091c14║何地前得有意熏？然此末那熏習之義復通麤細，三
X46n0774_p0091c15║細末那唯局地上，智相相續亦通地前，雖未正治，能
X46n0774_p0091c16║折伏故。故前通依三細，此中但約二麤，故前後文不
X46n0774_p0091c17║相違背。又前說末那本覺淨分熏無明染分已極殊
X46n0774_p0091c18║勝，故在地上；此說末那始覺緣熏未極殊勝，故屬地
X46n0774_p0091c19║前。如是熏習但依信力，未證法空根本與本覺體相
X46n0774_p0091c20║應，未證法空後得與本覺用相應，是故此熏未入正
X46n0774_p0091c21║位。問：今此行者猶在地前，與差別緣所被何異？彼亦
X46n0774_p0091c22║化彼地前根故。答：彼差別緣唯化地前，此平等緣通
X46n0774_p0091c23║於地上，寬狹各別，故不相濫。若爾，地前之眾位行既
X46n0774_p0091c24║同，如何分成二緣所化？答：地前菩薩不同地上，同證
X46n0774_p0092a01║實理，同獲聖智，已與本覺體用相應，種種施為悉皆
X46n0774_p0092a02║平等。由聖教說，登地上已去名同生眾。今地前菩薩
X46n0774_p0092a03║由未證實理，根性欲樂各各不同，有樂修三昧得見
X46n0774_p0092a04║佛者，平等根收；有雜修善根遇善友者，差別根攝。是
X46n0774_p0092a05║故當知，有平等緣根未必有差別緣根，即十地菩薩
X46n0774_p0092a06║有差別緣根兼具平等緣根，如地前菩薩及二乘人
X46n0774_p0092a07║等。
X46n0774_p0092a08║二、云何下，已入正位中，初示義。入地菩薩內證本智，
X46n0774_p0092a09║外證後得一分智用，由望果位猶未全故。如是智用
X46n0774_p0092a10║與佛相應，故說言等。本熏力者，謂即法力，不假功能，
X46n0774_p0092a11║自然熏真，滅癡暗故。後如本下，屬論。
X46n0774_p0092a12║五、已說下，盡不盡別，門三：初、結指。二、此門下，釋義，有
X46n0774_p0092a13║三：初、則妄非真契，存遣有殊，則妄成過失。真具淨德，
X46n0774_p0092a14║以真治妄，是故真妄盡不盡別。二、則真妄明暗二法
X46n0774_p0092a15║相違，妄法黑暗，不與明俱。真明既生，妄暗則滅，故說
X46n0774_p0092a16║真妄斷不斷別。三、則真妄體等用同，以真收妄，則妄
X46n0774_p0092a17║滅真存；以妄收真，則真隱妄顯，故說真妄盡不盡別。
X46n0774_p0092a18║三、如本下，合本。論第五終。
X46n0774_p0092a19║二、三自屬為門之名二：初、結前生後。此釋標立。文云：
X46n0774_p0092a20║能示摩訶衍自體、相、用故。謂此三義能治他染，立以
X46n0774_p0092a21║自名。一切行人依此為門，趣入本法，則能顯示自體、
X46n0774_p0092a22║相、用。依斯三自，顯彼一心，故將此名屬門之目。
X46n0774_p0092a23║二、演義，疏文二：初、唱本論。二、作釋，文三：初、總標別列；
X46n0774_p0092a24║二、今當下，示說勸思。言總明者，謂即總持明慧之者，
X46n0774_p0092b01║燕本論云大聰明者。三、復次下，依門釋相二：初、正釋
X46n0774_p0092b02║此文，二、指陳餘相。前中二：初、決擇三大差別，二、料揀
X46n0774_p0092b03║二門具缺。前中復二：初、明體、相大義二：初、總標。二、自
X46n0774_p0092b04║此下，別釋二：初、標指。二、初、說下，正釋二：初、自體大義
X46n0774_p0092b05║門二：初、人平等門三：初、釋義。謂依人顯體，平等無差。
X46n0774_p0092b06║人有五類，差別性故；體唯一味，平等性故。此真如體，
X46n0774_p0092b07║於五人中在聖不增，處凡不減。是法平等，無高、下故；
X46n0774_p0092b08║亦無大、小，絕形、量故；亦無有、無，離斷、常故；亦無中、邊，
X46n0774_p0092b09║非內、外故；亦無去、來，離起、盡故。如是之體，百非斯絕。
X46n0774_p0092b10║本論但言不增、減者，類示餘故。又亦無等，皆是釋成
X46n0774_p0092b11║不增、減義，謂非大增、小減，有增、無減等。本論但云無
X46n0774_p0092b12║增、減者，具多義故。從本已下，顯示自體真一之義，以
X46n0774_p0092b13║從本來順同、違異，厭捨、別異，互其文耳。二、是故下，引
X46n0774_p0092b14║成金剛體一，能作五趣，以喻照法。行相，可解。三、如本
X46n0774_p0092b15║下，合本。二、云何下，時不轉門。自然等者，謂此真性不
X46n0774_p0092b16║由他作，無有起、盡、移、轉、改、易故。三、際等下，復釋上義。
X46n0774_p0092b17║不動即常住，不遷即不變，寂滅即自然，真實即決定。
X46n0774_p0092b18║二、次說下，自相大義門三：初、圓滿功德門二：初、牒門
X46n0774_p0092b19║顯相。二、何等下，標數釋成二：初、有名數量功德二：初、
X46n0774_p0092b20║依論顯示。此六德中，一、三、四、五治鄣建立，第二徧照
X46n0774_p0092b21║了境圓明，第六清涼依用顯示。前四唯是清淨本覺，
X46n0774_p0092b22║熏離無明以為其斷，本性殊勝以為其德，非由修斷
X46n0774_p0092b23║名為斷德，即是無始本斷本德。第五則具本始二覺，
X46n0774_p0092b24║由證涅槃有二種淨，謂自性淨、方便淨故。第六雙具
X46n0774_p0092c01║二種本覺，通別作用持變異故。此依顯相如是差別，
X46n0774_p0092c02║據實六德皆具四覺，本始通別非定異故。五中四障，
X46n0774_p0092c03║即無常、無我、苦及不淨，謂由此四鄣於圓明常、樂、我、
X46n0774_p0092c04║淨四種德故。六中明鏡南北相者，舉喻顯示二種本
X46n0774_p0092c05║覺。南北謂即鏡之面背。鏡面發明隨物現像，以喻染
X46n0774_p0092c06║淨本覺自在隨緣造作物像故。鏡背持暗不隨物現，
X46n0774_p0092c07║以況清淨本覺守性不變非隨緣現故。
X46n0774_p0092c08║二、廣大下，引經會通二：初、舉經示數。此二本經依前
X46n0774_p0092c09║六德增演其數，成略、中、廣中十七數，廣二十五。法性
X46n0774_p0092c10║雖一，義用別故。二、如是下，以論對明二：初、問起。一、論
X46n0774_p0092c11║二經顯略、中、廣三類之數，差別云何？二、馬鳴下，答釋
X46n0774_p0092c12║二：初、論約總持說。謂依三義，但說六德：一、言約義豐，
X46n0774_p0092c13║總能攝持中廣數故；二、論依含總，百本經中從此本
X46n0774_p0092c14║故；三、名多翳，理簡略說故。若爾，二經增廣名數，豈非
X46n0774_p0092c15║以此翳真實耶？然根有上、下，論被利根，樂於略說；經
X46n0774_p0092c16║通中、下，故有不同。二、言十下，經依別相明二：初、圓滿
X46n0774_p0092c17║經數；二、言二下，心地經數。二變，謂即本覺二轉。八不，
X46n0774_p0092c18║中觀亦釋師造。彼初因緣品中頌云：不生亦不滅，不
X46n0774_p0092c19║常亦不斷，不一亦不異，不來亦不去。
X46n0774_p0092c20║二、次說下，無名過量功德三：初、總明過量。本覺性德
X46n0774_p0092c21║過於恒沙所有心言不可思議，而經論中說數量者，
X46n0774_p0092c22║以恒沙德不出如前略、中、廣三本數量故。
X46n0774_p0092c23║二、如是下，別顯殊勝二：初、依德顯勝三：初、顯不離。謂
X46n0774_p0092c24║恒沙功德皆依一心之所建立，故對於體明其德相，
X46n0774_p0093a01║即諸勝德並從法界所流，還為法界所攝。依於此義，
X46n0774_p0093a02║說二自在：一心名自，德相名彼。以德收心，自不離彼，
X46n0774_p0093a03║無心非德；舉心攝德，彼不離自，無德非心。由能、所依
X46n0774_p0093a04║互相周徧，故皆不離。二、如是下，顯不斷。謂恒沙德性
X46n0774_p0093a05║唯中實，非可遣故，說言不斷。亦可例前文意，說云自
X46n0774_p0093a06║不斷彼，彼不斷自，由能、所依皆常住故。三、如是下，顯
X46n0774_p0093a07║不異。一心法界所依體性，恒沙功德能依義用，體用
X46n0774_p0093a08║相望固無別異，例前應云自不異彼，彼不異自，由能、
X46n0774_p0093a09║所依本真一故。
X46n0774_p0093a10║二、如是下，依人顯勝二：初、三人非思議；二、三人下，大
X46n0774_p0093a11║覺自軌則。
X46n0774_p0093a12║三、如是下，徧位結故。謂此性德，始從邪定，終至如來，
X46n0774_p0093a13║無有少缺，本自圓成，非緣所立。由徧因位故，名如來
X46n0774_p0093a14║藏；由徧果位故，亦名法身。
X46n0774_p0093a15║二、已說下，問答決疑門三：初、結指分門。二、問者下，依
X46n0774_p0093a16║門釋相二：初、問難門二：初、牒問微詰。問難意者，謂發
X46n0774_p0093a17║略問，難相違故。
X46n0774_p0093a18║二、所謂下，引文結意二：初、引違。文二：初、真如決擇。此
X46n0774_p0093a19║即前文體真如義，謂即心性離三假相，滿三實德，如
X46n0774_p0093a20║是真如離於一切差別相故。二、自相下，自相決擇。謂
X46n0774_p0093a21║此顯示真如具足有量、過量差別相故。二、如是下，結
X46n0774_p0093a22║難意。前說無相，此言有相，前後相違，故今申難。此以
X46n0774_p0093a23║異門難於異門。
X46n0774_p0093a24║二、已說下，答釋門二：初、結指。二、於總下，正釋二：初、指
X46n0774_p0093b01║二門。於總門者，必對別言。其次別門，即是此下生滅
X46n0774_p0093b02║總中後重問答，亦是大文第三別釋廣說門。由此一
X46n0774_p0093b03║節，論文對望，通於多義，是故不定。若對二門總義，即
X46n0774_p0093b04║得稱別；若對大文第二問答決疑，即當第三別釋廣
X46n0774_p0093b05║說。是故釋師三處科指。
X46n0774_p0093b06║二、答曰下，明二相二：初、真如總二：初、明真遣妨二：初、
X46n0774_p0093b07║牒指。謂牒本論，指歸前門。如是所明恒沙功德，唯一
X46n0774_p0093b08║真如，無差別故。二、謂雖下，釋成。依生滅門說其相大，
X46n0774_p0093b09║具恒沙德，非真如門。真如門中，一味一相，無差別故。
X46n0774_p0093b10║二、自此下，作緣決疑中，初標示；次以無下，牒本；後真
X46n0774_p0093b11║如下，釋相。唯有同同，表唯一味；無有異異，顯離別相。
X46n0774_p0093b12║問：前說真如如實不空，常恒不變，淨法滿足。釋師亦
X46n0774_p0093b13║言：如如體中過於恒沙，一切淨法皆悉滿足，無所少
X46n0774_p0093b14║故。詳彼文理，與此正同。何所相違而伸問答？答：然彼
X46n0774_p0093b15║功德絕於觀待，非對所治染法而立。能治淨德，德過
X46n0774_p0093b16║恒沙，皆同一味，平等無差。不同於此自相大義，翻染
X46n0774_p0093b17║成淨，有差別故。
X46n0774_p0093b18║二、自此下，生滅總二：初、標指。兩處問詞廣略無別，但
X46n0774_p0093b19║於答釋前略後廣。二、初重下，釋成二：初、開問中，初、徵
X46n0774_p0093b20║釋問詞；次、謂若下，釋出問意；後、則是下，結示所疑。二、
X46n0774_p0093b21║自此下，答說二：初、標示。二、以依下，釋相二：初、牒指。二、
X46n0774_p0093b22║謂真下，會釋二：初、會二門二：初、真如門。由一切法悉
X46n0774_p0093b23║皆真故，無有所治染法可遣；由一切法皆同如故，無
X46n0774_p0093b24║有能治淨法可立。由絕染淨能所對治，是故說言一
X46n0774_p0093c01║體無二。二、而此下，生滅門。由對所治無邊染法而立
X46n0774_p0093c02║能治無邊淨法，故說本覺具恒沙德。二、次當下，釋此
X46n0774_p0093c03║唱。謂顯示淨法翻染而立故。其染法者，謂依業識。言
X46n0774_p0093c04║轉等者，謂從轉識乃至事識，皆名識故，云等諸識。如
X46n0774_p0093c05║是染相有起盡故，說為生滅門之總稱。論言以者，即
X46n0774_p0093c06║緣由也。謂由無明及業相等，相翻顯示淨功德義。以
X46n0774_p0093c07║字遠流至于三字，則曰以依、以業、以識。如是等下，結
X46n0774_p0093c08║示無明及業相等為其淨德所起結由，故言以依、以
X46n0774_p0093c09║業等故。此即第一重略問略答竟。
X46n0774_p0093c10║三已說下別釋廣說門二：初結指標分，此下問答即
X46n0774_p0093c11║第二重。本論起自此云何示，乃至自相大義文終。此
X46n0774_p0093c12║中前後對望不同，應知釋師指屬三處。今以子段從
X46n0774_p0093c13║於大門次第解釋，學者宜審。
X46n0774_p0093c14║二、此云下，依科解釋二：初、詰問。二、自此下，直答二：初、
X46n0774_p0093c15║標示。二、以一下，正釋三：初、自宗正理中，初牒指；次所
X46n0774_p0093c16║謂下，釋成。謂欲翻染顯淨，先明染淨本體。然其本體
X46n0774_p0093c17║唯一心故，能依之門一心用故。又即大覺自體名心，
X46n0774_p0093c18║相大無邊，不離體故。
X46n0774_p0093c19║二、而有下，非道邪行中，初牒指；次所謂下，釋成。謂由
X46n0774_p0093c20║一心具二自在，亦由本覺有通達用，生起本末一切
X46n0774_p0093c21║無明。
X46n0774_p0093c22║三、自此下，具舉對量二：初、標指。二、如上下，釋成二：初、
X46n0774_p0093c23║真妄相翻，二、法喻對顯。前中二：初、有名數量功德二：
X46n0774_p0093c24║初、承前問起。
X46n0774_p0094a01║二、所謂下，依次釋成六：初、對立第一德二：初、對染。由
X46n0774_p0094a02║多一心為其所依，得有無明，而此無明得自所已，返
X46n0774_p0094a03║熏一心，成業等識，因斯建立三類染法，即是本上無
X46n0774_p0094a04║明界量。二、明以下，成淨。由多一心本性寂滅，洞照靈
X46n0774_p0094a05║明，依此安立為智慧德。亦由覺心性自明利，能治不
X46n0774_p0094a06║覺暗鈍相故。二、自此下，對立第二德二：初、對染。謂妄
X46n0774_p0094a07║心既生，定緣妄境，故不能了真實法界。由心發起有
X46n0774_p0094a08║分際見，則不能見無分際相。亦猶虵情既生，但覩虵
X46n0774_p0094a09║相，定不能見絲麻眾分。二、自此下，成淨。謂由真心離
X46n0774_p0094a10║妄轉見，故能徧照一切法界。如是智見至到周徧，故
X46n0774_p0094a11║無所不至，即徧法界；窮盡照了，故無所不盡，即照法
X46n0774_p0094a12║界。雙明徧照，心境相應，故無所不當。既離能、所，何邊
X46n0774_p0094a13║之有？三、自此下，對立第三德。喧動顛倒，則是其妄；寂
X46n0774_p0094a14║靜正真，說之為真。翻妄顯真，故立此德。此後四種，本
X46n0774_p0094a15║論但明所翻之染，其所成淨，例於前二，故略不說。又
X46n0774_p0094a16║下文說無名過量，而總翻云心性無動有過恒沙淨
X46n0774_p0094a17║德示現，亦可以彼貫通于此，應云：心性無動即是真
X46n0774_p0094a18║實識知義故，乃至心性無動即是清涼不變自在義
X46n0774_p0094a19║故。由心性無動為淨法通相，是故能翻有量過量一
X46n0774_p0094a20║切染法，則能成立有名無名一切淨法。四自此下對
X46n0774_p0094a21║立第四德，妄法雜染性自本空，真心清淨性自本有，
X46n0774_p0094a22║如是染淨悉由自心動不動殊相返顯示。五自此下
X46n0774_p0094a23║對立第五德，二種自在謂即身心或即人法，如涅槃
X46n0774_p0094a24║經德王品說：有八自在名為大我，大我即是大涅槃
X46n0774_p0094b01║故。彼經雖說八種自在，然亦不出身心二種，由證涅
X46n0774_p0094b02║槃大我德故，則得身心二種自在。六自此下對立第
X46n0774_p0094b03║六德，由心動故則生諸染，能於真法燒熟惱亂、破壞
X46n0774_p0094b04║遷滅、衰損改變，令諸眾生不得自在，觀待此染是則
X46n0774_p0094b05║建立清凉不變自在之義。
X46n0774_p0094b06║二、自此下，無名過量功德二：初、立過恒沙德三：初、標
X46n0774_p0094b07║指；二、所謂下，釋成。所治染法既有無量，能治淨法亦
X46n0774_p0094b08║復無邊。此中復言心性無動，釋成建立淨法所由，亦
X46n0774_p0094b09║是通收淨法總句，一切真德皆是心性無動相故。三、
X46n0774_p0094b10║如本下，屬本。
X46n0774_p0094b11║二、自此下，結成圓滿德三：初、標指。二、所謂下，釋成三：
X46n0774_p0094b12║初、妄見成差別；二、而本下，真德故平等；三、是故下，遍
X46n0774_p0094b13║位顯名稱。結縛在因，名如來藏；解脫屬果，名為法身。
X46n0774_p0094b14║三、如本下，屬本。
X46n0774_p0094b15║二、染淨下，法喻對顯二：初、寄問生起。二、爾時下，引經
X46n0774_p0094b16║證成二：初、引文中，頌有八句：前六句明依表實，顯染
X46n0774_p0094b17║淨法；後二句結依喻況，顯真妄理。阿只多遮那尸帝
X46n0774_p0094b18║七字，翻云無邊從一，謂樹所生果，數雖無邊，而表實
X46n0774_p0094b19║相依，一一齊等。從猶依也，一猶等也。表即皮肉，實謂
X46n0774_p0094b20║子核，互相依從，數量一等故。
X46n0774_p0094b21║二、今此下，釋義二：初、正釋表實喻二：初、總明。謂染不
X46n0774_p0094b22║自假，待實故假；淨不自真，賴妄故真。如是染淨相對
X46n0774_p0094b23║而立，離真無妄，離妄無真故。
X46n0774_p0094b24║二、所言下，別釋二：初、配合表實。喻中但言內外，法中
X46n0774_p0094c01║唯明假實。若爾，法喻豈均等耶？然二互相照，理亦無
X46n0774_p0094c02║爽，實必居中，假定當外故。二、云何下，徵釋十等。一、數
X46n0774_p0094c03║等者，譬如一樹而生千果，表實相對，各成千數。染淨
X46n0774_p0094c04║二法亦復如是，同百同千，數無增減。二、塵等者，如將
X46n0774_p0094c05║一果末為微塵，表實校量，數無別故。有為、無為九種
X46n0774_p0094c06║種法析成細分，數亦等故。又或初喻有名數量，二喻
X46n0774_p0094c07║無名過量。三、量等者，如將表實分之異處，稱其分兩，
X46n0774_p0094c08║輕重正等。染淨亦爾，惑細德微，鄣麤道著，力用相對，
X46n0774_p0094c09║輕重等故。四、五、六、七表實如次，四塵同等。染淨亦爾，
X46n0774_p0094c10║如來藏中性色真空，性空真色彌滿清淨，周徧法界。
X46n0774_p0094c11║此則真心所變淨色，妄念攀緣，浩無邊際，所變塵色
X46n0774_p0094c12║亦周法界，况諸染境全攬理成，故隨所依，廣無邊際。
X46n0774_p0094c13║如是真妄二類之色，同形同顯，皆無別異。今從譬喻，
X46n0774_p0094c14║且指白色，此則染淨色等之義。其香、味、觸，準此而知。
X46n0774_p0094c15║八、本等中，表實同依樹木出者，木字恐誤，應作本字。
X46n0774_p0094c16║本即根柢，表實同故。此喻染淨所依一心，無別異故。
X46n0774_p0094c17║九、俱等者，染淨雖分上下前後，然性融貫，實則同時。
X46n0774_p0094c18║十、同等者，謂如餘果，生淡熟甘。今此不然，始終一味，
X46n0774_p0094c19║無變易故。對前第六義不同者，彼依諸味無差，此約
X46n0774_p0094c20║始終不變，故無相濫。染淨始終一味一相，由所依心
X46n0774_p0094c21║無別異故。
X46n0774_p0094c22║二、復次下，因加德暗喻。如涅槃經？聖行品說：功德天
X46n0774_p0094c23║女、黑暗天女姉妹二人，動止必俱，益損事等。功德天
X46n0774_p0094c24║女隨所至處，能與種種珍寶資具；黑暗天女所至之
X46n0774_p0095a01║處，能令其家所有種種珍寶資具一切衰耗。如是二
X46n0774_p0095a02║人，一常作好、一常作惡，一作利益、一作衰損。彼經喻
X46n0774_p0095a03║顯生死二法，今論意取真妄相翻、勢力齊等，蓋同其
X46n0774_p0095a04║文而異其意。
X46n0774_p0095a05║二、已說下，自用大義門二：初、結指勸觀。二、言本下，依
X46n0774_p0095a06║門釋相六：初、本願無盡門中三：初、總標。梵語僧那，此
X46n0774_p0095a07║云誓願。阿世耶，云意樂。謂由諸佛疇昔所修誓願弘
X46n0774_p0095a08║深，意樂廣大，離諸纏蓋，說名清淨。次、謂諸下，別顯中
X46n0774_p0095a09║二：初、發五願。謂即興慈、鍊行、攝生、起誓、成果。如是五
X46n0774_p0095a10║種，皆依因中最初願力之所成就，是故總言本願無
X46n0774_p0095a11║盡。後、所以下，知一相。以如實知同一相續者，出其度
X46n0774_p0095a12║生無倦所以。同體大智，了知眾生與自己身一體無
X46n0774_p0095a13║異，故於長劫攝生無息。後、如本下，合結。
X46n0774_p0095a14║二、次說下，離相不著門，三段，如初。佛雖度生而無所
X46n0774_p0095a15║度，能度、所度無差別相故。
X46n0774_p0095a16║三、次說下，能所平等門三：初、依門顯相二：初、决擇三
X46n0774_p0095a17║義中，初標，次釋。文有三對：一、能成所成人法平等，二、
X46n0774_p0095a18║能依所依體用平等，三、能證所證理智平等。法及應
X46n0774_p0095a19║化能成之人，實假如理所成之法。真如名實，諸法性
X46n0774_p0095a20║故；虗空名假，離礙義故。此隨諸教通相理轉。又清淨
X46n0774_p0095a21║真如名之為實，常守自體真功德故；染淨真如名之
X46n0774_p0095a22║為假，由隨他緣假現染故。待緣有多，故重言之。如是
X46n0774_p0095a23║人法一體無別。自性法身即是所依根本之體，枝末
X46n0774_p0095a24║則屬報化二身，即是能依麤細之用。如是體用平等
X46n0774_p0095b01║無別。理智平等，如文可知。論從簡略，但明三義：因果、
X46n0774_p0095b02║行位、根境、依正種種之法，例皆平等。二、以一下，融拂
X46n0774_p0095b03║一體。初則以一遣二，次乃一亦不存，後則至於無遣。
X46n0774_p0095b04║冥歸平等，具德無二，自然本性，豈他力焉？
X46n0774_p0095b05║二、甚深下，引教證成二：初、通依權實問答二：初、妙德
X46n0774_p0095b06║宣陳。差別名為異，無差別名同。上二異字即種種義，
X46n0774_p0095b07║上二同字即一一義。此則意問：云何名為種種別相、
X46n0774_p0095b08║一一同相？二、佛言下，能仁演說二：初、彰權。此明二相
X46n0774_p0095b09║觀待假偽。異相即是本上無明，五種有為以為體故；
X46n0774_p0095b10║同相即是理、智、明、法，四種無為以為體故。同異二相
X46n0774_p0095b11║如牛兩角，真俗差別相待峙立，而非消鍊融和一味，
X46n0774_p0095b12║表是隨根權宜施設。佛欲顯實，先彰權義。二、如兩下，
X46n0774_p0095b13║顯實。如將兩法同歸於空，空復泯絕，無跡可取，方成
X46n0774_p0095b14║一味平等真諦，非是觀待假偽權法。斯則上根了知
X46n0774_p0095b15║二相本來一味，不見對待假偽別故。
X46n0774_p0095b16║二、於此下，唯約真實問答二：初、妙德宣陳。躡前所說
X46n0774_p0095b17║而伸此問。初問教道可說不可說耶，次問證道依何
X46n0774_p0095b18║而覺知耶。初約聞慧之境，次約思修之境故。
X46n0774_p0095b19║二、爾時下，能仁演說二：初、會權。佛自會云：我昔所說
X46n0774_p0095b20║染淨相待，但為引導凡夫、二乘而權設故。二、而今下，
X46n0774_p0095b21║歸實。謂從淺至深，次第遣拂。初以二相融成一味，故
X46n0774_p0095b22║曰歸同；次恐執一以為實故，遣曰歸空，則無可取一
X46n0774_p0095b23║一相故；後謂有相雖遣，猶恐著空，故復遣空，所遣、能
X46n0774_p0095b24║遣悉兼亡故，說言歸絕。如是顯揚非觀偽法甚深極
X46n0774_p0095c01║妙，即於此中如是而說，如是而覺。
X46n0774_p0095c02║三、如本下，配屬本論。
X46n0774_p0095c03║四、次說下，無相現應門二：初、釋義二：初、總示。兔本無
X46n0774_p0095c04║角，名為空無；緣起相資，名生諸角。此則兔體無角，如
X46n0774_p0095c05║法身絕相；無中生角，如依此起化。又無角義寬，故令
X46n0774_p0095c06║眾生擬一切角作其無解，名生諸角。今自性身由無
X46n0774_p0095c07║相故，令其隨情見種種相。二、謂法下，別釋二：初、真身
X46n0774_p0095c08║無相。謂法身體唯一、唯寂、非一、非寂，心言罔及，阿自
X46n0774_p0095c09║然義。謂由法身心量、語言既不可及，常自然故。二、而
X46n0774_p0095c10║諸下，權質應根。謂有眾生見色、聞聲獲利益者，但業
X46n0774_p0095c11║用故。二、如本下，合結。
X46n0774_p0095c12║五、次說下，隨見麤細門二：初、標分。二、初門下，釋相三：
X46n0774_p0095c13║初、應報用差別二：初、應身。凡夫、二乘不達唯心，計有
X46n0774_p0095c14║外境，由依麤動分別事識，妄想增強，徧思外量，見應
X46n0774_p0095c15║化佛，而作勝劣分際解故。次、次門下，報身。十解，謂即
X46n0774_p0095c16║三賢之初。金剛，則指因圓滿位，乃至起間、中間。諸位，
X46n0774_p0095c17║謂諸菩薩。此證觀智，了法唯心，而依業識見報身土。
X46n0774_p0095c18║既達唯心，故無分際。二、自此下，報應相差別二：初、標
X46n0774_p0095c19║示。二、所言下，釋成二：初、酬因名報。如是報相皆是出
X46n0774_p0095c20║世善根所感，極樂自在，故名為報。諸度行熏即是始
X46n0774_p0095c21║覺，不思議熏即是本覺，即由始本因緣力故，所感身
X46n0774_p0095c22║土勝妙無量。二、所言下，隨根名應。謂隨劣根所現麤
X46n0774_p0095c23║色，即長者、居士等諸異類身，非安樂相，故名為應。三、
X46n0774_p0095c24║自此下，重釋前所說二：初、寄問生起。二、若三下，依義
X46n0774_p0096a01║釋成二：初、决擇諸位差別三：初、三賢分見。謂由此觀
X46n0774_p0096a02║分證真如，所見報身猶未圓滿，觀知色相唯依心現，
X46n0774_p0096a03║既無分際，何有去來？然此猶為智相相續法執覆故，
X46n0774_p0096a04║妄起分別凡聖身上勝劣差別，未入十地法身位故。
X46n0774_p0096a05║二、若得下，十地轉勝。入地證真，次第轉勝，至等覺位，
X46n0774_p0096a06║方得圓極，所見報用亦復如是。三、若佛下，佛位平等。
X46n0774_p0096a07║戲論識盡，始本覺融，今古情亡，廓然清淨。諸佛如來
X46n0774_p0096a08║如智平等、身用平等、人法平等，由是唯有一味性空
X46n0774_p0096a09║大法真智。所服之衣名遮伽利娑那提者，此云玉光
X46n0774_p0096a10║耀羅，即帝釋莊嚴衣。玉光耀者，即是素白鮮潔之義，
X46n0774_p0096a11║以謂佛位唯依一味白白法服，覆護攝持功德法故。
X46n0774_p0096a12║宮名鍵尸多陀摩者，此云安樂，法身所處寂靜法界，
X46n0774_p0096a13║常安常樂，無遷易故。自性身坐獨存無二者，唯佛如
X46n0774_p0096a14║來自受用身，何有彼此等二相故？二、何故下，徵釋二
X46n0774_p0096a15║身麤細中，初徵，次釋。由能見識事業不同，故所見身
X46n0774_p0096a16║勝劣有異。
X46n0774_p0096a17║六、次說下，問答決疑門二：初、標分；二、問者下，隨釋二：
X46n0774_p0096a18║初、問。法身自體湛然常寂，思慮路絕，名言道斷，云何
X46n0774_p0096a19║能現報、化色相？既能現色，不應說言法身空寂，遠離
X46n0774_p0096a20║諸相。
X46n0774_p0096a21║二、自此下，答五：初、法身出現色相門。自性法身為色
X46n0774_p0096a22║依止，依止體義。由為色體，故能現色。既唯一心，則無
X46n0774_p0096a23║障礙。此文但以色與法身相對而辨，非色功德、根、力、
X46n0774_p0096a24║覺、道種種德相，對真心體亦類可知。則真心體非相
X46n0774_p0096b01║非用，而能出現種種相用。由與相用為依止故，能依、
X46n0774_p0096b02║所依平等無二。二、言顯下，智身形相門。佛身具攝無
X46n0774_p0096b03║邊功德，諸經表示立名不同，謂名虗空、業報、福德、威
X46n0774_p0096b04║勢身等。此中論意略明一二，義顯餘身，理亦無別。今
X46n0774_p0096b05║言智者，即是真心，具徧照義，故名智身。謂智為心，則
X46n0774_p0096b06║色為境，舉智攝色，無色非智，由色與智性無二故。三、
X46n0774_p0096b07║言顯下，法身形相門。舉色攝智，無智非色。然此理應
X46n0774_p0096b08║說名色身。今不爾者，法身之名，義寬通故，種種別相
X46n0774_p0096b09║不離法身，以別從總，但名法身。涅槃經云：吾今此身
X46n0774_p0096b10║即是常身，即是法身。四、言廣下，廣大圓滿門。言二身
X46n0774_p0096b11║者，近取法智，遠收報應，所現色相及嚴好等徧情非
X46n0774_p0096b12║情等之五界，一一各各無不通等。通則廣容，至則普
X46n0774_p0096b13║徧。作謂造作，當謂契當。會猶合也。凡所容徧、造作、契
X46n0774_p0096b14║當，冥合無二。文不次者，表法無定，或可如次別配五
X46n0774_p0096b15║界，以皆稱性，故無分際，作用自在，故無障礙，能現、所
X46n0774_p0096b16║現互不相妨，是故純一不相雜亂。合本中言隨心等
X46n0774_p0096b17║者，即顯真心殊勝之用，出現無邊輔翼之眾。又由菩
X46n0774_p0096b18║薩感佛緣熟，是故出現無量身相。斯則由有無量菩
X46n0774_p0096b19║薩，所以出現無量報身。雖所化生有共、不共，有見、不
X46n0774_p0096b20║見，然由佛身所現業用互周徧故，而不相妨，如眾燈
X46n0774_p0096b21║光涉入無礙。五、言不下，不可思議門。如是深妙尊勝
X46n0774_p0096b22║業用，唯佛與佛乃能覺了，一切凡夫及二乘等妄想
X46n0774_p0096b23║分別所不能知。
X46n0774_p0096b24║二、如是下，料揀二門具缺二：初、問起。二、謂真下，答釋
X46n0774_p0096c01║二：初、依門顯示。真如門中唯各立一，無雙立者，謂立
X46n0774_p0096c02║體大，相、用皆體；或立相大，體、用皆相；若立用大，體、相
X46n0774_p0096c03║皆用，無有對待雙立義故。生滅門中體、相、用三，由觀
X46n0774_p0096c04║待故，三法齊立。若無相、用，體是誰體？若無體、相，用是
X46n0774_p0096c05║誰用？無體無用，則成空無。故此門中互為緣起，相資
X46n0774_p0096c06║觀待，方立諸法。由是三大一時成立，二門之義區以
X46n0774_p0096c07║別矣。
X46n0774_p0096c08║二、是故下，引經證成。如其次第，屬前二門。
X46n0774_p0096c09║三、餘種下，指陳餘相。
X46n0774_p0096c10║二、已說下，門自入門破異門二：初、結前生後，二、演義。
X46n0774_p0096c11║疏文二：初、唱本論。二、作釋文三：初、依法明真、妄二：初、
X46n0774_p0096c12║釋義四：初、破異執二：初、敘異執。一法界心有其二種，
X46n0774_p0096c13║謂純白一法界、無盡一法界，是其二門所入法故，名
X46n0774_p0096c14║之為本，亦廣亦大；真如生、滅二種之相，但為二法能
X46n0774_p0096c15║入門故，名之為末，亦狹亦小。二、為欲下，顯對治。謂真
X46n0774_p0096c16║如門亦是所入，則與本法廣、大量等。法為體性，門為
X46n0774_p0096c17║義用，體、用相依，不可異故。云何妄執法大門小？雖則
X46n0774_p0096c18║二門俱亦所入，然今但顯真如一門，以是論主本意
X46n0774_p0096c19║趣故。二、復次下，離差別。以真如門本無五陰、色、心、塵、
X46n0774_p0096c20║境差別相故。三、復次下，彰平等。此則除遣生、滅門中
X46n0774_p0096c21║差別相盡，方能趣入平等真如，謂即以智推求五陰、
X46n0774_p0096c22║色、心等法。色即色蘊，心即非色，屬餘四蘊、六塵、境界。
X46n0774_p0096c23║若對六根，即十二處；復對六識，即十八界。今標六境，
X46n0774_p0096c24║影兼根、識，即徧推求蘊、處、界法自體空、無，念不可得。
X46n0774_p0097a01║復更觀察起念之心無有形量、相狀差別，故於方處
X46n0774_p0097a02║求之叵得。所觀之法既已成空，能觀之心亦復無有，
X46n0774_p0097a03║諸相皆寂，即是一味平等真如。四、復次下，分權、實。謂
X46n0774_p0097a04║生滅門逗機權設，故名為假；其真如門稱性安立，故
X46n0774_p0097a05║名為實。廢假從實，論所宗故。二、如本下，屬文。
X46n0774_p0097a06║二、以何下，舉喻顯覺念三：初、總徵；二、為欲下，別釋。東
X46n0774_p0097a07║方西方即是大陽出沒之所，東方日出發光闢暗，以
X46n0774_p0097a08║喻覺日現智除惑；西方日沒發暗覆明，以喻無明成
X46n0774_p0097a09║染隱淨，故以東西而喻覺念。三、如本下，合本。
X46n0774_p0097a10║三、自此下，得益彰順入。了心無起，則離心緣等三假
X46n0774_p0097a11║相，謂由心緣為過重故，所以徧說。既無別相，則成順
X46n0774_p0097a12║入而起自門。俱非說念，名為隨順；說念亦亡，則名得
X46n0774_p0097a13║入。既得入已，融歸一體。摩訶衍法甚深宗旨，隨順之
X46n0774_p0097a14║因，得入之果，悉同一法，無差別故。
X46n0774_p0097a15║二、已說下，對治邪執正解門二：初、結前生後。由前顯
X46n0774_p0097a16║示諸契經中一心二門及三自等正實義理，令其行
X46n0774_p0097a17║者捨權歸實，造詣深理。猶恐凡小依之妄執實有實
X46n0774_p0097a18║空、人法因果，由此復說七種對治。
X46n0774_p0097a19║二、演義，疏文二：初、唱本論。二、作釋，文二：初、標分。二、言
X46n0774_p0097a20║顯下，隨釋四：初、根本總相門三：初、牒門釋。此明邪執
X46n0774_p0097a21║所依根本，即是人、法二種我見。言邪道者，謂即邪定
X46n0774_p0097a22║聚中一切異生及其初學大乘、諸凡夫等所起染因，
X46n0774_p0097a23║說名邪道。言定執者，謂即著相鈍根二乘所起過失，
X46n0774_p0097a24║堅確不捨，說名定執。如是邪執，其數無量，咸依我見
X46n0774_p0097b01║得生長故。二、是故下，引經成。三、如本下，合論文。
X46n0774_p0097b02║二、次說下，人見對治門。準賢首疏而伸問曰：此五並
X46n0774_p0097b03║於真如法計，云何說為人、我執耶？答：有二釋：一云、此
X46n0774_p0097b04║是初學凡夫有人、我者，作此執故，云人、我執。二云、由
X46n0774_p0097b05║如來藏中有二義：一、本覺義，即當是人，於上妄計，故
X46n0774_p0097b06║云人執；二、理實義，當所觀法，今據初義，故說人執。五
X46n0774_p0097b07║種人見，文中各二：初、明計執，後、示對治。初中復二：初、
X46n0774_p0097b08║起執因緣，後、計執行、相。其對治中但明正理，邪解自
X46n0774_p0097b09║除，不假宗、因次第破斥，以彼同是法內人故。五種見
X46n0774_p0097b10║中，初一唯迷於果，餘四通約因、果；前二於空謬執，後
X46n0774_p0097b11║三於有倒知。迷空二中，初執事空以為法體，後執法
X46n0774_p0097b12║體唯是空、無。執有三中，一、執性德同色、心，二、執法性
X46n0774_p0097b13║本有染，三、執染、淨有始、終。初迷不空如來藏及能攝
X46n0774_p0097b14║如來藏，次迷空如來藏并隱覆如來藏，後迷與行與
X46n0774_p0097b15║相如來藏。
X46n0774_p0097b16║三、次說下，法見對治門。聲聞、緣覺愚於法空，皆起如
X46n0774_p0097b17║是法我妄見，以彼唯斷人執心故，對於菩薩俱名鈍
X46n0774_p0097b18║根。今明蘊相無生滅等，是故不應妄增欣怖。此以大
X46n0774_p0097b19║乘法空妙理誘之令入，名為對治。二種法見依人以
X46n0774_p0097b20║說，或依所迷令見成二，謂生死可怖、涅槃可欣故。
X46n0774_p0097b21║四、次說下，俱非絕離門。前但隨文以遮謬執，今彰正
X46n0774_p0097b22║理令有所歸。言斷斷者，以斷遣斷，其照則寂；言滅滅
X46n0774_p0097b23║者，以滅遣滅，其慮則止。由寂止故無所不達，更無有
X46n0774_p0097b24║法現其方寸，俱非絕離其在茲焉。
X46n0774_p0097c01║
X46n0774_p0097c02║釋摩訶衍論記卷第五