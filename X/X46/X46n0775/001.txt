X46n0775_p0110a01║
X46n0775_p0110a02║No. 775-A
X46n0775_p0110a03║ 釋摩訶衍論通玄鈔引文
X46n0775_p0110a04║
X46n0775_p0110a05║天佑皇帝御製
X46n0775_p0110a06║朕聞如來啟運，具四智以流徽；聖教談微，應三乘而
X46n0775_p0110a07║導物。自結集以後，逮傳布以還，不有聖賢，疇能啟迪？
X46n0775_p0110a08║故馬鳴大士，即其人也。夙證十身之果，示居八地之
X46n0775_p0110a09║因，將㡿邪宗，紹隆正法，著一百部論，釋百億契經。或
X46n0775_p0110a10║華文以立名，或攝義以為目，維起信論可得而稱焉。
X46n0775_p0110a11║辭簡而䆳，理該而通，派五分之捐歸，闢二門之蘊奧，
X46n0775_p0110a12║寔一代之靈編也。次有菩薩，號曰龍樹，思報師恩，廣
X46n0775_p0110a13║宣論意，造釋論十卷行於世。其義顯，燦兮若三辰之
X46n0775_p0110a14║麗天，咸覩其光彩；其言博，浩乎如四溟之紀地，莫測
X46n0775_p0110a15║其涯涘。暨乎蘭陀、筏提之輩譯之於前，法藏、元曉之
X46n0775_p0110a16║師疏之於後，或興或墜，歷于數朝。朕聽政之餘，留心
X46n0775_p0110a17║釋典，故於茲論，尤切探賾。今東山崇仙寺沙門志福，
X46n0775_p0110a18║業傳鷲嶺，德茂鵬[老/耳]，迺謂斯文獨善諸教，囊括妙趣，
X46n0775_p0110a19║樞要實乘，期在宣揚，且資贊述。繇是尋原討本，博採
X46n0775_p0110a20║菁義，勒成釋摩訶衍論鈔四卷。爰削章而陳達，欲鏤
X46n0775_p0110a21║板以傳通，虔瀝懇悰，願為標引。勉俞所請，𦕅筆其由，
X46n0775_p0110a22║仍以通玄二字為題云爾。
X46n0775_p0110a23║
X46n0775_p0110a24║
X46n0775_p0110b01║
X46n0775_p0110b02║
X46n0775_p0110b03║
X46n0775_p0110b04║釋摩訶衍論通玄鈔目次
X46n0775_p0110b05║
X46n0775_p0110b06║卷第一
X46n0775_p0110b07║御製序釋題目已下
X46n0775_p0110b08║卷第二
X46n0775_p0110b09║釋真如門已下
X46n0775_p0110b10║卷第三
X46n0775_p0110b11║釋尅體無差別已下
X46n0775_p0110b12║卷第四
X46n0775_p0110b13║釋自體相用已下至終
X46n0775_p0110b14║
X46n0775_p0110b15║釋摩訶衍論通玄鈔目次（終）
X46n0775_p0110b16║
X46n0775_p0110b17║
X46n0775_p0110b18║
X46n0775_p0110b19║
X46n0775_p0110b20║
X46n0775_p0110b21║
X46n0775_p0110b22║
X46n0775_p0110b23║
X46n0775_p0110b24║
X46n0775_p0110c01║
X46n0775_p0110c02║
X46n0775_p0110c03║
X46n0775_p0110c04║
X46n0775_p0110c05║No. 775
X46n0775_p0110c06║釋摩訶衍論通玄鈔卷第一
X46n0775_p0110c07║
X46n0775_p0110c08║大遼醫巫閭山崇祿大夫守司徒通
X46n0775_p0110c09║圓慈行大師賜紫沙門　志福　撰
X46n0775_p0110c10║別明題目總啟二門：一屬文之領綱，二演義之毛目。
X46n0775_p0110c11║今初文中而有三節：初之一字正屬龍論能詮教也，
X46n0775_p0110c12║即下文云唱本作釋，故兼通馬論；次下文云今造此
X46n0775_p0110c13║論重釋摩訶衍故；次之三字正屬馬論所詮法也，下
X46n0775_p0110c14║但呼本文為摩訶衍故，以是本論所肆題故。問：何以
X46n0775_p0110c15║不通佛經所詮？答：汎言可爾，屬文不然，以望釋論間
X46n0775_p0110c16║越本文，佛經疎遠故不通也。此據釋字正當末文，若
X46n0775_p0110c17║兼本論亦可通也。後之一字通於二論，下標本文名
X46n0775_p0110c18║摩訶衍論，亦標釋文為論曰故。問：若題五字全屬本
X46n0775_p0110c19║論，云何而為釋論名耶？答：末全從本有財釋也，斯則
X46n0775_p0110c20║大同俱舍題故。上屬文竟。下演義中且初釋者，則是
X46n0775_p0110c21║銷解散暢之義，謂開解演暢大乘法上差別名義，能
X46n0775_p0110c22║起信故，而能消亡分散眾生之疑惑心，故云釋也。故
X46n0775_p0110c23║下偈云為欲令眾生，除疑捨邪執（此下三字義當上惑），起大乘
X46n0775_p0110c24║正信，佛種不斷故。
X46n0775_p0111a01║次摩訶衍者，即本題中譯名大乘，但東西兩方言音
X46n0775_p0111a02║有異，而名與義本釋無差。大者，當體為目，包含為義。
X46n0775_p0111a03║乘者，就喻為稱，運載為功。法喻合舉，故云大乘。斯則
X46n0775_p0111a04║正屬今論所釋二種所入之法，兼餘十五，則唯所入
X46n0775_p0111a05║十六，并不二大乘，兼正合之，總一十七。故下釋有法
X46n0775_p0111a06║能起摩訶衍信根。云有法者，十六種能入門法。能起
X46n0775_p0111a07║信根者，門法作業之相。摩訶衍者，十六所入法，并不
X46n0775_p0111a08║二大乘體。又下列諸論門法名中，亦唯所入有摩訶
X46n0775_p0111a09║衍名，能入非也。如云一體一心摩訶衍（此即法名）、一體一
X46n0775_p0111a10║心門（此即門名）。又門法各十異名中，唯法第八名摩訶衍，
X46n0775_p0111a11║門無此名。如云八者名摩訶衍，義如前說是也。此論
X46n0775_p0111a12║前後門法對辨，並無一字明文顯說能入之門名摩
X46n0775_p0111a13║訶衍。若爾，門應非大乘耶？答：若就常教及通相義，可
X46n0775_p0111a14║名大乘。今據當論，既分門法不名大乘，謂法唯一味，
X46n0775_p0111a15║無多差別，是故但立摩訶衍之總名。如正殿中王，輪
X46n0775_p0111a16║相未應無四別名，但名王故，門多差別，故建異名。欲
X46n0775_p0111a17║假顯彼所入一味，隨能入門亦差別故，如金、銀、銅、鐵
X46n0775_p0111a18║四輪各異，方表其王差別名故，或名金輪，或名銀輪
X46n0775_p0111a19║等。謂自古迄今國無二主，看何輪應遂與彼名？此是
X46n0775_p0111a20║喻意，法準思之。故下文云：其所入法，或從能入立其
X46n0775_p0111a21║名故。即其義也。總此意云：諸佛欲令一切眾生皆入
X46n0775_p0111a22║摩訶衍，以此即是究竟歸處，但為不能離言直入，遂
X46n0775_p0111a23║權依彼無名法上，假說能入差別多門，眾生方始隨
X46n0775_p0111a24║門悟入，如殊途同歸故。故第二論釋彼第十一心文
X46n0775_p0111b01║中引心法經云：心法非一，因所作一故，假名為一；心
X46n0775_p0111b02║法非一切，因所作一切故，假名為一切。又該攝安立
X46n0775_p0111b03║門云：多一一識有種種力，能作一切種種名字，而唯
X46n0775_p0111b04║一識終無餘法。又第十論云：能為自法作名義故。準
X46n0775_p0111b05║此明文，是以得知能依名義為門，所依實體為法，故
X46n0775_p0111b06║唯所入獨得總名。其能入門各立別名，如十一類色。
X46n0775_p0111b07║若不分根境，總立色名，如門法不分，通名大乘。若分
X46n0775_p0111b08║根境，唯眼所見獨立色名，餘無茲號，各立別名故。如
X46n0775_p0111b09║分門法，唯所入法獨立總名，餘無斯稱，自有別名故。
X46n0775_p0111b10║若爾，下文何說三十二種甚深安車？答曰：彼文但是
X46n0775_p0111b11║解本論中乘之一字，非是通釋大乘之義，故無違也。
X46n0775_p0111b12║若據本題，應云釋摩訶衍起信，今文略義足，不須言
X46n0775_p0111b13║起信也。謂強解釋一味大乘法體之上，有假名義作
X46n0775_p0111b14║能入門，於此門上有能發起信之業用，故文雖無而
X46n0775_p0111b15║義有也。不爾，曷云釋也？故下論云：能起信根者，門法
X46n0775_p0111b16║作業之相。此即起信，但屬能起業用，非屬所起信心。
X46n0775_p0111b17║若準下文，次釋信決定進心根生長行法，亦屬所起，
X46n0775_p0111b18║義可通也。由此便以大乘為宗，以是一論最所尚故。
X46n0775_p0111b19║故首標云：今造此論，重釋摩訶衍。問：豈此非是十論
X46n0775_p0111b20║通宗乎？答：名通義局故，以各宗自正所詮故。亦可九
X46n0775_p0111b21║論自題為宗，諸教多以題為宗故，故是別宗，不相疑
X46n0775_p0111b22║濫。即以起信令入為趣，謂釋宗上差別名義，欲令趣
X46n0775_p0111b23║向一味大乘，即是此論之意趣也。故下釋起大乘正
X46n0775_p0111b24║信而有四門，並云令入甚深大乘正道故。又科名云：
X46n0775_p0111c01║能依趣入別相門故。又古師云：語之所尚曰宗，宗之
X46n0775_p0111c02║所歸曰趣。斯之謂也。
X46n0775_p0111c03║後言論者，議也，量也。謂假立賓主，往復徵折，議量正
X46n0775_p0111c04║理，故名為論。是故名為釋摩訶衍論也。
X46n0775_p0111c05║頂禮等者，此之二偈展轉相因而有三節：一、能所敬
X46n0775_p0111c06║相。二、敬之情意。三、意之所因。
X46n0775_p0111c07║言隔檀門者，聖法記云：入如意藏門之稱。往向位者，
X46n0775_p0111c08║入如意藏門之稱。如是二門如其次第，喻真如生滅
X46n0775_p0111c09║之二門，此在龍明菩薩心地品。論說意云：如今經藏
X46n0775_p0111c10║內外二門，經過外門見未親明，如入生滅證未至極；
X46n0775_p0111c11║若開內門親得明了，似入真如方窮微妙。此同五教，
X46n0775_p0111c12║前前淺權、後後深實故也。言分報師恩者，如智度論
X46n0775_p0111c13║引經偈云：假使頂戴經塵劫，身為牀座遍三千，若不
X46n0775_p0111c14║傳法度眾生，畢竟無能報恩者。唯有傳持正法藏，宣
X46n0775_p0111c15║揚教理施群生，脩習一念契真如，即是真報如來者
X46n0775_p0111c16║是。問：後頌、長行二義何別？答：偈頌明歸敬意，長行明
X46n0775_p0111c17║造論意，故二不同。有處亦為造論意者，望開子段故
X46n0775_p0111c18║是造意，若連大文並屬敬意，故彼此文無相違過。
X46n0775_p0111c19║論曰等者，此造因由，義通二師：一、準唯識安慧師等，
X46n0775_p0111c20║明本頌主造論因由。今此同彼，是釋敘本。若爾，彼頌
X46n0775_p0111c21║文闕，故須代述；此本既具，何煩更敘？答：如起信疏重
X46n0775_p0111c22║述十因，製作多端，不可一準。二、佛經章鈔多敘因由，
X46n0775_p0111c23║今此釋師自敘同爾。若望佛經，本論名重；若望本文，
X46n0775_p0111c24║釋論名重。故云重釋。為顯等者，此段八句：初一、辨定
X46n0775_p0112a01║所明，次二、果德難思，次二、因人行劣，次一、正明愚闇，
X46n0775_p0112a02║後二、對明遣拂。文通二意：一、唯生滅門，體即涅槃，窮
X46n0775_p0112a03║即菩提，亦通理、智。窮者，究達之義，即屬用也。斯則如
X46n0775_p0112a04║次，是二轉依理、智、體、用之六德也。次句三賢，未起聖
X46n0775_p0112a05║智，故不能親得。次句十信，未起堅信，故不能深信。次
X46n0775_p0112a06║句漠等者，不了之相也。如論釋智礙云：漠，冥之性故。
X46n0775_p0112a07║又肇註云：不分明也。
X46n0775_p0112a08║窺[穴/(烈-歹+(咒-几+止))]者，目視也。
X46n0775_p0112a09║思惟者，心觀也。二莫能得，故云爾也。二、通於二門，體
X46n0775_p0112a10║唯真如，窮唯生滅。故下同異門云：真如為體性，生滅
X46n0775_p0112a11║作相用。
X46n0775_p0112a12║未得正證，唯屬真門。故本文云：以離念境界，唯證相
X46n0775_p0112a13║應故。
X46n0775_p0112a14║未出邪行，唯屬生門。故釋文云：非道邪行。斯則塵沙
X46n0775_p0112a15║妄染，皆名邪行。等覺菩薩猶未能測，如隔羅縠觀月
X46n0775_p0112a16║等事。亦可八句皆通二門。體屬體真，亦所隨順得入
X46n0775_p0112a17║也。窮屬相真，亦能隨順得入也。
X46n0775_p0112a18║所詮理者，詮則訖也、顯也。今取顯義，謂但依門顯所
X46n0775_p0112a19║入法，故下文云於所詮理善趣入故，斯之謂也。
X46n0775_p0112a20║亭毒者，肇論註云：養，育也。
X46n0775_p0112a21║言小分為報師大恩故者，清涼疏云：諸佛、菩薩始自
X46n0775_p0112a22║發心，普緣眾生，（彼鈔釋云：佛具十恩：一、發心普被恩。）難行苦行，（二、難行苦行恩。
X46n0775_p0112a23║猶如慈母，咽苦吐甘，謂捨頭、目、髓、腦、國城、妻子，割身千燈，投形餓虎，香城粉骨，雪嶺忘軀，如是等事，皆為眾生。）
X46n0775_p0112a24║不顧自身，（三、一向為他恩。曾無一念為於自己，由如慈母，但令子樂，自殺不辭。經云：菩薩所修
X46n0775_p0112b01║功德行，不為自己及他人，但以最上智慧心，利益眾生故迴向。）垂形六道，（四、垂形六道恩。謂已
X46n0775_p0112b02║證滅道，應受無為寂滅之樂，而垂形六道，遍入三塗，以身救贖一切眾生。）隨逐眾生，（五、隨逐眾
X46n0775_p0112b03║生恩。上辨橫遍六道，今約長劫不捨。如子見父，視父而已，無出離心。如來隨之，備將萬行，隨逐救攝等。）見
X46n0775_p0112b04║其造惡，如割支體，（六、大悲深重恩。故善財童子謂無憂德神云：聖者！譬如有人，唯有一
X46n0775_p0112b05║子，愛念情至，忽見被人割截支體，其心痛切，不能自安等。）迄成正覺，隱其勝德，（七、隱
X46n0775_p0112b06║勝彰劣恩。十蓮華藏塵數之相，滴海難稱無盡之德，並隱不彰。但云百劫修成三十二相、三十四心，斷見修惑，
X46n0775_p0112b07║五分法身覺樹初圓，如老比丘同五羅漢。故法華中脫珍御服，著弊垢衣，執除糞器，往到子所。）以貧
X46n0775_p0112b08║所樂法，誘攝拯救。（八、隱實施權恩。圓頓一乘隱而不說，乃以三乘人天小法教化眾生。
X46n0775_p0112b09║此上二恩，即淨名香積品彼來菩薩讚云：如世尊釋迦牟尼佛，隱其無量自在之力，乃以貧所樂法度脫眾生
X46n0775_p0112b10║等。）見其憍恣，示迹涅槃。（九、隱真現應恩。故法華云：若見如來常在不滅，便起憍恣
X46n0775_p0112b11║而懷厭怠等。）留餘福教，以濟危苦。（十、悲念無盡恩。謂世尊同人中壽，應壽百年，留
X46n0775_p0112b12║二十年福以庇末法弟子等。言留教者，即三藏八藏廣益眾生，依之修行皆得成佛，形像塔廟乃至舍利，一興
X46n0775_p0112b13║供養千遍生天等。此上並是初列十恩，次結成恩。重云：）自頂至足，從生至死，皆
X46n0775_p0112b14║佛之廕。斯之恩德，何可報耶？（後引經證云：）得人小恩，常懷
X46n0775_p0112b15║大報。（即涅槃經。）不知恩者，多遭橫死。（即華嚴經。）具斯十種，故云
X46n0775_p0112b16║大恩。
X46n0775_p0112b17║壞論宗故者，以是此論所崇所尚百億百本之深經
X46n0775_p0112b18║故。
X46n0775_p0112b19║阿世耶者，此云意樂，謂明當來有緣眾生，但覩論文
X46n0775_p0112b20║如親對面，深領宗旨信解悟入。如清涼述造鈔意云：
X46n0775_p0112b21║冀遐方終古皆若面會，同斯意也。亦可奉命而造論
X46n0775_p0112b22║也。
X46n0775_p0112b23║摩訶羅論等者，聖法師記，如次翻云：如意珠論、廣攝
X46n0775_p0112b24║論、本廣釋、狡論、本狡釋、廣論、一向義論、宗廣攝論、雜
X46n0775_p0112c01║論、字輪論、神呪論、偈成論（上下譯文多依聖法）。
X46n0775_p0112c02║九十九種文者，謂九十部，即是九種華文論。攝聖法
X46n0775_p0112c03║記中具列名云：一、音韻華文論；二、義林華文論；三、圖
X46n0775_p0112c04║像華文論；四、一字華文論；五、雜說華文論；六、阿說華
X46n0775_p0112c05║文論；七、釋梵華文論；八、釋釋華文論；九、內外具成華
X46n0775_p0112c06║文論。
X46n0775_p0112c07║斯論寶冊攝者，即上文義二中義論攝也。斯則寶𠕋
X46n0775_p0112c08║攝義之異名也。不爾，問義答𠕋，二自違故。
X46n0775_p0112c09║建立同一相者，謂諸論中立義分同也。以皆共立三
X46n0775_p0112c10║十三故，不必能詮文言同也。
X46n0775_p0112c11║別因果等者，三句前後展轉釋也。又各別明，亦可通
X46n0775_p0112c12║也。
X46n0775_p0112c13║法界法輪者，一切言音同法性故，無非法輪也。如雜
X46n0775_p0112c14║華云：言音實相即法輪故。
X46n0775_p0112c15║佛告邪論者：是所為人也。
X46n0775_p0112c16║不可言說清淨報空者，即直非他說也。空猶無也。應
X46n0775_p0112c17║知邪見撥無五乘清淨果報，故佛直遮。次下舉有折
X46n0775_p0112c18║無報也。淨報既有，寧得言無？
X46n0775_p0112c19║八種雜藏者，故義林云：犢子部中亦說四藏：一、經，二、
X46n0775_p0112c20║律，三、對法，四、明呪。此藏之中集諸呪故。又大眾部等
X46n0775_p0112c21║亦說四藏，謂但詮定名經、但詮戒名律、但詮慧名論。
X46n0775_p0112c22║若合二詮或合三詮，名為雜藏。又集藏傳說：一、經，二、
X46n0775_p0112c23║律，三、大法（論也。破癡益人，此眾經明，故云大法），四、雜藏。彼意唯佛自說
X46n0775_p0112c24║宿緣名經，羅漢亦說名為雜藏。又胎藏經及大眾部
X46n0775_p0113a01║又說八藏，菩薩、聲聞各有四藏（則上四也）。又清涼云：西方
X46n0775_p0113a02║三藏之外加一雜藏，謂陀羅尼、五明論等為四藏，大
X46n0775_p0113a03║小俱有則有八藏。然音聲經通詮上八，故名雜藏，而
X46n0775_p0113a04║異八中但局大小之雜故。
X46n0775_p0113a05║或諸藏攝等者，清涼云：然此三藏，約其所詮，略有二
X46n0775_p0113a06║門：一者、尅性，則經詮三學，律唯戒、心二學，論唯慧學。
X46n0775_p0113a07║如攝論云：能說三學故，立素呾纜藏；能成辦增上戒、
X46n0775_p0113a08║增上心學故，立毗奈耶藏，謂具尸羅，即無悔等，漸次
X46n0775_p0113a09║能得三摩地故；能成辦增上慧故，立阿毗達磨藏，謂
X46n0775_p0113a10║能決擇無倒義故。二、約兼正，則三藏之中，經正詮定，
X46n0775_p0113a11║毗尼詮戒，論詮於慧，兼各通三。然今此論問答折徵，
X46n0775_p0113a12║是正剋性；修五行中，第二明戒，第五明止，故是兼也。
X46n0775_p0113a13║持其等者，持則攝也，即是藏義。問：諸藏通詮理、行、果
X46n0775_p0113a14║三，今此云何唯言行乎？答：諸教多云經詮定等，少言
X46n0775_p0113a15║理、果，故今但屬所詮三學，唯言行也。隨應即是不定
X46n0775_p0113a16║之義，謂上諸藏隨其所應，各能攝自所詮行故。
X46n0775_p0113a17║修多羅，此云契經：一、總相。涅槃云：始從如是我聞，終
X46n0775_p0113a18║至歡喜奉行，皆修多羅。二、別相。雜集云：謂長行略說
X46n0775_p0113a19║所應說義故。義林云：除二頌外，祇夜，此云應頌：一、與
X46n0775_p0113a20║長行相應之頌，由長行說未盡故；二、為應後來更頌
X46n0775_p0113a21║故也。毗伽羅那，此云授記：一、記弟子死生因果，二、記
X46n0775_p0113a22║菩薩當成佛事。伽陀，此云諷誦，謂孤起偈：一、為易誦
X46n0775_p0113a23║持故，二、為樂偈者故。優陀那，此云自說：一、為令知而
X46n0775_p0113a24║請法故，二、為令所化生殷重故；念佛慈悲，為不請友。
X46n0775_p0113b01║尼陀那，此云緣起：一、因請方說，為重法故；二、因事方
X46n0775_p0113b02║說，知本、末故。阿波陀那，此云譬喻：一、為深智，令解真
X46n0775_p0113b03║故；二、為淺識，就彼趣類誘令信故。伊帝曰：多伽，此云
X46n0775_p0113b04║本事：一、說佛往事，二、說弟子往事。闍陀伽，此云本生，
X46n0775_p0113b05║謂說昔受身：一、說如來，二、說餘者也。毗佛略，此云方
X46n0775_p0113b06║廣：一、廣大利樂，二、廣陳正法。阿浮陀達摩，此云希法：
X46n0775_p0113b07║一、德業殊異故，二、法體希奇故。優婆提舍，此云論議：
X46n0775_p0113b08║一、以理深廣故論，二、以義不了故論。上出圓覺疏，而
X46n0775_p0113b09║各具二義。
X46n0775_p0113b10║婆薩伊伽諾者，此云精[(羽/王)*隹]，甚極微少，如兔毛塵，而能
X46n0775_p0113b11║容受滿十方中明暗之色，此論亦爾。
X46n0775_p0113b12║標多羅唱提者，此云氣絲，即是龍絲。所謂龍王舌中
X46n0775_p0113b13║有一氣絲，甚極微細，猶如頭髮，而能出納滿十方中
X46n0775_p0113b14║種種密雲，此論亦然。
X46n0775_p0113b15║舉經之目等者，謂採諸經菁華之要，而為此論宏大
X46n0775_p0113b16║之綱，本無名而直用，釋標題而屬當。如釋摩訶衍者，
X46n0775_p0113b17║總云大覺經中作如是說，乃至馬鳴菩薩正攝彼文，
X46n0775_p0113b18║是故說言摩訶衍者，總其文非一。
X46n0775_p0113b19║無有相違失者，雖六時異現，而本身是一，何有相違？
X46n0775_p0113b20║非通六時造此一論，說無相違。前來問意，謂為六人
X46n0775_p0113b21║各各體異，故生疑云：為今馬鳴六中何耶？今答意云：
X46n0775_p0113b22║六人體一，都無相違。此但問人，非是問時。故前標云：
X46n0775_p0113b23║次當造論人。又但問云：今馬鳴師。又後結云：已說人
X46n0775_p0113b24║別相。故唯約人。若論時者，應如聖法云：謂此菩薩六
X46n0775_p0113c01║時中造論。教當何時耶（此問異論）？所謂出現一百餘歲時，
X46n0775_p0113c02║造四寶𠕋論：一、起信論，二、玄理論，三、本源論，四、清淨
X46n0775_p0113c03║論等。又賢首引經六百年造。又下願云：師滅度後，我
X46n0775_p0113c04║造論等。斯則剋定，非通六時。況下明說正造此論地
X46n0775_p0113c05║位、生處、父母等故。
X46n0775_p0113c06║大慈滿足等者，此偈十句分三：初三句稱名讚德，初
X46n0775_p0113c07║句標名，後二句顯德。備者辦也圓也，次三句聞滅感
X46n0775_p0113c08║傷，後四句舉勝況劣。
X46n0775_p0113c09║勿小等者，昔人云大象不遊於兔逕，大志不拘於小
X46n0775_p0113c10║節是也。
X46n0775_p0113c11║善哉等者，此偈分三：初四句歎答盡疑，極者盡也；次
X46n0775_p0113c12║四句述前讚印；後三句遵教奉行。
X46n0775_p0113c13║入於寂室者，維摩云：畢竟空寂舍。此之謂也。
X46n0775_p0113c14║歸命等者，賢首云：此論有三分，謂序、正、流通。釋有三
X46n0775_p0113c15║門：一、約論主；二、約論法；三、約益生。此各有三。初中三
X46n0775_p0113c16║者，論首三頌歸敬請加，即是論主起行所依；二、從論
X46n0775_p0113c17║曰下為物宣說，正成論主法施之行；三、末後一頌結
X46n0775_p0113c18║說迴向，即是隨行所起大願。是故三分但成論主光
X46n0775_p0113c19║顯佛日法施群生之行願也。二、約法三者，初、因緣分，
X46n0775_p0113c20║是法起所因則為序分；二、立義分下正顯所說則為
X46n0775_p0113c21║正宗；三、勸修利益分，歎法勝能則為流通。由此三分
X46n0775_p0113c22║令法無失久住不墜。三、約益生三者，一、因緣分，舉法
X46n0775_p0113c23║為機；二、立義分下，正授解行；三、勸修分，舉益勸修令
X46n0775_p0113c24║佛種不斷。是故三分方成眾生入法之行。上三門中
X46n0775_p0114a01║前一別辨、後二合釋，是故五分皆是正宗，以俱是論
X46n0775_p0114a02║主正所作故。上並賢首科於本文。今科釋論，而有二
X46n0775_p0114a03║意：一、但直述，謂五門中，一、歸敬述意；二、造論因由，是
X46n0775_p0114a04║教起由漸，則為序分；三、科揀依攝；四、唱本作釋，是正
X46n0775_p0114a05║所說，則為正宗；五、末後諸偈，勸持興願，則是流通。二、
X46n0775_p0114a06║準賢首，亦有三門：一、約論主三者：一、論首二頌，歸敬
X46n0775_p0114a07║述意，則為序分；二、論曰已下，後偈已前，並為正宗；三、
X46n0775_p0114a08║末後諸頌，則是流通。二、約論法三者：一、從論曰至所
X46n0775_p0114a09║以須造論，則為序分；二、從已說本趣至釋勸修分已
X46n0775_p0114a10║前，則為正宗；三、釋勸修分，則為流通。三、約益生三者：
X46n0775_p0114a11║論文分齊，全同第二。上來三番，其聞義勢，一準賢首，
X46n0775_p0114a12║更不繁說。唯後番中，一、因緣分，舉法為根，釋論五因、
X46n0775_p0114a13║三人、二法。今取多分，亦成序分。
X46n0775_p0114a14║歸契者，意云契合順向佛故，即是釋上歸之義也。
X46n0775_p0114a15║奉迎讚歎者，千山書本則是仰字，敬奉歸，仰誤為迎
X46n0775_p0114a16║耳。
X46n0775_p0114a17║頓漸四住地者，五中前四也。義分齊云：終教斷惑，不
X46n0775_p0114a18║分分別俱生，但賢位伏現，初地斷種、十地棄習，斯則
X46n0775_p0114a19║見道一時斷種，故云頓斷四住地故。如下始覺文中
X46n0775_p0114a20║廣說。
X46n0775_p0114a21║九、結科者，見元書本是草絆字，似𨽻科字，今勘寫誤。
X46n0775_p0114a22║問：最望於勝，有何異乎？答：遠離人法之過，成就色心
X46n0775_p0114a23║之德，故二不同。
X46n0775_p0114a24║云何四智者，二義：一、同教四智，謂今就修教同彼始
X46n0775_p0114b01║教故：一、圓鏡；二、平等；三、成事；四、觀察。二、別教四覺，謂
X46n0775_p0114b02║別異於始教故：一、染淨本覺；二、清淨本覺；三、染淨始
X46n0775_p0114b03║覺；四、清淨始覺。謂清淨是不變義，染淨是隨緣義，且
X46n0775_p0114b04║就顯相作此指配詳之。
X46n0775_p0114b05║四、無礙等者，此有二門：初、明大意。法謂一味法體，義
X46n0775_p0114b06║謂體上義理，如下文云一法二義等是也。
X46n0775_p0114b07║詞樂二種而分異者，總說法義，謂之為詞；委細別說，
X46n0775_p0114b08║謂之為樂。亦詞多說法，樂多說義，故二差別（出清涼疏）。後
X46n0775_p0114b09║委銷文。
X46n0775_p0114b10║言實相者，即是一心第一義諦所入之法也。相謂體
X46n0775_p0114b11║相，不唯局性，則是非性能性，非相能相，一切諸法之
X46n0775_p0114b12║實體也。故自體經云：廣大神王，即攝一切等，而非世
X46n0775_p0114b13║間法（此則非相），非出世間法（此則非性）。
X46n0775_p0114b14║言共差別相者，即是三大真俗二諦能入之門也。相
X46n0775_p0114b15║謂義相，不唯局事，故通二諦及三大義。此上總明，別
X46n0775_p0114b16║開則二。一云：實相則是本云一法，共等則是本云二
X46n0775_p0114b17║義。三大互異，故云差別；萬法攸同，故云共也。一云：實
X46n0775_p0114b18║相則是所入之法，共等則是能入之門。門通萬法，義
X46n0775_p0114b19║相各異，故云共差別相。如下論說，三種大義皆通二
X46n0775_p0114b20║門。次言實性者，即真如門也。理唯自理，故云性也。此
X46n0775_p0114b21║即法體。言生滅相者，即生滅門也。斯則義相，非唯事
X46n0775_p0114b22║也。故異相云：為欲顯示唯一真如作一切法，名相各
X46n0775_p0114b23║別，義用不同故。已上開成二對法義：一、實相望共差
X46n0775_p0114b24║別相，二、實性望及生滅相。自下合為一對法義，謂實
X46n0775_p0114c01║相、實性皆真諦之異名，並屬於法。相即是彼相真如
X46n0775_p0114c02║也，性即是彼體真如也。共差別相及生滅相，皆俗諦
X46n0775_p0114c03║之異名，並屬於義。以苦空等名共差別相，以色心等
X46n0775_p0114c04║名及生滅相。故圭峯云：性宗則以一真之性為法，空
X46n0775_p0114c05║有等種種差別為義。故經云：無量義者，從一法生。又
X46n0775_p0114c06║華嚴云：法者知自性，義者知生滅；法者知真諦，義者
X46n0775_p0114c07║知俗諦。如是十重解釋法義、二無礙義，皆以法為真
X46n0775_p0114c08║諦，義為俗諦，故云爾也。
X46n0775_p0114c09║體攝等者。意云：本文彼字屬前頌中，盡十方故，或待
X46n0775_p0114c10║論師，故以彼十方眾生身相與我同體，體顯同體也。
X46n0775_p0114c11║如肇師云：天地與我同根，萬物與我一體是也。
X46n0775_p0114c12║總達者，意云通達契達至及法僧故，即釋及義也。斯
X46n0775_p0114c13║則歸意耳，故次頌曰：總歸於十方等。
X46n0775_p0114c14║於一切法體性平等至絕執著之實者，斯之三句，如
X46n0775_p0114c15║次釋本性真如三字之義也。
X46n0775_p0114c16║何故攝取一切等者，意問：何須眾生同體方成敬相，
X46n0775_p0114c17║設唯單己，豈不成哉？答：意云：若非同體禮，諸佛不喜
X46n0775_p0114c18║等。故須同體，物我無二，方契佛心，故佛喜也。斯則實
X46n0775_p0114c19║教大乘稱性極談了義之說也。準清涼疏，說有十門：
X46n0775_p0114c20║一、我慢禮，如碓上下，無恭敬心。二、唱和禮，高聲諠雜，
X46n0775_p0114c21║詞句渾亂。此二非儀。（故誌公云：行道如椎磑，禮拜似容舂。正序此二也。有學禪者不
X46n0775_p0114c22║得此意，每用比言，一向毀於禮懺，甚為失也。）三、恭敬禮，五輪著地，捧足殷
X46n0775_p0114c23║重。（此則小教及始教中相宗禮也。）四、無相禮，深入法性，離能所相。（則始
X46n0775_p0114c24║教中空宗禮也，以順空義故。）五、起用禮，雖無能所，普運身心，如影
X46n0775_p0115a01║普徧，禮不可禮。（則終教禮，通事理故。）六、內觀禮，但禮身內法身
X46n0775_p0115a02║真佛，不向外求。七、實相禮，若內若外，同一實相。（此二頓教，
X46n0775_p0115a03║無心是道，即心是佛，名之禮也。但禮心佛，無禮禮故。）八、大悲禮，隨一一禮，普代
X46n0775_p0115a04║眾生。（次三圓教，此通終教，同教一乘故。同體大悲，曲論有二：一、同一理體，二、同一事體。前則同教，後
X46n0775_p0115a05║則別教。謂同體大悲，自禮即是他禮故也。）九、總攝禮，攝前六門，以為一觀。
X46n0775_p0115a06║（上有八門，今言六者，不取前二，故但六也。）十、無盡禮，入帝網境，若佛若禮，
X46n0775_p0115a07║重重無盡。（經云：於一微塵中，見一切諸佛，菩薩眾圍繞，法界塵亦然。一一如來所，一切剎塵禮。
X46n0775_p0115a08║若依此禮，一禮則無有盡，功德豈可量哉？不入斯觀，徒自疲勞。又類萬行，一一皆爾。細思行心，看入何門，勿自
X46n0775_p0115a09║欺慢，一生虗度。）釋曰：上依清涼，若據草堂第六，亦屬修教禮
X46n0775_p0115a10║也。此後八種，前前淺權，後後深實。今當第八，理同之
X46n0775_p0115a11║義，意含餘七，皆為敬也。以立義分，具五教故。次前文
X46n0775_p0115a12║云：由明了知一切眾生平等，唯一真如，無有別異等，
X46n0775_p0115a13║即是正當第八門也。
X46n0775_p0115a14║若爾至別舉者，此是問詞，以字下是答非。無歸人者，
X46n0775_p0115a15║有能歸人，即前論主所取十方眾生身命是歸人故。
X46n0775_p0115a16║既有歸人，何不別舉？以上何字貫至於此，或但長讀，
X46n0775_p0115a17║準次文中亦有何故不別舉耶？彼既難詞，此何不爾？
X46n0775_p0115a18║法雲地等者。意云：論主收一切十方眾生為能歸人，
X46n0775_p0115a19║法雲地菩薩亦在其中，故作此問。
X46n0775_p0115a20║本起大乘正信者，信之一字是能信之淨心，釋家屬
X46n0775_p0115a21║上除疑捨邪執四義，應以下文信之十義隨應釋今
X46n0775_p0115a22║決定、精進、趣入、迴向四種義故。或此四義但就信之
X46n0775_p0115a23║行相，非局剋性，以令心淨為自性故。其上除字亦具
X46n0775_p0115a24║斷除、遠離、對治、遣除四義。其大乘正三字是所信之
X46n0775_p0115b01║境界，而言甚深者，若準餘教及通相釋，為對小乘故
X46n0775_p0115b02║言甚深。今論下釋諸佛甚深廣大義，云甚深者，以所
X46n0775_p0115b03║入法望能入門極甚深故，故唯所入名大乘正。不通
X46n0775_p0115b04║能入，以對所入非甚深故，本意依門入於法故。
X46n0775_p0115b05║斷絕門中有四等者，初一即當下立義分，并解釋中
X46n0775_p0115b06║顯示正義。第二即當分別發趣道相，兼修行信心分。
X46n0775_p0115b07║第三即當勸脩利益分。故第八因云為邪定聚故，意
X46n0775_p0115b08║令治邪而入正故，故云趣入。第四即當對治邪執，正
X46n0775_p0115b09║就二乘兼其餘類，故云迴向，則是迴小而向大故。或
X46n0775_p0115b10║可第三亦當對治邪執，故下文云無量無邊過恒沙
X46n0775_p0115b11║數一切邪道（同此第三），無量無邊過恒沙數一切定執（同此
X46n0775_p0115b12║第四）。其下對治邪執一門，準前後釋自伸三解：一此中
X46n0775_p0115b13║通一切，二因緣分中唯局邪定，三下釋本文。邪不二
X46n0775_p0115b14║聚應是本含，或據兼正釋，餘準此。
X46n0775_p0115b15║通攝三聚人等者，準此頌文，通被三聚不分兼正。
X46n0775_p0115b16║二者十信等者，初根全無故，書本但有根字，上無善
X46n0775_p0115b17║字。次根已定滿故，後根未定滿故，此三唯據根差別
X46n0775_p0115b18║故。其第三義，初心全無故，次心已定證故，後心未定
X46n0775_p0115b19║證故，此據樂求心差別故，初三但據信差別故。亦可
X46n0775_p0115b20║前三解中，不定一聚，並形正邪二聚得名。謂初一信
X46n0775_p0115b21║心，不同邪定退，不同正定進。第二信根，不同邪定定
X46n0775_p0115b22║無，不同正定定滿。第三樂求，不同邪定定無，不同正
X46n0775_p0115b23║定定證。
X46n0775_p0115b24║由愛有心等者，故昔人云貴身賤法是也。
X46n0775_p0115c01║次開總體者，謂剖判分裂所入根本總體法上假名、
X46n0775_p0115c02║假義而為十六，能依趣入別相門故。全同大疏剖裂
X46n0775_p0115c03║玄微，照廓心、境。彼鈔釋云：剖判分裂上無障礙法界
X46n0775_p0115c04║為心、境二門。亦同小疏云（即行願疏）：諸佛不知何以銘目
X46n0775_p0115c05║分理、事二門。彼鈔意云：上來真界本無名字，佛亦不
X46n0775_p0115c06║知，欲悟眾生，強設名言，假相開說，為理法界、事法界
X46n0775_p0115c07║等。今此亦爾，故云次開總體。
X46n0775_p0115c08║本有法能起等者，總此意云：於摩訶衍總體之上，有
X46n0775_p0115c09║十六種能入門法，而能起發信根之義，故云爾也。謂
X46n0775_p0115c10║唯能入門為發信之因緣，餘一十七為所信之境界。
X46n0775_p0115c11║因緣屬起，境即大乘，信通等覺。故次文云信決定進
X46n0775_p0115c12║心，下釋本云令不退信，故並通十地，又局十信。故論
X46n0775_p0115c13║題目亦依此立。然疏云（此即賢首起信論疏，下引並同，勿謂餘文），論為初
X46n0775_p0115c14║機故等，唯局十信者，釋家後義也。賢、龍、馬師并信含
X46n0775_p0115c15║根，題但云信，更不言根。故大鈔云（即華嚴鈔）：謂一真法界，
X46n0775_p0115c16║本無內外，不屬一多。佛自證窮，知物等有（彼屬真界，同此大乘），
X46n0775_p0115c17║欲令物悟（同此信字），義分心境（同此起字）。意今依心境之二門，
X46n0775_p0115c18║悟入法界之一心。此中亦爾，依門因緣，信入法境。本
X46n0775_p0115c19║意欲令信入大乘，由彼不能離言直入，而且假說一
X46n0775_p0115c20║十六門，權為能起信之因緣。故唯門為親起之緣，令
X46n0775_p0115c21║信趣入大乘之法也。亦可信屬能起上用，不同初解
X46n0775_p0115c22║而為所起。故論釋云能起信根者，總標門法作業之
X46n0775_p0115c23║相，故云有法等。
X46n0775_p0115c24║信根十義中，依前所明信根二義，今此配釋亦具二
X46n0775_p0116a01║義。且據前初義者，信十中前四如次配地前四十心，
X46n0775_p0116a02║後六如次配地上六度行，前五義當前之五地，後一
X46n0775_p0116a03║義開成後五地，但文略義包，唯言成就慈悲，故不言
X46n0775_p0116a04║智慧耳。根十中前五地前已來，後五地上已去。前五
X46n0775_p0116a05║中初一十信分，除憍慢故；二即十住，由慧住理，故云
X46n0775_p0116a06║能詮甚深理故；三即十度功德故；四、五並即十向。後
X46n0775_p0116a07║五中六、七、八通十地，故云出離地地轉勝，謂後後出
X46n0775_p0116a08║離前前障故；九、十名義具足。又據前後義者，信之十
X46n0775_p0116a09║義但配十信，根之十義配住已去，但合第一、第二同
X46n0775_p0116a10║為十住，唯斷障、證理二句異故。或但通說各具十德，
X46n0775_p0116a11║未必配位，虞涉穿鑿耳。
X46n0775_p0116a12║能化教法定由發起者，即下能化教法出興門也。此
X46n0775_p0116a13║唯所起能化之法，非亦通彼能起之緣。
X46n0775_p0116a14║所治機根者，即下所化眾生分齊門也。此唯所化能
X46n0775_p0116a15║起之緣耳。今文正辨五分次第，何以最先立因緣乎？
X46n0775_p0116a16║答曰：初一是根，後四是教。由先有根，始後有教，不可
X46n0775_p0116a17║藥先哉！故於五分先立因緣分也。
X46n0775_p0116a18║為欲顯示如意等者，一云立解二分但令利鈍二人
X46n0775_p0116a19║生解，其第四分方始起行趣入。一云唯解釋分但令
X46n0775_p0116a20║鈍根生其了解，於第四分起行趣入。其立義分唯利
X46n0775_p0116a21║根人，不至第四即能行故，如一聞千悟極利根故。故
X46n0775_p0116a22║第四分云觀察廣（即解各即立釋分、田義分）之深理雙證上二，亦
X46n0775_p0116a23║可廣即生滅、略即真如。一云前前者有不假後後，後
X46n0775_p0116a24║後者必從前來，如法華經三周聲聞等。此上三義彰
X46n0775_p0116b01║大意竟。
X46n0775_p0116b02║言摩訶衍法雖唯是一等者，謂法唯是一，門乃成多。
X46n0775_p0116b03║故小疏云：統唯一真法界，謂寂寥虗曠，沖深包博，總
X46n0775_p0116b04║該萬有，即是一心。體非有無，相非生滅。莫尋其始，難
X46n0775_p0116b05║見中邊。迷之則生死無窮，解之則廓爾大悟。諸佛證
X46n0775_p0116b06║此妙覺圓明，現成菩提，為物開示。不知何以銘目（同此
X46n0775_p0116b07║法一也），強分理事二門，乃至廣說（同此門多也）。又下論云：為
X46n0775_p0116b08║顯法體不分（所入法也），義門得別故（能入門也）。上二的據，下二
X46n0775_p0116b09║例證。又法界觀曰：一理徧於事門（玄鏡釋曰：文中有三：一、標名），謂
X46n0775_p0116b10║能徧之理，性無分限；所徧之事，分位差別（二、釋事理相。性空真
X46n0775_p0116b11║理，一相無相，故不可分，即無分限。事約緣起，分位差別）。一一事中，理皆全徧，非
X46n0775_p0116b12║分徧（三、釋其徧相。理非事外，故要徧事）。何以故？彼真理不可分故（次、釋
X46n0775_p0116b13║全徧所由。謂而要全徧者，若不全徧，理可分故。非如浮雲徧滿虗空，隨方可分也）。是故一一
X46n0775_p0116b14║纖塵，皆攝無邊真理，無不圓足。（後別指一事，顯其徧相。以塵含理，顯理全
X46n0775_p0116b15║徧也。）二、事徧於理門。（文亦有三：初、標。）謂能徧之事，是有分限。所
X46n0775_p0116b16║徧之理，要無分限。（二、示能所相。）此有分之事，於無分之理，
X46n0775_p0116b17║全同非分同。（三、明遍理之相。於中，初、正明，以全同名遍。）何以故？以事無體，
X46n0775_p0116b18║還如理故。（次、釋全同所以。有分之事，全如理故。若不遍同，事有別體。）是故一塵不
X46n0775_p0116b19║壞，而徧法界也。（次、結示遍相。）如一塵，一切法亦然。思之。（後、例
X46n0775_p0116b20║一切法。）此全徧門，超情難見，非世喻能況。（第二科，揀上二門也。於中
X46n0775_p0116b21║三：初、標難喻；下、顯海喻，但分喻。）如全大海，在一波中，而海非小。如一
X46n0775_p0116b22║小波，迊於大海，而波非大。（第二、寄喻以明。文有三重無礙：初、海對一波，明大小
X46n0775_p0116b23║無礙。以海無二，故全在一波。以波同海，故一全迊海。）同時全徧於諸波，而海非
X46n0775_p0116b24║異。俱時各迊於大海，而波非一。（二、以一海對諸波，明一異無礙。）又大
X46n0775_p0116c01║海全徧一波時，不妨舉體全徧諸波。一波全迊大海
X46n0775_p0116c02║時，諸波亦各全迊，互不相礙。思之。（三、以大海雙對一波，諸波互望齊徧。）
X46n0775_p0116c03║次有問，後答。曰：理事相望，各非一異，故全收而不壞
X46n0775_p0116c04║本位。（由非異故互徧，由非一故各存。彼次廣說多多義門，並由此二。今此論意，亦由此二。由法望門，
X46n0775_p0116c05║非異義故，全隨諸門，假說多種。由非一故，故說是一，以彼淺理況此深法故也）。又本因緣起
X46n0775_p0116c06║經云：此楞伽王常在大海摩羅山中，卛十萬六千鬼
X46n0775_p0116c07║神之眾以為眷屬。如是眷屬，乘華宮殿，遊諸國土，皆
X46n0775_p0116c08║賴彼王，方得遊行。皆作是言：我無其能，願與我力。彼
X46n0775_p0116c09║王隨時與力不離，而共轉故。王不分身而徧神眾，各
X46n0775_p0116c10║各令得全身之量，一切時處共轉不離。染淨本覺亦
X46n0775_p0116c11║復如是，能受無量無邊煩惱鬼神眾薰，不相捨離，而
X46n0775_p0116c12║俱轉故（神智麤劣，尚能一體全此全彼，況此所入深細殊勝，而豈不能即此即彼耶）。由上
X46n0775_p0116c13║多教，故云摩訶衍法雖唯是一等。若爾，何如直說不
X46n0775_p0116c14║二大乘而唯是一，與三十二種而為體耶？答曰：次文
X46n0775_p0116c15║既云而別釋散說，鈍根所分明故，應唯此論真生二
X46n0775_p0116c16║門直釋不二。又應依此論頓漸二根直了不二。又云
X46n0775_p0116c17║雖口語中誦持教義之尊詞，思心中觀察廣略之深
X46n0775_p0116c18║理，乃至云得法界寶藏等，應依此論而證不二。若許，
X46n0775_p0116c19║則違立義分，云離根宜故，離教說故。又違次二分，不
X46n0775_p0116c20║釋圓圓海故，不化圓根眾故。不許，則違本釋之文，以
X46n0775_p0116c21║論明說五分次第皆唯逗根，文意俱無離根教故。以
X46n0775_p0116c22║此故知，定非不二。論意正唯所入十六，義兼不二。以
X46n0775_p0116c23║此不二，於立義分，無別分明建立文故。又唯果海，離
X46n0775_p0116c24║根教故。如鳥跡空（所入），望太虗空（不二）。謂如鵲跡所印處
X46n0775_p0117a01║空，而隨鵲跡，名鵲跡空。鳳復來於鵲跡處印，而又此
X46n0775_p0117a02║空，名鳳跡空。但從二鳥得二空名，空實無二。門如二
X46n0775_p0117a03║鳥跡，各定別故。法如二跡下空，體無二故。故言摩訶
X46n0775_p0117a04║衍法，雖唯是一，如二跡下空，體本一故。非謂是一，直
X46n0775_p0117a05║說太虗。此依十地大疏，并義理分齊意。亦可依此珠
X46n0775_p0117a06║喻而說，珠體（斤兩輕重）如不二，珠相（圓明具德）如餘法，故云如
X46n0775_p0117a07║意是一。若出黃金，可名金珠。同出真如，得名一體大
X46n0775_p0117a08║乘。若出白銀，可名銀珠。如出生滅假名三自大乘出，
X46n0775_p0117a09║餘可悉如。百六十摩訶衍亦爾。又云而為恒沙法門
X46n0775_p0117a10║體性者，作十六能入門之體也。恒沙法門，即是門故。
X46n0775_p0117a11║言受用者，但據見聞，即名受用，非是親得。以法合中，
X46n0775_p0117a12║但云領解，故知非是己證得也。意以摩尼雜寶，不須
X46n0775_p0117a13║開門，直爾見聞，以威神大故。摩訶恒沙，不須解釋，頓
X46n0775_p0117a14║爾直了，以根性利故。斯則同下立義分中，令依兩重
X46n0775_p0117a15║之門，趣求兩重之法，文意俱無。唯令利根依門，趣彼
X46n0775_p0117a16║不二之珠故也。
X46n0775_p0117a17║大乘本法雖圓無邊。千義者，此縱前文立義所立。
X46n0775_p0117a18║而別釋散說等者，此奪須用解釋所解意。言雖立義
X46n0775_p0117a19║分具足門法，若無解釋分之所解，𨎪根未了故而立
X46n0775_p0117a20║義分。所立大乘如摩尼珠，所具千義如所出寶，其一
X46n0775_p0117a21║切寶即成千門，非更離此別物所成。其所具義即為
X46n0775_p0117a22║多門，非更離此別有門也。其解釋分解立義中，大乘
X46n0775_p0117a23║法上所具多門，如以餘物開摩尼上所出多門。此上
X46n0775_p0117a24║法喻而各有三：一是摩尼，二即所出雜寶為門，三是
X46n0775_p0117b01║開門之物。一是大乘，二即所出千義為門，三是解釋
X46n0775_p0117b02║分。如開門之物亦可分喻矣。
X46n0775_p0117b03║見聞寶兩等者，若據通說二龍，大龍不開門而直見，
X46n0775_p0117b04║如利根人不須解而直了；群龍須開門而後見，如鈍
X46n0775_p0117b05║根者要解而方知，是二不同。若據入時亦並依門而
X46n0775_p0117b06║入，但以大龍不開門而直入，利根不須解而能證；群
X46n0775_p0117b07║龍開門而後入，鈍根要解而方證，亦二不同。上言不
X46n0775_p0117b08║開入者，但透戶而入也。斯則據前三義之內初之一
X46n0775_p0117b09║義，其後二義准而思之。此上即是總彰大意。
X46n0775_p0117b10║言出現舌威等者，意云出舌現威，不競趣入往向門
X46n0775_p0117b11║也。
X46n0775_p0117b12║言開通者，趣入義也。意云：雖開豁通達，趣入往向門，
X46n0775_p0117b13║而不近向隔檀門也。往向如今外藏門，隔檀如今內
X46n0775_p0117b14║藏門，摩尼如今藏中物。或可不競入門，開通往向，長
X46n0775_p0117b15║聲連讀。此即初解。據賢首五教，前前權，後後實，從生
X46n0775_p0117b16║滅入真如。後解則據五教二門峙立義。說法合中云：
X46n0775_p0117b17║而勤加行，添於勝進。合上出現舌威，不競入門。意云：
X46n0775_p0117b18║而於聞、思勤加功行，增於熟習；其於練修，略不著功。
X46n0775_p0117b19║故華嚴云：如人水所漂懼溺而渴死於法不修行多
X46n0775_p0117b20║門亦如是等。（彼疏釋曰：初喻貪，隨文義失。謂義門波濤，漂蕩其心，慮溺溺他，無眼修行，自絕
X46n0775_p0117b21║慧命，故名渴死。）如龍貪現威神，不趣其門。方於下二句，合前
X46n0775_p0117b22║開通下二句。意云：方，猶比也。謂於生滅雖修信心，猶
X46n0775_p0117b23║如金剛，能堅利故。而於真如未修堅信，如龍雖趣往
X46n0775_p0117b24║向，未入隔檀。此則合上從權入實。或方於金剛，連上
X46n0775_p0117c01║長讀。即聞、思久習，成性難壞。此上三句，並是不入生
X46n0775_p0117c02║滅門脩；而第四句，唯是不入真如門脩。亦可此句通
X46n0775_p0117c03║於二門。此則合上峙立義也。或方，猶法也。法者，則也。
X46n0775_p0117c04║此但通合上喻，不必句句相對。前喻是全，此則分耳。
X46n0775_p0117c05║總意云：唯於聞、思指端偏加鑽仰，則於實事本月不
X46n0775_p0117c06║脩堅信。
X46n0775_p0117c07║言得法界寶藏等者，若不依門造修勝行，終不成就
X46n0775_p0117c08║所入摩訶衍之寶藏，云何得果證入深理也。
X46n0775_p0117c09║彌彌遠退等者，此意雙通邪不二聚，下第八因唯言
X46n0775_p0117c10║邪定。
X46n0775_p0117c11║唱陀南者，圓覺疏翻，此云集施，謂以小文攝集多義，
X46n0775_p0117c12║施他誦持故。
X46n0775_p0117c13║百六十等者。此中但說所入十六，應是彼論每一開
X46n0775_p0117c14║十，故成一百六十法也。
X46n0775_p0117c15║本八因緣中，大意各二：初所化能起之機緣，後能化
X46n0775_p0117c16║所起之教法。故上文云：為欲顯示上味妙藥，當由所
X46n0775_p0117c17║對疾障出現；能化教法，定由所治機根發起。疾前無
X46n0775_p0117c18║藥，機先無教，故唯機根為因緣體。然依釋家，每因分
X46n0775_p0117c19║三：第二即是所化能起之根緣，第一與三並是能化
X46n0775_p0117c20║所起之教法。斯則對教而辨根故，勿謂有教亦為緣
X46n0775_p0117c21║體。然於本文互有不足，如三、四、八闕彼初一，約義含
X46n0775_p0117c22║在為字之內；其五、七、八闕彼第二，亦義含之。
X46n0775_p0117c23║因緣總相者，上之二字屬根，下之二字目法，是因緣
X46n0775_p0117c24║之總相，即能化教法也。
X46n0775_p0118a01║八種根本總體等者，即下文云根本摩訶衍中開八
X46n0775_p0118a02║種（此即總體），一心法界三大義中各開二種等（此即別相）是也。
X46n0775_p0118a03║藍脩者，有書本中是此監字，如臣監脩國史，今師監
X46n0775_p0118a04║脩佛經，故聖曹集云誌云和尚監脩高座寺，斯為良
X46n0775_p0118a05║證也。
X46n0775_p0118a06║謂攝十億等者，望上敬意寬狡之異。
X46n0775_p0118a07║上品十信，三品十解者，即信成就發心也。
X46n0775_p0118a08║三品十行。三品十向者，即解、行、發心也。
X46n0775_p0118a09║三品十地者，即證發心也。謂通十地長分三品，同彼
X46n0775_p0118a10║十信長分三故。亦可地地入住出心分成三品，如上
X46n0775_p0118a11║一百二十種說。三賢各三，準此二說。
X46n0775_p0118a12║何故開三分而別釋者，若準此文，不唯解釋分釋立
X46n0775_p0118a13║義分，兼後二分亦釋彼故。不爾，何言一切教法皆盡
X46n0775_p0118a14║立義分？應後二分非是立義所立法故，但前別明後
X46n0775_p0118a15║總釋故。
X46n0775_p0118a16║行法法爾者，前頌法字通此二義，謂一一因各明修
X46n0775_p0118a17║行漸增之法，既無優劣，故八次第法性應爾。
X46n0775_p0118a18║謂除闡等者，此下逐難別釋轉勝。然此不信著我畏
X46n0775_p0118a19║苦捨離四種，即餘文說四種障也。初一名同，二凡夫
X46n0775_p0118a20║著我障，三聲聞畏苦障，四緣覺捨悲障。謂以深信住
X46n0775_p0118a21║理起行迴向，如次能斷四種障故。
X46n0775_p0118a22║本圖音一演者，準次釋意，謂圓與音無有前後，一時
X46n0775_p0118a23║敷演故。若有前後，如疏顯失，亦可諸音同一時故。
X46n0775_p0118a24║如來廣大深法者，全同末偈云：諸佛（即此如來，屬不二大乘）甚
X46n0775_p0118b01║深（即此深法，屬所入法）廣大（二文全同，屬能入門）。
X46n0775_p0118b02║謂光等者，準鈔（即起信鈔，下引並同）解此而有三難：謂光明大
X46n0775_p0118b03║覺等難，論有繁言失；次今造等難，反成求利失；後畢
X46n0775_p0118b04║竟等難，佛經未盡失。然此三難，前二望於後一相反
X46n0775_p0118b05║而難，若免前二定招後一，若逃後一還中前二，又復
X46n0775_p0118b06║前二反覆相成。
X46n0775_p0118b07║畢竟尊信者，謂可尊重，可信崇，畢竟窮終盡理之經
X46n0775_p0118b08║也。
X46n0775_p0118b09║一味等者，似海水鹹謂之一味，如虗空等謂之平等。
X46n0775_p0118b10║移轉據一期，起滅就剎那，願名牓示則名經名論，翰
X46n0775_p0118b11║墨簡牘則經卷論卷。其一味與不分互釋，平等與不
X46n0775_p0118b12║別互釋，分折差別也。謂此即是四種無為，故唯一味
X46n0775_p0118b13║平等。
X46n0775_p0118b14║伽陀脩梨毗羅，翻云廣略經則。
X46n0775_p0118b15║遮陀尸脩梨毗羅，翻云廣略論則。
X46n0775_p0118b16║梵圓等者，如疏釋圓音云：一一語音徧窮生界（此則釋圓），
X46n0775_p0118b17║而其音韻恒不雜亂（此則釋音）。次文既說雙具此二方始
X46n0775_p0118b18║得解，明知此二不相離也。次無量下唯明異類，次或
X46n0775_p0118b19║有下唯明等解。
X46n0775_p0118b20║僧那，此云誓願。阿世耶，此云意樂。
X46n0775_p0118b21║四聖眾種等者，種則因也。故俱舍云：能生眾聖故名
X46n0775_p0118b22║聖種。四聖眾體即是無貪：一、衣服喜足聖種；二、飲食
X46n0775_p0118b23║喜足聖種；三、臥具喜足聖種；四、樂斷樂修聖種，謂樂
X46n0775_p0118b24║斷煩惱、樂修聖道也。問：第四聖種既非喜足，如何亦
X46n0775_p0118c01║用無貪為體？答：以能棄捨欲貪有貪，故此第四亦無
X46n0775_p0118c02║貪性。問：何須此四聖種耶？答：前三聖種助道生具，最
X46n0775_p0118c03║後聖種助道事業。以諸弟子捨俗生具及俗事業，世
X46n0775_p0118c04║尊哀愍立此助道生具事業，令脩行者解脫非久也。
X46n0775_p0118c05║問：何故安立如此二事？答：頌言：為治四愛生：一、衣服
X46n0775_p0118c06║愛；二、飲食愛；三、臥具愛；四、有無有愛。治四愛故立四
X46n0775_p0118c07║聖種，故云四聖眾種也。
X46n0775_p0118c08║根本摩訶衍中開八種故者，即是本云摩訶衍者總
X46n0775_p0118c09║也。此但初重所入之法。次云一心法界及三大義各
X46n0775_p0118c10║二種故者，亦即本云說有二種。云何為二？一者法，二
X46n0775_p0118c11║者義也。此但初重能入之門。
X46n0775_p0118c12║何故能入等者，謂一心下即是初重能入之門，謂前
X46n0775_p0118c13║法上不標四名，故今門上特標四也。以前直於摩訶
X46n0775_p0118c14║衍中開成八種，非於四開故無四名。
X46n0775_p0118c15║或各開下，即是後重能入之門，謂前法中已標四名，
X46n0775_p0118c16║故今門內不更標也。而云或者，顯不定義，謂前已於
X46n0775_p0118c17║一心、三大、四上開成八所入法，今復於此四上開成
X46n0775_p0118c18║八能入門，故立或言，謂或作門，或作法故。而云門者，
X46n0775_p0118c19║揀前法故。此則唯於初重門開，以第二重門之與法，
X46n0775_p0118c20║唯於初重門中開故。如立義云：所言法者，謂眾生心
X46n0775_p0118c21║等。此牒初重門開，為後重門法二故。又下文云：一體
X46n0775_p0118c22║一心門，三自一心門等。良以一心望一體等，而具非
X46n0775_p0118c23║一、非異二義。由此一心與彼非異故，屬初重門；由非
X46n0775_p0118c24║一故，屬後重法。亦是前合之為一，後開之成二。若望
X46n0775_p0119a01║初法，亦具二義：由非異義，一味無差；由非一義，故分
X46n0775_p0119a02║兩重。故下頌曰：平等平等一，皆無有別異，各攝諸法
X46n0775_p0119a03║故，然終不雜亂。釋曰：前之三句證上非異，後之一句
X46n0775_p0119a04║證上非一。問：此但初重門之與法，二互相望，明不一
X46n0775_p0119a05║異，云何證上望後法乎？答：開初重門為後重法，後法
X46n0775_p0119a06║初門無二體故，故得證也。問：所入十六既於根本一
X46n0775_p0119a07║心、三大、五法上開，云何上云摩訶衍一耶？答：上談實
X46n0775_p0119a08║體，直說是一，今依下文立義分中漸漸說開，故有其
X46n0775_p0119a09║五。若是下云摩訶衍者，總說有八種者，亦可便說九
X46n0775_p0119a10║法中開。今既但云說有二種：一、法；二、義。此義復三，故
X46n0775_p0119a11║但有五，其體是一。就義談多，如映珠喻，法準易了。
X46n0775_p0119a12║本摩訶衍者總者，斯則唯屬初重所入，即是上云根
X46n0775_p0119a13║本摩訶衍中開八種故。然此總字自狹之寬，通具三
X46n0775_p0119a14║義：一、約文唯局初重所入，即此文是；二、就義亦通後
X46n0775_p0119a15║重所入，如次指云所謂望上及下臨故，應降下云依
X46n0775_p0119a16║於此心顯示摩訶衍總義等；三、亦就義唯局三十三
X46n0775_p0119a17║種之能詮，故第十論釋本偈中我今隨分總持說云
X46n0775_p0119a18║能說字相門，唯以總字詮三十三，彼文指是此中總
X46n0775_p0119a19║字及準望上及下臨故。理應全徧立義一分，應云摩
X46n0775_p0119a20║訶衍者總，總說有二種等。不爾，云何能通詮哉？非是
X46n0775_p0119a21║通取摩訶衍者總五字為能說字相門，下文明言總
X46n0775_p0119a22║之一字故。此上三義，前二總體名總，即是所詮，故論
X46n0775_p0119a23║文云所入根本總體門，於兩處中是總體故；後一總
X46n0775_p0119a24║說名總，即是能詮，故論文云我今隨分總持說能說
X46n0775_p0119b01║字相門。自說有二種至二者義者，斯則唯屬初重能
X46n0775_p0119b02║入，即是上云一心、法界及三大義各二種故。以初所
X46n0775_p0119b03║被根性利故，不須廣說，已生解故。龍樹菩薩不別釋
X46n0775_p0119b04║者，由於文前及於所入已顯此名，人多易了，故不繁
X46n0775_p0119b05║敘。已釋初重，次指後重。所言法者，謂眾生心下，此廣
X46n0775_p0119b06║開說初重之門，而為後重門法二故。由鈍眾生聞初
X46n0775_p0119b07║略說不能解了，故牒初門重廣分別得名兩重，良有
X46n0775_p0119b08║以焉。非同常例不分兩重，故初略標而後廣釋。斯則
X46n0775_p0119b09║初重總說略說，後重別說廣說，故二異也。是心（是一一心
X46n0775_p0119b10║所入法也）真如相，即示（門也）摩訶衍（法也）體故（門也）。下論釋此，即
X46n0775_p0119b11║迴體字在摩字上。文云：即顯示一體摩訶衍。次一準
X46n0775_p0119b12║此，迴上易了。是心（是一切一心所入法也）生滅因緣相（門也），能示
X46n0775_p0119b13║摩訶衍（法也）自體相用故（門也）。一者體大（法也），謂下至故（門也）。
X46n0775_p0119b14║言一切法者（即隨緣也，亦世間也），真如平等者（即不變也，亦出世間也），不
X46n0775_p0119b15║增減故者（通上二也）。二者相大（法也），謂等三句（門也）。言如來藏
X46n0775_p0119b16║者（即隨緣也，亦世間也），言具足無量性者（即不變也，亦出世間也），功德故
X46n0775_p0119b17║者（通上二也）。三者用大（法也），謂下至故（門也）。謂真如門，理性不
X46n0775_p0119b18║變唯善唯淨，故與善名。而生滅門，真妄和合通染通
X46n0775_p0119b19║淨，不立善也。故清涼釋往復無際，言是用大通於染
X46n0775_p0119b20║淨。問：寧違賢首用唯善耶？答：彼分順違，順性是善。今
X46n0775_p0119b21║據體用，性起為用。望義不同，二師無違（上擬今論二門說故）。
X46n0775_p0119b22║一者所入等者，前二科名相望，可成五對，謂能所、本
X46n0775_p0119b23║末、總別、體相，於能所中依入別故。若實解盡五對之
X46n0775_p0119b24║義，一部論文思過半矣。
X46n0775_p0119c01║一者等者，一體（即下第二重為門也）、一心（即下第二重為法也）、三自（即為下門）、
X46n0775_p0119c02║一心（即為下法）、無量至不減（即為下門）、體大（即為下法）、寂靜至不滅
X46n0775_p0119c03║（即為下門）、體大（即為下法）、如至德（即為下門）、相大（即為下法）、具至德（下門）、相
X46n0775_p0119c04║大（下法）、能生至果（下門）、用大（下法）、能生至善因果（下門）、用大（下法）。
X46n0775_p0119c05║上來註指初重門之一種，以為後重門法二故。
X46n0775_p0119c06║八種身法等者，準唯識論以體依聚三義解身，今當
X46n0775_p0119c07║前二故云身也。本論所牒應是此經，故次論云馬鳴
X46n0775_p0119c08║菩薩正攝彼文，是故說言摩訶衍者，總約義牒也（斯則
X46n0775_p0119c09║舉經之目屬論之綱）。
X46n0775_p0119c10║望上及下臨者，應流至於後重所入法中也。應云依
X46n0775_p0119c11║於此心顯示摩訶衍總義。次二摩訶衍下皆安總字。
X46n0775_p0119c12║又一者體大總，二者相大總，三者用大總，故云及下
X46n0775_p0119c13║臨故。
X46n0775_p0119c14║皆悉等量等者，此據遮詮非異義說，非謂表詮定一
X46n0775_p0119c15║之義。不爾，云何各攝諸法無勝劣廣狹？明知此文據
X46n0775_p0119c16║非異義，其不雜亂據非一義。如本論云：如是二門皆
X46n0775_p0119c17║各總攝一切法，以是二門不相離故。謂門法各徧，是
X46n0775_p0119c18║故雙言徧滿。徧滿其平等，平等亦爾。終其本末者，終
X46n0775_p0119c19║准鈔引，是其然字。
X46n0775_p0119c20║眾謂四衍眾者，平聲標名，去聲釋義，非謂上標亦同
X46n0775_p0119c21║是去。如常教釋，由有眾多生死故，眾多因緣所生故，
X46n0775_p0119c22║名曰眾生。如下論云：何故意及意識名眾生？意及意
X46n0775_p0119c23║識，一切眾染合集而生，故名眾生。不可為其去聲釋
X46n0775_p0119c24║義，而結名時亦去呼耶？法從門以得名，是眾生之心
X46n0775_p0120a01║耳。又演奧鈔云：若依諸教，總有五解：一、藏始二教，五
X46n0775_p0120a02║蘊相集曰眾，仗緣而起曰生。二、真妄共聚曰眾，非有
X46n0775_p0120a03║似有曰生，依如來藏有生滅心。三、眾謂四衍眾，生謂
X46n0775_p0120a04║四種生。上二依終教，四諸法暫聚曰眾，生無生相曰
X46n0775_p0120a05║生，頓教眾生即如不壞相故。五圓教，一即是多曰眾，
X46n0775_p0120a06║理不礙事曰生，一事攝多事而炳然露現故。
X46n0775_p0120a07║一體者，如珠輕重為體，故不可分析。
X46n0775_p0120a08║一相者，如珠圓明為相故不可離散，雖為一相而可
X46n0775_p0120a09║分析此邊非是彼邊相故。
X46n0775_p0120a10║攝出世間者，見千山本，世言則在出字之上。
X46n0775_p0120a11║皆作法界等者，鈔云二法作法界，亦可法界作二法，
X46n0775_p0120a12║應是迴文未盡故也。同下釋是心真如相等，云作一
X46n0775_p0120a13║法界心真如等，意言此一法界心（釋本是心）作真如門等，
X46n0775_p0120a14║亦迴文未盡，順於西方言也。前即攝末歸本（此順科目），後
X46n0775_p0120a15║即以本流末（此順下論）。
X46n0775_p0120a16║自體契經等者，謂一法界心廣大神王攝法有二：一
X46n0775_p0120a17║攝生滅門法、二攝真如門法。初生滅門中有二：一切
X46n0775_p0120a18║種種無明等者，是不覺義，謂初句則是根本枝末二
X46n0775_p0120a19║不覺，後句則是相應不相應六染心。一切種種白淨
X46n0775_p0120a20║品法者，即是覺義。言種種者，差別義故。次文所攝真
X46n0775_p0120a21║如門中，但云一切不言種種也。後真如門中亦二：一
X46n0775_p0120a22║切清淨法等四句是體真如，於中前三即畢竟平等
X46n0775_p0120a23║等三德，後一即離言說等三相，故云絕離。言無礙者，
X46n0775_p0120a24║無二礙也。一切滿足法等二句是相真如，於中初句
X46n0775_p0120b01║即不空真如，後句即空真如。言廣大神王者，同下所
X46n0775_p0120b02║入十異名中，初一名為廣大神王，亦引自體契經為
X46n0775_p0120b03║證。科名根本者，是所入法也，即是心二字是也。
X46n0775_p0120b04║攝末者，是能入門也，即則攝下是也。問：此眾生心以
X46n0775_p0120b05║何為體？答：即以所入而為自體。若爾，云何別法作總
X46n0775_p0120b06║心體？答曰：全總作別，非是分作。別全作總，故亦無失。
X46n0775_p0120b07║故上文云：是一法界藏，彼八處中周徧圓滿，不可分
X46n0775_p0120b08║折，不可離散，唯是一體，唯是一相。是故得知總別無
X46n0775_p0120b09║二，故得為體。問：應依生滅便證一體摩訶衍耶？良以
X46n0775_p0120b10║所入體無二故。答：依生滅門脩，但證自法，不證彼法。
X46n0775_p0120b11║如依五教同證一理，依前教脩不證後理。非是理性
X46n0775_p0120b12║體別有五，但依教脩心有五種，故說體同而證異也。
X46n0775_p0120b13║又如摩尼珠體是總（眾生心也），全能出金別名金珠（一體大乘），
X46n0775_p0120b14║全能出銀別名銀珠（三自大乘），此即如上全總作別。若迷
X46n0775_p0120b15║出金，但了出銀，唯名得於銀珠，不名得於金珠。以心
X46n0775_p0120b16║迷之，名為不得，非是珠體而有二故。如迷者云：我已
X46n0775_p0120b17║求得雨銀之珠，更欲求彼雨金之珠。不了一珠雙出
X46n0775_p0120b18║二故。法准思之。斯別全總作別，約境法體說；得與不
X46n0775_p0120b19║得，約心迷悟說。餘名總別，准此釋之。故下文云：離邊
X46n0775_p0120b20║真心，若真如門，依如異同珠；若生滅門，依如同異珠。
X46n0775_p0120b21║斯之謂也。
X46n0775_p0120b22║或從能入等者，法體唯一、門義二故，謂此一法或從
X46n0775_p0120b23║一體為門名一體摩訶衍，或從三自為門名三自摩
X46n0775_p0120b24║訶衍，故云或等。
X46n0775_p0120c01║答曰：作一法界等者，亦可一法界心作真如門等，亦
X46n0775_p0120c02║是迴文未盡故也。其一法界心，各是下法十異名中
X46n0775_p0120c03║第七第十二種名故。
X46n0775_p0120c04║以上二頌本等者，本即本論云所言法者至出世間
X46n0775_p0120c05║法二段文是，頌即釋論云眾謂四衍眾等及是一法
X46n0775_p0120c06║界心等二頌是也。明言流此不言例准，勿更此例異
X46n0775_p0120c07║文說之，意言一心是體、三大是義，離體無義故須前
X46n0775_p0120c08║二，如波依水離水無故。若准此意，所入本法唯一體
X46n0775_p0120c09║也，不爾何須流至此耶？
X46n0775_p0120c10║言體大等者，雖以三大直便是法，而絕名相強說為
X46n0775_p0120c11║彼，謂一切法真如平等不增減等多門，本為以門而
X46n0775_p0120c12║顯法故。雖立三別，亦與上心一味無差。不爾，曷流至
X46n0775_p0120c13║此？以三大法各別有體，寧用上心？故顯三大自無別
X46n0775_p0120c14║體，上心流此。若爾，何分兩重？答曰：逗根假言，展轉開
X46n0775_p0120c15║說故。謂直於根本開初八種所入之法，於此法上開
X46n0775_p0120c16║初八種能入之門，復於此門開後八種所入之法，及
X46n0775_p0120c17║後八種能入之門。斯就假說，兩重各異。若剋實體，一
X46n0775_p0120c18║味無差。佛本欲令眾生悟入一味實理，但由不能離
X46n0775_p0120c19║言直趣，遂就假相而強開說初後兩重能化之法。故
X46n0775_p0120c20║蓮經云：但以假名字，引導於眾生。又清涼云：為令物
X46n0775_p0120c21║悟等，如摩尼珠本性明淨同空純色，此色唯除天眼
X46n0775_p0120c22║者見、肉眼不見（如不二大乘而是果分，唯果人了、因人不了），但欲令彼肉
X46n0775_p0120c23║眼之人見於珠體（如欲令人悟入所入一味本法），遂以青黃等八色
X46n0775_p0120c24║物而以映之，其體隨影而似有八（如以一體一心等八種假門開彼一
X46n0775_p0121a01║味，以為初重八所入法。）若明目者，見珠青影，便云青珠。見珠黃
X46n0775_p0121a02║影，便云黃珠。（如利根者，但依初重能入八門，而便隨應悟入八法。）而眼暗者，仍
X46n0775_p0121a03║不能見。欲令見故，復以深重青黃等八物，而再映之。
X46n0775_p0121a04║（如鈍根人，但於初重不能解了，後更麤廣說一體三自等八門，而再示之。如立義分，初略後廣，例准解釋，應知
X46n0775_p0121a05║亦爾。）但以深青，依前淺青影上映之。以深黃，依前淺黃
X46n0775_p0121a06║影上映之。（如廣說一體，依前初重一體一心門上開之。廣說三自，依前初重三自一心門上開
X46n0775_p0121a07║之。如立義分云：所言法者，謂眾生心等是也。）良以目有明昧，故以淺深兩
X46n0775_p0121a08║重映之。（如由根有利鈍，故以初後兩重被之。）雖映兩重，而摩尼珠體還
X46n0775_p0121a09║是一。（如雖開兩重，而摩訶衍體元是一。）其天眼者，即於雜色影中，便
X46n0775_p0121a10║了同空純色。其肉眼人，但見影現雜色，不了同空純
X46n0775_p0121a11║色。（如果位人，即於因分，便了果分。其因位人，但了因分，不了果分。）故下所入十異名
X46n0775_p0121a12║中，第九引中實經云：離邊真心，若真如依，如異同珠。
X46n0775_p0121a13║若生滅依，如同異珠。草堂多舉此喻大同。
X46n0775_p0121a14║無因緣耶者，謂前因緣分並無能起之因緣，今於文
X46n0775_p0121a15║前指立義分，却有所起之不二。既有所起之法，何無
X46n0775_p0121a16║能起之因？斯則以後有法難前無因，次則以前無因
X46n0775_p0121a17║難後有法，云既無能起之因，何有所起之法？故云何
X46n0775_p0121a18║須建立。
X46n0775_p0121a19║非建立者，此答意云，立義分中但是義具，故前指有
X46n0775_p0121a20║無文明立，故云非建立也。斯則次云離教說故。
X46n0775_p0121a21║能得於諸佛等者，此據果分說也。而有二師：一、賢首
X46n0775_p0121a22║分齊云：別教有二：一、性海果分，當是不可說義。何以
X46n0775_p0121a23║故？不與教相應故，即十佛自境界也。故地論云因分
X46n0775_p0121a24║可說，果分不可說是也。二、緣起因分，即普賢境界也。
X46n0775_p0121b01║此二無二，全體徧收。其由水波，思之可見。釋曰：全同
X46n0775_p0121b02║此論性德圓滿海、脩行種因海二名也（此上雙論前後兩節）。今
X46n0775_p0121b03║且先就果分而說，不二如大海，諸佛如百川，但可云
X46n0775_p0121b04║海能容受百川，不可百川容受大海；但可假人沒同
X46n0775_p0121b05║果海實法，不可果海沒同假人故也。二、清涼略䇿云：
X46n0775_p0121b06║今言果海，約證相應，可寄言詮，皆名因分。因則可脩
X46n0775_p0121b07║可說，果則亡修離言。釋曰：十身等果，既帶言說，並屬
X46n0775_p0121b08║因分，非謂言果便屬果分，直須契證可名果分。故賢
X46n0775_p0121b09║首品大鈔判云：則四法界、十種玄門皆約因分，例此
X46n0775_p0121b10║諸佛即屬因分。因分可以沒同果海，故云能得於佛；
X46n0775_p0121b11║果海不可沒同因分，故云諸佛得不。故此因果義，若
X46n0775_p0121b12║賢首意，普賢因人所了名因分，遮那果人所了名果
X46n0775_p0121b13║分，故分齊云十佛境界、普賢境界。若清涼意，依言修
X46n0775_p0121b14║因名因分，契證絕言名果分，故略䇿云因則可脩可
X46n0775_p0121b15║說，果則亡脩離言。此之二師，義有少異。賢首言果，唯
X46n0775_p0121b16║局究竟；清涼言果，亦通因位，但是果利，可通因也。今
X46n0775_p0121b17║此論說，雙離根教，全同賢首。義分齊云：不與教相應
X46n0775_p0121b18║故（離教），即十佛自境界也（離根）。亦同清涼，略䇿文云：果則
X46n0775_p0121b19║亡脩（離言），離言（離教）。若爾，本源、玄理二論，豈非教哉？教必
X46n0775_p0121b20║對根，豈離根耶？答：有二義：一、約理云：非同因分，稱根
X46n0775_p0121b21║施設，而有實根，可名實教。如藥對病，可立藥名；若不
X46n0775_p0121b22║對病，不得藥名。今此亦爾，餘法對根，可立為教。故論
X46n0775_p0121b23║云：順於說故，不二無根。而唯佛境，無根可被，不得教
X46n0775_p0121b24║名，故云離也。意言：但由無實所被故也。若爾，何說二
X46n0775_p0121c01║論？答曰：清凉疏釋十地品中，許說分齊云：一、約果海，
X46n0775_p0121c02║可以總標，令人知有，名為可說；不可指㡿示人，名不
X46n0775_p0121c03║可說。又云：且依一相，不可指陳等，云不可說及與可
X46n0775_p0121c04║說。若有因緣故，果可寄言，即事入玄；因亦叵說，不可
X46n0775_p0121c05║局執。釋曰：但依可以總標，令人知有及有因緣故，果
X46n0775_p0121c06║可寄言，說有二論，終無正實所被根故。二、就教云：此
X46n0775_p0121c07║二無二，全體徧收。其由水波，思之可見。釋曰：此即義
X46n0775_p0121c08║分齊說不一不異之二也。若就非一，說離根教（即此論是）；
X46n0775_p0121c09║若就非異，說有二論（即彼論是）。十地品中，清凉同此。以上
X46n0775_p0121c10║二意，說默有由，望義不同，故無違也。上來總彰大意
X46n0775_p0121c11║已竟，自下逐難，重消文義。其二得者，成就義也。次下
X46n0775_p0121c12║不者，文雖在下，義應居上，則不成就也。即是下，引大
X46n0775_p0121c13║本經云其圓圓海得，諸佛勝故；其一切佛不能成就，
X46n0775_p0121c14║圓圓海劣故是也。此具二義：一云、唯自二句相望而
X46n0775_p0121c15║說，據上沒同、非沒同，故說能得、不能得也。次菩薩等
X46n0775_p0121c16║三亦同於佛，沒同果海，不可果海沒同彼三。二云、對
X46n0775_p0121c17║他二句相望而說，復有二義：一、此中初句能得於佛，
X46n0775_p0121c18║對彼後句於諸佛得不故。謂此不二既屬果分，故能
X46n0775_p0121c19║得於佛；彼說根本但是因分，故不得於佛。此則法望
X46n0775_p0121c20║於人，明得、非得二之差別，則是沒同果分、非沒同果
X46n0775_p0121c21║分相待而說。其次三人准此釋之。問：此上二義並據
X46n0775_p0121c22║果分，說沒、非沒，義勢全同，何分一別？答：豈不已云唯
X46n0775_p0121c23║自二句對他二句相望而說？據此小異，故分二也。二、
X46n0775_p0121c24║此中後句諸佛得不故，對彼初句諸佛所得。謂彼根
X46n0775_p0122a01║本既屬因分，依言脩因可證諸佛，從因向果，脩因而
X46n0775_p0122a02║證，故云諸佛所得。今此不二但是果分，亡脩離言，不
X46n0775_p0122a03║可脩因漸次而證，故云諸佛得不故。若爾，諸佛應闕
X46n0775_p0122a04║徧智，何能說之？答曰：脩因至果而自證知，故無違也。
X46n0775_p0122a05║斯則仍果從因而說，非直談果及沒同果。若因沒果，
X46n0775_p0122a06║因尚叵說，况果海乎？又況更能直談果耶？豈更說佛
X46n0775_p0122a07║徧智證哉？此則人望於法，明得、非得二之差別，則是
X46n0775_p0122a08║脩因所得、非脩因所得相待而說。其次三人亦準此
X46n0775_p0122a09║悉。
X46n0775_p0122a10║諸佛所得等者，此就因分說也。亦具二義：一云唯自
X46n0775_p0122a11║二句相望而說，意言是佛脩因之所成就。次菩薩等
X46n0775_p0122a12║三，若脩因行亦能成就，故云亦復如是。其八本法非
X46n0775_p0122a13║可脩因，故却不能成就彼人，故云於諸佛得不故望。
X46n0775_p0122a14║次三人亦同此釋。二云對他二句相望而說，義全同
X46n0775_p0122a15║前，覧上易了。
X46n0775_p0122a16║無有其私者，私猶自也。已上是真如門，自下是生滅
X46n0775_p0122a17║門。
X46n0775_p0122a18║何故別說至三摩訶衍者，此即總屬問詞，而有二種：
X46n0775_p0122a19║初但直問不同因由，後而等下述義例難。
X46n0775_p0122a20║通達軌則不動門者，通達則是至及之義，不動則是
X46n0775_p0122a21║無變之義。故上文云：三世諸佛，一切教理，自然常住，
X46n0775_p0122a22║一味平等，無有移轉，無有起滅等。故云不動。軌者，儀
X46n0775_p0122a23║也。則者，法也。意言諸佛菩薩，以此不動常住之法為
X46n0775_p0122a24║軌則故，通達至彼無上果故。如下信法精進脩行門
X46n0775_p0122b01║云：所謂樂信三世諸佛，為自恩父，為自恩母，為自恩
X46n0775_p0122b02║師，不能改壞，不能生滅。虗空金剛不動軌則，有不可
X46n0775_p0122b03║思議中不可思議殊勝利益，常恒轉轉，於一切時，於
X46n0775_p0122b04║一切處，脩行一切助道品故。斯之謂也。
X46n0775_p0122b05║安車者，曲禮云：坐乘也。若今之小車也。
X46n0775_p0122b06║（論卷第二）。如澄神海者，意言同海澄澈神聖，如具十德百
X46n0775_p0122b07║川味耳。
X46n0775_p0122b08║本心真如門者，心即一一心法也，真如則是門也。
X46n0775_p0122b09║心生滅門者，心即一切一心法也，生滅則是門也。
X46n0775_p0122b10║或名摩訶衍者，以下列門，十異名中既無此名，明知
X46n0775_p0122b11║此名非通門也。
X46n0775_p0122b12║言造作相者，瑜伽八十六云：如來將欲說法之時，現
X46n0775_p0122b13║四種相：一、從極下座安詳而起，昇極高座儼然而座。
X46n0775_p0122b14║二、安住隨順說法威儀。三、發謦欬音示將說法。四、面
X46n0775_p0122b15║目顧視如龍象王。故云作相。
X46n0775_p0122b16║以色容受等者，意言以空容受於色而得自在故。次
X46n0775_p0122b17║文云：於一切色得自在故，容受大種故。其上以空容
X46n0775_p0122b18║受，準此可了。意云：如總太虗容東西別空，何不自在？
X46n0775_p0122b19║同所入總法容體相別門，有何難哉？以並就義而假
X46n0775_p0122b20║說故。
X46n0775_p0122b21║以無住處者，謂於無住空得自在住處，則是障礙義
X46n0775_p0122b22║故。
X46n0775_p0122b23║一心至住處者，此之四句，前二法說，後二喻明。各上
X46n0775_p0122b24║屬法，各下目門。體則性也，性自空故。同喻本義，本來
X46n0775_p0122c01║無故。謂太虗空，本來於彼東西等處無住著故，即當
X46n0775_p0122c02║容受東西別空。一心如理，性自空無，即當容受體相
X46n0775_p0122c03║別真。
X46n0775_p0122c04║於諸障礙等者，即次喻云於一切色等也。
X46n0775_p0122c05║令住諸法者，即次喻云容受大種故，若自門中通有
X46n0775_p0122c06║障礙及無障礙二種義故。若對真如門無障礙，生滅
X46n0775_p0122c07║門內並名障礙，故言於諸障礙。意言如空於色無有
X46n0775_p0122c08║障礙，使色得住耳。
X46n0775_p0122c09║利圓者故者。即下所說清淨解脫者也。如二祖云：本
X46n0775_p0122c10║無煩惱，元是菩提。此豈非是本來圓功德滿者焉？非
X46n0775_p0122c11║為圓根名利圓者，以是頓根，故名圓者。
X46n0775_p0122c12║五者名為方寸者，謂是毫毛形方一寸，故次論云如
X46n0775_p0122c13║是二毫譬如明鏡，故云方寸。
X46n0775_p0122c14║一者、白毫方寸者，然此毫字，後人寫誤，應是色字。次
X46n0775_p0122c15║引證中，唯是白、亂二言有異，其必薩、伊尼羅兩名全
X46n0775_p0122c16║同，故知毫字誤矣。若爾，寧知色字非誤？答曰：準彼前
X46n0775_p0122c17║後所翻諸名，及此論云：五者、名為方寸。即譯必薩、伊
X46n0775_p0122c18║尼羅，但名方寸，不言毫、色二言之名。而憑述理論云：
X46n0775_p0122c19║第一方寸中，唯現前天像（此則白色，非是白毫）；第二方寸中，通
X46n0775_p0122c20║現前五趣（此則亂色）。二皆現色，不言現毫。故知色字是的，
X46n0775_p0122c21║毫字是誤。
X46n0775_p0122c22║離流轉因等者，二句所離，即生滅中覺不覺二也。故
X46n0775_p0122c23║行異云：真如門一心一念生為縛等。今此二名，相形
X46n0775_p0122c24║而立，遠望與異，義同水火。轉即是行，並遷流義也。縛
X46n0775_p0123a01║與相同，即是為相之所縛也。其唯有覺者，與離流轉
X46n0775_p0123a02║因互釋；唯有如如，與離慮知縛互釋。斯則遠轉，真之
X46n0775_p0123a03║異名；遠縛，如之別號。故唯識云：真謂真實，表無虗妄；
X46n0775_p0123a04║如謂如常，表無變易。又真如門云無遣無立是也。
X46n0775_p0123a05║言一一白白者，可有二義：一云作上結詞。上一即唯
X46n0775_p0123a06║有覺者，下一即唯有如如，非同生滅門有不覺不如，
X46n0775_p0123a07║故有二也。今此唯覺唯如，故但一也。上白結離流轉
X46n0775_p0123a08║因，下白結離慮知縛，既絕二黑，故名二白。一云待生
X46n0775_p0123a09║滅門。各上標，下釋意。言一自是一，白自是白，非同生
X46n0775_p0123a10║滅對多名一，待黑名白，故云一一白白。
X46n0775_p0123a11║為善不善因者，且總相說。善即覺義，不善即不覺義。
X46n0775_p0123a12║為者，作也，即當與義。受苦樂者，若即生死，樂即涅槃。
X46n0775_p0123a13║故下文云：於惑與力、於覺與力，出現生死、涅槃法故。
X46n0775_p0123a14║與因俱等者，即一法界有為、無為二種自在，與彼能
X46n0775_p0123a15║薰為、無為法不異義故。
X46n0775_p0123a16║猶如伎兒者，即幻術人也。故下文云譬如非幻幻人，
X46n0775_p0123a17║於諸幻事隨其所應與力用故，如幻自身為諸類身，
X46n0775_p0123a18║而自身不現故。法準思之。故下釋云藏者，即覆藏義。
X46n0775_p0123a19║純白一法界者，是純白之一法界，亦從門得名，非自
X46n0775_p0123a20║體純白故。餘說真如門即理法界者，唯當釋家門也。
X46n0775_p0123a21║彼不分門法故，其餘九法亦從門立名，非是自名耳。
X46n0775_p0123a22║空種無礙者，種則性也。意云：真如空理之心性故。
X46n0775_p0123a23║徧種無礙者，種亦性也。意云：事法周徧之實性故。此
X46n0775_p0123a24║四字中，上一是門，下二皆法，是空之種無礙等，依主
X46n0775_p0123b01║釋也。故上法界，亦是性也。不同常義，釋事法界，分義
X46n0775_p0123b02║名界，不分門法，故作相即。今分門法，是無盡之法界，
X46n0775_p0123b03║但以事為門，趣入法界，法界非即事故。亦可種者，類
X46n0775_p0123b04║也。謂體真如空，相真如空。又如實空，如實不空，種類
X46n0775_p0123b05║不一故。此四字中，上二是門，下二是法，是空種之無
X46n0775_p0123b06║礙得名，依主釋也。次後一名，準此知之。其二長字，並
X46n0775_p0123b07║上劫義。
X46n0775_p0123b08║離邊真心者，即是上文眾生心也。離邊明中，真心顯
X46n0775_p0123b09║實，此即第一義諦之異名矣。謂雙離彼真俗二諦，故
X46n0775_p0123b10║名離邊。如自體經云：廣大神王，非世間法，非出世間
X46n0775_p0123b11║法也。
X46n0775_p0123b12║異同珠等者，意云異屬所現影差，同屬能現明一，以
X46n0775_p0123b13║差別影歸平等明，故云異同。故下文云舉真如攝生
X46n0775_p0123b14║滅皆同真如也。次同異珠反之易見，上獨明珠等準
X46n0775_p0123b15║而釋之。
X46n0775_p0123b16║是一者，即當門也，意屬法也。
X46n0775_p0123b17║是一切者，亦當門也，意屬法也。謂心法唯一，隨門說
X46n0775_p0123b18║二也。故次經云：心法非一，因所作一故，假名為一；心
X46n0775_p0123b19║法非一切，因所作一切故，假名為一切。此則上標，下
X46n0775_p0123b20║結立也。亦可是一、是一連讀，上即體真，下即相真；是
X46n0775_p0123b21║一切、是一切連讀，上即覺義，下即不覺。初解理優，後
X46n0775_p0123b22║義文繁。
X46n0775_p0123b23║第一一心等者，以真如門所入之法但名為心，非一
X46n0775_p0123b24║多故，而但從門得名一也，不同生滅門所入法故。何
X46n0775_p0123c01║者？謂第一一心隨所作門可得名一，形待第二一心
X46n0775_p0123c02║所作一切門故。此則一一心所作之一有所待多，一
X46n0775_p0123c03║心所作之多故不可說隨自能作名一，以無所待他
X46n0775_p0123c04║能作多故。故第一一心不可從自能作立名，唯從所
X46n0775_p0123c05║作而立其號。其第二能作望自所作一切得名一也，
X46n0775_p0123c06║故次經云生滅一心因多故一，此則自能作一對自
X46n0775_p0123c07║所作之多得名一也。亦可對前第一一心非一，故第
X46n0775_p0123c08║二一心名一，此即第二能作之一待前第一能作非
X46n0775_p0123c09║一得名一也。第一能作既名非一，第一所作對此名
X46n0775_p0123c10║一，故經云心法非一等。斯則第一所作待自能作及
X46n0775_p0123c11║對他所作故立一名，第二能作對自所作及待他能
X46n0775_p0123c12║作故得一名。二門即是二諦，一心即第一義，故次經
X46n0775_p0123c13║云非大非小等。又上文云而廣大神王非世間法（俗諦）、
X46n0775_p0123c14║非出世間法（真諦），又離邊真心為中實故。
X46n0775_p0123c15║一者、名為如來藏門無雜亂故者，即下十藏中第四
X46n0775_p0123c16║真如真如藏也，非同生滅理為他智雜故，亦不同第
X46n0775_p0123c17║二以無雜釋藏。雜者染也，其所遠轉是染法故，即是
X46n0775_p0123c18║以門而顯法也。今言雜者即是亂也，但言真如真如
X46n0775_p0123c19║更無他智雜亂故，故論云真如門理唯自理非對智
X46n0775_p0123c20║也。
X46n0775_p0123c21║心生滅門有十種名等者，一對前二，二對前一，三、四、
X46n0775_p0123c22║五如次對前四、五、六，六對前三、後四，二門次第俱同。
X46n0775_p0123c23║言二者名為如來藏者，即下十藏中後六藏也。藏通
X46n0775_p0123c24║能所，義如下釋，故云覆藏通能所也。問：今此二門名
X46n0775_p0124a01║如來藏，望前二法名如來藏。門法名濫，云何辨異？答：
X46n0775_p0124a02║此具二義：一云、如六七識通名意識，但意之識，意即
X46n0775_p0124a03║是識，二義異故，二名無濫。今此亦爾，但無雜與無亂，
X46n0775_p0124a04║令覆及覆藏二二義別，故二名不濫。二云、彼法開為
X46n0775_p0124a05║遠轉、遠縛等二藏別名，此門開為真如、真如等七藏
X46n0775_p0124a06║別目，故各歷然，略不相濫。問：義既如是，云何元初合
X46n0775_p0124a07║立通名？答：為表二法同一體故，為圓十數含六藏故，
X46n0775_p0124a08║是故門法各立總名。若爾，前門藏名不包多藏得圓
X46n0775_p0124a09║十數，云何亦不立別名耶？答：二門餘名並同水火相
X46n0775_p0124a10║形而立，今此一名無別形待，故但亦立一種總名。
X46n0775_p0124a11║五者、名有去有來門。有上下故者，即次文云：生滅有
X46n0775_p0124a12║二位：一、向上；二、向下。又如第三云：始覺背凡向聖，上
X46n0775_p0124a13║上去去，為次第轉故；隨染本覺背聖向凡，下下來來，
X46n0775_p0124a14║為次第轉故。
X46n0775_p0124a15║流轉等者，准餘教釋義通開合。且合釋者，謂生死流
X46n0775_p0124a16║轉故、涅槃還滅故。又開釋者，謂流即集諦則生死因，
X46n0775_p0124a17║轉即苦諦則生死果，還則道諦則涅槃因，滅即滅諦
X46n0775_p0124a18║即涅槃果。前門第八翻此釋之。
X46n0775_p0124a19║各有所依摩訶衍者，謂此後重一體大乘，依彼初重
X46n0775_p0124a20║一體一心大乘等故。若爾，應此皆從根本摩訶衍中
X46n0775_p0124a21║開，何言一法三義中開？以前但說開初重門為後重
X46n0775_p0124a22║法，非是初重法作後重法故。答曰：以初重門本依初
X46n0775_p0124a23║重法中開出，今既全以初門為後重法，則更離此無
X46n0775_p0124a24║別初門，故說後重法便依初重法。若是但就門說，故
X46n0775_p0124b01║云從一法三義中開。望義不同，故無相違。
X46n0775_p0124b02║言各緣自依者，能依也。下引本有經云：甚深真理非
X46n0775_p0124b03║餘境界，唯自所依緣為境界故。又本論云：自體顯照
X46n0775_p0124b04║一切法故。此並法體了上假義，如鏡明體照上影像
X46n0775_p0124b05║也。
X46n0775_p0124b06║同名異義故者，此句通出形對後門異少同多之因
X46n0775_p0124b07║由也。
X46n0775_p0124b08║一心一念生縛等者。即下文云：一切諸法唯依妄念
X46n0775_p0124b09║而有差別，若離心念則無一切境界之相。謂此門中
X46n0775_p0124b10║一切善惡都不思量，自然能入而為行故。達磨碑文
X46n0775_p0124b11║云：心有也，矌劫而滯凡夫；心無也，剎那而登正覺。又
X46n0775_p0124b12║如清凉云：欲了真如性，須忘妄執情。有心生死路，無
X46n0775_p0124b13║念涅槃城。煩惱誰為主？菩提尚假名。不存分別見，佛
X46n0775_p0124b14║道自然成。
X46n0775_p0124b15║以生滅生等者，即下功德四相，減彼過患四相也。
X46n0775_p0124b16║寂滅者，名為一心等者，釋此經文，而有二師：一、海東
X46n0775_p0124b17║疏云：言心真如門者，即釋彼經寂滅者，名為一心也；
X46n0775_p0124b18║心生滅門者，即釋彼經一心者，名為如來藏也。所以
X46n0775_p0124b19║然者，以一切法無生無滅，本來寂滅，唯是一心，是名
X46n0775_p0124b20║心真如門。又此心體先有本覺，而隨無明動作生滅，
X46n0775_p0124b21║故於此門，如來之性隱而不現，名如來藏，乃至是名
X46n0775_p0124b22║生滅門。二、龍樹意云：寂滅者，即門十，名第八寂滅寂
X46n0775_p0124b23║靜門；一心者，即法十，名第十一一心。復言：一心，即法
X46n0775_p0124b24║十，名第十一切一心；如來藏，即門十，名第二名也。但
X46n0775_p0124c01║彼曉疏不分門、法，判釋經文，冥符釋論。
X46n0775_p0124c02║各緣自依者，所依也。二解：一云：以能依門緣彼各自
X46n0775_p0124c03║所依法故，以生滅門行相易知，其真如門但約門法
X46n0775_p0124c04║平等義邊假說緣故。不爾，何以下十心中並無真如
X46n0775_p0124c05║門名之心也？一云：生滅門中但於門內理為所依體，
X46n0775_p0124c06║智是能依用，以用緣體亦得云各緣自依也。如珠發
X46n0775_p0124c07║光還照珠體，如次揀二所證差別，即此義也。初義為
X46n0775_p0124c08║正，以與前法相翻說故。
X46n0775_p0124c09║異名異義者，此句通出形對前法異多同小之因由
X46n0775_p0124c10║也。
X46n0775_p0124c11║迴向即信心等者，此之四句始終相即，初則凡位始
X46n0775_p0124c12║終相即，次則因果始終相即，次則聖位始終相即，後
X46n0775_p0124c13║則因位始終相即。
X46n0775_p0124c14║十地為初地等者，清凉解曰：初之七句約義配同，最
X46n0775_p0124c15║後一句據理都泯。十地則為初者，同證如矣。初則為
X46n0775_p0124c16║八地者，初地不為煩惱所動，同不動矣。九地則為七
X46n0775_p0124c17║者，第九同第七，無生忍矣。七亦復為八者，純無相觀，
X46n0775_p0124c18║與八同矣。第二為第三者，同信忍矣。第四為第五者，
X46n0775_p0124c19║同順忍矣。第三為第六者，第三地中獲三慧光，第六
X46n0775_p0124c20║地中得勝般若，同慧義矣。
X46n0775_p0124c21║生五十一歲者，應是一歲母生五十歲兒，子母相計
X46n0775_p0124c22║共五十一，權迴一歲句首讀之。或生五十兒在一歲
X46n0775_p0124c23║母故，表五十一雜亂位故，下文說有五十一位始覺
X46n0775_p0124c24║智故。心生滅門正智等者，此段二節而具三意：一則
X46n0775_p0125a01║逐難辨前法異，二如即是所明法故；二則逐難辨前
X46n0775_p0125a02║境異，二如則是所緣境故。若爾，生滅無違、真如有妨。
X46n0775_p0125a03║何者？真如門中無文說有能緣心故。答曰：既說真如
X46n0775_p0125a04║與本同等，本具能緣、末亦能緣。不爾，何云等耶？顯宗
X46n0775_p0125a05║記云：如如不動，動用無窮。又真如若闕能緣之德，何
X46n0775_p0125a06║名不空淨法滿足耶？斯則若據體真不望與等，則無
X46n0775_p0125a07║能緣；若約相真及與本等，則有心義。去情思之，勿滯
X46n0775_p0125a08║言說。三則逐難辨前位異，二如則是位所證故。
X46n0775_p0125a09║無一一法而非真如者，演奧鈔云：一空一切空，無假
X46n0775_p0125a10║無中而不空也。次生滅攝，準而知之。此約二門非異。
X46n0775_p0125a11║然真如下至諸法者，斯據二門非一。
X46n0775_p0125a12║皆悉平等者，即二門非異。
X46n0775_p0125a13║各各別故者，即二門非一。由各各別故，真如中無生
X46n0775_p0125a14║滅，生滅中無真如，猶若水靜波動，即是非一。是故上
X46n0775_p0125a15║云然真如等。由皆悉平等故，真如攝生滅，生滅全是
X46n0775_p0125a16║真如；生滅攝真如，真如全是生滅。是故上云總攝生
X46n0775_p0125a17║滅等。但真如中不存彼相，非是真如一向不攝生滅
X46n0775_p0125a18║之法，自別有真如中所攝一切法故。生滅攝真，義相
X46n0775_p0125a19║亦爾。
X46n0775_p0125a20║謂直表問等者。謂不同上來，非一非異，委曲問答，故
X46n0775_p0125a21║云直也。
X46n0775_p0125a22║
X46n0775_p0125a23║釋摩訶衍論通玄鈔卷第一