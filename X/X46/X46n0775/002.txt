X46n0775_p0125b01║
X46n0775_p0125b02║
X46n0775_p0125b03║釋摩訶衍論通玄鈔卷第二
X46n0775_p0125b04║
X46n0775_p0125b05║大遼醫巫閭山崇祿大夫守司待通
X46n0775_p0125b06║圓慈行大師賜紫沙門　志福　撰
X46n0775_p0125b07║真如門。夫真如無念，非想念而能知；實相無生，豈色
X46n0775_p0125b08║心而能見？無念念者，即念真如；無生生者，即生實相。
X46n0775_p0125b09║無住而住，常住涅槃；無行而行，即超波岸。如如不動，
X46n0775_p0125b10║動用無窮；念念無求，求本無念（此荷澤記）。
X46n0775_p0125b11║建立名字門者，以本文中門、法各立二種名也：法中
X46n0775_p0125b12║心言，第十名也；一法界，第七名也；門中真如，第十名
X46n0775_p0125b13║也；大總相門，第九名也。理應超間兩次讀云：心者，即
X46n0775_p0125b14║是一法界。復云：真如者，即是大總相法門體耳。
X46n0775_p0125b15║各有十名者，即前門法各有十種異名是也。
X46n0775_p0125b16║作業當故者，作則造也，屬彼能作之法體故；業則用
X46n0775_p0125b17║也，屬彼所造之門用故。
X46n0775_p0125b18║一心等者，以心出上一之體也。謂非對彼二三名一，
X46n0775_p0125b19║故以真心為一之體。其門亦非對小名大，既門與法
X46n0775_p0125b20║二俱絕待，故以法之一體作彼門之大業，又以法之
X46n0775_p0125b21║通體持彼門之總用，又以法之界性造彼門之義相，
X46n0775_p0125b22║是故上云作業當故。此上但釋本一法界大總相竟，
X46n0775_p0125b23║自下屬本法門體。言法之門得名依主，門則（即也）是體。
X46n0775_p0125b24║攝用持業並歸門者，以門顯法故。
X46n0775_p0125c01║種種別相等者，謂除此外應更取餘能入所入各九
X46n0775_p0125c02║異名，作業相當配而釋之。且一心之名作真如之號，
X46n0775_p0125c03║心則堅實義，真離虗妄義，二既相當故心作真也。一
X46n0775_p0125c04║則無二義，如則無異義，義得相當故一作如也。不同
X46n0775_p0125c05║前名如次而作，故上揀云必非如是，亦可率取向前
X46n0775_p0125c06║名下所詮別相具而釋之。但取此二名下之相，非取
X46n0775_p0125c07║餘九，前已揀故。
X46n0775_p0125c08║謂真如法非生非滅等者，以真如法釋本心性，以本
X46n0775_p0125c09║心性釋上體字（因屬本文），以非生滅及無生滅皆釋本文
X46n0775_p0125c10║不生不滅。不者，非也，無也。以是非即體論、有無體外
X46n0775_p0125c11║說故。
X46n0775_p0125c12║復次，非是等者，古師云：心（真心）不是有（即此生也），心不是無
X46n0775_p0125c13║（即此滅也），心不非有，心不非無。是有是無即墮是（前二所遣），非
X46n0775_p0125c14║有非無即墮非（後二所遣）。如是只是是非之非，未是非是
X46n0775_p0125c15║非非之是。今以雙非破兩是，是破非是猶是非。又以
X46n0775_p0125c16║雙非破兩非，非破非非即是是。如是只是非是非非
X46n0775_p0125c17║之是，未是不非不不非，不是不不是。是非之惑，綿微
X46n0775_p0125c18║難見，神清慮靜，細而研之。
X46n0775_p0125c19║執著色等諸相而生者，彼疏註云：謂以自妄愛憎，遂
X46n0775_p0125c20║計色有妍醜，發於言說。
X46n0775_p0125c21║念本受用虗妄境界者，謂夢因所經之境，隨憶而生。
X46n0775_p0125c22║依境界夢等者，謂從睡覺，雖夢境無性，而妄謂吉凶，
X46n0775_p0125c23║發生言說。
X46n0775_p0125c24║念本所聞所作業而生者，謂先曾怨對及以善事，今
X46n0775_p0126a01║遇緣憶昔起於言說。
X46n0775_p0126a02║從無始來等者，謂無始時來計著言說習種成性，今
X46n0775_p0126a03║不假緣擊任運發於言說。
X46n0775_p0126a04║佛言等者，分二：初雙標生佛二說，後雙釋二說。且初
X46n0775_p0126a05║標者，謂佛言我說法者下，超中二句連後二句讀之，
X46n0775_p0126a06║即屬佛說。以汝眾生在生說故者，即屬生說。或但直
X46n0775_p0126a07║讀，屬所為機也。
X46n0775_p0126a08║言在生者，在，墮著也。生，人我也。意言汝等說者皆墮
X46n0775_p0126a09║人我，著相說故。後雙釋中二：初我所下略指，後非
X46n0775_p0126a10║義下廣釋。
X46n0775_p0126a11║言實空不空者，屬相真如。故頌云：遠離四句相（則實空也），
X46n0775_p0126a12║圓滿四法德（實不空也）。
X46n0775_p0126a13║空實不實者，屬體真如。此句備包遮、表二義。且表者，
X46n0775_p0126a14║謂空是實，即三實德離斷邊也。故頌云：圓滿三實德。
X46n0775_p0126a15║空是不實，即轉言遣離常邊也。遮者，謂空無實，即第
X46n0775_p0126a16║二轉言遣離常過也。故論曰：言真如者，亦無有相。雙
X46n0775_p0126a17║證上二空無不實，即離三假離斷過也。故頌云：遠離
X46n0775_p0126a18║三假相。而言義者，楞伽云：大慧！云何為義？（疏云：初微。）謂離
X46n0775_p0126a19║一切妄想相、言說相。（疏云：後釋。謂離妄及言者，明言語道斷，心行處滅，此是不思議
X46n0775_p0126a20║第一之義。）斯則如如之境，故云義也。此如義語通，真如門
X46n0775_p0126a21║全，其能詮言，皆屬第五。不爾，相真如是何語耶？
X46n0775_p0126a22║三相者，二邊、中間三也。
X46n0775_p0126a23║前四言說虗妄說故者，斯則通屬生滅門也。如下淨
X46n0775_p0126a24║名及隨順門，遣常無常言說明矣。
X46n0775_p0126b01║復次名身等者，七卷經第三云：名身者，謂諸字名各
X46n0775_p0126b02║名差別，如從阿字乃至訶字。
X46n0775_p0126b03║言名字差別者，有書本中無此字言，意說從字名有
X46n0775_p0126b04║差別。若依今本迴文未盡，字迴名上則無妨也。
X46n0775_p0126b05║言鏡中等者，真若鏡也，名似影也。故大鈔云：如師資
X46n0775_p0126b06║說聽，共對一鏡。即其事也。
X46n0775_p0126b07║譬如虗空等者，真似虗空字如鳥鳴也。故上標云二
X46n0775_p0126b08║者，依空字記中別釋喻相，應撿看之。
X46n0775_p0126b09║各初一種不能詮表甚深真理者，即通生滅門名字
X46n0775_p0126b10║也。若爾，如何論云一切外道九種變論等，唯以名字
X46n0775_p0126b11║為本，豈是生滅門邪？答曰：此據通相就顯而說，非據
X46n0775_p0126b12║尅實盡理而論。若如實說，如下無有能說、可說中分
X46n0775_p0126b13║明有也。
X46n0775_p0126b14║多一識心者，即前所入法十名中第十一切一心也。
X46n0775_p0126b15║故下該攝安立門中，明文指定是所入法也。
X46n0775_p0126b16║一切外道九種變論者，楞伽經云：復次大慧！外道有
X46n0775_p0126b17║九種轉變論。外道轉變見生（彼疏註云：轉變即心境二邊，因緣都稱，或境轉
X46n0775_p0126b18║心變，或心轉境變。此初總標），所謂：形處轉變（形即正報，處則依報）、相轉變（謂青
X46n0775_p0126b19║黃等異及男女差別）、因轉變（計一切法從因而生）、成轉變（計於我所決定不壞）、見轉
X46n0775_p0126b20║變（計四句見外道所知）、性轉變（執真妄善惡及以四大各有體性）、緣分明轉變
X46n0775_p0126b21║（計緣能顯果，故曰分明）、所作分明轉變（執果從緣生，事相非謬）、事轉變（計於
X46n0775_p0126b22║一切有為之事）。故云一切外道九種變論。
X46n0775_p0126b23║言十種異執者，楞嚴經說：脩禪定人錯用其心，於五
X46n0775_p0126b24║蘊上各自引起魔道異執。此於行蘊起十類計：一、二
X46n0775_p0126c01║無因。論：一、計本無因，謂計眾生八萬劫前無因而生；
X46n0775_p0126c02║二、計末無因，謂計眾生八萬劫後亦無因生，乃至第
X46n0775_p0126c03║十五現涅槃。此計欲界及四禪身為涅槃也。經云：迷
X46n0775_p0126c04║有漏天作無為解，五處安樂為勝淨依。故云五現涅
X46n0775_p0126c05║槃。後總結云：阿難！如是十種禪那、狂、解，皆是行陰用
X46n0775_p0126c06║心交互，故現斯悟。眾生頑迷，不自忖量，逢此現前，以
X46n0775_p0126c07║迷為解，自言登聖，大妄語成，墮無間獄。彼疏釋曰：此
X46n0775_p0126c08║十種境乃是邪見，因脩正定而忽發生，故云狂、解。由
X46n0775_p0126c09║三陰滅，覺至行陰用心差異，故云交互。苟能深入禪
X46n0775_p0126c10║定，以慧照察唯心境界，不取不著，自然消歇。若以為
X46n0775_p0126c11║證，即墮邪見，成地獄因。故下論云：若離善知識所護，
X46n0775_p0126c12║則起外道見故。若開此十，成六十二見。如唯識、華嚴
X46n0775_p0126c13║疏廣有行相，應辨異、同。故今論云十種異執。此並不
X46n0775_p0126c14║了行蘊即真，但依名字虗妄起計，故云唯以名字為
X46n0775_p0126c15║依而轉。
X46n0775_p0126c16║言煩惱破障者，破即滅也，通於能所。未至初地，能滅
X46n0775_p0126c17║始覺；若至無漏，惑皆滅盡。此準下文，并賢首說也。
X46n0775_p0126c18║言所知壞障者，壞即亂也，謂至無漏而智與障相雜
X46n0775_p0126c19║亂故，亦可並通滅義，今且隨宜而配一焉。
X46n0775_p0126c20║上廣說者，意令行人專心真觀不雜餘念，頓棄上說
X46n0775_p0126c21║無邊虗妄，是故諸教讚為極行。
X46n0775_p0126c22║總結體真如者，上句結歸一心之法，前且依心展成
X46n0775_p0126c23║體真，今結體真卷歸一心。古德云：舒則彌綸法界，卷
X46n0775_p0126c24║則攝在一心是也。下句結歸真如之名，即本所牒心
X46n0775_p0127a01║真如也。由離三假謂之真也，圓滿三實謂之如也。賢
X46n0775_p0127a02║首云：上離偽妄名真，下離異相名如是也。
X46n0775_p0127a03║墮於常邊等者，其上雖無假相，則墮斷邊。如傳燈云：
X46n0775_p0127a04║信州智常禪師者，本州貴豁人也。髫年出家，志求見
X46n0775_p0127a05║性。一日參六祖，祖問：汝從何來？欲來何事？師曰：學人
X46n0775_p0127a06║近往洪州建昌縣白峯山禮大通和尚，蒙示見性成
X46n0775_p0127a07║佛之義，未決狐疑。至吉州遇人指迷，令投謁和尚，伏
X46n0775_p0127a08║願埀慈攝受。祖曰：彼有何言句，汝試舉似於吾，與汝
X46n0775_p0127a09║證明。師曰：初到彼三月，未蒙開示。以為法切，故於中
X46n0775_p0127a10║夜獨入方丈，禮拜哀請。大通乃曰：汝見虗空否？對曰：
X46n0775_p0127a11║見。彼曰：汝見虗空有相貌否？對曰：虗空無形，有何相
X46n0775_p0127a12║貌？彼曰：汝之本性，猶如虗空。返觀自性，了無一物可
X46n0775_p0127a13║見，是名正見。無一物可知，是名真知。無有青黃長短，
X46n0775_p0127a14║但見本源清淨，覺體圓明，即名見性成佛，亦名極樂
X46n0775_p0127a15║世界，亦名如來知見。學人雖聞此說，猶未決了。乞和
X46n0775_p0127a16║尚誨示，令無疑滯。祖曰：彼師所說，猶存見知，故令汝
X46n0775_p0127a17║未了。吾今示汝一偈曰：不見一法存無見，大似浮雲
X46n0775_p0127a18║遮日向。不知一法守空知，還如太虗生閃電。此之知
X46n0775_p0127a19║見瞥然興，錯認何曾解方便。汝當一念自知非，自己
X46n0775_p0127a20║靈光常顯見。師聞偈已，心意豁然。乃述一偈曰：無端
X46n0775_p0127a21║起知解，著相求菩提。情存一念悟，寧越昔時迷。（真知已上）
X46n0775_p0127a22║自性覺源體，隨照枉遷流。不入祖師室，茫然趣兩頭。
X46n0775_p0127a23║（無有已下）
X46n0775_p0127a24║故得因言遣言而已者，即指會前離假有實故名真
X46n0775_p0127b01║如文也。
X46n0775_p0127b02║大本維摩詰經等者，今分流經入不思議法門品前，
X46n0775_p0127b03║有三十二菩薩各說不二法門，後問文殊言：何等是
X46n0775_p0127b04║入不二法門？文殊師利曰：如我意者，於一切法，無言
X46n0775_p0127b05║無說，無示無識，離諸問答，是為入不二法門。於是文
X46n0775_p0127b06║殊師利問維摩詰言：我等各自說已，仁者當說何等
X46n0775_p0127b07║是入不二法門？時維摩詰默然無言。文殊歎曰：善哉！
X46n0775_p0127b08║善哉！乃至無有文字語言，是為真入不二法門。清凉！
X46n0775_p0127b09║釋曰：然此經意，前後相成，共顯深旨。若辨優劣，或三
X46n0775_p0127b10║重、四重。言三重者：一、諸菩薩以無二遣二，則是以言
X46n0775_p0127b11║顯法，似有不二可說，便是對二明不二，非絕待也；二、
X46n0775_p0127b12║文殊以言遣言，明無不二可說，令亡言會旨；三、維摩
X46n0775_p0127b13║詰以無言顯理，謂本自無言，不須更遣，故為三也。而
X46n0775_p0127b14║言四者，文殊師利以言印彼，又明言即無言，非要離
X46n0775_p0127b15║耳。若欲合者，然後三段反覆相成，但為一義。初文殊
X46n0775_p0127b16║以言顯無言，次淨名以無言印無言，後文殊以言印
X46n0775_p0127b17║無言，三段二人共顯言絕之理。故前三十二菩薩以
X46n0775_p0127b18║無二遣二，後二大士以無言遣言，則但有二節。若更
X46n0775_p0127b19║合者，若無諸菩薩以言遣二，空有絕言，何由顯理？是
X46n0775_p0127b20║則前諸菩薩假言顯理，後二大士以無言顯理，言與
X46n0775_p0127b21║無言雙亡，皆真不二矣。故雖三節，一致無違。釋曰：唯
X46n0775_p0127b22║前文殊二經小異。具本屬前，所遣四種虗妄言說，故
X46n0775_p0127b23║云除遣假說之垢。略本屬後，能遣一種如義言說，故
X46n0775_p0127b24║清凉云：以言遣言，明無不二。可說令亡言會真，餘義
X46n0775_p0127c01║全同，故引釋耳。問：淨名杜默，何成能遣如義言耶？答：
X46n0775_p0127c02║傳燈云：唐相國杜鴻漸問無住禪師曰：庭樹鵶鳴，聞
X46n0775_p0127c03║否？曰：聞。鵶去，又問：師聞否？曰：聞。公曰：鵶去無聲，云何
X46n0775_p0127c04║言聞？師乃普告大眾：佛世難值，正法難聞，各各諦聽。
X46n0775_p0127c05║聞無有聞，非關聞性。本來不生，何曾有滅？有聲之時，
X46n0775_p0127c06║是聲塵自生；無聲之時，是聲塵自滅。而此聞性，不隨
X46n0775_p0127c07║聲生，不隨聲滅。悟此聞性，則免聲塵之所轉。當知聞
X46n0775_p0127c08║無生滅，聞無去來。公與僚屬大眾稽首。釋曰：全同經
X46n0775_p0127c09║云：如言說如，如耳聽如。但是利根之所了解，非同鈍
X46n0775_p0127c10║根設聞不了。故雖默然，亦當能遣如義之語。
X46n0775_p0127c11║謂金剛地者，元書本中有二金字，謂褒佛果是金剛
X46n0775_p0127c12║中之金剛故，揀因無間但是金剛故。四卷楞伽說於
X46n0775_p0127c13║佛果而立金金剛之名，今但一金字者，後人誤矣。
X46n0775_p0127c14║誹五等位者，準下文云：一、十信位，二、三賢位，三、九地
X46n0775_p0127c15║位，四、因滿位，五、果滿位。
X46n0775_p0127c16║如是二門等者，此具三義：一云、清凉疏云：夫心冥至
X46n0775_p0127c17║道，則混一古、今。彼鈔釋云：此約人顯實心，與理冥契，
X46n0775_p0127c18║則無古、今之相。故肇公云：古、今通，始、終同，窮本極末，
X46n0775_p0127c19║浩然大均。生公法華疏云：古亦今也，今亦古矣。兜率
X46n0775_p0127c20║寶幢云：眾生如是說某日佛成道如來得菩提，實不
X46n0775_p0127c21║繫於日。法界品云：菩薩智輪遠離一切分別網，超一
X46n0775_p0127c22║切障礙山，不可以生死中長短、染淨、劫數顯示等。其
X46n0775_p0127c23║文非一。釋曰：此則心忘前、後之相，故今二智決定同
X46n0775_p0127c24║時。二云、如下文說始覺中云：一切眾生皆有本覺，皆
X46n0775_p0128a01║有始覺。此論正宗，為顯眾生同一相續等。此即自、他
X46n0775_p0128a02║橫望同體。三云、如下總持與眾聞說二覺，而領解云：
X46n0775_p0128a03║覺知諸法一體一相等。此即唯自二覺同體。若爾，已
X46n0775_p0128a04║成之佛已無邪地，云何本覺八邪邪地？答曰：望佛不
X46n0775_p0128a05║斷性惡義說，故入邪邪，亦可自、他相融而說。由上三
X46n0775_p0128a06║義，故二同時。
X46n0775_p0128a07║謂無能念、可念、寂滅、寂靜。念者，念字則是能緣之心，
X46n0775_p0128a08║如前說字，則是能詮之言。寂等則是所緣之境，同前
X46n0775_p0128a09║如如，則是所詮之義。說念對釋，義得照著。次準此悉。
X46n0775_p0128a10║無常說說至無可說說者。今此四句，並釋本云無有
X46n0775_p0128a11║能說可說之文也。而有二意：一云下之二句，正釋本
X46n0775_p0128a12║文上之二句文下之意。二云並釋本文。此復二義：一
X46n0775_p0128a13║云以此二二更互相顯，由無常無常故無能所說，由
X46n0775_p0128a14║無能所說故無常無常。二云唯下二句釋上二句。故
X46n0775_p0128a15║上論云：謂有言說非常音聲非無常音聲（則此上二句也），謂
X46n0775_p0128a16║無能說可說如如如說（則此下二句也）。意言若有能所，則是
X46n0775_p0128a17║常無常二也。今無能所，故非彼也。而云說說者，並是
X46n0775_p0128a18║說家之說也。次文但云無常慧念等，不言念念者，而
X46n0775_p0128a19║慧即念，故云爾也。問：判他生滅說有能所，真如隨順
X46n0775_p0128a20║能所有無。若有能所，生滅何異？若無能所，得入寧殊？
X46n0775_p0128a21║答：通二義也。一云雖有自門微細虗假，而無他門麤
X46n0775_p0128a22║顯稱實能所念相，故異生滅。一云雖無能所照體獨
X46n0775_p0128a23║立，而仍動搖說念帶相，故異得入。
X46n0775_p0128a24║寂滅寂靜念者，上之四字而並是門，故上論云：八者
X46n0775_p0128b01║名為寂滅寂靜門，無往向故。此即所隨順門也。念之
X46n0775_p0128b02║一字即上第十心，此即能隨順法也。上即所緣之境，
X46n0775_p0128b03║此即能緣之心。若能所未忘名為隨順，若心境雙寂
X46n0775_p0128b04║名為得入。故本有經云：甚深真理非餘境界等。法從
X46n0775_p0128b05║門以得名，亦可心從境以立號，是寂滅寂靜之念。依
X46n0775_p0128b06║主釋。問：上文但說依門入法，今何反說依法入門？答：
X46n0775_p0128b07║法具體用，用依所隨所證之門，入自能隨能證之體，
X46n0775_p0128b08║斯亦同上依門入法。
X46n0775_p0128b09║論曰：真如得入者，則自所依及與本等，故全符達磨
X46n0775_p0128b10║以心（用也）傳（契也）心（體也）。故裴相傳心偈曰：心不可傳，以契
X46n0775_p0128b11║為傳。
X46n0775_p0128b12║耶耶地者，見開泰本是此邪字。又元書本上下並只
X46n0775_p0128b13║用此邪字，如除疑捨邪執等。又為與上金剛地敵體
X46n0775_p0128b14║相翻，故書本云：向上得入者，則金金剛地。意揀因位
X46n0775_p0128b15║無間金剛道也。今印本中唯一金字者，義如前釋。上
X46n0775_p0128b16║辨文言差當已竟。下釋名中所詮義者，謂彼十信雖
X46n0775_p0128b17║出邪定，而邪正未定仍得名邪，故今邪定而對彼邪
X46n0775_p0128b18║得名邪邪。或但邪定不一，故名邪邪。則自所依等者，
X46n0775_p0128b19║則猶即也。意云：說念俱絕、能所雙離，即自所依摩訶
X46n0775_p0128b20║衍照體獨立也。謂門境空即所依法，非離境空別說
X46n0775_p0128b21║心有。言離念者，即離能所念相及照體獨立帶相念
X46n0775_p0128b22║也，非是斷滅同木石故。真覺師云：若以知知寂，此非
X46n0775_p0128b23║無緣知，如手執如意，非無如意手（始教證入）。若以自知知，
X46n0775_p0128b24║亦非無緣知，如手握作拳，非是不拳手（終教證入）。不以知
X46n0775_p0128c01║知寂，亦不自知知，本性了然故，不同於木石。不以手
X46n0775_p0128c02║執物，亦不握作拳，本手宛然在，不同於兔角（正當此門）。
X46n0775_p0128c03║第一轉言等者，因前正說不可說念展轉生起二疑，
X46n0775_p0128c04║故云第一等。若爾，云何此中第一上名第二轉耶？答
X46n0775_p0128c05║曰：上則正說為第一轉，難為第二，對前望後二一不
X46n0775_p0128c06║同，故無違也。
X46n0775_p0128c07║如實不空等者。問：此如如體中具恒沙淨法等者，若
X46n0775_p0128c08║生滅門而有所翻，塵沙妄染故具塵沙自性功德。今
X46n0775_p0128c09║真如門無妄可翻，何有此德耶？答：準別記中曲有四
X46n0775_p0128c10║義：一、依真如，謂依真如上義說有此德，非謂有別事。
X46n0775_p0128c11║論云皆依真如義說故（對治邪執中文）。二、對染義，謂對恒沙
X46n0775_p0128c12║煩惱過失，翻對顯示此恒沙功德，如論中辨（相大中文）。三、
X46n0775_p0128c13║為因義，謂能內薰眾生令猒求起行等。論云恒沙性
X46n0775_p0128c14║德內薰眾生等（因薰習鏡中文）。四、依持義，謂與佛果恒沙功
X46n0775_p0128c15║德為依故說有此德。論云以對始覺故說本覺也（覺義
X46n0775_p0128c16║中文）。今義當初一也，但依言假說故。若爾，應亦得名不
X46n0775_p0128c17║空如來藏耶？答曰：準下論釋，從所隱覆乃立藏名，今
X46n0775_p0128c18║無惑覆不立藏名。
X46n0775_p0128c19║遠離四句相，圓滿四法德者，上句即空真如，下句不
X46n0775_p0128c20║空真如。準疏釋本，初釋立義中真如二言；後復次下，
X46n0775_p0128c21║釋立義中相之一字。於中有三：一、舉數總標，顯此二
X46n0775_p0128c22║義。若離於言，即唯一味。今既依言，故說有二，即顯不
X46n0775_p0128c23║可隨言執取也。但為生物信解，故說此文。故十地論
X46n0775_p0128c24║云：何故不但說無言？示現依言求解故。如今論云：依
X46n0775_p0129a01║言假說，開相真如。義者，相也。二、云何下，開章略辨。故
X46n0775_p0129a02║佛性論云：由客塵空故，與法界相離；無上法不空，與
X46n0775_p0129a03║法界相隨。即此二也。三、依章廣釋中二：一、空中三：一、
X46n0775_p0129a04║所言下，略明；二、當知下，廣釋。執取雖多，總攝無過此
X46n0775_p0129a05║二四句。故廣百論云：復次為顯世間所執諸法皆非
X46n0775_p0129a06║真實，及顯外道所執不同，故說頌云：有非有俱非一
X46n0775_p0129a07║非一雙泯隨次而配屬智者達非真。彼論次第廣破
X46n0775_p0129a08║四宗外道：一、數論師執有等性與諸法一，即當有句；
X46n0775_p0129a09║二、勝論師執有等性與諸法非一，當非有句；三、無慚
X46n0775_p0129a10║外道執有等性與諸法亦一亦異；四、邪命外道執有
X46n0775_p0129a11║等性與諸法非一非異。海東疏云：今此文中非有相
X46n0775_p0129a12║者，是遣初句；非無相者，遣第二句；非非有相非非無
X46n0775_p0129a13║相者，遣第四句；非有無俱相者，遣第三句。二句前後，
X46n0775_p0129a14║隨論者意，皆有道理，不相傷也。一異四句，準釋可知。
X46n0775_p0129a15║賢首疏云：今此論中，約外人轉計，故有此諸句，不同
X46n0775_p0129a16║彼也（由後二句前後故爾）。言非有相者，明真離妄有也。惑者云：
X46n0775_p0129a17║既其非有，即應是無。故論釋云：非無相也。惑者聞上
X46n0775_p0129a18║非有非無，則謂雙非是真如法。故論釋云：我非汝謂
X46n0775_p0129a19║有說非有，非謂法體是非有；非汝謂無說非無，非謂
X46n0775_p0129a20║法體是非無。故又非却雙非也。惑者云：我上立有立
X46n0775_p0129a21║無，汝立雙非。雙非若存，即有無隨喪。今雙非既非，我
X46n0775_p0129a22║有無還立。故論釋云：我非汝雙非，故說非非。非許雙
X46n0775_p0129a23║是，如何復執俱相也？其次四句，準此可知。三、乃至下，
X46n0775_p0129a24║總結。妄計塵沙，難可徧歷。故今總攝，辨不相應。清涼
X46n0775_p0129b01║云：設起觀心見性，求菩提涅槃心，皆是妄也。上釋空
X46n0775_p0129b02║竟。二、釋不空。常（常德）、恒（樂德）、不變（我德，以離變易苦，非業所繫自在故）、淨（淨德）
X46n0775_p0129b03║本。所謂不生不滅等者，如依水波而為大海，復依大
X46n0775_p0129b04║海而有水波。法準思之。
X46n0775_p0129b05║此中有二重者，次釋初重云：謂生滅門（即能依也。本曰：有生滅心），
X46n0775_p0129b06║一心為依（即所依也。本曰：依如來藏故）。又釋後重云：生滅門攝覺
X46n0775_p0129b07║義、不覺義（即能依也。本曰：此識有二種義至不覺義），梨耶為依故（即所依也。本曰：
X46n0775_p0129b08║所謂不生不滅至名為阿梨耶識）。既言此中有二門，非該次唱；若云
X46n0775_p0129b09║此下，可通後段。
X46n0775_p0129b10║二者遠轉等者，法也，即十名中第六名也，而上四字
X46n0775_p0129b11║屬能入門。第八寂滅，寂靜名也，亦即真如名也。今法
X46n0775_p0129b12║從門得，名依主也。
X46n0775_p0129b13║一清者，清謂清淨，釋上遠轉。
X46n0775_p0129b14║一滿者，滿謂圓滿，釋上遠縛。唯有覺者與離流轉因，
X46n0775_p0129b15║二互相釋，即當寂滅，亦即真義。唯有如如與離慮知
X46n0775_p0129b16║縛，二互相釋，義當寂靜，亦即如義。
X46n0775_p0129b17║一一者，上一即覺者，下一即如如。既云唯有，故名一
X46n0775_p0129b18║也。即是上云一清、一滿二箇一字也。
X46n0775_p0129b19║白白者，如次屬離轉縛二也。即釋上文清滿二言也。
X46n0775_p0129b20║無有惑因，無有惑果者，釋離流轉因。因即根本，果即
X46n0775_p0129b21║枝末。
X46n0775_p0129b22║無有覺因無有覺果者，釋離慮知縛，因即本覺、果即
X46n0775_p0129b23║始覺，就彼名行、據此是縛，故上七異。云四者行法異，
X46n0775_p0129b24║真如門中一心一念生縛不生以為行故，亦可唯是
X46n0775_p0129c01║始覺因果。
X46n0775_p0129c02║一真一如者，如次離上惑覺二故，即上一一也。真如
X46n0775_p0129c03║門云：無有可遣可立是也。
X46n0775_p0129c04║唯有淨妙等者，即上白白也。上來三段釋遠轉縛，皆
X46n0775_p0129c05║分兩岐各別配也。
X46n0775_p0129c06║三者、與行等者，唯此是法，第六名也；後六皆門，第二
X46n0775_p0129c07║名也。此上二藏相形立名。次四、五二藏，六、十二藏，八、
X46n0775_p0129c08║九二藏，初一是總，後九是別，皆約觀待，共成五對。如
X46n0775_p0129c09║二門二法，各十異名，多分敵體，互待而立。今此亦爾，
X46n0775_p0129c10║二、二對釋，皂、白分明。初一猶如總相一人，後九若似
X46n0775_p0129c11║別對六親。如上釋云：所依總相，能依別相耳。遠即遠
X46n0775_p0129c12║離，與即與力。行即遷流義，屬於惑與力，出現生死，即
X46n0775_p0129c13║是前門之轉言也。相即標相義，以門顯法故；亦可相
X46n0775_p0129c14║狀義，隱顯多端故。屬於覺與力，出現涅槃，亦是前門
X46n0775_p0129c15║名縛字也。若準此文，前藏惑因即是業惑，惑果即此
X46n0775_p0129c16║生死；覺因即是智覺，覺果即此涅槃。亦可同鈔。行謂
X46n0775_p0129c17║生滅、遷流，相謂染、淨、緣起，皆理隨緣成辨。故楞伽云：
X46n0775_p0129c18║善、惡，苦、樂，生、滅。準此，行、相並通染、淨，通對前藏而立
X46n0775_p0129c19║名矣。
X46n0775_p0129c20║與流轉力者，流轉即是生滅之異名也。流即遷改，轉
X46n0775_p0129c21║即變動，通屬生滅，隱顯多端，故云流轉，非唯染也。
X46n0775_p0129c22║譬如等者，此釋前經猶如伎兒。
X46n0775_p0129c23║四者、真如等者，門也，即十名中初一名也。此與第五
X46n0775_p0129c24║相揀立名，並是以別，揀通依主。
X46n0775_p0130a01║無彼彼者，上彼屬智，下彼目理，故次釋云非智自理
X46n0775_p0130a02║是也。
X46n0775_p0130a03║五等者，真如即不變，生滅即隨緣，謂因不變而有隨
X46n0775_p0130a04║緣，能成一切生滅之法。迷者錯解，妄謂真如自體生
X46n0775_p0130a05║滅，故云被染。故下對治邪執中第四云：若如來藏自
X46n0775_p0130a06║體有妄法，而使證會永息妄者，則無是處。故義同今
X46n0775_p0130a07║云：如來證法若剎那不住者，一切聖人不成聖人，故
X46n0775_p0130a08║亦可生滅。但是門名揀別之語，非明藏義。為揀前藏
X46n0775_p0130a09║真如門中真如，今此唯明生滅門中真如，故次釋云：
X46n0775_p0130a10║所謂顯示生滅門中性真如理等，然後此門真如隨
X46n0775_p0130a11║緣眾生迷執等。義同上釋。
X46n0775_p0130a12║金剛如來藏者，從初書本有二金字，後勘者誤。四卷
X46n0775_p0130a13║經中有二金字，故知誤也。
X46n0775_p0130a14║若離若脫若異等者，此三翻次不離等三，如相大釋。
X46n0775_p0130a15║以何義下徵釋藏名，次一準此。
X46n0775_p0130a16║從能藏染等者，此揀定藏名，唯能藏名藏。
X46n0775_p0130a17║七者、不空等者，若準一切不空，被空染故。釋詞但可
X46n0775_p0130a18║得云不空即藏，不同鈔釋。以上四字唯屬於果，藏唯
X46n0775_p0130a19║目因，故作依主。
X46n0775_p0130a20║從所藏淨等者，此揀定藏名，唯所藏名藏。
X46n0775_p0130a21║八者能攝等者，能攝唯體大，藏義通三大，能攝之如
X46n0775_p0130a22║來藏，總別釋也。
X46n0775_p0130a23║具足三智者，此有二義：一、華嚴經說：一、一切智，二、自
X46n0775_p0130a24║然智（古經無師智也），三、無礙智。初、一切智者，始覺、圓智，永斷
X46n0775_p0130b01║一切障，滿足一切德，窮達一切法，圓照一切境，名一
X46n0775_p0130b02║切智也（賢首云：一切智者，是始覺之智故也）。二、自然智者，本覺、性智，無
X46n0775_p0130b03║始無終，古今常湛，自然開覺，不由他悟，名自然智也
X46n0775_p0130b04║（賢首云：是本覺智也）。三、無礙智者，前之二智，其體無殊。但以本
X46n0775_p0130b05║覺之性，德相圓明，名一切智；始覺之德，體性不變，名
X46n0775_p0130b06║自然智；體德無礙，始本無二，名無礙智也（賢首云：是始本無二
X46n0775_p0130b07║智也）。此之三智，無一眾生本不有也。經云：無一眾生而
X46n0775_p0130b08║不具有如來智慧。若爾，佛生等具，凡聖應雜。答曰：由
X46n0775_p0130b09║佛現覺，眾生不覺，故二無雜。問：何故眾生不覺知耶？
X46n0775_p0130b10║答：經云：妄想顛倒執著而不證得。若爾，應無三智。答
X46n0775_p0130b11║曰：若本無者，離顛倒時從何所得？由如剛刀，但是主
X46n0775_p0130b12║人病纏力弱而不能用，非刀未有斫刺之能。若人病
X46n0775_p0130b13║差，用時即顯。始覺亦爾，但凡妄倒而不能用，非是未
X46n0775_p0130b14║有斷障之力。若離迷倒，其用得顯。經云：若離顛倒，一
X46n0775_p0130b15║切智、自然智、無礙智即得現前，明智不無（此出十地問答中文）。
X46n0775_p0130b16║二、下論偈曰：從無始已來，備三身菩提，圓四德涅槃，
X46n0775_p0130b17║不能覺不覺。釋曰：菩提，此翻為覺，即是三身菩提智
X46n0775_p0130b18║也。具上二義，故云具足三智。
X46n0775_p0130b19║由顛倒心等者，此則初義釋藏名也。其三大義並望
X46n0775_p0130b20║無明之所含藏而得藏名，故雜華云：如有大經卷，量
X46n0775_p0130b21║等三千界（佛智），在於一塵內，一切塵亦然（生妄）。等惑所隱
X46n0775_p0130b22║覆名藏，如土埋金。
X46n0775_p0130b23║言從能所淨立其名故者，此第二義釋，兼揀藏名。體
X46n0775_p0130b24║大一法能藏名藏，相用二大所藏名藏，故云從能所
X46n0775_p0130c01║等。
X46n0775_p0130c02║九者所攝等者，如來目果即是能斷，義當能攝。藏與
X46n0775_p0130c03║所攝皆屬於惑，義當所斷。合釋可了。
X46n0775_p0130c04║不相應體者，根本不覺也。
X46n0775_p0130c05║及煩惱纏者，枝末不覺也。下論說為體相二故。
X46n0775_p0130c06║智明為外等者，外能攝內，故云智明等。清涼云：情塵
X46n0775_p0130c07║有經（可證前藏），智海無外（可證此藏）。
X46n0775_p0130c08║十者隱覆等者，此藏雙通門法二種，故望第三唯法
X46n0775_p0130c09║第七唯門，雖皆隱覆不相濫也。
X46n0775_p0130c10║所謂等者，唯據法明。後復次下，唯就門釋。二義皆是
X46n0775_p0130c11║染惑所覆，非望淨法。故論云：煩惱所覆，於世法中不
X46n0775_p0130c12║離不脫，故唯染也。
X46n0775_p0130c13║略去分名建立滿名者，唯釋名阿梨耶識，通其十種
X46n0775_p0130c14║或唯初一，故云滿名。故下論云名阿梨耶識者，總結
X46n0775_p0130c15║圓滿字。若依不生不滅與生滅和合義上立名，應云
X46n0775_p0130c16║業識等阿梨耶。或云下轉阿梨耶，不通本覺等上轉
X46n0775_p0130c17║梨耶，以假名言依義立故，即是十中一分名也。
X46n0775_p0130c18║雖義具足言未具足者，唯釋不生不滅與生滅和合，
X46n0775_p0130c19║此但下轉闕於上轉，故云言未具足。若準下文舉下
X46n0775_p0130c20║影上，故云義具足也。若直就本論，不生等二句唯明
X46n0775_p0130c21║下轉，非一等二句亦通上轉，故下彰出中唯言上二
X46n0775_p0130c22║句。
X46n0775_p0130c23║隨妄轉故者，即是染淨始覺智也。謂清淨始覺，無始
X46n0775_p0130c24║本具不守自性，隨緣成妄之所轉故，為染淨覺。如下
X46n0775_p0131a01║頌曰：清淨始覺智，不守自性故，而能受染薰，故名染
X46n0775_p0131a02║淨覺。若後悟時被染誑起，亦得說為隨妄轉故。如下
X46n0775_p0131a03║本曰：依不覺故而有始覺。次上隨他起智為體，亦具
X46n0775_p0131a04║二義，準而釋之。
X46n0775_p0131a05║對治自過者，即是清淨始覺智也。謂從無始自性無
X46n0775_p0131a06║過，由對治故。如下頌曰：從無始已來，無有惑亂時，今
X46n0775_p0131a07║日始初覺，故名為始覺。通謂他義者，即是染淨真如
X46n0775_p0131a08║等四也。
X46n0775_p0131a09║別謂自義者，即清淨真如等四也。
X46n0775_p0131a10║具一切等者。問：具與備過恒，過恒而何異耶？答：一屬
X46n0775_p0131a11║有為、一屬無為，故不繁重。
X46n0775_p0131a12║諸染法有力等者，染如黑象，淨若白象，二相交鬪，互
X46n0775_p0131a13║有強弱。故理趣云：真妄互相薰，猶如二象鬪，弱者去
X46n0775_p0131a14║無迴，妄盡無來去。
X46n0775_p0131a15║背本等者，故次論云：背自本覺，故云背本。
X46n0775_p0131a16║取初中後故等者。生相為初，滅相為後，餘二名中。故
X46n0775_p0131a17║下論云：此中一時當何時耶？根本無明薰真心時，於
X46n0775_p0131a18║此時中具起四相等。
X46n0775_p0131a19║有為自在者，謂此一心自在無礙，能作有為，從所作
X46n0775_p0131a20║得，名是有為之自在。無為自在準知。薰自所依分際
X46n0775_p0131a21║之量者，即是有為自在，非他無為自在，故云非他所
X46n0775_p0131a22║依。如依地生檀，其香但薰自所依地而令香故，非能
X46n0775_p0131a23║薰他沉生地故。又如其地但作所薰，不可為能。一法
X46n0775_p0131a24║界心亦同爾故。與一法界至名為非一者。問：二種自
X46n0775_p0131b01║在、二種作用各望不一者，此唯不生不滅法上自明
X46n0775_p0131b02║不一，豈符本云不生滅與生滅不一耶？答：準論次云，
X46n0775_p0131b03║為欲顯示有為自在，通達作用與五有為不異理故。
X46n0775_p0131b04║既此自在通用而與有為非異，明知即是生滅之法，
X46n0775_p0131b05║故順本論不相違也。若爾，通用既屬生滅，次非異義
X46n0775_p0131b06║中云何更有不生不滅耶？答曰：先據能成、所成不一，
X46n0775_p0131b07║故有能成是不生滅，所成即是生滅，然後可說二而
X46n0775_p0131b08║不二。不爾，說何不異哉？此由不一而成不異，前即不
X46n0775_p0131b09║異而明不一。
X46n0775_p0131b10║復次等者，所薰如手巾，能薰如幻兔，能所依別謂之
X46n0775_p0131b11║不一。一心如本麻，巾兔俱是麻之所作，佛生俱是心
X46n0775_p0131b12║之所作，故二不異。雜華云：心佛與眾生，是三無差別。
X46n0775_p0131b13║肇師云：道遠乎哉？觸事而真。聖遠乎哉？體之則神矣。
X46n0775_p0131b14║即其義也。前義非一，即是真俗二諦之義；後義非異，
X46n0775_p0131b15║即是第一義諦之義。故云俱一心作。
X46n0775_p0131b16║我念往昔等者，此中總有三箇我言，初即五蘊共合
X46n0775_p0131b17║假我，後二則是本覺真我。
X46n0775_p0131b18║可言生滅與不生不滅和合者，此則悟時，魔界即佛
X46n0775_p0131b19║界；前則迷時，佛界即魔界。故淨名云：不捨魔界而入
X46n0775_p0131b20║佛界。仁王經云：菩薩未成佛時，菩提為煩惱（即此下轉）；若
X46n0775_p0131b21║成佛時，煩惱為菩提（即此上轉）。又中論云：生死際、涅槃際，
X46n0775_p0131b22║如是二際，無毫[(牙*ㄆ)/里]差別。皆此義也。
X46n0775_p0131b23║多一一識者，以上二字揀他真如一一心故，而下一
X46n0775_p0131b24║字正立自名，故云多一一識。
X46n0775_p0131c01║一者、了別識；二者、分別事識者。問：下釋本論三細六
X46n0775_p0131c02║麤，引憑此經而無第七，云何此引亦含第七？答：此依
X46n0775_p0131c03║下文舉兩顯三借數門，卛上達下借數門，此中取意，
X46n0775_p0131c04║下論據文耳。又此即就六、七非異，故具第七；下據非
X46n0775_p0131c05║一，故闕第七，但通前五也。
X46n0775_p0131c06║言性識者，心性、情性也。
X46n0775_p0131c07║復次，有識等者，準下十梨耶中，是初大攝主識，或局
X46n0775_p0131c08║隨緣本覺淨心，皆具隨順徧轉義故。
X46n0775_p0131c09║而實本意等者，謂此意含麤細意識、性相諸識，故具
X46n0775_p0131c10║一切識。
X46n0775_p0131c11║或時等者，第八既為第七之用，攝用歸體故在第七，
X46n0775_p0131c12║例上六識亦具第八，此即第七是其體性，而能作起
X46n0775_p0131c13║第八用故。分別之依者，依屬能依之則，語助、用依二
X46n0775_p0131c14║言皆屬八六。
X46n0775_p0131c15║亦可之者，隔法之詞。用依二言，並屬第七。
X46n0775_p0131c16║唵摩羅者，此云本覺，次下偈云白白唵摩羅等。
X46n0775_p0131c17║一法界攝等者，即上文云依如來藏故。若爾，論何不
X46n0775_p0131c18║言如來藏攝？答曰：多一心、一法界、如來藏，皆法異名，
X46n0775_p0131c19║隨舉無妨。問：此豈不是前本論云心真如者，即是一
X46n0775_p0131c20║法界文哉？答：此十種識唯局生滅，不通餘門。不爾。何
X46n0775_p0131c21║者？是彼真如門中一一心識，故作此會。次總末那，本
X46n0775_p0131c22║論無名，但約義指，今此亦爾。
X46n0775_p0131c23║一者名為大攝主等者，初一總、後九別，別帶總名，故
X46n0775_p0131c24║後皆得阿梨耶號。如一堂為總、九間為別，亦別帶總，
X46n0775_p0132a01║故隨每間皆得堂名。
X46n0775_p0132a02║義如前說者，指該攝中第二梨耶經，即屬此論不生
X46n0775_p0132a03║滅與生滅等。
X46n0775_p0132a04║常恒等者，謂常恒清淨，無受薰相，具足白品，三互釋
X46n0775_p0132a05║矣。常恒決定，無變異相，智體不動，亦互釋耳。
X46n0775_p0132a06║以此等者，已上答前後問，自下答前初問。
X46n0775_p0132a07║無能了作至隔別者。今此三句，初一所以，作則用也；
X46n0775_p0132a08║後二正明，初句王所，後一心境。故下論云能見所見
X46n0775_p0132a09║無有差別，心王念法不可分折是也。由無作用，故不
X46n0775_p0132a10║可分王所、心境二二異耳。精細起動，微隱流注，故云
X46n0775_p0132a11║精動隱流。
X46n0775_p0132a12║名為鍵摩故者，此即結名。若具足名，應云羯羅鍵摩。
X46n0775_p0132a13║今就文略，但云爾也。準上頌云：阿梨耶鍵摩。長行釋
X46n0775_p0132a14║曰：藏識即知鍵摩翻為識也。
X46n0775_p0132a15║別異。別異者，據體說也，謂心與境體各別故。
X46n0775_p0132a16║相異相異者，據用說也。謂心與境，行相異故，行相即
X46n0775_p0132a17║用故。亦可上即是心，謂境不一，心亦多種，故云別異。
X46n0775_p0132a18║別異而心現境，如地生物，故云現前地轉。下即是境，
X46n0775_p0132a19║謂境相不一，故云相異。相異而前轉相，未有境界，不
X46n0775_p0132a20║名具足；今至此位，形彼得名。
X46n0775_p0132a21║行者，遷流境相之義。
X46n0775_p0132a22║直是異熟等者。問：今此現識，真妄和合，性唯有覆，非
X46n0775_p0132a23║從種生，亦非業感，云何得名是直異熟淨白等耶？答：
X46n0775_p0132a24║此節或是相宗之義，因便引之；或自真性變異而熟；
X46n0775_p0132b01║或性唯善，此識無記，亦得名為異類而熟。故別記云：
X46n0775_p0132b02║今此第八，具於染淨，故是無記。若爾，此二云何名淨
X46n0775_p0132b03║白相？答：如下論說，識順本覺義。今此亦名阿梨耶識，
X46n0775_p0132b04║故順本覺，名淨白相。又如十等喻中，表實白色是也。
X46n0775_p0132b05║又準唯識十師之中，安慧義云：八識後得，皆有其執，
X46n0775_p0132b06║但以輕者為善，重者為惡。今此亦爾，但重為染汙，以
X46n0775_p0132b07║輕為白淨。雜華疏判是性宗師。問：依此二義，三細皆
X46n0775_p0132b08║應名異熟耶？答：但就麤顯，偏說後一也。若依義次，至
X46n0775_p0132b09║於此位，諸根圓滿，故云或名成就故。
X46n0775_p0132b10║復次，樹王至亦復如是故者，謂此二覺互不相離，非
X46n0775_p0132b11║同異種，如前二覺耳。
X46n0775_p0132b12║十種末那至隨次釋故者。此十六識，下論依次連續
X46n0775_p0132b13║明說，故不預論。而十藏識論文散說，故今總攝一章
X46n0775_p0132b14║頓曉。
X46n0775_p0132b15║不離者，體、相、用三不相離也。
X46n0775_p0132b16║不斷者，一向妙有，非除遣法。此並如下相文中釋。次
X46n0775_p0132b17║過患離脫，反此可知也。
X46n0775_p0132b18║（論卷第三）科。總相剖分散說者，意言剖判分裂總相大識
X46n0775_p0132b19║離散別說，故亦可覺與不覺名為總相。下釋此二各
X46n0775_p0132b20║有多端，故云剖等，如下文云所言覺義者總等是也。
X46n0775_p0132b21║後有失意者而更總為別，今據元初印書二本並是
X46n0775_p0132b22║總字，故為此釋。
X46n0775_p0132b23║本十義中，一、五言濫。云何揀異？謂一、如樹根，五、如樹
X46n0775_p0132b24║身，故二不同。
X46n0775_p0132c01║又七八異者，謂生滅代謝故說無常，此局過去不同
X46n0775_p0132c02║住義雙形去來。又七據三世故云無去來，八約四相
X46n0775_p0132c03║故云無流轉，況住待不住、不住則去來故，常對無常、
X46n0775_p0132c04║無常則流轉故，故二各異。二云本字等者，本則舊義，
X46n0775_p0132c05║故云不始起也。
X46n0775_p0132c06║六、云不轉者，轉即變也，謂不變作色心等故。
X46n0775_p0132c07║覺十義中六七異者，六即覺境，七即覺惑，故二不同。
X46n0775_p0132c08║三中一者，謂於世間及出世間，唯以心智而為第一，
X46n0775_p0132c09║故云覺者一也。
X46n0775_p0132c10║十中覺者，轉訓照也。六唯覺他，此唯自覺，故亦不濫。
X46n0775_p0132c11║其餘本覺，訓釋多端，勿局常聞，不可一準。如前十藏，
X46n0775_p0132c12║義可見矣。
X46n0775_p0132c13║或各有十義等者，或即不定義，謂前十義唯據性淨
X46n0775_p0132c14║不通隨染，此約非一或據非異，即說為今染淨本覺，
X46n0775_p0132c15║故云或也。是以次言或同或異，亦可於一本覺或就
X46n0775_p0132c16║不變名清淨，或就隨緣名染淨，故云各有離性故。
X46n0775_p0132c17║是故皆是皆非者，結前二句或同或異名為皆是，此
X46n0775_p0132c18║即存義，體同義異故。結後二句非同非異名為皆非，
X46n0775_p0132c19║此即泯義，互奪兩亡故。上來據文四句分明，若就其
X46n0775_p0132c20║意，後之二句合為第四俱非之句，而前二句開之以
X46n0775_p0132c21║成前二單句，合之以為第三雙句，而前三句並名皆
X46n0775_p0132c22║是，而後一句獨名皆非耳。又前第九清淨始覺梨耶
X46n0775_p0132c23║望清淨本覺梨耶非同種非異種，次說染淨二覺亦
X46n0775_p0132c24║爾，故知四覺交絡互望皆有非一非異之義，餘文準
X46n0775_p0133a01║知。
X46n0775_p0133a02║從無始已來等者，謂隨各人圓滿本具，非是悟時而
X46n0775_p0133a03║漸新生。故長行云：而無惑時理常，今當初等。如下清
X46n0775_p0133a04║淨始覺備演性真如理體等者，此偈分三：初一句標
X46n0775_p0133a05║名，次二句釋相。上句釋真，下句釋如。且初平等平等
X46n0775_p0133a06║一者，唯一真相故得平等，不同妄染自性差別是不
X46n0775_p0133a07║平等。如下文云性染幻差別故，即釋真名。同唯識云：
X46n0775_p0133a08║真謂真實，表無虗妄。無有一多相者，若有一多是變
X46n0775_p0133a09║異法，今無一多故名為如，即釋如名。故唯識云：如謂
X46n0775_p0133a10║如常，表無變異。亦可二句通釋二字，後一句結名。
X46n0775_p0133a11║十種真理等者，意分體用及能所，故其真如皆所入
X46n0775_p0133a12║能起之體，其本覺並能入所起之用，如珠發光還照
X46n0775_p0133a13║珠體，必體用相應矣。故次亦云如是真如乃至不相
X46n0775_p0133a14║捨離，與此論同。若能起為方便即十種真如，若能入
X46n0775_p0133a15║為方便即十種本覺，故方便言通此二義。問：何不却
X46n0775_p0133a16║以如字同本真同覺耶？答：意以本真是體，覺如為用，
X46n0775_p0133a17║故各相同，此即各自相對。若二相望，真如並為體，本
X46n0775_p0133a18║覺並是用。
X46n0775_p0133a19║如是等義等者，而具二意：一云例同清淨真如所有
X46n0775_p0133a20║之義，一云例上染淨本覺所具多義（本覺真如義具八十，始覺虗空
X46n0775_p0133a21║未見文說）。
X46n0775_p0133a22║建立誹謗等者，如四鏡中因薰習鏡，薰三世間皆悉
X46n0775_p0133a23║清淨。致外問曰：眾生世間云何淨耶？此即誹謗，餘並
X46n0775_p0133a24║建立（問名誹謗，答為建立）。
X46n0775_p0133b01║謂心體等者，以心釋覺、以體釋本，故云心體。
X46n0775_p0133b02║清淨覺者即是法身等者，斯則攝用歸體也，意以法
X46n0775_p0133b03║身與彼本覺而為體故。
X46n0775_p0133b04║依此法身等者，斯則依體起用也。故上文云：如是十
X46n0775_p0133b05║種本覺之義，唯依一種大性法身，隨義異釋（依體起用）。據
X46n0775_p0133b06║其自體，無別而已（攝用歸體）。意言依彼法身體上，具根境
X46n0775_p0133b07║等，本覺多用。斯則本覺之用，齊依法身之體。亦可十
X46n0775_p0133b08║本為體，十覺為用。斯則覺用依本之體，本用依身之
X46n0775_p0133b09║體。據展轉義，說依法身。良以法身唯是所依之體，覺
X46n0775_p0133b10║則但為能依之用。本則通二，望身則是能依之用，望
X46n0775_p0133b11║覺則為所依之體。法身如刀，本義如刃，覺義如斫。或
X46n0775_p0133b12║說刃斫齊依一刀，斯同前義。或說斫依刃，刃依刀，斯
X46n0775_p0133b13║同後義。上下準此。
X46n0775_p0133b14║本有法身，從本已來具足無量性之功德者，即是本
X46n0775_p0133b15║義。
X46n0775_p0133b16║常恒明淨、常恒自在者，即是覺義。謂上功德即明淨
X46n0775_p0133b17║故，故本與覺皆具能證智之功焉。本即是覺，持業釋
X46n0775_p0133b18║也。
X46n0775_p0133b19║非本覺明等者，其二明字並是淨義，惑覺即初非本
X46n0775_p0133b20║來明，隱顯即後非自性明，二義既爾本有何成？
X46n0775_p0133b21║無功德過者，過則過患，無字流下兩次用之，應云無
X46n0775_p0133b22║功德無過，故功德即次文始覺也，過即次文不覺也。
X46n0775_p0133b23║故次文云若離此二即名本覺，既絕德患立為本覺，
X46n0775_p0133b24║若說德患故不成立，故次會上即屬始覺。
X46n0775_p0133c01║若離此二等者，準次答意，謂性本爾，言念俱絕，不可
X46n0775_p0133c02║說念，故云若離等。
X46n0775_p0133c03║謂以自然等者，若準此文，下說本覺翻染成淨亦對
X46n0775_p0133c04║始覺，非唯本覺直翻彼故，或唯本字但對始言，不爾
X46n0775_p0133c05║二俱名覺如何相對？故上文云：豈本有之義而得成
X46n0775_p0133c06║立？若據此解不難覺字。
X46n0775_p0133c07║所言同故者，時德同故。故次頌云清淨本始覺，乃至
X46n0775_p0133c08║若虗空是也。亦可非異，故云同也。
X46n0775_p0133c09║是故者，是上本來離染如空故。
X46n0775_p0133c10║無能薰染法等者，謂此門中無始本來，染但所薰、淨
X46n0775_p0133c11║唯能薰，故云爾也。非說無後新薰染淨故也。
X46n0775_p0133c12║染法淨法等者。此節答文而有標釋，前所謂下標起，
X46n0775_p0133c13║後所謂下釋成，而說本薰意形新薰，新薰染清互相
X46n0775_p0133c14║成故。
X46n0775_p0133c15║白白者，能所二薰純淨無染，故云自白，亦名具足滿
X46n0775_p0133c16║轉。
X46n0775_p0133c17║唯有德薰等者，無能薰染法故無患熏，無所薰淨法
X46n0775_p0133c18║故無德薰，故云無患德薰。唯有自家真實功德，故云
X46n0775_p0133c19║唯有德薰。
X46n0775_p0133c20║被彼染誑等者，如夢斬怨賊，同迷傷杌鬼。今此亦爾，
X46n0775_p0133c21║並是虗妄。故真如門云：一切諸法，唯依妄念而有差
X46n0775_p0133c22║別等。寒山子云：手持㝹角弓，擬射無明鬼（杌鬼）。即其義
X46n0775_p0133c23║也。
X46n0775_p0133c24║本此義云何者，若近，唯徵究竟覺、不究竟覺義；若遠，
X46n0775_p0134a01║通徵本覺、始覺之義也。
X46n0775_p0134a02║起滅等者。下明四相俱時而有，皆無自立。引經說云：
X46n0775_p0134a03║由依所斷之惑有無，故說能斷之智有無。今此亦爾，
X46n0775_p0134a04║依彼所治惑之四相，得自始覺四相之名矣。
X46n0775_p0134a05║今始起故名為無常者，如清涼云：今新起故義同有
X46n0775_p0134a06║為。
X46n0775_p0134a07║言常住四相等者，準上真如門論云：常之言念即本
X46n0775_p0134a08║覺，無常言念即始覺。今二四相亦屬二覺。覺與不覺
X46n0775_p0134a09║無有二故者，如下果位能所兩亡，不礙獨在義也。
X46n0775_p0134a10║獨力業相等者，業相如風，隨相如水，上二但取能成
X46n0775_p0134a11║之用，俱合動相如波，此一方取所成之波，故三歷然
X46n0775_p0134a12║不相濫也。
X46n0775_p0134a13║生相之稱立初生故者，意云：生相之名從初生立故。
X46n0775_p0134a14║此中住義隨應差別等者，各以自體住持義用立住
X46n0775_p0134a15║名故。
X46n0775_p0134a16║六種等者，即下六染也。
X46n0775_p0134a17║連續等者，即下不斷相應染之異名矣。
X46n0775_p0134a18║異自成異等者，意云：二相無立本名，一就自執、一從
X46n0775_p0134a19║所計。今此二法立異相名，當知亦爾，故云異自成異
X46n0775_p0134a20║及隨相立名。
X46n0775_p0134a21║薰離俱者，謂能薰染法與始覺智或俱或離，故上文
X46n0775_p0134a22║云覺或受染、薰或不受故。
X46n0775_p0134a23║覺知滅相之法實是過患者，據異相門有惑可斷說
X46n0775_p0134a24║故。
X46n0775_p0134b01║彼滅相品實是功德者，據同相門，無惑可斷說。故無
X46n0775_p0134b02║行經云：貪欲即是道等。如本善人，夢作諸惡，受種種
X46n0775_p0134b03║苦。夢中覺知，雖斷諸惡，仍未了知本來善人。若至覺
X46n0775_p0134b04║位，方悟惡人即是善人。故賢首云：猶未覺知滅相是
X46n0775_p0134b05║夢。即同此也。
X46n0775_p0134b06║互相即通者，已斷初一，故云雖復名覺；未斷後三，故
X46n0775_p0134b07║云即是不覺。如雜鑛金，望已鍊礦，雖復名金，仍雜餘
X46n0775_p0134b08║砂，即是鑛故。
X46n0775_p0134b09║人空無漏成就自在者，既言成就，即知未起。又云：自
X46n0775_p0134b10║在須起能起，但為留種潤分段生，故不現起。疏云：此
X46n0775_p0134b11║位菩薩於人空得自在，故與二乘同位論也。問：應是
X46n0775_p0134b12║賢首撰疏之際，未見釋論，故說留種未起無漏。答：設
X46n0775_p0134b13║未見釋，已覧餘文，無漏之義顯如釋論。何者？義分齊
X46n0775_p0134b14║云：梁攝論中，十信名凡夫菩薩，十解名聖人菩薩。（第九
X46n0775_p0134b15║所詮差別十門中，第三行位分齊內終教文也。）又云：其菩薩人於二障中，不
X46n0775_p0134b16║分俱生及分別，但有正使及習氣。地前伏使現，初地
X46n0775_p0134b17║斷使種，地上除習氣，佛地究竟淨。（準此論宗，迷真起妄，從微至著，如風
X46n0775_p0134b18║起波，從小之大。後若悟時，從麤至細，漸自息滅，非藏識內別有種子。故清涼云：本有唯一，新薰有五。次文云：如
X46n0775_p0134b19║實義者，但一煩惱，有麤有細，見道斷麤，修道斷細等。今寄始教現種習三，顯此終教一分麤細，前後準此。）然
X46n0775_p0134b20║彼地前三賢位中，初既即不墮二乘地，（上立理，下正明。）故煩
X46n0775_p0134b21║惱障自在能斷，留故不斷，為除智障等故。是故梁攝
X46n0775_p0134b22║論云：十解已去，得出世淨心。又十解已去，名聖人，不
X46n0775_p0134b23║墮二乘地。仁王經云：地前得人空而不取證等。又起
X46n0775_p0134b24║信論得少分見法身作八相等，皆此義也。（此則自在能起能斷，
X46n0775_p0134c01║由故意力不起不斷，故不墮小，得名淨心，亦名聖人等。）以此菩薩唯怖智障，故
X46n0775_p0134c02║脩唯識真如等觀，伏斷彼障。然於煩惱障非直不怖
X46n0775_p0134c03║不脩對治，亦乃故留助成勝行。初地已上斷於智障
X46n0775_p0134c04║一分麤故，於煩惱障不復更留。（智障已盡，智力已勝，不怖墮小，故皆斷也。）
X46n0775_p0134c05║是故二障不分見脩，至初地時正使俱盡。故彌勒所
X46n0775_p0134c06║問經論云：問曰：若聲聞人先斷見道所斷煩惱，然後
X46n0775_p0134c07║漸斷脩道煩惱，何故菩薩不同聲聞？答曰：菩薩之人
X46n0775_p0134c08║無量世來為諸眾生作利益事，後見真如甘露法界，
X46n0775_p0134c09║觀彼一切眾生身而實不異我所求處，是故菩薩見
X46n0775_p0134c10║脩道中一切煩惱能障利益眾生行故，即見道中一
X46n0775_p0134c11║切俱斷。此文為證。（第六斷惑中二：初約位滅惑文也，下斷闡提不信障等。寄位中更有
X46n0775_p0134c12║文證，斯則全符今論頓斷四住地故。）問：何故地上煩惱使盡而得不墮
X46n0775_p0134c13║二乘地耶？答：智力勝故（二乘地前始教劣故），智障正使亦已斷
X46n0775_p0134c14║故。若地前始教，容有彼失，此中無也。又梁攝論云：地
X46n0775_p0134c15║前雖得人無我，以法無我未淨故，人無我亦不清淨。
X46n0775_p0134c16║又云：其人我執，前十解中已除，今唯滅法我執。又仁
X46n0775_p0134c17║王經云：習種已入生空位，得聖人性故。本業經、起信
X46n0775_p0134c18║論亦同此說（後寄惑顯位文也。此寄惑、智二障，顯彼、此證二位）。應細詳義分
X46n0775_p0134c19║齊。第九、諸教所詮差別門。又下疏云：此菩薩得人空
X46n0775_p0134c20║見，脩煩惱，不得現行，故云遠離。非約隨眠，以留惑故。
X46n0775_p0134c21║攝論云：若不斷上心，即不異凡夫；若不留種子，即不
X46n0775_p0134c22║異二乘。又二意留惑，為自、他也。此約終教說（始教無此義故）。
X46n0775_p0134c23║若約始教，初地已上方說留感，如餘論說。釋曰：賢首
X46n0775_p0134c24║已見多文，及指起信，亦同此說。龍樹、賢首兩相冥契，
X46n0775_p0135a01║何得罔測，忽伸前問，謂未見釋，錯解本耶？問：既見餘
X46n0775_p0135a02║教明途釋論，因何不立三賢位初已起無漏，斷彼麤
X46n0775_p0135a03║惑，種子現行；若至聖位，斷彼細耶？答：蓋無明據可憑，
X46n0775_p0135a04║寧敢穿鑿途說？多聞上士孰肯信耶？復違至教，故不
X46n0775_p0135a05║立也。何者？特害問論頓斷之明文，又違攝論留種之
X46n0775_p0135a06║顯義，亦正闇違今論頓斷四住地故。是故但說自在
X46n0775_p0135a07║能起、自在能斷，故無過難。彼云：又此教中正斷惑時，
X46n0775_p0135a08║智起惑滅，非初非中後，前中後取故。云何滅？如虗空
X46n0775_p0135a09║本來清淨，如是滅。廣如十地論說。又此教中煩惱等
X46n0775_p0135a10║法皆是真如，隨緣所作，是故不異。真如是煩惱義，如
X46n0775_p0135a11║起信論說等。釋曰：前即緣生之惑，無性本空；後則妄
X46n0775_p0135a12║攬真成，了妄還真。若依頓教，一切煩惱本來自離，不
X46n0775_p0135a13║可說斷及與不斷。如法界體性經云：佛告文殊師利：
X46n0775_p0135a14║汝云何教諸善男子等發菩提心？文殊言：我教發我
X46n0775_p0135a15║見心。何以故？我見際則是菩提故。以此準之，若依圓
X46n0775_p0135a16║教，一切煩惱不可說其體性，但約其用，即甚深廣大。
X46n0775_p0135a17║以所障法一，即一切具足主伴等，彼能障惑亦如是
X46n0775_p0135a18║也。是故不分使習現種，但如法界一得一切得故，是
X46n0775_p0135a19║故煩惱亦一斷一切斷也。故普賢品明一障一切障，
X46n0775_p0135a20║小相品明一斷一切斷，是此義也。又此斷惑分齊，準
X46n0775_p0135a21║上下經，文有四種：一、約證，謂十地中斷；二、約位，謂十
X46n0775_p0135a22║住已去斷；三、約行，謂十信終心斷；四、約實，謂無可斷，
X46n0775_p0135a23║以本來清淨故。廣如經說。
X46n0775_p0135a24║謂始覺正念等者。問：馬鳴云：念屬無明念。云何龍樹
X46n0775_p0135b01║屬始覺念耶？答：以上文云雖復名覺，即是不覺，故今
X46n0775_p0135b02║正念即是邪念，不相違也。又始覺正念中無彼邪念
X46n0775_p0135b03║耳。
X46n0775_p0135b04║并麤顯示者，而此麤字應是寫誤，有書本中即是兼
X46n0775_p0135b05║字，以此二字大分相似故。意言并者，及也；兼者，帶也。
X46n0775_p0135b06║為顯此文不唯結前并及兼帶顯示俱相，設二連續
X46n0775_p0135b07║亦不繁重，只如顯示，豈無義耶？況下四薰習云并兼
X46n0775_p0135b08║中有，亦同此例，故書本的。
X46n0775_p0135b09║二乘人空形三賢空作相似義者，何不三賢却形二
X46n0775_p0135b10║乘作相似耶？答：凡言相似者，依俙髣髴之義。賢位既
X46n0775_p0135b11║勝，不可似劣，是故但言二乘形三賢位作相似義。問：
X46n0775_p0135b12║三賢人空，何以不同方便法空形淨心地作相似耶？
X46n0775_p0135b13║答：自在、不自在二種別故。謂人空無漏自在能起，故
X46n0775_p0135b14║不言相似；法空不能自在現起，故說相似。或欲分同
X46n0775_p0135b15║異二類相似，故更不說，非無似矣。
X46n0775_p0135b16║過三有地者，唯識云：出過世間（前三地也，謂相同凡夫故）、二乘（次三
X46n0775_p0135b17║地也，謂相同二乘故）、道故，名為遠行。今過三有者，即出過世間
X46n0775_p0135b18║也。論文略無出過二乘，此字句中自有二人等者，良
X46n0775_p0135b19║以盡字含具已正之二義故。若據已盡即果圓漏者，
X46n0775_p0135b20║若據正盡即因圓滿者。
X46n0775_p0135b21║滿足方便等者，前科此文亦具四段，唯初一科論文
X46n0775_p0135b22║分明，其後三段論文隱闇。今詳應是此二句中含後
X46n0775_p0135b23║三義，是故前文義科為四，例前三位既同是因，必應
X46n0775_p0135b24║亦有後之三段不同果位，但具前三唯闕後一。上句
X46n0775_p0135c01║則是方便金剛當加行道，下句則是正體金剛當無
X46n0775_p0135c02║間道，次覺心下當解脫道。昔人云：一念者靈知之自
X46n0775_p0135c03║性也。意言始覺與彼本覺靈知之性冥然不二，故云
X46n0775_p0135c04║一念相應。
X46n0775_p0135c05║無所有覺者，四義：一云始覺，以是佛果無能所之徧
X46n0775_p0135c06║智故；一云本覺，以上云法性之理故；一云始本無二
X46n0775_p0135c07║之覺，以是究竟覺故；一云即所入如來藏靈明性覺，
X46n0775_p0135c08║以至佛位門盡歸法故。以上四義並且假說，故云今
X46n0775_p0135c09║且初一為正，以此正說解脫道中無念智故，唯絕能
X46n0775_p0135c10║所之始覺名無念故。又云無所有覺都非空無，既但
X46n0775_p0135c11║云覺，即始覺故。又如上云佛果無念而有正念，故次
X46n0775_p0135c12║無念等，故亦準此。
X46n0775_p0135c13║知。舉圓滿者望眾生界等者。此約迷悟說也。諸佛大
X46n0775_p0135c14║悟普了清淨，如不迷人唯見是東。故清涼云：若爾，佛
X46n0775_p0135c15║何更化？答：良由眾生不如是知，所以須化。眾生大迷
X46n0775_p0135c16║普見雜染，如正迷人見東是西。故草堂云：情迷佛亦
X46n0775_p0135c17║迷等。（真同東方，妄如西方，以諸眾生雙攬真妄之所成故。）準下疏中文意亦然。
X46n0775_p0135c18║又約薰習交徹義說，如生滅與不生不滅和合而成
X46n0775_p0135c19║上轉，即是舉圓滿者等。不生不滅與生滅和合而成
X46n0775_p0135c20║下轉，即是舉諸眾生等。斯則唯據染淨始覺上下二
X46n0775_p0135c21║轉交徹而說，皆悉清淨無所覺知，亦甚相應。初據此
X46n0775_p0135c22║段生佛同體，正是無念等義，故云自宗決斷。揀非同
X46n0775_p0135c23║他前後文故，更不會前眾生有念也。不爾，云何不會
X46n0775_p0135c24║彼文？然無念等言，非據不壞相也。今就迷悟薰習交
X46n0775_p0136a01║徹上下別文，兼會無念等義，故云望別決斷。亦兼圓
X46n0775_p0136a02║教，事事無礙。然清凉云：用起信之文（終教）成華嚴之義
X46n0775_p0136a03║（圓教），妙之至也。今用華嚴之文成起信之義，亦妙之至
X46n0775_p0136a04║也。
X46n0775_p0136a05║本，而實無有始覺之異等者。問：既云融諸始覺，令同
X46n0775_p0136a06║本覺，不唯佛果，云何科在滿究竟相耶？答：若就因位，
X46n0775_p0136a07║妄未盡故，虗假見異。今據果位，始覺智圓，稱實了見，
X46n0775_p0136a08║無有異相，故云而實無有始覺之異等。亦可唯約窮
X46n0775_p0136a09║終處說，故在此科。然對惑假說，可云不同。今據實理，
X46n0775_p0136a10║皆無自立，是故諸覺元同本也。此如拂鏡，對塵假談，
X46n0775_p0136a11║而有新明及與增微，以塵漸拂，明漸生故。此同已前
X46n0775_p0136a12║對惑假說五十一位始覺之殊，以惑漸斷，智漸生故。
X46n0775_p0136a13║故論云：俱時而有。若不望塵，直言其明，何更別有新
X46n0775_p0136a14║明之異？離本明外，無新入故。此同今文。若廢其惑，實
X46n0775_p0136a15║無自立始覺之異，以離本覺，無新智故。故論云：皆無
X46n0775_p0136a16║自立。
X46n0775_p0136a17║本智淨相等者，智淨相是能斷智，和合相續是所斷
X46n0775_p0136a18║惑，法身純智是所成德。
X46n0775_p0136a19║本覺隨染并自性淨心等者，斯則不守自性隨緣門
X46n0775_p0136a20║也。染淨本覺，梨耶識中引之明矣。此就義判，不局文
X46n0775_p0136a21║次，屢有茲例，學者知之。
X46n0775_p0136a22║如是二中等者下，第五論淨薰染中說有二種：一、本
X46n0775_p0136a23║因果薰；二、始因果薰。本因果薰次第云何？從無始來
X46n0775_p0136a24║以有十種本覺真智及十種如實法界故，能薰十種
X46n0775_p0136b01║枝末無明；以有一種法界心故，能薰根本無明。當此
X46n0775_p0136b02║二力又同上釋。僧寶如實脩行云：如謂十種真，如實
X46n0775_p0136b03║脩行謂十種正智。
X46n0775_p0136b04║自性身體分明等者，今據各別相順障說，謂細惑障
X46n0775_p0136b05║細德，麤惑障麤德，非據通障相違而說。
X46n0775_p0136b06║簡異始覺等者，謂此本覺從本已來不分先後同時
X46n0775_p0136b07║斷訖，若約義說或逆或順二義俱通。今簡始覺順次
X46n0775_p0136b08║而治，是故且說逆次而斷，以二相形皂白分故。
X46n0775_p0136b09║何故始覺等者。問意言：何不始覺從上向下，本覺從
X46n0775_p0136b10║下向上耶？答意云：向凡向聖水濕火熱，既稱法爾不
X46n0775_p0136b11║可致詰。
X46n0775_p0136b12║發究竟智等者。問：云何斷染即成染乎？答：斷則就惑
X46n0775_p0136b13║理無之義，成則就惑情有之義，故不相違。別記問云：
X46n0775_p0136b14║若本覺能滅惑者，何用始覺為？答：以惑有二義故：一、
X46n0775_p0136b15║理無義，二、情有義。由對初義智名本覺，由對後義智
X46n0775_p0136b16║為始覺。故佛性論云：煩惱有二種滅：一、自性滅，二、對
X46n0775_p0136b17║治滅。對此二義，故有二覺。此義在彼第二十四始本
X46n0775_p0136b18║相依章中說耳。
X46n0775_p0136b19║一相一體等者，謂前頌中所云我者，目彼二覺真我
X46n0775_p0136b20║人也。問者謂是五蘊假我故生疑惑，答者說是二覺
X46n0775_p0136b21║真我故不相違。今總持等聞之領悟，決二同體故得
X46n0775_p0136b22║同時。
X46n0775_p0136b23║即是總。問者意言：無明染法可以破滅，自餘善等豈
X46n0775_p0136b24║亦是斷？云何一切皆說斷耶？答意易知。
X46n0775_p0136c01║惑著等者，上是八識、下是二執，亦可上即法執、斯則
X46n0775_p0136c02║人執，準論多說法執名念、人執名著，故為此配。
X46n0775_p0136c03║如是無明亦可斷除等者，謂前問人二定同體故互
X46n0775_p0136c04║相從，二俱可斷俱不可斷發起二難。今此答者雙開
X46n0775_p0136c05║二門，據同相門二俱不斷，據異相門染斷淨存故無
X46n0775_p0136c06║所違，斯則終教性相無礙，性不礙相有能所斷，相不
X46n0775_p0136c07║礙性無能所斷，廣在清凉十地品說。
X46n0775_p0136c08║知此名世智者，謂形待彼真如門中出世間智，故云
X46n0775_p0136c09║世智。
X46n0775_p0136c10║斷須等者，準餘教說，智為正道、福為助道，今以德寶
X46n0775_p0136c11║莊嚴慧劒，是助道義也。
X46n0775_p0136c12║何故海水等者，此下分二：初總問答，後此義下重徵
X46n0775_p0136c13║釋。於中復二：初總徵，後彼水下別答。此中又二：初釋
X46n0775_p0136c14║同類，後復次下釋法爾。初中復二：初釋相，後而隨下
X46n0775_p0136c15║會通。初中又二：初正釋行相，後何以下徵釋因由。初
X46n0775_p0136c16║中有二：一順明，二若水下返顯。
X46n0775_p0136c17║彼水大中亦有風大等者，但說和合緣起中有，非是
X46n0775_p0136c18║說彼靜水外風。風外靜水二互相有，法準思之。故清
X46n0775_p0136c19║凉云：真妄交徹，即凡心而見佛心。斯之謂也。其風當
X46n0775_p0136c20║不能令水動，及水當不能隨風轉，此二風言是外風
X46n0775_p0136c21║也。
X46n0775_p0136c22║異相為初同相為後者，即上不生滅與生滅非一非
X46n0775_p0136c23║異二義也。并真生二門先明異相，後從生入真方是
X46n0775_p0136c24║同相。若爾，云何正辨同異門中微塵同相居初，瓦器
X46n0775_p0137a01║異相在後耶？故知初後文無定屬。今但舉其論意，不
X46n0775_p0137a02║取論文例同。此中先說風水各異，後說風中有水等
X46n0775_p0137a03║如實義者，唯此段中初即異相，後水相風相不相捨
X46n0775_p0137a04║離等即是同相。謂馬鳴師無其分明同異之言，故龍
X46n0775_p0137a05║樹云：此論本意隨釋應觀。不爾，云何此中欻判前後
X46n0775_p0137a06║及勸觀耶？謂今此文唯詮本覺，非是通論上下之意。
X46n0775_p0137a07║更以本釋二相相照，文甚分明，細詳
X46n0775_p0137a08║煩惱大海中有圓滿如來至之波者。即真妄交徹之
X46n0775_p0137a09║意也。由真徹妄，故得初對圓滿如來在煩惱海；由妄
X46n0775_p0137a10║徹真，故得後對無明眾生在本覺性。全同向來風水
X46n0775_p0137a11║互通，應對釋之。故清凉云：是知真妄常徹，亦不壞真
X46n0775_p0137a12║妄之相。則該妄之真，真非真而湛寂；徹真之妄，妄非
X46n0775_p0137a13║妄而雲興。
X46n0775_p0137a14║為一切脩行者等者，斯皆本具，非待新有。但無所著，
X46n0775_p0137a15║皆成佛事。故古師曰：於一切法無所得者，是名脩道
X46n0775_p0137a16║人。何者？眼見一切色者，眼不得一切色；耳聞一切聲
X46n0775_p0137a17║者，耳不得一切聲。乃至意所緣境亦如是。故經云：心
X46n0775_p0137a18║無所得，佛即授記。若有所得，是魔境界；若無所得，是
X46n0775_p0137a19║佛境界。金剛經云：凡所有相，皆是虗妄。若見諸相非
X46n0775_p0137a20║相，則見如來。故次文說為六如來。如其次第等者，清
X46n0775_p0137a21║凉鈔云：然十二入，約其含攝，並稱總持；約其性空，並
X46n0775_p0137a22║稱波羅蜜；約其性本清淨，皆解脫門；約其覺性圓明，
X46n0775_p0137a23║並得稱佛。故佛名經云：眼陀羅尼自在佛，乃至意陀
X46n0775_p0137a24║羅尼自在佛；色陀羅尼自在佛，乃至法陀羅尼自在
X46n0775_p0137b01║佛等。釋曰：由妄徹真，故凡根境本來是佛。故誌公云：
X46n0775_p0137b02║若欲存情覓佛，將網山上羅魚。不解即心即佛，真似
X46n0775_p0137b03║騎驢覓驢。一切不憎不愛，這箇煩惱須除。故今六境
X46n0775_p0137b04║並稱如來。汎觀論文，似新變化境界說之。
X46n0775_p0137b05║不動一念等者，謂所現身不移一念時徧三際時，不
X46n0775_p0137b06║分一身處徧十方處，意顯時處俱無障礙故。法界觀
X46n0775_p0137b07║曰：二、事徧於理門，謂能徧之事是有分限，所徧之理
X46n0775_p0137b08║要無分限。此有分之事於無分之理全同非分同。何
X46n0775_p0137b09║以故？以事無體，還如理故。是故一塵不壞而徧法界
X46n0775_p0137b10║也。如一塵，一切法亦然。思之。玄鏡釋曰：文亦有三：初、
X46n0775_p0137b11║標；二、謂能徧下，示能所相；三、此有分下，明徧理之相。
X46n0775_p0137b12║於中，初正明以全同名徧。次何以下，釋全同所以。有
X46n0775_p0137b13║分之事全如理故，若不徧同，事有別體。次是故下，結
X46n0775_p0137b14║示徧相。後如一塵下，例一切法。釋曰：此論全同。彼云：
X46n0775_p0137b15║是故一塵不壞而徧法界也。此但終教理事無礙，非
X46n0775_p0137b16║據圓教事事無礙說也。又以不動一念、不分一身釋
X46n0775_p0137b17║本自然，即前科名不動本性常寂門。本論餘文並是
X46n0775_p0137b18║隨順機根契當門，如末尼天皷，無思成自事而智淨
X46n0775_p0137b19║相，自然而現不思議業相。故下文云：以有大智除滅
X46n0775_p0137b20║無明，見本法身（同此智淨），自然而有不思議業種種之用。
X46n0775_p0137b21║以二科目唯顯真、應無礙之義，故不動一念、不分一
X46n0775_p0137b22║身但屬真身，徧三世中、滿十方中唯是應身。斯則正
X46n0775_p0137b23║是此門所詮真、應二身無礙之佛，非同圓教十身無
X46n0775_p0137b24║礙故。不爾，勿生滅門勝真如門，圓教却劣彼頓教耶？
X46n0775_p0137c01║豈得圓教而成妄乎？故真如門判生滅云：一切諸法
X46n0775_p0137c02║唯依妄念而有差別。又豈從圓而入頓哉？
X46n0775_p0137c03║本覺體相等者，相即義也，則是四二之義。相也者，即
X46n0775_p0137c04║人也，則是真我之人者焉。如上文釋離念相者，亦目
X46n0775_p0137c05║本覺真我之人，謂體性唯一，義相乃多，如是體相，皆
X46n0775_p0137c06║是真人，故云覺體相者。
X46n0775_p0137c07║言猶如淨鏡者，然四鏡梵語記中翻云：第一名種愛
X46n0775_p0137c08║珠，第二名明耀珠，第三名離珠，第四名應珠。
X46n0775_p0137c09║言謂如實不空等者，問：第一、第三遠離彼三，云何第
X46n0775_p0137c10║二薰為一覺、第四化成淨耶？答：有二義：一、情有義，第
X46n0775_p0137c11║一、第三離也；二、理無義，第二、第四淨也。然不相應得
X46n0775_p0137c12║名為離，非是斷除而為離。
X46n0775_p0137c13║故照遠者，開泰書本即是達字，二體相濫，遠言誤矣。
X46n0775_p0137c14║為一覺薰習者，而薰習言迴上貫下，兩次讀之，準長
X46n0775_p0137c15║行故。
X46n0775_p0137c16║智正覺世間者，此具二義：一、從他得名，謂從所統世
X46n0775_p0137c17║界、所化眾生得世間名。世者，則當破壞義故，是世間
X46n0775_p0137c18║之智正覺，依主釋也。二、自體立名，此復有二：一云：世
X46n0775_p0137c19║者，隱覆義，謂漏、無漏，為、無為，互相覆故，是智正覺即
X46n0775_p0137c20║世間，持業釋也。一云：生滅名世間門，今說佛在生滅
X46n0775_p0137c21║門中，故名世間，亦持業釋也。此上三義，前二清凉，後
X46n0775_p0137c22║一龍樹，是故云爾。
X46n0775_p0137c23║大虗空者，謂若遙觀，唯見大虗，不見餘物，故云太空，
X46n0775_p0137c24║復名徧一。
X46n0775_p0138a01║遠離邊過等者，即總結上四是邊非中，不爾應離五
X46n0775_p0138a02║過。無明染品名煩惱礙者，即見愛煩惱也。
X46n0775_p0138a03║俱合動相名戲論識者，即諸心王等也。故下本云：此
X46n0775_p0138a04║識依見愛煩惱增長義故。亦可即是大攝主梨耶，名
X46n0775_p0138a05║俱合動相。故上文云：不生滅與生滅合故。
X46n0775_p0138a06║福多伽者，此云[咒-几+(口*可)]木，即是臭林。
X46n0775_p0138a07║緣薰習等者，據此文意，非但諸佛從凡位時，本性能
X46n0775_p0138a08║於諸眾生前出多化身，恒常說法化誘無窮。然今現
X46n0775_p0138a09║在所化眾生，亦從昔來本受佛化，脩因剋果皆已究
X46n0775_p0138a10║竟，但為虗妄而不覺知。猶如𦦨水，非待滅水方是陽
X46n0775_p0138a11║焰，從水有時本有乾焰故。此後二鏡望前二相而分
X46n0775_p0138a12║異者，彼是隨緣，此不變故。
X46n0775_p0138a13║
X46n0775_p0138a14║釋摩訶衍論通玄鈔卷第二