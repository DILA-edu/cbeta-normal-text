X46n0775_p0150c15║
X46n0775_p0150c16║
X46n0775_p0150c17║釋摩訶衍論通玄鈔卷第四
X46n0775_p0150c18║
X46n0775_p0150c19║大遼醫巫閭山崇祿大夫守司徒通
X46n0775_p0150c20║圓慈行大師賜紫沙門　志福　撰
X46n0775_p0150c21║（論卷第六）。自此等者，已上釋前立義分云是心生滅因緣
X46n0775_p0150c22║相竟。自下釋彼自體相用，故次前章有此文來。問：何
X46n0775_p0150c23║不釋彼摩訶衍耶？答：良由眾生不能直入，故我世尊
X46n0775_p0150c24║依法假說生滅因緣相自體相用門，欲令文文悟入
X46n0775_p0151a01║法矣。是故一門通顯彼法，深經皆爾不可別明，有釋
X46n0775_p0151a02║不釋厥在茲焉。此如第一文中廣說。本真如自體相
X46n0775_p0151a03║者，斯則牒上立義分云自體相用，然言真如約義標
X46n0775_p0151a04║也。亦可近牒次上文云真如薰習義有二種：一者自
X46n0775_p0151a05║體相薰習等，此全同也。雖牒彼文而亦釋前立義分
X46n0775_p0151a06║中自體相用，然上論中文散義隱，今撮一處照然顯
X46n0775_p0151a07║說，故科名云分明顯示。
X46n0775_p0151a08║從本已來至如來法身者，此中有二：初總標，後所謂
X46n0775_p0151a09║下別釋。於中有二：初有名功德，後無數功德。望下第
X46n0775_p0151a10║三別釋廣說。闕此總標，餘章同爾。然釋論科文但判
X46n0775_p0151a11║大意，今此委細曲分差別，故彼此文無所違矣。
X46n0775_p0151a12║乃至滿足等者，準下釋云從具縛地乃至大覺地，結
X46n0775_p0151a13║縛解脫之二位中無所不具等，由此須立藏身二名
X46n0775_p0151a14║也。
X46n0775_p0151a15║真如自體無有增減等者，此五對義非五人中，後後
X46n0775_p0151a16║增大有中去也，前前減小無邊來也，亦可非前前者
X46n0775_p0151a17║捨去、後後者新來，故云亦無去來。
X46n0775_p0151a18║言一自成一者，此對五數，故得一名。
X46n0775_p0151a19║同自作同者，此對人異，或雙待五人，故立同名。斯則
X46n0775_p0151a20║待前五人，故立一同之名，二無濫也。演奧抄云：猒異
X46n0775_p0151a21║者，著妄猒真，故成六道殊異而性不異也。捨別者，捨
X46n0775_p0151a22║源逐派，故三乘有別而性無別，故云唯一真故。
X46n0775_p0151a23║自然常住至又真實故者。此之六句，應作超間兩次
X46n0775_p0151a24║讀之。一云自然常住，三際不動，寂滅又寂滅。此即據
X46n0775_p0151b01║時。次一約處，如上因緣殊勝中說。亦可六句各是一
X46n0775_p0151b02║義：一時，二處，三則三世，四則四相，五揀起動，六揀虗
X46n0775_p0151b03║妄。若爾，如何科名云時不轉，不言處耶？答曰：但就本
X46n0775_p0151b04║論顯文故爾，或可約處而顯時也。所謂六種性義功
X46n0775_p0151b05║德，并次引經。並云性義者，意云性上本具差別假義，
X46n0775_p0151b06║故立德名。第四德中，經云本有，即前自然本有，非得
X46n0775_p0151b07║他力，釋本自性。又云明白，即上遠離塵累，釋本清淨。
X46n0775_p0151b08║又云離邊中中，即上契中實故，釋本心字。
X46n0775_p0151b09║言本始二覺等者，此通四覺皆具性德，以論總言本
X46n0775_p0151b10║始二覺，不別揀故。然染淨始覺而具二義：一、離性成
X46n0775_p0151b11║染。復有二義：一、與清淨始覺不一，則成情有；二、與不
X46n0775_p0151b12║異，亦斷理無。二、離性斷染，唯據情有，不就理無，以被
X46n0775_p0151b13║染誑，今方起故。今準此德及次不變，自餘諸德各具
X46n0775_p0151b14║四覺。細詳論意，似其四覺各具三大。下論說脩染淨
X46n0775_p0151b15║始覺順彼本覺三大義云：以何義故，四門結中皆悉
X46n0775_p0151b16║通名隨順法性？（上問下答。）為欲顯示法性虗空，其體性廣
X46n0775_p0151b17║大圓滿，無有邊際；其相用無礙自在，無有始終。脩彼
X46n0775_p0151b18║四門一切行者亦復如是，隨順如如，其阿世耶廣大
X46n0775_p0151b19║圓滿，無分際故。釋曰：露滴天池尚具百川之味，況始
X46n0775_p0151b20║合本，寧無三大之功？由此而知，故具三大。餘之三覺
X46n0775_p0151b21║各具三大，如彼二相及四鏡等，多文說之。
X46n0775_p0151b22║言四障者，準無上依經等說：一、方便生死（無明），二、因緣
X46n0775_p0151b23║生死（無漏業。上二變易因緣，下二變易果報），三、有有生死，四、無有生死。
X46n0775_p0151b24║此四變易因果，能障法身四德。寶性論說：無明住地
X46n0775_p0151c01║為緣，能起變易雜染，故除斷時顯性淨德。無漏分別
X46n0775_p0151c02║業能與變易為因，有變易即非自在，故除斷因中劣
X46n0775_p0151c03║無漏時，即顯自在真我之德。變易名意生身，有細四
X46n0775_p0151c04║相即是行苦，既有行苦即非安樂，故除此身時即顯
X46n0775_p0151c05║樂德。變易之身終歸壞滅，故除此壞相即顯真常。如
X46n0775_p0151c06║經廣說。今此淨義對別障說，前清淨義望通障說，故
X46n0775_p0151c07║二不同。
X46n0775_p0151c08║其炎幻者，即上四障也。不脩行者，即上自然也。
X46n0775_p0151c09║言清涼不變者，上之三字清淨本覺，下一變字染淨
X46n0775_p0151c10║本覺。自在之言通其二覺，清涼即不，故為一焉。故下
X46n0775_p0151c11║對翻唯云熱惱。
X46n0775_p0151c12║言譬如明鏡等者，應配隨染、清淨二種本覺，名隨、違
X46n0775_p0151c13║故。隨染本覺隨所薰染順成染緣起，如鏡之南即是
X46n0775_p0151c14║面也，此喻隨質而能現像。清淨本覺不隨所薰染成
X46n0775_p0151c15║淨緣起，如鏡之北即是背也，此喻違質而不現像。
X46n0775_p0151c16║如是三數別相云何者，此問三本不同因由。下答有
X46n0775_p0151c17║二，據文唯出初本，就意反顯後二，最後一義佛經所
X46n0775_p0151c18║為根利不迷。一者上流轉變等者，應是隨染本覺具
X46n0775_p0151c19║二，上即隨所薰染漸向上位名上流轉變，如上說云
X46n0775_p0151c20║本有因果薰令起信等是也。下即隨所治染漸往下
X46n0775_p0151c21║位名下流轉變，如上文說本覺斷惑自上向下同於
X46n0775_p0151c22║此也。若爾性常斷惑，下文何故言令不作乎？答曰：謂
X46n0775_p0151c23║不顯故也。又上文云發起業時佛性善根漸漸損滅，
X46n0775_p0151c24║斯良證也。或上流是菩薩等、下流是聲聞等，以次下
X46n0775_p0152a01║論釋衰變云破滅變德令不作故，是故衰變。今準彼
X46n0775_p0152a02║文，此下流變不可同常下轉之義。若須同者，此正隨
X46n0775_p0152a03║緣成下轉染，云何得言破滅變德令不作耶？是故非
X46n0775_p0152a04║彼下轉之義。
X46n0775_p0152a05║言八不者，中觀論云不生亦不滅，不常復不斷，不一
X46n0775_p0152a06║亦不異，不來亦不去是也。
X46n0775_p0152a07║以何等者，上則消本，此下徵釋，亦可兼上通為問詞。
X46n0775_p0152a08║有體相耶者，體則性也，即次初句答之；相則義也，即
X46n0775_p0152a09║次後句答之。次所以下徵釋後義。
X46n0775_p0152a10║自性自性等者，自即淨也，他即染也。第一論云：自謂
X46n0775_p0152a11║一切清淨品法，他謂一切不善品法是也。謂德不一，
X46n0775_p0152a12║故云自性自性。若與惑俱，可是除遣之法；今無惑染，
X46n0775_p0152a13║故是不斷之德。
X46n0775_p0152a14║終異自者，準鈔引論，於終字下有一不字，謂相不異
X46n0775_p0152a15║體也。
X46n0775_p0152a16║不能作一者，謂體不異相也。問：此不異義與前不離
X46n0775_p0152a17║二義何別？答：親疎別故。若依現本，一則體大、自則相
X46n0775_p0152a18║大，自異相大、作一體大，故云自作一也。此望不離，全
X46n0775_p0152a19║無濫故。
X46n0775_p0152a20║名為如來藏者，即在纏之稱，隱覆名藏，即上釋云從
X46n0775_p0152a21║具縛地乃至是也。
X46n0775_p0152a22║亦名如來法身者，即出纏之稱，依止名身，即上釋云
X46n0775_p0152a23║無上大覺智地是也。
X46n0775_p0152a24║自宗正理者，其無念心是佛境界，故為自宗。
X46n0775_p0152b01║非道邪行者，其有念心是魔境界，故名非道。智度論
X46n0775_p0152b02║云：除諸法實相，其餘一切皆是魔事。偈云：若分別憶
X46n0775_p0152b03║想，即是魔羅網，不動不分別，是即為法印。如上不生
X46n0775_p0152b04║不滅與生滅和合處釋。
X46n0775_p0152b05║本上之諸無明地故者，即是本末二無明也，以末而
X46n0775_p0152b06║在根本上故。
X46n0775_p0152b07║明以之為對者，謂本覺智明，對彼翻之。下皆準此。
X46n0775_p0152b08║離轉見者，轉則起也，即上所翻云起等也。
X46n0775_p0152b09║二種自在無故者，即是人、法二種實我無也。
X46n0775_p0152b10║如本熱惱衰變等者，準上論釋，衰滅變德名為衰變，
X46n0775_p0152b11║能所異故。
X46n0775_p0152b12║而本性德等者。此釋本論如是等文。若準賢首釋者，
X46n0775_p0152b13║上則妄心外求，求之不足；此則淨法性滿，何假外求？
X46n0775_p0152b14║同上文云：如是諸德，從無始來，自然本有，非假緣力
X46n0775_p0152b15║而建立故。亦可體大，猶如一室；塵沙相大，譬若千光。
X46n0775_p0152b16║每一一光，圓滿一室；隨一一相，圓滿一體。故云：如是
X46n0775_p0152b17║諸德，悉皆各各不分其體，於一法界，其量等故。所對
X46n0775_p0152b18║妄法，猶如水火，不能一一圓滿一室，不能各各圓滿
X46n0775_p0152b19║一體。故云：能見之心，所見之境，二差別故，本覺功德，
X46n0775_p0152b20║則不圓滿。圓者，周也，徧也。滿者，盈也，足也。
X46n0775_p0152b21║阿尸多遮那尸帝樹者，此云無邊，一從樹也。
X46n0775_p0152b22║舉喻合法等者，一喻有名數量功德，二喻無名過量
X46n0775_p0152b23║功德，三喻妄大而德亦大、妄小而德亦小。四同白色
X46n0775_p0152b24║故者，準下信成就發心中，摩尼色黃、外鑛亦黃，喻內
X46n0775_p0152c01║有本覺、外有了別識。五喻智嗅，同為五分法身香故。
X46n0775_p0152c02║六喻慧甞，同成一種解脫味故。七即肇云道遠乎哉，
X46n0775_p0152c03║觸事而真故。八即同依一心出故。九即真妄法爾有
X46n0775_p0152c04║故。十即終歸摩訶衍，故云爾也。
X46n0775_p0152c05║功德黑闇等者，涅槃經云：功德女是姉，隨所至處，能
X46n0775_p0152c06║作吉祥。黑闇女是妹，隨姉至處，能作灾禍。二不相離，
X46n0775_p0152c07║彼文廣說。真似功德，妄如黑耳。二不相離，故說此喻。
X46n0775_p0152c08║本所謂諸佛如來者，是上果海。
X46n0775_p0152c09║亦不限劫數，盡於未來者，是上塵劫。
X46n0775_p0152c10║實實假假之二理者，實實假假四字，如次而配。四身
X46n0775_p0152c11║謂法身、自受用身（實實）、他受用身、變化身（假假）也。本論四
X46n0775_p0152c12║身，開顯分明。釋論四身，說二含二。謂舉法身含自受
X46n0775_p0152c13║用，說變化身含他受用。故無相現應門，隨見麤細門，
X46n0775_p0152c14║分明說也。言二理者，是法智二人所顯二法，亦是他
X46n0775_p0152c15║化二人所得二法，故云二理。或合為假實，總名二理。
X46n0775_p0152c16║法從人以得名，是實等之二理，依主釋也。論中之言，
X46n0775_p0152c17║隔法之詞。又上實屬人，下實目法。上假目人，下假屬
X46n0775_p0152c18║法。是實之實，是假之假。言二理者，假實二也，攝用歸
X46n0775_p0152c19║體。實等即二理，持業釋也。論中之言，助語之詞。又法
X46n0775_p0152c20║相云：真如是實，虗空是假，法性同爾。謂清淨染淨二
X46n0775_p0152c21║種真如，故云實實。虗空亦二，故云假假。真空二理，同
X46n0775_p0152c22║前開合。本文唯言真如者，影取虗空，攝假歸實也。此
X46n0775_p0152c23║亦持業，準上可知。
X46n0775_p0152c24║以此義故等者。即以此上拂迹義故，謂脩行者心無
X46n0775_p0153a01║所得，一二有無諸迹皆離，自他雙絕功行齊忘，即是
X46n0775_p0153a02║冥契自然本有，具足功德不假他力，以非觀待偽妄
X46n0775_p0153a03║法故。故清涼云：真本不可以功成，要妄功而本就；深
X46n0775_p0153a04║源不可以行得，必行盡而源成是也。據此用大亦通
X46n0775_p0153a05║本覺。
X46n0775_p0153a06║同同同者，即此人法等三種平等也。上三異字，反此
X46n0775_p0153a07║可知。
X46n0775_p0153a08║非消融體者，消即盡也，融謂和也，非是消盡融和染
X46n0775_p0153a09║淨而歸一體。此上總是觀待假說。次如兩下，即明絕
X46n0775_p0153a10║待真實之事。如猶若也，觀即待也。若兩真妄，空空絕
X46n0775_p0153a11║迹，是為非待虗偽之法。
X46n0775_p0153a12║權作等者，此說已上證前述理三平等義，而今已下
X46n0775_p0153a13║證前以一體下都絕妙祥。三問已酬，初一所指廣文
X46n0775_p0153a14║應答餘二。
X46n0775_p0153a15║如本以有等者，此九句論，具用帖前三種平等。謂初
X46n0775_p0153a16║三句智，第四句理，即智理等。上四句體，次三句用，則
X46n0775_p0153a17║體用等。前七句人，後二句法，即人法等。此後二句，亦
X46n0775_p0153a18║應貫上二等讀之，以顯彼二平等義故。
X46n0775_p0153a19║唯阿作唯阿者，準千山本無下唯字，聖記亦然。彼云：
X46n0775_p0153a20║阿謂自然也。更無文釋。意言：上阿屬真身，即無相是
X46n0775_p0153a21║也。下阿屬應化，即現應是也。如珠出寶，二皆自然，以
X46n0775_p0153a22║無心故。亦可上屬本論法身，下屬智身，以體作用皆
X46n0775_p0153a23║自然故。此解順文，有亦可通。意言：但自然作但自然
X46n0775_p0153a24║故。上釋上節，次所以下釋何以等，後而諸下釋但隨
X46n0775_p0153b01║等。
X46n0775_p0153b02║唯自自身者，上自屬本法身，下自屬本智身，故云自
X46n0775_p0153b03║自。
X46n0775_p0153b04║無他身故者，無他受用變化身也。文云：無有世諦境
X46n0775_p0153b05║界，離於施作耳。
X46n0775_p0153b06║無有關故者，意云如影實通水月二處而現，今偏據
X46n0775_p0153b07║水，故亦得云本月體中無關而已，如離生無佛，故云
X46n0775_p0153b08║但隨眾生。次下問答決疑門說，偏據本月，故亦得云
X46n0775_p0153b09║本影無二，以離本月無別影故，如離真無應，故云色
X46n0775_p0153b10║心不二。若據前後文下之意，實通二現，影喻可了。良
X46n0775_p0153b11║以佛生全用上說不生不滅四種無為作自實體，細
X46n0775_p0153b12║推此二毫𨤲不差。雜華云：心佛與眾生，是三無差別。
X46n0775_p0153b13║又云：法界眾生界，究竟無差別。淨名云：觀身實相，觀
X46n0775_p0153b14║佛亦然。但以悟心上轉來時假號諸佛，虗妄迷心下
X46n0775_p0153b15║轉去時假稱眾生，今亦假談通二現也。如疏廣明。
X46n0775_p0153b16║不能了達至甚深宗故者，此釋本論，以不知轉識現
X46n0775_p0153b17║故。問：佛是現識所現境界，云何而言轉識現故？答：現
X46n0775_p0153b18║識必依轉識起故，一心即是不生不滅，與生滅和合
X46n0775_p0153b19║阿梨耶中四種無為心也。若無猒求，惑業厚重，生滅
X46n0775_p0153b20║增強，無為羸劣，隱而不現，名不見佛。若起猒求，貪瞋
X46n0775_p0153b21║微薄，生滅羸劣，不生不滅漸漸顯現，云佛出世。今此
X46n0775_p0153b22║凡小不了是自轉識心中不生不滅顯現名佛，謂是
X46n0775_p0153b23║此外別佛來耳。然事識即在轉識之上，但是一體，義
X46n0775_p0153b24║分麤細，非同相宗，離八有六，二識見佛，定各別故。
X46n0775_p0153c01║本又凡夫所見等者，報應二身不問權教，既賢已上
X46n0775_p0153c02║具四十重他報之身，故十信前并諸二乘不分小化，
X46n0775_p0153c03║隨類之殊但名應身，故此但云凡夫不言二乘。
X46n0775_p0153c04║如其次第轉勝等者。問：云何餘教但說十重，今言四
X46n0775_p0153c05║十？答：今據實義，餘就偏勝，故不相違。
X46n0775_p0153c06║遮伽梨娑那提衣者，此云玉光耀羅衣，即是帝釋莊
X46n0775_p0153c07║嚴衣名也。
X46n0775_p0153c08║鍵尸多陀摩宮者，此云安樂變轉。此衣及宮，但為化
X46n0775_p0153c09║生，強假說之，亦表慈悲為室，忍辱為衣。故清涼云：諸
X46n0775_p0153c10║佛唯一無障礙身，但隨根教異耳。
X46n0775_p0153c11║隨識麤細等者，麤細如鏡垢，報化如鏡明。心垢若麤，
X46n0775_p0153c12║佛明須微；心垢漸細，佛明必著。斯則微著之相，並由
X46n0775_p0153c13║心與垢也，不由佛與明也。又如油水，影現明昧故也。
X46n0775_p0153c14║以智性等者，如波攝水，即可名水；若不攝水，豈得水
X46n0775_p0153c15║名？以水在於波中存故。化攝法身，即名法身，當知亦
X46n0775_p0153c16║爾。然前智身攝彼色身，色身盡故，如波即水，波相虗
X46n0775_p0153c17║故，波不存故。故上文云：色體無形，後無此句。明知前
X46n0775_p0153c18║後雖二互收，而前所攝亡，後所攝存。良以波虗而水
X46n0775_p0153c19║實，故疏意同耳。又別記云：心者，據體大也；智者，約相
X46n0775_p0153c20║大也；法身，通體相也（應云色者，就用大也）。以融攝故，隨說皆得。
X46n0775_p0153c21║由與用為本，故能現色也。
X46n0775_p0153c22║徧一切眾生界等者，即五無量界：初一所化，次二化
X46n0775_p0153c23║處，次一化歸，後一能化。
X46n0775_p0153c24║言如本徧一切處者（此即五界），所現之色無有分際者（名同），
X46n0775_p0154a01║隨心能示至各各差別者（即純純等），皆無分際者（名目），而不
X46n0775_p0154a02║相妨者（此即無礙）。
X46n0775_p0154a03║唯各立一者，良以真門，理唯自理，照體獨立，擬心即
X46n0775_p0154a04║差，故但單立。不同生滅，對智稱理，差別多端，故三齊
X46n0775_p0154a05║立。如體真如是體大，不空真如是相大，隨順得入是
X46n0775_p0154a06║用大。若爾，亦是雙立，何言獨耶？答曰：但是假詮，故說
X46n0775_p0154a07║三異，據實唯是照體獨立也。亦可即是前生滅門所
X46n0775_p0154a08║有三大，至此門中，但據同理，舉一全收，故唯說一，不
X46n0775_p0154a09║說餘二（此即同相，如微塵故）。生滅門中，唯據差別，故三齊時（此即
X46n0775_p0154a10║異相，如瓦器故）。故云如是三種等。即知是上所說三大，非就
X46n0775_p0154a11║真如別說三也。故真如名大總相門，生滅名相待門。
X46n0775_p0154a12║餘種種相等者，即指下云：以何義故，四門結中，皆悉
X46n0775_p0154a13║通名隨順法性（上問下答）？為欲顯示法性虗空，其體性廣
X46n0775_p0154a14║大圓滿，無有邊際；其相用無礙自在，無有始終。脩彼
X46n0775_p0154a15║四門一切行者，亦復如是，隨順如如，其阿世耶廣大
X46n0775_p0154a16║圓滿，無分際故。
X46n0775_p0154a17║門亦所入與本量等者，上來所說真生二門，是即不
X46n0775_p0154a18║異中而不一，人迷此意故執定異，便見門法廣狹勝
X46n0775_p0154a19║劣，故云對治此執著故。今既生滅全入真如，而真如
X46n0775_p0154a20║門與法無異，故此二門皆所入法，便除廣狹勝劣之
X46n0775_p0154a21║執。故七異中體相異云：真如與本量等，生滅與本別
X46n0775_p0154a22║故。亦可由無所待生滅，故無能待真如，二門不立俱
X46n0775_p0154a23║是所入，故云門亦所入與本量等。故上偈云：平等平
X46n0775_p0154a24║等一，皆無有別異，各攝諸法故（即此二門非異義故），然終不雜
X46n0775_p0154b01║亂（即前二門非一義故）。前後對明義得照著，此一後三四復次
X46n0775_p0154b02║義，並顯從生入真之由矣。
X46n0775_p0154b03║本，所謂推求至無念者。清涼所述五蘊觀云：問：凡夫
X46n0775_p0154b04║之人，欲求解脫，當云何脩？答曰：當脩二觀。二觀者何？
X46n0775_p0154b05║一、人空觀，二、法空觀。夫生死之本，莫過人法二執。迷
X46n0775_p0154b06║身心總相故，執人我為實有；迷五蘊自相故，計法我
X46n0775_p0154b07║為實有。計人我者，用初觀照之，知五蘊和合，假名為
X46n0775_p0154b08║人。一一諦觀，但見五蘊，求人我相，終不可得。云何名
X46n0775_p0154b09║為五蘊？色、受、想、行、識是。云何觀之？身則色蘊，所謂地、
X46n0775_p0154b10║水、火、風是。其相如何？堅則地，潤則水，煖則火，動則風。
X46n0775_p0154b11║觀心則四蘊，所謂受、想、行、識是。其相如何？領納為受，
X46n0775_p0154b12║取相為想，造作為行，了別為識。若能依此身心相，諦
X46n0775_p0154b13║觀分明，於一切處，但見五蘊，求人我相，終不可得，名
X46n0775_p0154b14║人空觀。乘此觀行，出分段生死，永處涅槃，名二乘解
X46n0775_p0154b15║脫。計法我者，用後觀照之，知一一蘊，皆從緣生，都無
X46n0775_p0154b16║自性，求蘊相不可得，則五蘊皆空，名法空觀。若二觀
X46n0775_p0154b17║雙照，了人我法我，畢竟空無所有，離諸怖畏，度一切
X46n0775_p0154b18║苦厄，出變易生死，名究竟解脫。問：夫求解脫，祇是了
X46n0775_p0154b19║妄證真。但能契真如理，寂然無念，則便離縛。何假興
X46n0775_p0154b20║心觀蘊，方求解脫，豈不乖理哉？答：離蘊真妄，約何而
X46n0775_p0154b21║立？且五蘊者，身心之異名。行人若不識身心真妄，何
X46n0775_p0154b22║能懸契？不達真妄之本，諸行徒施。故經云：若於虗空，
X46n0775_p0154b23║終不能成。斯之謂也。且計人我者，凡夫之執也；計法
X46n0775_p0154b24║我者，二乘之滯也。故令脩二觀，方能了妄證真，豈可
X46n0775_p0154c01║離也？
X46n0775_p0154c02║以心無形相至不可得故者。此文準釋，總有四解。若
X46n0775_p0154c03║據前二後一，此言心無形相，屬本覺心，即真如門。若
X46n0775_p0154c04║依第三，義乃有二：一云上屬所空蘊，此空能空智，故
X46n0775_p0154c05║云心無形相等；二云亦同前後，唯屬真心。若爾，何者
X46n0775_p0154c06║是其能空智耶？答曰：正是推求，兼在畢竟無念。文中
X46n0775_p0154c07║意云：能空、所空俱無念故。
X46n0775_p0154c08║為欲顯示本覺般若等者，以東喻日出，西喻日沒，故
X46n0775_p0154c09║論云爾。
X46n0775_p0154c10║本對治邪執等者，龍論釋此三處不同，前本趣中指
X46n0775_p0154c11║通三聚八因，第二唯言邪定，今但二聚。
X46n0775_p0154c12║三、文自說出沒互異者，謂彼二執而通麤細，及說斷
X46n0775_p0154c13║人而有兼正。本趣據通，及就菩薩兼斷法執，故說三
X46n0775_p0154c14║聚，以文通指，不別屬彼，菩薩、二乘各別斷故。餘約唯
X46n0775_p0154c15║麤，及就菩薩正斷人執，故說二聚，或但說一。今言凡
X46n0775_p0154c16║夫，亦通三義：一、約本趣，直該三賢，是正定故，而斷細
X46n0775_p0154c17║也；二、約此中，可通十信，是不定故，而斷麤也；三、約因
X46n0775_p0154c18║緣，唯局長流，是邪定故，而斷又麤也。斯則就義包含，
X46n0775_p0154c19║據文兼正，故前後論互說不同。
X46n0775_p0154c20║人我見者，計有總相主宰。法我見者，計一切法各有
X46n0775_p0154c21║體性。問：次下五種既並於真如法上計，云何說為人
X46n0775_p0154c22║我執耶？答：此有二釋：一云此是初學凡夫有人我者，
X46n0775_p0154c23║作此妄執，故云人我執也（斯則妄我）。二由如來藏中有二
X46n0775_p0154c24║義：一是本覺義，即當是人，於上妄計，故云人執；二是
X46n0775_p0155a01║理實義，當所觀法，今據初義，故說人執（斯則真人）。
X46n0775_p0155a02║已釋第一根本總相門，次釋第二人執對治門。於中
X46n0775_p0155a03║有五：初二於空謬執，後三於有倒知。前二皆言不知
X46n0775_p0155a04║破著，後三但云不解故者，佛說真空為遣滯有，而迷
X46n0775_p0155a05║世尊本說之意，則謂豁虗無物之空；後三但迷說其
X46n0775_p0155a06║妙有，則謂確實情有之有。五種各三：初執緣，次執相，
X46n0775_p0155a07║後對治。於此五中，一一者下，妄執事空以為法體三：
X46n0775_p0155a08║一、舉起執緣；二、以不下，正明執相。以眾生執佛色身
X46n0775_p0155a09║之礙相故，說法身如虗空；迷說意故，執同大虗。三、云
X46n0775_p0155a10║何下，辨對治相（二）：一、虗空妄非真（三）：一、立，文二：一、至
X46n0775_p0155a11║妄法，立情有也；二、體無不實，立理無也。二、釋，亦二：一、
X46n0775_p0155a12║以對下，釋情有也；二、以一下，釋理無也。三、結，亦二：一、
X46n0775_p0155a13║所謂下，結情有也；二、若心下，結理無也；二、此謂下，法
X46n0775_p0155a14║身真非妄也。簡法異喻，謂是如來本覺性智，豈同太
X46n0775_p0155a15║虗妄法也？
X46n0775_p0155a16║二、二者下。妄執法體唯是空無。（三）一、執緣。如大品云：
X46n0775_p0155a17║若當有法勝涅槃者，我說亦復如幻如夢。後之二段
X46n0775_p0155a18║可以意得。
X46n0775_p0155a19║三、三者下，執性德同色心（三）。初二可了。三、對治中至
X46n0775_p0155a20║說故者，二之不二也。因至別故者，不二之二也。如上
X46n0775_p0155a21║文云以依業識生滅相示等。
X46n0775_p0155a22║四四者下執法性本有染（三）。初一可了，二執相中以
X46n0775_p0155a23║不解其隨緣之義則謂自性有染。三對治中二：初云
X46n0775_p0155a24║何下奪破，後若如下縱破。初中三節：一以如下明淨
X46n0775_p0155b01║德妙有，二以過下明妄染理無，三從無下明妄不入
X46n0775_p0155b02║真。
X46n0775_p0155b03║五、五者下，執染淨有始終（於緣執治三中各二，謂生死、涅槃）。一、執緣。
X46n0775_p0155b04║二、以不下，執相。由聞依真有妄，便謂真先妄後，故起
X46n0775_p0155b05║有始見也。既眾生有始依真故證得涅槃者，還作眾
X46n0775_p0155b06║生成有始之義也。三、對治（二）：一、云何下，明法體離始
X46n0775_p0155b07║則顯生死無初。若說等者，仁王經云：若說三界外別
X46n0775_p0155b08║有一眾生界者，是外道大有經中說，非七佛說也。釋
X46n0775_p0155b09║曰：即勝論師兩兩合生第三子等也。二、又如下，明法
X46n0775_p0155b10║體離終則顯涅槃無盡。
X46n0775_p0155b11║三法見對治門，三節同前，謂執生死及執涅槃，故云
X46n0775_p0155b12║二也。
X46n0775_p0155b13║四俱非絕離門，於中有二：一約法明治中二：一約法
X46n0775_p0155b14║總顯，相待無相法體本爾，非由悟後方始其然。二是
X46n0775_p0155b15║故下舉廣類求，非智非識顯上非心也，非有非無顯
X46n0775_p0155b16║上非色也。
X46n0775_p0155b17║二而有下會釋伏疑中三：一正會伏疑。潛伏疑云：聖
X46n0775_p0155b18║者了知諸法離性不可說相，云何乃有種種言說？故
X46n0775_p0155b19║牒外難。云有言說者，下正會云當知等也。假言巧引
X46n0775_p0155b20║意不在言。二其旨下辨定聖意。三以念下反以釋成。
X46n0775_p0155b21║前對治離是生滅門，能所染淨各各差別猶未究竟，
X46n0775_p0155b22║異相門故服藥治病身猶未安。今究竟離是真如門，
X46n0775_p0155b23║惑智雙忘染淨齊離，一一無得纖瑕都盡，同相門故
X46n0775_p0155b24║藥盡病𡀍身泰心安。若非真門必無此理。
X46n0775_p0155c01║（論卷第七）。本分別發趣道相者，準天台意，發心有二種：一
X46n0775_p0155c02║者、偏偽，二者、真正。今初，彼云：道有通、別，今亦揀之，略
X46n0775_p0155c03║有其十。若心念念專貪、瞋、癡，攝之不還、拔之不出，日
X46n0775_p0155c04║增月甚，起上品十惡，此發地獄心，行火塗道一。若心
X46n0775_p0155c05║念念欲多眷屬，如海吞流、如火焚薪，起中品十惡，此
X46n0775_p0155c06║發畜生心，行血塗道（二）。若其心念念欲得名聞，四遠
X46n0775_p0155c07║八方稱揚頌詠，內無實德虗似賢聖，起下品十惡，此
X46n0775_p0155c08║發鬼心，行刀塗道（三）。若其心念念欲勝於彼，不耐下
X46n0775_p0155c09║人輕他珍己，如鵄高飛下視，而外揚仁、義、理、智、信，起
X46n0775_p0155c10║下品十善心，行阿脩羅道（四）。若其心念念忻世間樂，
X46n0775_p0155c11║安其臭身、悅其癡心，此起中品善心，行於人道（五）。若
X46n0775_p0155c12║其心念念知三惡苦多，人間苦樂相間，天上純樂、為
X46n0775_p0155c13║天上樂閇，六根不出、六塵不人，此上品善心，行於天
X46n0775_p0155c14║道（六）。若其心念念欲大威勢，身、口、意纔有所作，一切
X46n0775_p0155c15║弭從，此發欲界主心，行魔羅道（七）。若其心念念欲得
X46n0775_p0155c16║利智辨聰、高才勇哲，鑒達六合，十方顒顒，此發世智
X46n0775_p0155c17║心，行尼乾道（八）。若其心念念五塵六欲，外樂蓋微，三
X46n0775_p0155c18║禪樂如石泉，其樂內薰，此發梵心，行色無色道（九）。若
X46n0775_p0155c19║其心念念知善惡輪環，凡夫躭湎，賢聖所呵，破惡由
X46n0775_p0155c20║淨慧，淨慧由淨禪，淨禪由淨戒，尚此三法，如飢如渴，
X46n0775_p0155c21║此發無漏心，行二乘道（十）。若心若道，其非甚多，略舉
X46n0775_p0155c22║十耳（結也）。清凉釋云：前九為偽，後一為偏。後真正發菩
X46n0775_p0155c23║提心云：既深識不思議境，一苦一切苦，自悲昔苦，起
X46n0775_p0155c24║惑躭湎。乃至云：思惟彼我，鯁痛自他。即起大悲，興兩
X46n0775_p0156a01║誓願：眾生無邊誓願度，煩惱無邊誓願斷。雖知眾生
X46n0775_p0156a02║如虗空，誓度如空之眾生。雖知煩惱無所有，誓斷無
X46n0775_p0156a03║所有之煩惱（上二即空觀）。雖知眾生甚多，而度多多之眾
X46n0775_p0156a04║生。雖知煩惱無邊底，而斷無邊空之煩惱（假觀）。雖知眾
X46n0775_p0156a05║生如佛如，而度如佛如之眾生。雖知煩惱如實相，而斷
X46n0775_p0156a06║如實相之煩惱（中觀）。何者？若但拔苦因，拔苦果，此誓雜
X46n0775_p0156a07║毒，故須觀空。若偏觀空，則不見眾生可度，是名著空
X46n0775_p0156a08║者，諸佛所不化。若偏見眾生見度，即隨愛見大悲，非
X46n0775_p0156a09║解脫道。今則非毒非偽，故名為真。非空邊，非有邊，故
X46n0775_p0156a10║名為正。如鳥飛空，終不住空。雖不住空，跡不可尋。雖
X46n0775_p0156a11║空而度，雖度而空。是故誓與虗空共𨷖，故名真正發
X46n0775_p0156a12║菩提心。（從何者下，徵釋須三觀之因由。如天三光，闕一不可。）又識不思議心、一
X46n0775_p0156a13║樂心、一切樂心。我及眾生，昔雖求樂，不知樂因。如執
X46n0775_p0156a14║瓦礫謂如意珠，妄指螢光呼為日月。今方始解，故起
X46n0775_p0156a15║大悲，興兩誓願。謂法門無量誓願知，無上佛道誓願
X46n0775_p0156a16║成。雖知法門永寂如空，誓願脩行永寂。雖知菩提無
X46n0775_p0156a17║所有，無所有中，吾故求之。（上即空觀。）雖知法門如空無所
X46n0775_p0156a18║有而有，誓願𦘕繢莊嚴虗空。雖知佛道非成所成，如
X46n0775_p0156a19║空中種樹，便得華菓。（假觀。）雖知法門及佛果，非脩非不
X46n0775_p0156a20║脩，非證得非不證得，以無所證得而證而得。（中觀。）是名
X46n0775_p0156a21║非偽非毒，名之為真。非空非愛見，名之為正。如是慈
X46n0775_p0156a22║悲誓願，與不思議境智，非前非後，同時俱起。慈悲即
X46n0775_p0156a23║智慧，智慧即慈悲。無緣無念，普覆一切，任運拔苦，自
X46n0775_p0156a24║然與樂。不同毒害，不同但空，不同愛見，是名真正發
X46n0775_p0156b01║菩提心。然今此論三種發心，明說真正。舉劣顯勝，意
X46n0775_p0156b02║揀偏偽耳。
X46n0775_p0156b03║解行發心中二：一總標歎勝，前位信滿入解，今此行
X46n0775_p0156b04║滿入向，更深發心故也，故云轉勝。二顯其勝相中二：
X46n0775_p0156b05║一時勝，位隣初地，故云將欲滿故。二行勝中二：一總，
X46n0775_p0156b06║論云於真如法中深解現前者，解也。次云所脩離相
X46n0775_p0156b07║者，行也。下六度中皆明此二。二別，論云以知法性體
X46n0775_p0156b08║無慳貪故者，顯上解也。次云隨順脩行檀波羅蜜者，
X46n0775_p0156b09║顯上行也。下五一一準知，謂離三輪等相。
X46n0775_p0156b10║證發心中三：一通明發心體中三：一標地依，從初至
X46n0775_p0156b11║所謂真如是也。二明行體（根本）。以依等者，境界即是現
X46n0775_p0156b12║識，必依轉相起故。而此等者，然本智正證之時實無
X46n0775_p0156b13║能所，豈可得說以為境界？今但約後得智中業識未
X46n0775_p0156b14║盡，故轉現猶存。假就此識說正證中，定有真如為所
X46n0775_p0156b15║證境也。以後得智返緣正證，亦有現似境，故說轉識
X46n0775_p0156b16║現也。唯真等者，而實真證能所平等。三明勝用中四
X46n0775_p0156b17║（後得）：一是菩薩下攝法上首德，二或示下隨根延促德，
X46n0775_p0156b18║三而實菩薩下實行不殊德。此中有四：初句因等，次
X46n0775_p0156b19║句行等，次句證等，次無有下時等，四但隨眾生下應
X46n0775_p0156b20║根殊行德。
X46n0775_p0156b21║二、明發心相。論云又是至起滅故者，謂此菩薩前二
X46n0775_p0156b22║能依根後之智，後一所依梨耶之識，則成三心。但二
X46n0775_p0156b23║智起時，有微細生滅之累，不同佛地純淨之德，是故
X46n0775_p0156b24║合為發心之相。
X46n0775_p0156c01║三、成滿德。論云：又是等者，一、因位窮也。故地論云：一
X46n0775_p0156c02║者、現報利益，受佛位故。於色等者，二、果位彰也。故地
X46n0775_p0156c03║論云：二者、後報利益，摩醯首羅智處生也。何故他受
X46n0775_p0156c04║用身在此天者，一云：以寄十王，顯別十地。然第十地
X46n0775_p0156c05║寄當此天，即於彼身示成菩提，故在彼天。餘如別說。
X46n0775_p0156c06║上總下別。謂一念始覺，至心源時，契於本覺，故云相
X46n0775_p0156c07║應。又清凉云：始、本無二，名一念相應。又無明盡故，顯
X46n0775_p0156c08║照諸法，故云種智。上本智成也，下後智顯也，故云自
X46n0775_p0156c09║然等。一、問中二：初且陳疑；後若無明下，正設難。次問
X46n0775_p0156c10║凖此。二、答意云：只由內盡妄想心，故外能廣知也。如
X46n0775_p0156c11║鏡內盡垢穢塵，故外能廣現也。鏡有垢而莫現，生有
X46n0775_p0156c12║妄而焉知？於中有三：一、立正理。以一切鏡等六字，貫
X46n0775_p0156c13║下兩次讀之，謂貫一心及離於想念也。由一切境具
X46n0775_p0156c14║二義故：一者、唯真，二者、無妄。佛具此二，何不能了？疏
X46n0775_p0156c15║云：境雖無邊，不出一心。既證心源，何不能了？即心之
X46n0775_p0156c16║境離於妄念，故盡想念，方始能知。二、舉非顯失，亦二：
X46n0775_p0156c17║初以字下，翻前唯真；後以字下，翻上無妄。三、舉是彰
X46n0775_p0156c18║得，亦二：初從諸佛至不徧三句，次第翻上初以字下
X46n0775_p0156c19║三句；後從心真至妄法三句，次第翻上後以字下三
X46n0775_p0156c20║句。疏云心真實故，即是諸法之性者，佛心離妄，體一
X46n0775_p0156c21║心源，無始覺之異，故名真實。然此本覺在生滅門中，
X46n0775_p0156c22║為妄法之體，故云諸法之性也。一切妄法並是本覺，
X46n0775_p0156c23║佛心之相現於自體之上，以體照相，有何難了而不
X46n0775_p0156c24║了知也？故上文中辨佛報化之用，則在於眾生心中；
X46n0775_p0157a01║今辨眾生妄法，則在於佛心之上。良以心源無二，故
X46n0775_p0157a02║得然也。華嚴云：如心佛亦爾如佛眾生然心佛與眾
X46n0775_p0157a03║生是三無差別。此之謂也。次以同體大智起勝方便，
X46n0775_p0157a04║攝化眾生，故云有大智用等。今人乍聞萬法皆空，則
X46n0775_p0157a05║謂豁虗無物之空，便生疑云：何成觀心？何假脩作真
X46n0775_p0157a06║覺？師云：豁達空，撥因果，茫茫蕩蕩招災禍，棄有著空
X46n0775_p0157a07║病亦然，譬如避溺而投火。即㡿此執。然以此論自體，
X46n0775_p0157a08║顯照一切妄法。答：彼迷人謂雖妄空，而真照故也。以
X46n0775_p0157a09║隨情有，照了妄法；若理無義，無惑可照。（已上所說，多用賢首。）
X46n0775_p0157a10║一、問曰：若諸佛有自然業等者，有二：初且陳疑，後云
X46n0775_p0157a11║何下，設難。因言自然不思議業，生起世人不見之疑。
X46n0775_p0157a12║意云：既自然現，云何世人多不得見？故科名云：因論
X46n0775_p0157a13║生論。不同前難，直疑種智耳。故彼結難：云何能了名
X46n0775_p0157a14║一切種智？非如今結云何世間多不能見。二、答曰下，
X46n0775_p0157a15║有法、喻、合。且釋法云：以佛法身普徧眾生心中，但有
X46n0775_p0157a16║猒求根感，即顯麤細之用，非由功用也。次眾生下，喻
X46n0775_p0157a17║相易知。後如是下，合云：明無感佛之緣，非謂煩惱現
X46n0775_p0157a18║行，以善星等煩惱心中得見佛故。斯則無緣，如鏡有
X46n0775_p0157a19║垢也。問：不生不滅四種無為是佛真體，但由生滅五
X46n0775_p0157a20║種有為之所覆故，隱而不現。隨彼猒求勝劣之心，佛
X46n0775_p0157a21║現麤細報化之用，云何今說煩惱心中佛能現耶？答：
X46n0775_p0157a22║由或虗幻，佛力自在，有緣心中分明顯現。若或實有，
X46n0775_p0157a23║云何現哉？次法身能現報化之用，今據根本而言，故
X46n0775_p0157a24║云法身不現。
X46n0775_p0157b01║為欲顯示等者，此或依上生滅門脩。復次，為欲下，此
X46n0775_p0157b02║或依上真如門脩。
X46n0775_p0157b03║本趣向義故者，此則以義釋上標中相之一字。相者，
X46n0775_p0157b04║義相也。
X46n0775_p0157b05║云何為六等者，初一答初問，次二答第二，次一答第
X46n0775_p0157b06║三，後二答後問，故云隨問次第答釋門。
X46n0775_p0157b07║常恒薰習者，此句應迴佛字下安上，皆釋本有薰習
X46n0775_p0157b08║力。
X46n0775_p0157b09║其眾生善根令增長故者，釋本善根由惑淺薄，內薰
X46n0775_p0157b10║有力令善增多，故次文說能生忻猒等。此則全同上
X46n0775_p0157b11║文所說，真如內薰能令妄心猒苦欣樂等。以此對後
X46n0775_p0157b12║根劣之人惡重善少等，文相易了。
X46n0775_p0157b13║十愛樂心者，第一論釋信十義中，十者愛樂義，能令
X46n0775_p0157b14║成就慈悲心故。
X46n0775_p0157b15║父母天地等者，意言信如父母天地，能生一切諸善
X46n0775_p0157b16║法故。故華嚴云：信為道元功德母，長養一切諸善法。
X46n0775_p0157b17║復言地者，即是位也。其思極樂者，至極信樂也。
X46n0775_p0157b18║非遠非近等者，所遣遠近等相並通始終二教，能遣
X46n0775_p0157b19║非字之性唯局頓教，以此唯屬頓教信故。
X46n0775_p0157b20║應審思擇者，第七、八、十四三經為圓根故。
X46n0775_p0157b21║十剎那者，表圓及無盡故。初剎那者，以初攝後故、念
X46n0775_p0157b22║劫圓融故。
X46n0775_p0157b23║十、信攝一切者，正當別教事事無礙故，隨舉一位收
X46n0775_p0157b24║一切位故。今正說信，故且舉信收一切也。問：此通圓
X46n0775_p0157c01║教，前何不許耶？答：本論明信正用瓔珞，釋論兼會餘
X46n0775_p0157c02║經說信，所會多經而具多教，然非本論自具圓教，故
X46n0775_p0157c03║無違也。第十三經為頓根故，餘並終教皆非始教，以
X46n0775_p0157c04║彼說信在資粮位，今並位前故知非也。
X46n0775_p0157c05║得解行者者，解屬十住異名解位，故意言獲得十解
X46n0775_p0157c06║脩行之人，故名行者。
X46n0775_p0157c07║言已入聖胎故者，謂從信位創入初，初如初入胎，三
X46n0775_p0157c08║賢如住胎，登地如出胎，以無漏現起故。
X46n0775_p0157c09║言名住如來種中等者，正當第三名也。謂住習種性
X46n0775_p0157c10║位行，順內薰之因，故云正因相應。斯則內薰為正因
X46n0775_p0157c11║也。緣薰順彼，名相應也。則是正因之相應故，依主釋
X46n0775_p0157c12║也。又此位已去，所作萬行，定當得果，故名正因。復順
X46n0775_p0157c13║彼果，亦名相應。舉體就用，持業釋也。揀邪名正，通二
X46n0775_p0157c14║義故。待緣稱因，則初義也。對果名因，則後義也。
X46n0775_p0157c15║舉劣顯勝者，所謂本說信滿發心，而今却說未滿等
X46n0775_p0157c16║者，即是舉彼劣發顯此勝發故也。若前後對明文則
X46n0775_p0157c17║照然，如云善根微少對前有善根力，煩惱深厚對前
X46n0775_p0157c18║有薰習力。意言前人煩惱淺薄，本薰有力令善根增，
X46n0775_p0157c19║故能忻猒脩十信等；此人惑重善根微少，故起小善
X46n0775_p0157c20║等。餘文相望準可知矣。
X46n0775_p0157c21║舉劣顯劣者，即科本云：若有眾生乃至深厚，斯則舉
X46n0775_p0157c22║彼能起緣劣。自雖值下乃至種子，斯則顯示所起行
X46n0775_p0157c23║劣。故云舉劣顯劣。
X46n0775_p0157c24║舉勝顯勝者，亦科本論而有二句，上句即舉所求之
X46n0775_p0158a01║勝境，下句即顯能求之勝心，故云舉勝顯勝。此二子
X46n0775_p0158a02║門若對前文，信滿發心並名舉劣，故大科云舉劣顯
X46n0775_p0158a03║勝。今於劣中但自相望復有勝劣，故子科云舉劣顯
X46n0775_p0158a04║劣等。
X46n0775_p0158a05║怳怱者，肇論註云：言無所定，如有如無也。
X46n0775_p0158a06║或極極遠者，即前第九三祗。
X46n0775_p0158a07║或極極近者，即前第八一念中間可了。
X46n0775_p0158a08║如本或有等者。此或字中含上多義，謂或則是不定
X46n0775_p0158a09║義故。次下二門或通十四經之大意，多分俱名不定
X46n0775_p0158a10║聚故。
X46n0775_p0158a11║造作別釋者，對前總明故云別釋，謂上論云於中過
X46n0775_p0158a12║緣亦有發心是也。
X46n0775_p0158a13║隨他兼心者，或是兼帶、兼將之心。詳之，此之四緣，望
X46n0775_p0158a14║上並劣；前之三緣，對此俱勝矣。
X46n0775_p0158a15║及總結前等者，謂但結上舉勝顯勝，非是結彼已前
X46n0775_p0158a16║門故。
X46n0775_p0158a17║言逆遠者，見開泰本則是違字，亦可對上當字，即相
X46n0775_p0158a18║當義，今即遠離義。
X46n0775_p0158a19║本言或者，不定之義，謂不定唯墮二乘地，亦入凡夫
X46n0775_p0158a20║及惡道故。又不定退，故云或也。
X46n0775_p0158a21║言有作者，是脩作也。意言初住有脩行心，與後登地
X46n0775_p0158a22║無脩作智而為加行，故云有作。方便證發心云一者，
X46n0775_p0158a23║真如無分別故。
X46n0775_p0158a24║言有住者，是住相也。謂今凡位有住相心，與後聖位
X46n0775_p0158b01║無住相福，而為加行，故云爾也。如金剛云：無住相布
X46n0775_p0158b02║施，福如虗空等。又清凉釋，深通二義：一契理義，二厚
X46n0775_p0158b03║重義。今取契理，則是深心安住真理，故立住名。今此
X46n0775_p0158b04║三門，初後二門，並依主釋，正智之方便，安樂之成就；
X46n0775_p0158b05║中間一門，則持業釋，福德即具足，亦通依主，同餘二
X46n0775_p0158b06║也。又依清凉菩提心戒儀八門中，第六示其體相云：
X46n0775_p0158b07║佛子！此菩提心雖復具含眾德、包攝難思，然其所發
X46n0775_p0158b08║要唯三心，謂大願、大悲及與大智。起信論中明信成
X46n0775_p0158b09║就，亦發此三故：一者、直心，正念真如法故，即是大智；
X46n0775_p0158b10║二者、深心，樂脩一切諸善行故，即是大願；三者、大悲
X46n0775_p0158b11║心，救拔一切苦眾生故。故慈氏菩薩以二百二十一
X46n0775_p0158b12║句為於善財歎菩提心中有一喻云：如燈以大悲為
X46n0775_p0158b13║油、大願為炷、大智為光。今當略示此三心相。
X46n0775_p0158b14║言大願為炷者，即如次下，發五大願、四弘願是。此四
X46n0775_p0158b15║弘願，攝一切願，無行不脩，即是深心。二大悲者，凡所
X46n0775_p0158b16║脩行，要為眾生。三大智者，略有二意：一者、智了真性，
X46n0775_p0158b17║導上悲願，令願無所願，悲稱無緣，方稱大悲及與大
X46n0775_p0158b18║願。二者、凡欲發心，先當皆慧，觀察此心，何者是於菩
X46n0775_p0158b19║提心體？即知自心等諸佛心，心、佛、眾生，三無差別，如
X46n0775_p0158b20║是心體，即是菩提心。故我此心，定無一相，萬德本具，
X46n0775_p0158b21║體絕百非。如淨月輪，當十五日，圓滿無缺，浮雲若翳，
X46n0775_p0158b22║不見月輪，長風卷雲，皎然明白。心亦如是，本來圓淨，
X46n0775_p0158b23║徧照法界，即是菩提，體無生滅，即是圓寂。惑雲所覆，
X46n0775_p0158b24║無所覺知，方便慈風，拂除妄惑。真心本淨，非是新生，
X46n0775_p0158c01║不發諸心，真智心矣。即以此智，了物同體，慨物同迷，
X46n0775_p0158c02║而起悲救物，依體起用，無悲之悲，用不離體，無緣湛
X46n0775_p0158c03║寂。心雖本淨，久翳塵勞，廣起大願，發脩萬行。行願相
X46n0775_p0158c04║資，如車二輪，如鳥二翼，翔空致遠，必假相資。故經云：
X46n0775_p0158c05║如龍布密雲，必當霔大雨，菩薩發大願，決定脩諸行。
X46n0775_p0158c06║以大願故，悲智常行，則無住萬行，自然成就，故以大
X46n0775_p0158c07║願而為其主。又悲智相導，即無住行，以此對願，即行
X46n0775_p0158c08║願相扶。故此三心，無德不攝，始於十信，終至菩提，若
X46n0775_p0158c09║果若因，不離三矣。然此三心，要無分限，是菩提心。故
X46n0775_p0158c10║四弘願云：眾生無邊，誓願度等，若有分限，非菩提心。
X46n0775_p0158c11║故云三心也。
X46n0775_p0158c12║言寶喻至寶者，總珠喻也。如是至黃石者，所在喻也。
X46n0775_p0158c13║如是至黃色者，色㒵也。其身至短故者，形猒也。大小
X46n0775_p0158c14║至又故者，分量也。如是至摩尼者，周徧也。其止至石
X46n0775_p0158c15║體者，次第也。此摩尼至一切處者，難思喻也。於彼至
X46n0775_p0158c16║色黃者，同色喻也。上來寶喻則有九重，而後三喻行
X46n0775_p0158c17║相可了。次合說門，釋文亦四，馬鳴唯有後一，云：如是
X46n0775_p0158c18║眾生，龍樹影出前三，故具四種。
X46n0775_p0158c19║蚊龍等小大身者，香山云：龍身長大，設使捷鳥一扇
X46n0775_p0158c20║千里，雖經年載猶不見其首尾所有，何况餘鳥受苦
X46n0775_p0158c21║無量，右脇著地迴左脇傾，經賢劫中千佛出世，故云
X46n0775_p0158c22║大身。
X46n0775_p0158c23║善巧方便者，方法便宣善巧義也，故以善巧釋本方
X46n0775_p0158c24║便。
X46n0775_p0159a01║恭敬供養者，清凉疏明手出廣供三昧門云：由於昔
X46n0775_p0159a02║時以手持供，供佛施人，稱周法界，故今真流供具等
X46n0775_p0159a03║諸佛之難思。彼鈔釋云：法界已上，此出因也。約其施
X46n0775_p0159a04║行，稱周法界；約其施心，入深觀故。故今已下，顯今果
X46n0775_p0159a05║也。真流供具，顯出供時心，以稱法界，手出供具故。等
X46n0775_p0159a06║諸佛之難思者，穪田境也。田雖尊勝，心不稱境，非真
X46n0775_p0159a07║供養。由稱真之因，感稱真之果，能供真佛之境。
X46n0775_p0159a08║體性廣大等者。準此，上言隨順法性，並通三大，非唯
X46n0775_p0159a09║理體。餘云稱性，並例此文。故清凉云：不有大虗，曷展
X46n0775_p0159a10║無涯之照？不有真界，豈淨除等空之心？此應是前明
X46n0775_p0159a11║三大。後所指文云：餘種種相，結總持决擇分中，理當
X46n0775_p0159a12║自明。謂此少文，總能攝持前多結故。又前四結，各一
X46n0775_p0159a13║少文，總能含攝正說多故。故云結總持也。
X46n0775_p0159a14║無繫縛等者，謂此菩薩以大願力留惑潤生受分段
X46n0775_p0159a15║身，非同已前仍有業繫苦相故也。若爾，云何說彼十
X46n0775_p0159a16║信位中斷滅相耶？答曰：是漸非頓，謂至信滿方能斷
X46n0775_p0159a17║盡，故說信位斷也。勿為十信入住心中已盡無餘，故
X46n0775_p0159a18║云初住無繫業等。
X46n0775_p0159a19║未得證智等者，謂若緣真如不名為退，若緣事相即
X46n0775_p0159a20║名為退，故云頗梨隨轉。不同地上恒緣真理，故名不
X46n0775_p0159a21║退。思之。
X46n0775_p0159a22║為欲顯示佛法大海等者，案論法喻兼而釋之，如人
X46n0775_p0159a23║越海四處有退：一是此岸，乍爾發離顧此難捨多却
X46n0775_p0159a24║退還，三界妄樂猶如此岸，初發信心遊涉法海，未獲
X46n0775_p0159b01║法喜返顧却還，離岸已遙必不復退，脩信已熟不退
X46n0775_p0159b02║亦爾，故云節退。中間不退，次二準知。二越渡已至迮
X46n0775_p0159b03║此岸洲，如至信滿初登正定生疎多退，如乍離洲返
X46n0775_p0159b04║顧退耳。三越度已至近彼岸山，如至賢滿初顧聖位，
X46n0775_p0159b05║乍習聖行生疎思退，如初離山返顧却還，若去山遙
X46n0775_p0159b06║必不却迴，久脩亦爾。四是彼岸，岸高而難仰其上，海
X46n0775_p0159b07║深而難見其底，然已至此難昇易退，法海淵深難捨
X46n0775_p0159b08║難離，果岸孤絕難昇難涉，故思退之。故佛稱嘆不可
X46n0775_p0159b09║思議。
X46n0775_p0159b10║果德已滿等者，此通二義：一、是終教，初住成佛。故雜
X46n0775_p0159b11║華云：若與如是觀行相應，於諸法中不生二解，一切
X46n0775_p0159b12║佛法疾得現前，初發心時即得菩提等。二、是圓教，寄
X46n0775_p0159b13║同終教，亦說初住即得成佛。故普經云：以是發心即
X46n0775_p0159b14║是佛故。大疏判云：前則終教，見性齊故；後則圓教，約
X46n0775_p0159b15║法圓融故。釋曰：終未究竟，如初盞燈，雖徧一室，而後
X46n0775_p0159b16║燈來，其明轉增。初心見性，雖徧法界，後後而見，轉轉
X46n0775_p0159b17║分明。但所見同，故云見性齊也。圓已究竟，更無所遺，
X46n0775_p0159b18║以是圓融，始、終即耳。
X46n0775_p0159b19║一劫等者。問：前說十千，今何言一至十劫耶？答：準演
X46n0775_p0159b20║奧鈔云：有四句：一、鈍根精進；二、鈍根懈怠；三、利根精
X46n0775_p0159b21║進；四、利根懈怠。前據初一，此據後二，故不相違。
X46n0775_p0159b22║（論卷第八）。謂攝二聚之眾生故者。問：此論不為正定人耶？
X46n0775_p0159b23║答：謂信滿入住已上之位，却依前文發趣道相故被
X46n0775_p0159b24║正定，如上因緣分中已釋。
X46n0775_p0159c01║故有五門故。故有五門者，上五門言屬本文也，下五
X46n0775_p0159c02║門言屬釋論也。意由本文分明開說五門名字，故今
X46n0775_p0159c03║釋論亦開五門，更不自立科目之名，而全依本，故勸
X46n0775_p0159c04║應察。良以不同前後之例，自別標列科名故也。其三
X46n0775_p0159c05║故字並所以義，初則由上建立門故，廣答有五，亦可
X46n0775_p0159c06║事也，出切韻中，意云事有五門。次則由本文有五門，
X46n0775_p0159c07║後則所以釋文有五。科云財主者，兼前科田，即俱舍
X46n0775_p0159c08║云：由主、財、田異故，施果差別。主即施心，財則無畏，并
X46n0775_p0159c09║法通名財故。
X46n0775_p0159c10║隨應施者，即賢首云無畏施也。又龍樹似寬，以名應
X46n0775_p0159c11║故。
X46n0775_p0159c12║防轉戒者，防謂遮防，即本不義；轉者起也，即本煞等。
X46n0775_p0159c13║意以防轉釋不煞等也。如下舉師母戒、佛眼精戒，並
X46n0775_p0159c14║隨本論而建名號，今此亦是順本立耳。若準賢首勒
X46n0775_p0159c15║成三聚，合中二門為攝善法戒，又從小罪下明護戒
X46n0775_p0159c16║心，餘之二門為餘二聚。
X46n0775_p0159c17║伏我等者，然伏我無我之二門，謂或影互各說。邊
X46n0775_p0159c18║亦可。前則但忍怨害，故是伏我，不必無我；後則八風
X46n0775_p0159c19║不動心念，故須無我，非是伏我，以彼伏我不永無故。
X46n0775_p0159c20║若準賢首，初門即為不饒益忍，後門則為安受苦忍。
X46n0775_p0159c21║財榮潤己，損耗侵𣣋，故云利衰越過。以毀越德而歎，
X46n0775_p0159c22║故名毀譽。依實德讚名稱，依實過論名譏，逼迫侵形
X46n0775_p0159c23║名苦，心神適悅名樂。若準玉溪而具三忍，二種同上。
X46n0775_p0159c24║言等法者，即為第三諦察法忍，謂印諸法皆平等故
X46n0775_p0160a01║進門。若準賢首，於初通示門中開二：一至懈退為勒
X46n0775_p0160a02║勇精進、二至怯弱為難壞精進、三至眾苦為無足精
X46n0775_p0160a03║進，此一即是無障脩行精進門。次下大同。
X46n0775_p0160a04║八風不標者，字統云：標者，擊也。
X46n0775_p0160a05║次說脩行止觀門者，賢首品疏云：定慧雖多，不出二
X46n0775_p0160a06║種：一事，二理。制之一處，無事不辦，事定門也。（即遺教經。彼經
X46n0775_p0160a07║前文廣明心過，故後誠云：制之一處，無事不辦，是故當勤折伏其心。）能觀心性，契理不
X46n0775_p0160a08║動，理定門也。（即涅槃經意也。）明達法相，事觀也。（成唯識云：於所緣境，觀察
X46n0775_p0160a09║為性。）善了無生，理觀也。（即七地經云：了法無生各般若。此上先總辨為三，已下明用二
X46n0775_p0160a10║不同云。）諸經論中，或單說事定，或但明理定，二觀亦爾。
X46n0775_p0160a11║或歒體理事，止觀相對。或以事觀對於理定，如起信
X46n0775_p0160a12║論：止一切相，乃至心不可得為止，而觀因緣生滅為
X46n0775_p0160a13║觀。或以理觀對於事定，下經云：一心不動入諸禪，了
X46n0775_p0160a14║境無生名般若是也。或俱通二，如下云：禪定持心常
X46n0775_p0160a15║一緣，智慧了境同三味是也。或二俱泯，非定非散。或
X46n0775_p0160a16║即觀之定，但名為定，如觀心性名止定是也。或即定
X46n0775_p0160a17║之觀，但名為觀，如以無分別智觀名般若是也。若說
X46n0775_p0160a18║雙運，謂即寂之照是也。（此上並是顯其類別，已下總示得失。）所以局見
X46n0775_p0160a19║之者，隨矚一文，互相非撥；偏脩之者，隨入一門，皆有
X46n0775_p0160a20║剋證，然非圓暢。今當事觀對於理定，此是菩薩微妙
X46n0775_p0160a21║行門，觸目對境，常所行用，希心玄趣，幸顧留神，故云
X46n0775_p0160a22║次說脩行止觀門。
X46n0775_p0160a23║定標陀阿羅觀義者，聖師記曰：標陀者，翻云主也。阿
X46n0775_p0160a24║羅者，翻云伴也。即此處中定主觀伴應審觀察，意以
X46n0775_p0160b01║加行觀慧為伴，根本止定為主，預脩加行隨順根本，
X46n0775_p0160b02║故本文云隨順等也。然非無智，心自灰耳。
X46n0775_p0160b03║觀標陀阿羅觀義故者，即以加行觀慧順根本觀慧，
X46n0775_p0160b04║故本文云隨順等也。
X46n0775_p0160b05║謂定隨時彼觀即順等者，意云：前據初學或單順止
X46n0775_p0160b06║或單順觀，今據久習即一心中雙順二故，謂脩隨順
X46n0775_p0160b07║止時即脩隨順觀等，故云定隨時彼觀即順等。故賢
X46n0775_p0160b08║首云漸漸脩習等者，顯能隨之方便。雙現前者，明所
X46n0775_p0160b09║隨之止觀或異。賢首前唯單脩、今此雙脩，並是方便
X46n0775_p0160b10║非根本故。
X46n0775_p0160b11║有覺輪故者，覺名尋也。今古翻異即是三種，或八惡
X46n0775_p0160b12║覺，謂親里尋、國土尋等。此惡尋思能摧善止，故云覺
X46n0775_p0160b13║輪。上準前二故作此釋，亦可屬彼東西兩方，有覺智
X46n0775_p0160b14║故謂之覺也，摧乱心故謂之輪也，故云覺輪。
X46n0775_p0160b15║伽摩伊陀耶者，翻云合集；婆尼羅者，翻云散離。合集
X46n0775_p0160b16║者，即是粘食；散離者，即是粮食。
X46n0775_p0160b17║言唯用自中者，自猶從也，中即日中，意言自從日中
X46n0775_p0160b18║已前隨應無定，同諸教說不過中食。
X46n0775_p0160b19║俱盧舍者，此云淨穢中間，謂五百弓之量也。
X46n0775_p0160b20║羅羅等者，準彼義淨三藏傳云：呪藏梵本有十萬頌，
X46n0775_p0160b21║唐譯可成三百卷，現今求覓多失小全，而大聖沒後
X46n0775_p0160b22║唯龍樹菩薩特精斯要。時彼弟子厥號難陀，聰明愽
X46n0775_p0160b23║識漬意斯典，在西印土經二十年，專心持呪遂便感
X46n0775_p0160b24║應，每至食時食從空下，又誦呪求如意瓶，不久便獲，
X46n0775_p0160c01║乃於瓶中得經歡喜，不以呪結其瓶遂去。於是難陀
X46n0775_p0160c02║法師恐呪明散失，遂便撮集可十二千頌成一家之
X46n0775_p0160c03║言，每於一頌之內離合呪即之文，雖復言同字同，實
X46n0775_p0160c04║乃義別用別，自非口相傳授，而實解悟無因。今論前
X46n0775_p0160c05║後皆同於彼。
X46n0775_p0160c06║品重事等者，類也、別也，故云品耳。此說總處具十重
X46n0775_p0160c07║故，下說門壁各十重故。
X46n0775_p0160c08║坐像者，即今禪牀也。
X46n0775_p0160c09║兩膝末等者，斯則全跏之相，非半跏坐也。
X46n0775_p0160c10║唯用等者，應此二時求齋粥故。
X46n0775_p0160c11║存心決定等者，古師偈曰：實相言思斷，真如絕見聞，
X46n0775_p0160c12║此是安心處，異學徒（云云）。又二袒白達磨曰：我心未
X46n0775_p0160c13║寧，乞師與安。師曰：將心來，與汝安。曰：覓心了不可得。
X46n0775_p0160c14║師曰：我與汝安心竟。故云存心等也。
X46n0775_p0160c15║不著身體門等者，清凉云：夫禪定虗凝，湛猶停海。高
X46n0775_p0160c16║攀聖境，尚曰妄情；馳想五塵，豈當為道？色如熱金丸，
X46n0775_p0160c17║執之則燒；聲如毒塗鼓，聞之必死；香如弊龍氣，齅之
X46n0775_p0160c18║則病；味如沸熱蜜，䑛之爛傷；觸如臥師子，近之則嚙。
X46n0775_p0160c19║此五欲者，得之無猒，如火益薪，亡國敗家，世世為害，
X46n0775_p0160c20║過於怨賊，故不應著。況菩薩體此即如，復何所著？況
X46n0775_p0160c21║達身空，為誰所著？故云不著身等。
X46n0775_p0160c22║如本乃至等者，別記云：先除有想，後亦遣除想者，除
X46n0775_p0160c23║無想也，以有無念俱是想故。釋曰：境界有二：一、有；二、
X46n0775_p0160c24║空。緣有境心謂之有想，緣無境心謂之無想，故云爾
X46n0775_p0161a01║也。
X46n0775_p0161a02║如本以一等者，此有三節。初之二句體相無，故華嚴
X46n0775_p0161a03║云：諸法無體性，亦無有作用。次之二句生滅無，故淨
X46n0775_p0161a04║名云：法本不生，今亦無滅。後之二句心境無，故華嚴
X46n0775_p0161a05║云：法性本空寂，無取（境）亦無見（心）。性空即是佛，不可
X46n0775_p0161a06║得思量。法既性空，何得更有隨心緣外境之義也。其
X46n0775_p0161a07║上以一切法本來六字流下三節，三次讀之。本一行
X46n0775_p0161a08║者，行則相也，相則體也，故云同體一相，法界一相，斯
X46n0775_p0161a09║則真如法身異名也。
X46n0775_p0161a10║（論卷第九）。即此門中自有二門等者，準此及下第三業用
X46n0775_p0161a11║門。今一唱論有兩番科。初二文科大分為二：一略說
X46n0775_p0161a12║略示總持門，二廣說廣示散剖門（此一虗科消文不用故）。初略
X46n0775_p0161a13║說門分五子段：一眾生勝劣不同門，二能作障礙假
X46n0775_p0161a14║人門（已下三門并後廣說門皆屬虛科，消文不用故），三顯示所作業用門，四
X46n0775_p0161a15║顯示對治行法門，五因治之力得益門。後廣說門應
X46n0775_p0161a16║分八段，例下三文科。第三業用中，別業用內分八門
X46n0775_p0161a17║云：一者出現人相令信門等是（此八子段即上注云此一虗科，以彼一中
X46n0775_p0161a18║開此八故）。上來二文科竟。自下三文科者應大分三：一者
X46n0775_p0161a19║眾生勝劣不同門，二者能作障礙假人門（上二虗科不用消文
X46n0775_p0161a20║故），三者顯示所作業用門。就此門中即有二種：一者
X46n0775_p0161a21║是總，於中有二：一總相所作業用門，即前二文科內
X46n0775_p0161a22║初文五子段中第三顯示所作業用門也。但今為對
X46n0775_p0161a23║下別，故有總相之言。二通達對治行法門，即是合前
X46n0775_p0161a24║五子段中後二科故。今言通達者，亦為形後別故。二
X46n0775_p0161b01║者是別，於中有八：一出現人相令信門等，文相易了，
X46n0775_p0161b02║不消文處。初依二文科，至初門內五子文中第三，而
X46n0775_p0161b03║便依三文科。據此閑了，二文科中大段，第二子門後
X46n0775_p0161b04║三，三文科中前二，故並註云虗科是也。若爾，一番足
X46n0775_p0161b05║矣，何繁須二？答曰：謂本文中前後影顯。若唯依初番，
X46n0775_p0161b06║則於後段廣中闕能作障礙假人門，及闕第三業用
X46n0775_p0161b07║總別。若唯依後番，闕於初略後廣，及闕第五因治之
X46n0775_p0161b08║力得益門。故用兩番，其理方周。
X46n0775_p0161b09║作無無境者，已滅諸事皆存在故。作應時境者，十
X46n0775_p0161b10║二時中隨應現故。上鬼神中，賢首大師廣明後一[(耜-耒+工)/木]，
X46n0775_p0161b11║惕鬼精媚神矣。
X46n0775_p0161b12║[○@(內-入+人)]（隱天反）【圖】（於阿反）𭖜（弗八反），[旲-一+(王*王)]（去言反）【圖】（伊入反）【圖】（阿含反）【圖】（只因
X46n0775_p0161b13║反）【圖】（伊允反），斯皆聖記切之。
X46n0775_p0161b14║彼外道人當有何利等者，意言若談邪惡令他學惡
X46n0775_p0161b15║可自得利，今說六度順他所脩自何益哉？
X46n0775_p0161b16║若離善知識等者，如上真如門中已引首楞嚴說，因
X46n0775_p0161b17║脩正定用心倒錯起十異執等是也。
X46n0775_p0161b18║諸邪道故者，即本鬼神也。然上標云三者出道者，而
X46n0775_p0161b19║含二義：一出外道、二出邪道，故云出道。亦可外道屬
X46n0775_p0161b20║人、邪道屬人，所用術法以彼皆是鬼神法故。如高僧
X46n0775_p0161b21║傳說：道流用鬼神法吹眾僧衣飛颺無住，尋將稠禪
X46n0775_p0161b22║師衣鉢來而不能動。由前第二怖魔德中已有惡鬼，
X46n0775_p0161b23║惡鬼名中亦攝神故。但云怖魔者，雙兼二故。
X46n0775_p0161b24║如其次第至之波者。結指十德，並是止息行人心海
X46n0775_p0161c01║之散動故。次勸勿令率爾麤心，不見深意，故云應審
X46n0775_p0161c02║思擇。
X46n0775_p0161c03║（論卷第十）。嚤鍵訶尸者，此云氣盛瓦爐。阿那毗提者，此云
X46n0775_p0161c04║風病婆多。阿彌尸者，此云無根。上並聖記。一切有為
X46n0775_p0161c05║之清淨法等者，以本論中所觀有二：一、世間，二、有為。
X46n0775_p0161c06║其上一切下之法等，貫上通下，兩次讀之。今此先釋
X46n0775_p0161c07║有為，通具二義：一云：唯屬不覺，以彼覺義是無為故，
X46n0775_p0161c08║就善、不善名為清淨、不清淨故。一云：始覺為清淨法。
X46n0775_p0161c09║故大鈔云：始覺新起，義同有為，不覺即是不清淨法，
X46n0775_p0161c10║此之二法更相變壞。後復次下，却釋世間。此通不覺，
X46n0775_p0161c11║與覺一義，故前十異有世間門：具足世間是覺，具備
X46n0775_p0161c12║功德故；妄想世間是不覺，三界虗偽故。以妄薰真，成
X46n0775_p0161c13║諸染相；以真薰妄，成諸淨業，二互相破。又門名生滅，
X46n0775_p0161c14║本云變壞。真如門云：一切諸法唯依妄念而有差別。
X46n0775_p0161c15║又龍樹云：如覺般若被彼染誑，如今方起，不名為正。
X46n0775_p0161c16║又無上依經等說為四障，變易生死如雜鑛金，故是
X46n0775_p0161c17║苦也。又俱舍云：故諸愚夫於無間獄生苦怖心，不如
X46n0775_p0161c18║眾聖於有頂蘊，以有頂蘊是行苦故。釋曰：但自遷流，
X46n0775_p0161c19║尚生大怖，況相破壞，理當大苦。然凡受苦苦、不覺壞
X46n0775_p0161c20║苦，除佛已外，無非是苦，況餘一切何可戀耶？玉溪判
X46n0775_p0161c21║云：但約可破壞義以明此苦，非唯樂壞。
X46n0775_p0161c22║一自作一者，意言依生滅門脩觀為門，趣入三自大
X46n0775_p0161c23║乘之法故。上十異中第十名一心，有二：一體大乘名
X46n0775_p0161c24║一，心從所作名一；三自大乘名一，心從能作名一。故
X46n0775_p0162a01║云一自作一。
X46n0775_p0162a02║一切心行等者，俱舍頌曰：如以一睫毛，置掌人不覺，
X46n0775_p0162a03║若置眼睛上，為損極不安。愚夫如手掌，不覺行苦睫，
X46n0775_p0162a04║智者如眼睛，緣極生猒怖。
X46n0775_p0162a05║本以是故若者，通結上二，壞行二故。
X46n0775_p0162a06║譬如彼夢等者，古師云：夢裏明明有六趣，覺後空空
X46n0775_p0162a07║無大千。大千沙界海中漚，一切聖賢如電拂。王薀浮
X46n0775_p0162a08║雲空去來，三毒水泡虗出沒。如次釋今夢電雲耳。
X46n0775_p0162a09║緣種種身等者，阿含經云：昔有國王嗜慾無猒，有一
X46n0775_p0162a10║比丘以偈諫曰：目為眵淚窟，鼻是穢涕囊，口為涎涶
X46n0775_p0162a11║器，腹是屎尿倉。但王無慧目，為色所躭芒，貧道見之
X46n0775_p0162a12║污，出家脩道場。故云乃至遠離貪故。
X46n0775_p0162a13║又之。又之者，之猶往也。
X46n0775_p0162a14║立大誓願起十方等者，若準本論，願字具二，今兩次
X46n0775_p0162a15║讀之。
X46n0775_p0162a16║譬如闕翼鳥等者，然此伽陀四喻八句二二成一，唯
X46n0775_p0162a17║初譬如及中無有并後功字，貫下通上四次讀之。其
X46n0775_p0162a18║法合中初之一偈并後功故，二字亦應通下貫上四
X46n0775_p0162a19║次讀之。然此四中前二闕觀，同彼二乘趣寂愚法故。
X46n0775_p0162a20║初一唯脩止定屬如理智，異名根本，同彼二乘墜墮
X46n0775_p0162a21║長空無餘涅槃故。若具脩觀屬如量智，亦名後得，故
X46n0775_p0162a22║不墮於涅槃性空。今此意云：二翼雙點可翔太虗，兩
X46n0775_p0162a23║智齊運可遊性空，由無後智達俗涉有，唯脩止輪證
X46n0775_p0162a24║真落空耳。後一亦同二乘愚法不了故。此上二種，初
X46n0775_p0162b01║即必墮趣寂，後即不成種智。後二闕止，同彼凡夫不
X46n0775_p0162b02║能遊真路、不能離妄坑故。
X46n0775_p0162b03║言不墮惡趣。功者，玉溪引論功是坑字，亦可通矣，不
X46n0775_p0162b04║及功字通上四焉。
X46n0775_p0162b05║言不到墮功故者，鈔引論云：不倒墮坑故。而開泰本
X46n0775_p0162b06║亦是倒字。
X46n0775_p0162b07║終不可捨離者。問明品云：譬如有力王，率土咸戴仰。
X46n0775_p0162b08║定慧亦如是，菩薩所依賴。又法華云：定慧力莊嚴，以
X46n0775_p0162b09║此度眾生。又清凉云：禪非智無以窮其寂，智非禪無
X46n0775_p0162b10║以深其照。又天台止觀經論（云云），皆斯意也。由是圓
X46n0775_p0162b11║正離彼偏邪之頓悟漸脩大要門故。止即頓悟，觀即
X46n0775_p0162b12║漸脩。念念頓悟，念念漸脩，二不相離。故七祖云：頓悟
X46n0775_p0162b13║漸脩為圓妙也。斯則所脩大節，故須雙行。余忝上答
X46n0775_p0162b14║天佑皇帝心觀第三玄微門中有二：初直述，後通難。
X46n0775_p0162b15║今初。清凉云：夫欲運心脩行，先須信解真正。信解不
X46n0775_p0162b16║正，所脩一切皆邪。縱使精勤，徒為勞苦。今則頓信本
X46n0775_p0162b17║有真界，本無無明。生死本出，涅槃本成。彌滿清淨，中不
X46n0775_p0162b18║容他。照體獨立，擬心即差。一念不生，前後際斷，名為真
X46n0775_p0162b19║正。真者揀妄，則不同迷倒凡夫，但依妄念八識，行施戒
X46n0775_p0162b20║等，以為脩行。不了施等本從真起，斯則見有實惑可斷，
X46n0775_p0162b21║當果可證。以未了達𦦨水本乾，空華無果，故是妄也。
X46n0775_p0162b22║正者揀邪，則不同執見小乘及諸外道（下證真信）。故三聖
X46n0775_p0162b23║觀云：信若不信法界，信則是邪（下證真解）。又略䇿云：惑本
X46n0775_p0162b24║無從，迷真忽起。迷而不返，瀾漫無涯。若纖雲覆空，其
X46n0775_p0162c01║來無所。須臾彌滿，六合黯然。長風忽來，倏然皆盡。千
X46n0775_p0162c02║里無點，萬像歷然。方便風生，照惑無本。性空顯現，眾
X46n0775_p0162c03║德本圓。八萬塵勞，皆波羅蜜。恒沙惑障，盡是真如。眼
X46n0775_p0162c04║翳不除，空華亂起。但淨法眼，何惑不消。滯執堅牢，居
X46n0775_p0162c05║然多劫。又古師云：了即業障本來空，未了還須償宿
X46n0775_p0162c06║債。不依此悟，所作非真。自謂脩行，無是結業。故須彌
X46n0775_p0162c07║頂偈讚品云：不能了自心，（本來清淨自性真心，非是緣慮諸識妄心。若是八識
X46n0775_p0162c08║妄心，權宗菩薩亦了，何云不了耶。彼由不了真心，但依生滅心修，故所成萬行，盡屬生滅。如依木成器，器器皆
X46n0775_p0162c09║木。若實教人，依真心修，故所成行，盡屬真心。如依金成器，器器皆金。若非頓了妄心本空，真心本淨，寧得如斯。
X46n0775_p0162c10║故云不能了自心。）云何知正道。（迷所脩之直路，由不了心。故清凉云：不知萬行，令了自心。
X46n0775_p0162c11║一生驅驅，但數他寶。）彼由顛倒慧，增長一切惡。（一切萬善，俱從種生。將害頓悟，
X46n0775_p0162c12║從真而起。故名顛倒惡也。）又出現品云：設有菩薩，於無量百千萬
X46n0775_p0162c13║億那由他劫，具行六波羅蜜，脩習種種菩提分法。若
X46n0775_p0162c14║契（真界）剎那，證而無遺。（既云一念契家，一朝等佛，一念全契。若非頓了妄本自空，真本
X46n0775_p0162c15║自淨，寧具斯德。若不直就此經頓悟，但依餘教作觀折伏，終不可得一念如斯。不爾，彼人已經多劫脩行，云何
X46n0775_p0162c16║一念一朝耶？即知但據現今見聞此經之流，若能頓悟，豈非佛耶？何假多劫耶？何須更脩四禪八定耶？已上立
X46n0775_p0162c17║實，自下揀權。）相宗多云：先且漸脩切成，後自頓悟證入。（下引
X46n0775_p0162c18║實教。）若華嚴諸會，皆先頓悟同於佛果，後方漸脩菩薩
X46n0775_p0162c19║因行。故梵行品云：若與如是觀行相應，於諸法中不
X46n0775_p0162c20║未聞此經，或聞已不信解悟入，不得名為真實菩薩。
X46n0775_p0162c21║（此即權根。）若聞此經信解悟入，當知此人生如來家。（此即實根。）
X46n0775_p0162c22║上來兩節，略引經文。彼疏判云：良以有作之脩，多劫
X46n0775_p0162c23║終成敗壞；無心體極，一念便契佛家。又小疏云：失其
X46n0775_p0162c24║旨也，徒脩因於曠劫；得其門也，等諸佛於一朝。彼鈔
X46n0775_p0163a01║釋云：一念失，則全乖（真界。）曠劫脩而無益。一念得，則全
X46n0775_p0163a02║生二解，一切佛法疾得現前。初發心時，即得阿耨菩
X46n0775_p0163a03║提，知一切法即心自性，成就慧身，不由他悟。（此即頓悟。）彼
X46n0775_p0163a04║經復說：三賢十聖歷位脩行。（此即漸脩。）上但略引，非謂悟
X46n0775_p0163a05║時未脩，悟心即已脩故；非謂脩時無悟，須在悟心中
X46n0775_p0163a06║脩故。念念悟是果，念念脩是因，此二同時，故得因果
X46n0775_p0163a07║交徹。但文不累書，故編之作次耳。
X46n0775_p0163a08║上直述竟。下通難者，謂有難云：若是頓悟本成佛已，
X46n0775_p0163a09║何須更要歷位脩行？答：凡脩行者，要須頓了八識六
X46n0775_p0163a10║境本來是無，非推之始無；真淨功德本來具有，非脩
X46n0775_p0163a11║之新有。如人迷東謂為是西，西相本無，非悟後始無；
X46n0775_p0163a12║東元本東，非悟後新東。雖實如是，不那由多劫數習
X46n0775_p0163a13║貪瞋任運而起，難以頓盡。故須強假寄託所悟真性，
X46n0775_p0163a14║漸脩勝行，以漸除遣本無之妄，即體起用無脩之假
X46n0775_p0163a15║脩。但瑩摸內之金容，剖塵中之經卷，故教化甚深。疏
X46n0775_p0163a16║云：幻人化幻，即無化他也。又圓覺云：脩如幻行，遣如
X46n0775_p0163a17║幻惑。又古師云：脩習空華萬行，安坐水月道場，降伏
X46n0775_p0163a18║鏡像天魔，證成夢中佛果。此皆於不可脩理中強假
X46n0775_p0163a19║脩故，故云如幻夢等。但曉自心本是真體，洞照靈明
X46n0775_p0163a20║了了真知，則自然一切皆如幻夢，並非真實。若如斯
X46n0775_p0163a21║脩，一禮一誦一香一華，乃至下救一蚊一蝄一蟻一
X46n0775_p0163a22║𭮅，功德無邊。故智論云：脩習一念契真如，此是真報
X46n0775_p0163a23║佛恩故。又清凉云：一毫之善，空界盡而無窮。皆此意
X46n0775_p0163a24║也。又如訴良頓成，禮樂漸備。（如高貴子孫於小亂時沒落為奴，從生已來自
X46n0775_p0163b01║不知貴，至時清時父母認得當日全是貴人。此如頓悟即身是佛，而行迹去就不可頓改。故須漸脩，棄於凡賤
X46n0775_p0163b02║之習，學於聖良之儀。）
X46n0775_p0163b03║止觀一體等者，清凉云：法界寂然曰止，寂而常照曰
X46n0775_p0163b04║觀。又云：即體而用自知（觀也），即用而體自寂（止也）。如即燈
X46n0775_p0163b05║而照，即照而燈，故無異體。
X46n0775_p0163b06║大過失故者，即是本云：若止觀不具，則無能入菩提
X46n0775_p0163b07║之道，故成大失。
X46n0775_p0163b08║永離惡名者，謂淨土中無實惡道之名，況當身受？此
X46n0775_p0163b09║即舉況釋本文云永離惡道。
X46n0775_p0163b10║從定不動者，意言從此决定不退動故。
X46n0775_p0163b11║發决定心等者，然此四心如次配上，亦不疑畏等四
X46n0775_p0163b12║種之過。
X46n0775_p0163b13║受持讀等者，中邊論說：講說、聽聞、讀誦、書寫、供養、轉
X46n0775_p0163b14║施、思惟、受持、脩習，十種法行各差別故。今論文略但
X46n0775_p0163b15║陳四行，意含十種無所闕焉。十中隨一即具斯德，如
X46n0775_p0163b16║後頌中分明說故。
X46n0775_p0163b17║此不二法等者。意以此殊勝之果分，形彼微劣之因
X46n0775_p0163b18║分，故云諸佛。
X46n0775_p0163b19║大本華嚴等者，還源觀釋云：廣脩萬行稱實成德，普
X46n0775_p0163b20║周法界而證菩提，如華有結實之用，行有感果之能。
X46n0775_p0163b21║今則託事表彰，所以舉華為喻。嚴者，行成果剋契理
X46n0775_p0163b22║稱真，性相兩亡能所俱絕，顯煥炳著故名嚴也。良以
X46n0775_p0163b23║非真流之行無以契真，何有飾真之行不從真起？此
X46n0775_p0163b24║則真該妄末無行不脩，妄徹真源相無不寂，故曰華
X46n0775_p0163c01║嚴也。
X46n0775_p0163c02║圓圓海者，同上文云：性德圓滿海焉。上圓屬因分，下
X46n0775_p0163c03║圓屬果分，是圓之圓，故云圓圓。是故上云圓滿海焉，
X46n0775_p0163c04║不言圓圓，但屬下圓，是正取故。亦可圓之又圓，如玄
X46n0775_p0163c05║之又玄，謂顯果分至極獨尊故。又上圓通因果二分，
X46n0775_p0163c06║下圓唯取於果分，意言則是圓中之圓也。
X46n0775_p0163c07║而攝不攝故者，意言遮那是因，圓海是果，其三世間
X46n0775_p0163c08║有同十地因果二分，其果分則圓海中攝，其因分則
X46n0775_p0163c09║遮那中攝。今遮那佛而但攝彼圓海家不攝之因分，
X46n0775_p0163c10║故大部支流二無違也。義分齊云：若別教一乘，此釋
X46n0775_p0163c11║迦身非但三身，亦即十身以顯無盡。然彼十佛境界
X46n0775_p0163c12║所依有二：一國，二海，圓融自在，當不可說（上證果分，下證因分）。
X46n0775_p0163c13║二世界海有三：一蓮華藏世界海，當是十佛等境界。
X46n0775_p0163c14║二於三千界外有十重世界：一世界性，二世界海等，
X46n0775_p0163c15║當是萬子已上輪王境界。三無量雜類世界皆徧法
X46n0775_p0163c16║界，如樹形等世界皆徧虗空法界，互不相礙。此上三
X46n0775_p0163c17║位並是盧遮那十身攝化之處，仍此三位圓融無礙，
X46n0775_p0163c18║隨一世界即約麤細有此二故，當知與三乘全別不
X46n0775_p0163c19║同也。此是第九明攝化分齊中文也。
X46n0775_p0163c20║譬如等者，如次三喻顯彼三法，如地平等故，同海廣
X46n0775_p0163c21║大故，似空明了故，三相小異無相濫矣。
X46n0775_p0163c22║始入無者，入則證也。故清凉云：入者，了達證悟之名。
X46n0775_p0163c23║無則空也。意屬理性，空無相故。謂登初地，創證無相。
X46n0775_p0163c24║唯識頌曰：若時於所緣，智都無所得，爾時住唯識，離
X46n0775_p0164a01║二取相故。斯之謂也。又迴文未盡，應迴僧上，即是梵
X46n0775_p0164a02║語阿僧祇也。
X46n0775_p0164a03║毛頭者，即十信位，逢緣進退，如毛端在地，隨風東西
X46n0775_p0164a04║故。
X46n0775_p0164a05║三角者，即三賢位，永定無退，能與惑風角其力故。
X46n0775_p0164a06║四根者，即加行位，謂生見道七覺華故。
X46n0775_p0164a07║明鏡等者，清涼云：聖教為明鏡，照見自心；自心為智
X46n0775_p0164a08║燈，照經幽旨。
X46n0775_p0164a09║臨七識等者，謂本論文不說第七，意雖含具文上不
X46n0775_p0164a10║言，故今唯云臨七識等。臨者照也。
X46n0775_p0164a11║伊字等者，謂梵書伊字，兩點在上，一點在下，圓成一
X46n0775_p0164a12║伊三身菩提，圓成佛果。
X46n0775_p0164a13║如入達池具出生者，應是流出四種大河，如於此論
X46n0775_p0164a14║出四涅槃。
X46n0775_p0164a15║我從四王自在處者，鈔引論云：我從四王自住處。二
X46n0775_p0164a16║本皆通。住字文顯，謂須彌脚下有難陀龍所居宮殿，
X46n0775_p0164a17║一代時教，龍收在彼。故今論師至四王天，尋須彌山，
X46n0775_p0164a18║下至龍宮，故論云爾。
X46n0775_p0164a19║若自口經誦本分者，鈔引論云：若自口誦論本分。
X46n0775_p0164a20║何況等者，此段二句不繁重者，上句則當聞慧觀察，
X46n0775_p0164a21║下句則當思慧思惟，故二懸殊。
X46n0775_p0164a22║是人往罪等者。謂此謗法之人，已往之愆，更無處所
X46n0775_p0164a23║可能除滅。意明罪大莫大於謗法。故般若經說：徧歷
X46n0775_p0164a24║十方三塗，數返聞之[石*(?/水)]忉，慎勿謗也。
X46n0775_p0164b01║是故等者，今此一頌結上信謗，上半結勸前信，下半
X46n0775_p0164b02║結止前謗，故云爾也。
X46n0775_p0164b03║當願等者，上句則窮無盡之時，下句則徧無盡之處，
X46n0775_p0164b04║方顯悲願始無涯矣。故清涼云：盡眾生之願門（時也），則
X46n0775_p0164b05║塵塵行滿（處也）。
X46n0775_p0164b06║頌曰：
X46n0775_p0164b07║因分略說竟，果分莫能宣。
X46n0775_p0164b08║普願聖凡流，沒同彼果海。
X46n0775_p0164b09║
X46n0775_p0164b10║釋摩訶衍論通玄鈔卷第四（終）