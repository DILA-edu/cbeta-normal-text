X46n0776_p0192a11║
X46n0776_p0192a12║
X46n0776_p0192a13║大宗地玄文本論略註卷第四
X46n0776_p0192a14║
X46n0776_p0192a15║馬鳴菩薩　造
X46n0776_p0192a16║陳　真諦三藏　譯
X46n0776_p0192a17║清　楊文會　略註
X46n0776_p0192a18║○繫縛地地品類不吉祥道路大決擇分第二十
X46n0776_p0192a19║七（此就生滅門中雜染分說。重言地地者。表雜染無盡也。一繫縛。一切繫縛。即是同品同類。統名
X46n0776_p0192a20║不吉祥道路。因位修行。莫不由此而求出離）。（○或疑二十四分既名離惡品藏。二十五分既名非患
X46n0776_p0192a21║道路何故此分復名不吉祥道路耶。答曰。自第七分以。來。詳示五位行相。而未明次第漸轉之功。故
X46n0776_p0192a22║從此分以下說修證階差。以收前文對治之效耳）。
X46n0776_p0192a23║如是已說摩訶寶輪王廣大圓滿無上地地大決擇
X46n0776_p0192a24║分。次當說繫縛地地品類不吉祥道路大決擇分。其
X46n0776_p0192b01║相云何。偈曰。
X46n0776_p0192b02║繫縛道路中亦有金剛位依位立轉相
X46n0776_p0192b03║則有四種法謂能所障果如是四種法
X46n0776_p0192b04║皆悉有為量如法應觀察
X46n0776_p0192b05║論曰。就繫縛地地品類不吉祥道路分中。亦有五十
X46n0776_p0192b06║一金剛位。依此諸位。建立轉相。有四種法。云何為四。
X46n0776_p0192b07║一者能證智法。二者所證理法。三者障礙事法。四者
X46n0776_p0192b08║證得果法。是名為四。如是四法。皆有為量。應審思擇。
X46n0776_p0192b09║如偈繫縛道路中。亦有金剛位。依位立轉相。則有四
X46n0776_p0192b10║種法。謂能所障果。如是四種法。皆悉有為量。如法應
X46n0776_p0192b11║觀察故（此從凡位入信位之初。說對治法門。有斷有證。與第七分名異義同。皆是漸轉門中最初
X46n0776_p0192b12║方便也）。如是四法各有幾數。其轉形相當如何耶。偈曰。
X46n0776_p0192b13║各有二種法謂本始體相生滅及增減
X46n0776_p0192b14║轉相唯上上（發始因地。唯有上轉。而無下轉橫轉）。
X46n0776_p0192b15║論曰。四種法中。各有二種。云何二智。一者本古性德
X46n0776_p0192b16║智。二者始今起德智。是名為二。云何二理。一者體有
X46n0776_p0192b17║實理。二者相有實理。是名為二。云何二障。一者本生
X46n0776_p0192b18║本生障。二者本滅本滅障。是名為二。云何二果。一者
X46n0776_p0192b19║增長功德果。二者損減過患果。是名為二。如偈各有
X46n0776_p0192b20║二種法。謂本始體相。生滅及增減故。修行轉相唯上
X46n0776_p0192b21║上故。如偈轉相唯上上故。障治證果。對量差別。形相
X46n0776_p0192b22║如何。偈曰。
X46n0776_p0192b23║本生體增對始滅相減對從多亦通了
X46n0776_p0192b24║如法應觀察
X46n0776_p0192c01║論曰。本古性德智。斷除本生本生障。證得體有實理。
X46n0776_p0192c02║成就增長功德果。如偈本生體增對故。始今起德智。
X46n0776_p0192c03║斷除本滅本滅障。證得相有實理。成就損減過患果。
X46n0776_p0192c04║如偈始滅相減對故。如是四法。五十一種真金位中
X46n0776_p0192c05║皆悉具足。應審思擇（繫縛地中。具有五十一金剛位。所謂染無自性。全體即真也。故
X46n0776_p0192c06║四種法中。以智理二法。斷除生滅二障。證得二果。本古性德者。性淨本覺也。本生障者。生相無明也。體有實理
X46n0776_p0192c07║者。不從修得也。增長功德果者。稱性功德。修而後顯也。始起德智者。始覺修德也。本滅障者。滅相。無明也。相有
X46n0776_p0192c08║實理者。萬行莊嚴也。損減過患果者。煩惱漸薄。歷位修證也。生住異滅四相。以住相攝入生相。以異相攝入滅
X46n0776_p0192c09║相。本生本生者。生生不已也。本滅本滅者。滅滅無窮也。皆言本者。莫不依真而起也。生相極細。滅相極麤。皆是
X46n0776_p0192c10║染法。故名繫縛地也。就繫縛地。智。理。事。果。皆名有為。以從修證而得果也。至三十一分出離繫縛地。則十空十
X46n0776_p0192c11║有皆名無為矣）。唯一向轉。俱種轉耶（上問下答）。俱種轉故。如偈從
X46n0776_p0192c12║多亦通了。如法應觀察故。生滅二障。業用差別。形相
X46n0776_p0192c13║如何。偈曰。
X46n0776_p0192c14║本主生滅時勝生勝滅故
X46n0776_p0192c15║論曰。功德善根出興對治。轉勝出興。轉勝對滅。作逆
X46n0776_p0192c16║事故。如偈本主生滅時。勝生勝滅故故（本古性德智。稱之為本主。
X46n0776_p0192c17║本主原無生滅從對治法上言其生滅。生善滅惡。皆能勝他。對障礙法而作逆事。是不屈撓行也○引經第三
X46n0776_p0192c18║十六）。大金剛山寶海會眾脩多羅中作如是說。復次文
X46n0776_p0192c19║殊師利。汝前所問云何名為諸法無常一道一種第
X46n0776_p0192c20║一轉門者。以四無常故。我作如是唱。云何為四。一者
X46n0776_p0192c21║智無常。二者理無常。三者無常無常。四者上果無常。
X46n0776_p0192c22║是名為四。文殊師利。言智無常者。斷煩惱故。言理無
X46n0776_p0192c23║常者。智所證故。言無常無常者。被斷除故。言果無常
X46n0776_p0192c24║者。待因力故。乃至廣說故（在無常法中第一轉門。法法皆名無常。言無常無常
X46n0776_p0193a01║者。即前文障礙事法也）。
X46n0776_p0193a02║○繫縛地地自然本王摩訶𦅂品大決擇分第二
X46n0776_p0193a03║十八（繫縛地中。本王自在。故有為無為二法齊轉。所謂染淨同源。縛脫無二也。𦅂。子為切。
X46n0776_p0193a04║考字典。𦅂字䌥字之𦅂。縫衣相著為䌥。可以意會）。
X46n0776_p0193a05║如是已說繫縛地地品類不吉祥道路大決擇分。次
X46n0776_p0193a06║當說繫縛地地自然本王摩訶𦅂品大決擇分。其相
X46n0776_p0193a07║云何。偈曰。
X46n0776_p0193a08║自然本王中有為無為法具足圓滿轉
X46n0776_p0193a09║此中具上下
X46n0776_p0193a10║論曰。就自然本王摩訶𦅂品分中。則有二轉。云何為
X46n0776_p0193a11║二。一者有為轉。二者無為轉。是名為二。如偈自然本
X46n0776_p0193a12║王中。有為無為法。具足圓滿轉故。亦有二轉。云何為
X46n0776_p0193a13║二。一者上轉。二者下轉。是名為二。如偈此中具上下
X46n0776_p0193a14║故（此是第二轉門。應是住位。故有為無為並行。上轉下轉齊運）。有為無為各有幾
X46n0776_p0193a15║數。上下轉相當如何耶。偈曰。
X46n0776_p0193a16║無為唯有一有為有二種如次實本始
X46n0776_p0193a17║上下無為主出生二有為轉勝廣大轉
X46n0776_p0193a18║論曰。無為有一。有為有二。一謂有實故。二謂本始故。
X46n0776_p0193a19║如偈無為唯有一。有為有二種。如次實本始故（依真際說。
X46n0776_p0193a20║唯一實理。故言無為唯有一。依世俗說。權分本始。故言有為有二種）。如是三法。五十一
X46n0776_p0193a21║種金剛位中。亦上亦下增長功德。轉相云何。謂上時
X46n0776_p0193a22║中。一一位位無為法主。皆悉各各出生增長一萬本
X46n0776_p0193a23║始清妙覺慧。其下時中。一一位位皆悉各各二億本
X46n0776_p0193a24║始清妙覺慧。具足圓滿出生增長。如是如是。如如上
X46n0776_p0193b01║下至小無量。如說本存。眷屬亦爾。如偈上下無為主。
X46n0776_p0193b02║出生二有為。轉勝廣大轉故。如其次第增數應知（引經
X46n0776_p0193b03║第三十七）。品地經論脩多羅中作如是說。世間藏地本王
X46n0776_p0193b04║海中。無常功德眾多無數。常住功德其數微少。是故
X46n0776_p0193b05║說言世間藏地。乃至廣說故（世間藏地。是雜染門。本王海中。是清淨門。雜染
X46n0776_p0193b06║未盡。淨業未純。故功德多屬無常。而常住功德甚微少也）。
X46n0776_p0193b07║○自然本王廣大轉地無障無礙俱行道路大决
X46n0776_p0193b08║擇分第二十九
X46n0776_p0193b09║如是已說繫縛地地自然本王摩訶𦅂品大决擇分。
X46n0776_p0193b10║次當說自然本王廣大轉地無障無礙俱行道路大
X46n0776_p0193b11║决擇分。其相云何。偈曰。
X46n0776_p0193b12║本王道路中依位漸漸轉一主生二伴
X46n0776_p0193b13║至中無量故數變皆悉通如法應觀察
X46n0776_p0193b14║論曰。就自然本王廣大轉地無障無礙俱行道路分
X46n0776_p0193b15║中。依五十一位。如其次第亦上亦下漸漸轉行。無為
X46n0776_p0193b16║法主生二有為。若上若下。增中無量數。至中無量變
X46n0776_p0193b17║故。如偈本王道路中。依位漸漸轉。一主生二伴。至中
X46n0776_p0193b18║無量故。數變皆悉通。如法應觀察故（引經第三十八）。部宗花
X46n0776_p0193b19║品脩多羅中作如是說。行藏海中。有一常德。其數無
X46n0776_p0193b20║量。行藏海中。有二無常功德品類。其數無量。亦昇亦
X46n0776_p0193b21║𢩹（胡雅切）。其數無量。乃至廣說故（此是第三轉門。應是行位。行藏海中。與前
X46n0776_p0193b22║世間藏地本王海中。大不相同。所以常德與無常德。皆是無量。昇進之功。思之可見）。
X46n0776_p0193b23║○最極廣大俱行山王無盡海海大決擇分第三
X46n0776_p0193b24║十
X46n0776_p0193c01║如是已說自然本王廣大轉地無障無礙俱行道路
X46n0776_p0193c02║大決擇分。次當說最極廣大俱行山王無盡海海大
X46n0776_p0193c03║決擇分。其相云何。偈曰。
X46n0776_p0193c04║無盡海海中依位漸漸轉一主生二伴
X46n0776_p0193c05║至大無量故數及變例前應廣通達焉
X46n0776_p0193c06║論曰。就無盡海海藏中。依五十一位。如其次第亦上
X46n0776_p0193c07║亦下。無為法主出生增長二有為法。增大無量數。至
X46n0776_p0193c08║大無量變故。如偈無盡海海中。依位漸漸轉。一主生
X46n0776_p0193c09║二伴。至大無量故。數及變例前。應廣通達焉故（引經第三
X46n0776_p0193c10║十九）。彼脩多羅中作如是說。行常山王海中。有三種大
X46n0776_p0193c11║無量。云何為三。一者常大無量。二者無常大無量。三
X46n0776_p0193c12║者轉變大無量。乃至廣說故（此是第四轉門。應是迴向位。迴向妙果。名為行
X46n0776_p0193c13║常山王。常與無常并及轉變。皆大無量。已稱法界性矣）。
X46n0776_p0193c14║○出離繫縛地清白解脫道路大決擇分第三十
X46n0776_p0193c15║一
X46n0776_p0193c16║如是已說最極廣大俱行山王無盡海海大決擇分。
X46n0776_p0193c17║次當說出離繫縛地清白解脫道路大決擇分。其相
X46n0776_p0193c18║云何。偈曰。
X46n0776_p0193c19║解脫道路中有二十無為謂十空十有
X46n0776_p0193c20║如是諸無為五十一位中皆悉具足有
X46n0776_p0193c21║依法位立轉有二重重超
X46n0776_p0193c22║論曰。就出離繫縛地清白解脫道路分中。則有二十
X46n0776_p0193c23║無為常法。所謂十空十有無為各差別故（此是第五轉門。位在
X46n0776_p0193c24║地上。忽然超越世出世間。名為離繫縛地。故十空十有皆是無為。金剛經云。一切賢聖。皆以無為法而有差別。
X46n0776_p0194a01║即此論中所說五十一位具足二十無為差別而轉也）。云何名為十空無為。一
X46n0776_p0194a02║者廣大虗空自然常住離造作空無為。二者大虗空
X46n0776_p0194a03║影空無為。三者虗空影影空無為。四者破影無所有
X46n0776_p0194a04║空無為。五者空空俱非空無為。六者離言絕說空無
X46n0776_p0194a05║為。七者絕離未畢空無為。八者絕離心解空無為。九
X46n0776_p0194a06║者絕離窮窮空無為。十者無障無礙大空大空空無
X46n0776_p0194a07║為。是名為十。云何名為十有無為。一者一切言說決
X46n0776_p0194a08║定常住無破非空無為。二者一切心識決定常住無
X46n0776_p0194a09║破非空無為。三者一切大種決定常住無破非空無
X46n0776_p0194a10║為。四者一切俱非決定常住無破非空無為。五者一
X46n0776_p0194a11║切有實決定常住無破非空無為。六者一切性火決
X46n0776_p0194a12║定常住無破非空無為。七者一切今光決定常住無
X46n0776_p0194a13║破非空無為。八者一切有名決定常住無破非空無
X46n0776_p0194a14║為。九者一切無名決定常住無破非空無為。十者廣
X46n0776_p0194a15║大圓滿自性本有一切種有決定常住無破非空無
X46n0776_p0194a16║為。是名為十。如偈解脫道路中。有二十無為。謂十空
X46n0776_p0194a17║十有故。如是二十種無為法。五十一種金剛位中。具
X46n0776_p0194a18║足圓滿無闕失轉。如偈如是諸無為。五十一位中。皆
X46n0776_p0194a19║悉具足有故。依如是等二十無為。五十一位建立轉
X46n0776_p0194a20║相。則有二種。云何為二。一者重重該攝無障礙門。二
X46n0776_p0194a21║者次第亂轉超過門。是名為二。如偈依法位立轉。有
X46n0776_p0194a22║二重重超故。且重重該攝無障礙門形相如何。偈曰。
X46n0776_p0194a23║二十法一一各攝後二十五十一種位
X46n0776_p0194a24║一一皆各各攝五十一位亦此相違攝
X46n0776_p0194b01║以此因緣故建立重重名
X46n0776_p0194b02║論曰。云何名為重重門相。謂該攝故。云何該攝。謂二
X46n0776_p0194b03║十種無為常法信心具足。一一各各攝後諸位各二
X46n0776_p0194b04║十種無為法故。如說信心。餘位亦爾。如偈二十法一
X46n0776_p0194b05║一各攝後二十故。五十一種位。各攝五十一。亦無障
X46n0776_p0194b06║礙。如偈五十一種位。一一皆各各。攝五十一位故。亦
X46n0776_p0194b07║一一法攝一切位。一一位位攝一切法。亦無障礙。如
X46n0776_p0194b08║偈亦此相違攝故。以如是二種該攝門故。立重重名。
X46n0776_p0194b09║如偈以因此緣故。建立重重名故。如是已說重重該
X46n0776_p0194b10║攝無障礙門。次當說次第亂轉超過門。其相云何。偈
X46n0776_p0194b11║曰。
X46n0776_p0194b12║五十一位中隨一經五十漸漸增法數
X46n0776_p0194b13║周徧廣大轉
X46n0776_p0194b14║論曰。今此偈中為明何義。為欲現示五十一種金剛
X46n0776_p0194b15║位中。以信為初。經五十位。以發心住而為其初。經五
X46n0776_p0194b16║十位。乃至以最極地而為其初。經五十位。若第一轉。
X46n0776_p0194b17║增四十一百數法位轉。若第二轉。增八十二百數法
X46n0776_p0194b18║位轉。乃至最後地故。如偈五十一位中。隨一經五十。
X46n0776_p0194b19║漸漸增法數。周徧廣大轉故（引經第四十）。蘊高山王品類
X46n0776_p0194b20║脩多羅中作如是說。無破地地門中。有寂靜寶。其數
X46n0776_p0194b21║眾多。空寂靜寶。其數眾多。若有行者入此門中。通達
X46n0776_p0194b22║諸法無為大道。無所障礙。無所疑畏。其心自在決定
X46n0776_p0194b23║常住大安樂。漸漸增長常功德海。乃至廣說故（世人但知
X46n0776_p0194b24║空寂靜寶。而不知有寂靜寶。有若喧動。則違於空。空有相違。即是凡夫外道之法。若知二門皆寂。則真常性德
X46n0776_p0194c01║無雜無障矣）。
X46n0776_p0194c02║○解脫山王根本地地無礙自在大決擇分第三
X46n0776_p0194c03║十二
X46n0776_p0194c04║如是已說出離繫縛地清白解脫道路大決擇分。次
X46n0776_p0194c05║當說解脫山王根本地地無礙自在大決擇分。其相
X46n0776_p0194c06║云何。偈曰。
X46n0776_p0194c07║根本山王中空有互相生諸位相生故
X46n0776_p0194c08║轉勝廣大轉
X46n0776_p0194c09║論曰。今此偈中為明何義。為欲現示十空無為。一一
X46n0776_p0194c10║各各出生十有無為常法。十有無為。一一各各出生
X46n0776_p0194c11║十空無為常法（空生有。有生空。故名空有互相生）。五十一位。一一各
X46n0776_p0194c12║各出生五十。依重重等門。圓滿廣大轉故。如偈根本
X46n0776_p0194c13║山王中。空有互相生。諸位相生故。轉勝廣大轉故（引經
X46n0776_p0194c14║第四十一）。摩訶衍海脩多羅中作如是說。解脫海中。亦有
X46n0776_p0194c15║空有。亦有有空。其數眾多。如是空有。唯是常滅（真常寂滅）。
X46n0776_p0194c16║非無常量。唯是功德。非過患品（菩薩盡地。求纖毫過患不可得）。是故
X46n0776_p0194c17║說言解脫藏海。乃至廣說故。
X46n0776_p0194c18║○解脫山王大道路大決擇分第三十三
X46n0776_p0194c19║如是已說解脫山王根本地地無礙自在大決擇分。
X46n0776_p0194c20║次當說解脫山王大道路大決擇分。其相云何。偈曰。
X46n0776_p0194c21║山王道路中前所說量中增空空有有
X46n0776_p0194c22║位位轉勝生
X46n0776_p0194c23║論曰。就解脫山王大道路分中。則有三轉。云何為三。
X46n0776_p0194c24║一者空空轉。十空無為。一一各各生十空故。二者有
X46n0776_p0195a01║有轉。十有無為。一一各各生十有故。三者位位轉。五
X46n0776_p0195a02║十一位。一一各各生五十故。是名為三。取自相生。非
X46n0776_p0195a03║他相故（空生空。有生有。位生位。皆自相生也。前分空有互生。此分空有自生故不同耳）。如偈
X46n0776_p0195a04║山王道路中。前所說量中。增空空有有。位位轉勝生
X46n0776_p0195a05║故。餘種種門。轉轉增數。應廣通達。
X46n0776_p0195a06║○廣大無盡解脫海海摩訶山王大決擇分第三
X46n0776_p0195a07║十四
X46n0776_p0195a08║如是已說解脫山王大道路大決擇分。次當說廣大
X46n0776_p0195a09║無盡解脫海海摩訶山王大決擇分。其相云何。偈曰。
X46n0776_p0195a10║前所說諸轉無有窮盡故
X46n0776_p0195a11║論曰。今此偈中為明何義。為欲現示空生自空。無有
X46n0776_p0195a12║窮盡。空生異空。無有窮盡。空生諸有。無有窮盡。有亦
X46n0776_p0195a13║如是。無有窮盡。位亦如是。無有窮盡。重重無窮。亂轉
X46n0776_p0195a14║無窮。無其邊際。無其始終。甚深甚深。周徧周徧。廣大
X46n0776_p0195a15║轉行。則是解脫海海山王無礙自在體相用故（空有二門。
X46n0776_p0195a16║統攝世間出世間一切諸法。重重亂轉二門。統攝次第非次第一切諸位。以無邊際無始終。總括體相用三大。
X46n0776_p0195a17║至於究竟圓極果海。無餘蘊矣）。如偈前所說諸轉。無有窮盡故故。
X46n0776_p0195a18║○摩訶空塵海藏王道路大決擇分第三十五
X46n0776_p0195a19║如是已說廣大無盡解脫海海摩訶山王大決擇分。
X46n0776_p0195a20║次當說摩訶空塵海藏王道路大決擇分。其相云何。
X46n0776_p0195a21║偈曰。
X46n0776_p0195a22║海王道路中具足百自在以此因緣故
X46n0776_p0195a23║建立海王名
X46n0776_p0195a24║論曰。今此偈中為明何義。為欲現示海王藏中。無有
X46n0776_p0195b01║別法。唯有自在故。有幾自在。謂百種故。云何為百。一
X46n0776_p0195b02║者時自在。三十二法。亦一時轉。亦異時轉。亦轉時中
X46n0776_p0195b03║不轉。亦不轉時中轉。亦遠時轉。亦近時轉。乃至無量
X46n0776_p0195b04║故。二者處自在。一異等處轉。乃至無量故。三者物自
X46n0776_p0195b05║在。為同異等用。乃至無量故。四者周徧自在。無所不
X46n0776_p0195b06║通等。乃至無量故。五者大小自在。極重極微等。乃至
X46n0776_p0195b07║無量故。六者有無自在。亦現亦隱等。乃至無量故。七
X46n0776_p0195b08║者寂動自在。亦定亦散等。乃至無量故。八者甚深自
X46n0776_p0195b09║在。不可思議等事。乃至無量故。九者不自在自在。以
X46n0776_p0195b10║逆等事。乃至無量故。十者無礙自在。以逆順事等。乃
X46n0776_p0195b11║至無量故。乃至第百自在自在。無盡自在等皆悉自
X46n0776_p0195b12║在。乃至無量故。如前所說三十二法。如是自在。具足
X46n0776_p0195b13║圓滿。無闕失轉。以此義故。立海王名。應審思擇（自第三分
X46n0776_p0195b14║至此。已說三十二法。今說百種自在。以顯無量法門莫不自在也。第九不自在自在。即一切世間極惡趣中。無
X46n0776_p0195b15║非自在。提婆達多在阿鼻地獄。如處三禪天樂。是真能證此道者矣）。如偈海王道路中。
X46n0776_p0195b16║具足百自在。以此因緣故。建立海王名故（引經第四十二）。覺
X46n0776_p0195b17║華脩多羅中作如是說。第一廣分大海門中。若廣說
X46n0776_p0195b18║有一十方世界之塵量自在。若略說有一百自在。乃
X46n0776_p0195b19║至廣說故。
X46n0776_p0195b20║○大不可思議重重不可稱量阿說本王大決擇
X46n0776_p0195b21║分第三十六
X46n0776_p0195b22║如是已說摩訶空塵海藏王道路大決擇分。次當說
X46n0776_p0195b23║大不可思議重重不可稱量阿說本王大決擇分。其
X46n0776_p0195b24║相云何。偈曰。
X46n0776_p0195c01║阿說本王中有十方塵量十方空塵量
X46n0776_p0195c02║三十三法海
X46n0776_p0195c03║論曰。今此偈中為明何義。為欲現示阿說海中。具足
X46n0776_p0195c04║圓滿十方世界之塵數十方世界之塵數三十三法
X46n0776_p0195c05║海。十方世界之塵數十方虗空之塵數三十三法海
X46n0776_p0195c06║故。如偈阿說本王中。有十方塵量。十方空塵量。三十
X46n0776_p0195c07║三法海故（引經第四十三）。本王脩多羅中作如是說。爾時世
X46n0776_p0195c08║尊告大眾言。我以三達智。通達一切法。無所障礙。無
X46n0776_p0195c09║所闕失。而有一海。不可思議不可思議不能窮了。謂
X46n0776_p0195c10║空塵本王性德圓滿自在自在無盡藏海。乃至廣說
X46n0776_p0195c11║故（上文三十三法。統攝無量法門。不可窮盡。如來以無量智。照無量法。智無量。法亦無量。若能窮了。即
X46n0776_p0195c12║是有量。故說此分。為三十四法之終。猶周易之終於未濟也）
X46n0776_p0195c13║（或問自二十七分以來。文中無信住行向地之名。何故以五位釋之。答曰。二十七分在繫縛地。有第
X46n0776_p0195c14║一轉門之語。智理事果皆屬有為。非信位而何。二十八分繫縛地中本王出現。有為無為二法齊轉。
X46n0776_p0195c15║無常眾多。常住微少。非住位而何。二十九分常無常德。皆無量數。且有行薩海中之語。非行位而何。
X46n0776_p0195c16║三十分內常與無常并轉變法皆大無量。以迴向三處稱法界性。非迴向而何三十一分出離繫縛
X46n0776_p0195c17║清白解脫。十空十有皆是無為常法。非地上而何。以次四分盡三十四。皆是地上菩薩行相。至三十
X46n0776_p0195c18║五分及三十六分。明因圓果滿無法可說。祇引經中性德圓滿自在自在之語結之。賢首所謂因位
X46n0776_p0195c19║可說果位不可說者此也。自二十七以下八分。詳示無超次第漸轉位。末後二分融歸果海。如是。則
X46n0776_p0195c20║三十四法無欠無餘矣）
X46n0776_p0195c21║（已上正宗分竟已下流通分）。
X46n0776_p0195c22║○校量功德讚歎信行現示利益大決擇分第三
X46n0776_p0195c23║十七
X46n0776_p0195c24║如是已說大不可思議重重不可稱量阿說本王大
X46n0776_p0196a01║決擇分。次當說校量功德讚歎信行現示利益大決
X46n0776_p0196a02║擇分。其相云何。偈曰。
X46n0776_p0196a03║譬如盛火聚雖在極遠處以光明勢力
X46n0776_p0196a04║能破遠方闇（一喻）此玄文本論亦復如如是
X46n0776_p0196a05║若有眾生類同世界共住雖未得見學
X46n0776_p0196a06║此論火光明能破遠眾生心相不覺闇
X46n0776_p0196a07║令得覺知明隨分伏其染（法合）譬如盛火聚
X46n0776_p0196a08║轉勝近其處光明漸漸了能破闇更增（二喻）
X46n0776_p0196a09║此玄文本論亦復如如是若有眾生類
X46n0776_p0196a10║同一國共住雖未得見學此論火光明
X46n0776_p0196a11║除眾生無知轉轉令分明（法合）譬如盛火聚
X46n0776_p0196a12║轉轉近其處光明耀更增（三喻）此玄文本論
X46n0776_p0196a13║亦復如如是若有眾生類同一城共住
X46n0776_p0196a14║雖未得見學此論火光明除眾生無知
X46n0776_p0196a15║轉轉更分明（法合）譬如盛火聚更轉近其處
X46n0776_p0196a16║光明重重增煗氣溫其身（四喻）此玄文本論
X46n0776_p0196a17║亦復如如是若有眾生類同一家共住
X46n0776_p0196a18║雖未得見學此論火光明除心惑護身
X46n0776_p0196a19║轉轉增長故（法合）譬如有一人得彼大火聚
X46n0776_p0196a20║此人則便得六種大利益謂能塞寒氣
X46n0776_p0196a21║能成熟資具不入毒蟲等破闇常明了
X46n0776_p0196a22║隨請人普施焚燒穢糞等（五喻）此玄文本論
X46n0776_p0196a23║亦復如如是若有眾生類得此玄文論
X46n0776_p0196a24║此人即便得六種大利益謂禁煩惱軍
X46n0776_p0196b01║成就功德品不入邪魔眾破無明品類
X46n0776_p0196b02║般若慧現前貧窮佛法財來乞求眾生
X46n0776_p0196b03║隨順普施與燒滅煩惱糞（法合）比如有妙華
X46n0776_p0196b04║[絹/立]水深池中名曰青蓮華有人剎那中
X46n0776_p0196b05║見此蓮華相一百七日中其眼根清白
X46n0776_p0196b06║終日無晦濁（六喻）此玄文本論亦復如如是
X46n0776_p0196b07║若有眾生類雖不知此論文義之大海
X46n0776_p0196b08║而目見此論其眼根清淨見三世諸佛
X46n0776_p0196b09║有作方便目（法合）比如有天鼓懸圓生樹頂
X46n0776_p0196b10║名曰妙聲覺無量天女子聞此鼓音已
X46n0776_p0196b11║二千七日中其耳根清速無塞隔之事（七喻）
X46n0776_p0196b12║此玄文本論亦復如如是若有眾生類
X46n0776_p0196b13║雖不知文義而耳聞此論其耳根清淨
X46n0776_p0196b14║聞諸佛梵響有作方便耳（法合）比如有妙藥
X46n0776_p0196b15║生雪山之頂名曰上味常有人取此藥
X46n0776_p0196b16║著其舌之原身香極芬芬不承用飲食
X46n0776_p0196b17║其命極長遠亦飛騰虗空（八喻）此玄文本論
X46n0776_p0196b18║亦復如如是若有眾生類此論中一字
X46n0776_p0196b19║一句若一行若一決擇分若一卷之量
X46n0776_p0196b20║以舌經讀誦雖不知義理而獲得一切
X46n0776_p0196b21║諸脩多羅海經讀誦功德（法合）比如有菩薩
X46n0776_p0196b22║名曰不思議大力解脫者此菩薩大士
X46n0776_p0196b23║神通自在故於一切所作皆無所障礙
X46n0776_p0196b24║隨應悉現前（九喻）此玄文本論亦復如如是
X46n0776_p0196c01║若有諸眾生觀達其義理覺悟文下詮
X46n0776_p0196c02║通達一切法皆無所障礙一一覺分明（法合）
X46n0776_p0196c03║比如有神王名曰大安樂有人須小具
X46n0776_p0196c04║祀祠此神王出興七寶藏令得大安樂（十喻）
X46n0776_p0196c05║此玄文本論亦復如如是若有一男女
X46n0776_p0196c06║此玄文本論勒受持讀誦有人須小具
X46n0776_p0196c07║專心供此人即得無窮盡福德智慧寶
X46n0776_p0196c08║無所疑畏心（法合）比如有妙香名曰芬滿布
X46n0776_p0196c09║有人持此香遊行於遠方其經過處處
X46n0776_p0196c10║七七日中間有香氣不盡（十一喻）此玄文本論
X46n0776_p0196c11║亦復如如是若有一男女荷擔此論部
X46n0776_p0196c12║遊行於遠方若度大海水所有諸眾生
X46n0776_p0196c13║皆得大利益若度山野等所有諸眾生
X46n0776_p0196c14║亦得大利益（法合）譬如有妙珠名曰如意寶
X46n0776_p0196c15║隨此珠住處無量眷屬玉徧周帀圍繞（十二喻）
X46n0776_p0196c16║此玄文本論亦復如如是隨其住止處
X46n0776_p0196c17║有十方世界塵量大神王一一大神王
X46n0776_p0196c18║各率十方界塵數眷屬神守護此論珠
X46n0776_p0196c19║若滅正法時作微塵散壞所有諸神王
X46n0776_p0196c20║發大聲哭涕隨塵所住處往詣常守護
X46n0776_p0196c21║受持此論者如是數量神若生若死後
X46n0776_p0196c22║常不離守護（法合）功德雖無量而略說如是
X46n0776_p0196c23║（以上五十一行偈。有十二喻。讚歎論之德用○[絹/立]尺良切）。
X46n0776_p0196c24║○校量過患訶責誹謗現示罪業大決擇分第三
X46n0776_p0197a01║十八
X46n0776_p0197a02║如是已說校量功德讚歎信行現示利益大決擇分。
X46n0776_p0197a03║次當說校量過患訶責誹謗現示罪業大決擇分。其
X46n0776_p0197a04║相云何。偈曰。
X46n0776_p0197a05║譬如有一山名曰寶輪上此山具七寶
X46n0776_p0197a06║更無有窮盡貧窮求寶類無量無邊數
X46n0776_p0197a07║有珠能禁寶名曰頂玻瓈若人有此珠
X46n0776_p0197a08║則能取七寶遠離貧窮苦獲得大安樂
X46n0776_p0197a09║若人無此珠不能寶禁故終日不能得
X46n0776_p0197a10║問所以者何若無珠人詣唯見虎狼熊
X46n0776_p0197a11║及赤蛇青蛇種種雜毒蟲終不見珍寶
X46n0776_p0197a12║以見毒類故其心極疑怖狂亂而馳走
X46n0776_p0197a13║乃至於死滅珍寶自然有而彼求珍人
X46n0776_p0197a14║福薄罪重故終不能見得眾生亦如是
X46n0776_p0197a15║善根甚深人捧堅固信珠入大乘深海
X46n0776_p0197a16║取功德之寶出生死苦輪善根微薄人
X46n0776_p0197a17║得見甚深論無實信心故依正作邪解
X46n0776_p0197a18║受苦輪無期譬如生盲人得妙莊嚴具
X46n0776_p0197a19║無有歡樂事癡人亦如是雖得甚深論
X46n0776_p0197a20║其愚破極故不覺出世寶無有學習心
X46n0776_p0197a21║譬如居井龍從流水至海大迷大亂故
X46n0776_p0197a22║謗海而命終癡人亦如是自所習堅執
X46n0776_p0197a23║定一不移轉聞未曾有法大迷大亂故
X46n0776_p0197a24║誹謗其廣大墮落惡道中無有出離期
X46n0776_p0197b01║（以上十五偈。說三種喻。訶斥愚迷）。
X46n0776_p0197b02║若有眾生類見聞斯論教不信心誹謗
X46n0776_p0197b03║此人則誹謗三世一切佛三世諸法藏
X46n0776_p0197b04║三世諸僧海此人所得罪無量無量數
X46n0776_p0197b05║不能知邊際十方界塵量諸佛大菩薩
X46n0776_p0197b06║一時悉出現宣說如是量法門之大海
X46n0776_p0197b07║專教化此人經過無量劫終不能教化
X46n0776_p0197b08║問所以者何唯宣說此法無餘別道故
X46n0776_p0197b09║如是眾生類十方界塵量諸佛大菩薩
X46n0776_p0197b10║以大神通力向未來遠劫觀察其限界
X46n0776_p0197b11║無覺道之期問所以者何不學三十四
X46n0776_p0197b12║大金剛軌則到大涅槃岸無有是處故
X46n0776_p0197b13║是故諸行者以勤修方便應觀其法海
X46n0776_p0197b14║不能達其原妄生誹謗心墮落惡道中
X46n0776_p0197b15║無有出離期（以上十偈說誹謗得罪）。
X46n0776_p0197b16║決定不應作決定不應作罪業雖無量
X46n0776_p0197b17║而略說如是（末後一偈。丁寧誥誡）。
X46n0776_p0197b18║○現示本因決定證成除疑生信大決擇分第三
X46n0776_p0197b19║十九
X46n0776_p0197b20║如是已說校量過患訶責誹謗現示罪業大決擇分。
X46n0776_p0197b21║次當說現示本因決定證成除疑生信大決擇分。其
X46n0776_p0197b22║相云何。偈曰。
X46n0776_p0197b23║我於往昔無量劫隨世尊修菩薩行
X46n0776_p0197b24║一時世尊王家奴國名金水其王名
X46n0776_p0197c01║寶金輪藏此大王有三十億奴婢類
X46n0776_p0197c02║有六十億大白馬金銀等寶亦無盡
X46n0776_p0197c03║有最下奴名常信於中大王告常信
X46n0776_p0197c04║汝受此六十億馬不離守護令無傷
X46n0776_p0197c05║爾時彼奴受諸馬常恒不離無傷護
X46n0776_p0197c06║如是六十億白馬經一日食百兩金
X46n0776_p0197c07║時常信作如是念我身唯一馬眾多
X46n0776_p0197c08║難哉難哉無傷畜此諸馬惡馳難禁
X46n0776_p0197c09║今何方便能護持常信作是念已訖
X46n0776_p0197c10║則便依師學術方術力變作萬白馬
X46n0776_p0197c11║六十億白馬中中𬽔𬽔𭡒𭡒立化馬
X46n0776_p0197c12║發大聲作如是唱馬皆馬悉作禮拜
X46n0776_p0197c13║爾時有中中化馬皆悉先前作禮拜
X46n0776_p0197c14║餘諸馬皆隨禮拜作如是事已訖後
X46n0776_p0197c15║化馬責小咎皆殺諸馬更皆伏從化
X46n0776_p0197c16║常信所願悉成就都無所憂怪之心
X46n0776_p0197c17║常信更復作是念此諸馬皆後我化
X46n0776_p0197c18║除其為資具黃金造作善業易穢報
X46n0776_p0197c19║告諸馬作如是唱諦聽諦聽諸畜生
X46n0776_p0197c20║我身并及汝等身於過去世心負悔
X46n0776_p0197c21║具作一切惡業障亦奴亦馬生此處
X46n0776_p0197c22║恒一切時不自在病苦所逼飢寒亂
X46n0776_p0197c23║一時不得其安樂若此生中不作善
X46n0776_p0197c24║後世亦受如是報去去無有出離期
X46n0776_p0198a01║如宜汝等諸畜生除自資具供德處
X46n0776_p0198a02║須臾飢渴感長樂我人有思心欲修
X46n0776_p0198a03║無其閑閑空過時况汝等畜生之身
X46n0776_p0198a04║形穢心濁修何時如宜從我化無逆
X46n0776_p0198a05║其國中有殊勝鳥名曰雅音聲覺悟
X46n0776_p0198a06║此鳥聲不可思議人聞其音大悲慨
X46n0776_p0198a07║爾時彼六十億馬聞常信所語已訖
X46n0776_p0198a08║一時發大聲悲哭至十日量無休息
X46n0776_p0198a09║如是諸馬其聲響與雅音聲覺悟鳥
X46n0776_p0198a10║平等平等無差別爾時常信馬皆喜
X46n0776_p0198a11║百兩金分為二分一分以為生長具
X46n0776_p0198a12║一分以為福田分福田分五十兩金
X46n0776_p0198a13║造作一金剛佛像總有六十億佛像
X46n0776_p0198a14║最上第一大白馬名曰長嚴雜色見
X46n0776_p0198a15║常信及諸馬皆死第二生中皆悉人
X46n0776_p0198a16║同一眷屬不相離出家學道勤修行
X46n0776_p0198a17║彼六十億出家人皆名馬鳴無別名
X46n0776_p0198a18║從過去立名字故過去常信今釋迦
X46n0776_p0198a19║彼時六十億白馬今時六十億馬鳴
X46n0776_p0198a20║最第一馬雜色見今時中我身而已
X46n0776_p0198a21║第三生中亦人身隨世尊行菩薩行
X46n0776_p0198a22║第四生中亦得人隨世尊習忍辱行
X46n0776_p0198a23║轉轉經過五百生次生中瞋因緣故
X46n0776_p0198a24║得重蛇身受大苦次生中受大魚身
X46n0776_p0198b01║次生中亦得蛇身以蛇身詣世尊所
X46n0776_p0198b02║投體懺悔發慚愧以偈表意發大心
X46n0776_p0198b03║次生中得人同分隨世尊發願繫屬
X46n0776_p0198b04║則世尊作如是願我若成覺道圓滿
X46n0776_p0198b05║宣說百億脩多羅普利益廣略眾生
X46n0776_p0198b06║我則作如是誓願造作一百釋明論
X46n0776_p0198b07║分利益廣略眾生如次後後經多生
X46n0776_p0198b08║世尊滿足行因海安住法界山王位
X46n0776_p0198b09║我亦漸漸修因行證入第八不動地
X46n0776_p0198b10║我則往詣世尊所稽首頂禮立一面
X46n0776_p0198b11║爾時世尊告我言我念往昔無量劫
X46n0776_p0198b12║汝我同住一處中發願作繫屬因緣
X46n0776_p0198b13║如宜汝造作論教我滅度後興正法
X46n0776_p0198b14║我則更頂禮和南向世尊作如是白
X46n0776_p0198b15║我今不知作論法雅闇都無所覺達
X46n0776_p0198b16║唯願世尊為迷子開曉造作論教法
X46n0776_p0198b17║爾時世尊告我言善哉善哉善男子
X46n0776_p0198b18║諦聽諦聽善思念我當為汝分別說
X46n0776_p0198b19║善男子諸佛法藏無量無邊不說劫
X46n0776_p0198b20║無窮盡亦無分界如是無量法藏海
X46n0776_p0198b21║若廣說論若略說皆通該攝無餘持
X46n0776_p0198b22║是名造作論教法我亦重疑更作請
X46n0776_p0198b23║法門海無量無邊我今未滿福智海
X46n0776_p0198b24║居學位中未究竟皆攝無餘持何得
X46n0776_p0198c01║爾時世尊告我言法門大海雖無量
X46n0776_p0198c02║有攝無量宗本法若具攝此宗本法
X46n0776_p0198c03║是名說攝諸法藏我亦更作如是白
X46n0776_p0198c04║云何名為宗本法其數幾有可知不
X46n0776_p0198c05║爾時世尊告我言所言宗本法體者
X46n0776_p0198c06║謂三十四法大海若有論者具此法
X46n0776_p0198c07║名言圓滿大海論若有論者不具者
X46n0776_p0198c08║名言一分小智論以如是大要因緣
X46n0776_p0198c09║我今依三十四法該攝安立無餘說
X46n0776_p0198c10║因緣品類雖無量而總言略說如是
X46n0776_p0198c11║（釋迦因地為王家奴。菩薩道中行權方便。不擇貴賤也。化作萬馬。教化羣馬造福脫苦。度生妙用。無
X46n0776_p0198c12║分人畜也。第一大馬名雜色見者即論主馬鳴是。後以瞋因。受蛇身魚身。一念懺悔。得生人中。隨佛
X46n0776_p0198c13║發願。乃造論之緣起也。百部論中。此為宗本。三十四法。該攝無餘。學者其可不盡心乎○𬽔職雉切。
X46n0776_p0198c14║𭡒職救切）。
X46n0776_p0198c15║○勸持流通發大願海大決擇分第四十
X46n0776_p0198c16║如是已說現示本因決定證成除疑生信大決擇分。
X46n0776_p0198c17║次當說勸持流通發大願海大決擇分。其相云何。偈
X46n0776_p0198c18║曰。
X46n0776_p0198c19║願此圓滿大海論徧不思議塵剎中
X46n0776_p0198c20║出生無量般若日消除無邊無明闇
X46n0776_p0198c21║轉作三寶之大海無非法雨功德藏
X46n0776_p0198c22║非請感周徧相應非勸䇿自然成就
X46n0776_p0198c23║（論主大願。畢現於茲）
X46n0776_p0198c24║（仁山氏略註既成。歎曰。佛法之妙。有如是耶。夫佛法何以妙。心法之妙也。心法何以妙。自性本具也。自性
X46n0776_p0199a01║雖具。非修莫顯。經中每云。佛神力故。法如是故。佛神力者修德也。法如是者性德也。諸佛正徧知海。入一
X46n0776_p0199a02║切眾生心想中。是故眾生修因契果。皆佛加持之力也。此論為佛法宗本。窮徹極奧。故稱玄文。老子云。玄
X46n0776_p0199a03║之又玄。眾妙之門。欲知玄妙法門。請觀此論）。
X46n0776_p0199a04║
X46n0776_p0199a05║大宗地玄文本論略註卷第四（終）