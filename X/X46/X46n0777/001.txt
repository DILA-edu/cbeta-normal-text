X46n0777_p0199b01║
X46n0777_p0199b02║
X46n0777_p0199b03║
X46n0777_p0199b04║
X46n0777_p0199b05║No. 777
X46n0777_p0199b06║金剛頂菩提心論略記
X46n0777_p0199b07║
X46n0777_p0199b08║唐沙門　遍滿　撰
X46n0777_p0199b09║論題云：金剛頂瑜伽中，發阿耨多羅三藐三菩提心。
X46n0777_p0199b10║論者言：金剛者，謂不壞義。行人若住菩提心時，不為
X46n0777_p0199b11║世間染法所破，故云不壞。頂，謂頭也，極也。即明菩提
X46n0777_p0199b12║心外，莫更越高也。如人登山，下觀萬物，莫不明了菩
X46n0777_p0199b13║提心頂。亦下觀法界，圓照無礙，故名為頂。言瑜伽者，
X46n0777_p0199b14║謂相應義也。即明三密相應義。言三密者，謂即真言
X46n0777_p0199b15║觀是也，即身口意也。中，謂中道。遠離二邊，契會中道，
X46n0777_p0199b16║故云中也。秘釋云：中，謂內也。若心水澄住，菩提心月
X46n0777_p0199b17║影現於中也。發，謂顯也，得也。下云：於一切有情身中，
X46n0777_p0199b18║本來有普賢大菩提心□，為貪瞋癡煩惱之所縛。故
X46n0777_p0199b19║諸佛大悲，以善巧智，說此甚深瑜伽，令修行者，於內
X46n0777_p0199b20║心中，觀日月輪云云。又云：由作此觀，照見本心，湛然
X46n0777_p0199b21║清淨，猶如滿月，光遍虗空，無所分別。亦名無覺了，亦
X46n0777_p0199b22║名淨法界云云。蕩妄霧於慧風，見大日光；澄迷濁於
X46n0777_p0199b23║定泉，顯得本覺。云顯得。言阿耨多羅三藐三菩提者，
X46n0777_p0199b24║印度之語也。大唐謂云阿、云無耨多羅、云上三、云正
X46n0777_p0199c01║藐、云等亦三、云正菩提、云覺，即是無上正等正覺。此
X46n0777_p0199c02║有四覺：一、無上覺，是總也，即顯菩提清淨法界；二、正
X46n0777_p0199c03║覺，簡外道邪覺故；三、等覺，簡二乘，但了主空偏覺故；
X46n0777_p0199c04║四、又正覺，簡菩薩，菩薩因覺未滿果位，非正覺故。此
X46n0777_p0199c05║顯菩薩道，即四智品。下一覺字，實通上四。由具下三，
X46n0777_p0199c06║一切莫過。過，超。以喻真理所覺，名無上覺□□。然諸
X46n0777_p0199c07║經論，多說真理名無上菩提體，以本根故。今此雙取
X46n0777_p0199c08║佛果智，俱名無上菩提。於此有五淨法界及四智法
X46n0777_p0199c09║也。無著般若論云：無上菩提是法身理，三藐三菩提
X46n0777_p0199c10║是報身智云云。故即通顯此之二種，體過一切。（已上常途
X46n0777_p0199c11║義釋也。）若秘釋者，一一字，一一尊。三摩地門，梵云阿耨
X46n0777_p0199c12║多羅三藐三菩提。初之阿字，具含四字：一者、阿（聲短）字，
X46n0777_p0199c13║菩提心義。此字一切字之為先，於大乘法中，趣向無
X46n0777_p0199c14║上菩提心為先。二者、阿（長聲）字，是行義。則四智印瑜伽
X46n0777_p0199c15║教中，修行速疾方便，由集福智智慧資糧，證成無上
X46n0777_p0199c16║菩提正因。三者、暗字，是等覺義。由於邊智解脫三摩
X46n0777_p0199c17║地陀尼羅門，摧伏四種魔羅，受十方一切如來三界
X46n0777_p0199c18║法王灌頂，轉正法輪。四者、惡（入聲）字，是涅槃義。由斷二
X46n0777_p0199c19║種障，謂煩惱所知之障，證得四種圓寂。所謂：一者、自
X46n0777_p0199c20║性清淨涅槃，二者、有餘依涅槃，三者、無餘依涅槃，四
X46n0777_p0199c21║者、無住涅槃。前三通異生、緣覺、聲聞，第四唯佛獨證，
X46n0777_p0199c22║不同異乘，則此四字是毗盧舍那佛自覺聖智。四種
X46n0777_p0199c23║智解脫外，現四大轉輪王菩薩，所謂金剛薩埵、金剛
X46n0777_p0199c24║寶菩薩、金剛法菩薩、金剛羯磨菩薩（至下當知）。第二耨字，
X46n0777_p0200a01║一切法譬喻不可得義也，如來萬德難可比喻故，即
X46n0777_p0200a02║金剛寶三摩地門是也。第三多字者，一切法如如不
X46n0777_p0200a03║可得義，斷除二障證得本覺如如故，即金剛香菩薩
X46n0777_p0200a04║三磨地門是也。第四羅字者，一切法清淨無垢染義
X46n0777_p0200a05║故，智慧火燒妄執塵糞盡故，即金剛聲菩薩三摩地
X46n0777_p0200a06║門是也。第五三字者，一切法一切諦不可得義，如實
X46n0777_p0200a07║諦觀一切諸法性相故，即金剛喜菩薩三摩地門是
X46n0777_p0200a08║也。第六藐字者，一切法吾我不可得義，四德之中第
X46n0777_p0200a09║三秘德，即無戲論如來三摩地門是也。第七三字者，
X46n0777_p0200a10║入現前降霑大雨般若波羅門，悟一切法時平等性
X46n0777_p0200a11║不可得故，即前金剛喜菩薩三摩地門是也。第八九
X46n0777_p0200a12║菩提兩字者，一切法無縛義，若知自身中菩提心成
X46n0777_p0200a13║就三世平等，猶若虗空離諸萬象，象則知一切有情
X46n0777_p0200a14║心及諸佛心清淨，則生大悲深生矜愍，則持種種方
X46n0777_p0200a15║便令一切有情至於離苦，究竟解脫無縛金剛薩埵
X46n0777_p0200a16║大菩薩三摩地門是也。梵云質多，漢語云心，謂普賢
X46n0777_p0200a17║心。普賢心即一切如來，一切如來即菩提心。通持依
X46n0777_p0200a18║二釋，如金剛頂五秘密經云：若於顯教修行者，久經
X46n0777_p0200a19║三大無數劫，然後語成無上菩提。於其中間十進九
X46n0777_p0200a20║退，我證七切八前集福德智慧，迴向聲聞緣覺果，仍
X46n0777_p0200a21║不能語無上菩提。若依毗盧舍那佛自受用身所說，
X46n0777_p0200a22║內證自覺聖智法，及大普賢金剛薩埵佗受身用智，
X46n0777_p0200a23║則於現生遇逢曼荼羅阿闍梨，得入曼荼羅為具足
X46n0777_p0200a24║羯磨，以普賢三摩地引入金剛薩埵入其心中。由加
X46n0777_p0200b01║持威德力故，於須臾頃當證無量三昧耶、無量陀羅
X46n0777_p0200b02║尼門。以不思議法能變易弟子俱生我執種子，應時
X46n0777_p0200b03║集得一大阿僧祗劫所集福德智慧，則為生在佛家。
X46n0777_p0200b04║纔見曼荼羅，則種金剛界種子，具受灌頂受職金剛
X46n0777_p0200b05║名號。從此已後，受得廣大甚深不思議法云云。第十
X46n0777_p0200b06║論者，梵云摩怛哩迦，漢云論也，本母之義也，此菩提
X46n0777_p0200b07║心出諸法故。又教誡之義，教誡行者令修大菩提行
X46n0777_p0200b08║故。即明論文根教識一者，謂無類之義唯有一，故云
X46n0777_p0200b09║一卷也。
X46n0777_p0200b10║論云龍猛菩薩造者，明造者之名目，真言教祖第三
X46n0777_p0200b11║之人也。梵云那伽閼剌樹那菩提薩埵，漢云龍猛菩
X46n0777_p0200b12║薩，舊云龍樹。誕迹南天，化被五印，尋本則遍覆初生。
X46n0777_p0200b13║如來現迹，位登初地，或遊邪林，同塵同事；或述正幢，
X46n0777_p0200b14║以宣揚佛威，作千部論，擁邪顯正。上遊四王自在處，
X46n0777_p0200b15║下入龍海中宮，誦持所有一切法門，遂則入南天鐵
X46n0777_p0200b16║塔中，親授金剛薩埵灌頂，誦持秘密最上曼荼羅教，
X46n0777_p0200b17║流傳人間。楞伽經說：我乘內證智，妄覺非境界，如來
X46n0777_p0200b18║滅度後，未夾當有人。於南大國中，有大德比丘，名龍
X46n0777_p0200b19║樹菩薩，能破有無見，為人說我乘，大乘無上法。
X46n0777_p0200b20║論云：大興善寺三藏沙門大廣智不空者，正明翻家
X46n0777_p0200b21║之主，是第六祖師，即北天竺婆羅門子也。初母氏遇
X46n0777_p0200b22║相者曰：爾汝所懷，菩提薩埵也。數日之後，夜夢佛視
X46n0777_p0200b23║以微笑，眼灌以五智水。省悟以後，室明如晝，遂則娠
X46n0777_p0200b24║孕。和尚面未幾，耶早弃背，孤露無歸。年甫十歲，隨舅
X46n0777_p0200c01║氏至武威郡。年至十三，遊大原府。尋入長安，見大弘
X46n0777_p0200c02║教金剛三藏，以為真言。師初試教悉曇章，令誦梵經。
X46n0777_p0200c03║梵言□□無墜，一閱有悟，便許入壇，授發菩提心戒。
X46n0777_p0200c04║或十五出家，弱冠從有部進具，成大苾蒭。律相洞閑，
X46n0777_p0200c05║知而不住。將欲學聲明論，窮瑜伽宗，以白先師，師未
X46n0777_p0200c06║之許。夜夢佛菩薩來，悉告曰：我之法藏，悉以付汝。遂
X46n0777_p0200c07║授以三密，談於五智。至開元二十九年秋，先師厭代
X46n0777_p0200c08║入唐之後，有詔令命賷國信，使師子國。白救連山，巨
X46n0777_p0200c09║鱗橫海，洪濤淘湧，猛風振激。和尚手翫金剛，口諷隨
X46n0777_p0200c10║求，羣災靜然，船達彼國□。弟子僧含光、慧辨，皆月擊
X46n0777_p0200c11║驚怪焉。師子國王郊迎宮中，七日供養，以真金器沐
X46n0777_p0200c12║浴。和尚時步慰，問以梵禮。王諸眷屬，宰輔大臣，備盡
X46n0777_p0200c13║献敬。其國有阿闍梨，名曰普賢，位鄰聖地，德為時尊，
X46n0777_p0200c14║從而問律無展，奉献黃金，以表丹誠。見之報曰：吾所
X46n0777_p0200c15║寶者心也，非此寶矣。即授十八會金剛頂瑜伽并毗
X46n0777_p0200c16║盧舍那大悲胎藏五部灌頂真言秘典經論梵篋五
X46n0777_p0200c17║百餘部，僉以為得焉。佗日王作調象戲以試和尚，和
X46n0777_p0200c18║尚結佛眼印，住慈心定，誦真言門，其象顛仆，不能前
X46n0777_p0200c19║進。王甚歎怪，稱增䖍誠。即知七葉之花，本無香氣；五
X46n0777_p0200c20║陰之舍，豈有我人。至于天寶六載，自師子國歸還，玄
X46n0777_p0200c21║宗延入建壇，親授灌頂，即賜紫袈裟一副，絹二百匹。
X46n0777_p0200c22║至于十三載，有　勅令往武威府節度使。十五載三
X46n0777_p0200c23║月，　勅還京，住大興善寺。洎至德中，肅宗皇帝密進
X46n0777_p0200c24║不動尊八方神旗經等。乾元中，延入內殿，建護摩，親
X46n0777_p0201a01║授灌頂。天恩彌篤，敬重常新。尋令於智炬寺念誦，感
X46n0777_p0201a02║本尊月輪懸虗空，大明暉岩谷。及寶應臨朝，金輪馭
X46n0777_p0201a03║曆，聖眷彌積，師事道尊，授特進試鴻臚卿，加大廣智
X46n0777_p0201a04║之號。或普賢流神光於紫殿，六宮作禮；或文殊呈瑞
X46n0777_p0201a05║相於金閣，萬乘修崇；或翻密嚴國護之梵文，雲飛五
X46n0777_p0201a06║色；或譯虗空庫藏之具偈，霧擁千僧。和尚銜命向涉
X46n0777_p0201a07║彼清凉，承恩而旋歸漢邑。前後奉詔所譯經論總八
X46n0777_p0201a08║十三部一百二十卷，並已入目錄而流行。至九年六
X46n0777_p0201a09║月十一日，制加開府儀同三司，封肅國公，食邑千三
X46n0777_p0201a10║戶，餘如故。榮問優洽，寵光使繁，降北極之尊，為師宗
X46n0777_p0201a11║之禮。　勅書盈篋，中使相望，前古已來，未有如之。夫
X46n0777_p0201a12║眾色摩尼，本無定彩，七珍百移，於我何為？只唯真堯
X46n0777_p0201a13║之大寶，是我所重矣。電影粗駐幻化，誰人自知？去辰
X46n0777_p0201a14║某月十五日，命弟子進表上辭，屬以後事。削髮湯沐，
X46n0777_p0201a15║右脅累足，奄然而化，春秋七十，法夏五十。天開哀悼
X46n0777_p0201a16║九重，輟朝三日，贈絹三百匹，布二百端，錢三萬，米麵
X46n0777_p0201a17║共四百石，香油薪炭及諸齊七殊支給。又贈錢二百
X46n0777_p0201a18║二十五萬，建以靈塔。又　勅高品李憲城勾當，及功
X46n0777_p0201a19║德使開府儀同三司李元琮監護。即以七月六日，葬
X46n0777_p0201a20║于鳳之南少陵原。其日中書門下　勅牒贈司空，贈
X46n0777_p0201a21║諡大辨正廣智不空三藏。池涸花萎，告終之相，同雙
X46n0777_p0201a22║林之變色，均提河之逆流。四部弟子，凡數萬人，痛大
X46n0777_p0201a23║夜之還昏，悲慧炬永滅。夫法體堅固無去來，應俗緣
X46n0777_p0201a24║則現於人世，證道品則歸之涅槃。奇哉！夫言奉詔譯
X46n0777_p0201b01║者，明佛法國王之所仰，非餘人之所興。故仁王般若，
X46n0777_p0201b02║吾滅度後，正法欲滅，此經三寶，附諸國王，建立守護。
X46n0777_p0201b03║我四部弟子等，受持讀誦，解其義理，廣為眾生宣說
X46n0777_p0201b04║法要，令其修習，出離生死。今此論者，則開元年中奉
X46n0777_p0201b05║詔所譯，即入目錄流通，故云奉詔譯也。
X46n0777_p0201b06║論云：自大阿遮梨至不求餘果者，宣暢金剛薩埵之
X46n0777_p0201b07║說。所言大阿遮梨者，第二祖師也。梵曰縛日羅薩怛
X46n0777_p0201b08║縛摩訶薩怛縛，譯云金剛薩埵大薩埵。金剛頂經說
X46n0777_p0201b09║是金剛薩埵親對法身如來海會受灌頂職位，則說
X46n0777_p0201b10║自證三密門，以献毗盧舍那如來及一切如來，使被
X46n0777_p0201b11║加持教勅。毗盧舍那如來及一切如來言：汝將來於
X46n0777_p0201b12║無量世界為最上乘者，令得現生世出世間悉地成
X46n0777_p0201b13║就。五秘密經云：金剛薩埵者，是普賢菩薩，即一切如
X46n0777_p0201b14║來菩提心，一切如來祖師。是故一切如來敬禮金剛
X46n0777_p0201b15║薩埵故，右擲五智金剛，左振般若鈴鐸，驚長眠三有，
X46n0777_p0201b16║受法樂十方。遂則釋迦善逝掩化之後八百年中，灌
X46n0777_p0201b17║頂龍猛傳授秘法，其後早度支那及與日本三密之
X46n0777_p0201b18║教，師師相承，拔濟羣生。言有上根者，謂大乘真言根
X46n0777_p0201b19║人也。言有上智者，謂大菩薩智，非二乘外道智也。言
X46n0777_p0201b20║有大度量勇銳無惑者，重明上根上智之功用也。言
X46n0777_p0201b21║宜修佛乘當發如是心者，令勸發菩提心。言我今志
X46n0777_p0201b22║求阿耨多羅三藐三菩提者，明無上菩提之大果也。
X46n0777_p0201b23║言不求餘果者，謂聲聞緣覺之二乘也。
X46n0777_p0201b24║論自誓心決定故至修菩提行。此有七誓心決定故
X46n0777_p0201c01║者，明第一、行人發菩提心時，天魔宮殿破裂，身心不
X46n0777_p0201c02║安也。言十方諸佛皆悉證知者，明第二、十方諸佛隨
X46n0777_p0201c03║喜證誠也。言常在人天受勝快樂，所生之所憶持不
X46n0777_p0201c04║忘者，明第三、生生世世受持不忘也。言若願成瑜伽
X46n0777_p0201c05║中諸菩薩身者，亦名發菩提心。何者為次？諸尊皆同
X46n0777_p0201c06║大毗盧舍那佛身者，明第四、修本尊觀，亦名發菩提
X46n0777_p0201c07║心也。周遍之義，如月輪觀，故亦名發菩提心。言諸菩
X46n0777_p0201c08║薩者，三十七聖是也。瑜伽中諸尊，由毗盧舍那佛互
X46n0777_p0201c09║體，無二無別，故云何者為次？諸尊皆同大毗盧舍那
X46n0777_p0201c10║佛身也。言如人貪名官者，發求名官心，修理名官行。
X46n0777_p0201c11║若貪財寶者，發求財寶心，作經榮財物行者，別明第
X46n0777_p0201c12║五、以心求世間悉地。言凡人欲為善之與惡，皆先標
X46n0777_p0201c13║其心，而後成其志者，總明第六、以心作善悉事。言所
X46n0777_p0201c14║以求菩提者，發菩提心，修菩提行者，第七□、成，即明
X46n0777_p0201c15║若欲求無上菩提者□，發普賢心，行普賢行。
X46n0777_p0201c16║論云：既發如是心已，須知菩提心之行相者，勸知菩
X46n0777_p0201c17║提之行相。
X46n0777_p0201c18║論云其行相者，三門分別者，總表將說菩提心行相
X46n0777_p0201c19║也。
X46n0777_p0201c20║論云：諸佛菩薩昔在因地發是心已，勝義行願三摩
X46n0777_p0201c21║地為戒，乃至成佛無時暫忘，惟真言法中即身成佛
X46n0777_p0201c22║故者，明諸佛菩薩因果位中，常發菩提心之行願無
X46n0777_p0201c23║有休息。言惟真言法中即身成佛故者，若依內證智
X46n0777_p0201c24║境界修行者，不過三祗之道現生成佛。
X46n0777_p0202a01║論云於諸教中闕而不書者，明顯教大乘中無說頓
X46n0777_p0202a02║證菩提文矣。
X46n0777_p0202a03║論云：一者行願，二者勝義，三者三摩地者，此列數也。
X46n0777_p0202a04║於此有二：初總別名，後別釋之。此總列也。
X46n0777_p0202a05║論云：自初行願者至者方便引進。此別釋也。言為修
X46n0777_p0202a06║習之人常憶如是心我當利益安樂無餘有情界者，
X46n0777_p0202a07║行願者有二：一、大慈門；二、大悲門。大慈門復二：一者、
X46n0777_p0202a08║利；二者、安樂。此總明大慈門。
X46n0777_p0202a09║論云觀十方含識猶如己身者，總明大慈門。論云所
X46n0777_p0202a10║言利益者，為勸發一切有情悉令安住無上菩提，終
X46n0777_p0202a11║不以二乘之法而令得度者，別明大慈門中初之利
X46n0777_p0202a12║益也。
X46n0777_p0202a13║論云：真言行人，應知一切有情皆含如來藏性，堪任
X46n0777_p0202a14║安住無上菩提，是故不以二乘之法而令得度者，明
X46n0777_p0202a15║一切有情具備本覺真理。
X46n0777_p0202a16║論云：故華嚴經云：無一眾生而不具足真如智慧，但
X46n0777_p0202a17║以妄想顛倒執著而不證得。若離妄想，一切智、自然
X46n0777_p0202a18║智、無礙智則得現前者，引證成前義。
X46n0777_p0202a19║論云：所言安樂者，謂行人既知一切眾生畢竟成佛，
X46n0777_p0202a20║故不敢輕慢者，別明大慈門中後安樂也。
X46n0777_p0202a21║論云：又於大悲門中尤宜極救，故隨眾生願而給付
X46n0777_p0202a22║之，乃至身命而不恡惜，令其安存使令悅樂者，別明
X46n0777_p0202a23║大悲門。於此有二：初施財物，後與法寶。初施復二：一
X46n0777_p0202a24║施十珍百味，二施己身頭目。此明初地相。
X46n0777_p0202b01║論云：既親近已，信任師言，因其相親，亦可教導者，後
X46n0777_p0202b02║明法施也。
X46n0777_p0202b03║論云：眾生愚朦，不可強度。真言行者，方便引進者，結
X46n0777_p0202b04║成前義。菩薩者，欲等眾生，先行財施，後與法財。
X46n0777_p0202b05║論云：二、自勝義至為究竟。此明第二勝行相。言觀一
X46n0777_p0202b06║切法無自性者，此總標也。言云何無自性者，此問所
X46n0777_p0202b07║觀之行相。謂凡夫至五欲者，總明凡夫執相也。言真
X46n0777_p0202b08║言行，人誠可厭患者，別明執著名聞利益。言誠可弃
X46n0777_p0202b09║捨者，復別明恣行三毒五欲。言又諸外道等，戀其身
X46n0777_p0202b10║命，或助以藥物，得仙宮住壽者，謂外道世間悉地，名
X46n0777_p0202b11║為人乘也。言或後生天以為究竟者，謂愚夫出世悉
X46n0777_p0202b12║地，名為天乘。言真言行人，應觀彼等業力若盡，未離
X46n0777_p0202b13║三界，煩惱尚存，宿殃未殄，惡念旋起，當彼之時，沉淪
X46n0777_p0202b14║苦海，難可出離。當知外道之法，亦同幻夢陽炎也者，
X46n0777_p0202b15║明人天果報，外道愚夫之所示，若修菩薩行者，不可
X46n0777_p0202b16║願樂也。言又二乘之人，聲聞觀四諦法，緣覺執十二
X46n0777_p0202b17║因緣者，總明二乘所知之法。言知四大五陰畢竟磨
X46n0777_p0202b18║滅，深起厭離破眾生執，勤修本法剋證其果，趣本涅
X46n0777_p0202b19║槃已為究竟者，別明二乘能觀之心所證之果。言真
X46n0777_p0202b20║言行者，當觀二乘之人，雖破人執猶有法執，但淨意
X46n0777_p0202b21║識不知其他久久成果位者，總明不定性二乘未斷
X46n0777_p0202b22║法執之由也。言以灰身滅智趣其涅槃，如太虗空湛
X46n0777_p0202b23║然常寂者，別明定性二乘，遂不證大菩提也。言有定
X46n0777_p0202b24║性者難可發證，要待劫限等滿方乃發生者，別明有
X46n0777_p0202c01║定性之人期乘量時入邪定聚。無上依經云：佛告阿
X46n0777_p0202c02║難：世間中有三品眾生：一者著著有。有復二：一背涅
X46n0777_p0202c03║槃道無涅槃性，不求涅槃願求生死。二者於我法中
X46n0777_p0202c04║不生渴仰誹謗大乘，乃至落闡提網不能自出。前是
X46n0777_p0202c05║彰無性，後是有性，但名邪定聚。前云無性，即論云灰
X46n0777_p0202c06║身滅智趣其涅槃是也。云有性，即論云侍劫限等滿
X46n0777_p0202c07║方發生是也。言若不定性者，無論劫限遇緣便迴心
X46n0777_p0202c08║向大者，別明不定性之人。言從化城起以為起三界，
X46n0777_p0202c09║謂宿信佛故，乃蒙諸佛菩薩加持力，而用方便遂發
X46n0777_p0202c10║大心者，復明不定性之人。言乃從初十信下，遍歷諸
X46n0777_p0202c11║位，經三無數劫難行苦行，然後得成佛者，總明依教
X46n0777_p0202c12║門修行之人成佛之由也。言既知聲聞、緣覺智慧狹
X46n0777_p0202c13║劣，亦不可樂者，明二乘之行不可樂，無利佗之行故。
X46n0777_p0202c14║言又有眾生發大乘心行菩薩行，於諸法門無不遍
X46n0777_p0202c15║修，復經三阿僧祗劫，修六度萬行皆悉具足，然證佛
X46n0777_p0202c16║果久遠而成。斯由所習法教致有次第者，明決定大
X46n0777_p0202c17║乘者，行菩薩行得成佛道也。言今真言行人如前觀
X46n0777_p0202c18║了者，明真言者，先觀外道二乘境界，然修瑜伽三密
X46n0777_p0202c19║門也。言復發利益安樂無餘眾生界一切眾生心，以
X46n0777_p0202c20║大悲決定永超外道二乘境界者，明真言行人雖未
X46n0777_p0202c21║證大覺位，由發利益安樂無盡生死有惰心，永超外
X46n0777_p0202c22║道二乘境界。言復修瑜伽勝上法，能從凡入佛位者，
X46n0777_p0202c23║亦超十地菩薩境界者，明若修真言三密門者，不經
X46n0777_p0202c24║三僧祇入大覺位。言又深知一切法無自性。云何無
X46n0777_p0203a01║自性？前以相說，今以旨陳者，前以相說謂有相觀也，
X46n0777_p0203a02║今以旨陳謂無相觀。言夫迷途之法從妄想生，乃至
X46n0777_p0203a03║展轉成無量無邊煩惱，輪迴六趣者，別明妄想生也。
X46n0777_p0203a04║言若覺悟已，妄想止除，種種法滅，故無自性者，明若
X46n0777_p0203a05║觀諸法無自性時，妄想不生也。復次，諸佛慈悲從真
X46n0777_p0203a06║起用，救攝眾生，應病與藥，施諸法門，隨其煩惱對治，
X46n0777_p0203a07║迷津遇栰，達於彼岸，法已應捨，無自性故者，明諸法
X46n0777_p0203a08║實相不可以言宣，諸佛慈悲於自性亦起有相之說。
X46n0777_p0203a09║達之者則除煩惱病，永在菩提之命；迷之者溺所知
X46n0777_p0203a10║津，則不達涅槃之岸。言如大毗盧遮那成佛經云：諸
X46n0777_p0203a11║法無相為虗空相者，引證成前義。問曰：云何名為無
X46n0777_p0203a12║相耶？答曰：虗空相名無相。問曰：何故虗空名無相耶？
X46n0777_p0203a13║答曰：如世間虗空無執著，法性虗空又如是。遠離一
X46n0777_p0203a14║切執相，故名無相。問曰：若言諸法無相者，誰尋求一
X46n0777_p0203a15║切智？誰為菩提成正覺□？誰發起彼一切智智？答曰：
X46n0777_p0203a16║自心即一切智，即是大覺真如，本性清淨故，乃至功
X46n0777_p0203a17║德皆悉成就。言作是觀已，名勝義菩提心。當知一切
X46n0777_p0203a18║法空已，悟法本無生，心體自如，不見身心，住於寂滅
X46n0777_p0203a19║平等究竟真實智，令無退失者，明十地位行願，蕩三
X46n0777_p0203a20║妄於無性，證十地於平等。言妄心若起，知而勿隨者，
X46n0777_p0203a21║觀通達菩提心義。妄霧忽晴，見大日於性空；執雲斯
X46n0777_p0203a22║散，仰心月於本覺。言妄若息時，心源空寂，萬德斯具，
X46n0777_p0203a23║妙用無窮者，明修菩提心及佛身圓滿義。心習礦於
X46n0777_p0203a24║此悉盡，曼茶莊嚴是時忽開，五部沒䭾擎智印森羅，
X46n0777_p0203b01║四種曼茶住法體駢填。言所以十方諸佛以勝義行
X46n0777_p0203b02║願為戒，但具此心者，能轉法輪。自佗共利者，以例結
X46n0777_p0203b03║成也。言如華嚴經云：悲先慧為主，方便共相應者，明
X46n0777_p0203b04║具三智利自佗，謂平等性智、妙觀察智、成所作智是
X46n0777_p0203b05║也。言信解清淨心，如來無量力，無礙智現前，自悟不
X46n0777_p0203b06║由修，具足同如來者，明於勝義菩提心信解清淨也。
X46n0777_p0203b07║言發此最勝心，佛子始發生，如是妙寶心，則超凡夫
X46n0777_p0203b08║位，入佛所行處，生在如來家，種族無瑕玷，與佛共平
X46n0777_p0203b09║等，決成無上覺者，明真言行人若發無相行、願行起，
X46n0777_p0203b10║越外道、二乘位，生在佛家，決定成無上菩提。言纔生
X46n0777_p0203b11║如是心，即得入初地，心樂不可動，譬如大山王者，明
X46n0777_p0203b12║真言行者若發菩提心，即入初地得不退轉。初地謂
X46n0777_p0203b13║普賢初地，普賢初地即如來初地也。言又準華嚴經
X46n0777_p0203b14║云從初地乃至十地，於地地中皆以大悲為主者，謂
X46n0777_p0203b15║三僧祇中皆以大悲為先。言如無量壽觀經云佛心
X46n0777_p0203b16║者，大慈悲是者，明諸佛如來常住慈悲，利益安樂無
X46n0777_p0203b17║餘有情。言又涅槃經云南無純陀，身雖人身，心同佛
X46n0777_p0203b18║心者，明南無初發心之人也。言又云憐愍世間大醫
X46n0777_p0203b19║王，身及智慧俱寂靜，無我法中有真我，是故敬禮無
X46n0777_p0203b20║上尊者，明敬禮發心已後之人。言發心畢竟二無別，
X46n0777_p0203b21║如是二心先心難，自未得度先度他，是故我禮初發
X46n0777_p0203b22║心。初發已為人天師，勝出聲聞及緣覺，如是發心過
X46n0777_p0203b23║三界，是故得名最無上者，明未成佛心與已成佛心。
X46n0777_p0203b24║言如大毗盧舍那經云：菩提為因，大悲為根，方便為
X46n0777_p0203c01║究竟者，謂薩般若心堅固不動，離業受生，成就真性
X46n0777_p0203c02║生，萬行功德從此增長，故曰菩提心為因也。此菩提
X46n0777_p0203c03║心為後二句因，若望生死中所植善根則名為果，以
X46n0777_p0203c04║覩佛法前相故。大悲為根是能執持義，猶如物根執
X46n0777_p0203c05║持莖花，果便不傾拔也。梵音謂悲為迦盧拏，迦是苦
X46n0777_p0203c06║義，盧拏是剪除義。慈如廣植嘉苗，悲如芸除草穢，故
X46n0777_p0203c07║此中云悲即兼明大慈也。隨行者，以無住心所修萬
X46n0777_p0203c08║行，即由大悲地界所執持故，大悲火界所溫育故，大
X46n0777_p0203c09║悲水界所滋潤故，大悲風界所開發生故，大悲虗空
X46n0777_p0203c10║不障礙故，爾時度門任運開發。方便為究竟者，謂萬
X46n0777_p0203c11║行圓極無可復增，應物之推究盡能事，即醍醐妙果
X46n0777_p0203c12║三密之源也。又釋云：淨菩提心者，猶如真金本性明
X46n0777_p0203c13║潔離諸過患，大悲如習學士巧以諸藥種種練冶，乃
X46n0777_p0203c14║至鏡徹柔耎屈申自在，方便如功藝成就所作隨意
X46n0777_p0203c15║皆成。
X46n0777_p0203c16║論云：第三、言三摩地者，真言行人如是觀已，云何能
X46n0777_p0203c17║證無上菩提者，是問也。
X46n0777_p0203c18║論云當知法爾應住普賢大菩提心者，是答也。
X46n0777_p0203c19║論云：一切眾生本有薩埵者，即普賢薩埵。普賢薩埵
X46n0777_p0203c20║者，即大菩提心是也。
X46n0777_p0203c21║論云為貪瞋癡惱煩之所縛故者，明普賢心之不現。
X46n0777_p0203c22║論云：諸佛大悲，以善巧智說此甚深秘密瑜伽，令修
X46n0777_p0203c23║行者於內心中觀日月輪者，明三密相應觀菩提心
X46n0777_p0203c24║日月輪也。
X46n0777_p0204a01║論云：由作此觀，照見本心，湛然清淨，猶如滿月，光遍
X46n0777_p0204a02║虗空，無所分別。亦名無覺了，亦名淨法界，亦名實相。
X46n0777_p0204a03║般若波羅蜜海者，明菩提心之名體。
X46n0777_p0204a04║論云：能含種種無量珍寶三摩地，猶如滿月，潔白分
X46n0777_p0204a05║明者，明菩提心德萬圓滿義也。
X46n0777_p0204a06║論云何故以日輪為喻者，是問也。
X46n0777_p0204a07║論云為滿月圓明體，即與菩提心相類者，是答也。
X46n0777_p0204a08║論云：凡月輪有一十六分者，謂自一日至十五日，漸
X46n0777_p0204a09║漸增加，名曰十五分，加而名十六分也。
X46n0777_p0204a10║論云：喻瑜伽中金剛薩埵至金剛拳有十六大菩薩
X46n0777_p0204a11║者者，明如月輪有十六分，真言行者所觀大菩薩亦
X46n0777_p0204a12║有一十六。
X46n0777_p0204a13║論云從東方阿閦佛至由成法界智為本者，別明五
X46n0777_p0204a14║智也。
X46n0777_p0204a15║論云：已上四佛智出世，四波羅密菩薩焉者，明定慧
X46n0777_p0204a16║而起。
X46n0777_p0204a17║論云四菩薩即金寶法業也者，明四波羅密別號也。
X46n0777_p0204a18║論云三世一切諸聖賢生成養育之母者，明定能生
X46n0777_p0204a19║佛身，一切佛身皆從定而生故。
X46n0777_p0204a20║論云於是印成法界體性中流出四佛也者，謂大日
X46n0777_p0204a21║如來流出四佛也者，引四佛也，從本垂迹之義。
X46n0777_p0204a22║論云四方如來各攝四菩薩者，總標也。
X46n0777_p0204a23║論云：東方阿閦佛攝四菩薩，金剛薩埵、金剛王、金剛
X46n0777_p0204a24║愛、金剛喜為四菩薩也；南方寶生佛攝四菩薩，金剛
X46n0777_p0204b01║寶、金剛光、金剛幢、金剛笑為四菩薩也；西方阿彌陀
X46n0777_p0204b02║佛攝四菩薩，金剛法、金剛利、金剛因、金剛語為四菩
X46n0777_p0204b03║薩也；北方不空成就佛攝四菩薩，金剛業、金剛護、金
X46n0777_p0204b04║剛牙、金剛拳為四菩薩也者，別明四佛各攝四菩薩
X46n0777_p0204b05║也。
X46n0777_p0204b06║論云四方佛各四菩薩，為十六大菩薩也者，明十六
X46n0777_p0204b07║大菩薩，四方四佛之所攝。
X46n0777_p0204b08║論云：於三十七尊中，除五佛、四波羅蜜，及後四攝、八
X46n0777_p0204b09║供養，但取十六大菩薩，為四方佛所攝也者，結成（具加
X46n0777_p0204b10║禮懺秘釋）。
X46n0777_p0204b11║論云：又摩訶般若經中，內空至無性自性空，又有十
X46n0777_p0204b12║六義者，謂內空、外空、內外空、大空、空空、勝義空、有為
X46n0777_p0204b13║空、無為空、畢竟空、無際空、無散空、本性空、相空、一切
X46n0777_p0204b14║法空、無性空、無性自性空，是名十六義也。
X46n0777_p0204b15║論云：一切有情，於心質中，有一分淨性，眾行皆備，其
X46n0777_p0204b16║體極微妙，皎然明白，乃至輪迴六趣，亦不變易。如月
X46n0777_p0204b17║十六分之一者，明一切有情心中，有一分圓明，即菩
X46n0777_p0204b18║提心是也。
X46n0777_p0204b19║論云：凡月，其一分明相，若當合宿之際，但為日光奪
X46n0777_p0204b20║其明性，所以不現。後起月初，日日漸加，至十五日圓
X46n0777_p0204b21║滿無礙者，取世間所見明月，喻本覺圓明心月。
X46n0777_p0204b22║論云：所以觀行者，以初阿字發起本心之中分明，只
X46n0777_p0204b23║漸令潔白分明，證無生智者，明修阿字觀也。
X46n0777_p0204b24║論云：夫阿字者，一切諸法本不生義者，總明阿字本
X46n0777_p0204c01║來不生不滅義也。
X46n0777_p0204c02║註云：準毗盧舍那經疏釋，阿字具有五義：一者、阿字
X46n0777_p0204c03║（短聲），是菩提心；二、阿字（引聲），是菩提行義；三、暗字（短聲），是證
X46n0777_p0204c04║菩提義；四、惡字（短聲），是般涅槃義；五、惡字（引聲），是具足方
X46n0777_p0204c05║便智義也。又將阿字配解法華經中開、示、悟、入四字
X46n0777_p0204c06║也。開字者，開佛智見，即雙開菩提心，如初阿字，是菩
X46n0777_p0204c07║提心義也。示字者，示佛智見，如第二阿字，是菩提行
X46n0777_p0204c08║義也。悟字者，悟佛智見，如第三暗字，證菩提義也。入
X46n0777_p0204c09║字者，入佛智見，如第四惡字，是般涅槃義也。總而言
X46n0777_p0204c10║之，具足成就第五惡字，是方便善巧智圓滿義也者，
X46n0777_p0204c11║明釋家之解，釋之顯易，恐繁不記。
X46n0777_p0204c12║論云：即讚阿字是菩提心義。頌曰：八葉白蓮一肘間，
X46n0777_p0204c13║炳現阿字素光色，禪智俱入金剛縛，召入如來寂靜
X46n0777_p0204c14║智。者，總讚阿字菩提心義也。
X46n0777_p0204c15║論云：扶會阿字者，揩是決定觀之，當觀圓明。淨識者，
X46n0777_p0204c16║謂如來第八識也，即大菩提心是也。於一切有情有
X46n0777_p0204c17║此大菩提心淨識，故金剛界藏識本非染，清淨無瑕
X46n0777_p0204c18║穢，由具福智故，曰心如滿月云云。何故第八識名為
X46n0777_p0204c19║藏？答曰：具三義故曰藏，能藏、所藏、執藏是也。
X46n0777_p0204c20║論云：若纔見者，則名見真勝義諦者，明漸見三昧之
X46n0777_p0204c21║義。
X46n0777_p0204c22║論云若常見者，則入菩薩初地者，言菩薩者，普賢大
X46n0777_p0204c23║菩薩也，即是如來初地，非菩薩初地，即明安住三昧
X46n0777_p0204c24║之義。
X46n0777_p0205a01║論云：轉漸增長，則廓周法界，量等虗空，卷舒自在。當
X46n0777_p0205a02║具一切智者，明正體智，會真如之義（廣如念誦秘釋決）。
X46n0777_p0205a03║論云：凡脩習瑜伽觀行人，當須具修三密行，證悟五
X46n0777_p0205a04║相成身義也者，總標也。
X46n0777_p0205a05║論云：所言三密者：一、身密者，如結契印召請聖眾是
X46n0777_p0205a06║也；二、語密者，如密誦真言令文句了了分明無謬誤
X46n0777_p0205a07║也；三、意密者，如住瑜伽相應自淨月圓滿觀菩提心
X46n0777_p0205a08║也者，別明三密之義。
X46n0777_p0205a09║論云：次明五相成身者，一是通達心，二是菩提心，三
X46n0777_p0205a10║是金剛心，四是金剛身，五是證無上菩提，獲金剛堅
X46n0777_p0205a11║固身也者，別明五相成身義。問曰：何為通達菩提心
X46n0777_p0205a12║等耶？答言：通達菩提心者□□，觀自心輕霧中有□
X46n0777_p0205a13║□。修菩提心者，謂觀自心清淨滿月也。成金剛心者，
X46n0777_p0205a14║謂於清淨月輪中有諸尊三昧耶身也。證金剛心者，
X46n0777_p0205a15║謂觀自身成本尊三昧耶身也。佛身圓滿者，謂觀三
X46n0777_p0205a16║昧耶身成為本尊身，萬德圓滿也。
X46n0777_p0205a17║論云然此五相具備，方成本尊身也者，結戒也。
X46n0777_p0205a18║論云：其圓明則普賢身也，亦是普賢心也。與十方諸
X46n0777_p0205a19║佛同之者，正明自心滿月輪之義。
X46n0777_p0205a20║論云：亦乃三世修行證有前後，反達悟已無去來今
X46n0777_p0205a21║者，謂三世諸佛真理所語無二無別，故云無去來今。
X46n0777_p0205a22║論云凡夫心如合蓮華者，明不染不著之義，為客塵
X46n0777_p0205a23║煩惱之所纏，未顯得，故云合也。即是隱為如來藏之
X46n0777_p0205a24║義。
X46n0777_p0205b01║論云：佛心如滿月者，是平等遍照之義。能破癡暗，如
X46n0777_p0205b02║圓明之照世間，即是顯位法身義。
X46n0777_p0205b03║論云：此觀若成，十方國土，若淨若穢，六道含識，三乘
X46n0777_p0205b04║行位，及三世國土成壞，眾生業差別，菩薩因地行相，
X46n0777_p0205b05║三世諸佛悉於中現，證本尊身，滿足普賢一切行願
X46n0777_p0205b06║者，脩日輪觀成就，有如是作用也。
X46n0777_p0205b07║論云：故大毗盧舍那經云：如是真實心故，佛所宜說
X46n0777_p0205b08║者，引證結成。
X46n0777_p0205b09║論云：問：前言二乘之人有法執故，不得成佛，今復令
X46n0777_p0205b10║修菩提心三摩地者，云何差別？答：二乘之人有法執
X46n0777_p0205b11║故，久久證理，沉空滯寂，限以劫數。然發大心者，此答
X46n0777_p0205b12║無量時定性二乘。
X46n0777_p0205b13║論云又乘散善門中經無數劫者，明若依顯教大乘
X46n0777_p0205b14║修行者，經三大無數劫方得成佛。
X46n0777_p0205b15║論云：言是故足可厭離者，明二乘之行。
X46n0777_p0205b16║論言不可依止者，明顯教大乘。
X46n0777_p0205b17║論言：今真言行人既破人法上執，雖能正見真實之
X46n0777_p0205b18║智，或為無始間隔，未能證於如來一切智智者，於真
X46n0777_p0205b19║言行人所斷有三：一、麤妄執；二、細妄執；三、極細妄執。
X46n0777_p0205b20║破人之上執者，謂破麤妄執即是人執；破法之上執
X46n0777_p0205b21║者，謂破細妄執即是法執。或為無始間隔，未能證於
X46n0777_p0205b22║如來一切智智者，未斷極細妄執故，不能證於一切
X46n0777_p0205b23║智智，是二障習氣未斷也。
X46n0777_p0205b24║論云：故欲求妙道，修持次第，從凡入佛智者者，言妙
X46n0777_p0205c01║道者，謂無上菩提之妙果；言修持次第者，謂三密加
X46n0777_p0205c02║持次第是也。若依真言門次第法，則修行者不起于
X46n0777_p0205c03║座，能成一切佛事、有情事業。
X46n0777_p0205c04║論云：即此三摩地者，能達諸佛自性，悟諸佛法身，證
X46n0777_p0205c05║法界體性智者。言諸佛自性者，本地法身也。言悟諸
X46n0777_p0205c06║佛法身者，自受用也。
X46n0777_p0205c07║論云：成大毗盧舍那佛自性身、受用身、變化身、等流
X46n0777_p0205c08║身者，明四種法身也。
X46n0777_p0205c09║論云為行人未證故，理宜修之者，明若未證四種法
X46n0777_p0205c10║身者，勸修三密門。
X46n0777_p0205c11║論言：故大毗盧舍那經云悉地從心生者，引證結成
X46n0777_p0205c12║也。
X46n0777_p0205c13║論云：如金剛頂瑜伽經說：一切義成就菩薩，初坐金
X46n0777_p0205c14║剛座，取證無上道，遂蒙諸佛授此心地。然能證果者，
X46n0777_p0205c15║釋迦如來為太子，行菩薩道時，名為一切義成就。金
X46n0777_p0205c16║剛座者，三世諸佛成正覺座，一切天魔外道不能傾
X46n0777_p0205c17║動，故名金剛坐，即中印土菩提樹下師子坐是也。遂
X46n0777_p0205c18║蒙諸佛授此心地。然能證果者，明釋迦菩薩雖三大
X46n0777_p0205c19║無數劫中滿諸願行，不能成無上菩提，依虗空諸佛
X46n0777_p0205c20║驚覺，授與心地，方得成正覺。故守護國界主經云：佛
X46n0777_p0205c21║言：秘密之，我於無量無數劫中，修習如是□波羅蜜
X46n0777_p0205c22║多，至最後身，六年苦行，不得阿耨菩提，成毗盧舍那。
X46n0777_p0205c23║坐道場時，無量化佛猶如油麻，徧滿虗空。諸佛同音
X46n0777_p0205c24║與告我言：善男子，云何而求成等正覺？我白佛言：我
X46n0777_p0206a01║是凡夫，未知求處，惟願慈悲，為我解說。是時佛同告
X46n0777_p0206a02║我言：善男子諦聽，應當於鼻端想，乃至如恒河沙三
X46n0777_p0206a03║世諸佛，不於月輪作唵字觀得成佛者，此無有處。
X46n0777_p0206a04║論云：凡今之人，若心決定如教修行，不起于座，三摩
X46n0777_p0206a05║地現前，應於是成就本尊之尊身者，令勸後學住菩
X46n0777_p0206a06║提心。
X46n0777_p0206a07║論云：故大毗盧舍那經供養次第法云：若無勢力廣
X46n0777_p0206a08║增益住法，但觀菩提心者。廣增益者，具備七珍百味，
X46n0777_p0206a09║供養諸尊，如說修行。但觀菩提心者，明若菩提心觀
X46n0777_p0206a10║成就，萬行圓滿，何更辨供？
X46n0777_p0206a11║論云佛說此中具萬行滿足淨白純淨法也者，明菩
X46n0777_p0206a12║提心福智圓滿。
X46n0777_p0206a13║論云此菩提心能包藏一切諸佛功德故者，述所以
X46n0777_p0206a14║也。
X46n0777_p0206a15║論云：若修證出現，則為一切導師者，若證菩提，為人
X46n0777_p0206a16║天之導師。
X46n0777_p0206a17║論云：若歸本，則是密嚴國土，不起于座，能成一切佛
X46n0777_p0206a18║事者。密嚴國土者，謂遮那之內，都即不起于座。能成
X46n0777_p0206a19║一切佛事者，謂不經生而現身，能起成所作智用也。
X46n0777_p0206a20║論云：讚菩提心曰：若人求佛慧，通達菩提心，父母所
X46n0777_p0206a21║生身，速證大覺位者，初二句明勸住菩提心。如心地
X46n0777_p0206a22║秘訣云：若作菩提心，觀一切佛法恒沙功德，不由他
X46n0777_p0206a23║悟，以一貫之，自然通達。能開一字，演說無量法，剎那
X46n0777_p0206a24║悟入。於諸法中，自在無礙，無去來起滅，一切平等。然
X46n0777_p0206b01║於此心，復有五心義：一者剎那心，謂初心見道，一念
X46n0777_p0206b02║相應，速還妄夫，如夜電光，暫現即滅，故云剎那。二者
X46n0777_p0206b03║流澍心，既見道已，念念加功，相續不絕，如流大菩提
X46n0777_p0206b04║澍，故云流澍。三者甜美心，謂施功不已，乃得虗然朗
X46n0777_p0206b05║徹，身心輕泰，翫味於道，云甜美。四者摧散心，謂率起
X46n0777_p0206b06║精勤，或復休癈，二俱不達道，故云摧散。五者明鏡心，
X46n0777_p0206b07║既離散亂之心，悉鑒達圓明，一切無著，故云明鏡。故
X46n0777_p0206b08║云：若人求佛慧，通達菩提心。後之二句，明頓證如來
X46n0777_p0206b09║之義。若初心念菩提者，超過諸地，頓入金剛秘藏，不
X46n0777_p0206b10║經三劫，速證大日尊位。故云：父母所生身，速證大覺
X46n0777_p0206b11║位。自心法爾菩提月，能發圓明遍大虗，令者讚揚似
X46n0777_p0206b12║海滴，願俱含識歸如宮。
X46n0777_p0206b13║
X46n0777_p0206b14║金剛頂菩提心論略記一卷
X46n0777_p0206b15║
X46n0777_p0206b16║御本後批云：　治承四年九月五日寫了。
X46n0777_p0206b17║
X46n0777_p0206b18║No. 777-A
X46n0777_p0206b19║
X46n0777_p0206b20║右此一卷者，在拇尾山之秘藏。予相求之，雖多年
X46n0777_p0206b21║終不得。然幸請之照谷僧都騰寫焉。畢誠化度眾
X46n0777_p0206b22║生，欣求菩提之微志，機感漸相成者矣歟。葢寫本
X46n0777_p0206b23║草書，且四百年前之元筆也。或損失，或磨滅，故今
X46n0777_p0206b24║以管見繩之，用朱而補之，須論也。幸博覽君子，芸
X46n0777_p0206c01║除其荊棘，開菩提之直路。
X46n0777_p0206c02║大日本國寬保二年歲次壬戌夷則日柔兆困敦
X46n0777_p0206c03║洛北上林苑觀世音律寺小比丘見岩源秀謹
X46n0777_p0206c04║誌
X46n0777_p0206c05║
X46n0777_p0206c06║No. 777-B
X46n0777_p0206c07║
X46n0777_p0206c08║右此記釋妄心若起，知而勿隨，乃至妙用無窮之
X46n0777_p0206c09║文，總以為五相成身義。謂當知一切法至令無退
X46n0777_p0206c10║失者，明無識身三昧。妄心若起，知而勿隨者，說其
X46n0777_p0206c11║功能。此定門，漸學大乘及小乘等，及於外道，同依
X46n0777_p0206c12║此定。小乘以為究竟，外道不深，各各有異。漸學大
X46n0777_p0206c13║乘，以為方便，息攀緣所。若頓入者，亦不由之，一切
X46n0777_p0206c14║色塵為佛事故。今漸學大乘之人，極無自性心，極
X46n0777_p0206c15║致方至此位，以為通達本心，故萬德斯具。妙用無
X46n0777_p0206c16║窮者，五相汎爾通說，未委涉修。故大師云：五相成
X46n0777_p0206c17║身追可尋。又曼茶莊嚴，是時漸開。五部諸佛擎智
X46n0777_p0206c18║印，森羅四種曼茶住。法體駢填者，大師及遍滿。大
X46n0777_p0206c19║同小異者，大師依遍滿歟？遍滿依大師歟？將偶爾
X46n0777_p0206c20║乎？八家錄云：建立曼茶羅壇法遍滿行錄外云云。
X46n0777_p0206c21║又三摩地法遍滿，記世流行。由之觀之，意為唐人。
X46n0777_p0206c22║又記中不舉本朝人師解也。然記首云：其後即度
X46n0777_p0206c23║支那，及與日本三密教師師相承，㧞濟郡生。若爾，
X46n0777_p0206c24║本朝人師歟？更考
X46n0777_p0207a01║寶曆四年甲戌孟夏上旬於泉陽左海得源秀比
X46n0777_p0207a02║丘本使小沙彌興雄寫取者
X46n0777_p0207a03║金剛峯寺前左學頭權大僧都真源六十六謹
X46n0777_p0207a04║誌
X46n0777_p0207a05║
X46n0777_p0207a06║
X46n0777_p0207a07║No. 777-C
X46n0777_p0207a08║
X46n0777_p0207a09║八家秘錄云：
X46n0777_p0207a10║建立曼茶羅法　一卷　慧琳運
X46n0777_p0207a11║建立壇法　一卷　海
X46n0777_p0207a12║建立曼茶羅壇法　一卷　遍滿行錄
X46n0777_p0207a13║成賢僧正香藥集云：大唐真言宗僧遍滿撰云云。
X46n0777_p0207a14║文政壬午年十月，遊學于河州，學靈闍梨講傳於
X46n0777_p0207a15║此書，即加聽眾末之餘暇，幸以秘藏御本騰寫焉。
X46n0777_p0207a16║然展轉而謬誤脫字不少，故今探本文，訂詳脫落
X46n0777_p0207a17║字添之者，欲但惟令于有餘歲之珍寶不世絕，則
X46n0777_p0207a18║摹刻百部，聊除書寫勞者爾也。嘉永壬子年十二
X46n0777_p0207a19║月亮瑞謹識