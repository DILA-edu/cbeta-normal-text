X46n0784_p0598c10║
X46n0784_p0598c11║
X46n0784_p0598c12║
X46n0784_p0598c13║無依無得大乘四論玄義記卷第七
X46n0784_p0598c14║
X46n0784_p0598c15║佛性義有四重：第一、明大意；第二、論釋名；第三、辨體
X46n0784_p0598c16║相；第四、廣料簡。
X46n0784_p0598c17║第一明大意者，興皇大師云：必須語無依無得□□
X46n0784_p0598c18║所住為宗。故大品□□□□□發初云：以不住法住
X46n0784_p0598c19║般若波羅蜜中。故關中僧叡法師大品疏中云：啟彰
X46n0784_p0598c20║玄門，以不住為始，以無得為終。故若有一豪可得，並
X46n0784_p0598c21║須破洗。何以故？若留一微豪，則非無得宗致。故大經
X46n0784_p0598c22║云：佛性者，非有非無，非因非果，非內非外，非常非斷
X46n0784_p0598c23║等，離四句，絕百非。雖然爾，復得言凡一切眾生皆有
X46n0784_p0598c24║佛性，而亦得言無。言有之興無，約得失之情，分之為
X46n0784_p0599a01║□，即是有所得無所得也。故大經？梵行品云：有所得
X46n0784_p0599a02║者，生死二十五有；無所得者，名大涅槃也。經既言有
X46n0784_p0599a03║所得者名為生死，故無有佛性；無所得者名為涅槃，
X46n0784_p0599a04║故有中道佛性，更無別物也。但失之者，佛性為生死
X46n0784_p0599a05║二十五有；得之者，生死二十五有為佛性。故失者即
X46n0784_p0599a06║是理外，得者即是理內。故一家義宗，顛倒不顛倒，無
X46n0784_p0599a07║豪末差別。故大經？如來性品云：猶如甘露，亦如毒藥。
X46n0784_p0599a08║或有服為甘露長生，或有服毒藥傷命而早夭。仁王
X46n0784_p0599a09║經云：菩薩未成佛時，菩提為煩惱；成佛已時，煩惱為
X46n0784_p0599a10║菩提。中論？涅槃品云：涅槃實際，興世間際，無豪釐差
X46n0784_p0599a11║別。如斯多文，即是理內外意也。故言理外眾生無有
X46n0784_p0599a12║佛性。而此顛倒眾生，復有入理還源之義，故亦得言
X46n0784_p0599a13║有佛性。故經云：凡有心者，皆得阿耨多羅三藐三菩
X46n0784_p0599a14║提也。故仁王經？受持品云：大王！是波若波羅蜜，是諸
X46n0784_p0599a15║佛、菩薩、一切眾生心識之神本也。若然者，豈非還源
X46n0784_p0599a16║本淨義也？問：五時波若者，第二、時教等經，云何引此
X46n0784_p0599a17║證佛性義？答：彼自作五時、四時等，非經論意，今依經
X46n0784_p0599a18║中半滿教意辨之也。問：何因緣說於佛性？答：大論云：
X46n0784_p0599a19║諸佛不以無因緣及小因緣而說，說必有因緣說。今
X46n0784_p0599a20║如法華經云：為大事因緣故，出現於世。大事者，所謂
X46n0784_p0599a21║開佛知見，乃至欲令眾生入佛知見道故說。今佛性
X46n0784_p0599a22║亦然，知見即是佛性也。問：佛性何法而名佛性耶？答：
X46n0784_p0599a23║大師云：三世諸佛以此為性，故名佛性，即是三世十
X46n0784_p0599a24║方諸佛之源本。十方三世諸佛由此而成佛，故言源
X46n0784_p0599b01║本。欲令一切眾生因悟佛性皆成佛，故說佛性也。無
X46n0784_p0599b02║差別中差別說佛性，藏公開為八種，故說於佛性。何
X46n0784_p0599b03║者？一、為對昔三乘性故說佛性。昔三乘性者，謂菩薩、
X46n0784_p0599b04║辟支、聲聞皆有此三性，此三藏教中意也。今為破如
X46n0784_p0599b05║此等計故，明唯有一佛性，無二乘，以是因緣故說佛
X46n0784_p0599b06║性也。二者、為對保自守之源故說佛性也。明二乘四
X46n0784_p0599b07║知究竟，自言是極，守自而住，不復進求佛果。今為破
X46n0784_p0599b08║此等計故，云汝等皆有佛性，悉當作佛，云何守於小
X46n0784_p0599b09║乘？不了義經意，所以說於佛性也。三者、為發菩提心
X46n0784_p0599b10║眾生故，云汝當皆作佛。有佛性，若能發心行，必得成
X46n0784_p0599b11║佛；若無佛性，何能發心脩行成佛？猶如乳有酪性，攢
X46n0784_p0599b12║搖成酪；若無酪性，攢搖終不得成酪。今亦爾，眾生皆
X46n0784_p0599b13║有佛性，發心脩行，即得成佛。為是義故，說佛性也。四
X46n0784_p0599b14║者、為下劣眾生說於佛性。汝等皆有佛性，當得作佛。
X46n0784_p0599b15║莫生下劣之心，應生尊勝之心、主導之心。為此等事
X46n0784_p0599b16║故，說於佛性也。五者、為憍慢自高卑他之人故，說於
X46n0784_p0599b17║佛性。自言己勝，言他鄙劣，故說佛性。明一切眾生皆
X46n0784_p0599b18║有佛性，皆當作佛。佛性無有高下，云何得尊卑耶？六
X46n0784_p0599b19║者、為好作罪眾生故，說汝是一切眾生同源，寧得相
X46n0784_p0599b20║煞？即是煞害者，說於佛性。汝若煞者，便煞佛等。一切
X46n0784_p0599b21║眾生皆佛性，當作佛故，說於佛性也。七者、小乘人一
X46n0784_p0599b22║闡提斷於善根，畢竟無得佛理。如言大經本未至時，
X46n0784_p0599b23║嚴觀等法師皆云一闡提無佛性。為破如此等計故，
X46n0784_p0599b24║說於佛性也。八者、為三脩比丘封執無常，脩三法印
X46n0784_p0599c01║定，謂有為法無常，一切法無我，唯涅槃寂滅。為破此
X46n0784_p0599c02║執故，說佛性。明諸法何曾有我及無我義耶？為破我
X46n0784_p0599c03║故，說一切法無我，其通計皆言無我。為破無我故，說
X46n0784_p0599c04║有佛性。我即是有我，破無我乃識佛性真我。故經言：
X46n0784_p0599c05║空者生死，不空者大涅槃。為破此等計故，說於中道
X46n0784_p0599c06║佛性義也。今謂大意亦不出前八種說，而今依大經
X46n0784_p0599c07║云：五名中，波若與佛性眼目異名。并大論說波若意，
X46n0784_p0599c08║開佛性有十意也：一者、為究竟至菩薩行故說，二者
X46n0784_p0599c09║為十方諸佛諸母故說，三者為大小兩乘異故說，四
X46n0784_p0599c10║者為破三乘三性別故說，五者為二乘永究竟四智
X46n0784_p0599c11║不復進求尊勝道故說，六者為分別生法二身供養
X46n0784_p0599c12║故說，七者為破二邊令住中道故說，八者為破一闡
X46n0784_p0599c13║提不成佛故說，九者為二乘令信正法故說，十者成
X46n0784_p0599c14║就萬行故說佛性也。問：即此顛倒眾生有佛性不？答：
X46n0784_p0599c15║既言顛倒眾生，故無也。如此義，大異地、攝兩論與成、
X46n0784_p0599c16║毗二家。彼宗八識，七識即有真如性，故翻攝論等。崑
X46n0784_p0599c17║崙三藏法師明言：真如性於八識煩惱中有，而不為
X46n0784_p0599c18║煩惱所染，亦非智慧所淨，自性清淨，故非淨非不淨。
X46n0784_p0599c19║體既無染，不須智慧所淨，故名非淨。非非淨者，斷除
X46n0784_p0599c20║虗妄，體方顯現，故曰非非淨，即自性清淨心也。彼論
X46n0784_p0599c21║三種佛性中自性住佛，如從凡夫乃至金心，所有淨
X46n0784_p0599c22║識未離煩惱，於煩惱中住。若爾，豈非或識中有真如
X46n0784_p0599c23║性也？論師真諦即或下有，可類攝也。但此間攝論師
X46n0784_p0599c24║偷誦三論義疏，意安置彼義中，輕毛之人信從之，非
X46n0784_p0600a01║吳魯師意，所謂是章甫安編髮文身頭戴也。問：即此
X46n0784_p0600a02║眾生無佛性者，涅槃論云：云何眾生是佛耶？答：正是
X46n0784_p0600a03║此意。若約道明之，即此眾生畢竟不可得，故言眾生
X46n0784_p0600a04║是佛。故彼論云：非眾生內有佛，亦非外有佛，亦非非
X46n0784_p0600a05║有非非無也。此意即是假亦中。若言顛倒眾生，那得
X46n0784_p0600a06║己者耶？故言無佛性。非如虗妄或中有真如性者，此
X46n0784_p0600a07║真如虗妄等不能染也。
X46n0784_p0600a08║第二、釋名。諸法師釋名不同，今且前明得名不同
X46n0784_p0600a09║古舊。一、言佛與性並在因中之目。一切眾生有靈知
X46n0784_p0600a10║覺性，得佛無改，簡異木石等無性。故大經云：一切眾
X46n0784_p0600a11║生皆有佛性也。二、龍光法師云：佛之與性在當果地。
X46n0784_p0600a12║所以然者，佛名覺了，因無其義，故性本不改。佛即嶷
X46n0784_p0600a13║然，故受性稱。因中無常，故性義不定。而今因中並稱
X46n0784_p0600a14║佛性者，皆從果為名。論師取彼師意云：欲示果之二
X46n0784_p0600a15║種，必是心因所得，亦斥小乘與外物虗妄等也。此意
X46n0784_p0600a16║後簡之。三、開。善知藏法師云：果地是佛非性，因中是
X46n0784_p0600a17║性非佛也。所以然者，佛名覺了，常住為宗，因無其義，
X46n0784_p0600a18║故果但是佛也。性者不改為宗，因中得佛之理，此無
X46n0784_p0600a19║改易，故是性義也。果不感果，無有其非。因則非至果，
X46n0784_p0600a20║故因但是性。而今果亦名性，是從因為名。因亦稱佛，
X46n0784_p0600a21║是從果受稱。所以兩相從者，欲示因果之理，必然相
X46n0784_p0600a22║開有在，即斥昔日教與木石虗空等也。第四家。今大
X46n0784_p0600a23║乘無所得，義則不勝，何得分派？緣種種釋，終不離斷
X46n0784_p0600a24║常二心有所得也。經自說佛性非有非無，非內非外，
X46n0784_p0600b01║非因非果，非等至。論佛性非在非不在，無所的當，一
X46n0784_p0600b02║道清淨，無在無不在。雖無在無不在，而假名說在不
X46n0784_p0600b03║在。無在則不在因果己性，無不在遍在因果己性。如
X46n0784_p0600b04║天女問舍利弗：汝身色相今何所在？舍利弗曰：身色
X46n0784_p0600b05║相無在無不在。天女曰：善哉！無在無不在，佛所說
X46n0784_p0600b06║也。若具足言之，無在不在，無在無不在，具足中假也。
X46n0784_p0600b07║故今佛性非因說為因，非果說為果，故在因名為佛
X46n0784_p0600b08║性，在果名為涅槃。故佛性、法性、法界、真如等並是一
X46n0784_p0600b09║物，種種名不同，亦名佛性、如來性、三寶性，故言佛法
X46n0784_p0600b10║僧三寶性無上第一尊。至論佛性皆非而無所當，雖
X46n0784_p0600b11║非因果而能為因果之本，不唯為因果作本，亦為一
X46n0784_p0600b12║切清法作本也。此即不當當佛果而名為因者，則非
X46n0784_p0600b13║佛性為因性也；不當當涅槃而名為果者，即非涅槃
X46n0784_p0600b14║為果性也。故雖非因而為因本，故佛性非因亦為二
X46n0784_p0600b15║因。佛性非果能為果本，故非果為二因；佛性非果能
X46n0784_p0600b16║為果本，故非果為二果。此即二果二因是因果果因，
X46n0784_p0600b17║以非因非果為本，本故為正因也。用故為傍，傍以因
X46n0784_p0600b18║正為名，正以因傍得稱。然待傍為正，此未是好。正能
X46n0784_p0600b19║無傍無正乃名為正，此正不可復言，言正則屬傍，言
X46n0784_p0600b20║體即屬用，故佛性一道清淨無二，無二而為二，故有
X46n0784_p0600b21║因果果因相待得名。但此相待有橫竪不同，有三種
X46n0784_p0600b22║釋名：一者表裡釋名，即是竪而論之，因以不因為義，
X46n0784_p0600b23║果以不果為義，佛以不佛為義，性以不性為義，即
X46n0784_p0600b24║名為義，即義為名，此是竪表釋名。故居士經云：五受
X46n0784_p0600c01║陰洞達空無所起是苦義，不生不滅無常義。本以生
X46n0784_p0600c02║滅為無常，而無生滅為無常義，即是表裡釋名也。二
X46n0784_p0600c03║者、開發釋名，即是佛以法義，法以佛義，橫而明也。如
X46n0784_p0600c04║因以待果得名，果以待因得名，故因則非因因，果則
X46n0784_p0600c05║非果果，故假名說因果，假因說果，須果說因。若有因
X46n0784_p0600c06║可因，因是自因，何須於果？有果可果，果是自果，何須
X46n0784_p0600c07║於因也？今謂假故無自義，因他無自體，故假名所待
X46n0784_p0600c08║因果非因果，待假因果非因果，假名方便因緣待說
X46n0784_p0600c09║相因，無自性故無法，無法則無所有，無所有所以相
X46n0784_p0600c10║因，而說一切法無二無所有義。故因得以果為名，即
X46n0784_p0600c11║以果為義；果得以因為名，以因為義。故大經云：欲令
X46n0784_p0600c12║眾生深識世諦，故說第一義；欲令眾生深識第一義，
X46n0784_p0600c13║故說世諦也。則名義亦然也。此則自他釋名開發義
X46n0784_p0600c14║也。三者、當體釋名，佛是覺了為義也。今明性亦有三
X46n0784_p0600c15║種勢例，佛可知也。性以不性為義，不性則苞一切法
X46n0784_p0600c16║皆無性，空無所有，清淨隨緣。假名說不性為性，隨緣
X46n0784_p0600c17║所明，欲辨何性？論佛性，但假名佛為性，故名為佛性。
X46n0784_p0600c18║故佛性、法界、法性，只論一道，更無別法，故性以不性
X46n0784_p0600c19║為義。不性以性為義，則達此不性；性性為不性，則達
X46n0784_p0600c20║非性非不性。了此性不性，則此人有佛性；不了，則無
X46n0784_p0600c21║佛性。故云：凡有心者，皆有佛性。何得以即時不了，語
X46n0784_p0600c22║眾生等皆有佛性正因耶？次約經開五種佛性釋名，
X46n0784_p0600c23║師說不同。開善智藏法師云：正是專當不偏義。眾生
X46n0784_p0600c24║神明與如來種智，雖復大小之殊，而同是慮智性相
X46n0784_p0601a01║感召，故謂名正因。正感佛果，對緣因為名，非傍助義。
X46n0784_p0601a02║緣因者，緣由為義。雖有正因，不脩萬行，終不能得果。
X46n0784_p0601a03║由藉萬善脩行，故得佛果。對正因為緣名，亦名境界，
X46n0784_p0601a04║如草木虗空等。其不能了出佛果，但為觀智所緣，為
X46n0784_p0601a05║心作境，故名境界也。了因者，照了為義。萬善之類，顯
X46n0784_p0601a06║出佛果，故名了因。如燃照物，譬其對境明了也。果者，
X46n0784_p0601a07║以酬因為義。果果者，謂從果生果，故名果果也。今謂
X46n0784_p0601a08║三種意如前。正是遠離為義，故華嚴經性起品云：正
X46n0784_p0601a09║法遠離一切趣不趣也。大品經無生品云：何等波若
X46n0784_p0601a10║波羅蜜？答云：遠離故，名般若波羅蜜。何等法遠離？遠
X46n0784_p0601a11║離陰界入等，乃至一切法內空外空等也。正是中實
X46n0784_p0601a12║為義，如正觀論也，亦得不偏釋也。因者，本義，由義也。
X46n0784_p0601a13║故經言：無住為本，般若非生一切法等也。緣因者，亦
X46n0784_p0601a14║得如舊釋名得也。了因者，了因者，了不二為義，亦如
X46n0784_p0601a15║常釋得也。果與果果，亦類釋得。雖爾，意永異諸師也。
X46n0784_p0601a16║至論佛性，佛窮四句百非，故佛也。性是正義，正是實
X46n0784_p0601a17║義，窮正實性也。
X46n0784_p0601a18║第三、論體相佛性禮相，故舊師執解有三家不同，
X46n0784_p0601a19║涅槃宗體要是佛性義也。一、道生法師執云：當有為
X46n0784_p0601a20║佛性體。法師意：一切眾生即云無有佛性，而當必淨
X46n0784_p0601a21║悟，悟時離四句百非，非三世攝，而約未悟眾生望四
X46n0784_p0601a22║句百非為當果也。二、曇此遠法師執云：本有中道真
X46n0784_p0601a23║如為佛性體也。三、於生遠之間執云：得佛之理為佛
X46n0784_p0601a24║性。是望法師義也。於三師宗本中未執不同，略有十
X46n0784_p0601b01║家：第一、白馬愛法師執生公義云：當果為正因，則簡
X46n0784_p0601b02║異木石無當果義，無明初念不有而已，有心則有當
X46n0784_p0601b03║果性，故脩萬行尅果，故當果為正因體。此師終取成
X46n0784_p0601b04║論意釋，生師意未必爾，法師既非凡人，五事證知故
X46n0784_p0601b05║也。非法師亦有同此說，正言顯即是果，隱即為因，只
X46n0784_p0601b06║是一切轉側以為同果也。第二、靈根令正執望師義
X46n0784_p0601b07║云：一切眾生本有得佛之理為正因體，即是因中得
X46n0784_p0601b08║佛之理，理常也。故兩文為證：一者、師子吼品云：佛性
X46n0784_p0601b09║者，十二因緣名為佛性。何以故？一切諸佛以此為性。
X46n0784_p0601b10║此明正因性，而言諸佛以此為性，故證知因中有得
X46n0784_p0601b11║佛之理也。二者、亦師子吼菩薩問言：若一切眾生已
X46n0784_p0601b12║有佛性，何用脩道？佛答：佛與佛性雖無差別，而諸眾
X46n0784_p0601b13║生悉未具足。此正自有性而無佛，故言未具足，亦簡
X46n0784_p0601b14║異木石等無性也，此性也。此兩師異者，愛公約玄常
X46n0784_p0601b15║住果明之，令正約即因中得佛之理常也。第三、靈味
X46n0784_p0601b16║小亮法師云：真俗共成眾生真如性理為正因體。何
X46n0784_p0601b17║者？不有心而已，有心則有真如性上生，故平正真
X46n0784_p0601b18║如正因為體。苦無常為俗諦，即空為真諦，此之真俗
X46n0784_p0601b19║於平正真如上用，故真如出二諦外。若外物者，雖即
X46n0784_p0601b20║真如而非心識，故生已斷滅也。第四梁武蕭天子義：
X46n0784_p0601b21║心有不失之性，真神為正因體，已在身內，則異於木
X46n0784_p0601b22║石等，非心性物。此意因中已有真神性，故能得真佛
X46n0784_p0601b23║果。故大經？如來性品初云：我者即是如來藏義，一切
X46n0784_p0601b24║眾生有佛性即是我義。即於木石等為異，亦出二諦
X46n0784_p0601c01║外，亦是小亮氣也。第五中寺小安法師云：心上有𰩑
X46n0784_p0601c02║轉不㧈之義為正因體。此意神識有𰩑傳用，如心有
X46n0784_p0601c03║異變相至佛，亦簡異木石等一其日而已，亦出二諦
X46n0784_p0601c04║也。第六光宅雲法師云：心有避苦求樂性義為正因
X46n0784_p0601c05║體，如解皆或之性向菩提性，亦簡異木石等無性也。
X46n0784_p0601c06║故夫人經云：眾生若不猒苦，則不求涅槃。義釋云：以
X46n0784_p0601c07║此心有皆生死之性，為眾生之善本，故所以為正因。
X46n0784_p0601c08║亦是出二諦外。又于時用師亮師義云：心有真如性
X46n0784_p0601c09║為正體也。梁武等三師義宗諸師云：只一心神名執
X46n0784_p0601c10║一義，為分三寶之也。第七河西道朗法師、末莊嚴旻
X46n0784_p0601c11║法師、招提白琰公等云：眾生為正因體。何者？眾生之
X46n0784_p0601c12║用總御心法，眾生之義言其處處受生，令說御心之
X46n0784_p0601c13║主能成大覺，大覺因中生生流轉心獲湛然，故謂眾
X46n0784_p0601c14║生為正因，是得佛之本。故大經師子吼品云：正因者，
X46n0784_p0601c15║謂諸眾生也。亦執出二諦外也。第八定林柔法師義，
X46n0784_p0601c16║開善知藏師所用，通而為語，假實皆是正因。故大經
X46n0784_p0601c17║迦葉品云：不即六法，不離六法，別則心識為正因體。
X46n0784_p0601c18║故大經師子吼品云：凡有心者，皆得三菩提。故法師
X46n0784_p0601c19║云：窮惡闡提，亦有反本之理。如草木無情，一化便罪，
X46n0784_p0601c20║無有終得之理。眾生心識相續不斷，終成大聖。今形
X46n0784_p0601c21║彼無識，故言眾生有佛性也。故迦葉品亦云：非佛性
X46n0784_p0601c22║者，墻壁瓦石無情，則簡草木等。此意有心識靈知，能
X46n0784_p0601c23║感得三菩提果，果則俱二諦也。第九地論師云：第八
X46n0784_p0601c24║無沒識為正因體。第十攝論師云：第九無垢識為正
X46n0784_p0602a01║因體。故彼兩師云：從凡至佛，同以自性清淨心為正
X46n0784_p0602a02║因佛性體。故彼云：自性住佛性，引出佛性，得果佛性
X46n0784_p0602a03║也。此引出、得果兩性，彼師解不同。一云：三性並是正
X46n0784_p0602a04║因性。一云：自性住是正因性，餘二性非。何者？果與果
X46n0784_p0602a05║果兩性，是得果性、引出性，即是十二因緣所生法。觀
X46n0784_p0602a06║知了因性、自性住，是非因非果佛性、正因性也。地論
X46n0784_p0602a07║師云：分別而言之，有三種：一是理性，二是體性，三是
X46n0784_p0602a08║緣起性。隱時為理性，顯時為體性，用時為緣起性也。
X46n0784_p0602a09║地、攝兩論義，玄同昔時曇無遠師義也。今謂此十師
X46n0784_p0602a10║等說，並自心依經度，可謂如大經云：競投瓦礫，謬傳
X46n0784_p0602a11║羊角之刀。如師子吼中𠲖𠲖，故須一一破之。
X46n0784_p0602a12║問：十家亦引經，汝亦據經，何獨汝是他非耶？答：此事如
X46n0784_p0602a13║世娘、婢二子諍父家業，為豈相類也？又今家稟南天竺，
X46n0784_p0602a14║學摩訶衍龍樹之風，彼依[雨/判]𲂩學小乘訶梨之論。又地、
X46n0784_p0602a15║攝兩論學有得，大乘師宗已是懸絕。汝學成訖，與地、
X46n0784_p0602a16║攝論、我學三論。我論初命章十二門論云：今當略解。
X46n0784_p0602a17║摩訶衍中論初亦云：如摩訶般若波羅蜜中說。汝論
X46n0784_p0602a18║初命章云：何故造此論？我欲正論三藏中實義。若爾，
X46n0784_p0602a19║豈懸絕？故法華經？安樂行品云：莫親近三藏學者。又
X46n0784_p0602a20║大品？邊學品云：十地為戲論，乃至一切戲論。故彼義
X46n0784_p0602a21║宗無沒識為解或之本，至金心無沒，盡顯無垢，豈非
X46n0784_p0602a22║二見之徒？故經言：諸有二者有所得。亦是從𰩑生覺，
X46n0784_p0602a23║同外道義。何者？無沒無明上脩習十地解起，豈非從
X46n0784_p0602a24║𰩑生學義也？是故師徒異，教門亦異，豈得相比耶？故
X46n0784_p0602b01║大經云：亦名甘露，亦名毒藥也。今明西種彈佛性，豈
X46n0784_p0602b02║開心非心？乃至八九識亦然。故今非心不心，是故得
X46n0784_p0602b03║辨心不心並是佛性。今若明佛性無所而不非，如大
X46n0784_p0602b04║經下文云：非有非無，非有為非無為，非常非無常，乃
X46n0784_p0602b05║至非斷非不斷。是故佛性非非所不非，是是所不是，
X46n0784_p0602b06║是非亦不非，非是亦不是，百非所不非，百是所不是，
X46n0784_p0602b07║橫絕百非，竪絕四句。橫絕百非者，如前說佛性非有
X46n0784_p0602b08║非無，非常非無常，非心非色，如是一切皆非。如此皆
X46n0784_p0602b09║非，何但於百非，乃至百千萬非，乃至無量非也。竪絕
X46n0784_p0602b10║四句者，如言佛性非心非不心，非亦心非心，非非心
X46n0784_p0602b11║非非不心，如是四句並絕，一切皆非。百非乃至千萬
X46n0784_p0602b12║非，無量既非，即召無量是。前既百非乃至萬不非，無
X46n0784_p0602b13║量非，一切皆非者，今論是，即百是萬是，乃至一切皆
X46n0784_p0602b14║是。若善若惡，若色若心，一切皆是佛性。如大經下文，
X46n0784_p0602b15║明煩惱是佛性，色亦是佛性。如釋空空云：是是非是，
X46n0784_p0602b16║是名為空空。非則並非，是則雙取。是故是是非是，是
X46n0784_p0602b17║皆是空空。是是非是，是而是是非。是非非非，非而非
X46n0784_p0602b18║非不非也。第一家、第二家當果理與得佛理為正因
X46n0784_p0602b19║體者，今三義破之。一者無責之，如破三世也。此兩理
X46n0784_p0602b20║為是有，為是無？理若是有，異於無者，理則應生。已異
X46n0784_p0602b21║於無，即是已有，故屬現在。理若是無，無則無理也。又
X46n0784_p0602b22║為是已理為理，未理為理，理時為理？已理為理者，即
X46n0784_p0602b23║應已生為生，已生不應更生，亦不得已理為理。若未
X46n0784_p0602b24║理則無理，理時則此理是事也。又此理是空，為離空
X46n0784_p0602c01║耶？即是空空則無理，離空則無理也。第三家真俗平
X46n0784_p0602c02║正真如性為正因體者，如二諦中破色性是空，初念
X46n0784_p0602c03║始明正因。此正因即始生，真則有初。若未有眾生
X46n0784_p0602c04║時，復誰作正因？若言初念眾生生於真如上者，如空
X46n0784_p0602c05║中生萬物，萬物寧得虗空為體，如器中有物也。此師
X46n0784_p0602c06║最儜也。第四家似外道義也。既言真神性為正因體，
X46n0784_p0602c07║已在身內，異於木石等，豈非是神我邊，在二十四法
X46n0784_p0602c08║中耶？第五小安師云：即心有𰩑傳不㧈之用為正因，
X46n0784_p0602c09║故真如性為正因體。又云：同照提義也。第六光宅云：
X46n0784_p0602c10║心有真如性，故有避苦求樂，用真性為正因體。今雖
X46n0784_p0602c11║意同第三家，無明初念始有，真如性亦始有。既始有，
X46n0784_p0602c12║云何心滅而真如性脫？心有為出在常住性。若爾，不
X46n0784_p0602c13║開心法。若然，豈是正因體？又云：避苦求樂性，亦是開
X46n0784_p0602c14║善，亦無一類也。第七家召提等云：眾生是正因體者，
X46n0784_p0602c15║經中已破。如波若經說：若有我相、眾生相，即非菩薩。
X46n0784_p0602c16║又如金光明經云：善女當觀，何處有人？眾生本性空
X46n0784_p0602c17║寂，無明故有。若爾，豈非以無明所謂見眾生而為正
X46n0784_p0602c18║因佛性耶？若以眾生為正因性者，見眾生即見佛性
X46n0784_p0602c19║耶？若御心之主，非成大覺。故言眾生為正因，是得佛
X46n0784_p0602c20║之本者，眾生本是處處生，故名眾生，三聚等成。故眾
X46n0784_p0602c21║生是因成假，因假極至三聚等成，所得佛果非處處
X46n0784_p0602c22║生。又非因成假，因果不相稱，當云何得正因名？終是
X46n0784_p0602c23║即因，非正因體也。又眾生不當知與不知，寧得以覺
X46n0784_p0602c24║知佛作正因耶？又文云：眾生佛性住五陰中，若害五
X46n0784_p0603a01║陰名為煞生。眾生可煞，佛性便應可煞可斷。眾生既
X46n0784_p0603a02║無常，佛性亦無常也。又文云：佛性非陰非眾生，故佛
X46n0784_p0603a03║性非開眾生。寧得以眾生為佛性？故知佛性非眾生
X46n0784_p0603a04║非不眾生，是故眾生不是佛性。
X46n0784_p0603a05║問：若然，河西那云眾生是佛性？答：法師意，恐如涅槃
X46n0784_p0603a06║論云眾生是佛性也。第九、十兩家執正因，差前諸師，
X46n0784_p0603a07║而不離斷常過，亦是因中有果過。隱隱有箇理，如俗
X46n0784_p0603a08║即有真諦理氣過，亦是二諦中破之。地攝兩家，妄與
X46n0784_p0603a09║真一，妄與真異，二俱有過。若一妄覆真，令真隱名藏
X46n0784_p0603a10║者，真亦應覆妄，真應常顯名法身。若妄與真異，則各
X46n0784_p0603a11║體二義，故墮二見，亦是於一家虗實二諦偽上明之
X46n0784_p0603a12║即涉。故中論十二門論云：有為空故，無為亦空也。故
X46n0784_p0603a13║彼地攝兩論意，金心以下是有為，無垢識是無為，故
X46n0784_p0603a14║虗實兩識，故被破也。第八家開善述，用定林寺柔法
X46n0784_p0603a15║師義，心為正因體者，今依論七句撿責，心為正因，為
X46n0784_p0603a16║生為不生？若生為正因，如論破生，自生、他生、共生、無
X46n0784_p0603a17║因生、三時求生、已生、未生、生時生，此七句求生不可
X46n0784_p0603a18║得，何有此心識為正因佛性耶？大經師子吼第二云：
X46n0784_p0603a19║約五陰明之，色非佛性，識非佛性，如是五陰一一並
X46n0784_p0603a20║非佛性。又云：心非佛性。何以故？心是無常，佛性常恒
X46n0784_p0603a21║無變故。又華嚴經云：佛性者，非心識之所識，亦非境
X46n0784_p0603a22║界也。又金剛波若經云：佛說諸心皆為非心。如是諸
X46n0784_p0603a23║經並云心非佛性，云何定說心法為正因耶？又經
X46n0784_p0603a24║云：不即六法。六法既非佛性，不離六法，何得用六法
X46n0784_p0603b01║是佛性？六法既是佛性者，何以故？六法非即，六法則
X46n0784_p0603b02║非，即亦無用故。今明非即六法，六法既非，不離六法，
X46n0784_p0603b03║六法亦非，則即離皆非佛性也。今觀此十說皆有體
X46n0784_p0603b04║之可體，於今所說畢竟無此義。今時無所得意，求此
X46n0784_p0603b05║有所得十說可得，可明佛性體相。求之既不可得，不
X46n0784_p0603b06║知以何為體相？故經云：當觀諸法何處有人，反眾生
X46n0784_p0603b07║本性空寂無明故有也。又大品經？三慧品云：佛言：吾
X46n0784_p0603b08║以五眼尚不見眾生，豈況菩提可得？而無因眾生而
X46n0784_p0603b09║欲得菩提。今雖言即因所見為世諦，即不可得為真
X46n0784_p0603b10║諦，故彼所明皆是二義，故無正，何得為正因耶？
X46n0784_p0603b11║問：前十師說並為護過故被破者，今時此間寶憙淵
X46n0784_p0603b12║師祇洹雲公作真如為正因性，復云何耶？答：一往觀
X46n0784_p0603b13║述彼師義宗，似落治域素法師義宗并莊嚴義及地
X46n0784_p0603b14║論，無一而非正宗，亦是彼師不識大乘論中因中有
X46n0784_p0603b15║果無果等被破，故私心卜著作義不足及破限，如躭
X46n0784_p0603b16║羅刀斤利等人，非禮樂所被也。今大乘明義，正以
X46n0784_p0603b17║中道為正因體，故正因佛性是正法，故經云正法正
X46n0784_p0603b18║道本不二也。從來所說皆是二義，何者？空有生死涅
X46n0784_p0603b19║槃凡聖等一切法，無非是二也。大品經三慧品云：諸
X46n0784_p0603b20║有二者有所得，無有二者無所得也。大品經二十二
X46n0784_p0603b21║卷邊學品云：有二相者，無有檀波羅蜜乃至般若波
X46n0784_p0603b22║羅蜜，無有道無有果乃至無有順忍，何況見色相乃
X46n0784_p0603b23║至一切種智相？若無脩道，云何得須陀洹乃至阿羅
X46n0784_p0603b24║漢果、辟支佛道、阿耨多羅三藐三菩提，斷煩惱及習
X46n0784_p0603c01║也？又一切法二皆是有法，有法便有生死起，不得離
X46n0784_p0603c02║生老病死憂悲苦惱也。
X46n0784_p0603c03║問：無有二者，定是無所得耶？答：大品經第十一卷照
X46n0784_p0603c04║明品云：若菩薩作是念：波若波羅蜜無所有，如虗空
X46n0784_p0603c05║不堅固。是菩薩遠離般若波羅蜜。若爾，若有所念即
X46n0784_p0603c06║非。如中論云：若有所受，即墮斷常也。大經第十五梵
X46n0784_p0603c07║行品云：無所得者，名為大乘。菩薩不住諸法故，得名
X46n0784_p0603c08║大乘，是故菩薩名為無所得也。有所得者，名為聲聞、
X46n0784_p0603c09║辟支佛道。菩薩求斷二乘之道，故得佛道，是故名為
X46n0784_p0603c10║無所得也。故義家云：有所得者，無道無果；無所得者，
X46n0784_p0603c11║有道有果故。若爾，尋此十說義宗，無非二義，豈是得
X46n0784_p0603c12║正因佛性耶？故十說畢竟有無所故。有所得者，於今
X46n0784_p0603c13║皆無故。畢竟空盡，淨一切法，是淨亦淨，盡亦盡故。今
X46n0784_p0603c14║中道為正因體。中道體清淨，而明佛性體者，無體為
X46n0784_p0603c15║體故。大品經第十二卷嘆淨品云：是一切法性，亦是
X46n0784_p0603c16║無性，是無性即是性，不起不滅故。佛無體為體，即是
X46n0784_p0603c17║以淨悟為體故。中道正法為正因佛性體也。
X46n0784_p0603c18║問：更何文證？答：文甚多，大經第二卷末亦得明佛性
X46n0784_p0603c19║如瑠璃寶珠，正譬中道佛性，亦可譬明緣果也。又如
X46n0784_p0603c20║來性品亦舉譬行明中道佛性，佛性性實非隱顯，約
X46n0784_p0603c21║迷悟明隱顯，失者成隱得者顯，亦是緣正兩性傍正
X46n0784_p0603c22║論也。一體三寶明中道佛性，非三一故有三一，此兩
X46n0784_p0603c23║意明佛性意猶未足，是若廣明中道佛性如下文。如
X46n0784_p0603c24║經云：明與無明，愚者謂二，智者了達知其無二，無二
X46n0784_p0604a01║之性即是實性。乃至隱之與顯，愚者謂二，智者了達
X46n0784_p0604a02║知其無二，無二之性即是實性。三之與一，愚者為二，
X46n0784_p0604a03║智者了達知其無二，無二之性即實性。如是廣明中
X46n0784_p0604a04║道佛性也。又迦葉品文，佛呵迦葉：汝今何故失意作
X46n0784_p0604a05║如此問？我先不說中道為佛性耶？又師子吼文凡有
X46n0784_p0604a06║六問，初問云何為佛性，佛答佛性者即是第一義空。
X46n0784_p0604a07║又云何言空者不見空與不空，聲聞緣覺但見於空
X46n0784_p0604a08║不見不空，故不行中道，故不見佛性。智者見空與不
X46n0784_p0604a09║空，行中道故見於佛性。下文結言第一義空即是佛
X46n0784_p0604a10║性，佛性即是中道也。又佛答第一問言汝問以何義
X46n0784_p0604a11║故名為佛性者，佛性謂阿耨多羅三藐三菩提中道
X46n0784_p0604a12║種子，下文結言如是中道名為佛性。又下文云佛性
X46n0784_p0604a13║者非內非外，又云非因非果名為佛性，非因非果故
X46n0784_p0604a14║常恒無反。其文甚多，皆以中道為佛性也。若如前十
X46n0784_p0604a15║家所執，並須破之。如上所說，今則皆是佛性，即是就
X46n0784_p0604a16║理假用明佛性義。故經言：正因者，謂諸眾生。此意者，
X46n0784_p0604a17║眾生實是緣因性，但約能御所御明之。眾生是能御，
X46n0784_p0604a18║故名為正因。如對偏明中，實非正中。非偏非中，乃名
X46n0784_p0604a19║為正中。非耶非正，方是正中。今眾生亦爾，能御故名
X46n0784_p0604a20║正因，實論非能御非所御，乃名為正因性。亦可如涅
X46n0784_p0604a21║槃論眾生是佛也。又經云：凡有心者，皆當成佛。者，亦
X46n0784_p0604a22║是理假用明之。是故假中亦是佛性，即是正因之體。
X46n0784_p0604a23║中假亦是佛性，即是正因之用也。今以悟為體，故佛
X46n0784_p0604a24║名為覺。對此明法，名不覺之稱。至論佛性非覺非不
X46n0784_p0604b01║覺，乃名為正法體。故一家言：只指法性為三寶，待不
X46n0784_p0604b02║覺言覺，待覺言不覺。待不覺言覺，以覺為佛寶。待覺
X46n0784_p0604b03║言不覺，以不覺為法寶。覺與不覺，不二故同，同是僧
X46n0784_p0604b04║寶。若爾，豈得復有一圓真體而說為三？此一不復是
X46n0784_p0604b05║一，故無一。此三不復是三，故無三。故強名三一一三，
X46n0784_p0604b06║無三無一，以覺為佛，故言佛即是如來性也。前言盡
X46n0784_p0604b07║淨，是淨亦淨，無所覺體亦無，無皆名為覺者，亦覺此
X46n0784_p0604b08║無所覺，名為佛性。故未有此覺，則無佛性。故言凡有
X46n0784_p0604b09║心者有佛性，性為有也。又木石外物等，本來清淨，未
X46n0784_p0604b10║曾病故，不言有佛性。唯有有心者，亦如對偏明中，唯
X46n0784_p0604b11║心是能起顛倒妄情橫謂心，此心還能悟不二清淨，
X46n0784_p0604b12║故就有心者得菩提，至悟時無內外相故。言佛性者，
X46n0784_p0604b13║非內非外，非因非果等，一切得淨也。又亦得言破外
X46n0784_p0604b14║道木石等有情，故約情明之，凡有心者也。又片破一
X46n0784_p0604b15║闡提不成佛，故言凡有心者有佛性成菩提，非石壁
X46n0784_p0604b16║瓦礫等也。故勸令自覺悟心，若悟心本來清淨，名為
X46n0784_p0604b17║佛性。爾時不曾有拄木等法殊別，但約知不知明差
X46n0784_p0604b18║別。故菩薩頭陀經云：照明菩薩問心王菩薩云：觀煩
X46n0784_p0604b19║惱性內度脫眾生，其相可解外法何？心王菩薩答云：
X46n0784_p0604b20║內外法不異。雖復不異，要先觀內一煩惱淨，眾多法
X46n0784_p0604b21║淨。何以故爾？內是外之根，眾生聖之源，得斯妙法，法
X46n0784_p0604b22║度眾生。眾生無盡，佛身無盡；眾生無邊，佛身無邊。眾
X46n0784_p0604b23║生性即是虗空，虗空即是佛性也。故一家明之，佛性
X46n0784_p0604b24║體以悟為體，此悟悟一切皆非，而悟是觀解心，即是
X46n0784_p0604c01║內法。若爾，何得言佛性非內非外者？觀解是內，此[彳*又]
X46n0784_p0604c02║非[彳*又]，故非內法，亦非外法，故悟時不見內外生死涅
X46n0784_p0604c03║槃、凡聖有無、解惑二法。故菩薩行般若時，一切皆非
X46n0784_p0604c04║行，故心心數法不行，為行波若，波若即是佛性。所以
X46n0784_p0604c05║佛性法性，法界如如，亦是正道，更無二別也。
X46n0784_p0604c06║第四、廣料簡，有八：一、辨宗途；二、明證中道為佛性體；
X46n0784_p0604c07║三、論尋經佛性名；四、明本始有義；五、辨內外有無；六、
X46n0784_p0604c08║論見不見佛性。第七、料簡；第八、會教。
X46n0784_p0604c09║第一、辨宗途。三論一家得辨涅槃義宗，故德王文
X46n0784_p0604c10║亦可是具論佛性，而師子吼文正意乃顯，亦得言方
X46n0784_p0604c11║具足也。問：第二卷純陀品正開宗辨常，可非涅槃義
X46n0784_p0604c12║耶？哀嘆品明圓伊三點，豈非論涅槃耶？第三卷金剛
X46n0784_p0604c13║身品遣百非，非涅槃佛性耶？第四卷明顯納妃生子
X46n0784_p0604c14║等皆是涅槃義，何意非涅槃義？又如來性品明佛性，
X46n0784_p0604c15║佛性亦是中道，如來三轉明佛性，最後以中道結成
X46n0784_p0604c16║辨如來性，豈非是明佛性？而師子吼文方顯明佛性
X46n0784_p0604c17║具足。此文明涅槃義，恃是於汝義便，故作此說也。答：
X46n0784_p0604c18║不然。未悉經之大宗，故作此語也。前多文雖明涅槃
X46n0784_p0604c19║佛性，而來意各異，直是答問意，未是正釋涅槃佛性
X46n0784_p0604c20║等義。若玄悟之人，於乃足之，而文意宗途猶是未足。
X46n0784_p0604c21║彼問：云何作善業果？佛答：由佛性故，能作善業。次問：
X46n0784_p0604c22║云何諸菩薩非見難見性？佛答：明菩薩髣髴見宣是
X46n0784_p0604c23║答問而已，未是正解佛性義。答言玄悟之者亦得，此
X46n0784_p0604c24║是了教。若論言方宗，致未具足也。下師子吼之明義，
X46n0784_p0605a01║正明體用，有六問：一、問言：何名佛性？二、問：以何義名
X46n0784_p0605a02║佛性？三、問：何故復名常樂我淨？四、問：一切眾生何故
X46n0784_p0605a03║不見？五、問：菩薩住以何法故不了了見佛性？佛何法
X46n0784_p0605a04║故了了見？六、問：佛以何眼而得了了見？菩薩以何眼
X46n0784_p0605a05║見故不了了見耶？故如此解釋，名義乃是具足，故一
X46n0784_p0605a06║家相傳云：[彳*又]佛性師子吼文方具足也。純陀品舊雖
X46n0784_p0605a07║云開宗，常辨文意，片破三脩比丘，故辨常非正宗也。
X46n0784_p0605a08║故大論釋大品，如化品云：為新發意菩薩說涅槃是
X46n0784_p0605a09║真實善妙有也。此大經後迦葉品亦云：為假名菩薩
X46n0784_p0605a10║說常樂我淨，聞佛涅槃，謂空脩行，故為說四法。此言
X46n0784_p0605a11║合釋意也。前哀嘆品明三點四德涅槃義，而斥破昔
X46n0784_p0605a12║日無法涅槃意故來。何者？明三點涅槃直是秘藏義，
X46n0784_p0605a13║對昔不具足，明今方具足，明昔解脫非究竟，今具足
X46n0784_p0605a14║解脫故，又此解脫無般若故也。今時明脩三點四德
X46n0784_p0605a15║究竟具足，故來意也。故復嬰兒行品云：常樂我淨亦
X46n0784_p0605a16║是嬰兒行，菩薩二乘亦是嬰兒行，一切眾生亦如是
X46n0784_p0605a17║也。第三卷金剛身品遣百非來意，酬前問問云何得
X46n0784_p0605a18║及復以何因緣得等故意來，非正明中直佛性，亦是
X46n0784_p0605a19║假上百非為[絕-糸+弓]也。故下文云：佛告迦葉：如來身者，是
X46n0784_p0605a20║常住身、不可壞身、金剛之身等，即是法身也。迦葉問：
X46n0784_p0605a21║如佛所說，如是等身我悉不見，唯見無常破壞身等。
X46n0784_p0605a22║何以故？如來今當入涅槃故。佛則舉百非答之，故為
X46n0784_p0605a23║答問意故來也。第四卷雖明住涅槃能建大義，此亦
X46n0784_p0605a24║是答云何開微密等。問云：三密中身密開秘藏義，昔
X46n0784_p0605b01║所作並是涅槃方便用，未是正解涅槃義。故下文佛
X46n0784_p0605b02║嘆云：汝今欲盡如是大乘大涅槃海，汝復值我能善
X46n0784_p0605b03║解故。未是正解涅槃義也。
X46n0784_p0605b04║問：師子吼品明佛性，為第八卷明佛性，并師子吼明
X46n0784_p0605b05║中道，如來性品亦明中道，若為異？答：他家未見有釋
X46n0784_p0605b06║之，今謂異也，故變釋之。第八卷為答作善業問也。明
X46n0784_p0605b07║於佛性故，始復非作善業。若不見佛性，作善業不成
X46n0784_p0605b08║善業，此是空脩梵行。如小般若經明值八百四千萬
X46n0784_p0605b09║億諸佛，悉承事無空過者，猶是空脩梵行。至見燃燈
X46n0784_p0605b10║佛散五華，始得無生忍，復行立可名是菩薩行。今答
X46n0784_p0605b11║迦葉問意，亦勝見佛性，故非作善業也。次問意，作善
X46n0784_p0605b12║業猶如佛者，云何得見此難見之性？若為作善業，得
X46n0784_p0605b13║見此難見性耶？即次答難見性。佛性力故得見，如彼
X46n0784_p0605b14║文說。今師子吼文中明佛性，正佛性體用因緣正義
X46n0784_p0605b15║也。若迦葉品正明佛性乃方便用，如二十七賢聖等。
X46n0784_p0605b16║又能滅惡生善，復非有善惡妙用，如善星調達羅睺
X46n0784_p0605b17║阿難等人也。故一家相傳云，師子吼品正明平正中
X46n0784_p0605b18║道義，經名涅槃而具論佛性，佛性即是涅槃義。既辨
X46n0784_p0605b19║佛性，應云佛性品，而從能論之人為名，故言師子吼
X46n0784_p0605b20║品也。故涅槃一部有四大士，言論涅槃佛性正道，若
X46n0784_p0605b21║為異者，一家相傳云，初迦葉正論因果常無常義，若
X46n0784_p0605b22║德王正論涅槃體用常無常義，師子吼正論佛性緣
X46n0784_p0605b23║正兩性常無常義，下陳女即論生死涅槃常無常義。
X46n0784_p0605b24║故彼經云：捨無常色，獲得常住之色。受想行識亦復
X46n0784_p0605c01║如是也。雖復具辨常無常義，而常無常不同。雖復明
X46n0784_p0605c02║因果佛性等，而常無常不同。而用顯正道更無異也。
X46n0784_p0605c03║然純陀雖因戲供為開秘之端，及興文殊言論，而正
X46n0784_p0605c04║意但明片倒，更相倒寫治病，明涅槃佛性。正意未足，
X46n0784_p0605c05║但為開涅槃佛性之緣由方便，即是開路義也。今謂
X46n0784_p0605c06║五大士開說涅槃一部五種之異也。純陀興文殊共
X46n0784_p0605c07║為一大士，因獻供為開密之端，即是因供約有為無
X46n0784_p0605c08║為常無常倒寫，更相治病，略開涅槃門。迦葉因問答約
X46n0784_p0605c09║常無常廣開涅槃，德王約體用明常無常方便脩成
X46n0784_p0605c10║門，師子吼約不思議中道佛性緣正常無常門，陳如
X46n0784_p0605c11║約生死涅槃耶正不二常無常門也。大經疏中具說
X46n0784_p0605c12║之。大經明百非有三，一處說。一者金剛身品明法身
X46n0784_p0605c13║離四句百非，一切皆非而假法身。上論百非正，意望
X46n0784_p0605c14║正法為傍也。二者第十九卷德王品明離四句百非，
X46n0784_p0605c15║亦是假上百非為正，正法為傍也。三者師子吼品明
X46n0784_p0605c16║佛性離四句百非，正就中道。正法、法身、涅槃、佛性，同
X46n0784_p0605c17║明正道不二，不二而二故。非因而因，因有二：一、境界
X46n0784_p0605c18║因，即是二諦；二、了因，即是觀智。觀智即是般若，般若
X46n0784_p0605c19║即是二智。非果而果，果有別總。總而名別，為菩提
X46n0784_p0605c20║果；別而用總，涅槃為果果。此四明傍，傍而非傍，所以
X46n0784_p0605c21║為正故。正因非因非果，則應非體非不體。而為體者，
X46n0784_p0605c22║以佛性義為體。以何為佛性義？以佛性體為義，此為
X46n0784_p0605c23║一蜜也。而經言佛性者阿耨多羅三藐三菩提中
X46n0784_p0605c24║道種子者，即明中道為佛性種子，種子為中道佛性。
X46n0784_p0606a01║何者？如方便說空，以有為種子；說有，以空為種子。今
X46n0784_p0606a02║不二中道為佛性，則以中道為佛性種子故。中非佛
X46n0784_p0606a03║性（中道種子）稱為佛性故，以中道為佛性種子故。說中道以為
X46n0784_p0606a04║佛性故，佛性為中道種子；說佛性以中道故，佛性為
X46n0784_p0606a05║中道種子。境智、智境，緣正、正緣，非如是等，皆得種子
X46n0784_p0606a06║處處說，如假名義也。又如非有非無而稱佛果為妙
X46n0784_p0606a07║有，則此有以非有非無為種子；又非有非無而無，此
X46n0784_p0606a08║無以非有非無為種子。有無既爾，則非因非果而因
X46n0784_p0606a09║而果，則因果以非因非果為種子。故佛性或為二因
X46n0784_p0606a10║本，成為菩提、涅槃本。故今欲識佛性，則須識境智；
X46n0784_p0606a11║達境智，則了佛性。唯佛性為二因二果為本也。但立
X46n0784_p0606a12║佛性少多不同，古來河西朗法師壹法師云：立四種：
X46n0784_p0606a13║一、正目；二、緣因；三、果性；四、果果性。莊嚴法師等又同
X46n0784_p0606a14║此說也。二、治城索法師亦立四種性而興前異，謂三
X46n0784_p0606a15║因、一果。三因者：一、正因；二、緣因；三、境界因也。一果者，
X46n0784_p0606a16║即是三因所得一果也。以因有境智差別故開為三
X46n0784_p0606a17║也，果唯一相故但為一也。其文證者，引下答師子吼
X46n0784_p0606a18║問，因開為三，果唯一故有四性。若引師子吼文中因
X46n0784_p0606a19║興因因者，此自引明十二因緣有資發義，非是制性
X46n0784_p0606a20║之少多。此文別立果果者，則依此文亦別立有因因，
X46n0784_p0606a21║是其異義，其體即了因者，我亦果果是異義者，其體
X46n0784_p0606a22║即果性也。三、制旨義有六種佛性，謂三果、二果及興
X46n0784_p0606a23║本有佛性，正因也。五性可明而別有本性者，正因也。
X46n0784_p0606a24║引如來性品云：我者即是如來藏義，一切眾生有此
X46n0784_p0606b01║佛性即是我義，故立有六種佛性也。四、云立五種性：
X46n0784_p0606b02║一、正因；二、了因；三、緣因；四、果；五、果果性。諸師多同此
X46n0784_p0606b03║說也。五、開善云：廣論因果共有四名，各有四名也。共
X46n0784_p0606b04║有四名者：一、因；二、因因；三、果；四、果果也。各有四名者，
X46n0784_p0606b05║因四者：一、正因；二、緣因；三、了因；四、境界因也。果四者：
X46n0784_p0606b06║一、三菩提；二、涅槃；三、第一義空；四、智慧也。直名因
X46n0784_p0606b07║者，謂十二因緣，因緣之體，唯觀智作因，無所有更因，
X46n0784_p0606b08║故單受因名也。因因者，謂觀智心是了因體，以因前
X46n0784_p0606b09║境，復為三菩提因，故受重因稱也。果者，以三菩提
X46n0784_p0606b10║眾因所得，前來有果，宜單受果名也。果果者，謂大涅
X46n0784_p0606b11║槃，此是斷德，不由斷得智，而由智故斷，即涅槃義，是
X46n0784_p0606b12║果果果，故重名果果也。因有四者，三是經有之，境界
X46n0784_p0606b13║之有，相傳師說。何者？尋因義，唯應緣正二種，而今因
X46n0784_p0606b14║性，乃有四者，緣因義則廣，觀智境者，束為緣因，此之
X46n0784_p0606b15║緣因，故是緣緣之義，故境界因名，經文無也。直是先
X46n0784_p0606b16║輩諸師釋緣因，謂諸法體義，為心作境界緣了，非境
X46n0784_p0606b17║界異緣因也。正因者，謂心是覺知，非招大覺，氣類無
X46n0784_p0606b18║差，至當無徧，故名為正因也。緣因者，善及眾義，助發
X46n0784_p0606b19║正因，傍相緣由，故曰緣因。若因無二，則招果不成，故
X46n0784_p0606b20║緣正二種，明其必用。苦果無二，則智斷不圓，便非超
X46n0784_p0606b21║果，表無足可慕，故明三菩提，顯智周滿，次提涅槃，
X46n0784_p0606b22║滅累都盡，故因果各二，以明理勝可得，故開佛之性，
X46n0784_p0606b23║略有四，謂因興果，各有其二。因二者，一正因，二緣因。
X46n0784_p0606b24║果二者，一智，二斷也。此是智藏法師自手書佛性義，
X46n0784_p0606c01║作此說也。
X46n0784_p0606c02║問：何故因中而名正緣，不作因興因因名說，及論於
X46n0784_p0606c03║果便言果興果果，不作正果緣果說耶？答：龍光傳、
X46n0784_p0606c04║開善釋通論盡得，故大經師子吼文云：佛性者，有因
X46n0784_p0606c05║有因因，有果有果果。而今不作此立名，為有便不便。
X46n0784_p0606c06║心識望於種智，是因無類正相滅召，故宜立受正名。
X46n0784_p0606c07║萬善但是相緣由而已，故受緣名及證果體，並是正
X46n0784_p0606c08║酬前因，故不得言正果緣果。但立智斷兩德，體雖一
X46n0784_p0606c09║時義其前後，要是由智故斷、不由斷故智，所以智受
X46n0784_p0606c10║果斷稱果果，其義便也。三義取捨者，若便因中以神
X46n0784_p0606c11║明為正因、善為了因，所以緣為境界者，對而為語，果
X46n0784_p0606c12║上亦得有三果，佛地神明此為正果，果地之善此為
X46n0784_p0606c13║了果，果上有生心之義即境界果。而今因立三，果地
X46n0784_p0606c14║不然者，開善釋云：因中神明是得佛之本，故宜立
X46n0784_p0606c15║為正因，而必藉萬善方現，故須立善為了因。善心由
X46n0784_p0606c16║境發，故復立境界，乃至果中三義非要。所以然者，心
X46n0784_p0606c17║通因果未足為德，果地不須了出。又果之境義非學
X46n0784_p0606c18║者所求，故並不分立，但就善中不出智慧涅槃，以智
X46n0784_p0606c19║慧故無明永滅，涅槃極果故生死報已。既果中要不
X46n0784_p0606c20║出斯兩，故即立為二性，以智為果、涅槃為果果也。又
X46n0784_p0606c21║不例者，在因之時先有於心後方習善，故前善心已
X46n0784_p0606c22║是正因，後善方為了因。若論果地起之時即心即善，
X46n0784_p0606c23║無善心後善之義，故不可分為兩果也。
X46n0784_p0606c24║問：既不立果上之境為境界果，今此義定屬何性？若
X46n0784_p0607a01║便屬境界因，則了因所不照，云何是境界？若言屬果
X46n0784_p0607a02║性，則果中復無其名也。答：開善云屬果無嫌，以因中
X46n0784_p0607a03║智不知，不可是境界因攝，而佛果之知，此能反照，即
X46n0784_p0607a04║境是智，故宜屬果性也。名之興奢者，前言心是正因，
X46n0784_p0607a05║善是了因，然無心不得佛果，無善亦不得佛，而今心
X46n0784_p0607a06║名正因者，心為得佛之本，善為得佛之末。所以然者，
X46n0784_p0607a07║昔時有心，未起於善，然得佛之理，其義為足，非是待
X46n0784_p0607a08║後起善，方此理生，故兩法相比，心宜名正因也。又無
X46n0784_p0607a09║心果不生，無善果不起，而今善名了因者，有二義：一
X46n0784_p0607a10║者、以了因之能本是斷，或顯果心非別慧，無斷惑之
X46n0784_p0607a11║功，善知非斷，故宜名了因也。二者、了因為用，本是始
X46n0784_p0607a12║起，而了昔有法，若論神明興佛理，本來俱有，何所論
X46n0784_p0607a13║了？故復起善法，得言了昔神明也。且神明即是了因，
X46n0784_p0607a14║還用後經師子吼文言：若乳中有酪□，是了因。若是
X46n0784_p0607a15║了因，復何須了也？境界因名者，從了因而立。所以然
X46n0784_p0607a16║者，正因之心不明習學，故無勞說境，了因既明脩習，
X46n0784_p0607a17║必託境而生，故境界名從了因而立果興果。果即是
X46n0784_p0607a18║智斷𣲪，義有前後，故說此二名，自此所乱也。今謂此
X46n0784_p0607a19║師亦是一往好，但不離斷常心。何者？多因多果，並是
X46n0784_p0607a20║體義，俱有處所，故成有所得。雖然，而無所得義，橫論
X46n0784_p0607a21║欲作此說亦得，但未必就智斷明，明約總別方圓論
X46n0784_p0607a22║之，不無此說，斷德蘊在其中也。今謂開佛性只應二
X46n0784_p0607a23║性也：一、正；二、緣。非因果名為正，是因果即是緣，是故
X46n0784_p0607a24║緣正兩性也。但就緣性更開立因果，就正因即成三
X46n0784_p0607b01║也。復緣因中更開因與因因，緣果中更開果與果果，
X46n0784_p0607b02║此則緣中有四足，正因則成五性。然緣中雖有四句
X46n0784_p0607b03║開於緣正，以因果為緣，成因果之名則定也。因中不
X46n0784_p0607b04║得安果名，果中不得安因名，是故雖無差別，而因中
X46n0784_p0607b05║開但作因興因因，果中開但作果與果果之目，此是
X46n0784_p0607b06║因緣方假明故也。今明一往正法佛性是正因性，若
X46n0784_p0607b07║至論明之，佛性不當因果而能起因果用，故非因非
X46n0784_p0607b08║果為正法佛性而非生徧用，徧用故有因布果。非因
X46n0784_p0607b09║而因，因布二，謂因興因。因非果而果，果有二種，謂果
X46n0784_p0607b10║興果。果非因而因，因有二種，謂因是即境界，因因即
X46n0784_p0607b11║是觀智也。非果而果，果有二種，果興果。果果即是菩
X46n0784_p0607b12║提，果果即是大涅槃。兩因為傍，二果為傍，是傍而正，
X46n0784_p0607b13║正故非因非果也。故華嚴經云：十方諸如來，因共一
X46n0784_p0607b14║法身。即是正法法身也。又經？寶王如來性起品、實慧
X46n0784_p0607b15║如來性起品云：佛性非為因果體。即是佛性非因非
X46n0784_p0607b16║果而能為因果等用也。大師于時直云：非因非果為
X46n0784_p0607b17║正性。正法佛性若非因非果結為正因，則將因怙正，
X46n0784_p0607b18║謂為正因也。
X46n0784_p0607b19║問：非因非果結為心因，亦應非果非因結為正果，便
X46n0784_p0607b20║應有六種佛性，何心五佛性耶？答：通論因果有五種，
X46n0784_p0607b21║正因對傍明五種性，正果對傍亦應有五，故明因必
X46n0784_p0607b22║對果為傍，明果必對因亦為傍，傍正得有五。而今為
X46n0784_p0607b23║五種佛性者，明佛性本不二，正道正法無二故，所以
X46n0784_p0607b24║為一，故開傍正為二，有因果，果有二果，因有二因，故
X46n0784_p0607c01║傍因傍果，因布因，因果有果，果為四，四為傍，傍而為
X46n0784_p0607c02║正，則非因非果，不被開故，唯是一故，成五佛性。又
X46n0784_p0607c03║非因非果所以為因，此結獨無二故，而建立因，故
X46n0784_p0607c04║得以正因，而不得更明於果。又佛性明珠，一道清淨，
X46n0784_p0607c05║無有二故，在因為因，在果為果。今正因不明正果，正
X46n0784_p0607c06║因本不對果故。何者？正因正果無別法故。大品？三慧
X46n0784_p0607c07║品云：彼若波羅蜜，無色無形，無對一相，所謂無相也。
X46n0784_p0607c08║而性帖為正，故非因非果，所以為正因，故明佛性，不
X46n0784_p0607c09║明性佛，故唯一不二也。又兩望明之，得有因果義，而
X46n0784_p0607c10║同是一道，無有二故，唯五非六。若開緣因境界，因得
X46n0784_p0607c11║為六性，而合明故五也。故一家言方開性五種佛性
X46n0784_p0607c12║者，若論根本，但有緣、正兩性，即是中假。緣、正者，只是
X46n0784_p0607c13║傍正相對明之。正性者，正法之異因，正道之別名。正
X46n0784_p0607c14║法未曾因之興果，未曾真之與俗，而於無名相中假
X46n0784_p0607c15║名說，非因果中開於因果。因則緣因，果則緣果，即成
X46n0784_p0607c16║三性：一、緣同性；二、緣果性；三、非因非果正性。若爾，本
X46n0784_p0607c17║是一正性，開為緣、正兩性，開為三性，興四性、五性，合
X46n0784_p0607c18║則五成四，四成三，三成二，二成一，一成為無也。問：一
X46n0784_p0607c19║性無量性與五性何異？答：異也。一性無量性是則差
X46n0784_p0607c20║別無差別語，亦可一性無差別語、無量性差別語
X46n0784_p0607c21║也，五性則無差別差別語也。問：五性中正性，因怙
X46n0784_p0607c22║名正因，果怙名正果，應有七種、六種。若言正因果
X46n0784_p0607c23║無別體故成五性者，亦應言正果不應為正因。若
X46n0784_p0607c24║不爾者，則成七、六種也。答：亦得正果，而今立正因，不
X46n0784_p0608a01║明正果者，正明從涅槃船入生死無性，立一切法義
X46n0784_p0608a02║明之，故正因不正果也。故正性非因非果，因帖[彳*古]名
X46n0784_p0608a03║正因，則無果亦無因，故非因果。若果名帖[彳*古]名正果，
X46n0784_p0608a04║則此因亦無果，故非因果。唯有五性，無七、六性也。
X46n0784_p0608a05║問：可得言正性中有正因此正果、有正果無正因者，
X46n0784_p0608a06║緣性中有緣因無緣果、有緣果無緣因。若緣因對緣
X46n0784_p0608a07║果，則正因對正果，遂成七六性。若正因此正果、緣
X46n0784_p0608a08║因無緣果不對，唯有三種性；若對，則有六七性也。答：
X46n0784_p0608a09║非並難。如前說正性，只是強假名，詺正法、正道、正性、
X46n0784_p0608a10║正因果等無量名。猶如大經三十一卷云：天主隨義
X46n0784_p0608a11║作名十一：一名帝釋；二名憍尸迦；三名婆嗟婆，此云
X46n0784_p0608a12║為好嚴餝，色心好㽵嚴，好功德智真嚴餝也；四富蘭
X46n0784_p0608a13║陀，此云為調伏諸根也；五佉婆，此云身無勝也；六因
X46n0784_p0608a14║陀羅，此云光明具足也；七千眼，實是二眼，但釋不同：
X46n0784_p0608a15║一云共修羅戰時，能作千眼，令怖修羅也；云二天主
X46n0784_p0608a16║能於一時中作一千事，如千眼見；八舍脂，夫從婦作，
X46n0784_p0608a17║名舍脂，此為悅可言也；九金剛者，有二義：一云形體
X46n0784_p0608a18║堅固如金剛，二云手執金剛杵也；十寶頂，智慧之眾
X46n0784_p0608a19║寶之上，故寶頂十一寶幢，內有智慧之寶，非有所建
X46n0784_p0608a20║立義也。又如涅槃一名，隨義無量也。今開五性者，取
X46n0784_p0608a21║異名之正因，名足緣性中四種為五性。四性差別，差
X46n0784_p0608a22║別名故，不得如帝釋多名也。問：正性非因果，結為正
X46n0784_p0608a23║因，因名起何處？結名果，果名起何處？答：明正性非因
X46n0784_p0608a24║非果，非對非不對，百非不能非，百是不能是，是非所
X46n0784_p0608b01║不是非也。緣性不得例，緣性有淺深差別義，故有因
X46n0784_p0608b02║果相對起。正因假令對，則無對為對，如真俗相因起，
X46n0784_p0608b03║真如對虗妄相由也。佛性隱即名如來藏，顯則名法
X46n0784_p0608b04║身。如此名，隱名為正因，顯名為正果，此則迷悟也，望
X46n0784_p0608b05║理外明之。如此義，緣正二因並隱悉顯，非正因緣因
X46n0784_p0608b06║宗也。今論緣正二義，如中假體用並𨹂，理內明也。須
X46n0784_p0608b07║知正法建立緣因緣果義，名為正因。若緣因緣果，則
X46n0784_p0608b08║名為緣果。又此緣果能表正因義，則正因義說正果。
X46n0784_p0608b09║只此一正法，能建義是正因，所表義是正果，一正法
X46n0784_p0608b10║兩望明之。復緣因緣果望正因而立，即是緣果。此緣
X46n0784_p0608b11║果復能表正因義，名為緣因也。就緣因緣果自相望，
X46n0784_p0608b12║萬行能辨萬果義，亦是緣因。萬德酬萬行義，亦是緣
X46n0784_p0608b13║果義。但正因正果、緣因緣果竪論是正宗，萬行萬德
X46n0784_p0608b14║相望是傍義，非正宗。但欲成四句故，正因隱時名為
X46n0784_p0608b15║正因，顯時名為正果。一正法兩義分之，亦有此義。而
X46n0784_p0608b16║緣因因果開兩法二義論之，正因因果一法一體，兩
X46n0784_p0608b17║望明之。故唯立五性，不開六性也。緣因果興正因果，
X46n0784_p0608b18║如中假體用能所一列。若四性的約假上開之，故不
X46n0784_p0608b19║例隱顯義，望理外為宗明也。望理外者，緣正兩因果
X46n0784_p0608b20║並有隱顯也。但藏有二義：一是隱未顯為義，二是苞
X46n0784_p0608b21║含蘊為藏也。
X46n0784_p0608b22║第二、明證中道為佛性體。問：前出體中據大經四
X46n0784_p0608b23║文證中道，為體為一、意為異耶？答：通論不異，細而論
X46n0784_p0608b24║之不無體用殊別。何者？前兩後一正明佛性用中。問：
X46n0784_p0608c01║一文正明佛性體所以然，哀嘆品意失瑠璃珠譬正
X46n0784_p0608c02║況失佛性，故云乘船遊失瑠璃沒深水中，是時人入
X46n0784_p0608c03║水覓是寶珠，競提瓦礫等歡喜持出乃知不真，是時
X46n0784_p0608c04║大眾見珠在水下，時有智人以巧方便安徐入水即
X46n0784_p0608c05║便得珠。此明得失義，以三脩比丘所脩三品，為觀有
X46n0784_p0608c06║所得動於心水故失中道，正觀圓珠佛性而謂為得，
X46n0784_p0608c07║以失道謂是道也。時有智人即是菩薩，正觀不動心
X46n0784_p0608c08║水得佛性珠，以四句無可為動者，故云不動心水得
X46n0784_p0608c09║圓珠也。故佛性即是眾生心水得失為二，故經云菩
X46n0784_p0608c10║薩未得菩提時菩提為煩惱，菩薩得菩提時煩惱為菩
X46n0784_p0608c11║提。此得失亦是隱顯佛性之體，此亦緣有得失，至論
X46n0784_p0608c12║佛性不關得失。雖然，此文終時正欲辨得失義，此亦
X46n0784_p0608c13║不異如來性品。如來性品亦爾，諸譬正論隱顯義，故
X46n0784_p0608c14║經云其餘力士角力相撲，是額上珠尋沒膚中，不自
X46n0784_p0608c15║覺知是珠所在，此即是失。時明醫執鏡照面，珠於鏡
X46n0784_p0608c16║中明了顯現，乃至以雪山甘藥為譬，是藥真味停留
X46n0784_p0608c17║在山，隨其流處有種種味，以心水清淨故得於佛性
X46n0784_p0608c18║真味，故此真味在不二正觀之心，但失人種種謂為
X46n0784_p0608c19║佛性，故使佛性上味不得知。故知前十家所明佛性，
X46n0784_p0608c20║豈非是謂情所見說？故有諸味不同也。此品答：云何
X46n0784_p0608c21║作善業？大佛今當說。問：以因佛性作善業，則為佛因；
X46n0784_p0608c22║而失佛性行善，故非佛因。若爾，流出義則失佛性，故
X46n0784_p0608c23║流轉六道非作因；得真味則入內，佛性不流出，方能
X46n0784_p0608c24║作善業為佛因。此品正論佛性得失義成，以斥三脩
X46n0784_p0609a01║比丘所行失於正道，謂為道故，以醉人譬譬於比丘
X46n0784_p0609a02║也。又訶云：未求大乘法，食來為大乘，除諸結使心，猶
X46n0784_p0609a03║未染大乘。正法即是付例，故說至論佛性清淨，稱圓
X46n0784_p0609a04║珠也。師子吼品正論佛性體，如後廣釋也。迦葉品明
X46n0784_p0609a05║佛性用，即是善惡用也。如調達善星惡用，羅[目*(危-(夗-夕)+夫)]阿難
X46n0784_p0609a06║善用，故廣明善惡。善惡人有佛性，佛性非善惡，故能
X46n0784_p0609a07║善惡二用也。然實論明用，四處文同；辨用論體，四處
X46n0784_p0609a08║皆明體。一往從多明之，作之分也。勝哀歎品舊云：琉
X46n0784_p0609a09║璃珠譬，譬於常住果。故言此珠是常住果珠也。今謂
X46n0784_p0609a10║正明佛性之常無常，有方便用、無方便得失義故。今
X46n0784_p0609a11║謂此珠非常非無常，非因非果，中道珠也。而今眾生
X46n0784_p0609a12║深識常無常用，故文言以珠力故，水皆澄淨，即是以
X46n0784_p0609a13║珠制常無常也。如來性品作善業，乃善反惡用也，亦
X46n0784_p0609a14║是舉珠為譬。云其人眉間有金剛珠，既在眉之中間，
X46n0784_p0609a15║即譬中道。又言此珠在水如虗空，月形端正，譬中道。
X46n0784_p0609a16║此徧虗空亦是非有非無，故得云譬中道兩捨也。
X46n0784_p0609a17║問：既言非常非無常，經文何故言是常耶？答：只為體
X46n0784_p0609a18║非常非無常，所以識常無常，此常是非常，此無常是
X46n0784_p0609a19║非無常，乃至無苦無樂，乃名大樂也。正意由佛性力
X46n0784_p0609a20║故得作善業，故答上云何作善業問也。師子吼品正
X46n0784_p0609a21║明佛性體之非因非果也。迦葉品明能作善惡業用，
X46n0784_p0609a22║而明佛性之力故能生善根，故文言闡提斷善根，遂
X46n0784_p0609a23║得還生善根，即是由佛性力故也。故一家相傳云：從
X46n0784_p0609a24║多約經時之涅槃，上帙正斥昔明義為宗，未得任道
X46n0784_p0609b01║論佛性，中下兩帙正明佛性也。師子吼品第二十五卷
X46n0784_p0609b02║具明佛性。禮答師子吼問云：汝問云為何佛性者，善
X46n0784_p0609b03║男子！佛性名第一義空，空名為智慧。所言空者，不見
X46n0784_p0609b04║空與不空，智者見空興不空，廣歷諸法明空不空、我
X46n0784_p0609b05║無我等行二乘人，二乘人但見空不見不空故不行
X46n0784_p0609b06║中道，無中道故不見佛性，此即二乘不見佛性，佛性
X46n0784_p0609b07║即於此人是無佛性也。以無所得知人見空是不空，
X46n0784_p0609b08║不空是空故行中道，行中道故即見佛性也。但解第
X46n0784_p0609b09║一義空名智慧義，開善云：第一義空則佛果之時興，
X46n0784_p0609b10║法性𰩑一。故大經大眾問品偈言：若非計三寶，常住
X46n0784_p0609b11║同真諦也。下地諸智但非會不寘，如來非會非寘，如
X46n0784_p0609b12║從境為名目，言第一義空也。言智慧者，明此則真不
X46n0784_p0609b13║同草木，雖復即真而至忘彌存，故言智慧也。此師終
X46n0784_p0609b14║是二見之徒，故作此說。智不智，作不作實，故落被見
X46n0784_p0609b15║也。今云第一義空名為智慧者，此無所得空，即智為
X46n0784_p0609b16║空，即空為智，即是亦假亦假亦中義也。故所言空者，
X46n0784_p0609b17║不見空興不空，則此明空是非空非不空，而有空不
X46n0784_p0609b18║空用。故智人達此空不空是非空非不空，得有空不
X46n0784_p0609b19║空用，我無我等皆然。二乘不了，故不見空不空。對此
X46n0784_p0609b20║為言，亦應云不見智興不智，則非空不空為第一義
X46n0784_p0609b21║空，則非智不智故為第一義智。故以空為智，何得是
X46n0784_p0609b22║智？以智為空，何得為空？故非空非智為第一義空，為
X46n0784_p0609b23║佛性，為中道，第一義空為佛性耶？中道為佛性種子，
X46n0784_p0609b24║即種子為中道也。智者則不動切者，不見空與不空
X46n0784_p0609c01║以為智者。又既言見空與不空，即得言以不見空與
X46n0784_p0609c02║不空，即非空非不空而有空不空用。故以非空非不空
X46n0784_p0609c03║故，非見空不空而空。以空不空不空空故，有非空
X46n0784_p0609c04║非不空因。非空非故不空故，非見空不空假名我無
X46n0784_p0609c05║我等也。諸佛亦然，以佛性為本，故法界、法性、真如、般
X46n0784_p0609c06║若、涅槃、辦分、因果等也。故經明正法體非不有用，明
X46n0784_p0609c07║非不有體而必須得意，逐義強分，故有所屬，故有不
X46n0784_p0609c08║二而二也。言又念佛性、涅槃、法身，此不異故，經中說
X46n0784_p0609c09║此三種以明百非，百非即是中道不二之體。但此體
X46n0784_p0609c10║非禮故體，乃是用故體，所以百是文用。此用非用故
X46n0784_p0609c11║用，乃體故用也。開善云：經言阿耨多羅三藐三菩提，
X46n0784_p0609c12║此土翻云無上正遍知道，此興智慧辨義是一，故大
X46n0784_p0609c13║經言智者見空興不空至如遍知亦有亦無悉了，但
X46n0784_p0609c14║舉智慧對第一義空，為明智體本來無相，說無上正
X46n0784_p0609c15║遍知以對涅槃，為讚智功圓極餘累都盡，顯智斷二
X46n0784_p0609c16║德為翻生死之要。然賓云果中諸德悉名為佛性，故
X46n0784_p0609c17║經言如來藏者，即我義也。今謂橫論相對明義名字
X46n0784_p0609c18║中亦有此義，但斷德為大涅槃者太涉，如涅槃義中
X46n0784_p0609c19║說也。又一家約經相待門明車輪，三世車輪四句也。
X46n0784_p0609c20║大經從初至德王已還，通論一切眾生悉有佛性，而
X46n0784_p0609c21║未明其少多，至師子吼品明佛性有兩種四句，初四
X46n0784_p0609c22║句云因興因因、果與果果也，次四句云是因非果、是
X46n0784_p0609c23║果非因、亦因亦果、非因非果也。師子吼品云十二因
X46n0784_p0609c24║緣是因亦因因、是果亦果果，無論二因五果、三因二
X46n0784_p0610a01║果，牙相生故是車輪，無明當體是因而生行因，故言
X46n0784_p0610a02║因因，識是果而說行果生，故識是果果，故言彼無明
X46n0784_p0610a03║體亦因亦因因、識亦果亦果果，生緣老死、老死緣生
X46n0784_p0610a04║亦然故。是知現在五果只如未來生老死，欲知過去
X46n0784_p0610a05║二因只如現在愛取有，故因能生果，果已復是遠因
X46n0784_p0610a06║為車輪故。無明為因而生生行因，故無明得因因名。
X46n0784_p0610a07║行是無明果而生識果，故得果果名。於識果中有為
X46n0784_p0610a08║因，得生老果，於生死死更為因，此是車輪名。則觀智
X46n0784_p0610a09║生菩提，菩提生涅槃為果果，則於涅槃果果更應有
X46n0784_p0610a10║因，即十二因緣。十二因緣生觀智，觀智生菩提，則車
X46n0784_p0610a11║輪此始終義也。佛性亦有因、有因因、有果、有果果。因
X46n0784_p0610a12║者，所謂十二因緣也。因因者，所謂十二因緣所生觀
X46n0784_p0610a13║智也。果者，所謂三菩提也。果果者，無上大涅槃也。今
X46n0784_p0610a14║十二因緣為境界因，此明八不為因緣故。十二因緣
X46n0784_p0610a15║義，不生不滅，不常不斷，不一不異，不來不出，具中論
X46n0784_p0610a16║說。菩薩坐道場時，觀十二因緣不生不滅如虗空，此
X46n0784_p0610a17║為境界因性，能生觀智。觀智從境界因生為因因，隨
X46n0784_p0610a18║從境界因生為果，而望菩提為了因，出菩提果故言
X46n0784_p0610a19║因。菩提為觀智所生，為果菩提果。上說大涅槃，涅
X46n0784_p0610a20║槃為果果，此四句車輪未明正因。又次經云：四句
X46n0784_p0610a21║者，是因非果如佛性，是果非因如大涅槃，亦因亦果
X46n0784_p0610a22║如十二因緣所生觀智。是三句未正明正因也。第一
X46n0784_p0610a23║句，境界因性也。第二句，明果果性也。第三句，明觀智
X46n0784_p0610a24║者解不因。一云：是了因性，了因從前因生，是復能生
X46n0784_p0610b01║為菩提果，還是因故，言亦因亦果也。二、今謂亦因是
X46n0784_p0610b02║了因，亦果是果性，因果雖殊，而同是智慧故，又攝性
X46n0784_p0610b03║盡故也。第四句云：非因非果名為佛性者，正因性也。
X46n0784_p0610b04║若爾，因則境界性因，因則是觀智，雖有兩性並是因
X46n0784_p0610b05║門；果則菩提智性果，果即是大涅槃，㧾億或可是斷
X46n0784_p0610b06║德，雖有二性並是果門也。因中判境智，果中判智斷
X46n0784_p0610b07║也。開善云：因果更非異法，若本有是常果，非始造非
X46n0784_p0610b08║終成，故非生非滅，此常果為本有，而於必得故在因
X46n0784_p0610b09║中說，說因為果果在因中，故眾生佛性住五陰中，而
X46n0784_p0610b10║無別一法道因果，即是因望果果在因中，但彼執因
X46n0784_p0610b11║中定無故說本有，破定執有故說因中無也。如眾生
X46n0784_p0610b12║佛性非有非無亦無別性，非因非果亦爾。何者？在因
X46n0784_p0610b13║說佛非已是佛，在果說有非始是有，則因中已說佛
X46n0784_p0610b14║性，故涅槃之體本自有之，非適今也，如初德王說也。
X46n0784_p0610b15║今大乘意非因非果佛性者，此始明正性，足前三句
X46n0784_p0610b16║成四句，為五種佛性也。非因非果者，非因非向者，境
X46n0784_p0610b17║界興觀智兩因也；非果非向者，菩提興涅槃兩果也。
X46n0784_p0610b18║此論正法不當因果，明因取正名為正同，明果取正
X46n0784_p0610b19║名為正果，論佛性正不當因果，論佛性體則第一義
X46n0784_p0610b20║空名為智慧。所言空者，不見空興不空，智者見空興
X46n0784_p0610b21║不空，廣歷諸法我無我等用。此片二乘有所得，但見
X46n0784_p0610b22║空不見不空，不行中道故不見佛性，則智佛性何但
X46n0784_p0610b23║不當因果而為因果本，亦不當空不空而能為空不
X46n0784_p0610b24║空本，故能起空不空，乃至不當我無我能為我無我
X46n0784_p0610c01║等用作本也。
X46n0784_p0610c02║問：何故就正同明中道，不約餘四明中道耶？答：通而
X46n0784_p0610c03║論之，皆有之故。一家明義，用中興體中也。而四是中
X46n0784_p0610c04║道用，用則用正為體，故四是非正中也。前云是果非
X46n0784_p0610c05║因，如大涅槃，此據始終為論。復言涅槃為因，此據無
X46n0784_p0610c06║始終義。果還復為因，始終、無始終並是中道之用，假
X46n0784_p0610c07║名中道義也。問：大經云：十二因緣，不斷不常，乃至不
X46n0784_p0610c08║因不果。是何性？答：亦可是正因性也。問：正因非因果，
X46n0784_p0610c09║而帖為正因者，緣性可得言恄為因果耶？答：是因果
X46n0784_p0610c10║何須沾之，正立假體故。問：若緣性不須怗，正因可怗
X46n0784_p0610c11║者，正因是中，緣因非中。若緣、正俱是中者，緣、正俱怗。
X46n0784_p0610c12║答：望理外性實者，亦有此義。俱理內中立中假，假則
X46n0784_p0610c13║是因果，中則非因果，強怗為正因、正果也。問：正同非
X46n0784_p0610c14║因非果，怗為因果者，緣因是因是果，亦應怗為非因
X46n0784_p0610c15║非果。若緣因是因果故，不得怗非因非果者，正因非
X46n0784_p0610c16║因果，亦不得怗為因果也。答：從淺向深故不例。若無
X46n0784_p0610c17║方通義，亦有此義，但從假入中不例也。
X46n0784_p0610c18║第三，尋推佛性名。
X46n0784_p0610c19║顯慶三年歲次戊午十二月六日，興輪寺學問僧
X46n0784_p0610c20║法安為大皇帝及內殿故，敬奉義章也。
X46n0784_p0610c21║
X46n0784_p0610c22║無依無得大乘四論玄義記卷第七