X46n0787_p0692a01║
X46n0787_p0692a02║
X46n0787_p0692a03║
X46n0787_p0692a04║
X46n0787_p0692a05║No. 787
X46n0787_p0692a06║法界無差別論疏領要鈔卷上
X46n0787_p0692a07║
X46n0787_p0692a08║光嚴無際大師　普觀　述
X46n0787_p0692a09║吾祖康居賢首國師，在昔有唐垂拱之世，躬被徵召，
X46n0787_p0692a10║與于闐國三藏法師提雲般若同譯此論，筆授功畢，
X46n0787_p0692a11║繼而製疏。蓋欲啟迪三權，顯揚一實，俾夫馬鳴堅慧
X46n0787_p0692a12║之道，大播於當時，永傳于不朽，其亦深益於化源也。
X46n0787_p0692a13║雖然，闡教立言之士，代不乏之。而茲疏也，久秘遼海，
X46n0787_p0692a14║蔑聞流行，迄我聖宋，為之一統。高麗王子祐世來朝，
X46n0787_p0692a15║以是斯文復歸中國。既其詞旨高遠，前修未見贊述，
X46n0787_p0692a16║其或有鑽仰者，手足無所措矣。觀不侫握槧含毫，彌
X46n0787_p0692a17║縫其闕，輒為鈔釋，凡二卷。因領以要，榜其名題，庶乎
X46n0787_p0692a18║來者領略一乘要妙之義，以資駕說者焉，且不以狂
X46n0787_p0692a19║簡而罪我也。
X46n0787_p0692a20║釋疏分二：初、標題目，二、述疏文。前中二：初、標立疏題，
X46n0787_p0692a21║具有九字，存去合、離兩重能、所。初並存中，疏為能解，
X46n0787_p0692a22║上皆所解，即疏論對去其能解。就所解中，論即能詮，
X46n0787_p0692a23║餘皆所詮，即詮旨對能解之疏，從所解論以彰其名；
X46n0787_p0692a24║能詮之論，從所詮義以標其稱。二、皆依主疏者，疏通
X46n0787_p0692b01║決擇義也。疏決文義，使無壅滯，其猶決江河之滯塞，
X46n0787_p0692b02║使川澤以疏通，奧義深文，由茲流暢，故以為名。所解
X46n0787_p0692b03║論題，下疏自釋。
X46n0787_p0692b04║二、紀旌作者。上二字彰國朝之號，下四字標疏主之
X46n0787_p0692b05║名。沙門梵音，此云勤息，即釋子之通稱，謂勤修戒定
X46n0787_p0692b06║慧，息滅惑業苦，生善滅惡之名也。上法下藏，即疏主
X46n0787_p0692b07║名諱。生而有名，死而諱之，此方之禮，即華嚴第三祖。
X46n0787_p0692b08║茲所謂符彌陀因地之名，蓮生當處；贊毗盧稱性之
X46n0787_p0692b09║典，如日照高山。準唐秘監閻公碑銘，俗姓康氏，累代
X46n0787_p0692b10║相承，為康居國相。祖自康居來朝，父謐，皇朝贈左侍
X46n0787_p0692b11║中。疏主年甫十六，煉一指於阿育王舍利塔前，以伸
X46n0787_p0692b12║供養。爾後更遊太白，雅挹重玄，聞雲華寺儼法師講
X46n0787_p0692b13║華嚴經，投為上足，瀉水置瓶之受納，以乳投水之因
X46n0787_p0692b14║緣，名播招提，譽流震極。累奉詔旨，與于闐國三藏實
X46n0787_p0692b15║叉難陀、提雲般若等，備翻諸部經律論藏，此論亦疏
X46n0787_p0692b16║主筆授也。嘗講華嚴至賢首品，感五雲凝空，六種震
X46n0787_p0692b17║地，賜號賢首國師。判教準觀，獨得其奧，製疏通經，風
X46n0787_p0692b18║行天下，以為賢首宗教者焉。餘如別傳。述者，顯人作
X46n0787_p0692b19║用。唯識疏曰：造者，製作之義。述理名述，先來有故；創
X46n0787_p0692b20║論製名云作，今新起故。此乃創製以充法施，而云述
X46n0787_p0692b21║者，示其謙也。
X46n0787_p0692b22║二、述疏二：初、序論大旨，後、開章正釋。前中文三：初、標
X46n0787_p0692b23║舉所詮宗體，次、辨示能詮由致，後、略釋名題綱要。前
X46n0787_p0692b24║中文二：初、明性緣無礙，後、顯體量冲漠。初文又二：初、
X46n0787_p0692c01║約性總明，亦二：初、約體絕名。言詳夫者，入文之始，發
X46n0787_p0692c02║語之端。詳謂審實，夫謂語詞。夫人不言，言必有中，必
X46n0787_p0692c03║先詳審而後言之。性海虗凝，標指法體，謂即此論所
X46n0787_p0692c04║宗法界。性即諸法實性，名為法性，亦名法界，或名真
X46n0787_p0692c05║如及實際等。以具德故，舉海為況。法、喻合說，故言性
X46n0787_p0692c06║海。虗謂體非質礙，凝即性無變異，略顯法體德也。名
X46n0787_p0692c07║則詮表諸法自性。言即語言，謂語音、語路、語業、語表。
X46n0787_p0692c08║法本無言，名言之所不逮。今言逈架，則杳絕筌蹄。如
X46n0787_p0692c09║周易略例云：言生於象，故可尋言以觀象；象生於意，
X46n0787_p0692c10║故可尋象以觀意。意以象盡，象以言著，故得意忘象，
X46n0787_p0692c11║得象忘言。猶蹄者所以在兔，得兔而忘蹄；筌者所以
X46n0787_p0692c12║在魚，得魚而忘筌也。然則言者，象之蹄也；象者，意之
X46n0787_p0692c13║筌也。存言者非得象，存象者非得意。象生於意而存
X46n0787_p0692c14║象焉，則所存者乃非其象也；言生於象而存言焉，則
X46n0787_p0692c15║所存者乃非其言也〔。文〕彼曰筌蹄，即此名言，斯亦可
X46n0787_p0692c16║取而為類也。
X46n0787_p0692c17║二、寂門下，理該相用。上標法體，此顯名義。亦如起信
X46n0787_p0692c18║論中所明一法、二義。法即一心，義即三大。初言寂者，
X46n0787_p0693a01║謂即體大。論云：一者、體大，謂一切法真如平等，不增
X46n0787_p0693a02║減故。此則雙具二所入法、二能入門。言二法者：一者、
X46n0787_p0693a03║無量無邊諸法差別，不增不減摩訶衍；二者、寂靜無
X46n0787_p0693a04║雜，一味平等，不增不減摩訶衍。今但言寂，文句窄故，
X46n0787_p0693a05║顯明後一，影示初一。門即義用，謂能入也。聖智通游，
X46n0787_p0693a06║故稱曰門。此有二門，所謂如本法，名門亦爾，故但易
X46n0787_p0693a07║法中摩訶衍字而為門焉。無方之應，說名圓應。由三
X46n0787_p0693a08║大義，即三而一，即一而三，舉一全收，故云潛該相用。
X46n0787_p0693a09║相即相大。論曰：二者、相大，謂如來藏具足無量性功
X46n0787_p0693a10║德故。亦則雙具二法二門。言二法者：一者、如來藏功
X46n0787_p0693a11║德摩訶衍；二者、具足性功德摩訶衍。二門亦爾，准前
X46n0787_p0693a12║可知。用即用大。論云：三者、用大，謂能生一切世間、出
X46n0787_p0693a13║世間善因果故。亦則雙具二法門。言二法者：一者、能
X46n0787_p0693a14║生一切世間因果摩訶衍；二者、能生一切出世間善
X46n0787_p0693a15║因果摩訶衍。此中二門亦類前也。
X46n0787_p0693a16║二、故由下，約緣別顯二：初、承前起後；二、出入下，正明
X46n0787_p0693a17║無礙。故由二字即承前也。不是故則不然，由前所明
X46n0787_p0693a18║甚深性海湛然常住，不可思議，不思議因召為妙因，
X46n0787_p0693a19║亦即名為正因。佛性雖則湛然常住不變，而能隨緣
X46n0787_p0693a20║成諸事法，猶如大海而為濤浪之淵府也。楞伽經云：
X46n0787_p0693a21║譬如巨海浪，斯由猛風起，洪波皷溟壑，無有斷絕時。
X46n0787_p0693a22║藏識海常住，境界風所動，種種諸識浪，騰躍而轉生。
X46n0787_p0693a23║緣生等者，一切諸法悉從緣生，能感業因、所招識果
X46n0787_p0693a24║皆不實故，說言幻果。猶如幻師作諸幻事，如是一切
X46n0787_p0693b01║種種業幻因果等法，皆依涅槃得有起滅。故下頌云：
X46n0787_p0693b02║如一切世間，依虗空起盡，諸根亦如是，依無為生滅。
X46n0787_p0693b03║二、出入下，正明無礙二：初、總標。文有二句。初句二釋：
X46n0787_p0693b04║一、謂從真起妄，說名為出；返妄歸真，說名為入。如釋
X46n0787_p0693b05║摩訶衍論引楞伽王經：爾時，世尊告大眾言：諸佛子！
X46n0787_p0693b06║我念往昔於出時中，我來依佗；於入時中，佗來依我。
X46n0787_p0693b07║彼論引成二轉門義：於出時中，我來依佗者，即下轉
X46n0787_p0693b08║門；於入時中，佗來依我者，即上轉門。我謂即是真如
X46n0787_p0693b09║本覺如來藏佛，來謂受熏之義，背自本體，依無明佗。
X46n0787_p0693b10║出則隨染，名為下轉；入則還淨，名為上轉。二、出謂出
X46n0787_p0693b11║假化物，入謂入解證理。然此二義，皆悉出則是事，入
X46n0787_p0693b12║則是理。以依理成事，故事與理冥；事法即理，故與事
X46n0787_p0693b13║會。故此說言出入冥會。其次句中，動亦事也，靜亦理
X46n0787_p0693b14║也，互融無礙，故曰相和。
X46n0787_p0693b15║二、理不下，別釋二：初正明，後復釋。前中二：初以性從
X46n0787_p0693b16║緣，理不乖事等者，謂不變即隨緣，故理不乖事。謂由
X46n0787_p0693b17║不變，得有隨緣，故不轉性而成物也。此則成上依理
X46n0787_p0693b18║成事之義也。二、事不下，以緣從性，事不乖理等者，謂
X46n0787_p0693b19║隨緣即不變，故事不乖理。謂由緣生，必無自性，故不
X46n0787_p0693b20║壞物而歸性也。此則成上事法即理之義也。後是則
X46n0787_p0693b21║下，復釋。性非自性等，即復釋上理不乖事等文以性
X46n0787_p0693b22║從緣之義；物非佗物等，即復釋上事不乖理等文以
X46n0787_p0693b23║緣從性之義。
X46n0787_p0693b24║二、乃知下，顯體量冲漠二：初、指牒。中含孕太虗，謂大
X46n0787_p0693c01║包乎無外；隱秘纖芥，謂細入於無間者，即牒詞。後寔
X46n0787_p0693c02║唯下，結屬，成上性緣無礙義也。
X46n0787_p0693c03║二、將以下，辨示能詮由致二：初傷迷造論，後依詮歎
X46n0787_p0693c04║旨。初中三：初敘謬乖宗，次標人歎德，後起論所由。前
X46n0787_p0693c05║中二：初、封情罔測。謂由上明性緣無礙真實，旨趣幽
X46n0787_p0693c06║微，絕勝妙因力，而非情智分別之所能及也。二、如來
X46n0787_p0693c07║下，執權失旨。謂此一乘甚深教理，佛滅度後，陵遲隳
X46n0787_p0693c08║癈，脫生末學。或有保執權宣之教，返不聽受稱實之
X46n0787_p0693c09║談，是為守權乖實之者。擔麻棄金，信有之矣。二、標人
X46n0787_p0693c10║歎德。初句標人，餘句歎德。傑者，詩云：邦之傑。今謂此
X46n0787_p0693c11║菩薩生中天竺，當時彼土獨步一人，故云傑出。下疏
X46n0787_p0693c12║引三藏云：西域相傳是地上菩薩。故此說言位登證
X46n0787_p0693c13║實，德業、聲譽播于五天，最高上故，所謂英傑特立者
X46n0787_p0693c14║也。三、思欲下，起論所由。具如下疏第八門也。
X46n0787_p0693c15║二、其為下，依詮歎旨二：初、總標示。造論大略，故云其
X46n0787_p0693c16║為論也。謂由此論乃是一乘無諍法輪詮旨理致，而
X46n0787_p0693c17║非意言分別之境，杜絕紛紜群異之論，故超情謂所
X46n0787_p0693c18║執之迹也。二、以菩提下，別歎二：初、所詮殊勝，後、能立
X46n0787_p0694a01║功能。約修顯性，亦二：初、正明，二、善苗下，復釋。菩提心
X46n0787_p0694a02║者，能成因也。涅槃界者，所得果也。謂由此論最初顯
X46n0787_p0694a03║示菩提心果，故說以為因果之勝地。地者，通以理智
X46n0787_p0694a04║為體，依持生長，故名為地。唯識論云：謂十地中修十
X46n0787_p0694a05║勝行，斷十重障，證十真如，二種轉依，由斯證得。結云：
X46n0787_p0694a06║如是十地總攝有為、無為功德以為自性，與所修行
X46n0787_p0694a07║為勝依持，令得生長，故名為地。〔文〕今復言勝，通諸因
X46n0787_p0694a08║果，最極殊勝，故言勝地。清淨相者，謂即此論自性門
X46n0787_p0694a09║中所明離染清淨相也。謂即此心自性不染，又出客
X46n0787_p0694a10║塵煩惱障得。清淨功德山者，亦此門中所明白法所
X46n0787_p0694a11║成相也。謂如是自性清淨心為一切白法所依，即以
X46n0787_p0694a12║一切白淨法而成其性。如說須彌山，眾寶所依，即以
X46n0787_p0694a13║眾寶而合成故。依此二相，是故說為緣性平轍。謂由
X46n0787_p0694a14║自性二種淨相可軌眾生，是為平正軌轍也。
X46n0787_p0694a15║二、善苗下，復釋。善苗等者，謂即此論作義利門，頌云：
X46n0787_p0694a16║一切諸善苗，因此而生長。今云擢葉，即生長義。白法
X46n0787_p0694a17║開華，亦即此章，頌云：如蓮大開敷。此二既乃作其義
X46n0787_p0694a18║利，故得返流還源，契本造極也。
X46n0787_p0694a19║二、會妄即真二：初、法；後、喻。宜煩惱海，即無染門云：此
X46n0787_p0694a20║復云何於不淨位中現有無量諸煩惱而不為染？謂
X46n0787_p0694a21║即心性在纏，與煩惱俱而無染汙。論次喻云：譬如日
X46n0787_p0694a22║輪為雲所䨱而性常清淨，此心亦爾，彼雜煩惱但為
X46n0787_p0694a23║客故。不思議者，染而不染難可了知，謂由煩惱染相
X46n0787_p0694a24║即空，故言不思議。言一味者，一性門云：涅槃界者名
X46n0787_p0694b01║為一味，所謂平等味、解脫味也。滿眾生界者，即分位
X46n0787_p0694b02║門，頌云：不淨眾生界等。釋云：復次此菩提心無差別
X46n0787_p0694b03║相故，不淨位中名眾生界等。豈斷常等者，即無差別
X46n0787_p0694b04║門，頌云：法身眾生中，本無差別相，無作無初盡，乃至
X46n0787_p0694b05║常斷皆悉離。釋云：此菩提心在於一切眾生身中有
X46n0787_p0694b06║十種無差別相，所謂無作，以無為故等。今云斷常萬
X46n0787_p0694b07║殊，即是差別，序中豈言即顯無差別也？
X46n0787_p0694b08║二、喻明二：初、虗空在雲喻；後、摩尼處垢喻。皆是自性
X46n0787_p0694b09║門離染清淨相中，而有四喻。論云：譬如火、摩尼寶、虗
X46n0787_p0694b10║空、水等，為灰垢雲土所覆翳等。今序意云：虗空本自
X46n0787_p0694b11║寥廓，喻性自解脫義，不為雲之所蔽；摩尼體自晶明，
X46n0787_p0694b12║喻本性功德義，豈為垢之所染？四喻之中，略舉其二。
X46n0787_p0694b13║二、文略下，能立功能三：初、總明上句。文唯六紙，故言
X46n0787_p0694b14║略也；義極幽微，故云玄也。下句以可見邊，即喻近也；
X46n0787_p0694b15║況不可見邊，即意遠也。
X46n0787_p0694b16║二、開夷下，別顯。謂由此論開顯一乘一性坦夷至道，
X46n0787_p0694b17║以明生佛平等朗然，無有變異，勇悍猛利勝進之者，
X46n0787_p0694b18║則心有契證，離諸邪曲，其亦直心而為道也。又由辨
X46n0787_p0694b19║明一相無相真實妙理，雖乃不碍緣起紛然，而此性
X46n0787_p0694b20║無為，作羸劣遲鈍屈退之者，則知其迷謬，率皆從化，
X46n0787_p0694b21║其亦無思而不服也。
X46n0787_p0694b22║三、豈煩下，結意。文二：初、揀非。豈煩二字，遮止之詞。眾
X46n0787_p0694b23║異妄見，謂如權宗十師異論，皆是意言分別踳駮相
X46n0787_p0694b24║乖舛也。性本唯一，而復形諸異見，乃心得不為之重
X46n0787_p0694c01║擾嬈乎？二、顯益中，作者有二：一、約所依論本大師，即
X46n0787_p0694c02║如來也。二、約能起開闡義師，即堅慧也。致即由致。孔
X46n0787_p0694c03║子弟子，顏淵亞聖，故曰度幾。論語曰：回也其庶乎！屢
X46n0787_p0694c04║空言回，庶幾聖道。孔子以聖人之善道，教數子之庶
X46n0787_p0694c05║幾。唯顏每虗中，懷道染遠。易繫辭云：顏氏之子，其殆
X46n0787_p0694c06║庶幾乎！有不善未嘗不知，知之未嘗復行。故今序文
X46n0787_p0694c07║取意用也。
X46n0787_p0694c08║三、略釋名題。綱要中對揀釋名，文有二重：初、約大小，
X46n0787_p0694c09║二、約權實。指陳餘義，在下文也。
X46n0787_p0694c10║二、開章正釋二：初、標章。然此十門，生起有緒，聖人設
X46n0787_p0694c11║教，必不徒然，將命微言，先彰由致，故受之以教起所
X46n0787_p0694c12║因。此論發興，已知所以，二藏三藏，當何攝屬，故受之
X46n0787_p0694c13║以明藏所攝。藏攝既審，未悉此論所詮法義，分齊云
X46n0787_p0694c14║何，故受之以顯教分齊。論所詮義，已知至極，何等機
X46n0787_p0694c15║宜是所為，故受之以教所被機。所詮所被，良以昭然，
X46n0787_p0694c16║其於能詮，何為體性，故受之以能詮教體。教體既知，
X46n0787_p0694c17║尋詮會旨，其所宗極，歸趣於何，故受之以所詮宗趣。
X46n0787_p0694c18║已明宗趣，將申解釋，標立題名，要知綱領，故受之以
X46n0787_p0695a01║釋論題目。雖曉名題，然猶未悉，論主造論，緣起在何，
X46n0787_p0695a02║故受之以造論緣起。緣起既明，復當辨示，翻傳至此，
X46n0787_p0695a03║在何時代，故受之以傳譯由致。上之九門，懸談大略，
X46n0787_p0695a04║次當入論，申通文義，故受之以隨文解釋。
X46n0787_p0695a05║二、隨釋十：初中二：初、牒章總標；二、通者下，隨標別釋
X46n0787_p0695a06║二：初、通有六因：初一後四皆為護法，第二、利生智悲
X46n0787_p0695a07║可悉。又此六因並通二種。二、別有十因：一、為助化報
X46n0787_p0695a08║恩；二、欲令物開解；三、為導外生信；四、欲回小入大；五、
X46n0787_p0695a09║令舍權歸實；六、為以略攝廣；七、使知本趣求；八、為令
X46n0787_p0695a10║信自心；九、顯一乘究竟；十、彰因果一味。已上十種，初
X46n0787_p0695a11║一上酬佛恩是智，次四下濟群品屬悲，後五重顯上
X46n0787_p0695a12║酬下化悲智之相，六、七、八是悲之相，九與十是智之
X46n0787_p0695a13║相。又以後五通對：初一別對，次四、七、九對前第四，八
X46n0787_p0695a14║則對前，二、三、六、十對前第五，謂由菩薩凡所修為不
X46n0787_p0695a15║出上酬下化、自利利佗悲智行故。
X46n0787_p0695a16║二、明藏攝二：初、牒示。藏有三藏、二藏等殊：三藏約法，
X46n0787_p0695a17║二藏約人。或約法中說有六藏，大、小乘中各有三故；
X46n0787_p0695a18║或說四藏，於三藏中加一雜藏；或說八藏，大、小乘中
X46n0787_p0695a19║各有四故；或約人中，就上乘內說有因、果五十一藏；
X46n0787_p0695a20║又或增數，從一至十，說有十藏。今疏且約三藏、二藏
X46n0787_p0695a21║以明攝屬，餘可思準。然此二、三通名藏者，莊嚴論：問
X46n0787_p0695a22║云：彼三及二云何名藏？答：由攝故，謂攝一切所應知
X46n0787_p0695a23║義，故名為藏。
X46n0787_p0695a24║二、先約下，隨釋二：初、三藏二：初、標列。一切教法皆不
X46n0787_p0695b01║離此根本三藏：一、梵云欲底修多羅，或云素怛囕等，
X46n0787_p0695b02║此云契經。契謂契理契機，經即能貫能攝。二、梵云毗
X46n0787_p0695b03║奈耶，或云毗尼等，此云調伏。調謂調練三業，伏謂制
X46n0787_p0695b04║伏過非。三、梵云阿毗達磨，或云阿毗曇等，此云對法。
X46n0787_p0695b05║阿毗是能對智，達磨是所對法，則以正智妙盡法源，
X46n0787_p0695b06║簡擇法相，分明指掌，如對面見。而此三藏，初、詮定學，
X46n0787_p0695b07║二、詮戒學，三、詮慧學，就增勝說。二、於此下，判攝。今此
X46n0787_p0695b08║屬論詮慧增勝，揀非餘二，故對法藏攝。
X46n0787_p0695b09║二、二藏亦二，如前。初、標、列。上明三藏，約所詮故，教則
X46n0787_p0695b10║為三；今約所為，教則為二。謂根有利鈍、法有淺深，故
X46n0787_p0695b11║合三藏分為二種。莊嚴論云：此藏由上、下乘差別故，
X46n0787_p0695b12║復說為聲聞藏及菩薩藏。解云：是故為彼聲聞鈍根
X46n0787_p0695b13║下乘，依法執分別施設三藏，詮示聲聞理、行、果等，名
X46n0787_p0695b14║聲聞藏；為彼菩薩利根上乘，依三無性、二無我智施
X46n0787_p0695b15║設三藏，詮示菩薩理、行、位、果，名菩薩藏。問：約人明藏，
X46n0787_p0695b16║合有三乘，今此何不立緣覺藏？答：以緣覺人出無佛
X46n0787_p0695b17║世，多不藉教；或出佛世，攝屬聲聞，以其所證理、果同
X46n0787_p0695b18║故。此依莊嚴論及攝大乘論，約上、下乘，但立二藏；若
X46n0787_p0695b19║據聲聞、緣覺自乘，教、行有別，亦可開之以成三藏。普
X46n0787_p0695b20║超三昧經及入大乘論，約彼別義，亦開為三。然開之
X46n0787_p0695b21║與合，各隨一意也。
X46n0787_p0695b22║二、於此下，判攝中，初正判；次以所下，釋成。
X46n0787_p0695b23║三、教分齊二：初、牒示。二、一、敘下，隨釋二：初、敘諸說。
X46n0787_p0695b24║戒賢智光，即西域那爛陀寺。同時有二大德，各立三
X46n0787_p0695c01║時教及等。此方諸德所立，或一，或二、三、四、五等。此但
X46n0787_p0695c02║略標，故指如彼華嚴疏說。二、述現宗。此明諸宗詮旨
X46n0787_p0695c03║分齊，則知此論教限淺、深。文中有四：初、總標中，宗者，
X46n0787_p0695c04║尊崇主尚義也。如來滅後，賢聖弟子隨其宗習，所立
X46n0787_p0695c05║不同，然有開、合。今疏從略，總合為四；華嚴疏等，廣開
X46n0787_p0695c06║為十。開、合義旨，會釋準之。二、別列有四。四皆具二：初
X46n0787_p0695c07║標宗名，後指經、論。一中隨相，宗於事相，計法定實，故
X46n0787_p0695c08║言法執。二中真空，即色即空，離一切相，故言無相。三
X46n0787_p0695c09║中唯識，遮表為名。唯遮外境，識表內心。以一切法唯
X46n0787_p0695c10║識現故，說有百法，決擇分明。四中依如來藏，隨緣成
X46n0787_p0695c11║阿賴耶等。
X46n0787_p0695c12║三解釋三：初標舉，次列釋四：一約乘中，智光三教準妙
X46n0787_p0695c13║智經，謂佛初鹿苑說小乘心境俱有，次說法相大乘
X46n0787_p0695c14║境空心有，後為上根說無相大乘心境俱空平等一
X46n0787_p0695c15║味，方為了義。此三次第與梁論第八中佛說正法善
X46n0787_p0695c16║成立。釋曰：有三種：初立小乘，次立三乘，後立一乘。一
X46n0787_p0695c17║乘最居後，故云善成立。即此意也。二約識中，初說八
X46n0787_p0695c18║識唯生滅者，以於真理未能融通，但說凝然不作諸
X46n0787_p0695c19║法，故就緣起生滅事中建立賴耶，從業等種辨體而
X46n0787_p0695c20║生，異熟報識為諸法依。後說八識等者，於此賴耶得
X46n0787_p0695c21║理事融通二分義故，而論但云不生不滅與生滅和
X46n0787_p0695c22║合非一非異名阿梨耶識，以許真如隨熏和合成此
X46n0787_p0695c23║本識。三約法中，初牒釋，後此四下結示。四約人中可
X46n0787_p0695c24║知。三餘隨宗下例指，謂前四義且是略舉，餘可例顯，
X46n0787_p0696a01║故云準知。
X46n0787_p0696a02║三、此論下，攝屬。謂由此論約乘則一乘一性，約識則
X46n0787_p0696a03║八識通如來藏，約法則理事融通，約人則馬鳴堅慧，
X46n0787_p0696a04║故當第四宗爾。此則隨教以辨宗也。以此四宗對彼
X46n0787_p0696a05║大小權實言之，初一唯小，後三皆大；前三是權，後一
X46n0787_p0696a06║唯實。故前標言通大小乘及諸權實。
X46n0787_p0696a07║四被機中二：初牒示，二隨釋三：初小乘宗。彼宗總不
X46n0787_p0696a08║說諸眾生有成佛義，故非此論所被機也。次二宗中，
X46n0787_p0696a09║初總標立，謂彼三乘就有為無常法中立種姓故，即
X46n0787_p0696a10║不能徧一切有情。故深密第二、第三時教，同許定性
X46n0787_p0696a11║二乘、無性闡提悉不成佛，以彼說有五性差別。既其
X46n0787_p0696a12║三無二有，故半為半不為。二謂五下，別釋成。五種性
X46n0787_p0696a13║者：一聲聞性，二辟支佛性，三如來性，四不定性，五無
X46n0787_p0696a14║種性。二以各下，出所以，謂餘三定性，由彼各無大乘
X46n0787_p0696a15║因性，故非此所為。
X46n0787_p0696a16║後第四宗二：初、正明；後、一切下，總結。前中二：初、明無
X46n0787_p0696a17║無性三：初、標舉。一切等者，此宗即就真如性中立種
X46n0787_p0696a18║性故，則徧一切眾生皆悉有性。故智論云：白石有銀
X46n0787_p0696a19║性，黃石有金性，水是濕性，火是熱性，一切眾生有涅
X46n0787_p0696a20║槃性。以一切妄識無不可歸自真性故。如經說言：眾
X46n0787_p0696a21║生亦爾，悉皆有心。凡有心者，定當得成阿耨菩提。以
X46n0787_p0696a22║是義故，我常宣說一切眾生皆有佛性。
X46n0787_p0696a23║二涅槃下，引成，有四：初涅槃經，二佛性論。論中既言
X46n0787_p0696a24║一分無性為不了義，則顯皆有佛性方為了義。三寶
X46n0787_p0696b01║性論，彼論第三卷云：向說一闡提常不入涅槃無涅
X46n0787_p0696b02║槃性者，此義云何？為欲示現謗大乘因故。此明何義？
X46n0787_p0696b03║為欲回轉誹謗大乘心不求大乘心故，依無量時故
X46n0787_p0696b04║如是說。以彼實有不清淨性故，不得說言彼常畢竟
X46n0787_p0696b05║無清淨性。四楞伽文顯矣，可知。
X46n0787_p0696b06║三、如此下，指廣如別。
X46n0787_p0696b07║二、定性下，明無定性二：初、標舉。既要當得發菩提心，
X46n0787_p0696b08║是則何有定性二乘？二、法華下，引成三：初、明入寂二
X46n0787_p0696b09║乘三：初、引法華。彼經第三云：我滅度後，復有弟子不
X46n0787_p0696b10║聞是經，不知不覺菩薩所行，自於所得功德生滅度
X46n0787_p0696b11║想，當入涅槃。我於餘國作佛，更有異名。是人雖生滅
X46n0787_p0696b12║度之想，入於涅槃，而於彼土求佛智慧，得聞此經，唯
X46n0787_p0696b13║以佛乘而得滅度等。釋曰：言餘國者，天台依智論所
X46n0787_p0696b14║立四種土中，方便有餘土也。故智論第九十三曰：問
X46n0787_p0696b15║云：阿羅漢先世因緣所受身必應當滅，住在何處而
X46n0787_p0696b16║具足佛道？答曰：得阿羅漢時，三界諸漏因盡，更不復
X46n0787_p0696b17║生。三界有淨佛土，出於三界，乃無煩惱之名。於是國
X46n0787_p0696b18║土佛所聞法華經，具足佛道。如法華經說：有阿羅漢
X46n0787_p0696b19║若不聞法華經，自謂得滅度，我於餘國為說是事，汝
X46n0787_p0696b20║皆當作佛。釋曰：智論之文昭然，與疏符合。即知聲聞
X46n0787_p0696b21║雖出三界，自有國土，於彼決定回心成佛，非永寂滅
X46n0787_p0696b22║也。次下引論，即天親所造矣。菩薩授記者，即常不輕
X46n0787_p0696b23║菩薩於衢路中普禮四眾，語云：我不輕汝等，汝等皆
X46n0787_p0696b24║行菩薩道，皆當作佛。是時增上慢比丘、比丘尼、士女
X46n0787_p0696c01║打罵云：我不受此虗妄授記！彼論釋曰：此諸增上慢
X46n0787_p0696c02║聲聞根未熟故，如來不自與記。菩薩與授菩提記者，
X46n0787_p0696c03║方便令發心故。據此，即無定性。今疏撮略，其義引之。
X46n0787_p0696c04║又云彼以諸禪等者，解云：二乘無餘，體雖滅定，亦通
X46n0787_p0696c05║方便，故云諸禪也。
X46n0787_p0696c06║二、入楞伽十卷經中，第二、第四、第七，皆同說二乘無
X46n0787_p0696c07║實涅槃，但是三昧力故，後必當得無上菩提。既言無
X46n0787_p0696c08║實二乘涅槃，即唯同一大乘性矣。
X46n0787_p0696c09║三、密嚴頌二：初、引文。二、解云下，釋義二：初、正釋頌文；
X46n0787_p0696c10║後、唯識下，引論例顯。
X46n0787_p0696c11║二、又勝下，明受變易身二：初、引勝鬘等。兩經、二論皆
X46n0787_p0696c12║是實教。勝鬘經云：變易生死者，謂阿羅漢及辟支佛、
X46n0787_p0696c13║大力菩薩意生身。二、引智論。非但證成實有變易，抑
X46n0787_p0696c14║亦明彼二乘之人本無涅槃。
X46n0787_p0696c15║三、勝鬘下，明無二乘涅槃；後引本論，明無二涅槃。初
X46n0787_p0696c16║引文成立中，初引勝鬘；後引本論，明無二涅槃。
X46n0787_p0696c17║二、以此下，結示義意。
X46n0787_p0696c18║五、教體二：初、牒章總標；二、依標別釋。五：一、隨事門二：
X46n0787_p0697a01║初、句數；後、揀辨。前中二：初、標舉；二、一或下，列示。有四：
X46n0787_p0697a02║初、唯名句。文二：初、標立名句。文三：次第行列、次第安
X46n0787_p0697a03║布、次第連合。能詮諸法自性差別，二所依故。聲是所
X46n0787_p0697a04║依，非正教體，但展轉因故，謂語起名等，名等方能顯
X46n0787_p0697a05║義。此三離聲雖無別體，而假實異，亦不即聲，以體從
X46n0787_p0697a06║用，故取名等。二、唯識下，引成。法無礙解緣假名等，詞
X46n0787_p0697a07║無礙解緣實聲等，故說境差別，非二俱緣實。雖二自
X46n0787_p0697a08║性，互不相離。法對所詮，故但取名；詞多對機，故但說
X46n0787_p0697a09║聲；耳聞聲已，意了義故。以所對不同，故說二有異，非
X46n0787_p0697a10║體有異也。又此二境及名等三與聲別者，蘊、處、界攝
X46n0787_p0697a11║亦有異故。色蘊、行蘊，聲處、法處，聲界、法界，如其次第
X46n0787_p0697a12║攝聲、名等。二、或唯音聲，文二如前，下並準之。音聲謂
X46n0787_p0697a13║佛唱詞、評論、語音（宮商等）、語路（語所行處）、語業（語用）、語表（令他生解），
X46n0787_p0697a14║是謂佛教。其名、句、文但顯佛教作用，非佛教體。以聲
X46n0787_p0697a15║是實，名等假立；離聲無別，名等攝假從實。故所引論，
X46n0787_p0697a16║皆證以聲為佛教體。三、或具二為性，謂由前二說皆
X46n0787_p0697a17║有理教為定量故，耳緣聲處、意緣法處，由此二境方
X46n0787_p0697a18║得聞解。故俱舍云：牟尼說法薀，數有八十千，彼體語
X46n0787_p0697a19║或名，此色行薀攝。即雙存也。四、或俱非聲名，以從緣
X46n0787_p0697a20║無性故，二事即空；亦由互奪故，成雙非句也。引成論
X46n0787_p0697a21║文，亦可證成俱存具二。今取俱無所有顯於即空，故
X46n0787_p0697a22║下結云即是不說說也。
X46n0787_p0697a23║二、此四下，揀辨二：初、別明小大。以小乘宗自有三家，
X46n0787_p0697a24║所立各異，故云別取。後、又此下，總合融通。以無等下，
X46n0787_p0697b01║出融通所以。
X46n0787_p0697b02║二、徧通門二：初標立，後引成。前中謂徧六塵一切所
X46n0787_p0697b03║知境界，總有生解之義，悉為教體。後中如淨名默住
X46n0787_p0697b04║及以光明而作佛事等，楞伽直視不瞬，口無言說，名
X46n0787_p0697b05║為說法，乃至或有佛土動身，名說法等。此之一門，圓
X46n0787_p0697b06║覺大疏合在初一隨相門中。
X46n0787_p0697b07║三、歸識門。二、如前。即總收前說，並不離識。唯識等云
X46n0787_p0697b08║一切所有唯心現故，謂說者下，此文猶略。然有本、質、
X46n0787_p0697b09║影、像相對成四句等，具如華嚴疏、圓覺大疏引攝論
X46n0787_p0697b10║中十一識等，檢而敘之。
X46n0787_p0697b11║四、同性門。二、如前。此則攝前心境等相同入一實，故
X46n0787_p0697b12║說前門能變識等無不皆真，以諸聖教從真流故，不
X46n0787_p0697b13║異於真，故攝論中名為真如所流十二分教。又唯釋
X46n0787_p0697b14║勝流真如，謂此真如所流教法，於餘教法最為勝等，
X46n0787_p0697b15║故諸聖教皆出真如。引論中云：離言說等即性真如，
X46n0787_p0697b16║離三假相滿三實德，謂以一切言說無實，一切假名
X46n0787_p0697b17║無寔，一切心識但隨妄念不可得故。
X46n0787_p0697b18║五、無礙門二：初、躡前以明無礙。心境等者，心即唯識。
X46n0787_p0697b19║境及事者，徧通隨事。理即同性。混融等下，即顯前四
X46n0787_p0697b20║本末無礙，方是圓了識於教體。後以前下，結釋無礙
X46n0787_p0697b21║之所由也。
X46n0787_p0697b22║六、宗趣二：初、牒章總標。當部所崇曰宗，宗之所歸曰
X46n0787_p0697b23║趣。若云心之所尚，則就人言之；若言語之所尚，即就
X46n0787_p0697b24║賓主談論言之。今約典教所詮，故是當部所崇也。趣
X46n0787_p0697c01║謂意趣，趣向乃心意所歸所向之處也。
X46n0787_p0697c02║二、宗中下，隨標別釋二：初、宗中二：初、總標；尋名以下，
X46n0787_p0697c03║所詮義、旨。二、別釋二：初、分門。二、釋相二：初、定其義二：
X46n0787_p0697c04║初、分門。二、隨釋三：初、染、淨門二：初、約染差別中，初正
X46n0787_p0697c05║明，後引證。即分位門中明法身隨流，作眾生界，成差
X46n0787_p0697c06║別義。空如來藏者，約因隱時說，謂一切諸空覆藏如
X46n0787_p0697c07║來故。所謂一切染法幻化差別，體、相無寔，作、用非真，
X46n0787_p0697c08║故名為空；而能隱覆法身如來實德真體，是故名為
X46n0787_p0697c09║如來之藏。從能藏染，立其名故。今疏說言，顯成惑、染
X46n0787_p0697c10║差別法界。二、顯淨無差中，初明反流順真，故無差別。
X46n0787_p0697c11║次引論中善法順真，契同一味，即下論云：所謂平等
X46n0787_p0697c12║味、解脫味。彼論又說：始覺同本，無復始、本之異，故名
X46n0787_p0697c13║無差別也。後示宗言，正辨此義。
X46n0787_p0697c14║二、權實門二：初、正明，又二：初、約權差別。三乘謂即臨
X46n0787_p0697c15║門三車，誘引諸子，是皆權設，故成差別。後、顯實無差
X46n0787_p0697c16║中二：初、正明。露地、白牛無二無三，唯是一實，故無差
X46n0787_p0697c17║別；後、此論下，示宗。二、依此下，引證，亦二：初、證成二義；
X46n0787_p0697c18║後、是故下，指歸今論。
X46n0787_p0698a01║三、理事門二：初、約事差別；二、約理無差。亦二，如文。
X46n0787_p0698a02║二、辨開合二：初、標章。二、隨釋二：初、開法界中，文二：初、
X46n0787_p0698a03║標示；後、法亦下，釋成。二、合無差中，文亦有二：初、標示；
X46n0787_p0698a04║次、一約下，列釋。四義之中，前二約界、約法單論，各初
X46n0787_p0698a05║正示義，後出所由。第三、法界合說中，初正示義；後以
X46n0787_p0698a06║法身下，別釋。成中，先正明果位，後例成因位。四圓融
X46n0787_p0698a07║中，總前法之與界各有二義，故成四義。合其因位及
X46n0787_p0698a08║與果位，成二法界。無礙下二句，正顯圓融。為自在下，
X46n0787_p0698a09║即結成宗本。
X46n0787_p0698a10║二趣中，信、解、行、證次第相由。稱真等下，顯其作用。無
X46n0787_p0698a11║思大用，離諸分別，橫竪徧該，故無斷絕。
X46n0787_p0698a12║七、釋題二：初、總釋大乘簡別其宗者，依涅槃經以小
X46n0787_p0698a13║乘為半字教，以大乘為滿字教，今論所宗唯大乘也。
X46n0787_p0698a14║問：此論題目何不直標一乘，通揀權小而言大乘，豈
X46n0787_p0698a15║不濫彼權教宗耶？答：此雖通標大乘，次云法界等，即
X46n0787_p0698a16║顯所宗一實義也。故次文言法界辨定其義，前宗趣
X46n0787_p0698a17║門所釋法界各有二義通因通果，今論正顯一乘一
X46n0787_p0698a18║性，是則因果二位法界平等一味無差別故，斯乃正
X46n0787_p0698a19║顯其意趣也。剖析所詮者，析理精微目之為論。謂釋
X46n0787_p0698a20║等下，結成所立名為大乘法界等也。
X46n0787_p0698a21║二、又大下，別釋二：初、釋別目三：初、大乘三：初、合釋大
X46n0787_p0698a22║乘。大者，當體為目者，不同權宗揀小名大，大外有小
X46n0787_p0698a23║可揀，豈成至大？今言當體，則不因待小，故涅槃云：不
X46n0787_p0698a24║因小空，名為大空。涅槃亦爾，不因小相，名大涅槃。謂
X46n0787_p0698b01║此法體無有邊涯，絕諸分量，言語道斷，心行處滅，無
X46n0787_p0698b02║以名之，強稱曰大。然有二義：一是常義，謂竪窮三際，
X46n0787_p0698b03║無始無終，無有一法先之，唯此先於諸法，故名大也。
X46n0787_p0698b04║涅槃云：所言大者，名之為常。二者徧義，謂橫該十方，
X46n0787_p0698b05║十方窮之，無有涯畔。涅槃云：所言大者，其性廣博，猶
X46n0787_p0698b06║如虗空。既此法體竪窮橫徧，無所不包，無所不徧，但
X46n0787_p0698b07║言包含，影顯徧義。體若不徧，寧曰包含？若不包含，豈
X46n0787_p0698b08║名為大？由是包含是大之義也。乘就喻者，如世舟車，
X46n0787_p0698b09║有運重致遠之功用，故名之為乘。即喻行人乘此大
X46n0787_p0698b10║法，越生死野，度煩惱河，到菩提鄉，登涅槃岸。故起信
X46n0787_p0698b11║云：一切諸佛本所乘故，一切菩薩皆乘此法到如來
X46n0787_p0698b12║地。故大即是體，乘即是用，故云體用合舉也。
X46n0787_p0698b13║二、大有下，離釋二字二：初、釋文。前直就法體，今此就
X46n0787_p0698b14║義，故有三也。吾宗諸祖解釋華嚴並圓覺等，皆依起
X46n0787_p0698b15║信三種大義。然則三大之名是同，隨宗釋義有異，唯
X46n0787_p0698b16║華嚴相大具十玄門，屬別教一乘，今論乃是宗教一
X46n0787_p0698b17║乘，斯亦同別區以別矣。又有七義者：一、上大，謂於二
X46n0787_p0698b18║乘為上；二、故能至大處，諸佛最大，是乘能至故；三、大
X46n0787_p0698b19║人所乘，諸佛大人乘是乘故；四、能辦大事，能滅眾生
X46n0787_p0698b20║大苦與大利益事故；五、大士所乘，觀音等大菩薩之
X46n0787_p0698b21║所乘故；六、盡法邊底，能盡一切諸法邊底故；七、攝法
X46n0787_p0698b22║周備，如般若中佛說摩訶衍義無量無邊，以是因緣
X46n0787_p0698b23║故名為大。又如雜集論約行有七義，十二門論約人
X46n0787_p0698b24║亦有七義。
X46n0787_p0698c01║二釋乘中三義：初約理智分能所乘，二約境行，三約
X46n0787_p0698c02║人法，皆以佛果為乘所至處。
X46n0787_p0698c03║三、攝論下，準論作釋。乘大性故名大乘者，真性該周
X46n0787_p0698c04║故名為大，即所乘也。妙智乘之故說云乘，即能乘也。
X46n0787_p0698c05║作依主釋。亦大亦乘名大乘者，真常智體能運轉故
X46n0787_p0698c06║名乘，其性廣博故名大。此持業釋。
X46n0787_p0698c07║二、釋法界二：初、釋法有三義。二、釋界二：初、正明，亦三
X46n0787_p0698c08║義中，初、因義，謂依生聖法。依謂依持，生謂生長，攝論
X46n0787_p0698c09║中、邊皆說是淨法因故。二、前二下，作釋。法之界者，作
X46n0787_p0698c10║依主釋；法即界者，作持業釋。三、釋無差別，亦三義中，
X46n0787_p0698c11║初、約人分位，雖有差別，其法界性本無差別；次、約法
X46n0787_p0698c12║有十，即下論第五門無作等也；後、約行中，因、果二位
X46n0787_p0698c13║無二性故。
X46n0787_p0698c14║二、論者下，釋通名。起信疏云：論者建立決了可軌文
X46n0787_p0698c15║言，判說甚深法相道理。依決判義，名之為論。然有華
X46n0787_p0698c16║文、攝義之異。華文謂華飾經文，令生愛樂故；攝義謂
X46n0787_p0698c17║蘊集妙義，令生勝解故。初即釋經，次即攝義。或二俱
X46n0787_p0698c18║釋經，二俱攝義。今是攝義，亦即釋經，故疏說言釋佛
X46n0787_p0699a01║經等是集義論。謂論者是假立賓主，往復析徵，論量
X46n0787_p0699a02║正理，故以為名。
X46n0787_p0699a03║八、造論緣起二：初、牒章。二、梵音下，正辨二：初、標人歎
X46n0787_p0699a04║德二：初、釋論主名二：初、釋別名；二、釋通名。二、此論下，
X46n0787_p0699a05║彰論主德。二、以已下，明論起由。
X46n0787_p0699a06║九、飜譯由致可知矣。
X46n0787_p0699a07║十、隨文解釋三：初、分文示略中，先分文，後示略。凡所
X46n0787_p0699a08║解釋，多分三分，如彌天高判，謂序、正、流通。今此略論，
X46n0787_p0699a09║但有二分，謂由製作廣略，體勢多端，固難一準故也。
X46n0787_p0699a10║二、就初下，依門釋相二：初、標宗致敬。分中文二：初、總
X46n0787_p0699a11║顯文意中，初、標示；次、初中下，正釋二：初、歸敬三寶意
X46n0787_p0699a12║中，從狹之寬，有三義故；後二、標宗解釋意，舉因標果，
X46n0787_p0699a13║為論宗故，解釋此心十二種義，是故論初即便致敬。
X46n0787_p0699a14║三、於中下，別釋頌。文二：初、分科。二、隨釋二：初一句總
X46n0787_p0699a15║標致敬中，初釋上二字能敬儀也。禮法有三：一、口禮；
X46n0787_p0699a16║二、屈膝；三、稽首。三品禮中，稽首至重。若依俗釋，稽者，
X46n0787_p0699a17║至也；首者，頭也。以頭至地，故名稽首。相唯身業，敬相
X46n0787_p0699a18║未周。今但舉身義，顯意、語二業亦敬。若依理釋，起殷
X46n0787_p0699a19║淨心，䇿殊勝業，申誠歸仰，敬禮異名，通三業也，敬相
X46n0787_p0699a20║乃圓。故天親攝論歸敬頌云：故我至誠身語思，頻修
X46n0787_p0699a21║無倒歸命禮。論云：稽首雖則身業，影兼餘二，實亦通
X46n0787_p0699a22║三。二、釋下三字所敬德也。文初別釋。此有二義：一、從
X46n0787_p0699a23║境目心，釋屬主為名；二、又釋下，菩提即心，釋持業標
X46n0787_p0699a24║號；後此上下，總結。二、下三句別顯勝能。論二：初一句
X46n0787_p0699b01║能成勝因中，初標示；次一能下，作釋：一、依主；二、持業；
X46n0787_p0699b02║後唯此下，結成。二、下二句顯所得果中，初正釋；後於
X46n0787_p0699b03║中，初三等下，指配。
X46n0787_p0699b04║二、開宗演釋，分二：初、總標；二、初中下，別釋，有四：一、開
X46n0787_p0699b05║數總標二：初、分章；二、初中下，釋論三：初、略標舉數，以
X46n0787_p0699b06║此十二收彼多門，故為要也；二、結成論體，謂菩提心
X46n0787_p0699b07║十二種義，是此論中所宗體故；三、勸物應知諸聰慧
X46n0787_p0699b08║者，牒所為機，應如所示次第而知。
X46n0787_p0699b09║二、依數列名，文有十二段：
X46n0787_p0699b10║三、生起次第二：初、標章示意；二、此中下，正釋。論文二：
X46n0787_p0699b11║初、依名列。次中，初釋標舉，即此中二字；後何故下，釋
X46n0787_p0699b12║列示，亦有十二段。三中，初牒釋；次同金下，例成。准什
X46n0787_p0699b13║師所譯，但云一切諸佛及諸佛阿耨菩提法皆從此
X46n0787_p0699b14║經出。案大般若能斷金剛分及天親論、無著論所釋，
X46n0787_p0699b15║經云：一切諸佛阿耨菩提法皆從此經出，一切諸佛
X46n0787_p0699b16║如來皆從此經生。恐今疏中傳錄者差誤矣，今亦不
X46n0787_p0699b17║敢擅為改易也。後以得下，出所由。以望心性為出，是
X46n0787_p0699b18║了因之所了；以望心相為生，即生因之所生也。餘皆
X46n0787_p0699b19║可知。二、言應知下，結前標後。
X46n0787_p0699b20║四、依章解釋二：初、明分段。謂於一菩提心，如其次第
X46n0787_p0699b21║有十二義，故言分也。今所解釋為十二段。二、就初下，
X46n0787_p0699b22║隨文釋中，初、釋果門二：初、總示中，先指配二果；後謂
X46n0787_p0699b23║以下，釋出所由。以此覺心能為了因，故辨初果；能為
X46n0787_p0699b24║生因，故辨後果。二、就前下，別釋二：初、平等果二：初、總
X46n0787_p0699c01║分。二、初中下，別釋論三：初、顯所得果二：初、標章論。初、
X46n0787_p0699c02║標徵。前辨次中十二章內最初果門云何者等。
X46n0787_p0699c03║二、釋義二：初、分門。二、前中下，隨釋二：初、總釋論二：初、
X46n0787_p0699c04║總舉顯勝，又二：初、所證最寂。疏三：初、揀二乘中三餘，
X46n0787_p0699c05║謂即變易報等，未亡泯故；二、又地下，揀別菩薩；三、唯
X46n0787_p0699c06║佛下，顯示佛果。此中有涅槃義，如別說者，謂唯識論
X46n0787_p0699c07║第十云：涅槃義別，略有四種：一、本來自性清淨涅槃，
X46n0787_p0699c08║謂一切法相真如理，雖有客染，而本性淨，具無數量
X46n0787_p0699c09║微妙功德，無生，無滅，湛若虗空，一切有情平等共有，
X46n0787_p0699c10║與一切法不一不異，離一切相、一切分別，尋思路絕，
X46n0787_p0699c11║名言道斷，唯真聖者自內所證。其性本寂，故名涅槃。
X46n0787_p0699c12║二、有餘依涅槃，謂即真如出煩惱障，雖有微苦，所依
X46n0787_p0699c13║未滅，而障永寂，故名涅槃。三、無餘依涅槃，謂即真如
X46n0787_p0699c14║出生死苦，煩惱既盡，餘依亦滅，眾苦永寂，故名涅槃。
X46n0787_p0699c15║四、無住處涅槃，謂即真如出所知障，大悲般若常所
X46n0787_p0699c16║輔翼，由斯不住生死涅槃，利樂有情，窮未來際，用而
X46n0787_p0699c17║常寂，故名涅槃。一切有情，皆有初一；二乘無學，容有
X46n0787_p0699c18║前三；唯我世尊，可言具四。二、能證至極，既云唯佛，故
X46n0787_p0700a01║云標果；簡餘因位，故云非餘。
X46n0787_p0700a02║二釋所由中二：初徵，後釋。微細煩惱者，謂無明住地
X46n0787_p0700a03║最極微細，能盡此者方名最寂。
X46n0787_p0700a04║二別釋二：初釋通別，後又此下約攝障。前中論二：初
X46n0787_p0700a05║通句，二別句。有六：初無生中，初正釋，後引成。楞伽中
X46n0787_p0700a06║者，彼經凡有三譯不同。按四卷楞伽第三，佛告大慧：
X46n0787_p0700a07║有三種意生身。云何為三？所謂三昧樂正受意生身、
X46n0787_p0700a08║覺法自性性意生身、種類俱生無作行意生身。修行
X46n0787_p0700a09║者了知初地止止增進相，得三種身。大慧！云何三昧
X46n0787_p0700a10║樂正受意生身？謂第三第四第五地三昧樂正受故，
X46n0787_p0700a11║種種自心寂靜安住，心海起浪識相不生，知自心現
X46n0787_p0700a12║境界性非性，是名三昧樂正受意生身。大慧！云何覺
X46n0787_p0700a13║法自性性意生身？謂第八地觀察覺了如幻等法悉
X46n0787_p0700a14║無所有，身心轉變得如幻三昧及餘三昧門，無量相
X46n0787_p0700a15║力自在明，如妙華莊嚴迅疾如意，猶如幻夢水月鏡
X46n0787_p0700a16║像，非造非所造如造所造，一切色種種支分具足莊
X46n0787_p0700a17║嚴，隨入一切佛剎大眾，通達自性法故，是名覺法自
X46n0787_p0700a18║性性意生身。大慧！云何種類俱生無作行意生身？所
X46n0787_p0700a19║謂覺一切佛法緣自得樂相，是名種類俱生無作行
X46n0787_p0700a20║意生身。又依唯識述記，謂十卷楞伽第五，並上所引
X46n0787_p0700a21║四卷第三云：大慧！有三種意生身：一者得三昧樂三
X46n0787_p0700a22║摩䟦提意生身，謂第三第四第五地中；二者如實覺
X46n0787_p0700a23║知諸法相意生身，謂菩薩摩訶薩於八地中；三者種
X46n0787_p0700a24║類俱生無作行意生身，謂自身內證一切法如實樂
X46n0787_p0700b01║相、法相樂故。即七地前，皆證變易也。彼會釋云：初、二、
X46n0787_p0700b02║三、四、五地，皆應名得三昧樂等意生身，但以初、二地
X46n0787_p0700b03║中未得定自在故。略而不說得定自在，於此生死有
X46n0787_p0700b04║勝能故。故彼經云：自心寂靜，行種種行大海心波轉
X46n0787_p0700b05║識之相三摩䟦提樂，名意識生。以見自心境界，故如
X46n0787_p0700b06║實知有、無相，故名初意生身相。三、四、五地中於定自
X46n0787_p0700b07║在，皆平等故。第六、七地亦得如實覺知諸法相意生
X46n0787_p0700b08║身。六地無相觀多。七地雖得此無相觀，然未能無加
X46n0787_p0700b09║行，故不如第八地。今從勝處語，但言第八地是第二
X46n0787_p0700b10║意生身。故彼經言：謂觀察覺了得諸法無相、如幻等
X46n0787_p0700b11║法，悉無所有，身、心轉變，得如幻三昧及餘無量三摩
X46n0787_p0700b12║䟦提樂門、無量相力、自在神通，乃至是名第二意生
X46n0787_p0700b13║身、種類、俱生、無作行意生身，謂第九、十地唯行無相，
X46n0787_p0700b14║亦無功用，於事及理，皆唯內證。故彼經云：謂自心內
X46n0787_p0700b15║證一切諸法如實樂相、法相樂故。此中三名雖諸地
X46n0787_p0700b16║已得，然據增勝地語，非於餘地分不得此〔文〕。疏亦名
X46n0787_p0700b17║意成者，唯識論云：或名意成身，隨意願成故。意明但
X46n0787_p0700b18║轉變成，非新生故。故論又云：亦名變化身，無漏定力
X46n0787_p0700b19║轉令異本，如變化故。二、無老中，文二如初。三、無死中，
X46n0787_p0700b20║或說三種如勝鬘者，彼經云：如是，世尊！無明住地，其
X46n0787_p0700b21║力最大。世尊！又如取緣有漏業因而生三有，如是無
X46n0787_p0700b22║明住地為緣無漏業因，生阿羅漢、辟支佛、大力菩薩
X46n0787_p0700b23║三種意生身。疏言等者，即無上依等收矣。梁論四種，
X46n0787_p0700b24║未及撿之。四、無病中，文亦有二。五、無苦依中，初正釋
X46n0787_p0700c01║義，後問。此中通妨難。六、無過失中，十八不共者，如對
X46n0787_p0700c02║法論，謂：一、無誤失法，謂身無失，如阿羅漢游行城邑，
X46n0787_p0700c03║逢惡象、馬，齊足越坑，如來永無；二、無卒暴音，謂語無
X46n0787_p0700c04║失，如阿羅漢游行林野，或迷道路，揚聲叫喚，或由習
X46n0787_p0700c05║氣，輙露唇、齒，而現大笑，如來永無；三、無種種想，謂竟
X46n0787_p0700c06║無失，離怨等相故；四、無不定心，常在定故；五、無忘失
X46n0787_p0700c07║念，唯正念故；六、無不擇捨，善觀機故；七、欲無減；八、念
X46n0787_p0700c08║無減；九、精進無減；十、定無減；十一、慧無減；十二、解脫
X46n0787_p0700c09║無減，謂勝解數。此之六法，於善境轉，勝用無減，唯佛
X46n0787_p0700c10║有也。十三、身業隨智慧行；十四、語業隨智慧行；十五、
X46n0787_p0700c11║意業隨智慧行，常以智慧為先導，故不隨貪等行也；
X46n0787_p0700c12║十六、知過去世無著無礙；十七、知未來世無著無礙；
X46n0787_p0700c13║十八、知現在世無著無礙。雲華孔目列次與此有少
X46n0787_p0700c14║不同。彼第三、念無失，四、無異想，五、無不定心，六、無不
X46n0787_p0700c15║知已捨，七、欲無減，八、精進，九、念，十、慧，十一、解脫，十二、
X46n0787_p0700c16║解脫知見無減。其餘名次，皆同此也。此之十八，唯佛
X46n0787_p0700c17║有故，不與因同，故名不共。
X46n0787_p0700c18║二、結果由因二：初、分科。二、初中下，正釋論三：初、為因
X46n0787_p0701a01║不失中，初釋最上方便，後釋不退失因。二、得果究竟。
X46n0787_p0701a02║三、辨定果法二：初、簡非菩提果，二、揀非小涅槃。六種
X46n0787_p0701a03║轉依者，如唯識論云：轉依位別，略有六種：一、損力益
X46n0787_p0701a04║能轉，謂初二位由習勝解及慚愧故，損本識中染種
X46n0787_p0701a05║勢力，益本識內淨種功能，雖未斷障種，實證轉依，而
X46n0787_p0701a06║漸伏現行，亦名為轉。二、通達轉，謂通達位由見道力
X46n0787_p0701a07║通達真如，斷分別生二障麤重，證得一分真實轉依。
X46n0787_p0701a08║三、修習轉，謂修習位由數修習十地行故，漸斷俱生
X46n0787_p0701a09║二障麤重，漸次證得真實轉依。攝大乘中說通達轉，
X46n0787_p0701a10║在前六地有無相觀，通達真俗間雜現前，令真非真
X46n0787_p0701a11║現不現故；說修習轉，在後四地純無相觀，長時現前，
X46n0787_p0701a12║勇猛修習，斷餘麤重，多令非真不顯現故。四、果圓滿
X46n0787_p0701a13║轉，謂究竟位由三大劫阿僧企耶修習無邊難行勝
X46n0787_p0701a14║行，金剛喻定現在前時，永斷本來一切麤重，頓證佛
X46n0787_p0701a15║果圓滿轉依，窮未來際，利樂無盡。五、下劣轉，謂二乘
X46n0787_p0701a16║位專求自利，猒苦欣寂，唯能通達生空真如，斷煩惱
X46n0787_p0701a17║種，證真擇滅，無勝堪能，名下劣轉。六、廣大轉，謂大乘
X46n0787_p0701a18║位為利他故，趣大菩提，生死、涅槃俱無欣猒，具能通
X46n0787_p0701a19║達二空真如，雙斷所知煩惱障種，頓證無上菩提、涅
X46n0787_p0701a20║槃，有勝堪能，名廣大轉〔。文〕此中有轉依等，亦即彼論
X46n0787_p0701a21║第十說。轉依義別，略有四種：一、能轉道，此復有二：一、
X46n0787_p0701a22║能伏道，謂伏二障隨眠勢力，令不引起二障現行。此
X46n0787_p0701a23║通有漏、無漏二道，加行、根本、後得三智，隨其所應，漸
X46n0787_p0701a24║頓伏彼。二、能斷道，謂能永斷二障隨眠。此道定非有
X46n0787_p0701b01║漏加行，有漏曾習相執所引未泯相故，加行趣求所
X46n0787_p0701b02║證所引未成辦故。二、所轉依，此復有二：一、持種依，謂
X46n0787_p0701b03║本識由此能持染淨法種，與染淨法俱為所依，聖道
X46n0787_p0701b04║轉令捨染得淨。餘依他起性雖亦是依，而不能持種，
X46n0787_p0701b05║故此不說。二、迷悟依，謂真如由此能作迷悟根本，諸
X46n0787_p0701b06║染淨法依之得生，聖道轉令捨染得淨。餘雖亦作迷
X46n0787_p0701b07║悟法依，而非根本，故此不說。三、所轉捨，此復有二：一、
X46n0787_p0701b08║所斷捨，謂二障種真無間道現在前時，障治相違，彼
X46n0787_p0701b09║便斷滅，永不成就，說之為捨。彼種斷故，不復現行妄
X46n0787_p0701b10║執我法，所執我法不對妄情，亦說為捨。由此名捨徧
X46n0787_p0701b11║計所執。二、所棄捨，謂餘有漏、劣無漏種金剛喻定現
X46n0787_p0701b12║在前時，引極圓明純淨本識，非彼依故，皆永棄捨。彼
X46n0787_p0701b13║種捨已，現有漏法及劣無漏金，則喻畢竟不生。既永
X46n0787_p0701b14║不生，亦說為捨，由此名捨生死劣法。（同諸教說，解脫道中棄捨四事。
X46n0787_p0701b15║生死有漏攝於三事：一、有漏善，二、二障習氣，三、諸無記法，并劣無漏，共成四事。金剛道品亦棄捨故。）四、
X46n0787_p0701b16║所轉得，此復有二：一、所顯得，謂大涅槃。此雖本來自
X46n0787_p0701b17║性清淨，而由客障覆令不顯。真聖道生，斷彼障故，令
X46n0787_p0701b18║其相顯，名得涅槃。此依真如離障施設，故體即是清
X46n0787_p0701b19║淨法界。二、所生得，謂大菩提。此雖本來有能生種，而
X46n0787_p0701b20║所知障礙故不生。由聖道力，斷彼障故，令從種起，名
X46n0787_p0701b21║得菩提。起已相續，窮未來際。此即四智相應心品。三、
X46n0787_p0701b22║致敬彼因中，初正釋。次如華下，指例。華嚴經云：爾時
X46n0787_p0701b23║彌伽告善財言：善男子！汝已發阿耨多羅三藐三菩
X46n0787_p0701b24║提心耶？善財言：唯！我已先發阿耨多羅三藐三菩提
X46n0787_p0701c01║心。彌伽遽即下師子座，於善財所，五體投地，乃至然
X46n0787_p0701c02║後起立稱歎言：善哉！善哉！善男子！乃能發阿耨多羅
X46n0787_p0701c03║三藐三菩提心。然則彌伽所以禮善財者，以菩提心
X46n0787_p0701c04║是佛因故，能廣出生諸功德故〔。文〕後又勝下，引證。
X46n0787_p0701c05║二、差別果二：初、分章。二、頌中下，正釋二：初頌，後釋三：
X46n0787_p0701c06║初、能益世間，疏：二、初、辨義中，初標，後列中三義：前二
X46n0787_p0701c07║約不退他利益，後一約退失自成益。前中，初約至果
X46n0787_p0701c08║展轉益，後約在因常利益。後文中下，釋文中約宗、因、
X46n0787_p0701c09║喻，令義顯現。二、生長聖法二：初約二乘；後又釋下，亦
X46n0787_p0701c10║通三乘。三、親生佛果，疏：二、初正釋；後此為下，料簡二：
X46n0787_p0701c11║初揀緣因；後又不下，揀了因。
X46n0787_p0701c12║
X46n0787_p0701c13║法界無差別論疏領要鈔卷上