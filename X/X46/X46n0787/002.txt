X46n0787_p0702a01║法界無差別論疏領要鈔卷下
X46n0787_p0702a02║光嚴無際大師　普觀　述
X46n0787_p0702a03║自下第二、因門論三：初、結前生後。初句結前，後句生
X46n0787_p0702a04║後。徵問能起彼心之因。
X46n0787_p0702a05║二、頌中下，立頌略標。因有四種：信、智、定、悲。如其次第，
X46n0787_p0702a06║一句一義。
X46n0787_p0702a07║三、釋中下，釋頌具顯二：初、分章。二、問云下，隨釋論二：
X46n0787_p0702a08║初、問，二、答二：初、喻，後、法。喻中，疏二：初、正釋；二、今此下，
X46n0787_p0702a09║料簡。二、法中二：初釋論文，後辨義相。前中論四：初、信
X46n0787_p0702a10║為種子二：初、正釋中，初標示；後謂於下，釋成二：初順
X46n0787_p0702a11║釋；後以若下，反成。
X46n0787_p0702a12║二、深信下，引成三：初、唯識。彼論第六曰：云何為信？於
X46n0787_p0702a13║實德能深忍樂欲，心淨為性；對治不信，樂善為業。然
X46n0787_p0702a14║信差別略有三種，如疏具列。由斯對治不信彼心，愛
X46n0787_p0702a15║樂證修世、出世善。忍謂勝解，此即信果；樂欲謂欲，即
X46n0787_p0702a16║是信果。確陳此信心淨為性，此性澄清，能淨心等。以
X46n0787_p0702a17║心勝故，立心淨名。如水清珠，能澄濁水，故名為信。二、
X46n0787_p0702a18║梁攝論三位佛性：一、自性住佛性，即是本性；二、引出
X46n0787_p0702a19║佛性，即修得性；三、至得果佛性，修因滿足。又初即本
X46n0787_p0702a20║性，二即本性引出，三即本性至果。初即道前，次即道
X46n0787_p0702a21║中，後即道後。佛性唯一，就位分三。言佛性者，諸佛所
X46n0787_p0702a22║師，所謂法也。其性平等，猶如虗空，於諸凡、聖無所限
X46n0787_p0702a23║礙，名為佛性。既無限礙，何故偏去佛性？佛性據覺時
X46n0787_p0702a24║語。所以知者，為隨其流處，成種種味法身，流轉五道，
X46n0787_p0702b01║名曰眾生。據此因緣，不名佛性。今對聲聞淳熱人說，
X46n0787_p0702b02║有其佛性。為聲聞人先向無餘，不求作佛；今迴聲聞，
X46n0787_p0702b03║並堪作佛。故說佛性，教興如此。三、起信論四種信心：
X46n0787_p0702b04║初信根本中真如之法，諸佛所師，眾行之原。故非直
X46n0787_p0702b05║懸起信心，亦乃樂念觀察。後信三寶中各有二：一、標
X46n0787_p0702b06║所信之勝德；二、即起勝因，以願求
X46n0787_p0702b07║二、智慧為母中，初、正明。梵云般羅枳穰（二合），順古訛略
X46n0787_p0702b08║故言般若。西方梵字有界有緣，界是體義，緣是助義。
X46n0787_p0702b09║若之一字是界通目智慧，般那是緣助之義，目智目
X46n0787_p0702b10║慧而不同也。以般助若言般若者，謂即慧也，揀擇之
X46n0787_p0702b11║義。以那助若言那若者，謂即智也，決斷之義。若通言
X46n0787_p0702b12║之，智處說慧、慧處說智，隨用皆得。今云智慧，是約通
X46n0787_p0702b13║說。後經云下，引成為母之義也。
X46n0787_p0702b14║三定為胎藏，梵語三昧，此云正受。謂在定中，心一境
X46n0787_p0702b15║性，不受諸受，故名正受。
X46n0787_p0702b16║四大悲為乳養二：初正釋，後佛性下引成中，初引佛
X46n0787_p0702b17║性成上二種，後又大下明具三緣。佛地論第五曰：如
X46n0787_p0702b18║經說言：弘濟大慈無待大悲，平等法性圓滿成故。論
X46n0787_p0702b19║釋：慈有三種：一有情緣，二法緣，三無緣。初發心位諸
X46n0787_p0702b20║菩薩等，多分修習有情緣慈，多是有漏，以世俗有為
X46n0787_p0702b21║境界故。修正行位諸菩薩等，多分修習法緣之慈，亦
X46n0787_p0702b22║多有漏，大乘教法為境界故。得無生忍諸菩薩等，多
X46n0787_p0702b23║分修習無緣之慈，雖有所緣，緣法界故。譬如根等異
X46n0787_p0702b24║熟諸法無有分別，不作加行任運轉故，說名無緣平
X46n0787_p0702c01║等性智相應大慈。或有說者，唯緣法界，所緣分別永
X46n0787_p0702c02║無有故，不緣有情及諸法故，名無緣慈。復有說者，亦
X46n0787_p0702c03║緣諸法，如實義者亦緣有情，但無分別平等行相，了
X46n0787_p0702c04║知一切假立有情性平等故，緣生等法性平等故，無
X46n0787_p0702c05║我真如性平等故，名平等智。此智相應就所緣境得
X46n0787_p0702c06║具三慈，但無分別平等行故，說名無緣。聲聞等悲不
X46n0787_p0702c07║能拔濟一切有情，唯緣欲界少分行相暫時而轉。如
X46n0787_p0702c08║來大悲普能拔濟一切有情，通緣三界徧滿行相恒
X46n0787_p0702c09║時而轉。言無待者，無所觀待恒救不捨，謂無所待隨
X46n0787_p0702c10║其所應，拔濟三界所苦有情恒轉不捨。大慈大悲無
X46n0787_p0702c11║瞋不害無癡善根以為自性，與樂拔苦行相有異，俱
X46n0787_p0702c12║有三種有情緣等：慈是無瞋，悲是不害，慈緣無樂欲
X46n0787_p0702c13║與其樂，悲緣有苦欲拔其苦。此大悲無差別轉，故名
X46n0787_p0702c14║平等。此即法性，或緣平等法性為境。由此大悲如前
X46n0787_p0702c15║修習圓滿成故，平等性智圓滿成就。
X46n0787_p0702c16║二、此上下，辨義相二：初、略指義相。二、佛性下，廣辨義
X46n0787_p0702c17║門二：初、指論標門。二論皆是一性宗旨，故此用之。佛
X46n0787_p0702c18║性論第二中釋：佛子！有於四義：一、因，二、緣，三、依止，四、
X46n0787_p0703a01║成就。初、言因者，有二：一、佛性，二、信樂。此兩法，佛性是
X46n0787_p0703a02║無為，信樂是有為。信樂約性得，佛性為了因，能顯了正
X46n0787_p0703a03║因性故；信樂約加行為生因，能生起眾行故。二、緣者，
X46n0787_p0703a04║謂般若波羅蜜能生菩薩身，是無為功德家緣故。三、
X46n0787_p0703a05║依止者，破空是等樂有之人，執斷無處有樂淨等故；
X46n0787_p0703a06║菩薩修破空三昧，能除彼執。由此定力，是故菩薩法
X46n0787_p0703a07║身堅固，則不羸弱。四、成就者，菩薩大悲，利益佗事無
X46n0787_p0703a08║盡故；由真如不盡，眾生無數故，利益他事亦復無盡，
X46n0787_p0703a09║是佛性為應得家因故。一、因如父身分，二、緣如母，三、
X46n0787_p0703a10║依止如胞胎，四、成就如乳母。故諸菩薩由此四義，名
X46n0787_p0703a11║為佛子〔。文〕寶性論偈信、法及般若、三昧、大悲等，與今
X46n0787_p0703a12║疏中四義同也。
X46n0787_p0703a13║二、一就下，依次列釋八：初、配位。既云多分，就增勝說，
X46n0787_p0703a14║意顯位、行亦互通故。二、行相中，佛性論辨相分中明
X46n0787_p0703a15║因品云：復次，有四種因，能除四障，得如來性義應知。
X46n0787_p0703a16║四因者：一、信樂大乘，二、無分別般若，三、破虗空三昧，
X46n0787_p0703a17║四、菩薩大悲。四障者：一、憎背大乘，二、身見計執，三、怖
X46n0787_p0703a18║畏生死，四、不樂觀利益佗事。初障闡提，二障外道，三
X46n0787_p0703a19║障聲聞，四障獨覺。由此四惑，能令四人不能得見自
X46n0787_p0703a20║性清淨法身。三、破障中，寶性論第三云：初依體因，故
X46n0787_p0703a21║說一偈：自性常不染，如寶空淨水，信法及般若，三昧
X46n0787_p0703a22║大悲等。此初半偈，示現何義？偈言云云。後半偈者，示
X46n0787_p0703a23║現何義？偈言：有四種障礙，謗法及著我，怖畏世間苦，
X46n0787_p0703a24║捨離諸眾生。此偈明何義？偈言：闡提及外道，聲聞及
X46n0787_p0703b01║自覺，信等四種法，清淨因應知。此偈明何義？略說一
X46n0787_p0703b02║切眾生界中有三種眾生。何等為三？一者、求有，二者、
X46n0787_p0703b03║遠離求有，三者、不求彼二。求有有二種。何等為二？一
X46n0787_p0703b04║者、謗解脫道無涅槃性，常求住世間，不求證涅槃；二
X46n0787_p0703b05║者、於佛法中闡提同位，以謗大乘故，是故不增不減。
X46n0787_p0703b06║經言：舍利弗！若有比丘、比丘尼、優婆塞、優婆夷，若起
X46n0787_p0703b07║一見、若起二見，諸佛如來非彼世尊，如是等人非我
X46n0787_p0703b08║弟子。舍利弗！是人以起二見因緣，從暗入暗、從冥入
X46n0787_p0703b09║冥，我說是等名一闡提。故偈言：謗法故，闡提故。遠離
X46n0787_p0703b10║求有者，亦有二種。何等為二？一者無求道方便、二者
X46n0787_p0703b11║有求道方便。無求道方便者亦有二種。何等為二？一
X46n0787_p0703b12║者多種外道種種邪計，謂僧佉、衛世師、尼揵陀、若提
X46n0787_p0703b13║子等無求道方便。二者於佛法中同外道行，雖信佛
X46n0787_p0703b14║法而顛倒取彼。何者是？謂犢子等見身中有我等，不
X46n0787_p0703b15║信第一義諦、不信真如法空，佛說彼人無異外道。復
X46n0787_p0703b16║有計空為有，以我相憍慢故。何以故？以如來為說空
X46n0787_p0703b17║解脫門令得覺知，而彼人計唯空無實。為彼人故，寶
X46n0787_p0703b18║積經中佛告迦葉：寧見計我如須彌山，而不用見憍
X46n0787_p0703b19║慢眾生計空為有。迦葉！一切邪見解空得離。若見空
X46n0787_p0703b20║為有，彼不可化令離世間故，偈言及著我故、及外道
X46n0787_p0703b21║故。有方便求道者亦有二種。何等為二？一者聲聞，偈
X46n0787_p0703b22║言怖畏世間苦聲聞故。二者辟支佛，偈言捨離諸眾
X46n0787_p0703b23║生故、及自覺故。不求彼二者，所謂第一利根眾生諸
X46n0787_p0703b24║菩薩摩訶薩。何以故？以諸菩薩不求彼有如一闡提
X46n0787_p0703c01║故。又亦不同無方便求道種種外道等故，又亦不同
X46n0787_p0703c02║有方便求道聲聞辟支佛等故。何以故？以諸菩薩見
X46n0787_p0703c03║世間涅槃道平等故、以不住涅槃心故、以世間法不
X46n0787_p0703c04║能染故、而修行世間行堅固慈悲涅槃心故、以善住
X46n0787_p0703c05║根本清淨法中故。又彼求有眾生，一闡提人及佛法
X46n0787_p0703c06║中同闡提位，名為邪定聚眾生。又遠離求有眾生中，
X46n0787_p0703c07║墮無方便求道眾生，名為不定聚眾生。又遠離求有
X46n0787_p0703c08║眾生中，求離世間方便求道聲聞、辟支佛，及不求彼
X46n0787_p0703c09║二平等智菩薩摩訶薩，名為正定聚眾生。又除求於
X46n0787_p0703c10║無障礙道大乘眾生，餘有四種眾生。何等為四？一者、
X46n0787_p0703c11║闡提；二者、外道；三者、聲聞；四者、辟支佛。彼四眾生有
X46n0787_p0703c12║四種障故，不能證故，不能會故，不能見如來之性。何
X46n0787_p0703c13║等為四？一者、謗大乘法一闡提障，此障對治，謂諸菩
X46n0787_p0703c14║薩摩訶薩信大乘法故，偈言信法故。二者、橫計身中
X46n0787_p0703c15║有我諸外道障，此障對治，謂諸菩薩摩訶薩修行般
X46n0787_p0703c16║若波羅蜜故，偈言及般若故。三者、怖畏世間諸苦聲
X46n0787_p0703c17║聞人障，此障對治，謂諸菩薩摩訶薩修行虗空藏、首
X46n0787_p0703c18║楞嚴等諸三昧故，偈言三昧故。四者、皆捨利益一切
X46n0787_p0704a01║眾生捨大悲心辟支佛障，此障對治，謂諸菩薩摩訶
X46n0787_p0704a02║薩修行大悲為利益眾生故，偈言大悲故。是名四種
X46n0787_p0704a03║障，障四種眾生。為對治彼四種障故，諸菩薩摩訶薩
X46n0787_p0704a04║信修行大乘等四種對治法，得無上清淨法界，到第
X46n0787_p0704a05║一彼岸。何以故？依此四種清淨法界修習善法，此是
X46n0787_p0704a06║諸佛隨順法子，於佛家生。是故偈言：大乘信為子，彼
X46n0787_p0704a07║若以為母，禪胎大悲乳，諸佛如實子。偈言：信等四種
X46n0787_p0704a08║法，清淨因應知。故四建立中，亦是明其四種不增減
X46n0787_p0704a09║也。五，成因中寶性。論曰：又依果業故說一偈：淨我樂
X46n0787_p0704a10║常等，彼岸功德果，猒苦求涅槃，欲願等諸業。此初半
X46n0787_p0704a11║偈示現何義？偈言：略說四句義，四種顛倒法，於法身
X46n0787_p0704a12║中倒，修行對治法。此偈明何義？彼信等四法，如來法
X46n0787_p0704a13║身因，此能清淨彼。向說四種法，彼次第略說，對治四
X46n0787_p0704a14║顛倒，如來法身四種功德波羅蜜果應知，偈言略說
X46n0787_p0704a15║四句義故。此明何義？謂於色等無常事中起於常想、
X46n0787_p0704a16║於苦法中起於樂想、於無我中起於我想、於不淨中
X46n0787_p0704a17║起於常想，是等名為四種顛倒應知，偈言四種顛倒
X46n0787_p0704a18║法故。為對治此四種顛倒故，有四種非顛倒法應知。
X46n0787_p0704a19║何等為四？謂於色等無常事中，生無常想、苦想、無我
X46n0787_p0704a20║想、不淨想等，是名四種不顛倒對治應知，偈言修行
X46n0787_p0704a21║對治法故。如是四種顛倒對治，依如來法身復是顛
X46n0787_p0704a22║倒應知，偈言於法身中倒故。對治此倒，說有四種如
X46n0787_p0704a23║來法身功德波羅蜜果。何等為四？所謂常波羅蜜、樂
X46n0787_p0704a24║波羅蜜、我波羅蜜、淨波羅蜜應知，偈言修行對治法
X46n0787_p0704b01║故。是故聖者勝鬘經言：世尊！凡夫眾生於五陰法起
X46n0787_p0704b02║顛倒想，謂無常常想、苦有樂想、無我我想、不淨淨想。
X46n0787_p0704b03║世尊！一切阿羅漢辟支佛空智者，於一切智境界及
X46n0787_p0704b04║如來法身本所不見。若有眾生信佛語故，於如來法
X46n0787_p0704b05║身起常想、樂想、我想、淨想。世尊！彼諸眾生非顛倒見，
X46n0787_p0704b06║是名正見。何以故？唯如來法身是常波羅蜜、樂波羅
X46n0787_p0704b07║蜜、我波羅蜜、淨波羅蜜。世尊！若有眾生於佛法身作
X46n0787_p0704b08║是見者，是名正見。世尊！正見者是真佛子，從佛口生、
X46n0787_p0704b09║從正法生、從法化生，得法餘財如是等故。又此四種
X46n0787_p0704b10║如來法身功德波羅蜜，從因向果次第而說淨、我、樂、
X46n0787_p0704b11║常應知。云何次第從因向果？謂誹謗大乘一闡提障，
X46n0787_p0704b12║實無有淨而心樂著取世間淨。此障對治，謂諸菩薩
X46n0787_p0704b13║摩訶薩信大乘修行，證得第一淨波羅蜜果應知。於
X46n0787_p0704b14║五陰中見有神我，諸外道障實無神我而樂著取我。
X46n0787_p0704b15║此障對治，謂諸菩薩摩訶薩修行般若波羅蜜，證得
X46n0787_p0704b16║第一我波羅蜜果應知。（乃至）諸聲聞人畏世間苦，為
X46n0787_p0704b17║對治彼畏世間苦；諸菩薩摩訶薩修行一切世間、出
X46n0787_p0704b18║世間諸三昧故，證得第一樂波羅蜜果應知。辟支佛
X46n0787_p0704b19║人棄捨利益一切眾生樂住寂靜，為對治彼棄捨眾
X46n0787_p0704b20║生；諸菩薩摩訶薩修行大悲，住無限齊世間常利益
X46n0787_p0704b21║眾生，證得第一常波羅蜜果應知。是名諸菩薩摩訶
X46n0787_p0704b22║薩信及般若、三昧、大悲四種修行，如是次第得如來
X46n0787_p0704b23║身淨、我、樂、常四種功德波羅蜜果應知。六、約地上行
X46n0787_p0704b24║成中，初配位；後此約下，顯徧通也。七得果中寶性。論
X46n0787_p0704c01║曰：復次以聲聞、辟支佛、大力菩薩三種意生身中，無
X46n0787_p0704c02║淨我樂常波羅蜜彼岸功德身，是故聖者勝鬘經言：
X46n0787_p0704c03║唯如來法身，是常波羅蜜、樂波羅蜜、我波羅蜜、淨波
X46n0787_p0704c04║羅蜜如是等故。此明何義？以如來法身自性清淨，離
X46n0787_p0704c05║一切煩惱障智障習氣故名為淨，是故說言唯如來
X46n0787_p0704c06║法身是淨波羅蜜。以得寂靜第一自在我故，離無我
X46n0787_p0704c07║戲論究竟寂靜故名為我，是故說言唯如來法身是
X46n0787_p0704c08║我波羅蜜。以得遠離意生陰身因故名為樂，是故說
X46n0787_p0704c09║言唯如來法身是樂波羅蜜。以世間涅槃平等證故
X46n0787_p0704c10║故名為常，是故說言唯如來法身是常波羅蜜。八增
X46n0787_p0704c11║起異行中前四義者，信智定悲於四之外別加方便，
X46n0787_p0704c12║故言增起。
X46n0787_p0704c13║三、自性門三論。初、徵起。謂上文中已辨能起彼心之
X46n0787_p0704c14║因，故此徵問所發心性。
X46n0787_p0704c15║二、立頌中，上半無染自性，即同起信、真如二義中如
X46n0787_p0704c16║實空義，從本已來一切染法不相應故；下半具淨自
X46n0787_p0704c17║性，即如實不空義，即是真心常恒不變淨法滿足。
X46n0787_p0704c18║三、解釋二：初、分科。初中下，釋三：初、標數。論牒前文，合
X46n0787_p0704c19║應知此菩提心等有二種相，即起後也。
X46n0787_p0704c20║二、列名中，論列二名：初、離染相，二、具淨相。如是二相，
X46n0787_p0704c21║隨一一具，不相捨離。謂由離染，必性具淨；由其具淨，
X46n0787_p0704c22║必性離染。
X46n0787_p0704c23║三釋義中二：初釋離染清淨相二：初標示，二法中下
X46n0787_p0704c24║釋成三。初法中三：初總標，次以諸下別釋三：初明所
X46n0787_p0705a01║滅煩惱，次是故下明所依心性，後智亦下明能治覺
X46n0787_p0705a02║智，又後此中下結示。
X46n0787_p0705a03║二、喻中下，二：初、標分總示。自性在纏，故云同相；無垢
X46n0787_p0705a04║出纏，故云勝相。二、前中下，依文別釋二：初、本性淨，後、
X46n0787_p0705a05║離垢淨。前中二：初、總示；二、四喻下，別釋二：初、約別義
X46n0787_p0705a06║釋，後、約通相釋。初中二：初、約德，又二：初、屬今文中初
X46n0787_p0705a07║四義；後、又釋下，四德；二、又寶下，會佗論；後、言為下，約
X46n0787_p0705a08║障。
X46n0787_p0705a09║三、合中下二：初合本性淨，後合離垢淨。
X46n0787_p0705a10║二、白法下，釋白法所成相二：初、標分。二、法中下，釋相
X46n0787_p0705a11║二：初、法；後、喻。法中又二：初、正釋論文。二、即此下，通前
X46n0787_p0705a12║顯意四：初、明本有修生無二；二、前性下，顯性離治離
X46n0787_p0705a13║無二；三、又性下，約二相以明因果；四、又此下，總合四
X46n0787_p0705a14║義以顯融攝。二、喻中，須彌山，此云妙高，以其體備眾
X46n0787_p0705a15║寶，故稱為妙。論正取此以為喻體。
X46n0787_p0705a16║四、異名門三：初、徵起。前中已明自性，故此徵問異名。
X46n0787_p0705a17║二、立頌二：初、標章。二、前中下，釋相二：初、約果明異
X46n0787_p0705a18║名。言十號者，法華三云：我是如來、應供、正徧知、明行
X46n0787_p0705a19║足、善逝、世間解、無上士、調御丈夫、天人師、佛、世尊。一、
X46n0787_p0705a20║謂如來者，乘如實道，來成正覺故，即倣同先跡號。二、
X46n0787_p0705a21║應供者，堪受人天廣大供養故，即堪為福田號。三、正
X46n0787_p0705a22║徧知者，理無偏邪，無法不照故，即實智窮原號。四、明
X46n0787_p0705a23║行足者，明是證行，行是教行，二行圓滿，故名明行足，
X46n0787_p0705a24║即修行滿足號。五、善逝者，善，好也；逝，去也。不向餘三
X46n0787_p0705b01║界、二乘去，唯向大菩提去故，即直往菩提號。六、世間
X46n0787_p0705b02║解者，明解世間故，即權智圓明號。七、無上士者，士
X46n0787_p0705b03║謂士夫，徧於眾聖，於眾聖中更無過上故，即位超諸
X46n0787_p0705b04║聖號。八、調御丈夫者，調謂調練，御謂控御，即巧攝有
X46n0787_p0705b05║情號。九、天人師者，謂軌範，說五乘教，利益眾生故，即
X46n0787_p0705b06║導軌眾生號。十、佛世尊，有自覺、覺佗，覺行圓滿，故名
X46n0787_p0705b07║為佛。由比天上、人間共所尊重，故曰世尊，即無師自
X46n0787_p0705b08║覺號。二、後頌約因明異名二：初、類同法界；二、下半下，
X46n0787_p0705b09║明說異名。
X46n0787_p0705b10║三、釋中下，釋頌二：初、標章。二、前中下，論二：初、釋。初頌
X46n0787_p0705b11║有四：初、牒。以前智斷為心自性，客障永離，即是斷德；
X46n0787_p0705b12║勝德成就，即是智德。二、二得下，轉至佛果，四德圓滿。
X46n0787_p0705b13║三、三如下，引經解釋二：初、指經所出；二、寶性下，引論
X46n0787_p0705b14║示義；四、四如下，會文歸義。二、又如下，釋後頌。法性、法
X46n0787_p0705b15║界、真如、實際，體雖是一，約其義類，故有異名。
X46n0787_p0705b16║五、無差別門三：初、徵起。謂前門中雖顯異名，而此心
X46n0787_p0705b17║性本無差別，故此徵也。
X46n0787_p0705b18║二、立頌中有二：初、總顯，謂此頌中上二向總相標顯
X46n0787_p0705b19║無差別義；二、下十下，別顯，謂一頌半別顯十種名號。
X46n0787_p0705b20║三、辨釋中論二：初、釋總顯。此心屬因，法身屬果，疏中
X46n0787_p0705b21║會通，因、果雖殊，本來一味，由此以成無差別義。二、釋
X46n0787_p0705b22║別顯中二：初、釋文，後、配義。前中又二：初、標示。二、列釋
X46n0787_p0705b23║三：初、釋前七。二、釋第八二：初、正釋。二、勝鬘下，引成二：
X46n0787_p0705b24║初、引。勝鬘云：依如來藏，故有生死，是下轉義；依如來
X46n0787_p0705c01║藏，有涅槃，是上轉義。二、引寶性二：初、引文。二、此是下，
X46n0787_p0705c02║揀辨寶性。引勝鬘經所釋性即如來藏性，依如來藏，
X46n0787_p0705c03║故有生死等，屬如來藏緣起宗實教義也。唯識論釋
X46n0787_p0705c04║無始時來界，界是因義，即種子識，屬唯識法相宗權
X46n0787_p0705c05║教義也。是故結言二宗不同也。三、釋。九十文中各有
X46n0787_p0705c06║標、舉、列、釋。
X46n0787_p0705c07║二、又此下，配義。初三約世，謂三際者，初則現世，故成
X46n0787_p0705c08║三也；次四約因、果二行；後三約法。初一總者，謂一切
X46n0787_p0705c09║法所依止故，能持染、淨；後二別者，隨染非常，隨淨非
X46n0787_p0705c10║斷，以立其義也。
X46n0787_p0705c11║六、分位門三：初、徵。前明心性，心性本無差別，約其分
X46n0787_p0705c12║位有不淨等，故此徵焉。
X46n0787_p0705c13║二頌中四句：初句眾生唯雜染故，名不淨位；次句菩
X46n0787_p0705c14║薩染中淨故，名染淨位；後二句障累永盡，故曰如來，
X46n0787_p0705c15║名極淨位。
X46n0787_p0705c16║三、釋中下，論三：初、牒指前門。即由此心無差別相，故
X46n0787_p0705c17║有分位、不淨等殊。
X46n0787_p0705c18║二、就正下，正顯其相。論三：初、雜染位。真如隨染，說名
X46n0787_p0706a01║有垢。自性住者，即是本性。眾生界者，界即因義，故自
X46n0787_p0706a02║性住。佛性與眾生作依因也。二、染淨位。疏有三義釋
X46n0787_p0706a03║其染淨。斷修對望，引出耶修得性。三、極淨位。習氣最
X46n0787_p0706a04║細，亦皆永盡，最極清淨，說言無垢。修因滿足，故至得
X46n0787_p0706a05║果。三、如說下，引成二：初、指經標示。二、前中下，隨標解
X46n0787_p0706a06║釋二：初、別釋三位。論三：初、不淨位二：初、按文略釋三：
X46n0787_p0706a07║初、牒舉。二、二為下，正顯二：初、為惑業所纏縛；二、二從
X46n0787_p0706a08║下，隨苦報所漂流。此兼前科以明眾生三道輪轉。三、
X46n0787_p0706a09║三名下，結名。
X46n0787_p0706a10║二、又釋下，依義委明二：初正釋中，初明本際煩惱為
X46n0787_p0706a11║動法身之緣。此住地者，即是根本無明住地為煩惱
X46n0787_p0706a12║藏。勝鬘經云：煩惱有二：一、住地煩惱；二、所起煩惱。次
X46n0787_p0706a13║顯法身隨染作眾生義。不染而染，即法身流轉五道，
X46n0787_p0706a14║故作眾生；染而不染，即眾生自性本空，故眾生即如
X46n0787_p0706a15║也。後今就前門下，結名前門，謂即不染而染，故作眾
X46n0787_p0706a16║生也。
X46n0787_p0706a17║二、問餘下，問答二：初、餘說不同。問：餘處說者，謂即權
X46n0787_p0706a18║宗，與此實教所談有異，故申此問。二、答寶性下，引論
X46n0787_p0706a19║歷宗。答二：初、引論標示。寶性論中七種義句中有眾
X46n0787_p0706a20║生義句耶？當彼論如來藏品。二、一若下，歷宗料揀四：
X46n0787_p0706a21║初、小乘宗。法有我無，是其宗計；二、龍樹、提婆，即空、無
X46n0787_p0706a22║相宗；三、無著、世親，即唯識宗；四、馬鳴、堅慧，即法性宗。
X46n0787_p0706a23║疏三：初正明；次楞伽下，引証；後如是下，結指。密嚴疏
X46n0787_p0706a24║本未嘗一見，高麗目錄亦所不載。
X46n0787_p0706b01║二、染、淨位論三：初、牒舉。二、正釋二：初、分章。二、前中下，
X46n0787_p0706b02║釋相三：初、斷障論中二句，疏約猒、捨以分地前、地上
X46n0787_p0706b03║二行。二、成行中，於十波羅蜜，謂施、戒、忍、進、禪、般方便、
X46n0787_p0706b04║願、力、智、度。於十地中，約其偏、增，各明一度，故名別行；
X46n0787_p0706b05║八萬四千，則成通行。三、結所為，為求菩提。
X46n0787_p0706b06║三、三說下，結名二：初、約猒求釋名。二、引勝鬘成立二：
X46n0787_p0706b07║初、正引文。二、寶性下，結論釋二：初、正明猒求行。二、又
X46n0787_p0706b08║云下，因辨起行因二：初、論家正辨三：初、辨示起因中
X46n0787_p0706b09║二：初、正辨，又二：初、順明；二、非離下，反顯；二、若無下，例
X46n0787_p0706b10║成；二、是故下，引經成立。
X46n0787_p0706b11║三、向說下，徵釋決疑。
X46n0787_p0706b12║二、解云下，疏主重明三：初、申論意。二、又起下，辨起因
X46n0787_p0706b13║二：初、引証引立。一論、二經皆明眾生本有熏習，為起
X46n0787_p0706b14║行因。二、與喻下，約宗揀顯。三、仍此下，明業用。前引寶
X46n0787_p0706b15║性，於不定聚眾生能作二種業等，故今指示。
X46n0787_p0706b16║三、極淨位亦有三：初、牒舉。二、正釋二：初、標分顯意。謂
X46n0787_p0706b17║此四德展轉躡前，生起後德，故勸應知。二、初中下，隨
X46n0787_p0706b18║章解義四：初、斷障德中，初牒釋；後此明下，結成。二、明
X46n0787_p0706b19║証性德下二：初、約証性釋中，初標示；後清淨下，牒釋；
X46n0787_p0706b20║二、又釋下，約超位釋。三、殊勝德二：初、約悲智福釋；二、
X46n0787_p0706b21║又釋下，約恩智福釋。四、自在德中，初正釋；後此自下，
X46n0787_p0706b22║指陳；三、三說下，結名。
X46n0787_p0706b23║二、上來下，通結無二二：初、結指標門。二、初中下，依門
X46n0787_p0706b24║述釋論三：初、本末相攝門；二、牒文略釋。二、密嚴下，引
X46n0787_p0706c01║經廣解二：初、引文。二、解云下，配釋二：初、以論對經。二、
X46n0787_p0706c02║於一下，開門示義二：初、標舉；二、此中下，釋成。二、全體
X46n0787_p0706c03║印定門。三、簡各定義門二：初、標分。二、隨釋三：初、能持
X46n0787_p0706c04║門。申二：初、正釋；後以眾生下，分能所真妄釋。二、能依
X46n0787_p0706c05║門中，初正示義；後何以爾者下，出所由。三、縱奪門中，
X46n0787_p0706c06║初以義從奪釋成；後是故下，法喻結顯。
X46n0787_p0706c07║七、無染門三：初、徵。前明分位，眾生在纏，云何無染？故
X46n0787_p0706c08║此徵焉。
X46n0787_p0706c09║二、頌中疏二：初、配釋頌文；二、問此下，躡跡通妨。
X46n0787_p0706c10║三、釋中下，二：初、問。二、答中，疏二：初、略指法、喻。二、答意
X46n0787_p0706c11║下，廣釋文、意二：初、總示。二、又法下，別釋二：初、開義；
X46n0787_p0706c12║二、今此下，釋文。
X46n0787_p0706c13║八、常恒門三：初、徵。亦由前所明分位門，既說有生滅，
X46n0787_p0706c14║何得常恒？故此徵諸。
X46n0787_p0706c15║二、頌三：初、標示二常；二、何故下，徵。釋二義中，初徵；次
X46n0787_p0706c16║謂若下，釋。如其次第，釋上二常；後是即下，結。是真如
X46n0787_p0706c17║常者，揀非情謂常也。三、各初下，通指法、喻。
X46n0787_p0706c18║三、釋中下，二：初、標章。二、前中下，隨釋二：初、釋。初、頌論
X46n0787_p0707a01║二：初、問。此問從前分位中來。二、答。疏二：初、總分。二、答
X46n0787_p0707a02║意下，別釋論二：初、喻，後、合。喻中，疏二：初、正顯意。二、問
X46n0787_p0707a03║生下，徵釋二：初、二法相例問。二、答是下，示義引證答
X46n0787_p0707a04║二：初、情。謂超情有異答二：初、示義；三、勝鬘下，引證。二、
X46n0787_p0707a05║又以下，生滅法身不齊答二：初、示義。能依生滅是虗
X46n0787_p0707a06║假故，所依法身是真實，故言不齊。喻中，劫火以喻生
X46n0787_p0707a07║滅，虗空以喻法身。二、華嚴下，引證二：初、引華嚴。世界
X46n0787_p0707a08║有為，故有成敗；虗空無為，故無增減。二、引寶性。
X46n0787_p0707a09║二、是故下，引經釋後頌二：初、總示。二、前中下，別釋二：
X46n0787_p0707a10║初、簡妄非真論二：初、總顯虗妄。二、別顯妄義中，初法
X46n0787_p0707a11║說；次如水下，喻明；後當知下，合結。
X46n0787_p0707a12║二、顯真非妄論二：初、明體無妄法亦有法喻。二、明體
X46n0787_p0707a13║具勝德論二：初、總顯無為。然則性相二宗所說有為
X46n0787_p0707a14║無為，名數體性有所不同。若法性宗，依龍樹釋摩訶
X46n0787_p0707a15║衍論云：總攝諸無為，名為不生滅，不生不滅是無為
X46n0787_p0707a16║法之總相故。總攝諸有為，故名為生滅，生滅是有為
X46n0787_p0707a17║法之總相故。如是有為無為二法，各有幾數？何等各
X46n0787_p0707a18║字？頌曰：無為雖無量略說有四種謂真如本覺始覺
X46n0787_p0707a19║與虗空。有為雖無量略說有五種謂根本無明及與
X46n0787_p0707a20║四相品。長行釋曰：無為法有四種：一者真如，二者本
X46n0787_p0707a21║覺，三者始覺，四者虗空。有為法有五種：一者根本無
X46n0787_p0707a22║明，二者生相，三者住相，四者異相，五者滅相。若法相
X46n0787_p0707a23║宗，依慈恩大師百法決頌云：幾有為？幾無為？頌曰：有
X46n0787_p0707a24║為九十四無為唯六種若非惑業為隨應則不定。釋
X46n0787_p0707b01║曰：有為九十四無為唯六種者，虗空等六是無為法，
X46n0787_p0707b02║餘是有為。若非惑業為隨應則不定者，謂三十一唯
X46n0787_p0707b03║是有為（三十一者，根本煩惱有六，隨煩惱有二十。不定有二，謂睡眠、惡作。不相應有三，謂異生性、
X46n0787_p0707b04║無想定、無想報。總有三十一種），六種無為（一虗空，二擇滅，三非擇滅，四不動，五想受滅，六真如），
X46n0787_p0707b05║所餘六十三（心法有八，心所法中徧行有五，別境有五，善有十一，不定中有二，邑有十一，不
X46n0787_p0707b06║相應〔行〕有二十一），通有為無為，性有生滅，非惡惑業之所為
X46n0787_p0707b07║故。
X46n0787_p0707b08║二、別顯四德，疏：三、初、會本經義。彼經、此論，二名小異，
X46n0787_p0707b09║故茲會諸。二、引寶性而釋二：初、標門。二、隨釋二：初、離
X46n0787_p0707b10║過門中具引如前者，以恒，故不死；常，故不生；清凉，故
X46n0787_p0707b11║不病；不變，故不老。二、實德，明常、恒、清凉、不變，則是如
X46n0787_p0707b12║來法身實德。三、又釋下，按今文釋，則以今文對于常、
X46n0787_p0707b13║樂、我、淨四德。
X46n0787_p0707b14║九、相應門三：初、徵。意云：既未至果，云何而與淨法相
X46n0787_p0707b15║應？故此徵之。
X46n0787_p0707b16║二、頌文有二：初、約喻總顯，二、後一下，約染簡淨二：初、
X46n0787_p0707b17║示義中，空如來藏義，準釋摩訶衍論所引契經，別說
X46n0787_p0707b18║有十〔，廣如彼云〕：第六、空如來藏，謂一切諸空覆藏如來故。
X46n0787_p0707b19║勝鬘契經作如是說：世尊！空如來藏，若離、若脫、若異
X46n0787_p0707b20║一切煩惱藏故。此明何義？所謂示生滅門，一切染法
X46n0787_p0707b21║隱䨱自相本覺無量性功德故。以何一切染法總名
X46n0787_p0707b22║為空？所謂染法幻化差別，體相無實，作用非真，故名
X46n0787_p0707b23║為宗。而能隱䨱法身如來實德真體，是為如來之藏，
X46n0787_p0707b24║從能藏染立名。第七、不空如來藏，一切不空不被染
X46n0787_p0707c01║故。勝鬘經中作如是說：世尊！不空如來藏，過於恒沙，
X46n0787_p0707c02║不離、不脫、不異不思議佛法故。此明何義？所謂顯生
X46n0787_p0707c03║滅門，自相本覺備過恒沙性功德故。所謂一切淨法
X46n0787_p0707c04║實有作用，遠離虗假，故言不空。顯出時名法身，隱覆
X46n0787_p0707c05║名如來藏，從所藏淨立名。二、又佛下，引論會前二如
X46n0787_p0707c06║來藏，義可知矣。
X46n0787_p0707c07║三、釋中下二：初、總示意。二、就答中別釋二：初、分總別
X46n0787_p0707c08║科。二、案文述釋二：初、釋初頌。二、立理論二：初、舉喻況
X46n0787_p0707c09║中，總為一燈，謂光、時等，同時同處，和合無異故。別具
X46n0787_p0707c10║三義，謂體、相、用，義、用別故。二、以法合下二：初、標舉。二、
X46n0787_p0707c11║如寶下，引而釋二：初、援頌文。二、彼釋下，廣引散釋三：
X46n0787_p0707c12║初、總標。二、通者下，別釋中三：初、釋通；次、釋知漏盡智；
X46n0787_p0708a01║後、釋漏盡。三、乃至下，通結。
X46n0787_p0708a02║二、解云下，解義。二、引教證二：初、標分。二、就法下，釋相
X46n0787_p0708a03║論三：初、法二：初、牒文略釋。二、此中下，依義廣明三：初、
X46n0787_p0708a04║標示二：初、辨相下，列釋五：初、辨相中，初、標舉；次、如起
X46n0787_p0708a05║信下，指論；後、解云下，示數。然此辨相，全依起信三大
X46n0787_p0708a06║義中自相大義圓滿功德門。龍樹釋此則有二種：一、
X46n0787_p0708a07║有名數量功德，二、無名過量功德。有名所謂六種性
X46n0787_p0708a08║義功德。何者為六？一、大智慧光明義，本覺般若能除
X46n0787_p0708a09║無明闇故，或名廣大圓滿殊勝般若實智光明性義。
X46n0787_p0708a10║二、徧照法界義，本覺般若照達一法界原故，或名周
X46n0787_p0708a11║徧通達一法界藏自然性義。三、真實識知義，本覺般
X46n0787_p0708a12║若離虗假解，或名離妄想解決定了知實際性義。四、
X46n0787_p0708a13║自性清淨心義，本覺般若無量性功德自然本有，非
X46n0787_p0708a14║得佗力而離塵累，或名本有明白離邊中性義。五、常
X46n0787_p0708a15║樂我淨義，本始二覺從無始來遠離四障圓滿四德，
X46n0787_p0708a16║或名如來正覺自然性德，離煩惱幼不修行性義。六、
X46n0787_p0708a17║清凉不變自在義，二種本覺譬如明鏡相具隨違故，
X46n0787_p0708a18║或名具足隨順逆違無碍陀羅尼全徧性義。是名六
X46n0787_p0708a19║種。論曰：從本已來自性滿足（乃至）清凉不變自在義
X46n0787_p0708a20║故。又準圓滿經中說，此自性功德十七，於初二中各
X46n0787_p0708a21║開二種，於次二中各開三種，於後二中如次開四與
X46n0787_p0708a22║三故。或說本數之名有二十五，最後一中開十一故。
X46n0787_p0708a23║言十七者，大智慧義、大光明義、徧一法界義、照一法
X46n0787_p0708a24║界義、真實義、識義、知義、自性義、清淨義、心義、常義、樂
X46n0787_p0708b01║義、我義、淨義、不義、變義、自在義。言二十五者，前數不
X46n0787_p0708b02║功德中開八種故，變功德中開二種故：一、上流轉變，
X46n0787_p0708b03║二、下流轉變。言八不者，如中觀論：不生，不滅，不常，不
X46n0787_p0708b04║斷，不一，不異，不來，不去，所言無名。本覺體中自性功
X46n0787_p0708b05║德無量無邊，離於言量，過於心所，何止數量作如是
X46n0787_p0708b06║部？（部者，總也。）本有功德雖無有量，不出三數故。論曰：具足
X46n0787_p0708b07║如是過於恒沙如是無量無邊功德，各有體、相耶？唯
X46n0787_p0708b08║一心量，無別法體。何者？心、法雖一，而有二種陀羅尼，
X46n0787_p0708b09║自在用故。何為二？一、自不離彼，二、彼不離自。論曰：不
X46n0787_p0708b10║離如是性德，從無始來一向妙有自性，非佗俱故。論
X46n0787_p0708b11║曰：不斷如是一切功德，唯是一自作一，異不能一。何
X46n0787_p0708b12║以？一法界故。論曰：不異如是深理，一切菩薩、二乘、凡
X46n0787_p0708b13║夫心不思惟，言不論量，絕遠而遠。論曰：不思議故。何
X46n0787_p0708b14║等境界，唯大覺者自乃軌則？論曰：佛法如是無量性
X46n0787_p0708b15║德具縛，至大覺具足，無所闕少。何者？是諸功德自然
X46n0787_p0708b16║本有，非由佗力而立。論曰：乃至滿足無有所少義故，
X46n0787_p0708b17║名為如來藏，亦名如來法身。（〔余〕詳以偽論，文煩芿故。今撮略于茲，所以不足
X46n0787_p0708b18║隨信也。）今疏本數名字，以本六德開成十種。於中第六
X46n0787_p0708b19║有二德者，謂即清凉、不變為二。蓋準寶性所引不增
X46n0787_p0708b20║不減經中常、恒、清凉、不變四德，故此開其第六為二。
X46n0787_p0708b21║二、定義中，疏二：初、問難；二、答實下，釋通二：初、答釋，二、
X46n0787_p0708b22║會通。前中二：初、標舉，二、列釋三：初、約實無中，初正明；
X46n0787_p0708b23║後若爾下，轉釋中，初躡上文修德為難，云若爾等；後
X46n0787_p0708b24║以是下，約其離脫、不離脫義，對揀釋通。
X46n0787_p0708c01║二約實有中三：初正明，次如來下引証。彼經中有九
X46n0787_p0708c02║喻。寶性論曰：萎華中諸佛，眾蜂中美蜜，皮𥢶中堅實，
X46n0787_p0708c03║糞穢中真金，地中真寶藏，諸菓子中芽，朽故弊壞衣，
X46n0787_p0708c04║纏褁真金像，貧賤醜陋女，懷轉輪聖王，燋黑泥模中，
X46n0787_p0708c05║有上妙寶像。（前六句句各一喻，後六句二句各一喻。）眾生貪瞋癡，妄想
X46n0787_p0708c06║煩惱等，塵勞諸垢中，皆有如來藏。華蜂𥢶糞穢，地菓
X46n0787_p0708c07║故弊衣，貧賤女泥模，煩惱垢相似。佛蜜實真金，寶芽
X46n0787_p0708c08║金像王，上妙寶像等，如來藏相似〔。廣釋如彼〕。論又曰：偈言：
X46n0787_p0708c09║華蜂等諸喻，明眾生身中，無始世界來，有諸煩惱垢。
X46n0787_p0709a01║佛蜜等諸喻，明眾生身中，無始來具足，自性無垢體。
X46n0787_p0709a02║（文）佛性論云：立九譬者：一為顯貪欲煩惱故，立蓮華
X46n0787_p0709a03║化佛譬；二為瞋煩惱故，以蜂為譬；三為無明惑故，立
X46n0787_p0709a04║糓中粳糧譬；四為上心三種煩惱故，立金墮不淨譬；
X46n0787_p0709a05║五為顯無明住地故，立貧女寶藏譬；六為顯見諦惑，
X46n0787_p0709a06║立庵羅樹子譬；七顯思惟惑故，立弊帛褁金寶譬；八
X46n0787_p0709a07║為顯不淨地惑，立貧女懷王子譬；九為顯淨地惑故，
X46n0787_p0709a08║立模中金像譬〔。文〕又依雲華要問答曰：如來藏義者，
X46n0787_p0709a09║依大方等如來藏經：我以佛眼觀一切眾生諸煩惱
X46n0787_p0709a10║中有如來智，乃至一舉。彼天眼觀未敷華內有如來
X46n0787_p0709a11║身，結跏趺坐。明如來藏本性具德喻。二、譬如淳蜜在
X46n0787_p0709a12║巖樹中，無數群蜂圍繞守護。有人巧智，除蜂取蜜。明
X46n0787_p0709a13║本德去染成淨喻。三、譬如粳糧米未離皮𥢶，貧愚輕
X46n0787_p0709a14║賤，謂為可棄，除蕩既精，常為御用。明藏在染同愚異
X46n0787_p0709a15║淨喻。四、譬如真金墮不淨處，隱沒不現，經歷年載，真
X46n0787_p0709a16║金不壞。明藏在染難壞喻。五、譬如貧家有珍寶藏，寶
X46n0787_p0709a17║不能言：我在於此。又無語者，不能開發。明藏在染闕
X46n0787_p0709a18║緣喻。六、譬如庵羅菓，內種不壞，種之於地，成大樹王。
X46n0787_p0709a19║明藏德會緣成菓喻。七、譬如有人持真金像行諸佗
X46n0787_p0709a20║國，經於險路，懼遭劫奪，褁以弊物，令無識者棄指曠
X46n0787_p0709a21║野，人謂不淨。有天眼者知有真金像，即為出之，令佗
X46n0787_p0709a22║敬禮。明真德除染生信喻。八、譬如女人貧賤醜陋而
X46n0787_p0709a23║懷貴子，經歷多時，人謂賤想。明轉想會真成智喻。九、
X46n0787_p0709a24║譬如鑄師鑄真金像，既鑄成已，外雖燋黑，內像不變，
X46n0787_p0709b01║開模出像，金色晃曜。明反染歸真應體喻（文）。今疏引
X46n0787_p0709b02║成實有性功德義，華嚴、涅槃、佛性論大意同諸。後此
X46n0787_p0709b03║中下，結顯有法、喻、合。
X46n0787_p0709b04║三約翻對中三：初標舉，次故彼下引文，後解云下示
X46n0787_p0709b05║義。然此所引起信，亦即自相大義問答決疑門。此二：
X46n0787_p0709b06║一發起略問難違門，二發起廣答解釋門。初問難相。
X46n0787_p0709b07║何謂舉？說文相違，前後雜亂。審其理故，前後相違。真
X46n0787_p0709b08║如決擇分中作如是說。論曰：心真如者，即是一法界
X46n0787_p0709b09║大總相法門體，所謂心性不生不滅。一切諸法唯依
X46n0787_p0709b10║妄念而有差別，若離心念則無一切境界之相。是故
X46n0787_p0709b11║一切法從本已來離言說相、離名字相、離心緣相，畢
X46n0787_p0709b12║竟平等，無有變異，不可破壞，唯是一心，故名真如。自
X46n0787_p0709b13║相大義決擇分中作如是說。論曰：從本已來自性滿
X46n0787_p0709b14║足一切功德，所謂自體有大智慧光明義故，（乃至）亦
X46n0787_p0709b15║名如來法身。如是相違，故以為難。論云：問曰：上說真
X46n0787_p0709b16║如其體平等離一切相，云何復說體有如是種種功
X46n0787_p0709b17║德？已說發起問難門，次說廣答解釋門。此亦有二：一
X46n0787_p0709b18║總，二別。初亦二：一真如總，二生滅總。如次可見。論云：
X46n0787_p0709b19║答曰：雖實有此諸功德義，而無差別之相，等同一味
X46n0787_p0709b20║唯一真如，即是真如總。謂雖自相大義門中作如是
X46n0787_p0709b21║說：具種種德過於恒沙。而生滅門界量非真如門，此
X46n0787_p0709b22║門無差別相，平等一相獨存真如，以此義故無相違
X46n0787_p0709b23║過。此下明其緣由決斷其疑。論曰：以無分別離分別
X46n0787_p0709b24║相，是故無二，真如門中有同無異。此下釋生滅總，有
X46n0787_p0709c01║二：一問、二答廣略有異、二重問答不同。初問。論曰：復
X46n0787_p0709c02║以何義得說差別？即是開合問。謂若諸法本來平等
X46n0787_p0709c03║一相無二體者，復有何法而非平等？以此為依建立
X46n0787_p0709c04║差別，則是舉異疑異。此下發起答說決斷此疑。論曰：
X46n0787_p0709c05║以依業識生滅相示，則是總答。謂真如門中無過恒
X46n0787_p0709c06║沙一切染法以為所治，亦無能治過於恒沙一切淨
X46n0787_p0709c07║法以為對量，是故真如門中作如是說：一切諸法平
X46n0787_p0709c08║等一相無有二體等。而生滅門所治染法無量，能治
X46n0787_p0709c09║淨法亦爾，是故生滅門中作如是說：本覺體中具種
X46n0787_p0710a01║種德無量無邊過恒沙等。是乃大意，次當別說。所言
X46n0787_p0710a02║依者，則根本無明住地一切染法之所依故。言業者，
X46n0787_p0710a03║業相也。言識者，轉等諸識也。生滅相者，門總稱也。言
X46n0787_p0710a04║示者，相反顯示也。若是三法德起，當緣由故。已說略
X46n0787_p0710a05║說分，次說廣說分。就此有二：一、問，二、答。此問略而答
X46n0787_p0710a06║廣。論曰：此云何示？即是詰問，問其所由。此下直答此
X46n0787_p0710a07║問。答釋有三：一、自宗正理，二、非道邪行，三、具舉對量。
X46n0787_p0710a08║論曰：以一切法本來唯心，實無於念，即是第一自宗
X46n0787_p0710a09║正理。謂法性從無始來，唯是一心，無一一法而非心
X46n0787_p0710a10║故。論曰：而有妄心，不覺起念，見諸境界，故說無明，即
X46n0787_p0710a11║是第二非道耶行。謂總舉本上之諸無明住地故。此
X46n0787_p0710a12║下直顯具舉對量差別。如上所說，本覺體中六德，各
X46n0787_p0710a13║各待觀。何以過患為對？謂根本無熏習心海，發起種
X46n0787_p0710a14║種諸識，隱覆般若實智，增長愚迷癡闇，即不覺無明
X46n0787_p0710a15║界量。為對心性寂滅無起，即本覺慧明安立德，則建
X46n0787_p0710a16║立顯示。論曰：心性不起，即是大智慧光明義故。此下
X46n0787_p0710a17║顯第二德。若此妄心起見達境，一向唯轉虗妄境，不
X46n0787_p0710a18║能通真實境界。何則？真偽相違，不契本故。論云：若心
X46n0787_p0710a19║起見，則有不見之相。此下明徧觀義。而真心離轉見
X46n0787_p0710a20║故，通達諸法無所不至，真實知見離於能見。論曰：心
X46n0787_p0710a21║性離見，即是遍照法界義故。此下明第三德。論所言：
X46n0787_p0710a22║若心有動，即是無明熏習氣故，虗妄而轉。為對心性
X46n0787_p0710a23║寂滅，無有喧動，正直無顛倒解，即實智照，隨理建立
X46n0787_p0710a24║顯示。論云：若心有動，非真識知，此下顯第四德，謂妄
X46n0787_p0710b01║法無始來無自體，為對自性清淨本有功德建立顯
X46n0787_p0710b02║示。論曰：無有自性，此下顯第五德，謂妄法四相所遷
X46n0787_p0710b03║非常，三苦俱轉非樂，二種自在無故非我，一道清淨
X46n0787_p0710b04║無故非常，此四以為對量本覺體中四德建立顯示。
X46n0787_p0710b05║論曰：非常、非樂、非我、非淨，此下顯第六德，謂妄法燒
X46n0787_p0710b06║真心故名熱，以惱亂諸有情故名惱，破滅變德令不
X46n0787_p0710b07║作故衰變，由此一切眾生不得自在，待此為對清涼
X46n0787_p0710b08║不變自在德故以立示。論曰：熱惱衰變則不自在，此
X46n0787_p0710b09║下顯示無邊功德相義，謂所治染法無數量故，以能
X46n0787_p0710b10║治亦然矣。論曰：乃至具有過恒沙等妄染之義，對此
X46n0787_p0710b11║義故心性無動，則有過恒沙等諸淨功德相義示現。
X46n0787_p0710b12║此下結圓滿德，謂若一心有動轉相，更見前境可緣
X46n0787_p0710b13║能所心境二差別故，本德則不圓滿，而本性德雖過
X46n0787_p0710b14║恒沙，唯一心量無有二也。是則圓滿自在性德，結縛
X46n0787_p0710b15║及解脫位中亦恒具足，名為法身，名如來藏。論曰：若
X46n0787_p0710b16║心有起，更見前法可念者，則有所少，如是淨法無量
X46n0787_p0710b17║功德，即是一心更無所念，是故滿足名為法身如來
X46n0787_p0710b18║之藏。（〔斷曰：上來偽論義調至猥拙矣，雖乃不足取而用焉，亦撮略而已也〕。）
X46n0787_p0710b19║二、又上下，會通二：初、通前三說。初一成果，即至得果；
X46n0787_p0710b20║次一本性，即自性住；後一翻染，即引出佛性也。二、第
X46n0787_p0710b21║三下，別辨後一二：初、尅分齊二：初、以義指屬焉。言第
X46n0787_p0710b22║三者，指於前三說中第三，翻對妄染而說淨德，尅定
X46n0787_p0710b23║分齊，則屬真如三大義中相大義攝。二、是故下，引經
X46n0787_p0710b24║証成中，初喻明，後合說。
X46n0787_p0710c01║二、此中下，辨相依四：初、總標義。此中所說妄中四義：
X46n0787_p0710c02║一、依真無體義，即起信疏、無明二義中無體即空義；
X46n0787_p0710c03║二、違真覆障義，即有用成事義也。若對次文，真中四
X46n0787_p0711a01║義則成前後。準義合云：一、違真覆障義。二、依真無體
X46n0787_p0711a02║義，以配下文一、隨緣義，二、不變義，則各由初義故，順
X46n0787_p0711a03║流作眾生；各由第二義故，自性常清淨。義方相當，學
X46n0787_p0711a04║者應悉。二、此真下，別釋相中，初別屬四義。由初義者，
X46n0787_p0711a05║即違真覆障義及隨緣義；第二義者，即依真無體義
X46n0787_p0711a06║及不變義。餘二可知。次又各下，前三後一。後又在下，
X46n0787_p0711a07║通具四義中，初總明；次是故下，別示；後是故下，通結。
X46n0787_p0711a08║三、今此下，示今意。第三義者，妄中反自詮佗，真中反
X46n0787_p0711a09║顯。由此義故，有恒沙德。四、問答下，由問答中有三重：
X46n0787_p0711a10║第一重中，在纏、出障皆無問，智見、真如不同答；第二
X46n0787_p0711a11║重中，類例因中計果問，就緣、說有不同答；第三重中，
X46n0787_p0711a12║染、淨相例問，違、順有翻、不翻答。
X46n0787_p0711a13║三、相應下，二：初、示義意；二、此論下，明廣。略中，初明此
X46n0787_p0711a14║略；後起信下，明彼。廣中，初標示；次一謂下，列釋。
X46n0787_p0711a15║四、業用下，二：初、以義指歸；二、勝鬘下，引文成立。所引
X46n0787_p0711a16║經論皆是內熏猒求義矣。
X46n0787_p0711a17║五、攝果下，言此恒沙功德相義，就因隱時名性功德，
X46n0787_p0711a18║就果顯時則名解脫般若法身。言故名佛法者，亦即
X46n0787_p0711a19║結歸起信論中佛法二字。
X46n0787_p0711a20║三、恒沙下，結指。
X46n0787_p0711a21║二、喻說下，二：初別喻二德；後通釋下，具有三義。其後
X46n0787_p0711a22║通意，深符論旨。以其燈有光明熱色、寶珠光色形狀，
X46n0787_p0711a23║各互不相離，互不相脫，故日相應。今疏脫一互字，應
X46n0787_p0711a24║云以互不相離等。
X46n0787_p0711b01║三、法合下，二：初、總釋疏中科名。言總釋者，釋字恐誤，
X46n0787_p0711b02║宜作牒字。二、次言下，別顯文中功德二字。若貼本論，
X46n0787_p0711b03║宜云故說恒沙如來法也。
X46n0787_p0711b04║二、復次下，釋後頌二：初、一謂下，釋三：初、在纏不染二：
X46n0787_p0711b05║初、正釋二：初、法說；二、如迷下，喻明；二、依是下，証成。二、
X46n0787_p0711b06║二以下，隨染隱體中，初正明；後此是下，示義。三、三以
X46n0787_p0711b07║下，煩惱即空二：初、正釋。二、是故下，証成二：初、引文；後
X46n0787_p0711b08║此等下，結成。
X46n0787_p0711b09║二、釋不空中，初標示；次一有下，列釋三：一、有自體，二、
X46n0787_p0711b10║具性德，三、體相冥和。後不離下，指例。
X46n0787_p0711b11║十、不作義利門四：初、徵起。前辨相應具含性德，何以
X46n0787_p0711b12║不能作義利耶？故茲徵諸。
X46n0787_p0711b13║二、立頌中六句：前二句法，後四句喻。略舉三喻，釋中
X46n0787_p0711b14║九影顯故。
X46n0787_p0711b15║三、解釋二：初、問；後、答二：初、總示。二、又此下，別釋二：初、
X46n0787_p0711b16║標示通、別；二、一運下，列釋。別喻有九，如文。一中五見，
X46n0787_p0711b17║謂身、邊等五，總名惡見。八、世界下，三：初、正明；次、寶性
X46n0787_p0711b18║下，引証。然論意謂以真如通一切法，今簡去非情，故
X46n0787_p0711b19║約六處眾生數中，取彼畢竟真如理以為性種性。後、
X46n0787_p0711b20║喻伽下，揀辨。六處珠勝，即十二處中第六意處，能攝
X46n0787_p0711b21║賴耶、表義、名言熏習之種，故曰珠勝。無始傳習，謂由
X46n0787_p0711b22║約彼有為性中建立不同，是故權、實二教有異。九、空
X46n0787_p0711b23║雲下，二：初、正辨闕修，則別喻一義。二、又釋下，兼明總
X46n0787_p0711b24║結，則通結前九。
X46n0787_p0711c01║四、二重頌下，二：初、示意。前標言攝，此言重者，謂攝前
X46n0787_p0711c02║義重復頌故。二、初三下，釋文。後句反此。在纏闕用，則
X46n0787_p0711c03║顯出纏能為大利。
X46n0787_p0711c04║十一、作義利門三：初、徵。前明在纏不作義利，出纏則
X46n0787_p0711c05║能作大義利，故此徵焉。
X46n0787_p0711c06║二、頌中下二：初、總別科分。二、前中下，依文述釋二：初、
X46n0787_p0711c07║明出障故能益生二：初、出障中論二：初、喻說；二、次半
X46n0787_p0711c08║下，法合。二、就益下，明益生中論二：初、舉喻顯用；二、下
X46n0787_p0711c09║半下，以法合益。以此三事合前三益。二、明具德故能
X46n0787_p0711c10║益生二：初、總示。二、初中下，別釋論二：初、具德三：初、悲
X46n0787_p0711c11║智相導德中二：初、釋前二句中三有，謂欲有、色有、無
X46n0787_p0711c12║色有。了知緣生無自性故，皆空寂也。既了空寂，何染
X46n0787_p0711c13║之有？後若盡下，釋後二句中，初正釋；次以約下，結成。
X46n0787_p0711c14║維摩經下，指會。梵言維摩詰，此云無若垢。彼經所謂
X46n0787_p0711c15║香積諸來菩薩向佛求法，復還本土。佛言：有盡、無盡
X46n0787_p0711c16║平等法門，汝等當學。言盡者，有為法；言不盡者，無為
X46n0787_p0711c17║法。當住平等，不住二邊。今盡、不盡皆無所著，即無住
X46n0787_p0711c18║處行也。二、心雲徧空德中，初躡前徵起；次謂住下，釋
X46n0787_p0712a01║成中，有法、喻、合。三、定持住法德中，初述釋；後前門下，
X46n0787_p0712a02║對前示義。二、下半下，益生中，初約世間；後法雨下，約
X46n0787_p0712a03║出世。二種益中，舉一兼一，以影顯故。由滅惑故而生
X46n0787_p0712a04║德，既其生德，則必滅惑也。
X46n0787_p0712a05║三、釋中下，論三：初、總舉反前；二、明具智斷德。三、以法
X46n0787_p0712a06║成益二：初、標分。二、前中下，釋相論二：初、成自益二：初、
X46n0787_p0712a07║証法成人益。二、受用法樂益中，初正釋文；後又釋下，
X46n0787_p0712a08║重配義二：初、約四德；亦又釋下，約三德；二、為一下，明
X46n0787_p0712a09║成佗剎。
X46n0787_p0712a10║十二、一性門三：初、徵。謂前所明在纏出障，義用雖珠，
X46n0787_p0712a11║皆同一性，故茲徵諸。
X46n0787_p0712a12║二、頌中下二：初、分門。二、初中下，隨釋論三：初、標異義
X46n0787_p0712a13║一性門中，初總指此字；二、寶性下，別釋四義中，初引
X46n0787_p0712a14║彼屬此；二、又寶性下，依彼釋此；三、然此下，以義指歸。
X46n0787_p0712a15║二、標境智一味門二：初、標示。二、前中下，釋成二：初、法
X46n0787_p0712a16║說中，初依此論釋；後又寶性下，引論而釋。二、喻況中，
X46n0787_p0712a17║初牒舉。此有三義：一、通喻下，正釋中，初約通別；後此
X46n0787_p0712a18║冷下，生喻體；後寶性下，指同焉。
X46n0787_p0712a19║三、標因果一乘門。三、釋中下二：初、總別科分。二、前中
X46n0787_p0712a20║下，依門述釋三：初、釋異義一性門二：初、釋法身、涅槃
X46n0787_p0712a21║無二義論二：初、牒執總非。言戒等者，謂等收定、慧、解
X46n0787_p0712a22║脫知見，小乘說為五分法身。二、引頌釋成中，釋此引
X46n0787_p0712a23║頌文。初釋初二句；次即涅槃下，釋第三句；後言即下，
X46n0787_p0712a24║釋第四句。二、二復次下，具釋四義無差別性文二：初、
X46n0787_p0712b01║指經標示。二、初中下，依義釋成論四：初、佛果即涅槃
X46n0787_p0712b02║二：初、略消文。二、亦菩提下，廣辨義二：初、敘述諸說中，
X46n0787_p0712b03║初、總標；二、一云下，別列，有五；後五釋下，指歸今論。二、
X46n0787_p0712b04║言即下，涅槃即法身。三、言世下，法身即如來中，初、正
X46n0787_p0712b05║釋；後故轉下，引成。四、言復下，如來即聖諦二：初、標義。
X46n0787_p0712b06║二、引釋下二：初、揀非。二、顯是下二：初、總示。二、前中下，
X46n0787_p0712b07║別釋論二：初、明苦滅顯真中二：初、六句飜苦；二、五句
X46n0787_p0712b08║顯真。二、明離染顯淨下二：初、離染。二、顯淨中二：初、正
X46n0787_p0712b09║顯；二、結成。謂此法身具恒沙德，是故名為不空之法
X46n0787_p0712b10║也。
X46n0787_p0712b11║二、釋境智一味門二：初、標門摠示；二、前中下，依義別
X46n0787_p0712b12║釋二：初、法說論三：初、明所証法深；二、明能証智妙二：
X46n0787_p0712b13║初、標宗。二、校量中二：初、二乘淺智所不能知中，初、正
X46n0787_p0712b14║釋二：初、約見修釋；後、又釋下，通諸位釋；後、勝鬘下，引
X46n0787_p0712b15║証。二、唯佛妙知所能證會中，初、正釋；後、由此下，結成。
X46n0787_p0712b16║第三、結境智無二中，初、正釋；後、楞伽下，引成。二、喻況
X46n0787_p0712b17║中，言同前者，如前偈中疏文已釋。
X46n0787_p0712b18║三、釋因果一乘門二：初、標門總示。有一乘章，如別說
X46n0787_p0712b19║者，謂建立一乘義分齊。二、初中下，依義別釋三：初、因
X46n0787_p0712b20║一果無異論二：初、顯一道，分之為三。若法華云：於一
X46n0787_p0712b21║佛乘，分別說三。二、釋無差別二：初、反釋。疏三：初、正釋；
X46n0787_p0712b22║二、勝鬘下，引成；三、準此下，結指。二、順釋中，如來藏、法
X46n0787_p0712b23║界名異體同，而此法界，界即性、義。二、果一因無異論
X46n0787_p0712b24║二：初、牒計總非二：初、正明；二、問三乘下，通難二：初、牒
X46n0787_p0712c01║難；二、答今下，釋通二：初、正答前難中二：初、標舉；二、一
X46n0787_p0712c02║前下，列示；二、前同下，通前結意。二、以正理破中，初、正
X46n0787_p0712c03║明；後是故下，結顯。三、引教成無二二：初、証無異因論
X46n0787_p0712c04║三：初、總遮妄取；二、顯真實証；三、釋成證相。二、証一味
X46n0787_p0712c05║果論二：初、標舉；二、所謂下，釋相中言解脫道證累外
X46n0787_p0712c06║法界者，今疏中累字誤作界字，今改正之。謂解脫道
X46n0787_p0712c07║障累永盡，故云累外。言法界者，義通三處，無不徧故。
X46n0787_p0712c08║三、此是下，結略迴向。
X46n0787_p0712c09║
X46n0787_p0712c10║法界無差別論疏領要鈔卷下（終）