X46n0790_p0779c01║
X46n0790_p0779c02║
X46n0790_p0779c03║
X46n0790_p0779c04║
X46n0790_p0779c05║
X46n0790_p0779c06║No. 790
X46n0790_p0779c07║法華經論述記
X46n0790_p0779c08║
X46n0790_p0779c09║妙法蓮華經優婆提舍者，妙法蓮華經，是所釋經
X46n0790_p0779c10║本名；優婆舍，釋論名也。所釋經本，義要有二：一、開
X46n0790_p0779c11║方便門，二、示真實相。真實相者，謂證道也；方便門
X46n0790_p0779c12║者，謂教道也。此二種道，並□甚深□，軌時義，故名
X46n0790_p0779c13║妙法。言蓮華者，喻顯妙法，出離十慢之濁，開敷一
X46n0790_p0779c14║乘之實，故譬蓮華。又蓮華者，寄譬別顯法功德。此
X46n0790_p0779c15║經所顯方便真實，各有二種，謂法與人。法謂妙法
X46n0790_p0779c16║功德，當體立名，名為妙法；人謂法師功德，寄喻顯
X46n0790_p0779c17║示，名為蓮華。義如上釋。優婆提舍，名為論議，即十
X46n0790_p0779c18║二分中論議理也，亦名摩怛理伽。言勒伽者，音之
X46n0790_p0779c19║略也。律釋經文，研究深義，是故名為優婆提舍。依
X46n0790_p0779c20║所釋經，立論名故，是依主釋。或此論中，攝法華經
X46n0790_p0779c21║所有要義，名藏真諦翻云天親，其人本是天帝之
X46n0790_p0779c22║弟，故名天親。沙門玄奘翻為世親，菩薩託生於世，
X46n0790_p0779c23║因祈世親之天，故為名焉。此論二本：一、是勒那摩
X46n0790_p0779c24║提所翻，無歸敬頌；二、是菩提流支所翻，有歸敬頌。
X46n0790_p0780a01║文句小異，義意無別。今所釋者，流支翻也。
X46n0790_p0780a02║致敬序中，大分為三：初一頌通敬三寶，願釋經意；
X46n0790_p0780a03║次一頌別敬教主及對揚眾，顯造論意；後一頌半
X46n0790_p0780a04║一總歸勝緣，請承加護。頂禮者，起淨心，轉愛果，舉
X46n0790_p0780a05║體頂禮也。正覺海者，謂佛菩提廣大深，一味具德，
X46n0790_p0780a06║名正覺海。淨法者，謂證教法，並皆離垢，上名為淨
X46n0790_p0780a07║法。無為僧者，賢聖眾皆以無為與同名故，名無為
X46n0790_p0780a08║僧。就勝唯取登地菩薩下二句者，顯釋經意。又可
X46n0790_p0780a09║顯示敬之所為。禮三寶者，為何所為？為深利智者，
X46n0790_p0780a10║開示毗伽典故。深智者，謂迴向菩提聲聞，得無漏
X46n0790_p0780a11║慧，達注性故。利智者，謂新發意菩薩，直趣菩提，非
X46n0790_p0780a12║迃迴故。為斯二人，說一乘法。開者，直說而開。示者，
X46n0790_p0780a13║委曲而示。又開者，開權。示者，示□。教滿理圓，名毗
X46n0790_p0780a14║伽典。如涅槃云：長者教子，先以半字，後毗伽。謂其
X46n0790_p0780a15║義相似。彼經半字喻於小乘，毗伽羅論喻大乘故。
X46n0790_p0780a16║何者名為毗伽論？劫初成時，摩醯首羅與毗[米*〡*(白/ㄆ)]劒
X46n0790_p0780a17║和合生子，名婆藍摩。彼有四面說四皮陀，頂上一
X46n0790_p0780a18║頭說一皮陀。四面所說並是世法，頂上所說語深
X46n0790_p0780a19║難解。世所行者唯四皮陀，後人更作六種論。解四
X46n0790_p0780a20║皮陀，毗伽羅論即是六論之一也。解阿闥皮陀，辨
X46n0790_p0780a21║聲明法也。阿闥皮陀者，是後面所說也。西方重此
X46n0790_p0780a22║聲論，故經十二年乃有通解，非初尊者之所能解，
X46n0790_p0780a23║故以毗伽喻大乘也。祇䖍牟尼尊者，謂適敬於牟
X46n0790_p0780a24║尼尊也。前敬佛中雖通敬禮，而教主故須別敬也。
X46n0790_p0780b01║及菩薩、聲聞者，謂文殊、彌勒、舍利子等對揚眾也。
X46n0790_p0780b02║前禮僧中雖六通禮，而對揚故須別敬也。下二句
X46n0790_p0780b03║者，顯造論竟。又二，顯示列教所為。欲令以法自他
X46n0790_p0780b04║利故，略出比經勒伽論也。摩德勒名為本母，以能
X46n0790_p0780b05║顯了源隱之義。如字之本母名摩德勒伽，若正應
X46n0790_p0780b06║云摩怛理伽，今存略故名勒伽論。後請加護，如文
X46n0790_p0780b07║應知。上來敬序已訖。
X46n0790_p0780b08║自下正釋經文，即是論之正體。若依此論科經文
X46n0790_p0780b09║者，大分為三：一者、七種功德成就名教起因緣分，
X46n0790_p0780b10║即初序品是；二者、五分破二明一開方便分，須方
X46n0790_p0780b11║便品是；三者、對治十無上顯實相分，譬喻已下至
X46n0790_p0780b12║於經竟流通之分。第十無上中通攝，故不別立。釋
X46n0790_p0780b13║初品中，先牒初二分纏第分經。不盡牒者，文隱難
X46n0790_p0780b14║解，牒而釋之，相顯易知，皆在略故。如是我聞等，雖
X46n0790_p0780b15║不別釋，文少，故并牒經。曰歸命等者，結集經者，將
X46n0790_p0780b16║欲出經，故先歸命。一切經者，理應皆有，無者存略。
X46n0790_p0780b17║論曰：此法門初第一品示現明七種功德成就。何等
X46n0790_p0780b18║為七？一者序分成就、二者眾成就、三者如來欲說法
X46n0790_p0780b19║時至成就、四者依所說法隨順威儀住成就、五者依
X46n0790_p0780b20║止說因成就、六者大眾欲聞現前成就、七者文殊師
X46n0790_p0780b21║利菩薩答成就。
X46n0790_p0780b22║解云：論釋經中有二：一、開列章門；二、隨釋章門。初
X46n0790_p0780b23║中，先總開，後別列。初總開中，此法門者，總舉一部
X46n0790_p0780b24║之法門也。初第一品者，別約廿八品中初第一品
X46n0790_p0780c01║也。初言便足，何故復言第一品者？為顯廿八品勒
X46n0790_p0780c02║為三分，今此序品約分在初，約品第一，兼二義故。
X46n0790_p0780c03║言初第一七種功德成就者，謂序等七事，總別隨
X46n0790_p0780c04║應，皆有發生信解之功，助顯實相功德，如所安立，
X46n0790_p0780c05║不可破壞，是故名為功德成就。別列章中，先徵後
X46n0790_p0780c06║列。序分成就者，如是我聞等五句，文句玩少，又是
X46n0790_p0780c07║通序，是故此中總名序分。眾成就者，依十地論，亦
X46n0790_p0780c08║序分攝，證信六句皆通序故，令就別義，名眾成就。
X46n0790_p0780c09║教所被機，起教勝故，要因機勝劣，顯教深淺故。伽
X46n0790_p0780c10║耶山頂論名所應聞弟子成就分者，義意亦同，為
X46n0790_p0780c11║顯亦有通序義故。前牒經文，與序并牒。如來欲說
X46n0790_p0780c12║法時至成就者，成道來四十餘年，所以未曾說此
X46n0790_p0780c13║妙法，眾生根未熟說時未至故，今根機已熟說法
X46n0790_p0780c14║時至，是故先說無量義經，將為此經之前北也。依
X46n0790_p0780c15║所說法隨順威儀住成就者，說時既至將欲起說，
X46n0790_p0780c16║必依如法順威儀住，以佛尊重所說法故，待處待
X46n0790_p0780c17║眾方起說故，此是三世諸佛說法儀則，故名依如
X46n0790_p0780c18║法隨順威儀。依止說因成就者，既住順儀雨華動
X46n0790_p0780c19║地，將表內證復放豪光，眾覩希有之瑞皆起渴仰
X46n0790_p0780c20║之念，依此欲心而起說故，是故名為依止說因。大
X46n0790_p0780c21║眾欲聞說法成就者，前雖欲問其相未現，發言推
X46n0790_p0780c22║問欲相方現，是故名為欲聞現前。文殊師利答成
X46n0790_p0780c23║就者，現見過去因果相故，騰眾疑情能決所滯，是
X46n0790_p0780c24║故名彼答成就也。雖七種事皆有序義，以從通名
X46n0790_p0781a01║為序品故，然初一分從通受名，餘六皆從別義立
X46n0790_p0781a02║目，如五境名義無所違。
X46n0790_p0781a03║論曰：又序分成就者，此法門中示現二種勝義成就，
X46n0790_p0781a04║此義應知。何等為二？一者示現諸法門中最勝義成
X46n0790_p0781a05║就、二者示現自在功德義成就。如王舍城勝於一切
X46n0790_p0781a06║諸餘城舍，耆闍崛山勝諸餘山，顯此法門最勝義故，
X46n0790_p0781a07║如經婆伽婆住王舍城耆闍崛山中故。
X46n0790_p0781a08║解云：此下隨釋。釋序分中唯釋住處，餘皆存略文，
X46n0790_p0781a09║義同餘經，無別所表故。於中有四：一、牒章總標，二、
X46n0790_p0781a10║徵數別列，三、指事顯義，四、牒經重成。言又序分成
X46n0790_p0781a11║就者，謂此牒章也。序分所攝住處，非但依處起教，
X46n0790_p0781a12║亦有所表別義，顯別義故說。又言此法門下，總標
X46n0790_p0781a13║勝義。所表義深，故勸應知。何等為二者？微數也。一
X46n0790_p0781a14║者、已下，別列勝義。示現諸法門中最勝義成就者，
X46n0790_p0781a15║謂妙法功德證甚深，於諸法中最勝義故；阿含甚
X46n0790_p0781a16║深，於諸門中最勝義故。何故最勝？諸佛所乘究竟
X46n0790_p0781a17║乘故，過此更無餘勝法故。自在功德義成就者，謂
X46n0790_p0781a18║法師功德，前是所乘法，此是能乘人，如自所證說
X46n0790_p0781a19║授與人，不待思惟成所作事，故云自在功德成就。
X46n0790_p0781a20║如王舍下，指事顯義。勝於一切諸餘城舍者，智度
X46n0790_p0781a21║論云：有人言：閻浮提四方中，東方為始，曰初出故。
X46n0790_p0781a22║東方之中，摩伽陀國最勝；摩伽陀國中，王舍城最
X46n0790_p0781a23║好。其城中有十二億家，是中人多聰明廣學多識，
X46n0790_p0781a24║其國豐樂乞食易得，城在山中閑靜，精舍多故坐
X46n0790_p0781b01║禪人喜住。廣如論說。今以義求有七種勝：一名勝，
X46n0790_p0781b02║王舍故；二方勝，在東故；三處勝，家多故；四住人勝，
X46n0790_p0781b03║聰明人多故；五豐樂勝，乞食易得故；六閑靜勝，在
X46n0790_p0781b04║山中故；七住止勝，多精舍故。此法門亦爾，諸經中
X46n0790_p0781b05║王法門中最廣攝，諸乘明智所住法樂豐饒。在炎
X46n0790_p0781b06║山賢聖喜住者，闍崛山勝諸餘山者，智度又云：問：
X46n0790_p0781b07║餘更有四山，鞞婆羅、婆羅恕等等，何以多住耆闍
X46n0790_p0781b08║崛山？答：耆闍崛山於五中最勝故。云何最勝？精舍
X46n0790_p0781b09║近城而山難上，難上故雜人不來，近城故乞食不
X46n0790_p0781b10║疲。證此法門者，品爾不捨世間而入炎，入涅槃故
X46n0790_p0781b11║般若不染於世，不捨世故大悲恒接於物。顯此法
X46n0790_p0781b12║以最勝義故者，顯成勝義。餘如文。
X46n0790_p0781b13║論曰：眾成就者，有四種義故，成就示現應知。何等為
X46n0790_p0781b14║四？一者數成就、二者行成就、三者攝功德成就、四者
X46n0790_p0781b15║威儀如法住成就。
X46n0790_p0781b16║解云：自下第二釋眾成就，經文中有二：初列十五
X46n0790_p0781b17║眾名數等，後總顯四眾威儀如法住。前牒經中且
X46n0790_p0781b18║列二眾，謂比丘眾及菩薩眾。此二眾中其文有五：
X46n0790_p0781b19║一標類，二唱數，三歎德，四列名，五總結。論牒經中
X46n0790_p0781b20║後二存毗，以論釋中通約為四，於中有三：一標，二
X46n0790_p0781b21║列，三釋。有四等標其數，何等下列其名。數成就者，
X46n0790_p0781b22║總顯十五眾之願數。行成就者，總顯此眾所有業
X46n0790_p0781b23║行。此行成就有義無文，亦可比丘、菩薩等名即願
X46n0790_p0781b24║其行，各隨其行業立通別名故。攝功德成就者，總
X46n0790_p0781c01║顯此眾所有功德。文顯比丘及菩薩眾，義通餘眾，
X46n0790_p0781c02║但文略也。威儀如法住成就者，總顯此眾所有威
X46n0790_p0781c03║儀。此四種義隨義總科，非一一眾文皆具四。初及
X46n0790_p0781c04║第五眾文義皆具四，其餘十三文唯有二，數及威
X46n0790_p0781c05║儀義通有四，各隨其所應亦有行德故。
X46n0790_p0781c06║論曰：數成就者，謂大眾無數故。行成就者有四種：一
X46n0790_p0781c07║者謂諸聲聞修小乘行；二者謂諸菩薩修大乘行；三
X46n0790_p0781c08║者謂諸菩薩神通自在，隨時示現能修行大乘，如颰
X46n0790_p0781c09║陀婆羅等十六賢士，具足菩薩不可思議事，而常示
X46n0790_p0781c10║現種種形相，謂優婆塞、優婆夷、比丘、比丘尼等；四者
X46n0790_p0781c11║謂出家聲聞，威儀一定不同菩薩故。
X46n0790_p0781c12║解云：自下別釋。大眾無數者，總顯十五眾生數無
X46n0790_p0781c13║量故。釋行成就中有四者，前二顯示大小乘中內
X46n0790_p0781c14║所脩行，後二顯示大小乘中外所現行。理實四種
X46n0790_p0781c15║皆通在家及出家行，而第四中徧舉出家者，以相
X46n0790_p0781c16║顯故。厭離生死，捨化他事，速求自度，脩覺分等，名
X46n0790_p0781c17║小乘行。雖厭生死而不捨眾生，為兼濟故，脩六度
X46n0790_p0781c18║等，名大乘行。此二名為內所脩行。內行既成，外相
X46n0790_p0781c19║亦現，菩薩隨緣通現四眾，聲聞一定多現出家，此
X46n0790_p0781c20║二名為外所現行。現行
X46n0790_p0781c21║論曰：皆是阿羅漢等有十六句，示現聲聞功德成就
X46n0790_p0781c22║故。皆於阿耨多羅三藐三菩提不退轉等有十三句，
X46n0790_p0781c23║示現菩薩功德成就故。
X46n0790_p0781c24║解云：自下釋第三攝功德成就。於中先標二眾功
X46n0790_p0782a01║德，後釋二眾功德。標中不牒章者，文存略耳。
X46n0790_p0782a02║論曰：聲聞功德成就者，彼十六句三門攝義示現應
X46n0790_p0782a03║知。
X46n0790_p0782a04║解云：釋中先釋聲聞功德，後釋菩薩功德。聲聞功
X46n0790_p0782a05║德中有三：一、開三門；二、列三門；三、依三門釋十六
X46n0790_p0782a06║句。此則開門，謂彼皆是阿羅漢等十六句上上起
X46n0790_p0782a07║等三門，總功德義示現應知。
X46n0790_p0782a08║論曰：何等三門？一者上上起門、二者總別相門、三者
X46n0790_p0782a09║攝取事門。
X46n0790_p0782a10║解云：上上起門者，依所成、能成句。謂能成句上、所
X46n0790_p0782a11║成句上而能成立，或所成句上、能成句上而所成
X46n0790_p0782a12║立，故名上上起。起者，成也。總別相門者，依標釋句。
X46n0790_p0782a13║謂先總標一句，後以別句解釋，故云總別相門。攝
X46n0790_p0782a14║取事門者，依滿、不滿句。若是滿句，一句攝取一切
X46n0790_p0782a15║德事；若不滿句，二、三句合攝取一切德事，故云攝
X46n0790_p0782a16║取事門。
X46n0790_p0782a17║論曰：上上起門者，謂諸滿已盡故名為阿羅漢。（乃至）
X46n0790_p0782a18║到第一彼岸者，善得正智心解脫、善得神通無諍三
X46n0790_p0782a19║昧等諸功德故。
X46n0790_p0782a20║解云：自下依門釋，此則依初上上起釋。此初門中，
X46n0790_p0782a21║其例有十：一、以後起，二、以二前起，三、前後起，四、以
X46n0790_p0782a22║文起，五、以義起，六、文義起，七、隣次起，八、隔越起，九、
X46n0790_p0782a23║單獨起，十、重復起。諸漏已盡故，名為阿羅漢者，此
X46n0790_p0782a24║有四例：一、以後起，二、文起，三、隣次起，四、單獨起。其
X46n0790_p0782b01║可義知阿羅漢者，名之應，應受世間妙供養故。又
X46n0790_p0782b02║名煞賊，皆已永害煩惱賊故。又名不生，永不復受
X46n0790_p0782b03║分段生故。此三種義，皆由諸漏已盡故，以諸漏已
X46n0790_p0782b04║盡，成阿羅漢。以心得自在故，名為諸漏已盡者，此
X46n0790_p0782b05║有四例：一、以後起，二、以文起，三、隔越起，四、單獨起。
X46n0790_p0782b06║永不繫屬諸煩惱故，名心自在。心若不自在，諸漏
X46n0790_p0782b07║難盡故。故以心得自在，成諸漏已盡。言諸漏者，謂
X46n0790_p0782b08║欲漏等三種漏也。八十九云：諸欲界繫一切煩惱，
X46n0790_p0782b09║唯除無明，說名欲漏。諸色、無色二界所繫一切煩
X46n0790_p0782b10║惱，唯除無明，說名有漏。若諸有情，或未離欲，或已
X46n0790_p0782b11║離欲，除諸外道所有耶僻分別愚癡所生惡見，弊
X46n0790_p0782b12║覆其心，依此惡見，於彼諸欲，一分尋求，一分離欲，
X46n0790_p0782b13║乃至非想非非想處，於彼三界所有無知，總攝為一，
X46n0790_p0782b14║名無明漏。以無復煩惱故，名為心得自在。以善得
X46n0790_p0782b15║心解邪，善得慧解邪故，名為心得自在者，此亦四
X46n0790_p0782b16║例：一、前後起，二、以文起，三、隣次起，四、重複起。何故
X46n0790_p0782b17║重複起者？以心自在有通別故。通則不屬諸煩惱
X46n0790_p0782b18║故，別則解脫二種縛故。善得心解脫者，離三界貪
X46n0790_p0782b19║故。善得慧解脫者，已離一切染無明故。如說：離貪
X46n0790_p0782b20║心得解脫，離於無明慧得解脫。智度問曰：答：一切
X46n0790_p0782b21║三界煩惱離故心得解脫，何故佛言染愛離心得
X46n0790_p0782b22║解脫？答曰：愛能繫閇心有大力故，以是故說不餘
X46n0790_p0782b23║煩惱愛斷餘則斷。又諸結使皆屬愛見，屬愛煩惱
X46n0790_p0782b24║覆心，屬見煩惱覆慧。愛離故屬愛結使亦離得心
X46n0790_p0782c01║解脫，無明離故屬見結使亦離慧得解脫。是不退
X46n0790_p0782c02║法得無生智，故名善得。以遠離能見故名為無復
X46n0790_p0782c03║煩惱者，此是以義。獨起因具有三種：一不正思惟、
X46n0790_p0782c04║二順貪等境、三隨眼未害。今且說二，能見者謂不
X46n0790_p0782c05║正思惟，所見者謂順貪等境。於此二因並遠離故，
X46n0790_p0782c06║所斷煩惱無復起世。以善得心解脫善慧解脫故
X46n0790_p0782c07║名為心善調伏者，此亦四例，謂以前文複隣次起
X46n0790_p0782c08║愛等不離心不調伏，以能離故心善調伏，故以三
X46n0790_p0782c09║解脫成心善調伏。佛地三釋，有義有學離見所斷
X46n0790_p0782c10║一百十二種分別麤重煩惱，不𢤱悷故猶如良馬，
X46n0790_p0782c11║名為調順。有義無學離見脩斷一百二十八種煩
X46n0790_p0782c12║惱，不剛強故猶如真金，名為調順。如實義者，皆是
X46n0790_p0782c13║迴向菩提種性，一切堪能發起大果，隨佛意轉如
X46n0790_p0782c14║聰慧象，故名調順。今言調伏，其義亦同。若唯言調
X46n0790_p0782c15║伏，隨應通三義；若言善調伏，唯在後二義。有學雖
X46n0790_p0782c16║調伏，非善調伏故。人中大龍者，行諸惡道如平坦
X46n0790_p0782c17║路無所拘礙，應行者已行、應到處已到故者，此是
X46n0790_p0782c18║以義。複起諸惡道者，謂苦集諦，以是雜染可厭怖
X46n0790_p0782c19║故。平坦路者，謂滅道諦，以是清淨可欣樂故。以空
X46n0790_p0782c20║等行，觀彼無性，雖行雜染，而無所著，故云如平坦
X46n0790_p0782c21║路，無所拘礙。又知苦斷集故，行諸惡道，如平坦路，
X46n0790_p0782c22║無所拘礙，證滅脩道故。應行者已行，應到處已到，
X46n0790_p0782c23║應作者作者，人中大龍，已得對治，降伏煩惱之怨
X46n0790_p0782c24║敵故者，此是以前文起，復以義成。謂盡智中，苦已
X46n0790_p0783a01║知，集已斷，滅已證，道已脩，如是知者，應作者作，故
X46n0790_p0783a02║以前大龍，成應作者作。又知集因盡，故云已得對
X46n0790_p0783a03║治，降伏煩惱之怨敵故。所作已辦者，更不後生，如
X46n0790_p0783a04║相應事，已成就故者，此是義釋。謂無生智中，苦果
X46n0790_p0783a05║不生，於知苦等，不復更作，故云更不後生，如相應
X46n0790_p0783a06║事，已成就故。離諸重擔者，已應作者作，所作已辦，
X46n0790_p0783a07║後生重擔，已捨離者，此是文義，重複起也。智度論
X46n0790_p0783a08║云：五陰麤重常惱，故名為擔。如佛說：何謂為擔？五
X46n0790_p0783a09║陰是擔，因盡果不生故，能離五陰重擔故。以應作
X46n0790_p0783a10║者作等，成離諸重擔，應作者作等中，證滅脩道，非
X46n0790_p0783a11║離重擔義故。重釋云：後生重擔，已捨離故。有經說
X46n0790_p0783a12║言：棄擔能擔，謂棄苦集之擔，能擔滅道之擔。逮得
X46n0790_p0783a13║己利者，已捨重擔，證涅槃故者，此是文義，單獨起
X46n0790_p0783a14║也。陰擔非己利，而能捨故，涅槃是己利，而能證故，
X46n0790_p0783a15║故云逮得己利。盡諸有結者，以逮得己利，斷諸煩
X46n0790_p0783a16║惱因故者，此亦文義，單獨起也。以逮得涅槃之利
X46n0790_p0783a17║故，能盡諸有，以斷諸煩惱之因故，能盡諸結。煩惱
X46n0790_p0783a18║因者，謂能見、所見、不正思等。以如前所說，善得正
X46n0790_p0783a19║智心解脫者，諸漏已盡故者，此是單文，隔越起也。
X46n0790_p0783a20║謂諸漏已盡故，善得正智心解脫，非唯見色得解
X46n0790_p0783a21║脫也。如摩健提梵志弟子，舉其尸著床上，轝行城
X46n0790_p0783a22║市中多人處，唱言：若有瞋見摩揵提屠，是人皆得
X46n0790_p0783a23║清淨道，何況禮拜供養者。多有人信其言。諸比丘
X46n0790_p0783a24║聞是語，白佛言：是事云何？佛說偈言：小人眼見求
X46n0790_p0783b01║清淨，如是無智無實道，諸結煩惱滿心中，云何眼
X46n0790_p0783b02║見得淨道？若有眼見得清淨，何用智慧功德寶？智
X46n0790_p0783b03║慧功德乃為淨，眼見求淨無是事。一切心得自在
X46n0790_p0783b04║者，善知見道脩道智故者，此是以義單起，於見脩
X46n0790_p0783b05║道能自證知，非由他教所引集故，名自在也。伽耶
X46n0790_p0783b06║山論云：依不顛倒受教脩行者，其義亦同，善知見
X46n0790_p0783b07║道故。依不顛倒善知脩道故，受教脩行。由此二因
X46n0790_p0783b08║故，得一切心得自在。前言心得自在者，謂不屬煩
X46n0790_p0783b09║惱義。此言一切心得自在者，謂於諸聖道證知義。
X46n0790_p0783b10║到第一彼岸者，善得正智心解脫、善得神通無淨
X46n0790_p0783b11║三昧等諸功德故者，此是文義單獨起也。以二義
X46n0790_p0783b12║故，名到第一彼岸：一異外道及有學聖，以善得正
X46n0790_p0783b13║心解脫故；二異慧解脫無別脩功德，以善得神通
X46n0790_p0783b14║無淨三昧等諸功德故。上來所釋十六句中，相從
X46n0790_p0783b15║有三句：一唯所成非能成，此有五句，謂阿羅漢心
X46n0790_p0783b16║善調伏盡諸有結，一切心得自在到第一彼岸。二
X46n0790_p0783b17║唯能成非所成，此有二句，謂善得心解脫、善得慧
X46n0790_p0783b18║解脫。三通能成所成，謂餘九句。非能成所成者，無
X46n0790_p0783b19║作總頌曰：
X46n0790_p0783b20║前後文義俱，隣隔及單重，能所相乘成，
X46n0790_p0783b21║上起義應知，一七十三五，最後唯所成。
X46n0790_p0783b22║五六唯能成，餘九通二義。
X46n0790_p0783b23║論曰：大阿羅等者，心得自在到彼岸故，（乃至）是故名
X46n0790_p0783b24║為眾所知識。
X46n0790_p0783c01║解云：依三門釋十六中第一門已竟，故因此仍釋
X46n0790_p0783c02║總結之文。列名之文易可知，故略不釋也。
X46n0790_p0783c03║論曰：總別相門者，皆是阿羅漢等十六句。初句是總，
X46n0790_p0783c04║餘句別故。（乃至）十五者應如實知同生諸眾得諸功
X46n0790_p0783c05║德，為利益一切諸眾生故。
X46n0790_p0783c06║解云：自下第二依總別門釋十六句。彼阿羅漢名
X46n0790_p0783c07║之為應者，阿羅漢名雖含三義，今就應義名之為
X46n0790_p0783c08║總，以通十五種應義故。十五種者，於總應中隨義
X46n0790_p0783c09║別目。一者應受飲食臥具供養恭敬等故者，謂應
X46n0790_p0783c10║受供，應以諸漏已盡故、應受世間飲食等供。應將
X46n0790_p0783c11║大眾教化一切者，謂應教化，應以無復煩惱故、應
X46n0790_p0783c12║將大眾教化一切。第三者謂應遊入，應以心得自
X46n0790_p0783c13║在故、應入聚落等遊行無失。第四者應降伏，應以
X46n0790_p0783c14║善得心解脫故、應降伏外道等。如龍樹云：諸外道
X46n0790_p0783c15║等助道法不滿，若行一切德、若行二功德，求道不
X46n0790_p0783c16║能得。如人但布施求清淨，有但布施持戒說清淨、
X46n0790_p0783c17║有但布施禪定說清淨、有但布施智慧說清淨。如
X46n0790_p0783c18║是等種種道不具足，若無功德、若小功德說清淨。
X46n0790_p0783c19║是人雖一處心同解脫，不名好解脫，涅槃不滿足
X46n0790_p0783c20║故。如說：無功德人不能度生老病死之大海，小功
X46n0790_p0783c21║德人品不度善行道法。佛所說度須䟦陀梵志事，
X46n0790_p0783c22║廣說應知。第五者應觀察，應以善得慧解脫故、應
X46n0790_p0783c23║以智慧速觀察法。速觀察者，能多入義。能多行者，
X46n0790_p0783c24║說名速故。第六應說法，應以心善調伏故，應不疾
X46n0790_p0784a01║不遲說法，如法相應不疲惓也。七者應頭陀，應以
X46n0790_p0784a02║人中大龍故，應靜坐空閑處等。龍性樂靜及小欲
X46n0790_p0784a03║等，如律中坐禪比丘乞龍珠事。八應善行，應以應
X46n0790_p0784a04║作者作故，一向行善不著諸禪。第九者應行空聖
X46n0790_p0784a05║行，應以所作已辦故，應行空行，離空無我智所作
X46n0790_p0784a06║難辨故。第十者應行無相聖行，應以離五陰擔故，
X46n0790_p0784a07║於涅槃中行無相行。十一者應行無願聖行，應以
X46n0790_p0784a08║得涅槃利故，於三界中行無願行。十二者應降伏
X46n0790_p0784a09║世間禪，應以盡諸有結故，能伏世間禪淨心也。十
X46n0790_p0784a10║三者應起諸通勝功德，應以善得正智心解脫故，
X46n0790_p0784a11║能起諸通勝功德也。十四者應證第一義勝功德，
X46n0790_p0784a12║應以一切心得自在故，善知見脩道知故，能證勝
X46n0790_p0784a13║功德也。十五者應如實知同生諸眾，應以到第一
X46n0790_p0784a14║彼岸故，能如實知同生諸眾所得功德。同生眾者，
X46n0790_p0784a15║非異生眾，謂聖眾也。此復三，應如次顯示智斷恩
X46n0790_p0784a16║德。
X46n0790_p0784a17║論曰：攝取事門者，此十五句攝取十種功德，（乃至）十
X46n0790_p0784a18║者攝取上首功德，如經到第一彼岸故。
X46n0790_p0784a19║解云：自下第三依攝取事門釋十六句。上此十五
X46n0790_p0784a20║句攝取十種功德者，唯約別中弁其攝取，故云十
X46n0790_p0784a21║五。示現可說果不可說果故者，有為功德名可說
X46n0790_p0784a22║果，以相差別故；無為功德名不可說果，以相無別
X46n0790_p0784a23║故。攝事分云：從此已後不復應脩所行境性，如實
X46n0790_p0784a24║已斷一切煩惱，即於爾時於諸煩惱斷滅涅槃離
X46n0790_p0784b01║增上慢。即由遠離增上慢故，此現實有究竟明脫。
X46n0790_p0784b02║如實領受已，得明脫所行境性，由此出離一切所
X46n0790_p0784b03║有有為法故，當知明脫亦得出離。於涅槃中能取
X46n0790_p0784b04║所取二種施設皆無所有，一切戲論永滅離故，是
X46n0790_p0784b05║故乃至諸有為法可得展轉問答施設能取所取
X46n0790_p0784b06║言論差別。究竟涅槃無為法中，一切問答言論差
X46n0790_p0784b07║別皆不如理。十中初一是不可說果，後九皆是可
X46n0790_p0784b08║說果也。德功德者，謂斷功德，當體是德無相差別，
X46n0790_p0784b09║是故就體名德功德。諸功德者，謂伏他功德，隨所
X46n0790_p0784b10║伏異名為諸也。不違功德者，自順功德，自能隨順
X46n0790_p0784b11║故名不違。勝功德者，有大力故名勝功德。如龍樹
X46n0790_p0784b12║說無數阿羅漢中最大力，故云龍象，水行中龍力
X46n0790_p0784b13║大，陸行中象力大故。又如大龍王從大海出，起於
X46n0790_p0784b14║大雲遍覆虗空，放大電光明照天地，澍大供雨潤
X46n0790_p0784b15║澤萬物。諸阿羅品復如是，禪定智慧大海水中出，
X46n0790_p0784b16║起慈悲雲潤及可度，現大光明種種變化，說實相
X46n0790_p0784b17║法雨弟子心令出善牙。所應作勝功德者，供養如
X46n0790_p0784b18║來等，名所應作；依法供養中，最名應作。勝滿足功
X46n0790_p0784b19║德者，學地所作已滿足故。智度論云：得𤏙法、頂法、
X46n0790_p0784b20║忍法、世間第一法，故名所作；得苦法忍等諸無漏
X46n0790_p0784b21║善根，故名已辨。得見諦道，故名所作；得思惟道，故
X46n0790_p0784b22║名已辨。得學道，故名所作；得無學道，故名已辨。第
X46n0790_p0784b23║七、過功德中，過愛者，此中以愛為重擔故。過求命、
X46n0790_p0784b24║供養、恭敬者，以逮得涅槃利故，能過世間求命等
X46n0790_p0784c01║利，由求命等非己利故。論：云何己利？云何非己利？
X46n0790_p0784c02║行諸善法，是名己利；諸餘法，是名非己利。信、戒、捨、
X46n0790_p0784c03║定、慧等諸功德，一切財寶勝故，今世、後世常得樂
X46n0790_p0784c04║故，甘露城能到故，名為己利；餘非己利。如偈說：世
X46n0790_p0784c05║起種種無道法，與諸禽獸等無異，常求正智要道
X46n0790_p0784c06║法，得脫老死入涅槃。過上、下界者，以盡諸有結故。
X46n0790_p0784c07║有三：謂欲等三有結，謂愛等九結。論云：是結使盡
X46n0790_p0784c08║及有，是有盡及結使，故名有結盡。如人從高處墮，
X46n0790_p0784c09║未至地之此人死，雖未死，知必死故。如是諸阿羅
X46n0790_p0784c10║漢結使已盡，知有必當盡，故言有結盡。上上功德
X46n0790_p0784c11║者，以是不動法故。應作利益眾生功德者，以得神
X46n0790_p0784c12║通無量等故。上首功德者，以到究竟故。列名之文，
X46n0790_p0784c13║論存略也。總結之文，如前已釋。第五、菩薩眾中，文
X46n0790_p0784c14║亦有五：一、標眾，二、唱數，三、嘆德，四、列名，五、總結。
X46n0790_p0784c15║論曰：菩薩功德成就者，彼十三句二門攝義示現應
X46n0790_p0784c16║知。何等二門？一者上支下支門、二者攝取事門。
X46n0790_p0784c17║解云：自下顯示菩薩攝功德門，即是第三、嘆德文
X46n0790_p0784c18║也。於中有三：一、分牒章；二、分門；三、釋義。此即牒章
X46n0790_p0784c19║及分門，於中有三：一、分；二、徵；三、列。如文。
X46n0790_p0784c20║論曰：上支下支門者，所謂總相別相，此義應知。
X46n0790_p0784c21║解云：總相是標句，故名上支；別相是釋句，故云下
X46n0790_p0784c22║支。皆於阿耨多羅三藐三菩提不退轉者，即是標
X46n0790_p0784c23║句，皆得陀羅尼等十二句是釋句故。四、何以故？菩
X46n0790_p0784c24║薩嘆德中唯以二門解釋功德，不說上上起門，其
X46n0790_p0785a01║義云何？答：聲聞德中嘆同位德，能所相乘成，是有
X46n0790_p0785a02║上上起。以上上起者，顯示能所相乘成之義故。菩
X46n0790_p0785a03║薩嘆德中明別位三地功德故，無能所相乘成之
X46n0790_p0785a04║義，是以不說上上起門也。阿耨多羅三藐三菩提
X46n0790_p0785a05║者，此反無上正華覺體，即佛果所有五法，謂淨法、
X46n0790_p0785a06║法界，及四智品說智及智處、菩提、菩提斷，皆名菩
X46n0790_p0785a07║提故。不退轉者，由具下十因不退轉故，於佛果能
X46n0790_p0785a08║不退轉，決定當證，念念進脩，名不退轉。八地以上
X46n0790_p0785a09║任運進脩，於大菩提脩曾不退，無煩惱故。亦復不
X46n0790_p0785a10║為一切有相功用所動，名不退轉。由此八地名不
X46n0790_p0785a11║動地，相用煩惱不能動故。不退有四：一、信不退，十
X46n0790_p0785a12║信第六名不退心，自後不退生耶見故；二、位不退，
X46n0790_p0785a13║十住第七名不退住，自後不退入二乘故；三、證不
X46n0790_p0785a14║退，初地以上所證得法不退失故；四、行不退，八地
X46n0790_p0785a15║已上為、無為法皆能脩故。今此菩薩皆八地上，故
X46n0790_p0785a16║言於無上菩提不退，轉定當證故名不退。和上云：
X46n0790_p0785a17║有五種菩提：一發心菩提，謂十信位若未得第六
X46n0790_p0785a18║心以來，已得未得法中皆是退失。第六心已得以
X46n0790_p0785a19║去，已得不退，未得法中猶退失也。二伏心菩提，謂
X46n0790_p0785a20║三賢位未得十解第七住以來，未得已得法中皆
X46n0790_p0785a21║是退失。已得第七住以去，已得不退，未得猶退。十
X46n0790_p0785a22║迴向中第六迴向已去，已得未得法中皆是不退。
X46n0790_p0785a23║所以者何？以三練磨練磨其心故。伏心者，伏除煩
X46n0790_p0785a24║惱除伏其心故，謂脩行六度等諸行，及伏除六弊
X46n0790_p0785b01║障等，故名為伏心。三明心菩提，謂從初地至第七
X46n0790_p0785b02║地已得不退，未得法中猶退失也。自已得法中生
X46n0790_p0785b03║染著故，上勝法中不進趣故，來得中退。明心者，初
X46n0790_p0785b04║地中已得照明法性真理，故明心菩提。四出道菩
X46n0790_p0785b05║提者，謂第八地以上三地，法疾流中任運流故，已
X46n0790_p0785b06║得未得法中皆不退也。出道者，已出分段生死昇
X46n0790_p0785b07║薩波若，故名出道也。五無上菩提者，即佛果也。問：
X46n0790_p0785b08║已入第八地菩薩當言何相？答：當言於無加行、無
X46n0790_p0785b09║功用、無相界作意得任運故，無有動搖，於一切相
X46n0790_p0785b10║得自在故，住清淨地。四、入第九地菩薩當言何相？
X46n0790_p0785b11║答：當言於名身、句身、文身得自在故，又得無罪無
X46n0790_p0785b12║量廣大慧故，又得廣大無礙解故，能悅一切眾生
X46n0790_p0785b13║心故，名大法師。問：已入第十地菩薩當言何相？答：
X46n0790_p0785b14║當言已得一切如來同大灑故，已得如雲大法身
X46n0790_p0785b15║故，已得一切大神通故，名如來。彼不退轉十種示
X46n0790_p0785b16║俱，此義應知。
X46n0790_p0785b17║自此以下，依下支門牒文釋義。基公云：下支門中
X46n0790_p0785b18║有十二句，以十種示現。此十種中分為二門：初九
X46n0790_p0785b19║自利，後一利他。初九又二：初八有為功德，後一無
X46n0790_p0785b20║為功德。初中又二：初五福惠，後三悲智住。聞法不
X46n0790_p0785b21║退，皆得陀羅尼。陀羅尼者，此云總持。總持有二：一
X46n0790_p0785b22║攝，二散。攝者，持也，此即聞持。聞於文義，任持不忘，
X46n0790_p0785b23║即所聞之能持，名之為攝。聞即總持，體念惠也。十
X46n0790_p0785b24║地經云：八地以上菩薩，於一切法能堪、能思、能脩。
X46n0790_p0785c01║彼論解云：堪謂聞惠，思謂思惠，持謂脩惠。於一脩
X46n0790_p0785c02║惠，分三用故。散者，施也，以四種陀羅尼施與眾生
X46n0790_p0785c03║故。二樂說不退者，謂樂說辯才。辨才者，即是四辨、
X46n0790_p0785c04║七辨而樂說故。四辨者，即四無礙解：一法無礙解，
X46n0790_p0785c05║二義無礙解。此二如次，即是解教理無滯智。三詞
X46n0790_p0785c06║無礙解，即解諸方言音無滯智。四辨說無礙解，即
X46n0790_p0785c07║說法等無滯之智。七辨之義，如餘廣說。三說不退
X46n0790_p0785c08║轉者，真諦三藏云：有三種法輪：一轉法輪，謂佛二
X46n0790_p0785c09║月八日成道，四月八日往婆羅奈，為五比丘轉四
X46n0790_p0785c10║諦法輪。二照法輪，謂佛成道以後第七年中，往施
X46n0790_p0785c11║惠江邊，去祇洹林三里，說般若等無相大乘，是名
X46n0790_p0785c12║第二法輪。三持法輪，佛成道以後第三十八年中，
X46n0790_p0785c13║後毗舍離鬼王法堂，為勝義性等諸菩薩說解節
X46n0790_p0785c14║經等，即是解深密等了義大乘，是名第三法輪。初
X46n0790_p0785c15║是小乘，次是大乘，後是一乘，普攝三乘，皆歸大乘。
X46n0790_p0785c16║此三如次，名轉、照、持。依金光明，立此三名。若依此
X46n0790_p0785c17║解，諸大乘中未迴小乘者迴入第二法輪，迴小乘
X46n0790_p0785c18║者入第三法輪。問：若爾，深密經中說趣寂性終不
X46n0790_p0785c19║迴入，又說一乘是密意語，何得為第三法輪？答：彼
X46n0790_p0785c20║云說趣寂性不能令得大菩提者，就未迴心時說，
X46n0790_p0785c21║若迴心時非不能成。問：若爾，與迴向聲聞何異？答：
X46n0790_p0785c22║若曾發大心中間退住小乘，於釋迦一化還入大
X46n0790_p0785c23║者，名為迴向聲聞，故法花論說此名為退菩提聲
X46n0790_p0785c24║聞。經據後時名為迴向，論就初位名為退心，故知
X46n0790_p0786a01║曾退後還者名為迴向菩提聲聞。若曾未發心者，
X46n0790_p0786a02║釋迦一化根未就故終不入大，以愚法故起滅度
X46n0790_p0786a03║想，是人名為趣寂聲聞。法花論中名決定聲聞，以
X46n0790_p0786a04║一化中不能迴故，彼人必起滅度想故名為趣寂，
X46n0790_p0786a05║以不能迴小乘心故亦名決定。說一乘教名密意
X46n0790_p0786a06║者，依法同等八種意趣唯說一乘，設根差別名為
X46n0790_p0786a07║密意說一乘也。若說三乘利鈍、若別漸𧂐行終歸
X46n0790_p0786a08║大乘，如是說一非密意也。故梁攝論以十一意說
X46n0790_p0786a09║一乘義，前三是顯了說，後八是密意說。解深經據
X46n0790_p0786a10║後義故，說唯有一是密意也。四、依心善知識不退
X46n0790_p0786a11║轉，以身心業依色身攝取故。此有三句令為第四：
X46n0790_p0786a12║依止善知識不退轉，供養無量百千諸佛，於諸佛
X46n0790_p0786a13║所殖眾德本，論名殖眾善根，以己身心業依佛色
X46n0790_p0786a14║身攝取故。菩薩脩行莫過身心，以己身心之𣏋供
X46n0790_p0786a15║養諸佛外色身故，攝取己身心中一切所有善業
X46n0790_p0786a16║故。色身者即佛身，菩薩依止佛色身種己善根故。
X46n0790_p0786a17║問：何故不依法身種善根耶？答：明供養種善根等
X46n0790_p0786a18║事故。須明色身攝取者，依佛色身種一切善根為
X46n0790_p0786a19║攝取也。供養有十，菩薩地說：一、現前供養，於現前
X46n0790_p0786a20║佛設利羅及制多等一切三寶親面供養。二、不現
X46n0790_p0786a21║前供養，於餘佛制多等作等想脩不現前供養。三、
X46n0790_p0786a22║現前不現前供養，現對佛時復作是念：一佛制多
X46n0790_p0786a23║等法性，即三世十方諸佛制多等法性，故我今者
X46n0790_p0786a24║現前供養。四、於如是等諸如來所唯自供養。五、起
X46n0790_p0786b01║慈悲心，以自衣物施貧窮人令其供養。六、自他供，
X46n0790_p0786b02║餘自供養時次勸教他作此供養。七、財敬供養，以
X46n0790_p0786b03║花香等敬而禮拜，乃至以珍寶等施於諸佛財敬
X46n0790_p0786b04║供養。八、廣大供養，即以財敬長時多妙，乃至淨心
X46n0790_p0786b05║迴向菩提，自力集財從他求得，作為是願：今此一
X46n0790_p0786b06║身化作百千身恭敬禮拜，一一化身出百千手持
X46n0790_p0786b07║散花香，於一音聲亦出千聲歌讚實德，復出百千
X46n0790_p0786b08║妙莊嚴具而為供養，乃至十方所有供養普生隨
X46n0790_p0786b09║喜，雖少用功而興無邊廣大供養。九、無染供養，不
X46n0790_p0786b10║以輕慢矯詐放逸不淨之物，以尊重心乃至清淨
X46n0790_p0786b11║之物而脩無染供養。十、正行供養，若有須臾脩四
X46n0790_p0786b12║無量，乃至少時信忍離言真如法性，起無分別住
X46n0790_p0786b13║無相心，即為守護菩薩淨戒，乃至脩行四攝事等，
X46n0790_p0786b14║脩正行供養，此為最上最妙，過前供養百千萬億
X46n0790_p0786b15║不可比喻。五、斷一切疑不退轉者，和上云：菩薩脩
X46n0790_p0786b16║行時，於自心中為退為不退？疑心起時，若被諸佛
X46n0790_p0786b17║所讚，若受所授記，即自了知我必不退，是名斷一
X46n0790_p0786b18║切疑。基公云：由諸菩薩八地已上位，於理事疑盡，
X46n0790_p0786b19║煩惱所知二疑俱盡，故第八地名決定地，是故被
X46n0790_p0786b20║諸佛常所稱嘆。六、為何等何等事說法，入彼彼法
X46n0790_p0786b21║不退轉者，基公說：諸菩薩為何等事，外為他說法，
X46n0790_p0786b22║內入證諸法，以大慈悲熏脩身心，拔苦與樂，故願
X46n0790_p0786b23║行二利但為慈悲，不由餘事。一、云何等何等事者，
X46n0790_p0786b24║佛以慈悲方便力故，隨諸眾生根器不同，說三乘
X46n0790_p0786c01║教，所說教法非一種故。何等何等入彼彼法者，以
X46n0790_p0786c02║三乘教令入三乘之行法，所入行法非一種故，入
X46n0790_p0786c03║彼彼法。七、入一切智如實境界者，此言顛倒，應云
X46n0790_p0786c04║入如實境界之一切智不退轉。問：一切智云何名
X46n0790_p0786c05║如實境界？答：佛一切智為諸菩薩是所入境界故。
X46n0790_p0786c06║八、依我空、法空不退轉，通達大智、二無我智也。藏
X46n0790_p0786c07║師云：問：我空、法空何故名大智？答：小乘但得人空
X46n0790_p0786c08║以為小智，菩薩俱得二空，故言大智也。九、入如實
X46n0790_p0786c09║境界不退轉者，此前二無我智所證入無為大涅
X46n0790_p0786c10║槃。十、作所應作不退轉者，此諸菩薩等名稱普聞
X46n0790_p0786c11║故，眾生聞名信問脩學，由此名稱能度數百千眾
X46n0790_p0786c12║生，故名作所應作。菩薩所應作，謂利眾生故。上來
X46n0790_p0786c13║上支下支門竟。
X46n0790_p0786c14║第二明攝取事門者，論有三復次：第一復次攝取
X46n0790_p0786c15║事門者，示現諸菩薩住何等清淨地中，因何等方
X46n0790_p0786c16║便，於何等境界作所應作故。此為總標，論下牒釋。
X46n0790_p0786c17║十三句中分之為三，皆於阿耨多羅三藐三菩提
X46n0790_p0786c18║不退轉一句是住何等清淨地中，次有十句是因
X46n0790_p0786c19║何等方便，後之二句是何等境界作所應作。論牒
X46n0790_p0786c20║釋中唯解初二句，不釋第三句何等境界中作所
X46n0790_p0786c21║應作也。清淨地者，八地已上三地無相行寂靜清
X46n0790_p0786c22║淨故，此中以無相理名無上正等覺故。後三地皆
X46n0790_p0786c23║於無相無功用行住運寂靜離鄣清淨名不退轉，
X46n0790_p0786c24║非諸有功用有相行等之所退轉故。第二因何等
X46n0790_p0787a01║方便者，有四種：一攝取妙法方便，住持妙法以樂
X46n0790_p0787a02║說力為人說故。此攝三句，住持妙法者皆得陀羅
X46n0790_p0787a03║尼，由聞持住持妙法令不捨離，住在身心持之不
X46n0790_p0787a04║忘，故名住持。以樂說力者，樂說辨才故。為人說者，
X46n0790_p0787a05║轉不退轉法輪，為人說此不退輪故。二攝取善智
X46n0790_p0787a06║識方便，以依善知識作所應作故。此攝三句，以依
X46n0790_p0787a07║善知識者，供養無量百千諸佛。作所應作者，於諸
X46n0790_p0787a08║佛所殖眾德本，德本即善根，是所應作故，由此常
X46n0790_p0787a09║為諸佛之所稱嘆。三攝取眾生方便，以不捨眾生
X46n0790_p0787a10║故。此攝一句，以慈脩身，由以大慈悲熏習身心故，
X46n0790_p0787a11║能不捨一切眾生，常能救度。四攝取智方便，以教
X46n0790_p0787a12║化眾生令入彼智故。此攝三句，善入佛惠通達大
X46n0790_p0787a13║智到於彼岸，由有三智能令眾生攝取三智故。自
X46n0790_p0787a14║成三智者，令諸眾生攝取三智也。因初智知如實
X46n0790_p0787a15║自利智也，次智是知事利他智也，後智是真理智
X46n0790_p0787a16║知實性也。論中唯解此初二句，不釋何等境界中
X46n0790_p0787a17║作所應作。此攝二句，名稱普聞無量世界者是何
X46n0790_p0787a18║境界，能度無數百千眾生者是所應作。由菩薩具
X46n0790_p0787a19║三智等故，聞遠振十方世界，能於此無量世界境
X46n0790_p0787a20║界中度百千眾生作所應作，度眾生者是諸菩薩
X46n0790_p0787a21║之所應作故。此初番訖。
X46n0790_p0787a22║第二復次云：復有攝取事門，示現諸地攝取功德，
X46n0790_p0787a23║不同二乘功德故。此二句為總標，下自別釋。二句
X46n0790_p0787a24║者：一、示現諸地；二、攝取勝功德，不同二乘功德故。
X46n0790_p0787b01║十三句中，初四句是示現諸地，復九句是攝取勝
X46n0790_p0787b02║功德。初四句示現諸地者，皆於阿耨多羅三藐三
X46n0790_p0787b03║菩提不退轉，一句是第八地故，次二句是第九地，
X46n0790_p0787b04║次一句是第十地故。論下釋示現諸地云：地無功
X46n0790_p0787b05║用智，不同下上故。不同下者，下功用行不能動故；
X46n0790_p0787b06║不同上者，上無相行不能動故，自然而行故。案此
X46n0790_p0787b07║文意，不同下者，初、二、三、四、五、六地有相有功用行
X46n0790_p0787b08║所不能動；不同上者，後第七地中無相有功用行
X46n0790_p0787b09║所不能動，自然而行。唯識釋不動地之相用，煩惱
X46n0790_p0787b10║不能動故。此論解不退轉，謂功用不動、無相行不
X46n0790_p0787b11║動，任運進脩，空有雙證，不為二動，故名不退。問：何
X46n0790_p0787b12║以得知上無相行者，第七地無相行耶？答：唯識第
X46n0790_p0787b13║十云：初六地中有無相觀，上間雜現行；後四地中
X46n0790_p0787b14║純無相觀。故知上無相行不能動者，是第七地無
X46n0790_p0787b15║相行、第八地行；後二地中無相行不能動者，不應
X46n0790_p0787b16║道理也。不同二乘諸功德者，所謂二乘者，非是聲
X46n0790_p0787b17║聞、辟支二乘所說。二乘者，分別十地，初三地相同
X46n0790_p0787b18║世間故，是人天位；四、五二地是四諦觀世聲聞位；
X46n0790_p0787b19║第六地中脩因緣觀故，是辟支位；第七地者，三乘
X46n0790_p0787b20║中是大乘位，後三地是一乘位。既前七地三乘位
X46n0790_p0787b21║故，聲聞、辟支合為一乘；第七地中，三乘中菩薩為
X46n0790_p0787b22║一乘，故合為二乘。作如是說，妙順附於不同上下
X46n0790_p0787b23║文也。於九地中得勝進陀羅尼門，具足四無礙解
X46n0790_p0787b24║自在，故九地得間持等滿，名為勝進。釋皆得陀羅
X46n0790_p0787c01║尼，具足七四辨等，為他說釋，樂說辨才。於第十地
X46n0790_p0787c02║轉不退轉法輪，得受佛位，如轉輪王子。以八、九、十
X46n0790_p0787c03║地同示現諸地，論自結之。下之九句名攝取功德，
X46n0790_p0787c04║上之三地皆同得之。
X46n0790_p0787c05║釋：第二、攝取勝功德者，示現依何處、依何心、依何
X46n0790_p0787c06║智、依何等境界行、依何等能辨故。此有五句，論為
X46n0790_p0787c07║初標，下自別釋。依何處攝三句：供養無量百千諸
X46n0790_p0787c08║佛，於諸佛所殖眾德本，常為諸佛之所稱歎。論云：
X46n0790_p0787c09║依善知識處所故。依何心者攝一句：以慈修身。論
X46n0790_p0787c10║云：我依教化眾生心，畢竟利益一切眾生，諸菩薩以
X46n0790_p0787c11║度眾生為心故。依何智者攝三句：善入佛慧、通達
X46n0790_p0787c12║大智、到於彼岸。依三種智：一、授記密智，為眾生說
X46n0790_p0787c13║深密義故。記者，別記，別解釋之義，即佛慧也。二、諸
X46n0790_p0787c14║通智，以大神通利益眾生智，即通達大智。三、真實
X46n0790_p0787c15║智，證真如故，即到於彼岸，彼岸即大涅槃故。能到
X46n0790_p0787c16║者，智證之義。依何等境界行者，名稱普聞無量世
X46n0790_p0787c17║界一句也。有情世界，此諸菩薩所度境界。何等能
X46n0790_p0787c18║辨者，能度無數百千眾生，菩薩以三智於彼界中
X46n0790_p0787c19║能辨何等事以度眾生。依何等境界行、依何等能
X46n0790_p0787c20║辨者，即三種智攝。應知者，文意謂以三智於世果
X46n0790_p0787c21║境中能辨利眾生事用，故言三種智攝。
X46n0790_p0787c22║如來欲說法時（至）成就者。藏師云：問：方今正說無
X46n0790_p0787c23║量義經，云何言是欲說法時至成就耶？答：望後將
X46n0790_p0787c24║說法華經，故言為欲耳。以將說法華故，前說無量
X46n0790_p0788a01║義，即無量義為法華之由序也。基云：略有三義：一、
X46n0790_p0788a02║依人，先為菩薩說一乘經，名無量義；後為聲聞，方
X46n0790_p0788a03║說一乘。二、依利，先以一乘利他教理，化根熟菩薩；
X46n0790_p0788a04║後以一乘自利行果，方化利根，迴心聲聞。三、依法，
X46n0790_p0788a05║先談法體，後談功能。故說法華已前，先說無量義，
X46n0790_p0788a06║名為時至。和上云：如來欲說法時至成就者，成道
X46n0790_p0788a07║來四十餘年，所以未曾說此妙法，眾生根未熟，說
X46n0790_p0788a08║時未至故。今根機已熟，說法時至，是故先說無量
X46n0790_p0788a09║義經，將為此經之前非也。一名無量義經者，成就
X46n0790_p0788a10║字義故者，字即是教，義謂為理，教無量故，義理亦
X46n0790_p0788a11║無量。無量義經云：以諸眾生性欲無量故，說法無
X46n0790_p0788a12║量。說法無量，義亦無量。無量義者，從一法生。其一
X46n0790_p0788a13║法者，即無相也。如是無相，無相不相，名為實相。菩
X46n0790_p0788a14║薩摩訶薩安住如是實相已，所發慈悲，明諦不虗，
X46n0790_p0788a15║於眾生所真能拔苦。苦既㧞已，復為說法，令諸眾
X46n0790_p0788a16║生受於快樂。善男子！菩薩若令如是脩一法門無
X46n0790_p0788a17║量義者，必得疾成無上菩提。譬如一種子生百千
X46n0790_p0788a18║萬中，一一復生百千萬數，如是展轉乃至無量。此
X46n0790_p0788a19║經典亦復如是，從於一法生百千義，百千義中一
X46n0790_p0788a20║一復生百千萬數，如是展轉乃至無量無邊之義，
X46n0790_p0788a21║是故此經名無量義。二名最勝脩多羅者，若對不
X46n0790_p0788a22║乘三藏，即此經屬菩薩藏，名為最勝。又下文云：文
X46n0790_p0788a23║殊師利！是法華經是諸如來之說，於諸說中最為
X46n0790_p0788a24║甚深也。三名大方廣經者，大方廣是大乘通名，即
X46n0790_p0788b01║釋此經為諸菩薩說大乘經文，大乘文義俱廣，故
X46n0790_p0788b02║云無量大乘門。門即教也。隨眾生根住持成熟者，
X46n0790_p0788b03║釋大乘一無量也。以大乘眾生根性無量，故大乘
X46n0790_p0788b04║教無量。四名教菩薩法者，至法華時迴小入大，及
X46n0790_p0788b05║直往菩薩根皆已熟，故下云：如來涅槃時到，眾又
X46n0790_p0788b06║清淨。又教菩薩法者，最後燈明佛方說法華，故言
X46n0790_p0788b07║教菩薩法。前二萬佛中唯說三乘，不名教菩薩法
X46n0790_p0788b08║也。五名佛所護念者，又下文云：文殊師利！此法華
X46n0790_p0788b09║經是諸如來之說，於諸說中最為甚深，末後賜與，
X46n0790_p0788b10║如彼強力之王久護明珠，今乃與之。此法華經諸
X46n0790_p0788b11║佛如來秘密之藏，於諸經中最存其上，長夜守護
X46n0790_p0788b12║不妄宣說，始於今日乃與汝等而敷宣之。案此文
X46n0790_p0788b13║意，眾生根未熟，說時未至，故成道以來四十餘年
X46n0790_p0788b14║中未為他說，故言以依如來有此經故。又應云：逕
X46n0790_p0788b15║二萬佛未有一乘機故，但自受用不為他說，故言
X46n0790_p0788b16║以依如來有此法故也。六名一切諸佛秘密法者，
X46n0790_p0788b17║如下文云：唯佛能知，不妄授人，名為秘密也。七名
X46n0790_p0788b18║一切諸佛之藏者，如神力品云：如來所有一切諸
X46n0790_p0788b19║法、一切自在神力，乃至一切甚深之事，皆攝入此
X46n0790_p0788b20║經也。八、名一切諸佛秘密處者，如五千增上慢等，
X46n0790_p0788b21║從座而去，不堪聞故。九、名能生一切諸佛經者，如
X46n0790_p0788b22║法師品云：聞此經一句，我皆與授記作佛。又方便
X46n0790_p0788b23║品云：聲聞若菩薩，聞我所說法，乃至於一偈，皆成
X46n0790_p0788b24║佛無疑。十、名一切諸佛之道場者，三菩提道於此
X46n0790_p0788c01║經，故名為場。如神力品云：當知此處即是道場。在
X46n0790_p0788c02║處既然，經豈不爾？十一、名一切諸佛轉法輪者，如
X46n0790_p0788c03║藥王品云：能破一切不善闇，亦能破五種驚怖、七
X46n0790_p0788c04║種增上慢、三染等十種人病也。十二、名一切諸佛
X46n0790_p0788c05║堅固舍利者，平等法身中無三乘差別，故言不敗
X46n0790_p0788c06║壞。於一佛乘分別說三，名為敗壞。此經唯顯一佛
X46n0790_p0788c07║乘，無有二乘之義，故言不敗壞。又多寶品云：法身
X46n0790_p0788c08║不壞。法師品云：當知此處有如來全身也。十三、名
X46n0790_p0788c09║大巧方便經者，文意正以一佛乘為實，得一佛乘
X46n0790_p0788c10║竟，於一佛乘說二乘及人天乘，名為方便。如藥草
X46n0790_p0788c11║喻品廣說。十四、名說一乘經者，此文意說為顯三
X46n0790_p0788c12║乘中佛乘勝，故名究竟，非二乘。若依此文八意趣
X46n0790_p0788c13║中究竟者，三乘中佛乘最勝，故名究竟，了非是迴
X46n0790_p0788c14║二歸一名為究竟。莊嚴論云：二乘終，迴小歸大，故
X46n0790_p0788c15║名為究竟。十五、名第一義住者，第一義即是法身，
X46n0790_p0788c16║此經能顯法身即是法身住處。十六、名妙法花蓮
X46n0790_p0788c17║經者，基師云：出水有二義：一、出水不可盡，出離小
X46n0790_p0788c18║乘濁泥水故。此談花體，頓悟菩薩性離泥水，法體
X46n0790_p0788c19║性常，故不可盡。此談一乘，理性出二乘，故名出水。
X46n0790_p0788c20║二、復有義，蓮花出泥水，喻諸聲聞入如來大眾中
X46n0790_p0788c21║坐，如諸菩薩坐蓮花上，聞說無上智慧清淨境界，
X46n0790_p0788c22║證如來密藏。此意說言：菩薩坐花上，聞說無上智
X46n0790_p0788c23║慧境界，能證如來甚深密藏。聲聞迴心已去，得入
X46n0790_p0788c24║大眾中坐，亦如菩薩坐於蓮花，聞說智慧境界亦
X46n0790_p0789a01║證密藏。前解菩薩頓悟體出，此解漸悟後時用出，
X46n0790_p0789a02║正以教理化諸菩薩、傍化二乘故。此說花開義者，
X46n0790_p0789a03║眾生於大乘中起縣岸想，心怯弱故不能生信，開
X46n0790_p0789a04║示如來淨妙法身令生淨信。和上云：出水者喻對
X46n0790_p0789a05║治十慢，花開者喻顯十種無上。此經所明唯此二
X46n0790_p0789a06║義，前則破二、後則明一，故以蓮花喻於妙法門。何
X46n0790_p0789a07║以得知第十六妙法蓮花明破二明一義耶？答：夫
X46n0790_p0789a08║自經名表宗極矣。此經宗者，以破二明一以為宗
X46n0790_p0789a09║極。此論末文言方便品中明五分破二明一之義，
X46n0790_p0789a10║故知依經宗體立經都號故。十七名最上法門者，
X46n0790_p0789a11║攝成就故。攝成就者，攝取無量名句字身頻婆羅、
X46n0790_p0789a12║阿閦婆等偈故，此為根本；攝餘一切名句義故，名
X46n0790_p0789a13║為最勝。頻婆羅是五十二數中第十八數，阿閦婆
X46n0790_p0789a14║是第二十數，餘大乘經偈頌數此皆能攝，故名法
X46n0790_p0789a15║門。舒盧迦者，此反頌也。十七名中法門是總，餘是
X46n0790_p0789a16║別句。此經但有三：一、無量義，體用勝故；二、教菩薩
X46n0790_p0789a17║法，化根熟故；三、佛所護念，依佛有故。三義增勝，故
X46n0790_p0789a18║偏說之。
X46n0790_p0789a19║第四、依所說法隨順威儀住成就者，藏師云：隨順
X46n0790_p0789a20║威儀住者，隨順過去威儀。如過去佛說法花時，入
X46n0790_p0789a21║定動地雨花，今亦如是。二者、隨順眾生現此威儀
X46n0790_p0789a22║故，下文之為隨順眾生，不見對治攝取覺菩提分
X46n0790_p0789a23║法故。一云：隨順威儀者，由序之義，以入定等為由
X46n0790_p0789a24║序，方說法花故。如說耶？若先住對面念以為由序，
X46n0790_p0789b01║後起方說。問：今說法花，經何故不入法花三昧，而
X46n0790_p0789b02║入無量義處三昧？釋云：無量義處三昧有三種力，
X46n0790_p0789b03║是以依之：一者、成就自在力，身心不動故。謂若不
X46n0790_p0789b04║入三昧，有分別動搖，於此不能證說自在。今入三
X46n0790_p0789b05║昧，身心不動，離於分別動搖，於法便能證說自在
X46n0790_p0789b06║故。二者、離一切障，隨自在力故。謂入三昧，離諸定
X46n0790_p0789b07║障，隨順於法，證說自在。若有定障，於及說不自在
X46n0790_p0789b08║故。對治者，和上云：十種對治，謂七喻、三平等。菩提
X46n0790_p0789b09║分法者，非三十七中菩提分法，以十對治令諸眾
X46n0790_p0789b10║生覺大菩提故，故言覺菩提法耳。為對治無量世
X46n0790_p0789b11║來堅執煩惱故者，和上云：七種增上慢、三種染慢。
X46n0790_p0789b12║堅執者，法執之義。
X46n0790_p0789b13║第五依止說因成就者，和上云：既住順儀雨花動
X46n0790_p0789b14║地，將表內證復放豪光，眾覩希有之瑞皆起偈作
X46n0790_p0789b15║之念，依此欲而起說故，是故名為依止說因成就。
X46n0790_p0789b16║問：何故依止說因中不說雨花動地耶？答：放光明
X46n0790_p0789b17║自證法甚親近故得為依止，雨花動地於自證法
X46n0790_p0789b18║遠疎故不為依止。問：何故此經說時中眉間白豪
X46n0790_p0789b19║中放大光明，花嚴經說時中面門者放光明，其義
X46n0790_p0789b20║云何？答：白豪於舒一丈五尺倦唯三寸，為欲現示
X46n0790_p0789b21║開分三乘會但一乘之義，亦為顯示一乘中道，是
X46n0790_p0789b22║故眉間白豪放大光明。唯照東方者，為顯妙法最
X46n0790_p0789b23║勝，閻浮提四方中東方為本日始出故，隨順世間
X46n0790_p0789b24║唯照東方。花嚴經中從面門放光之意，門者出入，
X46n0790_p0789c01║謂為顯三乘五乘本從一無相流出，後還歸於一
X46n0790_p0789c02║無相之義，是以從面門放十方遍照，為顯法界法
X46n0790_p0789c03║門普周之義。先為大眾示現外事六種振動等者，
X46n0790_p0789c04║表威儀如法住成就中雨花動地。次為示現此法
X46n0790_p0789c05║門中內證甚深微密之法者，顯示第五依止說因
X46n0790_p0789c06║放光之所以。內證甚深微密之法者，方便品所明
X46n0790_p0789c07║證阿舍二種甚深。又依器世界下釋光明中所現
X46n0790_p0789c08║事，於中略明十事。依器世界者，東方萬八千佛土。
X46n0790_p0789c09║眾生世間者，方萬八千土中所有諸眾生等也。數
X46n0790_p0789c10║種種者，明眾數種種上不同。量種種者，明器世界
X46n0790_p0789c11║形量不同也。具足煩惱差別者，釋六道眾生不同
X46n0790_p0789c12║也。六道不同皆由煩惱上中下差別故也。具足清
X46n0790_p0789c13║淨差別者，釋清淨世界差別不同也。佛法弟子差
X46n0790_p0789c14║別示現三寶者，佛即東方萬八千佛土中諸佛等
X46n0790_p0789c15║也，法即是萬八千土中諸佛所說法，弟子謂四眾
X46n0790_p0789c16║及菩薩也。復乘差別者，四眾為小乘，菩薩為大乘。
X46n0790_p0789c17║有世界有佛者，東方世界現在佛時名為有佛。有
X46n0790_p0789c18║世界無佛者，佛滅度後以佛舍利起七寶塔名為
X46n0790_p0789c19║無佛。令眾生見脩行者，上現十事，此明令眾生覩
X46n0790_p0789c20║見十事，即釋經中於世世界悉見之言也。脩行者
X46n0790_p0789c21║未得果者，脩三學行而未得四果。得道者已得果
X46n0790_p0789c22║者，已得四果。四眾之中有此二類。數種種者示現
X46n0790_p0789c23║種種觀故者，由佛施光示現萬八千土中眾生種
X46n0790_p0789c24║種觀不同，故名數種種。略說四種觀者：一者食，可
X46n0790_p0790a01║禪悅為食，亦可是揣等四食；二食竟聞法；三聞法
X46n0790_p0790a02║竟脩行竟得果為樂。基師云：食者，謂所見佛資長
X46n0790_p0790a03║義、任持義是食義，佛能資長眾生殊勝善法，任持
X46n0790_p0790a04║眾生善根不壞，故名食。又云：是示現依止住食。又
X46n0790_p0790a05║受用義是食義，受用法樂能食，故名食。二聞法，如
X46n0790_p0790a06║名可知。三脩行，謂四眾脩行得道，及菩薩行菩薩
X46n0790_p0790a07║道。四者樂，謂所見佛入滅度生滅，滅已彼寂為樂
X46n0790_p0790a08║量。種種者，釋下頌中入涅槃已起七寶塔，寶塔高
X46n0790_p0790a09║妙五千由旬等。是行菩薩道者，釋經文中種種信
X46n0790_p0790a10║解，乃至行菩薩道之言也。如經所說當自推取者，
X46n0790_p0790a11║前釋四眾中脩行得道者示經文處，而今釋菩薩
X46n0790_p0790a12║中行菩薩道不示經處，但云如經所說當自推取
X46n0790_p0790a13║也。所示者，前文略說之易，後文廣引之難，故經之
X46n0790_p0790a14║種種因緣、種種信解、種種相㒵行菩薩道也。種種
X46n0790_p0790a15║因緣者，為求出生死速證佛果度脫眾生，為此因
X46n0790_p0790a16║緣脩菩薩道，或為嚴淨佛土、或成就眾生脩菩提
X46n0790_p0790a17║分行菩薩道，或為脩四攝六度行菩薩道，如是等
X46n0790_p0790a18║種種因緣。種種信解者，有七種所信解：一三寶、二
X46n0790_p0790a19║威力、三真實。說四種真實：四因、五果、六德。說菩提：
X46n0790_p0790a20║七得方便。種種相貌者，有五種貌：一憐愍、二愛語、
X46n0790_p0790a21║三勇猛、四舒手布施、五說甚深法。
X46n0790_p0790a22║第六、示現大眾現前欲聞成就者，和上云：有四種
X46n0790_p0790a23║德為聽法器：一、有證決定；二、有阿含決定；三、有現
X46n0790_p0790a24║前欲；四、有不現前欲。證決定者，證甚深法中深信
X46n0790_p0790b01║心之阿含決定亦復如是。現前欲者，自內心中生
X46n0790_p0790b02║未曾有想，亦言中現請，故言現前欲。不現前欲者，
X46n0790_p0790b03║唯自內心中起未曾有想，而言中不現，故言不現
X46n0790_p0790b04║前欲也。具此四德堪聽法器，第四、威儀如法，第五、
X46n0790_p0790b05║依止說因二門中唯有現前欲，此第六門中具有
X46n0790_p0790b06║現前、不現前二欲，名為大眾現前欲聞成就也。就
X46n0790_p0790b07║文為二：前牒章名；問一人者已下，第二、解釋。大本
X46n0790_p0790b08║經有二門：一者、疑念；二者、彌力發問。今具釋此二
X46n0790_p0790b09║也。大本疑念中有二：一、彌力疑念；二、大眾疑念。今
X46n0790_p0790b10║但釋彌力，不釋大眾。問一人者，問意言：何故唯問
X46n0790_p0790b11║文殊一人，不問餘人？說多人欲聞生希有心者，此
X46n0790_p0790b12║即是答。以多人欲聞文殊之答，是故唯問。文殊師
X46n0790_p0790b13║利者，結問文殊之意也。問：大眾不知文殊是能答
X46n0790_p0790b14║之人，云何乃言多欲聞文殊之答耶？答：彌力能知
X46n0790_p0790b15║大眾機緣屬在文殊，若聞文殊所說，必生希有之
X46n0790_p0790b16║心故也。如是示現世尊弟子隨順於法不相遠故
X46n0790_p0790b17║者，釋文殊能答意也。然彌力位窮補處，遂不能知
X46n0790_p0790b18║現瑞之意，唯佛能知。佛入三昧不可得聞，唯文殊
X46n0790_p0790b19║是佛，但今日示現為世尊弟子萬故。餘經云：昔為
X46n0790_p0790b20║能人師，今作弟子化，二尊不並在，故我為菩薩。隨
X46n0790_p0790b21║順於法不相違者，此有二義：一者、實是師而示弟
X46n0790_p0790b22║子，盖是隨順於法無相違；二者、文殊能了達法相，
X46n0790_p0790b23║與法不相違，故能答問也。佛世尊現神變相者，正
X46n0790_p0790b24║釋彌力問。神變之意為何等義者，釋彌力疑。念云：
X46n0790_p0790c01║以何因緣而有此瑞？為說大法故者，論主釋彌力
X46n0790_p0790c02║疑，即是答也。現大相者，眉間光明照于東方萬八
X46n0790_p0790c03║千土也。為說妙法蓮花經故者，為說證甚深也。現
X46n0790_p0790c04║大瑞相者，即是雨花動地也。為說如來所得妙法
X46n0790_p0790c05║不可思議等文字章句故，為說阿含甚深也。佛放
X46n0790_p0790c06║眉間光，為說證甚深也。妙法蓮花經者，即是證甚
X46n0790_p0790c07║深故。天雨四花六種振動等，為說阿含甚深之瑞
X46n0790_p0790c08║也。不可思議名字章句者，即是阿含甚深也。有二
X46n0790_p0790c09║種義。是故仰推文殊師利者，表正文殊五思：一者、
X46n0790_p0790c10║現諸法者，文殊是佛，了了現見諸法；二、離諸因緣
X46n0790_p0790c11║者，以文殊非推度比類而知。成論云：現見事中因
X46n0790_p0790c12║緣無用也。唯自內心成就彼法者，釋離因緣，以文
X46n0790_p0790c13║殊自心明見彼事故，不假餘因緣也。示現種種諸
X46n0790_p0790c14║瑞相者，以為示現彼彼事者，釋大本經之必應見
X46n0790_p0790c15║此希有之相，事非一故奇彼彼事也。如彼事相現
X46n0790_p0790c16║沒住滅應當善知者，沒者諸佛入滅及起塔等事
X46n0790_p0790c17║也，現者諸佛現在說法教化等事也，住者正法世
X46n0790_p0790c18║等事也，滅者正法滅盡等事也。以文殊能說彼事
X46n0790_p0790c19║故者，此釋經文已曾親近供養過去無數諸佛之
X46n0790_p0790c20║言也。所作成就者，謂破所脩作法，此有二種：一福
X46n0790_p0790c21║德、二智慧滿，內德滿也。因成就者，釋因中有二：一
X46n0790_p0790c22║正因、二緣因。正因者謂一切智，以因一切智能見
X46n0790_p0790c23║過去世事故也。緣因成就謂眾相者，記動地放光
X46n0790_p0790c24║雨花名為眾相，由見過去世佛現於示相故說大
X46n0790_p0791a01║法，今見釋迦現示相亦說大法，故眾相為說法之
X46n0790_p0791a02║因也。果相成就者，因一切智及瑞相故知，欲說大
X46n0790_p0791a03║法故大法眾相之果，文殊外因既滿內德復圓，故
X46n0790_p0791a04║能如佛亦說如法果，故今推問。種種佛土者，自上
X46n0790_p0791a05║已來釋彌力疑念竟，今第二釋彌力發問。種種異
X46n0790_p0791a06║異佛土者，即釋一萬八千佛土也。示現彼國土中
X46n0790_p0791a07║種種差別應知者，此有二意：一者示萬八千土種
X46n0790_p0791a08║種差別，二者示現萬八千土中十事差別。淨如國
X46n0790_p0791a09║土者，即釋經中悉見彼佛國界莊嚴文也。如來為
X46n0790_p0791a10║上首者，自此以下釋論經文，單本經無也。如來為
X46n0790_p0791a11║首者，如來既為眾聖之主，故稱上首。諸菩薩等依
X46n0790_p0791a12║如來住者，釋上首義，餘文易解，表經文中又見彼
X46n0790_p0791a13║土現在諸佛如是等文，單本經中無也。
X46n0790_p0791a14║論云：自此已下，次明聖者文殊師利菩薩等。
X46n0790_p0791a15║自此以下，第七、文殊師利答成就也。於中有二：初、
X46n0790_p0791a16║明現見過去因果故，是故能答；後、明成就十事故，
X46n0790_p0791a17║是故能答。初復有二：第一、總釋；第二、別次第釋。初
X46n0790_p0791a18║總釋中，過去因相、果相者，過去二萬日月燈明佛
X46n0790_p0791a19║時之事。成就十事者，成就者，自在之義，又圓滿之
X46n0790_p0791a20║義，見自在故，具具足故。
X46n0790_p0791a21║論云云何現見過去因相以下，第二、別釋。先明因
X46n0790_p0791a22║果，後釋十事。釋因果中曾於彼彼諸佛國土者，就
X46n0790_p0791a23║二萬億日月燈明非一佛故。言彼彼諸佛處處脩
X46n0790_p0791a24║行種種行事者，釋因相也。最後燈明佛時中為諸
X46n0790_p0791b01║眾生說法花之因緣，前二萬燈明佛時脩行種種
X46n0790_p0791b02║行事故，今時為眾得說法花故。果相者，妙光菩薩
X46n0790_p0791b03║爾時為他說二萬佛所脩種種行所得之果成就
X46n0790_p0791b04║十事，四重分別：一舉名，二釋義，三開章，四合解。第
X46n0790_p0791b05║一舉名，如文中列。釋義者，一大義者，記恩義大故，
X46n0790_p0791b06║如來以大恩義欲說大法故。二世間文字意甚深
X46n0790_p0791b07║因成就者，佛說三乘有字無義，言近意遠名之為
X46n0790_p0791b08║甚深。現見希有因成就者，和上云：逕二萬日月燈
X46n0790_p0791b09║明佛不說法花，無一乘根故。唯最後燈明佛時，一
X46n0790_p0791b10║乘根熟故方說法花。又今釋迦時方說法花，故言
X46n0790_p0791b11║希有也。淨法師云：此法說人難值，經無量劫或不
X46n0790_p0791b12║聞，故曰希有。四現見勝妙者，和上云：諸二萬日月
X46n0790_p0791b13║燈明佛等，唯自內中受用法花，不為眾生說法花，
X46n0790_p0791b14║故言勝妙也。五現見受用大者，八王子等在家之
X46n0790_p0791b15║時受用五塵勝妙境界，出家之時八十小劫中身
X46n0790_p0791b16║心不動受用法花也。六現見攝取諸佛法輪者，燈
X46n0790_p0791b17║明佛滅度之後，妙光菩薩持法花經八十小劫為
X46n0790_p0791b18║人演說。七現見善堅實如來轉法輪因成就者，八
X46n0790_p0791b19║王子等受妙光教，堅固菩提永不退故。八現見能
X46n0790_p0791b20║進入因成就者，八王子等進成佛道故也。九現見
X46n0790_p0791b21║憶念因成就者，彌力菩薩令憶念昔求名故也。十
X46n0790_p0791b22║現見自身所逕事因成就者，文殊師利現見昔自
X46n0790_p0791b23║所逕妙光身及彌力昔求名之身故也。此十通名
X46n0790_p0791b24║因成就者，因者所以之義，成就者自在之義。淨師
X46n0790_p0791c01║云：因成就者，由文殊見昔十事為答彌力之因，見
X46n0790_p0791c02║之自在故言成就也。第三開章，論文明了更不復
X46n0790_p0791c03║釋。八種大義者，一斷疑，二增長純熟智身，三入聲
X46n0790_p0791c04║聞密境界，四入菩薩密境界，五進取上上淨，六進
X46n0790_p0791c05║取一切智，七建立名字章句義，八令證智轉法輪。
X46n0790_p0791c06║此八大義如次配屬於欲論等八句。第一欲論大
X46n0790_p0791c07║法云何？願斷疑大義也。大法者是大乘法，大乘法
X46n0790_p0791c08║有三義：一性，二隨，三得。性者即真如也，隨者即智
X46n0790_p0791c09║福也，得者即四德果也。第一是自性住佛性，第二
X46n0790_p0791c10║是引出佛性，第三是至得果佛性。此三佛性令求
X46n0790_p0791c11║道者生決定信：一信實有即自性住佛性，二信可
X46n0790_p0791c12║得即引出佛性，三信有無窮功德即至得果佛性。
X46n0790_p0791c13║由此三信能破闡提不信障入十信位，故曰斷疑
X46n0790_p0791c14║大義。藏師云：欲論大法者，大法者即一乘大法，今
X46n0790_p0791c15║說一乘故即斷舊新二疑之心。舊疑者，自四十餘
X46n0790_p0791c16║年每作是念：我等同入法性，云何如來以小乘而
X46n0790_p0791c17║見濟度等？新生疑者，我今自於智疑或不能了，為
X46n0790_p0791c18║是究竟法？為是行道等也？為斷此疑今說一乘，是
X46n0790_p0791c19║故欲論大法。第二欲雨大法雨云何？願增長智身
X46n0790_p0791c20║大義。法從佛流雨，能潤智身為雨，前既得信必有
X46n0790_p0791c21║智隨，若法水不雨則智身不生，故次雨大法雨增
X46n0790_p0791c22║長智身，此時即破外道我見障入十解位，故曰增
X46n0790_p0791c23║長智身大義。藏師云：雨大法雨者，如世間雨，能令
X46n0790_p0791c24║物增長。此一乘法雨，潤三乘人，令入平等大慧也。
X46n0790_p0792a01║身子云：疑悔永已盡，安住實智中故也。第三、擊大
X46n0790_p0792a02║法皷。云何願入聲聞密境界大義？擊者，動也。法皷
X46n0790_p0792a03║者，法音也。破虗空定，諸聲聞等所不能聞，謂之密。
X46n0790_p0792a04║如來動法音以令聞，謂之入。由此定力，所出如意，
X46n0790_p0792a05║譬如破空出物，故以為名。案聲聞此時聞佛道聲，
X46n0790_p0792a06║方欣此定，即破畏苦障，入十解位，曰入聲聞密境
X46n0790_p0792a07║界。大義藏師云：根淳熟者，為從二種微密境界：第
X46n0790_p0792a08║三、欲擊大法皷，及第七、欲大法皷也。前既明三乘
X46n0790_p0792a09║智身淳熟，今欲授三乘人作佛記，說密境界。智度
X46n0790_p0792a10║論云：法花經令二乘作佛，名祕密法者，甚深難解
X46n0790_p0792a11║故也。又四十餘年曾不明此事，故稱為密。大法皷
X46n0790_p0792a12║者，二句示現。以遠聞者，正釋法皷之名。夫皷令人
X46n0790_p0792a13║遠聞，今說大法，普授三乘人說，令十方遠聞。二句
X46n0790_p0792a14║示現者，一是擊大法皷，二是不斷大法皷。問：何故
X46n0790_p0792a15║云不斷法？答：夫二乘獨善，必不傳化。若得授記成
X46n0790_p0792a16║佛，必更傳化餘人，亦令成佛，故云不斷法皷也。淨
X46n0790_p0792a17║法師云：不斷大法皷。云何顯入菩薩密境界大義？
X46n0790_p0792a18║此記令緣覺入菩薩密境界。菩薩以悲為體，無方
X46n0790_p0792a19║救苦為密。如來法音不絕，彼則進入悲境。此時破
X46n0790_p0792a20║獨覺自愛障，入十迴位，故曰入菩薩密境界。大義
X46n0790_p0792a21║基師云：欲擊大法皷者，聞往聲聞乘為權密境界，
X46n0790_p0792a22║今顯所說菩薩乘為實密境界，令捨昔權欲歸今
X46n0790_p0792a23║實，是以擊二之皷也。五、欲建大法幢。云何顯進取
X46n0790_p0792a24║上上淨大義？幢以勝出為相。初四地中得大乘光
X46n0790_p0792b01║三摩提，能破闇故名光。此四地中真如顯出，譬之
X46n0790_p0792b02║如幢。此時破闡提無明習氣，即方便生死入大淨
X46n0790_p0792b03║位，故言進取上上淨。大義藏師云：入密境界者，令
X46n0790_p0792b04║進取上上清淨義故者，釋欲建大法幢。三乘既得
X46n0790_p0792b05║授記，然後行菩薩行，菩薩遠離二邊是中道行，故
X46n0790_p0792b06║攝上上。清淨法幢既高，故攝上上。六、欲燃大法燈。
X46n0790_p0792b07║云何顯進取一切種智大義？燃燈以了物為相。次
X46n0790_p0792b08║三地中得集福德王三摩提，一切善法除般若悉
X46n0790_p0792b09║名福德，能生能長能圓故名集，於生長圓處自在
X46n0790_p0792b10║故名王。五地中依此定起五明智了於俗，六地中
X46n0790_p0792b11║依此定般若現前能了於真，七地中依此定觀染
X46n0790_p0792b12║淨不二泯於真俗三照圓滿，故譬之如燈。此時破
X46n0790_p0792b13║外道我見習氣，即因緣生死入大我位，故言進取
X46n0790_p0792b14║一切智。大義藏師云：欲燃大法燈者，夫燈有二義：
X46n0790_p0792b15║一者破闇，二者顯物。三乘人行既滿，破無明闇得
X46n0790_p0792b16║一切種智，故能見佛性等法。前之四句令三乘人
X46n0790_p0792b17║因行成，今此一句令三乘人果德滿。七、欲吹大法
X46n0790_p0792b18║䗍。云何顯建立名字章句大義？吹䗍以改號為相。
X46n0790_p0792b19║八地九地得賢護三摩提，賢有二義：一能現前安
X46n0790_p0792b20║樂住，二能引攝諸功德。八地中依此定行於一道，
X46n0790_p0792b21║為成就佛法；九地中依此定行於一道，為成就眾
X46n0790_p0792b22║生。既行一實之道，遂改三乘之號，故譬以吹䗍。此
X46n0790_p0792b23║時破聲聞畏苦習氣，即有有生死入大樂位，故曰
X46n0790_p0792b24║建立一乘名字章句義大義。藏師云：吹大法䗍者，
X46n0790_p0792c01║出語言音聲。三乘人得佛果竟，更為眾生說一切
X46n0790_p0792c02║教，故云為一切法建立名字章句也。八、欲說大法，
X46n0790_p0792c03║云何顯證智轉法輪大義？轉輪以破障為相，第十
X46n0790_p0792c04║地及佛地得首慢伽摩三昧。首楞名健，伽摩名行。
X46n0790_p0792c05║菩薩及佛有四勝德，故名健：一、無畏，得一切智故；
X46n0790_p0792c06║二、無疑，見自身無與等故；三、堅實，恒在觀無散故；
X46n0790_p0792c07║四、勝能，能破難破無明地故。具四德人於此定能
X46n0790_p0792c08║得行，故稱伽摩。得此定者，自行圓滿多行利他，能
X46n0790_p0792c09║破獨覺自愛習氣，即無有生死入大常位。若不證
X46n0790_p0792c10║者，即不能說曰令入不可說證智轉法輪大義。依
X46n0790_p0792c11║此八句，令彼八障得入八位，成八大恩為八大義。
X46n0790_p0792c12║現見世間名字章句章甚深因成就者，釋十章中
X46n0790_p0792c13║第二章門。經文處者，釋欲令眾生咸得聞知一切
X46n0790_p0792c14║世間難信之法經文也。問：何故云名字章句意甚
X46n0790_p0792c15║深耶？答：三乘之教隨世間心不願真實，故名世間。
X46n0790_p0792c16║名字章句者，說三乘教名字章句也。意甚深者，佛
X46n0790_p0792c17║說三乘教之意趣，言近意遠，謂初說三乘終至一
X46n0790_p0792c18║乘，故言意甚深也。
X46n0790_p0792c19║三、現見希有因成就者，希有四種：一、時遇難；二、說
X46n0790_p0792c20║人遇難；三、聞法遇難；四、請機遇難。以此四種，名為
X46n0790_p0792c21║希有。不可議者，過情計之境；不可攝者，過言議境；
X46n0790_p0792c22║不可量者，非喻笇境。今經云：無量者，過笇分、喻分；
X46n0790_p0792c23║無邊者，過時分；不思議者，過情計分。即同般若過
X46n0790_p0792c24║四分也。劫有二種：一、劫不可說；二、時不可說。劫不
X46n0790_p0793a01║可說者，一劫為一，至於無數，名劫阿僧祇。時不可
X46n0790_p0793a02║說者，此論所說五種之劫，一夜為一數，至於無數，
X46n0790_p0793a03║乃至年為一數，至於無數，名五種劫。
X46n0790_p0793a04║四、現見勝妙因成就者，和上云：勝妙者，二萬諸佛
X46n0790_p0793a05║唯自內中受用法花，不為他說，名為勝妙。藏師云：
X46n0790_p0793a06║二萬億佛所說三乘之法，皆具七善，名為勝妙。
X46n0790_p0793a07║五、現見受用大因成就者，八王子等在家之時受
X46n0790_p0793a08║用五塵勝妙之樂，出家之時六十小劫中身心不
X46n0790_p0793a09║動受用法樂，所受大故名為大也。
X46n0790_p0793a10║六、現見攝取一切諸佛轉法輪成就者，上來五章
X46n0790_p0793a11║明佛行化事竟，次四章門明能益物，後一明所化
X46n0790_p0793a12║義利。今此章中明妙光菩薩佛滅度後和經之時，
X46n0790_p0793a13║即是轉法輪不斷。而言一切佛者，現見一切佛轉
X46n0790_p0793a14║之於前，菩薩於佛滅後敷之不絕，即令一切佛法
X46n0790_p0793a15║輪不斷，故言一切也。
X46n0790_p0793a16║七、現見善堅實如來法輪因成就者，妙光菩薩從
X46n0790_p0793a17║八十劫已後，八王子等令堅固無上菩提，以無上
X46n0790_p0793a18║菩提無量時中說法輪不壞，名為善堅實如來法
X46n0790_p0793a19║輪。
X46n0790_p0793a20║八、現見能進入因成就者，第六、第七明妙光能化
X46n0790_p0793a21║事。今此第八明八王子等皆得經益，由此經益後
X46n0790_p0793a22║唯成佛，名為進入。
X46n0790_p0793a23║九、現見憶念因成就者，明憶念過去中妙光菩薩
X46n0790_p0793a24║為他說法，利益他故。
X46n0790_p0793b01║十、現見自身所逕事因成就者，明文殊令憶念過
X46n0790_p0793b02║去中妙光能解法花，復能為人演說，即定自身受
X46n0790_p0793b03║勝妙樂。汝號求名者，別釋彌力事。於中二句：初釋
X46n0790_p0793b04║汝號求名，後示現得彼法。示彌力之終，以彌力亦
X46n0790_p0793b05║得此法具足成佛也。一、與說者，十種事中第一、現
X46n0790_p0793b06║見大義因成就結也。三、令待說者，最後二行偈結，
X46n0790_p0793b07║此二行偈待方便品所說故也。
X46n0790_p0793b08║偈四十五中以十事配頌，初二事略不頌也，以後
X46n0790_p0793b09║八事配屬於頌。初初一行偈頌第三希有，次一行
X46n0790_p0793b10║偈頌勝妙因，次以二十九行偈頌受用大，次以一
X46n0790_p0793b11║行偈頌攝取一切諸佛轉法輪，次一行偈頌善堅
X46n0790_p0793b12║實，次一行偈頌能進入，次六行偈頌憶念因，次三
X46n0790_p0793b13║行偈頌自身所逕事也。
X46n0790_p0793b14║方便品
X46n0790_p0793b15║依論十七種名中，第十三名一切諸佛大巧方便
X46n0790_p0793b16║經，依此法門成大菩提已，為眾生說人、天、聲聞、辟
X46n0790_p0793b17║支佛等法，名大巧方便，故言方便品。又下論明
X46n0790_p0793b18║佛有七種方便，故云方便品。依下論未論主開方
X46n0790_p0793b19║便為五，彼一說妙法功德，次說如來法師功德，第
X46n0790_p0793b20║三明大眾三義分，第四明如來四義分，第五釋四
X46n0790_p0793b21║種疑分。和上云：第二五分破二明一，開方便門。此
X46n0790_p0793b22║品初中雖門實相從多分，而說開方便。從多分者，
X46n0790_p0793b23║開方便文多，示真實相文略。開方便文多者，謂八
X46n0790_p0793b24║種阿含及四釋法師功德等也。示真實相文略者，
X46n0790_p0793c01║唯取諸佛智慧甚深無量之文故也。破二明一者，
X46n0790_p0793c02║三說不同。一云破二者，謂破二乘執。明一者，即是
X46n0790_p0793c03║菩薩乘。第二說破二者，謂大小之二類，二乘合為
X46n0790_p0793c04║一類，菩薩乘為一類，破此二執故言破二也。明一
X46n0790_p0793c05║者，謂十種無上。第三說二乘合為一類，二菩薩合
X46n0790_p0793c06║為一類，謂三乘中菩薩乘及以雲雨所對治菩薩
X46n0790_p0793c07║合為一類，破此二故言破二。明一者，謂十種無上。
X46n0790_p0793c08║歎法分標取明之一，歎師分示能說之人，疑請分
X46n0790_p0793c09║即顯取破之三乘，授記分現能破之一道，斷疑分
X46n0790_p0793c10║更摠定時處通明授受。方便謂二種方便：一捨方
X46n0790_p0793c11║便，二開方便。捨方便者，隨彼曲見應捨方便。開方
X46n0790_p0793c12║便者，能顯實相應開方便。隨彼曲見應捨方便者，
X46n0790_p0793c13║謂此經下文云正直捨方便。又無垢稱經云：方便
X46n0790_p0793c14║有二種：一無慧方便縛，二有慧方便解。無慧