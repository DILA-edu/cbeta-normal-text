X46n0791_p0819b05║
X46n0791_p0819b06║
X46n0791_p0819b07║大智度論疏卷第十四
X46n0791_p0819b08║
X46n0791_p0819b09║蜀地潼州遷善寺沙門釋　慧影　抄撰
X46n0791_p0819b10║釋第三十二卷論
X46n0791_p0819b11║四緣釋論者，何以次十八空後明此四緣者，云諸法
X46n0791_p0819b12║雖空無非緣起，緣起之義不過四緣，今明義即寂緣
X46n0791_p0819b13║時無緣，故次空後明此四緣。論主於初品之中自出
X46n0791_p0819b14║三十六品以標指目，故云四緣釋論也。
X46n0791_p0819b15║菩薩摩訶薩欲知諸法因緣次第緣已下，明因緣理
X46n0791_p0819b16║微多生邪見，或時滯有或復著無，菩薩般若波羅蜜
X46n0791_p0819b17║者則於緣有礙，為此義故舉此四緣令學般若，達此
X46n0791_p0819b18║四緣便無滯礙也。
X46n0791_p0819b19║一切有為法，皆從四緣生已下，即是論釋。此初既是
X46n0791_p0819b20║立論，故上意明其生法也。就此中大有七意：第一、立
X46n0791_p0819b21║論明因緣體；第二、明波若觀不壞緣起，而即法談；第
X46n0791_p0819b22║三、就以六因廣釋四緣；四、明諸法從緣生；五、明從因
X46n0791_p0819b23║生；六、明菩薩解四緣不實，如水中月，而眾生妄著；七、
X46n0791_p0819b24║就阿毗曇破。所以說四緣者，為對外道四種邪因，以
X46n0791_p0819c01║彼邪因緣壞起故，所以舉緣來破，對說四緣也。故大
X46n0791_p0819c02║本經云：非是自作非他作，亦非共作無因作，是故勝
X46n0791_p0819c03║出諸外道。故中論中以破因緣品最在初，云：因緣次
X46n0791_p0819c04║第緣，緣緣增上緣，四緣生諸法，更無第五緣也。
X46n0791_p0819c05║因緣者相應因已下，此即是第一明因緣體，以五因
X46n0791_p0819c06║為體也。六因中唯闕不鄣因，不鄣因者屬增上因緣
X46n0791_p0819c07║義親，以其疎故不邪為因緣體也。若毗曇云：所作共
X46n0791_p0819c08║自然，普遍相應報，從此六種因，生諸有為法。乃名為
X46n0791_p0819c09║所作因，亦名為名因。今此論名為不障因者，此最為
X46n0791_p0819c10║善，故一法生時萬法不障，亦萬法生時一法不障因
X46n0791_p0819c11║者，此寂為善，故一法生時萬法不障，亦萬法生時一
X46n0791_p0819c12║法不障，名不障因。增上緣義亦爾，故此中解增上緣
X46n0791_p0819c13║最疎也。若地持中雖明十因，但以六因收亦盡，若以
X46n0791_p0819c14║正因、方便因收亦盡。正因者亦名生因，此即是業；方
X46n0791_p0819c15║便因者亦名緣因，此是煩惱。今但以因緣一法收十
X46n0791_p0819c16║因亦盡，但廣則云十因，略則說六也。六因與四緣廣
X46n0791_p0819c17║狹云何？有師言：六因即是四緣，但六因則狹、四緣則
X46n0791_p0819c18║廣。何以然？今四緣中只以因緣、增上緣收六因則盡，
X46n0791_p0819c19║故知闊也。他家亦有解言：六因則親、四緣則疎，而今
X46n0791_p0819c20║經論意不肯明。所以說四緣者，為破外道四種邪因，
X46n0791_p0819c21║所謂自因、他因、共因、無因，為此四因失緣起義故說
X46n0791_p0819c22║此四緣，須彼四因即說因為緣。若略說則言四緣生
X46n0791_p0819c23║法，若廣說則云六因生法。六因即是四緣，但作因緣
X46n0791_p0819c24║名說故，所以名有廣略不同，不可言六因義親而四
X46n0791_p0820a01║緣義疎也。但因緣之中各自有親疎義，四緣中增上
X46n0791_p0820a02║緣為疎，六因中以不障因為疎。他家解言：增上緣義
X46n0791_p0820a03║為親者，執解增上亦有多種義，若言勝他故名增上，
X46n0791_p0820a04║如雜雌黃則成菉色者，此別是勝他故明增上義，故
X46n0791_p0820a05║云親。而今此中義意不爾，乃以一法生時萬法不障
X46n0791_p0820a06║故名增上義，以萬法不障我生故為我增上緣，我不
X46n0791_p0820a07║障萬法故亦為萬法作增上緣，故所以云疎也。又就
X46n0791_p0820a08║緣因等中辯因親緣踈義，如正因生因義則親，緣因
X46n0791_p0820a09║了因義則疎，如業為因則親，煩惱為緣者則疎，如此
X46n0791_p0820a10║辨因親疎義則緣。今者四緣乃對彼四邪因言，非緣
X46n0791_p0820a11║起法則說因為緣，但作緣名說之，不得云四緣疎而
X46n0791_p0820a12║六因親也。五因之義後當廣釋耳。若論收六因義者，
X46n0791_p0820a13║二緣收則盡，已如上說。今若更別論以六因預四緣
X46n0791_p0820a14║處相配說者，次第緣唯論心與心數一時相應起，故
X46n0791_p0820a15║屬相應因也，餘如上說。緣緣雖心境合說，但境通色
X46n0791_p0820a16║心，心不但緣色亦緣於心，故從相應因中離出次第
X46n0791_p0820a17║緣與緣緣也。問：若爾者，相應因據心數法等緣緣乃
X46n0791_p0820a18║通，云何得屬相應因，唯應得屬共生因也？解言：共生
X46n0791_p0820a19║因義乃據識與四相諸得等法共生等義，故名共生
X46n0791_p0820a20║因。今緣緣義但論心緣於塵，心境合說為緣緣義，塵
X46n0791_p0820a21║雖通色心，但心正是能緣，心復有屬所緣義，以心具
X46n0791_p0820a22║此兩意故，緣緣屬心義則強，今遂強。有為言：以心義
X46n0791_p0820a23║強故所以得攝相應因，色義弱故不屬共生因也，當
X46n0791_p0820a24║廣說。
X46n0791_p0820b01║復次一切有為法亦名因緣已下，此一意明因緣通
X46n0791_p0820b02║一切色心法生，無不藉因緣，故云爾也。
X46n0791_p0820b03║次第緣者已下，明羅漢過去心是現在心次第而非
X46n0791_p0820b04║緣，未來既無生故，現在最來後滅時心，更不能為後
X46n0791_p0820b05║心作次第緣，生於後心但得是次第，不名次第緣，故
X46n0791_p0820b06║言除之也。
X46n0791_p0820b07║諸餘過去現在心心數法已下，明餘人。此過去心能
X46n0791_p0820b08║作現在心次第緣，次第生現在心心數法；現在心心
X46n0791_p0820b09║數法能作次第緣，生未來心數法；未來心既未有，未
X46n0791_p0820b10║能作次第緣生後心，故不論也。緣緣者，既心緣於塵，
X46n0791_p0820b11║心境合說，故通一切法。增上緣既說一切生時萬法
X46n0791_p0820b12║不障、色生時心不障、心生時色不障，諸法悉爾，并通
X46n0791_p0820b13║色心故，則通一切法。一切法無非緣緣及增上緣，故
X46n0791_p0820b14║云一切法也。問：前言因緣通一切法，既以五因為體
X46n0791_p0820b15║者，增上緣通法既最疎，故不論。今緣緣亦通一切法，
X46n0791_p0820b16║亦有親義，何故但有不障因也？解：雖復同云通一切
X46n0791_p0820b17║法，就通之中非無親疎。因緣通一切法，義則親故，得
X46n0791_p0820b18║以五因為體，亦即是五因。緣緣與增上緣通一切法，
X46n0791_p0820b19║義同疎故，所以只各具一因也。當更別釋。
X46n0791_p0820b20║復次，菩薩欲知四緣自相、共相已下，若別相名自相，
X46n0791_p0820b21║共相者名總相。如言鳥為總相，白為別相等也。又自
X46n0791_p0820b22║相者，四緣各各相，共相是同相。同相者，同是一實相
X46n0791_p0820b23║也。又若一一就四緣歷別作自相、共相者，如色因緣，
X46n0791_p0820b24║非心因緣，名自相。但因緣義不殊，故名共相也。如人
X46n0791_p0820c01║心次第緣，非畜心次第緣，故名自相。同以前心為次
X46n0791_p0820c02║第緣，生後心，故名共相。九道心皆爾，緣緣者亦爾。九
X46n0791_p0820c03║道心緣境各各異，故名自相。無非因緣於境，故名共
X46n0791_p0820c04║相也。色增上緣，非心增上緣，故名自相。俱同是不障
X46n0791_p0820c05║因，故名共相。故有就事辨自相、共相，就事與理辨自
X46n0791_p0820c06║相、共相。菩薩若欲作如此分別，善達知此等四緣相，
X46n0791_p0820c07║而於緣不滯、無障礙者，當學波若波羅蜜。若不學此
X46n0791_p0820c08║波羅蜜者，則於緣有礙，故所以勸以之耳。又自相是
X46n0791_p0820c09║實相，共相是緣起相也。
X46n0791_p0820c10║問曰：如般若波羅蜜中四緣皆不得已下，第二、明般
X46n0791_p0820c11║若觀不壞緣起而即法明。玄將欲明不壞法義，故此
X46n0791_p0820c12║初告作破法明之，故興問答，此即是總云不可得也。
X46n0791_p0820c13║所以者何已下，釋結上難皆不可得義，即是別破四
X46n0791_p0820c14║緣。解家明除病不除法，問家乃以除法為難，故此初
X46n0791_p0820c15║且建兩關破之也。若言因中先有果者，既已有果則
X46n0791_p0820c16║不須因生，成無因有果義。故大本經云：若先有果者，
X46n0791_p0820c17║如父母為因、兒子為果。若先有果者，則成竝頭而有；
X46n0791_p0820c18║若竝有者，則成兄弟。若先無果者，此果復以何為因？
X46n0791_p0820c19║此因復以何義故得名為因，而言感於果？如水乳俱
X46n0791_p0820c20║無酪，酪亦應從水得也。
X46n0791_p0820c21║亦從無因已下，此是足句難也。若空言此果先無者，
X46n0791_p0820c22║此果亦可無因而生。何以故？因中無果故也。
X46n0791_p0820c23║復次見果從因生已下，此意復言既見果從因生故
X46n0791_p0820c24║名之為因者，若先無果，云何說因名為果因？如見乳
X46n0791_p0821a01║出酪，故名乳為酪因。若言無者，水中亦無，復應從水
X46n0791_p0821a02║出，當知不得言先無也。
X46n0791_p0821a03║復次若果從因生已下，明此果從因生者則屬於因，
X46n0791_p0821a04║因既屬緣不自在故。若爾者，亦可屬餘因生。若爾，何
X46n0791_p0821a05║故但言果從此因生不從出也？當說。
X46n0791_p0821a06║又過去心心數法已下，次破第二次第緣。上明除羅
X46n0791_p0821a07║漢過去現在未後心，此心但得是次第，以其都滅無
X46n0791_p0821a08║心故，不得作緣生後次第心。若爾者，此諸心亦爾，盡
X46n0791_p0821a09║有都滅義。滅義名無，無既是無法，那得云過去心心
X46n0791_p0821a10║數法能為現在有心心數法作次第緣？又過去心若
X46n0791_p0821a11║有者，則非過去心；若無者，則不得作次第緣生現在
X46n0791_p0821a12║心。若爾者，則無現在心也。生未來義亦然，當說。
X46n0791_p0821a13║如一切法無相無緣已下，次破緣緣義。既言心緣於
X46n0791_p0821a14║境，心境合說故名緣緣者，既云一切法無相無緣，無
X46n0791_p0821a15║相故則無境，無緣故則無心。若爾者，有何緣緣義也？
X46n0791_p0821a16║若一切法無所屬已下，明一切法既其平等無屬無
X46n0791_p0821a17║依，平等之法有何增上義？而言一法生時萬法不障，
X46n0791_p0821a18║故乃以萬法為我增上緣也。當說。
X46n0791_p0821a19║答曰：汝不知波若波羅蜜相已下，此意云：波若波羅
X46n0791_p0821a20║蜜中言四緣不可得者，此乃但除其病、不除其法，即
X46n0791_p0821a21║法明玄。波若波羅蜜中既無可捨、無所捨、無所破故，
X46n0791_p0821a22║即色是空、即煩惱是菩提，故云四種異、空種異。又言
X46n0791_p0821a23║四種性即空種性，此盡是即法明空，而不妨法異。汝
X46n0791_p0821a24║那得乃破法說之，妨云不可得也？當說。
X46n0791_p0821b01║但以少智之人已下，明凡夫執見故為除其著，著若
X46n0791_p0821b02║息者則萬法無妨，如迷故則四方易位，悟則廓然無
X46n0791_p0821b03║邊，既不排方而得正，豈除法始得空？汝乃破法言空，
X46n0791_p0821b04║故淨名云眼見色與盲等，若能不著色者，前境云云
X46n0791_p0821b05║無預我事，於我無礙故言空，於著者有礙故言有，但
X46n0791_p0821b06║萬法無性故空，空既無法實無所破也。此明不壞緣
X46n0791_p0821b07║起義竟也。第三、明以六因廣釋四緣。
X46n0791_p0821b08║如心法從內外處因緣和合生已下，前云五因義後
X46n0791_p0821b09║當廣釋者，即從此下者，次廣釋之。此初，先欲釋相應
X46n0791_p0821b10║因故，先明內外因緣生。雖言諸法虗誑，非無因緣而
X46n0791_p0821b11║生。如水中月雖是不實，但藉水月而為因緣，不開生
X46n0791_p0821b12║石。萬法亦爾，心雖如幻，不無因緣相應共記。如夢事
X46n0791_p0821b13║雖復不實，但因夢而生。心數法等亦如是，以無定性
X46n0791_p0821b14║不實故，心生與心數而相應共起。心王者，所謂諸識，
X46n0791_p0821b15║數謂受、想、思等。所以五陰中說三數一色一心者，為
X46n0791_p0821b16║疑數眾生故爾。說為疑色說十二入，疑色心說十八
X46n0791_p0821b17║界等，義當說也。故如心欲緣色時，受、想、思等亦復隨
X46n0791_p0821b18║緣。如臣隨主，欲緣聲等皆然。此受、想、思等屬通心數。
X46n0791_p0821b19║數雖有五，不過通、別。通則云十大地，別則云五品。以
X46n0791_p0821b20║大地竪通三界，傍通五品，故名通數別有。如五品中
X46n0791_p0821b21║亦有通三界義，但善數不通不善，不善數不通於善，
X46n0791_p0821b22║不如大地盡通善、惡等。此但各守其數，故云別也。若
X46n0791_p0821b23║依毗曇，通數有十：謂想、欲、迦、樂、慧、念、思及解脫、作意、
X46n0791_p0821b24║於境界、三摩提與痛。此中所以唯明三數者，亦有其
X46n0791_p0821c01║義。十數中受、想二數各為其一，以思數長故，分為八
X46n0791_p0821c02║數。若廣則說十，略但說三。此是廣、略之殊，亦非明不
X46n0791_p0821c03║盡也。欲論心性唯有三，謂善、惡、無記。數乃有五者，此
X46n0791_p0821c04║由立數之義各有其意之所然耳。凡立數大意者，自
X46n0791_p0821c05║有體同而數別故，須遂數別立，分為三品。自有數同
X46n0791_p0821c06║而體別者，但分體異而不分數，故不別立。其義者何？
X46n0791_p0821c07║如不善與獨頭雖復同體，但不善之數唯從七便生，
X46n0791_p0821c08║除身見、邊見，此二見既唯屬無記故，所以不善數等
X46n0791_p0821c09║不從其生。無明者，為別生獨頭故，此不善數亦不從
X46n0791_p0821c10║無明生，故不善有二十一。獨頭者，不與諸使相隨，如
X46n0791_p0821c11║無孤、殺害等，唯屬獨頭無明，別有二十數起，但從無
X46n0791_p0821c12║明生也。不善數即帶相應無明，相應無明之義通兩
X46n0791_p0821c13║處也。若穢汙數，唯從身、邊二見生，屬隱沒無記，別有
X46n0791_p0821c14║十九數，不隱沒無記有十二數。就無記中，有此隱沒、
X46n0791_p0821c15║不隱沒二種無記，數有多少，各自不同。此不善、無記
X46n0791_p0821c16║二種，種雖是同，以數不同故；體雖是一，同是不善、無
X46n0791_p0821c17║記性，而數別故，所以各立別數。兩品心數，善唯有有
X46n0791_p0821c18║漏、無漏異，以同有二十二數不殊故，名乃體別數
X46n0791_p0821c19║同而不別立。所以今三性心只為五品，數意如此。今
X46n0791_p0821c20║既為明數別故，數別者而分之別立，不為明體異故，
X46n0791_p0821c21║所以體別數同者而不分也。此數等義，後當別廣釋，
X46n0791_p0821c22║今且大洦論之如此，故云受、想、思等是心數。法師此
X46n0791_p0821c23║中多不肯廣釋此義，何以然？師云：此是毗曇義。今此
X46n0791_p0821c24║中本為明大指，所以出之。若廣釋者，義成流邁，乃解
X46n0791_p0822a01║數義。但眾生無量劫來，大乘根弱，若廣聞說此，則遂
X46n0791_p0822a02║生心，失大乘指，故不須廣釋也。同相者，明心王與心
X46n0791_p0822a03║數既同是心相，故云同相也。同緣者，明心若緣時，數
X46n0791_p0822a04║則隨緣，故云同緣也。
X46n0791_p0822a05║故名為相應因。已下雜心云：同共一緣行，亦復常相
X46n0791_p0822a06║應。明心與數既更互為因，相應而起，故名相應因。相
X46n0791_p0822a07║應因者，三聚之中唯在心、心，數法等相應同不通，無
X46n0791_p0822a08║作是色，故不通也。并通三性，亦通漏、無漏，以但明心
X46n0791_p0822a09║法故，唯名有為，不得通無為也。
X46n0791_p0822a10║譬如親友知識已下，欲論相應因則親，共生因則疎。
X46n0791_p0822a11║何故？以知識義況相應因，兄弟義乃況共生因師。言
X46n0791_p0822a12║親友者則是朋友，同師曰朋，同志曰友，知已曰知，別
X46n0791_p0822a13║仁為識。此人既同師同志共相知別，此相成事重劇
X46n0791_p0822a14║於兄弟，故論主明相應因義，親則以朋友喻之耳。明
X46n0791_p0822a15║心與數若不相應則不得起，故所以云爾也。當說。
X46n0791_p0822a16║共生因者已下，此亦名共事因。若前相應因，唯據心
X46n0791_p0822a17║數法等名相應，故親而狡。此共生因既通色心等共
X46n0791_p0822a18║生，盡屬此因，故疎而廣。如眼識起，是要須有四相諸
X46n0791_p0822a19║法等始乃得生，故云共生因。此因既言共生，故盡得
X46n0791_p0822a20║通三性、三聚、有漏、有為、無為等法，但不得是無為也。
X46n0791_p0822a21║如兄弟已下，由如兄弟互相成濟有乃得立，明色心
X46n0791_p0822a22║塵境方得共生，故以為喻也。此因論通三聚者，無作
X46n0791_p0822a23║乃屬色聚故，屬共生因義則親。若四相十四不想應
X46n0791_p0822a24║行等，以屬非色非心聚故。若據此為共生因者，但從
X46n0791_p0822b01║他色心等得共生名，故此義為疎也。師言：爾也，當說。
X46n0791_p0822b02║自種因者，已下亦名自分因，出雜心明善善自相生、
X46n0791_p0822b03║惡惡自相生，故云自種。小毗曇云：自然因言，如種栗
X46n0791_p0822b04║時後果自生，不須他教，故云自然。此翻不正。此禪師
X46n0791_p0822b05║於眾中言：我弟汎南海來。為此一句異眾故，則被逐
X46n0791_p0822b06║出走，徑遠法師所驢山中止也。當說此亦名相似因。
X46n0791_p0822b07║今言自種為善，如豆但生豆、栗但生栗等，屬自種因
X46n0791_p0822b08║義，自種因義則通色心。若言四相不相應行等逐色
X46n0791_p0822b09║心故，名自種義亦得，但極疎遠，故此中言通一切法。
X46n0791_p0822b10║既言通一切法，當知通於色心，不同習因但據心也。
X46n0791_p0822b11║此因與習因，在有同異、通別、廣狹義。何者故？如世法
X46n0791_p0822b12║得為苦忍作習因，而非是苦忍自種因。何以然？為以
X46n0791_p0822b13║有漏無漏異故。所以初無漏心但從三因生，謂相應、
X46n0791_p0822b14║共生、不障等，則無自種因。若爾者，習因則通、自種則
X46n0791_p0822b15║別。若言習因唯據心神，自種因通一切法，各自有種
X46n0791_p0822b16║類為自種。自種者，自種因義復通習因，後別諸因通
X46n0791_p0822b17║三世義等，並當別釋。
X46n0791_p0822b18║遍因者已下，次就遍因明因緣體狀。苦諦、集諦所斷
X46n0791_p0822b19║使者，欲論煩惱乃有五處，今唯言二行所斷煩惱名
X46n0791_p0822b20║為遍因者，若緣苦、集二諦，屬有漏緣，能遍生諸漏煩
X46n0791_p0822b21║惱，故得是遍使；若緣滅、道，屬無漏緣，不能遍生有漏
X46n0791_p0822b22║煩惱。今就有漏、無漏緣分遍、不遍使，故但云此二諦
X46n0791_p0822b23║也。毗婆沙釋云：問曰：幾遍使？幾不遍使？答曰：三十三
X46n0791_p0822b24║遍使，六十五不遍使。就欲界苦下有十使，上二界十
X46n0791_p0822c01║八，三界成二十八使。三界集下有十九使，三界苦集
X46n0791_p0822c02║下合百四十七使。今所以但言二行下三十三是遍
X46n0791_p0822c03║使者，欲界苦下雖有十使，愛、瞋、慢、癡四種乃屬愛分
X46n0791_p0822c04║煩惱，是緣事使，亦名別緣使。今遍使唯取緣三十二
X46n0791_p0822c05║諦迷理而生者，屬於遍使。無明雖通見、愛兩處，亦屬
X46n0791_p0822c06║遍使攝。餘之三使唯屬別緣，貪心不得起瞋，瞋心時
X46n0791_p0822c07║無慢，不能遍生諸使，故不名遍使。既欲界苦下除此
X46n0791_p0822c08║三使，欲界集下亦除三使，餘四使在，為十一遍使。以
X46n0791_p0822c09║此十一遍使遍三界為三十三，故有三十三屬遍使，
X46n0791_p0822c10║餘六十五是不遍使。若苦、集二諦下所起煩惱，既緣
X46n0791_p0822c11║有為有漏法生，還能遍生五行下漏法，因亦煩惱，果
X46n0791_p0822c12║亦煩惱，能生有漏，根本深故，就立過使。若滅道下所
X46n0791_p0822c13║起煩惱，乃緣無為無漏法生，不從有為有漏法生，故
X46n0791_p0822c14║不立遍使。唯於二諦下明有遍使，而言苦諦集下所
X46n0791_p0822c15║斷結者，此出遍使體。云一切垢法因者，政出為因義。
X46n0791_p0822c16║三性論之者，此因通二性，欲界遍緣屬不善，除身邊
X46n0791_p0822c17║二見；上二界遍是無記，此唯是有為有漏，唯是心聚，
X46n0791_p0822c18║此能遍生一切五行下使，故云一切垢法因。師言：案
X46n0791_p0822c19║如夫人經言：從無明住地，生修道所斷，心緣上煩惱。
X46n0791_p0822c20║心緣上煩惱者，即是止、上觀、上禪等諸煩惱，並屬三
X46n0791_p0822c21║愛住地，為修道所斷也。如是從無明生有愛，有愛生
X46n0791_p0822c22║色愛，色愛生欲愛，欲愛始生見一處住地煩惱。大本
X46n0791_p0822c23║經亦但言從三倒生四倒，此言通漫，猶自難解。此論
X46n0791_p0822c24║則分明說言：從想倒生心倒，從心倒生見倒，從見生
X46n0791_p0823a01║四倒。從見生四倒者，此即是見分煩惱，為見道斷；想
X46n0791_p0823a02║倒、心倒則屬愛分煩惱，為思惟道所斷。前言從無明
X46n0791_p0823a03║生修道所斷煩惱者，亦唯是愛分。此經論等皆言從
X46n0791_p0823a04║愛生見，而今者所取遍使及婆沙等，乃言從見分生
X46n0791_p0823a05║愛分。經論如此相違，義云何通？師言：夫人經言：煩惱
X46n0791_p0823a06║有二種：一者住地煩惱者，即是五住地煩惱；起煩惱
X46n0791_p0823a07║者，即是五住地上所生所起煩惱。今據住煩惱地論，
X46n0791_p0823a08║地論相生，故云從無明生三愛住地，從三愛住地生
X46n0791_p0823a09║見一處住地。今者此中遍使之意，不論作地地相生，
X46n0791_p0823a10║乃屬及起相生，故得如此從見生愛也。問：若及起相
X46n0791_p0823a11║生故，得從見生愛者，亦及起相生故，不得言以色無
X46n0791_p0823a12║色愛為根本。修道斷下界愛時，以上界根本愛未盡
X46n0791_p0823a13║故，此愛支條猶生，亦應不得言爾也。解言：此三藏中
X46n0791_p0823a14║雖不明住地相生義，但此義為快彼住地相生義故，
X46n0791_p0823a15║所以如此。今遍使既是及起相生義亂故，所以生，或
X46n0791_p0823a16║輕重見愛等不定耳。一解：遍使教意乃據諦辨明，於
X46n0791_p0823a17║苦集二諦下立遍使，遍生五行下煩惱則通生見愛，
X46n0791_p0823a18║相生義漫故，所以從見生愛。此是教意如此，而有從
X46n0791_p0823a19║重生輕義。今愛分煩惱據種類相生，唯明愛還生愛，
X46n0791_p0823a20║不作遍使明漫相生義，故得唯以上界輕愛為根本，
X46n0791_p0823a21║從輕生重，斷重時輕在，故由生也。
X46n0791_p0823a22║報因者已下，明有漏善惡業能得來果，故名報因，從
X46n0791_p0823a23║果得名。論云：對因言果，對緣云報。故言因緣果報。三
X46n0791_p0823a24║性論之善惡二種，有於作業及無作業得未來果，故
X46n0791_p0823b01║屬報因。無記唯有作業，無無作業不得來果，故非報
X46n0791_p0823b02║因。如無記行住坐臥諸云為等，盡是無記家作業，故
X46n0791_p0823b03║經說云無記業也。若三聚論之無作，是色亦得報，故
X46n0791_p0823b04║報因亦通色聚，唯是有漏有為也。師言：報果雖有無
X46n0791_p0823b05║量，不過五種：一者如言善惡業得苦樂等名報果。二
X46n0791_p0823b06║者依果，如前世修善，今日之善還依前世善生，即是
X46n0791_p0823b07║習因，義說為依果。三解脫果，始從初果乃至於佛，同
X46n0791_p0823b08║是出世間果，故屬解脫。如八正道品等要須修而得，
X46n0791_p0823b09║此道品等復能得諸果，故論言是果亦有果，並屬解
X46n0791_p0823b10║脫也。四士夫果者，如士求營得祿，田夫種田得粟等
X46n0791_p0823b11║也。五是增上果，如眼識一法生時有明有空也，色及
X46n0791_p0823b12║眼不增等故得生。此一法生時，諸既不障不礙，故並
X46n0791_p0823b13║屬增上果。地持中以此五果收一切果也。師言：如身
X46n0791_p0823b14║子見穢土、螺髻見淨國等，此是同處而灾質異見，此
X46n0791_p0823b15║是報果所感。以業力故應我，而彼虗應我，故所見不
X46n0791_p0823b16║同。彼虗空不相障礙，盡屬依報色。長厨烏白等屬正
X46n0791_p0823b17║報色。若作如此論者，一切諸法內諸色山河大地，無
X46n0791_p0823b18║非是報色也。當廣說。
X46n0791_p0823b19║是五因已下，總結也。
X46n0791_p0823b20║心心數法次第相續無間故。已下次釋次第緣。若夫
X46n0791_p0823b21║人經云：心唯剎那剎那生滅有間。此中那言無間？解
X46n0791_p0823b22║言：彼為除眾生斷常二見故，所以云爾。眾生此陰滅，
X46n0791_p0823b23║不知三陰相續，故於色上起斷見。見心從此生彼，故
X46n0791_p0823b24║於心上起常見。彼經為除此見，故云心唯生滅有間，
X46n0791_p0823c01║不論相續無間義。今此中為釋次第緣，前後相續生
X46n0791_p0823c02║無有斷絕，故云無間。次第緣義前已釋，此唯是有為
X46n0791_p0823c03║通、漏無漏通、三性唯在心聚等義當說。
X46n0791_p0823c04║心心數法緣塵故生已下，次釋緣緣。此明心是能緣
X46n0791_p0823c05║之主，前境正是所緣之體，心境合說故名緣緣。此通
X46n0791_p0823c06║三聚，有為、無為、有漏三性等也。
X46n0791_p0823c07║諸法生時不相障已下，此中應言是為增上緣，乃云
X46n0791_p0823c08║是為無障者，論主為欲明四緣即是六因義故，所以
X46n0791_p0823c09║云爾。此義既通一切法，最疎遠故，亦得通有為無為、
X46n0791_p0823c10║漏無漏、三性三聚等法也。當說。
X46n0791_p0823c11║又復次心心數法從四緣生已下，第四、明法從緣生
X46n0791_p0823c12║也。明此心心數法等既是相應因，故從因緣生也。心
X46n0791_p0823c13║心數法等次第相生，故從次第生也。心生之時必有
X46n0791_p0823c14║所緣，故從緣緣生也。一法生時萬法不障，故從增上
X46n0791_p0823c15║緣生也。當說。
X46n0791_p0823c16║無相定、滅盡定從三緣生已下，明此定等要須修習
X46n0791_p0823c17║始得，故屬因緣生也。此定既是修法，夫論修習之義
X46n0791_p0823c18║必在於心，此定從前心生，故云從次第緣生；但於現
X46n0791_p0823c19║在時滅，故云從次第緣生也。是增上果，諸法不障其
X46n0791_p0823c20║生，故云從增上緣生也。凡論緣緣者，必須心境合說
X46n0791_p0823c21║論心緣塵義，爾時心滅息故，不得云從緣緣生也。問：
X46n0791_p0823c22║若此定無心故，不得從緣緣生者，亦此定無心故，不
X46n0791_p0823c23║得從次第緣生。解言：緣緣之意，但據當時心境相對
X46n0791_p0823c24║而生，所以合說為緣緣。爾時既無心相對，故不得言
X46n0791_p0824a01║從緣緣生。次第緣雖是心法，但次第緣義不但論當
X46n0791_p0824a02║時，乃據前後相生。爾時此定等雖復無心，不可孤起，
X46n0791_p0824a03║不無從前心生義，故得從次第緣生也。此定從前心
X46n0791_p0824a04║上已來至現在即滅，無有緣用，故決無從緣緣生義
X46n0791_p0824a05║也。當釋。
X46n0791_p0824a06║諸餘心不相應諸行及色已下，若依甘露味毗曇，有
X46n0791_p0824a07║十七不相應行，餘者唯十四。前無想定及滅盡定，即
X46n0791_p0824a08║是二不相應行，明從三緣生已。今欲明餘十二、十五
X46n0791_p0824a09║不相應行等從緣生義，故云諸餘不相應行也。此不
X46n0791_p0824a10║相應行等，非如前二定，要是修習久久從心生始得，
X46n0791_p0824a11║故不從次第緣生。是非色非心法，故不從緣緣生。此
X46n0791_p0824a12║法起時，非無取由及有共生之義，故從因緣生。此法
X46n0791_p0824a13║生時，諸法不障，故從增上緣生也。及色者，色有二種：
X46n0791_p0824a14║一、正報色，二、依報色。色非心心數法，故不從次第緣
X46n0791_p0824a15║生。緣緣據心境合說，色但是緣，非緣緣，故不得從緣
X46n0791_p0824a16║緣生。此色生時，必有四相諸得等共生，故云從因緣
X46n0791_p0824a17║生。此色生時，萬法不障，故從增上緣生。若毗曇言極
X46n0791_p0824a18║微在四根，十種應當知。身根有九種，餘八謂是香，是
X46n0791_p0824a19║有香地，此云外色等。以無諸根故，但令有香微處，則
X46n0791_p0824a20║具八微。如眼中則有性四大及四微，眼根復有身根，
X46n0791_p0824a21║耳、鼻、舌等盡爾，故四根具十微。若身根中但有性四
X46n0791_p0824a22║大、四微與身根，更無餘根，如眼、耳等，故唯得有九微
X46n0791_p0824a23║也。此義等前亦已有釋，當別廣說耳。
X46n0791_p0824a24║報生心心數法從五因生已下，第五、明從因生法。心
X46n0791_p0824b01║有二種：一者、果心；二者、因心。因心者，即是方便心，謂
X46n0791_p0824b02║善惡諸心等；果心者，即是報心，謂麤心、細心、利心、鈍
X46n0791_p0824b03║心等也。今言報生心者，正據此心。此心唯酬報因所
X46n0791_p0824b04║辨起，故屬報因生；此心此心數法等俱生，故屬相應
X46n0791_p0824b05║因生；此心生時，必有四相，諸得等共生，故屬共生因；
X46n0791_p0824b06║心心自相生，故屬自種因；一法生時，萬法不障，故屬
X46n0791_p0824b07║名因生也。煩惱體是垢法，屬隱故無記，此報生心非
X46n0791_p0824b08║是煩惱，非垢法，屬不隱沒無記，故不從遍因生也。
X46n0791_p0824b09║諸煩惱亦從因生已下，明五行煩惱不一，故言諸煩
X46n0791_p0824b10║惱。煩惱之記必須與心心數生，故屬相應因。煩惱生
X46n0791_p0824b11║時必須與四相諸得礙共生，故屬共生因。煩惱雖復
X46n0791_p0824b12║無量，但有貪自生貪、瞋生瞋，如是等自各各從生義，
X46n0791_p0824b13║故屬自種因。一法生時萬法不障，故屬名因。報因但
X46n0791_p0824b14║感色心不隱沒無記等煩惱，乃是隱沒垢法，非是報
X46n0791_p0824b15║法，故除報因。煩惱雖通是隱沒法，但自有是無記品
X46n0791_p0824b16║者，身邊二見及上二界煩惱，並屬隱沒無記品。欲界
X46n0791_p0824b17║諸餘煩惱，雖是隱沒法而非無記，屬不善品也。當說。
X46n0791_p0824b18║報生色及不相應諸行從四因生已下，前言報生心
X46n0791_p0824b19║者是心聚，今言色者是色聚，不相應行者是非色非
X46n0791_p0824b20║心聚，此明六因能生三聚法也。明此報色之記，必酬
X46n0791_p0824b21║善惡業記，故屬報因。此色生時必有四相，諸微等影
X46n0791_p0824b22║和共生，故屬共生因。色色相生，如前色生後色，故屬
X46n0791_p0824b23║自種因。一法生時萬法不障，故屬名因。色有二種，依
X46n0791_p0824b24║正兩報色盡，皆從此四因生也。不屬相應因，義如論
X46n0791_p0824c01║釋。報因是隱沒法，報色等是不隱沒法，體非煩惱，故
X46n0791_p0824c02║除遍因也。不相應諸行者，行有二種：一者相應行，二
X46n0791_p0824c03║者不相應行。相應行者，謂心數諸業行等。不相應行
X46n0791_p0824c04║者，或有十四或云十七，當數出之，謂無想天、無相定、
X46n0791_p0824c05║滅受想定、名句味、眾生性、眾生、壽命、得繩、無作色四
X46n0791_p0824c06║相。此既非色非心法，故云不相應行。此二種行皆悉
X46n0791_p0824c07║是無常法，故大本經云諸行無常也。今不相應行等
X46n0791_p0824c08║既是非色非心法，故除相應因。既是報生，是於報法
X46n0791_p0824c09║屬不隱沒無記，非是煩惱垢法，故除遍因。此諸行等
X46n0791_p0824c10║起時，更相影和共起，故屬共生因。諸行各各自有相
X46n0791_p0824c11║生義，故屬自種因。此不相應行俱為報因，滅與色心
X46n0791_p0824c12║俱起，是不隱沒無記，故屬報因也。
X46n0791_p0824c13║染汙色及心，不相應諸行，亦從四因生已下，前釋報
X46n0791_p0824c14║生心，次釋報生色。報生不相應諸行等義竟。今次釋
X46n0791_p0824c15║方便色及方便諸不相應行等義。染汙色者，即是方
X46n0791_p0824c16║便色也。如寺塔中，有人為欲作賊故，來入中行來舉
X46n0791_p0824c17║動者，即是惡色。若人為行道禮拜故，來入中所作諸
X46n0791_p0824c18║業，名為善色。有人亦不為作偷及行道禮拜等，但無
X46n0791_p0824c19║記心來入中行來等狀白已者，是無記色。此色非是
X46n0791_p0824c20║報因感起，別是於報色上起方便色，屬於因門。此不
X46n0791_p0824c21║相應行等，亦隨此色等故，所以相隨亦共從四因生。
X46n0791_p0824c22║此色及不相應行等，更相影和共生，故屬共生因。色
X46n0791_p0824c23║還生色，諸行還生諸行等，故屬自種因。向者報色及
X46n0791_p0824c24║報生不相應行，逐本盡屬不隱沒無記性中，同是報
X46n0791_p0825a01║法，故屬法因。今染汙色乃至方便色，非酬前報因辨
X46n0791_p0825a02║起，乃是垢法。以遍因既是一切垢法因故，所以雖是
X46n0791_p0825a03║於色及不相應行，而得從遍使生。如不相應行等，雖
X46n0791_p0825a04║復非色非心，以屬不隱沒無記，故得從報因生，義相
X46n0791_p0825a05║似也。
X46n0791_p0825a06║諸餘心心數法，除初無漏心已下，上明生報生心心
X46n0791_p0825a07║數義竟，今次欲明生諸方便心心數法，謂善、不善、或
X46n0791_p0825a08║解等心心數法，故云諸餘心也。前諸煩惱生義，三性
X46n0791_p0825a09║心中已具含，不善與無記心生義已竟。今此中且據
X46n0791_p0825a10║有漏、無漏善心心數法為語，此心不一，故亦云諸餘
X46n0791_p0825a11║心色。除初無漏心者，苦法忍心既是初無漏心，此心
X46n0791_p0825a12║乃從世第一法生，世法是有漏，忍乃是無漏，非自種
X46n0791_p0825a13║因生，故除之。若第二苦法智心即從苦忍生，同是無
X46n0791_p0825a14║漏得，有自種因生義，爾時始得從四因生。此有漏、無
X46n0791_p0825a15║漏善心等生時，必須有心心數法，故屬相應因。此等
X46n0791_p0825a16║心生時，必有四相諸得等共起，故屬共生因。生諸得
X46n0791_p0825a17║義有多種，有因得、果得、色得。一切法生，必有此得繩
X46n0791_p0825a18║為繫，故成實論文云：滅定人識得在故，猶名眾生也。
X46n0791_p0825a19║此義當說。此善心等各各自有相生義，故有自種因。
X46n0791_p0825a20║一法生時，若有障者則不得生，以萬法不障我生，故
X46n0791_p0825a21║我能得生。所以者，名因。此是善心，非垢心，故除遍因。
X46n0791_p0825a22║此是因心，非是果心，非不隱沒無記等果心法，故除
X46n0791_p0825a23║報因也。
X46n0791_p0825a24║諸餘心不相應法，所謂色心不相應行已下，前釋報
X46n0791_p0825b01║生心色等不相應行，言從四因生義竟。次釋染行方
X46n0791_p0825b02║便色及心不相應行，亦云從四因生竟。今次欲釋有
X46n0791_p0825b03║漏無漏善心不相應行，就此善心等中自有自種因
X46n0791_p0825b04║者、自有無者故，所以此別事舉此不相應行等出作
X46n0791_p0825b05║二門，云有自種因者從三因生、無者從二因生，已後則
X46n0791_p0825b06║出云初無漏中色及不相應行義，出始解釋此二門
X46n0791_p0825b07║也。明此不相應行等雖亦遂於法具因多少，而此有
X46n0791_p0825b08║師無漏善有具自種因者、有不具者故，如初有漏心
X46n0791_p0825b09║中色正語正業正命等，此之色心等並無自種因，以
X46n0791_p0825b10║非心心數法但長故無相應因，非垢法故無遍因，是
X46n0791_p0825b11║於善色屬方便色，但是因色非是報生色故無報因，
X46n0791_p0825b12║此既是初無漏色始從有漏生故無自種因。爾時此
X46n0791_p0825b13║色無此四因，以此色生時有四相，諸得業影和共生
X46n0791_p0825b14║故有共生因，此法生時諸法不障故有不障故有不
X46n0791_p0825b15║障因，此色所帶不相應行等亦唯具此二因，故言若
X46n0791_p0825b16║無自種因者，從二因生也。若有自種因者，則具三因。
X46n0791_p0825b17║此有漏、無漏善心所帶諸不相應行等，非無記故，除
X46n0791_p0825b18║報因；非垢法故，除遍因；是非色非心法故，除相應因。
X46n0791_p0825b19║此行等生時，必影和共起，故有共因。此行等有自相
X46n0791_p0825b20║生義，故有自種因。此行等生時，萬法不障，故有不障
X46n0791_p0825b21║因。故云若有自種，則從三因生。而就有漏善心中，亦
X46n0791_p0825b22║有是種類相生，亦有非種類相生者。若是種類相生
X46n0791_p0825b23║者，除報因與遍因，則從四因生。而所帶不相應行等，
X46n0791_p0825b24║已須除相應因，故只得從三因生。若非種類相生者，
X46n0791_p0825c01║所帶四相諸得等，唯得從二因生，如上釋也。若初無
X46n0791_p0825c02║漏善心，以是心心數法故，得有相應因。此心生時，則
X46n0791_p0825c03║有四相諸得等共生，故得有共因。一法生時，萬法不
X46n0791_p0825c04║障，故所以得生。若有障者，則不得生。此法既得生，故
X46n0791_p0825c05║有不障因。以初從有漏生，故無自種因。四相等共起，
X46n0791_p0825c06║故有共生因。諸法不障其生，故得有名因。故云初無
X46n0791_p0825c07║漏心從三因生也。
X46n0791_p0825c08║諸無漏心中，色及不相應諸行，從二因生已下，已如
X46n0791_p0825c09║上釋。但初無漏心，雖從三因生，而所帶不相應行，只
X46n0791_p0825c10║得從二因生，故非心心數法，故無相應因也。無自種
X46n0791_p0825c11║因、報因、遍因等義，皆同當說。
X46n0791_p0825c12║無有一法從一因生已下，明有為法性羸劣故，就因
X46n0791_p0825c13║為語。若極少者，從二因生；多者，五因。若六因生者，則
X46n0791_p0825c14║是總論諸法，始終具四緣生義也。從緣生義亦爾。無
X46n0791_p0825c15║有法從一緣者，以六因即是四緣，故云若六因是名
X46n0791_p0825c16║四緣，總結也。問：前緣生法中，言心、心數法等，但五因
X46n0791_p0825c17║生。解言：雖六因即是四緣，但緣義廣，含有諸因。生法
X46n0791_p0825c18║義通，故得言從四緣生；因生法義別，故云從五因生。
X46n0791_p0825c19║但廣故言通，通而不疎也。上並未明有法從六因生，
X46n0791_p0825c20║此中何故言若六因生者，是名四緣也？此是假設為
X46n0791_p0825c21║語。從五因生，即是從四緣；從四緣，即是從六因生耳。
X46n0791_p0825c22║菩薩行般若波羅蜜，如是觀四緣心無所著已下，第
X46n0791_p0825c23║六、明菩薩解四緣相不實，猶如水月而眾生妄著也。
X46n0791_p0825c24║並臨文當一一釋。但破可取不破可見者，明但除其
X46n0791_p0826a01║著病不除其法也。
X46n0791_p0826a02║問曰：若欲廣知四緣應學阿毗曇已下，第七、明就阿
X46n0791_p0826a03║毗曇破也。此意言毗曇名分別法相，此中廣釋四緣
X46n0791_p0826a04║相義，若學四緣應當學波若度，波若度中乃無四緣
X46n0791_p0826a05║相，云何勸學也？
X46n0791_p0826a06║答曰：已下當臨文一一解釋。
X46n0791_p0826a07║復次，諸法所因，因於四緣。四緣復何所因者？正破執
X46n0791_p0826a08║四緣相義，以推尋不已，見不可得故，而生邪見。若能
X46n0791_p0826a09║因波羅蜜學者，則離是愚也。當一一釋。
X46n0791_p0826a10║欲知諸法如、法性、實際已下，何故次四緣後釋此三
X46n0791_p0826a11║法？上明空即緣起，故次十八空後明此四緣；今明緣
X46n0791_p0826a12║義即寂，故次四緣之後明此三法。菩薩若欲如是即
X46n0791_p0826a13║緣、無緣達此三法者，當學般若波羅蜜。
X46n0791_p0826a14║菩薩摩訶薩應如是住者，云菩薩若能通達諸法如
X46n0791_p0826a15║此三法相而住波若，應以無住住也。此是經文，下當
X46n0791_p0826a16║論釋諸法。
X46n0791_p0826a17║如有二種已下，即是論釋。就此中大有二意：一、舉經
X46n0791_p0826a18║文，二、論釋。就論釋中復有十意：第一、立論。先立二門
X46n0791_p0826a19║有二意：明如、法性等；二、解釋三義同異；第三、明三乘
X46n0791_p0826a20║同有法性義；第四、明三世同如；第五、正釋法性義及
X46n0791_p0826a21║絕四句等；第六、明三種如義；第七、明九事中有法名
X46n0791_p0826a22║如義；第八、就眾生垢淨義明三法；第九、就實相釋三
X46n0791_p0826a23║法義；第十、明法性無量非心所知義。今此初第一、先
X46n0791_p0826a24║就別相門明如，二、就同相門明如，故云二種也。
X46n0791_p0826b01║如地堅相已下，明此法等各有自相，自相即如，故云
X46n0791_p0826b02║有各各相也。
X46n0791_p0826b03║實相者已下，前就各各相中別明如義，今次就各各
X46n0791_p0826b04║相中求實不可得，各各相亦無都無一相，故云不可
X46n0791_p0826b05║破壞。無所取捨離於受者，故云無過失也。
X46n0791_p0826b06║如相空中設已下，彼中已破也當說。
X46n0791_p0826b07║法性者已下，次釋法性義，如前說。各各法空者，即是
X46n0791_p0826b08║前別相，明如義中此等諸法皆是空相，即是法性也。
X46n0791_p0826b09║空有差品，故名如同。
X46n0791_p0826b10║為一空故名法性者，淨名經云：不別不異故名如。此
X46n0791_p0826b11║中何因乃言差品？師解言：欲論法性、如、實際等體不
X46n0791_p0826b12║曾異，但聖人為眾生故作種種說。今逐義為論，如義
X46n0791_p0826b13║多逐別明同，法性義多就同辨同，故言色如、眾生如、
X46n0791_p0826b14║佛如、涅槃如、薩婆若如。如義多作如此說，為此義故
X46n0791_p0826b15║而言空有差品名為如也。若法性必就同明多，不得
X46n0791_p0826b16║言色法性、佛法性等唯多明一法性義，故經中以法
X46n0791_p0826b17║性喻以一河而有三人之別，故河恒一、狩恒三，是以
X46n0791_p0826b18║身子言我等同入法性。淨名云法隨於如者，明有種
X46n0791_p0826b19║種如義。云法同法性者，言同一法性義也。若問言同
X46n0791_p0826b20║一法性者亦同是一如，若言法同法性唯同一法性
X46n0791_p0826b21║者，亦云法隨於如同隨一如。如此為問者，復何為不
X46n0791_p0826b22║得？但義有親疎，據總別不同，故論主作此釋也。
X46n0791_p0826b23║一者、用無著心分別已下，明以無著心分別者即是
X46n0791_p0826b24║無分別義，故亦屬法性也。當說。
X46n0791_p0826c01║二者已下，明法性無涯故名無量也。當說。
X46n0791_p0826c02║如持心經說已下，前普華章中已釋此義，明法性無
X46n0791_p0826c03║量。此法性亦名佛性，亦名不可思議性，亦名涅槃性。
X46n0791_p0826c04║二乘雖同入法性，而不得云見佛性。何以故爾？師言：
X46n0791_p0826c05║大本經云：下智觀故不見佛性，以不見故得。聲聞菩
X46n0791_p0826c06║提中智亦爾。故大本經云：佛性者名第一義空，第一
X46n0791_p0826c07║義空名為智慧。又言：佛性者，亦因亦因因，亦果亦果
X46n0791_p0826c08║果。因者謂十二因緣，因因者六波羅蜜。明此十二因
X46n0791_p0826c09║緣即是法空，法空即是第一義空也。名為智慧者，即
X46n0791_p0826c10║是智空，謂阿梨耶識波若真智慧。此只以法空為因，
X46n0791_p0826c11║智空為因因，故云因者十二因緣，因因者六波羅蜜。
X46n0791_p0826c12║今者法性義據受照，佛性義據能照，即是阿梨耶識。
X46n0791_p0826c13║以聲聞但得轉識，不得此識，故言不見佛性。法性據
X46n0791_p0826c14║受照，故言同入法性。故師言：以因有法智，故重因之
X46n0791_p0826c15║名生；果有總別，故果果之義起也。據教義應爾也。下
X46n0791_p0826c16║當一一說。
X46n0791_p0826c17║實際者已下，師云：今法性名為實者，即是性淨涅槃。
X46n0791_p0826c18║性淨涅槃則不論證與不證，但方便淨於無名法中
X46n0791_p0826c19║以智慧證得，而得無所得。而今言實際者，據方便淨
X46n0791_p0826c20║證處為語，故云證處，故名為際也。若性淨唯論體實，
X46n0791_p0826c21║方便淨據德，故名三點。所以經言涅槃無因者，據性
X46n0791_p0826c22║淨也。而言是果非因如涅槃者，此據果性，亦是方便
X46n0791_p0826c23║淨也。非因果故名為佛性者，據體性。是因非果如佛
X46n0791_p0826c24║性者，據因性也。
X46n0791_p0827a01║如阿羅漢已下，明羅漢於實際作證，住而不出，論其
X46n0791_p0827a02║住處，故名為際也。
X46n0791_p0827a03║問曰：如、法性、實際是三事為一為異？已下第二解釋
X46n0791_p0827a04║三義同異，故立賓主也。
X46n0791_p0827a05║答曰：是三皆是諸法實相異名已下，明此三種未曾
X46n0791_p0827a06║有異。但大聖慈悲方便弘接眾生，為眾生根既非一、
X46n0791_p0827a07║聞悟各異，故於無名法中以名相說，令眾生隨名得
X46n0791_p0827a08║解虗會真如，故亦名佛性法。佛法住、法位、實際、不可
X46n0791_p0827a09║思議性、金剛三昧、智印三昧、首楞嚴三昧等，此皆是
X46n0791_p0827a10║一實相，故云實相異名說也。
X46n0791_p0827a11║所以者何已下，釋所以須異名說義。此意言，但以凡
X46n0791_p0827a12║夫於諸法中多生取著，若使聖人定作一名說者，則
X46n0791_p0827a13║唯執一法為是，餘法言非，知由執故生常樂等倒義。
X46n0791_p0827a14║今聖人教諸弟子如法本觀，則是於空無所取著，是
X46n0791_p0827a15║時如本不異，不見四法何生四倒？故為說名如則不
X46n0791_p0827a16║可壞，以此四藥除顛倒。若就相論倒者，據在三例。若
X46n0791_p0827a17║就性論倒者，據在四倒。是性倒故從見生，為見道所
X46n0791_p0827a18║斷。心相二倒是相倒故緣事生，屬修道所斷。此義至
X46n0791_p0827a19║隨喜品中當釋。
X46n0791_p0827a20║佛說三法以為法印已下，明以此無常、無我、寂滅等
X46n0791_p0827a21║法，能治諸倒，破諸邪見，故以為法印。師言：涅槃只名
X46n0791_p0827a22║滅度，亦名寂滅，故言寂滅涅槃也。
X46n0791_p0827a23║問曰：是三法印，波若波羅蜜中悉皆破壞已下，此則
X46n0791_p0827a24║因論生論也。此問意言，如經佛告善吉：若觀色常亦
X46n0791_p0827b01║不行波若波羅蜜，觀色無常亦不行波若波羅蜜，乃
X46n0791_p0827b02║至苦樂、我無我、涅槃非涅槃盡然。若爾者，寂滅與無
X46n0791_p0827b03║我、無常等皆亦不實。既皆不實，云何以之為印？復何
X46n0791_p0827b04║須以不實之法還印不實法也？
X46n0791_p0827b05║答曰：二經皆佛說已下，答意云：言以無常等三法為
X46n0791_p0827b06║印者亦是佛說，言此三法皆不實者亦是佛說，不相
X46n0791_p0827b07║違也。佛於波若經中則了了說實相，二相俱遣，以眾
X46n0791_p0827b08║生但多著常不著無常等故，故以之為印。若俱著者
X46n0791_p0827b09║則一切須捨，今取其不著義故得以為法印，不取其
X46n0791_p0827b10║著無常義以之為印，此復何傷乃設此離？故云不破
X46n0791_p0827b11║不受不著義也。當說。
X46n0791_p0827b12║滅諸觀法不生異信，性自爾故。已下師言：此明聲聞
X46n0791_p0827b13║亦滅諸觀，但滅邪觀不滅轉識，若菩薩滅觀則滅轉
X46n0791_p0827b14║識。故下文言：聲聞依生滅智慧除四顛倒，則是轉識；
X46n0791_p0827b15║依不生不滅智慧除於生滅，此是菩薩以阿梨耶識
X46n0791_p0827b16║滅轉識也。
X46n0791_p0827b17║問曰：聲聞法中何以不說是如、法性、實際已下，第三、
X46n0791_p0827b18║明三乘同有法性義也。此意言，三乘既同入法性、實
X46n0791_p0827b19║際等法，何故此等三義但於大乘中說也？
X46n0791_p0827b20║答曰已下，答意云：聲聞經中亦處處說，但如此經中
X46n0791_p0827b21║了了明如、法性、實際義者則少。如雜阿含中說：有一
X46n0791_p0827b22║比丘問佛十二因緣義，佛云：有佛無佛，此十二因緣
X46n0791_p0827b23║諸法如、法相、法位常有者，此即是明法空，亦即是法
X46n0791_p0827b24║性等義。而言是事有故是事有下，乃明聲聞法中以
X46n0791_p0827c01║十二因緣生滅名為如義。何所以然？十二因緣既是
X46n0791_p0827c02║法空，為聲聞不得故，但因十二因緣生滅無常義入
X46n0791_p0827c03║於生空，所以但以十二因緣生滅等義為如，此只是
X46n0791_p0827c04║以如家方便名為如也。故什公云無常是入空之初
X46n0791_p0827c05║門者，此之謂也。故此中言是事故是事有者，謂有無
X46n0791_p0827c06║明故，有諸行、十二因緣法等常在世也。是事生故是
X46n0791_p0827c07║事生者，謂有此無明故，有十二因緣次第因續生，始
X46n0791_p0827c08║從無明乃至老死等也。是事無故是事無者，謂十二
X46n0791_p0827c09║因緣空，以無明無故，此十二因緣等法則不可得也。
X46n0791_p0827c10║是事滅故是事滅已下，上明無明因緣滅故，諸行滅，
X46n0791_p0827c11║乃至老死等不得相續生，故云是事滅故是事滅。此
X46n0791_p0827c12║據相生義斷，故云滅；上據十二法空，故云無也。
X46n0791_p0827c13║如是生滅法，有佛無佛常。爾者，謂十二因緣，生法滅
X46n0791_p0827c14║法常，如此在世中。
X46n0791_p0827c15║舍利弗師子吼經中說已下，何所以引此經及三問
X46n0791_p0827c16║等義事來？夫師子吼者，名決定說。向者身子未被佛
X46n0791_p0827c17║教，以不能決定說故，所以不答。今既被佛示其義端，
X46n0791_p0827c18║能決定說故，所以謂諸比丘云：說不可盡。比丘以事
X46n0791_p0827c19║白佛，謂身子誇說而自讚嘆。佛言：身子善達法性故，
X46n0791_p0827c20║實能爾說。為此義故，所以引此文來，為證聲聞法中
X46n0791_p0827c21║明法性等義。又為證聲聞但得生空故，以諸法無常
X46n0791_p0827c22║生滅等四行為如，不得法空如義也。此一意小晦當
X46n0791_p0827c23║說。滅諸觀法者，已如上釋。
X46n0791_p0827c24║問曰：是處但說如法性，已下當說。答曰：已下言此如
X46n0791_p0828a01║法性二事，今有因緣故須說，無實際因緣事起故不
X46n0791_p0828a02║須說也。
X46n0791_p0828a03║問曰：實際即是涅槃已下，問意云：實是性淨，實際即
X46n0791_p0828a04║是方便淨，涅槃亦是聲聞涅槃所證處。所以說十二
X46n0791_p0828a05║部經者，只為令大得此涅槃。此涅槃即是因緣，何故
X46n0791_p0828a06║言無因緣故不說實際？師言：大乘中唯有方廣一部，
X46n0791_p0828a07║但方廣部中自有十二部；小乘唯有十一部，無方廣
X46n0791_p0828a08║部。今言十二部經得涅槃者，則是通談兩處也。至十
X46n0791_p0828a09║二部經中當釋。
X46n0791_p0828a10║答曰：涅槃種種若字已下，此意云，若明性時義，已含
X46n0791_p0828a11║有實際之義，但不說名字，故言無因緣也。此中離妙
X46n0791_p0828a12║出等義，當一一釋。
X46n0791_p0828a13║復次，諸法如者，如諸法未生時已下，第四、明三世因。
X46n0791_p0828a14║如諸法未生時如，亦不異生時如。如本空，不異三世
X46n0791_p0828a15║平等，即法明如如，言色即是空等義也。當說。
X46n0791_p0828a16║問曰：若未來生法名為未有已下，此問意明以三世
X46n0791_p0828a17║事別為難云，不可說言名為一如也。
X46n0791_p0828a18║答曰：已下答意云，世諦法中就法為語則萬像參差，
X46n0791_p0828a19║今實相法中則三世平等一而無異，無異故名如，此
X46n0791_p0828a20║義何害？故引下大經如品中以證此義也。
X46n0791_p0828a21║復次如先論議中已破，已下明生時無性，三世皆爾，
X46n0791_p0828a22║豈非如義也。
X46n0791_p0828a23║又復過去一世無始已下，明過去無過去故無始，未
X46n0791_p0828a24║來無未來故無後，現在無現在故無住，三世平等故
X46n0791_p0828b01║名一如。上言空有差品故名如者，此約法明義故則
X46n0791_p0828b02║名不可。今言三世同如者，則正論如義也。
X46n0791_p0828b03║法性者已下，第五、正釋法性義。明離四句等，明法名
X46n0791_p0828b04║涅槃。此據性淨，一切諸法無非涅槃，本來清淨不可
X46n0791_p0828b05║破壞也。明性淨之體絕於四句，語言道斷心行處滅，
X46n0791_p0828b06║千非不能非、萬是不能是，故云是不可戲論法也。
X46n0791_p0828b07║性名本分種已下，如廣石中有金性。黃石者喻一切
X46n0791_p0828b08║法，金性者喻涅槃，明一切諸法中皆有涅槃性，涅槃
X46n0791_p0828b09║性者即是佛性也。當說。
X46n0791_p0828b10║諸佛賢聖以智慧方便已下，此下明聖人教令眾生
X46n0791_p0828b11║修諸方便，顯得此本空性淨之法。若菩薩等利根能
X46n0791_p0828b12║即法知懸二乘，鈍根分折乃得也。當說。
X46n0791_p0828b13║復次，如水下流故，會歸於海已下，明作法同法性喻
X46n0791_p0828b14║也。而言法隨於如者，明色即是如，水即是如，火即是
X46n0791_p0828b15║如，故云法隨於如也。無所隨故者，明如亦無如，故云
X46n0791_p0828b16║無所隨故也。法同法性者，明法性唯一諸法，雖復云
X46n0791_p0828b17║云，終歸空性，故云法同法性也。此之本空，遍諸法體，
X46n0791_p0828b18║即是諸法體實，故言入諸法故。諸法同歸，故言法性
X46n0791_p0828b19║也。
X46n0791_p0828b20║如金剛已下，明本際。金剛，神通人取來，若置山頂者，
X46n0791_p0828b21║則過下至本際乃住。諸法亦如是，若未至法性本際
X46n0791_p0828b22║者，智慧推求諸法，則法與智慧皆悉云云。若推法相
X46n0791_p0828b23║至於本際，到法性中，則一切都息。言到如中者，即是
X46n0791_p0828b24║一切法如中也。入自性者，即是入法性也。如、法性等，
X46n0791_p0828c01║體實不異，今但遂名字作次第明之，故云爾也。如者，
X46n0791_p0828c02║只云如本不異。如本不異者，則是如本不生，今亦無
X46n0791_p0828c03║滅，故云如本不生也。
X46n0791_p0828c04║又如犢子已下，此喻意亦同前，此義離明，欲重顯之，
X46n0791_p0828c05║故以重喻。犢子者，喻以智慧，此智慧有增長之義，故
X46n0791_p0828c06║喻之以子也。周慞鳴呼者，喻推求法相也。得母乃止
X46n0791_p0828c07║者，喻智慧推求至法性乃住，此之法性是諸法本性，
X46n0791_p0828c08║故喻之以母也。諸法例此，本性之中無不皆寂，無出
X46n0791_p0828c09║此者，故云無復過處也。
X46n0791_p0828c10║實際者已下，上言證處，此言入則是證，故云如先說
X46n0791_p0828c11║也。
X46n0791_p0828c12║復次一一法有九種已下，第六、明於三種如義也。明
X46n0791_p0828c13║一切諸法無不入在此九法中也。
X46n0791_p0828c14║一者體下，明一切諸法皆有其體也。
X46n0791_p0828c15║二者、各各有法已下，明一切諸法各自有法。如眼耳
X46n0791_p0828c16║鼻舌等四根，雖同四大造為十微所成，而眼自有見
X46n0791_p0828c17║法不得有聞，耳自聞法不得有見，鼻舌諸法等亦爾，
X46n0791_p0828c18║但自有其法也。
X46n0791_p0828c19║三者諸法各有力已下，眼各自有其力用也。如論當
X46n0791_p0828c20║說。
X46n0791_p0828c21║四者、諸法各各自有因已下，如乳為酪因、泥為瓶因
X46n0791_p0828c22║等也，當說。
X46n0791_p0828c23║五者已下，如穋燸等為酪緣，輪繩扇植等為瓶緣義
X46n0791_p0828c24║也。
X46n0791_p0829a01║六者、各自有果已下，如酪為乳果，非泥果等也。
X46n0791_p0829a02║七者、諸法各自有性已下，如水濕性、火熱性、風動性
X46n0791_p0829a03║等也。
X46n0791_p0829a04║八者各有限礙已下，如水滅火，羊角龜骨等礙金，獼
X46n0791_p0829a05║猴畏獵等義也。
X46n0791_p0829a06║九者、諸法各各有開通已下，如眼識生時須有空明
X46n0791_p0829a07║始能見，故言開通。又如水乳蘇蜜等更相容納不相
X46n0791_p0829a08║違異也。諸法各有緣，正因緣求火攢木穿地不見水，
X46n0791_p0829a09║故云方便也。若知此法各有體有法等義，一切諸法
X46n0791_p0829a10║皆具此九法不異，從緣生者未得出世間，是名世間
X46n0791_p0829a11║下如也。餘二臨文當說。
X46n0791_p0829a12║復次，有人言：是九事中有法是名如已下，十重中第
X46n0791_p0829a13║七意。師言：若以此復次合前意者，唯有九種；若離此
X46n0791_p0829a14║為別復次者，則有十重也。欲論此中亦大有子復次
X46n0791_p0829a15║意。今既就總釋此三法中分為重數，若始從如釋至
X46n0791_p0829a16║於實際已，始取為一重；若釋此三法不盡，則不取為
X46n0791_p0829a17║重者，此義亦應好，當別推尋也。此言即有法談，如言
X46n0791_p0829a18║十二因緣既是法空，此之因緣常在於世，猶如本法
X46n0791_p0829a19║體不曾異，故言如也。又如風性是動，雖被障故有礙，
X46n0791_p0829a20║礙息時還復本性；水、火性等皆爾，故取其本性義為
X46n0791_p0829a21║如也。法性、實際義，並如上釋也。
X46n0791_p0829a22║復次諸法實相常住不動已下，第八、就眾生垢淨義
X46n0791_p0829a23║明此三法也。以煩惱覆故不見本如也。當說。
X46n0791_p0829a24║實性與無明合故變異已下，此明不染而染離可了
X46n0791_p0829b01║知義也。當說。
X46n0791_p0829b02║實際已下。明三乘所入證涅槃處也。當說。
X46n0791_p0829b03║復次知諸法實相中無常法已下，第九、就實相釋三
X46n0791_p0829b04║法義也。當一一說。
X46n0791_p0829b05║復次法性無量無邊，非心心教法所量已下，是第十
X46n0791_p0829b06║意釋也。妙極於此故名真際者，明三乘妙果同所極
X46n0791_p0829b07║處，更無所進故說為際，此解最前也。
X46n0791_p0829b08║復次，舍利弗！菩薩摩訶薩欲數如三千大世界中大
X46n0791_p0829b09║地、諸山、微塵，當學波若已下，此下者，復舉神通行來
X46n0791_p0829b10║勸學也。明一切有為法中，地、水、火、風，此之四種，其力
X46n0791_p0829b11║最大，離勝離知。若能善般若波羅蜜者，其力復過此
X46n0791_p0829b12║四大力。故舉此四門，勸學波若也。此是經文一一說。
X46n0791_p0829b13║問曰：佛何以故不讚嘆諸菩薩？六波羅等已下即是
X46n0791_p0829b14║論釋，將欲釋之故興問答也。
X46n0791_p0829b15║答曰：眾生有二種已下，先立此二門，下一一釋所以。
X46n0791_p0829b16║須舉此等法來，令學波若之意，隨其所樂所以然也。
X46n0791_p0829b17║臨文一一當說。
X46n0791_p0829b18║問曰：一石土之已下，此云一解之土，塵尚離知，何況
X46n0791_p0829b19║三千也？
X46n0791_p0829b20║答曰：聲聞辟支智慧尚不能知已下，如有一菩薩比
X46n0791_p0829b21║丘尼問身子言：從色究竟天已來，傍及三千世界至
X46n0791_p0829b22║於欲界，其中空分如針鼻許，凡有幾段？身子答云：非
X46n0791_p0829b23║我所知，此是諸佛菩薩境界，當知二乘不知、菩薩能
X46n0791_p0829b24║知。又引法華經塵數等義來者，此欲證明此等塵數，
X46n0791_p0829c01║諸佛菩薩尚知，何況三千也。當一一說。復次無量者，
X46n0791_p0829c02║隨人心說。
X46n0791_p0829c03║如大海水名為無量已下，此明以事來推釋。如海但
X46n0791_p0829c04║於諸餘眾生為深廣無量，於羅[目*(危-(夗-夕)+夫)]阿修羅王邊則非
X46n0791_p0829c05║無量，以其身力大故，所以如此，能於大海數量則知。
X46n0791_p0829c06║大地諸塵亦復如是，於餘人邊言不可知，於法身菩
X46n0791_p0829c07║薩及佛邊則可數知。不思議事等亦爾，於此菩薩及
X46n0791_p0829c08║以佛邊不得云不思議也。故淨名經中云：諸菩薩等
X46n0791_p0829c09║皆於不思議而得解脫也。當說。
X46n0791_p0829c10║問曰：云何般若波羅蜜得此智慧已下，此意云：波若
X46n0791_p0829c11║乃是無相實智，此之智慧乃是分別，云何乃言由行
X46n0791_p0829c12║波若得如此智也？
X46n0791_p0829c13║答曰：有人行般若波羅蜜滅諸煩惱已下，明一切眾
X46n0791_p0829c14║生以煩惱覆心故令心昏濁，不能一一了諸法。今諸
X46n0791_p0829c15║菩薩修波若智慧斷除煩惱，其心清淨無有鄣等，故
X46n0791_p0829c16║能了達一切諸法，悉皆分別而無所著也。
X46n0791_p0829c17║復次諸佛菩薩得無礙解脫已下，於障礙法而得解
X46n0791_p0829c18║脫，五住斯盡能分別諸法無有滯礙，故云無礙解脫
X46n0791_p0829c19║也。
X46n0791_p0829c20║復次有人言：謂地為堅牢已下，此下明為破病故，所
X46n0791_p0829c21║以勸學也。以地具有四微故重，此良以有為礙法，因
X46n0791_p0829c22║多故果重，因少則果輕也。故云餘八謂是香者，此明
X46n0791_p0829c23║就外色四大之中，以地具香故有八微，餘者無香不
X46n0791_p0829c24║具，如水無香故唯有七微。若就四大論種性者，地種
X46n0791_p0830a01║性則堅多、水濕多、火熱多、風動多。若就四微辨者，地
X46n0791_p0830a02║前多香、水多味、火多色、風性觸多，故以觸為風，隨多
X46n0791_p0830a03║為義也。一一當釋同者，言若云火色多為火者，如火
X46n0791_p0830a04║浣布等，乃有食火鼠、食火𤢌等毛為此布。若火唯是
X46n0791_p0830a05║色觸無香味者，云何食之得活？解言：本以炎炎者為
X46n0791_p0830a06║火，此狩乃食火遭得活，火遭屬地大，以食火遭故言
X46n0791_p0830a07║食火。亦如人食菜，菜中濕是水大，法熱是火大，性堅
X46n0791_p0830a08║是地大，破壞消化是風大也。此義何傷也？
X46n0791_p0830a09║心無四事故已下，所以明此四大具微多少力用不
X46n0791_p0830a10║同者，只為欲顯此義故，當知心力大也。當說欲論心
X46n0791_p0830a11║力實為寂大，但諸眾生以諸煩惱結縛其心，故令力
X46n0791_p0830a12║用微薄耳。
X46n0791_p0830a13║有漏善心雖無煩惱已下，明諸凡夫禪定心中雖除
X46n0791_p0830a14║煩惱，以不得實相故，分別妄著諸見穢濁故，心力亦
X46n0791_p0830a15║少也。
X46n0791_p0830a16║二乘無漏心雖不取相已下，一一當釋。
X46n0791_p0830a17║復次，若離波羅蜜，雖得神通已下，明若以此波若波
X46n0791_p0830a18║羅蜜修神道，則與實相合，無有限礙，其用無盡。若不
X46n0791_p0830a19║帶此修諸法者，有限有礙，不能如此有無礙用。前舉
X46n0791_p0830a20║四法勸學，此釋地大一周已竟，是故總結也。
X46n0791_p0830a21║復有人言一切諸物水中為最大已下，第二，次釋水
X46n0791_p0830a22║大也。以四天王節量龍故兩得以時，一年中十日一
X46n0791_p0830a23║雨須三十六雨，五日一風須七十二風，雨以時也。若
X46n0791_p0830a24║無消水珠，則海水滿溢多害眾生，時人謂為泆焳山
X46n0791_p0830b01║色，在海角傍當說。
X46n0791_p0830b02║復有人言火為最大已下，第三，次釋火大力也。以火
X46n0791_p0830b03║能涸水故言能滅，此是執者之義也，當一一說。
X46n0791_p0830b04║答曰：雖復因風已下，明風勢若弱能燃火，若過則能
X46n0791_p0830b05║滅火也。得神通能變身令口大口風亦大已下，此有
X46n0791_p0830b06║兩意釋明。神者以不測為義，通者是無壅之能。菩薩
X46n0791_p0830b07║此之神力既不可測無有壅礙，云何乃以有礙之心
X46n0791_p0830b08║量他菩薩無礙之用也？致此離也。說說以小金剛置
X46n0791_p0830b09║於山頂宣過無礙，故云破山也。
X46n0791_p0830b10║有人言風力最大已下，第四，次釋風大力義也，當說。
X46n0791_p0830b11║所以者何已下，始於此總結，釋須學波若之義，明波
X46n0791_p0830b12║若與實相合故，力用無邊能行此等事也，當說。
X46n0791_p0830b13║菩薩摩訶薩欲以一跏趺坐悉滿三千已下，此是經
X46n0791_p0830b14║文。此下去意，皆是神通行分勸學義用未盡，故經言
X46n0791_p0830b15║或現大身滿虗空等也。
X46n0791_p0830b16║問曰：菩薩以何因緣如是坐已下，次是論釋也，當說。
X46n0791_p0830b17║諸鬼神龍王惱眾生已下，昔在烏場國東南角有一
X46n0791_p0830b18║好山，甚多草木華果茂盛。離烏場五六日行此山中，
X46n0791_p0830b19║有一大地其中在龍，遮讚此山人不能得入。時有通
X46n0791_p0830b20║羅漢入坐池過，龍則兩種種毒及風雨沙石刀杖不
X46n0791_p0830b21║能如之，則出問言：尊者！於此欲何所為？答言：我欲從
X46n0791_p0830b22║汝求一坐處，汝當施我。龍即許之。即時一坐則遍此
X46n0791_p0830b23║山，唯有池在，喚龍語言：汝既施我坐處，汝當著之。龍
X46n0791_p0830b24║已許施不能得悔，於是𠝶喚人物住中，名罽廣國。此
X46n0791_p0830c01║國本是龍山，如千波亦本是海，以大坐有如是等益，
X46n0791_p0830c02║故須大坐也。
X46n0791_p0830c03║婆離陀龍王已下風，有八龍王，此是小王；唯婆伽羅
X46n0791_p0830c04║最是大龍王，是十地菩薩；專是九地子，是八地菩薩。
X46n0791_p0830c05║經言：若人被虵嚙，稱此八龍王名者，毒則歇也。當說。
X46n0791_p0830c06║菩薩摩訶薩欲以一毛舉三千界已下，前唯明舉而
X46n0791_p0830c07║已，今乃言擲著他方，此力彌勝，故漸漸明之也。此是
X46n0791_p0830c08║經文。
X46n0791_p0830c09║問曰：菩薩何以故舉須彌已下？次論釋也，當說。
X46n0791_p0830c10║如法華經說已下，明說法華三過變。上一過變六百
X46n0791_p0830c11║萬億恒沙世界，十方皆爾，令受釋迦分身化佛。一佛
X46n0791_p0830c12║唯將一待者來，不能得受，是故三變。欲講一針鋒處，
X46n0791_p0830c13║亦能令容之，當是欲說大法，明三乘平等，故三變。土
X46n0791_p0830c14║田令同一會，菩薩為令國土清淨，舉山遠擲而不擾
X46n0791_p0830c15║眾生，唯應度者乃見之耳。當說。
X46n0791_p0830c16║復以一食供養十方各如恒沙等諸佛及僧已下，亦
X46n0791_p0830c17║猶屬神通門也。此是經文，下當論釋。
X46n0791_p0830c18║問曰：菩薩若以一食供養一佛及僧已下，次是論釋。
X46n0791_p0830c19║此意云：一佛從眾則無量無邊，若施一尚不可得，何
X46n0791_p0830c20║況十方？復言恒河也。
X46n0791_p0830c21║答曰：供養功德在心已下，初一意，先以心為遍義也。
X46n0791_p0830c22║彼人雖不得者，此有二意：一者、據物去來至未得，故
X46n0791_p0830c23║云不得；二者、遣人不達，故言不得。但此人施心成就，
X46n0791_p0830c24║無悔過心，故已得福也。
X46n0791_p0831a01║復次諸菩薩已下，明無量劫來所修功德皆成度義。
X46n0791_p0831a02║此善習報二因皆悉無盡，故經言：純陀施食果報無
X46n0791_p0831a03║盡。當知報因不盡也。菩薩以此無盡報施，復何由盡？
X46n0791_p0831a04║譬如酒泉，以泉有本故出之無盡。菩薩既有無盡之
X46n0791_p0831a05║福為本，故報用無盡，施何由可賜也？二者以神通力
X46n0791_p0831a06║無盡故施無盡也。故大集經虗空藏文中亦云：菩薩
X46n0791_p0831a07║行檀波羅蜜與虗空等。無盡意品中言：菩薩行檀波
X46n0791_p0831a08║羅蜜無盡。故無盡也。
X46n0791_p0831a09║如文殊下。引事來證菩薩施無盡義也。
X46n0791_p0831a10║譬如餓鬼已下，次以因果事來相證也。明鬼以惡業
X46n0791_p0831a11║力故一出千傍，菩薩以無盡善力故有無盡之物也。
X46n0791_p0831a12║當一一說。
X46n0791_p0831a13║復次舍利弗！菩薩摩訶薩欲使十方各如恒河沙等
X46n0791_p0831a14║世界中眾生悉具於戒等已下，次舉化行勸學。此是
X46n0791_p0831a15║經文，下當論釋五眾義。
X46n0791_p0831a16║如先說已下，即是論釋。五眾即是五分法身，上已釋
X46n0791_p0831a17║也。
X46n0791_p0831a18║須陀洹有二種已下，一是無為果、二是有為果。無為
X46n0791_p0831a19║果中有二，若略說據三結盡處，廣說云八十八結盡
X46n0791_p0831a20║處，為無為初果義也。
X46n0791_p0831a21║二者、信行法行人住道比智已下，云信法者，舉其利
X46n0791_p0831a22║鈍二人也。住道比智者，雖復利鈍有殊，皆於道比智
X46n0791_p0831a23║中結於初果。比處是三家果，今據次第行入，是故云
X46n0791_p0831a24║爾。此是有為果義也。
X46n0791_p0831b01║名入流已下，故大本經云：流有二種：一者、道流，二、煩
X46n0791_p0831b02║惱流。以道流故，名須陀洹。此明道流從八正道流入
X46n0791_p0831b03║般槃。故金剛波若云：名為入流者，即是入涅槃流。流
X46n0791_p0831b04║入涅槃，故云入流。與此中並合也。得入無礙法性者，
X46n0791_p0831b05║法性即是涅槃。乘八正道入於法性，故言流入涅槃。
X46n0791_p0831b06║此即是性淨，但作異名說耳。故肇云：涅槃無名。論云：
X46n0791_p0831b07║若以涅槃為涅槃，無法非涅槃。此論則有九折十衍，
X46n0791_p0831b08║明孔子以易難解，故作十翼來解易。什云：對之以涅
X46n0791_p0831b09║槃難解，故作十衍釋之。以二乘不盡法性，唯得少許。
X46n0791_p0831b10║故金剛波若云：一切聖人皆以無為法而有差別，故
X46n0791_p0831b11║云分也。若不得此法，不名聖人。故金剛波若言：一切
X46n0791_p0831b12║聖人皆以無為法得名。此之謂也。當說
X46n0791_p0831b13║息忌名一已下，次釋斯陀含也。此人得第二果已，人
X46n0791_p0831b14║天往來唯有兩生，於第二生上得三果，即次得第四
X46n0791_p0831b15║果，得滅煩惱盡故名往來也。此人斷六品思惟結第
X46n0791_p0831b16║二果，第二果上此人法唯有兩也。為以餘一品惑在
X46n0791_p0831b17║取為一種子人故，若斷第七品有亦屬往來人也。本
X46n0791_p0831b18║以餘一品惑在亦一生在，以此二義始名一種子人
X46n0791_p0831b19║也。是故此人雖斷第七品，於此果上亦唯有二生，故
X46n0791_p0831b20║屬往來人也。從初果訖至一種子既是第三果，向故
X46n0791_p0831b21║得是轉世，今但交得前二果，欲界逕生者盡是轉世，
X46n0791_p0831b22║故無問往來家家七生一種子等並得名轉世，不言
X46n0791_p0831b23║但轉身一生即滅者為轉世也。若轉身一生即得滅
X46n0791_p0831b24║者，義乃可為一種子人，除一種子人已即次往來人，
X46n0791_p0831c01║往來人則須有兩生，若初果生極少者云二生，此但
X46n0791_p0831c02║說一邊故得，即是四生人，家家後三生，故前二果上
X46n0791_p0831c03║無別者，轉身一生得滅者為轉世人也。大本經、婆沙、
X46n0791_p0831c04║雜心、此論等並言轉世人，必定不生色無色界，故那
X46n0791_p0831c05║含果上決無轉世。何以然？我若現身修得初果二果
X46n0791_p0831c06║第三果，於那含果上復即得後果者，此人即得滅，故
X46n0791_p0831c07║復屬現滅人。若得那含果已死，於中陰𣫍厲得後果
X46n0791_p0831c08║即得滅者，復屬中陰滅人。此人有三種：一者隨中陰
X46n0791_p0831c09║去來離欲界即得滅者，二於欲色二界中間始得滅
X46n0791_p0831c10║者，三於色界邊垂至色界而得滅者，此並屬中陰滅
X46n0791_p0831c11║人。若生色界即得滅者，復屬生滅。若假行行得滅者，
X46n0791_p0831c12║復屬行滅。唯不假行行而各各得滅者，復屬不行滅。
X46n0791_p0831c13║若逕生或生初禪第二天等，如是復屬上行故。所以
X46n0791_p0831c14║那含果上決無有轉世人，而或於阿那含果中數轉
X46n0791_p0831c15║世者，此是合仍數之也。若須陀洹果上明二生者，此
X46n0791_p0831c16║是四生人，如言七生則有十四生義，即此唯在初果
X46n0791_p0831c17║上耳。家家人雖亦在初果，乃是第二果向人，屬斯陀
X46n0791_p0831c18║含行。此唯有三生，不者天上兩生、人中一生，不者人
X46n0791_p0831c19║中兩生、天上一生，隨其所厭而生，決須於一處重生，
X46n0791_p0831c20║故云家家也。若往來人處，第二果上亦屬那含向，故
X46n0791_p0831c21║此經言：須陀洹家家不應住，斯陀含往來不應住。故
X46n0791_p0831c22║知此家家人等，猶屬於初果明之也。故雜心言：家家
X46n0791_p0831c23║人斷欲界思惟，九品中若三品若四品斷家家人。即
X46n0791_p0831c24║解云：何以然？若斷前三品四品即住逕生者屬家家
X46n0791_p0832a01║人，聖人法用不得斷第五品立家家。何故如此？若斷
X46n0791_p0832a02║第五品者必勢至第六，若斷第六品者爾時則結。斯
X46n0791_p0832a03║陀含果乃屬往來人，為斷七品亦屬往來人，以往來
X46n0791_p0832a04║名因，故云往來屬阿那含行。此人名通兩處，而有行
X46n0791_p0832a05║果之別也。當說故唯斷若三若四品名家家，以此二
X46n0791_p0832a06║種當知家家不在第二果中也。
X46n0791_p0832a07║阿那名不，伽彌名來已下，此那含言：於欲界死已生
X46n0791_p0832a08║上，亦於上盡漏，必故不來也。
X46n0791_p0832a09║問：今現世滅阿那伽彌已下，此問意以名來微難。難
X46n0791_p0832a10║云：汝言阿那含從此死已生上界，更不來欲界，故名
X46n0791_p0832a11║阿那伽彌者，若從此去至彼已不更來者，可得名阿
X46n0791_p0832a12║那伽彌。如現滅那含、中陰滅那含等，此人本不去至
X46n0791_p0832a13║彼，何有不來之義，而得名為阿那伽彌也？
X46n0791_p0832a14║答曰：已下答意云，那含於此死生上界者多，如現滅
X46n0791_p0832a15║者，故從多皆名阿那伽彌也。現滅有二義：若於凡夫
X46n0791_p0832a16║身上一生，次第修得至第三果，於第三果上不死，復
X46n0791_p0832a17║更得後果者，名現滅人。二者、得初果或二果皆逕生，
X46n0791_p0832a18║唯得第三果不逕生，即得後果者，名現滅。有此二義。
X46n0791_p0832a19║今若大都論者，但令於欲界得第三果不遙生，決於
X46n0791_p0832a20║欲界第三果身上得後果者，即是現滅人。此中意唯
X46n0791_p0832a21║據欲界中滅為語。既言於欲界第三果身上不逕生
X46n0791_p0832a22║得滅者，屬現滅故，當知上界無現滅人。若生上界得
X46n0791_p0832a23║滅者，乃屬生行等人也。若中陰滅者，則通色界也。當
X46n0791_p0832a24║說
X46n0791_p0832b01║阿羅漢盡一切煩惱故已下，此九種中，唯俱慧、不退
X46n0791_p0832b02║三是德，餘六是性。性德合說，故云九也。
X46n0791_p0832b03║捨此五眾有，即是捨於果繫。而諸大本經師言：以無
X46n0791_p0832b04║明為果斷者，等見此義。若五住則以無明為因。若依
X46n0791_p0832b05║小乘者，成實文言：見諦諸漏因，思惟諸漏果。此並以
X46n0791_p0832b06║遍便見分為因，通生見愛，何處得有無明為果繫義
X46n0791_p0832b07║也？當說後三果如初道說者，如初果中說有有為無
X46n0791_p0832b08║為二種果義也。當說
X46n0791_p0832b09║復次舍利弗！菩薩摩訶薩行般若波羅蜜布施時，應
X46n0791_p0832b10║作是分別。如是布施得大報已下，此次舉深知勸學
X46n0791_p0832b11║波若也。言得大果報者，即波羅蜜義，亦即是總明後
X46n0791_p0832b12║果報等義也。
X46n0791_p0832b13║生剎利大姓已下則一一分別施家果報之義。前三
X46n0791_p0832b14║大者即是人中勝果，下則次明三界諸天報處。從須
X46n0791_p0832b15║陀洹果者則明出世間果，欲論人天身等要須持戒
X46n0791_p0832b16║得之，今明由布施故快持戒業得此等勝報，故舉施
X46n0791_p0832b17║來明此世間出世間等法勝果報也。當說
X46n0791_p0832b18║菩薩摩訶薩知諸法實相無取無捨已下，即是諸釋，
X46n0791_p0832b19║當一一說。
X46n0791_p0832b20║隨心優劣已下，此中初明心勝，次明田勝，故論主一
X46n0791_p0832b21║一隨事引來證之。若通論福從三處生，謂心、田、物，此
X46n0791_p0832b22║義凡有三八二十四句，聊簡後一一隨文自當說也。
X46n0791_p0832b23║佛福圓滿亦更無福生，但以義說之，欲弘物心也，並
X46n0791_p0832b24║當說。
X46n0791_p0832c01║而不如心已下，若心能施者，於處處施皆得成度，此
X46n0791_p0832c02║福無盡田者難值，故云心勝也。
X46n0791_p0832c03║小兒心薄已下，前文言此小兒以所重土施得報多，
X46n0791_p0832c04║今言爾者，當是據小兒心弱為語，故云薄也。
X46n0791_p0832c05║三事都具已下，如佛還以華施佛，此華非邪命物，故
X46n0791_p0832c06║三事最淨而妙，不可得也。
X46n0791_p0832c07║復次，又如以般若波羅蜜心布施已下，有三復次，總
X46n0791_p0832c08║結前施得大果報義也。
X46n0791_p0832c09║問曰：云何布施得生剎利家已下，欲一一釋前所明
X46n0791_p0832c10║得三界果報等義，故先設同也。此只言施得生剎利
X46n0791_p0832c11║等勝處，不言感此等身，身屬戒業也。當一一逐文解
X46n0791_p0832c12║釋。此中皆明須以願心為主，明布施方法等義不同，
X46n0791_p0832c13║故得報有異也。當說。
X46n0791_p0832c14║化樂天者，亦名化自樂天。此天自化作五欲具，而自
X46n0791_p0832c15║隨意娛樂，故名化自樂天也。他化自在者，若他化作
X46n0791_p0832c16║五欲自娛時，其能奪他自在娛樂，故云他化自在。此
X46n0791_p0832c17║因時惱人，果亦惱人也。
X46n0791_p0832c18║修布施時其心得樂已下，明布施時須作歡喜心，布
X46n0791_p0832c19║施者得報亦樂也。當說。
X46n0791_p0832c20║復次，未離欲心布施已下，明此人施時，心猶不欲捨
X46n0791_p0832c21║離五欲也。
X46n0791_p0832c22║若離欲心施已下，明此人施時願離五欲也。
X46n0791_p0832c23║乃至廣果已下，明因布施所得果報處唯至於此，以
X46n0791_p0832c24║五淨居聖人別須修懃禪業生，故不論也。
X46n0791_p0833a01║復次舍利弗！菩薩摩訶薩行般若波羅蜜布施時，以
X46n0791_p0833a02║慧方便已下，上初告身子開宗中已明，此中何故復
X46n0791_p0833a03║說？解言：前唯云菩薩以不住法住得成度義而已，今
X46n0791_p0833a04║此中乃約實智、方便智二種明之，故意為異來，但度
X46n0791_p0833a05║義不殊也。當說。
X46n0791_p0833a06║具足義先已廣說。已下此下是論釋。慧即是實慧，能
X46n0791_p0833a07║入實相也。方便者，是於巧用不住實相也。下一一當
X46n0791_p0833a08║說。
X46n0791_p0833a09║得不可得者，不可得即是無義，此人定執一切法實
X46n0791_p0833a10║無，故墮滅見也。不得者，此無亦無也。
X46n0791_p0833a11║則取無相已下，明若但有於慧無方便者，此慧則取
X46n0791_p0833a12║無相之相也。故經言慧能將人入畢竟空，方便能將
X46n0791_p0833a13║人出畢竟空也。一一當說。
X46n0791_p0833a14║乃至般若波羅蜜已下，明檀波羅蜜。上慧方便等義
X46n0791_p0833a15║既爾，餘波羅蜜盡然也。
X46n0791_p0833a16║復次，舍利弗！菩薩摩訶薩欲得三世諸佛功德，當學
X46n0791_p0833a17║已下，明菩薩若欲功德如佛，當學也。
X46n0791_p0833a18║問曰：已下是論釋也。此意云：他功德不可得，功德法
X46n0791_p0833a19║不可以與人，云何言爾也？
X46n0791_p0833a20║答曰：已下當一一釋。
X46n0791_p0833a21║問曰：若爾者，何以言阿彌陀佛已下，明此佛只眉間
X46n0791_p0833a22║白毫如五須彌山，眼如四海水，果報既勝，釋迦唯之
X46n0791_p0833a23║六，云何可等也？
X46n0791_p0833a24║答曰：已下明諸佛德齊同，皆有三種國土，謂一淨、二
X46n0791_p0833b01║穢。穢者，如釋迦此土。雜者，如彌勤土。淨者，如阿彌陀
X46n0791_p0833b02║國。一一諸佛皆有此三種國教化眾生，故引昇忉利
X46n0791_p0833b03║天經以證釋迦有淨土義也。並臨文當一一說。
X46n0791_p0833b04║釋第三十三卷論
X46n0791_p0833b05║到彼岸釋論者，將欲解釋彼岸之義，故以標初也。
X46n0791_p0833b06║欲到有為無為法彼岸已下，此是經文，下當論釋。
X46n0791_p0833b07║彼岸者已下，明三乘同以煩惱盡處為無為波岸，以
X46n0791_p0833b08║三乘道智果為有為彼岸也。當別一一說。今言邊者，
X46n0791_p0833b09║即邊無邊、邊無邊相，故云邊也。
X46n0791_p0833b10║欲知過去、未來、現在諸法如已下，此是經文，亦下當
X46n0791_p0833b11║論釋。
X46n0791_p0833b12║問曰：上已說如，已下明上宜通明一切法如而已。今
X46n0791_p0833b13║乃別廣說三世如義，故不同前也。當說。
X46n0791_p0833b14║復次如先說二種，如已下當一一說。
X46n0791_p0833b15║問曰：如法相可分別有三世已下，明此執小乘意為
X46n0791_p0833b16║難也，當說。
X46n0791_p0833b17║欲在一切聲聞、辟支佛前，欲給侍諸佛已下說。更次
X46n0791_p0833b18║舉此六法，未勸學波若，此是經文也，當說。
X46n0791_p0833b19║問曰：若菩薩未得盡已下，即是論釋。問意言：就大乘
X46n0791_p0833b20║教語，唯佛一人斷一切煩惱習盡，餘菩薩未得名為
X46n0791_p0833b21║漏盡人。今小乘教中說言聲聞斷一切漏盡，云何有
X46n0791_p0833b22║煩惱人乃得在無煩惱人前也？
X46n0791_p0833b23║答曰：已下明有種種過義。今此中言初發心者，即是
X46n0791_p0833b24║發心過，種性過故所以言過。此初第一，先解在二乘
X46n0791_p0833c01║前義也，一一當釋。菩薩煩惱未盡時已，如一海酪利
X46n0791_p0833c02║益處多故；聲聞唯聞唯煩惱盡，如一外蘇利益處少
X46n0791_p0833c03║也。
X46n0791_p0833c04║欲為諸佛給使者已下，此中第二乃合給使與內眷
X46n0791_p0833c05║屬一時解釋，此中並明菩薩在當出家給使及內眷
X46n0791_p0833c06║屬義也。當一一說餘四人是佛侍。密跡力士者，論是
X46n0791_p0833c07║恒侍衙如來也。
X46n0791_p0833c08║大眷屬者已下，次釋方四事也，當一一說。
X46n0791_p0833c09║菩薩眷屬已下，次釋第五事也。當一一說：東方有國
X46n0791_p0833c10║純是七寶，其中唯是阿鞞䟦致；法身菩薩有國純黃
X46n0791_p0833c11║金，其中皆是大阿羅漢。
X46n0791_p0833c12║淨報大施者已下，次釋第六事也，當一一釋。
X46n0791_p0833c13║如父母雖有結使已下，明應須供養也。當廣說。
X46n0791_p0833c14║欲不起慳心、破戒心等已下，次舉不生六𦿔。欲成就
X46n0791_p0833c15║六波羅蜜，亦應學波若也。此是經文，是經文。
X46n0791_p0833c16║是六種心惡故已下，即是論釋此義。前處處已解，當
X46n0791_p0833c17║一一說。此初，是釋第一意也。
X46n0791_p0833c18║不生破戒心已下，次釋第二意也，當說。
X46n0791_p0833c19║小乘及諸凡夫尚不應生瞋恚心已下，釋第三意也。
X46n0791_p0833c20║懈怠之人已下，釋第四意也。
X46n0791_p0833c21║散亂之心已下，釋第五意也。
X46n0791_p0833c22║智慧是一切善法根本已下，釋第六意也，當說。
X46n0791_p0833c23║復次舍利弗！菩薩欲使一切眾生立於布施福處等
X46n0791_p0833c24║已下，次舉一佛全眾生住六福處來勸學波若也。此
X46n0791_p0834a01║是經文。
X46n0791_p0834a02║問曰：云何為福處已下，即是論釋。
X46n0791_p0834a03║答曰：阿毗曇言福名善，有漏身口意業已下，此是佛
X46n0791_p0834a04║阿毗曇中作如此說也。
X46n0791_p0834a05║所以者何已下，即釋所以不隱沒無記得是福處義
X46n0791_p0834a06║也。福亦是報亦名為福者，此明福義通於因果皆名
X46n0791_p0834a07║福處，故論言福名福報、罪名罪報，亦通因果也。此義
X46n0791_p0834a08║當說。
X46n0791_p0834a09║答曰已下，此初。既是釋第一福處，故正欲出其施體，
X46n0791_p0834a10║明飲食等只是施家事。今以捨財心相應善數中捨
X46n0791_p0834a11║數為施體，故云物與時心中生法名捨，與慳心相違
X46n0791_p0834a12║也。
X46n0791_p0834a13║是或有漏無漏已下，明凡夫等有漏心施是有漏，聖
X46n0791_p0834a14║人無漏心施是無漏也。善心中施，故云常是善也。捨
X46n0791_p0834a15║是別善，數中捨數，故云心數，故云心數法也。與心王
X46n0791_p0834a16║相應，起也。隨心王，行也。其心王，生也。是心數法，故無
X46n0791_p0834a17║色無非也。是慮知心法，故云能作緣也。業相應者，明
X46n0791_p0834a18║思是業體，思是行數，行數中造作義是業，施是捨數，
X46n0791_p0834a19║與行相應也。捨數與業數相隨喜，故云隨業行也。共
X46n0791_p0834a20║業生者，行數思數造作故，是業屬通。心數捨數既與
X46n0791_p0834a21║行數共生，故云共業生也。此捨數非不隱沒無記，故
X46n0791_p0834a22║云非先業果報也。本末曾施今始施，得修義也。前時
X46n0791_p0834a23║已施後時復施，行修義也。慧心中行施，故云慧證也。
X46n0791_p0834a24║身行此施，云身證也。凡聖俱行此施，故云得也。
X46n0791_p0834b01║有人言已下，是佛陀難提義也。此言捨，但是心上捨
X46n0791_p0834b02║法，與心相應而已。施乃是業果，既是業體，布施得執，
X46n0791_p0834b03║執由業得，不由捨法。思即是業，故以思為施體。此二
X46n0791_p0834b04║家義恒異，各有其意，不得偏攝也。前家唯以捨法為
X46n0791_p0834b05║施體，此以思為施體也。當一一細分別其意說之耳。
X46n0791_p0834b06║此布施有二種已下，就淨、不淨二門分此二施，復就
X46n0791_p0834b07║菩薩、聲聞二門分此二施也，當一一釋。或被他瞋罵
X46n0791_p0834b08║故始施等已下，並當說。不但宮殿、綵女等名物悉不
X46n0791_p0834b09║知也，學仙人愚應須免肉食，菩薩即作免，往其前死
X46n0791_p0834b10║而自炙令熟，仙人即得食之也。
X46n0791_p0834b11║如須陀比丘尼已下，明聲聞施事也。案發菩提心論
X46n0791_p0834b12║云同。問：若言由布施故富，慳故貧者，此人前世多施，
X46n0791_p0834b13║今身亦應好施；此人前世慳，今身亦慳。何故有人富
X46n0791_p0834b14║而慳，貪人而好施者？解言：此人失世，雖復好施，而不
X46n0791_p0834b15║值好田，唯值破戒等諸惡因，故貧。所以經言：我若惡
X46n0791_p0834b16║心受人信施，能令檀越果報減少，或空無報。以前身
X46n0791_p0834b17║好施，今亦好施，故今亦好施，值此等田，故報少也。此
X46n0791_p0834b18║人雖復少施，但行施之時，遇得好田，故富；以前身不
X46n0791_p0834b19║好施，故而慳也。當說卒鬱伽陀者，即是忽然居士，以
X46n0791_p0834b20║忽然得富，故云爾也，亦名卒然居士。
X46n0791_p0834b21║持戒福處者已下，此釋第二福處也。所以但言佛說
X46n0791_p0834b22║五戒為福處者，今此中為解福處義，福報此五能得
X46n0791_p0834b23║諸人天福報處，故唯言五戒。若八戒等是出家戒，義
X46n0791_p0834b24║屬道諦，故不以為福處也。
X46n0791_p0834c01║問曰：已下將欲解不殺義，先已殺相為同也。
X46n0791_p0834c02║答曰已下，明若如夜行謂人為杌等而誤殺者，此人
X46n0791_p0834c03║無罪。佛法中義不同外梵，誤殺亦得罪也。如謂張為
X46n0791_p0834c04║王錯殺者，爾時雖錯，但於此人具起殺心而故奪命，
X46n0791_p0834c05║故所以得罪，若誤殺則無罪。如不知人在墻外闇擲
X46n0791_p0834c06║物著而死者，是誤殺故亦無罪，所以此中言非不故
X46n0791_p0834c07║也。作罪之時亦須安隱快心，故十大地中三摩提數
X46n0791_p0834c08║得通五品也。
X46n0791_p0834c09║非散亂狂心已下，明狂心作罪不成也。奪命者，要命
X46n0791_p0834c10║斷也。非口教者，若但口教身業不用殺者，亦不成殺
X46n0791_p0834c11║罪也。此中少口勅一句，應言不但心生，口勅亦得殺
X46n0791_p0834c12║也。
X46n0791_p0834c13║如是等已下，總結也。或有人言謂不隱沒無記者，此
X46n0791_p0834c14║人謂此不殺戒是報色也。或欲界繫者，明殺罪唯在
X46n0791_p0834c15║欲界故，此戒亦唯在欲界繫，故云欲界繫也。無漏戒
X46n0791_p0834c16║不惑報，故云不繫也。戒是色，故云非心非心數法等
X46n0791_p0834c17║也。
X46n0791_p0834c18║或共心生已下，此論作色與心共生，生無作色已則
X46n0791_p0834c19║不名共生也。非業相應者，明業是思數、此是色，故言
X46n0791_p0834c20║非業相應。二者、此戒正是業，故不得言與業相應也。
X46n0791_p0834c21║非隨業行者，業是思數、此戒是色，故云非隨業行。又
X46n0791_p0834c22║此戒正是業，故不得云隨業行也。
X46n0791_p0834c23║或共業生已下，明業是思數，此戒從思數，此戒從思
X46n0791_p0834c24║數等發，故云共生也。不共業生者，思正造作故名業，
X46n0791_p0835a01║業是於數，戒是於色，不得如心王與心數等共生義，
X46n0791_p0835a02║故云不共業生也。二者即是業，故不得云共業生也。
X46n0791_p0835a03║此戒始修得，故云非先業思報也。得修等義，如前施
X46n0791_p0835a04║福中說也。
X46n0791_p0835a05║或思惟斷已下，為見諦唯國得三塗生，故不言見諦
X46n0791_p0835a06║斷。思惟既國得三界人天果報，此戒等是人天繫法，
X46n0791_p0835a07║得修道解時斷此繫法，故但云思惟斷也。無漏戒無
X46n0791_p0835a08║繫義，故不斷也。
X46n0791_p0835a09║離欲界欲時得斷知已下，明此不殺戒唯繫在欲界，
X46n0791_p0835a10║故云離欲界欲時得斷知也。當說。
X46n0791_p0835a11║修定福處有已下，釋第三福處也。
X46n0791_p0835a12║修慈是修定福處以下，明就十二門禪等為論者，佛
X46n0791_p0835a13║唯偏說慈三昧是定福處，但今者為明福處義，不論
X46n0791_p0835a14║無漏出世間法，故通取有漏禪定能得果報者屬定
X46n0791_p0835a15║福處也。
X46n0791_p0835a16║以欲界多瞋等已下，此中既欲總明取諸有漏定盡
X46n0791_p0835a17║為福處義，故先須釋，所以經中佛唯說慈為福處五
X46n0791_p0835a18║義也。
X46n0791_p0835a19║得慈方便願與眾生樂已下，此明得解。觀云：慈三昧
X46n0791_p0835a20║中，初但觀一切眾生得樂相，未能實與；後時智慧力
X46n0791_p0835a21║大，始能漸漸與之。故經云有緣非自在等義也。若無
X46n0791_p0835a22║緣之慈，唯在佛有，當說。
X46n0791_p0835a23║名為慈法已下，明慈法用，只欲緣無生作與樂法也。
X46n0791_p0835a24║是法或色界繫已下，明此慈唯從禪生也。或不繫者，
X46n0791_p0835b01║無漏慈也。是為真慈者，此二種慈從禪生，欲明異欲
X46n0791_p0835b02║界方便慈，故云名為真也。明方便慈非正禪中生，故
X46n0791_p0835b03║但欲界繫也。
X46n0791_p0835b04║常隨心行已下，明慈屬善數中不害數，故云隨心行
X46n0791_p0835b05║也，餘當說。此慈非如五識取五塵，故云無對也。思正
X46n0791_p0835b06║造作是業數，此慈乃屬不害數，故云非業也，但與思
X46n0791_p0835b07║相應也，餘當說。
X46n0791_p0835b08║或思惟斷已下，明此慈是繫法，凡夫修之增梵天道，
X46n0791_p0835b09║故思惟斷也。
X46n0791_p0835b10║離色界時得斷知已下，前殺戒唯在欲界，故說言離
X46n0791_p0835b11║欲時得斷知。今明此是色界法從禪中生，若聖人修
X46n0791_p0835b12║之亦至遍淨，故云離色界時得斷此繫也。有覺有觀
X46n0791_p0835b13║者，據初禪中慈三昧也。次據中間，次據二禪已上。或
X46n0791_p0835b14║有喜已下，初二禪也。或有息者，三禪已來也。無息者，
X46n0791_p0835b15║第四禪也。此慈三昧凡聖共得也。或樂相應者，三禪
X46n0791_p0835b16║已來也。或不苦不樂相應者，第四禪也。根本四禪中
X46n0791_p0835b17║者，論其生處也。亦過四禪者，明那含亦能乘此慈生
X46n0791_p0835b18║三重處也。慈唯親愛相也。
X46n0791_p0835b19║名為無量已下，亦名大名廣也。
X46n0791_p0835b20║問曰：已下聊簡也。當說明慈唯緣一切眾生得樂福
X46n0791_p0835b21║德大果，又能生無量福德，故經中多說慈功德大。所
X46n0791_p0835b22║以四無量亦通名慈性，以慈通故福大，悲行等比慈
X46n0791_p0835b23║則不得大通，故不所為福處。故論言餘者隨從，明餘
X46n0791_p0835b24║者但隨從慈心，得名無量處等等義也。當說
X46n0791_p0835c01║復次已下，但慈有五利，餘者則無，以是唯取慈為福
X46n0791_p0835c02║處也。當說。
X46n0791_p0835c03║勸導福處者，已下次第四福處也，當說。
X46n0791_p0835c04║財福者已下，次釋第五也。
X46n0791_p0835c05║問曰：已下聊簡也。當說以俗人多須行財施，故云俗
X46n0791_p0835c06║施也。出家人法不得求財，應須法施，故名道施也。
X46n0791_p0835c07║法施者已下，釋第六福處，當一一說。
X46n0791_p0835c08║復次舍利弗！菩薩摩訶薩欲得五眼已下，此中四根
X46n0791_p0835c09║通因果，佛眼唯在果，故舉因果二德勸學波若也。
X46n0791_p0835c10║肉眼見近已下，即是論體也，當一一說。上下悉見者，
X46n0791_p0835c11║云見地上亦見地下，上地及下地等也。明此天眼所
X46n0791_p0835c12║見非是實見，由是誑法妄見故修慧眼也。一一當廣
X46n0791_p0835c13║說。
X46n0791_p0835c14║菩薩摩訶薩欲以天眼見十方如恒河沙等世間諸
X46n0791_p0835c15║佛已下，此次舉欲見佛聞法悟解等三事勸學也。
X46n0791_p0835c16║天眼法所見不過三千已下，即是論釋也，以波若波
X46n0791_p0835c17║羅蜜無近遠故。此中雖但言恒河，而明恒河復恒河
X46n0791_p0835c18║也。當說。
X46n0791_p0835c19║問曰已下，聊簡也。
X46n0791_p0835c20║答曰：已下眼，天眼是色界四大造色，來在欲界肉眼
X46n0791_p0835c21║根中故，是不隱沒無記也。般舟三昧雖通不離欲得，
X46n0791_p0835c22║而功多天眼，以須以色界四大來在根中故，雖唯離
X46n0791_p0835c23║欲人得，而功少也。當一一說。
X46n0791_p0835c24║問曰：如上地鈍根已下，次聊簡也。明諸禪中生他心
X46n0791_p0836a01║智，鈍人雖於二禪中得此智，而不能知初禪所得利
X46n0791_p0836a02║人之心。多許佛心云何可知也？當廣說。
X46n0791_p0836a03║答曰已下有三復次意釋，此初明以佛神力故能知也。
X46n0791_p0836a04║問：若爾者，佛神力能宜爾令一切人悉知，云何此中
X46n0791_p0836a05║乃言令學波若得知也？解言：明以學波若乃因緣故，
X46n0791_p0836a06║佛始加之令知如來不迦，不可迦故須有因緣，所以
X46n0791_p0836a07║勸學也。第二復次言佛心如不異，菩薩學般若知一
X46n0791_p0836a08║切故，說言知佛心也。第三復次言明希有難事不應
X46n0791_p0836a09║知有，唯是佛心及實相法，以學波若遂得知之，故勸
X46n0791_p0836a10║學也。
X46n0791_p0836a11║欲聞十方諸佛所說法，聞已已下，次舉聞持與無忘
X46n0791_p0836a12║二種陀羅尼，未勸學也。
X46n0791_p0836a13║問曰：已下是論釋也，當一一釋。
X46n0791_p0836a14║復次，舍利弗！菩薩摩訶薩欲見過去、未來諸佛世界
X46n0791_p0836a15║已下，上但明舉欲見十方諸佛勸學，今次舉欲見世
X46n0791_p0836a16║界義勸學也。
X46n0791_p0836a17║問曰：若見十方佛已下，是論釋也，當說。
X46n0791_p0836a18║答曰：已下當一一釋。復次清淨佛國難見已下，明諸
X46n0791_p0836a19║佛皆有種種國土。如法華云：我淨土不毀，而眾見燒
X46n0791_p0836a20║盡。以難見應見故下，作深宮喻，明他但見佛麁形相
X46n0791_p0836a21║者，不見佛真淨國也。當說。
X46n0791_p0836a22║問曰已下，聊簡也。不滅除三昧者，如前論引。他經中
X46n0791_p0836a23║說者，即是不盡三昧，但翻家不同耳。故前經言：菩薩
X46n0791_p0836a24║入不盡三昧，盡見過去滅度諸佛也。當說。
X46n0791_p0836b01║答曰：此是智慧假名為眼已下，前已有釋。而此下有
X46n0791_p0836b02║兩復次釋：初明比智義故言智，次明同一實相故言
X46n0791_p0836b03║知也。當說。
X46n0791_p0836b04║復次，舍利弗！菩薩摩訶薩欲聞十方請佛所說十二
X46n0791_p0836b05║部經已下，前言欲以天耳聞十方諸佛所說法，當學
X46n0791_p0836b06║波若；次明欲聞佛說法，乃至菩薩而不忘有，當學波
X46n0791_p0836b07║若。雖復如此，不知此是何法，即是十二部經，故次舉
X46n0791_p0836b08║此文來勸學波若也。後當別廣釋及出諸家，明得名
X46n0791_p0836b09║不同、同體異體名義也。若舊時解十二部，或言從事
X46n0791_p0836b10║事理等得名，故立十二部別。師今言只以體相不同，
X46n0791_p0836b11║故有十二部別，十二但隨皆從相別為名也。今但略
X46n0791_p0836b12║言，大有五意：第一、翻名；第二、出其體相；第三、明攝三
X46n0791_p0836b13║藏；第四、明通大小乘；第五、明諸經中但隨當時所須
X46n0791_p0836b14║故有。其十二部者，如說此經時，唯須十部，不須而偈
X46n0791_p0836b15║等義也。當釋
X46n0791_p0836b16║修多羅者，名為法本，祇夜名重誦，和伽陀名不等誦，
X46n0791_p0836b17║優陀那名無。問曰：說尼陀那名因緣，阿波陀那名譬
X46n0791_p0836b18║喻，伊帝越多伽名本事，亦名一竹多迦，亦云如是語，
X46n0791_p0836b19║亦名界經，界別不同，故云界也。闍陀伽名本生，毗佛
X46n0791_p0836b20║略名廣，阿浮陀達摩名未曾有，憂波提舍名論議，如
X46n0791_p0836b21║大本經中解也。當一一分別說，此即是第一意也。
X46n0791_p0836b22║諸聲聞等聞與不聞已下，明小乘九部，除方廣、授記，
X46n0791_p0836b23║及為小乘非是不清之友，故除無問自說。舊如此解，
X46n0791_p0836b24║大乘根利，故除因緣、譬喻、論議三部師。今言如是，並
X46n0791_p0836c01║由當時所須不同，此時只須多種，不須餘者故然耳。
X46n0791_p0836c02║就十二部論，小乘中亦不具足，自有佛為菩薩說，聲
X46n0791_p0836c03║聞等都自不聞，故言有聞不聞也。如下論當說。
X46n0791_p0836c04║先說盡欲聞十方諸佛所說法者已下，就此大有二
X46n0791_p0836c05║意：一、舉經文；二、論釋。今即是第二、論釋，明論主立論
X46n0791_p0836c06║乘前生起此經來意也。
X46n0791_p0836c07║諸經中直說者，名修多羅已下，第二、出體相也。故成
X46n0791_p0836c08║實論文亦言：修多羅是直說相。直說者，只是正說，正
X46n0791_p0836c09║說法相不合餘因緣。正法相者，即是道理法，不假因
X46n0791_p0836c10║緣、譬喻、論議等，但直說法相、道理、實相等法，故名直
X46n0791_p0836c11║說。復不同，無同自說，無同自說經，但以美妙言辭讚
X46n0791_p0836c12║嘆諸行法等是也。此名本故，大本經中亦言本經，仁
X46n0791_p0836c13║王中亦言法本，如重誦如等色。此修多羅義雖復眾
X46n0791_p0836c14║多，總其大歸不過四種：一、是三藏中修多羅；二、是十
X46n0791_p0836c15║二部中別部修多羅；三者、謂通修多羅；四者、廣略修
X46n0791_p0836c16║多羅也。三藏中修多羅者，即為二藏之本，故云修多
X46n0791_p0836c17║羅。何等為證？婆沙解云：為未生信者令生信故，說修
X46n0791_p0836c18║多羅藏；已信者令持戒故，說毗尼藏；已持戒者令生
X46n0791_p0836c19║智慧故，說阿毗曇藏。故知此之三藏只以信為本，故
X46n0791_p0836c20║修多羅藏得為二藏本也。此是三藏中修多羅，而云
X46n0791_p0836c21║是定藏者，乃以此修多羅中多明定，故云定藏也。十
X46n0791_p0836c22║二部中修多羅者，但交諸經中，非是因緣、本事等部，
X46n0791_p0836c23║但有直說相者，即屬修多羅部故。如大本經中為鈍
X46n0791_p0836c24║根之從云：我昔與汝愚無智慧，不能如實見四真諦，
X46n0791_p0837a01║是故流轉久處生死。直說此法相，正直說此道理之
X46n0791_p0837a02║法，故名直說。亦直說實相，故云直說，即屬修多羅部。
X46n0791_p0837a03║此是別部修多羅，唯為祇夜作本，故名法本。故涅槃
X46n0791_p0837a04║經云：即因本經而說偈言也。留支三藏云：西國作如
X46n0791_p0837a05║此釋同。若言唯為祇夜作本者，何故大本經云：從如
X46n0791_p0837a06║是我聞乃至歡喜奉行，如是一切名修多羅？師解：言
X46n0791_p0837a07║如是者，是於信相。故論云：欲入佛法大海，信為能入，
X46n0791_p0837a08║智為能度。前有信心眾生來至佛所，佛直為說四諦
X46n0791_p0837a09║法已，此一
X46n0791_p0837a10║從眾生歡喜奉行者已下，時復更有利根眾生來，師
X46n0791_p0837a11║即因本經而說偈言：我昔與汝等，不見四真諦等偈，
X46n0791_p0837a12║前之一段即是本經屬修多羅部，前一從聞之歡喜
X46n0791_p0837a13║奉行已竟，故云從如是我聞乃至奉行也。如是一切
X46n0791_p0837a14║名修多羅者，云一切如是奉行。直諸者，盡屬修多羅，
X46n0791_p0837a15║此是解十二部經中修多羅體別義，故云爾。誰言至
X46n0791_p0837a16║四十卷未始名奉行？取此為十二部中修多羅，而言
X46n0791_p0837a17║至四十卷未皆得名修多羅部也。通修多羅者，明教
X46n0791_p0837a18║猶理生、理由教顯，文理盡得互為本義。今既因教得
X46n0791_p0837a19║理、教詮理，故名教為理本，則通以教為修多羅。如此
X46n0791_p0837a20║義者，無問一切諸部皆得名為修多羅，此即是通修
X46n0791_p0837a21║多羅。若言至四十卷末一切是修多羅者，但得他通
X46n0791_p0837a22║修多羅義，則失十二部中修多羅也。當說
X46n0791_p0837a23║廣略修多羅者，如十地中金剛藏初為說六種決定
X46n0791_p0837a24║及十地名已而住，次為盧舍那但用意加已，後始為
X46n0791_p0837b01║釋迦用身口加。於雲臺中說偈等已，爾時法王加請
X46n0791_p0837b02║及解脫月請，五請慇懃方乃廣說十地行儀，即以前
X46n0791_p0837b03║六種決定及十地名等以為本分。若依西國名為修
X46n0791_p0837b04║多羅分，此以略為廣本，故名廣略修多羅，亦名先後
X46n0791_p0837b05║修多羅也。又如百論第十四法師提婆菩薩所作，唯
X46n0791_p0837b06║有百借，此甚文略義懸。後第二十法師婆藪槃陀，此
X46n0791_p0837b07║曰天親，始作注廣釋，先以論本置上，言修妬路已下
X46n0791_p0837b08║始廣釋。若修妬路已上即是提婆論本，修多羅已下
X46n0791_p0837b09║即是天親解釋，此亦以略為廣本，故盡言修妬路，此
X46n0791_p0837b10║等皆是先後廣略修多羅相也。以此四義統修多羅，
X46n0791_p0837b11║亦可為盡耳。
X46n0791_p0837b12║聖謂四阿含已下，即明出三藏中修多羅藏體相義，
X46n0791_p0837b13║謂增一中長雜此四通屬一藏，以為二藏本故，不問
X46n0791_p0837b14║直說不直說者，通名修多羅藏，此乃就藏分本義故
X46n0791_p0837b15║爾也。
X46n0791_p0837b16║摩訶衍經已下，此明諸大乘經中但有直說相者，即
X46n0791_p0837b17║屬法本也。
X46n0791_p0837b18║二百五十戒已下，此並不論制戒緣起所為事等，但
X46n0791_p0837b19║直說制戒事而已。如朝𱷒所誦，有但直說二百五十
X46n0791_p0837b20║戒心而已。是戒本故，屬修多羅部也。
X46n0791_p0837b21║出三藏外已下，屬第三、明攝三藏義。若十二經則廣、
X46n0791_p0837b22║三藏則狡，故云攝三藏也。而言出三藏外者，一云出
X46n0791_p0837b23║此三藏中修多羅藏，經文已外餘經中諸直說者亦
X46n0791_p0837b24║名修多羅，以為分三藏、用修多羅為二藏本，以明別
X46n0791_p0837c01║有修多羅藏故，所以於三藏夜更出有別修多羅藏，
X46n0791_p0837c02║謂出三藏修多羅藏外，別取諸中有直說相者為十
X46n0791_p0837c03║二部中修多羅，故云出也。明三藏經唯有三十萬偈、
X46n0791_p0837c04║九百六十萬言，自此之外有無量經，如大乘經一部
X46n0791_p0837c05║則十萬偈、三百二十萬言及諸論等，但交有直說者，
X46n0791_p0837c06║即屬修多羅部也。
X46n0791_p0837c07║諸經中偈已下明有二種：一者通，二者別。如言三藏
X46n0791_p0837c08║經有三十萬偈，此經法華、大雲、花首、不思議等諸經
X46n0791_p0837c09║各有十萬偈，如是等偈則屬通偈。若如兩偈者則屬
X46n0791_p0837c10║別偈。就別偈中若有本可誦者即屬祇夜部，若無本
X46n0791_p0837c11║可誦者即伽陀部。以有本可誦故名祇夜，如涅槃中
X46n0791_p0837c12║說。即因本經而說誦曰：當知修多羅唯為祇夜作本
X46n0791_p0837c13║也。
X46n0791_p0837c14║九道中受記已下，次釋第三部。舊解但言如授彌勒
X46n0791_p0837c15║記等名授記經，今言如記婆羅流支屈申臂頃入於
X46n0791_p0837c16║地獄等授九道記，並屬授記經。此初，先出九道授記
X46n0791_p0837c17║緣起，皆有其相也。當說。
X46n0791_p0837c18║辟支佛後世得道已下，明此人出無佛世，無有於輪
X46n0791_p0837c19║下得道義，故云後世也。應明入九道相，今中但有八
X46n0791_p0837c20║相闕於神道，而他經云從齊下入也。當一一說。
X46n0791_p0837c21║一切偈已下，次釋兩偈經也。二種偈意已如前說，若
X46n0791_p0837c22║使通偈則通十部，故不須別釋。今此兩偈既是別偈，
X46n0791_p0837c23║故須別解。如西國法用者，此之兩偈通名美音辭，如
X46n0791_p0837c24║此七言五言六言四言等，要須音韻相着𭽊目前法
X46n0791_p0838a01║歌嘆法相者，始屬此兩偈經。若如大本經中因捕鳥
X46n0791_p0838a02║因緣莫輕小罪以為無殃偈等者，此雖是偈說，但非
X46n0791_p0838a03║是為歌嘆法相故，乃是屬於通偈，故還屬因緣因緣
X46n0791_p0838a04║經，以是故經家亦結言是名厄陀那。此既是通偈屬
X46n0791_p0838a05║於十部，故亦不須別釋，故偈義盡通十二部。但十二
X46n0791_p0838a06║部中唯取偈說音韻相着歌謠法相，有重誦不重誦
X46n0791_p0838a07║者，為兩偈經二部也。而此中六句者，此以六字為句，
X46n0791_p0838a08║故云六句。三五悉然，闡陀偈法一切皆須以四句為
X46n0791_p0838a09║偈也。以此字句其數不同，或七或五四三等為句，非
X46n0791_p0838a10║是以六五四三等句為一偈，故云多少不定。雖復如
X46n0791_p0838a11║此，就此偈中無同變隻，但令重誦歌謠前法相者即
X46n0791_p0838a12║是祇夜，不重誦者即屬伽陀，但西國一法有種種名，
X46n0791_p0838a13║故亦名路伽也。不同取四字五字為等不等誦義也。
X46n0791_p0838a14║當說
X46n0791_p0838a15║優陀那者已下，次釋第五、無同自說經也。無同大小
X46n0791_p0838a16║乘經，若此法必應須說，故如來而自說之，不因人問
X46n0791_p0838a17║者，皆屬優陀那經也。
X46n0791_p0838a18║如佛在舍婆提已下，次一一出，無問自說相之體相
X46n0791_p0838a19║也。此中意言，佛但令佛不因人問自開義端，已後雖
X46n0791_p0838a20║有人問相從，亦屬優陀那。若佛自說法相名字而自
X46n0791_p0838a21║解釋，如說四諦名而釋四諦義，因義生義辨其相貌。
X46n0791_p0838a22║如說若諦已，云何名苦？謂八苦等。云何生苦？所受生
X46n0791_p0838a23║處是中生苦，是名生。若如是等，屬論義經釋，當一一
X46n0791_p0838a24║說。
X46n0791_p0838b01║又如般若波羅蜜品中諸天子讚已下，上明三藏中
X46n0791_p0838b02║優陀那義，故引比丘白佛，及云雜阿含中廣說等義。
X46n0791_p0838b03║此中次欲釋大乘中優陀那，故引波若品中諸天子
X46n0791_p0838b04║讚等也。
X46n0791_p0838b05║又如佛涅槃後已下，明諸弟子等抄集佛法以為品
X46n0791_p0838b06║目者，亦屬優陀那。此非如兩偈之是於通偈也。如言
X46n0791_p0838b07║大品有十萬偈，而無兩偈經。此只以一類法為一處，
X46n0791_p0838b08║故云品。品中有於偈，故云偈也。此既不同他問，而自
X46n0791_p0838b09║撰集聚置一處，故屬優陀那。此亦無人問而自作，故
X46n0791_p0838b10║屬優陀那也。請有集佛法中眾妙事等亦然也。當說。
X46n0791_p0838b11║尼陀那者已下，次釋第六因緣經也。欲論就因緣中
X46n0791_p0838b12║亦有本事、本生等義，本生中亦有本事、因緣等義，本
X46n0791_p0838b13║事中亦有本生、因緣等義，但為所取之意各有所在。
X46n0791_p0838b14║今或為取眾生不取事，但為取事不取生，為唯取因
X46n0791_p0838b15║緣不生事等義故，遂有其別。如說本生因緣、本事因
X46n0791_p0838b16║緣等悉有因緣，乃屬本生、本事經，不屬因緣經。當知
X46n0791_p0838b17║所取各自不同故，就相別分十二部而取，以說此因
X46n0791_p0838b18║緣事有為有人同故說，只以所取所為各自不同故。
X46n0791_p0838b19║雖有人問故說此因緣事，爾時但名因緣經，不名問
X46n0791_p0838b20║答論義經。何以然？爾時唯為問因緣故說，但取說因
X46n0791_p0838b21║緣義邊。若為作辨明法相意，解釋其相貌所以者，往
X46n0791_p0838b22║復問答等，始屬論義經也。因此事制是戒等義亦然
X46n0791_p0838b23║也。當說但交佛法中一切所說，其有因因緣起事，皆
X46n0791_p0838b24║屬尼陀那。如大本經中說云：如諸經偈，所因根本，為
X46n0791_p0838c01║他演說。以此根本因緣屬因緣經，其偈即屬偈經。故
X46n0791_p0838c02║論云：諸經中偈，是名偈經也。
X46n0791_p0838c03║阿波陀那者已下，次釋譬喻經也。為法相難明故，取
X46n0791_p0838c04║世間相似事相，諸法淺近語言易解者隨而說故，皆
X46n0791_p0838c05║名阿波陀那。言長阿波陀那者，明譬喻事小長也。大
X46n0791_p0838c06║問波陀那者明譬喻事小大者，明雖長阿含乃明大
X46n0791_p0838c07║譬喻，雖名中阿含乃明長譬喻，不可以其名中故令
X46n0791_p0838c08║解喻亦中，諸義例然也。
X46n0791_p0838c09║億耳已下。明此人耳有二珠：一珠直一千億金，故曰
X46n0791_p0838c10║億耳；兩珠堪二十億金，故曰二十億。如上釋俱為所
X46n0791_p0838c11║取不同，此亦有因緣事，今但取其譬邊，故屬波陀那
X46n0791_p0838c12║也。
X46n0791_p0838c13║解二百五十戒經中欲阿波陀那已下，明戒經中譬
X46n0791_p0838c14║如為欲故制戒，則說為婬欲戒；為美食故制戒，名為
X46n0791_p0838c15║美食戒。戒實非欲及美食等，故以為譬喻，故云欲阿
X46n0791_p0838c16║波陀那也。
X46n0791_p0838c17║一部菩薩阿波陀那出一部已下，明於大乘經中別
X46n0791_p0838c18║出有菩薩譬喻經一部十卷，故云爾也。一云出菩薩
X46n0791_p0838c19║譬喻經外亦更有諸經中譬喻經，故云出一部也。當
X46n0791_p0838c20║說。
X46n0791_p0838c21║如是語經者已下，次釋第八部。此即是伊帝曰多伽，
X46n0791_p0838c22║以面國楚下故，亦名一築多迦。若前時翻多名為如
X46n0791_p0838c23║是語，後時翻多為本事也。
X46n0791_p0838c24║有二種下，云結句。言我已說者，此即明本事義。如言
X46n0791_p0839a01║鳩樓秦佛等，前佛時說戒經，乃名為分別空甘露皷
X46n0791_p0839a02║及法鏡等，體不曾異。但今說名戒經者，亦即是說本
X46n0791_p0839a03║時甘露皷等事竟，此亦屬如是語也。
X46n0791_p0839a04║二者、三藏摩訶衍外，更有經名一築多迦。已下若小
X46n0791_p0839a05║乘中，為多明定者，屬定藏；明戒律者，屬毗尼藏；明分
X46n0791_p0839a06║別知解諸法相者，屬阿毗曇藏。摩訶衍中，經實無量，
X46n0791_p0839a07║為廣明得諸法實相，得阿耨菩提義故，屬於廣釋。此
X46n0791_p0839a08║一築多迦不為明戒、定、慧及得菩提等義，但唯說本
X46n0791_p0839a09║時諸事，別為一部，不得言出十二部經外，唯得言出
X46n0791_p0839a10║三藏等外，故言出。三藏摩訶衍外，更有經名一築多
X46n0791_p0839a11║迦。如論釋，此是淨飯王自令出家事等，非是佛三藏
X46n0791_p0839a12║大乘中令出家事，故云出。雖非佛三藏大乘經，而佛
X46n0791_p0839a13║因此事說故，亦屬本事經。若磨偷羅國合譬喻本生
X46n0791_p0839a14║諸事并戒者，正律心有八十部，此是廣本。若罽賓所
X46n0791_p0839a15║行十部者，但於八十部中略取律心為十部。今十誦
X46n0791_p0839a16║行世故，除本生阿波陀那等事也。摩伽多羅者，即是
X46n0791_p0839a17║阿毗曇處，是分別法句之異名。若云阿毗達磨者，即
X46n0791_p0839a18║云無比法也。
X46n0791_p0839a19║有人言：目多迦已下一解，此是別置一名也。明於三
X46n0791_p0839a20║藏摩訶衍中有明此本事者，亦得別屬本事，故云出
X46n0791_p0839a21║也。當一一分別釋，已如上說。欲論本事中亦即有本
X46n0791_p0839a22║生義，如妙莊嚴王本事品明淨眼二子等者，亦即是
X46n0791_p0839a23║本生義。但為取事不取生有為、取生有為取生不取
X46n0791_p0839a24║事，各有其意，故唯名本事品。今一築多迦亦爾，唯為
X46n0791_p0839b01║取事也。當說。
X46n0791_p0839b02║何等是已下，政欲出其事體相也，當說。
X46n0791_p0839b03║以是三因緣故，說偈已下，明此公子等，前在家時，恣
X46n0791_p0839b04║受五欲故，即覺夜短；今日出家修道，專精不睡故，則
X46n0791_p0839b05║謂夜長。佛言：此夜與前時夜一種，但汝不𥧌，故謂夜
X46n0791_p0839b06║長也。前在家時，恒乘車馬，往反遊行此處故，不覺路
X46n0791_p0839b07║長；今既途步疲倦，故謂道長。此道理數亦不異前也。
X46n0791_p0839b08║愚生死長者，此之師子，毗婆尸佛時為婆羅門王師，
X46n0791_p0839b09║來至佛所，明大眾為聽法故，無與語者，即自瞋言：此
X46n0791_p0839b10║禿輩不識好人，不復與謂，何異畜生？不者，即應得道，
X46n0791_p0839b11║只以愚癡。為以此一口業緣故，經九十一切作畜生，
X46n0791_p0839b12║至今佛出，始來至佛所，亦當得道迹故，佛為說言：愚
X46n0791_p0839b13║生死長。此雖是偈說，以非是歌詠之辭，音韻相知故，
X46n0791_p0839b14║還屬本事經，但屬偈也。當說如是經，不可得云離三
X46n0791_p0839b15║藏，出摩訶衍，但為別出，為異部故，云出也。問：若因緣、
X46n0791_p0839b16║本事等偈還屬因緣、本事等，諸經悉然者，亦三文中
X46n0791_p0839b17║八功能經還屬三文不？解言：為於三文中離出八功
X46n0791_p0839b18║能故，不得還屬於三文不？於因緣、本事等中離出通
X46n0791_p0839b19║偈故，此偈得還屬因緣等經也。一解：偈等自屬偈經，
X46n0791_p0839b20║因緣、本事自屬因緣、本事經也。此迦毗羅林者，即是
X46n0791_p0839b21║林微尼薗也。
X46n0791_p0839b22║本生經者已下，即是闍陀伽經也。此出本生因緣體
X46n0791_p0839b23║相也，當說。
X46n0791_p0839b24║廣經者已下，即是毗佛略經也。地持是彌勒世尊所
X46n0791_p0839c01║造，以釋十地云十一部是聲聞藏，方廣一部是菩薩
X46n0791_p0839c02║藏故。此中言廣經者，名摩訶衍，取謂般若波羅蜜經
X46n0791_p0839c03║等者，則與此論合也。若總言十二部經者，則通大小
X46n0791_p0839c04║乘。若別論，小乘中唯十一部，大乘唯方廣一部，但於
X46n0791_p0839c05║方廣部中離出十一部為聲聞藏，就方廣一部中自
X46n0791_p0839c06║有大乘十二部故。前來論主解釋修多羅及優陀那
X46n0791_p0839c07║等諸經，悉先出三藏阿含中優陀那經體相已，則次
X46n0791_p0839c08║別出大乘經中優陀那。言如般若波羅品中諸天子
X46n0791_p0839c09║讚等，為大乘中優陀那相，此亦即是第四明十二部
X46n0791_p0839c10║經通大小乘意也。有人言：大小兩乘既同有九部，故
X46n0791_p0839c11║亦得有十二也。今言菩薩既作如此解，言小乘無十
X46n0791_p0839c12║二，至小乘九部中復無方廣等者，此義亦合地持。而
X46n0791_p0839c13║所以同有九部數者，俱是當時隨人所須，當爾時中
X46n0791_p0839c14║各皆須九故，所以同有九部。而九部之中有無所除，
X46n0791_p0839c15║各自不同，此義何佛？此即是第五意也。故經言我此
X46n0791_p0839c16║九部中，隨順眾生說，故知但隨時所須故然也。若言
X46n0791_p0839c17║分別大小乘修多羅等義，上已說之。師言：經既言以
X46n0791_p0839c18║偈頌修多羅，當知唯為祇夜本也。有人言：論既云無
X46n0791_p0839c19║同三藏摩訶衍經，但令有直說相者，即屬修多羅。修
X46n0791_p0839c20║多羅者，只是本義故。如為此法難解故，作解喻顯之。
X46n0791_p0839c21║此法亦是譬喻家本，又亦是直說相，後非是因緣、論
X46n0791_p0839c22║議等。經何不屬修多羅，乃還屬譬喻？此意為言修多
X46n0791_p0839c23║羅唯是祇夜本，故作如此解耳。若言修多羅唯為祗
X46n0791_p0839c24║夜本，不得作譬喻本者，如二百五十戒等下，既無別
X46n0791_p0840a01║偈，不被於誦，而名修多羅部，得言修多羅但為祇夜
X46n0791_p0840a02║作本。若言是祗夜本故，得是修多羅者，既是譬喻本
X46n0791_p0840a03║故，何非修多羅？當知一切經中但令有直說相者，即
X46n0791_p0840a04║屬修多羅也。云何名直說相？並非是因緣、譬喻、論議
X46n0791_p0840a05║等，但直明法相道理，令人生信悟解者，即是直說相
X46n0791_p0840a06║也。問：若爾，與無問自說經復有何異？解言：無問自說
X46n0791_p0840a07║者，直別自卓，亦而言說其妙事，讚嘆法相而已。故大
X46n0791_p0840a08║本經中亦言：善哉少欲！此中言：小乘無問自說經，亦
X46n0791_p0840a09║無我、無我所。善哉大乘！無問自說，亦言諸天子讚嘆。
X46n0791_p0840a10║又言諸偈及眾妙事等，當知皆據讚法相辭也。藏本
X46n0791_p0840a11║者，十二部中修多羅亦得為十一部本也。有解言：若
X46n0791_p0840a12║作戒、定、慧為論者，修多羅屬定藏故，唯得為毗曇藏
X46n0791_p0840a13║本。若言為未信者生信故，說修多羅者，為取信為本，
X46n0791_p0840a14║言得為二藏本。有此二義也。當釋
X46n0791_p0840a15║秦言未曾有。經已下，此中應言阿浮陀達摩，秦言未
X46n0791_p0840a16║曾有，但闕此一句，但直出此間語，如似相濫。為此事
X46n0791_p0840a17║故，束箱注論乃以未曾有錯在毗佛略下明也。此但
X46n0791_p0840a18║令明諸未曾有，諸事等悉屬之耳。當廣說。
X46n0791_p0840a19║論議經者已下，次釋第十二優波提舍經也。明論有
X46n0791_p0840a20║二種：一者、辨立法相宗指名之為論；二者、因問答往
X46n0791_p0840a21║復名之為論。此中言問者釋其所以者，明往復之論。
X46n0791_p0840a22║又復廣說諸義者，明釋立諸義宗指論也。
X46n0791_p0840a23║如佛說四諦已下，明阿難共行弟子名末田地，末田
X46n0791_p0840a24║地共行弟子名達摩多羅，此人造脩行道地論，即是
X46n0791_p0840b01║大達摩多羅。佛滅後八百年中有小達摩多羅，則以
X46n0791_p0840b02║五義釋修多羅，亦名出生、涌泉、顯示、繩墨、結鬘。云出
X46n0791_p0840b03║生諸義故，涌泉者出義無盡故，繩墨者分別邪正故，
X46n0791_p0840b04║顯爾者顯示諸義故，結鬘者貫穿法相故。今言如佛
X46n0791_p0840b05║故四諦行等，四諦行謂四聖諦苦集滅道等，下即是
X46n0791_p0840b06║修多羅。後廣釋八苦相等者，屬論議經，此義從修多
X46n0791_p0840b07║羅中生，故名出生也。下文等並當一一釋。摩訶衍中
X46n0791_p0840b08║佛說已下，次明大乘中優波提舍經也。當說
X46n0791_p0840b09║具足者，有方便力已下，正據七地菩薩方便度成就
X46n0791_p0840b10║也。當說亦明優波提舍部，通凡聖所造也。當分別釋。
X46n0791_p0840b11║諸聲聞所不聞者已下，釋上十二部經文已竟，今次
X46n0791_p0840b12║釋上文言諸聲聞聞所不聞義也。如論說當一一釋
X46n0791_p0840b13║不可思議解脫經者，即是華嚴等經、諸大乘深經也。
X46n0791_p0840b14║當說：
X46n0791_p0840b15║受持者已下，論亦有釋云：信故名受，念故名持。此中
X46n0791_p0840b16║言奉行為受，不失曰持，義亦相同也（此十二部經義，當推尋諸經論
X46n0791_p0840b17║廣釋）。
X46n0791_p0840b18║
X46n0791_p0840b19║大智度論疏第十四（釋第三十三卷論十二部經說）
X46n0791_p0840b20║
X46n0791_p0840b21║永仁五年七月七日，炎天拭汗挍合畢，賴瑜（七十二）。
X46n0791_p0840b22║智積院方丈文庫之中，唯有此一卷，即賴瑜和上
X46n0791_p0840b23║御所持之本也。
X46n0791_p0840b24║安永八年己亥夏四月，以件御本寫得之訖。慈忍