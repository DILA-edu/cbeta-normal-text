X48n0796_p0023a01║
X48n0796_p0023a02║
X48n0796_p0023a03║大乘阿毗達磨雜集論述記卷第二
X48n0796_p0023a04║
X48n0796_p0023a05║大慈恩寺沙門　基　撰
X48n0796_p0023a06║問行蘊何相（至）驅役心故。
X48n0796_p0023a07║述曰：遷流名行，行遍眾多，謂不相應諸相應法。此
X48n0796_p0023a08║說造作唯相應法，於相應法唯說一思，說於善等
X48n0796_p0023a09║驅役心故。由思是主，獨得行名。上論本文，下釋師
X48n0796_p0023a10║解。
X48n0796_p0023a11║又於種種（至）驅役心故。
X48n0796_p0023a12║述曰：本師但說役善等心，今依位明驅役苦等諸
X48n0796_p0023a13║受分位。
X48n0796_p0023a14║問識蘊何相（至）種種境界。
X48n0796_p0023a15║述曰：此唯本論所了境中，但彰六境等餘根等一
X48n0796_p0023a16║切境界。辨蘊相已，界相云何？
X48n0796_p0023a17║問眼界何相（至）是眼界相。
X48n0796_p0023a18║述曰：辨體相中已辨蘊相，次辨界相。文中有三：初
X48n0796_p0023a19║辨根，次辨境，後辨識。辨根中，初辨眼，後例餘。辨眼
X48n0796_p0023a20║中，此本論文，後釋師解。曾現見者，舉現行用以顯
X48n0796_p0023a21║眼相。瑜伽第九說：眼已見、當見、現見，實通三世。前
X48n0796_p0023a22║廢立門但依二世顯界義故，略無當見。種子等者，
X48n0796_p0023a23║此依種子以顯界性。種子、現行俱是眼界，不即不
X48n0796_p0023a24║離，故眼界攝。不爾，眼者應非見義。下皆准知。有說：
X48n0796_p0023b01║唯種是眼，非現。有說：唯現是眼，非種。有說：通二。及
X48n0796_p0023b02║諸外道、小乘等說：五根體性各各不同，種生、現行，
X48n0796_p0023b03║同世、異世。並如唯識第四卷、論第一卷、疏第四疏
X48n0796_p0023b04║釋。
X48n0796_p0023b05║眼曾見色者（至）以顯界性。
X48n0796_p0023b06║述曰：釋師解前二世持義，有持用故。當世相持，如
X48n0796_p0023b07║前已說。分明觀矚立以見名，故能持識以顯界性。
X48n0796_p0023b08║及此種子（至）現在眼根故。
X48n0796_p0023b09║述曰：解種子界，謂即眼界。生因種子，有說唯本有，
X48n0796_p0023b10║有說唯新熏。有說本有及彼新熏緣未合故，在未
X48n0796_p0023b11║潤位二皆積集為因，能引當來眼根。或緣已合，在
X48n0796_p0023b12║已潤位二皆成就為因，生長現在眼根。種令法生，
X48n0796_p0023b13║以顯界性唯說二世，過去所生體已無故，略而不
X48n0796_p0023b14║說。現眼能持識起於用，以顯界性不說未來，未來
X48n0796_p0023b15║未有用未起故，亦略不說。能持現眼既通過現，故
X48n0796_p0023b16║種子眼過去亦成。現眼種眼俱通三世，各依一義
X48n0796_p0023b17║說世有殊，隨其所應理無乖返。又種談體有能生
X48n0796_p0023b18║二世，現據義增，過有持義亦不相違。本有等義及
X48n0796_p0023b19║熏習等，如成唯識第二三說。
X48n0796_p0023b20║此二種（至）眼生因故。
X48n0796_p0023b21║述曰：釋引及生種為界所由。名言種子親能辨法
X48n0796_p0023b22║生起因緣，故稱名界。今據實義，種非眼唯界，現通
X48n0796_p0023b23║二種不能見故。餘皆准同。
X48n0796_p0023b24║如眼界相（至）亦爾。
X48n0796_p0023c01║述曰：此本論師准指餘界。
X48n0796_p0023c02║問色界何相（至）是色界相。
X48n0796_p0023c03║述曰：科此別文，如眼界說、觀所緣說，五緣過去及
X48n0796_p0023c04║緣現在同時取境。前依二世以辨眼根，故色界中
X48n0796_p0023c05║依曾現說。瑜伽等說：十八界等各有種子。攝論等
X48n0796_p0023c06║說：內外諸法，內種為因。此色界相亦應說種，論師
X48n0796_p0023c07║為顯內外界別及唯識故。又根生義，種子名根，境
X48n0796_p0023c08║非是根，種非色界。由斯本論略而不說。上論本文，
X48n0796_p0023c09║下釋師解。
X48n0796_p0023c10║眼界於此（至）外境生故。
X48n0796_p0023c11║述曰：逐前難釋，既隱種子非色界相，乃顯色根須
X48n0796_p0023c12║境受用，增上力故外境方生，顯有勝用觀所緣說，
X48n0796_p0023c13║功能境色更互為因。然根相續識有間斷，境為根
X48n0796_p0023c14║具說境由根，不說由識由境根起。
X48n0796_p0023c15║如色界相（至）亦爾。
X48n0796_p0023c16║述曰：唯論本文，准前應說。
X48n0796_p0023c17║問眼識界（至）是眼識界相。
X48n0796_p0023c18║述曰：依眼者，所依根。緣色者，所了境。似色了別，謂
X48n0796_p0023c19║識行相。唯識第二云：識以了別為行相故。行相說
X48n0796_p0023c20║異，如成唯識第二卷說。彼第五云：此中且說不共
X48n0796_p0023c21║所依，未轉依位見分所了。然此根境種類眾多，自
X48n0796_p0023c22║證分等行各別故。所依頌曰：五四六有二，七八一
X48n0796_p0023c23║俱依，及開導因緣，一一皆增二。所緣頌云：因見各
X48n0796_p0023c24║隨應，五三六有二，六一一不定，自在等分別。如成
X48n0796_p0024a01║唯識掌中樞要具廣分別。言似色者，眼識影色似
X48n0796_p0024a02║本質色。或似色者，顯是見分因位自證不現色故。
X48n0796_p0024a03║如實義者，依他非色，現似遍計所執色起，似彼妄
X48n0796_p0024a04║情，故言似色。攝論等說：色等外境體實非色，似色
X48n0796_p0024a05║現故。此種子等，如前應知。
X48n0796_p0024a06║如眼識界（至）亦爾。
X48n0796_p0024a07║述曰：上唯本論無釋論文。
X48n0796_p0024a08║問處何相（至）隨其所應。
X48n0796_p0024a09║述曰：內外界處其相類同，故准界說。然有少別，復
X48n0796_p0024a10║言隨應。上本論文，下釋師解。
X48n0796_p0024a11║謂眼當見色（至）隨義應說。
X48n0796_p0024a12║述曰：內處通二，外處非種。處唯當來，界通過現，少
X48n0796_p0024a13║同故如，界少異故。隨應不說七八識別為界處者，
X48n0796_p0024a14║無別根境可對說故，然意界攝。
X48n0796_p0024a15║云何建立（至）大種所造。
X48n0796_p0024a16║述曰：此則第五解頌，可建立問答差別門。大文有
X48n0796_p0024a17║二：初辨三科，後對問答。界三科中，文復二：初釋本
X48n0796_p0024a18║文，後釋論師傍乘義釋。釋本論中，文復有二：初別
X48n0796_p0024a19║辨三科，後總解攝法。或隨本論，總分為三：初別立
X48n0796_p0024a20║三科，次明三法相攝，後問答界。釋論師釋，辨傍乘
X48n0796_p0024a21║義。初即為三，蘊亦分五。就色蘊中，文復有二：初總
X48n0796_p0024a22║問答，顯大造體；後四大下，廣隨別釋。初文復二：初
X48n0796_p0024a23║本論文，後釋師解。此即本論文。諸所有色，總包色
X48n0796_p0024a24║蘊；大及所造，別顯色類。上本論文，下釋師解。
X48n0796_p0024b01║所造者（至）說名為造。
X48n0796_p0024b02║述曰：大及造體，本論廣明。然造之義，今應別釋。此
X48n0796_p0024b03║初總說五因名造，下文別顯五種造義。
X48n0796_p0024b04║生因者（至）色不起故。
X48n0796_p0024b05║述曰：諸所造色雖自種生，若離大種必不能起。若
X48n0796_p0024b06║爾，別脫定道俱戒，既離大種應不得生。此隨所遊
X48n0796_p0024b07║所防名色，亦隨彼二假說大造。不離義有二種：一
X48n0796_p0024b08║定同處、二必假藉。別脫戒等必藉大生，非定同處
X48n0796_p0024b09║亦名不離。離質聲光皆亦如是。瑜伽論說：勝定果
X48n0796_p0024b10║色唯依勝定不依大種。彼如何通？彼自解言：然從
X48n0796_p0024b11║緣彼種類影像三摩地發故，說彼大造非依彼生，
X48n0796_p0024b12║如後當說。瑜伽又言：又諸定中先變大種，然後造
X48n0796_p0024b13║色變異而生。或說此因非遍一切，如離輪光無依
X48n0796_p0024b14║因故。
X48n0796_p0024b15║依因者（至）據別處故。
X48n0796_p0024b16║述曰：諸所造色據大方生，故捨大種無別住處。既
X48n0796_p0024b17║爾，瑜伽五十四說離輪光明、大種香等皆不可得，
X48n0796_p0024b18║彼如何通？今依即質以辨依因，離質光等無依因
X48n0796_p0024b19║義，故不相違。或說彼光亦有大造，隨有光處有大
X48n0796_p0024b20║造故。此釋不然，聲香離質何大所造？故前說善。
X48n0796_p0024b21║立因者（至）隨變異故。
X48n0796_p0024b22║述曰：能造所造安危必同，故大變時造隨變異。別
X48n0796_p0024b23║脫無表後相續生，表業變異如何相續？或說所依
X48n0796_p0024b24║猶有，故不變異。如實義者，此隨所遊所防大造。不
X48n0796_p0024c01║爾，無色定道俱戒無所依故，應無此因。若爾，所防
X48n0796_p0024c02║久已斷滅，既無能造，應並無立因。不可防他說名
X48n0796_p0024c03║為色，將以他四大造自無表，此唯是彼遠分對治，
X48n0796_p0024c04║義名為造，曾有類故。二定以上無表並然。論說防
X48n0796_p0024c05║他他四大造，此義不然，非己過故，防不得故，應非
X48n0796_p0024c06║對治。此義名色，假名為造，性遠分治，故無有失。無
X48n0796_p0024c07║表戒等無立因義，依質實色具立因故。若取依身
X48n0796_p0024c08║大種名造，無色聖者應無無表，便非大乘，亦違顯
X48n0796_p0024c09║揚諸律儀色，依不現行法建立色性，故以隨彼大
X48n0796_p0024c10║種所造。
X48n0796_p0024c11║持因者（至）令不絕故。
X48n0796_p0024c12║述曰：造色續生，由大持力故。不爾，造色應有間斷。
X48n0796_p0024c13║既爾，瑜伽第三卷說：由隨大種等量不壞，故名任
X48n0796_p0024c14║持。現見聲光大小有異，如何但說等量不壞？此依
X48n0796_p0024c15║全分總說持因，彼依少分故作是說。或如瑜伽五
X48n0796_p0024c16║十四說，但言大持等量不壞，不說大造二量齊等。
X48n0796_p0024c17║等者，前後相似之義。
X48n0796_p0024c18║養因者（至）令增長故。
X48n0796_p0024c19║述曰：由大親養造色增長，或長即因，或長之因，故
X48n0796_p0024c20║名長因。既爾，如何瑜伽等說飲食、睡眠、梵行、定等
X48n0796_p0024c21║能長養故？色等增長，養有因緣，大為養因，彼為養
X48n0796_p0024c22║緣，各據一義，故不相違。又由彼緣先養大種，令造
X48n0796_p0024c23║色增，故無有失。或彼通養大及造色心心所等一
X48n0796_p0024c24║切法因，此唯造色能養別因，由造性鈍不如心等，
X48n0796_p0025a01║故藉二養。心等不然，瑜伽第三自作問言：諸法皆
X48n0796_p0025a02║從自種而起，寧說大種能生造色，乃至第五能長
X48n0796_p0025a03║養耶？彼自答言：由諸種子皆附內心，諸大種子未
X48n0796_p0025a04║生諸大，造色種子終不能生。要大先生造色種子，
X48n0796_p0025a05║方生造色為前導故，說彼能生。六十六中說亦同
X48n0796_p0025a06║此，乃至第五由因飲食、睡眠、梵行、等持，避不平等
X48n0796_p0025a07║五資養故，彼所造色倍復增廣，說為養因，故不違
X48n0796_p0025a08║理。瑜伽五十四復有問言：諸行皆從自種而起，如
X48n0796_p0025a09║何說大造所造耶？由彼變異而變異故，彼所建立
X48n0796_p0025a10║及任持故，廣如彼說。即彼卷中及顯揚第五說：謂
X48n0796_p0025a11║依大種有餘造色攝在一處，名大所造。此義即顯
X48n0796_p0025a12║相依而有，是為造義。非辨體者，現行相望增上緣
X48n0796_p0025a13║故。此四大種造色，五門解釋：一辨照、二釋名、三依
X48n0796_p0025a14║因緣以辨大造、四異大造相望辨造、五問答分別。
X48n0796_p0025a15║一、出體者，此四體性，依他、圓成二性所攝，相及正
X48n0796_p0025a16║智二事所收，通有無漏善、無記性。造色實者，唯無
X48n0796_p0025a17║記性；假者，通三性。大種唯實，造色通假。
X48n0796_p0025a18║二釋名者，瑜伽論第三說：由此大種其性大故，為
X48n0796_p0025a19║種生故立大種名。大有四義：一所依故，二體廣故，
X48n0796_p0025a20║三形相大故，四起大用故。種者因義，此四為因起
X48n0796_p0025a21║眾色故。四者是數，虗空雖大不能為因，餘能為因
X48n0796_p0025a22║體相非大，此大亦種故名大種，持業釋名。種或類
X48n0796_p0025a23║義，四類別故持業釋也。造色者，所造即色持業為
X48n0796_p0025a24║名，大所造色依主釋也。別名可解。
X48n0796_p0025b01║三依因緣辨大造者，初辨因造，次辨緣造。因造有
X48n0796_p0025b02║二：一十因，二六因。十因造者，大望造色總有八因：
X48n0796_p0025b03║一牽引因；二生起因，無記因中未潤已潤外糓麥
X48n0796_p0025b04║等望牙等故；三攝受因，士用依處所攝受故；四引
X48n0796_p0025b05║發因；五定異因，引同類起及自性故；六同事因；七
X48n0796_p0025b06║不相違因，攝前諸因為此二故；八相違因，互能相
X48n0796_p0025b07║損而為因故。大非言說無隨說因，觀待相疎無觀
X48n0796_p0025b08║待因。有義為九，唯除隨說，亦通觀待立此一故。造
X48n0796_p0025b09║色望大亦為八因：一隨說因，音聲言說詮辨大故；
X48n0796_p0025b10║二牽引因；三生起因，染淨因中律不律儀及定俱
X48n0796_p0025b11║戒未潤已潤為此二故；四攝受因，作用依處所攝
X48n0796_p0025b12║受故；五定異因，定別能招自異熟故；六同事因；七
X48n0796_p0025b13║不相違因；八相違因，除引發者，能引自類同品勝
X48n0796_p0025b14║品為彼因故。觀待如前，故亦非有。有義為九，取觀
X48n0796_p0025b15║待因。或說有十，加引發因，義如前說。六因造者，現
X48n0796_p0025b16║行六因，顯揚十八說皆增上緣。此第四云：一能作
X48n0796_p0025b17║因，差別成六。若依因緣辨六因者，攝大乘論、唯識
X48n0796_p0025b18║等說，種子望現非大造義。今依增上緣辨六因造
X48n0796_p0025b19║者，大望造色唯有三因：一能作因，能與彼力不障
X48n0796_p0025b20║礙故；二同類因，令增長故。論下但依種為此因說
X48n0796_p0025b21║少分義，非理唯爾。三俱有因，此論下說大種造色
X48n0796_p0025b22║必俱生故。為俱有因，非是同得一果義故。非心心
X48n0796_p0025b23║所、非善惡業、非煩惱性，故無三因。造色望大亦為
X48n0796_p0025b24║三因：一能作因，此因寬故；二俱有因，不相離故；三
X48n0796_p0025c01║異熟因，律不律儀及定俱戒能招大故。無餘可知。
X48n0796_p0025c02║此說同世非別世造，依處而有非異世故。有漏色
X48n0796_p0025c03║聲唯無記性，若無漏位大造俱善，故但應如此中
X48n0796_p0025c04║所說故。應如是說：實過非現因及過未因，現在但
X48n0796_p0025c05║望現在為因，非未來因。未非未因，過未無故。亦非
X48n0796_p0025c06║後際為前際因，倒因果故。辨因造已，緣造云何？大
X48n0796_p0025c07║造相望唯一增上，現相望故，非心等故。無餘二緣，
X48n0796_p0025c08║非辨體故。非因緣造，生等五因增上緣故。此因緣
X48n0796_p0025c09║造依總相說，依有無漏及十二處、三性、三界綺互
X48n0796_p0025c10║相望，以大望大或造望造，因緣多少如別章說。
X48n0796_p0025c11║四、異大造相望辨造者，初以類異大造相望，後以
X48n0796_p0025c12║即離大造相望。類異大造望辨造者，瑜伽第三五
X48n0796_p0025c13║十四說：類異有三：一、異熟類，此有二種：一、業生最
X48n0796_p0025c14║初起者，即總異熟；二、相續後時轉者，即別異熟。二、
X48n0796_p0025c15║長養類，此復有二：一、處寬遍，由食、睡眠、梵行、等至
X48n0796_p0025c16║之所長養；二、相增盛，亦由食故、彼所依故、脩勝作
X48n0796_p0025c17║意故、長時淳熟，故云所長養。三、等流類，此有四種：
X48n0796_p0025c18║一、異熟等流；二、長養等流，即前二類皆等流故；三、
X48n0796_p0025c19║變異等流；四、本性等流，異熟、長養二種不攝，皆後
X48n0796_p0025c20║二故；五、根唯有異熟、長養，離此二外無別等流。此
X48n0796_p0025c21║依三類體別而說，非根諸色具有三類。或此不說
X48n0796_p0025c22║聲界聲非異熟，除法處色，彼唯長養及等流故，離
X48n0796_p0025c23║根諸色亦無異熟。於前色中具三類者，具二異熟、
X48n0796_p0025c24║二種長養、四種等流。無三類者，五內色根具二異
X48n0796_p0026a01║熟及二長養。法處諸色有後長養，無處寬遍有後
X48n0796_p0026a02║三等流。無初異熟者，諸心、心所雖具三類，無初長
X48n0796_p0026a03║養。色界諸蘊，除由段食、睡眠、梵行之所長養。三界
X48n0796_p0026a04║長養皆通等持，內外聚中隨應或有三二一類大
X48n0796_p0026a05║種造色，隨應說彼一切大種造一切色相依而有，
X48n0796_p0026a06║是造義故，非辨體故。五十四說：依大種處有造色
X48n0796_p0026a07║生，說各為造。又此聚中有彼大種所造可得，當知
X48n0796_p0026a08║此中即有彼法，故諸大種同聚所有。一切造色相
X48n0796_p0026a09║依有者皆可名造，互得造義非定屬義，理異小乘
X48n0796_p0026a10║不應別釋。即離大造相望辨造者，謂所造色與大
X48n0796_p0026a11║種處不相離者名即質造，若所造色與大種處體
X48n0796_p0026a12║相離者名離質造。六十四說：離輪光明大種香等
X48n0796_p0026a13║皆不可得，離質光香及與聲等，即以發處四大所
X48n0796_p0026a14║造。諸律儀戒，顯揚論說依不現行法建立色性，皆
X48n0796_p0026a15║以所防欲界惡戒大種所造。不律儀戒，顯揚論說
X48n0796_p0026a16║依現行法建立色性，即以所發惡身語支大種所
X48n0796_p0026a17║造名離質造，所餘皆名不相離造。其極略極逈隨
X48n0796_p0026a18║本質大，可名即質及離質造，遍計所起亦爾。無色
X48n0796_p0026a19║界無表及佛身無表，以何大造應思。定道戒等下
X48n0796_p0026a20║當分別。
X48n0796_p0026a21║五問答分別者，問：於欲界諸色聚中幾物可得？瑜
X48n0796_p0026a22║伽第三說：或有聚中唯有一大，如石末尼、江河池
X48n0796_p0026a23║沼、火炎燈燭、有無塵風。或唯二大，如熱末尼、雪濕
X48n0796_p0026a24║樹等。或唯三大，如濕熱樹、或樹搖濕。或四大俱。或唯
X48n0796_p0026b01║有色，如離輪光。或唯有聲，離質聲等。或唯有香，孤
X48n0796_p0026b02║行香等。若有味觸，必有觸味香色。或唯有四，外器
X48n0796_p0026b03║除聲。或唯有五，外器有聲等時。或有身根并色等
X48n0796_p0026b04║四。或唯有六，隨有眼等并身等五。有聲為七，如上
X48n0796_p0026b05║造身。增地為六，眼等增為七，加水火風為八、為九、
X48n0796_p0026b06║為十。增聲十一，離輪光等。隨其所應，增四大種成其
X48n0796_p0026b07║多少。六十四等說：於此聚中有大造可得，當知有此
X48n0796_p0026b08║大種造色。若彼大造自相都無，當知此處無有彼
X48n0796_p0026b09║法。諸廣問答皆如彼說。此中說相或有或無，若約
X48n0796_p0026b10║界攝隨應皆有，廣如彼論第三卷說。六十六說：欲
X48n0796_p0026b11║界有地亦有色香味，色界唯有色色界繫，除香味
X48n0796_p0026b12║及無色界。色隨應有，說彼可得。恐猒煩文，故略應
X48n0796_p0026b13║止。問：於欲界身起色界大種，彼諸大種與下界色
X48n0796_p0026b14║同異處耶？答：如水處沙，非異處住。由本識內有二
X48n0796_p0026b15║類種子，一純生、二雜生，引彼大起純滅雜生，故非
X48n0796_p0026b16║異住。有義，此為隨順理門。大現同處，如異類大。此
X48n0796_p0026b17║二之色本不相礙，何須間住？故隨順門。問：大種造
X48n0796_p0026b18║色有對同處，既無障礙，云何不說無對性耶？答：互
X48n0796_p0026b19║相順生不相礙故。又此類業增上所生，諸根遍彼
X48n0796_p0026b20║共受用故，如中有等。雖有對性而不相礙，此亦應
X48n0796_p0026b21║然。問：大種造色云何而住？為有上下、為內外處、為
X48n0796_p0026b22║雜亂耶？六十五說：俱時而有互不相離，由彼種類
X48n0796_p0026b23║因所成故，加一味團更相涉入遍一切處，非如麨
X48n0796_p0026b24║稻末尼等聚。又此有三：一同處、二相雜、三和合不
X48n0796_p0026c01║相離。相應品中當廣分別。且依瑜伽第三說：諸色
X48n0796_p0026c02║處有二不相離：一同處不相離、二和雜不相離。同
X48n0796_p0026c03║處不相離者，如一離根阿拏色，四大阿拏與造色
X48n0796_p0026c04║阿拏，隨應所有並相涉入合成一處，無別處所。即
X48n0796_p0026c05║一阿拏色中有八阿拏，加聲為九、加身為十、隨餘
X48n0796_p0026c06║根為十一。或眼身地色香味觸七阿拏，一因一果
X48n0796_p0026c07║同在一處互相涉入，非如薩婆多宗極微各別各
X48n0796_p0026c08║成阿拏，亦不同經部合成阿拏。今者大乘本無極
X48n0796_p0026c09║微，如色極小，至阿拏時隨其所應多少同在一處，
X48n0796_p0026c10║由諸根於彼能遍受用，以心知境故爾，由境生心
X48n0796_p0026c11║故然，名同處不相離也。和雜不相離者，即前同處
X48n0796_p0026c12║不相離阿拏色。能造所造相涉入者，雖在一處同
X48n0796_p0026c13║處而住，而不相入合為一體，諸根於境各各異故。
X48n0796_p0026c14║然不可說如胡麻豆等聚可分析得，故名和雜不
X48n0796_p0026c15║相離。又解：大造同類相望同一處住，名同處不相
X48n0796_p0026c16║離。異類大造相望亦同在此一處住，名和雜不相
X48n0796_p0026c17║離，非如他宗同類異類極微各別非同一處。問：異
X48n0796_p0026c18║熟有時增長廣大，何故異熟非即長養？答：由彼長
X48n0796_p0026c19║養能攝能持異熟相續現增長等，猶如外墎防援
X48n0796_p0026c20║內城，故非即彼。問：為一四大造一造色、為造多耶？
X48n0796_p0026c21║為多四大造多造色、為造一耶？答：相依而有立以
X48n0796_p0026c22║造名，造一造多理皆無妨。攝決擇說要大種生，先
X48n0796_p0026c23║據處所後造色起，不離彼處名為造故。日輪光等
X48n0796_p0026c24║即少生多，因俱聲等即多生少，如是等類皆應准
X48n0796_p0027a01║知。既無極微，故容皆得。
X48n0796_p0027a02║四大種者（至）輕動性。
X48n0796_p0027a03║述曰：上總問答，顯大造體。下廣別釋，文有其二：先
X48n0796_p0027a04║辨大種，後釋造色。此釋真大假四大者，此略不論，
X48n0796_p0027a05║餘文易解，故皆不釋。地水火三各彰自體，如何風
X48n0796_p0027a06║大舉輕以顯？由經說輕是所造觸故。五蘊論說：輕
X48n0796_p0027a07║等動性相似名等。舉風業用以顯自體，性難知故。
X48n0796_p0027a08║此動等輕，故言輕動，略無等字。
X48n0796_p0027a09║所造色者（至）所攝色。
X48n0796_p0027a10║述曰：下辨所造，初總、次別。此即總文。
X48n0796_p0027a11║眼根者（至）清淨色為體。
X48n0796_p0027a12║述曰：別釋所造，文勢有三：初五根，次五境，後法處
X48n0796_p0027a13║色。解五根中，義各有三：大種所造，舉因顯果；識所
X48n0796_p0027a14║依者，舉果顯因；清淨色者，顯根自體。又大所造簡
X48n0796_p0027a15║勝論執，五大即根；清淨色言簡大眾部，五根即以
X48n0796_p0027a16║肉團為性。眼識所依，顯成根義；非現量得，舉果比
X48n0796_p0027a17║因。顯以第二解五根名大好。此中眼、耳通肉天攝，
X48n0796_p0027a18║鼻、舌、身三無天唯肉。修果名天，餘生名肉。天唯長
X48n0796_p0027a19║養，肉通異熟及長養二。欲天之眼唯肉非天，非脩
X48n0796_p0027a20║果故。有異論師言：說一切有部身在下地，起天身
X48n0796_p0027a21║通，說有餘根有十事故。此亦不然，欲有餘根定成
X48n0796_p0027a22║十事，不說起天眼定成色身根。又違發智婆沙所
X48n0796_p0027a23║說，恐文煩廣，故略應止。問：根言大造，非種唯現，如
X48n0796_p0027a24║何眼界亦通種子？答：持因稱界，種得界名；增上名
X48n0796_p0027b01║根，種非根攝。問：現行生識，現得根名；種增識種，應
X48n0796_p0027b02║亦根攝。如下論云：由根種生，識種方起。答：大造增
X48n0796_p0027b03║上，現得根名；種非大造，故非根攝。問：現眼依大起，
X48n0796_p0027b04║是眼亦稱根，大種亦為眼種依，如何根種非根攝？
X48n0796_p0027b05║答：此依顯相，種子非根；據理依文，種亦根攝。攝決
X48n0796_p0027b06║擇說眼等五根通現種故，如唯識疏具廣分別。此
X48n0796_p0027b07║上諸文，皆唯論本。下解外境，方有釋文。
X48n0796_p0027b08║色者（至）空一顯色。
X48n0796_p0027b09║述曰：下釋五境。此初辨色。初顯色相，後建立因。辨
X48n0796_p0027b10║色相中大種所造舉因顯果，眼根所行舉未自在，
X48n0796_p0027b11║別相對根之所取義，謂青黃等顯色差別。下文准
X48n0796_p0027b12║此，更不別科。瑜伽第三解五境增減大好。成業論
X48n0796_p0027b13║說：諸色聚中見一面多便起長覺，見一面少便起
X48n0796_p0027b14║短覺，見四面等便起方覺，見諸面滿便起圓覺，見
X48n0796_p0027b15║中凸出便起高覺，見中坳凹便起下覺，見面齊平
X48n0796_p0027b16║起於正覺，見面參差起不正覺。日焰名光，餘焰名
X48n0796_p0027b17║明，影暗翻此。屈申等色表自內心，開示於他故為
X48n0796_p0027b18║表色。上釋長短高下之色，橫竪皆成。或釋長短橫
X48n0796_p0027b19║望相形，高下二色竪望相待，故成差別。餘色易了，
X48n0796_p0027b20║故不別釋。瑜伽第一卷廣解顯形表異。
X48n0796_p0027b21║此復三種（至）俱相違。
X48n0796_p0027b22║述曰：是前共相。瑜伽但說顯色共相，就明了說，非
X48n0796_p0027b23║為盡理。或依情辨，或依境釋。上論本文，下釋師解。
X48n0796_p0027b24║此青等（至）一一一。
X48n0796_p0027c01║述曰：總以六因辨前廢立。相故者，即初四色，青、黃、
X48n0796_p0027c02║赤、白，諸色本體相顯了故。安立故者，次長等十，長、
X48n0796_p0027c03║短、方、圓、麤、細、高、下，若正、若不正，瑜伽論說唯有眾
X48n0796_p0027c04║色積集差別，又必相待而施設故。損益故者，謂次
X48n0796_p0027c05║八色，光、影、明、暗、雲、煙、塵、霧，此八隨應作利害故。作
X48n0796_p0027c06║所依故者，謂次逈色，能與諸色作所依故，或此能
X48n0796_p0027c07║作有情依故，此色亦名隣阿伽色。作相故者，謂次
X48n0796_p0027c08║表色，能屈申等造作相故，或此能表心之相故。莊
X48n0796_p0027c09║嚴故者，謂空一顯色，由此莊嚴空世間故，無別分
X48n0796_p0027c10║段。或唯有顯，無形名一，即青等故，稱之為顯；遍依
X48n0796_p0027c11║空故，名空一顯。故云如其次第配屬，如應當知。且
X48n0796_p0027c12║依六因所建立故，二十五色非增非減，非定唯爾。
X48n0796_p0027c13║然可意等不說因成，以別相多釋其差別，總相少
X48n0796_p0027c14║故隱而不論。下乃至味，別相或無或極少故，所以
X48n0796_p0027c15║因立不應齊責。
X48n0796_p0027c16║逈色者（至）方所可得。
X48n0796_p0027c17║述曰：逐前難釋，離餘礙觸諸有色處，於其方所而
X48n0796_p0027c18║可得此。瑜伽論說闇色明色，說名空界及孔隟故。
X48n0796_p0027c19║闇相續者世界中間，明相續者光明天中，餘名間
X48n0796_p0027c20║斷。此顯非形，離礙方得。
X48n0796_p0027c21║空一顯色者（至）青等顯色。
X48n0796_p0027c22║述曰：青等現空，故成顯色。此色略以四門分別：一
X48n0796_p0027c23║彰數不同，二形顯差別，三假實有異，四三界有無。
X48n0796_p0027c24║一彰數不同者，此論說有二十五種，如文自列。五
X48n0796_p0028a01║蘊論說：色謂顯形及表色等。瑜伽、顯揚各第一卷
X48n0796_p0028a02║初說亦三：顯形、表色。瑜伽復說有二十四，二十五
X48n0796_p0028a03║中唯除逈色。顯揚後說亦二十四，二十五中除逈
X48n0796_p0028a04║表二增影像色。五蘊論等初說三等眼識所取色
X48n0796_p0028a05║性惟一，由相顯了積集差別業用異故，攝法周盡
X48n0796_p0028a06║總類分三，理實唯應立此三種。或總立二，表即形
X48n0796_p0028a07║故，餘色但是二之差別。瑜伽後說有二十四除逈
X48n0796_p0028a08║色者，彼第三云：暗色明色說名空界。空界分二：一
X48n0796_p0028a09║逈、二空、一顯空。一顯攝逈，故略不說。顯揚後說有
X48n0796_p0028a10║二十四除逈表二加影像者，無逈所由，如瑜伽說。
X48n0796_p0028a11║或彼顯揚亦說逈色，說四顯下有等言故。不爾，等
X48n0796_p0028a12║言便成無用，光影等色彼自列故。此中有義，影像
X48n0796_p0028a13║即表，由思發動思業影故。不爾，便違初三表色，別
X48n0796_p0028a14║列影像非表色故。有義，影像即是逈色，明暗顯色
X48n0796_p0028a15║之影像故。表色即是形色差別，故略不說。此釋不
X48n0796_p0028a16║然，初三總色應非別色，以彼影像非表色故。不見
X48n0796_p0028a17║餘文不說表色，說逈色故。由此可同瑜伽所說，或
X48n0796_p0028a18║同此論有二十五。此亦不然，即彼顯揚第十八說：
X48n0796_p0028a19║七事無實，一表、二形、三影像等。表色之外別說影
X48n0796_p0028a20║像，故知影像非即表色。此難不然，七中影像即水
X48n0796_p0028a21║中月鏡中像等，法處遍計所起色攝，非即色處影
X48n0796_p0028a22║像之色。所以者何？顯揚初三既說表色，故知別釋
X48n0796_p0028a23║影像即表。不爾，何因別釋顯形不釋表色？彼卷下
X48n0796_p0028a24║說：法處色有十二，謂影像等。七中影像定非色處，
X48n0796_p0028b01║即是法處似定所變似解脫等色。復有異說：色處
X48n0796_p0028b02║影者意識所緣，不同五八識變有實用故。此亦不
X48n0796_p0028b03║然，應法處攝。有義，此影眼識所緣，餘第八境之影
X48n0796_p0028b04║像故。理亦不然，五境皆應說有影像，七事假中五
X48n0796_p0028b05║識諸境應假故。由此應知初說為善。此論周備說
X48n0796_p0028b06║二十五，故諸論說皆不相違。
X48n0796_p0028b07║二形顯差別者，瑜伽論說：顯有十三：青、黃、赤、白、影、
X48n0796_p0028b08║光、明、暗、雲、煙、塵、霧、空一顯色。形色有十：長、短、方、圓、
X48n0796_p0028b09║麤、細、高、下、正、不正色。表謂取、捨、屈、申、行等。顯揚論
X48n0796_p0028b10║說：青、黃、赤、白此等顯色，長、短、方、圓乃至明、暗、空一
X48n0796_p0028b11║顯色。若彼影像，是名為色。有釋：顯揚唯說四顯二
X48n0796_p0028b12║十色形，烟雲等色亦是形攝，與瑜伽異。瑜伽依彼
X48n0796_p0028b13║顯差相門，十三色顯，十色為形。顯揚依彼假實相
X48n0796_p0028b14║門，四色是顯，餘是形色。彼第十八說七假色：一、表，
X48n0796_p0028b15║二、形，三、影像，四、響音，五、所造觸，六、律儀，七、不律儀
X48n0796_p0028b16║色。不別說煙等顯色為假，故知烟等色是形所收。
X48n0796_p0028b17║有義不然，彼論但說全類假法，顯色類中亦有實
X48n0796_p0028b18║故，略而不說。即彼初說青等顯下既有等言，故知
X48n0796_p0028b19║顯色不唯四種。又說長等總名為色，不說烟等皆
X48n0796_p0028b20║是形色，故知形色不攝烟等，烟雲等九無形義故。
X48n0796_p0028b21║彼初但依假實義別分成二類，青、黃等四實故名
X48n0796_p0028b22║顯，餘色皆假，不辨顯形，但總名色。顯置等言，彰烟
X48n0796_p0028b23║等九亦是顯色；餘總名色，彰青等四唯是實有。文
X48n0796_p0028b24║互影說，二論影顯，實不相違。二十五中十四色顯，
X48n0796_p0028c01║瑜伽十三更加逈色，十色是形或十一種，表色亦
X48n0796_p0028c02║是形差別故。
X48n0796_p0028c03║三、假實有異者，青、黃、赤、白四是實有，餘皆是假。顯
X48n0796_p0028c04║揚第二說長、短、麤、細、方、圓、高、下及正、不正、光、影、明、
X48n0796_p0028c05║暗，如是等類假色所攝。彼論又云：七事無實，謂表、
X48n0796_p0028c06║形等。瑜伽第一說顯色中光、影等及形，表色皆是
X48n0796_p0028c07║色差別故。決擇又說長等形色皆是假有，積集性
X48n0796_p0028c08║故，相待性故。決擇又說一切表色皆是假有，故除
X48n0796_p0028c09║四顯，餘皆非實，餘色但依四安立故。五十四說色
X48n0796_p0028c10║蘊前九及觸一分是實物有。六十四說一切色、香、
X48n0796_p0028c11║味、觸實者，皆總相說，非實理門。此依勝境，四句亦
X48n0796_p0028c12║成。無顯有形，謂身表業；無形有顯，謂離輪光；亦顯
X48n0796_p0028c13║亦形，謂餘色聚。依勝分別，理應無妨。
X48n0796_p0028c14║四、三界有無者，光既日焰，色界定無，影從光生，故
X48n0796_p0028c15║亦非有。又既常明，亦無暗色，乃至腑藏，亦常明故。
X48n0796_p0028c16║塵霧煙三，因昏昧有，昏昧既無，亦無煙。塵霧表色，
X48n0796_p0028c17║唯在欲界初禪，所餘隨應通在五地。此依異熟業
X48n0796_p0028c18║等為因，定力所生，隨通三界有無多少，法處所攝。
X48n0796_p0028c19║問：變現以解色蘊中總別俱名色，領納以解受蘊
X48n0796_p0028c20║中總別俱名受。答：受中無別類少，唯總名為受；色
X48n0796_p0028c21║中有別類，總別俱名色。問：識中有別類，亦應別名
X48n0796_p0028c22║識。答：心意識三，即別名識。問：識中有總別，別識名
X48n0796_p0028c23║識兼他稱；色中有別名，兼他名自色。答：心有所依，
X48n0796_p0028c24║從根名識；色無所依，不從他稱。問：六識有所依，從
X48n0796_p0029a01║依名根識；心根有所依，從依名心受。答：六受者，六
X48n0796_p0029a02║根之受，身受、心受，從依名也。問：識色有多類，總別
X48n0796_p0029a03║俱色識；行法有眾多，總別從名行。答：別思名行，支
X48n0796_p0029a04║論有色識故，故亦應從依名，不六思身從依名也，
X48n0796_p0029a05║思之為得。
X48n0796_p0029a06║聲者（至）非聖言所攝。
X48n0796_p0029a07║述曰：此本論文。十一種聲，位分為四。可意等三，義
X48n0796_p0029a08║如前說。因受等三，依因以辨。受有二種：一者、覺受，
X48n0796_p0029a09║唯是身識覺苦、樂故；二者、領受，諸心、心所領為身
X48n0796_p0029a10║故。諸根大造，並依身根，皆從所依，名有覺受。若依
X48n0796_p0029a11║此受造聲四大，與身根俱，名有執受。聲因此生，故
X48n0796_p0029a12║名因受。聲體非受，不能覺故。下論自說四外一分
X48n0796_p0029a13║有執受故。若依後受領為身者，非唯因大名有執
X48n0796_p0029a14║受，所生之聲亦執受攝，決擇說五外一分有執受
X48n0796_p0029a15║故。此如唯識第二卷論，并彼疏解。世成等三，依人
X48n0796_p0029a16║以顯。聖言等二，依想、語說，至下當知。
X48n0796_p0029a17║如是十一（至）言差別故。
X48n0796_p0029a18║述曰：下釋論師以四種因明前廢立，并逐難釋，此
X48n0796_p0029a19║即廢立。其相故者，下文自釋非建立聲。損益故者，
X48n0796_p0029a20║可意等三，由境勝劣，情有順違，故損或益。可意者
X48n0796_p0029a21║益，不可者損，俱者通二。或依初後，皆有損益。因差
X48n0796_p0029a22║別故者，因受等三，因大別故，聲成差別。或因別故，
X48n0796_p0029a23║聲有受等。說差別者，世成等三，其言雖同，依人成
X48n0796_p0029a24║別。或人別故，說亦有差。言差別故者，聖言等二，情
X48n0796_p0029b01║有順違，言成差別。由此五因所建立故，聲有十一，
X48n0796_p0029b02║非增非減。
X48n0796_p0029b03║相者，謂耳根所取義。
X48n0796_p0029b04║述曰：下逐難釋。初釋五因，後別釋聲。前色相因屬
X48n0796_p0029b05║青等四，今聲相故。耳根所取明與色別，故釋此言。
X48n0796_p0029b06║此有何因？色味別相體性易知，聲香觸三別相難
X48n0796_p0029b07║取。或色與味皆有隱顯，顯稱相故。餘三類同相屬
X48n0796_p0029b08║根取，根取即是三根本故。為成差別，因釋不同。
X48n0796_p0029b09║說差別者（至）如其所應。
X48n0796_p0029b10║述曰：因第三中說差別者，屬世成等。說依人別，類
X48n0796_p0029b11║配餘因。但舉其中，義彰初後。三隅既返，故如所應。
X48n0796_p0029b12║屬前因已，別釋云何？
X48n0796_p0029b13║因受大種者（至）手皷等聲。
X48n0796_p0029b14║述曰：可意等三同前色處妙不妙等，故略不釋。此
X48n0796_p0029b15║中語聲說眾生數，林樹說法理非因受，且彰少分
X48n0796_p0029b16║亦不相違。因俱聲中既許多大生一造色，故弦聲
X48n0796_p0029b17║等。依二大生，如和香等。此林等聲能生名等，皆如
X48n0796_p0029b18║唯識第二卷說。
X48n0796_p0029b19║所共成者（至）外道所說。
X48n0796_p0029b20║述曰：世俗所說，諦非諦語共所許故，名世所共成。
X48n0796_p0029b21║成是滿義，成滿諦智諸聖共許，因成起說名成所
X48n0796_p0029b22║引。外道執心稱為遍計，因彼言說名遍計起。此中
X48n0796_p0029b23║即依世俗勝義有執分三。古有難言：色中遍計法
X48n0796_p0029b24║處所收，遍計起聲應非聲處。彼自答言：教聲帶質
X48n0796_p0029c01║起，許聲聲處攝。色非教體不帶質，遍計起色法處
X48n0796_p0029c02║收，第二月等非眼見故。此釋難知。應隨質言，聲有
X48n0796_p0029c03║教體聲處所收，香等非教許應法處。若俱法處，何
X48n0796_p0029c04║獨名色？彼若非者，色何獨然？法處計色唯色處，可
X48n0796_p0029c05║不同聲別處攝。法處計色通根境，何容聲色別處
X48n0796_p0029c06║所收？為顯執法起聲詮故，唯聲處說。遍計執法不
X48n0796_p0029c07║起色詮，表遍計根塵法處收。又顯尋聲別計法，遍
X48n0796_p0029c08║計之聲聲處收。不有尋色計諸法，遍計起色法處
X48n0796_p0029c09║攝。又所計色聲法處所攝，因計聲起聲處所收。又
X48n0796_p0029c10║耳俱起明了意識所取之聲遍計聲攝，獨生意識
X48n0796_p0029c11║不明了者所取之聲亦法處收。色雖有此，非教性
X48n0796_p0029c12║故，不別建立遍計色處。
X48n0796_p0029c13║聖非聖言（至）八種言說。
X48n0796_p0029c14║述曰：此中聖者所言不虗，契實名聖，非證果聖。梵
X48n0796_p0029c15║云阿弗多、阿笈摩，此云至教量，或云聖言量，即是
X48n0796_p0029c16║可信至實之言，稱見聞等起言說故。非聖翻此。八
X48n0796_p0029c17║言說者，或依見等聖非聖言各二成八，或依見等
X48n0796_p0029c18║四各有八，如前已辨。此聲略以四門解釋：一顯數
X48n0796_p0029c19║不同、二廢立有異、三辨假實四界有無。一顯數不
X48n0796_p0029c20║同者，五蘊論說唯說因受等三。顯揚第一說聲有
X48n0796_p0029c21║九：可意等三、擊手、扣弦、世俗、養命、宣法、谷響。瑜伽
X48n0796_p0029c22║第一說有三類：初有十八，謂螺皷等；次類有三，謂
X48n0796_p0029c23║因受等；後類亦三，謂可意等。此論十一。且顯揚論
X48n0796_p0029c24║可意等三與此無別。擊手、谷響、扣弦三種，如次即
X48n0796_p0030a01║是因受等三。世俗、宣法、養命三種，如次即是世成
X48n0796_p0030a02║等三。聖非聖言，即可意等依諦非諦差別義分，由
X48n0796_p0030a03║此顯揚略而不說。雖前說九攝亦不盡，因執受聲
X48n0796_p0030a04║非唯擊手，乃至第九遍計所起非唯養命，由是彼
X48n0796_p0030a05║論皆粗略舉。瑜伽論中說三類者，可意、因、受各有
X48n0796_p0030a06║三種，如自名顯。初類十八依事別說，非約總類以
X48n0796_p0030a07║辨聲殊，後二類中攝已盡故。此世成等五即隨應
X48n0796_p0030a08║十八，開合有異，並不相違。二廢立有異者，依因差
X48n0796_p0030a09║別，因受等三攝聲皆盡，故五蘊論說唯說此三。然
X48n0796_p0030a10║依情境劣勝差別，故依因受等上立可意等三攝
X48n0796_p0030a11║法皆盡，故瑜伽等唯說此六。今此論中唯依因受
X48n0796_p0030a12║及可意等三之少分人別，建立世成等三；想語順
X48n0796_p0030a13║違別，故建立聖非聖言，故諸論中有說不說。今詳
X48n0796_p0030a14║本論應唯說三或唯說六，然由前義更分後五，三
X48n0796_p0030a15║六十一等皆平等。平等三辨假實者，可意等三各
X48n0796_p0030a16║有少分及因不受，少分是假，餘皆是實。故顯揚論
X48n0796_p0030a17║第十八說：響聲是假，不說餘聲。有說：六實，後五皆
X48n0796_p0030a18║假，於前六中所施設故。即於是義設有難言：可意
X48n0796_p0030a19║等三依因受等所施設故，亦應非實。又形待顯積
X48n0796_p0030a20║集差別體可非真，世成等五不待前六分位施設，
X48n0796_p0030a21║如何後五是假非真？此難非理，前六設至剎那極
X48n0796_p0030a22║微自相不失，故實非假。後五要待前六屈曲相續
X48n0796_p0030a23║差別名等依止施設方成，理如形色非實唯假，剎
X48n0796_p0030a24║那極微失彼相故。有義：隨應皆通假實，因受之聲
X48n0796_p0030b01║表業聲假故，不受之聲谷響假故，從聲等合理非
X48n0796_p0030b02║實故。所餘一切皆通假實，遍計所起等理非實故。
X48n0796_p0030b03║雖有是義，未見誠文。佛一念聲亦能說法，如何聖
X48n0796_p0030b04║言及成所引一向非實？雙設兩途，隨應取捨。四界
X48n0796_p0030b05║有無者，非聖言聲唯下二地有誑諂處，彼方有故，
X48n0796_p0030b06║未見說彼有音聲等。有因俱等相亦難知。若依此
X48n0796_p0030b07║義，唯有因受、無因不受及因俱非聖，所餘可有。所
X48n0796_p0030b08║餘諸聲雖通五地，成業性者唯欲初禪，此說業生
X48n0796_p0030b09║大種因聲通欲色界。若定等變法處所攝界地有
X48n0796_p0030b10║無，隨應多少皆應思准。問：表聲為實為假？答：實，以
X48n0796_p0030b11║一念聲亦詮表故。若爾，何故說身語為假耶？聲上
X48n0796_p0030b12║詮表故。
X48n0796_p0030b13║香者（至）變異香。
X48n0796_p0030b14║述曰：此本論師舉香因及能，取列差別。下釋師解。
X48n0796_p0030b15║初三，依情及境別立。依境立者，好香即香，如沉、麝
X48n0796_p0030b16║等；惡香即臰，如蒜、薤等；平等雙非，如塊、石等。依情
X48n0796_p0030b17║辨者，即前三種，一一有三，何故蒜等名香非臰？俗
X48n0796_p0030b18║中所說，香亦稱臰，言臰如蘭，真與俗異。臰亦名香，
X48n0796_p0030b19║故不應責。
X48n0796_p0030b20║當知此香（至）差別故。
X48n0796_p0030b21║述曰：此以三因成前六香。相故者，屬前鼻根所取，
X48n0796_p0030b22║如聲中釋。損益故者，謂好等三。若依境說，好益惡
X48n0796_p0030b23║損，平等雙非。若依情說，香臰俱有益損之義。差別
X48n0796_p0030b24║故者，俱生等三，即前三香之差別故。由此六香，不
X48n0796_p0030c01║增不減。
X48n0796_p0030c02║俱生香者（至）謂熟果等。
X48n0796_p0030c03║述曰：逐前難釋，纔生隨有好惡等三，與生俱故名
X48n0796_p0030c04║俱生香。旃禪那等，指事成義，即舊所云旃檀香也。
X48n0796_p0030c05║如香茅等，此類非一。變異香者，謂熟菓等，於熟變
X48n0796_p0030c06║時方增香故。此香略以三門解釋：一增減不同、二
X48n0796_p0030c07║假實有異、三廢立問答。一增減不同者，瑜伽五蘊
X48n0796_p0030c08║說但有三，謂好惡等。顯揚論說略有二類，好惡等
X48n0796_p0030c09║三、俱生等三。六種同此，瑜伽不說。俱生等三即好
X48n0796_p0030c10║等故，初三攝盡不說後三。二假實有異者，此六皆
X48n0796_p0030c11║實，無文說香亦通假故。積顯以成形，形表皆稱假，
X48n0796_p0030c12║積香成和合，和合應非真。前因俱聲為難亦爾，相
X48n0796_p0030c13║待形便失，形表皆成假，待餘香尚在，和合故成真。
X48n0796_p0030c14║積短為長失本短，長短非實，柝彼俱生成和合二
X48n0796_p0030c15║香應假，於此難中應設功力。三廢立問答者，問：好
X48n0796_p0030c16║惡等三攝法已盡，何須更立俱生等三？答：事類不
X48n0796_p0030c17║同立初三種，起用時別復立後三。或將境就心立
X48n0796_p0030c18║初三種，忘心說境復立後三，由是義門分別成六
X48n0796_p0030c19║種。
X48n0796_p0030c20║味者（至）若變異。
X48n0796_p0030c21║述曰：苦酢等六味之差別，可意等六是彼共相，准
X48n0796_p0030c22║前應知。上論本文，下釋師解。
X48n0796_p0030c23║建立此味，應如香說。
X48n0796_p0030c24║述曰：三因廢立，義准前香。香准於聲，相故根取。此
X48n0796_p0031a01║亦准前者，苦等應無因相故。既成舌根，所取苦酢
X48n0796_p0031a02║等六無因成故。應知此意，因三同香。若用別成，與
X48n0796_p0031a03║前香異相故，即是苦酢等六味根本故，如香等四。
X48n0796_p0031a04║所餘二因准前香說，不可別屬，義並同香。前色處
X48n0796_p0031a05║中已略顯示，故十二味不增不減。此味略以三門
X48n0796_p0031a06║分別：一廢立、二假實、三問答。一廢正者，五蘊論中
X48n0796_p0031a07║有此初六、無此後六，顯揚論中有此後六、無此初
X48n0796_p0031a08║六，瑜伽論中有此初六，并可意等無俱生等。總即
X48n0796_p0031a09║別故，五蘊不說此後六種。別即總故，顯揚不說此
X48n0796_p0031a10║初六種。總別義具，瑜伽不說俱生等三。可意等總
X48n0796_p0031a11║已攝盡故，此依情事起用時別。可意等外立俱生
X48n0796_p0031a12║等，總別周悉最無違諍，故諸論文廢立有別。二假
X48n0796_p0031a13║實者，無文說假故皆實有，難和合等應如香說。有
X48n0796_p0031a14║義和合香味二種，如後五聲亦假非實，待他成故，
X48n0796_p0031a15║分柝彼時失彼相故。三問答者，何故聲香唯總無
X48n0796_p0031a16║別，所觸一分唯別無總色味兩種？申總別相。觸例
X48n0796_p0031a17║色味相應兼總，以後准前略而不說，故瑜伽言：好
X48n0796_p0031a18║惡俱觸聲香三種。總即別相，法性本殊不應齊責。
X48n0796_p0031a19║何故香味有俱生等，色聲觸中無此三種？香味相
X48n0796_p0031a20║少別說此三，色等相多略而不說。又於三位香味
X48n0796_p0031a21║相增，說和合等色聲觸三，彼位相隱略而不說，理
X48n0796_p0031a22║實皆有。故顯揚云：若俱生、若和合、若變異觸。又長
X48n0796_p0031a23║等形色因俱等聲即是所合，因擊有聲無俱生等，
X48n0796_p0031a24║由業生香味唯欲界繫，定力變者法處所攝，故香
X48n0796_p0031b01║味二不說界繫。
X48n0796_p0031b02║所觸一分者（至）疲息勇。
X48n0796_p0031b03║述曰：此論本師列二十二觸相差別。然觸有三：一
X48n0796_p0031b04║觸心所法、二能觸身根，此皆能觸。三者觸處。為簡
X48n0796_p0031b05║前二，故言所觸。所觸有二：一者能造，如前已說。今
X48n0796_p0031b06║辨所造，故言一分。
X48n0796_p0031b07║此所觸一分（至）界平等故。
X48n0796_p0031b08║述曰：此釋論師七因，立前二十二觸相，因別屬身
X48n0796_p0031b09║根取故。雖觸別相，已有眾多，無別所依可稱相故，
X48n0796_p0031b10║但於根取相故釋之。此與聲、香三事皆爾，唯色與
X48n0796_p0031b11║味各有所依，體相異餘，故稱相故。摩故者，謂滑、澁。
X48n0796_p0031b12║攝決擇分五十四，說大種清淨位假立滑性，於不
X48n0796_p0031b13║清淨位假立澁性。稱故者，謂輕、重。彼說大種堅實
X48n0796_p0031b14║位立重性，不堅實位立輕性。小乘輕不可稱，可稱
X48n0796_p0031b15║名重，此俱可稱，是故名假。彼可稱之物，對重仍輕，
X48n0796_p0031b16║不知是何。觸故者，謂輭性。彼說大種慢位立輭性。
X48n0796_p0031b17║以上五觸，此論彰名位，彼論舉依因。執故者，謂緩、
X48n0796_p0031b18║急。彼無此二。雜故者，謂冷、黏。下文自釋，彼論同此。
X48n0796_p0031b19║界不平等故者，謂飢、渴、劣、悶、癢、病、老、死、疲。界謂四
X48n0796_p0031b20║大。彼說由𨷂任持不平等故，立飢、渴及劣；由穢飲
X48n0796_p0031b21║食不平等故，立悶；由血有過患不平等故，立癢；由
X48n0796_p0031b22║變異錯亂不平等故，立病；由時分變異不平等故，
X48n0796_p0031b23║立老；由命根變異不平等故，立死；由往來勞倦不
X48n0796_p0031b24║平等故，立疲。界平等故者，謂力、息、勇。彼說由無所
X48n0796_p0031c01║𨷂界平等故，立力；由遠離勞倦界平等故，立息；由
X48n0796_p0031c02║除病垢等離萎顇故，立勇。此說強名力，弱名劣。彼
X48n0796_p0031c03║論名強力、弱力。此說飽由界平等、不平等因。彼論
X48n0796_p0031c04║但說界平等因，勝資養故，不說惡飽。彼依大種六
X48n0796_p0031c05║位別故，謂淨、不淨位，堅、不堅位，慢、緩位，和合位，不
X48n0796_p0031c06║平等位，平等位。隨其所應，建立前觸，不增不減，或
X48n0796_p0031c07║開為八，若八若六，平等平等相故，屬總執故。彼無
X48n0796_p0031c08║是故平等。
X48n0796_p0031c09║水風雜故冷，地水雜故黏。
X48n0796_p0031c10║述曰：下逐難釋顯雜。故因瑜伽名和合位，即冷、黏、
X48n0796_p0031c11║觸。雖餘大種，彼位非無，二二相增，偏言彼雜。
X48n0796_p0031c12║界平等故息力勇。
X48n0796_p0031c13║述曰：顯此一因，即前三觸。息者，憩息。顯不平等，即
X48n0796_p0031c14║是餘九。
X48n0796_p0031c15║勇者無畏，
X48n0796_p0031c16║述曰：勇義難知，更別解釋。翹健曰勇，勇故無畏，無
X48n0796_p0031c17║畏即是心無怯懼。彼能生觸，舉因顯果，故稱無畏。
X48n0796_p0031c18║或無畏者，即觸之體。
X48n0796_p0031c19║飽由二種：
X48n0796_p0031c20║述曰：飽由平等及不平等。食等資身，界平等飽。氣
X48n0796_p0031c21║疾等飽，因不平等。瑜伽但說為界平等。
X48n0796_p0031c22║界不平等故，有饑等餘觸。
X48n0796_p0031c23║述曰：此總有九，如前應知。此觸略以四門分別：一
X48n0796_p0031c24║辨廢立，二彰假實，三顯界有無，四辨情非情。一、
X48n0796_p0032a01║辨廢立者，瑜伽、顯揚各第一卷，數與此同。決擇分
X48n0796_p0032a02║中五十四說，唯二十種無緩急，緩即輭故，急即地
X48n0796_p0032a03║大，堅靳性故，略不說之。既有輭觸，何不立靳？即地
X48n0796_p0032a04║大故。既有冷觸，不立煗者，即火大故。既有渴觸，應
X48n0796_p0032a05║有不渴，即是飽也。既有悶觸，應立不悶、不癢、不黏、
X48n0796_p0032a06║不病、不老、不死。怯弱為問亦爾。此皆相微，故不別
X48n0796_p0032a07║立。息觸亦然，何須別立？生極樂故，相增於彼。何故
X48n0796_p0032a08║生住不立觸耶？有釋：由生有因緣故，不立生觸，住
X48n0796_p0032a09║觸微隱，亦不立之。何故有因不立為觸？以觸假故。
X48n0796_p0032a10║此皆不然，寒熱等緣亦有病故，既不立生，應非假
X48n0796_p0032a11║故。初生等位，身識尚微，覺觸義隱，略無生觸，住觸
X48n0796_p0032a12║亦爾，無別勝相。此中老死非異滅相，然以彼名顯
X48n0796_p0032a13║此觸體，衰朽名老，將死名死，滅依無立，死非滅相。
X48n0796_p0032a14║老死有三：一、老死相，依五蘊立，唯行蘊攝，通有無
X48n0796_p0032a15║漏；二、老死支，以相名顯，通五蘊性，唯是有漏；三、老
X48n0796_p0032a16║死觸，以相名顯，唯依觸處四大上立，體唯色攝。今
X48n0796_p0032a17║是第三，故與前別。此上廢立，且依一義。然依瑜伽
X48n0796_p0032a18║第一卷云：如是等類有眾多觸。故應對此更立眾
X48n0796_p0032a19║多。是中且依七因六位說二十二，非唯定爾，如隨
X48n0796_p0032a20║煩惱雜事等中說有眾多，此亦如是。二彰假實
X48n0796_p0032a21║者，此所造觸皆是假有，五十四說即於大種假施
X48n0796_p0032a22║設故。彼卷又說：諸色蘊中九種實有，觸所攝中四
X48n0796_p0032a23║大實有，所餘皆假，墮法處色有實有假。六十四說：
X48n0796_p0032a24║滑澁等觸當知皆是大種差別，隨諸大種品類分
X48n0796_p0032b01║位，於彼假設滑澁等性。顯揚論說：七事假中，第五
X48n0796_p0032b02║即是所造觸故。三顯界有無者，飢渴飽悶癢病
X48n0796_p0032b03║疲觸。色界繫無飢渴飽，由段食起故。六十五說：色
X48n0796_p0032b04║界諸天無飢渴故，穢食勞倦令悶觸生，血有過患
X48n0796_p0032b05║不等故癢，變異錯亂故病，勞倦不等故疲。故色界
X48n0796_p0032b06║天此皆非有。餘十五種通欲色界，或澁與黏彼亦
X48n0796_p0032b07║非有，此說異熟。若依定變，隨其所應通三界有。老
X48n0796_p0032b08║有二種：一者時分變異故老，謂髮白等；二者根大
X48n0796_p0032b09║衰朽故老，謂法變異。初色界無，後通欲色。成唯識
X48n0796_p0032b10║說：將終皆有衰朽行故。諸說有無隨此門釋，定變
X48n0796_p0032b11║隨應界地多少。四、辨情非情者，飢、渴、飽、悶、癢、病、老、
X48n0796_p0032b12║死、疲、息、勇、觸，十一唯情，餘通二種。有義力劣亦唯
X48n0796_p0032b13║情有，非情此二即靳輭故，有飢飽渴方有二故。
X48n0796_p0032b14║如上所說五外色境，總略應以四門解釋：一、有漏
X48n0796_p0032b15║無漏，二、三性分別，三、異熟等分別，四、識緣有異。
X48n0796_p0032b16║一、有漏無漏者，有義，此五皆唯有漏。此論下說十
X48n0796_p0032b17║五界等唯有漏故，佛身功德非有非無，非蘊界等
X48n0796_p0032b18║法門攝故，或佛所有根境等色妙定所生法界攝
X48n0796_p0032b19║故。如實義者，此五皆通有漏無漏。論下但依麤淺
X48n0796_p0032b20║境說，非為盡理，捨有漏蘊得無漏故。如唯識第十
X48n0796_p0032b21║卷、佛地論第七卷等具廣成立。二、三性分別者，
X48n0796_p0032b22║五十四卷彼自問言：眼耳所行善不善色，彼何因
X48n0796_p0032b23║緣成善等性，非餘色耶？答：由煗中上三種思故：一、
X48n0796_p0032b24║加行思，二、決定思，三、等起思。由此能起若善不善
X48n0796_p0032c01║身語表業，依上品思成善等故。又顯揚論第十八
X48n0796_p0032c02║說：色非自體有善惡性，隨能發心假說善惡。第六
X48n0796_p0032c03║十五成業，唯識、佛地論等皆說同此。故有漏位五
X48n0796_p0032c04║唯無記，表善惡故。色聲二種假說通三，在無漏位
X48n0796_p0032c05║一切唯善。三異熟等分別者，此五皆通寬遍、增盛
X48n0796_p0032c06║二種長養。除聲皆有四種等流及初相續二種異
X48n0796_p0032c07║熟，聲處定有長養、變異、本性、等流，並如前說。聲異
X48n0796_p0032c08║熟者，五十四說：諸聲界有異熟非聲。此界有二：一
X48n0796_p0032c09║種子、二四大。生造聲故立聲界名，彼是異熟而聲
X48n0796_p0032c10║體非。如菩薩地四十九說：常修諦語、愛語、時語及
X48n0796_p0032c11║法語故，感得梵音言詞哀雅，乃至雷震如天皷聲。
X48n0796_p0032c12║又涅槃經二十九說：若菩薩布施時，心不疑故感
X48n0796_p0032c13║聲柔軟，不論彼短不謗法故感梵音聲。此文即顯
X48n0796_p0032c14║聲是異熟，從業生故二處相違。有義現聲亦通異
X48n0796_p0032c15║熟，彼決擇分隨經部宗非真實理。不爾，如何說從
X48n0796_p0032c16║業感？或由現聲非覺受性，體虗疎故說非異熟，非
X48n0796_p0032c17║由間斷異熟便無，心等剎那有異熟故。又有聲種
X48n0796_p0032c18║子即許業果，現行聲處何獨不然？由此二文不相
X48n0796_p0032c19║乖返。有義不爾，無文顯說是異熟故。有漏諸法皆
X48n0796_p0032c20║異熟生，許通三性，非此例證。此由業故感因大種
X48n0796_p0032c21║生彼勝聲，顯果藏因說聲業感實非異熟，故決擇
X48n0796_p0032c22║說聲界非聲，由此諸文亦無違返。雖申兩意，難照
X48n0796_p0032c23║是非。詳究二宗，初說為善，諸餘相好皆業所生，修
X48n0796_p0032c24║行感聲寧非異熟？又不見彼聲非異熟相故，此在
X48n0796_p0033a01║因位非說佛果。向之三門應隨別類一一對說。何
X48n0796_p0033a02║者通無漏乃至等流？恐厭煩文，故略不說。四識
X48n0796_p0033a03║緣有異者，於此義中諸師異釋。有義，五識唯緣實
X48n0796_p0033a04║境取自相法，唯現量得無分別故。觀所緣論破經
X48n0796_p0033a05║部言：和合於五識，設所緣非緣，彼體實無故，猶如
X48n0796_p0033a06║第二月。既許和合無體不能生五識者，五中假色
X48n0796_p0033a07║理亦應然，五識不取故但緣實。問：若爾，形色谷響
X48n0796_p0033a08║假觸應非彼處？答：獨生意識緣不明了，彼非五處
X48n0796_p0033a09║是法處收。與五同時緣境明了，以假從實總名五
X48n0796_p0033a10║處，據理對根非五處攝。以手尋杖暗知形色，形色
X48n0796_p0033a11║豈成身根所取？如第八境從五識說亦名五境，彼
X48n0796_p0033a12║實對根是法處色。有義，五識緣假實境，無唯緣假
X48n0796_p0033a13║不緣實故，如緣形色假實合取，必兼本顯緣義得
X48n0796_p0033a14║成。然明了緣不生分別，如無漏識證境知故，假實
X48n0796_p0033a15║合取名為現量。緣自相者，自相有三：一處自相、二
X48n0796_p0033a16║事自相、三自相自相。依處自相說五緣自相，非後
X48n0796_p0033a17║二也。如闇見形，形猶故爾，非無顯也。觀所緣中破
X48n0796_p0033a18║經部說，唯緣假境無體生心，假實合緣理無前難。
X48n0796_p0033a19║不爾，共相緣義應無，離實緣假可無緣義，緣假兼
X48n0796_p0033a20║實緣義定成，頓變彼假本即實故。又識之假依他
X48n0796_p0033a21║實故，不同經部離識之假，故不相違。由斯假境亦
X48n0796_p0033a22║五處收。有義假法略有二種：一者無體，如忿恨等，
X48n0796_p0033a23║依他分位施設自名。二者相待，如悔眠等，從癡相
X48n0796_p0033a24║說名世俗有。長等假色相待名假，心緣變時頓變
X48n0796_p0033b01║彼相，從緣生故並是依他，故能生心是五識境。此
X48n0796_p0033b02║義不然，即依嗔等假立忿等，依顯等分位立形等
X48n0796_p0033b03║假，二義既齊兩假何別？非離實性別有假體，如何
X48n0796_p0033b04║相待立彼假名？此難非理，彼諸假色或離實體無、
X48n0796_p0033b05║或離實體有，緣無體者即是實色，緣有體者別有
X48n0796_p0033b06║假性，故知五識通緣假境。此釋不然，且逈表色即
X48n0796_p0033b07║是形顯，如何緣彼相待假成？餘煙雲等離本顯色
X48n0796_p0033b08║應別有性，由相待故說之為假，乃至諸觸假義亦
X48n0796_p0033b09║然，是故當知初二說善。
X48n0796_p0033b10║法處所攝色者（至）自在所生色。
X48n0796_p0033b11║述曰：解所造中，方勢有三，解五根及五境訖。今辨
X48n0796_p0033b12║法處，曲有二文。此論本師標列五種，今且總以五
X48n0796_p0033b13║門分別：一開合廢立，二辨體性，三釋名字，四分別
X48n0796_p0033b14║假實，五顯質有無。
X48n0796_p0033b15║一開合廢立者，百法論總說一，謂法處所攝色。五
X48n0796_p0033b16║蘊論說法處色有二：一無表，二定果。瑜伽第三說
X48n0796_p0033b17║亦同彼。顯揚第一說有三種：一律儀，二不律儀，三
X48n0796_p0033b18║定自在。第五十四初說三同此。又彼卷中廣說極
X48n0796_p0033b19║微，唯覺慧柝。若非法處，何處所攝？由此法處亦立
X48n0796_p0033b20║四種。此論說五，如文自列。顯揚十八說法處色有
X48n0796_p0033b21║十二相：一影像，二所作成就，三無見，四無對，五非
X48n0796_p0033b22║實大生，六屬心，七世間，八不思議，九世間定果，十
X48n0796_p0033b23║出世定果，十一自他地境，十二諸佛菩薩自在轉
X48n0796_p0033b24║變。百法一者，處類說故。五蘊、瑜伽各說二者，極略、
X48n0796_p0033c01║極逈，體即極微。柝麤實色，分成此二，以假從實，以
X48n0796_p0033c02║細從麤，故於法處更不別說。遍計所起不明了意，
X48n0796_p0033c03║獨緣根境搆𦘕所生熏種為因，後生根境，以因從
X48n0796_p0033c04║果，以影隨質，亦於法處不別說之。諸無表色相隱
X48n0796_p0033c05║同類，總合建立，名一無表。定自在果雖通假實，俱
X48n0796_p0033c06║由定生，亦總合立，故五蘊等說二非多。顯揚第一、
X48n0796_p0033c07║瑜伽、決擇各說三者，諸無表色相類雖同，善惡性
X48n0796_p0033c08║殊，分成二種：善者名律儀，不善者名不律儀。處中
X48n0796_p0033c09║無表，或無不立，或即彼類，更不別開。不說所餘，准
X48n0796_p0033c10║前應說，故顯揚等但說有三。說有四者，遍計所起
X48n0796_p0033c11║可有本質，隨質從果，法處不立。極微無質，故別立
X48n0796_p0033c12║之。極逈類同，故不開也。此說五者，獨頭意識所緣
X48n0796_p0033c13║諸色與質用殊，以根對故。法處所攝諸有本質皆
X48n0796_p0033c14║名影像，名遍計所起善慧分柝。此有二類：一互礙，
X48n0796_p0033c15║二礙一。唯成所觀，名極略、極逈。若無漏心所緣假
X48n0796_p0033c16║實並名定生，故分成五。顯揚十八說十二者，唯說
X48n0796_p0033c17║定果若假若實諸相差別異於餘類，更不說餘十
X48n0796_p0033c18║二種相，並解定果之差別義，非盡理門。理實法處
X48n0796_p0033c19║唯立三種：一者、影像，諸有極微并獨散意，搆𦘕根
X48n0796_p0033c20║境、鏡像、水月，如是等類同皆無實心之影故，同立
X48n0796_p0033c21║一門。二者、無表，若定若散、若善不善，此皆不能表
X48n0796_p0033c22║示他故，相用既等，同立一門。三者、定果，有漏無漏、
X48n0796_p0033c23║若假若實，俱由定起，同立一門。故五蘊等說後二
X48n0796_p0033c24║種，若極微色以假從實、以細從麤，若遍計色以因
X48n0796_p0034a01║從果、以影從質，更不別立影像色者，亦應無表以
X48n0796_p0034a02║假隨實、非色從色，不別說之，唯說定果。彼既不爾，
X48n0796_p0034a03║此云何然？故應說三非可增減。然今本論說有五
X48n0796_p0034a04║者，且有漏心獨生散意，總緣根境、水月、鏡像，此等
X48n0796_p0034a05║皆麤，柝諸根境至極微位，非麤唯細。雖同影像，麤
X48n0796_p0034a06║細全殊，覺意計心能緣亦別，故離遍計別立極微。
X48n0796_p0034a07║有對色中略有二類：一、唯所礙不能礙他，即色處
X48n0796_p0034a08║中明等逈色，下第三說非能礙故。二、能礙他亦為
X48n0796_p0034a09║所礙，除逈色等外諸有對色，下第三說能互礙故。
X48n0796_p0034a10║由此二類麤色不同，拆至極微，細亦差別。拆非能
X48n0796_p0034a11║礙以至極微，名極逈色；拆後俱礙以至極微，名極
X48n0796_p0034a12║略色。由此類別細分二種，二門影顯境心有異，隨
X48n0796_p0034a13║應麤細開合亦別。麤色易知，合名影像；細色難解，
X48n0796_p0034a14║別開二門。故論說五不可減增。綜貫諸文，的當深
X48n0796_p0034a15║理。
X48n0796_p0034a16║二辨體性者，初極略色，此論自說極微為體，即五
X48n0796_p0034a17║色根除逈色等，餘五色境及四大種法處實色極
X48n0796_p0034a18║微為性。顯揚第五、瑜伽五十四說建立極微有十
X48n0796_p0034a19║五種，謂眼等根有五極微、色等境五極微、四大種
X48n0796_p0034a20║四極微、法處實色有一極微，故此十五為極略性。
X48n0796_p0034a21║二極逈色，論自說言：即此離餘礙觸色，以空界色
X48n0796_p0034a22║極微為體。論說逈色即明暗色，當知光影亦逈色
X48n0796_p0034a23║收。日焰名光，餘焰名明，影暗翻此。豈唯明暗是逈
X48n0796_p0034a24║色耶？唯說明暗但舉少分。然空界色上下見別，分
X48n0796_p0034b01║成逈色及空一顯，故空界色攝六種色，拆至極微
X48n0796_p0034b02║總名極逈。建立所以，如前應知。三受所引色者，論
X48n0796_p0034b03║自說言：謂無表色。有義唯以律儀不律儀無表為
X48n0796_p0034b04║體，處處皆說法處無表唯此二故，要猛利思便無
X48n0796_p0034b05║表故。有義亦以非律儀非不律儀無表為性。此第
X48n0796_p0034b06║八等說業有三：一律儀、二不律儀、三非律儀非不
X48n0796_p0034b07║律儀。非律儀非不律儀者，謂彼所有善不善業，若
X48n0796_p0034b08║布施等、若毆擊等，律儀不律儀所不攝業皆此所
X48n0796_p0034b09║收。五十四說色用差別者，謂有表無表、律儀不律
X48n0796_p0034b10║儀、非律儀非不律儀所攝作用。說布施等為此業
X48n0796_p0034b11║故，定知此業亦有無表，說表無表律儀等三為色
X48n0796_p0034b12║作用。何緣唯二有表無表，此處中業唯有表耶？不
X48n0796_p0034b13║說三者，即二所攝善惡類故，故受所引定通三種。
X48n0796_p0034b14║律儀無表總有三種：一別解脫無表，即七眾戒；二
X48n0796_p0034b15║定俱無表；八等至俱諸有漏戒，此亦名為靜慮律
X48n0796_p0034b16║儀，色界戒勝故以為名；三無漏無表；八等至俱諸
X48n0796_p0034b17║無漏戒。若別解脫無表、不律儀無表、處中無表，此
X48n0796_p0034b18║三皆依動發思種防發身語善惡功能增長位立，
X48n0796_p0034b19║故唯識說。謂此或依發勝身語善惡思種增長位
X48n0796_p0034b20║立，成業論說動發勝思能發律儀不律儀表，由此
X48n0796_p0034b21║熏成二勝種子。未損壞位假立善惡律儀無表，定
X48n0796_p0034b22║俱無漏二種無表，依彼二位止惡現思功能建立，
X48n0796_p0034b23║故唯識說。或依定中止身語惡現行思立，此等諸
X48n0796_p0034b24║無表為受所引體。四遍計所起色者，論自說言：謂
X48n0796_p0034c01║影像色獨生散意，通三性心所變根塵無根等用，
X48n0796_p0034c02║水月鏡像此等非一。因計所變五根五塵定境色
X48n0796_p0034c03║等，無用影像為此遍計所起色體。五自在所生色
X48n0796_p0034c04║者，論自說言：以解脫靜慮境色為體，五十三說勝
X48n0796_p0034c05║定力故，於一切色皆得自在，即以定變色聲香味
X48n0796_p0034c06║觸境為體。
X48n0796_p0034c07║三釋名字者，初極略色。極者，至也，窮也。略有二義：
X48n0796_p0034c08║一者總義，總略眾色，柝至極微，名極略色。二者少
X48n0796_p0034c09║義，析諸根境，至極少處，名極略色。故稱極略，不名
X48n0796_p0034c10║極微。略是總者，略色之極。略是少者，色即極略，或
X48n0796_p0034c11║色之極略。依士持業，二釋隨應。今此色者，五種通
X48n0796_p0034c12║名，二釋雖成，持業為勝。極逈色者，逈色即是色處，
X48n0796_p0034c13║逈色離礙方顯，立以逈名，極逈即色。逈色之極，逈
X48n0796_p0034c14║之極色，二釋隨應。色既通名，初後解勝。雖明暗等，
X48n0796_p0034c15║亦是所柝，明等是別，逈色是總。處所寬廣，能為依，
X48n0796_p0034c16║不名極明等，但稱極逈色。然此逈色，與空一顯，上
X48n0796_p0034c17║下類殊，俱空界色，不名極空。名極逈者，恐監虗空，
X48n0796_p0034c18║亦是色性。又逈色虗通，空色唯上，不名極空，但稱
X48n0796_p0034c19║極逈。受所引色者，受謂領受，因教因師，而領受義。
X48n0796_p0034c20║引謂發起，受之所引，名受所引。受所引即色，名受
X48n0796_p0034c21║所引色。散合二名，即成兩釋。雖定道戒，得不從他，
X48n0796_p0034c22║然方便時，亦從師教。不律儀戒，自邀期，或從他受，
X48n0796_p0034c23║由此總說，名受所引。又別解脫，惡戒無表，定由受
X48n0796_p0034c24║起，轉不隨心，定道相從，亦名受引。又雖得彼，不定
X48n0796_p0035a01║從他，無表類同，皆名受引。亦有由受，得定得道，由
X48n0796_p0035a02║此總名，受所引色。遍計所起色者，三性意識，能遍
X48n0796_p0035a03║計度，境從此生，名彼所起。所起即色，名所起色。遍
X48n0796_p0035a04║計之所起色，名遍計所起色。亦通兩解。自在所生
X48n0796_p0035a05║色者，定通無擁，名為自在。果從彼起，名彼所生。所
X48n0796_p0035a06║生即色，名所生色。自在之所生色，名自在所生色。
X48n0796_p0035a07║二釋如前。
X48n0796_p0035a08║四、分別假實者，下第六云：極微無體，由慧分柝。顯
X48n0796_p0035a09║揚第五云：慧柝麤色至最細邊建立極微，非由有
X48n0796_p0035a10║體，故說極微無生無滅。瑜伽論第三云：於色聚中
X48n0796_p0035a11║曾無極微，從種生時唯聚集起，亦非極微集成麤
X48n0796_p0035a12║色。唯識亦云：至色邊際假立極微。五十四等皆說
X48n0796_p0035a13║同此，故初二色皆是假有。成唯識言：謂依思願善
X48n0796_p0035a14║惡分限假立無表。成業亦云：依二種子未損壞位，
X48n0796_p0035a15║假立善惡律儀無表。此證甚多，故知受所引亦是
X48n0796_p0035a16║假有。顯揚論第十八說：七事無實，三影像，四響音，
X48n0796_p0035a17║故遍計色亦是假有。五十四說：墮法處色有實有
X48n0796_p0035a18║假，若有威德定所行境，猶如變化彼果彼境及彼
X48n0796_p0035a19║相應識等境色是實物有。成唯識說：阿賴耶識變
X48n0796_p0035a20║十色處及墮法處所現實色，故定果色體是實有。
X48n0796_p0035a21║此中有義，五種色中前四假有，唯第五實。顯揚論
X48n0796_p0035a22║說七事假中但說律儀不律儀假，不說定果亦是
X48n0796_p0035a23║假有。瑜伽但說法處色中威德定色是實物有，律
X48n0796_p0035a24║儀不律皆是假有，亦不說此定境色中通假有故。
X48n0796_p0035b01║有義第五亦通假有，菩薩二乘等解脫勝處遍處
X48n0796_p0035b02║諸假想色實用都無。若非此收，何色所攝？定境界
X48n0796_p0035b03║故非五境攝，性非極微又非無表。彼解脫等定非
X48n0796_p0035b04║遍計，由此復非前四種色。若非第五便無所屬，應
X48n0796_p0035b05║此五色攝法不盡。復不可說以影像故遍計色收，
X48n0796_p0035b06║豈諸定心皆成搆𦘕，無漏心等無假想耶？佛智具
X48n0796_p0035b07║能現諸影故。此論亦云：靜慮解脫所行境色名定
X48n0796_p0035b08║所生色，然由聖者所變皆能成實極殊勝故。瑜伽
X48n0796_p0035b09║唯說彼為定所生，以彼假想非殊勝故。略而不說
X48n0796_p0035b10║異生所變，唯令他見不堪受用，豈非假也？顯揚第
X48n0796_p0035b11║一說定所引色由三品心起，彼所緣影像色性及
X48n0796_p0035b12║彼所作成就色性，初是假色、後是實色。又顯揚第
X48n0796_p0035b13║十八七色假中說影像假。又法處色有十二相，第
X48n0796_p0035b14║一影像。若假影像非定果者，彼論不說無表定果
X48n0796_p0035b15║外更有法處色，彼影像色何色所收？故知定果有
X48n0796_p0035b16║假有實，後義為善順文教故。
X48n0796_p0035b17║五、顯質有無者，成唯識第七卷說：有二所緣緣：一、
X48n0796_p0035b18║親，二、疎。若與能緣體不相離，是見分等內所慮託，
X48n0796_p0035b19║應知彼是親所緣緣。若與能緣體雖相離，為質能
X48n0796_p0035b20║起內所慮託，應知彼是疎所緣緣。此五種色雖多
X48n0796_p0035b21║是假，彼能緣心、親所緣相決定皆有，故彼復說親
X48n0796_p0035b22║所緣緣、能緣皆有。離內所慮託必不能生，性是依
X48n0796_p0035b23║他從因所起。諸非實色，則能緣等種子所生無色
X48n0796_p0035b24║用故。或無別種，或即本質同一種起，然無實用。若
X48n0796_p0035c01║實有者，有色用故，別從種生，非與能緣同一種起。
X48n0796_p0035c02║如樞要疏分別、種別，應釋此五。或變似色，或有色
X48n0796_p0035c03║用，依此二種親所緣故，五皆名色。依集量說：疎所
X48n0796_p0035c04║緣緣，一切心生決定皆有。佛地等說：無分別智緣
X48n0796_p0035c05║真如時亦變影像，故諸心起定有本質。即依此義，
X48n0796_p0035c06║五中四色必有本質。初極略色，以欲、色界十有色
X48n0796_p0035c07║處，以色、無色定果實色以為本質，論說極微有十
X48n0796_p0035c08║五故。次極逈色，以欲、色界色處為質，無色界無別
X48n0796_p0035c09║處所故。此中所說，皆由柝彼麤色所生，故以為質，
X48n0796_p0035c10║非有彼類說為本質。受所引色既非心變，非影像
X48n0796_p0035c11║故，不說本質。遍計所起，以欲、色界十有色處及上
X48n0796_p0035c12║二界中定所起色以為本質，皆可託彼變影像故。
X48n0796_p0035c13║定所生色，以欲、色界諸根境色以為本質，五十四
X48n0796_p0035c14║說勝定果色。然從緣彼種類影像三摩地發，說彼
X48n0796_p0035c15║大造，故用二界諸色為質。若前有質色、若無本境，
X48n0796_p0035c16║皆用名教以為本質。許識行相通見及影，故知所
X48n0796_p0035c17║緣定有影質，由此四色本質皆成。成唯識說疎所
X48n0796_p0035c18║緣緣，能緣或有，離外所託亦得生故。第八第六此
X48n0796_p0035c19║諸心品，所杖本質或有或無。疎所緣緣有無不定，
X48n0796_p0035c20║若依此義極略極逈。遍計起色柝緣諸色因名教
X48n0796_p0035c21║者，本質如前依自尋思，計諸我法空華兔角，過去
X48n0796_p0035c22║未來劫盡常微，不因他教皆無本質。又定果色有
X48n0796_p0035c23║變有化，有緣他起有定力生。若變緣他定有本質，
X48n0796_p0035c24║其化定力及自在位不假他生，故此本質有無不
X48n0796_p0036a01║定。雖說行相通見及影，誰復許彼遍一切心？正智
X48n0796_p0036a02║緣如，行緣一故。若緣如智亦有影像，誰能照彼知
X48n0796_p0036a03║有真如？即本後智亦應無別。又諸菩薩雖入滅定，
X48n0796_p0036a04║尚起威儀遊諸淨土，此由定前意樂擊發本識相
X48n0796_p0036a05║分現諸威儀，後雖滅心威儀不滅，由第八識持緣
X48n0796_p0036a06║彼故。此位威儀依何本質？不爾，八地已上菩薩入
X48n0796_p0036a07║滅定位，無前意識擊起威儀，即應不成念念入定，
X48n0796_p0036a08║亦非不起現諸威儀，如是便違處處經典。又梵王
X48n0796_p0036a09║等變本形類，佛前聽法談論語言，前能變心意識
X48n0796_p0036a10║已滅，非定通識時現在前。此所變形唯第八境，彼
X48n0796_p0036a11║以何法為本質耶？第八所緣亦定果故。由斯定果
X48n0796_p0036a12║所杖本質有無不定，故唯識說契當深宗。集量未
X48n0796_p0036a13║行且依現教，性境不隨心，獨影唯從見，帶質通情
X48n0796_p0036a14║本性種等，隨應
X48n0796_p0036a15║極略色者（至）離餘礙觸色。
X48n0796_p0036a16║述曰：下釋論師別解。前五，梵云波羅摩阿拏，此云
X48n0796_p0036a17║極微。微者，少義。色中至小，立極微名。從七波羅摩
X48n0796_p0036a18║阿拏成一阿拏，即從七極微方成一微義。舊語音
X48n0796_p0036a19║訛，故名阿耨。或極微者，是邊際義。五十四說：由分
X48n0796_p0036a20║別慧分柝諸色至極邊際，建立極微，非由體有。是
X48n0796_p0036a21║故極微無生無滅，亦非色聚集極微成。唯識亦言：
X48n0796_p0036a22║雖此極微猶有方分，而不可柝。若更柝之，便似空
X48n0796_p0036a23║現，不名為色。故說極微是色邊際。瑜伽第三又云：
X48n0796_p0036a24║色聚有方分，極微亦爾。色聚有分非極微，極微即
X48n0796_p0036b01║是分故，更無餘極微故。顯揚第五、第十六、第十八
X48n0796_p0036b02║文義並同，故不煩引。此言方分，方之分故。然彼極
X48n0796_p0036b03║微是方，即無分。又有異釋，如唯識疏極逈色中言
X48n0796_p0036b04║即此離餘礙觸色者，即是此前所說極微。即此極
X48n0796_p0036b05║微離餘礙觸者，名極逈色；即此極微不離餘礙觸
X48n0796_p0036b06║者，名極略故。或即此者，即此極逈色是離餘礙觸
X48n0796_p0036b07║逈色之極微色，故名極逈色。由彼逈色離礙顯故，
X48n0796_p0036b08║彼礙觸物即名為餘。此二略以三門解釋：一、辦眼
X48n0796_p0036b09║緣，二、釋違難，三、脫勝利。一、辨眼緣者，一、肉眼，業等
X48n0796_p0036b10║所生故；二、天眼，修方便起故。此二皆是色蘊眼根。
X48n0796_p0036b11║三、慧眼，四、法眼，此二皆是無漏慧眼。五、佛眼，即前
X48n0796_p0036b12║四故。下六通章，當廣分別。五十四說：除肉、天眼，所
X48n0796_p0036b13║餘眼用一切極微為所行境，以彼天眼唯取聚色
X48n0796_p0036b14║中表上下前後兩邊若明若暗，必不能取極微處
X48n0796_p0036b15║所，由極微體以慧分柝而建立故。天眼尚然，況乎
X48n0796_p0036b16║肉眼。二釋違難者，華嚴經說：菩薩能知無色界宮
X48n0796_p0036b17║殿若干微塵。成五十四云：略說極微有十五種，如
X48n0796_p0036b18║是等教處處非一。極微無者，彼如何通？雖無真實
X48n0796_p0036b19║極微體性，如慧所柝彼量亦成。說知彼極微如所
X48n0796_p0036b20║柝量故。五十四說：非集極微成麤色故。成唯識說：
X48n0796_p0036b21║然識變時隨量大少頓現一相，非別變作眾多極
X48n0796_p0036b22║微合成一物。瑜伽亦說：由諸聚色最初生時全分
X48n0796_p0036b23║而生，最後滅時不至極微，中間滅盡猶如水滴。此
X48n0796_p0036b24║言意顯，如熱釜水煎漸滅時，不至邊際證色頓盡。
X48n0796_p0036c01║長讀上文，又翻解此諸色頓滅，不至極微而即滅
X48n0796_p0036c02║盡，非如水滴漸至邊際。諸色終盡猶不至邊，況有
X48n0796_p0036c03║真實極微可見？是故但知慧之所柝。又有體用中
X48n0796_p0036c04║最極少者，所謂阿拏說此名極微，此復何失？三說
X48n0796_p0036c05║勝利者，既無極微，說有何益？五十四說：有五勝利，
X48n0796_p0036c06║謂由分柝一合聚色安立方便，於所緣境便能清
X48n0796_p0036c07║淨廣大修習，又能漸斷薩迦耶見、斷諸憍慢、伏煩
X48n0796_p0036c08║惱纏，及能速疾除遣諸相。此中意說，修法空觀要
X48n0796_p0036c09║柝諸色，先至極微斷諸煩惱，後入空故。由是大益，
X48n0796_p0036c10║故說極微能柝彼心。何人所起？何諦所攝？無漏等
X48n0796_p0036c11║皆如別章思之。
X48n0796_p0036c12║受所引色者，謂無表色。
X48n0796_p0036c13║述曰：諸出家戒要從師受，由彼簡擇堪不堪故。在
X48n0796_p0036c14║家二眾及菩薩戒，惡戒無表自他俱受，不假簡擇
X48n0796_p0036c15║益損寬故，上皆名受。定道無表得不從他，此皆不
X48n0796_p0036c16║能，衣已善惡令他知故，總名無表。體類相從名受
X48n0796_p0036c17║所引。此諸門義，如下第八及別章說。
X48n0796_p0036c18║遍計所起色者，謂影像色。
X48n0796_p0036c19║述曰：有漏意識散位孤起，變色根境都無實用，要
X48n0796_p0036c20║託質生故名影像。此色略以二門解釋：一辨計心、
X48n0796_p0036c21║二有無漏。一辨計心者，因位五根能緣有二：一意
X48n0796_p0036c22║識、二本識。色等五境能緣有三：一五識、二意識、三
X48n0796_p0036c23║本識。定果諸色能緣有二：一意識、二本識。意識所
X48n0796_p0036c24║緣復有三類：一定心所緣修果境類、二與五識俱
X48n0796_p0037a01║散意所緣明了境類、三獨生散心搆𦘕所取不明
X48n0796_p0037a02║了類。此中諸色，若五識緣、若本識緣、若是意識初
X48n0796_p0037a03║二類緣，隨其所應皆自處攝。若第三類意識所緣，
X48n0796_p0037a04║除諸極微，皆此遍計所起色攝。此能緣心通欲色
X48n0796_p0037a05║界。顯揚雖說色界地無隨覺言說，散獨生意包二
X48n0796_p0037a06║性心變緣諸色，豈彼非有？說覺無因，如前已釋。顯
X48n0796_p0037a07║揚論十八說：欲界繫心能緣三界及不繫境，上二
X48n0796_p0037a08║界心亦各能緣此四種境。六十五說：若阿羅漢無
X48n0796_p0037a09║色善心亦緣下地一切法境。由此等證，無色定心
X48n0796_p0037a10║雖能緣下，不能起此遍計假色，故此能緣唯二界
X48n0796_p0037a11║繫。二有無漏者，定通有漏。有義，無漏諸假相色亦
X48n0796_p0037a12║此所收。瑜伽等說勝定果色唯是實有，故不可言
X48n0796_p0037a13║定果色攝。無漏假色若非此門，應非法處。或此五
X48n0796_p0037a14║色攝法不盡，然由散心多生搆𦘕說名遍計，非定
X48n0796_p0037a15║唯爾。有義，此色唯是有漏，說能起心名遍計故。無
X48n0796_p0037a16║漏假色第五門收，前假實中已廣成立，故二說中
X48n0796_p0037a17║後說為善。
X48n0796_p0037a18║自在所生色者（至）所行境色。
X48n0796_p0037a19║述曰：解脫者，謂四解脫，即四無色。靜慮者，謂四靜
X48n0796_p0037a20║慮。六十五說：此定果色諸根本定具威德者，是彼
X48n0796_p0037a21║所緣，非餘定心所緣境界。五十四說：此定果色但
X48n0796_p0037a22║是世間有漏，有漏戲論行定此為因故。由此但是
X48n0796_p0037a23║具大威德，八根本定方能現起，非八未至。五十三
X48n0796_p0037a24║說：就業生色說無色無，非就勝定，由彼勝定於一
X48n0796_p0037b01║切色皆得自在，諸定加行令現前故。又云：色無色
X48n0796_p0037b02║天變身百億共立毛端，由此證知上八地定皆能
X48n0796_p0037b03║現起。或解脫者，前七解脫能現色故。靜慮如前，由
X48n0796_p0037b04║此定果通假實色。有釋：解脫即四靜慮，要脫變化
X48n0796_p0037b05║障方起此色故。今據廣大威德略無無色，故此色
X48n0796_p0037b06║略以三門分別：一凡聖起、二境多少、三大種生。
X48n0796_p0037b07║一凡聖起者，有義此色通凡聖起。五十四言：心自
X48n0796_p0037b08║在轉微細性者，謂色無色二界諸色。如契經說：有
X48n0796_p0037b09║等心天曾於人中熏瑩心故，隨此修力住一毛端
X48n0796_p0037b10║空量地處，展轉更互不相妨礙。又阿含言：無色諸
X48n0796_p0037b11║天淚下如雨，佛邊側立。如是等證處處皆有。彼文
X48n0796_p0037b12║既說上二界天現身住此，復言此色亦通有漏，引
X48n0796_p0037b13║教如前，故知凡聖皆能現起。顯揚唯說諸佛菩薩，
X48n0796_p0037b14║據大威德勝人說故。豈二乘等亦不能變？無色界
X48n0796_p0037b15║天許雨淚故。瑜伽又說：雖非出世定之所行境，然
X48n0796_p0037b16║由彼定增上力故有一能現者，彼說聖者具有世
X48n0796_p0037b17║間出世間智，顯非出世智之所行，非簡異生不能
X48n0796_p0037b18║現起，故起此色定通凡聖。有義此色非異生起。顯
X48n0796_p0037b19║揚十八說法處色，十二相中唯言諸佛菩薩變故。
X48n0796_p0037b20║瑜伽又說：雖非出世定之所行，然由彼定增上力
X48n0796_p0037b21║故有一能現，尚非一切聖者能起，況諸異生。六十
X48n0796_p0037b22║五說：要具威德極淨定心方能為緣生此定色，亦
X48n0796_p0037b23║非不具大威德心及不定心所緣境界，豈異生類
X48n0796_p0037b24║能獲威德極定心現起諸色？又云：此事不可思議，
X48n0796_p0037c01║若異生起應思議攝。由此唯聖非凡所起。然瑜伽
X48n0796_p0037c02║論三十三說：謂聖神通所變化事，隨所勝解一切
X48n0796_p0037c03║皆能如實成辦，無有改異堪任有用。非聖神通不
X48n0796_p0037c04║能如是，猶如幻化唯可觀見不堪受用。故前解是。
X48n0796_p0037c05║二境多少者，五十三說勝定果色，於一切色皆得
X48n0796_p0037c06║自在。又顯揚論第四卷說初勝處云：若勝若劣者，
X48n0796_p0037c07║謂淨不淨色，聲香味觸之所攝色。由如是等諸教
X48n0796_p0037c08║誠證，故知此色若假若實，有漏無漏皆具五境。九
X48n0796_p0037c09║十八說變化不能為四事，謂業果心、心所及根，故
X48n0796_p0037c10║餘一切皆能變化。五十四說勝定果色，當知唯有
X48n0796_p0037c11║顯色等相。於彼香等生因闕故及無用者，此言意
X48n0796_p0037c12║顯異生定前加行因劣故，不能變起香味等色，設
X48n0796_p0037c13║復變之無彼實用，非諸聖者。又有漏定勢力微劣，
X48n0796_p0037c14║唯能變起色聲觸三，香味無前加行因故不能變
X48n0796_p0037c15║起，設變無用非無漏心。又二乘者不能變起香味
X48n0796_p0037c16║二種，非諸菩薩。又以欲界為本質者具有五境，以
X48n0796_p0037c17║上界色為本質者無香味二，上果地無種子所託
X48n0796_p0037c18║二種因故。又變欲界具有五種，變色界境但唯有
X48n0796_p0037c19║三，隨有無故。設託變彼亦無實用，本質無故。若定
X48n0796_p0037c20║果色不變香味，華嚴經說：菩薩鼻根聞無色界宮
X48n0796_p0037c21║殿之香。法華經云：持此經故光音遍淨，乃至有頂
X48n0796_p0037c22║初生退沒聞香悉知。彼界異熟性無香味。若非定
X48n0796_p0037c23║果，此是何香？非獨變香而不變味，故知定果通香
X48n0796_p0037c24║味等。法華論云：此是智境，鼻根知故。諸根互用，不
X48n0796_p0038a01║可說言六十五說。威德定色雖不與彼十有色處
X48n0796_p0038a02║自相相應，然得似彼自性顯現。眼等五根既無根
X48n0796_p0038a03║用，香味二法其用亦無，色聲觸三有實用故。根為
X48n0796_p0038a04║識依，所變之根識不依止，可無實用。香等不爾，其
X48n0796_p0038a05║用寧無？香味色觸其類同故。似根但是色等五攝，
X48n0796_p0038a06║如前道理已廣成立。故定果色定具五境，香積佛
X48n0796_p0038a07║飯具五境故。
X48n0796_p0038a08║三大種所造者，五十四說：勝定果色若依此繫定，
X48n0796_p0038a09║即由此繫大種所造。又說此色不依大種，然從緣
X48n0796_p0038a10║彼種類影像三摩地發，故亦說彼大種所造，非依
X48n0796_p0038a11║彼生故名為造。六十六言：問：世尊說有無見無對
X48n0796_p0038a12║色，當言何等大種所造？答：若彼定心思惟欲界有
X48n0796_p0038a13║色諸法影像生起，當言欲界大種所造，思惟色界
X48n0796_p0038a14║大造亦爾。顯揚論十八說：法處色有十二相，中第
X48n0796_p0038a15║五非實大生故。雖此五文作諸異說，今詳造義莫
X48n0796_p0038a16║過二種，由彼所緣親疎大種唯二類故。一者觸處
X48n0796_p0038a17║業等所生本四大種，此通身根身識俱意第八識
X48n0796_p0038a18║境。二者法處定果大種，此唯定意第八識境。或身
X48n0796_p0038a19║識境前通異熟長養等流，後非異熟。前唯欲色二
X48n0796_p0038a20║界所繫或通不繫，後通色界無色界繫及與不繫。
X48n0796_p0038a21║五中初文依後大造，隨能緣定處所繫故。此言繫
X48n0796_p0038a22║者，是攝屬義，非繫縛義。不爾，無漏應非大造，隨所
X48n0796_p0038a23║攝屬八等至中大種造故。前第二文義亦同此，謂
X48n0796_p0038a24║由勝定先變大種後造色生，即隨能緣定地大造，
X48n0796_p0038b01║隨定前因及義說彼大種先起，實俱時故。此大通
X48n0796_p0038b02║是二識之境，亦許定力先起定果，本識等境大後
X48n0796_p0038b03║造生故。或此文說依初大造，定先擊起觸處大種，
X48n0796_p0038b04║後造生故。前第三文依初大造，雖定亦變大種親
X48n0796_p0038b05║生，初變境心要託觸處、法處方起，故說本質大種
X48n0796_p0038b06║造。定大種劣，不說依起，然非本大親實能生，親能
X48n0796_p0038b07║生者定大種故。前第四文義亦同此，隨所思惟本
X48n0796_p0038b08║大造故。顯揚意說：非實觸處大種親生，說非大造，
X48n0796_p0038b09║非定中無。若初大種通三識境，大種皆能造後定
X48n0796_p0038b10║果色，相依而有，成造義故，是疎遠造，非親近造。若
X48n0796_p0038b11║復大造通三識境，俱能為依，起造色故，是親近造，
X48n0796_p0038b12║非疎遠造。若依初造，或以下大能造上色，或以有
X48n0796_p0038b13║漏能造無漏，或以自處能造他處。若依後造，唯自
X48n0796_p0038b14║地造，非他地造，唯以有漏能造有漏，唯以無漏能
X48n0796_p0038b15║造無漏，唯以自處還造自處，皆唯自類，一切非他
X48n0796_p0038b16║故。設有諸處彰造不同，據理尋文，未踰此二。有義，
X48n0796_p0038b17║此造總應立三，亦有不依本質定果得成造故。前
X48n0796_p0038b18║初文說隨所繫定大種造者，此依依處大種所造。
X48n0796_p0038b19║如依此處入彼定時，不杖本質，先定期心不變大
X48n0796_p0038b20║種。彼所造色豈無大種？即隨所依床座等物，或所
X48n0796_p0038b21║依身大種所造，故應別立。第三依處雖無加行，然
X48n0796_p0038b22║以理攝，即觸處大。二大種中，初大種攝神通勢力，
X48n0796_p0038b23║如瑜伽論六十二說。修之方便，初起何身？異界相
X48n0796_p0038b24║緣？如是等義，如唯識疏別章等說。
X48n0796_p0038c01║
X48n0796_p0038c02║大乘阿毗達磨雜集論述記卷第二