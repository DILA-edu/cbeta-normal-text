X48n0796_p0038c03║
X48n0796_p0038c04║大乘阿毗達磨雜集論述記卷第三
X48n0796_p0038c05║
X48n0796_p0038c06║大慈恩寺沙門　基　撰
X48n0796_p0038c07║云何建立受蘊（至）意觸所生受。
X48n0796_p0038c08║述曰：九門第五建立蘊中，上建立色，下建立受。初
X48n0796_p0038c09║舉五位列七類受，後逐難釋以四因成，此即初位
X48n0796_p0038c10║唯識第三。受謂領納，唯以領境是受自性，非自性
X48n0796_p0038c11║受如彼廣說。總束自體隨別所依，分成六種非理
X48n0796_p0038c12║決定。受言身者，自體積集即名為身，若隨所依便
X48n0796_p0038c13║違分說，彼依非五依名心受故。或所依止總名為
X48n0796_p0038c14║身，如說三身攝五蘊故，本隨所依故言身受。下據
X48n0796_p0038c15║類別分成身心，所依義同不相違也。此受自性三
X48n0796_p0038c16║和故生，何故如此中但說觸起？成唯識說以觸生
X48n0796_p0038c17║受，近而勝故唯說觸生。又顯揚第五卷、瑜伽論五
X48n0796_p0038c18║十三，說一切受十六觸生，眼等六種有對增語順
X48n0796_p0038c19║樂等三，愛、恚、明、無明、非明非無明。此由根境建立
X48n0796_p0038c20║初六，及有對觸分別境故建立增語，領納境故立
X48n0796_p0038c21║順樂等三，由染淨故建立餘五。此觸別故受生亦
X48n0796_p0038c22║別，故從近勝但說觸生。
X48n0796_p0038c23║若樂、若苦、若不苦不樂。
X48n0796_p0038c24║述曰：即第二位。此依行相，類別分三。領受義通，以
X48n0796_p0039a01║三攝五；根生義局，離出喜、憂。何故三受名標苦、樂，
X48n0796_p0039a02║而不以彼憂、喜為名？以苦對樂，俱通三性；以憂對
X48n0796_p0039a03║喜，理則不然。有釋：樂、苦皆通六識，苦、憂但屬意識
X48n0796_p0039a04║非餘。又苦與樂，行相明利；憂、喜不爾，不應為責。何
X48n0796_p0039a05║故苦、樂各分二種，身、心捨受定守一名？成唯識論
X48n0796_p0039a06║第五卷說：苦、樂二受各分二者，適悅身、心，相各異
X48n0796_p0039a07║故，由無分別有分別故，尤重、輕微有差別故。捨不
X48n0796_p0039a08║分者，非適非悅，相無異故，無分別故，平等轉故。何
X48n0796_p0039a09║緣此受名苦、樂、捨？領順境相，適悅身、心，說名樂受；
X48n0796_p0039a10║領違境相，逼迫身、心，說名苦受；領中容境相，於身、
X48n0796_p0039a11║於心非逼非悅，名不苦不樂受。此三皆通有漏、無
X48n0796_p0039a12║漏，苦受亦由無漏起故。或各分三，見所斷等，無學
X48n0796_p0039a13║苦受非所斷故。又三皆通學等三種，隨應苦受順
X48n0796_p0039a14║學等故。或總分四，善、不善等。或各分四，純受苦處，
X48n0796_p0039a15║意有苦根，憂唯二性，非無記故。若說五受、五識俱
X48n0796_p0039a16║悅，恒名為樂，意俱欲界初二靜慮近分名喜，在二
X48n0796_p0039a17║根本名喜、名樂；第三靜慮近分根本恒名為樂，五
X48n0796_p0039a18║識俱迫恒名為苦。意識俱者，有義唯憂，逼迫心故；
X48n0796_p0039a19║有義通二，人、天唯憂，傍生、鬼界名憂、名苦，雜受、純
X48n0796_p0039a20║受有輕、重故。捺落迦中唯名為苦，純受尤重，無分
X48n0796_p0039a21║別故。廣如唯識所引教理。在識有、無，至後當說。若
X48n0796_p0039a22║在佛位，唯樂、喜、捨，諸佛已斷憂、苦事故。所餘義門，
X48n0796_p0039a23║如唯識疏。
X48n0796_p0039a24║復有樂身受（至）不樂心受。
X48n0796_p0039b01║述曰：即第三位別分行相總顯所依，故於身心各
X48n0796_p0039b02║有三種。此捨心受攝餘三識，依五根受隨根各別。
X48n0796_p0039b03║何因總以身受為名？由此五根體皆色性。若爾，眼
X48n0796_p0039b04║等應並名身，自體生識相狀各異。若由相異不並
X48n0796_p0039b05║名身，隨別受生應非身受。由眼等四不離於身，皆
X48n0796_p0039b06║從所依總名身受。意根亦爾，不離於身並應名身，
X48n0796_p0039b07║不說心受。欲色眼等定不離身，無色意根離身而
X48n0796_p0039b08║轉，如何建立身受非心？體相既殊，故分二種。身根
X48n0796_p0039b09║為依多法積聚，獨立身稱非餘眼等，眼等依之總
X48n0796_p0039b10║名身也。如瑜伽論五十三說：
X48n0796_p0039b11║復有樂味受（至）無味受。
X48n0796_p0039b12║述曰：即第四位第四五類，依緣由身染淨行相，境
X48n0796_p0039b13║同類異行別建立。下解無味即無漏受。苦唯有漏，
X48n0796_p0039b14║云何無味？無漏引故。憂引無漏名無味受，非所行
X48n0796_p0039b15║故。然顯揚論或立一受，皆苦性故；或立二受，身心
X48n0796_p0039b16║別故；或立三受，樂等異故；或立四受，繫不繫別故；
X48n0796_p0039b17║或立五受，樂喜等異故；或立六受，所依別故；或立
X48n0796_p0039b18║十八，喜憂捨三近行異故。此前初位即彼第六，前
X48n0796_p0039b19║第二位即彼前第三，前第三位即彼第二，此依所
X48n0796_p0039b20║依行相別故。身心各三，彼俱依依，開合二六平等
X48n0796_p0039b21║平等。以喜憂捨依緣六識，行相通廣別立近行，體
X48n0796_p0039b22║即三受，故此不說。
X48n0796_p0039b23║復有樂依躭嗜受（至）依出離受。
X48n0796_p0039b24║述曰：即第五位第六七類。依緣外境染淨行相，緣
X48n0796_p0039c01║同類異，行別建立。此依三受，以樂苦為名。依行准
X48n0796_p0039c02║理，即三十六師句。受義通故，不說憂喜。此樂依躭
X48n0796_p0039c03║嗜，即六依躭嗜喜。此苦依躭嗜，即六依躭嗜憂。此
X48n0796_p0039c04║捨依躭嗜，即六依躭嗜捨。此樂依出離，即六依出
X48n0796_p0039c05║離喜。此苦依出離，即六依出離捨。此中皆依三六
X48n0796_p0039c06║出離，吐害捨除三六躭嗜。依出離喜，除躭嗜喜，乃
X48n0796_p0039c07║至憂依出離捨，除出離喜。三十六句，大師所說，故
X48n0796_p0039c08║以為名。此依三世，成一百八受，廣如顯揚第五卷
X48n0796_p0039c09║說。然本論師為欲分別有味無味、躭嗜出離、內外
X48n0796_p0039c10║境別、染淨行殊，或依三受，如名行相。下依五欲，釋
X48n0796_p0039c11║躭離別。准義知文，即是師句。或增此釋，義亦無違。
X48n0796_p0039c12║內愛行相，性類輕微，說受與俱，名有味等。外愛行
X48n0796_p0039c13║相，性類重顯，說受依生，名依躭嗜等。又內愛由受
X48n0796_p0039c14║故起，外受由愛故生，故二差別。
X48n0796_p0039c15║身受者（至）意識相應受。
X48n0796_p0039c16║述曰：上舉五位列七類受，下逐難釋以四因成。文
X48n0796_p0039c17║復有二：初逐難釋，後以因成。此釋前說第三門義。
X48n0796_p0039c18║五識名身，義如前釋。此言心者，攝餘三識。今依三
X48n0796_p0039c19║受同一依心，但說意識不說餘二，不爾此門攝法
X48n0796_p0039c20║不盡。
X48n0796_p0039c21║有味受者（至）不相應受。
X48n0796_p0039c22║述曰：味是著義，即自體愛。受與彼俱，名有味受。即
X48n0796_p0039c23║通三界，唯緣自身愛相應受。無味翻此。愛緣順境，
X48n0796_p0039c24║苦從迫生。云何此無苦有味受？又瑜伽論第五十
X48n0796_p0040a01║八下第七說：不相應故。此如唯識第六卷釋：染迫
X48n0796_p0040a02║相違，苦愛俱起；慼欣相返，貪恚俱生。於此難中亦
X48n0796_p0040a03║應思擇。顯揚論說：有味受者，謂欲繫受，通緣自身
X48n0796_p0040a04║及五欲境愛相應受，彼說無味。上二界繫及不繫
X48n0796_p0040a05║受與有味受相違。准釋，有味受通不善、有覆，無味
X48n0796_p0040a06║唯善亦通無漏。
X48n0796_p0040a07║依躭嗜受者（至）不相應受。
X48n0796_p0040a08║述曰：下緣五欲愛相應受，說名躭嗜，出離翻此。顯
X48n0796_p0040a09║揚論說，躭嗜同此。出家所引散地善受，名出離受，
X48n0796_p0040a10║猒五欲故。彼有味受，通緣欲界內外俱愛，俱彼躭
X48n0796_p0040a11║嗜受，復緣五欲，總之別故。無味出離，翻此應知。彼
X48n0796_p0040a12║論有味，境寬界狹；此論有味，境狹界寬。無味翻此，
X48n0796_p0040a13║論其寬狹，各據一門，不相乖返。下第六卷，更當重
X48n0796_p0040a14║釋。上論本文，下釋師解。
X48n0796_p0040a15║如是建立（至）清淨故。
X48n0796_p0040a16║述曰：下以四因成前五位受。不增不減所依故者，
X48n0796_p0040a17║即六受身，依六所依辨受別故。自體故者，謂樂等
X48n0796_p0040a18║三，依三位別顯自體故。集所依者，謂身心受。染淨
X48n0796_p0040a19║故者，餘二位受。
X48n0796_p0040a20║此中（至）建立心受。
X48n0796_p0040a21║述曰：二因難了故更重釋。集者總也，總攬別法為
X48n0796_p0040a22║一名故。集五色根類總名為身，集三心根類總名
X48n0796_p0040a23║為心，從二所生名身心受。
X48n0796_p0040a24║由雜染故（至）無味等。
X48n0796_p0040b01║述曰：有味躭嗜，皆名雜染。無味出離，皆名清淨。各
X48n0796_p0040b02║攝二門，故雙言等。
X48n0796_p0040b03║此愛不相應（至）隨順離繫。
X48n0796_p0040b04║述曰：釋所雙牒無味、出離、不相應無，更重解釋。離
X48n0796_p0040b05║繫即前無味受體，由離二縛故不愛身。隨順離繫
X48n0796_p0040b06║謂出離受，出家俗善順離繫故。此有味等立義有
X48n0796_p0040b07║無，皆應思准，恐煩且止。此論下文及六十五皆說
X48n0796_p0040b08║有味，躭、嗜二種通諸煩惱，何故今說二體唯愛？愛
X48n0796_p0040b09║增集諦能發潤生與受為因，復由異熟及境界受
X48n0796_p0040b10║能生二愛，故唯說愛為此二體。別標總稱，理亦何
X48n0796_p0040b11║失？
X48n0796_p0040b12║云何建立想蘊（至）意觸所生想。
X48n0796_p0040b13║述曰：初標三位列七種相，後本釋師展轉隨釋。故
X48n0796_p0040b14║顯揚云：相有三種：一所依別、二作意別、三境界別。
X48n0796_p0040b15║今此初位總束自體，隨六所依故分成六。成唯識
X48n0796_p0040b16║說取像為性。說觸生者，分別三和生諸心所，觸最
X48n0796_p0040b17║勝故。起盡經說受想行蘊皆觸為緣，如唯識論釋
X48n0796_p0040b18║違廣說。
X48n0796_p0040b19║由此相故（至）或了無相。
X48n0796_p0040b20║述曰：第二位，此即前想作意異故，分成二種。
X48n0796_p0040b21║或了小大（至）無所有處。
X48n0796_p0040b22║述曰：即第三位所依。餘曰：相境界別故，分成四種。
X48n0796_p0040b23║顯揚論第二說：無小所有者，於識處上境界推求
X48n0796_p0040b24║之時，無小所得。除無所有，無別境界。此即境名無
X48n0796_p0040c01║小所有，能證彼以名無所有處。
X48n0796_p0040c02║有相想者（至）前所除想。
X48n0796_p0040c03║述曰：下本釋師展轉隨釋。文中有二：初本論師逐
X48n0796_p0040c04║前難釋，後釋論師更隨別釋。此釋第二作意差別。
X48n0796_p0040c05║除欲界中心嬰孩等類，及除上地一切無漏緣涅
X48n0796_p0040c06║槃心，并除非想。所餘諸想緣有相生，名有相想。前
X48n0796_p0040c07║三所除，名無相想。明了分別亦名有相，返此名無
X48n0796_p0040c08║相。
X48n0796_p0040c09║小相者（至）無所有處想。
X48n0796_p0040c10║述曰：釋第三位境界差別。欲色二界，依身及器，分
X48n0796_p0040c11║成小大。空識無邊，行相緣廣。了彼諸想，名為無量。
X48n0796_p0040c12║行緣諸境，無小所有，名無所有處。緣彼諸想，名無
X48n0796_p0040c13║所有處想。上本論文，下釋師解。
X48n0796_p0040c14║不善言說者（至）故名無相想。
X48n0796_p0040c15║述曰：非唯不了，此名為色。唯言色者，舉此攝餘境。
X48n0796_p0040c16║非無相行不能了，名無相想。
X48n0796_p0040c17║無相界定想者（至）名無相想。
X48n0796_p0040c18║述曰：相謂相狀。此有十種，五境男女生異滅相，或
X48n0796_p0040c19║說十三。涅槃經三十一說：涅槃離十或十三相，加
X48n0796_p0040c20║苦樂捨。涅槃無此相，立無相名。緣彼想名無相想，
X48n0796_p0040c21║非彼相無境無相故。
X48n0796_p0040c22║有頂定相者（至）名無相想。
X48n0796_p0040c23║述曰：頂者極義，三有之極故名有頂。彼想不明，不
X48n0796_p0040c24║能圖𦘕諸境相故，雖彼散心亦無相想。今從定說，
X48n0796_p0041a01║非更無餘，要具明了、分別二種方名有相。無相界
X48n0796_p0041a02║定雖復明了而不分別，有頂定等雖復分別而不
X48n0796_p0041a03║明了，嬰孩俱無並名無相，返此名有。若依此義，緣
X48n0796_p0041a04║有為無漏想亦無相故。論據根本，不說餘心。若依
X48n0796_p0041a05║涅槃得無相名，緣有為定有相所攝，依五十三諸
X48n0796_p0041a06║有漏心皆無相故。
X48n0796_p0041a07║小者（至）小大無量。
X48n0796_p0041a08║述曰：上釋作意三無相想，下釋境界三相差別。今
X48n0796_p0041a09║釋論師依地勝劣以釋小大，以行無邊釋前無量，
X48n0796_p0041a10║無所有處易不釋之。然五十三小大無量名有相
X48n0796_p0041a11║想，有頂有學無學諸想名無想，無不善言境有相
X48n0796_p0041a12║故。或別分六，除所依故。或總分二，世出世間二類
X48n0796_p0041a13║別所。又涅槃經三十七有三復次釋小大無量，如
X48n0796_p0041a14║彼廣說顯揚三因。即此諸想易可知故，不說因成。
X48n0796_p0041a15║云何建立行蘊（至）意觸所生思。
X48n0796_p0041a16║述曰：下第四文建立行蘊。大文有二：初總略標行
X48n0796_p0041a17║蘊之體，後隨別解前所標法。就初有二：先標蘊主
X48n0796_p0041a18║蘊所攝法，後釋論師重釋前義。初復有二：初標蘊
X48n0796_p0041a19║主，後顯餘法。此六思身即蘊主也。
X48n0796_p0041a20║由此思故（至）分位差別。
X48n0796_p0041a21║述曰：行蘊眾多獨標思者，由思最勝能作心等令
X48n0796_p0041a22║善等故。又由作此令分位別，方依建立諸不相應，
X48n0796_p0041a23║故但說思以為行蘊。此釋說思獨稱蘊義。
X48n0796_p0041a24║又即此思（至）總名行蘊。
X48n0796_p0041b01║述曰：此顯餘法亦是行蘊。諸心所中除受及想，所
X48n0796_p0041b02║餘一切心所有法心不相應皆行蘊性，除受想者
X48n0796_p0041b03║別稱蘊故。外道計此為生死因。修禪、無色此二最
X48n0796_p0041b04║勝別成二蘊，故非行攝，實亦思作令成善染。顯揚
X48n0796_p0041b05║論第五說行別有三：一勝差別，謂思能作成染淨
X48n0796_p0041b06║故，即此前說思稱蘊義。二依差別，謂六思身。三施
X48n0796_p0041b07║設別，此有三種，即此染淨分位差別。有依此文科
X48n0796_p0041b08║前為三，六思身者即依差別，作善等者即勝差別，
X48n0796_p0041b09║餘行蘊者即施設別。然科作二稍順此文，思作善
X48n0796_p0041b10║等釋前因故。五十三說由境界謂六思身，此顯依
X48n0796_p0041b11║根能取境義，非依六境名六思身。上論本師標行
X48n0796_p0041b12║蘊主蘊所攝法，下釋論師重釋前義。
X48n0796_p0041b13║雖除受蘊（至）是故偏說。
X48n0796_p0041b14║述曰：釋論師將解思獨稱行，先牒已成方顯獨義。
X48n0796_p0041b15║雖除以下牒前已成，然思以下顯獨稱蘊，謂由此
X48n0796_p0041b16║思導引諸行行蘊之主，是故偏說。
X48n0796_p0041b17║為顯此義（至）造善法等。
X48n0796_p0041b18║述曰：舉前論本造善等文，證成前說得名行義。或
X48n0796_p0041b19║以論本證成自說思導首義，或以自說思導首義
X48n0796_p0041b20║釋成論本造善等文。初解為正。
X48n0796_p0041b21║善者（至）少分煩惱。
X48n0796_p0041b22║述曰：釋前造作善染等體。善謂信等當說十一，雜
X48n0796_p0041b23║染多種貪等十一。或忿等十種諸煩惱分，無慚等
X48n0796_p0041b24║十少分煩惱，別依總依假實異故。或忿等十名少
X48n0796_p0041c01║分故，無慚等十名分位故。或少分者即煩惱分，下
X48n0796_p0041c02║釋上故。諸隨煩惱名分少分，體類同故。雖思亦作
X48n0796_p0041c03║心遍行等，今說性類但說善染。又思亦能造無記
X48n0796_p0041c04║性，無別體類，故論不說。
X48n0796_p0041c05║分位差別者（至）心不相應行。
X48n0796_p0041c06║述曰：由思所發諸善染等心所別故，依之施設心
X48n0796_p0041c07║不相應。雖心不相應，亦依心色。今說行蘊，不說依
X48n0796_p0041c08║餘。又說不相應依思所發行，不唯說心所為不相
X48n0796_p0041c09║應依，故此論文亦無過失。
X48n0796_p0041c10║問何等（至）惡作尋伺。
X48n0796_p0041c11║述曰：上總略標行蘊之體，下隨別解前所標法。大
X48n0796_p0041c12║文有二：初辨與心相應行蘊，後辨心等不相應行。
X48n0796_p0041c13║初中有二：初列五十三心所別名，後釋五十三諸
X48n0796_p0041c14║心所法。此心所法有五十五，受想二數蘊中已說，
X48n0796_p0041c15║標行蘊主復已說思，故列名中無此三法。雖標行
X48n0796_p0041c16║蘊，已顯思名，未釋體用。為彰體用，故於別釋有五
X48n0796_p0041c17║十三。何故此等名心所法？成唯識說：恒依心起，共
X48n0796_p0041c18║與心相應，繫屬於心，故名心所，如屬我物立我所
X48n0796_p0041c19║名。心於所緣唯取總相，心所於彼亦取別相，助成
X48n0796_p0041c20║心事得心所名，如𦘕師資作模填彩。所餘門義至
X48n0796_p0041c21║下當知。就列名中文意有二：上本論師辨列心所，
X48n0796_p0041c22║下釋論師六位別配。
X48n0796_p0041c23║如是思等（至）不定。
X48n0796_p0041c24║述曰：此列位名，後方別屬，辨前已說。稱五十五，顯
X48n0796_p0042a01║類同也。成唯識說：雖說心所名義無異，而有六位
X48n0796_p0042a02║種類差別，一切心中定可得故。遍謂周遍，行者起
X48n0796_p0042a03║義，周遍心起立遍行名，亦遍亦行名為遍行，所緣
X48n0796_p0042a04║事境多不同故。能有別境立別境名，唯善心中可
X48n0796_p0042a05║得生故，順益名善。此非六釋，無離合故、無簡擇故、
X48n0796_p0042a06║性是根本煩惱攝故、煩性即惱故名煩惱，唯是煩
X48n0796_p0042a07║惱分位差別等流性故。煩惱之隨名隨煩惱，於善
X48n0796_p0042a08║染等皆不定故，非如觸等；定遍心故，非如欲等；定
X48n0796_p0042a09║遍地故，立不定名，如無貪等。非六釋攝。此中唯有
X48n0796_p0042a10║持業、有財、依主三釋。然瑜伽論合六為五，煩惱隨
X48n0796_p0042a11║惑俱是染故。復以四一切辨五差別，謂一切性、一
X48n0796_p0042a12║切地、一切時、一切剎那俱義。地有二說：一謂九地、
X48n0796_p0042a13║二謂三地，即有尋等。五中遍行具四一切，別境唯
X48n0796_p0042a14║有初二一切，善唯有一謂一切地，染皆無不定唯
X48n0796_p0042a15║一謂一切性。由此五位種類差別，各得自名不增
X48n0796_p0042a16║不減。然義猶濫，唯識所說名義最勝。
X48n0796_p0042a17║如其次第（至）應知。
X48n0796_p0042a18║述曰：別屬勸知。初五遍行，文雖列二，行與非行，類
X48n0796_p0042a19║別說五。次五別境：十一是善，十是煩惱，二十是隨
X48n0796_p0042a20║煩惱，四是不定。然唯識論第五、六、七，一一廢立，六
X48n0796_p0042a21║位增減。廣引教理，皆如彼說。此諸心所，如瑜伽第
X48n0796_p0042a22║一、第三、第八、五十五、五十八、五十九，顯揚第一、五
X48n0796_p0042a23║蘊論等說，一一並如唯識疏解。上列名已，下隨別
X48n0796_p0042a24║釋。
X48n0796_p0042b01║又此（至）當廣分別。
X48n0796_p0042b02║述曰：別釋有三：初釋論師生起下說，次本釋師別
X48n0796_p0042b03║釋體用，後釋善染共相作業。此則初文。相者，體也，
X48n0796_p0042b04║顯心所體。業，用也，顯心所用。
X48n0796_p0042b05║思者（至）役心為業。
X48n0796_p0042b06║述曰：下別釋中隨位成六，初位有三，二已說故。以
X48n0796_p0042b07║下所明一切心所，初明體業。此論本文重釋體業，
X48n0796_p0042b08║此釋師解更不煩指，學者當知。上來論本，下釋論
X48n0796_p0042b09║文，自下心所准此應悉。前明蘊主說作心所，今論
X48n0796_p0042b10║別釋但說作心，互相顯說或心勝故。此中偏說思
X48n0796_p0042b11║是意相應業，隣近釋名能作心故。
X48n0796_p0042b12║於心造作（至）此辨其業。
X48n0796_p0042b13║述曰：釋師恐復不閑體業，別牒屬當，例餘心所。
X48n0796_p0042b14║以於所作（至）發起心故。
X48n0796_p0042b15║述曰：謂能取境正因等相，駈役自心令造善等。今
X48n0796_p0042b16║觀論意，舉所作法顯能作體，故說作心。舉所作位
X48n0796_p0042b17║顯能作業，故說於彼善等役心。不爾，體業二應無
X48n0796_p0042b18║別，體性亦以作用顯故。
X48n0796_p0042b19║作意者（至）持心為業。
X48n0796_p0042b20║述曰：發動者，警覺義。謂此警覺應起心種，引令趣
X48n0796_p0042b21║境，故名發動。不唯警覺心，唯言發心者，心是主故，
X48n0796_p0042b22║即義相警。舉種子者，因中起用。如薩婆多未來用
X48n0796_p0042b23║起舉種，能警釋現行名。
X48n0796_p0042b24║於所緣（至）名得作意。
X48n0796_p0042c01║述曰：此釋前業作意。作業通散定位，說定加行但
X48n0796_p0042c02║說持心，舉顯了業彰其作用，說於此境數引心故。
X48n0796_p0042c03║唯識但言引心為業，即遍作用。
X48n0796_p0042c04║觸者（至）受所依為業。
X48n0796_p0042c05║述曰：根境識三更相隨順，名三和合。觸依合彼，是
X48n0796_p0042c06║故經說觸謂三和。今論本師不說合彼，但說依起，
X48n0796_p0042c07║故說觸者依三和合。三設未和，但住本性。後三和
X48n0796_p0042c08║位各有順起心所功能，用與舊殊，皆名為異。然三
X48n0796_p0042c09║變異勝者唯根，所依相續隣近勝故。不唯前三能
X48n0796_p0042c10║生心所，觸想心所皆亦能生，依和合觸最勝故。觸
X48n0796_p0042c11║雖領似三變異生，然最似根生心所力，故言分別
X48n0796_p0042c12║根之變異。此分別者是領似義，如子似父名為分
X48n0796_p0042c13║別，顯受從生不從他故。但說受依近而勝故，如前
X48n0796_p0042c14║已說。此論未說觸別行相，即令心所同觸一境是
X48n0796_p0042c15║觸自性，於境功能論師別顯。和合分別經文自說，
X48n0796_p0042c16║今且依經，故無別行。
X48n0796_p0042c17║謂識生時（至）分別觸生。
X48n0796_p0042c18║述曰：識未起時，根住自性。識若生位，根相異舊，能
X48n0796_p0042c19║有順生諸心所力。因順果故，名隨順生。隨此諸根
X48n0796_p0042c20║生受行相，有領似彼分別觸生。且學諸根有能生
X48n0796_p0042c21║力，故受位別。由觸近生，起盡經說。識、觸、受等，皆因
X48n0796_p0042c22║二、三、四和合而生。廣如唯識第三卷說。諸文同、異，
X48n0796_p0042c23║伏難相違，不能煩引，如彼疏釋。既遍諸心，無別門
X48n0796_p0042c24║義。上解遍行，下釋別境。
X48n0796_p0043a01║欲者（至）希望為體。
X48n0796_p0043a02║述曰：所樂受者，顯欲所緣。有義所樂，謂可欣境，於
X48n0796_p0043a03║可欣事欲見聞等有希望故，於可猒事及中容境
X48n0796_p0043a04║一向無欲，可欣不望亦無欲起。有義所樂，謂所求
X48n0796_p0043a05║境，於可欣厭求合離等有希望故。有義所樂，謂欲
X48n0796_p0043a06║觀境，於一切事欲觀察者有希望故，翻亦無欲。此
X48n0796_p0043a07║三廣如唯識論釋。以下心所同者不述，異者敘之，
X48n0796_p0043a08║不煩指論，學者應悉。彼彼者境，所見聞等四境別
X48n0796_p0043a09║故。五十五云：於彼彼境隨趣希樂，是名欲故。引發
X48n0796_p0043a10║即是於境欲得見等之義，所作是即見等作用。此
X48n0796_p0043a11║言意顯於彼彼境欲得見等引發所作，此之希望
X48n0796_p0043a12║是欲體性。
X48n0796_p0043a13║正勤所依為業。
X48n0796_p0043a14║述曰：此說善業生正勤故。
X48n0796_p0043a15║彼彼引發（至）一切作用故。
X48n0796_p0043a16║述曰：謂於諸境欲起見等一切作用，故言彼彼引
X48n0796_p0043a17║發所作。此之希望是欲體性。
X48n0796_p0043a18║勝解者（至）引轉為業。
X48n0796_p0043a19║述曰：決定事者，顯此所緣。不定境等，此不生故。
X48n0796_p0043a20║隨所決定（至）決了勝解。
X48n0796_p0043a21║述曰：此釋前體。印謂印可，是事必爾。持謂決了，不
X48n0796_p0043a22║猶預故。
X48n0796_p0043a23║由勝解故（至）不能引轉。
X48n0796_p0043a24║述曰：此釋前業，由邪正等若教若理若證之力，於
X48n0796_p0043b01║所取境審決印持。由此異緣不能引轉，故猶預境
X48n0796_p0043b02║勝解全無，非審決心亦無勝解。
X48n0796_p0043b03║念者（至）不散亂為業。
X48n0796_p0043b04║述曰：串習事者，此通體類。不爾，無漏記應不念，由
X48n0796_p0043b05║聞彼名既能念者，故串習事亦通類名。初無漏智
X48n0796_p0043b06║曾未得真而有念者，即是曾名，類故有也。如是一
X48n0796_p0043b07║切皆應知，謂數憶持曾所受境令不忘失，能引定
X48n0796_p0043b08║故。此顯法迹三學之依，故能生定。於曾未受體類
X48n0796_p0043b09║境中，設曾所受不能明記，亦無念起。
X48n0796_p0043b10║串習事者（至）令心不散。
X48n0796_p0043b11║述曰：設緣未來而生念者，先所受或體或類，如念
X48n0796_p0043b12║佛等。念緣三世不散者，定依善業說。
X48n0796_p0043b13║三摩地者（至）為業。
X48n0796_p0043b14║述曰：三摩地者，此云等持，平等持心令至境故。三
X48n0796_p0043b15║摩鉢底，此云等至，由定前心引起定位，等所至至
X48n0796_p0043b16║於等，定位安和離沉浮故。前唯有心通散及定，後
X48n0796_p0043b17║唯在定通有無心。由此應成四句分別：有等持非
X48n0796_p0043b18║等至，謂欲界專住一境。有等至非等持，無想、滅盡
X48n0796_p0043b19║二無心定。有等持亦等至，靜慮、無色各四等持。非
X48n0796_p0043b20║等至非等持，欲界等不專注。三摩呬多，此云等引，
X48n0796_p0043b21║等所引引於等，由定安和離沉浮故。唯色無色諸
X48n0796_p0043b22║有心定，對前二門應准分別。如瑜伽論第十三說：
X48n0796_p0043b23║所觀事者實唯慧境，或聞等俱同一境界，故境名
X48n0796_p0043b24║觀。念定皆不唯令心起，由心是主故但說心。智所
X48n0796_p0043c01║依業，依四法迹及三學說。
X48n0796_p0043c02║令心專一者（至）知如實故。
X48n0796_p0043c03║述曰：謂觀德失俱非境中，由定令心專注不散，依
X48n0796_p0043c04║斯便有決擇智生。心專注言：顯所欲住，即隨能住，
X48n0796_p0043c05║非唯一境。論言：一境是一一境，非前後境總是一
X48n0796_p0043c06║境。不爾，見道歷觀諸諦，前後境別，應無等持。若不
X48n0796_p0043c07║專注，便無定起。
X48n0796_p0043c08║慧者（至）斷疑為業。
X48n0796_p0043c09║述曰：謂觀德失俱非境中，由慧推求得決定故。於
X48n0796_p0043c10║非觀境愚昧心中無簡擇故，慧便不起。
X48n0796_p0043c11║斷疑者（至）得決定故。
X48n0796_p0043c12║述曰：雖疑心俱有猶預慧，此說決斷得定斷疑，非
X48n0796_p0043c13║是遍彰慧之作業。此五略以四門分別：一俱別生、
X48n0796_p0043c14║二何識有、三受俱轉、四性界等。一俱別生者，有義
X48n0796_p0043c15║此五定互相資，隨一起時必有餘四。有義不定，四
X48n0796_p0043c16║一切中無後二故，四境生故，故非定俱。四境別起，
X48n0796_p0043c17║應說有五。隨境起二有十二句，隨境起三有十三
X48n0796_p0043c18║句，隨境起四合有五四句，隨境起五但有一句，總
X48n0796_p0043c19║別合有三十一句。二何識有者，果位八識一切皆
X48n0796_p0043c20║通，因中第八五皆非有。末那有義，一切皆無。有義
X48n0796_p0043c21║有三，染念定慧許彼俱故。有義此五染分皆俱，十
X48n0796_p0043c22║隨煩惱遍染心故。如實義者，除慧一數四皆不俱，
X48n0796_p0043c23║癡分念等可與彼俱，此染分者不可俱故。有義五
X48n0796_p0043c24║識此五皆無。有義五識容有此五，第六意識决定
X48n0796_p0044a01║容俱。三受俱轉者，有義欲數喜樂捨俱，餘四除苦。
X48n0796_p0044a02║有義此五容五受俱，若教若理皆不違故。四性界
X48n0796_p0044a03║等者，皆通三性，皆通三界及非界攝，皆通有學無
X48n0796_p0044a04║學等三，皆通見斷修斷非斷。如是等門皆應思准，
X48n0796_p0044a05║如唯識第四五卷廣引理教，不能煩引。上五別境，
X48n0796_p0044a06║下善十一。
X48n0796_p0044a07║信者（至）所依為業。
X48n0796_p0044a08║述曰：於體德能信所緣境。忍謂勝解，即信之因。希
X48n0796_p0044a09║望謂欲，即信之果。淨者信體，能淨心故。成唯識說
X48n0796_p0044a10║信別有三：一信實有，謂於諸法實事理中深信忍
X48n0796_p0044a11║故，即此論說有體忍可。若諦非諦諸法之中皆信
X48n0796_p0044a12║忍可，名信有體。此言意顯，設信空無亦生信故。非
X48n0796_p0044a13║唯緣有始方有信，舉信忍因顯信自體，故名忍可。
X48n0796_p0044a14║二信有德，謂於三寶真淨德中深信樂故，即此論
X48n0796_p0044a15║說有德清淨。若德若非德令心清淨皆有信生，不
X48n0796_p0044a16║唯有德始方有信。不爾，若信外道無德，信應不起。
X48n0796_p0044a17║唯識說此深信樂故，亦舉欲果顯信自性。今以信
X48n0796_p0044a18║體於德境生，故言清淨，亦不相違。三信有能，謂於
X48n0796_p0044a19║諸善深信有力，能得能成起希望故，即此論說有
X48n0796_p0044a20║能希望。有能、無能希望修斷皆有信生，非要有能
X48n0796_p0044a21║方有信起。不爾，信諸惡是可斷法，應信不生。舉信
X48n0796_p0044a22║欲果顯信自性，故言希望。成唯識說此性澄清能
X48n0796_p0044a23║淨心等，如水清珠能清濁水。又染不信自相渾濁，
X48n0796_p0044a24║復能渾濁餘心心所，如極穢物自穢穢他。信正翻
X48n0796_p0044b01║彼，故淨為相。此中且舉三殊勝境顯信所緣，於無
X48n0796_p0044b02║等中實亦生信。此說入法發起所因，欲依為業。成
X48n0796_p0044b03║唯識說所除行相，言治不信，樂善為業。
X48n0796_p0044b04║謂於實有（至）希望行信。
X48n0796_p0044b05║述曰：此別屬前三境三相。有體寬遍說生忍可，有
X48n0796_p0044b06║德可尊但言清淨，有能可獲故說希望。理實三境
X48n0796_p0044b07║可更生相，行微劣故從勝用說。不爾，境同行應不
X48n0796_p0044b08║遍。然此清淨即是信體，偏言於德起據，實通三境
X48n0796_p0044b09║唯我有德，起信樂故。
X48n0796_p0044b10║謂我有力，能得能成。
X48n0796_p0044b11║述曰：顯於有情起希望信，無為可得有為可成，道
X48n0796_p0044b12║尅生長二類別故。
X48n0796_p0044b13║慚者（至）為業。
X48n0796_p0044b14║述曰：諸過者境，自羞者緣，羞者又體，慚共相故。成
X48n0796_p0044b15║唯識說：崇重賢善，是慚自相。於過惡境，自羞為緣，
X48n0796_p0044b16║起崇重者，是慚體故。止息惡行，慚之通業。別對除
X48n0796_p0044b17║者，正違無慚。
X48n0796_p0044b18║愧者（至）業如慚說。
X48n0796_p0044b19║述曰：境緣共相，義並同慚。成唯識說：輕鄙暴牾，拒
X48n0796_p0044b20║抗惡法，是愧體故。通別作業，准慚應知。此慚愧體
X48n0796_p0044b21║俱說羞者，舉二通相，假說別體，由二種羞不俱生
X48n0796_p0044b22║故。慚自羞者，自身及法內故名自，王法俗論世間
X48n0796_p0044b23║名他。或崇善名自，饒益己故；拒惡名他，損害己故。
X48n0796_p0044b24║同前所緣，顯自共相，皆如唯識第六卷說。
X48n0796_p0044c01║無貪者（至）為業。
X48n0796_p0044c02║述曰：有謂三有，即三界果。具謂資具，即三有因。緣
X48n0796_p0044c03║生三有，皆名有具。染緣無漏，亦有具攝。於此諦中，
X48n0796_p0044c04║無染著者，是無貪性。此說通業，惡行不轉。轉者，起
X48n0796_p0044c05║也，別除貪著。
X48n0796_p0044c06║無嗔者（至）為業。
X48n0796_p0044c07║述曰：有情苦者，三界行苦，或苦壞苦。唯舉有情，顯
X48n0796_p0044c08║勝嗔境。憎疾滅道，亦生嗔故。不爾，無嗔翻成境狹。
X48n0796_p0044c09║言苦具者，謂三苦因緣無為等，有無嗔故。及通別
X48n0796_p0044c10║業，皆准前說，或無貪嗔。言有等者，待有等立，非要
X48n0796_p0044c11║緣彼。如前慚愧，觀善惡立。不爾，此二應不遍善。
X48n0796_p0044c12║無癡者（至）為業。
X48n0796_p0044c13║述曰：成唯識說：於說理事明解為性。有義：報等性
X48n0796_p0044c14║即無癡，無癡體即決擇性。故論言由者，顯因四位
X48n0796_p0044c15║所有決擇是此體故。四位非唯有慧，故言由也。有
X48n0796_p0044c16║義：無癡別有自體，舉報等因果顯無癡性。故論言
X48n0796_p0044c17║由無癡若起，必四慧俱勝品，從劣生劣復生勝慧，
X48n0796_p0044c18║故舉因果顯無癡性。通別對除亦准前說，前三但
X48n0796_p0044c19║舉通對除故。
X48n0796_p0044c20║慚等易了，故不重釋。
X48n0796_p0044c21║述曰：此釋論師解，不重釋慚等四因。
X48n0796_p0044c22║報教證智者（至）如次應知。
X48n0796_p0044c23║述曰：以四種慧配前報等，生得善法宿習為因，纔
X48n0796_p0044c24║生即得自體名報，或與報俱從依名報。聞所成慧
X48n0796_p0045a01║唯緣教生，從境名教。思所成慧能生於修，從果名
X48n0796_p0045a02║證，修慧現量證解法故。修所生慧說名為智，自體
X48n0796_p0045a03║為名，故言如次。七十七說：聞所成慧依止於文，未
X48n0796_p0045a04║善意趣未能領受成解脫義。思所成慧且依於文，
X48n0796_p0045a05║且善意趣亦未能領受成解脫義。修所成慧今依
X48n0796_p0045a06║於文，亦不依文能善意趣，已能領受成解脫義。此
X48n0796_p0045a07║顯聞慧多緣教生、少緣於義，思所生慧通緣教理，
X48n0796_p0045a08║修所生慧多緣於義、少緣於文。誦習經典不善意
X48n0796_p0045a09║趣，生得善與聞慧何別？明暗既異，緣義亦殊。聞慧
X48n0796_p0045a10║緣文或少緣義，生得誦文全不解義。辨中邊說：
X48n0796_p0045a11║謂書寫供養，施他聽披讀，受持正開演，
X48n0796_p0045a12║諷誦及思修，行十法行者，獲福聚無量。
X48n0796_p0045a13║勝故無盡故，由攝他不息。
X48n0796_p0045a14║天親解言：前八聞慧、第九思慧、第十修慧，若誦經
X48n0796_p0045a15║等唯生得善，應此不能獲福無量，故非八法生唯
X48n0796_p0045a16║生得善攝。聞思修體皆性非慧，因三所生智體名
X48n0796_p0045a17║慧，故今論說聞所成等。此依主或隣近釋，不可但
X48n0796_p0045a18║言聞思修慧。此中聞思唯散有漏，修在定亦通無
X48n0796_p0045a19║漏。十地經說八地菩薩能堪能思。天親釋言：聞思
X48n0796_p0045a20║慧者即一修慧，義別說之，非聞思攝。論說欲界唯
X48n0796_p0045a21║有聞思，色界無思，上唯修慧，思現觀等皆唯有漏。
X48n0796_p0045a22║若許聞思通無漏者，上地應有，亦非唯散，便違論
X48n0796_p0045a23║說。有義聞思實通無漏，然一依有漏說上地無。有
X48n0796_p0045a24║漏者麤，上地非有。無漏者細，何非上有？如無漏鼻
X48n0796_p0045b01║舌識有漏上無，無漏有故生得善法，生身同地方
X48n0796_p0045b02║起現前。聞修不定，如後當說。
X48n0796_p0045b03║決擇者，謂慧、勇、勤俱。
X48n0796_p0045b04║述曰：釋慧總名勇勤者，即精進慧與彼俱故名決
X48n0796_p0045b05║擇，懈怠猶豫品非勝決擇故。此釋善慧無癡俱者，
X48n0796_p0045b06║不爾，染心應無慧轉。
X48n0796_p0045b07║勤者（至）為業。
X48n0796_p0045b08║述曰：心勇者，體此能令心生勇悍故，被甲等五勤
X48n0796_p0045b09║之差別。集論本言：心勇悍為性，或被甲等五差別
X48n0796_p0045b10║故。成唯識說：於善惡品修斷事中勇悍為性。彼善
X48n0796_p0045b11║惡品勤所對境，此言心勇即勤之果，各據一義理
X48n0796_p0045b12║不相違。勇表勝進簡諸染法，染法退善不可名勇。
X48n0796_p0045b13║悍表精純簡淨無記，不能悍且耐勞倦故。即顯精
X48n0796_p0045b14║進唯善性攝。攝事分中八十九說：最初發起猛利
X48n0796_p0045b15║樂欲名被甲，如先著甲方見賊故。次起堅固勇悍
X48n0796_p0045b16║方便名加行，䇿勵其心決定勇行故。次為證得不
X48n0796_p0045b17║自輕蔑亦無怯懼名無下，更生勇勵無怯下故。次
X48n0796_p0045b18║能忍受寒熱等苦，於劣等善不生猒足，欣求後後
X48n0796_p0045b19║勝功德等名無退，被損不敗少獲不足故。次後乃
X48n0796_p0045b20║至漸入諦觀進後勝道名無足，雖功已成更祈大
X48n0796_p0045b21║果，非為少得即滿心故。此依因釋，若依佛果樂利
X48n0796_p0045b22║他故，二乘果位希大果故，通業滿善別除懈怠。
X48n0796_p0045b23║謂如經說（至）不捨善軛。
X48n0796_p0045b24║述曰：前勤差別，論師立名，恐義無因，故引經證。由
X48n0796_p0045c01║先被甲有勢避怨，加功勵行有勤能入，心無怯下
X48n0796_p0045c02║有勇先鉾，被傷無退堅猛更進，散果無足復求勝
X48n0796_p0045c03║道，運運增修不捨善軛。軛謂車軛，以軛牛故前行
X48n0796_p0045c04║而不止，無足勤勇亦不捨於善軛。成唯識言：此五
X48n0796_p0045c05║別者，謂初發心自分三品，勝進別故；或初發心，四
X48n0796_p0045c06║修別故；或資粮等，五道別故；二乘滿位欣大菩提，
X48n0796_p0045c07║諸佛果圓常樂利樂；或二加行，四道別故。無性攝
X48n0796_p0045c08║五合以為三，攝此後三合為一故。
X48n0796_p0045c09║如其次第（至）諸句。
X48n0796_p0045c10║述曰：以經五句配論五名。被甲心勇者，被甲等五
X48n0796_p0045c11║即心勇故。一心勇言貫通前五，為被甲心勇乃至
X48n0796_p0045c12║無足心勇。上釋體，已下當釋業。
X48n0796_p0045c13║滿善品者（至）極善修治。
X48n0796_p0045c14║述曰：實散心等亦有勤業、滿善二種。說進修位，言
X48n0796_p0045c15║入靜慮略不說餘。世間離欲得根本定，斷道方圓
X48n0796_p0045c16║名滿善品。復斷通擁等能獲神通，等更修治名成
X48n0796_p0045c17║善品。出世離欲准此亦然。
X48n0796_p0045c18║安者（至）為業。
X48n0796_p0045c19║述曰：麤重者，所除染剛強不安障定之法。調暢者，
X48n0796_p0045c20║安之果安，令身心調和適暢。此說通業，隨其所應，
X48n0796_p0045c21║除諸障礙。別作用者，對治惛沉。
X48n0796_p0045c22║除遺一切（至）依止轉故。
X48n0796_p0045c23║述曰：由輕安力除障定法，調暢身心勝依止起。
X48n0796_p0045c24║不放逸者（至）為業。
X48n0796_p0046a01║述曰：正勤等四不逸所依，善根䇿發修斷勝故，修
X48n0796_p0046a02║善防惡顯此功能。此說通業別除放逸。
X48n0796_p0046a03║謂由正勤（至）不放逸體。
X48n0796_p0046a04║述曰：由正勤等四法為先，故能修善防諸有漏。別
X48n0796_p0046a05║有總能，故假立此。
X48n0796_p0046a06║有漏法者（至）境界。
X48n0796_p0046a07║述曰：釋前體中諸有漏法，說無漏用極勝處故。唯
X48n0796_p0046a08║識說通，但是防惡。諸漏者，諸煩惱。漏處所者，漏所
X48n0796_p0046a09║依根。漏境界者，漏所緣法。若根、若境、若諸煩惱，皆
X48n0796_p0046a10║名有漏，互增長故。如成唯識第五卷說有漏因義。
X48n0796_p0046a11║捨者（至）為體。
X48n0796_p0046a12║述曰：成唯識中說名行捨，行蘊捨數別受蘊故。正
X48n0796_p0046a13║勤等四所依如前。雜染住者，捨所除法依止名住，
X48n0796_p0046a14║昔依雜染今捨相違。心平等等，捨所令位，由捨令
X48n0796_p0046a15║心住平等等。
X48n0796_p0046a16║不容雜染，所依為業。
X48n0796_p0046a17║述曰：容者，受也。由不放逸先除雜染，故於捨位不
X48n0796_p0046a18║容受之，為不容依是捨作用。成唯識說：對治掉舉
X48n0796_p0046a19║靜住為業，由不放逸同剎那中先除雜染，捨復令
X48n0796_p0046a20║心寂靜而住。或前後念行相各增，由是雜染捨不
X48n0796_p0046a21║容生。或復此說捨除雜染各有能故。
X48n0796_p0046a22║心平等性（至）辨捨差別。
X48n0796_p0046a23║述曰：下釋有三：初總釋前捨三位別，次徵所以，後
X48n0796_p0046a24║別釋之。此即初也。依相續心顯捨行相，非於一念
X48n0796_p0046b01║善捨不生。
X48n0796_p0046b02║所以者何？
X48n0796_p0046b03║述曰：此即徵前三位辨捨之所以者何也。
X48n0796_p0046b04║由捨與心（至）心平等性。
X48n0796_p0046b05║述曰：此即別釋。離沉沒等者，釋前所治雜染相違，
X48n0796_p0046b06║由捨平等離沉掉故，最初證得心平等性。唯識說
X48n0796_p0046b07║業對除掉舉，由捨寂靜行正別治。此說通障，故言
X48n0796_p0046b08║離沉。然所等中亦兼掉舉，惛沉、掉舉通障捨故。
X48n0796_p0046b09║由心平等（至）心正直性。
X48n0796_p0046b10║述曰：其障已除，不由勉勵，但順前轉，無高無下，故
X48n0796_p0046b11║心正直。
X48n0796_p0046b12║由心正直（至）無功用住性。
X48n0796_p0046b13║述曰：善心相續，不慮染生。任運恒時，住無功用。
X48n0796_p0046b14║不害者（至）為業。
X48n0796_p0046b15║述曰：無嗔善根顯所依體。心悲愍者，顯此行相別
X48n0796_p0046b16║對治害。然不損惱是此作用，悲愍不損二義無差。
X48n0796_p0046b17║成唯識說：不損惱為體，悲愍為業故。行善名悲愍，
X48n0796_p0046b18║此說為自體。息惡稱不損，此說為作用。彼說無嗔
X48n0796_p0046b19║作善為業，不害異彼業稱悲愍。隨舉一義，實二無
X48n0796_p0046b20║差。
X48n0796_p0046b21║當知不害（至）故亦是假。
X48n0796_p0046b22║述曰：前不逸、捨，各依四法。既是假有，今依無嗔，故
X48n0796_p0046b23║亦是假，亦前二故。無嗔翻對斷物命嗔，不害正違
X48n0796_p0046b24║損惱物害。無嗔與樂，不害拔苦，是二差別。無嗔是
X48n0796_p0046c01║實，不害是假。為顯慈悲二相別故，利樂有情彼二
X48n0796_p0046c02║勝故，故離無嗔，別立不害。此善略以十門分別：一、
X48n0796_p0046c03║問答廢立，二、假實有，三、獨並生，四、諸識有無，五、諸
X48n0796_p0046c04║受俱轉，六、別境相應，七、界繫不繫，八、見所斷等，九、
X48n0796_p0046c05║有學等，三、十生得加行。一、問答分別者。問：此中十
X48n0796_p0046c06║一，如其次第，別治不信、無慚、無愧、貪、嗔、無明、懈怠、
X48n0796_p0046c07║惛沉、放逸、掉舉，害十一法。所餘染法，治善是何？答：
X48n0796_p0046c08║隨應皆是此十一攝，如唯識說，不能煩引。何緣諸
X48n0796_p0046c09║染所翻善中，有別建立，有不立者？用別便立，餘善
X48n0796_p0046c10║不爾。又諸染法遍六識者，勝故翻之，別立善法。害
X48n0796_p0046c11║雖唯意，而數現起，損惱他故，障大悲故，令知過失，
X48n0796_p0046c12║翻立不害。餘染不爾，故不翻立。問：染淨相翻，淨寧
X48n0796_p0046c13║少染？答：淨勝染劣，少歒多故。又解：理通說多同體
X48n0796_p0046c14║迷情，事局隨相分多，故於染淨不應齊責。二假實
X48n0796_p0046c15║有者，不放逸捨不害非實，餘八非假。三獨並生者，
X48n0796_p0046c16║有義，十一四遍善心，餘七不定，論說十一六位起
X48n0796_p0046c17║故。有義，除安十遍善起，論說十種遍善心故。六位
X48n0796_p0046c18║起者，依相增說。四諸識有無者，七八二識在無漏
X48n0796_p0046c19║位，定有十一有漏皆無，意識皆有五識。有義，唯闕
X48n0796_p0046c20║輕安，性散動故。有義，五識亦有輕安，定所引生故，
X48n0796_p0046c21║成事智俱故，餘十皆有。五諸受俱轉者，十五受俱
X48n0796_p0046c22║安，非憂苦行相違故。六別境相應者，皆得相應。七
X48n0796_p0046c23║界繫不繫者，十一皆通繫及不繫。有義，輕安通三
X48n0796_p0046c24║界有，諸定加行有調暢故，四一切中通諸地故。有
X48n0796_p0047a01║義，輕安唯上界有，論說欲界闕輕安故，通有尋等
X48n0796_p0047a02║名通地故。八見所斷等者，十一皆通見所斷等，此
X48n0796_p0047a03║果依亡隨喪故斷。決擇分說根中善法非見斷者，
X48n0796_p0047a04║依斷緣縛非見斷故。九有學等三者，皆通三種。十
X48n0796_p0047a05║生得加行者，安唯加行，餘通二種。此等教理及義
X48n0796_p0047a06║所因，皆唯識第六卷說。
X48n0796_p0047a07║貪者（至）為業。
X48n0796_p0047a08║述曰：上解第三位，下釋第四位。有二段文：初別釋
X48n0796_p0047a09║十煩惱，後五取別問答。別釋為十，或分為二：初明
X48n0796_p0047a10║鈍五，後明利五。問答之文屬五利故。三界愛者，謂
X48n0796_p0047a11║三界中發潤之貪皆此攝故。緣無為等亦貪漏，或
X48n0796_p0047a12║緣三界諸愛為體。五十八諸愛有四種，謂著諸見、
X48n0796_p0047a13║欲、色、無色，但說增上諸猛利貪。不爾，緣無漏應非
X48n0796_p0047a14║此貪攝。緣起經說：貪有四種：一愛，二後有愛，三喜
X48n0796_p0047a15║貪俱行愛，四彼彼喜樂愛。義亦如是五十五說。於
X48n0796_p0047a16║十種境起十種貪，廣如彼說。
X48n0796_p0047a17║生眾苦者（至）取蘊生故。
X48n0796_p0047a18║述曰：愛能發潤，故生取蘊。取蘊名苦，三苦性故。此
X48n0796_p0047a19║說其業別障無貪。
X48n0796_p0047a20║嗔者（至）為業。
X48n0796_p0047a21║述曰：於有情苦及苦具者，此顯嗔境。有情自體三
X48n0796_p0047a22║苦故苦，生彼事理嗔名苦具，令心憎恚是嗔體性。
X48n0796_p0047a23║五十五說於十境轉，五十八說憎滅道故。或此但
X48n0796_p0047a24║說苦苦名苦，增上嗔境唯欲界故。五十八說嗔有
X48n0796_p0047b01║四，損己、他見、他有情所，所愛不饒非愛饒益。初二
X48n0796_p0047b02║緣害自身，次一憎親友，後一愛怨家。緣此三境而
X48n0796_p0047b03║起三嗔，三世各三，名九惱害不安惡行。此說通業
X48n0796_p0047b04║別障無嗔。
X48n0796_p0047b05║不安（至）苦故。
X48n0796_p0047b06║述曰：謂嗔必令身心熱惱，起諸惡業，不善性故，多
X48n0796_p0047b07║住苦中。
X48n0796_p0047b08║慢者（至）為業。
X48n0796_p0047b09║述曰：諸論第三皆說癡相，不善根故。今說慢者，顯
X48n0796_p0047b10║前三種別行相故。唯多舉增上依我之體，故說依
X48n0796_p0047b11║止薩迦耶見。五蘊論說慢有七種：一慢，於劣己計
X48n0796_p0047b12║己勝、於等己計己等。二過慢，於等己計己勝、於勝
X48n0796_p0047b13║己計己等。三慢，過慢於勝己計己勝。四我慢，隨觀
X48n0796_p0047b14║取蘊計我我所。五增上慢，未多得謂已得。六卑慢，
X48n0796_p0047b15║於多勝己計己少劣。七邪慢，全無德計己德。顯揚
X48n0796_p0047b16║第一說三慢類，我勝、我等、我劣慢類。婆沙第一百
X48n0796_p0047b17║九十九、俱舍十九說九慢類，前三為三，有勝、有等、
X48n0796_p0047b18║有劣為三，無勝、無等、無劣為三。成唯識說此七九
X48n0796_p0047b19║慢，謂於三品我德處生。五十五說於六境生。七慢
X48n0796_p0047b20║中合慢、過慢、卑慢為一，故唯識文正。初慢從下品
X48n0796_p0047b21║中品處生，過慢於中品及上品處生，慢、過慢、卑慢
X48n0796_p0047b22║唯於上品起，我慢緣我生，增上邪慢俱緣德起。九
X48n0796_p0047b23║慢唯於三品處起，過慢、慢、卑慢、上品、中上品如次
X48n0796_p0047b24║起初三，卑慢、慢、過慢、上品、中上品如次起中三，慢、
X48n0796_p0047c01║過慢、卑慢、中上品、上品如次起後三。品類足論二
X48n0796_p0047c02║復次釋如彼廣說，總令心高是慢自性。
X48n0796_p0047c03║不敬苦（至）後有故。
X48n0796_p0047c04║述曰：師長及有德，可敬所不敬，七慢三境生。一德
X48n0796_p0047c05║境，謂邪增上。二我境，謂我慢。三情境，謂餘。四三品
X48n0796_p0047c06║處生。此中三說境攝法周盡，依我為本及緣師長，
X48n0796_p0047c07║即有情并德故。由不敬故後有苦生，謂若有慢於
X48n0796_p0047c08║德有德心不謙下，由此生死輪轉無窮受諸苦故。
X48n0796_p0047c09║此說通業別障。不慢敬者，或信或捨或慙所攝。決
X48n0796_p0047c10║擇分說慢有四種，於見有情、於受用欲後有處起，
X48n0796_p0047c11║此九慢類於有情轉。我慢於欲後有處轉，餘隨所
X48n0796_p0047c12║應。
X48n0796_p0047c13║無明者（至）為業。
X48n0796_p0047c14║述曰：於三界中所有無智，說名無明。不爾，緣無漏
X48n0796_p0047c15║應無明不轉。或此但說緣三界中無智為體，境相
X48n0796_p0047c16║顯故。或即三界中無智攝一切盡，梵云阿毗迦羅。
X48n0796_p0047c17║六義：一者非義，如非牛亦名無牛。二者無義，如牛
X48n0796_p0047c18║已死亦說無牛。三者異義，如異牛故亦名無牛。四
X48n0796_p0047c19║者惡義，如有惡子亦名無子。五者少義，如食少味
X48n0796_p0047c20║亦名無味。六者離義，如處離人亦名無人。如是即
X48n0796_p0047c21║說非明、無明、異明、惡明、少明、離明，故名無明。五十
X48n0796_p0047c22║六說：智所對治，別有心所覆蔽為性，非唯明無，亦
X48n0796_p0047c23║非邪智。若彼無明唯明無者，應無三品，以體無故；
X48n0796_p0047c24║應非隨眠，無非轉故；應三性心皆成染汙，常離明
X48n0796_p0048a01║故；應非有無為，亦非染淨故；離明心相續，應明不
X48n0796_p0048a02║起故；亦非此滅明得生，無有無法可滅故。若唯邪
X48n0796_p0048a03║智是無明者，設起三徵，乃至廣說，不能煩引。故此
X48n0796_p0048a04║無明別有自體。世親緣生論無明通三性，違决擇
X48n0796_p0048a05║文，如後當釋。五十五說：無明依七事起。緣起經說：
X48n0796_p0048a06║無明有四：一纏、二隨眠、三相應、四不共。本地第九
X48n0796_p0048a07║决擇，五十五、五十六、五十八，顯揚第一攝事品等
X48n0796_p0048a08║說。二、四、五、七、九無智等，如彼廣說。
X48n0796_p0048a09║邪决定者（至）煩惱現行。
X48n0796_p0048a10║述曰：顯無明果。邪定者，邪見，餘文易了。此說諸惑
X48n0796_p0048a11║生之次第，理必應爾，略無業果。或雜染言，通諸有
X48n0796_p0048a12║漏。成唯識說起疑邪定，以疑為先。此說無失，隨應
X48n0796_p0048a13║皆得。
X48n0796_p0048a14║彼所依（至）起諸煩惱。
X48n0796_p0048a15║述曰：或俱或先，為因之義。
X48n0796_p0048a16║疑者（至）為業。
X48n0796_p0048a17║述曰：於諦者境，猶預者體。決擇分說：於五處轉他
X48n0796_p0048a18║世作用因果諦寶。此所猶預，體即諦故，隨其所應。
X48n0796_p0048a19║於諦猶預（至）道諦攝故。
X48n0796_p0048a20║述曰：三寶，無漏滅道諦攝，故於諦疑。法身，理法真
X48n0796_p0048a21║實滅諦所攝。二身，餘法僧道諦所攝。同體寶者，隨
X48n0796_p0048a22║應所攝。此釋體文。
X48n0796_p0048a23║善品不生者（至）不造證故。
X48n0796_p0048a24║述曰：此釋前業由疑不决，不能造業脩諸善品，故
X48n0796_p0048b01║善不生。此說通業別障不疑，或信或解正慧所攝。
X48n0796_p0048b02║有義此疑以慧為體，有義此疑別有自性，如唯識
X48n0796_p0048b03║論引教而說。
X48n0796_p0048b04║薩迦耶見者（至）為體。
X48n0796_p0048b05║述曰：解煩惱中若依後釋利鈍別故分成二者，上
X48n0796_p0048b06║明非利惑，下明利惑。文中有二：初別釋五，後總問
X48n0796_p0048b07║答。此則五：初梵云薩迦耶達利瑟致。迦耶者聚集
X48n0796_p0048b08║義，身聚集故。達利瑟致是見義，聚之見故。薩有三
X48n0796_p0048b09║義：一有、二偽、三者移轉。薩婆多說雖一薩言釋成
X48n0796_p0048b10║三義，今但取有，雖緣聚身而起於見。言實有者，由
X48n0796_p0048b11║訓釋詞有差別故，佛生死智能知未來，遮經部師
X48n0796_p0048b12║橫執為偽，故說薩字表是有身。不爾，除薩但言身
X48n0796_p0048b13║見，訓釋詞言阿悉提底薩，故唯是有非餘二義。經
X48n0796_p0048b14║部師說雖一薩言釋成三義，今但取偽，既緣聚身
X48n0796_p0048b15║而起於見，故偽非有。由訓釋詞有差別故，佛天眼
X48n0796_p0048b16║智能知未來，遮薩婆多橫執為有，故說薩字表是
X48n0796_p0048b17║偽身。不爾，除薩但名身見，訓釋詞言思誕提底薩，
X48n0796_p0048b18║故唯是偽非餘二義。今大乘言雖一薩字釋成三
X48n0796_p0048b19║義，今取移轉，迦耶聚集已假非真，更致薩言表成
X48n0796_p0048b20║移轉。復為息止未來二執，由訓釋詞有差別故，訓
X48n0796_p0048b21║釋詞言僧吃爛底薩，執我之心非無影像，似我不
X48n0796_p0048b22║實，體是偽故。非實有，仍從緣起，性是依他，成所緣
X48n0796_p0048b23║緣。而體少有，復非全偽，無實用故，我所依故。不同
X48n0796_p0048b24║二執，故名移轉。又心外無，橫執為有，可言虗偽，不
X48n0796_p0048c01║同有執。內影像有，彼撥為無，非全虗偽，不同無執。
X48n0796_p0048c02║為遮實執定有定無，故訓釋詞表成移轉。於五取
X48n0796_p0048c03║蘊等者是見，所緣蘊等者是。等有二種：一者平等，
X48n0796_p0048c04║五蘊皆執故；二謂所等。所等有二，下皆准知。一者
X48n0796_p0048c05║等有，謂界處等；二者等無，謂離蘊等。緣蘊處等與
X48n0796_p0048c06║離蘊等，計為我故，為所緣境。隨此所緣，或總或別，
X48n0796_p0048c07║二三合等，執我我所以為所執，以隨境也。忍謂忍
X48n0796_p0048c08║可，體即勝解；欲謂希望，體即是欲。此二是果，故立
X48n0796_p0048c09║果名。覺謂尋求，觀謂思察，此二即是麁細行別。見
X48n0796_p0048c10║謂推搆，此五皆是見之行相，一體異名。今舉行相，
X48n0796_p0048c11║顯自體故。五取蘊等是所遍計，諸忍欲等是能遍
X48n0796_p0048c12║計，我及我所即是遍計，所執性成。今能遍計是此
X48n0796_p0048c13║見體，舉前二種取能計故。此所遍計言取蘊者，顯
X48n0796_p0048c14║親所緣，非無漏故。取處取界亦類此知，舉忍等五
X48n0796_p0048c15║緣五門法而起見故。
X48n0796_p0048c16║一切見趣所依為業。
X48n0796_p0048c17║述曰：一切見者，六十二見等。趣謂所趣。諸見糺紛，
X48n0796_p0048c18║皆趣我故，此屬我見。趣或趣况，諸見趣況，由執我
X48n0796_p0048c19║故，此屬諸見。與彼為依，是此作業。五見作用，通障
X48n0796_p0048c20║正慧。今舉別用，不說通業。
X48n0796_p0048c21║邊執見者（至）觀見為體。
X48n0796_p0048c22║述曰：邊有二義：一者邊側，障中道故；二者邊鄙，障
X48n0796_p0048c23║勝行故。薩迦耶見執我等已，此邊執見隨於前蘊
X48n0796_p0048c24║而執斷常。諸忍欲等為此見體，所遍計等三種如
X48n0796_p0049a01║前。移轉見後計執斷常，方邊見攝。餘者邪見，故論
X48n0796_p0049a02║言隨。先隨我見，後隨執蘊。五十八說執釋梵等為
X48n0796_p0049a03║常為恒，苦邪見故。
X48n0796_p0049a04║障處中行（至）緣起正智。
X48n0796_p0049a05║述曰：緣起者，境諸因果法，因故非常、果故非斷。緣
X48n0796_p0049a06║因果智名緣起智，是處中行亦是勝行。勝行即出
X48n0796_p0049a07║離，正智通因果，證智非因故言出離。或出離即滅
X48n0796_p0049a08║諦，障正智生不稱出離，彼障此故立邊見名。
X48n0796_p0049a09║見取者（至）為體。
X48n0796_p0049a10║述曰：見及見所依五取蘊等見取之境，雖此見取
X48n0796_p0049a11║取見非見，要取見為首方名見取，但取非見法非
X48n0796_p0049a12║見取故。理准實應名見等取，略等言故但名見取。
X48n0796_p0049a13║要緣見俱五取蘊等，執為最勝上妙之法，及能得
X48n0796_p0049a14║清淨解脫出離起此行相，諸忍欲等是見取體。故
X48n0796_p0049a15║五十八顯揚第一及唯識言：謂於諸見及所依蘊，
X48n0796_p0049a16║執為最勝能得清淨，是名見取。此中但說非勝計
X48n0796_p0049a17║勝，不說得淨，影顯定有，與瑜伽論第八卷同。若不
X48n0796_p0049a18║爾者，瑜伽論說非滅計滅，應非邪見。雖本地分第
X48n0796_p0049a19║八卷云：不淨計淨名為見取。彼意要計見取眷屬
X48n0796_p0049a20║諸不淨法為勝能淨得見取名，非唯計不淨名為
X48n0796_p0049a21║見取。雖五十八說妄取迷苦所有諸見為第一等
X48n0796_p0049a22║名為見取，意說見取非定一心緣見非見方得取
X48n0796_p0049a23║名，唯緣諸見執勝因亦見取故。設合緣者，見為首
X48n0796_p0049a24║故，略無餘蘊。不爾，便違顯揚等說。然但緣非見為
X48n0796_p0049b01║勝能淨者不名見取，名見取故。彼但邪見，非惑業
X48n0796_p0049b02║故。最勝上妙四差別者，有說同於滅靜妙離。此釋
X48n0796_p0049b03║不然，非滅計滅非見取故，此四但是勝之異名。或
X48n0796_p0049b04║計為勝，同滅四行能超惡趣及三界別，或是三界
X48n0796_p0049b05║成無漏善，如其次第是四差別。見及所依是所遍
X48n0796_p0049b06║計，諸忍欲等是能遍計，為最勝等所執性成，准前
X48n0796_p0049b07║應說。
X48n0796_p0049b08║執不正見所依為業。
X48n0796_p0049b09║述曰：一切鬪諍依此生故。
X48n0796_p0049b10║戒禁取者（至）為體。
X48n0796_p0049b11║述曰：戒者性戒，禁者遮戒，或戒內道禁外道戒，此
X48n0796_p0049b12║及所依五取蘊等戒禁取境。雖此戒禁取緣戒禁
X48n0796_p0049b13║及非戒禁，要緣戒禁為首方名戒禁取，但取非戒
X48n0796_p0049b14║禁非戒禁取故。理實此應名戒禁等取，取戒禁為
X48n0796_p0049b15║首。故略等言：要緣戒禁俱五取蘊等，執為最勝上
X48n0796_p0049b16║妙之法，及能得清淨解脫出離，起此行相諸忍欲
X48n0796_p0049b17║等，是戒禁取體。故五十八顯揚第一唯識等言：謂
X48n0796_p0049b18║於隨順諸見戒禁及所依蘊，執為最勝能得清淨，
X48n0796_p0049b19║是名戒禁取。此中但說為清淨等，非因計因不說
X48n0796_p0049b20║最勝，影顯定有與瑜伽論第八卷同。若不爾者，瑜
X48n0796_p0049b21║伽論說非道計道，應非邪見。雖本地分中第八卷
X48n0796_p0049b22║言：於苦計樂名戒禁取。彼意要計戒禁眷屬所有
X48n0796_p0049b23║諸苦以為樂法，為勝能淨得戒禁取名，非唯計苦
X48n0796_p0049b24║名戒禁取。雖五十八說妄取順見所受戒禁為第
X48n0796_p0049c01║一等名戒禁取，意說戒禁取非定一心緣戒非戒
X48n0796_p0049c02║方名戒取，唯緣諸戒執為勝因亦戒取故。設合緣
X48n0796_p0049c03║者，戒為首故，略無餘蘊。不爾，便違顯揚等說。若但
X48n0796_p0049c04║緣彼非戒禁法，不名戒禁取名戒禁取，故彼皆取
X48n0796_p0049c05║見非見等故。清淨、解脫、出離別者，有說：同自性有，
X48n0796_p0049c06║無餘涅槃。此釋不然，非道計道，尚為邪見說計戒
X48n0796_p0049c07║取為涅槃耶？計為彼三因體是最勝，可是戒禁取，
X48n0796_p0049c08║最勝能淨方是此故。或此但是最勝異名，離諸漏
X48n0796_p0049c09║名清淨，絕二縛名解脫，超生死名出離，略無因義。
X48n0796_p0049c10║或超三界因，或此但是彼因異稱，略無勝義。所遍
X48n0796_p0049c11║計等，准前應說。
X48n0796_p0049c12║勞而無果，所依為業。
X48n0796_p0049c13║述曰：下文自釋。
X48n0796_p0049c14║戒禁者，謂惡見為先。
X48n0796_p0049c15║述曰：顯戒禁取隨見取生，非除戒禁。因見受戒執
X48n0796_p0049c16║為勝因，故說戒禁惡見為先。此若執見，應是見取。
X48n0796_p0049c17║執見等為勝，非因非見取攝，要計勝為因方成見
X48n0796_p0049c18║取故，非滅計滅是邪見故。但執戒等為因，非勝非
X48n0796_p0049c19║戒取攝，要計為因勝方成戒取故，非道計道是邪
X48n0796_p0049c20║見故。故成唯識會此等云：然有處說，執為最勝名
X48n0796_p0049c21║為見取，執能得淨名戒取者，是影略說或隨轉門。
X48n0796_p0049c22║不爾。云何？非滅計滅、非道計道說為邪見，非二取
X48n0796_p0049c23║攝。故應如前所說為善。
X48n0796_p0049c24║勞無果者（至）得出離故。
X48n0796_p0050a01║述曰：由無義利而行勤苦，雖設劬勞終無果滿。
X48n0796_p0050a02║邪見者（至）為體。
X48n0796_p0050a03║述曰：因果等者，是見所緣。諸忍等者，是見自性。五
X48n0796_p0050a04║十八說：謗因者，迷集邪見。謗果者，迷苦邪見。謗作
X48n0796_p0050a05║用者，一分迷苦、一分迷集。壞實事者，謗阿羅漢。實
X48n0796_p0050a06║事有二：一智、二斷。謗斷者，迷滅邪見。謗智者，迷道
X48n0796_p0050a07║邪見。邪分別者，通迷四諦。謂謗苦諦，決定無有自
X48n0796_p0050a08║在等、常邊無邊等，是苦邪見。計自在等為生者等
X48n0796_p0050a09║及謗集諦，是集邪見。說現法涅槃及謗滅諦，計邪
X48n0796_p0050a10║解脫，是滅邪見。謗智為首有為無漏及謗道諦，計
X48n0796_p0050a11║無利行是真行道、能盡諸苦，是道邪見。不死矯亂
X48n0796_p0050a12║通迷四起，故邪分別通四諦生。此謗因果或別或
X48n0796_p0050a13║總。別有四句：一依因謗果，謂雖有因而無異熟。二
X48n0796_p0050a14║依果謗因，謂雖有果而無惑業。三不依因而謗於
X48n0796_p0050a15║果，謂無三世。四不依果而謗於因，謂無煩惱生死
X48n0796_p0050a16║因緣起。合謗因果總為一句，謂諸法空無因無果。
X48n0796_p0050a17║如是等義皆應准知。
X48n0796_p0050a18║斷善根為業（至）善不生起為業。
X48n0796_p0050a19║述曰：由邪見故能斷善根，諸不善根由此堅固，既
X48n0796_p0050a20║無因果不善便生，惑業既增善不生起，行相最廣
X48n0796_p0050a21║損壞處深，難得涅槃長埋生死，故說此業別開四
X48n0796_p0050a22║門。斷善根用要唯上品，所餘三業通九品見。
X48n0796_p0050a23║謗因者（至）無惡行等。
X48n0796_p0050a24║述曰：上論本文，下釋師解。無施與者，無正布施。無
X48n0796_p0050b01║愛樂者，無所愛樂法而可尊重，故能愛樂度無能。
X48n0796_p0050b02║無祠祀者，無以財食供養三寶。所生妙行、惡行翻
X48n0796_p0050b03║此。或初二無妙行、無祠祀者，無惡行別，別此三總，
X48n0796_p0050b04║即妙行及惡行等。瑜伽論第八及五十五說皆同
X48n0796_p0050b05║此。五十八云：無妙行、惡行名謗作用者，此謗體無，
X48n0796_p0050b06║彼謗無用；此謗無思業，彼謗無身語；此謗為因果
X48n0796_p0050b07║未生位，彼謗其用果將生起。然用及因實非即離，
X48n0796_p0050b08║各據一義，理不相違。涅槃經三十五謗因五句闕
X48n0796_p0050b09║無愛樂。此謗因中復言等者，謂無讚誦、毆擊等業。
X48n0796_p0050b10║謗果者（至）異熟等。
X48n0796_p0050b11║述曰：等言顯示增上等流，如短命等、殺生等流，菓
X48n0796_p0050b12║味辛少，邪見增上如是等果。
X48n0796_p0050b13║謗作用者（至）有情等。
X48n0796_p0050b14║述曰：此有三類：一者世間，二者父母，三化生等。
X48n0796_p0050b15║誹謗異世（至）作用故。
X48n0796_p0050b16║述曰：瑜伽第七空論中復有差別，應勘敘之。謗無
X48n0796_p0050b17║從此世間死沒生彼世間，或復翻此，故謗無此，是
X48n0796_p0050b18║謗異世間往來作用。母能任持父為種子，故謗無
X48n0796_p0050b19║此，名謗任持種子作用。諸趣中有名化有情，先業
X48n0796_p0050b20║所招能續後有，故謗無此，名謗相續。然父及母各
X48n0796_p0050b21║有二德：一者可敬福田、二者任持相續。五十八說：
X48n0796_p0050b22║無父無母名壞實事，謗無第一可敬福田。此說謗
X48n0796_p0050b23║無任持相續，名謗作用，故不相違。亦由父母殺成
X48n0796_p0050b24║重逆，故彼謗無，名壞實事。化生有情亦有二類：一
X48n0796_p0050c01║者異生、二者有學。此謗異生，名謗作用。五十八中
X48n0796_p0050c02║說：謗聖者名壞實事。又謗體無名壞實事，謗用無
X48n0796_p0050c03║者名謗作用，亦不相違。謗作用中復言等者，等諸
X48n0796_p0050c04║法中一切作用。水土能生等
X48n0796_p0050c05║壞實事者（至）阿羅漢等。
X48n0796_p0050c06║述曰：有學無學，堪為福田。實法所成，皆名實事。論
X48n0796_p0050c07║言等者，等有學也。瑜伽不同，如前已會。
X48n0796_p0050c08║邪分別者（至）分別倒見。
X48n0796_p0050c09║述曰：此前已說迷四諦起有無邪見，皆邪分別。
X48n0796_p0050c10║斷善根者（至）非一切種。
X48n0796_p0050c11║述曰：上解見體，此釋見業。要唯欲界上品邪見能
X48n0796_p0050c12║斷善根，非餘見八品，義顯餘業通九品見。五十八
X48n0796_p0050c13║說身見等四名為增益，此名損減。彼邪見中但說
X48n0796_p0050c14║因果作用實事，無分別者故。又對法諸見四是增
X48n0796_p0050c15║益，此雖有增但對名減，非說邪見唯損減攝，說邊
X48n0796_p0050c16║無邊等皆邪見攝故。斷善根義後當廣說。此中諸
X48n0796_p0050c17║論違者前引，所餘同者皆不引之，如瑜伽論第八、
X48n0796_p0050c18║五十五、五十八，顯揚第一，唯識第六，涅槃經三十
X48n0796_p0050c19║五說。此十略以十八門分別：一假有實有、二俱生
X48n0796_p0050c20║分別、三自類相應、四與諸識俱、五受俱轉、六別境
X48n0796_p0050c21║俱起、七三性所攝、八三界所繫、九上下相起、十上
X48n0796_p0050c22║下相緣、十一學等所攝、十二見所斷等、十三迷諦
X48n0796_p0050c23║總別、十四有無事境、十五有無漏緣、十六名事所
X48n0796_p0050c24║緣、十七有異熟等、十八所障廢立。一假實有者，五
X48n0796_p0051a01║十五說見世俗有是慧分故，餘五實有別有性故。
X48n0796_p0051a02║二俱生分別者，四唯分別起，謂疑、邪見、見取、戒取，
X48n0796_p0051a03║要邪教友強思生故。餘六通二，內外二緣俱得生
X48n0796_p0051a04║故。邊執見中通二種者，有義斷見許通二種，常見
X48n0796_p0051a05║麁故。有義常見亦通二釋，見禽獸等集資具故。諸
X48n0796_p0051a06║論皆說邊見通故。三自類相應者，依論次第一行
X48n0796_p0051a07║門說，貪與嗔疑定不俱起，行緣別故，與餘七種皆
X48n0796_p0051a08║得俱生，不相違故。嗔與二取定不俱起，執為勝道
X48n0796_p0051a09║不憎彼故，與餘六種皆得相應。慢類疑行相別無
X48n0796_p0051a10║俱起義，與餘六種定得相應，然與斷見定不相應，
X48n0796_p0051a11║境行別故。疑與五見必不俱起，疑不審决見審决
X48n0796_p0051a12║故，五見定不俱無，二慧俱故，行相各猛不並生故。
X48n0796_p0051a13║癡與九種定得相應，然獨行癡無俱起義。四與諸
X48n0796_p0051a14║識俱者，第八諸位一切皆無，末那因中與四俱轉，
X48n0796_p0051a15║我見、我愛、我慢、無明、意識具十，五識唯三，謂貪、嗔、
X48n0796_p0051a16║癡。五受俱轉者，貪嗔癡三俱生分別皆五受俱。有
X48n0796_p0051a17║義慢四不與苦俱。有義通五意有苦根，如前已說。
X48n0796_p0051a18║此說俱生非分別者，疑及邪見、見取、戒取皆四受
X48n0796_p0051a19║俱，非苦俱故。有義俱生身邊二見喜樂捨俱，不在
X48n0796_p0051a20║五識唯無記故，分別二見皆四受俱，欲界不善與
X48n0796_p0051a21║憂俱故。有義俱生身邊二見亦苦受俱，意有苦故。
X48n0796_p0051a22║此依實義麁相應思，下第七卷當更分別。六別境
X48n0796_p0051a23║俱者，貪嗔癡慢容五相應，疑及五見唯四俱起，疑
X48n0796_p0051a24║除勝解見非慧俱。七三性所攝者，嗔唯不善，餘通
X48n0796_p0051b01║二種俱生，身邊及上界一切唯無記攝。八三界所
X48n0796_p0051b02║繫者，嗔唯欲界，九通三界。九上下相起者，未離下
X48n0796_p0051b03║染不起上惑，要得根本定方起上煩惱。下地容起
X48n0796_p0051b04║上界，一切上界地唯地下嗔、邪見、貪、癡四種，或亦
X48n0796_p0051b05║起慢謗涅槃故，我愛俱故。十上下相緣者，下地十
X48n0796_p0051b06║種皆得緣上，嗔緣上理極成故。上地煩惱五得緣
X48n0796_p0051b07║下，謂愛、慢、癡、身見、邊見。有義餘四上不緣下，無行
X48n0796_p0051b08║相故。有義此四亦得緣下，能遍緣故。十一學等所
X48n0796_p0051b09║攝者，此十皆非有學無學，此明唯染故。十二見所
X48n0796_p0051b10║斷等者，疑及邪見、見取、戒取四唯見所斷，唯分別
X48n0796_p0051b11║故。餘六通見及修所斷，以通分別及俱生故，並非
X48n0796_p0051b12║非斷唯染性故。十三迷諦總別者，十種皆通迷四
X48n0796_p0051b13║諦起，有一一起別迷四諦，有緣二三四諦等起。然
X48n0796_p0051b14║總有二：一者數總，四諦各有十煩惱故。二者行總，
X48n0796_p0051b15║總緣四諦起行相故。別亦有二：一者數別，苦諦具十，
X48n0796_p0051b16║三諦皆唯有八種故。別空非我唯苦諦行，所對治
X48n0796_p0051b17║中於餘三諦隱不說有身邊二見。二者行別，此十
X48n0796_p0051b18║一一或各唯緣一一諦起。今依數總別行相說，故
X48n0796_p0051b19║四諦中各有十種。若依數別及行別說，苦諦具十、
X48n0796_p0051b20║餘諦各八，即不得成百一十二。若依行總別、數總
X48n0796_p0051b21║別，或亦難成二十八等，亦不得成百一十二，皆如
X48n0796_p0051b22║理思。下第七卷當更分別。十皆親迷四諦相起，身
X48n0796_p0051b23║見等纏行相深故。緣則不爾，身邊見等不能親緣
X48n0796_p0051b24║滅諦等故。十四有無事境者，親所緣緣决定皆有，
X48n0796_p0051c01║踈所緣緣有無不定。即蘊計我皆有所依，故名緣
X48n0796_p0051c02║有事；離蘊計我皆無所依，故名緣無事。諸煩惱中
X48n0796_p0051c03║隨應廣說。十五有漏無漏緣者，親所緣緣定唯有
X48n0796_p0051c04║漏，疎所緣緣親迷諦者皆通無漏。若重緣起，行相
X48n0796_p0051c05║不深，非緣無漏。十六名事所緣者，他界無漏緣者，
X48n0796_p0051c06║皆不能親緣取，但緣其名，名緣名境不似質故。自
X48n0796_p0051c07║地緣者，相分似質，名緣分別所起事境。十種皆通
X48n0796_p0051c08║緣名及事。五十八雖說貪嗔慢三唯緣一分，所餘
X48n0796_p0051c09║七種通緣一切，名曰遍行。今說貪等隨見等生，故
X48n0796_p0051c10║亦通緣有無事等，別者不爾。十七有異熟等者，身
X48n0796_p0051c11║邊二見是俱生者，及此相應貪癡慢等，并上界一
X48n0796_p0051c12║切煩惱，唯無記故，非有異熟。若欲界繫分別所起
X48n0796_p0051c13║一切煩惱，及俱生中發惡業者，性是不善，皆有異
X48n0796_p0051c14║熟。十八所障廢立者，貪嗔癡三翻立善法，性不善
X48n0796_p0051c15║根障善根故，遍六識故。慢等不爾，故不翻立。有義
X48n0796_p0051c16║不慢，信一分攝，深信彼故。有義捨攝，心平等故。有
X48n0796_p0051c17║義慙攝，崇重彼故。有義不疑，即信所攝，心淨信故。
X48n0796_p0051c18║有義正解攝，心決定故。有義正慧攝，正推求故。惡
X48n0796_p0051c19║見障正見，別境少分故。此等諸門相違文證，義之
X48n0796_p0051c20║所以，一切皆如唯識第六。恐猒煩述，故略斯要。
X48n0796_p0051c21║問如是五見（至）幾損減見。
X48n0796_p0051c22║述曰：解第四位根本惑中，若依初科，文有二者，上
X48n0796_p0051c23║來別解十體業訖，次下第二別問答見。依第二科，
X48n0796_p0051c24║分為二者，初明五鈍，後明利五。明利五之中，復分
X48n0796_p0052a01║為二：上來第一別釋五訖，以下第二問答諸見。就
X48n0796_p0052a02║問答中，文勢有五：一問答增減，二問答相攝，三釋
X48n0796_p0052a03║經毀我，四我我所別，五明我見緣。就初段中，初問，
X48n0796_p0052a04║次答。此即問文。諸見行相，於境滋長，名為增益；誹
X48n0796_p0052a05║撥體無，稱為損減。答中有二：初答增益，後答損減。
X48n0796_p0052a06║答（至）清淨故。
X48n0796_p0052a07║述曰：此答增益。四見不同，增義亦別：一增自性，二
X48n0796_p0052a08║增差別，三增第一，四增清淨。上論本文，下釋師解。
X48n0796_p0052a09║謂於五取蘊（至）是邊見。
X48n0796_p0052a10║述曰：我見不能親緣無漏，故舉取蘊為所知境。故
X48n0796_p0052a11║諸論說所有我見皆緣無常五取蘊起，此說影像，
X48n0796_p0052a12║非論本質。此五取蘊即是所知性無我境，增益我
X48n0796_p0052a13║起於法體增，故薩迦耶見名增益自性。我體已增，
X48n0796_p0052a14║後於此我增無常斷，後更不續。增法本常，先無因
X48n0796_p0052a15║起，即自性上之差別義，故增差別邊見行相。不爾，
X48n0796_p0052a16║斷見應名為減，增我斷故，非是減攝。
X48n0796_p0052a17║於諸惡見（至）是戒禁取。
X48n0796_p0052a18║述曰：增第一者，謂最勝等見取行相。增清淨者，謂
X48n0796_p0052a19║清淨因戒取行相。然由前釋二體業中，但以計勝
X48n0796_p0052a20║名見取行，今亦不說為能淨因。先但以能淨名戒
X48n0796_p0052a21║取行，今亦不說體是最勝。要各具二方成二取。或
X48n0796_p0052a22║此影顯與前文別，即於此見謂隨見惑。上釋論師
X48n0796_p0052a23║釋增益訖。
X48n0796_p0052a24║一、多分是損減見。
X48n0796_p0052b01║述曰：此論本師第二明邪見一多分損減。
X48n0796_p0052b02║一多分者（至）損減故。
X48n0796_p0052b03║述曰：釋師解此一多分言，計梵王常等是增益邪
X48n0796_p0052b04║見，撥無四諦名損減邪見。今釋邪見，不同小乘唯
X48n0796_p0052b05║是損減，諸邪分別皆邪見收，故多分損減，不必皆
X48n0796_p0052b06║損減亦增益故。然五十八唯說損減，如前已會。
X48n0796_p0052b07║問（至）或一切。
X48n0796_p0052b08║述曰：此即第二問答相攝。初論本師為二問答，後
X48n0796_p0052b09║釋論師解所答義。此初問答也。前際見者，謂過去
X48n0796_p0052b10║全，現在少分待未來故，未來因故。後際者，謂未來
X48n0796_p0052b11║全，現在少分待過去故，過去果故。緣彼起見，名二
X48n0796_p0052b12║際見。即長阿含第十梵動品本劫本見、末劫末見，
X48n0796_p0052b13║翻名有異而體無別。然瑜伽第八、五十八、八十七，
X48n0796_p0052b14║唯識第六，長阿含第十，梵網六十二見經，舍利弗
X48n0796_p0052b15║阿毗曇、毗婆沙第一百九十九及二百，雖皆廣說，
X48n0796_p0052b16║然長阿含等與大乘義見攝不同，不可依用。今依
X48n0796_p0052b17║瑜伽等所說為正。五十八、八十七說：前際有五位：
X48n0796_p0052b18║一、四遍常論，二、四一分常論，三、二因論，四、四有邊
X48n0796_p0052b19║等論，五、四不死矯亂論。後際有五位：一、十六有想
X48n0796_p0052b20║論，二、八無想論，三、八非有想非無想論，四、七斷滅
X48n0796_p0052b21║論，五、五現法涅槃論。如是前際有十八見，後際總
X48n0796_p0052b22║有四十四見。問：於五見中，幾見所攝？答：其自性二
X48n0796_p0052b23║見攝，謂邊、邪見。若其眷屬，五見所攝。雖五十八說
X48n0796_p0052b24║三見攝，彼文自說開為常、斷，總一邊見。云何自性
X48n0796_p0052c01║二見所攝？於十位中，常見攝五，謂四遍常、四一分
X48n0796_p0052c02║常、有相十六、無想有八、俱非八論。斷見攝一，謂七
X48n0796_p0052c03║斷論。如是邊見總攝六位，有四十七見。邪見攝四
X48n0796_p0052c04║位，謂二無因、四有邊等、四不死矯、五涅槃論，有十
X48n0796_p0052c05║五種。故二際見，二見所攝。四遍常論者，一、由能憶
X48n0796_p0052c06║一壞成劫，或二或三乃至八十，彼便執我世間俱
X48n0796_p0052c07║常，由隱顯故。二由能憶一生或二或三乃至百千
X48n0796_p0052c08║生事，彼便執我世間俱常。三由天眼見諸有情死
X48n0796_p0052c09║時諸蘊相續，便執我世間俱常。四由尋伺不如實
X48n0796_p0052c10║知，執我世間俱是常住。此四由劫及生死生尋伺
X48n0796_p0052c11║四事而起。此見道斷尋有，見道常見亦他界緣，緣
X48n0796_p0052c12║三界法並是常故。雖三界合緣，仍隨所應應三界
X48n0796_p0052c13║繫。四一分常論者，一從梵天沒來生此間得宿住
X48n0796_p0052c14║通，作如是執：我等皆是梵王所化，梵王是常，我等
X48n0796_p0052c15║無常。二聞梵王有如是見等大種常心無常。或翻
X48n0796_p0052c16║此說，同彼忍者或住梵世，乃至或是展轉聞如是
X48n0796_p0052c17║道理，我以梵王為量信其所言，是故世間一分常
X48n0796_p0052c18║住。三有先從戲忘天沒來生此間，得通起執：在彼
X48n0796_p0052c19║諸天不遊戲等，在彼常住，我等無常。四有從意憤
X48n0796_p0052c20║天沒，乃至如前。此二天處在四空居，如後當說。此
X48n0796_p0052c21║四由執大梵大種，或心戲忘憤恚四事而起。此之
X48n0796_p0052c22║八見依前際起，以計梵王為他我故。計一分常，常
X48n0796_p0052c23║見所攝。不爾，應非邊見所攝，但不得緣他地諸法
X48n0796_p0052c24║為其自我，他我許故。其令常等理不相違，設自
X48n0796_p0053a01║身我亦在中故。一分常者是常見，無常者是何見？
X48n0796_p0053a02║此雖非斷，然堅執故。亦是染汙，非五見攝，但是染
X48n0796_p0053a03║慧。又解：邪見所攝，此不同於不可記事，是斷見攝。
X48n0796_p0053a04║彼言無常，意說斷故。前解為勝，不說一分，通邪見
X48n0796_p0053a05║故。有相十六者，初四見依三見立：一命者即身，二
X48n0796_p0053a06║命者異身，三此總是我，遍滿無二無異無缺。依第
X48n0796_p0053a07║一見立第一我有色死後有想，以我為色故名有
X48n0796_p0053a08║色，取諸法相名有想。在欲界全色界一分，除無想
X48n0796_p0053a09║天。許無色界有色者，此亦在彼。前三無色，此有想
X48n0796_p0053a10║故，不在後一。依第二見故立第二我無色死後有
X48n0796_p0053a11║想，執無色蘊為我等故。其釋名等，如前應知。此在
X48n0796_p0053a12║欲界乃至無所有處，除無想天。依第三見立第
X48n0796_p0053a13║三我亦有色我亦無色死後有想，執五蘊為我，乃
X48n0796_p0053a14║至廣說。在欲界全，乃至廣說。第四我非有色非無
X48n0796_p0053a15║色死後有想，即遮第三無別依見。如是四種，或依
X48n0796_p0053a16║尋伺、或依等至，皆容得起。次四見：一執我有邊死
X48n0796_p0053a17║後有想，若執色為我性有分限，或在身中節量等，
X48n0796_p0053a18║乃至廣說。非色為我亦有分限，所依所緣有分限
X48n0796_p0053a19║故。此在欲界全色界一分，無色有色等如前說。二
X48n0796_p0053a20║執我無邊死後有想，若執色為我遍一切處，此所
X48n0796_p0053a21║不知皆謂為有，非其所見能知無邊，三千界等有
X48n0796_p0053a22║分限故。下准此解，以其知慮不知邊際名為無邊，
X48n0796_p0053a23║非遠知也。餘如前說。三執我亦有邊亦無邊死後
X48n0796_p0053a24║有想，執我隨身或卷或舒其量不定，身無量故我
X48n0796_p0053b01║亦無量等。餘義准上。四執我非有邊非無邊，即遮
X48n0796_p0053b02║第三，此四依尋伺等至皆起。次四依相異，一我有
X48n0796_p0053b03║一想、二我有種種想、三我有少想、四我有無量想。
X48n0796_p0053b04║次四依受，一我純有樂死後有想、二我純有苦死
X48n0796_p0053b05║後有想、三我純有苦有樂死後有想、四我純無苦
X48n0796_p0053b06║無樂死後有想。一想者，在前三無色。種種想者，在
X48n0796_p0053b07║欲色界，除無想天。少想者，執少色為我等、想為我
X48n0796_p0053b08║所，我與彼合名為少想。欲色界，除無想。無色界，如
X48n0796_p0053b09║前說。無量想者，執無量色為我、想為我所等，如前
X48n0796_p0053b10║說，乃至廣如瑜伽等說。如是四種尋伺等至皆容
X48n0796_p0053b11║得起。我純有樂有想者，在前三靜慮，乃至廣說。純
X48n0796_p0053b12║有苦有想者，在地獄中。有苦有樂有想者，在畜生、
X48n0796_p0053b13║鬼界、人及欲天。無苦無樂有想者，在第四定。以上
X48n0796_p0053b14║尋伺等至皆容得起。無想八論者，有色等四、有邊
X48n0796_p0053b15║等四。有色等四者，一我有色，死後無想執色為我，
X48n0796_p0053b16║得無想定見他、得定生彼，作如是計等。二我無色，
X48n0796_p0053b17║死後無想執命根為我，得無想定等，乃至廣說。三
X48n0796_p0053b18║執我亦有色亦無色，死後無想執色命根為我，於
X48n0796_p0053b19║此二中起一我想，乃至廣說。四執我非有色非無
X48n0796_p0053b20║色，死後無想，即遮第三，無別有物，等至尋伺皆容
X48n0796_p0053b21║得起。有邊等四者，一執我有邊，死後無想執色為
X48n0796_p0053b22║我，其量狹少等，得無想定等，乃至廣說。二執我無
X48n0796_p0053b23║邊，死後無想執色為我，遍一切處等，乃至廣說。三
X48n0796_p0053b24║執我亦有邊亦無邊，死後無想，執色為我，或卷或
X48n0796_p0053c01║舒，乃至廣說。四執我非有邊非無邊，死後無想，遮
X48n0796_p0053c02║第三說，等至尋伺，皆容得起。俱非有八者，有色等
X48n0796_p0053c03║四，有邊等四。一執我有色，死後非有想非無想，執
X48n0796_p0053c04║色為我，見諸有情，入非想非非想定，想不明了，作
X48n0796_p0053c05║如是執，唯尋伺非得定，乃至廣說。二執我無色，死
X48n0796_p0053c06║後如前，執無色蘊為我等，入非想非非想定，不明
X48n0796_p0053c07║了故，作如是說，乃至廣說，等至尋伺，皆容有起。三
X48n0796_p0053c08║執我亦有色亦無色，死後執如前色無色為我，見
X48n0796_p0053c09║諸有情，想不明了，作如是執，唯尋伺者，乃至廣說。
X48n0796_p0053c10║四執非有色非無色為我，死後如前，遮第三是。有
X48n0796_p0053c11║邊等四者，一執我有邊，死後非有想非無想，乃至
X48n0796_p0053c12║第四執我非有邊非無邊，死後非有想非無想，如
X48n0796_p0053c13║是一切，皆執無色為我，已得非想非非想處定，容
X48n0796_p0053c14║有此執。一由彼定實時分短故，以一一蘊為所緣，
X48n0796_p0053c15║執我有邊。二由彼定時分長遠，總以四蘊為所緣，
X48n0796_p0053c16║執我無邊。三由彼定時分或短或長，或一一蘊，或
X48n0796_p0053c17║總為我，故成第三句，第四即遮第三說故，以上常
X48n0796_p0053c18║見攝。七斷滅論者，一我有色，麤四大種所造為性，
X48n0796_p0053c19║死後斷滅，畢竟無有，見身死後有而無故，若自若
X48n0796_p0053c20║他之我，皆以麤大種所造，死後斷滅，現在此身亦
X48n0796_p0053c21║得，後生他身亦得，後皆准此。二我欲界天，死後斷
X48n0796_p0053c22║滅。三我色界天，死後斷滅。四我空無邊處，死後斷
X48n0796_p0053c23║滅。五、我識無邊處，死後斷滅。六、我無所有處，死後
X48n0796_p0053c24║斷滅。七、我非想非非想處，死後斷滅。此中後四，執
X48n0796_p0054a01║彼彼地為生死頂故。有想以下，皆依死後，故名後
X48n0796_p0054a02║際。問：何故不說色界別地，乃說欲界為二，無色為
X48n0796_p0054a03║四耶？答：據實而言，依一一地處，各有斷滅論。然彼
X48n0796_p0054a04║本計無色無形，修定加行難可得成。彼定若起，必
X48n0796_p0054a05║是加行，以更不見有上地法，乃別計斷滅。色界有
X48n0796_p0054a06║形加行易起，可見後地法，不可別計為斷滅。但約
X48n0796_p0054a07║總界，說為斷滅。據實，地地皆有。欲界之中，人天趣
X48n0796_p0054a08║異，故別別開。論實，處處皆別起斷滅。已上總是邊
X48n0796_p0054a09║見所攝四十七見，邪見所攝有十五見。二無因者：
X48n0796_p0054a10║一、從無想天沒，來生此間，得宿住通。不能憶彼出
X48n0796_p0054a11║心已前所有諸位，彼便執我本無而起。諸法如我，
X48n0796_p0054a12║亦應一切本無而生，便執我及世間無因而起。二、
X48n0796_p0054a13║由尋伺不憶前身，作如是執：無因而起，乃至廣說。
X48n0796_p0054a14║如是二見，由無想天虗妄尋伺二事而起。問：此中
X48n0796_p0054a15║何故但說二無因？亦有不知欲界乃至第四定，以
X48n0796_p0054a16║前多身應計無因故。答：據實，亦有地地不知因所
X48n0796_p0054a17║從起。執無因者，但宿住通。無想沒顯，但說其一。又
X48n0796_p0054a18║約一生，却尋無想出心前微，細位難見，故彼計無
X48n0796_p0054a19║因。餘地前生，因麤易見，故不計無因。四有邊者：一、
X48n0796_p0054a20║由天眼見下唯至無間地獄，見上唯至初靜慮天，
X48n0796_p0054a21║執我於中悉皆遍滿，便作是念：過此有我，我應可
X48n0796_p0054a22║見。故知有邊。二依彼定發淨天眼傍見無邊，執我
X48n0796_p0054a23║遍滿故執無邊。三由天眼及神境通見下見上，如
X48n0796_p0054a24║初近遠。運身傍者不得邊際，於上下起有邊想、於
X48n0796_p0054b01║傍起無邊想。四者即遮第三，我及世間不可定說
X48n0796_p0054b02║有邊無邊，然皆定有，乃至廣說。此四雖緣現在待
X48n0796_p0054b03║未來，故名前際。又皆能憶成壞劫，故說前際。四不
X48n0796_p0054b04║死矯亂者，不死謂天，以天長壽，外道執為常住不
X48n0796_p0054b05║死。由答不死天無亂問，後得生彼天。今毀之言，名
X48n0796_p0054b06║為矯亂。一念我不知善不善等，有餘問我不得定
X48n0796_p0054b07║答，我若定答便為妄悟，怖妄語故便言我於天祕
X48n0796_p0054b08║密義不應皆說等。二念我不知善不善等，有問我
X48n0796_p0054b09║者不得定答，若定答者便為邪見，怖邪見故作如
X48n0796_p0054b10║前語。三念如前，我若不實印彼所問，彼或詰我便
X48n0796_p0054b11║不能知，由無知故不得生天等，怖無知故如前廣
X48n0796_p0054b12║說。四念我性昧劣，不能搆集矯亂言詞。又有問：我
X48n0796_p0054b13║有後世耶？應返問彼：汝何所欲？隨言有無俱非等
X48n0796_p0054b14║四，隨彼印可，怖愚癡故。此待未來亦名前際，然於
X48n0796_p0054b15║現轉。又四皆緣先所聞教，皆前際攝。此四依怖妄
X48n0796_p0054b16║語、邪見、無知、愚鈍得起。五現法涅槃者，一見現在
X48n0796_p0054b17║受人天五欲樂，便謂得涅槃。二猒五欲，現住初定
X48n0796_p0054b18║以為涅槃，引在身中名為得樂。見他現在住定亦
X48n0796_p0054b19║爾，下皆准知。三猒尋伺故，現住第二定以為涅槃。
X48n0796_p0054b20║四猒尋伺喜故，現住第三定以為涅槃。五猒諸欲
X48n0796_p0054b21║乃至入出息，現住第四定以為涅槃，待過去故名
X48n0796_p0054b22║為後際。又此執我現既有樂後亦有樂，故後際攝
X48n0796_p0054b23║現樂為先，執後樂故總名現法。然於無色不計涅
X48n0796_p0054b24║槃者，以樂怡悅輕微不及色界故，此中且據地全
X48n0796_p0054c01║作法。據實無色及欲天等處各有計為涅槃者，前
X48n0796_p0054c02║之斷滅人天別開，今此涅槃人天合立，彼依我後
X48n0796_p0054c03║起斷滅故，此總計涅槃故合之也。此等皆不親依
X48n0796_p0054c04║我見起故、邪見攝故，此前際後際諸見，據其自性二
X48n0796_p0054c05║見所攝。若論眷屬五見攝者，八十七說諸外道等薩
X48n0796_p0054c06║迦耶見以為根本，起六十二諸惡見趣故，薩迦耶
X48n0796_p0054c07║見眷屬所攝，依本生故。五十八說見取者，於六十
X48n0796_p0054c08║二諸見趣中，一一別計為最為上，乃至能得解脫
X48n0796_p0054c09║出離，是名見取。故知見取亦眷屬攝，緣彼生故。又
X48n0796_p0054c10║言戒取者，謂所受持隨順見取，見取眷屬見取隨
X48n0796_p0054c11║法，若戒若禁妄計為勝，乃至能得解脫出離，是名
X48n0796_p0054c12║戒取。故知戒取亦眷屬攝，轉因生故。由是論答或
X48n0796_p0054c13║二或一。切五十八說六十二見皆分別起，唯見所
X48n0796_p0054c14║斷。今依文便且列諸名，其迷諦相依定散起，自他
X48n0796_p0054c15║界緣皆如前說。然智度論說二十句，薩迦耶見身
X48n0796_p0054c16║邊見為依，三世分別為六十二，非此所明，故今不
X48n0796_p0054c17║述。
X48n0796_p0054c18║
X48n0796_p0054c19║大乘阿毗達磨雜集論述記卷第三