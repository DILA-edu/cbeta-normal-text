X48n0796_p0085a15║
X48n0796_p0085a16║
X48n0796_p0085a17║大乘阿毗達磨雜集論述記卷第六
X48n0796_p0085a18║
X48n0796_p0085a19║大慈恩寺沙門　基　撰。
X48n0796_p0085a20║初頌總舉，次長行釋。長行中分為六段，以能等為七，
X48n0796_p0085a21║所等隨之以四。實有中所等有三：一、假有，二、世俗有，
X48n0796_p0085a22║三、勝義有，并能等有四。所知中所等有二：一、所識，二、
X48n0796_p0085a23║所通達，并能等有三。色中所等有五：一、無色，二、有見，
X48n0796_p0085a24║三、無見，四、有對，五、無對，并能等有六。有漏中所等有
X48n0796_p0085b01║十一：一、無漏，二、有諍，三、無諍，四、有染，五、無染，六、躭嗜，
X48n0796_p0085b02║七、出離，八、有為，九、無為，十、世間，十一、出世，并能等十
X48n0796_p0085b03║二。已生中所等有七：一、非已生，二、能取，三、所取，四、外
X48n0796_p0085b04║門，五、內門，六、染汙，七、不染汙，并能等八。過去中所等
X48n0796_p0085b05║有十四：一、未來，二、現在，三、善，四、不善，五、無記，六、欲界，
X48n0796_p0085b06║七、色界，八、無色界，九、有學，十、無學，十一、非學非無學，
X48n0796_p0085b07║十二、見所斷，十三、修所斷，十四、非所斷，并能等十五。
X48n0796_p0085b08║緣中所等有十一：一、四緣，二、同分，三、執受，四、根，五、苦
X48n0796_p0085b09║苦，六、壞苦，七、行苦，八、有異熟，九、食，十、有上，十一、無上，
X48n0796_p0085b10║并能等十二。此等六十之門，體義同故，類類各殊，不
X48n0796_p0085b11║假徵其所等多小。六十五六以五十八門分別，顯揚
X48n0796_p0085b12║第五三十四門分別多小不同，至文當出，其同者更
X48n0796_p0085b13║不出之。然五十六等蘊、界、處各各別明，諸門分別既
X48n0796_p0085b14║非總故，不可徵之，必須下是。然第一百卷亦有諸門，
X48n0796_p0085b15║宜勘彼論六十五建立：一、實有，二、假有，三、有色，四、無
X48n0796_p0085b16║色，五、有見，六、無見，七、有對，八、無對，九、有漏，十、無漏，十
X48n0796_p0085b17║一、有諍，十二、無諍，十三、有染，十四、無染，十五、躭嗜，十
X48n0796_p0085b18║六、出離，十七、世間，十八、出世間，十九、墮，二十、非墮，二
X48n0796_p0085b19║十一、有為，二十二、無為，二十三、所知，二十四、所識，二
X48n0796_p0085b20║十五、所緣法，六十六、建立，二十六、四食住持法，二十
X48n0796_p0085b21║七、有異熟，二十八、無異熟，二十九、有因，三十、無因，三
X48n0796_p0085b22║十一、有果，三十二、無果，三十三、緣生法，三十四、內法
X48n0796_p0085b23║名色，三十五、所攝法執，三十六、執受，三十七、非執受，
X48n0796_p0085b24║三十八、大種所造，三十九、非大種所造，四十、有，四十
X48n0796_p0085c01║一、非有，四十二、應修法，四十三、有上，四十四、無上，四
X48n0796_p0085c02║十五、去，四十六、來，四十七、今，四十八、欲界，四十九、色
X48n0796_p0085c03║界，五十、無色界法，五十一、善，五十二、不善，五十三、無
X48n0796_p0085c04║記法，五十四、學，五十五、無學，五十六、非學非無學，五
X48n0796_p0085c05║十七、見道所斷，五十八、修道所斷，五十九、非所斷法，
X48n0796_p0085c06║六十、甚深法。雖以前已廣別建立蘊，仍未總立五十
X48n0796_p0085c07║六。蘊中建立：一、有色，二、有見，三、有對，四、有漏，五、有為，
X48n0796_p0085c08║六、有諍，七、有味，八、躭，九、世間，十、墮界，十一、過去，十二、
X48n0796_p0085c09║未來，十三、現在，十四、內，十五、外，十六、麤，十七、細，十八、
X48n0796_p0085c10║劣，十九、妙，二十、遠，二十一、近，二十二、欲界，二十三、色
X48n0796_p0085c11║界，二十四、無色界，二十五、善，二十六、不善，二十七、無
X48n0796_p0085c12║記，二十八、學，二十九、無學，三十、非學非無學，三十一、
X48n0796_p0085c13║見斷，三十二、修斷，三十三、無斷。無色等翻前十門合。
X48n0796_p0085c14║四十三、翻前有色等十門。四十四、釋蘊積聚義。四義
X48n0796_p0085c15║釋。四十五、名色名色所由。四十六、攝。四十七、相應。四
X48n0796_p0085c16║十八、諸蘊假實界中建立。界一相文小違。對法一、實
X48n0796_p0085c17║有二、假有三、眼及界四句四、同分彼同分五、合不合
X48n0796_p0085c18║能取六、唯所取亦能取七、因助能取八、欲界九、色界
X48n0796_p0085c19║十、無色界十一、通三界十二、執受非執受十三、種種
X48n0796_p0085c20║界非一界無量界十四、界義十五、涅槃及空名界十
X48n0796_p0085c21║六、由何說界十七、因誰分別十八、有色無色等十門
X48n0796_p0085c22║十九、根見識見耶當對法第二此少好二十次第二
X48n0796_p0085c23║十一、問答分別中色界鼻舌所以當對法第二二十
X48n0796_p0085c24║二、第二定既無尋伺如何生根識等（大好文）二十三、眼
X48n0796_p0086a01║耳等生一一所由（當對法第二）二十四、識依一根為二耶
X48n0796_p0086a02║（當對法第二）二十五、眼根及識成因果性二十六、生欲界
X48n0796_p0086a03║諸天決定有二十七、色界諸界決定有處以八門（大好）。
X48n0796_p0086a04║不待名言根境等者，此中總意，謂若根不待名言而
X48n0796_p0086a05║能取自所取境，若境不待名言而能為自根取，皆是
X48n0796_p0086a06║實有，故總合言不分別是色受等名言而取自所取
X48n0796_p0086a07║義，義言境也。若此根不待於所餘而能覺自所覺，若
X48n0796_p0086a08║此境不待於所餘而能為自根覺，皆是實有，故總合
X48n0796_p0086a09║言不待此所餘義而覺自所覺境。如言瓶境待瓶名，
X48n0796_p0086a10║方能為自根所取，顯自瓶用。此瓶體要待色香等餘，
X48n0796_p0086a11║方能為自根所覺之境。謂瓶無體，唯有其名，待色香
X48n0796_p0086a12║等方成瓶用，故是假有。色等不然，故是實有。六十五
X48n0796_p0086a13║云：謂若諸法不待所餘，不依所依施設自相，是實有
X48n0796_p0086a14║相。若待若依，是假有相。如待色依色施設我等，我等
X48n0796_p0086a15║故假，色等是實。乃至待有為諸法相事，假立生等。廣
X48n0796_p0086a16║說二十不相應，唯待依色假立虗空。虗空無為，唯以
X48n0796_p0086a17║名中間不轉，為待為依，假設無想滅定等。彼釋此者，
X48n0796_p0086a18║以就理而論，一切實有者，謂真如。真如不待名餘，故
X48n0796_p0086a19║舉色受等，意在所依真如。彼又釋：唯五識及同時意
X48n0796_p0086a20║并定心，取現量境，不待名言，此餘故實有。若比非量，
X48n0796_p0086a21║不得法自相，待名及餘故皆假。第一百說實有相，與
X48n0796_p0086a22║此亦同。唯識第二言：法之自相，假智及詮俱不能著，
X48n0796_p0086a23║故現量所得是實，餘是假有。此解稍好。六十五中唯
X48n0796_p0086a24║言：若依清淨色識所行，色現量所行，若餘所行，名非
X48n0796_p0086b01║現量所行者，此據多分散心位說。泰法師云：正智不
X48n0796_p0086b02║待名，及不待後得智，餘緣真是實。後得智不待名，及
X48n0796_p0086b03║餘正智緣，諸法是實有，若待便假。今解：正智不待後
X48n0796_p0086b04║得依他名及餘能緣故實，後得不待遍計名及餘緣
X48n0796_p0086b05║故實，翻此為假。佛地亦有此文，此中諸釋皆是小分。
X48n0796_p0086b06║言一切者，小分一切非瓶盆等亦實有故，不待名言
X48n0796_p0086b07║及此餘之一切故。假中立一假、二假、兩種三假、四假、
X48n0796_p0086b08║六假。一假者，此中等待名為假，諸法詮得皆待名故。
X48n0796_p0086b09║待此餘者，互相形待方得顯故。此二義一切法皆假，
X48n0796_p0086b10║乃至涅槃亦無名。佛地第三廣百論說一切法假亦
X48n0796_p0086b11║同於此，謂觀待一假。二假者，於前假中分待名及此
X48n0796_p0086b12║餘為二。待名有三：一者體無，待名安立，謂計所執餘
X48n0796_p0086b13║二便實。二者體無，名待生待名方起，即依他亦假，待
X48n0796_p0086b14║名言熏習而體方有故。三體無有，待名方顯，有時失
X48n0796_p0086b15║彼名如瓶，若破失瓶名故，非如青等名無礙轉一切
X48n0796_p0086b16║不失故。無為中擇滅等假，有為中隨其所應瓶等忿
X48n0796_p0086b17║等皆是假有。此第二應第三，此第三應第二門說漸
X48n0796_p0086b18║次法等。此依六十五有此後文，其待此餘亦為三重，
X48n0796_p0086b19║准名為之有。有體假、無體假，無為中真如有體、虗空
X48n0796_p0086b20║等無體故，有為中色等有體、瓶等無體，餘類可知，故
X48n0796_p0086b21║有二假。三假者，一種三智品、三假品，仁王經亦有：一
X48n0796_p0086b22║名假，即能詮名；二受假，即有情是。今大般若云有情
X48n0796_p0086b23║假。三法假，唯五蘊緣生法，即前二假別開能詮所詮。
X48n0796_p0086b24║所詮類多，或依總法假受假，依別法立法假。或今大
X48n0796_p0086c01║般若二種二假者，唯識第八三假：一聚集、二相續、三
X48n0796_p0086c02║分位假。於第三待所餘假類差別，其擇滅等即分位
X48n0796_p0086c03║假。不爾，以通無為勘之。體如出四假者，大智度論：一、
X48n0796_p0086c04║因生假，亦名緣生假，從前生之後，如因善惡生苦樂
X48n0796_p0086c05║等。二、因成假，亦名緣成，是有為通有無體，眾生無體，
X48n0796_p0086c06║善有體故。三、相待假，亦名相形，謂如有無相待等。四、
X48n0796_p0086c07║相續假，諸有為法前後相續性，如智度論說。六假，瑜
X48n0796_p0086c08║伽第一百卷說：一、聚集假，謂我等。二、因假，謂未來法
X48n0796_p0086c09║可生諸行，有其因故。三、果假，謂擇滅是道果故。四、所
X48n0796_p0086c10║行假，謂過去已滅諸行，唯心所行，無有體故。五、分位
X48n0796_p0086c11║假，謂不相應法。六、觀待假，謂虗空待色無，非擇待法
X48n0796_p0086c12║無。廣如彼說。此中依世分二，謂因、所行。三中相續、分
X48n0796_p0086c13║位假，今開三種：有為總立一，名分位假；無為開為二，
X48n0796_p0086c14║道果、非道果別故，謂果假、觀待假。前聚假，即如自名
X48n0796_p0086c15║顯，謂假有情瓶、舍、軍等。此等諸假，五法三性：一、出體，
X48n0796_p0086c16║二、釋名，三、性分別，四、漏、無漏，五、以一攝二攝三攝四，
X48n0796_p0086c17║乃至以六攝二攝三四等，皆應准知。然勘清辨、瑜伽、
X48n0796_p0086c18║百論立假不同，此論假實中皆言斷實我相，何故世
X48n0796_p0086c19║俗中言雜染我，勝義中言清淨我，即別也？答：此等已
X48n0796_p0086c20║下，不可尋其所以。或斷外道、小乘執我、法我，或約法
X48n0796_p0086c21║界有情執說我，設為此執遮之。此等如下，一一准知。
X48n0796_p0086c22║世俗、勝義中明四俗、四真，如別抄說。
X48n0796_p0086c23║雜染相我者，我體實淨能為染因，相狀似染名染相
X48n0796_p0086c24║我。作者，我假也。有漏三性皆名雜染，此心所緣皆成
X48n0796_p0087a01║世俗，故二空真如等四種皆是世俗。或約親所緣即
X48n0796_p0087a02║小分一切，或立一二諦謂真俗，二二諦謂人法，三二
X48n0796_p0087a03║諦謂假世俗、行俗、顯了俗等，四二諦謂世間等。此中
X48n0796_p0087a04║依可破壞故名世俗有，唯依非安立名勝義有，與第
X48n0796_p0087a05║一百同唯勝義名勝義故，如六十四唯立一勝義故。
X48n0796_p0087a06║有義通四勝義，勝智所緣故，以一切法不離真如，舉
X48n0796_p0087a07║真智即兼後得故，唯除所執非聖境故。第一百卷唯
X48n0796_p0087a08║說真如為勝義，此中亦說清淨所行唯真如也。
X48n0796_p0087a09║此中本解論第二假解所知中色即善，顯揚等心為
X48n0796_p0087a10║善，心是主故，色為染淨依故，各據一義亦不相違。其
X48n0796_p0087a11║宗輪說大眾部等說一切法處非所知非所識是所
X48n0796_p0087a12║通達，今對於彼故說三門。今大乘皆得皆託為本質
X48n0796_p0087a13║故，或自體分等盡故，或顯不同大眾等非所知，不同
X48n0796_p0087a14║薩婆多等實義是所知，今顯為本質亦親所知性，不
X48n0796_p0087a15║同二宗。
X48n0796_p0087a16║十三智：一、釋智；一、釋名；二、出體；三、善等、漏等、世間等、
X48n0796_p0087a17║分別；四、加行等。三智相攝五，約十三智相攝六。智相
X48n0796_p0087a18║攝六十九，廣明十一智義，謂十智加十力智。然此大
X48n0796_p0087a19║義通自他利，彼十力智唯利他，此寬彼狹。四智相攝
X48n0796_p0087a20║中四智，佛地、緣境既有二說，相攝應知。
X48n0796_p0087a21║淨八識，以六門釋：一轉染成淨，二釋名出體，三心所
X48n0796_p0087a22║相應多小，四照境，五明本質影像緣真如等，六位起
X48n0796_p0087a23║先後。莊嚴論第三、攝論第九、佛地第三、唯識第十等，
X48n0796_p0087a24║說轉識得智等。彼師云：第九菴摩羅識，楞伽云：三名
X48n0796_p0087b01║知相識，二名真相識。四卷楞伽云：此名真相識。菴摩
X48n0796_p0087b02║羅識，此名依止，明真如與一切有為無為為依止故。
X48n0796_p0087b03║十八空論云：地上觀自性清淨心菴摩羅識。寶性論
X48n0796_p0087b04║偈云：無始世來性，作諸法依止，依性有諸道，及證涅
X48n0796_p0087b05║槃果。舊梁論云：此界無始時，一切法依止，若有諸道
X48n0796_p0087b06║有，及有得涅槃。勝鬘云：如來藏即法身藏。十卷楞伽
X48n0796_p0087b07║八九種種識者，此論名心轉依真如為體等難，入地
X48n0796_p0087b08║不得起成事智。第七與六染淨同故，可得相依。五根
X48n0796_p0087b09║及識染淨不殊，相依起彼。彼云：六七同聚，五根識不
X48n0796_p0087b10║同聚。不為例者，不然，五根五識不相違故。十三智法
X48n0796_p0087b11║類三例如下：第一不可知，明內執受器了別外器。論
X48n0796_p0087b12║天眼通云：緣未來，以能導故。實意：緣未來眼，知現在
X48n0796_p0087b13║事。如六十九有色門中，六十五唯約色蘊辨，此乃通
X48n0796_p0087b14║相。喜集色者，即是前自性等諸門，喜受等心積集諸
X48n0796_p0087b15║色，此色從愛等心所集，故名喜集。不同十二支中，現
X48n0796_p0087b16║在此身喜愛支，從前觸受支等為緣集起，此愛支等
X48n0796_p0087b17║名為喜集。此亦稍難。
X48n0796_p0087b18║一切有色謂變壞色等者，等取餘四門，謂前變壞相
X48n0796_p0087b19║屬顯了顯示，以無為等是相屬中攝也。無為屬色，色
X48n0796_p0087b20║上顯故，一一別出無為可知。識等變壞等餘十門，并
X48n0796_p0087b21║外等分別。或隨所應謂餘色者，謂餘十七門。此亦不
X48n0796_p0087b22║然，以下六門通五蘊，即有十種在故。外門等六者，謂
X48n0796_p0087b23║以下六種通五蘊，非唯色蘊故。言與受等者，此意說
X48n0796_p0087b24║言，論雖說隨應，謂餘十種唯在色蘊，今外門等六可
X48n0796_p0087c01║共受等五蘊義。有見中眼境我者，我為眼境也。今彼
X48n0796_p0087c02║此設遮計等，隨義准知。彼云：計色塵是我眼境。今解：
X48n0796_p0087c03║是眼之境名為有見，非我眼境也。非眼境我與上相
X48n0796_p0087c04║翻。有對中，一有見有對，即諸有見者皆是有對；二無
X48n0796_p0087c05║見有對，謂種類故，三因所明是；三無見無對，即損害
X48n0796_p0087c06║之依處是。不可言諸有見是前有見門，中法門是此
X48n0796_p0087c07║有對。此中說於損害依處下，言有如是義故，一切是
X48n0796_p0087c08║有對故。然六十五唯約有無見有對說，故云體。論云：
X48n0796_p0087c09║謂所以復言㸦為所礙者，為建立光明等色是有對
X48n0796_p0087c10║故。此中但說光明及等取闇影像，逈色等唯所礙者，
X48n0796_p0087c11║即應法處不對法極逈，以唯為所礙通光明故。今解：
X48n0796_p0087c12║其光明色亦是能礙，以闇影故。以雖亦能礙，於積集
X48n0796_p0087c13║形等色不能為能礙，故略言㸦為所礙。又解：舉光明
X48n0796_p0087c14║體等取逈色等業，以光明亦為能礙闇影等故。逈色
X48n0796_p0087c15║但為所礙，體即光明而不能礙，故於法處但名極逈，
X48n0796_p0087c16║不名極光及極明等。以諸色性為能礙等自性如是，
X48n0796_p0087c17║故言種類是自性義。此中三因明無見有對故，除定
X48n0796_p0087c18║境色，以是無見無對故。
X48n0796_p0087c19║平等心諸天者，彼名天淨居諸天，佛在世時佛邊聽
X48n0796_p0087c20║法，住一毛端量無數億不相障礙，如涅槃會上他方
X48n0796_p0087c21║無邊身所生之處，如錐頭針蜂，以因平等故名平等
X48n0796_p0087c22║意。又解：即諸靜慮皆然。就此諸相境，並是前種類積
X48n0796_p0087c23║集二因中收。以定境色舉平等天色，以喻於彼不修
X48n0796_p0087c24║治者，所以非此天之色。又解：此非定力所生，即亦除
X48n0796_p0088a01║平等心天色，以修治定為因故。此雖即是前二因收，
X48n0796_p0088a02║然非第三因也。決擇分云：有等心天曾於人中盡磨
X48n0796_p0088a03║瑩心，故一毛端空量地界。又正法念經六十四卷，於
X48n0796_p0088a04║一手等量五百天，不相妨礙亦不迫隘，即是諸天有
X48n0796_p0088a05║此功能。損害依處者，若有漏無漏能生損者，皆是處
X48n0796_p0088a06║或是依。不遍行我者，以我有對故非遍行。有漏中漏
X48n0796_p0088a07║相屬眼等所依，即通根境依起漏故，不爾攝法不盡。
X48n0796_p0088a08║六十五云：相有漏，如瑜伽大好解漏所縛，唯以自所
X48n0796_p0088a09║緣及同時第七漏故。然總名有漏及漏種類，但可前
X48n0796_p0088a10║有漏種子所生名種類，不可為他緣故成有漏，如唯
X48n0796_p0088a11║識第五第七識中難。等漏所隨者，不由他漏種故自
X48n0796_p0088a12║地成有漏，但由彼餘地漏還隨餘地，如未至定識還
X48n0796_p0088a13║為根本地，煩惱隨故隨增名有漏識。是此中意。
X48n0796_p0088a14║漏隨順謂決擇分善等者，泰法師等云：有漏中所有
X48n0796_p0088a15║無漏性。此如唯識第二破分別論者說。此中三釋：一、
X48n0796_p0088a16║新熏，此善體有漏，能為增上或因緣生見道故，建立
X48n0796_p0088a17║為無漏性。加行道等名道諦體，有漏故修道斷。二、唯
X48n0796_p0088a18║本有此位無漏增長之種，名無漏性。現行及因緣聞
X48n0796_p0088a19║熏等是有漏故，麤重隨修道斷。有漏從無漏種故，加
X48n0796_p0088a20║行道等名道諦體，有漏修道斷。新舊互用，類此應知。
X48n0796_p0088a21║此中六種，初二攝一切盡，瑜伽五種有二攝盡為性。
X48n0796_p0088a22║分別更離後四，瑜伽六十五亦爾。無漏中六十五說
X48n0796_p0088a23║有五種：一、離纏名無漏，即諸善、無記心、心所及所依、
X48n0796_p0088a24║所緣諸色。二、隨眠斷故名無漏，謂已斷見、修惑所有
X48n0796_p0088b01║善及一分無記造色等。言一分造色，以餘報色業所
X48n0796_p0088b02║生故，不名無漏。無記心中應言一分，據實而言，理應
X48n0796_p0088b03║報色，亦是以一分造勝故，偏說一隨眠斷故。二、不從
X48n0796_p0088b04║漏生故。此由未了，應更思之。此中五無漏攝一切無
X48n0796_p0088b05║漏盡，當知廣如彼說。
X48n0796_p0088b06║此中言十五界全有漏等，佛地唯識第十二說，此但
X48n0796_p0088b07║依二乘等說。有諍中以執杖為諍因，貪等為諍性。六
X48n0796_p0088b08║十五以三苦為有諍事，貪等為諍因。此中釋論解諍
X48n0796_p0088b09║因及性，彼解有諍自性及諍因不相違。又此論據疎
X48n0796_p0088b10║因，彼據親因。又此據成滿執杖為因，彼據方便貪等
X48n0796_p0088b11║為因。又此中貪等為性，以貪等時三苦各增上不相
X48n0796_p0088b12║違也。又彼第二復次五因釋，即與此同。有染中據三
X48n0796_p0088b13║毒，前第一卷有味唯貪。前據潤生內愛，此據潤生三
X48n0796_p0088b14║毒。唯緣內道三界，餘如前說。躭嗜出離體性，如第一
X48n0796_p0088b15║卷。
X48n0796_p0088b16║解無為中，攝論第九法身有為、無為無二為相，亦有
X48n0796_p0088b17║此義。此示現變化等變故，無無為相。此中但說無取
X48n0796_p0088b18║五蘊，據實通餘無為。世、出世間中有三對：一、性有起
X48n0796_p0088b19║盡名世，無為是出世；二、有相顯名世，即此文是後得
X48n0796_p0088b20║似世間相故；三、有漏有對治名世，翻此名出世。世間、
X48n0796_p0088b21║出世間中，如唯識、佛地二智有相見等三說。二乘唯
X48n0796_p0088b22║除常等顛倒，菩薩除一切二乘。無漏心非有治，出觀
X48n0796_p0088b23║後心為所治。有說亦所治，以無漏心有法執故。如佛
X48n0796_p0088b24║地第十中對治三界者，應言對治三界顛倒分別故，
X48n0796_p0088c01║是無分別出世間義。為解對治三界，言無顛倒故。又
X48n0796_p0088c02║無我法分別，名無分別出世間義。又無分別，是無分
X48n0796_p0088c03║別出世間義。應知此三可能變質。瑜伽說五長養，加
X48n0796_p0088c04║避不平等。約長養有四：以事麤故，世共了故；說食有
X48n0796_p0088c05║攝，四別義故；飲通二種，通二義故。餘三長養義不攝
X48n0796_p0088c06║別義，不名為食。餘之三食非事麤故，非世共了，同此
X48n0796_p0088c07║不說。非常我者，是法執或我所也。
X48n0796_p0088c08║遊戲忘天等者，此中但以欲界第五第六之天。大論
X48n0796_p0088c09║第五謂欲界天名遊戲忘念意相憤怨，俱舍等亦爾。
X48n0796_p0088c10║此解不爾。違即通六天，或唯有此二天。今且據勝天，
X48n0796_p0088c11║有多放逸故。戲忘忿恚天，於境是自在、於定自在。色
X48n0796_p0088c12║無色界其地居二天，不清淨攝，以有殺害等事故；或
X48n0796_p0088c13║清淨等，攝化生故。今攝勝故。清淨者，謂作處資具相
X48n0796_p0088c14║似故，無種已生，如唯識第四及攝論第二。
X48n0796_p0088c15║合解二十四中，或分為十二對義。准義有文：初三今
X48n0796_p0088c16║後緣，次三住退分，次二昇墜異，次二白黑殊，次一業
X48n0796_p0088c17║來往，次二有無因，次一質影別，二時長促，次一即異
X48n0796_p0088c18║分，次一凡聖，次二內外，次四時分。或分為三門：初別
X48n0796_p0088c19║明內色，次明內外色，後唯內色四有差別。初中有十
X48n0796_p0088c20║影像自在示現者，或第一假想八解脫等色，二定境
X48n0796_p0088c21║實色，第三佛色。或初方便色，觀未成故；次根本色，觀
X48n0796_p0088c22║已成故。後同前，初假想色，次真實果，除定障得名解
X48n0796_p0088c23║脫所生。此二依實法，後一示現。能取中不至能取者，
X48n0796_p0088c24║謂眼、耳、意。五十六云：十八界中，六合能取，謂鼻、舌、身
X48n0796_p0089a01║根識；四不合能取，謂眼、耳根識；五及一少分非能取，
X48n0796_p0089a02║謂色等五及法界少分一界；若合不合二俱能取，謂
X48n0796_p0089a03║意界。此論約法界自境辨意，故不合能取，彼論便依
X48n0796_p0089a04║諸根取境義說。若合不合俱能取，彼論便依諸根取
X48n0796_p0089a05║境。然諸根所藉多小，如唯識第七解。然此至能取，不
X48n0796_p0089a06║如小乘有極微性觸便相入，今能觸相名至俱有，不
X48n0796_p0089a07║名至無極微故。此中以識從根說。言眼等不至能取，
X48n0796_p0089a08║瑜伽約界以辨根識別說。然佛諸根互用為至，根取
X48n0796_p0089a09║不至取合二解：一即眼處有餘識用不壞法相，此中
X48n0796_p0089a10║通因果位說；二說若壞法相即眼能聞聲等，此中唯
X48n0796_p0089a11║因位說。四種中前二如是，後二以根從識取。自相有
X48n0796_p0089a12║三：一處自相，同小乘；二事自相；三自相自相，西方緣
X48n0796_p0089a13║假實二義。若緣假者依處自相，唯緣實者依自相自
X48n0796_p0089a14║相，不依餘義。意識名一切時者，約多相說故。又七識
X48n0796_p0089a15║若處自相亦一切時，若自體義即非自共相。第八識
X48n0796_p0089a16║法體唯緣自相，處即通自共，色等種子有二類故。第
X48n0796_p0089a17║三又由和合等者，此出取體，如前第二五十六釋。
X48n0796_p0089a18║外門中證等流法者，教教謂名等，證教謂真理，教教
X48n0796_p0089a19║法是證教之種類。此聞思等是彼等流等，或聞思等
X48n0796_p0089a20║能緣涅槃，以涅槃為因故。樂等諸釋可知。即於是處
X48n0796_p0089a21║者，謂於信等處者，五十五說十一善於六時起，謂於
X48n0796_p0089a22║決定時有信，止息染時有慚愧，善品時有三善根精
X48n0796_p0089a23║進，世間道時有輕安，出世道有不放逸，捨攝眾生時
X48n0796_p0089a24║有不害。染汙中謂遍行意相應煩惱等者，謂等取欲
X48n0796_p0089b01║界身邊二見及俱有法等，色無色界繫等，等取彼染
X48n0796_p0089b02║汙業，欲界無有覆業故。三世中戀為染相捨為淨相
X48n0796_p0089b03║者，謂貪縛為染，於斷捨縛為淨。未來中准可知。然此
X48n0796_p0089b04║通依種現及唯識三世，已明諸憶念分別相是唯識
X48n0796_p0089b05║故。瑜伽第三有種子法三世，但是道理三世。此卷前
X48n0796_p0089b06║六通中宿命等為神通三世，如唯識第三。此中唯約
X48n0796_p0089b07║小三世，六十六中亦有大小內外等異，因顯經中三
X48n0796_p0089b08║種言事，謂阿毗達磨經也。若此卷初一切皆待名言，
X48n0796_p0089b09║即涅槃亦有名，七十三一切法不可言，三世亦離名，
X48n0796_p0089b10║何故此中及涅槃二十三卷云是大涅槃強而立名
X48n0796_p0089b11║對不言諸法？以言依與言同，有為世攝相似故，說三
X48n0796_p0089b12║世為言依。唯識第三及七十三等說不得法自體，言
X48n0796_p0089b13║一切法皆不可言，不相違也，如俱舍第一解。
X48n0796_p0089b14║諸假中以五門分別：一列名字，二出體性，三彰廢立，
X48n0796_p0089b15║四辨相攝。五諸門分別：一三性，二有漏無漏，三三界，
X48n0796_p0089b16║四見斷等，五五聚法。
X48n0796_p0089b17║十三智以五門分別：一顯增減，謂或說二智，謂如理、
X48n0796_p0089b18║如量，亦名真俗諦智。或三，謂三慧及加行等。或說四，
X48n0796_p0089b19║謂四智品義。或說十，如顯揚第二。或說十一，如瑜伽
X48n0796_p0089b20║六十九。或說十三，如此中說。二出體、三辨差別、四廢
X48n0796_p0089b21║立、五諸門分別：一三性、二世出世、三漏無漏、四相攝、
X48n0796_p0089b22║五修差別、六三解脫門等。攝廢立者，十智謂應但分
X48n0796_p0089b23║別二，謂俗、真。俗中別開二，謂他心、世俗。以記心輪勝
X48n0796_p0089b24║故，別開他心解諸境智等，一切並名世俗智。於勝義
X48n0796_p0089c01║中亦應二，謂法、類、初得、後得。此有下上，體名寬故、緣
X48n0796_p0089c02║理緣智。故對法云：法智品真如為境，類智品法智為
X48n0796_p0089c03║境。或依緣下界上界六十九說：見道對治，法智斷欲
X48n0796_p0089c04║界諸惑，類智斷色無色界。或說別異名，此不總名，即
X48n0796_p0089c05║如三心見道。然以四諦理差別，隨境說名四諦智。即
X48n0796_p0089c06║此真俗諸智在果位勝，名盡無生。然緣境有無以分
X48n0796_p0089c07║為二，六十九中以此十智通三乘有。依不共智後立
X48n0796_p0089c08║十力智對法，以俗智境有差別故別聞思修。以一切
X48n0796_p0089c09║真智對俗智立，總名勝義智。以盡無生同在無學，合
X48n0796_p0089c10║名究竟智。以十力智行唯利他。諸智差別者，六十九
X48n0796_p0089c11║說：謂有五品所知差別，及此五品所知作業，一假立
X48n0796_p0089c12║故名所知、二勝義故名所知、三所作究竟所知、四他
X48n0796_p0089c13║心淨不淨行所知、五一切種別所知。世俗智能知假
X48n0796_p0089c14║立，如實了知世俗道理善不善有罪無罪乃至緣生
X48n0796_p0089c15║法等，一分應遠離、一分應修習。又了言說遊行世間，
X48n0796_p0089c16║隨因隨緣而起眾行。法類四諦智能知勝義所知，能
X48n0796_p0089c17║證見修所斷法。盡智無生智能知所作究竟，心得決
X48n0796_p0089c18║定無有疑惑，於自斷中離增上慢。他心智能知他心
X48n0796_p0089c19║淨不淨行所知，如實了知所有意樂界及隨眠。十力
X48n0796_p0089c20║智能知一切種別所知，能正於他教授教誡，能斷一
X48n0796_p0089c21║切有情疑惑，能善安置一切有情，於色趣界及解脫
X48n0796_p0089c22║中有大勢力，能作一切有情利益及安樂事。十三智
X48n0796_p0089c23║中勝義智即法等六智，大乘智即十力智。然通二利，
X48n0796_p0089c24║十力智唯利他，合盡無生二為究竟智，開世俗智為
X48n0796_p0090a01║聞思修，其聞思修如後當說。其法類四諦智差別觀，
X48n0796_p0090a02║非正斷惑，是見修遊觀道，乃至十三智無有差別觀
X48n0796_p0090a03║而斷惑者。若於真斷道中義說為法類四諦智等，亦
X48n0796_p0090a04║無過失。由彼法類差別觀者，略有四例，所謂別總觀、
X48n0796_p0090a05║劣勝觀、如智境、初後得起。即對法十三智云：下智者
X48n0796_p0090a06║於諦初觀故，上智者後觀故。此如觀別總境及觀欲
X48n0796_p0090a07║界劣境、色無色勝境、觀如及智境。此下上言通故，即
X48n0796_p0090a08║顯真無間道名法初起故，真解脫道名類後起故。前
X48n0796_p0090a09║之類故，唯識抄等但有三文三例。今以理徵，此文復
X48n0796_p0090a10║總。故分別盡無生智，當知唯於漏盡中生。若不分別
X48n0796_p0090a11║盡及無生，謂我已得諸漏永盡，我未來苦不復當生
X48n0796_p0090a12║者，唯是無漏、唯出世間。若作如是分別者，唯是無漏
X48n0796_p0090a13║世出世間世俗智攝，亦非自利。又唯在果，不在於因。
X48n0796_p0090a14║今顯位通心，分即兼識，故說十三。然此諸智依識辨
X48n0796_p0090a15║智，緣真者總名如理智，緣俗者總名如量智。即此二
X48n0796_p0090a16║種，在有漏位勤功欣趣，總名加行，以所緣境總有相
X48n0796_p0090a17║故。在無漏位境有理事，分成二智，謂正及後，後唯緣
X48n0796_p0090a18║俗仍名為事，不證真故。如是有無漏智，從境因分三
X48n0796_p0090a19║慧，緣外教境成名聞慧，從理境名思慧，依定因名修
X48n0796_p0090a20║慧。所識中七種難識中不可知了別，器了別中法亦
X48n0796_p0090a21║應有，有執受舉外、顯內舉廣，小亦應有第八行相不
X48n0796_p0090a22║可知了別。今明所了能了行相，即第二門了。然七難
X48n0796_p0090a23║識各破小乘，一一如理思
X48n0796_p0090a24║六神通六十九說：一神境智作證通，二天耳智作證
X48n0796_p0090b01║通，三心差別智作證通，四宿住隨念智作證通，五生
X48n0796_p0090b02║死智作證通，六漏盡智作證通。一釋名，二出體，三修
X48n0796_p0090b03║異，四作業，五諸門分別。一釋名者，妙慧難測名神，
X48n0796_p0090b04║所作無擁為通，從一變多隨其分限身自在轉，是名
X48n0796_p0090b05║神境。由神境智於此境界領受示現，名為神境。若智
X48n0796_p0090b06║具大威德修所成是修果，名神境智。此智於彼境能
X48n0796_p0090b07║領受能示現故，名神境智。即此智種子由生緣所攝
X48n0796_p0090b08║受故，勢力增長相續隨轉，名神境智作證。如是一切
X48n0796_p0090b09║總攝為一，名為神境智作證。通神之境、神境之智，皆
X48n0796_p0090b10║依主智即作證，作證即通。持業釋：謂若修果耳所攝
X48n0796_p0090b11║清淨色，是名天耳。與依耳識相應智，名天耳智。此作
X48n0796_p0090b12║證等如前應知。總名為一，亦准如前應知。天耳之智
X48n0796_p0090b13║作證等如前，謂諸他心由有貪等差別而轉，名心差
X48n0796_p0090b14║別。若具大威德修所成是修果，緣彼為境智，名心差
X48n0796_p0090b15║別智。餘如前說。心差別之智作證等，釋名如前。若於
X48n0796_p0090b16║過去自體差別名宿住，明了記憶名隨念。若智具威
X48n0796_p0090b17║德修所成是修果，依止於念與念相應此方得轉，是
X48n0796_p0090b18║故名宿住隨念智。事去名宿，久居稱住，住即宿住。宿
X48n0796_p0090b19║住之隨念、隨念之通，釋名如前。若諸有情好惡色等
X48n0796_p0090b20║種種差別，從彼別別有情眾沒，於此別別有情眾生
X48n0796_p0090b21║說名生死。若修果眼所攝清淨色以為依止，緣死生
X48n0796_p0090b22║境識相應智名生死智。此意若言生死智，意識與眼
X48n0796_p0090b23║識從境為名；若言天眼智，即從所依及門為目，皆依
X48n0796_p0090b24║主釋。若一切結無餘永斷名為漏盡，即於此中世間
X48n0796_p0090c01║盡智及無生智名漏盡智，以此別教授教誡知三世
X48n0796_p0090c02║等故唯世間攝。餘如前說。然顯揚云：神境智見作證
X48n0796_p0090c03║通乃至漏盡智見作證通，皆說是見性故，分別推求
X48n0796_p0090c04║故。二出體者，神境通若在異生，對法等說為利益
X48n0796_p0090c05║通善，若為喜戲是無記也。天眼天耳亦通善及無記，
X48n0796_p0090c06║起下地唯無記，自地上地者通善無記，宿命他心是
X48n0796_p0090c07║善，並以有漏慧為體。瑜伽論說：若在二乘，有學五通
X48n0796_p0090c08║並有漏，在無學並無漏，此依離漏名無漏。其神境天
X48n0796_p0090c09║眼天耳，性在二乘實非無漏，其宿命他心無漏，他心
X48n0796_p0090c10║漏盡六十九說他心。二乘實非無漏，其宿命他心漏
X48n0796_p0090c11║盡六十九說他心。通取無學，學是世間然無漏，漏盡
X48n0796_p0090c12║亦無漏然是世間，此之一種通狹智寬。若以世俗智
X48n0796_p0090c13║為性亦通有漏，二乘說法未真無漏，離漏故得名宿
X48n0796_p0090c14║命通，無漏亦緣。若在大乘，十地得無漏，五識可通無
X48n0796_p0090c15║漏。若不得，天眼耳唯有漏，神境唯意識及智可通無
X48n0796_p0090c16║漏，宿命他心亦復如是。通迴為菩薩故，直往簡故，至
X48n0796_p0090c17║佛並無漏，並後得智攝，是世間故。依智出體，如佛地
X48n0796_p0090c18║第三有為功德四智所攝，即八識俱有天眼耳通等。
X48n0796_p0090c19║六通多分攝在妙觀察智，神境智通多分攝在成所
X48n0796_p0090c20║作智。漏盡通若說漏盡相續中有四智所攝，若說緣
X48n0796_p0090c21║漏盡涅槃為境，多分攝在大圓鏡智、平等性智。以識
X48n0796_p0090c22║所依身三化中有現神通化，故云多分攝神境智。其
X48n0796_p0090c23║漏盡通，瑜伽唯約利他為首，故世間攝。此約通二利
X48n0796_p0090c24║論，故多分二智攝。然除通擁，小乘五通各一無間一
X48n0796_p0091a01║解脫，第六非想，第九品無間以解脫道。今大乘無文，
X48n0796_p0091a02║無間解脫道不定，成滿之位非頓能故，如修輕舉。想
X48n0796_p0091a03║雖輕舉，未來等十地神通展轉增勝，非一無間解脫
X48n0796_p0091a04║即圓滿故。四十七云：初地菩薩一剎那頃瞬息須臾
X48n0796_p0091a05║能證菩薩百三摩地，以淨天眼能於種種諸佛國土
X48n0796_p0091a06║見百如來，以神通力動百世界亦能往，乃至自茲已
X48n0796_p0091a07║去，是諸菩薩由願力故，當知無量威力神變。三修
X48n0796_p0091a08║法有異者，瑜伽三十三說大好修十二想，此依二乘
X48n0796_p0091a09║異生為論，非菩薩。菩薩力有三：一神通修得，雖未見
X48n0796_p0091a10║修之法用，然准三十八，初但總聞神通法教，後以定
X48n0796_p0091a11║作意思惟彼法義，修習多修習故，有勝有劣發生修
X48n0796_p0091a12║果。此意亦從地前菩薩未得俱生威力，何妨亦依此
X48n0796_p0091a13║修？後入地已但入三昧，析伏定障故得通果。彼卷亦
X48n0796_p0091a14║具說三種威力：二法威力，行六度所得，即法華經明
X48n0796_p0091a15║六根功德；三俱生威力，法得是報。四、作業者，此業
X48n0796_p0091a16║因如六十九。五諸門分別者，一名廢立，何故唯二
X48n0796_p0091a17║立天？二識廢立，眼識例三識。三用廢立，隨所許。用分
X48n0796_p0091a18║者，四地廢立依何地？五威勢廢立，生得方便三十三。
X48n0796_p0091a19║有文：漏盡唯方便。名廢立中，一神境得神名，餘不得，
X48n0796_p0091a20║用事顯現作業勝故。天眼耳以天為名，餘不爾，簡別
X48n0796_p0091a21║人中故。識廢立中何故不說七八識為通？據實亦是，
X48n0796_p0091a22║以隨三乘因及異生不說。或利他者，眼耳六識故。鼻
X48n0796_p0091a23║舌身何故非通？作用不廣，諸根互用據實皆得。十住
X48n0796_p0091a24║斷結經身入品：如來身通無能限量，鼻通倍不可計，
X48n0796_p0091b01║舌通廣無邊際。就三乘通說，故說六為通。今有解云：
X48n0796_p0091b02║此之六種作用廣勝故名通，菩薩地亦說為通，非餘
X48n0796_p0091b03║故。薩遮尼乾子經：天耳知過去未來，音聲皆盡本際
X48n0796_p0091b04║奪。迅往問經明五通，菩薩宿命通知未來。法集經明
X48n0796_p0091b05║菩薩宿命知三世。法華經法師功德品云：得六根淨。
X48n0796_p0091b06║何故餘三根非通？從二乘異生為名，或從初為名。用
X48n0796_p0091b07║廢立者，世用如作境用。何故宿住二乘能緣五蘊他
X48n0796_p0091b08║心不能生死，能緣五蘊他心現在，若緣色相緣智不
X48n0796_p0091b09║名為通。五蘊知彼、四蘊知智者，名達地。廢立依何地
X48n0796_p0091b10║者，唯依根本靜慮三十三說，依根本靜慮能發六十
X48n0796_p0091b11║九說，亦同餘定。雖菩薩等亦能起變化事，非通，作用
X48n0796_p0091b12║狹故。威勢廢立者，凡夫、聲聞、獨覺、菩薩、佛六通分齊
X48n0796_p0091b13║上下修神足，天耳聞遠近，天眼見長短，他心知界限，
X48n0796_p0091b14║宿命知久近，漏盡三乘果，其別相應知。
X48n0796_p0091b15║清淨已生中，謂遊戲、忘念、意相、憤怨、樂變化天、他化
X48n0796_p0091b16║自在，是二邪願生天：一、現住欲塵一切人及下四天，
X48n0796_p0091b17║雖人亦是變除彼人及下二天，以猶有他害故；二、自
X48n0796_p0091b18║變欲塵；三、他化欲塵。此二如名二空天，是遊戲、是恚
X48n0796_p0091b19║憤，雖此通上四天，以彼別得名故。此標唯下二天，勘
X48n0796_p0091b20║瑜伽第五二處小別。
X48n0796_p0091b21║論本第四善中十三善，准唯識第五，唯云四種，即種
X48n0796_p0091b22║子不相應等，皆等起中攝。由此種子可有隨本，識是
X48n0796_p0091b23║無記，故亦名隨逐。此中義用分之，立餘八種也。十三
X48n0796_p0091b24║種分四：初四種類攝，次二別類攝，次三世間善，次三
X48n0796_p0091c01║出世善。色聲等通善者，如前數說。即於是處謂於信
X48n0796_p0091c02║等處者，彼云謂即受信等果處，處謂處所。今解如五
X48n0796_p0091c03║十五，信於決定時生，乃至攝眾生時有不害，此等即
X48n0796_p0091c04║生信等處。如行善中，修習淨善是總法，隨法行亦是
X48n0796_p0091c05║總通三慧。如說修行法謂滅諦，隨法謂道諦等。或道
X48n0796_p0091c06║諦法是隨滅諦法行，唯有修道諦。如攝如業等說，即
X48n0796_p0091c07║四親近行也。現前供養即住持二寶，然略不說僧，或
X48n0796_p0091c08║興供養即供僧也。引攝善中，此唯說觀善，瑜伽亦說
X48n0796_p0091c09║修。此中准俱舍業品，有施性福業、非事福事、非業業
X48n0796_p0091c10║事等。如彼論說：生天生富貴家是福分善，順清淨法
X48n0796_p0091c11║是解脫分法。四對治（六十三）：伏離對治、二障對治。此上
X48n0796_p0091c12║三對治各攝義周，據義別說，漏等如理應知。下第九
X48n0796_p0091c13║中釋。寂靜善中乃至想受滅，此性定障一對。不言不
X48n0796_p0091c14║動者，定障未盡故。或未必此中唯取無為，即滅定為
X48n0796_p0091c15║體，極寂靜故。若斷定障，即亦此攝。涅槃或說一，謂大
X48n0796_p0091c16║般。或說二，謂有無餘及息處二，或大小二，如涅槃經。
X48n0796_p0091c17║或說三，此論中說得位。或說四，成唯識中成得合說
X48n0796_p0091c18║故。或說五，涅槃更加方便淨涅槃，如下滅諦中（謂三種涅
X48n0796_p0091c19║槃，如下滅諦中說）。然有餘無餘因果及無住處體二說，如唯
X48n0796_p0091c20║識第十。方便淨即真如因方便顯淨義邊說，無別體
X48n0796_p0091c21║也，如唯識第十。無方便淨體引攝善中，如瑜伽第十。
X48n0796_p0091c22║及准不善，應言得人天引果、三惡趣別報果，以對方
X48n0796_p0091c23║便善略而不論。
X48n0796_p0091c24║不善中，准佛性論，修道發業，見道潤生。彼論第四云：
X48n0796_p0092a01║不動業增長因者，一思惟能成業、二見能得果。何以
X48n0796_p0092a02║故？斷思惟盡，業不成故；斷見諦盡，不感果故。思惟者，
X48n0796_p0092a03║即修道煩惱（十二不善中分四，准前）。自性無記中，八色界處唯
X48n0796_p0092a04║取長養諸根外，諸所有色處等非異熟生所攝者，除
X48n0796_p0092a05║善染色聲處，以異熟色等是生得無記攝。六十六有
X48n0796_p0092a06║五種無記根者，異熟生攝故。然異熟生有三文：一真
X48n0796_p0092a07║異熟名異熟生，六十六；二假異熟名異熟生，如前第
X48n0796_p0092a08║一卷受中說。然六十六復說三性法皆名異熟生，今
X48n0796_p0092a09║即除第三中善染，及除第一第二及第三中無記之
X48n0796_p0092a10║法善惡業果，餘長養等流等異熟生法是自性無記。
X48n0796_p0092a11║然佛地論立四無記，心異熟辨故，不明於色即法執
X48n0796_p0092a12║類故。於五無記中，前四通五蘊，第五唯色蘊。然今此
X48n0796_p0092a13║論即意相應品及命根等，皆通名自性無記。又此八
X48n0796_p0092a14║色界等隨順門及約因說，故無記也。彼師以無想異
X48n0796_p0092a15║熟及第八識根色等是生得無記收，以無想報是報
X48n0796_p0092a16║故，命根等通報非報故，此自性攝。此亦不然，成唯識
X48n0796_p0092a17║說唯是異熟故，即無想報亦自性收，是自性下等字
X48n0796_p0092a18║所等故。然此等字論有無者，其集論本有也。故更應
X48n0796_p0092a19║中取等欲界身邊見及相應法等下無收處故，以命
X48n0796_p0092a20║根等雖是報，以是假故自性收，不同本識。今解自性
X48n0796_p0092a21║攝一切唯無記法，攝論無性第三不許立五無記（勘）。
X48n0796_p0092a22║相屬無記者，謂懷非穢非淨心者，此者是假者也。由
X48n0796_p0092a23║名句文身所攝受者，顯彼行相義。以彼意言門轉故
X48n0796_p0092a24║者，彼云：顯彼行相者，謂威儀工巧心及心所，由名句
X48n0796_p0092b01║文身所攝受威儀工巧心，顯彼名句文身行相。今解
X48n0796_p0092b02║不然，此言相屬無記故，即顯此威儀等心行相，此心
X48n0796_p0092b03║由名等所攝受故成無記。今顯此心行相，由名等故
X48n0796_p0092b04║爾，即言顯彼行相義。以彼意言門轉故者，彼云：意謂
X48n0796_p0092b05║意識，言謂音聲，轉謂現起，以彼名句文身依威儀等
X48n0796_p0092b06║意識所發言語音聲門現起轉故。又解：由名句文所
X48n0796_p0092b07║攝受者，謂威儀工巧見分心變作相分名等，然此見
X48n0796_p0092b08║分心由相分名等所詮辨故。言由名等所攝受顯彼
X48n0796_p0092b09║行相者，此名等是能詮彼見分心行相義。以彼意言
X48n0796_p0092b10║門轉者，以者由也，此名等由依彼見分意識為門，此
X48n0796_p0092b11║相分名等方得轉起。今解顯彼行相，如前自解。以彼
X48n0796_p0092b12║意言門轉者，謂名等是無記，有依音聲名等，有唯意
X48n0796_p0092b13║言名等，意中詮辨如名等故，說為名等。以彼名等意
X48n0796_p0092b14║言，依意為門而轉，故所依心等成無記性，是此中意
X48n0796_p0092b15║也。威儀路、工巧處，威儀依於道路，工巧依於處所，不
X48n0796_p0092b16║可易名。又威儀與業性色作路，工巧依止事業處得。
X48n0796_p0092b17║又威儀以根色為路發得，工巧依根色為處發得，或
X48n0796_p0092b18║與心為路為處。提婆菩薩釋楞伽經中，外道小乘涅
X48n0796_p0092b19║槃論中，說自在天造眾生等，名現前供養不善。華嚴
X48n0796_p0092b20║經第四十九，善財求善知識，有王名滿足，彼害眾等
X48n0796_p0092b21║名示現不善。報恩經中，佛在舍衛國崛山中，有五百
X48n0796_p0092b22║人斷道却人，佛化乘鴈，彼等皆是。然是後得智中大
X48n0796_p0092b23║悲所作。若菩薩實與煩惱相應，又由大悲所引，後得
X48n0796_p0092b24║智後起也。此煩惱猶如呪藥所伏諸毒，不為過失。三
X48n0796_p0092c01║界繫中，欲界言未離少分欲等，此意明已離少欲，初
X48n0796_p0092c02║未至定，不應是欲界繫。然顯揚云：若生於此，未得對
X48n0796_p0092c03║治，或得已出三時現行。義謂：一、未得治，二、已得治，三、
X48n0796_p0092c04║已出欲界染汙法。然染無記法現行，瑜伽論六十六
X48n0796_p0092c05║同顯揚，然六十六亦有小異（勘之顯揚文勝）。
X48n0796_p0092c06║經言一切有情共有業增上所生者，為顯生色無色
X48n0796_p0092c07║者，亦有未離欲業種隨逐故。此有三釋。外器何人業
X48n0796_p0092c08║感？如唯識第二。大智度論說：色界天來此欲界，化作
X48n0796_p0092c09║其地，自於中住。若以第七俱意成有漏，身在下地起
X48n0796_p0092c10║上地心，與下七俱起，由此名有漏。據相順者，非此相
X48n0796_p0092c11║違。外器界等皆由隨眠成有漏，如六十六。欲增上我
X48n0796_p0092c12║者，外道執欲界增上法為我故，或我非欲與欲界為
X48n0796_p0092c13║增上繫。
X48n0796_p0092c14║無色界亦有定色少故不說者，五十三同。維摩經
X48n0796_p0092c15║云：眾生空者，如無色界色，乃至阿羅漢、預流、三毒等。
X48n0796_p0092c16║仁王經云：佛說經時，無色諸天雨天妙華，華如車輪，
X48n0796_p0092c17║積如須彌。華嚴云：菩薩鼻根聞無色界宮殿之香。阿
X48n0796_p0092c18║含經云：舍利弗般涅槃時，無色天空中淚下如春細
X48n0796_p0092c19║雨。波舍波提入涅槃時，色無色天佛邊側立。故無色
X48n0796_p0092c20║者，無業果色。言有色者，有定果色一分等，及十種離
X48n0796_p0092c21║欲中三性分別、漏無漏三乘凡聖等分別。有學中六
X48n0796_p0092c22║十六，唯預流以去乃至不還。然五十七、二十二根中，
X48n0796_p0092c23║唯取加行道已去。如唯識解，二十二根中一根本位、
X48n0796_p0092c24║二加行位、三資糧位，即三分別也。五十六說亦同此。
X48n0796_p0093a01║無學中六十六，說無學身一切善法。然六十二，說滅
X48n0796_p0093a02║定是非學非無學。又有學等中有生得善，云何名學？
X48n0796_p0093a03║餘不相應解亦如是。種子是學等，滅定隨之，不論生
X48n0796_p0093a04║得善；少分隨學，亦隱不說。
X48n0796_p0093a05║云何見所斷等者，見斷等義，略以四門分別：一、出所
X48n0796_p0093a06║斷體，二、辨所斷義，三、顯所斷位，四、問答分別。所斷體
X48n0796_p0093a07║者，謂有漏法通色、非色所有業果。非色有七位：一、心，
X48n0796_p0093a08║二、遍行，三、別境，四、善，五、根本煩惱，六、隨煩惱，七、不定。
X48n0796_p0093a09║其諸假法，見、修所斷，如實法說。於非色中，初之三位
X48n0796_p0093a10║隨與此相應，即說此所斷及非所斷。根本煩惱中，三
X48n0796_p0093a11║見及疑唯見所斷，分別起故。於邊見中，有義，常見唯
X48n0796_p0093a12║見所斷，對法第四、瑜伽八十八唯說斷見，修所斷故。
X48n0796_p0093a13║有義，亦通修所斷，顯揚十一、十八說常見、斷見皆通
X48n0796_p0093a14║分別及俱生故。餘貪等五通見、修斷，依見、緣見，緣事
X48n0796_p0093a15║生故。隨煩惱中，無慙等十通見、修斷，能通不善，染汙
X48n0796_p0093a16║心故。忿等前十，有義，唯修斷，唯緣事生，不迷理故。有義，
X48n0796_p0093a17║皆通見、修所斷，五十八說嫉無漏故，對法第三亦云
X48n0796_p0093a18║嗔、恚、嫉出離故。諸外道等緣見、依見，亦有能生忿、慳
X48n0796_p0093a19║等故。睡眠、尋、伺通見、修斷。惡作，有義，唯修所斷，緣事
X48n0796_p0093a20║生故。有義亦通見道所斷，亦依見等悔善等故。其餘
X48n0796_p0093a21║諸法唯修所斷及非所斷，五十七說信等五根通修
X48n0796_p0093a22║所斷及不斷故，六十六說善及無記修所斷故。此如
X48n0796_p0093a23║唯識第六第七卷說。善等有義亦見所斷，對法第四
X48n0796_p0093a24║說惡趣一切蘊界處等見所斷故。唯識論第九卷說：
X48n0796_p0093b01║若緣縛斷說善等法唯修所斷，依不生斷無想定等
X48n0796_p0093b02║說見所斷。由此傳釋諸三惡趣別報善法，此業及果
X48n0796_p0093b03║是見所斷。前染汙法所發諸業及所得果，若色若心
X48n0796_p0093b04║見所斷發所得果者，此見所斷修所斷發及所得果
X48n0796_p0093b05║皆修所斷，如對法第四等說。諸非所斷略有二例：一
X48n0796_p0093b06║非縛，謂諸無漏有為無為，對法第四說唯諸無漏非
X48n0796_p0093b07║所斷攝。二已畢竟斷名非所斷，六十六說無學身中
X48n0796_p0093b08║善無記法名非所斷（此總第一出所斷體）。二辨所斷義者，略
X48n0796_p0093b09║有二位：一自性斷，謂諸染法通見修斷。二離縛斷，此
X48n0796_p0093b10║有二種：一離縛斷，謂斷緣彼雜彼煩惱。六十六說：善
X48n0796_p0093b11║無記法唯修所斷。二不生斷，此有二種：一因滅果不
X48n0796_p0093b12║生，謂三惡趣果見道所斷；二果衰因不生，謂諸善法
X48n0796_p0093b13║見道所斷。五十三說：於見道中無想異熟能得畢竟
X48n0796_p0093b14║非擇滅性，故因亦斷。如是類也。諸非所斷二類，如前
X48n0796_p0093b15║出體中說。此即第二辨所斷義，如唯識緣生中釋。其
X48n0796_p0093b16║惡趣果斷二種：一云：體亦隨無見道障故。論云：無記
X48n0796_p0093b17║修所斷者，據餘無記雜緣縛說。一云：唯斷業有，無記
X48n0796_p0093b18║不除，不能生異熟。云何釋異熟障？據此，果無記體在
X48n0796_p0093b19║生雜緣縛。三顯所斷位者，見斷修斷。有義，因果俱
X48n0796_p0093b20║一剎那無間道生，一時頓斷，如圓鏡智無間道生。此
X48n0796_p0093b21║師意說，一心見道無間道生，此時頓斷諸業煩惱及
X48n0796_p0093b22║果。若三心見道二無間道時，亦因果俱斷，解脫道時
X48n0796_p0093b23║唯能證理。有義，惑業無間道生即便已斷，其所感果
X48n0796_p0093b24║無間道俱解脫道生，其果方斷，如圓鏡智解脫道生。
X48n0796_p0093c01║若於修道不斷果位，二障種子無間道斷，二障麁重
X48n0796_p0093c02║無間俱解脫道生，麁重方斷。是為無間解脫差別，如
X48n0796_p0093c03║唯識第九第十說。四問答分別。問：能斷所斷同時
X48n0796_p0093c04║異時？答：非同非異，猶如明闇及稱兩頭，高時下時平
X48n0796_p0093c05║等平等。問：為斷現在、為過未耶？答：非斷三世，仍從三
X48n0796_p0093c06║世而說於斷，未來未生故、過去已謝現在不住故。然
X48n0796_p0093c07║非明闇，斷彼惑時三世不轉說斷三世。此上諸門，如
X48n0796_p0093c08║五十九及論說。頗有斷彼種子不斷麁重耶？應作四
X48n0796_p0093c09║句。有先斷種子不斷麁重，謂二乘者斷煩惱種不斷
X48n0796_p0093c10║彼麁重，不得名為永斷習氣，如五十九說。有斷彼麁
X48n0796_p0093c11║重不斷種子，謂十地菩薩斷彼俱生煩惱麁重不斷
X48n0796_p0093c12║彼種。有亦斷麁重，如見道、究竟道斷二障種子及與
X48n0796_p0093c13║麁重，十地菩薩所知障種及與麁重俱時頓斷。此上
X48n0796_p0093c14║二句，如解深密第七十八、唯識第九卷說。有不斷種
X48n0796_p0093c15║子亦非麁重，謂世間道唯伏現行，不能永斷種麁重
X48n0796_p0093c16║故。處處經論並有此文。頗有先斷煩惱障不斷所知
X48n0796_p0093c17║障耶？應作四句。第一句謂二乘者，第二句十地菩薩，
X48n0796_p0093c18║第三句見道、究竟道二種菩薩，第四句謂異生。頗有
X48n0796_p0093c19║生在下地斷上煩惱耶？應作四句。第一句者，謂生下
X48n0796_p0093c20║地斷上地煩惱得諸聖果。第二句謂生上地得無學，
X48n0796_p0093c21║斷下末那俱生惑故。第三句者，如理應知。第四句謂
X48n0796_p0093c22║異生隨生上下，唯伏現行不斷種故，如唯識二障中
X48n0796_p0093c23║說。見斷等中，楞伽有二身見，十地經論第四地身見
X48n0796_p0093c24║為首。大智度論第五十云：七地菩薩轉煩惱者，菩薩
X48n0796_p0094a01║以福德持戒力故，柝伏麁煩惱。安穩行道唯有愛見
X48n0796_p0094a02║慢等微細者，今亦離細煩惱。此論言七地離見，是何
X48n0796_p0094a03║見耶？依見緣見者，依見謂為同類因等生，緣者謂以
X48n0796_p0094a04║為境。三種緣生，謂自性、愛、非愛、受用。三種四緣生，謂
X48n0796_p0094a05║相續、剎那、連縛、分段。諸內情法無始不斷名相續，一
X48n0796_p0094a06║剎那中具十二癡為無明，思為行，心為識，餘為名色，
X48n0796_p0094a07║六根為六處，觸數為觸，受數為受，貪為愛，餘惑為取，
X48n0796_p0094a08║即無慙等身語業為有。諸法起用名生，異相名老，無
X48n0796_p0094a09║常為死。內外情非情有無漏法，前滅後生相連縛，故
X48n0796_p0094a10║名連縛。此體通有無漏十二緣起，三世異故名分段。
X48n0796_p0094a11║勘攝攝論，一切外道執諸法有實作用、有實能生。用
X48n0796_p0094a12║是相者，中有三故。第一破吠世師立諸法有實作用，
X48n0796_p0094a13║即有作用句是。第二句彼外道大自在天體實遍常
X48n0796_p0094a14║能生諸法，餘亦復如是。非佛為遮當來大眾部等，故
X48n0796_p0094a15║作此說。大眾部、化地部等立緣生是常。第三句破一
X48n0796_p0094a16║因生論，即外道執一大自在天有此三義：一者有實
X48n0796_p0094a17║能生作用，二者因常，三者一因生一切物。然緣起經
X48n0796_p0094a18║亦有此三相，十地論亦有能引所引，與瑜伽、緣起經
X48n0796_p0094a19║不同。如唯識論，謂於因時有能引所引，於果時有能
X48n0796_p0094a20║所生者，愛、取、有是因非果，以近能生生老死故，因從
X48n0796_p0094a21║近果亦名為果。十地經云：愛、取、有、生、老死，是見未來
X48n0796_p0094a22║世事故。又解：果者熟義，謂彼前業等種，今為愛等所
X48n0796_p0094a23║潤將熟得果，故約正熟皆名為果。於諸諦境無智為
X48n0796_p0094a24║先者，顯四諦下不共無明皆能發業，雖無明行相唯
X48n0796_p0094b01║有二，謂異熟真實義，然迷四諦總別皆得未永斷。欲
X48n0796_p0094b02║等愛力即因力，謂於欲、見、戒、我語四之愛起四境果。
X48n0796_p0094b03║於欲等中即境界力，愛樂等者即作意力，此釋愛支。
X48n0796_p0094b04║以有有取識者，彼云：以有者謂生支等後有。第二有
X48n0796_p0094b05║字謂有支業取識者，明取支相應識，明取支相能潤
X48n0796_p0094b06║業支有，取於後有生支等報故。故下文云：取有二業：
X48n0796_p0094b07║一為取後有，令諸有情發有取識。此釋取支。隨順貪
X48n0796_p0094b08║欲下解有支，今解：以有者有無之有也，第二有者當
X48n0796_p0094b09║果有也，取識者謂業行種。此論說為識支，以有彼取
X48n0796_p0094b10║當有之業識故，於命終位將與異熟等也。次言取支
X48n0796_p0094b11║相應識，有何意也？或初有有無之有，次有謂有支，此
X48n0796_p0094b12║能取當來識支，故名有取識。發起貪欲，即通愛、取二
X48n0796_p0094b13║故，故云隨順貪欲。不爾，應言隨順於取，何故乃言隨
X48n0796_p0094b14║順貪也？顯依三有為相者，以三相名顯此下支，以欲
X48n0796_p0094b15║顯依三相，緣起經中顯三苦故。離老病死等，如唯識
X48n0796_p0094b16║解。非於胎生身中等者，化生、頓起應六處俱，然可後
X48n0796_p0094b17║別，胎生必不爾，故偏簡之。其濕生、卵生亦復如是。業
X48n0796_p0094b18║中，十地論者應一一配，乃至引婆沙、瑜伽一一支中
X48n0796_p0094b19║釋妨難。無明業中起如是疑：我於過去為有為無？即
X48n0796_p0094b20║十九無明，如瑜伽第九，謂前際、後際、前後際、內外、內
X48n0796_p0094b21║外業、異熟業、異熟佛法僧、四諦因及所生行，并於六
X48n0796_p0094b22║觸處，如是無知。其前際中有四，謂我於過去若曾有、
X48n0796_p0094b23║為非有耶？曾何體性？曾何種類？今舉有無等餘二。前
X48n0796_p0094b24║十八無知，緣起經內法異生不放逸者，所有福及不
X48n0796_p0094c01║動行，非無明為緣。瑜伽說無明通發三業，有三會：一
X48n0796_p0094c02║云、內法異生不放逸者，即解脫、決擇，不感總報，非四
X48n0796_p0094c03║見道無明所發，唯修道無明發，唯感別報故，四無明
X48n0796_p0094c04║唯見故。二、解，緣起經以有覆無記信所攝伏發，非不
X48n0796_p0094c05║善四無明發，據實有覆發，亦感總報。三云、有不善位
X48n0796_p0094c06║識在，唯無不共、相應二種，非無種子。多分位無支發，
X48n0796_p0094c07║為別餘異生，所以不說。非無隨眠發總報。名色二業
X48n0796_p0094c08║攝有情自體，即為入母胎。於識之業，復說識入母胎。
X48n0796_p0094c09║何故說二俱入母胎？今有二解：一識支據實入母胎。
X48n0796_p0094c10║言名色入胎者，前說識為業種故。又解：識支一七日
X48n0796_p0094c11║未有形量相貌，未為有情自體；一七日後有相故，名
X48n0796_p0094c12║有情體，非為入胎，不相違也。又識依現在，現行識能
X48n0796_p0094c13║持業習氣故，即是過去業所感識，說名色依，是由業
X48n0796_p0094c14║入母胎說。唯識云：依現在說識等五，當來說生老死。
X48n0796_p0094c15║論發有取識者，彼云：發於有支取識，謂取支同時識，
X48n0796_p0094c16║明地獄等五趣差別。令後有不斷，釋上為取後有。令
X48n0796_p0094c17║有支業習氣得決定果，釋上發有取識。亦可取識者，
X48n0796_p0094c18║由取支發有業，令未來識支得現前，故名取識。由此
X48n0796_p0094c19║取支潤業力故，諸行支習氣既為取潤，轉成有支，故
X48n0796_p0094c20║言轉變。或取者漏義，即有漏業，業即識故，發有漏之
X48n0796_p0094c21║業。此同上解。三雜染，如唯識解。瑜伽九云：三煩惱，二
X48n0796_p0094c22║是業，餘是苦作業。有說：攝大乘等唯說三煩惱，唯識
X48n0796_p0094c23║說行有一分業也，七有一分苦。今准此，三文不同，以
X48n0796_p0094c24║識、業通二故。
X48n0796_p0095a01║論義中有十一門，依提婆菩薩破外道論，此中第一
X48n0796_p0095a02║是韋陀論師。六師論中，迦羅鳩䭾外道計彼立梵天
X48n0796_p0095a03║能出生一切，與一切法為因。梵天為作者，論文解於
X48n0796_p0095a04║彼云：大自在天等緣。故知一切皆立不平等因，皆在
X48n0796_p0095a05║此中。第二破尼乾子不須修因見，謂八萬劫自然解
X48n0796_p0095a06║脫。第三破自然我那邪修摩，計彼立我為諸法因。第
X48n0796_p0095a07║四破阿耆多，見彼諸法不從因得，自然而有，不從緣
X48n0796_p0095a08║生。第五破勝論師，立我外別有作用句，立諸法有實
X48n0796_p0095a09║作用（此是何句問）。第六破僧佉，計冥性是常，能與二十三
X48n0796_p0095a10║諦為因。第七破正量部因果剎那長短。第八破上座
X48n0796_p0095a11║生滅同世，或經部明異熟因果不同世，仍無去來義。
X48n0796_p0095a12║釋果時無因因時無果難。唯識第三卷第九釋外道
X48n0796_p0095a13║等四大生一切物，故云一切諸法牙相生難，顯功能
X48n0796_p0095a14║決定相似相生故。第十釋小乘等一因一身果等難。
X48n0796_p0095a15║今顯多因於一身一類果生，如五無間果一身受。一
X48n0796_p0095a16║因於多身多類果生，如生報等多身受。從初為名，名
X48n0796_p0095a17║生報業。一因生一果，多因業於多身之類果生，成四
X48n0796_p0095a18║句義。准此釋文，即便易解。第十一釋：既爾，不定業應
X48n0796_p0095a19║名何報等難。顯定生唯生、定後唯後。若不定者，可有
X48n0796_p0095a20║轉義。初六破外道，次二破小乘，後三釋妨難。雖非無
X48n0796_p0095a21║因作用等，非從一切一切果生，非從一因唯一果生，於
X48n0796_p0095a22║餘相續亦不得受果論，是故如是說，即瑜伽第十說。
X48n0796_p0095a23║甚深中十地論有二一三四句，與此第三復次同。差
X48n0796_p0095a24║別八門，如大論第十。有漏三性等義可知。彼以十二
X48n0796_p0095b01║支攝二一分、一全分。順逆中，如大論第十三。復次釋
X48n0796_p0095b02║涅槃經說：逆除無明行識，觀餘九識業，故非未來集，
X48n0796_p0095b03║因故不說觀。或逆觀十菩薩為太子時，觀生老病死
X48n0796_p0095b04║乃至識支，不觀餘二，如九十三說。或觀十一，如四十
X48n0796_p0095b05║四智等中說，以無因故。涅槃經說：為生婆羅門，除生
X48n0796_p0095b06║一法，說十一支。應彼機故，四緣應為十。據立親疎前
X48n0796_p0095b07║後俱時俱緣不緣者，
X48n0796_p0095b08║二十能作中，初十能作有辨中邊第一卷障品，文大
X48n0796_p0095b09║精，應勘之。善菩提、攝受、有慧、無記、無亂、障、迴向、不怖、
X48n0796_p0095b10║慳、自在名善等。論隨說因，此及諸論不同，如唯識會。
X48n0796_p0095b11║然彼云：謂見、聞、覺、知。此中且但有見，略也，以瑜伽第
X48n0796_p0095b12║五有聞、見等後起言說故。此義不然。若爾，見應非執
X48n0796_p0095b13║著。此初通說三性：因、體、觀、待，此唯無記；招引、生起，唯
X48n0796_p0095b14║染；生起與唯識等別，此謂隣近，說生近果，名生因；攝
X48n0796_p0095b15║受、引發，此唯無記；定別，唯染；同事相違、不相違，唯無
X48n0796_p0095b16║記。皆略舉一，准餘可知。性故不可言。能作因言自性
X48n0796_p0095b17║差別，顯餘因皆能作差別，立二十種別差別為是後
X48n0796_p0095b18║五。俱有因云助伴，顯非同一果及互為果，唯助伴故。
X48n0796_p0095b19║相應因者，顯非辨體，但行同境，亦顯種因更皆為因。
X48n0796_p0095b20║同類因言增益者，顯與等勝為因，非劣故。遍行因言
X48n0796_p0095b21║障礙者，非唯遍行煩惱，但障聖道為此攝故。異熟因
X48n0796_p0095b22║不同餘宗，唯據內自體有異熟因也。俱有因，彼云：二
X48n0796_p0095b23║門分別：一、成立義。依俱舍必具四義：一、生、住、滅，一、世，
X48n0796_p0095b24║一、果，一、性，即十隨轉。然彼師不解，極依分別，然應思
X48n0796_p0095c01║准。二、約法分齊，小乘可知。今大乘一切皆有為法共
X48n0796_p0095c02║有而生，即是此因體性寬於小乘。然眾多種子生一
X48n0796_p0095c03║現，即同得一果，立俱有因。若種子等所有現行法為
X48n0796_p0095c04║因，名俱有因，非同一果義。六、釋。釋名相應因、等行所
X48n0796_p0095c05║緣。名等行中同一所緣，不同行相等，應如唯識。二、解
X48n0796_p0095c06║本質影像。然唯現行為因，乃至增上緣。若種子與相
X48n0796_p0095c07║應心等法為因，名因緣。同類因五蘊互相望皆得，謂
X48n0796_p0095c08║無表色等。或准小乘，善不善五蘊皆得。無記五蘊，一
X48n0796_p0095c09║總、二別。總中如俱舍等有四說。然准迦延四大，於心
X48n0796_p0095c10║心法所緣緣增上，不言有因，故第四說色非四因好。
X48n0796_p0095c11║或解色不為四因，四為色因。第二師好乃至十時，皆
X48n0796_p0095c12║如理知。四無記相望應知。然准此文，唯與勝為因，不
X48n0796_p0095c13║與等劣為因，唯言增勝故。或唯同小乘與等為因，論
X48n0796_p0095c14║言能為相似因故。若現行相望，皆增上緣。若種望種，自
X48n0796_p0095c15║類望現行，自類皆因緣。遍行因中，彼師立苦集下各
X48n0796_p0095c16║十煩惱為體，增益五門惑，故此論云由貪等嗔等增
X48n0796_p0095c17║故。今言四諦下皆是有一煩惱，通迷四諦，見四諦斷
X48n0796_p0095c18║能為因故，如迷諦相。修道不能，不通迷故，無力不能
X48n0796_p0095c19║增長諸惑。若遍緣行在五門名遍行因，即增上緣唯
X48n0796_p0095c20║現行，望現行故，此同小乘。今大乘若貪與貪為遍行
X48n0796_p0095c21║因，何等亦是所增煩惱？通因緣、增上緣攝，自類、他類
X48n0796_p0095c22║二各別故。若種子與現遍行法為因，即唯因緣、異熟
X48n0796_p0095c23║因。彼以二門：一、止諸部，二、品數，感果不同。如可信弟
X48n0796_p0095c24║子部，三善根中除無癡，但餘二善無心定體是報，亦
X48n0796_p0096a01║能得三不善根。前二唯欲界，癡通三界，感果亦爾。正
X48n0796_p0096a02║量部，欲界身起上二界業，受二界報，以無漏業得無
X48n0796_p0096a03║漏報。譬喻師，離思無報因，離受無報果。復有說：報熟
X48n0796_p0096a04║因亡，未熟因在。大眾部，唯心心所成報，非餘法。薩婆
X48n0796_p0096a05║多，三業皆報因，一業感一果，不得多身等。依云：今大
X48n0796_p0096a06║乘四蘊為報因，五蘊為果。然無表既是色蘊，五蘊今
X48n0796_p0096a07║為因。品數者，瑜伽五十九，此論第七云：上中下業果，
X48n0796_p0096a08║乃至如瑜伽等問答分別（如五十九、六十，大論第九等分別）。今大乘
X48n0796_p0096a09║唯增上緣。應問：七支三業何者感總別現俱一思同
X48n0796_p0096a10║感一果耶？然顯揚論不破異熟因，不壞因果故。如大
X48n0796_p0096a11║乘，餘五因皆增上緣攝。今依攝論第二卷，相應與異
X48n0796_p0096a12║熟遍行即阿賴耶識，似解是因緣，是異熟因因緣所
X48n0796_p0096a13║攝。今解但許彼因即第八識，非許異熟因亦因緣攝。
X48n0796_p0096a14║如上所說亦有因緣義，唯除異熟因，從多分故認彼
X48n0796_p0096a15║也，以異熟因即本識種子故。雜染順者，瑜伽第十有
X48n0796_p0096a16║三：復次釋九十四中亦說三世順。次雜染逆者，此中
X48n0796_p0096a17║依四諦理說。九十三中說：世尊在昔菩薩時，棄前所
X48n0796_p0096a18║得諸世俗智，及棄世諸師處菩提座，為欲悲愍利樂
X48n0796_p0096a19║有情以為上首，自於諸諦起正觀察。爾時為欲歷觀
X48n0796_p0096a20║苦諦，由老死支苦諦所攝，故於緣起逆歷觀察，有三
X48n0796_p0096a21║種相等，乃至廣說。異常大精唯說至愛取二諦周
X48n0796_p0096a22║已，復觀集諦乃至識二諦已，及善方便觀滅諦道諦，
X48n0796_p0096a23║觀道諦至無明，欲令盡無故，此為世間見。故安立諦
X48n0796_p0096a24║是雜染攝。清淨順者，此依現法從他聞音斷緣起支
X48n0796_p0096b01║次第。如九十三初染次第生起已，次云：若於現法中
X48n0796_p0096b02║從他聞善，乃至能於二種果性，乃至發生正見道勝。
X48n0796_p0096b03║前染逆觀已，又於諸諦漸次獲法，乃至無學清淨知
X48n0796_p0096b04║見斷無明等，是清淨順。次逆次第者，依斷滅已重觀
X48n0796_p0096b05║而說。此中染順是生死法，染逆是斷生死法，方便清
X48n0796_p0096b06║淨是正斷，清淨逆是重觀已。斷九十三大好，應取彼
X48n0796_p0096b07║文。
X48n0796_p0096b08║義中十門：初一、破不平等因；第二、破無因論；第三、破
X48n0796_p0096b09║我即蘊相；第四、第五、顯有功能緣、無作用緣；第六、第
X48n0796_p0096b10║七、顯體無常非常住，不同僧佉等，此二破常見；第八、
X48n0796_p0096b11║破斷見，因果不斷故；第九、破因果互通生；第十、破諸
X48n0796_p0096b12║一因唯一身受果計；第十一、釋此十因多身受果妨
X48n0796_p0096b13║難，准下甚深。初復次解此為五段，准下甚深中第二
X48n0796_p0096b14║緣，次難四是。此中五義破他，餘類此中第七、第五、第
X48n0796_p0096b15║三、第一，如下次配。下四總顯有因，即遮第二無因，故
X48n0796_p0096b16║合為五。餘之五門對破他以顯自宗，通明緣起。八門
X48n0796_p0096b17║分為二：初六明染法，後二明淨法。前六門又分三：初
X48n0796_p0096b18║二唯內別總法，次二唯外別總報，後二內外二緣法
X48n0796_p0096b19║唯內別法，愛非愛內外通法。故瑜伽云：十二支攝識
X48n0796_p0096b20║生，愛非愛二各一分攝，內死生全，餘不相攝，其清淨
X48n0796_p0096b21║順無漏故不說。又自性故乃至是因緣義，唯識云：設
X48n0796_p0096b22║名因緣，應知假說。此乍同小乘能作因，生等五因是
X48n0796_p0096b23║因緣故。下文當知一切因皆能作因差別，即似小乘，
X48n0796_p0096b24║故大乘中假說因緣義。涅槃經明二因：一生因、二了
X48n0796_p0096c01║因。生因攝四緣或三緣，業煩惱為生因，如有望生老
X48n0796_p0096c02║死現異熟因，云何有等無間緣？二了因唯增上緣，望
X48n0796_p0096c03║佛法及涅槃為了因故，應更勘經。菩薩地說二因能
X48n0796_p0096c04║生方便，成實論說三因，謂生因、依因、習因。生因是報
X48n0796_p0096c05║因，依是共有因，習是自分因，大乘是增上緣。或習是
X48n0796_p0096c06║因緣，現行望種子為習故。此既從勝，義應不爾，彼宗
X48n0796_p0096c07║不說種子。故涅槃經、瑜伽，此論五因，謂生因、依因、建
X48n0796_p0096c08║立因、持因、養因並增上緣。有六因，能作因等十因等
X48n0796_p0096c09║果，如唯識解。
X48n0796_p0096c10║善習氣等中有三宗釋。三宗護月釋：真如為所緣，從
X48n0796_p0096c11║果為名。今解：即見道前聞緣，彼法為增上緣，勢力增
X48n0796_p0096c12║長，本有種子，後生出世，故言由彼所緣生，非從果也。
X48n0796_p0096c13║十離欲中，古說前四通善、染汙、無記中，今解不然。初
X48n0796_p0096c14║自性通三性，損害、愚癡唯染汙，任持及增上唯無記，
X48n0796_p0096c15║後五唯善。其自性及後五通無漏，其對治及無上不
X48n0796_p0096c16║通有漏，或唯對治不通有漏，損害、任持、增上、愚癡唯
X48n0796_p0096c17║有漏。後五及自性能斷惑，餘四不能滅定，似涅槃靜
X48n0796_p0096c18║寂故。非學非無學種子有進趣，是學無學。此中據所
X48n0796_p0096c19║依種說，瑜伽、唯識據別及別義說，不相違也。諸學、無
X48n0796_p0096c20║學、無記諸法亦是俱非者，法執品類亦在其中。見圓
X48n0796_p0096c21║滿我者，先云：見謂見道，圓滿謂所斷，具攝十八界等，
X48n0796_p0096c22║故名圓滿。彼皆計見所斷為圓滿我故。今解：執我能
X48n0796_p0096c23║見本理圓滿，今其要無漏見斷，見所斷方見圓滿，非
X48n0796_p0096c24║我也。此中能作因攝一切法，若親若疎，現行及種，望
X48n0796_p0097a01║果不障，或能助力，皆能作因。解自性中云：當知一切
X48n0796_p0097a02║因，皆能作因所攝。又云：差別者，謂能作因差別，略有
X48n0796_p0097a03║二十種，遂說十位。謂善、菩提、攝受、有慧、無記、無亂、障、
X48n0796_p0097a04║迴向、不怖、慳、自在名善等，及十因故。初言七故。六因
X48n0796_p0097a05║俱因緣義，唯識第七會云：唯依此二建立因緣，所餘
X48n0796_p0097a06║因緣不可得故。俱有因，論云：謂諸法共有而生，必無
X48n0796_p0097a07║缺減，即一切俱有法相依俱起有力者，皆是此因。如
X48n0796_p0097a08║四大種及所造色，隨其所應。釋論仍云：非一切聚定
X48n0796_p0097a09║有四大種及色等所造，若於是處有爾所量，必俱生
X48n0796_p0097a10║㸦不相離為因，非餘故。下相應因中云：此但略舉綱
X48n0796_p0097a11║要，即四大望造色相依俱有故，亦是此因。無性攝論
X48n0796_p0097a12║第二云：若說五因為因緣者，即異門說阿賴耶識俱
X48n0796_p0097a13║有因義，說阿賴耶識與諸轉識。此文即顯本轉二識
X48n0796_p0097a14║㸦為俱有因，以在因中㸦為因緣故，及俱有依止故。
X48n0796_p0097a15║故無性云：若離如是俱有因攝內外種子，阿賴耶識
X48n0796_p0097a16║所餘因緣定不可得。此中總說本識七識㸦為此因，
X48n0796_p0097a17║即因緣俱有因。今以義詳，然有差別。若在果位，七以
X48n0796_p0097a18║八為因，八不以七為因，非能熏故。若非因緣者，唯以
X48n0796_p0097a19║七為俱有依故。若在因位，前之七識皆以八為因，八
X48n0796_p0097a20║以七識為因，除六識中異熟果者，非能熏故。前六以
X48n0796_p0097a21║七為因，七不以六為因，不依六現故。五識以六為因，
X48n0796_p0097a22║不以五為因。前之五識㸦以不為因，於一一識聚中，
X48n0796_p0097a23║相應心心所更㸦為因。其所緣相有二說：一云：八識
X48n0796_p0097a24║相緣，本識相分，隨所立七識為因，非七為八因，七相
X48n0796_p0097b01║非六因，六相非七因，六相非五因，五相非六因。五相
X48n0796_p0097b02║相望亦爾。其本識中，心王相分與心所相分為因，非
X48n0796_p0097b03║心所相分與王相分為因，不仗託故。餘之七識，心王、
X48n0796_p0097b04║心所相分既雖復俱有，而㸦為因，相仗生故。有義：諸
X48n0796_p0097b05║相分雖由餘故有，餘非俱有因。俱有因者相親依，而
X48n0796_p0097b06║俱有者仗諸相分相望，皆非種故。與見分既非親合，
X48n0796_p0097b07║非俱有因，見自證等，其現亦非，非異體故。於相分中，
X48n0796_p0097b08║大種與造色為因，造色與大種同聚者為因，必無闕
X48n0796_p0097b09║減，互不相離，說為因故。大種望大種，造色望造色，隨
X48n0796_p0097b10║所應有，皆得為因，不同餘宗。不闕十隨轉，反更為果，
X48n0796_p0097b11║立俱有因故。其種子如異性異熟因種，名言種子為
X48n0796_p0097b12║因，名言與業種非因。大種與造色為因，非造色與大
X48n0796_p0097b13║種為因，不託生故。眼種與眼識種為因，非種識與眼
X48n0796_p0097b14║為因。餘相仗者皆如是。若託為因，唯同地因；若俱者，
X48n0796_p0097b15║通他地。此中依因緣為俱有因，唯本識等增上緣。如
X48n0796_p0097b16║此中，次相應因中，唯心、心所同行一境為因。此論依
X48n0796_p0097b17║現行相望為論。無性云：相應因者，心與心所更互相
X48n0796_p0097b18║待，受用境界有自功能，猶如商侶非離功能。阿賴耶
X48n0796_p0097b19║識能依種起，即與相應法為因，是因緣種。此通因緣、
X48n0796_p0097b20║非因緣。同類因，界唯自界，色唯色蘊，四唯四蘊，善、不
X48n0796_p0097b21║善、無覆唯自性。其有覆身邊見等，亦與不善煩惱為
X48n0796_p0097b22║因，由習增故。其不善煩惱不現，增俱生身邊見故。非
X48n0796_p0097b23║因或與等非因，不增勝故。異性非因，不相似故。
X48n0796_p0097b24║大乘阿毗達磨雜集論述記卷第六