X48n0806_p0346b01║
X48n0806_p0346b02║
X48n0806_p0346b03║
X48n0806_p0346b04║
X48n0806_p0346b05║No. 806
X48n0806_p0346b06║唯識論料簡上
X48n0806_p0346b07║
X48n0806_p0346b08║大慈恩寺沙門　基　撰
X48n0806_p0346b09║初發論端，十門分別：一教起所因，二漸頓時分，三輪
X48n0806_p0346b10║益差別，四義益不同，五所被情機，六所明宗旨，七彰
X48n0806_p0346b11║其體性，八顯其所依，九辨教得名，十判釋文義。
X48n0806_p0346b12║○此中第一教起所因者，於中有二：初通明諸教興
X48n0806_p0346b13║起所因，後別顯此論起之因由。
X48n0806_p0346b14║初通明諸教興起所因者，聖教無邊總略有二：一者世
X48n0806_p0346b15║間、二出世間。依宗輪論多聞部等，說佛五音是出世
X48n0806_p0346b16║教：一無常、二苦、三空、四無我、五涅槃寂靜，此五能引
X48n0806_p0346b17║出離道故。如來餘音是世間教，不能定引無漏道故。
X48n0806_p0346b18║設是餘音與五俱起，隨順五音亦名出世。若依大乘
X48n0806_p0346b19║即不如是，但說人天三歸五戒十善等法名世間教，
X48n0806_p0346b20║文義淺近易可了知，俗智境故非性無漏，是有對治
X48n0806_p0346b21║方名世間，佛一切教皆無漏故。但說二乘有學無學
X48n0806_p0346b22║智斷法等名出世教，文義深遠難可了知，聖智境故
X48n0806_p0346b23║非性無漏，是能對治方名出世，菩薩二乘所說勝教
X48n0806_p0346b24║詮智斷者亦出世故。問：一切諸法本離名詮，何故如
X48n0806_p0346c01║來廣興言論？答：由諸有情迷真俗境，生死流轉受苦
X48n0806_p0346c02║無依，故佛世尊假名詮表，令愚迷者悟真俗境，除斷
X48n0806_p0346c03║苦因解脫生死，證無餘滅清淨轉依。如有頌言：諸法
X48n0806_p0346c04║真俗相，平等離言思，為解脫有情，隨宜方便說。問：佛
X48n0806_p0346c05║教如何有二差別？答：隨所化生機感異故，為令出苦
X48n0806_p0346c06║得安樂故。何者？三途逼迫苦、人天適悅樂俱易了知，
X48n0806_p0346c07║皆名世俗；解脫寂靜樂、人天流轉苦並難知故，總名
X48n0806_p0346c08║勝義。然此苦樂得捨由因，非如外道無因成就，亦不
X48n0806_p0346c09║如彼立由一因。所言因者，謂善不善，此各有二，准果
X48n0806_p0346c10║應知。行有細麤，難易別故。為令有情斷世不善，離三
X48n0806_p0346c11║途苦，習行世善，受人天樂，說三歸等世間之教。復為
X48n0806_p0346c12║令彼斷勝義惡，離生死苦，修勝義善，得解脫樂，說滅
X48n0806_p0346c13║道等出世之教。然契經言佛唯一音無別說者，此密
X48n0806_p0346c14║意教至下當知。除佛教已，外道俗典出世因果一向
X48n0806_p0346c15║全無，世俗善中亦不能具，設有少分皆佛法餘，彼無
X48n0806_p0346c16║聖眼自能知故。然由於義不如實知，又無諦寶可歸
X48n0806_p0346c17║依故，雖說善法仍名邪教。故經說言：外道所說有字
X48n0806_p0346c18║無義，說名為邪；佛所說者有字有義，稱之為正。又云：
X48n0806_p0346c19║於佛法中有真諦故，說名為正；外道所說真諦無故，
X48n0806_p0346c20║稱之為邪。又論云：佛及弟子最清淨故，其所說法亦
X48n0806_p0346c21║可歸依，故名為正；外道餘天有障煩惱故，彼所宣說
X48n0806_p0346c22║及彼眷屬不可歸依，名之為邪。故唯佛教廣大如空，
X48n0806_p0346c23║眾善普被，清淨無染，獨名為正，一切皆應歸依修學。
X48n0806_p0346c24║外道俗典執見情偏，違背正理，多不實故，總名為邪，
X48n0806_p0347a01║有識之徒皆應猒捨。
X48n0806_p0347a02║二、別顯此論起之由致者，如論初文，三師異說樞要
X48n0806_p0347a03║第一，並抄第二瑜伽釋等，應遍尋之。
X48n0806_p0347a04║○第二漸頓時分者，於中復二：初總明諸教，後顯論
X48n0806_p0347a05║所歸。
X48n0806_p0347a06║明諸教者，古今諸德各說不同。後魏時有三藏法師，
X48n0806_p0347a07║名菩提流支，此云覺愛。彼說聖教唯有一時，無有前
X48n0806_p0347a08║後世出世間漸頓等異。所以者何？由佛本願欲令眾
X48n0806_p0347a09║生證大菩提及涅槃故。既成佛已便得自在，於一切
X48n0806_p0347a10║時一音演教，都不起心說有前後世出世間漸頓等
X48n0806_p0347a11║異。譬如大樂隨眾生念出種種聲，亦如末尼隨意所
X48n0806_p0347a12║求雨種種寶。故佛無心有差別，說眾生機感有差別，
X48n0806_p0347a13║如月影別故。隨何時處聞各不同，謂水像現，亦似面
X48n0806_p0347a14║像逐鏡等生。影像雖復不同，月面本無有異。異由水
X48n0806_p0347a15║鏡非月面殊，故佛言音異無差別。故華嚴經第六十
X48n0806_p0347a16║一云：如來一音說，各隨其所應，滅諸煩惱病，令住薩
X48n0806_p0347a17║婆若。乃至彼云：如來微妙音，如空無異相，隨應所化
X48n0806_p0347a18║者，所聞各不同。佛以過去行，得一微妙音，無心於彼
X48n0806_p0347a19║此，而能應一切。維摩亦云：佛以一音演說法，眾生隨
X48n0806_p0347a20║類各得解。又無量義經云：我得道來四十餘年，常說
X48n0806_p0347a21║諸法不生不滅、不去不來、無此無彼、無得無失、一相
X48n0806_p0347a22║無相。但由眾生悟解不同，所以各各得諸果異。法華
X48n0806_p0347a23║又云：佛平等說如一味雨，隨眾生性所受不同。由此
X48n0806_p0347a24║如來所有聖教，但總一時無別一教，定頓定漸、世出
X48n0806_p0347b01║世異，亦無前後時分差別。約機悟解雖復不同，廢機
X48n0806_p0347b02║論教故無有異。如法華經藥草喻品及華嚴經第三
X48n0806_p0347b03║十六並第六十廣明此義。餘大乘教亦有多文，更於
X48n0806_p0347b04║此中不能繁引。然有非云：若在一會有大小機可如
X48n0806_p0347b05║所說，若唯被大如勝鬘等，或唯被小如阿含等，或有
X48n0806_p0347b06║諸經始終多分大小不同。又金光明及解深密、瑜伽
X48n0806_p0347b07║論等皆說三時，今但言一便違理教，由此彼立義不
X48n0806_p0347b08║可依。今設救云：所說聖教有大小殊，深密等說三時
X48n0806_p0347b09║別，皆約眾生悟解不同，非佛本教有大小別。此即說
X48n0806_p0347b10║一會中對三種機亦有大小漸頓等異，未必前後方
X48n0806_p0347b11║說三時。覺愛意云：若隨機感教非無三，我立一時但
X48n0806_p0347b12║約如來隨本願力常說頓教，然由眾生自根欲力悟
X48n0806_p0347b13║解不同。設一會中唯被大機或唯被小，皆由聞者根
X48n0806_p0347b14║欲有異，廢機以辨教仍一時，故前所成實無乖返。復
X48n0806_p0347b15║有非云：多質同處，唯識義成；教體非多，便乖唯識。此
X48n0806_p0347b16║難亦非。若佛一教，聽者親聞，可違唯識；本教雖一，聞
X48n0806_p0347b17║者同處，各自變之，何相違也？問：實理無餘乘，可說教
X48n0806_p0347b18║唯一；既有五乘別，經非唯一。又理、行、果既自不同，如
X48n0806_p0347b19║何說教獨唯有一？解云：諸乘差別由機感，約機辨教
X48n0806_p0347b20║實可分。廢談教，立一時，故與五乘不相返。即隨機理、
X48n0806_p0347b21║行、果有殊，本教能詮，何有差別？問：諸佛言教本欲被
X48n0806_p0347b22║機，機行既自有殊，何故教唯說一？答：此由諸佛意樂
X48n0806_p0347b23║殊勝，欲令所化得最上乘，故機雖復不同，本教體仍
X48n0806_p0347b24║一也。問：雖所化機不同，隨勝意樂唯說一時，亦可雖所
X48n0806_p0347c01║化機差別，隨勝唯應現報身。答：現身令他見，隨機有
X48n0806_p0347c02║化身。若爾，說法亦令他聞，機教非一。由此又解，諸佛
X48n0806_p0347c03║之身唯有真報，隨機見異說有化身，依本言之皆無
X48n0806_p0347c04║差別。此解同下勝軍等說，立理非破，至下當知。然諸
X48n0806_p0347c05║教說許有二身，以教例身豈得唯一？故如深密實有
X48n0806_p0347c06║三時，說一時言依別意也。別意者何？且法華經無量
X48n0806_p0347c07║義等，化不定姓說教無差，究竟同歸一佛乘故，二乘
X48n0806_p0347c08║即是一乘方便。依此密意說教無三，彼經自說為三
X48n0806_p0347c09║乘，前後漸頓人說各異，故第一二三等文極理分明，
X48n0806_p0347c10║至下三時自當引說。若依維摩及華嚴等，此讚佛力
X48n0806_p0347c11║能，非明說教唯一。謂佛一時不共法力，唯現一身但
X48n0806_p0347c12║說一教，令諸眾生見聞各異，非一切時身教唯一。故
X48n0806_p0347c13║佛處處經中說言，為有情故現種種身說種種法，皆
X48n0806_p0347c14║為證也。
X48n0806_p0347c15║有立二時於中復異，且依此方古德共說。佛教有二：
X48n0806_p0347c16║一頓、二漸。為諸菩薩大根大莖頓悟者說大，不由小
X48n0806_p0347c17║起故名為頓，即華嚴、楞伽、大雲、法鼓、勝鬘等是。始從
X48n0806_p0347c18║道樹終至雙林，從淺至深漸次說法。初說人天善法，
X48n0806_p0347c19║謂三歸五戒等。次說二乘人空之教，謂阿含等。次說
X48n0806_p0347c20║大乘法空之教，謂般若等。次說一乘無二教，法華經
X48n0806_p0347c21║等。乃至雙稱為除四倒，說佛法身常樂我淨、佛性常
X48n0806_p0347c22║等。初說人天施等善法令離惡趣，次為二乘說無我
X48n0806_p0347c23║等令出生死，後般若等令求大果。然於其中由先執
X48n0806_p0347c24║有初為說空，所執既除說無一果，又先未迴知無我
X48n0806_p0348a01║即說常樂，恐彼疑生，故涅槃時方為演說。此等諸教
X48n0806_p0348a02║從淺至深，大由小起故名為漸。如是立者其義可然，
X48n0806_p0348a03║定判諸經即不應理。所以者何？如華嚴經入法界品
X48n0806_p0348a04║初，五百聲聞同在于會，亦歎聲聞真實功德，如來普
X48n0806_p0348a05║為現大莊嚴。又文殊師利從大會起，與諸大眾遊化
X48n0806_p0348a06║南方，舍利弗與六千弟子從自房出至文殊所，見文
X48n0806_p0348a07║殊師利相好莊嚴，一切皆發無上道心。文殊師利為
X48n0806_p0348a08║說十法，皆得無礙淨眼三昧。楞伽亦有聲聞在會，法
X48n0806_p0348a09║鼓復說窮子之言，同法華經信解品。故華嚴等非是
X48n0806_p0348a10║首末皆被大根，非漸悟者，如何乃言皆名為頓？又云：
X48n0806_p0348a11║華嚴所說聲聞，但是應化非實二乘。所以知者，成道
X48n0806_p0348a12║七日即說華嚴，三七日後聲聞方度，故知應化非真
X48n0806_p0348a13║實也。今解不然，彼經八會非是首末相續說故。初之
X48n0806_p0348a14║七會成道即說，故在初七未有聲聞。入法界品後時
X48n0806_p0348a15║別說，故第八會亦有聲聞。如大般若雖云一部，非十
X48n0806_p0348a16║六分相續說，謂佛成道終至涅槃，所說大義相似，聖
X48n0806_p0348a17║者結集以為一部。故佛化內諸有難思，雖前後說合
X48n0806_p0348a18║為一部，由第八會後時別說，於事及理皆不相違。上
X48n0806_p0348a19║古諸師種種異解，脫未悟此，所以皆非。故華嚴經通
X48n0806_p0348a20║被頓漸，不應唯說是頓教收。又法華經分別功德品
X48n0806_p0348a21║云：佛說如來壽量品時，八世界微塵眾生發菩提心。
X48n0806_p0348a22║如是等文處處非一，如何定判名為漸？法華經等唯
X48n0806_p0348a23║被漸悟，是故不應如是定判。若立頓漸，隨於何部約
X48n0806_p0348a24║機及理說者無違。又菩提流支法師依楞伽經亦立
X48n0806_p0348b01║二教，謂三乘之人皆漸次學，從淺至深方得究竟，故
X48n0806_p0348b02║所學教總名為漸；如來自在一時頓說，一切法盡名
X48n0806_p0348b03║之為頓。此即約學就行並名為漸，依說自在悉名為
X48n0806_p0348b04║頓，無別一教定漸定頓。如是釋者，理亦不然。彼經以
X48n0806_p0348b05║佛能頓說法，以說為頓；三乘之人漸次修學，以行為
X48n0806_p0348b06║漸。非約所說所聞之教以為漸頓，故不可依。又曇無
X48n0806_p0348b07║讖依涅槃經立半滿二教，故涅槃經言：云何解半字
X48n0806_p0348b08║及與滿字義？又云：為聲聞乘說於半字，為菩薩乘而
X48n0806_p0348b09║說滿字。然有非云彼經自約所明之理有盡不盡，非
X48n0806_p0348b10║是約機直往迂迴以明半滿故。非理者不然，若不約
X48n0806_p0348b11║機有盡不盡。所以者何？正由對機詮行有異，彼經方
X48n0806_p0348b12║說有半及滿。故經說云：為諸聲聞乘說於半字，為諸
X48n0806_p0348b13║菩薩而說滿字。然此半滿，依勝鬘經說為有作無作
X48n0806_p0348b14║四諦，瑜伽等說名為安立非安立諦，諸論亦說名生
X48n0806_p0348b15║法空。此等說皆據義立名，皆不違理。然隨己情立故，
X48n0806_p0348b16║總撥將為不可。
X48n0806_p0348b17║又立三時，如大唐三藏依解深密經瑜伽等論，諸有
X48n0806_p0348b18║情由無明故迷執有我，起惑造業淪沒無依。故大悲
X48n0806_p0348b19║尊初成佛已，仙人鹿菀轉四諦輪，說阿笈摩生空之
X48n0806_p0348b20║教，除我有執唯有其法。憍陳那等最初得道，彼及餘
X48n0806_p0348b21║生聞四諦教，雖不執我法執由生，故於法空不知趣
X48n0806_p0348b22║入，智障盲闇覺慮無方。世尊為除彼法有執，修習善
X48n0806_p0348b23║巧趣入法空，次於鷲峯密意演說諸法空教般若等
X48n0806_p0348b24║經。有聞世尊密意言教，便謂二諦性相皆無，以所執
X48n0806_p0348c01║空為真實理，由斯群品互執有無，迷謬競興未契中
X48n0806_p0348c02║道。如來為除此空有執，於第三時顯相演說了義言
X48n0806_p0348c03║教深密等經，說一切法唯有識等心外無法，遍計所
X48n0806_p0348c04║執無內識非無，依他圓成有遍計所執無故我法俱
X48n0806_p0348c05║遣，依他圓成有故真俗皆存，我法遣故破其有執，真
X48n0806_p0348c06║俗存故除彼空執，離有無邊顯示中道。故諸聖教總
X48n0806_p0348c07║有三時，深密等經第三時也，如瑜伽論第七十六、解
X48n0806_p0348c08║深密經第二卷說。於彼經中，世尊廣為勝義生菩薩
X48n0806_p0348c09║依遍計所執體相無故說相無自性性，依依他起上
X48n0806_p0348c10║無計所執自然生故說生無自性性，及即依此依他
X48n0806_p0348c11║起上說無遍計所執自性。又非清淨所緣境界二空
X48n0806_p0348c12║所顯法無我性，名為一分勝義無自性性，依圓成實
X48n0806_p0348c13║上無遍計所執故，又說一分勝義無自性性。說三無
X48n0806_p0348c14║性皆遍計所執性已，勝義生菩薩深生領解，廣說世
X48n0806_p0348c15║間毗濕縛藥、雜菜𦘕地、熟蘇虗空諸譬喻已，世尊讚
X48n0806_p0348c16║歎善解所說。時勝義生復白佛言：世尊！在昔初於一
X48n0806_p0348c17║時，在波羅痆斯仙人墮處施鹿林中，唯為發趣聲聞
X48n0806_p0348c18║乘者，以四諦相轉正法輪。雖是甚奇為希有，一切世
X48n0806_p0348c19║間諸天人等，先無有能如法轉者，而於彼時所轉法
X48n0806_p0348c20║輪，有上有容是未了義，是諸諍論安足處所。世尊！在
X48n0806_p0348c21║昔第二時中，唯為發趣修大乘者，依一切法皆無自
X48n0806_p0348c22║性、無生無滅、本來寂靜、自性涅槃，以隱密相轉正法
X48n0806_p0348c23║輪。雖更甚奇甚為希有，而於彼時所轉法輪，亦是有
X48n0806_p0348c24║上有取容受猶未了義，是諸諍論安足處所。世尊！於
X48n0806_p0349a01║今第三時中，普為發趣一切乘者，依一切法皆無自
X48n0806_p0349a02║性、無生無滅、本來寂靜、自性涅槃、無自性性，以顯了
X48n0806_p0349a03║相轉正法輪，第一甚奇最為希有。于今世尊所轉法
X48n0806_p0349a04║輪，無上無容是真了義，非諸諍論安足處所。金光明
X48n0806_p0349a05║經亦說三時，如其次第名轉照持。世尊初說四諦有
X48n0806_p0349a06║教名轉法輪，於十二相差別轉故獨得轉名。次第二
X48n0806_p0349a07║時說空行教，能生觀照證真理故，名照法輪。次第三
X48n0806_p0349a08║時說空說有，三眾之人皆可修持，名持法輪。如涅槃
X48n0806_p0349a09║經說：有醫師令服乳藥，而謂於病皆服乳故，國人多
X48n0806_p0349a10║死。竟毉諫王，總教斷乳。總斷乳故，諸人皆差。後王疾
X48n0806_p0349a11║痰，毉教服乳。王責問之，毉人具說：有病服死，有病服
X48n0806_p0349a12║差。餘人不知，我皆具委。王宜服乳，故不欺王。佛教三
X48n0806_p0349a13║時，義亦如是。依初教修，能除我執；依第二教，斷妄證
X48n0806_p0349a14║真；依第三時，了法性相。故諸佛教總此三時，對病不
X48n0806_p0349a15║同，皆成甘露。
X48n0806_p0349a16║問：若此三聖教前後何？若依深密已判三時，十地經
X48n0806_p0349a17║等如何會釋？十地經初說佛成道過初七日，即說十
X48n0806_p0349a18║地大乘之教，亦云：佛子！三界唯心。如何深密言第三
X48n0806_p0349a19║時方說大乘唯識等教？又華嚴經第三十六寶王如
X48n0806_p0349a20║來性起品云：譬喻世界初始成時，先成色界諸天宮
X48n0806_p0349a21║殿，次成欲界諸天宮殿，次成人處及餘眾生諸住處。
X48n0806_p0349a22║如是如來應正等覺亦復如是，出興於世，先起菩薩
X48n0806_p0349a23║語行智慧，次起緣覺聲聞智慧，及餘眾生一切善根。
X48n0806_p0349a24║又彼三十七復云：譬如日出，先照一切諸大山王，次
X48n0806_p0349b01║照一切大山，次照一切金剛寶山，然後普照一切大
X48n0806_p0349b02║地。如是如來應正等覺亦復如是，成就無量無邊法
X48n0806_p0349b03║界智慧日輪，常放無量智慧光明，先照菩薩摩訶薩
X48n0806_p0349b04║等諸大山王，次照緣覺，次照聲聞，次決定善根眾生
X48n0806_p0349b05║隨應受化，然復悉照一切眾生乃至耶定，為作未來
X48n0806_p0349b06║饒益因緣。又涅槃經第三十三迦葉品初，佛已多喻
X48n0806_p0349b07║說教菩薩、聲聞、闡提先後次第，謂如三子、三由、三器、三
X48n0806_p0349b08║病、三馬、受施三人，廣說如彼。此等聖教，先為菩薩，後
X48n0806_p0349b09║為二乘。如何深密說初一時，唯多聲聞說阿含等，後
X48n0806_p0349b10║為菩薩說般若等？解云：理有淺深，機有漸次。理即從
X48n0806_p0349b11║淺至深，機亦大由小起。對機及理，依漸教門，故深密
X48n0806_p0349b12║經說三時別。如法華經第五卷云：譬如強力轉輪聖
X48n0806_p0349b13║王，兵戰有功賞賜物，髻中明珠不以與之。若有勇健
X48n0806_p0349b14║能為難事，王解髻中明珠與之。如來亦爾，以禪定智
X48n0806_p0349b15║慧力得法國士，王於三界以大慈悲如法化世，見一
X48n0806_p0349b16║切人受諸苦惱，欲求解脫與諸魔戰，為是眾生說種
X48n0806_p0349b17║種法，賜以禪定解脫無漏根力諸法之財，又復賜與
X48n0806_p0349b18║涅槃之城，言得滅度，引導其心令皆歡喜，而不為說
X48n0806_p0349b19║是法華經。見賢聖軍與五陰魔、煩惱魔、死魔共戰，有
X48n0806_p0349b20║大功勳，滅三毒、出三界、破魔網，既知眾生得其力已，
X48n0806_p0349b21║此法華經能令眾生至一切智，先所未說而今說之。
X48n0806_p0349b22║第一二三皆有此文，即顯示今釋迦佛前後時分，初
X48n0806_p0349b23║小後大漸次說法。又第三卷：過去世時，大通智勝佛
X48n0806_p0349b24║初成道已，受十方諸梵天王及十六王子請，即時三
X48n0806_p0349c01║轉十二行輪。第一、第二、第三、第四說是法時，無量眾
X48n0806_p0349c02║生以不受一切法故，而於諸漏心得解脫。從是已後，
X48n0806_p0349c03║諸聲聞眾無量無邊不可稱數。爾時十六王子俱
X48n0806_p0349c04║白佛言：是諸無量大德聲聞皆已成就，世尊亦當為
X48n0806_p0349c05║我等說阿耨多羅三藐三菩提法，我等聞已皆共修
X48n0806_p0349c06║學。爾時彼佛受沙彌請，過二萬劫已，乃於四眾之中
X48n0806_p0349c07║說是法華經，十六菩薩沙彌皆悉信受，聲聞眾中亦
X48n0806_p0349c08║有信解。此即過去如來亦於前後漸次說法，雖不別
X48n0806_p0349c09║說三時不同，然漸次初小後大，故深密經前後三時
X48n0806_p0349c10║初小後大，依漸教門次第而說，由根及機有漸次故。
X48n0806_p0349c11║若非漸悟而入道者，大根大莖諸菩薩等能頓悟深
X48n0806_p0349c12║理，大不由小起為彼演說，即無三時聖教前後，故初
X48n0806_p0349c13║成道。華嚴等經已說大乘及唯識等，故深密經與華
X48n0806_p0349c14║嚴等據義各別，非是相違。即依此理，華嚴等據義各
X48n0806_p0349c15║別，非是相違。復言：先為菩薩，次緣覺等。
X48n0806_p0349c16║問：依頓教門可無三時前後次第，如何約此先為菩
X48n0806_p0349c17║薩後緣覺等？答：實理而言，於何乘善根熟者，即先為
X48n0806_p0349c18║說平等慈悲，無簡小大隨應為說，離四失故。但由大
X48n0806_p0349c19║乘菩薩善根行慧有必先熟，先熟者多，故先照彼。次
X48n0806_p0349c20║由二乘有善熟，復言次照緣覺聲聞，後由一切差別
X48n0806_p0349c21║善根皆悉成就，故云然後普照一切。涅槃經等皆准
X48n0806_p0349c22║此知。理實亦有先照二乘漸悟之者，提謂經說二百
X48n0806_p0349c23║賈人最初聞法得初果故，亦有機照頓悟菩薩。法華
X48n0806_p0349c24║經等亦有頓悟聞壽量等得勝利故，故約頓悟先為
X48n0806_p0350a01║菩薩。此從勝者多分而說，理亦無違。
X48n0806_p0350a02║問：般若經中勸三乘學，時會亦有聲聞得道，如何深
X48n0806_p0350a03║密言第二時唯為發趣修大乘者？答：此亦應言且從
X48n0806_p0350a04║勝者多分而說，理實亦為發趣二乘。如云初時唯為
X48n0806_p0350a05║聲聞，實亦通為菩薩演說，故大般若最後分初善勇
X48n0806_p0350a06║猛言：我今哀愍一切有情，為作利益安樂事故，請問
X48n0806_p0350a07║如來甚深般若。何以故？甚深般若波羅蜜多通攝聲
X48n0806_p0350a08║聞、獨覺、菩薩及正等一切法故。唯願世尊哀愍為說！
X48n0806_p0350a09║若有情類於聲聞乘性決定者，聞此法已，速能證得
X48n0806_p0350a10║自無漏地；於獨覺乘性決定者，聞此法已，速依自乘
X48n0806_p0350a11║而得出離；於無上乘性決定者，聞此法已，速證無上
X48n0806_p0350a12║正等菩提。唯願如來為答所問！又彼第六勝天王分
X48n0806_p0350a13║廣說如來初轉法輪，三乘於彼同獲果證，故知初分
X48n0806_p0350a14║非唯二乘，於第二時非唯菩薩。問：豈聲聞等亦修法
X48n0806_p0350a15║空，如何般若為三乘說？答：經既自說具攝三乘，故知
X48n0806_p0350a16║非唯詮法空理，由彼具說人、法二空，三乘各依自空
X48n0806_p0350a17║學故。若依此說具攝二空，般若非唯是法空教，故彼
X48n0806_p0350a18║說我、有情等，薀、處、界等，若我、若法，悉皆空也。有處唯
X48n0806_p0350a19║說是法空者，一、對小乘，二、從勝說。又解：更彼經中三
X48n0806_p0350a20║乘同聞，說色等空，各得自果，故知二乘於加行位為
X48n0806_p0350a21║證真理，亦修法空。由一法空得三乘果，故說般若具
X48n0806_p0350a22║攝三乘，非約別詮人、法空行，依此攝彼，具攝三乘。雖
X48n0806_p0350a23║彼所詮具二無我，然從勝說，但名法空。涅槃三十。佛
X48n0806_p0350a24║訶菩薩計非非想以為涅槃，廣說諸法無明實相，上
X48n0806_p0350b01║智、中智、下智同觀，各於自乘得果有異。賢護第二亦
X48n0806_p0350b02║有此文，如是聖教諸處皆同。經部諸師亦說法似一
X48n0806_p0350b03║說說假，法但有名，如何法空獨為菩薩？然由一乘非
X48n0806_p0350b04║如菩薩總緣無相悟入真如，各各別緣安立諦故，所
X48n0806_p0350b05║以諸論雖不說理，實亦修別經法觀。若爾，二乘應生
X48n0806_p0350b06║法智斷所知障證法空如。此亦不然，但說菩薩所成
X48n0806_p0350b07║智斷，由修法空非修法空，皆生法智斷所知障證法
X48n0806_p0350b08║空理。菩薩修習法空般若，尚有退墮在二乘中，謂無
X48n0806_p0350b09║善巧修習法空，理住空中墮二乘地，如大般若多處
X48n0806_p0350b10║說之，況二乘等！豈有修法空能生法空智斷所知障？
X48n0806_p0350b11║既許二乘修習法空，如何智斷獨說非有？解云：根有
X48n0806_p0350b12║利鈍，智有明昧，障有麤細，理有淺深，故雖同行一行
X48n0806_p0350b13║而智斷不同，非由智斷不同而加行要異。此謂三乘
X48n0806_p0350b14║同修法觀，由根利鈍善巧有無，故於智斷所成各異，
X48n0806_p0350b15║如大般若第三百三十二等廣明。故涅槃說三獸渡
X48n0806_p0350b16║河淺深有異，同觀實相得果有殊。然大智度論云為
X48n0806_p0350b17║小乘說眾生空，為修大乘說法空者，此依殊勝能作
X48n0806_p0350b18║證說，所餘諸教類此應知。
X48n0806_p0350b19║有立四時，如真諦三藏：一、四諦法輪，謂阿含等；二、無
X48n0806_p0350b20║相大乘，謂般若等；三、法相大乘，如楞伽等，廣明五法、
X48n0806_p0350b21║三種自性、八識、二無我諸法相故；四、觀行大乘，如華
X48n0806_p0350b22║嚴等，廣明四十二賢聖觀故。如此所立隨多分說，義
X48n0806_p0350b23║雖無失，然依此名判教前後即不應理，觀行大乘最
X48n0806_p0350b24║初說故。又無聖教，故不知可依。
X48n0806_p0350c01║有五時，如波頗三藏：一、四諦；二、無相；三、觀行。此三如
X48n0806_p0350c02║前。四、安樂大乘，如涅槃等，詮大涅槃最安樂故。五、守
X48n0806_p0350c03║護，如大悲、大集、仁王經等，諸天、龍、神、國王、大臣受佛
X48n0806_p0350c04║付屬，護正法故。此所立亦依多分，義無有失。即依此
X48n0806_p0350c05║名判教前後亦不應理，安樂大乘最後說故，既無聖
X48n0806_p0350c06║教亦不可依。又晉時有居士劉虬，亦立五時諸教前
X48n0806_p0350c07║後。第一時者，佛初成道三七日中，為提謂波利等五
X48n0806_p0350c08║百賈人，但說人天三歸五戒及十善等世間之教，即
X48n0806_p0350c09║提謂經是。第二時者，三七日外十二年中，唯說三乘
X48n0806_p0350c10║有行之教，未為說空，即阿含等小乘經是。第三時者，
X48n0806_p0350c11║十二年外三十年中，唯說三乘空行之教，即般若大
X48n0806_p0350c12║乘經是。第四時者，三十年外四十年中，破二歸一說
X48n0806_p0350c13║法華等，然未分明說常樂等。次第五時，於雙林中說
X48n0806_p0350c14║佛法身常樂我淨，對治四倒大涅槃經等。是故諸聖
X48n0806_p0350c15║教總有五時。然此所立菩提流支已廣折破，故亦非
X48n0806_p0350c16║理。今者依彼略敘一二。且提謂經說：五百賈人將受
X48n0806_p0350c17║五戒，先自懺悔五逆十惡謗法等罪，得四大本淨、五
X48n0806_p0350c18║陰本淨、六塵本淨、吾我本淨。提謂長者得不起法忍，
X48n0806_p0350c19║三百賈人得柔順忍，二百賈人得須陀洹果，四天王
X48n0806_p0350c20║等得柔順忍，三百龍王得信忍，自餘天等無量眾生
X48n0806_p0350c21║發無上道意。又普曜經云：第二七日，提謂等五百賈
X48n0806_p0350c22║人施佛麨蜜，佛與受記：汝於來世當得作佛。皆同一
X48n0806_p0350c23║號，名曰齊成。如何但言第一時中說世間教，次第二
X48n0806_p0350c24║時唯說有教者？是亦不然。佛成道已，五年即說大般
X48n0806_p0351a01║若經，廣明無相。又第七年為八菩薩說般舟三昧經，
X48n0806_p0351a02║亦明眾生五法本無。至第九年說抰堀摩羅經，第十
X48n0806_p0351a03║年說如來藏經，皆明如來佛性常住。又提謂普曜經
X48n0806_p0351a04║明菩薩行，亦與價人受記成佛。又大般若第六分說：
X48n0806_p0351a05║佛在鹿野轉四諦輪，無量眾生發聲聞心，無量眾生
X48n0806_p0351a06║發緣覺心，無量眾生發無上道心行六波羅蜜，無量
X48n0806_p0351a07║菩薩得無生忍住於初地、二地、三地乃至十地，無量
X48n0806_p0351a08║一生補處菩薩於十方界一時成佛。又初成道即說
X48n0806_p0351a09║華嚴，如何乃言十二年內唯說有教阿含經等，不說
X48n0806_p0351a10║大乘？具如十地經與沙彌塞律、法華經皆云：佛成道
X48n0806_p0351a11║竟，七日不說法。十地論主釋云：顯示如來自受法樂
X48n0806_p0351a12║故，欲令眾生於如來所增愛敬心。我始坐道場，觀樹
X48n0806_p0351a13║亦經行，於三七日中，常思惟是事，我寧不說法，疾入
X48n0806_p0351a14║於涅槃。若依此經，佛成道竟，三七日中不說法也。依
X48n0806_p0351a15║四分律及薩婆多傳云：過六七日，梵天來請，方乃說
X48n0806_p0351a16║法，度五比丘。此即四十二日後方說法。十二由遊經
X48n0806_p0351a17║云：佛成道竟，五十七日不說法。有人解云：五十个七
X48n0806_p0351a18║日與十二由遊經云一年不說同。如此經、律、論及傳
X48n0806_p0351a19║記說佛成道不說法日猶有不同，共得與自己情記
X48n0806_p0351a20║十二年唯說有教，不說大乘，非但與上正理相違，亦
X48n0806_p0351a21║違前來所說多緣。今依相傳，敘破初二。自餘三時，廣
X48n0806_p0351a22║如菩提流支法師別傳所破，不能繁述。
X48n0806_p0351a23║前來皆是總明諸教漸頓時分，自下第二別顯此論
X48n0806_p0351a24║何教所收。依古諸德漸頓教者，若約漸悟即漸教收，
X48n0806_p0351b01║其漸教者依多分說，解深密經說唯識是。若約頓悟
X48n0806_p0351b02║即頓教收，其頓教者依多分說，華嚴經等說唯心是，
X48n0806_p0351b03║此論雖是世親等說，然即根本佛經義故。若依半滿
X48n0806_p0351b04║即滿教收，詮非安立法空理故。依三時者，若約漸悟
X48n0806_p0351b05║即有三時：年、月、前、後。第三時者依多分說，解深密經
X48n0806_p0351b06║說唯識是，此論即是第三時收。若約頓悟即無三時：
X48n0806_p0351b07║前、後、次、第。依多分說，華嚴經中說唯心是，此論即是
X48n0806_p0351b08║初教所收。菩提流支立一二時，真諦四時，波頗、劉虬
X48n0806_p0351b09║同立五時。前德不依，故不應據。
X48n0806_p0351b10║○第三輪益差別者，於中有二：先明異計，後辨大乘。
X48n0806_p0351b11║明異計中復分為二：初依宗輪敘引諸部，後明異計
X48n0806_p0351b12║差別不同。
X48n0806_p0351b13║宗輪論說：佛涅槃後百有餘年，無憂王時佛法初破，
X48n0806_p0351b14║出家四眾共議大天，五事不同分為兩部：一、大眾部，
X48n0806_p0351b15║二、上座部。言四眾者：一、龍象眾，二、邊鄙眾，三、多聞眾，
X48n0806_p0351b16║四、大德眾。其五事者，如彼頌言：餘所誘無知，猶豫他
X48n0806_p0351b17║令入，道因聲故起，是名真佛教。後即於此第二百年，
X48n0806_p0351b18║大眾部中分出八部：一、一說部，二、說出世部，三、鷄胤
X48n0806_p0351b19║部，四、多聞部，五、說假部，六、制多山部，七、西山住部，八、
X48n0806_p0351b20║北山住部，并本大眾合說有九。其上座部經爾所時
X48n0806_p0351b21║一味和合，三百年中方有乖諍。上座部中分出十部：
X48n0806_p0351b22║一、說一切有部，二、犢子部，三、法上部，四、賢胄部，五、正
X48n0806_p0351b23║量部，六、密林山部，七、化地部，八、法藏部，九、飲光部，十、
X48n0806_p0351b24║經量部，并本上座合有十一。然上座部分破已後轉
X48n0806_p0351c01║名雪山，兩部本末有二十部，若除本二部唯十八。真
X48n0806_p0351c02║諦三藏所翻部執總說十八，於上座部本異合說有
X48n0806_p0351c03║十一部，大眾本末唯有七部，此說謬也。但由真諦法
X48n0806_p0351c04║師相傳，聞說有十八部，若言二十，恐有他非，遂略根
X48n0806_p0351c05║本大眾不言，於中復減西山住部，欲成所說十八部
X48n0806_p0351c06║故。文殊問經雖說二十，然翻譯家於大眾部但說為
X48n0806_p0351c07║八，上座部內開為十二，於雪山外別說上座，新舊部
X48n0806_p0351c08║執皆言上座亦名雪山，非離雪山別有上座，於上座
X48n0806_p0351c09║既為十二，於大眾部乃總云八。但是譯家不悟上座
X48n0806_p0351c10║與雪山同，遂開二部，略去大眾，取分一部。若如真諦
X48n0806_p0351c11║說十八部，但違新部執，亦乖文殊問經。彼經偈云：十
X48n0806_p0351c12║八及本二，皆從大乘出，無是亦無非，我說未來起。若
X48n0806_p0351c13║依舍利弗問經，從上座部出十三部，從大眾流出八
X48n0806_p0351c14║部，此亦違論及經，還是譯家錯也。餘論餘經皆言二
X48n0806_p0351c15║十，唯彼經中說二十三，以是故知非梵本文。
X48n0806_p0351c16║第二、正明異計者，即依彼論相傳解云：其多聞部、雪
X48n0806_p0351c17║轉部、薩婆多部、犢子部、法上部、賢胄部、正量部、密林
X48n0806_p0351c18║山部、化地部、經量部，十部同說，非諸佛語皆轉法輪，
X48n0806_p0351c19║唯八道教名為法輪。世尊所言非皆利益，未必如義。
X48n0806_p0351c20║八聖道教咸名利益，其必如義，見道因故。又已轉者，
X48n0806_p0351c21║如是引生見道果故，名法輪也。佛所餘教不名法輪，
X48n0806_p0351c22║如問慶喜：天雨不耶？問諸比丘：乞食易不？氣力安不？
X48n0806_p0351c23║少病惱不？此等聖教有何利益？又如經言：逆害於父
X48n0806_p0351c24║母，王及二多聞，誅國及隨行，是人說清淨。此等聖教
X48n0806_p0352a01║何必如義？故諸佛語非皆轉法輪，有不能生他聖教
X48n0806_p0352a02║道故。又已轉者，解心生故。其大眾部、一說部、說出世
X48n0806_p0352a03║部、鷄胤部、說假部、制多山部、西山住部、北山住部、法
X48n0806_p0352a04║藏部、飲光部，十部同說，佛一切語咸有利益，無不如
X48n0806_p0352a05║義，皆轉法輪。非唯八道教方名轉法輪，輪摧伏動轉
X48n0806_p0352a06║義故。佛語轉動至他身已，摧伏他身無知惑等，故一
X48n0806_p0352a07║切教皆轉法輪。如問慶喜、天雨等事，為令阿難生審
X48n0806_p0352a08║諦故，佛無不知尚問天雨，況未圓智而不審耶？亦除
X48n0806_p0352a09║餘人增上慢故，佛知尚問況不知者，於餘未了而不
X48n0806_p0352a10║諮問，生已得想而自高耶？為此多義問天雨等，顯佛
X48n0806_p0352a11║慈悲善巧方便，問諸比丘乞食易等，令生喜心踴躍
X48n0806_p0352a12║修道，彼賀悲問懃加修學，亦令未來學習此事，順世
X48n0806_p0352a13║俗故問諸弟子，故此等言非無利益。其密語經雖詮
X48n0806_p0352a14║世間苦可極重，罪惡文字轉變密顯清淨義故。所以
X48n0806_p0352a15║者何？若愛、若業、若有取識、戒見二取、眼等六處及所
X48n0806_p0352a16║行境，如其次第名父母等，若能永斷故名清淨，廣如
X48n0806_p0352a17║對法第十六釋，故此等言非不如義。由此佛說一切
X48n0806_p0352a18║言教皆悉名為轉正法輪，生他正思及聖道故，能伏
X48n0806_p0352a19║能斷諸煩惱故，此總是初明異計也。
X48n0806_p0352a20║辨大乘者，同大眾等諸部所說，佛一切語皆為利益，
X48n0806_p0352a21║無不如義，悉轉法輪。故無垢稱經第五卷云：告阿難：
X48n0806_p0352a22║以要言之，諸佛所有威儀進止受用施為，皆令所化
X48n0806_p0352a23║有情調伏，是故一切皆名佛事。又涅槃經第十四云：
X48n0806_p0352a24║復次善男子！諸佛世尊凡有所說，皆悉名為轉法輪
X48n0806_p0352b01║也。譬如聖王所有輪寶，未降伏者能令降伏，已降伏
X48n0806_p0352b02║者能令安穩。諸佛世尊凡所說法亦復如是，無量煩
X48n0806_p0352b03║惱未調伏者能令調伏，已調伏者令生善根。由此世
X48n0806_p0352b04║尊所有言說教，皆令所化煩惱調伏，一切皆轉法輪
X48n0806_p0352b05║也。所以者何？佛所發言稱可道理咸為利益，是故一
X48n0806_p0352b06║切皆離四失，名轉法輪。何以故？其四者何？一無非處、
X48n0806_p0352b07║二無非時、三無非器、四無非法。處謂處所，應利益處，
X48n0806_p0352b08║能化所化在此可益，必於此中作利益故。時謂時分，
X48n0806_p0352b09║利益時節，於此生此中此時可益，應時而說不失時
X48n0806_p0352b10║故。器謂機器，所逗之機，應機而說無疎謬故。法謂教
X48n0806_p0352b11║法，戒定慧等應利益法可益，必已逗機無錯亂故。准
X48n0806_p0352b12║此乃至世間言教、三歸五戒、人天乘等，既有利益亦
X48n0806_p0352b13║名法輪，由能摧伏惡趣煩惱，令得出離生人天故。故
X48n0806_p0352b14║涅槃經次後復云：復次善男子！譬如聖王所有輪寶
X48n0806_p0352b15║下上迴轉。如來說法亦復如是，能令下趣諸惡眾生，
X48n0806_p0352b16║上至人天乃至佛道。
X48n0806_p0352b17║問：若爾，何故維摩但言三轉法輪？於大千等法華亦
X48n0806_p0352b18║言即趣波羅奈轉無上法輪？瑜伽九十五復云：佛三
X48n0806_p0352b19║周轉十二行相聖智法輪，得所得已，為欲令他於自
X48n0806_p0352b20║所證生信解故，為陳那等五比丘說。既施鹿林若後
X48n0806_p0352b21║若前皆有言教，並名法輪，如何但言為五比丘說方
X48n0806_p0352b22║名轉法輪？又大般若第六分中諸天子眾聞說般若，
X48n0806_p0352b23║咸作是言：等今見佛於瞻部洲為諸天人眾第二轉
X48n0806_p0352b24║法輪。又深密金光明等說佛三時轉正法輪。又法華
X48n0806_p0352c01║經第二卷說：昔於波羅奈轉四諦法輪，今復轉無上
X48n0806_p0352c02║最妙大法輪。又涅槃經第十四云：文殊師利白佛言：
X48n0806_p0352c03║世尊！如來昔於波羅奈城轉正法輪，今復於此抅尸
X48n0806_p0352c04║那城方處轉於無上法輪。若佛所有一言說皆轉法
X48n0806_p0352c05║輪，如何此等諸聖教中各別指解？此等經皆依世尊
X48n0806_p0352c06║顯相宣說差別言教，故別別指名為轉法輪，不言所
X48n0806_p0352c07║餘非法輪也。且維摩等約其顯相，天人皆知佛成道
X48n0806_p0352c08║已，於施鹿林為諸比丘說四諦法，故說此言名轉法
X48n0806_p0352c09║輪。提謂等經說有賈人聞法悟道，提謂長者得法忍
X48n0806_p0352c10║等，此皆如來隨宜密教，非諸天人皆悉聞知，不得名
X48n0806_p0352c11║為轉法輪也。故初成道雖說華嚴聖者聞知，非餘所
X48n0806_p0352c12║見，不名法輪，諸教不說。故涅槃經第十四說：我於昔
X48n0806_p0352c13║日波羅奈城為諸聲聞轉于法輪，今始於此拘尸那
X48n0806_p0352c14║城為諸菩薩轉大法輪。由此應知，諸佛世出世若說
X48n0806_p0352c15║三乘，必依聲聞四諦言教顯相說者名轉法輪，依此
X48n0806_p0352c16║世尊唯施鹿林一時說名轉法輪故。佛名經第八卷
X48n0806_p0352c17║云：七佛之中初之二佛三集聲聞，第三一佛再集聲
X48n0806_p0352c18║聞，後之四佛一集聲聞。如法華經大通智勝佛所說
X48n0806_p0352c19║四會，及佛名經第六卷中諸佛說法有唯一會，乃至
X48n0806_p0352c20║十會皆應准知，並是如來為聲聞人顯相言教，名說
X48n0806_p0352c21║法會、名轉法輪。彌勒三會亦然。佛智一故，前後別說
X48n0806_p0352c22║利益不同，昔說諸法有，今言一切空，將空教對有，故
X48n0806_p0352c23║說名第二。若大般若中依空有教故，諸天子自稱我
X48n0806_p0352c24║今聞佛第二轉正法輪，不言所餘非法輪也，應機為
X48n0806_p0353a01║利益故。若深密等，由第三時說異前二相對明異，謂
X48n0806_p0353a02║初說有、次說皆空，今言諸法非空非有，故指三時名
X48n0806_p0353a03║轉法輪。法華第二意顯前來未分明說唯有一乘，今
X48n0806_p0353a04║於此經方唯說一，且舉初教歎今所聞，故云昔轉四
X48n0806_p0353a05║諦法輪分別說法五眾生滅，今轉最妙無上法輪，是
X48n0806_p0353a06║法深奧少有信者。若涅槃經文殊白佛：初後二時法
X48n0806_p0353a07║輪相異。故下世尊有多復次釋初及後法輪差別，所
X48n0806_p0353a08║以且舉初後二時，不說中間非法輪也。故下文中自
X48n0806_p0353a09║以喻說，加前所引皆轉法輪，故諸聖教文雖有殊，若
X48n0806_p0353a10║以理通並無乖反，由此佛語乃至俗論皆悉名為轉
X48n0806_p0353a11║法輪也。問天雨等，如前應知。然正轉法輪唯八聖道
X48n0806_p0353a12║教，近生聖道摧諸惑故。
X48n0806_p0353a13║問：所轉法輪其體是何？如何言教若轉法輪？答：見、修、
X48n0806_p0353a14║無學三無漏道，瑜伽論說名為法轉。謂佛世尊轉自
X48n0806_p0353a15║所證無漏聖法置他身中，此復隨轉置餘身中，彼復
X48n0806_p0353a16║隨轉更置餘身，如是展轉名轉法輪。此聖法輪必由
X48n0806_p0353a17║言教為增上緣方得轉故，故佛聖教名轉法輪，由教
X48n0806_p0353a18║能令法輪轉故。依此聖教是法輪因，非體即為法輪
X48n0806_p0353a19║性也。又解：佛教亦名法輪，由展轉往他有情身，令於
X48n0806_p0353a20║所詮能生正解，乃至能伏諸煩惱故。瑜伽且依親能
X48n0806_p0353a21║斷惑故說聖道，不言教非。然薩婆多但云見道，經部
X48n0806_p0353a22║有說體唯是言，有說聖道皆法輪性，如法輪章廣分
X48n0806_p0353a23║別之，總是第三輪益差別。
X48n0806_p0353a24║○第四義益不同者，於中亦二：初彰異計，後辨大乘。
X48n0806_p0353b01║言異計者，薩婆多等十部同說佛所說經非皆了義，
X48n0806_p0353b02║佛自說有不了義經，故四依中勸依了義。如契經說：
X48n0806_p0353b03║不信不知恩，斷密無容處，恒食人所吐，是最上丈夫。
X48n0806_p0353b04║此而名為不了義也。由是諸經皆非了義。大眾部等
X48n0806_p0353b05║十部同說佛所說經皆是了義，咸有利益，皆法輪故。
X48n0806_p0353b06║其密語經名了義者，此說世間極下劣義，所有文字
X48n0806_p0353b07║轉變密顯，自證諦理。不信他言能最上義，謂無學者
X48n0806_p0353b08║能知圓寂，知非恩故，名不知恩。永棄後業，名為斷密。
X48n0806_p0353b09║若果不生，是無容處。雖受資具，由如食吐。能如是者，
X48n0806_p0353b10║名上丈夫。亦如對法第十六廣釋。解密意經釋皆順
X48n0806_p0353b11║理，無非了義，准此應知。既爾，如何四依中說勸諸弟
X48n0806_p0353b12║子依了義經？謂勸彼依佛所說教，不令弟子依外道
X48n0806_p0353b13║教，非是佛教有不了義。此即是初明其異計。
X48n0806_p0353b14║辨大乘者，諸教不同。若依涅槃第十四卷、無垢稱經
X48n0806_p0353b15║第五卷等，如前所引，佛所說經皆是了義，咸令所化
X48n0806_p0353b16║有情調伏，皆名佛事、皆法輪故。依涅槃經第六卷有
X48n0806_p0353b17║五：復次說聲聞名不了義，則大乘之法名為了義。後
X48n0806_p0353b18║總說言：聲聞乘法何不應依？何以故？如來為欲度眾
X48n0806_p0353b19║生故，以方便力說聲聞乘，猶如長者教子半字。善男
X48n0806_p0353b20║子！聲聞乘法猶如耕未得果實，如是名為不了義經。
X48n0806_p0353b21║是故不應依聲聞乘，大乘之法則應依止，是名了義。
X48n0806_p0353b22║若依此說，諸大乘經皆名了義，聲聞乘等名不了義。
X48n0806_p0353b23║依解深密經第二卷、瑜伽決擇第七十六皆云：世尊
X48n0806_p0353b24║往昔第一時中，唯為發趣聲聞乘者，以四諦相轉正
X48n0806_p0353c01║法輪，雖是甚奇甚為希有，然是有上有容，是未了義。
X48n0806_p0353c02║世尊在昔第二時中，唯為發趣修大乘者，以隱密相
X48n0806_p0353c03║轉正法輪，雖更甚奇甚為希有，亦是有上有所容受，
X48n0806_p0353c04║猶未了義。依此即顯諸大乘經非皆了義，經論自說
X48n0806_p0353c05║第二時教非了義故。決擇分第六十四、顯揚第六兩
X48n0806_p0353c06║處同說。不了義經者，謂契經、應頌、記別等教，豈大乘
X48n0806_p0353c07║中無契經等？故知大乘亦有不了。由此聖教雖無正
X48n0806_p0353c08║文，了不了義四門分別：一法印非法印門、二詮常無
X48n0806_p0353c09║常門、三顯了隱密門、四言略語廣門。
X48n0806_p0353c10║初法印非法印門者，法印有三種：一諸行無常，二諸
X48n0806_p0353c11║法無我，三涅槃寂靜。若一切教詮三法者，為此三種
X48n0806_p0353c12║理印取印名為了義，違三法印名非了義。或一切教
X48n0806_p0353c13║以三理印印定諸法名為了義，非三法印名不了義。
X48n0806_p0353c14║由此道理，三乘三藏十二分教無非了義，皆為三種
X48n0806_p0353c15║理法所印，以三種印印定諸法，能令永捨惑業苦故。
X48n0806_p0353c16║諸外道教並非了義，非三印印，不能永捨三有為故。
X48n0806_p0353c17║故瑜伽論六十四云：問：歸依有幾？何緣但有爾所歸
X48n0806_p0353c18║依？答：歸依有三，謂佛法僧。四緣故有爾所歸依：一由
X48n0806_p0353c19║如來性極調善故，二於一切種所調能調善方便故，
X48n0806_p0353c20║三具大悲故，四以一切財而興供養未將為喜，正行
X48n0806_p0353c21║供養方歡喜故。由佛如是，其佛所說法毗奈耶亦可
X48n0806_p0353c22║歸依，非餘天等。涅槃復云：一切外道所可言說悉皆
X48n0806_p0353c23║妄語，是諸外道癡如小兒，不能了達常無常等，於佛
X48n0806_p0353c24║法中取少分義，虗妄計有常無常等，而實不知常無
X48n0806_p0354a01║常等。故唯佛教唯是了義經，順三法印可歸依故。外
X48n0806_p0354a02║道所說名非了義，違三法印不可歸故。然佛經教是
X48n0806_p0354a03║了義經中說有常樂我淨等者，是依法身佛性理說，
X48n0806_p0354a04║非說諸行即是常等，故與三印義不相違。若有說言
X48n0806_p0354a05║一切諸行即真如理皆常等者，此違三印不同外道
X48n0806_p0354a06║宗，非為正教不可依止。然經中說三寶眾生悉是常
X48n0806_p0354a07║等，此有別意，至下當知。
X48n0806_p0354a08║二詮常無常門者，若經中說十二因緣無生無滅，一
X48n0806_p0354a09║切諸法性即真如，佛是法身常住不變非雜食身，名
X48n0806_p0354a10║為了義。與此相違名不了義。故涅槃經第六卷云：又
X48n0806_p0354a11║聲聞乘名不了義，無上大乘乃名了義。若言如來無
X48n0806_p0354a12║常變易食所長養，名不了義。若言如來常住不變非
X48n0806_p0354a13║食長養，是名了義。然此一往依宗所明，說聲聞乘皆
X48n0806_p0354a14║非了義，諸大乘經名為了義。非諸大乘無不了義，聲
X48n0806_p0354a15║聞乘教都無了義。以下二門自當知也。
X48n0806_p0354a16║三、顯了隱密門者，若諸經中依法性相顯了而說，詮
X48n0806_p0354a17║理究竟，名為了義。若非顯了，隨宜方便密意趣說，不
X48n0806_p0354a18║究竟故，名不了義。故深密經第二卷中佛自說云：善
X48n0806_p0354a19║男子！如來但依如是三種無性性，由深密意，於所宣
X48n0806_p0354a20║說不了義經，以隱密相說諸法要，謂一切法皆無自
X48n0806_p0354a21║性，無生無滅，本來寂靜，自性涅槃。勝義生復云：世尊
X48n0806_p0354a22║在昔第二時中，唯為發趣修大乘者，以隱密相轉正
X48n0806_p0354a23║法輪，雖更甚奇，猶未了義，是諸諍論安足處所。世尊
X48n0806_p0354a24║於今第三時中，普為發趣一切乘者，以顯了相轉正
X48n0806_p0354b01║法輪，第一甚奇，最為希有，無上無容，是真了義，非諸
X48n0806_p0354b02║諍論安足處所。瑜伽七十六與彼文同。顯揚第六云：
X48n0806_p0354b03║隱密者，謂當隨三種自性義，解釋一切不了義經。由
X48n0806_p0354b04║無量經中，一切如來隱密語言，及一切菩薩隱密語
X48n0806_p0354b05║言，皆隨三種自性，方可悟入彼義故。又瑜伽論四十
X48n0806_p0354b06║五云：云何菩薩修正四依？乃至廣說。又諸菩薩於如
X48n0806_p0354b07║來所，深植正信，深植清淨，一向澄清，唯依如來了義
X48n0806_p0354b08║經典，非不了義。了義經典為所依故，於佛所說法毗
X48n0806_p0354b09║奈耶，不可引奪。何以故？以佛所說不了義經，依種種
X48n0806_p0354b10║門辨本性義，猶未決定，尚生疑惑，非了義故。唯識亦
X48n0806_p0354b11║云：故佛密意，說一切法皆無自性，非性全無說，皆名
X48n0806_p0354b12║了義，非小乘中無有了義。若隱密說，皆名不了，非大
X48n0806_p0354b13║乘中無不了義。是故若言一切無常，一切是常，一切
X48n0806_p0354b14║皆苦，一切名樂，一切皆空，一切不空，一切無我，一切
X48n0806_p0354b15║是我，此等聖言，皆非顯了，是佛密意，隨宜總說，無簡
X48n0806_p0354b16║別故，皆名不了。若簡別云：有為法無常，無為是常住，
X48n0806_p0354b17║諸有漏皆苦，無漏可名樂，遍計所執空，依他圓成有，
X48n0806_p0354b18║生死身無我，法身是真我。此等聖教，性相言之，分別
X48n0806_p0354b19║顯了，此名了義。故涅槃第六卷云：若於如來隨宜方
X48n0806_p0354b20║便所說法中有生執著，是名不了義。若不能住如是
X48n0806_p0354b21║等中，是人已得住第一義，是故名為依了義經。如經
X48n0806_p0354b22║中說：一切燒然，一切無常，一切皆苦，一切皆空，一切
X48n0806_p0354b23║無我，名不了義。何以故？以不能了如是義故，令諸眾
X48n0806_p0354b24║生隨阿鼻獄。所以者何？以取著故，於義不了。一切燒
X48n0806_p0354c01║者，謂如來說，涅槃亦說燒。一切無常者，涅槃亦無常。
X48n0806_p0354c02║苦、空、無我亦復如是。是故名為不了義經，不應依止。
X48n0806_p0354c03║由此應知，清辨等說勝義皆空，龍軍等言法皆真性。
X48n0806_p0354c04║此並如來密意趣教，將為顯了相性而言，違理及文，
X48n0806_p0354c05║義皆不可。故涅槃經三十四五六云：如來世尊為眾
X48n0806_p0354c06║生故，於諸法中不定宣說。此不定說皆是如來隨自
X48n0806_p0354c07║意語。若於是中生決定者，是名執著，是人亦名謗佛
X48n0806_p0354c08║法僧。
X48n0806_p0354c09║四、言略語廣門者，瑜伽決擇六十四：云何等名為不
X48n0806_p0354c10║了義經？謂契經、應頌、記別等教，世尊略說其義未了，
X48n0806_p0354c11║應更當釋。了義教者，與此相違，應知其相。顯揚第一
X48n0806_p0354c12║亦同彼說。此義意言：雖此是大乘明顯之教，契經等
X48n0806_p0354c13║中初但略說，談理未圓，名為不了。以此即知聲聞乘
X48n0806_p0354c14║中餘自說等語周圓故，亦名為了。此依說義，言有廣
X48n0806_p0354c15║略，名了不了。非約所詮理盡不盡，亦不約能詮顯了
X48n0806_p0354c16║與隱密，如前第一為令有情捨耶歸正出生死苦名
X48n0806_p0354c17║了不了，一切佛經皆是了義，外道所說名為不了。第
X48n0806_p0354c18║二為令捨小歸大名了不了，一切大乘皆是了義，諸
X48n0806_p0354c19║小乘教名為不了。第三為令捨隱歸顯名了不了，大
X48n0806_p0354c20║小乘教顯了說法皆是了義，其有隱密名為不了。第
X48n0806_p0354c21║四令知法廣略名了不了，諸契經等言略未終皆是
X48n0806_p0354c22║不了，餘自說等說名為了。且依相傳總四義釋，別對
X48n0806_p0354c23║諸教如理應思。
X48n0806_p0354c24║然大菩薩藏經第三十八卷以九復次釋二差別：初
X48n0806_p0355a01║一復次依能所詮明了不了，後八復次約能詮教廣
X48n0806_p0355a02║分別之。故彼經云：舍利子！諸菩薩等善能通達所有
X48n0806_p0355a03║廣文名不了義，如是廣文不應依趣；所有廣義是名
X48n0806_p0355a04║了義，如是廣義則可依趣。解云：此初復次一切佛經
X48n0806_p0355a05║其能詮文皆名不了，但所詮義即名為了。此謂能詮
X48n0806_p0355a06║本為表義，若不觀義，能詮何為？生解之中所詮親勝，
X48n0806_p0355a07║故所詮義總名為了。若能說者對心所發，表召諸法
X48n0806_p0355a08║生他解者，即能詮勝，非所詮義。彼依親生行者解心，
X48n0806_p0355a09║故說所詮名了義也。即依此義，瑜伽、顯揚說能詮皆
X48n0806_p0355a10║為經體，至下當知。下八復次唯約能詮明了不了，勸
X48n0806_p0355a11║諸弟子依了義經，隨其所應當善思說，不應隨聞而
X48n0806_p0355a12║生執著，於佛餘教起厭背心，造作增長違正法業。遠
X48n0806_p0355a13║離三乘者，乃上來第四義益不同。
X48n0806_p0355a14║○第五所被情機，於中有二：初總明諸教所被，後別
X48n0806_p0355a15║顯此論之機。
X48n0806_p0355a16║諸教所被總有五種：一聲聞種姓，謂由身中唯有聲
X48n0806_p0355a17║聞無漏種子。二獨覺種姓，三菩薩種性，准前可知。四
X48n0806_p0355a18║不定種姓，謂具有三乘無漏種子，或闕隨一種有餘
X48n0806_p0355a19║二種，由緣轉變成果不定故。五無種姓，謂無三乘無
X48n0806_p0355a20║漏種子。故瑜伽論第二說云：復次一切種子識，若般
X48n0806_p0355a21║涅槃法者，一切種子皆悉具足。不般涅槃法者，便闕
X48n0806_p0355a22║三種菩提種子。又瑜伽論三十七云：謂所成就補特
X48n0806_p0355a23║伽羅略有四種：一者住聲聞種姓，於聲聞乘應可成
X48n0806_p0355a24║熟補特伽羅。二者住獨覺種姓，於獨覺乘應可成熟
X48n0806_p0355b01║補特伽羅。三者住佛種姓，於無上乘應可成熟補特
X48n0806_p0355b02║伽羅。四者住無種姓，於生善趣應可成熟補特伽羅。
X48n0806_p0355b03║諸佛菩薩於此四事應當成就。然於此義，諸聖教文
X48n0806_p0355b04║取捨差別如理應思。
X48n0806_p0355b05║後明此教所被機者，五種姓中唯被菩薩及不定姓。
X48n0806_p0355b06║故此論引阿毗達摩契經頌云：由攝藏諸法，一切種
X48n0806_p0355b07║子識，故名阿賴耶，勝者我開示。論主釋云：得真現觀
X48n0806_p0355b08║名為勝者，彼能證解阿賴耶識，故我世尊正為開示。
X48n0806_p0355b09║或說地前亦名勝者，雖未證解而信解故。又引深密
X48n0806_p0355b10║契經頌云：阿陀那識甚深細，一切種子如暴流，我於
X48n0806_p0355b11║凡愚不開演，恐彼分別執為我。論主解云：凡即無性，
X48n0806_p0355b12║愚即趣寂。故此大乘但被菩薩及不定姓。若廣分別，
X48n0806_p0355b13║義如別章。此即第五所被機也。
X48n0806_p0355b14║○第六所明宗旨者，於中亦二：初總明諸教所宗，後
X48n0806_p0355b15║別顯此論宗旨。明諸宗中，先明異計，後辨大乘。明異
X48n0806_p0355b16║計中，初彰外道，後顯小乘。
X48n0806_p0355b17║言外道者，彼類雖有九十五種，大意不過十六異論，
X48n0806_p0355b18║廣如瑜伽第六、七卷，顯揚第九及十卷。彼二論中皆
X48n0806_p0355b19║說頌云：執因中有果，顯了有去來，我常宿作因，自在
X48n0806_p0355b20║等害法，邊無邊矯亂，計無因斷空，最勝淨吉祥，名十
X48n0806_p0355b21║六異論。彼二論中皆無引名，次第解釋一一別破。今
X48n0806_p0355b22║但略敘本宗破斥，具如彼說。一、因中有果。論宗云：一
X48n0806_p0355b23║切因中皆先有本，雨眾外道作如是計。所以者何？由
X48n0806_p0355b24║教及理為定量故。所言教者，謂彼先師所造教藏，隨
X48n0806_p0355c01║聞傳授展轉至今，演說因中先已有果。所言理者，彼
X48n0806_p0355c02║諸外道尋思觀察，如穀生禾，一切世間皆共了知穀
X48n0806_p0355c03║是禾因非餘麥等。又諸世間欲求禾時唯種於糓，從
X48n0806_p0355c04║糓求亦非麥等。又共知禾定從穀生不從餘生，故知
X48n0806_p0355c05║穀中先已有禾。不爾，一因生一切果，或應一果一切
X48n0806_p0355c06║因自如餘，餘如自故。二、從緣顯了。論宗云：一切諸法
X48n0806_p0355c07║性本是有，從眾緣顯，非緣所生。謂即數論及聲論等，
X48n0806_p0355c08║作如是計。數論師云：一切諸法自性本有，但從緣顯，
X48n0806_p0355c09║非緣所生。若非緣顯，果先是有，復從緣生，不應理故。
X48n0806_p0355c10║然由功用方得於果，豈非唯為顯了果耶？聲論師云：
X48n0806_p0355c11║聲體是常，無生無滅。然由數數宣吐等緣，方顯了之，
X48n0806_p0355c12║故亦名顯。三、去未實有。論宗云：去來實有，由如現在，
X48n0806_p0355c13║類同小乘，今取外道。此勝論等並作此計，謂由未來
X48n0806_p0355c14║有苦樂果，故現在因能招彼果，未來果無，如何現因
X48n0806_p0355c15║說招當果？及由過去有苦樂因，現受彼果，過去因無，
X48n0806_p0355c16║如何現果過去因滅？又過未無，唯現在有，諸法自性
X48n0806_p0355c17║應非真實，唯一念故。若如是者，不應道理。四、計我。論
X48n0806_p0355c18║宗云：有我、有薩埵、有命者、有生者等我，是實是常。謂
X48n0806_p0355c19║勝論等一切外道皆作此計，謂若無我，見身色時，即
X48n0806_p0355c20║應於身唯起色覺，不應起於有情之覺。如是乃至於
X48n0806_p0355c21║心境界，識隨轉已，唯應起於心覺，不應起於薩埵之
X48n0806_p0355c22║覺。既於五蘊各別見已，不起蘊覺，起有情覺，故知決
X48n0806_p0355c23║定實有我也。又無我者，不應起覺我能見色，或復起
X48n0806_p0355c24║心我不當見，如是乃至謂我以身當觸諸觸，或復起
X48n0806_p0356a01║心我不當觸。又於善業，我當造作，或復止息，不善亦
X48n0806_p0356a02║爾。如是等受，皆由我覺行為先導，故定有我。又如此
X48n0806_p0356a03║論破我之中，由憶識等，故知有我。又涅槃經第十三
X48n0806_p0356a04║卷，別有餘因，如彼廣說。五、計常。論宗云：我及世間一
X48n0806_p0356a05║切諸法皆是常住。伊師迦等作如是計，即四全常、一
X48n0806_p0356a06║分常論。彼計因緣，至第六卷自當分別，極微等常皆
X48n0806_p0356a07║此計攝。涅槃第十三亦有此計，廣立其因，具說如彼。
X48n0806_p0356a08║六、宿作因。論宗云：現在、未來所受苦果，由過去宿作
X48n0806_p0356a09║業。若現精進，便壞舊業；舊業既盡，眾苦皆滅；眾苦滅
X48n0806_p0356a10║盡，即是涅槃。離繫外道作如是計：謂世間有修正行
X48n0806_p0356a11║而受苦果，有造邪行而到於樂。若此苦樂由現在因，
X48n0806_p0356a12║因果相望，應成顛倒。故知皆己宿作為因。涅槃四十
X48n0806_p0356a13║須䟦陀說，正與此同。別有餘因，如彼廣說。七、自在等
X48n0806_p0356a14║作。論宗云：謂諸世間士夫所受苦樂果等，或以自在
X48n0806_p0356a15║變化為因，或以自然、大梵、時、方、虗空、我等而作其因。
X48n0806_p0356a16║不平等因論者作如是計：見諸世間於因果中不隨
X48n0806_p0356a17║意轉，故作此計。謂見有情欲修淨因，不遂本心，反更
X48n0806_p0356a18║為惡；欲生善趣，反墮惡道；意求受樂，反受諸苦。既不
X48n0806_p0356a19║隨意，與受相違，故知別有作者、生者。八害為正。法輪
X48n0806_p0356a20║宗云：若為祀祠，呪術為先，害諸生命，能害所害，及以
X48n0806_p0356a21║助伴，並隨喜者，皆得生天。然此不由觀察道理作此
X48n0806_p0356a22║建立，但諍競劫諸婆羅門，違越古昔婆羅門法，為欲
X48n0806_p0356a23║求食，妄起此計。九、邊無邊。論宗云：世間有邊無邊，俱
X48n0806_p0356a24║與不俱，謂住有邊無邊等相諸外道計，謂有外道得
X48n0806_p0356b01║世間靜慮，便於世間住有邊等相，故作此計，即見趣
X48n0806_p0356b02║中有邊等此計。十不死矯亂論宗者，即見趣中四不
X48n0806_p0356b03║死矯亂計。十一、計無因。論宗云：我及世間皆悉無因，
X48n0806_p0356b04║即見趣中二無因計。十二、計斷宗者，即見趣中七斷
X48n0806_p0356b05║論計。十三、計空。論宗云：因果皆空，無有施與、受養、祀
X48n0806_p0356b06║祠，乃至無有真阿羅漢。即邪見外道作如是計，謂依
X48n0806_p0356b07║靜慮得宿住通，見世施主一期壽命恒行惠施，從此
X48n0806_p0356b08║命終生貧賤家，故知世間無施與等。復見有人恒行
X48n0806_p0356b09║妙行墮於惡趣，恒行惡行反生善趣，故知亦無妙行
X48n0806_p0356b10║及二異熟。乃至廣說。十四、妄計最勝。論宗云：諸婆羅
X48n0806_p0356b11║門是最勝種性，剎帝利等是下劣種。諸婆羅門是梵
X48n0806_p0356b12║王子，口腹所生梵王體胤，謂鬪諍劫。諸婆羅門作如
X48n0806_p0356b13║是計，以見世間真婆羅門性聰慧故，性具戒故，又貪
X48n0806_p0356b14║名利及恭敬故，作如是計。十五、妄計清淨論宗。若我
X48n0806_p0356b15║解脫名為清淨，謂於諸天微妙五欲隨意受用，則名
X48n0806_p0356b16║得現法涅槃第一清淨，即見趣中五現涅槃計故。復
X48n0806_p0356b17║有外道起如是見，作如是論：若有眾生於殑伽河等
X48n0806_p0356b18║沐浴支體，所有罪障一切除滅，第一清淨。復有外道
X48n0806_p0356b19║計持狗戒或牛戒等同為清淨。十六、妄計吉祥。論宗
X48n0806_p0356b20║云：謂若世間日月薄蝕，星宿失度，所欲為事皆不成
X48n0806_p0356b21║就，苦彼隨順所欲皆成，由此應勤供養日月及諸星
X48n0806_p0356b22║宿，若能如是最為吉祥。謂有獲得有漏靜慮，世間同
X48n0806_p0356b23║謂是阿羅漢，有求富樂便往請問，然彼不知業果之
X48n0806_p0356b24║相，但答彼云：汝等應勤供養日月。上來總是明外道
X48n0806_p0356c01║宗。
X48n0806_p0356c02║顯小乘者，依宗輪論，束二十部合為十一，義類同故。
X48n0806_p0356c03║一者大眾一說說出世，雞胤四部說一切如來無有
X48n0806_p0356c04║漏法。佛身壽量悉無邊，佛化有情心無厭。定解云：此
X48n0806_p0356c05║同大乘，佛十八界皆是無漏，佛身壽量悉無邊際，現
X48n0806_p0356c06║丈六身入涅槃等，隨宜化現非真實故。有情界無盡，
X48n0806_p0356c07║利樂心亦然，無利以息故無厭足。一剎那心了一切
X48n0806_p0356c08║法，有一念能知諸法故，非如有部相續方知。又餘此
X48n0806_p0356c09║同宗云：佛身一念不能了其自性相應俱有。今此一
X48n0806_p0356c10║念皆能了之。菩薩為欲饒益有情，願生惡趣隨意能
X48n0806_p0356c11║往。解云：諸部宗說，得忍已去不生惡趣。此四部宗聖
X48n0806_p0356c12║者猶生，然唯菩薩由悲願力生，非是二乘及惡業力。
X48n0806_p0356c13║所以者何？有四緣故：一、為令彼苦微薄故。猶如輪王
X48n0806_p0356c14║出，眾生皆受樂；菩薩在惡趣，彼生皆苦少。二、為增益
X48n0806_p0356c15║厭怖心故，生惡趣中雖極重苦，願於生彼增厭怖故。
X48n0806_p0356c16║三、為引發平等慈故，不救惡趣唯救善趣，救拔之心
X48n0806_p0356c17║不平等故。四、為堅固忍辱行故，若無苦時如何安受？
X48n0806_p0356c18║故興悲願而往受生。然有三位：一、不定位，謂即初劫；
X48n0806_p0356c19║二、決定位，即第二劫；三、受記位，即第三劫。初劫有願
X48n0806_p0356c20║未得生彼，後二位內隨意能生。
X48n0806_p0356c21║眼等五識身，有染有離染。解云：有染者有煩惱，有離
X48n0806_p0356c22║染者有聖道。然有二說：一云但為意識引生離染，非
X48n0806_p0356c23║能斷染，五識無漏不明利故。二云既許五識體通無
X48n0806_p0356c24║漏，說離染於理無違，前說善無加行故。然修道中起
X48n0806_p0357a01║此五識，見道位內五識無故。色、無色界異六識身。解
X48n0806_p0357a02║云：三界之中皆許有色，微細根大，無色亦有，故無色
X48n0806_p0357a03║界具六識身。准知上界亦有香、味二境，必有自界境
X48n0806_p0357a04║故，即色、無色具十八界。彼論文略，不言根、境，根、境無
X48n0806_p0357a05║者，識應無故。問：無色既有色，何名無色界？答：有細無
X48n0806_p0357a06║麤色，故名無色。問：色界色非麤，應許名無色。答：色色
X48n0806_p0357a07║雖勝欲，然劣無色色，但可名色界，不得名無色。問：道
X48n0806_p0357a08║色勝無色，應說名無色。答：道色非業果，雖勝非業果，
X48n0806_p0357a09║色業果中微，故說名無色。無色於業果中有極細色，
X48n0806_p0357a10║無麤色者名無色故，亦非無表得無色名，非有對中
X48n0806_p0357a11║最極勝故。若爾，應唯有頂諸色名為無色，非下三空，
X48n0806_p0357a12║下三空隨墮界業果非極勝故。若言四空非下根境，
X48n0806_p0357a13║故總說四名無色者，即四靜慮所有色身，非下地根
X48n0806_p0357a14║所能取故，與彼何異不名無色？若謂欲色有欲有色
X48n0806_p0357a15║隨義立名不名無色，無色有色非隨義立名乃名為
X48n0806_p0357a16║無色，此有何理？彼亦於此無理別由，故無色言非善
X48n0806_p0357a17║成立。廣破彼計，如俱舍論第二十八，文理極精。
X48n0806_p0357a18║五種色根肉團為體，眼不見色乃至身不覺觸。解云：
X48n0806_p0357a19║無別淨色名眼等根，肉團不淨故不見色。唯識能見，
X48n0806_p0357a20║非根有能，乃至觸境應知亦爾。問：若識見者，識無對
X48n0806_p0357a21║故，壁等不礙，應見障色。答：於被障色，眼識不生。識既
X48n0806_p0357a22║不生，如何當見？問：眼識於彼何故不生？許眼見者，眼
X48n0806_p0357a23║有對故，於被障色無見功能。識與所依一境轉故，可
X48n0806_p0357a24║言於彼眼識不生。許識見者，何緣不起？答：彼反難云：
X48n0806_p0357b01║眼豈如身根境合方取，而言有對故不見彼耶？又頗
X48n0806_p0357b02║𦙁迦、瑠璃、雲母、水精等所障，云何得見？是故不由眼
X48n0806_p0357b03║有對故，於被障色無見功能。問：若爾，所執眼識云何？
X48n0806_p0357b04║答：若於是處光明無障，於被障色眼識亦生。若於是
X48n0806_p0357b05║處光明有障，於被障色眼識不生。識既不生，故不能
X48n0806_p0357b06║見。然經說眼能見色者，是見所依，故說能見。如俱舍
X48n0806_p0357b07║論第二卷諍。
X48n0806_p0357b08║第八地中亦得久住。解云：第八地者，謂預流向羅漢
X48n0806_p0357b09║第一，乃至初向名為第八。彼引證云：如須達多一時
X48n0806_p0357b10║施食供養眾僧，空中有天而語之言：此預流向竟。後
X48n0806_p0357b11║云：此預流果。既云初向出觀受施，明知亦得久住向
X48n0806_p0357b12║中。雖知彼宗一心見道，斷惑未盡，亦得出觀。如先觀
X48n0806_p0357b13║欲四真諦理斷欲界惑，而且出觀受須達施，後復入
X48n0806_p0357b14║觀，雙斷上故。除此餘宗，無有見道十六心中而得出
X48n0806_p0357b15║觀。乃至姓地法皆可說有退。解云：姓地法者，即世第
X48n0806_p0357b16║一法。如毗婆娑第三卷說，以許世第一法多念相續
X48n0806_p0357b17║許有退，非如諸宗定唯一念。預流者有退義，阿羅漢
X48n0806_p0357b18║無退義。解云：初果但以一見無漏而未別修，又於身
X48n0806_p0357b19║餘惑未盡，聖道未圓，故未堅窂，可有退義。其第四果
X48n0806_p0357b20║與此相違，故無有退。第二、三果，類亦應然。彼論文略，
X48n0806_p0357b21║但說初退。若大乘宗，四皆不退。一切有部，後三可退。
X48n0806_p0357b22║經部初、後必無退理，其中二根有二道別。無漏得者
X48n0806_p0357b23║亦無退理，有漏得者退可起惑，由不斷惑、伏惑得故；
X48n0806_p0357b24║無漏已斷，心不退故。無無記法。解云：隨一一境所望
X48n0806_p0357c01║不同，善惡業感各有異故。善感名善，惡感名惡，故於
X48n0806_p0357c02║色無有無記。問：上二界惑其性是何？答：唯不善通果
X48n0806_p0357c03║變化，其唯是善威儀工巧，或善不善隨能起因，如異
X48n0806_p0357c04║熟說。諸預流者造一切惡，唯除無間。解云：十惡業道
X48n0806_p0357c05║預流由造，唯除五逆。無間之業已極重故，聖者不為。
X48n0806_p0357c06║問：如何初果得不壞信性，戒順成就猶造十惡？答：入
X48n0806_p0357c07║觀證淨，出觀行惡，故不違理。若爾，入觀不疑三寶，出
X48n0806_p0357c08║觀便疑？答：疑但逆理，初果總無。十惡業道其事微細，
X48n0806_p0357c09║初果猶有。
X48n0806_p0357c10║無為有九：一擇滅，二非擇滅，三虗空，四空無邊處，五
X48n0806_p0357c11║識無邊處，六無所有處，七非想非非想處，八緣起支
X48n0806_p0357c12║性，九聖道支性。解云：初之三種同諸宗說。四無色者，
X48n0806_p0357c13║彼界所依別有無為，是滅諦攝。能依細蘊自是無常，
X48n0806_p0357c14║下蘊非細界非極勝，無別此依非如無色。又下界心
X48n0806_p0357c15║能緣上下，無隔礙故無別所依。無色不然，唯緣自上，
X48n0806_p0357c16║有隔礙故別有無為。緣起支性即生死法性，謂生死
X48n0806_p0357c17║法定無明等後方有行等，老死等前有生支等無有
X48n0806_p0357c18║行等，非癡等生非緣餘法，惑無緣起。此理決定由所
X48n0806_p0357c19║依常，故所依理說是無為攝。其無明等十二差別，自
X48n0806_p0357c20║是無常是有為攝。聖道支性即聖法性，一切聖道性
X48n0806_p0357c21║能離染，此理決定由所依常，故所依理是無為攝。其
X48n0806_p0357c22║八差別自是有為，此由生死及以聖道各別有理，為
X48n0806_p0357c23║隔礙故，故二相違能所治別。
X48n0806_p0357c24║心性本淨，客塵煩惱之所染汙，說為不淨。解云：無始
X48n0806_p0358a01║時來，心體自淨，由起煩惱，故名為染。煩惱非心，無始
X48n0806_p0358a02║本性，故說客名。問：既稱心性本淨，寧非淨耶？答：心性
X48n0806_p0358a03║無始，煩惱亦然。有心即染，故非是聖。問：有心既即名
X48n0806_p0358a04║染，應非心性本淨。答：心性與染雖實俱時，染非心性，
X48n0806_p0358a05║故稱本淨。問：心性與染既俱時，如何說染名為客？答：
X48n0806_p0358a06║後修道時，染即滅盡，唯性淨在，故染名客。隨眠非心
X48n0806_p0358a07║非心所法，亦無所緣。隨眠異纏，纏異隨眠。應說隨眠
X48n0806_p0358a08║自性與心不相應，纏自性與心相應。解云：隨眠即是
X48n0806_p0358a09║貪等隨眠，有十種非心心所，故無所緣。纏謂現纏，隨
X48n0806_p0358a10║眠與彼其性各異。纏是心所與心相應，隨眠不爾，無
X48n0806_p0358a11║相應義，故十隨眠名不相應。過去未來非實有體。解
X48n0806_p0358a12║云：現有體用可名實有，去來體用無故並非實有，曾
X48n0806_p0358a13║有當有名去來故。都無中有。解云：彼宗捨命無間即
X48n0806_p0358a14║生，故無中有。問：隨於何界受生處異，無中有者如何
X48n0806_p0358a15║得生？同處可許無間生故。答：識心無礙，此死彼生，生
X48n0806_p0358a16║即色俱，於此何失？七有經等，此上皆是如俱舍說。
X48n0806_p0358a17║諸預流者亦得靜慮。解云：無漏道方能斷結，故伏諸
X48n0806_p0358a18║惑亦得靜慮。大乘經部其義亦同，薩婆多等無如是
X48n0806_p0358a19║等四部本計。又末計云：有於一時二心俱起，道與煩
X48n0806_p0358a20║惱各俱現前。解云：末計一時二心俱起，根境作意緣
X48n0806_p0358a21║力齊故，故不同本諸識不俱。又解：本計無細意識，末
X48n0806_p0358a22║計許有，故說二俱，麤細二心一時俱故。本計雖許別
X48n0806_p0358a23║有隨眠，然道起時不許同念；末計隨眠既許恒有，故
X48n0806_p0358a24║聖道起各俱現前，如煩惱得與道俱故。今言煩惱即
X48n0806_p0358b01║是隨眠，理非現纏，染淨相相違，無俱義故。又解：既末
X48n0806_p0358b02║許二心俱起，麤識有漏道，細心何無惑俱？亦如二乘
X48n0806_p0358b03║生空觀品，雖六無漏、七有漏故。種即為芽。色根大種
X48n0806_p0358b04║有轉變義，心心所法無轉變義。解云：彼宗說色現在
X48n0806_p0358b05║長時同正生滅，故種子體轉即為芽，非種滅已方有
X48n0806_p0358b06║芽起。復由長時故許轉變，如乳轉變以為酪等。心心
X48n0806_p0358b07║所法剎那生滅，故不轉變前為後法。心遍於身。解云：
X48n0806_p0358b08║即細意識遍依身住，觸首及足俱能覺受，故知細意
X48n0806_p0358b09║遍住於身，非一剎那能次第覺。心隨依境，卷舒可得。
X48n0806_p0358b10║解云：諸部等依緣皆定大境小境、大根小根，諸識無
X48n0806_p0358b11║始皆已定屬。此部不然，無先所依所緣定識。若依大
X48n0806_p0358b12║根又緣大境，心隨根境便即言舒；若依小根又緣小
X48n0806_p0358b13║境，心隨根境亦即言卷。意顯諸識逢境即緣、逢依即
X48n0806_p0358b14║起，非如諸部先定依緣。四部所宗大義如是。
X48n0806_p0358b15║二、多聞部宗說佛五音是出世教：一、無常，二、苦，三、空，
X48n0806_p0358b16║四、無我，五、涅槃寂靜。此五能引出離道故，餘是世間。
X48n0806_p0358b17║餘義多同。說一切有部解云：謂此五教聞皆利益，稱
X48n0806_p0358b18║可於體為教體故，非不了義亦定出世道。所餘教不
X48n0806_p0358b19║爾，不名出世。
X48n0806_p0358b20║三、說假部，謂苦非蘊。解云：苦體非實，故不名蘊，在蘊
X48n0806_p0358b21║門中皆實有故。十二處非真實。解云：以說依緣皆積
X48n0806_p0358b22║聚故，雖積聚假義說名為蘊，體非積聚故不名假，無
X48n0806_p0358b23║依緣故。所依所緣要體積聚方能生，故是假有。意處
X48n0806_p0358b24║雖無有積聚義，然現在識不名為意，入過去時方名
X48n0806_p0358c01║意處，體非現在故非實有，同大眾等過未無故。問：十
X48n0806_p0358c02║八界中亦有根境，依緣既別，為假為實？答：十二是假，
X48n0806_p0358c03║義准知故。六識界實，故略不論。或十八界雖有依緣，
X48n0806_p0358c04║不為依緣生識名界，種族因義、種類別義是界義故。
X48n0806_p0358c05║雖有二說，後說為勝。此部所宗，蘊界是實，唯處名假。
X48n0806_p0358c06║若經部宗，處蘊是假，唯界名實。俱舍論主，處界是實，
X48n0806_p0358c07║唯蘊是假。一切有宗，三科皆實。問答立破，具如俱舍。
X48n0806_p0358c08║諸行相待，展轉和合，假立為苦。解云：待適悅故，假立
X48n0806_p0358c09║名為苦。或可下界待上名苦，乃至有頂諸行待無漏
X48n0806_p0358c10║故，有頂名苦。問：下待於上，下名為苦，說苦名假；上待
X48n0806_p0358c11║於下，上名為樂，樂體非實。答：彼宗義云：樂可別受，故
X48n0806_p0358c12║樂名實；苦性非受，故名為假。問：適悅名樂，既有別受；
X48n0806_p0358c13║逼迫名苦，何無受性？答：此不能通，宗有過故。又解：說
X48n0806_p0358c14║苦名假，依行苦說，謂有漏行麤細相形與苦性合，謂
X48n0806_p0358c15║由無常違聖心故，故名為苦，非實苦受。或可壞苦，義
X48n0806_p0358c16║亦如是，謂未壞時諸行皆苦，多生苦故，非實苦受。理
X48n0806_p0358c17║實非無苦受自體，欲界中生名苦苦也。雖苦苦體苦
X48n0806_p0358c18║受相應，俱者五蘊總名苦苦，能逼迫受名為苦苦。是
X48n0806_p0358c19║實非假，理亦應然。若依俱舍第二十二，有說苦實，樂
X48n0806_p0358c20║受是假。故彼論云：有餘部師作如是說：定無實樂，受
X48n0806_p0358c21║唯是苦。云何知然？由教理故。云何由教？如世尊言：諸
X48n0806_p0358c22║所有受無非是苦。又契經言：汝應以苦觀於樂受。又
X48n0806_p0358c23║契經言：於苦謂樂立為顛倒。云何由理？以諸樂因皆
X48n0806_p0358c24║不定故。謂諸所有衣服飲食冷煖等事，諸有情類許
X48n0806_p0359a01║為樂因。此若非時過量受用，便能生苦復成苦因。不
X48n0806_p0359a02║應樂因於增盛位或雖平等，但由非時便成苦因能
X48n0806_p0359a03║生於苦。故知衣等本是苦因，苦增盛時其相方顯。威
X48n0806_p0359a04║儀易脫，理亦應然。又治苦時方起樂覺，及苦易脫樂
X48n0806_p0359a05║覺乃生。謂若未遭飢渴寒熱疲欲等苦所逼迫時，不
X48n0806_p0359a06║於樂因生於樂覺。故於對治重苦因中，愚夫妄計此
X48n0806_p0359a07║能生樂，實無決定能生樂因。苦易脫中愚夫謂樂，如
X48n0806_p0359a08║荷重擔暫易肩等，故受唯苦定無實樂。論主破云：且
X48n0806_p0359a09║應反徵，撥無樂者何名為苦？若謂逼迫，既有適悅有
X48n0806_p0359a10║樂應成。若謂損害，既有饒益有樂應成。若謂非愛，既
X48n0806_p0359a11║有可愛有樂應成。一一廣破所引教理，具如俱舍，不
X48n0806_p0359a12║能多述。
X48n0806_p0359a13║無非時死，先業所得。解云：非老病緣有橫死者，名非
X48n0806_p0359a14║時死。諸非時死皆業所得，無由橫緣。過去行此橫業
X48n0806_p0359a15║故，今方橫死，故無非時。若大乘中許非時死，藥師經
X48n0806_p0359a16║說有九種橫死，謂一切身中無勝業，得病雖輕便中
X48n0806_p0359a17║夭故。業增長為因，有異熟果轉。解云：唯業殊勝方能
X48n0806_p0359a18║感果，得等餘法不招異熟。要業功能得果時，其相用
X48n0806_p0359a19║增長為異熟因，方感果故，餘即不爾。由福故得聖，道
X48n0806_p0359a20║道不可修。解云：現見修道不能得聖，故知聖道不可
X48n0806_p0359a21║修成。但由持戒、布施等福，得聖時至方成聖果，故不
X48n0806_p0359a22║可修慧力得聖。問：現見修道不得聖，即說由福成；現
X48n0806_p0359a23║見有施不成聖，應說由修得。道不可壞。解云：一得道
X48n0806_p0359a24║已，更無退失，是故四果皆無有退，不同餘宗聖果有
X48n0806_p0359b01║退。
X48n0806_p0359b02║四、制多山部。西山住部、北山住部三部宗說，謂諸菩
X48n0806_p0359b03║薩不脫惡趣。解云：三劫皆是異生攝故，猶生惡趣。於
X48n0806_p0359b04║窣堵波興供養業，不得大果。解云：以無情法不能受
X48n0806_p0359b05║施，利益施王，令生歡喜，故無大果，少福可成。准知施
X48n0806_p0359b06║法亦無大果如是。
X48n0806_p0359b07║五、說一切。有部說有，總有二種：一、法一切；二、時一切。
X48n0806_p0359b08║法一切者，謂心、心所法，色不相應，及三無為。時一切
X48n0806_p0359b09║者，去、來、今。如是一切，皆悉是有。是一切有，皆二所攝：
X48n0806_p0359b10║一、名；二、色。色蘊麤著，總得色名。四蘊無為，其體微隱，
X48n0806_p0359b11║以名方顯，故總稱名。此土有聞，今不多述。
X48n0806_p0359b12║六、雪山部宗謂諸菩薩猶是異生。解云：同薩婆多三
X48n0806_p0359b13║劫俱是異生。菩薩入胎不起貪愛。解云：異一切有悲
X48n0806_p0359b14║願生，故無貪愛。無諸外道能得五通。解云：以耶教理
X48n0806_p0359b15║無得通者，設有能成靜慮無色定慧不均，亦無通起。
X48n0806_p0359b16║現見能飛知宿住等，皆是呪藥神鬼等力，非是通力。
X48n0806_p0359b17║內法異生依內教修，可有得者。亦無天中住梵行者，
X48n0806_p0359b18║解云：以天女色勝過人故，故生彼者無住梵行。准此，
X48n0806_p0359b19║聖者、欲天皆無，或初、二果有亦無有，餘義多同一切
X48n0806_p0359b20║有部。
X48n0806_p0359b21║七、犢子部、法上部、賢胄部、正量部、密林山部。五部宗
X48n0806_p0359b22║說補特伽羅非即蘊離蘊。解云：有我與蘊，不即不離，
X48n0806_p0359b23║亦非無為。非有為故，不可說藏攝。若此實我即蘊者，
X48n0806_p0359b24║蘊滅我滅，應是有為，又應成斷。若離蘊者，蘊滅我有，
X48n0806_p0359c01║應是無為，又應常住。佛說無我，但無外道。即離蘊我，
X48n0806_p0359c02║既不可說，亦不可言形量大小等有受者，乃至成佛，
X48n0806_p0359c03║此我非無。諸行有暫時住，亦有剎那滅。解云：心心所
X48n0806_p0359c04║法，燈焰鈴聲，皆念念滅。色法隨應，或長或短，身表命
X48n0806_p0359c05║根，器世界等，一期之中，住不滅故，非久不滅，總名暫
X48n0806_p0359c06║時。亦有外道能得五通。解云：現見外道有修得故，教
X48n0806_p0359c07║理耶故，但無出世。由能成就禪無色故，故有外道成
X48n0806_p0359c08║就五通。五識無染亦無離染。解云：無分別故，但有無
X48n0806_p0359c09║記。染及離染由分別生，故五識身無染離染。若已得
X48n0806_p0359c10║入正性離生，十二心頃說名行向，第十三心說名住
X48n0806_p0359c11║果。解云：別緣四諦各有三心，謂欲界苦有其三心：一、
X48n0806_p0359c12║苦法智，初觀欲苦；二、苦法忍，重觀欲苦，初見此諦，見
X48n0806_p0359c13║理未周，故復重觀；三、苦類智，合觀色、無色界苦，以苦
X48n0806_p0359c14║諦三界盡，故不重觀。四諦各三，總有十二心，觀三界
X48n0806_p0359c15║四諦、第十三心。有說：第十二道類智心，第二剎那名
X48n0806_p0359c16║為住果。有說：十二別觀四諦，第十三心總觀四諦，故
X48n0806_p0359c17║最後念方名住果。前三類智無二念故，於二說中此
X48n0806_p0359c18║後應勝。然密嚴經第一中說，唯十二心名為現觀。故
X48n0806_p0359c19║彼頌云：苦法苦觀智，及苦隨生智，集智三亦然，滅道
X48n0806_p0359c20║亦如是，如是十二種，名之為現觀。理實大乘三乘現
X48n0806_p0359c21║觀，真唯一念，相乃十六，說十二種依隨轉門。或可大
X48n0806_p0359c22║乘於相見道，三心、十二、十三、十六，隨意樂力起亦無
X48n0806_p0359c23║違。至下第十當廣分別。
X48n0806_p0359c24║八、化地部宗。過去未來是無，現在無為是有。四、聖諦
X48n0806_p0360a01║一時觀。解云：空無我行隨一總緣，故四聖諦一切現
X48n0806_p0360a02║觀容。餘行但自相，是聖道前修故道生，不爾無由現
X48n0806_p0360a03║起。異生不斷欲貪、嗔恚。解云：異生既無無漏聖道、有
X48n0806_p0360a04║漏六行，不斷煩惱，義如經部，亦似大乘。然彼且舉欲
X48n0806_p0360a05║貪、嗔恚，實亦不能斷上二界。定無中有，無阿羅漢增
X48n0806_p0360a06║長福業。解云：實無中有，乾闥婆等是作樂神。引七有
X48n0806_p0360a07║經，如俱舍說：以無煩惱可生長有漏業故，延壽轉福
X48n0806_p0360a08║分等但是故業。六識皆與尋伺相應。解云：同薩婆多，
X48n0806_p0360a09║非唯意識，亦有齊首。補特伽羅解云：謂不還者，齊者
X48n0806_p0360a10║至也，至生死首故云齊首。謂不還者生有頂天，心不
X48n0806_p0360a11║起下無漏聖道，斷自地惑取無學果，至命終時煩惱
X48n0806_p0360a12║自盡，得阿羅漢入般涅槃，故此名為至生首。以至極
X48n0806_p0360a13║故更無生處，雖聖道不生，必盡生死入涅槃故。非如
X48n0806_p0360a14║餘部生餘地中，雖不起下淨無漏定，聖生有頂必起
X48n0806_p0360a15║無漏無所有處，能盡自地所餘煩惱，自地無聖道欣
X48n0806_p0360a16║樂起下故。然無所有最隣近故，起彼現前盡餘煩惱。
X48n0806_p0360a17║有世間正見，無世間信根。解云：有漏慧伏煩惱故，推
X48n0806_p0360a18║求名見。得正見名世間信等，不堅固易改轉故，以非
X48n0806_p0360a19║增上不得根稱。然且舉初，餘四亦爾，故無世間信等
X48n0806_p0360a20║五根。無出世靜慮。解云：靜慮是麤，外道異生多皆共
X48n0806_p0360a21║得，故唯有漏。此靜慮言通色六地，理實亦無無漏無
X48n0806_p0360a22║色。彼論異生說色無色，別有天住等無漏九地，聖者
X48n0806_p0360a23║別起入見道等，不名靜慮及無色故。無無漏尋。解云：
X48n0806_p0360a24║尋是麤故，體唯有漏；伺是細故，可通無漏。然思惟支
X48n0806_p0360b01║唯是有漏，助道支故，說名道支。或正思惟亦名無漏，
X48n0806_p0360b02║但是思慧，非體即尋。善非有因。解云：實非是善正因
X48n0806_p0360b03║而能感生死，以義應言善非為因。若助不善令感人
X48n0806_p0360b04║天亦爾。色、無色業，性類是何？解云：皆是不善微薄業，
X48n0806_p0360b05║能感勝報，故無有失。即有漏果皆不善，皆招行苦故。
X48n0806_p0360b06║無為有九：一、擇滅，二、非擇滅，三、虗空，四、不動，五、善法
X48n0806_p0360b07║真如，六、不善法真如，七、無記法真如，八、聖道支真如，
X48n0806_p0360b08║九、緣起支真如。解云：彼說無為，九體各一。不動無為，
X48n0806_p0360b09║於上二界斷定障得，亦總立一定障名動。今由斷得，
X48n0806_p0360b10║故名不動，其性皆善。僧中有佛，故施僧者便獲大果，
X48n0806_p0360b11║非別施佛。佛與二乘皆同一道、同一解脫，說一切行
X48n0806_p0360b12║皆剎那滅，定無少法能從前世轉至後世，此等皆是
X48n0806_p0360b13║彼本宗義。末宗云：過未實有，亦有中有，業實是思，無
X48n0806_p0360b14║身語業尋伺相應。解云：意業體思，身語由思發，故非
X48n0806_p0360b15║業性。六識皆與尋伺相應。大地劫住解云：同犢子等，
X48n0806_p0360b16║色法長時有不滅故。
X48n0806_p0360b17║九、法藏部宗說：佛雖僧攝，然別施佛，果大非僧。解云：
X48n0806_p0360b18║若別施佛，心極殊勝。若佛在僧，亦兼施者，心即寬慢。
X48n0806_p0360b19║故別施佛，果大非僧。於窣都波興供養業，獲廣大果。
X48n0806_p0360b20║解云：以佛舍利安在其中，見此處時，如見於佛，極生
X48n0806_p0360b21║歡喜，故有大果。佛與二乘，解脫雖一，而聖道異。解云：
X48n0806_p0360b22║解脫所證，可說名同；聖道能證，明昧有異。阿羅漢身
X48n0806_p0360b23║皆是無漏，餘義多同大眾部說。解云：無學身非漏依
X48n0806_p0360b24║故，雖為漏境，此疎遠故。非如有部他緣亦成漏，但非
X48n0806_p0360c01║所依故名無漏。得無學時捨有學蘊，然別有一類無
X48n0806_p0360c02║漏蘊，故無學身並皆無漏。有說：後退無學果時，捨無
X48n0806_p0360c03║漏蘊，有漏蘊生。此義非理，彼說餘義同大眾部。大眾
X48n0806_p0360c04║部說：預流者身非漏依故。
X48n0806_p0360c05║十、飲光部說：若法已斷已遍知則無，未斷未遍知則
X48n0806_p0360c06║有。解云：法謂煩惱未斷，遍知過去有體，無間已斷解
X48n0806_p0360c07║脫，遍知過去煩惱，其體即無，不同有宗，但不成就於
X48n0806_p0360c08║過未世，其體非無。若業，果已熟則無，果未熟則有。解
X48n0806_p0360c09║云：諸異熟業，若果未熟，過去有體；果若已熟，過去即
X48n0806_p0360c10║無。唯有果體，由前勢力，前滅後生，相續不斷。俱舍二
X48n0806_p0360c11║十亦同此說。故彼論云：若人唯說有現在世及過去
X48n0806_p0360c12║世未與果業，說無未來及過去世已與果業，彼可許
X48n0806_p0360c13║為分別說部。然彼論中第三十卷敘經部宗，文稍相
X48n0806_p0360c14║似，義即不同。彼云：於此義中有差別者，異熟因所引
X48n0806_p0360c15║與異熟果功能，與異熟果已即便謝滅。同類因所引
X48n0806_p0360c16║與等流果功能，若染汙者，對治起時即便滅壞；不染
X48n0806_p0360c17║汙者，般涅槃時方永謝滅，以色心相續爾時永滅故。
X48n0806_p0360c18║有人解云：異熟因所引與異熟果功德，與異熟果已
X48n0806_p0360c19║即謝滅者，此同飲光果未熟時過去有體，已熟即無。
X48n0806_p0360c20║今不如是，經部過未其體都無，如何乃言果未熟時
X48n0806_p0360c21║過去有體？今解釋云：異熟種子由愛取等相續轉變，
X48n0806_p0360c22║引起差別與果功能，隨業一期與異熟果，與果功用
X48n0806_p0360c23║謝滅即無，非業種體亦今非有。故論俱言：功能謝滅
X48n0806_p0360c24║雖有種體，後設遇緣更不招果，無功能故。非如同類
X48n0806_p0361a01║固遇緣轉變引自果已，後若遇緣更復轉變重能生
X48n0806_p0361a02║果。問：經部師宗不同有部，一業既許招得多生，如何
X48n0806_p0361a03║業種更不招果？解云：但業勢力感多生已功能方謝，
X48n0806_p0361a04║說與果已功能謝滅，非感一生功能皆無。若爾，功能
X48n0806_p0361a05║有長時力，如何身命數死數生？解云：業盡功能非應
X48n0806_p0361a06║長遠，由異熟合數死數生。又解：業有功能雖可未盡，
X48n0806_p0361a07║一期法爾分分不同，故有中間數生死義。又有解云：
X48n0806_p0361a08║言引多生，由多念業依相續說得一業名，故言一業
X48n0806_p0361a09║能引多生。此說不然，一念唯招得一生，此同有宗第
X48n0806_p0361a10║二師說。經部一念許引多生，故不應言念念別引。大
X48n0806_p0361a11║乘於彼理亦不違，至第八卷當分別之。或飲光部說
X48n0806_p0361a12║業異熟已無者，非果初起其體即無，唯有果體相續
X48n0806_p0361a13║而轉，隨果究竟業體方無。非如餘宗已受果業，但更
X48n0806_p0361a14║無能，非無體性。諸行以過去為因，無以未來為因。解
X48n0806_p0361a15║云：此同諸部無有果前而因在後，將因對果或前或
X48n0806_p0361a16║俱，以果望因或俱或後。彼論文略，但說過因，理應說
X48n0806_p0361a17║言過現為因。故彼部宗義因經部，因唯過去，無俱有
X48n0806_p0361a18║因，故但說行以過為因。一切行皆剎那滅，諸有學法
X48n0806_p0361a19║有異熟果。解云：彼宗學法通漏、無漏，皆能招感樂異
X48n0806_p0361a20║熟果。如初二果未離欲染，故有漏業能感欲生；生上
X48n0806_p0361a21║不還未離上染，漏、無漏業能招上生，故有學法有異
X48n0806_p0361a22║熟果。或彼學法通漏、無漏有異熟者，說有漏法。
X48n0806_p0361a23║十一經量部宗說：非離聖道，有蘊永滅。解云：諸有漏
X48n0806_p0361a24║道，但伏非斷。有根邊蘊、有一味蘊者，即細意識無始
X48n0806_p0361b01║時來一味而轉，無有間斷及轉易故。此四蘊非色攝。
X48n0806_p0361b02║根邊蘊者，細意即名根，是生死根故。由此為根，有五
X48n0806_p0361b03║蘊起故名根邊，是五蘊邊故。異生位中亦有聖法。解
X48n0806_p0361b04║云：謂無漏種法爾成就，非異生位無漏現行。執有勝
X48n0806_p0361b05║義補特伽羅。解云：計有實我唯聖者知，然不同彼犢
X48n0806_p0361b06║子部等所計之我，非即離蘊此計別有，然體微細不
X48n0806_p0361b07║可施設，餘義多同一切有部。今此所論略陳宗要，若
X48n0806_p0361b08║廣述者如宗輪論：問：如來設教本為除諍，諸弟子眾
X48n0806_p0361b09║同稟為師，何因去聖未淹廣興鬪訟，共受遺訓言義
X48n0806_p0361b10║便乖？答：諸佛出興實為含識，所化機別故教有殊，見
X48n0806_p0361b11║者不同隨聞生著，於餘未達起不忍心。然百歲前雖
X48n0806_p0361b12║有異見，由有聖力眾為己宗，人及法殊唯分成異。故
X48n0806_p0361b13║涅槃經三十四云：迦葉菩薩白佛言：世尊！如來具定
X48n0806_p0361b14║知諸根力，是故能知一切眾生上中下根利鈍差別，
X48n0806_p0361b15║知現在世眾生諸根，亦知未來眾生諸根。如是眾生
X48n0806_p0361b16║於佛滅後作如是說：如來畢竟入於涅槃，或不畢竟
X48n0806_p0361b17║入於涅槃。乃至彼云：或有說言：有十方佛無十方佛，
X48n0806_p0361b18║知其如來具足成就知諸根力，何故今日不決定說？
X48n0806_p0361b19║佛解意云：正由如來知諸根故，所以於法作不定說。
X48n0806_p0361b20║諸比丘等不解我意，隨所聞已作決定說。廣解如經。
X48n0806_p0361b21║即顯異計皆有聖言，由不了知即各別執。上來初彰
X48n0806_p0361b22║外道，後顯小乘，合總明第一異計。
X48n0806_p0361b23║
X48n0806_p0361b24║唯識論料簡上