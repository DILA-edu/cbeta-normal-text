X49n0814_p0381a01║
X49n0814_p0381a02║No. 814
X49n0814_p0381a03║成唯識論義蘊卷第一
X49n0814_p0381a04║
X49n0814_p0381a05║密州開元寺　道邑　撰
X49n0814_p0381a06║稽首圓明出塵障，無等大悲調御尊。
X49n0814_p0381a07║唯識妙理及能詮，信解證空諸賢聖，
X49n0814_p0381a08║我今略讚無師釋，譬以微光助日明。
X49n0814_p0381a09║冀諸未興啟心源，因茲悟入於意旨。
X49n0814_p0381a10║令中根品捨小趣大者，此言中根，非謂中乘，即以執
X49n0814_p0381a11║空之者名中根，在執有及中道之中也。又此漸悟之
X49n0814_p0381a12║類，非決定小，又非頓悟，從小趣大，故名中根。此解為
X49n0814_p0381a13║正。
X49n0814_p0381a14║於真諦理悟證有方等者，唯以真如名真諦，餘皆名
X49n0814_p0381a15║俗諦，淨留染捨。又依他遍計無漏有漏，如次留捨。
X49n0814_p0381a16║又今此論爰引六經者，問：下引解脫阿含經，何但言
X49n0814_p0381a17║六？答：意證此論第三時教，故不說諸小乘經也。若（難問）
X49n0814_p0381a18║爾，即不合引楞伽。答：彼經既明唯識，故兼引之，不同
X49n0814_p0381a19║小乘。
X49n0814_p0381a20║華嚴中說唯心等者，此中不以唯識唯心解於漸頓，
X49n0814_p0381a21║但以深密空教（般若）後說，故名為漸。華嚴成佛初說，頓
X49n0814_p0381a22║被大機，故名頓教。此據多分，名頓教也。問：華嚴既是
X49n0814_p0381a23║佛初成道，二七日即說未度舍利弗等，何故入法界
X49n0814_p0381a24║品有聲聞耶？答：雖初成佛即說華嚴，度聲聞時華嚴
X49n0814_p0381b01║未畢，何妨半後得有聲聞？又云：舍利弗等皆化聲聞，
X49n0814_p0381b02║非真實也。若爾，既非實聲聞，便顯華嚴唯是頓教，與
X49n0814_p0381b03║疏相違，理為不可。故前解正。
X49n0814_p0381b04║非被獨覺聲聞無性等者。問：此論既是第三時普為
X49n0814_p0381b05║發趣一切乘教，如何此說不被下機？答：此據唯識為
X49n0814_p0381b06║宗，故唯被上。若據上下通文（論文），破我執說三科等可
X49n0814_p0381b07║被餘乘，故不違也。
X49n0814_p0381b08║而就本緣名為佛說者，以佛本願為本緣。
X49n0814_p0381b09║唯有無大定智悲者，問：佛既唯有三法，云何見色身
X49n0814_p0381b10║等耶？答：此二眾生善根所起，而就本緣稱佛色身，猶
X49n0814_p0381b11║如文義。又解云：諸佛色身，悲智所現，本願緣故。若爾，
X49n0814_p0381b12║文義應然，云何不說？答：名言戲論，色身不然，不可為
X49n0814_p0381b13║例，二解俱得。然准下第十，前解為勝。
X49n0814_p0381b14║若依自識有漏心現，即似無漏文義為體者。此有解
X49n0814_p0381b15║云：七地已前，有漏心位小離過也。似於無漏，名似無
X49n0814_p0381b16║漏，非影質相似者。此解不然。地前雖未離過，豈可不
X49n0814_p0381b17║能變似文義？若不許變，凡夫第六應不通緣十八界
X49n0814_p0381b18║等。若言染不染別故不相似，亦應礙非礙別心不緣
X49n0814_p0381b19║色，帶相緣如，皆應不可。應正解云：但是有漏心變似
X49n0814_p0381b20║佛教，皆名似無漏，不要離過也。問：此師既言佛不說
X49n0814_p0381b21║法，便無本質，何得名似文義相應？答：此兩義解。初云：
X49n0814_p0381b22║雖不說，謂佛本願強緣力故，眾生變似文義。如實空
X49n0814_p0381b23║華，雖無本質，虗妄強緣，心變似相。此亦應爾。二云：此
X49n0814_p0381b24║言似無漏文義者，唯似無漏，有定等（智悲）故；不似文義，
X49n0814_p0381c01║不說法故，文義之言相從故也。此解難知。本意唯明
X49n0814_p0381c02║教體，何因唯似無漏？
X49n0814_p0381c03║故大般若至汝亦不聞者，引證。問：此師義升攝喻經，
X49n0814_p0381c04║如何會之？解云：此亦佛不說，眾生自聞也。問：既佛不
X49n0814_p0381c05║說，何故云已說如手中葉，未說如林中葉？答：此意云：
X49n0814_p0381c06║我已為緣，眾生聞者，猶如手葉；未為增上，眾生未聞，
X49n0814_p0381c07║共如林葉。此約已為增上，即名為說，非實說也。問：彼
X49n0814_p0381c08║經云我不說法，即證不說；亦云汝亦不聞，應實不聞。
X49n0814_p0381c09║答：不聞者，不聞佛說，不遮自識生也。
X49n0814_p0381c10║展轉增上力二識成決定者，佛及眾生互為增上，故
X49n0814_p0381c11║言展轉。二識成決定者，如來成悲決定、眾生成智決
X49n0814_p0381c12║定，由成悲故為眾生說、由成智故解佛言教。又如來
X49n0814_p0381c13║成決定說、眾生成決定聞。又如來所說決定善，正依
X49n0814_p0381c14║修之者亦決定善也。
X49n0814_p0381c15║言不說法是密意者，此會前師不說法教。問：密意如
X49n0814_p0381c16║何？答：此有多釋：一云、一切諸法以如為體，真如絕言，
X49n0814_p0381c17║故云不說。二云、三世諸佛說法無別，我成佛來，所說
X49n0814_p0381c18║之法不異餘佛，離彼更無，故云不說。三云、佛所說法，
X49n0814_p0381c19║三性之中不說，遍計是有，故言不說法也。又云：法體
X49n0814_p0381c20║本有，不由於說，故言不說，非不說也。末後一解楞伽
X49n0814_p0381c21║經意，前三般若等文。
X49n0814_p0381c22║性用別論至十處全者，此以色心實法為性，不相應
X49n0814_p0381c23║等假法為用，蘊處界中各別處攝，故言別論。言色蘊
X49n0814_p0381c24║攝十處全者，意顯色蘊之上非無（有乎）。自餘假法，瑜伽
X49n0814_p0382a01║不言色攝彼名等，但言十處，故知即據性用別也。
X49n0814_p0382a02║對法論云：成所引聲者，此文意證攝假從實，不言名
X49n0814_p0382a03║等但云引聲，即攝假名隨實聲也。言成所引聲者，成
X49n0814_p0382a04║就無漏人所引之聲也。或云成者實也，謂真實利益
X49n0814_p0382a05║眾生所引之教，名成所引聲也。
X49n0814_p0382a06║我法唯善，汝唯無記者，此天親論也。彼論意說，謂薩
X49n0814_p0382a07║婆多等云：十五界唯名有漏，如來所說名句文既是
X49n0814_p0382a08║無記，云何受持此法得福甚多？故世親答云：汝小乘
X49n0814_p0382a09║等十五界有漏名等是無記，我說世尊一切無漏，故
X49n0814_p0382a10║所說法唯善性也。故彼頌云：是故一法寶，勝無量珍
X49n0814_p0382a11║寶。此說我法有記，故持一偈勝無量寶施也。
X49n0814_p0382a12║法詞二無礙解等者，問：此文不說聲名通善無漏，何
X49n0814_p0382a13║以為證？答：解者智也，緣聲名智既稱無礙，必是無漏
X49n0814_p0382a14║相隨於見，故聲名等並通無漏。又無礙解第九地得
X49n0814_p0382a15║名善慧地，故聲名等通無漏善。
X49n0814_p0382a16║謂餘相續識差別故等者，能說能聽互為餘也。相續
X49n0814_p0382a17║即身所變文義，名差別識。
X49n0814_p0382a18║墮八時者，或云晝夜各四時，或云說華嚴八會時，或
X49n0814_p0382a19║云八轉聲詮諸法時也，此皆未可。今准淨三藏說，梵
X49n0814_p0382a20║云一瑟咤此云樂欲，若言頞瑟咤此云八時，古德錯
X49n0814_p0382a21║翻名八時，應云樂欲，此解為正。
X49n0814_p0382a22║復言行時由先熏習連帶解生等者，初言諸字即熏
X49n0814_p0382a23║成種，言行字時連帶諸字，亦於心上聚集而生，乃至
X49n0814_p0382a24║後後字時皆相連帶也。言有三心現者，諸行兩字各
X49n0814_p0382b01║有卒爾尋求，同故合說，更加決定故說三心，不爾應
X49n0814_p0382b02║五。又唯行字現三心也。此解無妨，准相連帶前解為
X49n0814_p0382b03║善。
X49n0814_p0382b04║既於初字有卒爾心等者，此據連續而聞，不據新新
X49n0814_p0382b05║而解，乃有七心。初聞諸字有卒爾、尋求二心。次聞行
X49n0814_p0382b06║字決定知諸，目一切行唯有決定。次言無時未知無
X49n0814_p0382b07║之所無，復起尋求一心。次言常字乃有三心決定知
X49n0814_p0382b08║無，目此常法有決定心，知此無常便起邪正，有染淨
X49n0814_p0382b09║心相續未斷，名等流心，故唯七心耳。
X49n0814_p0382b10║不爾教體至亦應如是者。若不依此性用別質而取
X49n0814_p0382b11║攝境從心，即應教體便成有漏及染無記，以聞法者
X49n0814_p0382b12║非必無漏及善心故。三寶真如若隨能變，應通不善、
X49n0814_p0382b13║應唯有為。
X49n0814_p0382b14║即糅雜集、救俱舍論、破正理師者，集論之本，無著所
X49n0814_p0382b15║製；集論之釋，師子覺造。初首西方，本釋別行，安慧糅
X49n0814_p0382b16║之，合為一本。糅者，雜也，因以易名云雜集論。言救俱
X49n0814_p0382b17║舍等者，世親本於經部出家，後迴向大已，為薩婆多
X49n0814_p0382b18║造俱舍論，意用經部之義，密破有部之宗。有部覺已，
X49n0814_p0382b19║眾賢論師造俱舍雹論，安慧師乃救世親之俱舍，破
X49n0814_p0382b20║正理之雹論也。
X49n0814_p0382b21║分別不同科者，科文之大意，總有四種：一、分別不同
X49n0814_p0382b22║科，二、義類相從科，三、以文從義科，四、以義從文科。今
X49n0814_p0382b23║言分別不同者，護法等述已投誠，即言利樂有情，令
X49n0814_p0382b24║法久住。安慧等序本師意，乃說此障得果。本師唯陳
X49n0814_p0382c01║一意，未至具辨兩能差別。言分別不同，二主無非意
X49n0814_p0382c02║別，故今初分，即當分別不同科也。
X49n0814_p0382c03║起慇淨心等者，此三句中，初句意業、次句身業，三業
X49n0814_p0382c04║之中身最勝；後句語業，以言申誠故。
X49n0814_p0382c05║如律中說至在暗復遠，以意業禮者，此據別體三寶。
X49n0814_p0382c06║若同體者，周遍法界，無近遠故。問：設約別體，佛及菩
X49n0814_p0382c07║薩、阿羅漢等，天眼、天耳，遠見、遠聞，何故明暗？答：三解：
X49n0814_p0382c08║一云、所敬佛僧，近遠、明暗雖無差別，但能敬者情為
X49n0814_p0382c09║故耳。二云、今約所敬，通於凡聖，未必一切皆天眼耳。
X49n0814_p0382c10║三云、且約住持，故作斯說。
X49n0814_p0382c11║三輪因者，身語意三業能發三輪，故為因也。由身業
X49n0814_p0382c12║能運神通，由語業能記說自他所知事，由意業思擇
X49n0814_p0382c13║故能當來教誡他也。
X49n0814_p0382c14║於前唯識所遣清淨者，遍計無禮，由妄識變，亦稱唯
X49n0814_p0382c15║識。問：遍計所遣，如何言淨？答：由遍計遣，依他識淨，合
X49n0814_p0382c16║而言之，名所遣淨。
X49n0814_p0382c17║於前所斷清淨者，問：無漏有為既是依他，何名所斷？
X49n0814_p0382c18║答：且據染說不言淨分，或淨依他圓成攝故。
X49n0814_p0382c19║分謂少分淨等者，問：如來智周德圓，捨無常色，獲得
X49n0814_p0382c20║常色，可言滿淨即者。菩薩色身既唯有漏，如何得言
X49n0814_p0382c21║分淨即者？答：菩薩色身雖是有漏，五蘊之中四通無
X49n0814_p0382c22║漏，即名分淨，非要五蘊皆通無漏也。又有解云：道共
X49n0814_p0382c23║無表既是無漏，亦通色蘊。又解：菩薩既受變易生死，
X49n0814_p0382c24║得勝捨劣，故五蘊身皆名清淨者，初解為勝，後二不
X49n0814_p0383a01║可。何者？且第二解者，無表既從所防所發以立色名，
X49n0814_p0383a02║故非無漏；若望所依，無失也。第三非者，悲增頓悟，八
X49n0814_p0383a03║地已前未得變易，應非分淨攝。又疏解云：無垢名淨。
X49n0814_p0383a04║變易既是有漏，何名無垢？故知不可。問：證理之人可
X49n0814_p0383a05║稱分淨，世親既是地前，何名分淨？答：有二種淨：一、證
X49n0814_p0383a06║淨，二、信淨。世親雖未說理，而能深信，故名分淨。
X49n0814_p0383a07║唯識性者，境第七聲是能差別者，第七囀聲有二：一、
X49n0814_p0383a08║依聲，謂即根等；二、於聲，謂即境等。識性真如今當第
X49n0814_p0383a09║二，故言境也。是能差別者，謂諸聖者於此無為，證之
X49n0814_p0383a10║深淺階降不同，是所差別，故真如為能差別。由斯般
X49n0814_p0383a11║若經云：一切賢聖皆以無為法而有差別也。問：何故
X49n0814_p0383a12║所敬第四囀攝？答：第四為聲，為由此人有德堪敬，故
X49n0814_p0383a13║第四也。
X49n0814_p0383a14║稽首造此論，善逝體所生者，造此論者即彌勒也，善
X49n0814_p0383a15║逝者佛報身也，體者即法身也，所生者即子也。言彌
X49n0814_p0383a16║勒菩薩是佛報法二身所生之子，或是口腹所生也。
X49n0814_p0383a17║教我等師者，世親之師即是無著。
X49n0814_p0383a18║世親雖是地前菩薩者，問：彼論自言佛聖弟子而能
X49n0814_p0383a19║造論，世親雖信，既未得聖，如何造論？答：聖即弟子，要
X49n0814_p0383a20║須得聖，聖之弟子何妨地前？如言藥叉天之眾。問：若
X49n0814_p0383a21║言聖之弟子即能造論，何故瑜伽說見諦迹方能造
X49n0814_p0383a22║論？答：小乘造論要見諦迹，大乘不爾。彼論通三乘言，
X49n0814_p0383a23║故說見諦迹也。菩薩利根，何妨地前造論？
X49n0814_p0383a24║師資相因等者，若師資次第即法佛僧，若顯說次第
X49n0814_p0383b01║佛法僧，若修次第僧法佛也。
X49n0814_p0383b02║善逝善說至牟尼子者。此之三句，佛、法、僧寶，如次配
X49n0814_p0383b03║之。言無畏無流者，謂佛能離怖畏，滅生死流，故能證
X49n0814_p0383b04║理說教。又無畏者，無五怖畏。言無流者，離欲、有見、無
X49n0814_p0383b05║明等四暴流也。
X49n0814_p0383b06║對法說云至無等妙法真聖眾者。會者，契會真理。既
X49n0814_p0383b07║言諸會，即通三乘也。問：若通三乘，何言無等？答：此說
X49n0814_p0383b08║如來妙法通被三乘，故言無等，非謂小乘名無等也。
X49n0814_p0383b09║麟角善根僧種類故者。麟角獨出無佛之世，雖無多
X49n0814_p0383b10║眾是部行類，故僧中攝。此大乘解，若薩婆多麟角善
X49n0814_p0383b11║根法中所攝，未斷無知覺未圓故，非佛所攝，唯獨出
X49n0814_p0383b12║世不得名僧，故法中攝。善根者，謂三無漏根。薩婆多
X49n0814_p0383b13║過去有體三根具有，大乘唯有後二，無所未知可當
X49n0814_p0383b14║知故。薩婆多計菩薩二根亦法中攝，唯獨出世未成
X49n0814_p0383b15║佛故。問：教理行果何法攝耶？答：獨覺三根行果所攝，
X49n0814_p0383b16║菩薩前二行法所攝。
X49n0814_p0383b17║同相三寶者，真如覺性法身佛寶，任持自性名理法
X49n0814_p0383b18║寶，一味無諍理和僧寶。
X49n0814_p0383b19║二、所調能調善方便故者，所調謂眾生，能調謂教法，
X49n0814_p0383b20║佛於此二知機授藥，名善方便。
X49n0814_p0383b21║四、財供養等者，菩薩地說有十種供養：一、現前；二、不
X49n0814_p0383b22║現前；三、現前不現前；四、自供養；五、令他供養；六、俱供
X49n0814_p0383b23║養；七、財敬；八、廣大；九、無漏；十、正行供養。前九財供未
X49n0814_p0383b24║以為喜，第十正行方歡喜故。
X49n0814_p0383c01║我即安慧，自指己身者。前言護法，此云安慧，蓋影略
X49n0814_p0383c02║耳。
X49n0814_p0383c03║四姓者，謂淨行、王種、農夫、商賈。劣中妙者，或約根性，
X49n0814_p0383c04║或約三界。在家等四者，在家、白衣、出家、苦行、非苦行。
X49n0814_p0383c05║邪定等三者，有言邪定謂惡業，正定謂見諦等不定，
X49n0814_p0383c06║餘二可知。異生等四者，即異生、見諦、有學、無學。
X49n0814_p0383c07║十利者，瑜伽第三十五六中說，皆有自利利他。且純
X49n0814_p0383c08║自利中利者，謂諸菩薩躭著於定，弃捨思惟利眾生
X49n0814_p0383c09║事，名純自利。純利他者，謂諸菩薩已得自在神變力，
X49n0814_p0383c10║說法誘令迴求大乘，名純利他。餘九准此釋。二共利
X49n0814_p0383c11║者，謂諸菩薩將樂生首，於一切時修施戒等以為其
X49n0814_p0383c12║因，兼發悲心哀矜含識，總將持己善拔濟有情，令彼
X49n0814_p0383c13║心求無上覺，上覺自他雙益故，故名共利也。三利益
X49n0814_p0383c14║種類利者，意說菩薩自行五相等事，自利益時，復能
X49n0814_p0383c15║令他行斯五相得其利益。令他所行得利益者，是菩
X49n0814_p0383c16║薩自行利益之種類，故名利益種類自利利他。或可
X49n0814_p0383c17║此是前二利益之種類，故名利益種類。或可菩薩所
X49n0814_p0383c18║行自利利他行非一，故名種類也。此中三釋，無有勝
X49n0814_p0383c19║劣，任情取捨。此言五相，謂無罪相等，彼文不能煩錄。
X49n0814_p0383c20║四安樂種類自利利他者，謂因樂等五種類非一，俱
X49n0814_p0383c21║能自利利他，故名安樂種類自利利他。五因攝利者，
X49n0814_p0383c22║謂諸菩薩於眾生所不加傷害等，是名菩薩壽量具
X49n0814_p0383c23║足因。施光明衣等，是顯色具足因。於諸眾生捨離憍
X49n0814_p0383c24║慢，是族姓因。如是等類名因攝利，更有廣文不能煩
X49n0814_p0384a01║寫。六果攝利者，謂諸菩薩壽量具足，於長時無間積
X49n0814_p0384a02║集善品，功德圓滿不失正見，是名菩薩壽量具足果。
X49n0814_p0384a03║若諸菩薩顯色具足，大眾愛敬咸共歸仰，凡所發言
X49n0814_p0384a04║無不隨用，是名菩薩色身具足果。若諸菩薩族姓具
X49n0814_p0384a05║足，大眾尊貴供養稱讚等，是名菩薩族姓具足。更有
X49n0814_p0384a06║多果大意如是。七此世利者，若諸菩薩所有世間出
X49n0814_p0384a07║世間，一切能得現法涅槃諸有為法，是名菩薩此世
X49n0814_p0384a08║自利。又諸菩薩所化有情，由此獲得現法利益，是名
X49n0814_p0384a09║菩薩此世利他。八他世利者，若諸菩薩於現法中與
X49n0814_p0384a10║憂苦俱，數數思擇修習善因，是名菩薩修習後法自
X49n0814_p0384a11║利利他。九不畢竟利者，謂於欲界財寶具足，及世間
X49n0814_p0384a12║清淨若因若果，是不畢竟自利利他。十畢竟利者，若
X49n0814_p0384a13║諸煩惱一切永斷，是名畢竟自利利他。
X49n0814_p0384a14║一、因樂至樂所發業者。問：樂所發業，應名樂果，何得
X49n0814_p0384a15║名因？答：如得第三定者，定中之樂，能發於業，此業能
X49n0814_p0384a16║感第三禪果。約此義故，業名因樂，非謂一切。如五欲
X49n0814_p0384a17║樂所發之業，雖與樂俱，非樂因也。又為求樂果所造
X49n0814_p0384a18║之業，皆名樂所發業，非要與樂受俱。此解稍寬。
X49n0814_p0384a19║有漏樂者三界所繫者，問：第三禪已下有樂受故可
X49n0814_p0384a20║許有樂，已上無樂如何言三界繫乎？故次答云調暢
X49n0814_p0384a21║身心皆名為樂，捨受亦能調暢非唯樂受，故言非唯
X49n0814_p0384a22║遍行受數中樂也。
X49n0814_p0384a23║無漏樂至是樂自性者，此取無漏樂受名為自性。問：
X49n0814_p0384a24║有漏樂受何非自性？答：有漏之法畢竟除斷，非真實
X49n0814_p0384b01║故，不名自性。設有漏調暢身、心，雖名為樂，非樂受故，
X49n0814_p0384b02║亦非自性。故此唯取無漏樂受名自性樂。又但是無
X49n0814_p0384b03║漏之樂，皆名自性樂，以離有漏苦故。前解為正。今觀
X49n0814_p0384b04║疏意，云是樂自性者，此之一句通結有漏，但以受數
X49n0814_p0384b05║名為自性，非要無漏也。疏：四、受斷樂者，謂六識中無
X49n0814_p0384b06║漏心、心所法麤動勞慮，此等滅時，假名為樂，即以滅
X49n0814_p0384b07║盡定二十二法種子為此樂體。
X49n0814_p0384b08║又要具四緣方應造論，如瑜伽論六十四者：第一於
X49n0814_p0384b09║古昔諸師應離憍慢，二於諸有情當起大悲，三於同
X49n0814_p0384b10║法者深生敬愛，四不欲彰己有勝伎能。
X49n0814_p0384b11║雖三義別，二意造論者，謂利有情令法久住也。
X49n0814_p0384b12║此上即是等者，此有多解：一云此字之上具有發端
X49n0814_p0384b13║等之四義。二云今造此三字是此字已上，故言此上
X49n0814_p0384b14║即三字皆有發端等義也。三云此字上字皆有發端
X49n0814_p0384b15║等義，正解此字上字相從故來。四云上字應為者字
X49n0814_p0384b16║誤為上字。四解初勝，若准體例上下敘論皆有者字，
X49n0814_p0384b17║末後為善。依清辨般若燈論，以斯四義唯釋此字，故
X49n0814_p0384b18║中二解非也。
X49n0814_p0384b19║或但不解無明名迷等者，前解約人，此解約法，無明
X49n0814_p0384b20║邪見為法也。前迷謬者，即後迷謬之者。
X49n0814_p0384b21║先云人我至不該餘趣者。問：舊云人我不通餘趣，便
X49n0814_p0384b22║有太狹之失。今言生執非情，是生而不執我，豈不太
X49n0814_p0384b23║寬？答：五蘊身上髮毛爪齒雖是非情，亦執為我，既通
X49n0814_p0384b24║非情，無太寬失。問：人執太狹，生復太寬，應言我執，何
X49n0814_p0384c01║不取之？答：濫於法我，故不說也。又以理釋，生即四生，
X49n0814_p0384c02║此通諸趣，又不太寬也。
X49n0814_p0384c03║二者、擔此至沒三界故者。問：初言難斷可兼二障，後
X49n0814_p0384c04║之三重應無所知？答：並通無失也。二云難越者，擔煩
X49n0814_p0384c05║惱故難越分段，擔所知故難越變易。三云押溺者，由
X49n0814_p0384c06║煩惱故押溺有情通處四生，由所知障押溺有情唯
X49n0814_p0384c07║處化生。四云墜墮三界者，所知障感變易生死有漏
X49n0814_p0384c08║之法三界繫故，又所知障為煩惱根本，故所知障皆
X49n0814_p0384c09║通四生。
X49n0814_p0384c10║前四通取斷諸二障者，此中正解第五，而言前四者
X49n0814_p0384c11║相對明也。言即根本沉下者，此明第五我法二執是
X49n0814_p0384c12║諸惑本，微細難斷故名為重。
X49n0814_p0384c13║先離八品至方斷我見者，如阿那含人斷欲界俱生
X49n0814_p0384c14║惑時，先斷八品貪等，至第九品方斷我見，此即根本
X49n0814_p0384c15║未斷時枝葉已斷。第四地中我見亦爾者，第四地中
X49n0814_p0384c16║觀法無我，永伏我見更不現行。第五地斷害伴，六地
X49n0814_p0384c17║斷羸劣，七八九地斷微細隨眠，此即斷根本時枝葉
X49n0814_p0384c18║猶在。故知但約見無學道，非餘位也。
X49n0814_p0384c19║無有小障不依執生者。問：獨頭貪等豈依執耶？答：此
X49n0814_p0384c20║約第七中執，即六識貪六依而生也。
X49n0814_p0384c21║所知障中至殊無品類等者，問：此為問誰？若問護法，
X49n0814_p0384c22║護法所知有多品類，障與執亦各不同，何故問言唯
X49n0814_p0384c23║有法執，殊無品類？若問安慧，安慧障、執體無差別，如
X49n0814_p0384c24║何答中言五識、法愛等是法執等流？答曰：此問兩師
X49n0814_p0385a01║並皆無過。若問護法，問以煩惱、所知各有一百二十
X49n0814_p0385a02║八言無品類，不說法執言無品類也。若問安慧，理已
X49n0814_p0385a03║極成，答亦通二。若護法答，不可唯言五識之法愛、恚
X49n0814_p0385a04║是其莖葉，以第六中輕執、輕障亦莖葉故。答中言五
X49n0814_p0385a05║識等者，即等六中輕執、輕障。若安慧答，五識中障雖
X49n0814_p0385a06║即是執，麤、細有別。第六識中有分別故，可為根本；五、
X49n0814_p0385a07║八識中無分別故，即是枝條。今觀疏意，唯安慧勝。問
X49n0814_p0385a08║中既言所知障中唯有法執，殊無品類，不可以煩惱、
X49n0814_p0385a09║所知二障品數齊等為無品類也。又此文正敘安慧。
X49n0814_p0385a10║若問護法，理未然
X49n0814_p0385a11║由受盡時故得二無為者，由苦樂受滅得不動無為，
X49n0814_p0385a12║由捨受滅得想受滅無為。不言憂喜者，苦樂攝故。
X49n0814_p0385a13║問：既爾至亦得無為者。得與不得，二俱有過。若言得
X49n0814_p0385a14║者，何故經言三乘同坐解脫床，二乘不斷所知、不證
X49n0814_p0385a15║無為，便非解脫？若言不得者，斷煩惱障、證生空理，即
X49n0814_p0385a16║得無為（已上）。何故斷所知障、證法空理，而言不得耶？今
X49n0814_p0385a17║解：實得無為為煩惱縛，勝三乘同斷。且約煩惱言同
X49n0814_p0385a18║解脫，非謂所知亦須同斷。故第十云：擇滅有二：一、離
X49n0814_p0385a19║縛得，二、滅障得。故斷所知障亦得無為。更有別義，至
X49n0814_p0385a20║下當知。
X49n0814_p0385a21║修禪定時受為勝障者，勝定障有二義：一勝即定障，
X49n0814_p0385a22║受能領受於境，障定強故受得勝名，此下劣受名為
X49n0814_p0385a23║勝障。二勝定之障也，如得初禪定領受下劣，生愛味
X49n0814_p0385a24║故更不進修，即是第二禪等勝定之障也。前解為正。
X49n0814_p0385b01║今說彼是彼分涅槃者，謂伏煩惱繫時離縛所得無
X49n0814_p0385b02║為名彼分，與彼真理稍相似故。或四靜慮外道等將
X49n0814_p0385b03║為涅槃，故名彼分。
X49n0814_p0385b04║又二乘等雖得二滅至非為不住者，言二乘等雖得
X49n0814_p0385b05║有餘無餘，住此二涅槃中，非是不住二涅槃也。以無
X49n0814_p0385b06║大悲般若，不得無住處涅槃，故言非為不住。由此二
X49n0814_p0385b07║乘但名解脫非真。言以是假故者，約擇滅說。言十地
X49n0814_p0385b08║證如真非解脫者，十地菩薩有大悲般若故可得名
X49n0814_p0385b09║真，煩惱未盡故名非解脫。問：二乘無餘既無身智，如
X49n0814_p0385b10║何言住耶？答：無餘涅槃有餘同得，身智滅時涅槃方
X49n0814_p0385b11║顯，如無間緣前念滅已緣方顯故，非謂身在不得無
X49n0814_p0385b12║餘。
X49n0814_p0385b13║若大乘中至互顯者。此說小乘等，名謬執我法；影顯
X49n0814_p0385b14║大乘清辨，名謬唯識。以清辨說我法皆空，不得言謬；
X49n0814_p0385b15║彼說唯識亦無，故名謬也。亦解小分唯識不可稱迷。
X49n0814_p0385b16║薩婆多比量宗言：我所說離心之境者，簡汝所別不
X49n0814_p0385b17║極成，大乘不許心外境故。因言：許除畢竟無者，簡不
X49n0814_p0385b18║定過。問：彼既簡過，此量應成。答：不然，且有決定相違
X49n0814_p0385b19║過也。決定相違，改宗、法、因、喻。如聲論對勝論立聲為
X49n0814_p0385b20║常，所聞性故，如聲性。今立量云：汝離心境，應非離心
X49n0814_p0385b21║實有，許除心心所無為不相應等，是所知故，如龜毛
X49n0814_p0385b22║等。此恐他作不定，故遮心等。設不簡之，亦無此過，大
X49n0814_p0385b23║乘不許無為等離心有故。又有解云：彼有有法自相
X49n0814_p0385b24║相違過。量云：汝所許離心境，應非離心境，心境二法
X49n0814_p0385c01║隨一攝故，如心心所者。此過若成，一切應然。即應數
X49n0814_p0385c02║論對佛弟子云：汝聲應非聲，所作性故，如瓶。此即不
X49n0814_p0385c03║爾，違自宗故，自語相違故。此既有過，故彼量成。此中
X49n0814_p0385c04║且出二過，非無餘也。
X49n0814_p0385c05║清辨量云：汝之內識至如汝心外境者，此有不定過。
X49n0814_p0385c06║為如我心外境許所知故，證內識非有耶？為如識性
X49n0814_p0385c07║真如許所知故，識實有耶？
X49n0814_p0385c08║依攝論第四至立一意識者。問：既有一意識，如何言
X49n0814_p0385c09║有眼耳等識耶？攝論自解云：彼彼依轉，得彼彼名。此
X49n0814_p0385c10║如何等？猶如意思業，在身處所，發動於身，則名身業；
X49n0814_p0385c11║在語處所，發動於語，則名語業；與意相應，名為意業。
X49n0814_p0385c12║此識亦爾，雖有一識，於眼根轉，則名眼識；於耳根轉，
X49n0814_p0385c13║則名耳識等。又引頌曰：遠行及獨行，無身寐於窟，調
X49n0814_p0385c14║此難調心，我說真梵志者。彼自釋云：遠行者，遊歷一
X49n0814_p0385c15║切所識境故，名為遠行。為證此義，復說獨行，無第二
X49n0814_p0385c16║故。無身者，無形質故。寐於窟者，居在內故。言調此者，
X49n0814_p0385c17║於如是心作自在故。難調心者，性𢤱悷故。彼更引教，
X49n0814_p0385c18║不能具述。
X49n0814_p0385c19║有云一意識，但說前六識者，此西明師。
X49n0814_p0385c20║經部覺天等計者，此正敘覺天，兼說經部。准婆沙論
X49n0814_p0385c21║百二十二，唯覺天無心所也。
X49n0814_p0385c22║經說三法和合名觸者，既言和合是不實，餘准皆假。
X49n0814_p0385c23║化地部說緣俱有法者，心緣境時亦緣心所，及此境
X49n0814_p0385c24║上所有四相等，並能緣之也。
X49n0814_p0386a01║故作斯論者，此通結前師，今造此論亦標後二。
X49n0814_p0386a02║雖知此心至不了妄故者。問：初言雖知此心，虗妄顯
X49n0814_p0386a03║現，即是已了妄訖，何故復言若不知真，不了妄耶？答：
X49n0814_p0386a04║初未達真，雖知虗妄，以有漏故，未能深了。證真已後，
X49n0814_p0386a05║方能盡了，皆如幻事。故下論云：未真覺位，長處夢中，
X49n0814_p0386a06║要至覺時，方能追覺也。
X49n0814_p0386a07║如是三分成立唯識者，有云：三分即相見自證。此解
X49n0814_p0386a08║不然。諸師立分各各不同，何故獨言三分？又復陳那
X49n0814_p0386a09║不釋此論，故知不可。
X49n0814_p0386a10║准瑜伽釋攝論等故有此判者，瑜伽有此三種相應，
X49n0814_p0386a11║攝論十殊勝：初二境，次六行，後二果也。
X49n0814_p0386a12║由此滅道或非世間者，滅道二諦即第三俗，若對勝
X49n0814_p0386a13║義可名世間，約無對治故非世間。
X49n0814_p0386a14║心與境冥，智與神會者，有解：初是後得智，現量智境，
X49n0814_p0386a15║故名為冥；後是根本智，真如妙理，猶若神也。會即親
X49n0814_p0386a16║證。又初約心王證境，後約心所證境，即俱是根本也。
X49n0814_p0386a17║更有別釋，不勞煩述。
X49n0814_p0386a18║以八轉聲釋世間等者，彼釋六波羅蜜，世、出世間皆
X49n0814_p0386a19║通八轉故。疏言等者，彼云：世間者，謂六波羅蜜是世
X49n0814_p0386a20║間故，乃至依世間故，名為世間。出世間者，謂此六波
X49n0814_p0386a21║羅蜜是出世間故，乃至依世間出故，名出世間。然此
X49n0814_p0386a22║疏云是世間出故者，出字謬也。或疏意兼釋出世間，
X49n0814_p0386a23║故加出字。然者，略也。
X49n0814_p0386a24║此釋順下長行論文者，此二種假皆在於說，故下論
X49n0814_p0386b01║云：世間聖教說有我法，但由假立非實有性。又云：如
X49n0814_p0386b02║是諸相若由假說，依何得成？故知隨情施設並由假
X49n0814_p0386b03║說也。
X49n0814_p0386b04║若爾，真如非變，應非唯識者，此難意云：非識變，應非
X49n0814_p0386b05║唯識。收答意云：相見說非我法識變，我法依相見識
X49n0814_p0386b06║變名唯識。真如得唯名真如，非我法不離名唯識。
X49n0814_p0386b07║後後遂有相見分生者，問：此相見分無始先有，如何
X49n0814_p0386b08║此說後後生耶？答：雖實未熏，前前已有，猶如說蘊從
X49n0814_p0386b09║取而生，約義說故。
X49n0814_p0386b10║又第二解至義依於體者，言以無依有者，所執我法
X49n0814_p0386b11║無無實體，能執之情其體不無，無體我法依於妄情，
X49n0814_p0386b12║故言以無依有。言義依體者，此聖教我法相見體上，
X49n0814_p0386b13║有主宰義即立為我，有作用義即立為法，我法二義
X49n0814_p0386b14║依相見體，故言義依體也。
X49n0814_p0386b15║三法轉相依者，我法依二分，二分依識體。
X49n0814_p0386b16║思量即識准前釋者，前釋第八通二義，異熟即識熟
X49n0814_p0386b17║隨現行，今此第七思量現行，故但准前持業一義釋
X49n0814_p0386b18║也。
X49n0814_p0386b19║了別別境至然濫第七者。別五變第七，別緣第八，故
X49n0814_p0386b20║有濫也。第八緣境即同前六，非是別緣一法，故不濫
X49n0814_p0386b21║第八。
X49n0814_p0386b22║依第二至不可言一多者，因果空門俱不即不離故，
X49n0814_p0386b23║不可言一多真無別故。
X49n0814_p0386b24║三、濫有財，恐以異熟為思量了別境者。問：此既自、他
X49n0814_p0386c01║雙舉，為與依主何別？答：若以己（己法）從他所依而立名
X49n0814_p0386c02║（自名），是依主也。若將他法為己物，是有財也。雖舉自、他，
X49n0814_p0386c03║相各別故。又有財全隱自名，依主自、他俱舉。疏約前
X49n0814_p0386c04║解，故有濫也。
X49n0814_p0386c05║四濫隣近者，問：如四念住全取念而不言慧，名為隣
X49n0814_p0386c06║近。今此何故自他舉耶？答：此實非隣近，少分相似所
X49n0814_p0386c07║以言濫。又隣近亦同有財，有其二說，自他雙舉亦名
X49n0814_p0386c08║隣近。若爾，與有財何別？答：隨其兩釋，單雙舉雙明，只
X49n0814_p0386c09║是有財將他屬己，隣近隱己從強，故二別也。
X49n0814_p0386c10║前唯有體，後亦通無者，此即第一體有無對。下之三
X49n0814_p0386c11║對，如次可知。
X49n0814_p0386c12║今者相分必有似無名無者，此會瑜伽，彼云無亦名
X49n0814_p0386c13║法，今約相分但是似無非實無也。
X49n0814_p0386c14║意生者，隨意識生。摩納縛迦者，此云儒童，或云高下，
X49n0814_p0386c15║於自高慢，於他卑下故。此等諸名，廣如樞要及大論
X49n0814_p0386c16║解。
X49n0814_p0386c17║世親金剛至約三世者，彼論頌云：差別相續體，不斷
X49n0814_p0386c18║至命住，後趣於異道，是我相四種。釋曰：差別者，謂我
X49n0814_p0386c19║相，見五陰差別，於一一陰要執我故。言相續體者，謂
X49n0814_p0386c20║眾生相，見身相續不斷故。言不斷至命住者，謂人相
X49n0814_p0386c21║也，一報命根不斷住時，名命相，即當此經所說人相。
X49n0814_p0386c22║言後趣於異道者，謂壽者相，命根斷滅，後生六道，名
X49n0814_p0386c23║後趣於異道。此四相中，第一總通三世，後三如次過、
X49n0814_p0386c24║現、未來。
X49n0814_p0387a01║二向不定者，即第二果向不定也，次超別故。且次第
X49n0814_p0387a02║者，得初果已，斷欲界俱生初品煩惱，乃至斷第六品
X49n0814_p0387a03║加行、無間二道已來，皆第二向。若超果者，謂先伏欲
X49n0814_p0387a04║界俱生六、七、八品煩惱，入見道斷，即以順決擇分及
X49n0814_p0387a05║（見道）前十五心為第二果向。故瑜伽五十七云：未知當
X49n0814_p0387a06║知根，得為三果向。即前三果也。准此，後二果向亦有
X49n0814_p0387a07║超次，應名不定。以論中不說後二果，故不言之。若初
X49n0814_p0387a08║果向決定，唯取決擇及前十五心，故非不定。或可初
X49n0814_p0387a09║向亦有不定，至有先伏欲界俱生五品惑等，及不伏
X49n0814_p0387a10║者入見斷時，多少不等，故亦不定。若准此解，疏云二
X49n0814_p0387a11║向不名，即初二向也。論中云等，非唯等聖，亦合通凡。
X49n0814_p0387a12║如經中說：天授、祠授，亦聖教我。
X49n0814_p0387a13║崇聚生因者，有二釋：一云崇者尊崇義，即一崇言通
X49n0814_p0387a14║蘊處界皆可尊故。二云崇者即積聚義，即唯屬蘊不
X49n0814_p0387a15║在處界，此解為勝。生者即處也，此十二處皆生識故。
X49n0814_p0387a16║因者即界也，謂十八界通現及種為諸法因。
X49n0814_p0387a17║十善巧等者，處非處即十力也，根謂信等，世謂二世，
X49n0814_p0387a18║諦謂四諦，乘謂三乘。
X49n0814_p0387a19║故此但說近依他依者，故此頌中言識所變者，但說
X49n0814_p0387a20║識之所變依他二分，為我法之近依也。若望真如，得
X49n0814_p0387a21║為我法踈遠依也。以真如與依他為依，依他方是我
X49n0814_p0387a22║法依也。
X49n0814_p0387a23║此五種類者，即信、貪等也。有云：如第八識遍行起時，
X49n0814_p0387a24║餘識遍行未必起者。此說不然，無所以故。
X49n0814_p0387b01║論說唯二依他性者，即攝論也。問：何故言唯二，豈無
X49n0814_p0387b02║餘分耶？答：諸師共許唯見相故，或自證等見分攝故。
X49n0814_p0387b03║不爾，如何名他心智者？若不爾，唯除真智餘皆變相
X49n0814_p0387b04║者，即他心智應不得成，以後得智不外取故，知他心
X49n0814_p0387b05║智者必後得故。既不能親取他心，故知必有相分。此
X49n0814_p0387b06║意為下，即有一師後得無相，故作是說。
X49n0814_p0387b07║非有似有者，不同真如故名非有，從緣生故名為似
X49n0814_p0387b08║有。
X49n0814_p0387b09║如大造色者，此意言大之與色各別有種，大種生時
X49n0814_p0387b10║傍令色種亦能生現，相見二分雖不同種，自證生時
X49n0814_p0387b11║擊彼相種亦令生起，故得說言轉。似二分色非大種
X49n0814_p0387b12║同，即言亦是大所造相，非識種起，何妨言識變？
X49n0814_p0387b13║似依他有二分體無者，此相見分似依他有，自性是
X49n0814_p0387b14║無。言如自證分相貌似有者，如即似義，似自證有，體
X49n0814_p0387b15║實非有。
X49n0814_p0387b16║如依手巾，變似於兔者。問：兔頭即喻自證，如何此云
X49n0814_p0387b17║變似？答：自證從種變生，故得言變。依他虗幻，故稱似
X49n0814_p0387b18║也。
X49n0814_p0387b19║無明支通三性者，無明既通三性，故知三性皆有執。
X49n0814_p0387b20║問：豈有無明即有執耶？如第八識雖無無明，亦許執
X49n0814_p0387b21║故。答：有無明必有執，有執不必有無明。無明無處尚
X49n0814_p0387b22║得有執，何況有無明耶？問：護法如何釋此緣起論文？
X49n0814_p0387b23║答：相傳有三釋：一云言無明支通三性者，約第七識
X49n0814_p0387b24║中無明說，第七無明與前六識三性俱故。二云約隨
X49n0814_p0387c01║轉門，隨薩婆多分位緣生無明支時，一切皆是無明
X49n0814_p0387c02║故。三云約所知障中無明說，故通三性也。此上三釋，
X49n0814_p0387c03║乍觀可爾，道理俱違。所以者何？且初釋云約第七無
X49n0814_p0387c04║明通三性者，理未必然。彼論自言無明支通三性，豈
X49n0814_p0387c05║第七俱是無明支耶？第二解云隨轉門者，理亦不可。
X49n0814_p0387c06║彼薩婆多無明支位無善心故，彼宗所計同性之心
X49n0814_p0387c07║尚不並起，況三性耶？第三解云所知障中無明者，亦
X49n0814_p0387c08║為不可。無明住地既攝是染，亦不可與善心俱起。又
X49n0814_p0387c09║所知障中無明非有支攝，故此三釋俱為不可。若以
X49n0814_p0387c10║理通，初解為勝。第七無明非正支攝，助支可通。下論
X49n0814_p0387c11║云正發業者唯分別，助者不定，故此無明亦有支攝。
X49n0814_p0387c12║如說有漏表與漏俱，由第七漏令諸善等得成有漏，
X49n0814_p0387c13║故此無明得通三性。又第七無明踈能發業，何非支？
X49n0814_p0387c14║亦如八俱受想，踈能起愛及名言故。且作斯會，道理
X49n0814_p0387c15║猶難。緣起論者，世親所造。護法既依世親，總不相違，
X49n0814_p0387c16║故作斯釋。餘之二解，煩不能會。
X49n0814_p0387c17║由識自體至或有執故者。此即安慧三分之中，唯自
X49n0814_p0387c18║證分是能執也。
X49n0814_p0387c19║我執不依自證起故者，自證唯法執依，不具二故，所
X49n0814_p0387c20║以不說。問：何故我執不依自證？答：自證但守自體，有
X49n0814_p0387c21║軌持義，故得有法；不取外境，作受義隱，故不說我。
X49n0814_p0387c22║我名能見等者，此部計根等能見，覺知我非能見，以
X49n0814_p0387c23║神我能證彼根等見，覺知諸法故，說為能見也。
X49n0814_p0387c24║世間聖教執說我法者，世間亦說聖教，唯說非執。
X49n0814_p0388a01║見變似能取亦相分攝者，如心緣心所變之心所亦
X49n0814_p0388a02║相分攝，故此師我法唯依相分。
X49n0814_p0388a03║以護月師同時故敘者，護月不釋唯識，護法同時故
X49n0814_p0388a04║因敘也。
X49n0814_p0388a05║世間凡夫但說似情等者。問：若似能執情，情既在內，
X49n0814_p0388a06║其體不無，即是以內似內，以有似有，何故此師前解
X49n0814_p0388a07║云以內似外，以有似無，即上下文自相乖反？答：今解
X49n0814_p0388a08║約似能執情，前解約似情之所執我法，故不違也。問：
X49n0814_p0388a09║論文自云諸識生時，變似我法，何故要似能執情耶？
X49n0814_p0388a10║答：我法無體，不可言似，不可牛毛似龜毛故。
X49n0814_p0388a11║不許末那有法執者，論說末那四惑相應，謂我癡等，
X49n0814_p0388a12║不言法癡法愛，故知無法執也。問：安慧何知餘之七
X49n0814_p0388a13║識皆有法執？答：諸論皆說三界虗妄心心所等，若無
X49n0814_p0388a14║法執，何言虗妄？若爾，即第七識亦是虗妄，如何無法
X49n0814_p0388a15║執耶？答：既有我執，故成虗妄。
X49n0814_p0388a16║八識生時，變似於法，六七似我者，此文總談，應言八
X49n0814_p0388a17║識生時，除第七識，餘之七識，變似於法，六七二識，變
X49n0814_p0388a18║似我也。
X49n0814_p0388a19║又解至我法之相者，此師意云：自證分上別有依他
X49n0814_p0388a20║似我法相，以為自證親所緣境。若無此者，自證便無
X49n0814_p0388a21║所緣，以見相分無實體故。問：准此即後解為勝，何故
X49n0814_p0388a22║疏云後解難知？答：既有似我法相，又非二分所收，故
X49n0814_p0388a23║難知也。問：此師前解相見既無實體，一切根塵並遍
X49n0814_p0388a24║計自證，緣何為境？親踈所緣並悉無故。答：有云：若以
X49n0814_p0388b01║他自證分為踈所緣，此亦不然，五八識等不緣心故。
X49n0814_p0388b02║又既無親緣，踈亦不立，對誰為疎？然唯此師自證得
X49n0814_p0388b03║緣假法，根塵等相皆名似法許緣也。此師無不緣有，
X49n0814_p0388b04║有得緣無也。若論相生假實，皆互相生義。自證生相，
X49n0814_p0388b05║見實生假也。種子生自，證假生實也。第八相分，種是
X49n0814_p0388b06║假變故。
X49n0814_p0388b07║第六、七識至變似我法者。問：五、八既不執，如何似我
X49n0814_p0388b08║法？答：今言五、八識變似我法，不約執說，或似六、七妄
X49n0814_p0388b09║情所執，或似主宰作用之義，故講似也。又五、八相見，
X49n0814_p0388b10║似六、七現，非以有執名似我法，故不相違。
X49n0814_p0388b11║覺愛論云者，以菩提流支譯二十唯識論，言覺愛論
X49n0814_p0388b12║無別覺愛也。
X49n0814_p0388b13║此對經部三釋如前者，即指前我法分別熏習文中
X49n0814_p0388b14║三師釋也。
X49n0814_p0388b15║以下文至無安慧解等者，此約安慧前解。若據後解，
X49n0814_p0388b16║亦有內識所變我法，即與難陀等同，下文亦有。
X49n0814_p0388b17║非如識性依他中實者，此師一切相分皆非實有，然
X49n0814_p0388b18║是依他。雖是依他，非如見分依他中實，即許依他通
X49n0814_p0388b19║假實也。問：龜毛等影像虗疎，可許非實，如何一切相
X49n0814_p0388b20║分皆非實耶？答：一切相分皆體虗疎，名影像故。然龜
X49n0814_p0388b21║毛等影像更虗疎，故舉言之，非全是實。問：假法如無，
X49n0814_p0388b22║非因緣故，如何相分是依他耶？答：假非因緣，乃護法
X49n0814_p0388b23║義。此師假法亦作因緣，故是依他也。又依他者，依識
X49n0814_p0388b24║變生，名曰依他，非是從種所生之依他也。若作此解，
X49n0814_p0388c01║相分即非因緣，前解是本。
X49n0814_p0388c02║此即說有三分之義者，此解內境是實。疏亦勝義有
X49n0814_p0388c03║者，即是說有三分家義。
X49n0814_p0388c04║若第二師唯有二分等者，即見及自證分也。言釋此
X49n0814_p0388c05║少別者，唯有相分不入四勝義中，餘之二分無亦勝
X49n0814_p0388c06║義有。
X49n0814_p0388c07║俗諦中初至無可勝過者，更無下劣之法而過此第
X49n0814_p0388c08║一俗，能勝過於彼也，非是更無勝此初俗。
X49n0814_p0388c09║其四真諦至非諸論有者。瑜伽雖有四俗而無四真，
X49n0814_p0388c10║彼但立一，非安立諦也。
X49n0814_p0388c11║以上略明至但難陀釋者，此結我法分別已下文唯
X49n0814_p0388c12║明二分，故但難陀二分並是依他，故亦兼於護法。乍
X49n0814_p0388c13║見略明頌上三句，似欲通結前文，前云相見俱依自
X49n0814_p0388c14║證，故知不結於彼。又准合作二文科，愚夫已下總解
X49n0814_p0388c15║三句，此云略明三句，即結愚夫已下文也。
X49n0814_p0388c16║心變似我至眾同分攝者。問：心變似法，隨質蘊收；即
X49n0814_p0388c17║蘊計我，應隨蘊攝？答：蘊體即法，實法隨蘊收；蘊體非
X49n0814_p0388c18║我，實我不隨蘊。又解：即蘊計我，五蘊所攝；離蘊計我，
X49n0814_p0388c19║隨能計心，四蘊所攝。疏云眾同分攝者，以所計我無
X49n0814_p0388c20║多差別，我相是假，眾同分寬，故同分攝。若准獨影，唯
X49n0814_p0388c21║從見後解為勝。
X49n0814_p0388c22║眾如一瞿聲別目牛者，瞿聲是總目於九義，謂方、獸、
X49n0814_p0388c23║地、光、言、金、剛、眼、天、水。獸主亦然，獸是總稱，具含諸獸
X49n0814_p0388c24║別名，牛主當其一也。
X49n0814_p0389a01║如汝虗空者。問：數論虗空五大所攝，即是轉變無常
X49n0814_p0389a02║常住之因，此便不轉說。汝許如何不有能立不成？答：
X49n0814_p0389a03║此有二解。一云：准下敘計中解，空大別有一物，名之
X49n0814_p0389a04║為空，非空無為。故知彼宗別有空無為，二十五諦不
X49n0814_p0389a05║攝，許是常住，故得為喻。彼宗二十五諦不攝空無為
X49n0814_p0389a06║及時、方等，亦如蘊不攝虗空也。二云：喻既不成，應更
X49n0814_p0389a07║成立。應立量云：汝虗空應是常，許無初後故，猶如神
X49n0814_p0389a08║我。
X49n0814_p0389a09║又因喻至他比量故者。今此因喻，若約自許為量，此
X49n0814_p0389a10║則不成常遍之因。虗空之喻，自不許故。若約他許作
X49n0814_p0389a11║他比量，設不自許，不著許言，亦非是過。
X49n0814_p0389a12║別破外道准義可知者，文言作業偏對勝論，受果、解
X49n0814_p0389a13║脫通難二師。
X49n0814_p0389a14║且如同處不相離色等者，且如能造四大及所造色
X49n0814_p0389a15║同在一處，又如成眼根即有色香味觸，及一眼根一
X49n0814_p0389a16║身根并地大等，各多極微更互相遍，及其諸根得時
X49n0814_p0389a17║各各有異。我體亦然，雖更互相遍，作業受果無妨各
X49n0814_p0389a18║異，如何即令相雜成一物耶？
X49n0814_p0389a19║有情共果雖處無別等者，意云：山等共果雖處無別，
X49n0814_p0389a20║不可難言一受一切受，以非是一切我處無別故。問：
X49n0814_p0389a21║他若例云諸有情我雖處無別，亦非一受一切受，以
X49n0814_p0389a22║非是有情共果處無別故，此如何通？答：不可為例。有
X49n0814_p0389a23║情共果是所作受，不得一受一切受；我是能作受，故
X49n0814_p0389a24║合一受一切受。
X49n0814_p0389b01║如眾燈光，各有所屬者，此他救云：我體雖遍，作業之
X49n0814_p0389b02║時，各有所屬。如一室內，有多盞燈，照一柱時，能發多
X49n0814_p0389b03║影。燈光俱遍，發影不同；我體雖遍，作業各別。亦不可
X49n0814_p0389b04║言燈光各別，一燈滅時，餘尚遍故，以真一燈光有缺
X49n0814_p0389b05║故。
X49n0814_p0389b06║前說三計皆是此攝者。問：僧法以思為我，思即行蘊，
X49n0814_p0389b07║如何言離蘊計耶？答：雖計思為我，而不立思為行蘊，
X49n0814_p0389b08║故離蘊中收。問：如外道計二十句等，彼雖不立蘊名，
X49n0814_p0389b09║自佛法談之，仍名即蘊計我。今數論計思，何不談彼
X49n0814_p0389b10║名即蘊耶？答：二十句等，外道雖不立蘊，然實執色等
X49n0814_p0389b11║蘊以為其我，故得談彼名為即蘊。僧法雖復計思為
X49n0814_p0389b12║我，然不執行蘊，故不為例。此解難知。既是計思，豈非
X49n0814_p0389b13║行蘊？何不同於計色即蘊攝耶？又解云：數論我是即
X49n0814_p0389b14║蘊計也。疏云前三師是離蘊者，約多分說。以有勝論，
X49n0814_p0389b15║故成三計者，理亦不然。疏言前三皆是離蘊，故不可
X49n0814_p0389b16║言從多為論也。今助一釋：數論所計之思，是常是遍，
X49n0814_p0389b17║是同虗空，即與行蘊中思相貌全別，故非即蘊計也。
X49n0814_p0389b18║問：若爾，何故前說見分為我，疏中舉數論為例？答：前
X49n0814_p0389b19║據佛法實義，說彼思為見分，不約數論所執，故不違
X49n0814_p0389b20║前。
X49n0814_p0389b21║瑜伽四計即彼後三者，如瑜伽六十五說：四計者：一
X49n0814_p0389b22║者、計我即是諸蘊；二者、計我異於諸蘊，住諸蘊中；三
X49n0814_p0389b23║者、計我非即諸蘊而異諸蘊，非住蘊中而住異蘊、離
X49n0814_p0389b24║蘊法中；四者、計我非即諸蘊而異諸蘊，非住蘊中亦
X49n0814_p0389c01║不住於異於諸蘊、離蘊法中而無有蘊，與一切蘊都
X49n0814_p0389c02║不相應。
X49n0814_p0389c03║大乘一念二俱得緣者，有質無質皆得緣也。獨無不
X49n0814_p0389c04║生，薩婆多獨無本質，心不生也。俱無得起者，經部師
X49n0814_p0389c05║相質俱無，心得起故。問：薩婆多緣空華等，以何為質？
X49n0814_p0389c06║答：緣空華時，杖彼實華為本質也。問：經部師如何無
X49n0814_p0389c07║境而心得起？答：如滅定等，雖有微細意識，心所及境
X49n0814_p0389c08║一切皆無，心得起故。此皆難解。六、二緣經如何會釋？
X49n0814_p0389c09║猶如蘊性者，五蘊體性無常非一，意取為此二喻，故
X49n0814_p0389c10║言蘊性。問：此師計蘊為常、無常？若計無常，豈可即蘊
X49n0814_p0389c11║計我，我體是常而蘊無常？若計是常，如何以蘊而為
X49n0814_p0389c12║同喻？喻無所立，量不成故。答：有二解：一云、彼計是常，
X49n0814_p0389c13║今別以因喻量云：汝五蘊應非常一，積集性故，待眾
X49n0814_p0389c14║緣故，猶如瓶等。此量成已，方得為喻。二云、彼計五蘊
X49n0814_p0389c15║無常非一，即蘊之我體常一。宗計如此，不可責也。若
X49n0814_p0389c16║無過失，何名妄計？破一比量，准此成立。
X49n0814_p0389c17║根及屬色者，扶根塵名為屬色，屬於根故。亦有本作
X49n0814_p0389c18║塵色，義雖不違，不如屬色，塵濫外故。
X49n0814_p0389c19║然別有體非常無常者。問：若別有體，如何得言不即
X49n0814_p0389c20║不離？復與大論第四計我何別？彼言不住蘊，亦非蘊
X49n0814_p0389c21║外故。答：雖別有體，體與其蘊非即非離。彼論第四雖
X49n0814_p0389c22║言即蘊，蘊與其體而即有異，故不同也。
X49n0814_p0389c23║應定說是蘊，不應說非蘊者，今兼破非我者，謂彼宗
X49n0814_p0389c24║但計為我，不計為非我。既爾，即但應言即蘊，不應說
X49n0814_p0390a01║離蘊。又解：如言蘊、非蘊，蘊是正說，非蘊兼說；今言我、
X49n0814_p0390a02║非我，亦正破我，兼破非我。此並難知，不如直例。汝既
X49n0814_p0390a03║不可說是有為、無為，何得論其是我、非我？有解：如別
X49n0814_p0390a04║又量至故無過失者，此准義燈，但取我上有為、無為
X49n0814_p0390a05║義為喻，以我既不得說作有為、無為，故其義亦不在
X49n0814_p0390a06║有為、無為也。意云：此為、無為義不可說，即不在我、非
X49n0814_p0390a07║我聚中攝。汝我亦爾，何故即在我、非我聚耶？問：此我
X49n0814_p0390a08║上為有有為、無為義不？答：於我上有不可說作有為、
X49n0814_p0390a09║無為義，非必即有有為、無為義。意取此不可說義為
X49n0814_p0390a10║喻，具二立故。若取自解有為、無為為喻，恐闕能立，又
X49n0814_p0390a11║違論文。論中自云：不可說作有為、無為，故解有非。更
X49n0814_p0390a12║有和會妨難，如燈及別。鈔：
X49n0814_p0390a13║雖自性體至故不定過者。問：准因明他比量，得以他
X49n0814_p0390a14║法為不定過。今他以自性為不定過，於理不違，何故
X49n0814_p0390a15║疏斷非共許故，無不定耶？答：疏意此是他中共比量
X49n0814_p0390a16║故，不得唯他法為不定過。此亦不然，唯自比量，不得
X49n0814_p0390a17║他法為不定。設是他中共，亦成不定也。有助解云：若
X49n0814_p0390a18║以自性入宗中云：我及自性，應是轉變無常，理則不
X49n0814_p0390a19║違。此解雖善，便彰師之過也。
X49n0814_p0390a20║雖一有情至然說法界者。非一个有情而有此二十
X49n0814_p0390a21║句執，若望法界多有情可得有之。二十句者，五蘊各
X49n0814_p0390a22║四。色蘊四者，謂色是我，我有色，色屬我，我在色中住。
X49n0814_p0390a23║初一是我，後三我所。色蘊既爾，餘蘊准知。
X49n0814_p0390a24║言我執顯非唯見等者，謂我見唯身見別境慧攝。今
X49n0814_p0390b01║言執者，謂通王所。問：諸處皆說見為能執，何故此說
X49n0814_p0390b02║通心心所？答：執是著義，諸心心所皆有執著，見是慧
X49n0814_p0390b03║義故不通攝。執我法中見為其首，餘處偏說亦不相
X49n0814_p0390b04║違。又深取名執，唯見得名沉溺執著，餘亦名執。問：若
X49n0814_p0390b05║言餘心心所皆有執，即安慧五八等執應為正義。答：
X49n0814_p0390b06║不然。今此意明我見俱時心心所等皆名為執，不說
X49n0814_p0390b07║於餘，故與安慧不相似也。
X49n0814_p0390b08║不稱本質至五識亦應有執者，五識不緣著外，故云
X49n0814_p0390b09║不稱。若爾，六七親緣相分何不名稱？答：六七相分非
X49n0814_p0390b10║我而執為我，故名不稱。既不緣著質，義即與不緣本
X49n0814_p0390b11║質同故。
X49n0814_p0390b12║二、有間斷至五取蘊相者，問：言識所變，此是何識？五
X49n0814_p0390b13║取蘊相復是何相？答：疏初解云：此中所言五取蘊相，
X49n0814_p0390b14║或總或別者，是第六本質；起自心相者，是影像相。既
X49n0814_p0390b15║云第六本質，故論言緣識所變五取蘊，即是第六意
X49n0814_p0390b16║識緣第八識所變五取蘊相也。問：若爾，第八所變色
X49n0814_p0390b17║可爾，餘之四蘊，第八不緣，如何稱變？既無變義，亦不
X49n0814_p0390b18║得言五取蘊相。答：今言變者，非謂八緣從彼種子識
X49n0814_p0390b19║生，四蘊現行，亦名第八所變，是因變故。問：變義可爾，
X49n0814_p0390b20║四蘊既非第八影像，何名蘊相？答：如下論云：邪教所
X49n0814_p0390b21║說蘊相、我相，是影像我相。今言相者，體義是五蘊之
X49n0814_p0390b22║體相，非是第八相分名相也。又解：識所變者，除六，餘
X49n0814_p0390b23║七也。五取蘊相者，能、所緣相，俱名相也。以第六識緣
X49n0814_p0390b24║彼諸識相見分等，計為我故。問：既通見分，即是能變，
X49n0814_p0390c01║何名識所變耶？答：自證變故，種所生故。此二解中，後
X49n0814_p0390c02║釋為正。
X49n0814_p0390c03║第六本質至實亦有者，第六所緣唯言五取蘊相，不
X49n0814_p0390c04║別言本質者，由第六所緣有多種法故，不可一一別
X49n0814_p0390c05║言，非如第七唯緣一法，故彼舉質也。
X49n0814_p0390c06║十地云遠隨現行故者，即同此論恒與身俱義。不作
X49n0814_p0390c07║意緣故，即同任運而轉義。
X49n0814_p0390c08║二、非初道斷者，此約漸次聲聞及菩薩說。若准超前
X49n0814_p0390c09║二果不還者，欲界九品修惑並見道斷，非此所論也。
X49n0814_p0390c10║初簡修道不相應惑者，謂即俱生獨頭貪等。前言非
X49n0814_p0390c11║世道伏者，簡於此。此不與我見相應之惑，世道皆能
X49n0814_p0390c12║伏之。
X49n0814_p0390c13║若頓悟者至伴已伏故者。此言頓悟，謂超前二果人
X49n0814_p0390c14║見道已前，雖不能伏我見，而能伏彼伴類之惑，故此
X49n0814_p0390c15║我見通見所斷。問：前言非世道伏，即顯不能伏彼我
X49n0814_p0390c16║執俱時之惑，何故今說先伏伴耶？答：非要俱惑方名
X49n0814_p0390c17║為伴，餘修道惑亦名伴，故不相違也。
X49n0814_p0390c18║此中所說二乘執故者，此中說修道數數斷者，即說
X49n0814_p0390c19║二乘之執也。以二乘人修道數斷，俱生我執故。亦有
X49n0814_p0390c20║疏本作二我執字，即是此中六、七二我執也。第三句
X49n0814_p0390c21║云細而難斷，即是此中二識俱執。此說為正，不勞格
X49n0814_p0390c22║也。
X49n0814_p0390c23║二、以行相而說者，生空斷生執，行相相當故。
X49n0814_p0390c24║又解脫道至亦名為初者。此解脫道望修道亦得名
X49n0814_p0391a01║初見道，即初名初見，前無間見道之初名初見道也。
X49n0814_p0391a02║三心者，准法執說者，第二心方斷法執，故我（執）名初
X49n0814_p0391a03║也。
X49n0814_p0391a04║此並第八亦能受果者，此謂前六識有異熟故能受
X49n0814_p0391a05║果。
X49n0814_p0391a06║變易而非本中二說，即十八部中二師義也。初師立
X49n0814_p0391a07║十六諦者，以五唯五大從我慢生，五唯入俱句故。後
X49n0814_p0391a08║師五大從五唯生，五大生十一根故。五大及五唯量
X49n0814_p0391a09║是俱句攝。下之義別，即此二說。
X49n0814_p0391a10║勇塵闇者，有能生大等之功故名為勇，從微至著以
X49n0814_p0391a11║細生麤故類於塵，未生法時相貌未顯義同於闇，餘
X49n0814_p0391a12║黃赤等皆傍飜如一。瞿聲目於九法因義明之，非此
X49n0814_p0391a13║所要。
X49n0814_p0391a14║或名覺者，覺察知我所須即便生故，思想於我故名
X49n0814_p0391a15║為想，漸滋長故名為遍滿，了別我法故名智慧。
X49n0814_p0391a16║亦名轉變者，從大轉生，相狀變故。亦名脂膩者，從大
X49n0814_p0391a17║而生，後生五大，漸漸增盛，猶如脂膩，津液流溢，故名
X49n0814_p0391a18║脂膩。
X49n0814_p0391a19║有說五唯總成五大等者，此師意說，一一大等皆五
X49n0814_p0391a20║唯成，一一根等皆五大成也。
X49n0814_p0391a21║為用五唯至藉五大成者。神我為欲受用五唯，故須
X49n0814_p0391a22║此十一根等，故藉五大而成諸根。此釋有十一根及
X49n0814_p0391a23║五大之所以也。
X49n0814_p0391a24║次生十一根，初生五知根者。問：此十一根何故生起
X49n0814_p0391b01║次第如是？答：五知根是本，所以居首。五作業根即彼
X49n0814_p0391b02║根等，依彼建立，故次後明。由有十根，心平等根方有
X49n0814_p0391b03║所託，故最後說也。
X49n0814_p0391b04║如軍林等者，謂四軍：象、馬、車、步。林謂竹樹。
X49n0814_p0391b05║然餘處中假說言生者，謂金七十云自性能與諸法
X49n0814_p0391b06║為生因是也。
X49n0814_p0391b07║若據三假相續收等者，相續、聚集、相待，名三假也。此
X49n0814_p0391b08║五唯量，即是五塵。准第八卷解，亦聚集假。今言相續，
X49n0814_p0391b09║亦約有為之法，此生滅相續也。
X49n0814_p0391b10║以得色等時亦得於大等者，彼宗色等即是五唯，五
X49n0814_p0391b11║唯既由大慢等成，故五根等現量得色等時亦得大
X49n0814_p0391b12║慢。
X49n0814_p0391b13║宗言大等非實有境之現量得者，彼計大等體是實
X49n0814_p0391b14║有，是眼等現量得之，故此眼等名為實境之現量也。
X49n0814_p0391b15║彼宗現量至心平等根者。問：何故二十三諦皆非現
X49n0814_p0391b16║量所得？彼宗自許五根等是能現量，便非（現）所得，豈
X49n0814_p0391b17║不相符？答：彼宗雖許根是能現量，亦是（所）現境。如心
X49n0814_p0391b18║緣心，心亦許現（所）得。然五知根不能自緣，是心平等
X49n0814_p0391b19║境。心平等根通緣自他，故此諸諦皆現量得。又此皆
X49n0814_p0391b20║是神我現量（得）也。又此智是神我現量也。又此但言
X49n0814_p0391b21║大等諸法，未必全言二十三諦也。故除根等為宗，亦
X49n0814_p0391b22║得前解為正。
X49n0814_p0391b23║彼計此處變為山水等者。問：大乘第八亦然，何不一
X49n0814_p0391b24║處變山水時餘處亦變耶？答：彼計自性能成諸法遍
X49n0814_p0391c01║一切處，故為此難。大乘山等無始名言熏習種子所
X49n0814_p0391c02║生，非第八成，故無此過。又變義各別，彼許自性轉變
X49n0814_p0391c03║成大等。自性既遍，故難合一切處皆應轉變。大乘第
X49n0814_p0391c04║八緣慮名變，變現之（能）緣，故不可難一處變時餘皆
X49n0814_p0391c05║變也。彼宗心等變時，亦非一切變故。
X49n0814_p0391c06║量云：汝本至如所成相者。問：他宗體是常住，一切時
X49n0814_p0391c07║有；相是轉變，而或時無。今言體、相無差，此因應犯隨
X49n0814_p0391c08║一。又喻所成相者，他宗二十三法有能、所成根、境差
X49n0814_p0391c09║別，此相同喻，應俱不成。答：言無差別，以體與相不相
X49n0814_p0391c10║離，相即是體故，此因、喻俱無過也。
X49n0814_p0391c11║前第一飜難相應三等者，即指前總別一故應非一
X49n0814_p0391c12║三文也，尋之可悉。
X49n0814_p0391c13║還應見三如何見一等者，彼計薩埵等雖各三相，以
X49n0814_p0391c14║和雜故所以見一。今且以大等一相就本體難，言應
X49n0814_p0391c15║見三相次第二量，以大等一相就彼名三相難，故令
X49n0814_p0391c16║見九。前量就體、後量就相，故二量別。
X49n0814_p0391c17║不應見一如前見色者，前言應如未變，如何現見是
X49n0814_p0391c18║一色等？今此亦然，既言各有三相，應見九相，如何見
X49n0814_p0391c19║一？
X49n0814_p0391c20║又大等法至應無差別等者。問：佛諸根塵皆四大造
X49n0814_p0391c21║等，應無差別，乃至一根得一切境等，相例亦然。答：雖
X49n0814_p0391c22║根境等皆四大成，然各別有名言親種，故有差別。又
X49n0814_p0391c23║能成四大體非常住，不同三德所成諸法更有多緣，
X49n0814_p0391c24║非如大等，故有別也。
X49n0814_p0392a01║大為因慢為果者，但舉大慢，餘法相望非無因果。問：
X49n0814_p0392a02║自性望大亦為因果，同不說首而說唯言大慢等耶？
X49n0814_p0392a03║答：今言意破，由三德所成故無差別，自性即三德故
X49n0814_p0392a04║不明之亦無過。
X49n0814_p0392a05║若有色味香觸名地者。問：准下文可地有十四德，今
X49n0814_p0392a06║者何故但說四耶？答：有二釋：一云勝宗十八部中計
X49n0814_p0392a07║各異故；二云此言四者，據總言之，下列十四兼彰別
X49n0814_p0392a08║德，故有別也。今助釋云：若具論地德乃有十四，今顯
X49n0814_p0392a09║體性唯四非餘，餘雖地德而非地體。今此四種亦德
X49n0814_p0392a10║亦體，下文具明地德，故不相違。解地既然，餘皆倣此。
X49n0814_p0392a11║若是彼此至名時者。此意云：由實有一時性故，能令
X49n0814_p0392a12║名言詮作彼時此時、多時少時，心緣亦爾。若無時體
X49n0814_p0392a13║為因，即不能詮緣遲速時等，故知別有時體也。
X49n0814_p0392a14║若是覺苦至智相名我者。親能和合九德，若無我者，
X49n0814_p0392a15║九德不和合，九德不和合，不能起智，故以和合九德
X49n0814_p0392a16║之因，名為我也。言九德者，覺樂、苦、欲、嗔、勤、勇、行、法、非
X49n0814_p0392a17║法也。
X49n0814_p0392a18║九德不和合至名意者。問：九德不和，何能起智？智既
X49n0814_p0392a19║不起，意亦應無。答：和合九德是我之功，意雖起智而
X49n0814_p0392a20║不能和合九德，名不和合。非謂九德相離而能起智，
X49n0814_p0392a21║名不和合。即是不能和合，但有起智之能，名為意也。
X49n0814_p0392a22║又有餘云：此意亦能踈和覺等，不同能我有親和用，
X49n0814_p0392a23║故云不和。非謂九德不和能起智相，前解為正。
X49n0814_p0392a24║眼所取一依名色者，謂一極微之色名一依也。問：今
X49n0814_p0392b01║言眼所取，豈一極微名眼取耶？答：眼雖不取一微，而
X49n0814_p0392b02║一微之色即為眼所依功能也。今助解者，眼唯取色
X49n0814_p0392b03║不取聲等名為一依，非謂一極微色也，眼不取故。餘
X49n0814_p0392b04║皆准此。
X49n0814_p0392b05║微性等者，謂父母所生子微之上立此量也。問：今此
X49n0814_p0392b06║子微望父母微亦有相顯形，如何說言最微名微？答：
X49n0814_p0392b07║本父母微圓量所攝，就所生中此最微也。又約根所
X49n0814_p0392b08║得境中，此最微故。問：微短二量俱二微果，此二何別？
X49n0814_p0392b09║答：微性對大立名，短性形長立稱。問：大長二量俱三
X49n0814_p0392b10║微果，已上立復有何別？答：微果雖等，自有長而不大，
X49n0814_p0392b11║亦有大而不長，故二別也。
X49n0814_p0392b12║一非一實至因名別性者。問：此與前數復有何別？答：
X49n0814_p0392b13║前言一實即是一數，非一實者理二數等，今此即說
X49n0814_p0392b14║一實與非一實異，故名別性。又如一水有多差別名
X49n0814_p0392b15║一實，與火等別名非一實，俱名別性。問：若爾，與異句
X49n0814_p0392b16║何別？答：彼取一實非一實等異，此取詮緣之因，故不
X49n0814_p0392b17║同也。
X49n0814_p0392b18║三、是離生至所生之離者。謂如樹等被斫伐時，與空
X49n0814_p0392b19║等離時，於中復能生一離體，故言所生之離。復有解
X49n0814_p0392b20║云：如樹被壞，初與空離，後歸磨滅，復與空離，故言與
X49n0814_p0392b21║空等離所生之離也。前解為本耳。
X49n0814_p0392b22║地水火三至名液性者。問：地火如何流注？答：如鎔金
X49n0814_p0392b23║時，地火二種皆見流注，故此液性通於地火之德也。
X49n0814_p0392b24║現比智行至即智種子者。由現比行方能數習，數習
X49n0814_p0392c01║差別即是念也，即能生念，故是念因。即智種子者，即
X49n0814_p0392c02║以二智為念種子，以生念故，現比二智即名為行。
X49n0814_p0392c03║正智喜因者，謂正智相應喜是也。
X49n0814_p0392c04║先合後離之因名取業者，謂取物時，手與物合先，物
X49n0814_p0392c05║與處離為後，此因名取。又解：物先與彼空等相合，由
X49n0814_p0392c06║取為因，與空等離。
X49n0814_p0392c07║先合後離之因名行者，如人足等名，有質礙實，先與
X49n0814_p0392c08║地合，後與地離，此因名行。無實行體，豈應然也？
X49n0814_p0392c09║但於實轉異實之物者，此異即是能異實物也。問：表
X49n0814_p0392c10║實遮德，實句立異；表德遮實，德應立異？答：德依實有，
X49n0814_p0392c11║從本立異；不依德，德不立異。故不可例，更思。
X49n0814_p0392c12║地等色等至根所取者，謂地等諸實物名為實，色等
X49n0814_p0392c13║諸德總名為德，此即是總。一一實等，一一德等，名之
X49n0814_p0392c14║為別。言互於彼不轉者，如色是眼境於耳不轉，耳唯
X49n0814_p0392c15║取聲於色不轉，皆別俱分也。
X49n0814_p0392c16║四、不會無至於此合等者。如彼處人有有性及實德
X49n0814_p0392c17║等，此處人亦然。二處之人不和合時，名不會無也。
X49n0814_p0392c18║一多分別至五是一物者，問：既唯一物，何故十句論
X49n0814_p0392c19║說皆有別合離德？答：空與色等有合離故，時方既有
X49n0814_p0392c20║彼此故亦無違。
X49n0814_p0392c21║常無常門說五是常者。問：彼宗計意，既如二微之果，
X49n0814_p0392c22║何得言常？答：意如二微，非二微成，故不違也。
X49n0814_p0392c23║因門中至香唯地有者，謂十句論中有因門也。火合
X49n0814_p0392c24║為因者，由火與地合為因，地上所有色、味、香、觸皆是
X49n0814_p0393a01║無常，由多極微之所作故。此中言地，意取二微果已
X49n0814_p0393a02║上。言同類為因者，此色、味等各自同類為因，不以他
X49n0814_p0393a03║為因故。言從前同類為因生故者，疏釋彼云：謂彼色、
X49n0814_p0393a04║味、香、觸皆從前色、味、香、觸為因生也。問：若爾，何故香
X49n0814_p0393a05║唯無常，色、味、觸三亦是火合為因，同類生故？答：香唯
X49n0814_p0393a06║麤，地唯所作故，餘色、味、觸亦極微有，故通常、無常。
X49n0814_p0393a07║液性潤重至若常無常者。問：唯一極微不可言合，二
X49n0814_p0393a08║微已上方得有合，如何合性亦通常耶？答：今說極微
X49n0814_p0393a09║之上有能合性，非要合時方名為合。性是因，若極微
X49n0814_p0393a10║等合，即是合果，便非合性，故不相違。
X49n0814_p0393a11║不會無有常無常等者，如覺樂等非地之德，與地不
X49n0814_p0393a12║相應故，此無是常。如色香等是地之德，與地可相應
X49n0814_p0393a13║故，此無即名無常。
X49n0814_p0393a14║重具德中水火德故者，今准十句論明實具德多少
X49n0814_p0393a15║中，說重是水火德故。水火既是現量得，故知所有之
X49n0814_p0393a16║德亦是現境，如下自說水十四德、火十三德也。又解：
X49n0814_p0393a17║重亦通非現量境，父母極微亦有重故。唯常無常門
X49n0814_p0393a18║重性既得通常，今此亦應通非現境。此解違疏，於理
X49n0814_p0393a19║可然。
X49n0814_p0393a20║色味至並通二種者。謂色味等，若依地水等父母極
X49n0814_p0393a21║微而立者，即非現境，依麤地即現量得，故通二也。
X49n0814_p0393a22║德句准有能中說者，此說謂有能句不是自能生果，
X49n0814_p0393a23║由實句等得果須故，得入常住能生果中。今德句中
X49n0814_p0393a24║既有十法說通常住，得果之時亦是所須，故准有能
X49n0814_p0393b01║亦入常生果也。
X49n0814_p0393b02║多實有中至現量所得者。多實有中，九句之內，五是
X49n0814_p0393b03║現量，故得言多。謂業大有同異，全實德一分，舉總句
X49n0814_p0393b04║說，故言多現。
X49n0814_p0393b05║真如虗空為不定過者，真如既不離識，實非不定，恐
X49n0814_p0393b06║他不解，故此遮之。下取常住不生果為因，亦即此同。
X49n0814_p0393b07║據大乘自許真如虗空不離識，故以為因，非是嫌前
X49n0814_p0393b08║因而取後耳。
X49n0814_p0393b09║今言常住即除覺等者。問：何故此中不簡於意，許意
X49n0814_p0393b10║常住不生果故，豈不相符？答：他宗之意雖許常住而
X49n0814_p0393b11║不生果，然非是心，正是所破，故不相符也。
X49n0814_p0393b12║同品亦非定是有性者，此偏據以意為喻也。今設以
X49n0814_p0393b13║意為同喻，無質礙因，於此不轉故。又解：今言同品非
X49n0814_p0393b14║是有性者，若取覺等及意為同喻，無質礙因，於覺等
X49n0814_p0393b15║有，於意即無。雖是同品意有性，而非同品定是有性。
X49n0814_p0393b16║准第八因，此乃非過，以非心故，不入喻中。又宗言無
X49n0814_p0393b17║常無礙，即以簡意訖，故非同喻。
X49n0814_p0393b18║彼以假實地等俱名地等者，假地即彼極微所成麤
X49n0814_p0393b19║地，有色德故，是眼所見。實地即堅，彼宗不立有假實
X49n0814_p0393b20║地，佛法談之，故有二也。
X49n0814_p0393b21║又言地等非別堅等者，此應為量，云實句地等應非
X49n0814_p0393b22║別德句堅等，以身根所得故，如堅等。言地等非見不
X49n0814_p0393b23║可說色離地等無者，此意說不可，難他之色應離地
X49n0814_p0393b24║無，眼所見故，如地。何以然者，大乘自宗地異於色，便
X49n0814_p0393c01║犯違宗。又地非眼所取，色即可見，眼所見因於地不
X49n0814_p0393c02║轉為喻，不成不可也。文言雖總意顯別者，文雖總言，
X49n0814_p0393c03║無實地水火風與堅濕等各別有性，意顯無地與堅
X49n0814_p0393c04║各別有性，無實水與濕各別有性，餘皆准知。
X49n0814_p0393c05║業及大有至色等性故者。此說三皆色根取，然色等
X49n0814_p0393c06║性唯大有俱分也。
X49n0814_p0393c07║即實句空至名空耳根者。若無空時，耳必不聞，故以
X49n0814_p0393c08║空為耳根。領受聲時，於身便起善惡作用。餘根准此。
X49n0814_p0393c09║問：耳根即空為體，應是常？答：耳雖即空，然是無常。亦
X49n0814_p0393c10║如二十三諦雖即自性，性是常，所成大等轉變無常。
X49n0814_p0393c11║此亦應爾。又空耳雖常，取境之用，而是無常。此解為
X49n0814_p0393c12║正。
X49n0814_p0393c13║且十一德至一一簡略者，眼根所取無礙色應皆有
X49n0814_p0393c14║礙，眼根取故。如地等色量既然，餘數等十為量亦爾，
X49n0814_p0393c15║故一根為十一量。餘皆准知。
X49n0814_p0393c16║又因雖有他隨一等者，今難餘德等因，言非實攝故。
X49n0814_p0393c17║德句堅等，大乘自許，即是地等。今言非實攝者，乃自
X49n0814_p0393c18║隨一也。疏云他者，即是外道之他也。以宗是外道法，
X49n0814_p0393c19║故指大乘為他。
X49n0814_p0393c20║有等等一體法者，唯和合句耳。
X49n0814_p0393c21║或遮決定相違說八句勝者，相違量云：我有性，離實
X49n0814_p0393c22║等三有別自性。因云：許實德性故，如同異性。
X49n0814_p0393c23║非無之因至有性上有者。非無之因，非彼不許，於實
X49n0814_p0393c24║等轉。今言唯彼許者，簡大乘也。
X49n0814_p0394a01║實等許至外無別等者，意言實之與有，其義無差別。
X49n0814_p0394a02║實等非無，實等之外更無實。有亦非無，何須實外別
X49n0814_p0394a03║立有。乍觀之者，恐不能悉，故此錄之。
X49n0814_p0394a04║然此有別而無總量者，若總為量，即不可以德、業為
X49n0814_p0394a05║喻。疏中三合雖即是總量，文外意也。三合為量，應以
X49n0814_p0394a06║和合等句為同喻也。唯除有句，不得為喻，他自許是
X49n0814_p0394a07║實等性故。
X49n0814_p0394a08║若破十句有不定失等者，若破六句，以大有和合皆
X49n0814_p0394a09║是一體法，非一之因於彼不轉，故非不定。若破十句，
X49n0814_p0394a10║即有能等四句皆體非一，故為不定。
X49n0814_p0394a11║今言七句至異實性故者。准異實性因有不定過，為
X49n0814_p0394a12║如德業異實性故，七句有非實性？為如實句異實性
X49n0814_p0394a13║故，七句無非實性耶？理但應言異實句故，即無此過。
X49n0814_p0394a14║論中既云若離實等，不言異實等，故言性者，悞加之
X49n0814_p0394a15║也。
X49n0814_p0394a16║若不爾至犯相符過者，若不爾直例，而要令九法之
X49n0814_p0394a17║上立非實性者，即德業二句，他先許有有德業性，即
X49n0814_p0394a18║是非句性，故犯相符。文中但言句德等，例亦應爾。
X49n0814_p0394a19║又性體別故者，有句為性，實句為體，故唯舉二。
X49n0814_p0394a20║然彼計無至故但破九者。問：彼宗自許和合句義非
X49n0814_p0394a21║現量得，即應破八，何得言九？答：此據設執和合是現
X49n0814_p0394a22║量義，故得成九，無說一句無設執文，不同和合不可
X49n0814_p0394a23║相例。
X49n0814_p0394a24║雖是緣不至現量所得者，謂彼宗雖亦許有緣不離
X49n0814_p0394b01║識境心等所得之法，如龜毛覺等，然彼計非必現量
X49n0814_p0394b02║心所得，以龜毛等比智生故。又有解云：以義字牽向
X49n0814_p0394b03║下讀，謂彼宗實等，約義而言，雖是緣不離識境心等
X49n0814_p0394b04║所得，然非必現量所得，若離識實等，必現量得。故今
X49n0814_p0394b05║破之，雖有二解，前解為正。
X49n0814_p0394b06║謂如意緣實時，藉我及合德等者。問：彼所許意，形如
X49n0814_p0394b07║芥子，然不是心，何故此言如意緣實？答：彼宗計意，雖
X49n0814_p0394b08║非是心，而是能緣。亦如計我，雖不是心，仍名現量得
X49n0814_p0394b09║境。意亦應爾。今更解云：其實彼宗唯許覺等能緣，疏
X49n0814_p0394b10║主以自義談之，故名意。若不爾者，意即是實，如何彼
X49n0814_p0394b11║說意緣於實？又無處說意能緣故。
X49n0814_p0394b12║准此知境六皆現量等者，能緣之智既約設遮現量
X49n0814_p0394b13║者意，故說通六。准此知境，若據設遮六皆現得。又云
X49n0814_p0394b14║境據本計等者，十八部中有本末也。
X49n0814_p0394b15║計時方者，此與勝論實句時方同實有體，是一常遍，
X49n0814_p0394b16║但能生義別，故此破之。
X49n0814_p0394b17║此吠陀論者，此有四種：一曰壽，謂養生繕性；二曰祠，
X49n0814_p0394b18║謂祭祀祈禱；三曰平，謂禮儀、占卜、兵法、軍陳；四曰術，
X49n0814_p0394b19║謂異能、伎數、禁呪、醫方、業也；五明四論，西方顯德，因
X49n0814_p0394b20║弗先之。
X49n0814_p0394b21║然聲性至彼無同喻等者。彼計聲性既不能詮，故下
X49n0814_p0394b22║破中彼不可用聲性以為因，同喻與我為不定過
X49n0814_p0394b23║也。
X49n0814_p0394b24║一計常聲如薩婆多等者，彼計一一法緣闕不生，皆
X49n0814_p0394c01║有一非擇滅無為，故引為例。問：大乘亦爾，何論有部？
X49n0814_p0394c02║答：大乘非擇滅假非實有不同聲，計薩婆多無為皆
X49n0814_p0394c03║實，故偏引之。
X49n0814_p0394c04║今破一切小分亦自破者，問：論云有執一切聲皆是
X49n0814_p0394c05║常，此中計聲有全有分，唯計內者，應非此敘。為有此
X49n0814_p0394c06║義，故疏解云：今破一切少分計者，亦自然而破也。或
X49n0814_p0394c07║即全分、少分俱兼，名為一切；或言一切、少分、一切。
X49n0814_p0394c08║若破所發音聲等者，此師計聲，於中有三：一、音聲，謂
X49n0814_p0394c09║尋伺所發言語音響；二、能詮聲，謂音響所發聲是；三、
X49n0814_p0394c10║聲性，謂音響聲之體性。初唯無常，後二是常。今破所
X49n0814_p0394c11║發音聲，即第二聲也。若破第一，便犯相符。聲顯三種，
X49n0814_p0394c12║准此可悉。
X49n0814_p0394c13║實常四大生一切有情等者，此雖言生一切有情，非
X49n0814_p0394c14║不能生無常等法，故論言能生諸法也。問：此師四大
X49n0814_p0394c15║生心法耶？若能生者，心應有礙，何得下難無方？言如
X49n0814_p0394c16║心、心所若不能生者，何故此云能生一切？答：有三解：
X49n0814_p0394c17║一云、此師心、心所法別有無礙，清淨四大所造，故心、
X49n0814_p0394c18║心所亦得無礙。二云、除心法外，餘根、塵等皆四大生。
X49n0814_p0394c19║言能生一切等者，約多分說，由心、心所非四大生，便
X49n0814_p0394c20║無質礙。下難無方，故引為喻。三云、彼計極微無差別，
X49n0814_p0394c21║所生之法有礙、非礙，邪宗妄計不足責也。雖有三解，
X49n0814_p0394c22║末後為本。或復解云：順世心法許有礙相。於理未詳。
X49n0814_p0394c23║又以佛法至此即破實者，彼計極微雖是圓德，若擬
X49n0814_p0394c24║宜亦有方分，此約實破，非是設破。
X49n0814_p0395a01║子微今以量至互影顯者。前文云既同因量者，即是
X49n0814_p0395a02║量無別義。前文破前以是無別為因，此難父母以處
X49n0814_p0395a03║無別為因，意明影顯所以然也。
X49n0814_p0395a04║以三微果等因非極微者，此中三微而有二義：一云
X49n0814_p0395a05║即子微名三微，父母及子以為三故，三微之果名三
X49n0814_p0395a06║微果，即第七子（孫微）也。二云孫微為三微，亦第七子，以
X49n0814_p0395a07║父子孫為次，孫第三故，三微即果名三微果。二解俱
X49n0814_p0395a08║得。
X49n0814_p0395a09║多因極微，合應非細，足成根境者，疏既唯難父母極
X49n0814_p0395a10║微，即許子微已上並成根境。依撿十句論，子微既非
X49n0814_p0395a11║現得，即非根境。彼論說云：二十四德，幾是現境？幾非
X49n0814_p0395a12║現境？色、味、香、觸，或是現境，或非現境。云何現境？若依
X49n0814_p0395a13║附大非一實，是名現境。云何非現境？謂若依附極微
X49n0814_p0395a14║及二極微果，名非現境。准此，即以三微果等，方為眼
X49n0814_p0395a15║境。疏中偏約順世師義，亦不違彼文，以此論中合二
X49n0814_p0395a16║宗故。
X49n0814_p0395a17║又果與因俱有質礙者，此且約色果而言。若據心果，
X49n0814_p0395a18║即因礙果非礙。
X49n0814_p0395a19║一應無次行等者，二十唯識論曰：若無隔別所有青
X49n0814_p0395a20║等眼所行境執為一物，應無漸次行大地理，若下一
X49n0814_p0395a21║足至一切故。又應俱時於此於彼無至未至，一物一
X49n0814_p0395a22║時理不應有得未得故。又一方處應不得有多象馬
X49n0814_p0395a23║等有間隙事，若處有一亦即有餘，云何此彼可辯差
X49n0814_p0395a24║別？又亦應無小水蟲等難見細物，彼與麤物同一處
X49n0814_p0395b01║所量應等故。若謂由相此彼差別即成別物不由餘
X49n0814_p0395b02║義，則定應許此差別物展轉分折成多極微。（已上全文）
X49n0814_p0395b03║又我等者，等二十三諦差別體相者，前云二十三諦
X49n0814_p0395b04║無差別者，約體而說，俱自性故，所以不破。今此約相
X49n0814_p0395b05║而說，二十三諦名有差別，舉我等之，皆入所破，故二
X49n0814_p0395b06║別也。
X49n0814_p0395b07║我但破汝至我即為定者，意云：我宗色等是虗幻法，
X49n0814_p0395b08║體非真實，故不可言定有一異。問：大乘雖不立大有
X49n0814_p0395b09║同異，色等諸法既非兔角，即體非無。色與色同，與聲
X49n0814_p0395b10║等異，即是同異。此望法體或一或異，四許之內必隨
X49n0814_p0395b11║一中。今既破他，良無自犯。答：法體雖有或同或異，而
X49n0814_p0395b12║非執定。諸離言假，與名自遮，無說有異有同，故與餘
X49n0814_p0395b13║宗全懸別
X49n0814_p0395b14║等取自所依三大及餘眼境者，三大者，除風。言及餘
X49n0814_p0395b15║眼境者，謂數、論、量等十一德，此皆眼境，並入宗中。
X49n0814_p0395b16║如共故至故非異者。此宜交錯配之，應言如共故非
X49n0814_p0395b17║異，即別法體故非一。不爾，此文難解。又解：他宗既不
X49n0814_p0395b18║許非一非異，疏言非者，傳悞文矣，應為亦字。若作亦
X49n0814_p0395b19║字，不須交錯配之。
X49n0814_p0395b20║雙無之言無所表故者，但言石女無兒，即知石女無
X49n0814_p0395b21║女，何須更云無女？後無女言無所表也。今言非一即
X49n0814_p0395b22║是表異，何須復言非異？後非異之言無所表也。
X49n0814_p0395b23║●疏卷第二
X49n0814_p0395b24║境界有對等者，問：所緣、境界，此二何等別？答：所緣，謂
X49n0814_p0395c01║心、心所。緣慮於境，境能拘礙；於心、心所，為境所拘礙。
X49n0814_p0395c02║則唯七心界法界一分能緣慮者，名所緣有對。境界
X49n0814_p0395c03║有對者，謂根及心、心所於彼境界能有功能，或緣或
X49n0814_p0395c04║照，名境界有對。寬、狹有異，故有差別。問：境界對中，心、
X49n0814_p0395c05║心所法與所緣有對復有何別耶？答：疏自解言：心、心
X49n0814_p0395c06║所法執彼而起，名有所緣。合言執者，非謂遍計，但心、
X49n0814_p0395c07║心所有緣慮用，得境親緣，名之為執。此則所緣有對。
X49n0814_p0395c08║若境界有對，根及識等於所取境但有照了功能，即
X49n0814_p0395c09║成境界有對；不緣餘緣，自有境界有對。非所緣對但
X49n0814_p0395c10║是所緣，必是境界有對，故二別也。准俱舍論，更有水、
X49n0814_p0395c11║陸相對，晝、夜相對，各有四句行相。易知，思之。准作
X49n0814_p0395c12║經部極微十處攝者。問：此師極微唯意識得，何不同
X49n0814_p0395c13║於大乘法處所攝？答：大乘極微唯意假想，故法處攝。
X49n0814_p0395c14║經部用此成假，故十處攝。亦如大乘十八界種，唯第
X49n0814_p0395c15║八境應法處攝，然隨所生之現十八界攝，彼亦應爾。
X49n0814_p0395c16║正理論中至別有色者。此即正理師許法處有實色，
X49n0814_p0395c17║經部諍之。准此，疏云薩婆多極微以細從麤隨色處
X49n0814_p0395c18║者，即古薩婆多計也。若爾，何故此處不敘新師極微？
X49n0814_p0395c19║答：彼與大乘雖假實異，然攝處同，故略不說。又薩婆
X49n0814_p0395c20║多諍法處有實色，應有餘色，謂無表等，何必諍彼極
X49n0814_p0395c21║微？若正理師法處亦不許有實色，即與經部同，何須
X49n0814_p0395c22║有諍？應撿方悉。
X49n0814_p0395c23║欲難不極成取成有對者，謂薩婆多極微所成有對
X49n0814_p0395c24║麤色，識外有實言不極成，經部許假非不極成，故此
X49n0814_p0396a01║不破。
X49n0814_p0396a02║能成極微至隨一不成者。問：此因既犯隨一，何假要
X49n0814_p0396a03║以極微非實為因？但立量云汝外有對，實色定非實
X49n0814_p0396a04║有，許有對故，如瓶盆等，此立量豈不成耶？何須更立
X49n0814_p0396a05║不極成因？答：理雖實爾，若作此量，但破有部麤色不
X49n0814_p0396a06║成。經薩兩宗能成極微，猶許是實，意欲兼破麤細，故
X49n0814_p0396a07║且舉不極成因論之意也。
X49n0814_p0396a08║五根五境至無不定過者。問：此量既破經、薩兩宗，若
X49n0814_p0396a09║攝根境入於宗內，此對經部便有一分相符，何成能
X49n0814_p0396a10║破？答：若對經部，但依論文；若對薩婆多，宗攝根境。又
X49n0814_p0396a11║解：若對薩婆多攝入宗中，若對經部攝入喻中，各別
X49n0814_p0396a12║為量，隨應對二，故不相違。問：若對薩婆多攝根境者，
X49n0814_p0396a13║此則兼破所成麤色，云何說此唯破能成？答：此文本
X49n0814_p0396a14║意但破能成，為有過生，故須兼破。問：大乘根境既實，
X49n0814_p0396a15║入宗有自違宗過，入喻有所立不成，何名正量？答：隨
X49n0814_p0396a16║入喻宗，須加許執，即無過失。問：薩婆多麤色實，瓶既
X49n0814_p0396a17║麤色，喻應所立不成。答：彼宗麤色非皆是實，根等雖
X49n0814_p0396a18║實，瓶衣垣堰是假。如俱舍說：
X49n0814_p0396a19║無為不相應至無不定者。意明此等皆名非色，設唯
X49n0814_p0396a20║心等以為同喻，亦無不定。恐他不解，故此遮之。復有
X49n0814_p0396a21║解云：他許不相應中和合體實可集成衣，故是不定
X49n0814_p0396a22║者，理定不然。薩婆多師不立和合，經部許假如何集
X49n0814_p0396a23║成衣等，故知但是虗說。又若他許成瓶衣等，今入喻
X49n0814_p0396a24║中，即一分同喻闕無所立，便為自害。
X49n0814_p0396b01║二十唯識至不應成一者。彼論云：以一極微，六方分
X49n0814_p0396b02║異，多分為體，云何成一？
X49n0814_p0396b03║二十頌云至應成六分者，此難薩婆多。且阿拏色七
X49n0814_p0396b04║極微成，中一極微與六方極微合。若爾，即極微有六
X49n0814_p0396b05║方分，何得無方？此屬前文極微有中表一應成六方
X49n0814_p0396b06║難。又云若與六同處聚，應如極微者，若中間極微與
X49n0814_p0396b07║六方極微同一處聚無差別者，即阿拏色應如極微，
X49n0814_p0396b08║乃至麤色應知亦爾，即屬此文微聚不異難也。應如
X49n0814_p0396b09║極微者，一極微處若有六極微，應諸聚色如極微量，
X49n0814_p0396b10║展轉相望不過量故，即應聚色亦不可見。
X49n0814_p0396b11║俱舍云至皆應有分者。此即經部難薩婆多文。若中
X49n0814_p0396b12║間極微與四方上下極微相觸著者，即是極微許有
X49n0814_p0396b13║方分。若薩婆多云我宗極微和合之時，但相資集，各
X49n0814_p0396b14║各相去一隣虗地，乃至以杵撞鐘亦不相觸者，即便
X49n0814_p0396b15║難云：既許相資，即與六方極微冥合而住，亦有方分。
X49n0814_p0396b16║故言觸與不觸皆應有分。
X49n0814_p0396b17║二十頌云無應影障無者，意云：若極微方分無，即麤
X49n0814_p0396b18║色應影障無。
X49n0814_p0396b19║二十頌云：聚不異無二者，謂若聚色不異極微者，應
X49n0814_p0396b20║無影障二種。故彼論云：若聚色不異極微，影障應成，
X49n0814_p0396b21║不屬聚色也。
X49n0814_p0396b22║實於本識至作五塵相者。問：塵既有五，何故本識唯
X49n0814_p0396b23║言色耶？答：五望本識皆名色塵，俱色蘊故，以能變識
X49n0814_p0396b24║唯一種故，或唯舉色影餘四也。
X49n0814_p0396c01║觀所緣至識上色功能等。謂第八識上種子有功能，
X49n0814_p0396c02║能生緣色之識，名色功能，即以此種為五根也。如下
X49n0814_p0396c03║第四卷自當解。
X49n0814_p0396c04║薩婆多師別有四大生等五因者，五因謂生、依、立、持、
X49n0814_p0396c05║養也。問：為此五因即是造根塵之因緣？為與四大為
X49n0814_p0396c06║造根塵之因緣？答：謂能造四大與所造根塵為其五
X49n0814_p0396c07║因，非離四大之外別有五因。
X49n0814_p0396c08║成實論師至是無常法者。此即經部之一師也。四塵
X49n0814_p0396c09║造大，雖習先宗，然許無常，非同本計。此說滅壞，非轉
X49n0814_p0396c10║變故。
X49n0814_p0396c11║說假部通假實者，問：何故此師蘊門是實、處界門假？
X49n0814_p0396c12║答：此意說在處界門依緣積集要藉多法，故是假有。
X49n0814_p0396c13║若在蘊門多義積集，蘊中雖有多法，一一極微皆有
X49n0814_p0396c14║無常苦空等義。又所積集不要多法，故是實也。
X49n0814_p0396c15║二、解云：根即種子至於中三說等者。准下，或取見分
X49n0814_p0396c16║種子，或取相分種子，或通取見、相分種，故云三說。然
X49n0814_p0396c17║難陀師只言五根即種子，此說六根，同文故來，非實
X49n0814_p0396c18║爾也。
X49n0814_p0396c19║有以過去五識相分為五塵者，此陳那師義，以前念
X49n0814_p0396c20║五識相分為後念質，故言過去。
X49n0814_p0396c21║觸中所造假者，謂澁、滑等觸是也。
X49n0814_p0396c22║對法第一云至及此種子者，彼論云：眼曾見色者，謂
X49n0814_p0396c23║能持過去識受用義以顯界性；現見色者，謂能持現
X49n0814_p0396c24║在識能受用義以顯界性。及此種子者，謂眼種子或
X49n0814_p0397a01║唯積集，為引當來眼根故；或已成熟，謂為生現在眼
X49n0814_p0397a02║根故。此二種名眼界者，眼生因故也。如眼界相，耳、鼻、
X49n0814_p0397a03║舌、身、意界相亦爾。此意云：曾見者，過去現行根；現見
X49n0814_p0397a04║者，現在現行根。及此種子者，此二世根之種子。或唯
X49n0814_p0397a05║積集引當來眼根者，即現在種子；或已成熟謂為生
X49n0814_p0397a06║現在眼根者，即過去種子。餘文可知。
X49n0814_p0397a07║體實有至故不說者。此釋所緣。論等說功能為根者，
X49n0814_p0397a08║功能生識之義，大小共許，故彼論但舉功能以顯根
X49n0814_p0397a09║體，以其根體有部實、經部假，護法等有、難陀等無，彼
X49n0814_p0397a10║此競故，但舉功能不說根體。有云：此釋不說種子為
X49n0814_p0397a11║根所以，謂種子體、護法實、安慧假，大乘並有、小乘多
X49n0814_p0397a12║無，彼此乖競，故不說種子以為根也。如前解正。
X49n0814_p0397a13║唯種子者，陳那等義者，然准下第四卷，即是難陀師
X49n0814_p0397a14║義。今說陳那，且據觀所緣論解。
X49n0814_p0397a15║下，破所緣緣至復歸正義者，下論云由此定知自識
X49n0814_p0397a16║所變似色等相為所緣緣，見託彼生，帶彼相故者，是
X49n0814_p0397a17║第三、歸正義也。論云然識變時下，乃是破有對色中
X49n0814_p0397a18║大文第三、申正義。疏主以兩節俱是第三、申正義，故
X49n0814_p0397a19║合為文。於中復科第一、顯識變所緣緣義者，即是此
X49n0814_p0397a20║破所緣緣中第三、歸正義文也。恐復不悉，故此辯之。
X49n0814_p0397a21║總非十八部者，有云：除上座、大眾二部是根本部，故
X49n0814_p0397a22║略不說。或云：除一說部及說出世部。何以然者，一說
X49n0814_p0397a23║部計諸法但有假言說，說出世云世間法無皆實體，
X49n0814_p0397a24║所緣緣者不要實體故。此二部無所緣緣義者，即並
X49n0814_p0397b01║不然。疏自說云大眾、一說部等，今非一分，即在破中。
X49n0814_p0397b02║何以除之？今應解言：疏主意隨古人，唯說有十八部
X49n0814_p0397b03║也。
X49n0814_p0397b04║故宗輪云至能了自性者。謂大眾等心得自緣，引此
X49n0814_p0397b05║為證。此等師意，凡聖之心俱得自緣，以出世部等說
X49n0814_p0397b06║有漏心境體非真實故。此偏言聖者，舉預流者初入
X49n0814_p0397b07║聖故。此說心自緣者，說同念自緣。若緣餘人及隔念
X49n0814_p0397b08║者，大乘亦許。
X49n0814_p0397b09║又與能生識至為不定過者。設若正量部師立量云：
X49n0814_p0397b10║我識外色定，是五識中隨一親所緣。緣因云：以能生
X49n0814_p0397b11║識故，同喻猶如聲等者。即以因緣、增上緣等，與彼作
X49n0814_p0397b12║不定過。如疏可解。
X49n0814_p0397b13║若不遮心外至餘識託之而變等者，此意云，今遮小
X49n0814_p0397b14║乘識外法為親所緣緣，若遮疎者，即大乘自許第八
X49n0814_p0397b15║為質，餘識託之便成自破耳。
X49n0814_p0397b16║今以為喻者，意取小分者，宗法既言設所緣非緣，第
X49n0814_p0397b17║二月上無設所緣，但有非緣一分宗法，故言少分。
X49n0814_p0397b18║以五識是至無所立失者。若所立量，即以和合於五
X49n0814_p0397b19║識是有法，設所緣非緣為法，依此為宗，即同喻無有
X49n0814_p0397b20║無所立失。若以和合為有法，以於五識設所緣非緣
X49n0814_p0397b21║為法者，即同喻上無所立法。何以然者？以第二月唯
X49n0814_p0397b22║意識得宗法，既言五識，故同喻上無所立也。
X49n0814_p0397b23║又以義減文至須除五字者。問：此正破經部和合之
X49n0814_p0397b24║色是五識緣，今除五字，便難和合色非第六緣，既超
X49n0814_p0397c01║本宗，何成善破？答：本意正難和合假色不得成緣，設
X49n0814_p0397c02║對意識量成，非緣之義亦立。又今且以巧慧消釋論
X49n0814_p0397c03║文，故設除五，無違理失。
X49n0814_p0397c04║便無本質亦非法性者，謂五識緣境必杖本質，現量
X49n0814_p0397c05║證境得法自性，空華無質故非五緣。
X49n0814_p0397c06║唯取五識一向緣實者，下有二解，五識緣實既是正
X49n0814_p0397c07║義，今依此釋即無不定。
X49n0814_p0397c08║然觸處中至四大分位者，以地大增名澁，水大增名
X49n0814_p0397c09║滑，身根得時但得四大，故與長等不同。
X49n0814_p0397c10║若說五識至此是識內者，設許五識緣長等者，親所
X49n0814_p0397c11║緣緣不離於心，故言識內，不同他宗親取識外和合
X49n0814_p0397c12║假色也。如緣命根等，引例可知。
X49n0814_p0397c13║色等雖有至是現量境者。謂如五識所緣五境，一一
X49n0814_p0397c14║境上皆有多相，即色相、極微相、苦相、無常長短染淨
X49n0814_p0397c15║等相。於中色相、微相可是五識現境，餘非五識，故言
X49n0814_p0397c16║一分。
X49n0814_p0397c17║和集如堅等者，堅即地也。意云：如地水等雖是極微
X49n0814_p0397c18║相，但能為緣生眼等識，而眼識上無堅等相，故以為
X49n0814_p0397c19║喻。問：今此堅等即所和集，身識所緣正是所破，合入
X49n0814_p0397c20║宗中，何以為喻？答：此地水等唯身識所得，若破身識
X49n0814_p0397c21║境即入宗中。今且破餘四識境，堅等之上有能所立，
X49n0814_p0397c22║故且用為同喻。問：若破觸境以對身識，將何為喻？答：
X49n0814_p0397c23║即以身根為喻。然所緣論不能具舉諸根為喻，但言
X49n0814_p0397c24║堅等，堅等即是諸根性故。意舉通喻，故言堅等是彼
X49n0814_p0398a01║論意。
X49n0814_p0398a02║四、識行相互通者，行謂行相。意云：非是緣麤行相之
X49n0814_p0398a03║識，能緣細行相境。
X49n0814_p0398a04║問：眼緣心上至極微亦爾者，難意云：若緣相分更不
X49n0814_p0398a05║變相，遂同正量直取前境，亦如薩婆多不變極微相，
X49n0814_p0398a06║緣和合色即是極微也。
X49n0814_p0398a07║頓現一相等者，疏引瑜伽第三者，彼論云：復次色聚
X49n0814_p0398a08║中曾無極微生若從自種生時唯聚集生或細或中
X49n0814_p0398a09║或大乃至分別假立以為極微。故知隨細、中、大頓變，
X49n0814_p0398a10║非如小乘積小成也。
X49n0814_p0398a11║前如忿等，後如悔等者，忿即是嗔，痴增名悔，悔非是
X49n0814_p0398a12║癡，別有體故。
X49n0814_p0398a13║非如青等相待仍實者，問：長等、青等相待既無差假，
X49n0814_p0398a14║實云何別？答：長等相待無短之時長必無，青等相形
X49n0814_p0398a15║無黃之時青亦有。問：青既不由黃，何得言相待？答：此
X49n0814_p0398a16║但名言相待，非體相待，不同長等名體俱相待，故二
X49n0814_p0398a17║別也。
X49n0814_p0398a18║然依他故可說為實者，假想折之變微相，故是依他。
X49n0814_p0398a19║瑜伽論第五十四由五緣故佛說極微者，彼論（取意）云：
X49n0814_p0398a20║一、由分別故，由分別覺慧分折諸色至極邊際，建立
X49n0814_p0398a21║極微。二、由差別故，此有十五種，謂根境各五極微，四
X49n0814_p0398a22║大為四，法處實色為一，此等皆從麤色折至極微。三、
X49n0814_p0398a23║由獨立故，謂事極微建立自相故。四、由助伴故者，謂
X49n0814_p0398a24║一地等極微處所有餘極微，同聚一處不相捨離，故
X49n0814_p0398b01║名助伴。五、由無分別故者，謂非彼極微更有餘分，非
X49n0814_p0398b02║聚性故。
X49n0814_p0398b03║此言瑜伽至與理相應者。言法相應稱者，此總釋瑜
X49n0814_p0398b04║伽名，謂瑜伽者，即法相應之總稱也。今分折麤色為
X49n0814_p0398b05║極微，即是第三理相應也。有人解云：此言瑜伽境相
X49n0814_p0398b06║應者，非也。若境相應，不違一切法之自性，今折一分
X49n0814_p0398b07║而為極微，豈不違於法自性耶？今言理相應者，謂假
X49n0814_p0398b08║析微，即世俗安立諦也。故知但取與理相應拆相之
X49n0814_p0398b09║心，不違俗諦理故。
X49n0814_p0398b10║以極微體至而體有方者，更無分別，故體即分，仍有
X49n0814_p0398b11║四方上下，故言有方。
X49n0814_p0398b12║非內天眼境者，問：天眼既無障外色，何故極微非境？
X49n0814_p0398b13║答：雖見障外不析極微，餘三可析故是法境。
X49n0814_p0398b14║前已破表色至破無表者。今此表色即是色處一分，
X49n0814_p0398b15║前已破有對色處無訖，今更別破表色令無，故言更
X49n0814_p0398b16║破無表也。
X49n0814_p0398b17║或應極微有別長形者，此更設遮圓極微上有別長
X49n0814_p0398b18║形。
X49n0814_p0398b19║正量部彼計至俱舍論第十三者，彼成業論云：有說
X49n0814_p0398b20║身表行動為性。何名行動？謂轉至餘方。俱舍論云：有
X49n0814_p0398b21║餘部說動名身表，以身動時由業動故。此上敘正量
X49n0814_p0398b22║部計也。下論自破云：若此處生即此處滅，無容從此
X49n0814_p0398b23║轉至餘方，故不可言動名身表也。
X49n0814_p0398b24║有法之中須言有為者，若不言有為，他亦自許無為，
X49n0814_p0398c01║滅不待因，故犯相符。
X49n0814_p0398c02║彼住等雖待因至無不定失者。此文難解。住等雖非
X49n0814_p0398c03║是滅，既不更生，即宗異喻，因於彼轉，何非不定？今以
X49n0814_p0398c04║義准，此文雙斷，前後二量俱無不定也。前依論作量，
X49n0814_p0398c05║云滅應非滅。既住非滅，設待因，即正同喻故。此云然
X49n0814_p0398c06║非是滅者，即斷前量，不得以住為不定也。
X49n0814_p0398c07║又不極成故非同喻者，此斷菩薩地中比量亦無不
X49n0814_p0398c08║定，大乘不許住相待因非因同喻，故不可以住等為
X49n0814_p0398c09║不定也。問：准下十因中觀待等因，皆言於生住成得。
X49n0814_p0398c10║果中既爾，大乘之住既是待因，何得言不極成耶？答：
X49n0814_p0398c11║如大地等依風輪住，但以風等為增上緣而非親因，
X49n0814_p0398c12║不同生滅他許待因復緣也。以十因等非皆親故，不
X49n0814_p0398c13║相違也。
X49n0814_p0398c14║破日出論者，西域記云：童受論師者，咀叉始羅國人
X49n0814_p0398c15║也。日誦三萬二千言，兼書三萬二千字。其所製論凡
X49n0814_p0398c16║數十部，即經部末計也。當此之時，東有馬鳴，南有提
X49n0814_p0398c17║婆，西有龍猛，北有童受，號為四日照世。准此具言，童
X49n0814_p0398c18║受製數十部論，有四論師。疏云童首造九百論，復云
X49n0814_p0398c19║五大論師，未知何據耳。
X49n0814_p0398c20║一為隨順小乘等說者，薩婆多等色聲，體通善惡也。
X49n0814_p0398c21║二為表內心至簡餘香等。扶根諸塵等，一則不能表
X49n0814_p0398c22║內心，二則不隨心善惡，非等起故，所以簡之。亦論然
X49n0814_p0398c23║為因等者，第六心也。令識所變者，第八識也。表心者，
X49n0814_p0398c24║亦第六也。
X49n0814_p0399a01║此能表了所欲說義者，前言表於心亦能表彼身所
X49n0814_p0399a02║作事，此言表所欲說義亦得表於心，互相顯也。
X49n0814_p0399a03║量云：語中云至如佛一念語者，大乘佛一念謂假表
X49n0814_p0399a04║業，薩婆多是實，故今難之。若爾，他應難云：汝大乘佛
X49n0814_p0399a05║一念聲有假表業，除佛一念語聲應有假表。彼既不
X49n0814_p0399a06║爾，此云何然？答：不然。諸佛得自在，一念成表業；餘人
X49n0814_p0399a07║不自在，一念非假表。若爾，他亦然。諸佛得自在，一念
X49n0814_p0399a08║實表業；餘人不自在，一念非實表。此例恒齊，何能破
X49n0814_p0399a09║我？由此應云：以我非實表業。今但破汝，不可飜例因
X49n0814_p0399a10║明之法遮他為論。許是事故，離識和合是假；大乘識
X49n0814_p0399a11║變，故以識變簡經部故。薩婆多聲識外是實，故似聲
X49n0814_p0399a12║言簡。問：前明身表具有諸師，可須總簡語表；既唯有
X49n0814_p0399a13║部，何依兼簡餘宗？答：但與大乘計別，即須簡之，何論
X49n0814_p0399a14║有無？
X49n0814_p0399a15║身勇身精進者，大眾等計別有實無表色在內身中，
X49n0814_p0399a16║能令身有勤勇進發，故此無表名身勇等。問：何故心
X49n0814_p0399a17║勇等非無表攝？答：心所法中以有勤及行等，即是己
X49n0814_p0399a18║立訖。又彼不能勤勇於色，故不立為無表色也。
X49n0814_p0399a19║曲現無依諸福業事等者，如施主遠處，不見受施人、
X49n0814_p0399a20║不見所施物，名現無依。至受用物時即增長，由緣具
X49n0814_p0399a21║故。言施主遠處等者，釋現無依福之義也。
X49n0814_p0399a22║闍梨作白至或無心故者。問：方得受戒，云何即得無
X49n0814_p0399a23║心定耶？答：如那含沙彌先得滅定正羯磨時，由先習
X49n0814_p0399a24║力一念心便入滅定，期心緣具亦發無表。
X49n0814_p0399b01║若新舊合用至增上說者，此文雙舉體用兩增，下自
X49n0814_p0399b02║斷云用增為勝。
X49n0814_p0399b03║又簡遠近及與剎那者，遠即審慮，近即決定。從第三
X49n0814_p0399b04║思熏種已後，更有餘思，名剎那思。由熏種已相續現
X49n0814_p0399b05║故，名為剎那，非是種用增時名剎那也。復有解云：初
X49n0814_p0399b06║心有遠近，加行名為遠近，審決二思名為剎那，與第
X49n0814_p0399b07║三思極相隣近，故前為本。
X49n0814_p0399b08║顯揚論說至不現行法等者，身、語惡色名不現行，彼
X49n0814_p0399b09║唯依此建立色性。今此論云發身、語者，即依現行建
X49n0814_p0399b10║立色性。次疏曾顯揚文，有其二意：一、彼說決定得色
X49n0814_p0399b11║名因，二、定、道合說。言決定得色名因者，諸律儀等無
X49n0814_p0399b12║有不止惡身、語者，故名決定；善身、語等或時不發，不
X49n0814_p0399b13║名決定。顯揚約決定，故言依不現行之色性也。言定、
X49n0814_p0399b14║道合說者，以定、道戒不發身、語，唯能止惡，故彼唯言
X49n0814_p0399b15║不現行法。問：定、道二思豈不能發善身、語耶？答：八地
X49n0814_p0399b16║已上，菩薩能發；七地已前，或不能發故。又菩薩能發
X49n0814_p0399b17║二乘，定必不爾。
X49n0814_p0399b18║定道不發業者，約二乘說亦不相違。
X49n0814_p0399b19║止身語惡，現行思上立定道戒。問：無漏道起必與定
X49n0814_p0399b20║俱，此現行思為一為二？設爾何失？若言唯一，定道各
X49n0814_p0399b21║有無表，如何一思立二無表？若有二者，如何一識有
X49n0814_p0399b22║二思並？答：此但一思，何二並？若爾，如何定道兩無表，
X49n0814_p0399b23║何依一現思？答：定道若不同時，思體可言非一。道起
X49n0814_p0399b24║必依於定，何假立二現思？定道二力俱可防非，雖是
X49n0814_p0399c01║一箇現思，望二立於無表。若有漏定須無此事，可唯
X49n0814_p0399c02║定戒無聖道故。
X49n0814_p0399c03║豈一現思亦表、無表者，此却徵也。下有三解：初二不
X49n0814_p0399c04║正，後一正義。第一解云：彼非是表，但名無表者，以彼
X49n0814_p0399c05║現思不表他，故但無表。二云：雖發身、語，而非表、無表
X49n0814_p0399c06║者，談其思體不能示他，故非表；能自知，故非無表。第
X49n0814_p0399c07║三、又望不同，通表、無表者，能發身、語表他，故名表；止
X49n0814_p0399c08║身、語惡，又不表他，故名無表。問：初之二解云何不正？
X49n0814_p0399c09║答：此意釋前正語業命現思為體。初之二解並言非
X49n0814_p0399c10║表，何名正語？故疏復云：不爾，八地已上應無表業，故
X49n0814_p0399c11║後正
X49n0814_p0399c12║大乘一支二支等者，如大乘中唯受一不殺戒等，亦
X49n0814_p0399c13║發無表，不要具受五戒。薩婆多亦等，經部不然，要須
X49n0814_p0399c14║具受方發無表。
X49n0814_p0399c15║然今應說二無表者，即定散也。言何大所造者，瑜伽
X49n0814_p0399c16║六十六中：問：世尊說有無見無對色，當言何等大種
X49n0814_p0399c17║所造？答：若彼定心思惟欲界有色諸法影像生起，當
X49n0814_p0399c18║言欲界大種所造。若定心思惟色界有色諸法影像
X49n0814_p0399c19║生起，當言色界大種所造。此言無見無對色者，即定
X49n0814_p0399c20║道等無表色也。
X49n0814_p0399c21║又不恒續故者，此釋發身語思不名無表所以。
X49n0814_p0399c22║以色例表假實相徵者，例云：身語名為色，即許實法
X49n0814_p0399c23║收，身語得表名，應非假法攝。此等相例思之可悉。
X49n0814_p0399c24║不相應簡非色心等者，意云：相應者，相似義。不與色
X49n0814_p0400a01║心礙慮相似，名不相應。問：若爾，無為等應名不相應？
X49n0814_p0400a02║答言：行簡也（行）。是遷流義，無為常住，故非相應行也。
X49n0814_p0400a03║其無為等至不定失者，言無為即色心實性無分別
X49n0814_p0400a04║智之現量，得即是如。色心等現量可得，不是非如，故
X49n0814_p0400a05║無不定。
X49n0814_p0400a06║非異色心至作用可得者，問：既以定非實有為宗，色、
X49n0814_p0400a07║心、心所既是實有，即是異喻。因云非異色心作用可
X49n0814_p0400a08║得，於異品轉，此因應有不定？答：有云色、心等體既不
X49n0814_p0400a09║異色心，即是正因，非是異喻，故無不定者，理必不然。
X49n0814_p0400a10║若以色、心等體即是正因，論但應言非量異色心、心
X49n0814_p0400a11║所，何須後言作用可得？既爾，即有因法自相相違過
X49n0814_p0400a12║量，云得、非得等定應實有，非異色心及心所故，如色、
X49n0814_p0400a13║心等。因中既無此過，故知意取不異色心等有別得
X49n0814_p0400a14║等作用為因，下可惡立異法而為因也。今為解者，宗
X49n0814_p0400a15║中應言得、非得等非異色心有實體、性。准下論云：且
X49n0814_p0400a16║彼如何知得、非得異色心等有實體、用？故此立宗應
X49n0814_p0400a17║言非異色等。由此色心不入異喻，故無不定。此難既
X49n0814_p0400a18║非異色等有作用，故非異色等有實體無為之法。疏
X49n0814_p0400a19║既自簡非一向異，不可為過。
X49n0814_p0400a20║瑜伽思慧地有四種無者，於思慧地第十六有五無：
X49n0814_p0400a21║一、未生無，謂未來諸行；二者、已滅無，謂過去諸行；三、
X49n0814_p0400a22║互相無，謂諸餘法由所餘相若違離性、若非有性，或
X49n0814_p0400a23║所餘法與諸餘法不和合性；四、勝義無，謂由世俗言
X49n0814_p0400a24║說自性，假設言論所安立性；五、畢竟無，謂石女兒等。
X49n0814_p0400b01║准此，即有五無。疏言四者，誤也。或可更有別文，宜應
X49n0814_p0400b02║思撿。
X49n0814_p0400b03║此中餘言顯色心等所不攝者，因中言餘，即得等之
X49n0814_p0400b04║餘，謂色心也。他許得等是實，故言餘實。喻中言餘，亦
X49n0814_p0400b05║得等之餘，別瓶盆自宗得等體是假故，故言餘假。因
X49n0814_p0400b06║不言許，隨一不成者，意言許者，兩宗共許實法，即色
X49n0814_p0400b07║心是。若不言許，但言實法所不攝故，即有他隨一不
X49n0814_p0400b08║成，他許得等體是實故。
X49n0814_p0400b09║雜心說至無處攝故者。退，謂退失義也。若雜心名異
X49n0814_p0400b10║生性者，即不攝退及不成就，故言狹也。若言非得，即
X49n0814_p0400b11║異生性并退、不成，俱攝盡也。
X49n0814_p0400b12║又言異者，顯別異義。非不離義者，他宗得等俱異於
X49n0814_p0400b13║色等，非離色等。今若難彼，但可言得等不異色心，非
X49n0814_p0400b14║可言不離也。若言汝得等應不離色心者，即犯相符
X49n0814_p0400b15║極成，故非以不離義破他也。
X49n0814_p0400b16║十無學法者，有云：正解脫者，謂勝解數，是支故，非無
X49n0814_p0400b17║為者。比理不然。此明無學法，豈可無學無得涅槃耶？
X49n0814_p0400b18║又彼二無學法，不入聖道支故。言支者，成虗說。第十
X49n0814_p0400b19║正智者，可取正體智、盡無生智等也。
X49n0814_p0400b20║即成就他身非情者。問：何故彼宗於他身非情不立
X49n0814_p0400b21║得耶？答：彼計若於他身立實得者，即有多難趣雜亂
X49n0814_p0400b22║之失。如人中得亦得鬼畜者，人應非人趣亦成鬼畜
X49n0814_p0400b23║故。若於非情立得者，即情與非情二俱成就，應無差
X49n0814_p0400b24║別。
X49n0814_p0400c01║易界地等已捨之法應永不生等者。問：未得之法可
X49n0814_p0400c02║有更得之義難令不生，此即無妨。已失之法如入見
X49n0814_p0400c03║道地獄等身畢竟不生，今難此等亦令不生，便有相
X49n0814_p0400c04║符之失，如何難他？答：論文略也。應言未得及已失可
X49n0814_p0400c05║更生之法應永不生為宗，便無妨也。
X49n0814_p0400c06║彼皆許有俱生得者，彼宗三世法有三種得：過去有
X49n0814_p0400c07║法後得，現在有法俱得，未來有法前得。他許前後二
X49n0814_p0400c08║得不能為生起因，故今但言若俱生得為因起也。
X49n0814_p0400c09║前何須故後即無故者，前不離有情法，何論立得？諸
X49n0814_p0400c10║可成者不離有情故。後離有情法，汝自許無得故。又
X49n0814_p0400c11║離有情無法可得，故俱無用。
X49n0814_p0400c12║准下第二至為二說者下，第八變他根中一師（安慧）。變
X49n0814_p0400c13║他根一師（護法）但變自根，於己非為用故。今言有受用
X49n0814_p0400c14║者名成就己身，即初師義也。
X49n0814_p0400c15║謂若略說生緣、攝受、增盛之因者，此有二師：一云：俱
X49n0814_p0400c16║約種子望現行說，謂此種子能生現行名生緣，持彼
X49n0814_p0400c17║生現功能名攝受，種子被潤有勢力故名增盛之因。
X49n0814_p0400c18║第二解云：生緣者種子成就，顯生現行之緣故。攝受
X49n0814_p0400c19║者現行成就，攝受漏無漏果故。增盛之因者自在成
X49n0814_p0400c20║就，由種為因生勝法故。此之三種俱說為得。准下解
X49n0814_p0400c21║得，即說三種成就，後解為勝。若據通論，前解為善。應
X49n0814_p0400c22║撿瑜伽，方為定量。
X49n0814_p0400c23║彼依有體及至名成不成就者，對法既約離欲不離
X49n0814_p0400c24║欲說，意說種子體在及有能生用俱名成，種子體無
X49n0814_p0401a01║及害能生用俱名不成。瑜伽但言未伏，故但明成（不明
X49n0814_p0401a02║不成）。准彼（對法）文意，伏現行者，設種體在可名不成。何以
X49n0814_p0401a03║然者，唯言伏者定不斷種，若言離欲通斷種義。
X49n0814_p0401a04║生得善中文亦略者，對法略而不說，任運一分威儀、
X49n0814_p0401a05║工巧、無記為種子成就，其生得善唯說成就不言不
X49n0814_p0401a06║成，故亦略也。
X49n0814_p0401a07║以在他界至生得善故者。此說生得善，亦通不成就。
X49n0814_p0401a08║如在欲界，不起上界，生得善故，亦名不成就。彼對法
X49n0814_p0401a09║唯說生得名成就，不言不成就者，即同瑜伽說，未為
X49n0814_p0401a10║邪見損伏，但名成就，不說不成也。故云與瑜伽同。
X49n0814_p0401a11║此種成就至如瑜伽說者。彼論既云於引發緣勢力
X49n0814_p0401a12║自在假立為得，引發緣者即是種子，故知彼文但取
X49n0814_p0401a13║種子為種子成就，不取現行也。
X49n0814_p0401a14║有體有用至名成不成者。此文通也。意說有體用名
X49n0814_p0401a15║成，無體用名不成，有體無用，體成用不成也。
X49n0814_p0401a16║不說現行名種子成就者，由對法論云：未離欲染，此
X49n0814_p0401a17║諸煩惱隨煩惱名為成就。恐成者亦取現行為種子
X49n0814_p0401a18║成就，故此會之。彼論染法及生得善，約體約用名成，
X49n0814_p0401a19║不成者亦不現行名種子成就也。
X49n0814_p0401a20║此依我見離欲斷說者，謂有一師不還果，不斷俱生
X49n0814_p0401a21║我見種，一師許斷。斷者正義，故今取之。
X49n0814_p0401a22║若邪見伏至名不成者，如在欲界被邪見伏，當界生
X49n0814_p0401a23║得善不成。設不被伏他上界等不生之地，亦名不成，
X49n0814_p0401a24║必不能起他界生得善，故不同染及加行善等。
X49n0814_p0401b01║無記生得善至互相准者。無記生得善，准瑜伽文，雖
X49n0814_p0401b02║言未被損伏皆名成就，今約被損亦名不成。彼文雖
X49n0814_p0401b03║不說體，然准對法亦可說之，故言影互相准。
X49n0814_p0401b04║二、屬能得至通有無漏者。彼宗有漏，六行伏惑亦得
X49n0814_p0401b05║擇滅，故此擇滅屬有漏道。無漏准知。
X49n0814_p0401b06║如畢竟得至邪理不生者，如入見道已，三塗黃門等
X49n0814_p0401b07║畢竟不生，佛身邪理亦是畢竟不生。此非擇滅，但屬
X49n0814_p0401b08║所依。問：此等皆由道力而滅，何不屬道？答：聖道本欲
X49n0814_p0401b09║斷惑，斷惑之時，此等任運不生，非道正斷，故不屬道。
X49n0814_p0401b10║又非有為，不屬所得。
X49n0814_p0401b11║三、屬種子至有種子在者。問：六行伏惑，亦暫不生，有
X49n0814_p0401b12║種子在，何不屬種而屬道耶？答：道有勝力，故但屬道。
X49n0814_p0401b13║餘緣闕法，無道可屬，故屬種子也。
X49n0814_p0401b14║所成就有三，所不成就亦爾者。問：得之所屬，如前已
X49n0814_p0401b15║明。非得既無所不成法，未知非得爾屬於何？答：如諸
X49n0814_p0401b16║異生不成就聖法，即是自在不成就，亦是現行不成、
X49n0814_p0401b17║種用不成、現體不成。此之非得，既屬能障惑種，准知
X49n0814_p0401b18║聖不成就煩惱，即種子不成就。此之非得，合屬能斷
X49n0814_p0401b19║之聖道種也。自餘非得，准例應思。
X49n0814_p0401b20║不唯約能障上立者，有聖可障者方名能障；若依能
X49n0814_p0401b21║障立，無性非異生，彼無聖道可障故。
X49n0814_p0401b22║二乘斷一分至俱句攝故者。此約迴心者，諸已得生
X49n0814_p0401b23║空智名聖性，未斷分別所知障名凡性，故名俱句。問：
X49n0814_p0401b24║如前論說，一異體同俱不成故，如何凡聖返而許同
X49n0814_p0401c01║依一身？答：前說一異同依一體，以相違故俱不得成，
X49n0814_p0401c02║凡聖二性所依種異，故不違也。
X49n0814_p0401c03║無不生心要緣有故者，若無實同分應不生心，如何
X49n0814_p0401c04║得緣天趣、人趣？
X49n0814_p0401c05║唯俱舍正理師立法同分者，彼師唯依內五蘊等法
X49n0814_p0401c06║立法同分，外色等法即不立之。
X49n0814_p0401c07║若等流色外非不有者，異熟之類名等流色。意難云：
X49n0814_p0401c08║若業果同分可唯內有，等流同分何不通外？
X49n0814_p0401c09║又趣是趣向等者，古薩婆多不立法同分，故以趣向
X49n0814_p0401c10║難之；正理師有法同分，故前以業果等難。故知今此
X49n0814_p0401c11║唯難六足論師。
X49n0814_p0401c12║更有餘難，准生為之者，設彼更救云：內法具諸蘊趣
X49n0814_p0401c13║類同故立同分，外法唯色蘊無多同類。無同分者，應
X49n0814_p0401c14║更難云：內法多蘊許有生等，外法唯色應無生等。若
X49n0814_p0401c15║言因緣法故有外法生等，亦應色類同故外法有同
X49n0814_p0401c16║分。
X49n0814_p0401c17║若以造故名為色等者，此解失宗之意，正彼救詞。汝
X49n0814_p0401c18║既以能同名同分，理應救云：以造故名為色，四大無
X49n0814_p0401c19║能造，四大非名色，同故名同分。同分無能同，同分無
X49n0814_p0401c20║同分，汝不得作此救。故知不以造故名為色，四大是
X49n0814_p0401c21║色無能造，但以相似名同分，同分相似有同分。
X49n0814_p0401c22║設欲飜其勝論者，勝論即勝論師有同句，汝今設若
X49n0814_p0401c23║彼同句而為同分，尚自難知，以汝自許有同分故。或
X49n0814_p0401c24║勝論者即殊勝言論，設欲飜我難詞成汝勝辨，尚自
X49n0814_p0402a01║難知，如前理故。然准俱舍經部師，亦以勝論師同句
X49n0814_p0402a02║難故，前解應正。
X49n0814_p0402a03║不同小乘，至今則不然。若言因義體即實，若相似義
X49n0814_p0402a04║即是假，立彼實此假，故云今則不然。
X49n0814_p0402a05║經部師等至便非彼趣者。謂經部命根是假，故薩婆
X49n0814_p0402a06║多破云：汝無實命根，以何持身？若云以識持者，入無
X49n0814_p0402a07║心時，將何法持？若言即以色持，入無色界地不同分
X49n0814_p0402a08║心及無漏心時，便非彼趣。有情不同分者，謂起異地
X49n0814_p0402a09║心等，起無漏心非界所攝，故無命根便非彼趣。又云
X49n0814_p0402a10║無假命所依等故者，既無色心，汝假命根無所依處，
X49n0814_p0402a11║色心非一，故言等也。我實命根，便無此失。
X49n0814_p0402a12║有情數為比量如下者，無心定應識不離身，有情攝
X49n0814_p0402a13║故。如餘有情，如下第四。
X49n0814_p0402a14║若言以煖識間斷故者，問：本難命根不持，何故以煖
X49n0814_p0402a15║識救？答：前難無心定中無命根故。救云：滅定等煖識
X49n0814_p0402a16║間斷，不能持身，故須實命。
X49n0814_p0402a17║又對經部師，眼等不能持者，謂經部救我滅定等，雖
X49n0814_p0402a18║無實命，以眼等能持身種，故為難也。
X49n0814_p0402a19║四、正斷約已生未生善惡等者，謂依已生善法說防
X49n0814_p0402a20║護斷，令善不失名防護，惡法不起名斷。依未生善法
X49n0814_p0402a21║說修習斷，令善法起名修習，無惡故名斷。依已生惡
X49n0814_p0402a22║法說律儀斷，有軌則故名律儀，誡惡不起名斷。依未
X49n0814_p0402a23║生惡法說斷斷，惡未起已得斷名，更令不起復名為
X49n0814_p0402a24║斷斷。問：此由慧，如何是精進耶？答：理實是慧，精進強
X49n0814_p0402b01║故，從強立名，隣近釋也。又斷惡雖由前慧，增善必假
X49n0814_p0402b02║精進，以惡從善但名精進。又精進遍善，慧不定有，從
X49n0814_p0402b03║遍立名亦無違妨。
X49n0814_p0402b04║二十二根中命根無所屬者，有云：十二處中無所屬
X49n0814_p0402b05║也。問：若命根若就實種，種隨現行，應屬意處；若論假
X49n0814_p0402b06║名，即法處攝，何言無屬？答：雖法處攝，此既假法，於實
X49n0814_p0402b07║處中無所屬故；種雖意攝，十二處中無種處故。又解
X49n0814_p0402b08║云：無屬者，此不相應色、心二中無定屬故。若爾，既言
X49n0814_p0402b09║無屬，何知命根依種子耶？答：瑜伽論說以種子功能
X49n0814_p0402b10║為命根故等者，此並不然。瑜伽意說二十二根中假
X49n0814_p0402b11║法屬實根，如男女屬身根，三無漏屬九根，故命根是
X49n0814_p0402b12║假，無所屬也。故知但約二十二根中無所屬，不據三
X49n0814_p0402b13║科以相攝也。
X49n0814_p0402b14║又是現行識所持故等者，六處即是現行，假根即是
X49n0814_p0402b15║種子，種子是現識所持，從所持種說能持現識住時
X49n0814_p0402b16║業用，名為命根。現識復是命根種之所持體，非命根
X49n0814_p0402b17║也。即解如前。
X49n0814_p0402b18║然功能至及心差別者，六處種同故功能體一，相見
X49n0814_p0402b19║不同故色心差別。
X49n0814_p0402b20║取五根種即應有死者。問：設現行斷，根種猶在，何名
X49n0814_p0402b21║為死？答：根種既無生現功能，無持身之用，故應死也。
X49n0814_p0402b22║無色既唯至應唯有色者。無色唯心，更無別法。無心
X49n0814_p0402b23║應唯色，如何更有別法能礙於心？
X49n0814_p0402b24║我義心法通能厭等者，此下初對更互難，後對相順
X49n0814_p0402c01║難，可知。
X49n0814_p0402c02║薩婆多至和合色假者。問：前言有部麤細俱實，何故
X49n0814_p0402c03║今說和合假耶？答：彼宗自許瓶、盆、堤、塘等是和合假，
X49n0814_p0402c04║唯意識得法處所收，如五根境，雖是和合，體即是實。
X49n0814_p0402c05║故今言假，不違彼宗。
X49n0814_p0402c06║然俱舍云至有別法為礙者，有部亦以如堰江河喻
X49n0814_p0402c07║無心定。彼意如堰江河，然所礙別心與二定所緣亦
X49n0814_p0402c08║殊，本不論其假實。
X49n0814_p0402c09║非久串習者，若如八地已上久串習者，隨何界麤細
X49n0814_p0402c10║心種，即為定體。如第七卷，疏有二釋。
X49n0814_p0402c11║二、定加行門別。對法第二、顯揚第一等者，對法第二
X49n0814_p0402c12║云：無想定，出離想作意為先；滅定，超過有頂，止息想
X49n0814_p0402c13║作意為先。顯揚第一云：無想定者，觀想如病、如癰、如
X49n0814_p0402c14║箭，由此無想，即起出離想作意為先。滅盡定者，或入
X49n0814_p0402c15║非想非非想處定，或入無想定。前加行，先觀真如為
X49n0814_p0402c16║加行，方入滅定；若超自在者，隨何地心，後觀真如為
X49n0814_p0402c17║加行入；若次第者，即有頂地，心觀真如為加行入。
X49n0814_p0402c18║微微心種至故前解為勝者。後解取前明了心招彼
X49n0814_p0402c19║總報者，此心非極殊勝，又未即轉為定，何容招彼總
X49n0814_p0402c20║果？前解唯取末後微心招彼總別，此心即轉為定，故
X49n0814_p0402c21║前解勝。
X49n0814_p0402c22║今解至得異熟名者，此解彼地六識中善染心滅，依
X49n0814_p0402c23║此種子或本或新之上，建立無想假異熟也。若爾，此
X49n0814_p0402c24║種既是善染，如何說言依異熟立？答：此種實非異熟，
X49n0814_p0403a01║依真異熟攝用歸體，亦名異熟。依此異熟建立無想，
X49n0814_p0403a02║亦如許此無心唯依本識，無別而說依本識上立此
X49n0814_p0403a03║無心也。雖作此解，理亦難許。更有別釋，廣如餘抄也。
X49n0814_p0403a04║恒行心心滅者，以善染等數數現起，名曰恒行，非謂
X49n0814_p0403a05║第七。
X49n0814_p0403a06║又解至立此異熟者。此解唯依本有種立，以生得劣
X49n0814_p0403a07║不能熏故。由無想定厭心力故，令此種子有五百劫
X49n0814_p0403a08║等想受不行之力，依此分位假立無想。此種依真異
X49n0814_p0403a09║熟，展轉言之名無想異熟耳。
X49n0814_p0403a10║無想異熟通持業依士者，約生彼天無心之位立假
X49n0814_p0403a11║異熟，無想即異熟也。若因位定名無想果，從因稱無
X49n0814_p0403a12║想定之異熟也。
X49n0814_p0403a13║
X49n0814_p0403a14║成唯識論義蘊卷第一