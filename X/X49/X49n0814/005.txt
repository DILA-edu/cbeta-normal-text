X49n0814_p0463c01║成唯識論義蘊卷第五
X49n0814_p0463c02║密州開元寺　道邑　撰。
X49n0814_p0463c03║依者，於義俱。第七囀聲者，就第七依聲之中，復有於
X49n0814_p0463c04║依兩義。今論言依者，取其於義，謂於語上立為因故。
X49n0814_p0463c05║恐濫依義，故此簡之。
X49n0814_p0463c06║三種十因者，各有善、染、無記也。
X49n0814_p0463c07║然實二性者，因無記、佛善也，故唯二性。
X49n0814_p0463c08║但以三相至同所依故者。謂小乘但許三相，及得隨
X49n0814_p0463c09║所依法通三性，不許名隨聲，故為例也。
X49n0814_p0463c10║不可言相是共有因等者，彼救云：相等通諸法，是共
X49n0814_p0463c11║有因，故隨所依通三性。名但依聲，非共有故，不通三
X49n0814_p0463c12║性。言大乘共有因義皆通故者，大乘名亦依光明、妙
X49n0814_p0463c13║香、味等故，是共有因，與三相得等義皆通故，所以例
X49n0814_p0463c14║同於相通三性也。
X49n0814_p0463c15║依體立義者，以語體為依，所以能詮；義為隨說，因語
X49n0814_p0463c16║不異能詮也。
X49n0814_p0463c17║有以能受為因，所受為果者，待心先求，而物後應也。
X49n0814_p0463c18║多以所受為因，所受為果者，待足往來，待手持物也。
X49n0814_p0463c19║多以所受為因，能受為果者，如境先至，而後受生也。
X49n0814_p0463c20║不問同異至名為自果者。同性謂名言種，異性謂業
X49n0814_p0463c21║種。問：業種因果異性，何名相稱？答：善業招善趣，惡業
X49n0814_p0463c22║感三塗，亦名相稱也。
X49n0814_p0463c23║且淨因中至為遠因者。謂淨因中有本有無漏種，由
X49n0814_p0463c24║善友聞教等潤，後生無漏能證涅槃。即以本有種望
X49n0814_p0464a01║無漏能證之智為遠因，不望涅槃也。瑜伽論說安住
X49n0814_p0464a02║種姓補特伽羅，種姓具足能為上首，證有無餘二涅
X49n0814_p0464a03║槃界。彼望清淨為牽引因，恐人不解此文，故疏言勿
X49n0814_p0464a04║見等。
X49n0814_p0464a05║然此二及至除無間等者，謂前六識引無漏時必非
X49n0814_p0464a06║無記，定善性故，無記六根亦不能發無漏六識。若七
X49n0814_p0464a07║八前念及為意根，雖是無記，能引發無漏識也。
X49n0814_p0464a08║根中至色根意根者，若果是無記，色根為因必非無
X49n0814_p0464a09║漏，意根可爾。第八果無記，第七為根許無漏故。餘識
X49n0814_p0464a10║不爾，故應分別。
X49n0814_p0464a11║大論第五至善染為因等者，他會相違也。彼論約種
X49n0814_p0464a12║子與本識同性，言無記所生現行不隨本識，故通善
X49n0814_p0464a13║染，由此說無記與善染為因。此論約種隨現，故言同
X49n0814_p0464a14║類也。
X49n0814_p0464a15║以性論之則狹者，此因唯有等流種子，無異熟因，下
X49n0814_p0464a16║不說得異熟果也。
X49n0814_p0464a17║六相違中唯此勝故者，六相違者，瑜伽三十八說：一、
X49n0814_p0464a18║言說相違，二、道理相違，三、生起相違，四、同處相違，五、
X49n0814_p0464a19║怨敵相違，六、障治相違。此如燈釋。彼論唯依第三生
X49n0814_p0464a20║起相違，以明障礙依處也。
X49n0814_p0464a21║大乘滅相至法滅為因者。如秋霜既降，草木變青為
X49n0814_p0464a22║黃，霜非青滅之因。青滅是無，霜體是有，不可以有作
X49n0814_p0464a23║無因故，但與黃生以為因也。青黃相違，霜等為因。相
X49n0814_p0464a24║違之因，依士釋也。然以理准，由霜雪故，能令青滅。與
X49n0814_p0464b01║彼青滅為因，竟有何失？若爾，如何以有為無因耶？答
X49n0814_p0464b02║言：有法不得與無法為因者，約彼非相違法。今相違
X49n0814_p0464b03║與彼相翻，故得為無因。滅不待因，亦准此釋。若不爾
X49n0814_p0464b04║者，何名相違？故瑜伽論云：此順違因，於四處轉。順謂
X49n0814_p0464b05║令法生、住、成、得，違即令法不生、不住、不成、不得。彼既
X49n0814_p0464b06║許爾，此何不然？由此疏云：與後後法為生因者，且約
X49n0814_p0464b07║有法，非盡理也。又解：由霜雪故，能令青滅。但是霜等
X49n0814_p0464b08║與青相違，不與青滅相違，故說與生法為因，亦是相
X49n0814_p0464b09║違即因。然准上來，依處及因，並持業釋。何故此相違
X49n0814_p0464b10║因，獨依士耶？若准後解，不違前例，應審詳之。
X49n0814_p0464b11║答：依增上至生起引發等者。問：牽引生起多業種故，
X49n0814_p0464b12║理即不違。其引發因下不說得異熟果，亦隨順處唯
X49n0814_p0464b13║得等流，此中如何說依增上攝引發耶？答：引發因中
X49n0814_p0464b14║亦說現引現及得無為，此皆增上緣攝也。問：彼論意
X49n0814_p0464b15║說十二支，設得無為雖是增上非是有支，何以為證？
X49n0814_p0464b16║答：如有支中無明望善不善業及愛望取等，既是同
X49n0814_p0464b17║類相引，亦是引發因攝，故知彼問答無違。
X49n0814_p0464b18║又理准至有業種等者，謂前問中不問牽引，唯問生
X49n0814_p0464b19║起，以牽引因下文自言習氣依處得異熟果，故此不
X49n0814_p0464b20║問。今以理准，未潤習氣既許有，已潤之中何無業種？
X49n0814_p0464b21║又菩薩地至此文是者，此應云菩薩地中但言牽引
X49n0814_p0464b22║生起種子是能生因，誰謂彼言生起唯是因緣而非
X49n0814_p0464b23║增上耶？疏云如此文是者，即次前所引瑜伽第十云
X49n0814_p0464b24║依增上緣所攝牽引生起等是也。又言如此文是者，
X49n0814_p0464c01║謂指此論上下釋生起等因，皆言內外種及業種等。
X49n0814_p0464c02║故知菩薩地言生起者，不唯因緣也。問：何故此中唯
X49n0814_p0464c03║說言生起，不說牽引因耶？答：此既言菩薩地等，即應
X49n0814_p0464c04║尋伺地。又彼無牽引，故此不說也。或有疏云准謂彼
X49n0814_p0464c05║言者，准字悞也。
X49n0814_p0464c06║定異因至等流果者。問：何以除等流？答：此說種子為
X49n0814_p0464c07║能生，除彼現生種及外麥等令除也。
X49n0814_p0464c08║或亦取引發中至能生因攝等者，此言引發意兼定
X49n0814_p0464c09║異，此二因中現行熏種子既是因緣，亦是二因之中
X49n0814_p0464c10║能生因攝，以彼現行熏於種故。雖同事等義與此不
X49n0814_p0464c11║同，既合前因略而不說。言下有二釋者，下雖二釋意
X49n0814_p0464c12║取後解，或親辨果亦立種名是因緣故。
X49n0814_p0464c13║問：何以至現種俱盡者，由菩薩地但言牽引種、生起
X49n0814_p0464c14║種子故，不攝現行因緣。有尋等地但說生起因，不言
X49n0814_p0464c15║生起種。故六因中現種是因緣者，皆名生起，寬狹不
X49n0814_p0464c16║均。故今為問，答意可量。
X49n0814_p0464c17║作惡不即受等者，此說業者果遠，牽引亦爾。雖有因
X49n0814_p0464c18║緣種，以去果遠故，業顯名言隱。由此尋伺地不說牽
X49n0814_p0464c19║引為能生因，以彼業為牽引故。
X49n0814_p0464c20║其餘領受及至二緣義故者，今准根依處中，意根及
X49n0814_p0464c21║真見隨順依處等，亦有等無間緣。此中但說領受等
X49n0814_p0464c22║三不說餘者，以隨順等處雖有無間而無所緣緣，故
X49n0814_p0464c23║略不說，以論說言中二緣故。若約法，士用即作用，士
X49n0814_p0464c24║用依處亦有無間緣。
X49n0814_p0465a01║謂除觀待至皆增上者，以三因中有等無間所緣緣
X49n0814_p0465a02║故，除少分餘皆增上，即顯隨說相違因令入增上也。
X49n0814_p0465a03║此約不至緣體解者，論中言雖方便內具後三緣等，
X49n0814_p0465a04║此約不雜亂增上。若約雜亂增上者，即應但說方便
X49n0814_p0465a05║攝一增上也，以餘三緣亦增上故。
X49n0814_p0465a06║若不爾至是增上等者。不約此不雜亂增上緣解者，
X49n0814_p0465a07║即能生因亦是增上。既不說能生是增上，即是約不
X49n0814_p0465a08║亂體說。故知方便因內具攝三緣，由增上多故偏說
X49n0814_p0465a09║也。
X49n0814_p0465a10║此中即至同小乘者。化地部說善不為三有因感人
X49n0814_p0465a11║天者，但是輕微不善也，以體是漏故。古道生法師論
X49n0814_p0465a12║同此，故云善不受報耳。
X49n0814_p0465a13║唯此一至皆是假說者。唯取似先業因果相稱者，唯
X49n0814_p0465a14║此一法名假等流，即顯忍恚得好醜報亦然，因果亦
X49n0814_p0465a15║相似故。問：若爾，何有善惡之報不相似者？答：如一言
X49n0814_p0465a16║瞋謗長劫受苦，小時精苦樂果多，此等因果殊越，不
X49n0814_p0465a17║可假名等流也。又解：唯殺命一法，令他命短自命亦
X49n0814_p0465a18║短，以極相似，雖是異熟假名等流，自餘因果亦有一
X49n0814_p0465a19║似者，並不同此故，故言非餘皆是也。前解為勝。
X49n0814_p0465a20║瑜伽等至相似故通論者。彼據因果前後相似，故通
X49n0814_p0465a21║取殺命等為等流也。
X49n0814_p0465a22║三、離繫果至善無為法者，謂虗空等雖是無為，是無
X49n0814_p0465a23║記故。以善言簡不動想受，有永有暫。暫伏惑得者，非
X49n0814_p0465a24║離繫果，真如亦然。有云：真如設未斷惑，亦名離繫，自
X49n0814_p0465b01║性離繫故。此解不然，違此論文，要現起道斷結得故。
X49n0814_p0465b02║若所知至定障亦是者，定障謂定下劣受。此所知障，
X49n0814_p0465b03║収對法論云：由受想故，得二無為，故離繫。
X49n0814_p0465b04║得俱生至不生之果者。士用果中，有此四種。言俱生
X49n0814_p0465b05║者，如大造色，作意驚心。言無間者，如心、心所，前念引
X49n0814_p0465b06║後。言隔越者，如疏所說，占卜並稼穡等。言不生者，謂
X49n0814_p0465b07║無為法。此四種果，多約法士用也。
X49n0814_p0465b08║餘二依至一切有漏者，謂攝受之中，前三唯以心、心
X49n0814_p0465b09║所為果，故無異熟。其作用、士用二依處，約法而說，通
X49n0814_p0465b10║得一切色、心等果，准此亦得異熟。此兼前五，合有七
X49n0814_p0465b11║處。疏言六者，誤也。或據異熟因疎，唯取作用，故唯六
X49n0814_p0465b12║處。
X49n0814_p0465b13║領受處至不得士用者。如脛待足者，脛待於足，雖是
X49n0814_p0465b14║士夫所待之脛，非士用果，以所成辦方果故。問：此中
X49n0814_p0465b15║應言士用依處亦有不得士用果，何故言領受處耶？
X49n0814_p0465b16║答：疏下文中士用依處無不得士用果者，故不可言
X49n0814_p0465b17║士用處也。前文此師說士用於五依處得，謂領受等，
X49n0814_p0465b18║故此只可於領受等處說也。以領受處有士夫不得
X49n0814_p0465b19║士用果。
X49n0814_p0465b20║不言習氣至無此因也者，上不言字流至下，餘依處
X49n0814_p0465b21║中。
X49n0814_p0465b22║此中若至餘是增上者，謂現引現是同類者，亦等流
X49n0814_p0465b23║果，此增上緣也。
X49n0814_p0465b24║但無不生之士用者，不生者即無為法，小乘許得士
X49n0814_p0465c01║用果，大乘不然，要有能生所生，方名土用也。
X49n0814_p0465c02║不同小至五果之果因者，薩婆多無為，雖是能作因，
X49n0814_p0465c03║而非五果之因；雖是離繫果，而非六因之果。今大乘
X49n0814_p0465c04║無為，雖無取與，然是不相違因，而能得增上果，以不
X49n0814_p0465c05║礙佗故。
X49n0814_p0465c06║即隨說至等亦然者。此說不相亂增上果，即隨說因。
X49n0814_p0465c07║全觀待中，唯除士用果，餘得增上果。相違因亦全取
X49n0814_p0465c08║之，故言等也。
X49n0814_p0465c09║雖亦是至相違因攝者。謂諸無漏種，雖四緣中是增
X49n0814_p0465c10║上緣，十因中是不相違因攝，能於生現分別即是能
X49n0814_p0465c11║障，以現分別是有漏故。或應言相違因攝，不字誤來。
X49n0814_p0465c12║若緣虗空、至空等相種者。問：虗空無體，第六緣之獨
X49n0814_p0465c13║影從見，故知但有見分種子。何故疏說能熏生彼相
X49n0814_p0465c14║分種耶？答：疏中不言離見之外別有虗空相分種子。
X49n0814_p0465c15║雖獨影境，以相與見同熏一種，故言相種。於理何違？
X49n0814_p0465c16║六望七等，准此應知者。第六緣七五，熏成相見種。如
X49n0814_p0465c17║次是彼見自證分之所緣緣，例餘應爾。故論不言
X49n0814_p0465c18║說自證分至但有後失者。今說受自證分與餘見分
X49n0814_p0465c19║同緣受見，即無不同所緣過。以愛見分不與餘見同
X49n0814_p0465c20║緣於受，便違下論勿見分境不同質故，此為後失也。
X49n0814_p0465c21║又解云：既許自證緣受見分，即無心等見分自緣之
X49n0814_p0465c22║過。受之見分既不緣受見，仍有不同所緣之失。雖有
X49n0814_p0465c23║二解，後釋為正。
X49n0814_p0465c24║何故至分為二義者。心王變實而為本質，心所所變
X49n0814_p0466a01║既不生現，不託心王所變，其所變之種故無質也。
X49n0814_p0466a02║今依可爾至非要爾也者。今依觸等五數，託心王所
X49n0814_p0466a03║變種為質，理即可爾。若令諸心心所定有本質，即非
X49n0814_p0466a04║要爾也，心王不託心所相故。
X49n0814_p0466a05║若約踈所緣緣亦非者，相與餘二分不但不得為親
X49n0814_p0466a06║所緣緣，設約踈所緣緣理亦非有。何所以者？謂踈所
X49n0814_p0466a07║緣緣必須帶起似質之相。今設以相分為質、見分為
X49n0814_p0466a08║相，說此相分與自證等為所緣者，而見分影與相分
X49n0814_p0466a09║質不相似故，故亦不成疎所緣緣。言或可說得等者，
X49n0814_p0466a10║且約見由相生說得為緣，實非也。見非相影故，不別
X49n0814_p0466a11║變相故。
X49n0814_p0466a12║又或能緣彼相分故等者，此有二義：一、約自證能緣
X49n0814_p0466a13║相，二、約相應互緣相，皆須變影緣。
X49n0814_p0466a14║若自至自證分何別等者，若見分緣見分，其能緣之
X49n0814_p0466a15║見與自證分何別？若見不緣見，便違上文，勿見分境
X49n0814_p0466a16║不同質故。
X49n0814_p0466a17║此義雖勝者，見同緣質故。難知者，同全自緣故。
X49n0814_p0466a18║如前所至所得影說者，未成佛位先來緣者，名前得，
X49n0814_p0466a19║如自證緣相。第四緣前二，見分緣後二，此皆成佛方
X49n0814_p0466a20║緣，故言新得，皆變相緣也。
X49n0814_p0466a21║對法論說：至餘趣處受等者，謂如欲界畜生中業，更
X49n0814_p0466a22║遇增盛惡緣，便於地獄中受；若遇善緣，可人中受。此
X49n0814_p0466a23║即不定業中報不定也。問：此言轉餘趣處受者，為定
X49n0814_p0466a24║總報？為別報耶？答：一云：通總、別報，以不定報中通總、
X49n0814_p0466b01║別故。一云：唯別報。何以知者？雜集論說：如欲界中餘
X49n0814_p0466b02║趣圓滿，善、不善業遇緣轉得餘趣異熟。彼但言滿，更
X49n0814_p0466b03║既不言引業，故知唯別報也。此解為正。
X49n0814_p0466b04║不同小乘具十隨轉者，俱舍第六云：一切所有心相
X49n0814_p0466b05║應法，靜慮、無漏二種律儀，彼法及心之生等相，如是
X49n0814_p0466b06║皆謂心隨轉法。今釋彼云：心相應法者，謂諸心所法
X49n0814_p0466b07║也。靜慮、無漏二種律儀者，謂定、道、戒，此即色也。彼心
X49n0814_p0466b08║所色及心之上所有生等四相，如是等法皆是與心
X49n0814_p0466b09║同時而轉，故名心隨轉法也。問：如何此法名心隨轉？
X49n0814_p0466b10║彼論解云：由時等、果等、善等，故說此法名心隨轉。言
X49n0814_p0466b11║由時者，謂此與心同於四相，為同墮一世。由果者，謂
X49n0814_p0466b12║此與心同一類異熟及一等流。由善等者，謂此與心
X49n0814_p0466b13║同善、不善、無記性故。由此十因名心隨轉。所言十者，
X49n0814_p0466b14║謂時有五，果有二，善等有三，總合此十名心隨轉。大
X49n0814_p0466b15║乘過未四相皆非實有，不招當果，故言不同小乘也。
X49n0814_p0466b16║有詮有遮者，詮謂有業種子，遮者簡其曾現為與部
X49n0814_p0466b17║等。
X49n0814_p0466b18║二者、取名色至得心外法者。問：何故前言相中通取
X49n0814_p0466b19║無為以為本質，此名色內唯取親緣？答：相見通於處
X49n0814_p0466b20║界可攝，無為名色但據蘊明，故唯親相。
X49n0814_p0466b21║又變無為至亦名所攝者。問：四蘊名名，無為之相何
X49n0814_p0466b22║蘊攝？答：現行相分，行蘊所收，法同分攝。相分種子，隨
X49n0814_p0466b23║能變心，通四蘊攝，無別種故。
X49n0814_p0466b24║謂愛樂執取緣取者，此釋本末異熟，雖非染汙亦得
X49n0814_p0466c01║取名。謂由愛樂彼本末異熟，或執或緣皆名為取。又
X49n0814_p0466c02║解：由第七愛本異熟故執，由第六愛樂於末異熟故
X49n0814_p0466c03║執，並名為取，以愛着故。
X49n0814_p0466c04║業之眷屬亦立業名者，問：為一切五蘊皆業眷屬、為
X49n0814_p0466c05║不爾耶？答：唯取能助有漏善惡業、能招總別報者方
X49n0814_p0466c06║是眷屬，即簡一切無漏五蘊為淨無記五蘊也。色中
X49n0814_p0466c07║取所發善惡身語為律儀不律儀色，餘四蘊中唯取
X49n0814_p0466c08║有漏善惡，所餘非也。問：染第七識為是業眷屬不？答：
X49n0814_p0466c09║善惡二業唯第六識，第七既非同聚，無力相助非眷
X49n0814_p0466c10║屬攝。有義亦名眷屬，由此為依意識生故，此雖別聚
X49n0814_p0466c11║必同時故，既能助業何非眷屬？前解為勝。若許為依
X49n0814_p0466c12║及同時故即名眷屬，五根第八為例應然。
X49n0814_p0466c13║餘識別報至一切法盡者，第八五數並相分名總報
X49n0814_p0466c14║品，餘七識中三性諸法皆別報品，善染二性雖非別
X49n0814_p0466c15║報別報類故，既非總品皆入別中，故此總別二品攝
X49n0814_p0466c16║一切法盡。
X49n0814_p0466c17║唯簡異熟以極狹故者，若本中唯取第八心王，末中
X49n0814_p0466c18║唯取六識一分業所感者，不言總別報品，故前解極
X49n0814_p0466c19║狹。
X49n0814_p0466c20║本、末若為異熟解等者，此會相違也。若言前八取中
X49n0814_p0466c21║皆具能生、所生二義者，初解本、末既唯異熟，便非能
X49n0814_p0466c22║熏。能熏既無，種亦非有，如何得有能、所生義？故疏解
X49n0814_p0466c23║云：取為所取等者，此說由六、七識等取彼本、末異熟
X49n0814_p0466c24║以為所取，即相分中熏識種子，故具二義。
X49n0814_p0467a01║即名言種由取二而生者，由取本末而熏成名言種，
X49n0814_p0467a02║故言取二而生。此本末種設由染淨心等之所熏發，
X49n0814_p0467a03║亦定無記，相分隨質唯無記故。餘義可准。
X49n0814_p0467a04║此當來世至三世等可知者，雖有二種三世，今論正
X49n0814_p0467a05║顯生死三世也。何以知者，前外難云：由何有情生死
X49n0814_p0467a06║相續，不約分位？又下論說：前異熟果受用盡時，復別
X49n0814_p0467a07║能招餘異熟果。由此生死輪轉，故知定取生死三世。
X49n0814_p0467a08║疏云可知，是此意也。
X49n0814_p0467a09║但等流必增上寬故。
X49n0814_p0467a10║增上更至等流性故者，此釋論中等流、增上二非別
X49n0814_p0467a11║體，俱言易感，非謂一切根發識，此即增上，非等流故。
X49n0814_p0467a12║由此前說，雖前三緣亦是增上，而今第四除彼取餘。
X49n0814_p0467a13║問：但是異熟，亦必增上，何獨云等流耶？答：雖實所由，
X49n0814_p0467a14║增上果多，分易招故。異熟中略而不說，以異性故。問：
X49n0814_p0467a15║如五根發識，七生六、八，此雖增上，何必同性？答：此中
X49n0814_p0467a16║且約與等流同體者說，亦不相違。疏：第二、解別配等
X49n0814_p0467a17║流，性同增上。易感，即無過失，於理為勝。
X49n0814_p0467a18║若依無漏至唯無漏善者。問：若凡夫依如來名等熏
X49n0814_p0467a19║種，豈無漏善耶？答：以無漏善名無漏善，其實即是有
X49n0814_p0467a20║漏顯境所攝。然今此說依無漏名熏唯無漏善者，此
X49n0814_p0467a21║但約菩薩後得所熏種也。問：前言名從聲本，說為無
X49n0814_p0467a22║記。菩薩之聲既唯有漏，名從聲本，應非無漏。佛不熏
X49n0814_p0467a23║種，非此所論，何故此云依無漏名熏種無漏？又前疏
X49n0814_p0467a24║云若依外者，名表義名，何故此云名在內？答：前約五
X49n0814_p0467b01║法中名，體是有漏，從本無記；後約名，隨無漏心變，故
X49n0814_p0467b02║言無漏。前約聞他外名，此約諸聲為內，故不違也。
X49n0814_p0467b03║非此二至可名取者。我執名言雖亦熏種，但名二種
X49n0814_p0467b04║熏習，未名二取習氣。有別能取，取此二故而熏成種，
X49n0814_p0467b05║方名二取習氣。又執我、我所及緣名境而熏成種，即
X49n0814_p0467b06║是二取習氣。今言非此二種體自能熏者，約所執之
X49n0814_p0467b07║我及名等境不自能熏，要由見分方熏種故。今此准
X49n0814_p0467b08║前二，應有取熏取，但以論中不言彼取，故此不述。
X49n0814_p0467b09║俱等餘文義如前釋者，問：前相見色等皆是名言種
X49n0814_p0467b10║子，是業所感故言俱，謂業種、二取種俱，是疎親緣互
X49n0814_p0467b11║相助義。今取我執種為二取，既非業感即不相助，何
X49n0814_p0467b12║以得如前？答：我執所熏相質同種親生當果，由業助
X49n0814_p0467b13║力方始能生，故義如前不相違也。
X49n0814_p0467b14║此應第二方解其惑者，此中以惑苦名取，頌先言業，
X49n0814_p0467b15║第二方解惑也。有云：據潤生，次潤生，次惑居業後，理
X49n0814_p0467b16║未可。
X49n0814_p0467b17║緣起經至有覆無記者。此證欲界發善行無明通有
X49n0814_p0467b18║覆也。若由欲愛等者，明發業惑。此愛及取下，兼明潤
X49n0814_p0467b19║生惑。由信伏故，皆有覆攝。問：其相云何？答：謂如人愛
X49n0814_p0467b20║知足、天愛欲生，彼便有無明發此福行。由於教等起
X49n0814_p0467b21║深信心、生决定想，攝伏諸惑令成有覆。問：彼文但言
X49n0814_p0467b22║欲愛等，云何以此證無明耶？答：由不了彼善趣等苦
X49n0814_p0467b23║而生愛染，故定有癡。若有說言欲界有覆無記於發
X49n0814_p0467b24║諸行無勝功能者，以此為證，令知有覆亦能發行。
X49n0814_p0467c01║緣起經至十一殊勝者，一所緣勝，遍緣染淨故；二行
X49n0814_p0467c02║相勝；三因緣勝；四等起勝；五轉易勝；六邪行勝；七相
X49n0814_p0467c03║狀勝；八作業勝；九障礙勝；十隨轉勝；十一對治勝。
X49n0814_p0467c04║此有十至六無知者，且約十九者，大論第九云：一、於
X49n0814_p0467c05║前際無知；二、於後際無知；三、於前後際無知；四、於內
X49n0814_p0467c06║無知；五、於外無知；六、於內外無知；七、於業無知；八、於
X49n0814_p0467c07║異熟無知；九、於業異熟無知；十、於佛無知；十一、於法
X49n0814_p0467c08║無知；十二、於僧無知；十三、於苦無知；十四、於集無知；
X49n0814_p0467c09║十五、於滅無知；十六、於道無知；十七、於因無知；十八、
X49n0814_p0467c10║於因所生諸行無知；十九、於觸處如實通達無知。七
X49n0814_p0467c11║無知者：一者、世俗愚；二、事愚；三、於轉愚；四、最勝愚；五、
X49n0814_p0467c12║真實愚；六、染淨愚；七、增上慢愚。五無知者：一、義愚；二、
X49n0814_p0467c13║見愚；三、放逸愚；四、真實義愚；五、增上慢愚。此等名義
X49n0814_p0467c14║思之可知。六無知撿未獲。
X49n0814_p0467c15║又唯發業通不善、無記者，正發無明既唯見斷，即欲
X49n0814_p0467c16║界中正無明支唯能發三種行，唯不善攝。第六卷云：
X49n0814_p0467c17║欲界分別煩惱唯不善。上二界者，即唯無記亦能正
X49n0814_p0467c18║發。如生二定已上，皆用上無明發行故。問：欲界有覆
X49n0814_p0467c19║無明定俱生，為能正發後報行不？答：緣起云：若由欲
X49n0814_p0467c20║愛造諸福行，彼信為依乃造斯行，我施設為有覆無
X49n0814_p0467c21║記。言造諸福行，理兼正助，故知欲界有覆亦能正發。
X49n0814_p0467c22║准文取義，即欲界外法異生有發諸行，能發無明皆
X49n0814_p0467c23║唯不善。若內法異生放逸者，設發福行通二性，若不
X49n0814_p0467c24║放逸者即唯有覆。此說現行相應無明。有說不放逸
X49n0814_p0468a01║者唯以不共無明種發行，即不善也。問：如何福行不
X49n0814_p0468a02║善無明為能發耶？答：為遠因故。若求福業欣生人天，
X49n0814_p0468a03║能發無明即不善攝。若求生淨土及見佛等，能發無
X49n0814_p0468a04║明即是無記，與所發行必不同時，彼唯善故。問：准下
X49n0814_p0468a05║論正義，然無明支正發行者唯見所斷，云何此說俱
X49n0814_p0468a06║生亦能正發行耶？答：下論約外法異生等正發無明，
X49n0814_p0468a07║唯是分別。今依緣起據內法說，亦不相違。或緣起約
X49n0814_p0468a08║修福行多，故言造諸福行，亦不相違。前解為正
X49n0814_p0468a09║然發福至三無明別者，此中三字連上續之，非無明
X49n0814_p0468a10║支許有三別。對法論云：由異熟愚發非福行，由真實
X49n0814_p0468a11║義愚發福不動行。故知無明但唯有二。
X49n0814_p0468a12║文云又即至之所隨逐等者，今言此識，謂本識種。言
X49n0814_p0468a13║隨逐者，由識為緣，引當名色，故云隨逐。乃至受隨逐
X49n0814_p0468a14║觸，為例亦然。問：今言此識，為取今識之種？為取當識
X49n0814_p0468a15║之種？答：種雖現世，實是當來識種。名今識種與當名
X49n0814_p0468a16║色即無緣義，云何隨逐？問：但言此識，何知即是第八
X49n0814_p0468a17║識耶？答：若緣識種，即入名中，何得更言名色隨逐？有
X49n0814_p0468a18║云識持名色等種，名為隨逐，由此證知是第八者，其
X49n0814_p0468a19║理不然。乃至觸支亦言當受之所隨逐，豈觸支持受
X49n0814_p0468a20║種耶？
X49n0814_p0468a21║胎藏苦者，有云：五果種子名苦，在第八識中，義同胎
X49n0814_p0468a22║者。此理不然。彼論說：識等五名苦胎藏，即生、老、死二，
X49n0814_p0468a23║正名為苦。識等五種能生於彼因，故名苦胎藏。由此
X49n0814_p0468a24║疏引證是種子。
X49n0814_p0468b01║乃至說受至皆准此知者，大論第十云：受有二種名
X49n0814_p0468b02║為雜分：一謂後法以觸為緣因受，二謂現法與愛為
X49n0814_p0468b03║緣果受者，此二受中前種後現皆准此知，或約當生
X49n0814_p0468b04║或現生老，故說通現實唯種也。
X49n0814_p0468b05║此論下，至通取三性者，准此，下文總攝五因，但有與
X49n0814_p0468b06║餘四支相雜之義，不言通三性。今疏結云通取三性
X49n0814_p0468b07║為體者，此有二解：一、云引下五因，但證雜義，通取三
X49n0814_p0468b08║性；兼結前文，不證下文許通三性。二、云准下三性分
X49n0814_p0468b09║別門，七分位中亦起善、染，故通三性。疏云此論下者，
X49n0814_p0468b10║雙顯二文。前明支雜，故說總攝五因；後明性雜，云通
X49n0814_p0468b11║取三性。二釋俱得前解為本。
X49n0814_p0468b12║我語取者，謂欲隨說分別作受士夫之相，因言執或
X49n0814_p0468b13║因起言，名我語取，即我見也。
X49n0814_p0468b14║若能等者，能取謂緣四起貪等，所取即欲等四境，所
X49n0814_p0468b15║為即合二為體。為彼四境起，如伽抄中更有異釋。
X49n0814_p0468b16║又解：即依緣字、起字等。疏中又字誤，應云此解也。但
X49n0814_p0468b17║是斷前依字釋名，非是別解。煩惱縛為緣，諸趣生死
X49n0814_p0468b18║即依緣字、起字也。
X49n0814_p0468b19║又眾緣過去而不捨者，彼論云：眾緣過去而不捨離，
X49n0814_p0468b20║依自相續而得生起，故名緣起。此意釋緣者，生死流
X49n0814_p0468b21║轉不斷絕義。彼論既云眾緣過去相續生起，今此所
X49n0814_p0468b22║明緣起之義，正與彼同。問：此解與前所說依託眾緣
X49n0814_p0468b23║速謝滅等，復有何別？答：約剎那速謝，可通一切有為
X49n0814_p0468b24║之法；此約長時生死相續，唯據有情，故與彼差。
X49n0814_p0468c01║又於過去世覺緣性等者，由於過去覺悟因緣法性，
X49n0814_p0468c02║今起言說展轉相續，故名緣起。
X49n0814_p0468c03║變礙有二者：一、手等所觸變壞義；二、方處差別種種
X49n0814_p0468c04║相義。彼論意者，前必代謝是變義，復有山河是礙義。
X49n0814_p0468c05║起邪行故令心顛倒等者。問：行有三種，如福、非福。不
X49n0814_p0468c06║動豈得名邪？答：有漏之行因無明發皆是流轉，故並
X49n0814_p0468c07║名邪。或此中約非福說。問：識支第八何名顛倒？名色
X49n0814_p0468c08║之位既在識後，何名結生？答：此隨小乘非第八也。有
X49n0814_p0468c09║起愛恚初生染識名為識支，故云顛倒。羯邏藍色名
X49n0814_p0468c10║色所收，名色最初有故，故說名色結生相續。
X49n0814_p0468c11║二、受用境者，謂觸、受二也。
X49n0814_p0468c12║前六支內身緣等者，前之六支未顯前境但為內緣，
X49n0814_p0468c13║後六現行多取外境分為二。問：觸受二種俱能領境，
X49n0814_p0468c14║何理不同？答：觸但令彼根等和合，未能領境定屬於
X49n0814_p0468c15║已，受領納勝故分內外。
X49n0814_p0468c16║滅緣起增白法者，謂樂出世者作緣生觀，滅此有漏
X49n0814_p0468c17║緣起而增無漏白法，遂作四十四智、七十七智等觀，
X49n0814_p0468c18║如餘抄辨。後之二緣如前可悉。
X49n0814_p0468c19║答：依諦先後者，染淨之中苦先集後，老死生為苦，有
X49n0814_p0468c20║取愛為集，五果為苦，行無明為集，前觀苦故逆觀之。
X49n0814_p0468c21║二世因果者，前十過去後二現在，或前十現在後二
X49n0814_p0468c22║未來，此約生報業說，若後報業即三世因果也。
X49n0814_p0468c23║一、緣中癡等者，緣三有境於中起癡，名緣中癡。由此
X49n0814_p0468c24║於境不能了達，令諸眾生多起疑惑。
X49n0814_p0469a01║以不見知故而今相續不斷者，死位之中六識不行
X49n0814_p0469a02║故不見前，從此死見後有續生，故言不斷，即顯老死
X49n0814_p0469a03║更有果也。
X49n0814_p0469a04║又無知至起對治想者。由厭患三惡道及下界苦麤
X49n0814_p0469a05║障，遂修福行、不動行。此行有漏，實非對治苦麤等障，
X49n0814_p0469a06║便生對治之想。此由無明不了達，故造福行等。
X49n0814_p0469a07║若爾即至發非福者。無色界中實無壞，若不應以無
X49n0814_p0469a08║色難，但以上二界俱無非福，故相從為文也。此意難
X49n0814_p0469a09║云：若以壞苦名世俗者，色界既非世俗者，應當無壞
X49n0814_p0469a10║苦。若亦迷於色界壞苦，亦應言迷世俗苦故發不動
X49n0814_p0469a11║行，豈唯發非福耶？
X49n0814_p0469a12║然後支至前支修後支等者，此言修者，即斷除義。非
X49n0814_p0469a13║謂欲斷無明而先除老死，但為除老死而斷無明。故
X49n0814_p0469a14║法華云：無明滅，即行滅。問：受望於愛，如何斷後而修
X49n0814_p0469a15║於前？答：為欲斷愛，先不受境，亦是為斷後修前支也。
X49n0814_p0469a16║受通二種，此有二者，瑜伽論第十有二種受，名為雜
X49n0814_p0469a17║分：一、謂後法以觸為緣因受；二、謂現法與受為緣果
X49n0814_p0469a18║受。彼云：後法者，後世界之種子，故言因受。言現法者，
X49n0814_p0469a19║謂現世生老位之受，此即現行，是過去，是果也。問：受
X49n0814_p0469a20║通種、現，說為雜分。識等餘四，其理亦然，何不說通因、
X49n0814_p0469a21║果耶？答：受緣於愛，愛既必現，故受通現為緣。識等四
X49n0814_p0469a22║支，唯種為緣，理即無妨，故不名雜。
X49n0814_p0469a23║五無明唯取前四者，取前四住中發業無明。問：若取
X49n0814_p0469a24║正發業者，唯應初一，何得言四？答：既通取四，理兼正
X49n0814_p0469b01║助，不唯取正，故不相違。
X49n0814_p0469b02║對法至有二種愚等者，初由迷內異熟果起，名異熟
X49n0814_p0469b03║愚，發非福行。由迷四聖諦理，於彼起愚，名真實義愚。
X49n0814_p0469b04║不了人天等苦，造福不動行。
X49n0814_p0469b05║由此道理，既所有業等者，說別報業不名行支，即名
X49n0814_p0469b06║順現受業亦非行體。
X49n0814_p0469b07║不爾，別報有相例失者，此以報例。業云：若能感別報
X49n0814_p0469b08║之行，既是行支，所感別報之果，應名引果。
X49n0814_p0469b09║若不爾者至應非行感者。若唯別報行不名行支，即
X49n0814_p0469b10║應唯別名色應非行感。既名行感，故別報行可名行
X49n0814_p0469b11║支，非正行支也。名色支中第八心心所名總，餘名為
X49n0814_p0469b12║別。雖餘支中亦通總別，名色最寬故偏舉也。
X49n0814_p0469b13║不爾，即有如前理妨者，如前業果相例之妨也。
X49n0814_p0469b14║所以除者，別報既非正行，故論除之，順現別助皆非
X49n0814_p0469b15║行也。
X49n0814_p0469b16║即識支至是總報體者，名色等取，八俱作意、想、思、意
X49n0814_p0469b17║處中取。前念第八，餘可知。
X49n0814_p0469b18║此中妨難至如出體中者。此不指次前出所引體處，
X49n0814_p0469b19║但說前十門中出五果體處也。
X49n0814_p0469b20║約當生位各為所生者，有疏本云名為能生者，能字
X49n0814_p0469b21║錯也。若二種受俱是能生，何名一分？
X49n0814_p0469b22║其體至有引生別者。五果種子生現之時，與未生時
X49n0814_p0469b23║其體是一，約位別故說為生引。今據生現之位，故說
X49n0814_p0469b24║生引同時。此說所生與所引同時，謂生死位識等五
X49n0814_p0469c01║現名為所生，識等五種名為所引。未被潤位生引不
X49n0814_p0469c02║俱，既被潤已生現行時種現必俱，故同時也。
X49n0814_p0469c03║由迷內至造三種行者。二苦，即世俗、勝義也。問：瑜伽
X49n0814_p0469c04║第十云：由不了世俗苦故，起非福行；由不了勝義苦
X49n0814_p0469c05║故，起福不動行。對法第七云：二種愚：一者、異熟義愚；
X49n0814_p0469c06║二、真實義愚。由後發福不動，由初發非福。准此兩文，
X49n0814_p0469c07║即應異熟愚不了世俗苦，唯發非福行；真實義愚不
X49n0814_p0469c08║了勝義苦，發福不動行。今此論異熟果愚與對法名
X49n0814_p0469c09║目既同，何故此言迷異熟無明不知二苦，後復言隨
X49n0814_p0469c10║其所應造三種行耶？答：此中異熟果愚由與外果相
X49n0814_p0469c11║對，但是迷三界苦果者，並名迷內；異熟果愚由此通
X49n0814_p0469c12║迷二苦，通發三行。對法唯據迷三惡道，一向不信俱
X49n0814_p0469c13║造諸惡行者，名異熟愚；若迷四聖諦境，於人天苦不
X49n0814_p0469c14║如實知而造善業者，名真實義愚。此合為一，彼開為
X49n0814_p0469c15║二，愚名雖同，義有別也。
X49n0814_p0469c16║不爾至未能生果者。若不言異熟，即名言種自能生
X49n0814_p0469c17║後種及現果。今此意說，若不因無明發行勢力，即名
X49n0814_p0469c18║言種無力，未能生當來異熟果也。
X49n0814_p0469c19║緣起亦云有下種生等者，在胎有五位，初一名下種
X49n0814_p0469c20║生，餘四名漸增生。出胎位中初嬰姟位名出胎生，童
X49n0814_p0469c21║子小年位名漸長生，盛根位能受用諸境等名成長
X49n0814_p0469c22║生。
X49n0814_p0469c23║有六種死者：隨業勢力死者，名究竟；橫夭折者，名不
X49n0814_p0469c24║究竟；將死、正死，名自相死。究竟、不究竟死中，各有多
X49n0814_p0470a01║類，相狀不同，名分位差別相。第六死者：老已壽盡方
X49n0814_p0470a02║死，名時；未老而死，名非時。問：此與究竟、不究竟死何
X49n0814_p0470a03║別耶？答：究竟死者，不妨未老，以業盡故；不究竟死，不
X49n0814_p0470a04║度已老，業未盡故。時死必究竟，究竟不必時，非時、不
X49n0814_p0470a05║究竟可准知。
X49n0814_p0470a06║五十六至引因依處等者，能引、所引，俱名引因。此據
X49n0814_p0470a07║現生位中，現行名色六處，能起無明發行，招當五種，
X49n0814_p0470a08║故說名色六處為因依。引因屬後果，六處屬前因，不
X49n0814_p0470a09║是當十二支中為依處也。六觸受者，六識相應也。能
X49n0814_p0470a10║生愛、取、有，故為生因依。問：受緣於愛，何緣觸耶？答：唯
X49n0814_p0470a11║無明觸所生之受為緣生愛，故兼觸也。
X49n0814_p0470a12║依染因說支故者。問：善業並五果生老死非染，何故
X49n0814_p0470a13║此說依染立支？答：諸支並已無明為因，故十二支名
X49n0814_p0470a14║流轉染污。作意非染汙，故非染因。問：既曰不如理作
X49n0814_p0470a15║意，即是染污，何故非支？答：作意由與無明等俱，故說
X49n0814_p0470a16║為染，不同無明自性是染。問：不如理作意者，既必與
X49n0814_p0470a17║染惑俱，何故不以餘惑為無明因？答：餘惑皆以無明
X49n0814_p0470a18║為本，具十一殊勝，不可餘惑與本為因。問：若以末故
X49n0814_p0470a19║非本之因者，諸法皆以賴耶為本，無明與行應非識
X49n0814_p0470a20║因。答：若據持種為依，即以第八為本。若約染汙流轉，
X49n0814_p0470a21║即以無明為本。此十二支既皆雜染，故識支等亦以
X49n0814_p0470a22║無明為因。
X49n0814_p0470a23║問老死至憂悲苦惱等者。問：憂悲苦惱，為是誰耶？答：
X49n0814_p0470a24║謂死者憂悲之時，諸識尚苦，乃至問是死因，何名死
X49n0814_p0470b01║果？若屬生者，與死全乖，既在他身，如何為果？答：有二
X49n0814_p0470b02║解：一云死者憂悲，可為老及將死之果，非正死之果
X49n0814_p0470b03║也；一云生者憂悲，非謂死者，既因死起，即是果收，何
X49n0814_p0470b04║論自憂悲？此解為勝。何以然者，既云老死之果，即合
X49n0814_p0470b05║正死為因，若自憂悲，何成死果？又經曰死別離時，愚
X49n0814_p0470b06║人貪着，發聲啼哭等，此多着感所起，非是死者能然。
X49n0814_p0470b07║意根相對名憂者。問：已說心愁名憂，何故更言意根
X49n0814_p0470b08║相對？答：前是正解，此對根明，亦非爽理。
X49n0814_p0470b09║由惑生惑業等者，俱舍頌文也。十二支中無明愛取
X49n0814_p0470b10║二是惑也，行全有支一分是業也，五果生死全有支
X49n0814_p0470b11║一分名苦事也。此中由惑生惑者，愛緣取也。由惑生
X49n0814_p0470b12║業者，無明發行，取緣有也。從業生於事者，行緣識，有
X49n0814_p0470b13║緣生是也。從事事生者，識緣名色，名色緣六處，六處
X49n0814_p0470b14║緣觸，觸緣愛，生緣老死是也。從事惑生者，受緣於愛
X49n0814_p0470b15║是也。影顯如疏可知。
X49n0814_p0470b16║為顯離老得有死故者，為有不老而死者也？此即闕
X49n0814_p0470b17║定義也。問：亦離老得有生，何不附生立老耶？答：老者
X49n0814_p0470b18║衰異，死者離滅，以相順故，附死立支。生位未衰，不依
X49n0814_p0470b19║生立。
X49n0814_p0470b20║九十三至為識所依者，此但有名色與識相依之義，
X49n0814_p0470b21║五蘊具故，即名名色，非是十二支中名支色也。何以
X49n0814_p0470b22║然者，此中名色是業所招，彼名與色異界繫故，何容
X49n0814_p0470b23║一業招異界身？瑜伽說十二支一切一分，上二界有
X49n0814_p0470b24║者，但其名即成一分，何要色種？若據種說，即上二界
X49n0814_p0470c01║全分有支，何名一分？故疏別會依有色身，於理為勝。
X49n0814_p0470c02║又彼至亦得為名者，問：彼界雖有定現行，何言種子？
X49n0814_p0470c03║答：約定有說，現行不定故。此解且據汎名色說，非此
X49n0814_p0470c04║相應定色種子，非業感故。
X49n0814_p0470c05║雖求善趣而違果生等者，如外道等殺害淫祠，求欲
X49n0814_p0470c06║生天地獄果生，此不緣愛。問：生惡趣等既闕受緣，如
X49n0814_p0470c07║何有取？答：愛種生取，於理無違。又設無愛，受為取緣，
X49n0814_p0470c08║亦有何失？前解為正，支既闕少，隔越為緣，未其可然。
X49n0814_p0470c09║愛不遍，既非正解，不勞和會。
X49n0814_p0470c10║希求至亦不緣愛者。謂實同輩，自謂極果，不希後有，
X49n0814_p0470c11║名求無有，並前惡趣，故云二果不緣愛也。
X49n0814_p0470c12║生惡趣者至亦有愛故者。問：為已生起愛？為未生耶？
X49n0814_p0470c13║答：有二解。一云：已生於彼，色為苦具，雖無愛生，而於
X49n0814_p0470c14║現我起愛着故。若爾，既說已生，即非潤生之愛，何名
X49n0814_p0470c15║愛支？答：但據愛有遍義，不得惑支，非要正潤之時遍
X49n0814_p0470c16║惡趣也。一云：將生起愛，此准疏釋。不愛當生，於現身
X49n0814_p0470c17║境亦起愛故。問：既不愛意生，即惡趣無愛，云何言遍？
X49n0814_p0470c18║答：雖非惡趣之愛，但許有愛潤惡趣生，即得言遍。又
X49n0814_p0470c19║雖不愛當生之境，非是當生處愛，以愛必緣當生受
X49n0814_p0470c20║故。受既屬彼，愛亦隨之，故愛言遍。
X49n0814_p0470c21║六邪行勝者，起邪見者癡增上故，妄計解脫非道為
X49n0814_p0470c22║道等，名增益行。撥無因果無施與等，名損減行。八作
X49n0814_p0470c23║業勝者，謂染汙法為流轉，無漏法名寂止。九障礙勝
X49n0814_p0470c24║者，謂善根等名勝法，三慧等名廣法。
X49n0814_p0471a01║諸論說四愛為集諦者，一現有，謂於現果身起貪。二
X49n0814_p0471a02║後有愛，謂於當果身起貪。三喜貪俱行愛，謂於已得
X49n0814_p0471a03║六塵起貪。四彼彼希求愛，謂於未得六塵起貪。
X49n0814_p0471a04║又言無明至作等起緣者，彼經意說，離欲界者，即色
X49n0814_p0471a05║無色也。或色界類者，即色界近分定也。能生緣起者，
X49n0814_p0471a06║即彼二界行支也。作等欲緣者，謂欲界無明與彼上
X49n0814_p0471a07║二界行為等起緣也。問：無色界行自有色界無明為
X49n0814_p0471a08║緣，何得以欲界無明作等起耶？答：自有一類異生得
X49n0814_p0471a09║色界定，不起煩惱。漸得無色界定者，色界既無現行
X49n0814_p0471a10║無明，故以欲界無明作等起因。問：既障四禪諸定，如
X49n0814_p0471a11║何以欲界無明為緣？答：由初定前加行期心欲生無
X49n0814_p0471a12║色，漸得彼定，故無色界行亦得以欲界無明為緣。
X49n0814_p0471a13║又言如是至不動行緣等者。由無明故，所起非理作
X49n0814_p0471a14║意。謂此作意，不了上界之苦，而求生彼，故云非理。即
X49n0814_p0471a15║此作意，由無明起，故說為果。或同時，或異時果，俱得
X49n0814_p0471a16║為伴，共發彼行。問：無明發行，伴耶？答：若無作意，不欲
X49n0814_p0471a17║生於彼，雖有無明，不修彼定，故要伴也。
X49n0814_p0471a18║論如下無明發上地行等者，謂入初定伏下地惑而
X49n0814_p0471a19║生初禪者，必以欲界無明而發彼行。若生二禪已上
X49n0814_p0471a20║者，理即不定。若起初禪惑，即以初禪無明而發彼行。
X49n0814_p0471a21║其有雖得初定不起彼惑，而修二禪已上定，亦以欲
X49n0814_p0471a22║界無明為緣，上地無明猶未起故。如生無想天者，得
X49n0814_p0471a23║以欲界邪見俱無明而發彼行。設以上無明發，於理
X49n0814_p0471a24║無違。
X49n0814_p0471b01║要入彼根本至應非行支者。此下外解，初入根本定
X49n0814_p0471b02║既未起上無明，故根本行支亦用下無明發。
X49n0814_p0471b03║若俱時至於理無違者，前種子受是正受支，俱時現
X49n0814_p0471b04║行受非正支也，非種子故。上愛俱時必染汙故，非正
X49n0814_p0471b05║受攝。或有解云：正受支通種現，言五果即種子，為愛
X49n0814_p0471b06║緣即通現。由此瑜伽說受支名雜，即因果雜也。前解
X49n0814_p0471b07║為正，瑜伽不說因果俱正受故。
X49n0814_p0471b08║答：業在引因造作名行等者，意說三業俱造作故，總
X49n0814_p0471b09║名一行，故不開之。被愛取潤轉名為有者，雖有行及
X49n0814_p0471b10║五果，種子被潤俱能有果，故同一有品不開之。
X49n0814_p0471b11║但言三際至非謂三世者。問：三際、三世意有何別？答：
X49n0814_p0471b12║要隔生死方名為世，際即不然。且如前七為初際，愛、
X49n0814_p0471b13║取、有為中際，此之二際許同一世。又如後報業現世
X49n0814_p0471b14║造業，愛、取、生等俱在未來，雖屬兩身仍名一世。際則
X49n0814_p0471b15║分二，中、後別故。
X49n0814_p0471b16║取中雖至非轉愛等者，以彼所增之愛而為取支，非
X49n0814_p0471b17║是轉彼未增愛體而為取也，故無交雜。問：增與未增
X49n0814_p0471b18║說為無雜，潤與未潤理亦應然，何故論言餘是雜相？
X49n0814_p0471b19║答：彼所潤者即前種子，故名為雜。然取與愛現行各
X49n0814_p0471b20║別，為例不齊，况取支中兼餘惑等？問：取支既有無明，
X49n0814_p0471b21║何不與彼相雜？答：雖有無明，然非發行者也。
X49n0814_p0471b22║謂觀至為苦麤障等者，此意說觀苦麤障等能觀行
X49n0814_p0471b23║相正為對治，以下支為境界故。觀上靜妙離雖有能
X49n0814_p0471b24║觀行相，但是行支，非正能治，非厭下故。此行由下無
X49n0814_p0471c01║明發，正為能治支。問：厭下等觀但是慧數，何名行支？
X49n0814_p0471c02║答：此與思但隣近名行支，能造作是正行支。問：思與
X49n0814_p0471c03║慧俱，行為能治，觸受亦慧俱，何非能治？答：思能造作
X49n0814_p0471c04║性又是善，復是現行能招果故，正是行支。由上思俱
X49n0814_p0471c05║可名能治，雖有觸受然非二支，以彼二支性是無記
X49n0814_p0471c06║必是種子，故彼二支非能治也。此中據伏名治。
X49n0814_p0471c07║又不放逸至解脫為依者。問：不放逸造別報非福行，
X49n0814_p0471c08║即以三種無明為緣。既有現行無明，何故造總報福
X49n0814_p0471c09║不動，即言正法作意之所引發，不用三種無明為緣？
X49n0814_p0471c10║答：豈以有三無明即令造福不動，亦用現行為緣？若
X49n0814_p0471c11║爾，緣起下云：諸聖有學亦以三無明為緣，發別報非
X49n0814_p0471c12║福行。豈得令彼發總報耶？故知但由有不共無用種
X49n0814_p0471c13║子，令彼不了福不動果，遠起正法作意發福等行，於
X49n0814_p0471c14║理無違。解脫為依者。以求解脫心為依也。或勝解數，
X49n0814_p0471c15║名為解脫。
X49n0814_p0471c16║是故彼至真實義愚生者。對法既云未見諦者，雖起
X49n0814_p0471c17║善等，由彼隨眠，是故彼內法不放逸者，彼福不動業
X49n0814_p0471c18║而說因，於此真實義愚種子生也。真實義愚，即不共
X49n0814_p0471c19║無明故。
X49n0814_p0471c20║雜修靜慮資下故業等者，若薩婆多，初後各一剎那
X49n0814_p0471c21║無漏定，中間一剎那有漏，定為雜修。若大乘，初後有
X49n0814_p0471c22║漏中一剎那無漏，名為雜修。問：小大二乘各何異耶？
X49n0814_p0471c23║答：小乘既無業種，故以初後無漏資其有漏，令感淨
X49n0814_p0471c24║居彼有漏果，故資有漏為因也。大乘既有下天，故業
X49n0814_p0472a01║種子必藉無漏勝力力資，故以有漏助於無漏，資感
X49n0814_p0472a02║故業令有功能，既不招新故大小別。問：無漏之法能
X49n0814_p0472a03║破有漏，如何無漏資故業耶？答：彼由無漏勝定願力，
X49n0814_p0472a04║能令故業感生彼天，即名為資。非如水土及愛取等
X49n0814_p0472a05║親能資潤，亦非如食長養根大，故不相違。變易生死
X49n0814_p0472a06║資其故業生自在宮，與此相似。
X49n0814_p0472a07║又此中至見道斷故者，此中前後師皆說正發無明
X49n0814_p0472a08║見斷異熟愚，既正發業故非修斷。
X49n0814_p0472a09║彼人復至迷前七苦者，彼人意云：對法說：異熟愚，發
X49n0814_p0472a10║非福行；真實義愚，發福不動。瑜伽復次云：迷世俗苦，
X49n0814_p0472a11║起非福；迷勝義苦，發福不動。故知異熟愚即是迷世
X49n0814_p0472a12║俗苦者，真實義愚即是迷勝義苦者，對法論說：前七
X49n0814_p0472a13║苦是世俗，第八苦是勝義。由此准知異熟愚迷前七
X49n0814_p0472a14║苦，真實義愚迷第八苦。彼師總結，意云：前七多是事
X49n0814_p0472a15║苦，異熟愚唯迷於事，故是修斷；以第八苦多是理苦，
X49n0814_p0472a16║真實義愚唯迷諦理，故是見斷。若爾，此師應正答顯
X49n0814_p0472a17║過，如疏：八苦者，一、生，二、老，三、病，四、死，五、怨憎會，六、愛
X49n0814_p0472a18║別離，七、求不得，八、略攝一切五取蘊苦。
X49n0814_p0472a19║不爾者至是壞苦等者。彼師以異熟愚迷世俗苦，發
X49n0814_p0472a20║非福行；真實義愚迷勝義苦，發福不動行。三苦中，苦苦、
X49n0814_p0472a21║壞苦名世俗，行苦名勝義。今難之云：若異熟愚迷前
X49n0814_p0472a22║七苦，七苦中六、七既是壞苦，即應非福行招色界，色
X49n0814_p0472a23║界必無非福行果，豈彼無壞苦耶？故知不可言以二
X49n0814_p0472a24║愚配三八苦。問：三苦、八苦相攝云何？答：准對法論，八
X49n0814_p0472b01║若之中，前五攝苦苦，次二攝壞苦，後一攝行苦。問：下
X49n0814_p0472b02║論以十二支攝三苦，生通三苦，老死除壞，何故對法
X49n0814_p0472b03║生、老死唯苦苦耶？答：對法以三八相攝，據行相增，故
X49n0814_p0472b04║苦苦攝於五苦。此論據實道理，故兼通三苦，老死通
X49n0814_p0472b05║三
X49n0814_p0472b06║若助發助潤起現無失者，何以知耶？緣起下云：內法
X49n0814_p0472b07║異生不放逸者及聖有學者，三無明為緣引非福行，
X49n0814_p0472b08║我不說為無明緣行。准此有現助發無違，不還未至
X49n0814_p0472b09║臨終，先所未伏之惑何理不起？故知此二起現無失。
X49n0814_p0472b10║無漏第六至非因等起者，此無漏六七雖與煩惱間
X49n0814_p0472b11║生，不名為雜，性相違故。有漏善業雖與煩惱不順，然
X49n0814_p0472b12║由無明之所等起，故成有漏，可有雜義。無覆無記雖
X49n0814_p0472b13║非煩惱為因等起，然與煩惱性相順故，亦名為雜。六
X49n0814_p0472b14║七無漏既非等起，又不相順，故不名雜。問：第七無漏
X49n0814_p0472b15║可與煩惱間生，此中何故兼言第六？答：據疎遠說亦
X49n0814_p0472b16║有間義，五識不然，無漏五識非佛無故。
X49n0814_p0472b17║此解違下唯修斷文者，次下文說：依離斷，說有漏善、
X49n0814_p0472b18║無覆無記唯修所斷。今依此後解，即心王、遍行等自
X49n0814_p0472b19║性非染，既與見惑相應，亦名見斷，即違下說無記唯
X49n0814_p0472b20║修斷文。問：前第二解云與煩惱間起名雜，善、無記等
X49n0814_p0472b21║亦與見惑間起，亦應不修斷，何故疏云前二說善？答：
X49n0814_p0472b22║由分別惑與心等相應，令心等成染污性，心等必與
X49n0814_p0472b23║見惑俱時而起，故約相應名雜，便違修斷文之見惑
X49n0814_p0472b24║雖與善等間生，不能染彼善、無記等令成染污。故此
X49n0814_p0472c01║善等不隨見惑，通於見斷，不違唯修，故前解勝。
X49n0814_p0472c02║既爾生上至亦自然無等者。如不還生上欲界善等，
X49n0814_p0472c03║雖未斷第七能雜煩惱，亦得名斷。已斷能緣諸煩惱，
X49n0814_p0472c04║故言自然無也。以緣彼煩惱強故，不待能雜自然名
X49n0814_p0472c05║斷。又解云：生上聖者不斷雜為一句，煩惱亦自然無
X49n0814_p0472c06║為一句。言煩惱者，即見惑也。如次下文指事作法，文
X49n0814_p0472c07║意可知，前解為本。
X49n0814_p0472c08║既爾至名為有漏等者，欲界善等能緣惑強，不待斷
X49n0814_p0472c09║雜得名斷者，如何說善等有漏皆由第七惑耶？言此
X49n0814_p0472c10║義應思者，緣縛先除斷從強立，漏據俱惑藉七方成，
X49n0814_p0472c11║故善等雖斷縛仍名有漏。若非由七，漏義何從？
X49n0814_p0472c12║除慧餘九入隨煩惱中者，謂妄念及邪欲、邪勝解也。
X49n0814_p0472c13║問：妄念與見俱別境分，何故妄念體非漏耶？答：念由
X49n0814_p0472c14║癡等方得染污名，慧不從他體自成漏，故有別也。
X49n0814_p0472c15║五十七至及與不斷者。謂信等五根，及未知當知根，
X49n0814_p0472c16║即十二中後六也。
X49n0814_p0472c17║而緣此縛、此位起者，緣雜如次：
X49n0814_p0472c18║問：見道煩惱豈不緣之者，見惑若緣有漏善等，見惑
X49n0814_p0472c19║斷時善等應亦名斷，何故說唯修？
X49n0814_p0472c20║依者，因也。所依處者，諸惡趣等，因惑業斷，果亦隨斷。
X49n0814_p0472c21║如北洲等所依之處，此第八識畢竟不生，亦名為斷。
X49n0814_p0472c22║餘人天等，不同此也。
X49n0814_p0472c23║答：緣至未盡故者，雖斷見惑，修未盡故，非見斷。
X49n0814_p0472c24║彼等唯是分別煩惱等者所感故。隨發業之惑亦見
X49n0814_p0473a01║斷者，即福不動業亦分別無明所發，彼善趣異熟亦
X49n0814_p0473a02║應見斷？答：一、由惡趣總別報業俱是分別無明所發；
X49n0814_p0473a03║二、由無明與行俱是分別，故果隨因名為見斷。善趣
X49n0814_p0473a04║異熟善業所招發業無明可通修見，故非見斷。問：惡
X49n0814_p0473a05║趣總報業豈不以修道無明為助發耶？答：一云：發總
X49n0814_p0473a06║別二業，正助俱分別。一云：發總報業，正助俱分別。若
X49n0814_p0473a07║發別報業，正唯分別助，通修既許有別報，善業通修
X49n0814_p0473a08║理無妨。若發善趣總報行，正雖分別助，即通修。若發
X49n0814_p0473a09║別報正助俱修惑，由斯善趣與彼令差，不可為例。雖
X49n0814_p0473a10║為此解，理亦難詳。且如北洲無想天等既是善趣，業
X49n0814_p0473a11║招何因亦唯見斷？今應正解如前。
X49n0814_p0473a12║無想定至果隨見斷者。問：如前疏說捨外道等所依
X49n0814_p0473a13║身故，彼無想定，故亦不起。准彼，即是果喪因亡。如何
X49n0814_p0473a14║此云見惑因亡，果隨見斷？答：前說外道等者，但舉定
X49n0814_p0473a15║所依身，而非定所招果。定之果者，謂無想天，故不可
X49n0814_p0473a16║說果喪因亡。由邪見修定，故邪見因亡，定隨見斷。前
X49n0814_p0473a17║雖說捨外道身，意說由分別煩惱斷，故定亦不起。非
X49n0814_p0473a18║是依疏文，前後乖返。
X49n0814_p0473a19║雖有七生等者，此中意云：如有預流，於欲界中人、天
X49n0814_p0473a20║七返，便證無學，更不生欲界及色、無色。即欲界第八
X49n0814_p0473a21║有及色、無色支已全斷訖，何言一分無全斷耶？疏釋
X49n0814_p0473a22║意云：謂有一類預流得不還果，上界更有多生，故色、
X49n0814_p0473a23║無色及第八有非全斷也。
X49n0814_p0473a24║若苦受及所除中一者，若苦受俱，更取樂捨所除二
X49n0814_p0473b01║中一老死支，故成十一。
X49n0814_p0473b02║大論第十至行支一分者，謂十支：捨受俱行支、捨受
X49n0814_p0473b03║俱受取。非受俱行支中，一分是捨受者，唯是行苦，非
X49n0814_p0473b04║餘二苦收。
X49n0814_p0473b05║瑜伽論至正稱道理者，謂緣起經但約果位以配三
X49n0814_p0473b06║苦，不攝因十支，便非遍法體。十地經中雖遍因果，唯
X49n0814_p0473b07║據相增，非正稱理。大論三苦與此論同，遍因果故名
X49n0814_p0473b08║遍法體，不隨相增名稱正理。
X49n0814_p0473b09║集諦謂所餘者，准彼亦應言：三支現在因，即愛、取、有；
X49n0814_p0473b10║三支當苦因，即無明、行。
X49n0814_p0473b11║若無此論難解瑜伽者，謂彼論答云：因緣者，自體種
X49n0814_p0473b12║子緣所顯故。由依業有便非自體，依現愛取即非種
X49n0814_p0473b13║子。由此彼論不說因緣，見此論文知彼論意。
X49n0814_p0473b14║緣謂煩惱、所知二障者。問：論但言煩惱助感，理以無
X49n0814_p0473b15║明發業，名為助感。疏云意取潤生之惑者何？答：勝鬘
X49n0814_p0473b16║既說如取為緣，取是潤惑，業為正感，取潤業種，名為
X49n0814_p0473b17║助感。
X49n0814_p0473b18║三界麤異熟果者。問：疏云：五蘊為性，無色定有色耶？
X49n0814_p0473b19║答：三界通言，據多分說，亦不相違。有云：約定色者，理
X49n0814_p0473b20║必不然，此業果故。或取色種，亦不應理，非彼繫故。
X49n0814_p0473b21║此變易死不屬無漏業者。問：實聖教說為無漏，隨助
X49n0814_p0473b22║因說即屬無漏，何理相違？答：此云殊約異熟果，是明
X49n0814_p0473b23║不屬無漏。若隨助因，增上果攝，此據尅體不隨因，故
X49n0814_p0473b24║無違也。
X49n0814_p0473c01║此非盡理但隨經者，據實前三果，七地已前寧受變
X49n0814_p0473c02║易？今云羅漢已得自在，自在菩薩乃是八地，故云非
X49n0814_p0473c03║盡理也。下疏會。
X49n0814_p0473c04║於此時至非永不生者。既無煩惱，七生等後眾緣不
X49n0814_p0473c05║具，畢竟不受生，非此中第七生身斷絕不生，以資故
X49n0814_p0473c06║因得相續也。
X49n0814_p0473c07║此句至煩惱未盡故者，由於三昧得自在故受變易，
X49n0814_p0473c08║煩惱未盡故受分段，屬第四句故。謂不受變易、不受
X49n0814_p0473c09║分段，即如來及無餘涅槃界。
X49n0814_p0473c10║八地捨虫身者，大般若云：不退菩薩身心清淨，非如
X49n0814_p0473c11║常人身，恒為八萬戶虫之所侵食。
X49n0814_p0473c12║一者得三昧樂者，由定而得法樂也。善通法後二，以
X49n0814_p0473c13║彼必得故行標之。三摩䟦提者，顯定自在而得此身，
X49n0814_p0473c14║故以名也。二者如實覺知諸法相意生身者，由多時
X49n0814_p0473c15║住無相觀故，能如實知諸法皆如幻事，因得此身故
X49n0814_p0473c16║立名也。三者種類俱生無作行意生身者，由得四無
X49n0814_p0473c17║礙智及業自在故而得此身，故能變數萬億隨類化
X49n0814_p0473c18║生，種類多身俱時而起，不由功用名無作行。此之三
X49n0814_p0473c19║名，或從因稱或果名，理可思惟。
X49n0814_p0473c20║經云自心寂靜等者，由得定自在故，名自心寂靜。行
X49n0814_p0473c21║種種行者，於一行中起諸行故。大海心者，謂本識也。
X49n0814_p0473c22║轉識之相者，即大海波也。由得勝定故，煩惱之風不
X49n0814_p0473c23║作，心波之相亦寂靜也。言自心境界者，謂真如也。由
X49n0814_p0473c24║證此境故，如實知一切真妄。故下頌云：非不見真如，
X49n0814_p0474a01║而能了諸境等。餘義可知。
X49n0814_p0474a02║故彼二種至名位有異者，楞伽、勝鬘、意生身名二種。
X49n0814_p0474a03║若所知障助至拘煩惱者，疏中三釋，不斷優、劣。然第
X49n0814_p0474a04║三解文顯明以所知障不障解脫故，得入無餘，不能
X49n0814_p0474a05║發業潤故，不同異生拘於煩惱。且第一解，然瑜伽以
X49n0814_p0474a06║二乘之定性與無種姓人種姓相類，理即可然。今此
X49n0814_p0474a07║以二乘趣滅心拘，同於異生拘於煩惱，即法、喻稍不
X49n0814_p0474a08║相似。其第二解云：難外伏計者，誰為計耶？大、小二乘
X49n0814_p0474a09║不計無漏同於善、惡，感生死也。若云小乘計以無漏
X49n0814_p0474a10║熏禪感淨居者，即不得以所知障為助耳。
X49n0814_p0474a11║即非擇者，後更生義者，如羅漢等既不生故，於後身
X49n0814_p0474a12║命知得非擇滅，今資故業令得長時與果不絕，名更
X49n0814_p0474a13║生也。
X49n0814_p0474a14║不同小乘熏禪等法，謂彼以有漏、無漏雜修靜慮生
X49n0814_p0474a15║五淨居，今唯無漏定願，故與彼別。
X49n0814_p0474a16║又所知障至彼定非有者。問：入法觀時既無此障，諸
X49n0814_p0474a17║有漏法豈非有耶？答：有種故，亦為彼依。問：如前論說，
X49n0814_p0474a18║以有漏言雖非漏俱，而從先時有漏種起。准此，但由
X49n0814_p0474a19║第七識俱煩惱方成有漏，何故今說此障為依？答：七
X49n0814_p0474a20║俱煩惱由此有故。若無此障，彼惑亦無。由此，勝鬘云：
X49n0814_p0474a21║無明住地為依止故，恒沙煩惱因之而起。故有漏依
X49n0814_p0474a22║唯所知障。
X49n0814_p0474a23║無上依經有四生死者，一方便生死，謂無明住地能
X49n0814_p0474a24║生於行，是生死疎緣，故言方便。二因為生死，謂無明
X49n0814_p0474b01║住地所資之行，是生死之正因故。三有有生死，謂三
X49n0814_p0474b02║種意生身，三有有之中有異熟，故言有有滅。此生死
X49n0814_p0474b03║體生，不無更有生滅等相，故言有有。四無有生死者，
X49n0814_p0474b04║謂此生死無有苦苦、壞苦，故言無有滅。即變易之身
X49n0814_p0474b05║所有生異等，此亦更無生死，故云無有生死。且說變
X49n0814_p0474b06║易四種生死，文有餘廣，如樞要燈。
X49n0814_p0474b07║後以行相明起計失者，第二句，言遍計者，謂能緣行
X49n0814_p0474b08║相。言種種物者，即所執我法。此以能緣行相，顯遍計
X49n0814_p0474b09║所執過失也。
X49n0814_p0474b10║說阿賴耶至為所緣故等者。此師意云：賴耶遍緣一
X49n0814_p0474b11║切有漏種子，既並名妄執習氣，故知諸有漏心皆能
X49n0814_p0474b12║遍計。此通證八識有漏心心所，皆名能遍計，以從彼
X49n0814_p0474b13║種之所生故，以彼所熏名遍計故。
X49n0814_p0474b14║貪等三法是道非業者，思所履故，通苦樂故。
X49n0814_p0474b15║此言不爾。至七中有相等者，七中有相唯緣過去，計
X49n0814_p0474b16║度分別通緣三世，故有相等是計度攝，即明計度非
X49n0814_p0474b17║五八有。問：此中答意唯明計度分別五八識無，如何
X49n0814_p0474b18║顯此第七中有？非普計故。答：雜集論說計度分別者，
X49n0814_p0474b19║於去來今不現見事思搆行分別。第七既與我見相
X49n0814_p0474b20║應名思搆行，不要普計方名計度。五八不爾，故彼非
X49n0814_p0474b21║有。問：彼云於不現見事思搆名為計度，第七緣八何
X49n0814_p0474b22║不現見事？答：所執我無名不現見事，於理何違？問：既
X49n0814_p0474b23║有相等計度中收，瑜伽論說尋伺有七即七分別，准
X49n0814_p0474b24║知計度亦是尋伺，而第七識非尋伺俱，云何此說計
X49n0814_p0474c01║度分別第七識有？答：瑜伽第五說諸尋伺皆分別有，
X49n0814_p0474c02║分別非尋伺，故知三七分別不必皆是尋伺，由此第
X49n0814_p0474c03║七有計度也。問：雜集說三分別唯在一意識，何故今
X49n0814_p0474c04║言計度第七有耶？答：豈可自性分別五八無耶？故知
X49n0814_p0474c05║彼論解三分別唯約尋伺為體等者說，偏言意識既
X49n0814_p0474c06║有分別非皆尋伺，由此計度第七非無。又彼論依隨
X49n0814_p0474c07║轉門說三分別尋伺為體，不說七
X49n0814_p0474c08║無性云意至餘亦有故者，謂安慧等云：彼言顯示，即
X49n0814_p0474c09║是自性分別，非計度也。故此難云：非是自性，即餘識
X49n0814_p0474c10║亦有，何故唯言意識有耶？問：既顯計度唯意有，今證
X49n0814_p0474c11║第七，何理相應？答：如前所言，意及意識故。云何計度
X49n0814_p0474c12║名顯示耶？答：執實我法當情現，故名顯示。
X49n0814_p0474c13║又一切八識簡無漏心等者，安慧云：雖諸識因中並
X49n0814_p0474c14║能計度，然第六因通無漏或無分別，若總言遍計有
X49n0814_p0474c15║相濫失，故彼論但言意識是遍計而有分別，簡彼一
X49n0814_p0474c16║分無漏意識，非唯意及意識能遍計也。
X49n0814_p0474c17║曾無有執非能熏故者。問：護法五識既是能熏，何不
X49n0814_p0474c18║許執？答：今說是執必能熏，何廢能熏不是執？故五識
X49n0814_p0474c19║及善心等雖是能熏，而非是執。若爾，安慧言：我許能
X49n0814_p0474c20║熏必是執，何廢是執不能熏？故第八心心所是執非
X49n0814_p0474c21║能熏，於理何違？答：此例不然。能熏有四義，義具足能
X49n0814_p0474c22║熏，第八執不無，義具應能熏。
X49n0814_p0474c23║明暗一相至安陀偈師義者，應云安陀師偈義，即併？
X49n0814_p0474c24║沙王國外道也。問：彼云明暗一相，有何意耶？答：相傳
X49n0814_p0475a01║解云：由彼師見眩翳人未明，而謂如暗明眼者，暗而
X49n0814_p0475a02║能見，如鵂鶹鳥之於暗明，故知明暗無差。但由能見
X49n0814_p0475a03║異，為善之心即能作惡，猶如平等為善惡，故說一心，
X49n0814_p0475a04║非如大乘其種各別。
X49n0814_p0475a05║九結者，一愛結、二恚結、三慢結、四無明結、五疑結、六
X49n0814_p0475a06║見結、七取結、八慳結、九嫉結。十散動者，一無相散動、
X49n0814_p0475a07║二有相散動、三增益散動、四損減散動、五一性散動、
X49n0814_p0475a08║六異性散動、七自性散動、八差別散動、九如名取義
X49n0814_p0475a09║散動、十如義取名散動。此十亦名十種心散動故、生
X49n0814_p0475a10║分別故。
X49n0814_p0475a11║十四不可記事者，一問我及世間常耶，二我及世間
X49n0814_p0475a12║無常耶，三我及世間亦常亦無常耶，四我及世間非
X49n0814_p0475a13║常非無常耶。如是問我及世間有邊等為四句，問如
X49n0814_p0475a14║來死後等為四句，身與神一耶異耶為二句。如是十
X49n0814_p0475a15║四種問，皆不可分別記說，名十四不可記事。二十八
X49n0814_p0475a16║見者，對法十二云：一相見，二損減施設見，三損減分
X49n0814_p0475a17║別見，四損減真實見，五攝受見，六轉變見，七無罪見，
X49n0814_p0475a18║八出離見，九輕毀見，十憤發見，十一顛倒見，十二出
X49n0814_p0475a19║生見，十三不立宗見，十四矯亂見，十五我事見，十六
X49n0814_p0475a20║堅固愚癡見，十七根本見，十八於見無見見，十九捨
X49n0814_p0475a21║方便見，二十不出離見，二十一障增益見，二十二生
X49n0814_p0475a22║非福見，二十三無功果見，二十四受辱見，二十五誹
X49n0814_p0475a23║謗見，二十六不可與言見，二十七廣大見，二十八增
X49n0814_p0475a24║上慢見。此中前十七見以為根本，即前十七分別也。
X49n0814_p0475b01║次十見即前十分別中見無見等也。為欲顯示前十
X49n0814_p0475b02║七見諸過失故而建立之，彼論合之為二十七見。末
X49n0814_p0475b03║後一見總於前，故二十八也。
X49n0814_p0475b04║新翻無二有無故者，雖無實能所取，有此二空之無
X49n0814_p0475b05║性也。
X49n0814_p0475b06║唯識二種種者，此即本攝論文也。今此所引唯量唯
X49n0814_p0475b07║二等者，翻譯本異，義意同也。言唯量者，無境故。量即
X49n0814_p0475b08║識，既言唯識，故無境也。問：何故謂識為量？答：有楷准
X49n0814_p0475b09║故，是能量故。問：既曰能量，即有所量，云何無境？答：唯
X49n0814_p0475b10║言為遮離識實境，故無有失。
X49n0814_p0475b11║五識所依意界名身者等者，若具言之，以五識前念
X49n0814_p0475b12║及六七八識為身者，俱是意界故。若別言之，第八是
X49n0814_p0475b13║身者，以能執受眼等五根故。由此前說執受五根，眼
X49n0814_p0475b14║等五識依之而轉。第七八識名為受者，由有藏識得
X49n0814_p0475b15║有末那，末那為依意識轉也。
X49n0814_p0475b16║合五識名依他起者，問：世數二共是識變相分中收，
X49n0814_p0475b17║何故不取？答：彼不相應無實自體，即色心故，所以不
X49n0814_p0475b18║言。
X49n0814_p0475b19║論言等至等處等者，此言相識者，即相見等四分識
X49n0814_p0475b20║也。言色等者，舉色等餘四蘊也。言處等者，等界緣起
X49n0814_p0475b21║也。此並入等中，唯除無為，皆攝依他。
X49n0814_p0475b22║不爾。此文是逐他義等者，謂他許自證及二分俱從
X49n0814_p0475b23║種生、俱熏成種，故得為量。若他不許二分熏種，便犯
X49n0814_p0475b24║相符，非極成量。故但逐之云：汝若不許二分熏種，後
X49n0814_p0475c01║識生時應無二分。
X49n0814_p0475c02║彼執至自證分者，安慧種子雖是自證分之功能，然
X49n0814_p0475c03║逼附見分不能自緣，自證緣見故緣彼種，由此種子
X49n0814_p0475c04║非相分收。問：彼師種既非相，何得以自宗義而難他？
X49n0814_p0475c05║答：准理應先難為相分，然後方難。既非有法能作因
X49n0814_p0475c06║緣，立量難云：汝之種子應是相分，許有為法非能緣
X49n0814_p0475c07║故，如五塵等。
X49n0814_p0475c08║豈一心中亦量非量者，緣證自證故現量，緣種非有
X49n0814_p0475c09║故是非量。問：安慧既無四分，如何此說證自證？答：有
X49n0814_p0475c10║二解：一云自證自緣、所緣自證，名證自證；一云護法
X49n0814_p0475c11║以自義前解為正。
X49n0814_p0475c12║許有見分即無此失者，若許有實見分而能緣種，即
X49n0814_p0475c13║無一心量非量失，見分緣種唯非量故。言若更立分
X49n0814_p0475c14║等者，設縱安慧本自證分唯緣第四，既立一自證分
X49n0814_p0475c15║今緣種子，故無一心通二量者，即此所立緣種子者
X49n0814_p0475c16║即初自證，既非內緣容非見分。
X49n0814_p0475c17║解二句為二者，謂依他中二句二，此解初句兼結上
X49n0814_p0475c18║文。
X49n0814_p0475c19║此初師結者，此中疏倒，應云此師初結也。問：護法文
X49n0814_p0475c20║第四結正，何得言初？答：第四結中方與依他合。解依
X49n0814_p0475c21║他中二句為二：初解，並句並結。前文依他眾緣下，解
X49n0814_p0475c22║第二句。此言初者，望第二句亦不相違，或師子悞來，
X49n0814_p0475c23║但可言此初結也。下文正解依他義，故此初結，不如
X49n0814_p0475c24║前解。
X49n0814_p0476a01║辨二性別答第二問者，答前與依他起復有何別也。
X49n0814_p0476a02║既爾不至是常法故者。空無我等既無實體，故非常
X49n0814_p0476a03║法。今論言常簡共相者，即簡空等。
X49n0814_p0476a04║舊中邊至入真實性者。問：何故無有為俱云入真性
X49n0814_p0476a05║耶？答：顯入、證入俱名為入。真如常顯真實性故名入，
X49n0814_p0476a06║非是先無今有名為入也。無漏有為可具二義：一者、
X49n0814_p0476a07║顯入，先未無漏、今顯無漏，故加得字。諸無漏法皆名
X49n0814_p0476a08║真實性，此既顯入，故云得入真實性。二者、證入，得謂
X49n0814_p0476a09║能證得。無漏有為能證真性，故云得入。此則唯以真
X49n0814_p0476a10║如名真實性，二解俱得。
X49n0814_p0476a11║成熟者遍義者，問：遍即圓義，此中何故不以成就解
X49n0814_p0476a12║於成義而釋遍義耶？答：此言無實，簡共相等也。解成
X49n0814_p0476a13║訖復言成熟者，與圓滿義同，故以成熟解於遍也。
X49n0814_p0476a14║但有此中初二之義者，聖道無倒即第一離倒義，涅
X49n0814_p0476a15║槃無變即第二究竟義。此中者指近之詞，彼之二義
X49n0814_p0476a16║即當此無漏有為中初之二義，唯闕後一勝用周遍。
X49n0814_p0476a17║故有疏本云初三之義者，傳寫悞矣，宜依此定。
X49n0814_p0476a18║此即約表詮顯圓成實者，我法空即是遮詮，遮我法
X49n0814_p0476a19║故。表詮者，謂如為空即是表詮，表空性故。
X49n0814_p0476a20║如所遍計不如是有故者，此說圓成亦所遍計，然所
X49n0814_p0476a21║遍計體無，故言不如是有也。初句明遍計圓成不異，
X49n0814_p0476a22║即所計故。後句明非不異，有無異故。
X49n0814_p0476a23║又由依他至與前世親別者，此解本論由遍計所緣
X49n0814_p0476a24║相故也。言我色等者，我謂人執，色等法執，謂五蘊等
X49n0814_p0476b01║依他起法，是我法執所依處，故五蘊等名計所執。前
X49n0814_p0476b02║世親約能生遍計，此約遍計所依，故言別也。
X49n0814_p0476b03║又依他起至名遍計所執者。此解遍計所遍計故也。
X49n0814_p0476b04║此解依他是能計心之所執，名為遍計，與世親解後
X49n0814_p0476b05║句同。
X49n0814_p0476b06║此却解也者，前文正解要達真理方了依他，此云未
X49n0814_p0476b07║達遍計空、不了依他有，未達望已達為却解也。
X49n0814_p0476b08║無分別智證二性也者，達遍計空，了真如理，為二性
X49n0814_p0476b09║也。問：遍計無體，云何言證？答：達無名證，證彼無故。
X49n0814_p0476b10║猶如幻事等者，為釋八種疑難，故有八喻。第一云何
X49n0814_p0476b11║無義而成所行境者，義謂境也。外難意云：何無實境
X49n0814_p0476b12║而色等六塵成心心所所緣境耶？為釋此疑，說幻事
X49n0814_p0476b13║喻。如幻象馬雖無實體，然是妄情所行境故。第二問：
X49n0814_p0476b14║云何無義心心所轉者，為此說陽炎雖無實水而心
X49n0814_p0476b15║生故。問：此與前何別？答：前難無境何成所緣，此難無
X49n0814_p0476b16║境心應不起，故二別也。第三云何愛非愛受用差別
X49n0814_p0476b17║者，如夢所見女等，雖非實境愛憎生故。第四云何淨
X49n0814_p0476b18║不淨業愛非愛果差別者，如鏡中像雖非實有，由質
X49n0814_p0476b19║緣有好醜現。五趣之果雖非實有，由業為緣善惡果
X49n0814_p0476b20║生。第五云何種種業轉者，身雖非實，由運動故種種
X49n0814_p0476b21║影生。境體非真，由心造作種種業轉。以所發身業多
X49n0814_p0476b22║種不同，言種種識也。問：此與第二何別？答：前難境無
X49n0814_p0476b23║心不應起，此難無義不應有多識生。又前約散心、此
X49n0814_p0476b24║約定地，故有別也。第六可知。第七難：云何無義取三
X49n0814_p0476c01║摩地境，此除無分別定，彼境無為非此所喻。今喻依
X49n0814_p0476c02║他定境。如水月等者，由水澄清無月而生月覺，定心
X49n0814_p0476c03║凝湛無境而取所行。第八難意云：若諸有情皆不實
X49n0814_p0476c04║者，云何菩薩為利樂彼而現受生？如變化者所變作
X49n0814_p0476c05║事雖非實有，而能作者勤方成。然諸有情雖非是實，
X49n0814_p0476c06║而諸菩薩哀愍彼故現受生事。此等諸文具如本論
X49n0814_p0476c07║及樞要敘。
X49n0814_p0476c08║既言苦等至此唯定者，言此唯定，有義解：一、苦定，集
X49n0814_p0476c09║不定不必招感故；二、心變，苦等依他決定，有漏心變
X49n0814_p0476c10║定依他故，若無漏變依他亦圓成故。觀其文勢，二解
X49n0814_p0476c11║俱通，然後正解。
X49n0814_p0476c12║此中通至彼據內法等者，此約諸有為法有生滅者，
X49n0814_p0476c13║皆名流轉，故通一切。彼言緣起，即十二支，故唯內法。
X49n0814_p0476c14║又小乘緣起，支無為也。然以理論之，諸有為法杖緣
X49n0814_p0476c15║而起，皆名緣起，何但內法？若為此解，與此流轉寬、狹
X49n0814_p0476c16║不同。又准下，言流轉者，對還滅故，但據有漏染法。若
X49n0814_p0476c17║依此義，流轉之名不通一切，即與內法緣起寬、狹相
X49n0814_p0476c18║似。疏中各依相顯而說，故此與彼寬、狹不同。
X49n0814_p0476c19║此約除佛，餘名有情者。問：菩薩二乘豈有邪行？答：有
X49n0814_p0476c20║漏流轉皆名邪行，然菩薩等感身之業，因無明發並
X49n0814_p0476c21║名邪行。
X49n0814_p0476c22║新中邊第二云：彼說有頌者，頌云：名遍計所執，相分
X49n0814_p0476c23║別依他，真如及正智，圓成實所攝。
X49n0814_p0476c24║若體相攝即成相違者，名屬依他，理即可爾；義屬遍
X49n0814_p0477a01║計，即成相違。何以然者？五法之中，相及分別，名之為
X49n0814_p0477a02║義。體即不無，攝屬遍計，成相違也。又名言虗似，攝屬
X49n0814_p0477a03║依他；所詮不無，乃屬遍計，亦成相違。
X49n0814_p0477a04║相名少分是所詮相者，心變聲名亦名為相，名詮於
X49n0814_p0477a05║名亦名所詮，故名相二各取小分為能所詮。
X49n0814_p0477a06║正智少分是所詮等者，無漏有為皆正智攝，能變心
X49n0814_p0477a07║等唯屬所詮，所變之境可通，能所思之可悉。
X49n0814_p0477a08║亦名和合者，顯能詮相無實體故，說名和合。和合者，
X49n0814_p0477a09║顯其虗假無實性故。又聲名聚集，方起遍計，執實能
X49n0814_p0477a10║詮，故云和合。
X49n0814_p0477a11║此二相屬至執所依止者，牒彼文也。言即遍計所執
X49n0814_p0477a12║性也者，總斷定也。次方由解，文意易詳，此論同故，唯
X49n0814_p0477a13║遍計攝。
X49n0814_p0477a14║由緣此故至得無障礙等者。言智得清淨者，解淨智
X49n0814_p0477a15║也。言證得無障礙者，謂四諦理解所行也。
X49n0814_p0477a16║四道理者，一觀待道理，謂觀待此彼得生住。二作用
X49n0814_p0477a17║道理，如根發識識能了境。三證成道理，由此量等有
X49n0814_p0477a18║正智生。四法爾道理，如地水等法爾堅濕。
X49n0814_p0477a19║不爾便減者，聖諦與智俱是所行，若不取智便為減
X49n0814_p0477a20║也。又淨智能行、聖諦所行，二俱真實唯境非智，故名
X49n0814_p0477a21║減也。前解為勝。
X49n0814_p0477a22║真如是至所行真實者。謂如真如，唯佛菩薩之所行
X49n0814_p0477a23║故，略不說餘，理通諸法。又前已說如是所行，故文略
X49n0814_p0477a24║也。
X49n0814_p0477b01║假名無常行者，有漏之法有染有淨可是無常，此無
X49n0814_p0477b02║為法實非無常，約詮垢淨假名無常，似有漏故。無常
X49n0814_p0477b03║行實不緣之者，苦無常行者不緣無為，無為是常法
X49n0814_p0477b04║故。
X49n0814_p0477b05║顯揚十四無常有六者，一無性無常者，空花等性常
X49n0814_p0477b06║無故。二無失壞無常者，如阿賴耶持諸種子不失壞
X49n0814_p0477b07║故。三轉異無常，在胎出胎十時分等位轉異故。四別
X49n0814_p0477b08║離無常者，如有為法初雖合會必別離故。五得無常
X49n0814_p0477b09║者，如於現在受無常果，由無常因之所得故。六當有
X49n0814_p0477b10║無常者，如（識等）五種能有當來生老死故。
X49n0814_p0477b11║此中垢淨約詮談旨者，言詮唯云垢淨，意談垢淨二
X49n0814_p0477b12║位所有真如顯揚轉異，唯約十時分等，不談如體名
X49n0814_p0477b13║同義別。
X49n0814_p0477b14║空有三等者，初後二行性實體假，中一性體俱實，無
X49n0814_p0477b15║我三種准之應知。
X49n0814_p0477b16║三、未離繫集，假名為集者，言未離繫，即是真如集之
X49n0814_p0477b17║性也。此謂為集，假名集也，性實可知。
X49n0814_p0477b18║二、二取滅至各有別解者。護法二取，所謂依他。斷染
X49n0814_p0477b19║依他所得擇滅，名二取滅。安慧二取，所謂遍計。此自
X49n0814_p0477b20║性滅，非是擇滅。今論言擇滅者，即二取所依依他性
X49n0814_p0477b21║識自體滅，名為擇滅。二師俱是性假諦實依他，此已
X49n0814_p0477b22║滅不生，非實依他，故性假也。
X49n0814_p0477b23║作證道或假或實者，若約淨分依他，即性假諦實。無
X49n0814_p0477b24║倒名成實，即性諦共實。若約能證道所證圓成，亦諦
X49n0814_p0477c01║性俱實。
X49n0814_p0477c02║三解脫門至理、實皆通者，初疏一釋，通釋三性，俱為
X49n0814_p0477c03║三境；七十二下，別證依、圓，俱通三境；瑜伽十二下，別
X49n0814_p0477c04║證遍計，通三解脫；隨、增已下，各為一境。
X49n0814_p0477c05║緣依他至為空境者。問：依圓是有，寧為空境？答：觀依
X49n0814_p0477c06║他上無計所執名為空境，圓成實性因空因空故亦
X49n0814_p0477c07║為空，故說此三俱為空境。
X49n0814_p0477c08║俱不於此起願求故者，問：圓成性何不願求？答：如疏
X49n0814_p0477c09║釋，遍計真如非願求故。
X49n0814_p0477c10║如空緣此三為無相等者，三境既空相即非有，空與
X49n0814_p0477c11║無相行相相似，取空為例故曰如空。
X49n0814_p0477c12║七十二說至亦三種境者，五事中相通能、所觀，故為
X49n0814_p0477c13║三解脫門，亦為三境。問：如何相為三解脫門？答：有、無
X49n0814_p0477c14║漏俱名為相，有漏之相非解脫門。今取無漏顯揚等
X49n0814_p0477c15║說出世慧故。問：無漏相者，即正智相，乃是境攝，何得
X49n0814_p0477c16║為門？答：相通心、境，一分為門，理亦無失。問：何故五事
X49n0814_p0477c17║此偏明相？答：相最寬故，五中初故，故偏舉之。准彼論
X49n0814_p0477c18║文，但以五事與三解脫相攝，不論三性。今此引例，欲
X49n0814_p0477c19║成依他、圓成得為三解脫境也。疏既爾下，正出其理。
X49n0814_p0477c20║淨分依他至亦為無相等者，逐難偏釋有為、圓成亦
X49n0814_p0477c21║為無相境。疏言亦者，亦有二義：一、亦依他，二、亦無為、
X49n0814_p0477c22║圓成實也。
X49n0814_p0477c23║顯揚第二至三解脫門者，彼論云：緣智空道作道，如
X49n0814_p0477c24║行出行，此亦是空行；緣智無相道作道，如行出行，此
X49n0814_p0478a01║亦是無相行；緣智無願道作道，如行出行，此亦是無
X49n0814_p0478a02║願行。彼論意說：智緣空境，智亦名空。此能觀智，道諦
X49n0814_p0478a03║所攝，餘二亦能觀。故道四行通三解脫門。問：疏文意
X49n0814_p0478a04║證圓成得為三境，彼文既說能觀之道通三解脫，不
X49n0814_p0478a05║說為境，一何乖返？答：觀智為空，能觀亦空，所觀之智
X49n0814_p0478a06║豈非圓成者我？故彼論云：緣智空道也。無願、無相，准
X49n0814_p0478a07║此應知。故說圓成得為三境。
X49n0814_p0478a08║八十六至苦依無願等者，有漏依他皆行苦攝，此不可
X49n0814_p0478a09║願故為彼境，與此論同。問：此明三忍，引此何為？答：理
X49n0814_p0478a10║合前明。忍與解脫既不別門，於此引之亦何違理？問：
X49n0814_p0478a11║此中論云：緣此復生三無生忍。所言緣者，為是緣由？
X49n0814_p0478a12║為取緣遍？答：有解云：由三解脫生此三忍，非緣遍也。
X49n0814_p0478a13║此解不然，應取緣遍。何以然者？三解脫門緣三性境
X49n0814_p0478a14║名為所行，又緣三性便生三忍，故云緣此三性也。又
X49n0814_p0478a15║論說云：如次此三是彼境故。若非緣遍，云何稱境？問：
X49n0814_p0478a16║前解脫門、此無生忍，門之與忍俱智異名，此二何別？
X49n0814_p0478a17║答：准顯揚第二，空、無願相俱通境、智，境亦稱門。門者
X49n0814_p0478a18║因由之義，智境皆得為門；忍者印證之名，非智行能
X49n0814_p0478a19║引境。門寬忍狹，故二不同。問：此三性為三解脫境？亦
X49n0814_p0478a20║為三忍境？觀空等時，為即是忍？為別智忍？答：三解脫
X49n0814_p0478a21║門可通三智，言無生忍是唯根本，忍必為門、門非必
X49n0814_p0478a22║忍，有同有異，准理可知。論既說云：緣此復生三無生
X49n0814_p0478a23║忍。即是門先忍後，非定同時。問：此三種忍為是一智？
X49n0814_p0478a24║為三耶？答：說境雖異，忍號亦殊，一智義分，理無違也。
X49n0814_p0478b01║別變似無名應知者，我法本無，故佛別變。似無之相
X49n0814_p0478b02║無所杖質，故云別變。無實境體，但云應知。彼無故
X49n0814_p0478b03║緣無如緣他心者，緣彼似無之相如緣他心，俱不緣
X49n0814_p0478b04║本質故。然佛他心智能稱實知他心，我法體無稱實
X49n0814_p0478b05║知無，名知遍計義意相似，故以為喻。
X49n0814_p0478b06║然是世間無漏聖智之境者，謂後得緣事起也。
X49n0814_p0478b07║必依有體總別法上立等者，謂依五蘊總實法上立
X49n0814_p0478b08║有情，依色等別實法上立生等。
X49n0814_p0478b09║三性各五業等者，顯揚云：遍計五業者：一、能生依他
X49n0814_p0478b10║自性；二、即於是中起諸言說；三、能生眾生執；四、能生
X49n0814_p0478b11║法執；五、能攝受二執習氣麤重。依他五業者：一、能生
X49n0814_p0478b12║諸雜染體；二、能為遍計圓成自性；三、能為眾生執所
X49n0814_p0478b13║依；四、能為法執所依；五、能為二執習氣麤重所依。圓
X49n0814_p0478b14║成五業者，謂能為二種五業對治生起所緣性。三乘
X49n0814_p0478b15║菩提方便者，意云：由了三性故，能除二執，斷二障，證
X49n0814_p0478b16║二空等。或令不知決了隱密義經者，說有者約依圓，
X49n0814_p0478b17║說空者據遍計，可知。
X49n0814_p0478b18║攝大乘說至生死涅槃等者，彼論云：世尊依何密意，
X49n0814_p0478b19║於梵問經中說如來不得生死、不得涅槃？自釋云：於
X49n0814_p0478b20║依他起自性中，依遍計所執自性及圓成實自性，生
X49n0814_p0478b21║死涅槃無差別密意。此意云：由遍計故生死，由圓成
X49n0814_p0478b22║故涅槃，此二俱以依他為所依體。佛於此中亦不別
X49n0814_p0478b23║得名為不得，以體一故說無差別名密意也。廣如彼
X49n0814_p0478b24║述。言金藏土喻是者，如金在地中，土覆不現，土方現。
X49n0814_p0478c01║地喻依他，土喻遍計，金喻成實。言常無常是者，彼論
X49n0814_p0478c02║說：謂依他起自性，由圓成實性分是常，由遍計所執
X49n0814_p0478c03║性分是無常，由彼二分非常無常。
X49n0814_p0478c04║通達三性至相行無相者，瑜伽云：世間智行於相，出
X49n0814_p0478c05║世間智行於無相。言悟入遍計性入何性者，入圓成
X49n0814_p0478c06║性也。言入圓成實除遣何性者，除染依他，遣遍計也。
X49n0814_p0478c07║言三性依止五事中何事者，彼瑜伽云：遍計所執依
X49n0814_p0478c08║止三事，相、名、分別、依他起性，即依遍計所執自性，執
X49n0814_p0478c09║自等流圓成實性，無所安住，無所依止。彼云：遍計自性
X49n0814_p0478c10║執者，謂分別。言自等流者，即相、名等。三性麤細者，瑜
X49n0814_p0478c11║伽云：遍計所執微細，難見難了；依他性是麤，難見了；
X49n0814_p0478c12║圓成性極微細，極難見，極難了。言幾無體能轉有體
X49n0814_p0478c13║等，彼云：一是無體能轉有體，一是有體能轉有體無
X49n0814_p0478c14║體，一是有體而非能轉。此言轉者，生起之義。遍計無
X49n0814_p0478c15║體能起執心，名轉有體。三性如次可知。言幾性不生
X49n0814_p0478c16║等者，彼云：一是不生能生於生，一是生能生生不生，
X49n0814_p0478c17║一是非生不能生生及不生。此與前名異意同。言三
X49n0814_p0478c18║性執無執等者，彼文煩廣不錄。意云：遍計、依他二性
X49n0814_p0478c19║中，不了者起執相，善了知者無執。言三性各云何知
X49n0814_p0478c20║者，彼云：遍計自性當云何知？答：當正了知唯有其名，
X49n0814_p0478c21║乃至如虗空等。依他起性當云何知？答：當正了知一
X49n0814_p0478c22║切所詮有為事等。圓成實性當云何知？答：當正了知
X49n0814_p0478c23║如先所說差別，謂真如、實際等。言三性幾自非染能
X49n0814_p0478c24║令他染者，一自非染能令他染，一唯自染，一自清淨
X49n0814_p0479a01║令他清淨。言三性各以何為喻者，遍計如虗空，依他
X49n0814_p0479a02║如害怨，圓成如無盡大寶伏藏。
X49n0814_p0479a03║中邊論：至所執義色者，謂遍計當情境色，色家虗妄
X49n0814_p0479a04║分別性故。二、分別義色者，謂依他相分色。三、法性色
X49n0814_p0479a05║者，謂真如色之性故。初後非色，彼名為色。餘皆准悉。
X49n0814_p0479a06║
X49n0814_p0479a07║
X49n0814_p0479a08║成唯識論義蘊卷第五（終）