X49n0815_p0515a01║成唯識論疏義演卷第二本
X49n0815_p0515a02║西京福壽寺沙門　如理　集。
X49n0815_p0515a03║【疏】餘宗無故者，意云：今者說十處名障礙有對，法處、
X49n0815_p0515a04║心所等名無對。問：何故不說勝定果色耶？答：二十部
X49n0815_p0515a05║並不許有果色故，謂不共許，所以不說。問：何名勝定
X49n0815_p0515a06║果色？答：謂菩薩從定所起，變為魚、米、肉等，是許有定
X49n0815_p0515a07║中所變境故。
X49n0815_p0515a08║【疏】經部以下文來意者，問：凡言有對，藉極微成，未審
X49n0815_p0515a09║極微諸部何別？彼何處攝？答：然經部等。
X49n0815_p0515a10║【疏】十處所攝者，意云：經部說能成極微，成眼等根，細
X49n0815_p0515a11║從麤生，十處攝也。成眼根者，眼處攝；成耳根者，耳處
X49n0815_p0515a12║攝；乃至成色塵者，即色處攝也。餘並准此。言即和集
X49n0815_p0515a13║色等者，即指十處色也。
X49n0815_p0515a14║【疏】各疎遠故者，計離識實有，名疎遠也。
X49n0815_p0515a15║【疏】欲難不極成所成有對假故者，此說不對經部所
X49n0815_p0515a16║由也。謂薩婆多有對色，是離識實有，若望大乘，名不
X49n0815_p0515a17║極成有對。問：何故不對經部耶？答：經部說有對色，同
X49n0815_p0515a18║大乘是假，所以但對有宗。若不作此解，犯相符之失。
X49n0815_p0515a19║【疏】此因有隨一不成者。夫論因有兩緣共許，他家許
X49n0815_p0515a20║實。大乘云：非實有故，犯他隨一不成。
X49n0815_p0515a21║【疏】若有方分名礙，薩婆多非礙者，意云：有宗極微，有
X49n0815_p0515a22║其二義：第一云極微無方分，即極微無質礙；二云彼
X49n0815_p0515a23║計此處有一極微，不容第二極微名有對礙。若據此
X49n0815_p0515a24║義，即名有礙，故此中破。
X49n0815_p0515b01║【疏】無方分質礙者，意云：既無方分，無質礙也。
X49n0815_p0515b02║【疏】正彼論文者，亦應正彼唯識論文，云若無方分，無
X49n0815_p0515b03║質礙，不成瓶、衣等。
X49n0815_p0515b04║【疏】略有五疏：無種難者：第一、極微無方分，應無光影
X49n0815_p0515b05║難；第二、極微無方分，見、觸無差難；第三、極微有中表
X49n0815_p0515b06║一，應成六分難；第四、極微無中表微，聚不異難；第五、
X49n0815_p0515b07║極微即麤色，應無障隔難。
X49n0815_p0515b08║【疏】以理難云者，意云：謂本計極微無方分，不能承光
X49n0815_p0515b09║發影。然計極微即和合色，所以先難和合，令無方分，
X49n0815_p0515b10║然後方分破和合色，不能承光發影，故云以理破。
X49n0815_p0515b11║【疏】見觸此邊至此即彼故者，量云：如和合壁等物，有
X49n0815_p0515b12║法觸東邊時，亦應得西西邊。宗因云：此即彼故，猶如
X49n0815_p0515b13║於此。
X49n0815_p0515b14║【疏】彼如於此為量同前者，量云：此觸處亦應不得，彼
X49n0815_p0515b15║即此故，猶如於觸處彼，故云同前。又西明疏見觸不
X49n0815_p0515b16║遍，量云：極微定有方分。因云：即和合色故，如和合色。
X49n0815_p0515b17║【疏】今難無方分便非和合者，意云：極微既無方分，應
X49n0815_p0515b18║不和合成麤色等。
X49n0815_p0515b19║【疏】無應影障無者，若無方分者，應無影障等，即有對
X49n0815_p0515b20║色，應無影障也。影者，光影；障者，障隔。言此障無者，意
X49n0815_p0515b21║說有對色，無此障隔也。
X49n0815_p0515b22║【疏】所緣之中有親疎故者。問：五識既託第八所變而
X49n0815_p0515b23║生，更何須自變耶？答：以所緣之中有親疎故，自變為
X49n0815_p0515b24║親緣，他所變者為疎緣，如下自解。
X49n0815_p0515c01║【疏】謂八識生時至似根塵等者。意云：八識若欲生時，
X49n0815_p0515c02║先由第八異熟識，從自名言種子生，能變似根塵等。
X49n0815_p0515c03║即此根塵，各有二種：第八變根，是親相分，為本質根，
X49n0815_p0515c04║發眼識等；第六若緣時，但是影像根，不能發識。塵亦
X49n0815_p0515c05║二種為本質，影像易知。所言變似根塵者。問：夫論似
X49n0815_p0515c06║者，如鏡中火，體相虗疎，無堪勝用，如何與識為所依
X49n0815_p0515c07║根？答：今言似者，與彼不同。鏡中面像，似質名似。言似
X49n0815_p0515c08║根者，畢竟不實，是依他起法，罪真實故，從緣生故，總
X49n0815_p0515c09║得名似。又言根者，不同小乘極微所成，執離識有，故
X49n0815_p0515c10║得名似。
X49n0815_p0515c11║【疏】雖親不得至為所緣者，意云釋外問。問云：識所變
X49n0815_p0515c12║根，識親依根，識既變境，五識應親緣本質境？答：雖親
X49n0815_p0515c13║不得，要託彼生。問：第八變境，五自重變為親緣者，第
X49n0815_p0515c14║八變根，亦應五自重變為親依根？答：不爾，五識緣外
X49n0815_p0515c15║不緣內故。
X49n0815_p0515c16║【疏】及凡六識等者，意說凡夫六識緣根，亦非現量得。
X49n0815_p0515c17║問：五識可爾，第六云何？答：自性散動，不分明取故。若
X49n0815_p0515c18║爾，色等應爾。答：不然。且如色等有相、狀顯現可得，然
X49n0815_p0515c19║五根相、狀不顯現故，非現量得。
X49n0815_p0515c20║【疏】觀所緣論等者，意說觀所緣論既言功能，不言現
X49n0815_p0515c21║色，明知五根即五識種子。疏引意者，證種子為五根
X49n0815_p0515c22║義。
X49n0815_p0515c23║【疏】然今此義等者，今論眼根諸部，不同大乘、小乘及
X49n0815_p0515c24║以外道，略敘十宗，以相對辨。
X49n0815_p0516a01║【疏】眼不見色者，意云：眼等五根既以肉團為體，以麤
X49n0815_p0516a02║鈍故，所以眼不見色等。見者，取也，非謂了知名見。餘
X49n0815_p0516a03║根准此。言各別堅性等者，意云：肉團根即以堅、濕等
X49n0815_p0516a04║為性，五根各用堅等四大為體，故知無別清淨色為
X49n0815_p0516a05║根也。
X49n0815_p0516a06║【疏】別有四大，生等五因為其因緣者，四大即生等五
X49n0815_p0516a07║因，五因是四大上義。五因者，謂生、依、立、持、養。生因者，
X49n0815_p0516a08║四大與根、塵為生長因。依因者，根等為依止處。立因
X49n0815_p0516a09║者，根等為安立處。持因者，根等為任持處、任持根等。
X49n0815_p0516a10║養因者，根等為養育者。故說五因是四大上義。用雖
X49n0815_p0516a11║以四大、五因造根、塵，然四大唯身根得，餘根不得。
X49n0815_p0516a12║【疏】由色香味觸至為五根體者，意總說四塵成四大，
X49n0815_p0516a13║四大成五根。問：何故不說聲耶？答：說五根由四大造，
X49n0815_p0516a14║四塵既成四大，更何用聲耶？若爾，何故聲論立聲成
X49n0815_p0516a15║於空□大，空大成耳根耶？答：彼見外道所計具成實
X49n0815_p0516a16║論師，雖先自數論宗中出家，後迴心內宗，故所說義
X49n0815_p0516a17║與彼不同。
X49n0815_p0516a18║【疏】蘊、處門中攝各別故者，蘊中即實，處門中即假。問：
X49n0815_p0516a19║何故假、實不同耶？答：蘊門中雖有多極微聚成，據極
X49n0815_p0516a20║微當體說故實，而不發識故。若據處門中，多極微共
X49n0815_p0516a21║積集名處，生識處也，故假。
X49n0815_p0516a22║【疏】眼唯得三至堅等者。意云：眼得三大，唯除於風，不
X49n0815_p0516a23║可見故，見如取也。身得四大，非但得大，亦得餘堅德
X49n0815_p0516a24║等也。鼻、舌二根，如此次有堅、濕二德。耳唯得聲德，如
X49n0815_p0516b01║前章中廣破。彼宗說五根體，即五大也。
X49n0815_p0516b02║【疏】或說至五大皆能造者，意云：心平等根有二說：一
X49n0815_p0516b03║云唯地大造，二云五大皆能造。然五根亦有二說：一
X49n0815_p0516b04║云五大各各別造五根，如前說；二言五大通能造五
X49n0815_p0516b05║根，故有別也。
X49n0815_p0516b06║【疏】內自種子者，即是色根自種子為因緣，識變現行
X49n0815_p0516b07║四大為增上緣，造根境等。
X49n0815_p0516b08║【疏】於中三說者，用種子為根而有三說，如第四卷疏
X49n0815_p0516b09║解。
X49n0815_p0516b10║【疏】體既非色者，意說眼根體既是種子，而非色者，故
X49n0815_p0516b11║知不同小乘心外四大所造。
X49n0815_p0516b12║【論】外有對色至內識變現者。此舉外色不成，證唯識
X49n0815_p0516b13║所變。問：既破眼根，何名外耶？答：謂諸小乘所計眼根
X49n0815_p0516b14║境等，皆是心外，積極微成。今破非有，故云外有對色，
X49n0815_p0516b15║理既不成等。前既敘根，今時因便敘境，非是正破。略
X49n0815_p0516b16║對八宗，以明假實。
X49n0815_p0516b17║【疏】色、味、觸通常、無常者，在父母極微上有者常，若於
X49n0815_p0516b18║子微上有者即無常。
X49n0815_p0516b19║【疏】即四大者，順世外道，計五塵體，即四大。
X49n0815_p0516b20║【疏】然有假實者，大乘五塵雖大種造，然通假實，如下
X49n0815_p0516b21║說是。
X49n0815_p0516b22║【疏】觸中所造假者，意云：四大及所造觸，皆身根得。四
X49n0815_p0516b23║大觸是實，所造濕、滑等是假。
X49n0815_p0516b24║【疏】然雖識變者。問：今此論文，未知何意？答：為釋通外
X49n0815_p0516c01║難，兼解根義。難云：我宗中有實極微所造，所以根境
X49n0815_p0516c02║有別。汝大乘既皆識變，即應根境無別。答：如下言曾
X49n0815_p0516c03║現見色等者，意云：當見色者，謂此眼根曾照見前念
X49n0815_p0516c04║色，名曾見色。現見色，即現在五根照見現在色，即舉
X49n0815_p0516c05║此曾現見色返顯眼根體也。
X49n0815_p0516c06║【疏】然唯種家至色根者，此即唯種家會對法文。
X49n0815_p0516c07║【疏】功能生識之義至不說者。問：唯現行家若取現色
X49n0815_p0516c08║名根者，何故觀所緣論中但說功能名根，不言現色
X49n0815_p0516c09║耶？現家答云：功能生識，大小乘共許，故舉功能以顯
X49n0815_p0516c10║根也。問：何故不言根體，但說發眼等識名眼等根耶？
X49n0815_p0516c11║答：以眼根體離識，或有或無，彼此諍猶未定，故不言
X49n0815_p0516c12║根體。問：彼既言功能，寧知是色根耶？答：如下。
X49n0815_p0516c13║【疏】且助陳那故。言業種者，釋外問。問云：若護法舉種
X49n0815_p0516c14║現者，何故第四救義中取業種為根？答：如文。
X49n0815_p0516c15║【疏】法必有體至無法即非緣者。意云：由有體法能生
X49n0815_p0516c16║識名緣。緣者，由也。何故緣義不是能緣耶？答：不然。如
X49n0815_p0516c17║下云若眾法即非緣故。言無法非緣者，約影像說；若
X49n0815_p0516c18║據本質，無亦生心。故前言獨無不生心，但無得起慮
X49n0815_p0516c19║也。
X49n0815_p0516c20║【疏】然此大小二乘共許者，意云：所緣緣義，大小乘二
X49n0815_p0516c21║共許。
X49n0815_p0516c22║【疏】眼舒光至方緣者，意云：由二義：第一、眼舒光至境
X49n0815_p0516c23║方緣；第二、除色外，餘塵至四根方緣。彼宗有此二計，
X49n0815_p0516c24║與正量計同，故便敘之，如畫見、打鐘亦入耳等。
X49n0815_p0517a01║【疏】具二義者：一云、有體能生心緣；二云、相於識上現，
X49n0815_p0517a02║名所緣。要具二義，名所緣緣也。
X49n0815_p0517a03║【疏】小乘等共計他心至心外取法者。意云：小乘等計
X49n0815_p0517a04║心外有法，為自識親所緣緣。大乘破者，彼却問曰：如
X49n0815_p0517a05║我識外有法，即不許為親所緣緣者，汝大乘有所緣
X49n0815_p0517a06║緣，豈非心外有法耶？答：如疏云：若不遮心外至託之
X49n0815_p0517a07║而變者。總答前問。意云：雖然有實體法為疎所緣緣，
X49n0815_p0517a08║然此本質法，但是第八識所變，亦不是離識實有。
X49n0815_p0517a09║【疏】觀所緣緣，論說過去色識等者，意云：前念識緣色
X49n0815_p0517a10║等熏成種子，即此種子後念生現行色等，遂能發生
X49n0815_p0517a11║現行五識。但約熏種時名過去，不是過去色等發現
X49n0815_p0517a12║五識，五識不緣過去法故。故知但是識變為所緣緣，
X49n0815_p0517a13║非是心外有法為所緣緣也。
X49n0815_p0517a14║【疏】隨彼彼處者，意云：隨彼彼處，五塵眾多極微，各各
X49n0815_p0517a15║和合而為色等，為眼等境。又處者，或可十處也。
X49n0815_p0517a16║【疏】阿拏色者，意云：七極微以上色。
X49n0815_p0517a17║【疏】牒定至非實有者。意云：如論言非和合相，異諸極
X49n0815_p0517a18║微，有實自體。此但是牒定，他宗不可作量，犯相符故。
X49n0815_p0517a19║論言分折破時，似彼相識定不生故者，釋和合相無
X49n0815_p0517a20║實體，非與五識作緣所由也。境既無，識云何生？疏量
X49n0815_p0517a21║云：和合色處，設許是眼識之所緣有法也，是非緣即
X49n0815_p0517a22║宗法也。餘文易知。
X49n0815_p0517a23║【疏】觀所緣緣，論釋頌至猶如第二日者，即陳那等立
X49n0815_p0517a24║量破經部也。三支皆具西明。疏解云：和合於五識，設
X49n0815_p0517b01║所緣是有法，非緣宗法。餘文易知。
X49n0815_p0517b02║【疏】依瞿婆論師略有二解者，瞿波論師是大乘對經
X49n0815_p0517b03║部立量，造二十唯識釋也。
X49n0815_p0517b04║【疏】以五識至無所立失者。意云：若准□觀所緣，論頌
X49n0815_p0517b05║云和合於五識，設所緣有法者，即比量喻中無過。何
X49n0815_p0517b06║以故？為非緣宗法於喻上，以第二月亦不與五識為
X49n0815_p0517b07║緣故。若將五識攝入宗法中為量者，即喻中有所立
X49n0815_p0517b08║不成，以五識不緣第二月故。量云和合色處有法於
X49n0815_p0517b09║五識，設所緣非緣宗法者，故有前過。以第二月非與
X49n0815_p0517b10║五識為緣，故云宗法喻上不轉。
X49n0815_p0517b11║【疏】又以義減文至意所緣故者，意云：設若依前將五
X49n0815_p0517b12║識在法中為量者，亦無有所立不成。何以故？以依義
X49n0815_p0517b13║而減文故。故宗法中須除五字，直立量云：和合色等
X49n0815_p0517b14║有法於識，設所緣、非緣為宗，亦無過。此一解，顯五識
X49n0815_p0517b15║不緣假。
X49n0815_p0517b16║【疏】或除至亦得者，即第二，更解。意云：設將五識在宗
X49n0815_p0517b17║法中，為量亦無過。何以故？以宗法中除設所緣三字
X49n0815_p0517b18║量，云和合色等有法，於五識非是緣，為宗亦無過，以
X49n0815_p0517b19║非緣宗於喻上轉故。雖前觀所緣論比量，不作如是
X49n0815_p0517b20║解，今設將五識在宗中除五等字，為量無過，即說前
X49n0815_p0517b21║二解也。
X49n0815_p0517b22║【疏】又所緣境義，有無俱成者，意云：准前二解，五識緣
X49n0815_p0517b23║有無不同。然此有無，總得為境，於中無體法，但得成
X49n0815_p0517b24║所緣，不得成緣。以無體故，故知是正解。
X49n0815_p0517c01║【疏】五識緣長等假法，應有不定過者，意云：和合色，為
X49n0815_p0517c02║如第二月是無，故五識不緣；為如長等是假法，故五
X49n0815_p0517c03║識緣耶？答：一向約緣實法說，故眾過。若如第二解，即
X49n0815_p0517c04║有此過，許緣假故。
X49n0815_p0517c05║【疏】不同長等至為門故者，意云：問：如言假者，通聚集、
X49n0815_p0517c06║分位、相待三種，何故但將五識緣長等為不定過，不
X49n0815_p0517c07║說眼等緣分位假耶？答：觸中所造濕、滑等，由地大增，
X49n0815_p0517c08║但身根得，然不同長等，故不說也。問：眼緣長等不？答：
X49n0815_p0517c09║不緣，但緣實青等。於中長等但是意識得，若爾，何名
X49n0815_p0517c10║色耶？答：意識取時，依眼為門，明了取故。
X49n0815_p0517c11║【疏】此是識內，不同他宗者，意云：設許五識得緣假者，
X49n0815_p0517c12║此假相是識內也，所以為緣發生五識也。不同他宗
X49n0815_p0517c13║緣離識法，如緣命根，命根雖是假立，是內相貌，許識
X49n0815_p0517c14║緣也。
X49n0815_p0517c15║【疏】色等雖有多相者，意云：釋通外難。難云：如一色等，
X49n0815_p0517c16║有若無常等相，今言五識得相，為何相耶？答：如演秘
X49n0815_p0517c17║說。
X49n0815_p0517c18║【疏】是實法故至所緣緣者。意云：此解所緣緣義。是實
X49n0815_p0517c19║法故，有力生識，顯是緣義；以相麤故，識有此相，是所
X49n0815_p0517c20║緣義。即有體能生心相於現識上也，故云理具足有。
X49n0815_p0517c21║【疏】下難有五者：第一、二位無差難；第二、量等相齊難；
X49n0815_p0517c22║第三、微等相失本難；第四、識行互通難；第五、一心緣
X49n0815_p0517c23║遍難。
X49n0815_p0517c24║【疏】緣彼相識，應無差別者，量云：緣瓶之識，應即是緣
X49n0815_p0518a01║甌之識。因云：境相量齊故。喻云：如緣甌之識，將緣甌
X49n0815_p0518a02║識返難同緣瓶之識。為量准知。
X49n0815_p0518a03║【疏】心量准知者，瓶、甌二物既無別緣，彼相識亦無別
X49n0815_p0518a04║也，故云但有緣心無別。
X49n0815_p0518a05║【疏】頌云非形別故別至非實故者，意云：非汝瓶、甌等
X49n0815_p0518a06║形別，即合極微等別也。若極微等別者，即應非實有
X49n0815_p0518a07║也。何以故？失本相故。
X49n0815_p0518a08║【疏】由此又解者，由此前救，今時更解。
X49n0815_p0518a09║【疏】量云緣火瓶等至如緣極微心者，意云：極微是所
X49n0815_p0518a10║緣，即能緣之心，名緣極微心。瓶等極微即所緣，緣瓶
X49n0815_p0518a11║之識，應名極微心。問：何故作如此難耶？答：以彼宗計
X49n0815_p0518a12║瓶等，皆由極微相資以成，故緣麤亦細也，故為此難
X49n0815_p0518a13║也。
X49n0815_p0518a14║【疏】比量應知者，並將麤細境為因。喻量云：緣此色之
X49n0815_p0518a15║心，應緣一切法。許相違法得俱緣故，如緣麤細境等。
X49n0815_p0518a16║【疏】若緣本質至定必須有者。意說本質境通，有法、無
X49n0815_p0518a17║法；若論影像相分，定必須有。
X49n0815_p0518a18║【疏】由具二義，與小乘別者，意云：小乘執離識實有境
X49n0815_p0518a19║法，今大乘不然，一切境相皆不離識，以第八識所變
X49n0815_p0518a20║為本質，餘識託此本質為緣，識起時帶相，相分為所
X49n0815_p0518a21║緣。二義既別，不同小乘。
X49n0815_p0518a22║【疏】相者是何者意？問云：如言帶彼相起，未審相者是
X49n0815_p0518a23║何？答：謂體相意，故明真如。雖正智成所緣緣義，亦如
X49n0815_p0518a24║自證分緣、見分時不變相緣，但帶彼相起，正智緣如
X49n0815_p0518b01║亦爾也。
X49n0815_p0518b02║【疏】問：眼疏識緣心上所變之色者，意云：心上所變色
X49n0815_p0518b03║者，即是眼識上自許影像，不可約第八識所變作法，
X49n0815_p0518b04║以第八所變者，即是五識本質境也。
X49n0815_p0518b05║【疏】何理不齊者，意云：既一種無相分，何理不齊？然大
X49n0815_p0518b06║乘即許有所緣緣，義宗即無所緣緣耶？言識皆又具
X49n0815_p0518b07║不者，問云：未審一切識緣境，皆有相分不？又五識緣
X49n0815_p0518b08║過去無相分色？答前問也。
X49n0815_p0518b09║【疏】自申正義者，意云：由申大乘正義，便述諸宗能、所
X49n0815_p0518b10║成之義，總有五宗，聊相對辨，即此中意，已下文是。
X49n0815_p0518b11║【疏】此中意說等者，此論中意云：如大乘相分，皆是頓
X49n0815_p0518b12║變現；若諸宗順世等法，積小成大，故不同也。問：外道、
X49n0815_p0518b13║小乘何別？答：如文。
X49n0815_p0518b14║【疏】所言一相至實非是一者。意云：第八，隨量大小，頓
X49n0815_p0518b15║變一相，不由說小，漸成大也。問：所言一相定非是形
X49n0815_p0518b16║者，即應是假，云何言實？答：今言頓現一相者，形收似
X49n0815_p0518b17║長等一相，名假一相，而變不是形等一相。當變之時，
X49n0815_p0518b18║非一相解，故不同衛世麤色有實一相，如演秘說。
X49n0815_p0518b19║【疏】緣自相者，如色處青等是也，不緣長等。若爾，如何
X49n0815_p0518b20║色處攝？答：由意識者，五識同時，意依眼等為門，緣色
X49n0815_p0518b21║作長等解，故亦色處收，即會前等亦色處收。言即是
X49n0815_p0518b22║假形者，謂大小相也。以小大相形，故云假形。
X49n0815_p0518b23║【疏】不緣假至不同經部者。身根但得四大實境，不緣
X49n0815_p0518b24║分位，澁、滑等觸，經部許緣，故彼不同。
X49n0815_p0518c01║【疏】由如是理者，意云：由前五識緣處自相，即是色處
X49n0815_p0518c02║自相，通攝假、實故，五識緣假亦是現量。故下，引無漏
X49n0815_p0518c03║後得智為喻。具如無漏是現量，現量許緣假；五識既
X49n0815_p0518c04║現量，何妨得緣假？此師意證五識得緣假法而是現
X49n0815_p0518c05║量，餘師不然。望疏主意，取緣實法為正。
X49n0815_p0518c06║【疏】假有二至以癡相說者。意云：一者無體，即如忿等，
X49n0815_p0518c07║忩等依瞋，故是無體也；二者相待假，即如悔等，悔等
X49n0815_p0518c08║有體，體即追悔為性，障止為業，顯悔別體也。以癡相
X49n0815_p0518c09║說者。意云：雖悔別有體，要藉癡增，方說於悔。即由無
X49n0815_p0518c10║明增故，廣造惡業，當來苦報而生追悔，或逢善緣而
X49n0815_p0518c11║生追悔，豈不由無明造業後追悔耶？故云癡增名悔。
X49n0815_p0518c12║故雖相待，體是有法，不同忿等。
X49n0815_p0518c13║【論】諸瑜伽師至假說極微者。意云：觀其論文，文別合
X49n0815_p0518c14║申五問。問既五種不同，答亦分為五段。一、問云：誰為
X49n0815_p0518c15║除拆？答云：瑜伽師。二、問云：以何除拆？答云：以假想慧。
X49n0815_p0518c16║三、問云：於何除拆？答云：於麤色相。四、問云：云何除拆？
X49n0815_p0518c17║答：漸次除拆。五、問云：除拆至何？答云至不可拆假說
X49n0815_p0518c18║極微。總結也。
X49n0815_p0518c19║【疏】言瑜伽至與理相應者，意云：相應雖有五義，今者
X49n0815_p0518c20║但取第三與理相應。何以故？以瑜伽是法相應故。故
X49n0815_p0518c21║觀行者，於安非立直俗二諦理中妙觀察故，即觀俗
X49n0815_p0518c22║如幻真離言，捨幻起直，名理相應善觀察也。言二行
X49n0815_p0518c23║相應者，即定慧與餘心所行相相應也。
X49n0815_p0518c24║【疏】多說唯以禪定為相應者，准義合取理相應。今言
X49n0815_p0519a01║禪定相應者，以觀行者慧與定相應，定發慧故。問：如
X49n0815_p0519a02║何名瑜伽師？答：此師想、慧等起諸行，與境、行、理、果、病
X49n0815_p0519a03║等相應，名瑜伽師。
X49n0815_p0519a04║【論】雖此極微至色邊際者，意云：釋外難。難云：若言極
X49n0815_p0519a05║微有方分者，應更可拆。答：如論云：若更拆之，便似空
X49n0815_p0519a06║現，不名為色。
X49n0815_p0519a07║【疏】方之分者，意云：方謂上下等六方，分者於中有細
X49n0815_p0519a08║分，故說麤色有方之分。細者，方即分也。
X49n0815_p0519a09║【疏】所拆之物即非極微者，意云：若言更折者，即所折
X49n0815_p0519a10║之物便似空現，不名極微。若不可折者，即應如心等
X49n0815_p0519a11║無方分。若以色分無色，別不同於□心，故得有方分。
X49n0815_p0519a12║【論】餘無對色是此類故者，如大眾部身精進、身輕安，
X49n0815_p0519a13║上座部胸中色物，如變大地為蘇、酪等，皆名無對。問：
X49n0815_p0519a14║蘇、酪等如何無耶？答：定力所變法處所收者，是無對
X49n0815_p0519a15║故。若定力變根、塵、色等，亦是有對，色處收故。如無色
X49n0815_p0519a16║界宮殿皆無對，法處攝故。五識不緣，但意識緣故。定
X49n0815_p0519a17║中既無五識所變蘇、酪等，唯意識得，故無對也。
X49n0815_p0519a18║【論】表、無表色豈非實有者。問：表、無表色與有對、無對
X49n0815_p0519a19║何別耶？答：無別。若爾，有對、無對前已破訖，何故今時
X49n0815_p0519a20║更再破耶？答：前所破者非是業性，此所破者是業故，
X49n0815_p0519a21║故亦別破。表即身、語二業，無表即內防身、語無表色
X49n0815_p0519a22║等。
X49n0815_p0519a23║【疏】謂諸根至以成身故者。意云：和合差別為體。此有
X49n0815_p0519a24║二解：一云，大種及所造扶根塵，雖多差別，今總和合
X49n0815_p0519b01║為身；二云，大種造色能成諸根，即和合差別諸根總
X49n0815_p0519b02║為身也。
X49n0815_p0519b03║【疏】此義雖通至別得總名者，此釋外難。難云：既言依
X49n0815_p0519b04║止名身者，即諸根並名為身，何故偏說身根名身耶？
X49n0815_p0519b05║答：如演秘。
X49n0815_p0519b06║【疏】依身之表者，意說表者，依身而有名。依身之表，要
X49n0815_p0519b07║依身而表有善惡等。
X49n0815_p0519b08║【疏】動身之業者，思欲有造作，令身有動轉故，故名動
X49n0815_p0519b09║身之業。
X49n0815_p0519b10║【疏】或應極微，有別長形者，即牒彼宗計。已下，正難。
X49n0815_p0519b11║【疏】若謂不然者，若計不捨圓相而成長等者，下以量
X49n0815_p0519b12║破。
X49n0815_p0519b13║【疏】彼計至至名身業者，意云：由有動故，身能造業。意
X49n0815_p0519b14║說別有一物能動色身等，故說能動名身業也。由此
X49n0815_p0519b15║能動，身方造業。
X49n0815_p0519b16║【疏】無有動義者，無有長時動，不妨有剎那動。彼計動
X49n0815_p0519b17║有三種：極微者，謂業色，如行道殺生等；長時者，謂命
X49n0815_p0519b18║根，一斯住故，一斯生中有動轉也。
X49n0815_p0519b19║【疏】今為成此即滅因故者，如下論文，方成此纔生即
X49n0815_p0519b20║滅因由。彼救云：動不即是滅，以待因故，滅故轉破也。
X49n0815_p0519b21║【疏】雖彼自宗者，即彼正量部自宗也。彼宗計色等非
X49n0815_p0519b22║念念滅，大乘不許，故無不定。
X49n0815_p0519b23║【疏】我部色等滅至有隨一故者。意云：正量部云：滅待
X49n0815_p0519b24║外緣故滅。外緣，即霜雪等。及內相因者，即內四相也。
X49n0815_p0519c01║【疏】若體若相者，體即有為法體，相即生等四相。言非
X49n0815_p0519c02║相者，即體也。
X49n0815_p0519c03║【疏】有法之中至即有少分相符極成之失者。若有法
X49n0815_p0519c04║中，但言滅應不待因，此宗中有少分相符，他許無為
X49n0815_p0519c05║滅不待因，故今論中云有為法滅不待因等，為量無
X49n0815_p0519c06║過。
X49n0815_p0519c07║【疏】從下向上，成立亦得者，意云：從後向前，展轉成之
X49n0815_p0519c08║無過。成云：滅應不待因，許是滅故，如無為滅。又成云：
X49n0815_p0519c09║有為法應剎那滅，以不待因故，如心、心所。又云：汝諸
X49n0815_p0519c10║法無實動義，以剎那滅故，如心、心所。
X49n0815_p0519c11║【疏】謂滅在更生至無不定過者。意云：今將待因為因，
X49n0815_p0519c12║難滅應更生，遂立量云：滅是有法，應更生因。云：以待
X49n0815_p0519c13║因故，猶如於生。設外人計住是滅，與論主為不定云：
X49n0815_p0519c14║為如於生待因故生耶？為如於住待因故滅耶？汝雖
X49n0815_p0519c15║許住是滅，我宗不許，故非極成無不定過。言故非同
X49n0815_p0519c16║喻者。又住既非是生，故不與滅量為同喻。然令非同
X49n0815_p0519c17║喻及不定過過各別，非是同喻有不定也。
X49n0815_p0519c18║【疏】風定非此者，意云：此者，動因也。意云：難風非動因。
X49n0815_p0519c19║因云：非善惡故，猶如水火等也。
X49n0815_p0519c20║【疏】汝此表色至應知。意云：汝此非顯非形，表業應非
X49n0815_p0519c21║表業，以無表示，如觸等。又表色亦非是顯，亦非是香、
X49n0815_p0519c22║味，無表亦故，如觸。
X49n0815_p0519c23║【疏】此如見佛顯色等者，意說雖見佛顯色念佛等，而
X49n0815_p0519c24║顯色非善惡，無表示，無有屈伸俯仰等表故。如圓中
X49n0815_p0520a01║觸物，知有善惡，豈由顯色而有表耶？又但由觸故知
X49n0815_p0520a02║善惡，豈觸有表示耶？意成香積之香，亦無表示。
X49n0815_p0520a03║【疏】由加行心為等起因，顯隨心之善惡者，意說此前
X49n0815_p0520a04║念善加行心，能引後念善色、聲等，故說加行心為等
X49n0815_p0520a05║起因。等者，相似之義，善引善故。今說色、聲名善惡者，
X49n0815_p0520a06║顯是隨心之善惡，非性是善惡也。實本體是無記，不
X49n0815_p0520a07║得名善惡。言令內念念識所變等者，今第八識所變
X49n0815_p0520a08║手等，念念生滅相續也。
X49n0815_p0520a09║【疏】識變者，簡薩婆多等，以彼計手等心外實有故；簡
X49n0815_p0520a10║正量部者，以彼計身表業無生滅故；簡譬喻師者，以
X49n0815_p0520a11║彼計身表業但能動手等自體，即真動也。今云似有
X49n0815_p0520a12║動作，以簡於彼，故彼計云外有一物能動手等。
X49n0815_p0520a13║【疏】又以理徵至故今總非者。意云：破薩婆多，彼宗計
X49n0815_p0520a14║佛一剎那聲能有詮表，餘者不能有詮表。今大乘以
X49n0815_p0520a15║理徵云：我大乘佛一剎那聲望汝宗，亦不能有實詮
X49n0815_p0520a16║表。何以故？猶如汝說於我極微大我大乘者，亦如小
X49n0815_p0520a17║乘說一箇極微當大乘七極微，然汝心麤，緣我極微
X49n0815_p0520a18║不著。今聲亦爾，汝宗計佛一剎那聲當大乘七剎那
X49n0815_p0520a19║佛聲，我大乘佛一剎那聲既極速，故知汝小乘於我
X49n0815_p0520a20║大乘佛一剎那聲亦不能有實詮表。
X49n0815_p0520a21║【疏】謂依思是定道，戒者即現行，思若散位，兼種現也。
X49n0815_p0520a22║【疏】或由異思，或由異緣者，即善惡望善名異思，惡友
X49n0815_p0520a23║望善名異緣也。如正造善時，惡友未起，已本名善，分
X49n0815_p0520a24║限造惡飜此。無表戒者，如造善求戒時，內防身語，令
X49n0815_p0520b01║惡不起，名無表戒；若造惡伏善不起，亦名無表。惡但
X49n0815_p0520b02║得名無表，不得名戒。
X49n0815_p0520b03║【疏】於此思上假立無表者，意說內防身、語，思作用強，
X49n0815_p0520b04║故說現思而為業體，即依遍行思上假立無表戒。然
X49n0815_p0520b05║無表戒，諸宗不同。依薩婆多，身、語二業皆有無表，用
X49n0815_p0520b06║法處色以為體性，無見無對，四大所造，寶而非假。若
X49n0815_p0520b07║依經部，自有兩釋：一、依成實論云：非色非心以為體
X49n0815_p0520b08║性，非大所造非色，非緣慮故非心。二、依俱舍十三云：
X49n0815_p0520b09║思所熏習微細相續轉變功能差別，說為無表，不別
X49n0815_p0520b10║建立非色非心。大乘無表是法處色，假而非實。由此
X49n0815_p0520b11║依心，隨其所應善惡思種及現行思，假立無表。
X49n0815_p0520b12║【疏】若新舊合用至無表色者，即護法許有新舊二種
X49n0815_p0520b13║種子，然立無表，不依舊種。言唯取新熏至如何種起
X49n0815_p0520b14║者，是護法釋依新舊無表意也。
X49n0815_p0520b15║【疏】又定、道戒，體不增用故者，意云：定、道共戒，但現行
X49n0815_p0520b16║思遮，防用增而體不增。此解為勝者，即散無表依，用
X49n0815_p0520b17║增為勝。又思種等解，論文：又遠近至發言者，此有
X49n0815_p0520b18║二解，解發勝身語所以。又解者意云，發身語者，解此
X49n0815_p0520b19║思為色所以，即第三解，與前二解別。此義云何？答：由
X49n0815_p0520b20║能發善色，或能止惡色，由具二義，說思名色。
X49n0815_p0520b21║【疏】依不現行法建立色性者。解云：即防惡身、語色不
X49n0815_p0520b22║現行邊，所以說能防思等而得色名。
X49n0815_p0520b23║【疏】此中善戒至合說者，意云：此會兩論文。此唯識論
X49n0815_p0520b24║思名色，為據發身、語戒故名色；彼顯揚論約止身、語
X49n0815_p0520c01║惡色邊，所以思決定得名色也。以定道別解脫戒，皆
X49n0815_p0520c02║能止惡身、語、色名也。
X49n0815_p0520c03║【疏】顯差別者，顯揚即定、道及散三戒合說，此論即散
X49n0815_p0520c04║與定、道別說，故此顯差別也。問：何名定、道能防耶？答：
X49n0815_p0520c05║共，猶俱也。即是定心相應思，思有防身、語七支，用名
X49n0815_p0520c06║戒故，云定共戒。道共戒亦爾，即無漏智俱時思，思能
X49n0815_p0520c07║遮防身、語惡色，不現行邊，名道共戒。
X49n0815_p0520c08║【疏】現行思可爾者，即現行思名隨心轉戒。種子不爾
X49n0815_p0520c09║者，種子不名隨心轉戒，以心無時，種子在故。
X49n0815_p0520c10║【疏】豈一現思亦表無表者，意云：且如定共戒，所依現
X49n0815_p0520c11║思立其無表，如何道共戒亦名無表戒耶？以八聖道
X49n0815_p0520c12║支中，正、語、業、命是表攝故。此總問也。答：此現思但名
X49n0815_p0520c13║無表，不得名表，此解稍疎耶？下第三，解正。即如疏云：
X49n0815_p0520c14║又望不同，通於二義，文是：
X49n0815_p0520c15║【疏】如發身、語思者，意云：如發身、語現思體，不能表示
X49n0815_p0520c16║他故非表，不是種非無表。今八聖道支相應思，亦非
X49n0815_p0520c17║表、無表。
X49n0815_p0520c18║【疏】不發善身語至無表者。意說定道，思雖不發善身
X49n0815_p0520c19║語，而能內防身語惡色，故可立無表。
X49n0815_p0520c20║【疏】緣引身語者，緣他和上身語也。
X49n0815_p0520c21║【疏】與此不同者，意云：此約大、小乘對辨，且如大乘十
X49n0815_p0520c22║無盡戒，身、口等一、二、三支等，皆發無表戒；然小乘要
X49n0815_p0520c23║具七支，方發無表，故云不同。
X49n0815_p0520c24║【疏】定共戒至亦名定戒者。意云：定通明漏、無漏二種。
X49n0815_p0521a01║道唯無漏，有定戒時，未必有道戒；若有無漏，道共戒
X49n0815_p0521a02║時，必有定戒。故知道寬定狹也。或可定通二種名寬，
X49n0815_p0521a03║道唯無漏名狹。
X49n0815_p0521a04║【疏】隣近釋者，意說、審決二思，得名意業，所以六釋中
X49n0815_p0521a05║是隣近釋。思是業體而非是意，與意相近而得意名，
X49n0815_p0521a06║故名意業。又思非是意，與意相應，說思為意，名為意
X49n0815_p0521a07║業。
X49n0815_p0521a08║【疏】又不恒續故者，意云：此現思不同種子相續，亦得
X49n0815_p0521a09║名非無表。言以色例表，假實相微者，意云：外人例曰：
X49n0815_p0521a10║五塵是有對，即名為實色表；色表亦有對，云何不是
X49n0815_p0521a11║實？答：五塵體性實，有體得名實；表色為心，所以名為
X49n0815_p0521a12║假。更有難詰，准理思擇。
X49n0815_p0521a13║【疏】有是業至謂身語業者。此是第四句，同前。此正語
X49n0815_p0521a14║業體，而非表無表文解。
X49n0815_p0521a15║【疏】謂於境轉者，即思隨於境轉。能造作於心者，思能
X49n0815_p0521a16║令心造作為性。又云：由思造作善等三性，心等隨生，
X49n0815_p0521a17║故云造作於心。
X49n0815_p0521a18║【疏】一者、是前至所遊等者。意說發動思是審決二思
X49n0815_p0521a19║所遊履也，故得道名。問：審決二思於先，發動思在後，
X49n0815_p0521a20║如何後思與前思為道耶？答：今言道者，是所緣、所引
X49n0815_p0521a21║義，故後思是前思所緣、所引也。故說後思是前思所
X49n0815_p0521a22║緣、所引為道，於義無違。此即業思與因為道。
X49n0815_p0521a23║【疏】二者、或通生當來苦樂果者。意說發動思，通生苦
X49n0815_p0521a24║樂，異熟名道，即開道引生，是其道義，此當因思與果
X49n0815_p0521b01║道故。
X49n0815_p0521b02║【疏】初中有四者，於以教為齊責中，申具四難：第一、以
X49n0815_p0521b03║教齊責難，第二、假實不成難，第三、例實唯現難，第四、
X49n0815_p0521b04║無明得不生難。言主藏臣者，是藏之主；主兵臣者，兵
X49n0815_p0521b05║之主也。又云：主者，勝也，即兵中最勝故。
X49n0815_p0521b06║【疏】彼宗不許成他非情者，薩婆多自說：他身非情，無
X49n0815_p0521b07║實得、得故。俱舍第四說：於何法中有得、非得？於自相
X49n0815_p0521b08║續及二滅中，謂有為法。若有隨在自相續中，有得、非
X49n0815_p0521b09║得、非他相續，無有成熟他身法故，乃至無有成熟非
X49n0815_p0521b10║情法故。若許得者，汝便違自宗。
X49n0815_p0521b11║【疏】而我真如至而說有故者。觀此文意，外有問也。問：
X49n0815_p0521b12║若言現在是有，離現非有者，即汝真如非世攝故，亦
X49n0815_p0521b13║應非有。答：如疏。
X49n0815_p0521b14║【疏】故知決定不成過未者，即由上道理，故知善惡等
X49n0815_p0521b15║法，決定不成過未也。
X49n0815_p0521b16║【疏】而我真如至無妨者。意云：觀此文，意外有問也。問
X49n0815_p0521b17║云：若言現在有故，即可有自在說成熟者，汝真如與
X49n0815_p0521b18║現在法不即不離，即真如應有實成熟。答：如疏外言
X49n0815_p0521b19║擇非擇滅，現在而實有者，不然，我不許別有體，不可
X49n0815_p0521b20║為證也。
X49n0815_p0521b21║【疏】須即緣故者，如演秘說。
X49n0815_p0521b22║【論】應起無為者，有疏本云：述曰：下能起因有三者，如
X49n0815_p0521b23║演秘說。
X49n0815_p0521b24║【疏】論主下，難者，有疏本云：論主六難難三因，如演秘
X49n0815_p0521c01║說。
X49n0815_p0521c02║【疏】此中通說未得之法及易界地等已捨之法者，意
X49n0815_p0521c03║云：如論言未得、已失應永在不者，此是通說未得之
X49n0815_p0521c04║法應不生，已失之法應永不生。問：何名已失之法？答：
X49n0815_p0521c05║如此界生於上界，此界法於上界不起，名已失。小乘
X49n0815_p0521c06║計曰：如人失具欲法，得時生上界。然欲界總捨訖，即
X49n0815_p0521c07║喚此法名已失法也。舉一例餘。問：如有宗，過去、未來
X49n0815_p0521c08║而有三得不？答：薩婆多云：過去、未來可成諸法而立
X49n0815_p0521c09║於得，即是法前、法後得。難曰：若不成法上而立得者，
X49n0815_p0521c10║且如未得之法、已失之法，得永不生。何以故？而無法
X49n0815_p0521c11║前、後得故，不可成故。此難如是。若彼轉救云有俱生
X49n0815_p0521c12║得為因起者，次論主難。
X49n0815_p0521c13║【論】若俱生得者，彼宗計得有三種，謂法前、法後、法俱
X49n0815_p0521c14║得。俱者，如影隨形得；前者，牛王引前得；後者，如犢子
X49n0815_p0521c15║隨後得。論應頓現前者，謂於一身一剎那中具三性
X49n0815_p0521c16║得，以有得故，三性心等應頓現前。
X49n0815_p0521c17║【疏】所待之餘者，意說生等五，是所待之餘因。若爾，法
X49n0815_p0521c18║若待此五因，自合能生，何假須得？
X49n0815_p0521c19║【論】若得於法是不失因至成熟彼故者。謂彼計云：我
X49n0815_p0521c20║說諸得是不失因，由此實得，成彼善、惡、無記法故。
X49n0815_p0521c21║【論】諸可成法等，論主破也。謂諸可成法不離有情，故
X49n0815_p0521c22║說實得，便為無用；若離有情，實不可得。汝宗不許離
X49n0815_p0521c23║有情法有得故。
X49n0815_p0521c24║【疏】不離有情至俱為無用者。意說得望情非情法，俱
X49n0815_p0522a01║為無用也。
X49n0815_p0522a02║【疏】又得於法為因能起至俱無用者。意說得望前能
X49n0815_p0522a03║起及不失因，亦俱為無用。
X49n0815_p0522a04║【疏】一、內有情至不可說有得者。意云：有情數法上有
X49n0815_p0522a05║得，非情法不立得。
X49n0815_p0522a06║【疏】二、云識所變至後即無得者，意云：若依識變，名不
X49n0815_p0522a07║離有情者，即一切法皆不離有情，無有一法而離有
X49n0815_p0522a08║情也。即合龜毛等無法，是離有情法。初說有得者，即
X49n0815_p0522a09║依識所變法上立得；後即無得者，即釋無法上不立
X49n0815_p0522a10║得，所以與前不同。
X49n0815_p0522a11║【疏】又現行成熟至即非也者。意說不離有情一切法
X49n0815_p0522a12║現行，若立得者，非情法且現行，何故不立得？故云寧
X49n0815_p0522a13║即非也。
X49n0815_p0522a14║【疏】故亦許者，大乘許輪王成七寶有得也。
X49n0815_p0522a15║【疏】然外非情至皆非可成者。此但對可成說，不可成
X49n0815_p0522a16║亦總舉，下自分別。言准下第二等者。下第二卷論末，
X49n0815_p0522a17║變他根塵等有兩解。准正義，他塵於己有受用，義亦
X49n0815_p0522a18║許變，故知非情上亦可立得，如演秘說。
X49n0815_p0522a19║【疏】即自身中至可受用者。意云：種子上許有得，若現
X49n0815_p0522a20║行中有可受用者，亦立得。問曰：且如現行中有成、不
X49n0815_p0522a21║成不？答：自身中所有現行色、心等法，總皆成熟得故。
X49n0815_p0522a22║又解：或可現通自、他及外略色等，有成、不成，故言中
X49n0815_p0522a23║也。說中者，意簡取可受用者、不可受用者，不定得故。
X49n0815_p0522a24║意說有可受用者，縱然他身扶根、塵及器具等，名可
X49n0815_p0522b01║成也。
X49n0815_p0522b02║【論】一、種子成就者。解云：煩惱等種，有生果用，故名種
X49n0815_p0522b03║子。聞慧等種，加行所引，勢力增上，名為自在。由二種
X49n0815_p0522b04║種子果生起，故名為現行。依此三法，假立成就。此即
X49n0815_p0522b05║種子之成就，乃至現行之成就，皆依主釋。
X49n0815_p0522b06║【疏】於引發緣勢力自在者，意云：約此種子，望引自現
X49n0815_p0522b07║行，有自在勢用，而立為得也。不可以自在之言，即令
X49n0815_p0522b08║攝入自在成孰，必無是事，但望自果有自在用。問曰：
X49n0815_p0522b09║既云發起現行，何非現行成孰收耶？答言：種子成孰
X49n0815_p0522b10║者，所有現行種子，相從皆得，名種子成就。後自在成
X49n0815_p0522b11║就，亦准此理解。三、無記者，除變化無記。此一種，准向
X49n0815_p0522b12║自在成就中說也。
X49n0815_p0522b13║【疏】若離此地欲，亦名不成就者，意云：如從欲界生上
X49n0815_p0522b14║界也。若聖人斷欲界煩惱而生上界，如第三果人等；
X49n0815_p0522b15║若凡夫但以六行伏下惑而生上界煩惱，於上界中
X49n0815_p0522b16║而不成就也。故云若離此地欲，亦名不成就。
X49n0815_p0522b17║【疏】彼依有體至亦不相違者。意云：彼依有體者，彼對
X49n0815_p0522b18║法第五文，約種子體能生用說。意云：若生上界，有欲
X49n0815_p0522b19║界種子，雖不生現行，亦名成就，後當生故。若如聖者
X49n0815_p0522b20║斷種，生上現行，畢竟不生，名不成就。若據瑜伽，唯約
X49n0815_p0522b21║用說，不約體說，故皆成就。又云：有種子體名成就，不
X49n0815_p0522b22║能起下現行煩惱，名不成就。
X49n0815_p0522b23║【疏】對法論等至文亦略也者，意云：對法但說染法名
X49n0815_p0522b24║種子成就，不說無記為種子成就也。非但不說無記，
X49n0815_p0522c01║亦不說生得善為成就，故云生得善中，文亦略也。
X49n0815_p0522c02║一分無記者，即餘三望通果名一分也。對法不說為
X49n0815_p0522c03║種子成就。
X49n0815_p0522c04║【疏】然准彼論至與瑜伽同者，意說此重釋對法文。據
X49n0815_p0522c05║種子成就中，雖不說無記為種子成就，然准下自在
X49n0815_p0522c06║成就中，既取一分無記為自在成就，明知種子成就
X49n0815_p0522c07║中，亦令取無記為種子成就也。其生得善與瑜伽同
X49n0815_p0522c08║者，亦約用名種子成就。一分無記者，即變化全威
X49n0815_p0522c09║儀工巧。一分極有方軌者，入自在成就中攝。
X49n0815_p0522c10║【疏】然准對法至通成不成者，意云：此即外人將生得
X49n0815_p0522c11║善，例煩惱種子等為難。難云：且如對法論說，煩惱名
X49n0815_p0522c12║成不成者，約三界煩惱種子說。如身在欲界，未離欲
X49n0815_p0522c13║染，已成身中，有三界煩惱種子，名成就；若離欲界，亦
X49n0815_p0522c14║名不成就，斷自地煩惱種故。又云：下界身起上界煩
X49n0815_p0522c15║惱，名成就；若雖在下地，不起上地煩惱，亦名不成就。
X49n0815_p0522c16║如若是者，生得善法，亦令同此煩惱理，名成不成，何
X49n0815_p0522c17║故一向約用名成耶？此總是難辭。
X49n0815_p0522c18║【疏】以在他界至同於瑜伽者。意云：此釋對法論，不說
X49n0815_p0522c19║生得善所以。且如欲界身中生得善，唯依自地起，不
X49n0815_p0522c20║起他界生得善。意云：當界自起，名成就；若他界在，望
X49n0815_p0522c21║不起者，名不成。今對法文，但約自界名成，所以不同
X49n0815_p0522c22║煩惱也。
X49n0815_p0522c23║【疏】以瑜伽中但依染法至不說無漏道者。意云：瑜伽
X49n0815_p0522c24║論中，但依染法種能生現行故，唯說奢摩他為對治
X49n0815_p0523a01║道；以定能伏惑故，不斷種故，所以不說無漏道為對
X49n0815_p0523a02║治也。此會瑜伽文。
X49n0815_p0523a03║【疏】以對法中通說染體及用至盡者，意云：對法瑜伽
X49n0815_p0523a04║約體及用，名成、不成，所以通說無漏以為對治道。今
X49n0815_p0523a05║既言通說無漏道為對治者，明知意云亦通說有漏
X49n0815_p0523a06║奢摩他以為對治道。何以得知？以說體及用故。若據
X49n0815_p0523a07║斷體，說無漏道為對治；若約伏用，即說奢摩他為對
X49n0815_p0523a08║治道。故知對法文盡理，即會對法論文。瑜伽小分者，
X49n0815_p0523a09║以但約用說，不約體說，名少分也。
X49n0815_p0523a10║【疏】對法論中，但約染法至名成不成者，此結對法文，
X49n0815_p0523a11║顯與瑜伽文不同也。
X49n0815_p0523a12║【疏】生得有用至名種子成就者。意云，生得善不約體，
X49n0815_p0523a13║但約種子有能生用，說名種子成就，不說此現行名
X49n0815_p0523a14║種子成就也。此生得善文對法，與瑜伽、二論意同。
X49n0815_p0523a15║【疏】今依對法至名不成。意云：為各聊簡成不成文，故
X49n0815_p0523a16║先舉論文，然後簡略義。
X49n0815_p0523a17║【疏】且依用說，名成、不成者。次下，簡略，有二：初、約用簡，
X49n0815_p0523a18║二、約體簡。用中有二：初、約七識簡，二、約見修道簡。約
X49n0815_p0523a19║識簡者，意云：第七識中煩惱，奢摩他不能伏。何以故？
X49n0815_p0523a20║謂第七識中煩惱微細，世道六行不能伏故。成就六
X49n0815_p0523a21║識中分別迷理起者，行相猛利，世道不能伏故。成修
X49n0815_p0523a22║道俱生迷事起者，六行能伏。不成六行本伏迷事惑
X49n0815_p0523a23║故，我見不伏，餘貪等伏。
X49n0815_p0523a24║【疏】若無漏道至亦有別者，約體簡略，亦有二：一者、約
X49n0815_p0523b01║見、修；二者、約六、七。據見、修道者，如得初果體，見道煩
X49n0815_p0523b02║惱一切不成就。修道煩惱中，如第二果者，餘欲地煩
X49n0815_p0523b03║惱隨名不成。若第七識中，我見要至極果金剛心道
X49n0815_p0523b04║方斷，名成。
X49n0815_p0523b05║【疏】六識一向不成至不成者，此意說，六識中煩惱欲
X49n0815_p0523b06║界繫者，總為九品，證第二、三果時總不成。六識中我
X49n0815_p0523b07║見亦斷，故云此依我見等離欲斷說。不爾，即通成、不
X49n0815_p0523b08║成者，此別是一師義。此師意說，如六識中有九品惑，
X49n0815_p0523b09║我見為第九品，餘八品離欲時斷不成，第九品我見
X49n0815_p0523b10║至極果方斷成。據此義故，不爾，通成、不成也。
X49n0815_p0523b11║【疏】其無記法至名成者。意說無記法，先被見道惑縛，
X49n0815_p0523b12║即無記名成；入見道斷，見惑有縛時，便捨無記法，故
X49n0815_p0523b13║說無記名不成，不爾名成。若據種子體說，至佛果斷
X49n0815_p0523b14║名不成，餘一切時名成，不違聖道故，故云不爾名成。
X49n0815_p0523b15║【疏】不生之地名不成者，意云：如生上界，此地生得善
X49n0815_p0523b16║不起。何以故？不許互起故。唯得起自地，不許起他地，
X49n0815_p0523b17║生得故不成。
X49n0815_p0523b18║【疏】以增盛種子方名得故者，意云：瑜伽唯據生用說。
X49n0815_p0523b19║若有能生用，名種子成就；不爾，名不成就。何以故？依
X49n0815_p0523b20║種子增盛時而名得故。若不生現，便立增盛得，依何
X49n0815_p0523b21║以名？
X49n0815_p0523b22║【疏】無記體者，應互相準者，意說瑜伽准對法文，亦得
X49n0815_p0523b23║說體名成；對法准瑜伽，亦得約用說成、不成，故云互
X49n0815_p0523b24║相準。
X49n0815_p0523c01║【疏】自在成就者，此引瑜伽文意，說如行種子所生善
X49n0815_p0523c02║法，及取威儀、工巧一分極串習者，并通果全，並名自
X49n0815_p0523c03║在成就。即所有種子現行相從，總名自在成就，據實
X49n0815_p0523c04║唯是種子。問：若爾，與種子成就何別？答：勝劣有殊，故
X49n0815_p0523c05║分二種。
X49n0815_p0523c06║【疏】由加行力方得自在者，此釋無記種子名自在所
X49n0815_p0523c07║由。如何一分無記名自在耶？答：由加行善得自在故，
X49n0815_p0523c08║有強盛用，有勝功能所熏習時，傍資彼無記種子，令
X49n0815_p0523c09║得增盛，名無記增盛種子。即有能生一分有方軌無
X49n0815_p0523c10║記之用，即喚此種子名自在成就。可有能生一分自
X49n0815_p0523c11║在無記之用，得自在名，即如馬勝比丘，威儀庠序，見
X49n0815_p0523c12║者皆得於道果。又如毗遮羯磨天亦云：略羯磨天，於
X49n0815_p0523c13║工巧自在，隨意所欲，皆能成辨。所以說無記得自在
X49n0815_p0523c14║之名。問：三無記種，為總通二種，成就不爾耶？答：應作
X49n0815_p0523c15║四句分別：第一云：有唯種子成就非自在，謂異熟生
X49n0815_p0523c16║無記種子。第二、唯自在成就非種子，謂變化無記。第
X49n0815_p0523c17║三、亦自在成就，謂威儀、工巧二無記。極串習者，名自
X49n0815_p0523c18║在成就；若任運記者，攝入種子成就。第四、二種俱非
X49n0815_p0523c19║者，謂色等法。
X49n0815_p0523c20║【疏】又成，加行善也。意說加行善，名自在所由。為能成
X49n0815_p0523c21║就一分無記種子，令有自在，能生勝用，故名為成也。
X49n0815_p0523c22║此時者，即加行善成無記之時也。名自在者，說加行
X49n0815_p0523c23║善，名自在所由。意說加行善種子，有自在力，能生善
X49n0815_p0523c24║法，復能資彼無記種子，令得自在，有能生勝用，是故
X49n0815_p0524a01║加行得自在名。故說此等名自在成就者，總結也。說
X49n0815_p0524a02║能、所成，皆名自在成就。
X49n0815_p0524a03║【疏】唯除生得無記之法者，意說四無記中，唯除異熟
X49n0815_p0524a04║生得無記一種。
X49n0815_p0524a05║【疏】若准對法染汙等法說者，意云：今自在成就，亦准
X49n0815_p0524a06║對法前文，明種子成就中染法等說。其加行等以下，
X49n0815_p0524a07║即作法也。
X49n0815_p0524a08║【疏】離縛等故者，意說體、用亦有成、不成。如初地離分
X49n0815_p0524a09║別惑，能無漏正智證真如時，當此之時，無記不起，用
X49n0815_p0524a10║名不成就；不爾，名成其體。至佛果位不起，名體不成；
X49n0815_p0524a11║佛果既圓，無無記法故。
X49n0815_p0524a12║【疏】及退失現法樂住者，現法者，教法也。依教修學，得
X49n0815_p0524a13║無漏定，定中所受無漏法樂，名現法樂。後退定時，無
X49n0815_p0524a14║漏法樂亦失，亦名無漏，用不成故，證四根本定。定中
X49n0815_p0524a15║樂等，小乘云：雖不退聖果，而定中所有樂受等，而皆
X49n0815_p0524a16║退失。大乘不爾。更有問答，如後分別。
X49n0815_p0524a17║【疏】無種姓名不成者，謂無本有無漏種故。有種性者，
X49n0815_p0524a18║有本有無漏種子故。
X49n0815_p0524a19║【疏】今者通說等，意云：此辨得所依處。如有情及種子
X49n0815_p0524a20║上而立得者，其義極成，如何於非情上而立得耶？答：
X49n0815_p0524a21║色等非情，由自心變起，即此似色之相分，皆從自種
X49n0815_p0524a22║生，故可立得。又於他身非情，有受用義，亦立於得。問：
X49n0815_p0524a23║所言得者，大、小乘何別？答：大乘非色非心，是假非實，
X49n0815_p0524a24║行蘊所攝；有宗亦非色非心，實有自性，非得。飜此，大
X49n0815_p0524b01║乘於色、心上假立非得，小乘立實非得。
X49n0815_p0524b02║【疏】不同小乘心外取法者，意云：謂小乘心外取法，所
X49n0815_p0524b03║以於外法上不立得；大乘一切皆是識變，皆不離心，
X49n0815_p0524b04║所以於非情法上亦假立得，故云不同小乘。
X49n0815_p0524b05║【疏】三、屬所依至眾同分者。意云：謂身中有法，緣闕不
X49n0815_p0524b06║生，名非擇滅。今此得既能得此非擇滅，故知此得唯
X49n0815_p0524b07║屬所依眾同分身也，以非擇滅不離身故。如人身中
X49n0815_p0524b08║有諸起業，由遇善友，於其惡趣畢竟不生，故此人身
X49n0815_p0524b09║中得非擇得，唯屬所依身。即非擇之得，亦是得收。已
X49n0815_p0524b10║下准此。
X49n0815_p0524b11║【疏】然唯無漏者，但約斷種，不約六行伏惑說，不同有
X49n0815_p0524b12║宗六行許能斷惑也。意說有為無漏智，斷惑證真如，
X49n0815_p0524b13║名為擇滅，即於此法假立擇滅，得得擇滅故。擇者，簡
X49n0815_p0524b14║擇，即智也；滅者，滅惑所顯理也。由智簡擇，斷惑得滅，
X49n0815_p0524b15║故名擇滅。
X49n0815_p0524b16║【疏】一、屬道至是世道得故者。意由六行伏惑，不起現
X49n0815_p0524b17║行，名非擇滅，謂有種子在，不得名非擇滅也。由伏惑
X49n0815_p0524b18║所得擇滅，如見道斷種子，方名擇滅，為不斷種故，但
X49n0815_p0524b19║名非擇滅，即不是擇滅名非擇滅也。由伏惑所得無
X49n0815_p0524b20║為，名為非擇滅得。
X49n0815_p0524b21║【疏】三、屬種子者。意云：此種子不生現行者，不是六行
X49n0815_p0524b22║伏令不生，但自闕緣種不生現也。即據不生理邊，假
X49n0815_p0524b23║立非擇滅得，故與前不同。問：非擇滅為是有為，是無
X49n0815_p0524b24║為耶？答：所得是無為，以緣闕不生理顯故，然能得是
X49n0815_p0524c01║有為也。
X49n0815_p0524c02║【疏】非心緣證者，意云：此第三屬種子者，以非心緣故，
X49n0815_p0524c03║不同前六行世道；非心證故，不同第二由入見道斷
X49n0815_p0524c04║分別惑，黃門等身畢竟不受；今既不斷，則非心證，故
X49n0815_p0524c05║不同第二唯屬種子也。
X49n0815_p0524c06║【疏】非得唯有屬於所依至無漏者，意云：非得屬所依
X49n0815_p0524c07║身通有漏者，無漏即身中三界種子有緣，闕不生法；
X49n0815_p0524c08║無漏即入見道黃門第八識，畢竟不生，即無漏能滅。
X49n0815_p0524c09║煩惱既斷盡，所滅無由更生。
X49n0815_p0524c10║【論】此類雖多至名異生者。此會聖教違文。護法云：理
X49n0815_p0524c11║實諸聖教說，非得有多種類。而瑜伽但說於見、道二
X49n0815_p0524c12║障種上假立，非得名異生性。問：何名異生？三藏云：三
X49n0815_p0524c13║界異類，執諸異見而受生故，名為異生。翻此諸聖，同
X49n0815_p0524c14║證聖智而得生故，名為同性生。故十地云：凡聖二眾，
X49n0815_p0524c15║一名異生眾，二名同生眾。
X49n0815_p0524c16║【疏】性唯染污者，意說五蘊或四蘊所成。假者，有情名
X49n0815_p0524c17║為異生。性者，體也。唯依不善、無記分別二障種上，假
X49n0815_p0524c18║立異性之體，故是染污，以二障種子是染污故也。
X49n0815_p0524c19║【疏】異生之性者，是異生，是五蘊等假。假者，即依分別
X49n0815_p0524c20║二障種子也。未得聖法，名為非得，即喚此非得，名異
X49n0815_p0524c21║生性。言別異名異者，即失聖之生，故名異生也。
X49n0815_p0524c22║【疏】變異名異者，意說有情為邪見等轉變，造不善業，
X49n0815_p0524c23║於異趣而受生，名異生。
X49n0815_p0524c24║【疏】生者是總，性者是別者，意云：生者，有多類眾生，其
X49n0815_p0525a01║類雖多，總名生也，故云總也。性別者，謂三界有情及
X49n0815_p0525a02║三乘，并無種性姓，各各所隨逐名別，未得聖法也。已
X49n0815_p0525a03║來總名異生性，即依瑜伽有此多性，各依當地見道
X49n0815_p0525a04║煩惱種上立性故。是則意說云：異生雖是總，然有三
X49n0815_p0525a05║乘五性等差別。此解性別也。問：異生性體，諸部云何？
X49n0815_p0525a06║今依諸部，所說不同。犢子部說：欲界見道所斷十煩
X49n0815_p0525a07║惱為體。薩婆多師別有不相應法，是無記，通三界繫。
X49n0815_p0525a08║經部師說：謂曾未生聖法相續分位差別，名異生性。
X49n0815_p0525a09║今者大乘色心分位假立得等，名所相應，所相應非
X49n0815_p0525a10║色心故，即於分別二障種上假立非得，名異生性。
X49n0815_p0525a11║【疏】之所隨逐者，意云：猶有三乘性等之所隨逐，於所
X49n0815_p0525a12║斷二障種上，立異生性。又云：之所隨逐者，雖有三乘
X49n0815_p0525a13║性等，猶有此性隨逐，不得三乘聖法，名異生性。言
X49n0815_p0525a14║不唯約能障者，二障現行名為能障聖性，今不依此。
X49n0815_p0525a15║【疏】二乘斷一分至解釋者。意云：此有四句：一云唯異
X49n0815_p0525a16║生非聖者，謂無種性人；二云唯聖者非異生，為初地
X49n0815_p0525a17║上；三云亦異生亦聖者，謂二乘等，由斷煩惱一分，不
X49n0815_p0525a18║斷所知；四云非聖者非異生，謂二乘入無餘依涅槃
X49n0815_p0525a19║等。故疏云：二乘斷一分，是俱句攝。
X49n0815_p0525a20║【疏】言下，有三難：第一、內外相同難，第二、能所無差別
X49n0815_p0525a21║難，第三、宿因非假難。
X49n0815_p0525a22║【疏】如異熟色至非不有者。意云：如異熟色是趣生攝，
X49n0815_p0525a23║與外法不相似，所以有情上立同分，外法無同分。若
X49n0815_p0525a24║等流色既與外等流色相似，何不同內色立同分耶？
X49n0815_p0525b01║內等流色即扶根塵前後自相引，亦如音等前後自
X49n0815_p0525b02║相引也。內外難即不同前後等流相似，合一種立同
X49n0815_p0525b03║分。
X49n0815_p0525b04║【疏】應不與一切相似法為因者，彼救云：同分但與樂
X49n0815_p0525b05║欲為因，有情有樂欲，所以有情有同分。同分不與一
X49n0815_p0525b06║切相似法為因，所以非情上不立同分。或可論主難
X49n0815_p0525b07║辭難云：應不與一切相似為因者，意云：外等流色若
X49n0815_p0525b08║不立同分者，即汝薩婆多同分應不與相似法因。然
X49n0815_p0525b09║彼許同分與相似法為因，故作如是難。
X49n0815_p0525b10║【疏】又趣是趣向至如趣外法無者，此難古師。古師前
X49n0815_p0525b11║云：趣生是內，所以有同分；外法無情非趣等，不立同
X49n0815_p0525b12║分。若爾，今難云：若是趣趣向，即外法不名趣，即外法
X49n0815_p0525b13║無同分。今時不以趣向解同分，何得如趣外法無者？
X49n0815_p0525b14║若言外法不名趣，即不立同分者，難意如是。言相似
X49n0815_p0525b15║法上有同分故者，此結有同分所由。
X49n0815_p0525b16║【疏】即外法非無者，難令外法有同分。何以故？以外法
X49n0815_p0525b17║亦起智起言故。
X49n0815_p0525b18║【疏】此相似法云何乃然者，意難云：有情上起同言智
X49n0815_p0525b19║即立同分者，同分上起同言智既是相似，云何乃不
X49n0815_p0525b20║許有同分體耶？或可有情上無同分，以一種智同言
X49n0815_p0525b21║智故，如同分也。
X49n0815_p0525b22║【疏】可名非色者，意云：汝若將造故，色例同分，更不立
X49n0815_p0525b23║同分者，四大更無別，能造四大應成色。四大既得名
X49n0815_p0525b24║色，明知約變礙名色，不約造，故云失宗。
X49n0815_p0525c01║【疏】何得如同分者，意云：乘我但以變礙解色，不以造
X49n0815_p0525c02║故名色，何得將同分例四大，即不立同分耶？
X49n0815_p0525c03║【疏】相似法上有得同分故者，此結難也。既故相似法
X49n0815_p0525c04║上立同分，同分既相似，何不立同分耶？
X49n0815_p0525c05║【疏】與法既不殊者，一種起同言智，今故一種立同分。
X49n0815_p0525c06║問：同分何性？答：有情同分無覆無記性，至佛果唯善；
X49n0815_p0525c07║然法同分，隨所依法通三性。
X49n0815_p0525c08║【疏】汝以大大返徵者，汝言四大無能造，即同分。無同
X49n0815_p0525c09║分徵者，我以生生却逐，云汝生等是能生，應無生所
X49n0815_p0525c10║生，故云生生即逐。彼許小生生大生也。
X49n0815_p0525c11║【疏】眾之同分者，即同樂所同；法分，即同樂能同。由此
X49n0815_p0525c12║實能同分為因，方有所同法也。
X49n0815_p0525c13║【疏】是命根者，意說色心不斷名命，第八名言種子是
X49n0815_p0525c14║命家之根。
X49n0815_p0525c15║【疏】非證實有者，意云：此經不證命根實，色心外有。
X49n0815_p0525c16║【疏】此即第一等者，將破命根，亦申三難：第一、離識無
X49n0815_p0525c17║別難，第二、如受非根難，第三、假為他結難。
X49n0815_p0525c18║【疏】所立不成者，即不離識宗，於喻上不轉，以色離識
X49n0815_p0525c19║故。
X49n0815_p0525c20║【疏】無假命根所依等故者，意說彼界若起不同分心，
X49n0815_p0525c21║即無實異熟意識可與命根為所依也。
X49n0815_p0525c22║【疏】定識不離者，意云：無心定中，决定識不離身色。識
X49n0815_p0525c23║即第八，如下成立。
X49n0815_p0525c24║【疏】應實命根不能持者，意說餘異熟法，應實命根而
X49n0815_p0526a01║不能持也。因、喻，可知。例云：異熟法既業所招，應命根
X49n0815_p0526a02║不能持，唯業能持。
X49n0815_p0526a03║【疏】若言至不然者。救云：若以煗識間斷須持，命根恒
X49n0815_p0526a04║續但持，他自不須者，量破如下。
X49n0815_p0526a05║【疏】身根所得者，冷煗是觸塵，故身根所得。
X49n0815_p0526a06║【疏】界雖亦通餘法者，意說界趣生體雖通餘法，而第
X49n0815_p0526a07║八識是真趣生體。
X49n0815_p0526a08║【疏】又現行識是所持故者，意說此。又解云：現行第八，
X49n0815_p0526a09║即意處收，是種所持，故說能持種等名命根。又云：現
X49n0815_p0526a10║行六處現行，現行是種識所持，從所持說能持種等
X49n0815_p0526a11║為命根也。
X49n0815_p0526a12║【疏】然功能雖是一體，是色及心差別故者，意云：見、相
X49n0815_p0526a13║二分一種，是識上功能，然心、色性類不同，故名差別。
X49n0815_p0526a14║又云：種子生果，功是一生，得見、相二分之差別，即見、
X49n0815_p0526a15║相二分同種之義。
X49n0815_p0526a16║【疏】五處或時中間斷者，生無色界，無五根故。既無色
X49n0815_p0526a17║根，根種子如何得有生果功能？故云無功能。問：由來
X49n0815_p0526a18║所說命根，未審內外諸宗云何差別？答：且外宗中立
X49n0815_p0526a19║命根通非情，彼云：一切皆有命根，有睡眠故，猶如人
X49n0815_p0526a20║等，如槿華、夜合樹等。若依內宗，不通非情。依有情立，
X49n0815_p0526a21║諸說不同。薩婆多云：是不相應有實自性，能持燸識
X49n0815_p0526a22║相續住因，說名為壽。若依說命，即是根持業釋也。若
X49n0815_p0526a23║依經部宗，由業所引同分住時勢力分位，說為壽體。
X49n0815_p0526a24║此但功能，無別實法，亦不別立不相應法。由此不同
X49n0815_p0526b01║有宗諸說。今依大乘成唯識云：第八識名言種子，由
X49n0815_p0526b02║業所引持身之差別功能，令色心等住持決定。依此
X49n0815_p0526b03║功能，說名命根。更有諸教不同，如西明疏敘。
X49n0815_p0526b04║【疏】下有二難者：第一、猒色齋心難；第二、假遮非實難。
X49n0815_p0526b05║【疏】無色既唯有心，無心應唯有色者，意云：此相返難。
X49n0815_p0526b06║難云：汝入無色定，既唯有心，心厭於色，名無色定者，
X49n0815_p0526b07║即入無心定時，應唯有色，成礙於心，名無心定。意云：
X49n0815_p0526b08║厭色入無色，由心厭故，名無色；亦應厭心入無心，由
X49n0815_p0526b09║色礙心，故名無心。
X49n0815_p0526b10║【疏】我義心法通能厭至名無心者。意云，此大乘自義
X49n0815_p0526b11║也。心法通能厭者，心法通能所厭也。即說心法
X49n0815_p0526b12║名無色者，雖心厭色，入無心定時但有其心無有色。
X49n0815_p0526b13║色法既唯所厭不通能厭，入無心定時但依心種上
X49n0815_p0526b14║立無心定，不依色種上立無心，以色非是能厭故。
X49n0815_p0526b15║【疏】此極成法，今引為喻者，量破云：二無定心是有法，
X49n0815_p0526b16║應非是實。因云：以能遮故，如堤塘等。
X49n0815_p0526b17║【疏】有心、無心二果別故者，即有心時招有心果，無心
X49n0815_p0526b18║時招無心果。
X49n0815_p0526b19║【疏】無心實非異熟，親依異熟，立得異熟名者，意云：說
X49n0815_p0526b20║生在彼天，六識不行，名異熟者，謂親依異熟第八識
X49n0815_p0526b21║生得種上，立得異熟，非無心法實得異熟名也。
X49n0815_p0526b22║
X49n0815_p0526b23║成唯識論疏義演卷第二本
X49n0815_p0526b24║
X49n0815_p0526c01║
X49n0815_p0526c02║
X49n0815_p0526c03║成唯識論疏義演卷第二末
X49n0815_p0526c04║
X49n0815_p0526c05║西京福壽寺沙門　如理　集。
X49n0815_p0526c06║【疏】顯法有此者，意說所相法。由有此能相法故，以成
X49n0815_p0526c07║緣生有為法也。言若法者，意說生等能相諸行者，即
X49n0815_p0526c08║所相法。言於彼法攝受者，即攝受諸法，不令入過去。
X49n0815_p0526c09║安立者，令法住樂，不相離欲，得現在。
X49n0815_p0526c10║【疏】是此異別名者，意說住是即別名，如起生名等。
X49n0815_p0526c11║【疏】乃至廣說者，結第二師釋也。有為之起者，意說
X49n0815_p0526c12║有為是生起相，亦可了知者，所以別立生相也。四
X49n0815_p0526c13║嗢南，此云頌，亦為集法施，即集法為頌施眾生故。一
X49n0815_p0526c14║諸行無常，二有漏皆苦，三涅槃寂靜，乃至四諸法無
X49n0815_p0526c15║我，故云四也。
X49n0815_p0526c16║【疏】以二常相者，意云：有恒有即不滅，無恒無即不生，
X49n0815_p0526c17║故不生不滅，是二常相。
X49n0815_p0526c18║【疏】住異與生至故合說者，意云，釋外難。難云：若言生
X49n0815_p0526c19║滅合名無常相者，未審住異二相，是何相收？答：然住
X49n0815_p0526c20║異與生，同在一世，所以亦生相中收，故不別說住異。
X49n0815_p0526c21║【疏】俱生所顯者，意說住、異二相，皆由生相得有，所以
X49n0815_p0526c22║住、異二相，總名生相。
X49n0815_p0526c23║【疏】又無常相至所以者。此會前瑜伽說一相所由。意
X49n0815_p0526c24║云：若說二相者，何故前說一相耶？答：前說一相者，即
X49n0815_p0527a01║是此中說二所以。
X49n0815_p0527a02║【疏】然世不同者，彼說三世有故。又彼計生相，體雖實
X49n0815_p0527a03║有，用在未來；住、異、滅三，體、用俱現在也。大乘生相及
X49n0815_p0527a04║住、異居現在，滅相在過去，故云然世不同。
X49n0815_p0527a05║【疏】第一、六轉無差難者。然別破中，申其七難：第一、六
X49n0815_p0527a06║轉無差難，第二、能所不異難，第三、二相應齊難，第四、
X49n0815_p0527a07║四相齊興難，第五、如體本有難，第六、體等相同難，第
X49n0815_p0527a08║七、有無乖角難。言無為無生等者，外人云：若言無
X49n0815_p0527a09║為體不異即無能相者，無為既無生等，應立無生等
X49n0815_p0527a10║三能相。
X49n0815_p0527a11║【疏】有三子段者，意云：然第四、四相齊興難中，曲分三
X49n0815_p0527a12║難：第一、例體應俱難，第二、例用相違難，第三、新宗背
X49n0815_p0527a13║古難。
X49n0815_p0527a14║【疏】為顯差別者。意云：顯有從緣生色心分，位通三性。
X49n0815_p0527a15║又色有十種等，故應立相，無為不爾。
X49n0815_p0527a16║【疏】彼宗計為前後起者，意云：有宗本末二師，計四相
X49n0815_p0527a17║雖皆有體，然用不同。何者？生相體用俱世未來有，若
X49n0815_p0527a18║流至現在，但有體無用；若住、異、滅三，未來但有體無
X49n0815_p0527a19║用；於現在中，體用俱有。然古、新二師有差別。若古師
X49n0815_p0527a20║計云：住等三雖有體，然用前後起：先住用，次異用，後
X49n0815_p0527a21║滅用。若新師計：住等三相體用俱同時，而無前後。何
X49n0815_p0527a22║以故？以依剎那立故。即一剎那極短，無前後故，住等
X49n0815_p0527a23║三相亦無前後。
X49n0815_p0527a24║【疏】此子段有三者，就第五難中，曲分三難：第一、如體
X49n0815_p0527b01║本有難，第二、因非本有難，第三、生等無能難。
X49n0815_p0527b02║【疏】有四子段者，就第七難中，曲分四難：第一、定世有
X49n0815_p0527b03║無難，第二、生滅非依難，第三、滅生相翻難，第四、違同
X49n0815_p0527b04║順異難。
X49n0815_p0527b05║【疏】然正理師至即是取果用者。正理師計未來世中
X49n0815_p0527b06║雖有一切法，唯生相有功能，能生法等；過去雖亦有
X49n0815_p0527b07║一切法，唯異相至過去，有與果功能。即如過去無間
X49n0815_p0527b08║緣，有與後果功能。問：何名取果？何名與果？答：如演秘
X49n0815_p0527b09║師解生相未來有取果用者，意說生相未來正起用
X49n0815_p0527b10║時為因，能起後剎那果，名有取果用。又云：正理師但
X49n0815_p0527b11║計過去法有與果功能，不說果相，果相在現在故。
X49n0815_p0527b12║【疏】何不去來皆令有功能至作用者，意云：生及與果，
X49n0815_p0527b13║並非現在；有作用者，即應未來。過去法一切時皆令
X49n0815_p0527b14║有功能，何獨唯生及過去耶？
X49n0815_p0527b15║【疏】若謂作用至非功能者。意云：汝若救言，但名作用，
X49n0815_p0527b16║不要取果，即異滅不取果，仍是現在者。難云：生相既
X49n0815_p0527b17║不取果者，應不名功能，而亦名作用，以不取果故。
X49n0815_p0527b18║【疏】言復如何通者，意難云：若言未來、過去法，但名功
X49n0815_p0527b19║能，不名作用者，即婆沙論說未來三法有作用，不說
X49n0815_p0527b20║功能，復如何通？
X49n0815_p0527b21║【論】故彼所說進退非理者，依宗有過，名進非理；轉救
X49n0815_p0527b22║不成，名退非理。又如疏云：進為相違至不得俱有
X49n0815_p0527b23║者，此解進非理。汝若言相違故，用不頓興者，汝宗體
X49n0815_p0527b24║既相違，如何俱有？此即依宗有過，名進非理。如論云：
X49n0815_p0527c01║若相違故至如何俱有，即其文也。言退不相返，用何
X49n0815_p0527c02║不齊生者，此解退非理。意云：今然汝宗許生等有體，
X49n0815_p0527c03║云不相違。若體俱有者，用何不齊生？故是非理。論云：
X49n0815_p0527c04║又生等相至齊興作用，即其文也。言又進非理至
X49n0815_p0527c05║不同時者。此解進非理。又住違滅，牒本計名進，寧執
X49n0815_p0527c06║同時名進非理？故論云：又住異滅，寧執同時？明非理
X49n0815_p0527c07║也。又退非理至同世者。今就汝宗，住不違生，何容異
X49n0815_p0527c08║世？故云生住例應同世也。
X49n0815_p0527c09║【疏】論主答：答外問也。外問云：大乘滅相，既是過去無
X49n0815_p0527c10║法者，如何與現在法為相耶？答云：現在法立滅相者，
X49n0815_p0527c11║意表此法後是無，然非表法現是有無。說無得為
X49n0815_p0527c12║無因者，意云：過去、未來非有，以非現故，如空華等。今
X49n0815_p0527c13║滅相雖無，然與後滅法為相何失？
X49n0815_p0527c14║【疏】義別說四者。問：未審四相一剎那中為同時起？為
X49n0815_p0527c15║前後起？答：諸說不同。古薩婆多師說：生相在未來，有
X49n0815_p0527c16║用於現，一剎那中，住等三相前後起。若正理師云：住
X49n0815_p0527c17║等三相同時起。大乘一剎那中假立四相，但義說前
X49n0815_p0527c18║後，表法有無，實同時無別也。
X49n0815_p0527c19║【疏】破中有五者：第一、如色非詮難，第二、名等無用難，
X49n0815_p0527c20║第三、聲色無差難，第四、例聲生語詮難，第五、徵機調
X49n0815_p0527c21║難。
X49n0815_p0527c22║【疏】薩婆多雖有名等者，意云：彼宗計云：聲上屈曲，即
X49n0815_p0527c23║名、句、文異，聲實有故；離聲別有，實時能詮，即新、舊二
X49n0815_p0527c24║師皆作此救。故次云正理師救等是也。
X49n0815_p0528a01║【疏】由聲顯、生二義者。若依俱舍，以經部破薩婆多二
X49n0815_p0528a02║師所說：一、破聲能生名、句、文，猶如眼根生眼識等；二、
X49n0815_p0528a03║破聲能顯名、句、文，如燈照物。具如彼論。今依此論，且
X49n0815_p0528a04║破生、名等也。生義既破，顯義不成，准義可知，故不別
X49n0815_p0528a05║破、顯。
X49n0815_p0528a06║【疏】便有所立不成者，意云：色上屈曲，彼云：雖實有體，
X49n0815_p0528a07║然非法處攝。今雖聲上屈曲，應非法處攝，即宗於同
X49n0815_p0528a08║喻上轉；不爾，即有過。
X49n0815_p0528a09║【疏】若以聲能顯義等，意云此有宗假，牒大乘救也。
X49n0815_p0528a10║我宗又爾至不可得故者。有宗立自義。言異因不
X49n0815_p0528a11║可得故者，即何所以名等？既一種依聲，汝宗即許法
X49n0815_p0528a12║處收，我宗即不許耶？言但依思等者，意云：汝不可難
X49n0815_p0528a13║我。云名等依多法，即法處攝者，戒體但依思，應別處
X49n0815_p0528a14║攝。意說不同法處攝，可作如是難：與現思同處，故法
X49n0815_p0528a15║處攝。
X49n0815_p0528a16║【疏】因俱聲者，大乘因俱聲，許有詮表也。今絃管聲，即
X49n0815_p0528a17║因聲也□。故云又誰說彼定不能詮。或可化人語、聲
X49n0815_p0528a18║林、說法等聲，皆是因俱聲，皆以心為因，皆由諸佛諸
X49n0815_p0528a19║菩薩心所起故。由心所起，聲與心俱，故名因俱聲，亦
X49n0815_p0528a20║猶手鼓相和出聲。論聲若能詮風鈴聲等，應有詮
X49n0815_p0528a21║用者，小乘申難也。
X49n0815_p0528a22║【疏】彼復救言至應有詮用者。此即小乘救。申難意云：
X49n0815_p0528a23║若一切聲皆有詮表，如絃、管等者，即風、鈴等聲，應有
X49n0815_p0528a24║詮表。正救前難意，或可論主牒救破也。如疏云彼
X49n0815_p0528b01║復救言至絃管等者，牒外救也。即風鈴至有詮用等，
X49n0815_p0528b02║正難也。雖有兩意，前解為勝，順論文故。如疏云我許
X49n0815_p0528b03║內聲至應有詮用，是小乘申道理。以下論文，論主返
X49n0815_p0528b04║質。
X49n0815_p0528b05║【疏】如彼所執，不能別生實名等者，小乘執外風鈴聲
X49n0815_p0528b06║不生名等，我大乘風鈴聲不能詮者，如彼執不生名
X49n0815_p0528b07║等相似。
X49n0815_p0528b08║【疏】不能生實假名等者，小乘不許風鈴聲生實名等，
X49n0815_p0528b09║大乘不許風鈴聲等生假名等，故云並不能生實假
X49n0815_p0528b10║名等也。
X49n0815_p0528b11║【疏】非一切內聲皆能生名等者，他宗計汎爾出逕，𨓍
X49n0815_p0528b12║聲不能生名；我汎爾逕，𨓍聲亦不能詮。
X49n0815_p0528b13║【疏】內聲生名至定量者，牒他義。
X49n0815_p0528b14║【疏】內聲至定量者，申自義。
X49n0815_p0528b15║【疏】外法聲不然者，即風鈴等聲，以不生名等，不同汝
X49n0815_p0528b16║宗也。以非屈曲，無詮表用，不同我生已即滅，不可生
X49n0815_p0528b17║名等。又諸念聲，不得一時聚集起，如何生名等耶？
X49n0815_p0528b18║【疏】亦應至名等者，文外有救。救云：雖非多聲乘起，但
X49n0815_p0528b19║聲起即有名等。若爾者，故此文難云：亦應初念聲，即
X49n0815_p0528b20║能生名等。
X49n0815_p0528b21║【疏】不即不離至體者，意說名體與語，不即不離。然但
X49n0815_p0528b22║可言離，語無別體，要依於聲，名得顯故。
X49n0815_p0528b23║【疏】依一切位者，意說因中名、句，依一切聲，即喚多剎
X49n0815_p0528b24║那聲，名為一切。故因中名、句，要依多剎那聲，方有詮
X49n0815_p0528c01║表，得一切名；不說名等，亦依光明名一切也。若至佛
X49n0815_p0528c02║果，於一剎那聲中說無量法，故與因位不同。
X49n0815_p0528c03║【疏】非自在者，意說自在菩薩，於一剎那聲中，說無量
X49n0815_p0528c04║慧辨陀羅尼名句也。返顯因位，依多剎那聲名一切
X49n0815_p0528c05║也。
X49n0815_p0528c06║【疏】文是功能者，意說文是功能義也。即字能顯發句
X49n0815_p0528c07║名，今能詮顯義，功能謂之文。故字是體，功能是用，用
X49n0815_p0528c08║不離體，故說文即是字。亦猶種子有生果功能，功能
X49n0815_p0528c09║豈非種子耶！
X49n0815_p0528c10║【疏】或字為初首至集成一字者。意云：此第二解，若據
X49n0815_p0528c11║論文，先名，次句文；今解，即先文，次名，後句，故言或也。
X49n0815_p0528c12║多剎那聲集成一字者，如世文字、納字法，皆以平、上
X49n0815_p0528c13║等多音韻聲方一字，以後漸成名、句等，故說字為初
X49n0815_p0528c14║也。
X49n0815_p0528c15║【疏】自性差別，體即遍通者，總舉也。
X49n0815_p0528c16║【疏】自相共相至皆有差別者，此答遍通所由。言自
X49n0815_p0528c17║相共相皆有自性者，如自相當體即自性，如言聲有
X49n0815_p0528c18║法即是自性，以先陳故。言共相有自性者，我無我義
X49n0815_p0528c19║是共相，數論立我是思，我是先陳而是自性，思為差
X49n0815_p0528c20║別以後陳故。言自相共相皆有差別者，如五蘊中
X49n0815_p0528c21║思數為自性，望數論却為差別，以後陳故，此即自性
X49n0815_p0528c22║有差別也。若共相有差別者，如無常是諸法共相，
X49n0815_p0528c23║以後是差別，如言聲是無常等，故云自相、共相皆有
X49n0815_p0528c24║自性差別也。
X49n0815_p0529a01║【疏】是我非我至亦有差別者。此即重釋前義。如我非
X49n0815_p0529a02║我，是共相令差別，以先陳故，亦名自性；然思令是自
X49n0815_p0529a03║性，以後陳故，亦名差別。
X49n0815_p0529a04║【疏】共相之自性青，如青是自性，即上有常、無常等為
X49n0815_p0529a05║共相，故青是共相家之自性。無常及常等，是法體上
X49n0815_p0529a06║差別義。又如色處為共相，乃至一微塵為自相，展轉
X49n0815_p0529a07║皆有體性及差別義。
X49n0815_p0529a08║【疏】若法體性，言說所及者，如喚水火等得其相，非得
X49n0815_p0529a09║離言法體也。
X49n0815_p0529a10║【疏】若爾至自性者，即牒前一何乖返難意，更重問也。
X49n0815_p0529a11║若言自相離言，唯證智知，名詮不得，但得共相之自
X49n0815_p0529a12║性爾者，即一切法不可言等，正難也。
X49n0815_p0529a13║【疏】此非法體者，意說無常共相非是法體，上義可有
X49n0815_p0529a14║詮得之義，故云其義可然。
X49n0815_p0529a15║【疏】若爾等者，若據此解，即不但共相，然不得共相之
X49n0815_p0529a16║自性也。
X49n0815_p0529a17║【疏】又唯五根至應思者。問：如何有此文？來意云：根、塵
X49n0815_p0529a18║等心、心所得，名詮不得。問：若不得者，云何言名得共
X49n0815_p0529a19║相之自性耶？答：不得法上無常等，別義云得自性。如
X49n0815_p0529a20║詮青時，不得無常，別義言得自性，不同心等得自相。
X49n0815_p0529a21║【疏】定量者，世共自火等為定量，可言欲未圓。疏意說
X49n0815_p0529a22║句中有顯義周圓句，如諸行無常等。今既顯義未圓，
X49n0815_p0529a23║不得名句。准清辨菩薩造般若灯論，眼、耳及與鼻等，
X49n0815_p0529a24║亦得不集法滿足句，但集五字足即得，不依順顯義
X49n0815_p0529b01║也。
X49n0815_p0529b02║【疏】但是差別之聲等者，意說名即是聲所由。
X49n0815_p0529b03║【疏】法對所詮至詞多對機者。意說法、詞二無礙解，知
X49n0815_p0529b04║一種是慧，體無差別，望所詮、所對不同，故說有別，故
X49n0815_p0529b05║云法對所詮等。
X49n0815_p0529b06║【疏】由依多法至長等不同者，意說名依多法立，名等
X49n0815_p0529b07║法處收。然無表依思觸所防身語七支，忽得依多法
X49n0815_p0529b08║立，無表戒亦法處收。然是一思具命根所持，法有六
X49n0815_p0529b09║處，命根亦名多尅，體唯一法，故是法處收體。長等依
X49n0815_p0529b10║色立，應亦法處攝。此不然，長等唯依色，若緣長等時，
X49n0815_p0529b11║亦得一分實色，故長等色處攝。設不例
X49n0815_p0529b12║【疏】梵云便繕那，意云此飜為文。文義不同，而具四義：
X49n0815_p0529b13║一者、相好，即如來八十種也。然三十二相，要由八十
X49n0815_p0529b14║種好莊嚴顯發也。二者、扇風，雖遍不現，要由於扇而
X49n0815_p0529b15║顯發故。三者、根形，男女、色相、言音等異，要由根形而
X49n0815_p0529b16║顯發故。四者、味，即是鹽能顯諸食等味，故說此味名
X49n0815_p0529b17║文也。問：何故文字有此多名？答：如言文義巧妙，因之
X49n0815_p0529b18║為便繕那，故便繕那含多義也。雖有四義不同，總是
X49n0815_p0529b19║一顯義，是故喚文亦得名顯。能顯義故，對法亦說文
X49n0815_p0529b20║為顯。然古德說之，名之為味者，猶如於鹽能顯味故。
X49n0815_p0529b21║或可云：文為便繕那，字為惡察那。言理應名跡者，如
X49n0815_p0529b22║尋跡見象，尋句知義，故說此句，理應名跡。若言播陀，
X49n0815_p0529b23║但是具足義，不得說為句也。問：本意明句，何須辨足？
X49n0815_p0529b24║答：謂鉢陀、播陀，聲顯相似，為辨所以，事對明
X49n0815_p0529c01║【疏】俱舍隨眠品說者，問：何名隨眠？遂行者眠伏不起，
X49n0815_p0529c02║名隨眠也。如有宗計云：隨眠即纏，是現行法。大眾部
X49n0815_p0529c03║計：現行名纏，與心相應；隨眠者，名不相應，不與心相
X49n0815_p0529c04║應故。
X49n0815_p0529c05║【疏】非遮彼至非一異故。意云：但遮彼不相應，非我種
X49n0815_p0529c06║子即許相應也。何以故？以種子隨眠，與色、心等非一
X49n0815_p0529c07║異，故云不得相應也。
X49n0815_p0529c08║【疏】執別有餘等者。自下別破諸部所計餘不相應，如
X49n0815_p0529c09║正量所立不失等。彼計云不失者，令所得法成就不
X49n0815_p0529c10║失，故云不失。又正理師說和合性，及成實論師無表
X49n0815_p0529c11║戒等，妄計此等為不相應者，准前理趣，皆應遮也。
X49n0815_p0529c12║【疏】此非現量他心智者，意云：此五根不是現量，復非
X49n0815_p0529c13║他心智所知，不妨得是定心現量智境。何以故？一切
X49n0815_p0529c14║定心皆現量故。若爾，何故不說？答：據顯相說，而且不
X49n0815_p0529c15║論。其實五根通現、比二量境，但不定他心現量智境。
X49n0815_p0529c16║若見者，如何名他心智耶？以緣色故。
X49n0815_p0529c17║【疏】不同第三至眼耳等，意云：此無為不同第三根等
X49n0815_p0529c18║有，其別作用，比知是有也。
X49n0815_p0529c19║【疏】下結句文許通於上者，意說論曰：故不可執無為
X49n0815_p0529c20║定有。文亦通次上，可破也。
X49n0815_p0529c21║【疏】無二義故者，意說無為、無離合二義。言以無合
X49n0815_p0529c22║故者，意說無為更無別法成合，故非六釋，即無生滅
X49n0815_p0529c23║等為，故名無為也。
X49n0815_p0529c24║【疏】苦樂想受之滅者，意顯依主釋也，即不動之無為。
X49n0815_p0530a01║想受之為無等滅，即是無為也。
X49n0815_p0530a02║【疏】其虗空不動，既無別體者。問：若爾，云何前言苦樂
X49n0815_p0530a03║想受之滅，顯依主釋耶？答：意說想受滅無為，其苦樂
X49n0815_p0530a04║之言，文便故成，故不動無為，非依主釋。或可文錯，更
X49n0815_p0530a05║勘餘本。其釋名辨義，如彼章中自解，無勞須述，唯可
X49n0815_p0530a06║章中皆持業釋。
X49n0815_p0530a07║【疏】比量應思者，意云：汝虗空、無為，隨能合法，體應成
X49n0815_p0530a08║多，因云一處合時餘不合故。如眼根微等亦極微，一
X49n0815_p0530a09║處與空合，餘微不合，極微體即有多。然無為既與微
X49n0815_p0530a10║等一處合時餘不合，虗空亦應多，准西明解。
X49n0815_p0530a11║【疏】比量可知者，比量云：汝色等諸法，應互相遍。因云：
X49n0815_p0530a12║以此處合時，彼處色亦合故，如所合虗空。又因云：此
X49n0815_p0530a13║處色即餘色故，猶如此處色。前因既成，故得為量。既
X49n0815_p0530a14║互相遍，明知此處色即餘處色也。意說彼此是一，或
X49n0815_p0530a15║可後因但釋所以來，必須成量，如演秘
X49n0815_p0530a16║【疏】五部者，四諦下，見惑為四，修道總為一部，合有五
X49n0815_p0530a17║部。部者，眾類之義；品者，九品，即見修惑，地地皆有九
X49n0815_p0530a18║品。
X49n0815_p0530a19║【疏】此處三品者，意云：即說空等三無為也。既許多者，
X49n0815_p0530a20║此處三品即非彼故。亦知色此處色，非彼處色等。何
X49n0815_p0530a21║以故？有品類故。
X49n0815_p0530a22║【疏】無色處有故者，意說有色處即無虗空，無色處即
X49n0815_p0530a23║有虗空。若不爾，虗空即非容受色等也。
X49n0815_p0530a24║【疏】此難雙開者，此論中總難三界無為名雙關，不同
X49n0815_p0530b01║薩婆多計名一多並破。或可破虗空無為中，能所例
X49n0815_p0530b02║名雙關。故前論云：隨能合法，體應成多；不爾，諸法應
X49n0815_p0530b03║互相遍等。又云：此難雙關者，如前雙問云：又虗空等
X49n0815_p0530b04║為一為多？雙問：隨所計一多並破。故云一多並破。
X49n0815_p0530b05║【疏】大眾等四部立九無為者，即大眾、一說、說出世、鷄
X49n0815_p0530b06║胤等四部同計。
X49n0815_p0530b07║【疏】體是因果而無因果者，意說無為非六因所得名
X49n0815_p0530b08║無因，不得五果名無果。體是因果者，體是能作因，
X49n0815_p0530b09║又即解脫果。如修無為時，無為不障他義邊，名能作
X49n0815_p0530b10║因，即與大乘增上緣相似。無為當體即離繫，名解脫
X49n0815_p0530b11║果。其六因、五果，如下自解。
X49n0815_p0530b12║【疏】緣前無分別智中法性之空者，意云謂由二空所
X49n0815_p0530b13║顯真如也。今緣者，緣此空也。及遠緣加行智等者，意
X49n0815_p0530b14║說後得智，亦得遠緣見道前加行智中所作空觀等，
X49n0815_p0530b15║及親聞佛說等。
X49n0815_p0530b16║【疏】或說八識者，果位八識總緣無為也。成所作智雖
X49n0815_p0530b17║唯是事，智至佛果亦緣無為。不爾，應非過，智唯緣事，
X49n0815_p0530b18║不緣理故。
X49n0815_p0530b19║【疏】即是生滅者，意說虗空無為，由識所變，此所變相，
X49n0815_p0530b20║是有生滅相。非生滅門者，意說不是非生滅門收，
X49n0815_p0530b21║以是依他起故。
X49n0815_p0530b22║【疏】此空無我等者，意明真如離四句心言斷故。
X49n0815_p0530b23║【論】本性清淨者，釋非擇所由，意說不由擇力而本性
X49n0815_p0530b24║清淨，得非擇名。
X49n0815_p0530c01║【疏】此說二性者，即如論云：一、依識變假施設有，二、依
X49n0815_p0530c02║法性假施設有。前是依他性，後是圓成性。前即攝餘
X49n0815_p0530c03║從識，後即攝假從實。
X49n0815_p0530c04║【疏】故真如名亦是假立者，意云：真如無為名，亦是假
X49n0815_p0530c05║立也。
X49n0815_p0530c06║【疏】如食油雖者，西國有虫，飲油麻苗，實不食油，喚作
X49n0815_p0530c07║食油虫者，不稱彼體。
X49n0815_p0530c08║【疏】亦非是實非不實故者，意云：亦非是實，簡遍計；非
X49n0815_p0530c09║不是實故，簡依他。或可真如離言，不可言實與不實
X49n0815_p0530c10║也。
X49n0815_p0530c11║【疏】毗婆闍婆提者，又云分別論者，此解為勝。言乃至
X49n0815_p0530c12║虗空者，即第一擇滅，乃至第三虗空。
X49n0815_p0530c13║【疏】或說唯一，或說為多者，彼有宗計此無為有二說：
X49n0815_p0530c14║一云三無為體皆是一，二云此無為體名有多。
X49n0815_p0530c15║【疏】不動等二者，意說五蘊。論但說四種無為，然不說
X49n0815_p0530c16║不動想、受滅。以此二無為，皆由智斷苦、樂想等所顯
X49n0815_p0530c17║真如，亦是擇滅攝，故但說四，不言餘二。兩論各據一
X49n0815_p0530c18║義，亦不相違。
X49n0815_p0530c19║【疏】一、實至皆可說假者。意說出無為體，總有二種：一、
X49n0815_p0530c20║依實出體，即八皆是真性、圓成性收；二者、依假出體，
X49n0815_p0530c21║即約識變說，八皆是假，或可約詮說亦是假，即從緣
X49n0815_p0530c22║生，是依他起收。
X49n0815_p0530c23║【疏】若通三性，體遍有無者，意說若妄計為實而起執
X49n0815_p0530c24║者，即皆遍計。故說無為通三性，即體通遍有無也。無
X49n0815_p0531a01║即遍計，有乃依圓。
X49n0815_p0531a02║【疏】何故擇滅外，別立不動等者，意問云：既無漏智斷
X49n0815_p0531a03║等所得無為，令是擇滅收，云何乃離擇滅外，別立不
X49n0815_p0531a04║動等耶？答：據理實然，但以受障定強斷彼，別立無為。
X49n0815_p0531a05║意云：苦、樂二受，名為變異受。望入無漏，斷此種子，得
X49n0815_p0531a06║第四定。由斷彼故，所得無為，不為苦、樂障所動，故名
X49n0815_p0531a07║不動無為。雖初靜慮分得此滅，而不盡故，所以不說。
X49n0815_p0531a08║聖人欲入滅盡定時，以無漏親斷不變異，捨所得無
X49n0815_p0531a09║為，名想受。
X49n0815_p0531a10║【疏】且依勝定障說者，意說一切染法皆能障定，斷彼
X49n0815_p0531a11║總合得無為，何故但言苦、樂、捨等耶？答：且據障勝定
X49n0815_p0531a12║強故說也。解云：由受散動，隨境界說，定不得生，因為
X49n0815_p0531a13║強也。故樂受障第四定，捨受、想等正障滅定，故斷彼
X49n0815_p0531a14║時，別立無為。
X49n0815_p0531a15║【疏】善等三性者，心變依他攝，執實即遍計，安立即識
X49n0815_p0531a16║變，非安立即法性，或安立即世俗，非安立即勝義。更
X49n0815_p0531a17║有餘義，撿法苑。
X49n0815_p0531a18║【疏】所執諸法通三聚者，意云：法有五聚，所謂色、心、心
X49n0815_p0531a19║所、無為、不相應。今者，除心、心所擬為喻。然無為、不相
X49n0815_p0531a20║應名聚者，但約義積聚也，非如色等有質名聚。
X49n0815_p0531a21║【疏】前我執下，亦有此言者，意云：前破我段，亦合結云
X49n0815_p0531a22║能取彼我之覺，亦不緣彼是能取故，如緣此覺之所
X49n0815_p0531a23║有覺，覺取他心智也。
X49n0815_p0531a24║【疏】二障、三住過者，意云：二障，經第一瑜伽十三住中，
X49n0815_p0531b01║一種性住、第二勝解行住未斷，至第三極喜住方斷。
X49n0815_p0531b02║分別二障，若俱生二障，十地隨分斷，至佛地究竟斷。
X49n0815_p0531b03║【疏】法執寬故至可無人執者。此意說人執起，必依法
X49n0815_p0531b04║執，要執法有，方計我故。有唯法執，可無人執。如執五
X49n0815_p0531b05║蘊等法為實有，然不作一常主宰等解是。若作一常
X49n0815_p0531b06║等解，必依於法。由斯義故，人狹法寬。故菩薩、羅漢有
X49n0815_p0531b07║法無我執等，以前諸聖有我法執等。
X49n0815_p0531b08║【疏】不同性起者，意云：我、法執不同性起，亦如我執唯
X49n0815_p0531b09║染污。若法執對二乘是無覆無記，大乘是有覆無記，
X49n0815_p0531b10║故云不得同性起也。或可性者體也，即有法執時，而
X49n0815_p0531b11║無我執不並，故云不同性起。
X49n0815_p0531b12║【疏】有唯法執種子生至種起者。意說如阿羅漢及八
X49n0815_p0531b13║地已去菩薩所有法執，但從法執種子生，不從我執
X49n0815_p0531b14║種生。何以故？以我執已斷，或以伏故。既我執不熏成
X49n0815_p0531b15║種，由此但從法執起，即釋寬廣義也。
X49n0815_p0531b16║【疏】如計外境至有非一常者。意云：自有計法不計我
X49n0815_p0531b17║者，如執外境為法，而不計為我。由此故知，顯計內我
X49n0815_p0531b18║而計於法。非計我者，內法計亦有非一常故，如計五
X49n0815_p0531b19║蘊等為法，於中何有一常之想？總有計為我者，要依
X49n0815_p0531b20║法體上計，故知法寬我狹也。
X49n0815_p0531b21║【疏】恒無轉者，意說無間斷也。
X49n0815_p0531b22║【疏】然第七識至第八識有者，意說安慧菩薩計第六
X49n0815_p0531b23║識具有我、法二執，第七識中唯有我執，總八識皆有
X49n0815_p0531b24║法執。今但說正義，不敘傍義。
X49n0815_p0531c01║【疏】非二十句至見道斷故者，意云：計我中唯說蘊者，
X49n0815_p0531c02║顯此即蘊計我中有二十句、六十五等分別起攝，唯
X49n0815_p0531c03║見道斷。修道我見雖無二十句、六十五二差別，然蘊
X49n0815_p0531c04║有作用，故計蘊不計處、界。今此俱生法執，通計三科
X49n0815_p0531c05║為法，故無二十句等修道方斷，非見斷故。
X49n0815_p0531c06║【疏】如我見說者，意說此二十句等，如下第六卷，解見
X49n0815_p0531c07║中說。
X49n0815_p0531c08║【疏】此執有說至故不相違者，意云，安慧師計五識有
X49n0815_p0531c09║法執，今說間斷法執在第六識者，據護法正義說，故
X49n0815_p0531c10║不相違。
X49n0815_p0531c11║【疏】然我至不說處、界者。意云：此會前說我之文。蘊有
X49n0815_p0531c12║作用，故計為我；無為等無作用，不計為我。若爾，行蘊
X49n0815_p0531c13║豈不攝無為耶？答：不攝。是故不計無為為我。雖亦有
X49n0815_p0531c14║計者，以少故，不說處、界。故疏云：計為我少。
X49n0815_p0531c15║【疏】然說我為一及常至不然者，意云：但計我為一、常，
X49n0815_p0531c16║即計我中亦有處、界。若約作受之用計為我者，法即
X49n0815_p0531c17║不然。蘊既有作用，明知但計蘊為我也。
X49n0815_p0531c18║【疏】不准此知者，如下解分別法執，亦准此知，但不可
X49n0815_p0531c19║起執也。
X49n0815_p0531c20║【疏】同前我中二解者，即有二重影像：起自心相者，是
X49n0815_p0531c21║依他起相；分執為實法，即遍計所執也。
X49n0815_p0531c22║【疏】涅槃經外道至無作用故者，意云：外道計佛性為
X49n0815_p0531c23║我，此約不相似為論。如何不相似？答：夫須我有作用，
X49n0815_p0531c24║謂作受、主宰等用。然佛性無如是用故，故云不相似。
X49n0815_p0532a01║但名緣蘊者，說此同我中，約相似計我，名緣蘊也。
X49n0815_p0532a02║法可與同者，意說若計佛性為法，即可與同，以佛性
X49n0815_p0532a03║不離法自體故。故計法通佛性，計我不通佛性。
X49n0815_p0532a04║【疏】唯言緣蘊至有少功能故者，此釋難。難云：緣蘊計
X49n0815_p0532a05║我作用，應是實。答：緣蘊計為我，雖無實作用，然有少
X49n0815_p0532a06║功能，即作受主宰等功能也。問：此意如何？答意云：實
X49n0815_p0532a07║無緣蘊為我，俱據有相似作用義說。今緣處、界為法，
X49n0815_p0532a08║約不相似說，各舉一邊，義不相違。若相似、不相似，合
X49n0815_p0532a09║說顯皆得。
X49n0815_p0532a10║【疏】又依於本質與相分至故計佛□性為我者。意云：
X49n0815_p0532a11║我中唯計蘊者，以本質及相分相似，俱有漏故。若據
X49n0815_p0532a12║本質與相分不相似說，亦得我中說有處、界。如外道
X49n0815_p0532a13║計佛性為我，雖不相似，而亦計我。言不相似者，本質、
X49n0815_p0532a14║佛性與心上所變我相而不相似，有漏、無漏，有為、無
X49n0815_p0532a15║為，依他起、圓成等有差別，故云不相似。故疏云：相似、
X49n0815_p0532a16║不相似合說，亦得我中計其處、界。
X49n0815_p0532a17║【疏】若但依相似法為論至但言蘊者。意說唯依相分、
X49n0815_p0532a18║本質相似者，法中但合說蘊，不說處、界。何以故？然法
X49n0815_p0532a19║執心緣蘊時，所變相分與本質相似，俱有漏故。處、界
X49n0815_p0532a20║即不然，緣處、界變真如時，所變相分是有漏有為，是
X49n0815_p0532a21║依他起；然本質真如是無漏無為，圓成實攝，故不相
X49n0815_p0532a22║似。說法中應但言蘊，不言處、界，親所取相分與質不
X49n0815_p0532a23║相似故。
X49n0815_p0532a24║【疏】以前准後，前加處、界者，意云：若計真如為我時，本
X49n0815_p0532b01║質真如與所變相分雖不相似，然以前我准後法，執
X49n0815_p0532b02║前應加處、界。何以故？以相似、不相似合說故，所以加
X49n0815_p0532b03║處、界。
X49n0815_p0532b04║【疏】以後准前應除界、處者，意云：若論計為法時，蘊、處、
X49n0815_p0532b05║界總通計為法，今約相分與質相似為論，故除處、界
X49n0815_p0532b06║也。何以故？以蘊本質相似，處、界本質與相分不相似，
X49n0815_p0532b07║故據相似除不相以。問：據論文計三科總為法，何故
X49n0815_p0532b08║今除處、界耶？答：論總計三科為法者，據不捨法自體
X49n0815_p0532b09║總計為法；今除處、界者，據質相不相似，故須除也。
X49n0815_p0532b10║【疏】以親相分至減取字者。意云：我執唯計蘊，蘊從取
X49n0815_p0532b11║生，本影俱有漏，所以我中加取蘊字。後法執中說蘊、
X49n0815_p0532b12║處、界即通無漏，如執佛等為實有，即質等是無漏，所
X49n0815_p0532b13║以法執中無其取字，以取是煩惱異名。此約有取字、
X49n0815_p0532b14║無取字簡。
X49n0815_p0532b15║【疏】第七識者至除斷者。意云：若第六識中法執，地地
X49n0815_p0532b16║別斷；若第七識中法執，以極微細，要至金剛心方斷。
X49n0815_p0532b17║道雖數數修，但伏斷而已。問：第七識中障，十地斷不？
X49n0815_p0532b18║如是問答，至下當知。
X49n0815_p0532b19║【疏】若以見道至下道能除者，意云：三心中，初品名細，
X49n0815_p0532b20║中品名中，第三品名上。約難易，易斷名細，難斷名麤。
X49n0815_p0532b21║麤品亦名細者，意云：約九品說，麤者先斷，細者後斷。
X49n0815_p0532b22║若據初斷名細，即九品中初麤者亦名細也。約道難
X49n0815_p0532b23║易說，不相違也。
X49n0815_p0532b24║【疏】以品從道至下品故者，即釋上所以也。今以道
X49n0815_p0532c01║從品至不相違者，即如此間所說，是細名難斷也。
X49n0815_p0532c02║【疏】又我至唯菩薩故者。文外有問云：何故我執言修
X49n0815_p0532c03║道，此中言十地耶？答：如疏言：然初地中入住出別
X49n0815_p0532c04║至有修道者，意云：亦如初地即名見道，餘者即合有
X49n0815_p0532c05║九地，如何此中言十地耶？應言九地故。答：如初地名
X49n0815_p0532c06║見道，有三心別名，若入住時名見道，出心及已後名
X49n0815_p0532c07║修道，故得初餘九地名十地也。雖已後九地有三心，
X49n0815_p0532c08║然除初見道入住心已去說諸地，諸地有三心，皆名
X49n0815_p0532c09║修道品，不名見道也。
X49n0815_p0532c10║【疏】若所知障五識，亦通十地中斷者，意說五識無法
X49n0815_p0532c11║執，不可言十地斷。據五識中俱生所知障，亦得與第
X49n0815_p0532c12║六識中法執同十地斷。
X49n0815_p0532c13║【疏】五識至亦初地斷者。意云：五識中無法執，不可言
X49n0815_p0532c14║初地斷。然五識中分別所知障，亦得與第六法執同
X49n0815_p0532c15║初地斷，而由第六識法執生故。
X49n0815_p0532c16║【疏】故此中無者，即五識中無法執，以無分別，以無等
X49n0815_p0532c17║我度性故。
X49n0815_p0532c18║【疏】一心而論，准我中說者，約無間道斷名初。若依三
X49n0815_p0532c19║心者，前二心對第三心名初；或可三心中第二、第三
X49n0815_p0532c20║斷者，望修道亦名初也。
X49n0815_p0532c21║【疏】第七、本法定有者，意說第七識中，法執所緣，言有
X49n0815_p0532c22║本質境，即第八識也。第六識中，法執所緣本質，或有
X49n0815_p0532c23║或無。何者？若修道俱生法，執所緣有本質；若分別法，
X49n0815_p0532c24║執所緣或無本質。即如緣五蘊有質，緣自性等無質。
X49n0815_p0533a01║若論自心內法者，即影像相分，一切皆有也。意說即
X49n0815_p0533a02║蘊計有質，離蘊計無質，如緣自性等。
X49n0815_p0533a03║【疏】解深密經者，彼經意說，一切法執必有影像當心，
X49n0815_p0533a04║若執實有，故說法執皆緣依他起性。且舉初幻事等，
X49n0815_p0533a05║餘七喻如攝論。
X49n0815_p0533a06║【疏】除佛他心智至不如實者。引意云：唯佛他心智，親
X49n0815_p0533a07║取得他心；除佛聖他心智，不如實知。既不如佛所行
X49n0815_p0533a08║境，明知不如實知；佛既如實知，明取心外法。
X49n0815_p0533a09║【疏】說佛至亦成遍知者。意云：亦佛鏡智，然以二十二
X49n0815_p0533a10║法為體，然許各各之自證分緣自見分，更不許相應
X49n0815_p0533a11║法互相緣智。影者，即心、心所影像也。
X49n0815_p0533a12║【疏】見分上佛現彼影者，即於智見分上□現受等心
X49n0815_p0533a13║心所影像相也。前論自證分上現見分等影像，故不
X49n0815_p0533a14║違。
X49n0815_p0533a15║【疏】又遮親所緣等者，意云：解論中非親所緣字，但遮
X49n0815_p0533a16║親所緣，即非許彼受等心王外實有體，為疎所緣因
X49n0815_p0533a17║明之法。但遮他為詮，是返不顯許疎遠義。
X49n0815_p0533a18║【疏】其破緣共有俱生色等者，此破化地部，如婆沙說。
X49n0815_p0533a19║【疏】一，謂真事者，如法真我為真事。五蘊假者，我為似
X49n0815_p0533a20║事似一，常為共法，乃可假說五蘊為我。
X49n0815_p0533a21║【疏】此中難意至名為真事者。意云：此外人說大乘為
X49n0815_p0533a22║難。難云：汝既有所變能似色等諸法，明知有心外所
X49n0815_p0533a23║似真事等，即能所似法皆有作用，即名共法。三法既
X49n0815_p0533a24║是，乃可假說為我法也。此即我法合文，總敘難意。
X49n0815_p0533b01║言然似事中有法無我者，此就正理似相分心，但計
X49n0815_p0533b02║法不是我，見實有主宰用故。
X49n0815_p0533b03║【疏】設雖極微至不爾者，意云：此設遮外難。難云：若從
X49n0815_p0533b04║種生，是有體法，方名法者，極微既假，無別種子生，應
X49n0815_p0533b05║不名法。答：不爾。極微雖假，影像必有可持體，故得名
X49n0815_p0533b06║法。當拆之時，亦依麤色熏成種子，其我要須有主宰
X49n0815_p0533b07║用，不同於法，故云不爾。所以極微但得名法，不得名
X49n0815_p0533b08║我也。
X49n0815_p0533b09║【疏】真事既無，故所說假，依何得有者，意云：若無識外
X49n0815_p0533b10║真我法者，即相見上似我法義，依何得有？真事無故，
X49n0815_p0533b11║似義不成。
X49n0815_p0533b12║【疏】無所說至亦不成者。此展轉難，前無真事，似義不
X49n0815_p0533b13║成；今難無似義，似事之餘亦不成。言體者，即相見體
X49n0815_p0533b14║或識體。類實句，說有似火不成也。或可似者，即所似
X49n0815_p0533b15║也。故同異句及實引，皆是所以事。約此所似，假說火
X49n0815_p0533b16║等不得成。
X49n0815_p0533b17║【疏】先彼假火至德故者。意云：彼宗計云：人類同異句
X49n0815_p0533b18║收，而假說火等，以人性忽似火，人、火上俱有猛、赤，名
X49n0815_p0533b19║共法。論意如是。今破云：猛、赤在德句，非在同收。
X49n0815_p0533b20║【疏】猛即行中等者，意云：勢用是行德中作用因，非念
X49n0815_p0533b21║因，合火德收。火有猛利勢用，故非同異收。
X49n0815_p0533b22║【疏】雖且有同異，類無火德者，汝若許類無德，且假說
X49n0815_p0533b23║者，水上且無火德，應假說水為火。以人例水，水既不
X49n0815_p0533b24║得名火，人且不得假說似火。言如汝所執至如水等
X49n0815_p0533c01║者，作量破也。水既無火，人且無火，一種無其德故。
X49n0815_p0533c02║【疏】如無猛赤至及彼似火者。意云，調順之人，然無忽
X49n0815_p0533c03║性如火，且無猛赤而似於火，長遠讀之。
X49n0815_p0533c04║【疏】或復翻此者，即先時有猛赤，後已而無猛赤者，成
X49n0815_p0533c05║猛赤者熟也。如人有勢力，謂之猛勢，名火掌可得，故
X49n0815_p0533c06║是猛赤之義。
X49n0815_p0533c07║【疏】或復至無人類者，如牛狗等，此第二解。湛師云：若
X49n0815_p0533c08║作此解，與一解無有別，明知德與人類互相離也。
X49n0815_p0533c09║【疏】等取別性者，意說猛、赤別性，彼性、此性等，並非共
X49n0815_p0533c10║德，即在彼、在此性名別，故云非共德也。
X49n0815_p0533c11║【疏】此猛赤德在火至所依實火等異者。問：外有實火，
X49n0815_p0533c12║可言依實火異；人上無實火，何得云在人所依實火
X49n0815_p0533c13║異耶？答：人上有煖，彼宗計為實火收，即實句也。
X49n0815_p0533c14║【疏】若說至名火依實者，牒他救詞。既說火在人至
X49n0815_p0533c15║不說火依實者，論主難。難意者，說火在德，德是實之
X49n0815_p0533c16║德也。實相似故，即許依實說火。今既說火在人，應人
X49n0815_p0533c17║與火相似名為火，不應說火依實。且如世人說言：此
X49n0815_p0533c18║竈廬火似鐺廬火。今不說竈似鐺火，便云竈似火。
X49n0815_p0533c19║【疏】此中有救者，如演祕敘。及如前解者，即如前論
X49n0815_p0533c20║云謂猛赤等在火在人至有五相離故是也。同前
X49n0815_p0533c21║者，應且於水等假說火等名。言不依類成至不異前
X49n0815_p0533c22║也者，意云故知假說不說類成者，結也。假更有救及
X49n0815_p0533c23║破者，且不異前破依類假說，假說理且不成等，以下
X49n0815_p0533c24║文故諸同於前更不別敘。
X49n0815_p0534a01║【疏】假亦不依者，意云：非但外道假不依真，即小乘假
X49n0815_p0534a02║立亦不依真，故言亦也。
X49n0815_p0534a03║【論】真謂自相假智等者。有漏比量名假智，此智但緣
X49n0815_p0534a04║共相境，不得自相境，唯現量智得。問：何名假智？答：非
X49n0815_p0534a05║是無漏智而得假名也。
X49n0815_p0534a06║【疏】第六、意識至非彼自相者。意云：色等自相，五識現
X49n0815_p0534a07║量證知。其第六識，隨五識後起智，緣自比智，發言語
X49n0815_p0534a08║等，詮說諸法，但得法之共相，不得自相。自相性離言
X49n0815_p0534a09║詮及分別智等。或可緣此智發言語等者。意說：意識
X49n0815_p0534a10║隨五識後智，緣前證自現量，智境不著，遂起自比智，
X49n0815_p0534a11║發言語等，詮說諸法，但得共相也。
X49n0815_p0534a12║【疏】就他宗而為比量者，他宗計意識緣形量而得自
X49n0815_p0534a13║相，故以為喻。大乘不許假智得自相，故就他宗為難。
X49n0815_p0534a14║他宗計緣張人假智而得自相，故就他宗難也。
X49n0815_p0534a15║【疏】有共相至可得者，即得自體者。意說如所變水等
X49n0815_p0534a16║共相，若說者，共相即應濕口；若濕者，即應得自體。既
X49n0815_p0534a17║不濕者，明知共相亦說緣不及也。故水、火、色等假名，
X49n0815_p0534a18║皆是共相。言下，貫通自一切水、火、色等，故難言自體
X49n0815_p0534a19║即是自相。
X49n0815_p0534a20║【疏】然非是執不堅取者，意云：如緣青等共所呼召，假
X49n0815_p0534a21║有表互，遮非青等。但非聖執云得共相，自相不爾，但
X49n0815_p0534a22║可內證。
X49n0815_p0534a23║【疏】為互遮故，但各別說者，意云：說得共相者，遮非自
X49n0815_p0534a24║相，云得共相，或遮非此共相，互相遮故，但別說得自
X49n0815_p0534b01║共相等實親得。
X49n0815_p0534b02║【疏】從假智說者，意說蘊等上空、無常，然共相但隨假
X49n0815_p0534b03║智所緣行解而起言說，然離蘊等無別無常體也。但
X49n0815_p0534b04║隨解情說無情等，不同無漏觀等。
X49n0815_p0534b05║【疏】說火之時，火應燒口等者，此就他小乘為難。他宗
X49n0815_p0534b06║云：得自相故作此難。問：心豈燒耶？答：心是非色，不可
X49n0815_p0534b07║燒；五根極少淨，互不可燒。今謂難他，不違自義。
X49n0815_p0534b08║【疏】不著色故者，意說意識，後智緣色不著，遂作青解；
X49n0815_p0534b09║若緣著，即不作青解，如眼識等。
X49n0815_p0534b10║【疏】若說共相至比量所得者，意說觀心現量能緣自
X49n0815_p0534b11║相，且能緣共相。如菩薩觀心中觀苦、無常，名得自共
X49n0815_p0534b12║相，即體、事俱得。若法自相等者，意說發心現量唯得
X49n0815_p0534b13║法自相，不得共相。若共相現量智得，比量智且得，故
X49n0815_p0534b14║觀心現量許緣共相，義如前說。又解：言說共相者，共
X49n0815_p0534b15║相有二：一者、說共相，謂無常等無體，但起言說；二者、
X49n0815_p0534b16║事共相，謂青、黃色等體事故。無常等觀心緣，名得共
X49n0815_p0534b17║相。
X49n0815_p0534b18║【疏】假智及詮至說為假故者。意云，假智及詮，取變之
X49n0815_p0534b19║相，與彼自相相似，說為假也。即智與詮，得共相，不得
X49n0815_p0534b20║似共相，不得真自相，名為假也。若得真自性，即名真
X49n0815_p0534b21║現量智。言以為疎緣者，即自相與假智為疎緣，故知
X49n0815_p0534b22║假智詮自相境，變而緣也。言詮且爾。
X49n0815_p0534b23║【疏】雖不相離，名據一勝者，此通外難。難云：若既不離
X49n0815_p0534b24║於聲，即聲與名應無差別。答：雖不相離，然據義各勝
X49n0815_p0534c01║有別也。名謂詮辨勝，聲為表業勝，據義有別，何所相
X49n0815_p0534c02║違？
X49n0815_p0534c03║【疏】此理不然者，難云：汝若言嬰兒不聞聲，應無比智；
X49n0815_p0534c04║若爾者，鼠既聞猫聲，應有比智。既不爾，明知串習力。
X49n0815_p0534c05║【疏】如香味觸至猶如聲者。意云：香、味、觸三對自根，是
X49n0815_p0534c06║合中知，不藉於聲而得自相。然聲是離中知，以詮法
X49n0815_p0534c07║時而疎遠故，聲不得彼法之自相。聲既如是，明知假
X49n0815_p0534c08║智及詮，俱不得自相，以依聲起。猶如於聲意說，不
X49n0815_p0534c09║帶聲得自相，藉聲起者不得自相。
X49n0815_p0534c10║【疏】聲是耳所得，無所詮表者，聲但是耳所得，耳得聲
X49n0815_p0534c11║時，亦無詮表。後意緣名起，緣之智解，故知能所二詮，
X49n0815_p0534c12║俱非自相。
X49n0815_p0534c13║【疏】問曰：若不爾，著自相至不稱境故者。意云：若言不
X49n0815_p0534c14║得自相，撗分別緣芳相時，何非執耶？答：言是執者，即
X49n0815_p0534c15║善心中應有法執，因云一種不稱境而得共相故，猶
X49n0815_p0534c16║如法執及不善心等。言不稱影像至故名為執者，
X49n0815_p0534c17║長連讀之。
X49n0815_p0534c18║【疏】或比量至不名執者。意云：比量心緣相分時，互不
X49n0815_p0534c19║相稱也。問曰：且如比量心緣境時，得稱相分不？若相
X49n0815_p0534c20║稱者，即合得自相；若不相稱者，即合是執，非量境收。
X49n0815_p0534c21║既有二途，如何分別？答：夫言執者，皆須空執不捨，方
X49n0815_p0534c22║得執名。不爾，不名為執。明知比量心緣境，雖不相稱，
X49n0815_p0534c23║而不堅取，故非是執。
X49n0815_p0534c24║【疏】若爾者至常本識境故者，此難前也。若言緣相不
X49n0815_p0535a01║執，即名比量心者，且如色塵望五識，五根及種子望
X49n0815_p0535a02║本識，本識亦緣不起執，應得名比量。此難辭。答：不例。
X49n0815_p0535a03║遠取難詞以解難意，如色、色根種別，自各各有別體，
X49n0815_p0535a04║能遠緣故。五八一向唯現量，不同意識比量心。
X49n0815_p0535a05║【疏】應非證量。證量者，現量也。意說他心智有非現量
X49n0815_p0535a06║者，比量也。如報得他心，謂龍、鬼等所得是也。問：此報
X49n0815_p0535a07║得他心，緣何境耶？答：緣比量共相境。
X49n0815_p0535a08║【疏】自證分等者，護法意，但取心、心所各各自證分為
X49n0815_p0535a09║現量，不取他心智。雖無漏他心智，名為證量；以報得
X49n0815_p0535a10║他心智唯散，非證量相濫，所以不取。
X49n0815_p0535a11║【疏】通果者，通者是慧，從定所證名果；通即是果，名通。
X49n0815_p0535a12║果即持業釋也。
X49n0815_p0535a13║【疏】他心智云何者，問也。知境不如實，顯不親得如
X49n0815_p0535a14║知自心智。若喻引如自心，前後自相緣，互不親證。
X49n0815_p0535a15║不知如佛境者，意說不如佛他心智，故意云佛他心
X49n0815_p0535a16║智親知他心，餘者不親知。若爾，佛應心等外取法。答：
X49n0815_p0535a17║不爾。但極相似名親得，對餘者名親，非親得外境名
X49n0815_p0535a18║親。
X49n0815_p0535a19║【疏】言非真實有者，意說似相雖依他起，不知他自相
X49n0815_p0535a20║是真，自相實非也。
X49n0815_p0535a21║【疏】謂一色等者，此明共相。依他上言，如言一青色通
X49n0815_p0535a22║諸青色，皆名為青，故此等相於色上增益。然此共相
X49n0815_p0535a23║是假依他，色上有也，意說青也。當體增益是依他起，
X49n0815_p0535a24║有法妄情執一青貫通餘青。此共相者，故是假有，苦、
X49n0815_p0535b01║無常等且假故而明。云似事者，即是共相。且如眼識
X49n0815_p0535b02║得青自相名實有，明以現量心得自相，五識同時，現
X49n0815_p0535b03║量意識應知亦爾。故後尋求等重緣青等，非自相青
X49n0815_p0535b04║將為自相，故云似謂增益非實有相，非謂遍計所執
X49n0815_p0535b05║乃名增益非實有相也。共相青等是依他起，故說聲
X49n0815_p0535b06║依增益共相而轉。此釋論中似謂增益非實有相文。
X49n0815_p0535b07║【疏】此通三性心者，意說此增益相，通三性心變。若遍
X49n0815_p0535b08║計心所變相即無，不爾即有。
X49n0815_p0535b09║【疏】問：若爾者，意說共相既是比量者，如何世尊知共
X49n0815_p0535b10║相耶？問意如是。又應不緣二三諦等者，意云：答：若
X49n0815_p0535b11║共相是假者，如何世尊知苦、空、無常等？又應不共緣
X49n0815_p0535b12║二三諦等。如觀四諦時，或二二合緣，或三三合緣，乃
X49n0815_p0535b13║至合四以緣，皆是共相。共相若假，應不共緣也。撿佛
X49n0815_p0535b14║地論第六，彼有三解：
X49n0815_p0535b15║【疏】合解下二句者。問：何故前科文即云別解三句，今
X49n0815_p0535b16║乃言合二句耶？答：上言別解三句者，約三能變別解。
X49n0815_p0535b17║今合解下二句者，即合解下二句中識字，以識字貫
X49n0815_p0535b18║通二句。所以合解意，說得下識字貫三能變中故。初
X49n0815_p0535b19║二識者，即初二能變；第三識者，即第三能變。
X49n0815_p0535b20║【疏】又但至寬狹皆得者，意說因位，不說佛果。佛果無
X49n0815_p0535b21║薰習及以我法執，即因中異熟，體通寬狹。至佛果解
X49n0815_p0535b22║脫道以來名寬，通於初位名狹。言多異熟性故者，亦
X49n0815_p0535b23║得言寬，亦得言狹，故云寬狹皆得。
X49n0815_p0535b24║【疏】又七地者，意說異熟識。七地中通幾地，如樞要說。
X49n0815_p0535c01║【疏】此後二識亦通淨名者，謂轉識中，後六、七二識，互
X49n0815_p0535c02║通淨、無漏，不是所薰。又互顯故者，舉通淨名顯，第
X49n0815_p0535c03║八亦通淨。阿陀那識是舉異熟染名顯，六七二亦唯
X49n0815_p0535c04║染也。此約三能變識互顯也。若爾者，何不說眼等五
X49n0815_p0535c05║識耶？答：因位五識不通無漏。又解後二識亦通淨名
X49n0815_p0535c06║者，意說後二能變識且通於淨，八地菩薩得諸根互
X49n0815_p0535c07║用無漏意識且通淨也。如下說。
X49n0815_p0535c08║【疏】種變現行所引生故者，意說種子由先現行薰生，
X49n0815_p0535c09║及從前念自類種子所引生，合許是果。令既能生現
X49n0815_p0535c10║等種，應是果變。今但望當現果說，故得因名。
X49n0815_p0535c11║【疏】言自性親因者，顯是同性等流之義，等宿相似之
X49n0815_p0535c12║義。
X49n0815_p0535c13║【疏】一切種子至故不說。意說二因習氣攝一切種子，
X49n0815_p0535c14║士用、增上，於此二中假立。今言士用、增上者，果也。意
X49n0815_p0535c15║顯二果之因，不離二種習氣。士用因者，謂俱有因種，
X49n0815_p0535c16║現俱時有故。增上果因者，即六因中能作因，名能作
X49n0815_p0535c17║因；但不障礙邊，名能作因。故二果之因，向此習氣中
X49n0815_p0535c18║分出。
X49n0815_p0535c19║【論】熏令生長者，意云：新薰種名生，本有種子名長。又
X49n0815_p0535c20║云：初薰名生，後數數熏習合長。
X49n0815_p0535c21║【疏】等流能反之因者，意說等流習氣，即因能變也。之
X49n0815_p0535c22║因者，即能薰七識也。
X49n0815_p0535c23║【疏】等流之習氣者，等流是果，習氣即因，因果不同時，
X49n0815_p0535c24║故依主釋也。
X49n0815_p0536a01║【疏】後言唯說七生者，七識從等流種子生也。
X49n0815_p0536a02║【疏】有分熏習種子者，即業種子也。分者，因義，因能有
X49n0815_p0536a03║後果，故名有分也。
X49n0815_p0536a04║【疏】但舉此因能變者，即異熟習氣是。能變之因者，顯
X49n0815_p0536a05║能薰六識。
X49n0815_p0536a06║【疏】除第七識者，非業感故。可通餘識者，餘識中無記
X49n0815_p0536a07║者，業感故。
X49n0815_p0536a08║【疏】意顯七識等者，通說二因薰習：等流因即七識，異
X49n0815_p0536a09║熟因即六識薰。
X49n0815_p0536a10║【疏】現種者，意說現、種二法，俱名因能變。七識能薰種
X49n0815_p0536a11║子，名因能變；種子復能生現行，且名因能變也。
X49n0815_p0536a12║【疏】不說我見薰習者，釋伏難。難云：薰習既有三種，何
X49n0815_p0536a13║故但說名言、有支二種，不說我見薰習耶？答：我見薰
X49n0815_p0536a14║習，體即名言，由起我執，執有自他，名我見習。尋名言
X49n0815_p0536a15║而薰種子，與等流種子無別，但據三薰習別離，而體
X49n0815_p0536a16║無別也。第八卷說：
X49n0815_p0536a17║【疏】等流能變至果生者，意云：約等流七識說，即持業
X49n0815_p0536a18║釋，謂等流即能變現薰種子也。若依士釋，等流七識
X49n0815_p0536a19║屬果，能變即因習氣也，即等流之能變轉變生現，故
X49n0815_p0536a20║因能變通種現也。故異熟能變唯種子，不通理識。以
X49n0815_p0536a21║第八及六識中，業所感無記唯果變，以性劣不能熏，
X49n0815_p0536a22║故種不得名因變。
X49n0815_p0536a23║【疏】無記之法，體性羸劣者，此釋總、別二報。是無記法，
X49n0815_p0536a24║體性羸劣，不能熏種，要藉六識出善惡業，招名果能
X49n0815_p0536b01║變也。
X49n0815_p0536b02║【疏】餘即不爾者，意說果識從因生，名果能變；餘色等
X49n0815_p0536b03║及種子，雖自因生，無自證分等，不得名果能變。
X49n0815_p0536b04║【疏】主引生故者，由總果是主先生，後引生別報果也。
X49n0815_p0536b05║故說第八最初受生，最後捨故。別報既在後，且於先
X49n0815_p0536b06║捨。言別報業者，謂當造業時，心不猛利，任運造善惡
X49n0815_p0536b07║等，此業能感別報滿果。
X49n0815_p0536b08║【疏】成圓果事者，由別報果能成就圓滿總報果事。具
X49n0815_p0536b09║足果事者，由別報果令五蘊身得具足故。
X49n0815_p0536b10║【疏】業勝名滿者，果雖且名滿，今且說因業名滿也。問：
X49n0815_p0536b11║對前引業，劣弱業等並名別報業，何故今乃言業勝
X49n0815_p0536b12║名滿耶？答：據前引業爾，不得業名勝；據成圓果事邊，
X49n0815_p0536b13║所以業勝名滿。
X49n0815_p0536b14║【疏】合具二義者：一、自欲前後相引；二、現從種生。意云：
X49n0815_p0536b15║凡具二義，皆異熟生、真異熟。且具此二義，應名異熟
X49n0815_p0536b16║生。如下，以五義料簡。
X49n0815_p0536b17║【疏】若法非異熟有間至異熟生者，如善等三性，望自
X49n0815_p0536b18║等流，非異熟故。
X49n0815_p0536b19║【疏】由是佛果至非異熟生者。佛無異熟第八識故，依
X49n0815_p0536b20║何而立異熟生耶？
X49n0815_p0536b21║【疏】若法緣合，與本性別者，意說若法通緣，前後改轉，
X49n0815_p0536b22║與本性別，一切皆名異熟生也，即第六義簡也。乃至
X49n0815_p0536b23║皆名異熟，但變異而熟名異熟，非是從異熟識中生，
X49n0815_p0536b24║故名異熟也。又解云：從今應義釋至佛果無漏諸有
X49n0815_p0536c01║為法，皆名異熟生者，總有六門，分為五對，從狹至寬，
X49n0815_p0536c02║漸次料簡：第一、真異熟生分別，即總別相對初二義
X49n0815_p0536c03║是；第二、異熟生非異熟分別，即三性相對第三義也；
X49n0815_p0536c04║第三、有漏分別，即現種相對第四義也；第四、有為無
X49n0815_p0536c05║為分別，即因果相對第五義也；第五、緣合非緣合分
X49n0815_p0536c06║別，即變不變相對第六義也。
X49n0815_p0536c07║【疏】即顯至不能薰故者。意云：不說別報異熟，但說持
X49n0815_p0536c08║雜染種果識，是初能變。然此果識，非是前因能變中
X49n0815_p0536c09║能變。何以故？不薰故，云唯果變。
X49n0815_p0536c10║【疏】第三、第四至即果者，意說皆通依主持、業二釋也。
X49n0815_p0536c11║第三、通二釋者，異類之熟，異類即熟，皆約性名異類。
X49n0815_p0536c12║第四、通二釋者，異熟因之果，異熟即果。
X49n0815_p0536c13║【疏】境、行、果判文准此者，意云：如初科判頌文，總作三
X49n0815_p0536c14║種三科分。依初三科論，若依境、行、果三科，且准此，即
X49n0815_p0536c15║前二十頌明唯識境，次有四行頌明唯識行位，後有
X49n0815_p0536c16║一行頌明唯識果。初境中分二：初二十四頌世俗境，
X49n0815_p0536c17║即此世俗二十四頌。一、准此問，二十四頌科論文。問：
X49n0815_p0536c18║何故境言說二十五頌，及其分判約二十四頌，同初
X49n0815_p0536c19║三科二十四頌耶？答：世俗諦中分判之故。故二十四
X49n0815_p0536c20║頌同前科者，但約世俗，不依勝義。
X49n0815_p0536c21║【疏】文三釋云者，即是如前三種之中第三科，約論有
X49n0815_p0536c22║三分以科。
X49n0815_p0536c23║【疏】初一頌半至圓成實性者，就二十三半頌中分。頌
X49n0815_p0536c24║中分三：初十五頌半及次有七，煩、總、廣、釋。前一頌半
X49n0815_p0537a01║遍計是無，依他是有；今第三一頌明圓成實性，故三
X49n0815_p0537a02║性別也。
X49n0815_p0537a03║【疏】三師俱云者，即指前三種科文也，故云三師也。
X49n0815_p0537a04║【疏】有八段十義者，意云：束初五門，總為二段；括後五
X49n0815_p0537a05║門，即為七門。今言八段者，兼取心所，例心王門故。
X49n0815_p0537a06║【疏】云七門正解十義，一門別觸等者，即心所例王門
X49n0815_p0537a07║也。
X49n0815_p0537a08║【疏】非如大等至即能所藏者，意說且數論大等望最
X49n0815_p0537a09║上等，大等唯所藏，勝性唯能藏，我今耶與雜染法互
X49n0815_p0537a10║為能所藏，不同大等故。云即能所藏者，表賴耶與雜
X49n0815_p0537a11║染互為能所，非一向異，與大等別。言最勝等者，意顯
X49n0815_p0537a12║最勝三德合成也。若不言等，恐得勝性本唯一法。
X49n0815_p0537a13║【疏】三名闕一即不得名者，意說三名中，闕我、愛、執、藏
X49n0815_p0537a14║一名，即不得名賴耶？言若爾至應捨此名者，意云：
X49n0815_p0537a15║意反難云，若但取能藏所藏二義以解賴耶，不取我
X49n0815_p0537a16║受執藏解者，即七地以前二乘有學入無漏觀時，既
X49n0815_p0537a17║無我執應捨此名，既不捨此名，明知出觀還被我執
X49n0815_p0537a18║所緣名賴耶也。故知偏以我愛執藏正解賴耶之名
X49n0815_p0537a19║為勝。又八地已上菩薩應有賴耶，有能所藏故。既不
X49n0815_p0537a20║爾者，故知唯約我愛執藏以解。
X49n0815_p0537a21║【疏】三、能變之中者，意云：第八既有賴耶等之三名，何
X49n0815_p0537a22║故三能變中偏舉異熟名耶？故前頌云謂異熟思量
X49n0815_p0537a23║等。
X49n0815_p0537a24║【疏】如前已解者，言異熟能變者，即據三位中異熟名
X49n0815_p0537b01║寬，故偏說之。
X49n0815_p0537b02║【疏】三位者，第一、我愛執藏，第二、善惡業果，第三、相續
X49n0815_p0537b03║執位。五位者，謂異生二乘、有學二乘、無學菩薩、如來。
X49n0815_p0537b04║言初位所攝者，即三位中初位也。
X49n0815_p0537b05║【疏】同時，心所望至士用果者。心王是心所家，士用果
X49n0815_p0537b06║由作意等驚覺，應起心種，令生心等，名士用果。
X49n0815_p0537b07║【疏】有餘三果可通餘法者，意說、等流、士用、增上等三
X49n0815_p0537b08║果，通餘識及根、塵等。此真異熟，不通餘法，故名不共。
X49n0815_p0537b09║【疏】餘相分至非真業果者。意說餘識相分及種子，並
X49n0815_p0537b10║非異熟，非業果故。
X49n0815_p0537b11║【疏】種果狹等者，意說得第八親名。言種子為果相者，
X49n0815_p0537b12║即狹。何以故？唯業果故。釋所以也。以果相種，唯是業
X49n0815_p0537b13║果所招，不同種子；因相種子，即通一切種子故。
X49n0815_p0537b14║【疏】釋因相義至之因者。意說第八執持諸法種子，令
X49n0815_p0537b15║生現行，故說第八名為因相。
X49n0815_p0537b16║【疏】實通現種故者，意說因相實通現種，次下即通現
X49n0815_p0537b17║種文。今說且是此識因相者，意說識中自他種子皆
X49n0815_p0537b18║名因相，即種子識，是以種子不離識，亦名種子識，故
X49n0815_p0537b19║說此識名因相也。此解意，今取識中種子名因相，不
X49n0815_p0537b20║論現識。
X49n0815_p0537b21║【疏】約互為緣，果相亦通者，說即通取識中種子，總名
X49n0815_p0537b22║果相，是現所熏故，雖非異熟，假名異熟也。
X49n0815_p0537b23║【疏】約互為緣，果相亦通者，有云：果相且通三性等法。
X49n0815_p0537b24║何以故？此異熟果，由善、不善所感故。雖有此判，未足
X49n0815_p0537c01║為依。是有、無記法真異熟果，隨能感因而通三性，故
X49n0815_p0537c02║氣召所判絕疎。
X49n0815_p0537c03║【疏】能作因者，即執持有生長用，名能作因，最寬如增
X49n0815_p0537c04║上緣，一切皆增上緣故。餘無此者，餘識等不能持
X49n0815_p0537c05║種，故云非因相。十因者，如第八卷說。
X49n0815_p0537c06║【疏】依持因者，意說：若約依持生起等因，即一切識、色
X49n0815_p0537c07║等，總得名因。如色能生心，根能持識，識能薰種，皆是
X49n0815_p0537c08║因。若論持種，唯此非餘，是故偏說也。
X49n0815_p0537c09║【疏】能持種與法為種者，即現識。望所持種，且為因相，
X49n0815_p0537c10║以一切種子不離識故，識得種子名。約生一切法邊，
X49n0815_p0537c11║名種子識；約緣境執受根邊，名為現識。
X49n0815_p0537c12║【疏】以十門分別者下，廣明。種子相隱，事須廣明：第一、
X49n0815_p0537c13║約體分別，第二、一異分別，第三、假實分別，第四、二諦
X49n0815_p0537c14║分別，第五、四分分別，第六、三性分別，第七、新薰本有
X49n0815_p0537c15║分別，第八、具義多少分別，第九、雙辨生引二因分別，
X49n0815_p0537c16║第十、四緣分別。
X49n0815_p0537c17║【疏】種從現行，望於本識。相用別論者，意說第八識中
X49n0815_p0537c18║種子，名望自許現行。現行通三性，種子且爾，所以與
X49n0815_p0537c19║本識不同性也。故云相用別論，即體相本識也，用即
X49n0815_p0537c20║種子也。
X49n0815_p0537c21║【疏】不爾。法滅應有作用者，意說若體用別者，應法體
X49n0815_p0537c22║先滅，後方起用也。
X49n0815_p0537c23║【疏】瑜伽至因望果義者。意云：瑜伽但言種望現法，即
X49n0815_p0537c24║是唯約因果門以明，且是此論中因望果義，故瑜伽
X49n0815_p0538a01║但約因果說，不約體用說。非唯種子望本識義者，
X49n0815_p0538a02║意說彼既約因果門說，且可種望現法，以論非是唯
X49n0815_p0538a03║得種望於本識。何以故？以種望本識其義狹故。若依
X49n0815_p0538a04║攝論，種望現約體用說，約因果以明，此論且明體用。
X49n0815_p0538a05║意說瑜伽唯約因果，攝論但約體用，此論因果體用
X49n0815_p0538a06║具明，故云體用因果理應爾故。
X49n0815_p0538a07║【疏】如生望法等者，此敘清辨等難，難詞易解。
X49n0815_p0538a08║【疏】非現行因果差別者，生相於現種上立，然非如化
X49n0815_p0538a09║現行等，有因果差別等用。
X49n0815_p0538a10║【疏】難清辨安慧者，以清辨、勝義皆空種，依俗諦假有，
X49n0815_p0538a11║安慧是相分。且設彼下，難真如，唯難安慧。
X49n0815_p0538a12║【疏】依詮勝義且是實故者，意說真如通世俗有。言並
X49n0815_p0538a13║有誠文同此者，意云若約非安立諦說，即彼此二論
X49n0815_p0538a14║皆說種子是假，故云並有誠文。
X49n0815_p0538a15║【論】種子雖依第八識體等者，唯此文合釋伏難。難云：
X49n0815_p0538a16║相、見二分既依於識，未審種子何分所收？為答此難，
X49n0815_p0538a17║故此文來。
X49n0815_p0538a18║【疏】義用別者，即見分自證。義用有別，見不受熏，不同
X49n0815_p0538a19║自證。
X49n0815_p0538a20║【疏】不可見分初受餘熏種，後便依自體分住者，謂有
X49n0815_p0538a21║人許見分受熏，故作此難。
X49n0815_p0538a22║【疏】即是見分至相分者。意說相分是自證分上生果
X49n0815_p0538a23║差別功能，即種子也。見分恒取得相分。
X49n0815_p0538a24║【疏】若不爾，即無證自證分者，意說證自證分緣自證
X49n0815_p0538b01║分，須今見分既緣自證，應無證自證分。又解云：見分
X49n0815_p0538b02║緣自證分，上功能不緣自證。若緣自證分者，即應無
X49n0815_p0538b03║證自證分。此解正。問：何故不緣自體分耶？答：且說見
X49n0815_p0538b04║分，但緣外故。
X49n0815_p0538b05║【疏】瑜伽論文非盡理者，護月云：無色賴耶通緣下界
X49n0815_p0538b06║色。今瑜伽隱器色不論，但言緣種者，非盡理也。
X49n0815_p0538b07║【疏】五十一云至自證分所緣境者，護月會違云：無色
X49n0815_p0538b08║界緣器色，何故五十一唯緣種耶？彼云：依自證境，不
X49n0815_p0538b09║依見，見得緣色等。
X49n0815_p0538b10║【疏】既爾至必不當生者，是護法難。且如凡夫，設許當
X49n0815_p0538b11║生下界，可緣下器色，故見有所緣境。不還聖者，心不
X49n0815_p0538b12║下生，見緣何境？護月師云：一界賴耶許緣三界色，故
X49n0815_p0538b13║見且有境也。
X49n0815_p0538b14║【疏】功能差別門者，約種子能生因，說有三性，種子有
X49n0815_p0538b15║也。非依體門者，不約識體說，以識唯無記也。次前
X49n0815_p0538b16║文是也。
X49n0815_p0538b17║【疏】故一性言至此為何性者，意云：如善種子，望本識
X49n0815_p0538b18║顯各別體、別性不同也。類別者，無漏、有漏二類別也。
X49n0815_p0538b19║今一性者，即善性也。即善性之義，乃合通體、類二類
X49n0815_p0538b20║者，即善性一言，顯體、類二種有別也。
X49n0815_p0538b21║【疏】增上緣中，為果增長者，新熏望本有，名增上緣，漏、
X49n0815_p0538b22║無漏別故。由有漏聞薰習，令本有無漏種漸得增長，
X49n0815_p0538b23║故說本有無漏為果增長。
X49n0815_p0538b24║【疏】所以者何者，問此徵意者。若言要經薰習方名異
X49n0815_p0538c01║熟，非未熏時自類變異，自類變異得名異熟者，即前
X49n0815_p0538c02║論文所說種子，應不名異熟。若依異性相，依名異熟，
X49n0815_p0538c03║如眼等，即未至熏時。又後前解者，指前論文。
X49n0815_p0538c04║【疏】法爾自類，有不許故者，意云：約熏習說，不約法爾
X49n0815_p0538c05║說。何以故？有不許故。今約熏習，三家總許。言前約本
X49n0815_p0538c06║有者，即指前論文；此約新熏者，即此段論文。
X49n0815_p0538c07║【疏】敘近者護月義者，雖護法已前，上古諸德多有許
X49n0815_p0538c08║法爾種子，謂護法與護月師同時出，故先敘護月義，
X49n0815_p0538c09║故云近者護月義等也。
X49n0815_p0538c10║【疏】彼有六處者，意云：彼瑜伽說有六處殊勝，法爾相
X49n0815_p0538c11║續。雖有六處之言，今但取第六處者，以阿賴耶此中
X49n0815_p0538c12║攝故。
X49n0815_p0538c13║【疏】但有一物者，意說諸法各有一本有種，不說更有
X49n0815_p0538c14║新熏種。
X49n0815_p0538c15║【疏】外種薰習，或無熏習者，意云：外種生果，或有薰習，
X49n0815_p0538c16║或無熏習。如麥等胡麻，必由薰習，方生互油等；如西
X49n0815_p0538c17║方種炭、糞、毛等，能生苣勝等。此即無熏習，而異性相
X49n0815_p0538c18║感，得生西方。有此云無，不可知會。
X49n0815_p0538c19║【疏】真如所緣緣種子生者，難陀師云：從清淨法界流
X49n0815_p0538c20║出大智，乃至化身為有情等說此妙法，諸有情等聽
X49n0815_p0538c21║聞薰習所生種子，種子後時生出世心。從本而言，名
X49n0815_p0538c22║真如所緣緣種子。望遠說，是佛所說。
X49n0815_p0538c23║【疏】若護月師釋此文者，謂有法爾無漏種子，至見道
X49n0815_p0538c24║等無漏智生，緣真如時，各真如所緣種子生也。若護
X49n0815_p0539a01║法師合用二種者，如下自解。
X49n0815_p0539a02║【疏】煩惱斷中，修習差別故者，二乘斷惑時，依四諦十
X49n0815_p0539a03║六心斷，或可依有漏六行智以斷。緣覺之中，人觀十
X49n0815_p0539a04║二因緣而得悟道，或可思風動對而便證果，故利鈍
X49n0815_p0539a05║不同。所修差別，證果且異，或三生六十劫，四生一百
X49n0815_p0539a06║劫等有別，如三乘入道論廣明。
X49n0815_p0539a07║【疏】不言如前引證至不相者。問：如前立本有種，即指
X49n0815_p0539a08║云餘所所引證，廣說如初。今時立新熏引證，何故不
X49n0815_p0539a09║指，指餘所引證，廣說如初耶？答：證新熏文中，且有證
X49n0815_p0539a10║本有文，故不別指也。至下，當會。
X49n0815_p0539a11║【疏】引經成理中有五者：第一、總標顯難意，第二、引教
X49n0815_p0539a12║成前理，第三、釋頌顯前徵，第四、結上無因難，第五、重
X49n0815_p0539a13║破外伏救。
X49n0815_p0539a14║【疏】諸法於識藏者，七轉於本識中藏，即本識是能攝
X49n0815_p0539a15║藏，故本識與諸識作二緣性。識於法且爾者，即本識
X49n0815_p0539a16║於七轉識中藏，故本識是所攝藏也。
X49n0815_p0539a17║【疏】一、於現法長養彼種者，意云：七識現行，於現世法
X49n0815_p0539a18║中，能熏第八名言種子，漸令增長。二、於後法攝植彼
X49n0815_p0539a19║種者，意云：豈令後未來法得生故？所以轉識善惡業
X49n0815_p0539a20║種子，攝取第八名言種子，令得增長。感當來果互相
X49n0815_p0539a21║生故者，即結上本識與轉識既互為果義。又攝植彼
X49n0815_p0539a22║種子者，攝植是助義，即業種助名言種，令有勢力，感
X49n0815_p0539a23║當異熟果。言所生為果至為因者，釋上二種識互為
X49n0815_p0539a24║因果所由也。
X49n0815_p0539b01║【疏】釋頌顯前徵者，前徵者，即是頌前徵難。如言若唯
X49n0815_p0539b02║本有，乃至為因緣性，是頌前徵難。今釋頌顯前徵難，
X49n0815_p0539b03║非唯本有也。於中有三：初、釋頌成因緣；二、引教成前
X49n0815_p0539b04║義；三、喻因緣非外法。言且所生故者，意說七識既為
X49n0815_p0539b05║能熏，復且是所生，故互為因果也。
X49n0815_p0539b06║【疏】如蘆相依者。問：因緣既具三法，如何得二法為喻？
X49n0815_p0539b07║答：二、三雖不同，以二來蘆俱時而有，猶如因緣三法
X49n0815_p0539b08║同時。又如下說，唯依此二建立因緣，即種、現二法。今
X49n0815_p0539b09║以為二蘆為喻，何失？故知但喻因、果二法也。
X49n0815_p0539b10║【疏】又此中望體因果緣盡者，意云：種子望現，名為望
X49n0815_p0539b11║體也。
X49n0815_p0539b12║【疏】因緣體盡者，種生現，現生種，攝一切因緣總盡。問：
X49n0815_p0539b13║既云種生現，現生種，即有三法，如何乃言依二建立
X49n0815_p0539b14║因緣耶？答：據展轉相生，雖有三法，論因緣也，體唯種、
X49n0815_p0539b15║現二法。
X49n0815_p0539b16║【疏】若望果別至但約體說者。意云：如說因緣者，但約
X49n0815_p0539b17║種子，望現行體說。若望別果，說種生種，且得名為因
X49n0815_p0539b18║緣也。但前後相別，因果不同，種現相生。言但約體說
X49n0815_p0539b19║者，但取所熏，得名言種子，望第八現為因緣也。
X49n0815_p0539b20║【疏】又說不盡，不說無漏故者，意云：如上約新熏辨因
X49n0815_p0539b21║緣者，說因緣不盡，不說無漏故，未曾熏故，無無漏種
X49n0815_p0539b22║故。攝論但說雜染法與阿賴耶為因緣故，不言無漏
X49n0815_p0539b23║也。
X49n0815_p0539b24║【疏】但令增長者，意云：業現行增自種名因緣，應業現
X49n0815_p0539c01║行增第八種應名因緣。此就他宗為難，以護法不許
X49n0815_p0539c02║善等現行增長種子名因緣，要熏成種種生現行為
X49n0815_p0539c03║親因緣故。
X49n0815_p0539c04║【疏】果種至增長故者。此釋非為因緣所由，以自業種
X49n0815_p0539c05║增，不為因緣故。
X49n0815_p0539c06║【疏】無記心熏無記種等者，此是答意云：如無記心熏
X49n0815_p0539c07║無記及義，惡心自熏善惡等種子，種子生自現行，是
X49n0815_p0539c08║親因緣。汝宗但令果種及業種增長，即名因緣，何得
X49n0815_p0539c09║難我？設俱新薰，豈但新起，但名因緣耶？故汝難不齊。
X49n0815_p0539c10║問：三性心相分，皆得熏果種，何故但言無心記熏無
X49n0815_p0539c11║記種子，不言善等耶？答：據實三性心俱得熏種，果種
X49n0815_p0539c12║即業相分，且得熏也。今且言無記熏者，隱善惡不論
X49n0815_p0539c13║也。
X49n0815_p0539c14║【論】皆違彼義者，若許本有，皆違彼師所引之教。又云
X49n0815_p0539c15║皆違彼義者，所引新熏種文，皆違本有之三義。據下
X49n0815_p0539c16║文，此解為正。
X49n0815_p0539c17║【疏】有學聖者等對治生有漏者，此應有學對治聖道
X49n0815_p0539c18║生諸有漏，汝許相違，得在為因故。
X49n0815_p0539c19║【疏】小乘可爾，為同類因者，彼許不善心無間生無記
X49n0815_p0539c20║心是因緣等。有云：小乘善、不善業招異熟身是因緣。
X49n0815_p0539c21║所言同類者，以當界等招當界身，名為同類因。
X49n0815_p0539c22║【疏】本即大乘至師者。問：大乘新熏師與大乘心溷師
X49n0815_p0539c23║為一異耶？答：此師是許新熏中別名新熏心溷師，或
X49n0815_p0539c24║新熏師與心溷師別也。溷者，切韻云：廁，廁者，雜也。
X49n0815_p0540a01║【疏】既許為因，應有取、與者。問：取、與何別？答：生相來未
X49n0815_p0540a02║有取果用，乃至滅相過去有與果用。如無間緣，雖自
X49n0815_p0540a03║滅後，果至現在故。又疏一切無為為所緣云：此且無
X49n0815_p0540a04║種子生現行，名與果種子；引後念種子，名取果得。大
X49n0815_p0540a05║乘說妨者，但無為作所緣可得，不可與諸法作因緣。
X49n0815_p0540a06║【疏】即是心體。體能緣法者，此明是能緣心不同，而是
X49n0815_p0540a07║定理也。
X49n0815_p0540a08║【疏】非前體滅，故言性常者。此論言常一者，是遮破然
X49n0815_p0540a09║常一。
X49n0815_p0540a10║【疏】若前無漏體滅，後無漏體生者，此牒計破，即次文。
X49n0815_p0540a11║其疏云若是無為至真如善故者，若言心性淨是空
X49n0815_p0540a12║理無為者，以如上破，於汝有失，於我無過。然且共許
X49n0815_p0540a13║真如法性不與信等相應，汝不善心等既體性是善，
X49n0815_p0540a14║如何不與信等相應？又汝惡、無記心性是相應法，如
X49n0815_p0540a15║何說是無為善耶？
X49n0815_p0540a16║【疏】若如色、聲、善、無信等者，牒外救我。不善、無記心性
X49n0815_p0540a17║雖善，猶如色、聲、善、無信等相應者，此是何法？已下，論
X49n0815_p0540a18║主徵破。
X49n0815_p0540a19║【疏】此雜染言至得為因者。意云：名雜染故因，通取一
X49n0815_p0540a20║切三性有漏法等，總得為因也。又此比量以不善為
X49n0815_p0540a21║喻者，已破之法得為喻故。
X49n0815_p0540a22║【疏】所緣縛義者，意云：有漏善心名雜染者，以彼煩惱
X49n0815_p0540a23║所緣所縛故，故名雜染。
X49n0815_p0540a24║【疏】此有法不極成者。問：爾者云：何故前量性非無漏
X49n0815_p0540b01║而非過耶？答：前為宗法，此為有法。有法須共許，故是
X49n0815_p0540b02║過；宗法違他須己，故非是過。
X49n0815_p0540b03║【疏】應無勝性者，意云：有漏既是所對治，如何有勝性？
X49n0815_p0540b04║【疏】復言是出世心種子性也者，意云：若有本有無漏
X49n0815_p0540b05║種者，如何說有漏聞熏習為出世心種耶？言及自
X49n0815_p0540b06║因緣者，有漏種子也。意說聞熏習有漏現行從自種
X49n0815_p0540b07║子生，復熏成種為增上緣，資彼無漏種且得增長。又
X49n0815_p0540b08║有解云：及自因緣者，意說出世心由自種子為因緣，
X49n0815_p0540b09║及有漏聞熏習為增上緣而方得生。雖有二解，二解
X49n0815_p0540b10║並通。
X49n0815_p0540b11║【疏】據各別故者，意云：據本有、新熏，各別說也。本有即
X49n0815_p0540b12║無漏，新熏即有漏。
X49n0815_p0540b13║【疏】故攝論文相違失者，然此兩解，與攝論聞熏習文
X49n0815_p0540b14║無相違也。
X49n0815_p0540b15║【疏】善得對法意者，如對法云：決擇分善根，且有漏，且
X49n0815_p0540b16║無漏。今意寄麤顯勝，增上緣說出世心種，且通有漏、
X49n0815_p0540b17║無漏，故云善得對法意。聞薰善根即是有漏本，無漏
X49n0815_p0540b18║種子即無漏也。
X49n0815_p0540b19║【疏】下品增故者，意說於解脫分位中，下品有漏聞薰，
X49n0815_p0540b20║增下品無漏種子。餘者准知。
X49n0815_p0540b21║【疏】轉滅者，意說種子總有一品，即轉滅下品作中品，
X49n0815_p0540b22║轉中作上品，故有三品。據體唯一，類第三師。轉齊，即
X49n0815_p0540b23║種子有三品：若經熏習時，轉下品、中品齊，轉中品與
X49n0815_p0540b24║上品齊。無漏種子既增長，能證無漏智，入見道故。
X49n0815_p0540c01║【疏】三、無漏根種者，即三乘無漏法種也。性各別故者，
X49n0815_p0540c02║即三乘種性各別故。
X49n0815_p0540c03║【疏】約當可生說地獄等者，此會前地獄成就三無漏
X49n0815_p0540c04║根文也。
X49n0815_p0540c05║
X49n0815_p0540c06║成唯識論疏義演卷第二末