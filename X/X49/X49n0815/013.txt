X49n0815_p0876a12║
X49n0815_p0876a13║
X49n0815_p0876a14║
X49n0815_p0876a15║成唯識論疏義演卷第十三本。
X49n0815_p0876a16║
X49n0815_p0876a17║【疏】體性寬狹，更無別異者，意說二障最寬。但言二障，
X49n0815_p0876a18║即攝一切分別、俱生二障，故二障寬也。若言十障即
X49n0815_p0876a19║狹，據唯識中十障，但攝得障十地中入地心所知障，
X49n0815_p0876a20║不攝障住地、滿地心中所知障也。其異生性，亦唯取
X49n0815_p0876a21║所知障，故唯識中障狹也。若攝論中說十障，唯攝得、
X49n0815_p0876a22║俱生十障，不攝一分別、異生性二障也。以異生性障
X49n0815_p0876a23║體，即是分別煩惱、所知二障故，今不攝此，故名狹也。
X49n0815_p0876a24║即攝論除初地入心外，即攝得初地中、住地中障，并
X49n0815_p0876b01║攝得後九地中障、住滿心中障。然攝論及此論，俱不
X49n0815_p0876b02║攝第十一障、佛地障，故唯識、攝論并狹。
X49n0815_p0876b03║【疏】十地所斷，雖但所知俱品不行者，意說雖十地中
X49n0815_p0876b04║正斷所知障，然與所知障俱起煩惱，亦伏不行也。故
X49n0815_p0876b05║知十地亦通斷二障。觀此文意，令釋伏難。伏難云：若
X49n0815_p0876b06║正斷所知，不言煩惱者，煩惱應不斷。答：如疏。
X49n0815_p0876b07║【疏】五十八、等說世間道至二乘性。等說者，意云：世間
X49n0815_p0876b08║有漏六行道，但能伏俱生貪、瞋，及隨貪、瞋、我見，後起
X49n0815_p0876b09║隣近憍慢等，然不伏分別煩惱。何以故？分別惑強，有
X49n0815_p0876b10║漏道弱，所以弱道不能伏強惑，如第八卷已說。此約
X49n0815_p0876b11║二乘異生性說。又云：若二乘人欲得滅盡定時，亦作
X49n0815_p0876b12║欣猒，觀六行伏惑道，然後方入。
X49n0815_p0876b13║【疏】若資粮位，此麤現行亦能伏滅至無此能也者，若
X49n0815_p0876b14║菩薩在地前，資粮加行位能正知勝解，或作此諦觀，
X49n0815_p0876b15║能伏分別煩惱現行，或作真如無相觀，能伏分別煩
X49n0815_p0876b16║惱現行也，并至加行位，即能頓伏盡分別煩惱。若二
X49n0815_p0876b17║乘人，於資粮位能伏分別麤者，至加行位亦能伏分
X49n0815_p0876b18║別細者，雖伏而不能總伏盡，故云不能伏。意云：與觀
X49n0815_p0876b19║相違即伏，不與觀相違者不伏。不同菩薩世間道力
X49n0815_p0876b20║者，非是六行道，但是有漏，名世間道。
X49n0815_p0876b21║【疏】內法異生若放逸者，無不共無明者，菩薩若至十
X49n0815_p0876b22║信第七心，名不退力，方得名內法異生。內法異生若
X49n0815_p0876b23║放逸者，即無不共無明，有餘三無明為緣發行。若內
X49n0815_p0876b24║法異生不放逸者，亦無現行無明，唯有種子無明為
X49n0815_p0876c01║緣發行。問：二乘人亦得名內法異生不？答：二乘雖無
X49n0815_p0876c02║菩提心，然據自位，二乘資糧位欲滿後，亦得名內法
X49n0815_p0876c03║異生也。
X49n0815_p0876c04║【疏】唯分別貪等二位不起者，意明伏通前位。又解云：
X49n0815_p0876c05║此分別貪等言二位者，至第二加行位方不起也。以
X49n0815_p0876c06║前由起，若據後解，此細約分別貪等說。
X49n0815_p0876c07║【疏】三賢菩薩者，即地前三十心，謂十住、十行、十迴向，
X49n0815_p0876c08║名三賢也。然十信但初發心住中攝，故於發心住中
X49n0815_p0876c09║離出，故新經論約此云地前有三十心也。
X49n0815_p0876c10║【疏】七地已前尚起貪瞋等故者，意說七地已前菩薩，
X49n0815_p0876c11║為利有情起貪瞋時，由故意力須起，即非是不知任
X49n0815_p0876c12║運起也。
X49n0815_p0876c13║【疏】問：其在地前所未伏者至與此何別者，此問意云：
X49n0815_p0876c14║地前菩薩未伏我貪失念者，相貌可知，今不論，即下
X49n0815_p0876c15║文少分自行等是。其地前已伏俱生煩惱，與地上所
X49n0815_p0876c16║伏煩惱何別？答：如疏云道力猶微至地前伏之者，此
X49n0815_p0876c17║說地前伏，與地上所伏不同，此明地前也。為煩惱制
X49n0815_p0876c18║少分自行者，意云：道力猶微，被我貪等制，故我貪等
X49n0815_p0876c19║少分自行，故說由我貪等有失念起，餘者不起。說地
X49n0815_p0876c20║前已能少伏，全未能伏，與地上所伏惑別。入地已去
X49n0815_p0876c21║至不然者，此說地上所伏煩惱，與地前不同所由。
X49n0815_p0876c22║【疏】此中所說見所斷者至二種俱無者，意說見所斷
X49n0815_p0876c23║者，唯頓悟菩薩斷分別煩惱所知二障者；修所斷者，
X49n0815_p0876c24║通漸有學者。前三有學，皆有修道煩惱所知，所以於
X49n0815_p0877a01║十地中漸斷伏。若漸無學者二種俱無者，若先得二
X49n0815_p0877a02║乘無學未迴心者，即無分別煩惱、俱生煩惱，故云二
X49n0815_p0877a03║障俱無。
X49n0815_p0877a04║【疏】所知障品多分亦爾者，此約十地斷所知障，煩惱
X49n0815_p0877a05║隨伏，故云亦爾。說同體起者，故云多分。
X49n0815_p0877a06║【疏】非此俱者，地之可起者，意云：非與此所知障俱，不
X49n0815_p0877a07║於此伏者，後後於餘地由得現起。或退解云：非此俱
X49n0815_p0877a08║者，此地不起伏，許餘他起。
X49n0815_p0877a09║【疏】由前道力折伏後地所知障現，令其不行，名之為
X49n0815_p0877a10║伏者，且如後九地中所知障現行等。入初地無漏心
X49n0815_p0877a11║時，亦能折伏後九地所知障現不起，名之為伏，但折
X49n0815_p0877a12║伏現行，不能折伏種子也。又如入第二地無漏心時，
X49n0815_p0877a13║亦能折伏現行，後八地中所知障現行不起，以後皆
X49n0815_p0877a14║然。亦如先地前資粮加行位。何者？猶行入初地斷種
X49n0815_p0877a15║相似。
X49n0815_p0877a16║【疏】此猶未了至何者獨行者。意云：先且總說，後約識
X49n0815_p0877a17║分別。就總說中，先且粗說，故云此猶未了，故須第二
X49n0815_p0877a18║約識分別。
X49n0815_p0877a19║【疏】第七、生空智及果至不相違故者，意說若八地已
X49n0815_p0877a20║上，入生空觀及果相續時，第七識中法執所知障猶
X49n0815_p0877a21║行，不相違故；若第六識入法空觀及果相續時，第七
X49n0815_p0877a22║障執不行，能違彼故。
X49n0815_p0877a23║【論】前五轉識至障不現起者。此即逐難重釋。前雖總
X49n0815_p0877a24║說八地已上六識俱者，不復現行，猶未盡理。未盡理，
X49n0815_p0877b01║何第六意識起無漏智，可不起執，而障不行？五識異
X49n0815_p0877b02║類，不違無漏，如何障不起？所以今時逐難重解，云前
X49n0815_p0877b03║五轉識設未轉依等。
X49n0815_p0877b04║【疏】於十地中有伏有起者，此唯據十地中第七識說，
X49n0815_p0877b05║不約餘識。意云：第七識中所知障，雖至金剛心斷，不
X49n0815_p0877b06║妨於十地中有伏有起。且八地以去純無漏觀，第六
X49n0815_p0877b07║偏入生空無漏，第七識中猶起法執，所知障以微細
X49n0815_p0877b08║故，與生空智果不相違，故第六入法空觀，即執障不
X49n0815_p0877b09║起。八地以前有伏有起，義准可知。
X49n0815_p0877b10║【疏】五識俱者至猶能現起者。此約五識俱所知障，說
X49n0815_p0877b11║有伏有起。意云：如五識中所知障，能障後地者，於前
X49n0815_p0877b12║地中能伏也。何以故？以現行麤於種子故，故名有伏。
X49n0815_p0877b13║又八地以去，五識俱所知障，雖自未得對法聖道，由
X49n0815_p0877b14║第六恒入無漏觀伏故，令不現起。若七地以前，五識
X49n0815_p0877b15║俱者，猶能現起。第六俱所知障有起伏者，准五識中
X49n0815_p0877b16║所知障說。
X49n0815_p0877b17║【疏】於極喜住一切惡趣至亦是成滿住攝故者，文即
X49n0815_p0877b18║准明煩惱障三重過也。此言麤重，或是種子，或是煩
X49n0815_p0877b19║惱上無堪任性。意說菩薩於極喜住中，能斷一切分
X49n0815_p0877b20║別煩惱種子及麤重、菩薩八難、三惡趣等。又正起見
X49n0815_p0877b21║道時，即伏一切修道煩惱，上、中、下品皆不現行。答：至
X49n0815_p0877b22║第二無相無功用住中，能伏一切貪、慢、無明、我見等
X49n0815_p0877b23║諸煩惱不起，亦能斷煩惱上無堪任性麤重，以障無
X49n0815_p0877b24║生忍故，然不斷煩惱種子。若於第三最上成滿住中，
X49n0815_p0877c01║能斷煩惱種子及麤重。此中意說，由超過第一阿僧
X49n0815_p0877c02║祗劫已，得入第二僧祇劫初至極喜地住中，所有分
X49n0815_p0877c03║別二障及三惡趣、八難、五趣、半擇迦、女人身、卵生、濕
X49n0815_p0877c04║生及異生性等，皆悉永斷，名第一住。正在見道時，一
X49n0815_p0877c05║切俱生上、中、下煩惱皆不現行，從此從行漸漸超過
X49n0815_p0877c06║第二阿僧祗劫已，得入第三阿僧祇劫初至無相無
X49n0815_p0877c07║功用住時，所有一切前七識中煩惱皆永不現行，及
X49n0815_p0877c08║分段身亦皆永捨，名第二住。從此超過第三阿僧祇
X49n0815_p0877c09║劫至最上成滿住中，所有變易身及一切有漏及微
X49n0815_p0877c10║細者愚并二障種子，皆悉永斷，入如來住中，名第三
X49n0815_p0877c11║住。
X49n0815_p0877c12║【疏】此中意說亦是最上成滿菩薩住攝者，意云：但第
X49n0815_p0877c13║十地菩薩是最上成滿住，即此金剛心亦名最上成
X49n0815_p0877c14║滿菩薩住收。亦猶如四善根，雖初劫滿修，亦是初劫
X49n0815_p0877c15║攝；此亦爾，雖是第十地滿心，亦是第十地攝也。
X49n0815_p0877c16║【疏】所知障麤重有三至皆永斷者。意云：此明所知障
X49n0815_p0877c17║麤重分三者，據其行相淺深，以分三種，即淺者先斷，
X49n0815_p0877c18║深者後除。舊經論云：皮膚親骨。經論云：皮膚肉。
X49n0815_p0877c19║【疏】此中意說已斷處故者。問：若約已斷者，煩惱亦應
X49n0815_p0877c20║言如來住斷；若依正斷，所知亦合在金剛心，何故不
X49n0815_p0877c21║同？答：大論二障，據影略說。說彼二障，一在金剛心，一
X49n0815_p0877c22║在如來地，亦不相違。意云：若約正斷，即言在金剛心
X49n0815_p0877c23║中斷；若約已斷，即云如來地方除。
X49n0815_p0877c24║【疏】三劫分齊成滿位故，乃至未得有相、無相滿故者，
X49n0815_p0878a01║此一段疏文有其七義：一、約三劫；二、約無漏心初起
X49n0815_p0878a02║等；四、約一切煩惱分別，俱生不行，畢竟離故；五、約無
X49n0815_p0878a03║生忍等；六、約捨異生分段變易；七、約無漏心，雖得有
X49n0815_p0878a04║相，未得無相，雖得無相，未得圓滿，至第三住，無相圓
X49n0815_p0878a05║滿。約此七義，三住義顯，故偏說煩惱麤重，有三住斷
X49n0815_p0878a06║義。解云：三劫分齊成滿位故者，謂過初劫，得至極喜
X49n0815_p0878a07║住；謂第二劫滿，即得第二無功用住；謂第三劫滿已，
X49n0815_p0878a08║即得第三成滿住。由約三劫滿而立三住。過無漏觀
X49n0815_p0878a09║心初起者，是初地；見道無間者，是八地；無漏相續故
X49n0815_p0878a10║圓滿者，佛地。此解即約煩惱障說。現起二障，多分、少
X49n0815_p0878a11║分、全分無故者，此解即約二障說也。多分者，即約初
X49n0815_p0878a12║住中能永斷一切分別二障現種俱盡，名為多分。少
X49n0815_p0878a13║分者，謂至第二住中唯能伏煩惱現行不起，名少分。
X49n0815_p0878a14║全分者，謂在第三住能斷盡俱生二障，名全分。一切
X49n0815_p0878a15║煩惱分別俱生永害不行畢竟離故者，一切煩惱分
X49n0815_p0878a16║別即見道永害也。俱生不行者，即是八地。畢竟離者，
X49n0815_p0878a17║是佛地無生法忍。少淨多淨極淨別故者，於見道俱
X49n0815_p0878a18║斷分別二障，名少淨。俱生煩惱八地不行無漏相續，
X49n0815_p0878a19║名多淨。於第三住一切有漏斷盡極淨，却捨異生性
X49n0815_p0878a20║是極喜住，捨分段是無相無功用住，捨變易生死是
X49n0815_p0878a21║佛地。於無漏心未得有相無相滿故者，若至初住已
X49n0815_p0878a22║來即名於無漏未得，若至第二住以來即名有相滿。
X49n0815_p0878a23║於此位中有相絕故，若至第三住以來即名無相滿
X49n0815_p0878a24║也。滿字通有相有相用。
X49n0815_p0878b01║【疏】所障有異，斷亦有殊者，所障有異者，六識中煩惱
X49n0815_p0878b02║障，障於二乘有學、無學位；若第七識中煩惱障，即障
X49n0815_p0878b03║佛果及無學果；若所知障，唯障佛果。斷亦有殊者，若
X49n0815_p0878b04║二乘人隨所障、所斷，其第七識中二障，要至佛果、無
X49n0815_p0878b05║學果頓斷。
X49n0815_p0878b06║【疏】此第七識中，障種無麤細至故成能熏者，此第一
X49n0815_p0878b07║解，即約第七識中煩惱地，地有九品，即成八十一品。
X49n0815_p0878b08║此八十一品，然與悲想地第六識中第九品煩惱一
X49n0815_p0878b09║類相似，故云無麤細。其實亦有麤細，猶如邪見，雖云
X49n0815_p0878b10║是一，非無九品。此亦應爾，故成能熏。又解所障既同
X49n0815_p0878b11║至已廣解訖者，此第二解，即約九地相望，總成為九
X49n0815_p0878b12║品。此約三界中，都有九品也。又唯緣內境已下，是第
X49n0815_p0878b13║二解，其文易詳。
X49n0815_p0878b14║【疏】又雖三心九地總合以為二品，不同修道九品別
X49n0815_p0878b15║斷，名之為頓者。解云：如前三心見道中，總合三界九
X49n0815_p0878b16║地中分別煩惱障以為二品：一、由內遣有情假緣智，
X49n0815_p0878b17║即是上品煩惱障；若第三遍遣一切有情假緣智，即
X49n0815_p0878b18║是下品煩惱障。又內遣諸法假緣智，即是上品所知
X49n0815_p0878b19║障；若第三遍遣一切諸法假緣智，即是下品所知障。
X49n0815_p0878b20║今者且取上下二品煩惱障名頓斷，不同修道煩惱。
X49n0815_p0878b21║修道煩惱有九品，九地之中，地地九品斷也。問：心既
X49n0815_p0878b22║有三煩惱，亦合有三品，如何但云有二品煩惱耶？答：
X49n0815_p0878b23║初心但斷煗品，煗猶下也，今言即是上品者，據行相
X49n0815_p0878b24║麤淺名上品。第三心亦能斷上品，今言即是下品者，
X49n0815_p0878c01║以行相微細名下。第二心斷中品所知障，今言上品
X49n0815_p0878c02║者，據行相麤說，以理論合是下品所知障，論對其煗
X49n0815_p0878c03║品隨眠，故得中名。其第三心所斷應是上品，今言下
X49n0815_p0878c04║品所知障者，據行相微細名為下品。所以煩惱所知
X49n0815_p0878c05║亦有上下二品，入見道斷，名為頓也。
X49n0815_p0878c06║【疏】五十九等有此誠說者，意說彼三心見道亦名頓
X49n0815_p0878c07║斷也。按彼論云：見斷煩惱，頓斷非漸。所以者何？由現
X49n0815_p0878c08║觀智諦現觀故，能斷見道所斷煩惱。然此現觀與壞
X49n0815_p0878c09║緣諦作意相應，壞由契也。是故三心頓斷一切迷苦
X49n0815_p0878c10║諦等見斷煩惱。由此義故，故此論云：真見道中一切
X49n0815_p0878c11║頓斷。疏修斷有二者，意云：約根利、鈍不同，故分為二。
X49n0815_p0878c12║然此唯識論文中，一者、但約次第、漸次得四果者，第
X49n0815_p0878c13║二、即約從預流果超中間二果得阿羅漢果。若實說
X49n0815_p0878c14║者，應先起世間道伏欲界中六品修惑，後入見道時，
X49n0815_p0878c15║超初果，得第二果；若用先世間道伏欲界九品修惑，
X49n0815_p0878c16║後入見道時，即超前二果，得第三果也。今且據論中，
X49n0815_p0878c17║不說先起世間道伏修惑後入見道得起果。疏云：不
X49n0815_p0878c18║說超得第二、三果也。
X49n0815_p0878c19║【疏】然此文中，無先伏修至方起修故者。然此唯識文
X49n0815_p0878c20║中，不說先用世間道伏修惑故，入見道超前二果故。
X49n0815_p0878c21║此論明得入見道已，後方起修道智，斷修惑故。
X49n0815_p0878c22║【疏】不說超得第二、三果者，然此論文中，即不說超初
X49n0815_p0878c23║果而得第二果，亦不說超初二果而得第三果，此論
X49n0815_p0878c24║中但說超中二果得無學果也。故此論云：三界、九地
X49n0815_p0879a01║合為一聚，九品別斷。
X49n0815_p0879a02║【疏】二乘別者至如彼抄者。然對法論中，唯明二種二
X49n0815_p0879a03║乘：一、即明漸次得果者，二、明超中二果者。彼論即不
X49n0815_p0879a04║明超前二果者。若餘論中，即明超前二果，而不明超
X49n0815_p0879a05║中二果也。有此差別者，如對法十三抄說。
X49n0815_p0879a06║【疏】必依未至者，意說：如次第得果者，必依未至，定起
X49n0815_p0879a07║無間道斷惑得果，以身在此間故。不還亦爾者，意云：
X49n0815_p0879a08║次第、不還，二依未至，起對治道斷惑方得。言然必起
X49n0815_p0879a09║無漏對治道者，此上所明斷惑得果者，必無漏道斷
X49n0815_p0879a10║惑，不同有宗，有宗許世間道斷惑得中二果也。
X49n0815_p0879a11║【疏】問：有入靜慮無色至亦有何失者。此中問意云：頗
X49n0815_p0879a12║有依四禪根本定及下三無色定中，起對治道，斷欲
X49n0815_p0879a13║界煩惱，而初得第三果耶？
X49n0815_p0879a14║【疏】此亦不然至非次第者，此答意者，必無依下三無
X49n0815_p0879a15║色定得入見道，斷欲界惑而得第三果。然有超越、不
X49n0815_p0879a16║還，先用六行世間道已，伏無所有處以來煩惱，其人
X49n0815_p0879a17║後時即依四禪根本定，或初未至定中、五地中而入
X49n0815_p0879a18║見道，即以一無間道斷却無所有處以來，及欲界中
X49n0815_p0879a19║修道煩惱，及三界分別煩惱，而得第三果。故依上四
X49n0815_p0879a20║禪根本定或未至定得入見道者，唯是超越人，非是
X49n0815_p0879a21║次第人能有此事。
X49n0815_p0879a22║【疏】第二、三界九地合為九品斷者至缺煩惱故者，此
X49n0815_p0879a23║第二、明利根超中二果也。意云：此預流果人利根，能
X49n0815_p0879a24║超中二果，直得無學果。缺煩惱者，缺有頂地煩惱也。
X49n0815_p0879b01║即將有頂地中上上品煩惱，與下八地中上上品煩
X49n0815_p0879b02║惱，同時頓斷欲界六品修惑，令立一來果，為兼斷上
X49n0815_p0879b03║八地六品，所以不立一來果。斷欲界九地不立不還
X49n0815_p0879b04║果者，其意亦爾，為兼斷上八地九地盡，直得無學果，
X49n0815_p0879b05║不名不還果。故知唯初果人有勝意樂，能超中二果，
X49n0815_p0879b06║得無學果也。若依此義，但有二果，謂預流、阿羅漢果。
X49n0815_p0879b07║亦如人欲遠遊，雖未出門，意有所趣，不於餘住。此初
X49n0815_p0879b08║果亦爾，雖未斷修惑，趣無學。又此初果人未斷一品
X49n0815_p0879b09║修惑，具有不善法故，又生數多故，所以初果人發心
X49n0815_p0879b10║超中二果。若得第二果等，時時唯擬趣第三果，如人
X49n0815_p0879b11║出門，唯望近宿，不趣於遠。又又人已斷欲界六品修
X49n0815_p0879b12║惑，倍離欲，又生數少故，第二果人不能超也。若不還
X49n0815_p0879b13║果已離欲界修惑染故，又無不善法故，亦不能超也。
X49n0815_p0879b14║問：此利根初果既超中二果，於中或斷一品、二品修
X49n0815_p0879b15║惑已，即許命終不？答：此人若辨聖旨，即捨現身之上，
X49n0815_p0879b16║超中二果，得無學果，即成羅漢果。若不辨聖旨，誤斷
X49n0815_p0879b17║一、二品修惑，有命終者，不得生上界，其人即以願力
X49n0815_p0879b18║還生欲界，至第二身中更斷餘惑，而得成部行辟支
X49n0815_p0879b19║佛果，無出佛世。
X49n0815_p0879b20║【疏】指端經者，彼經因指頭示月，說名指端。端者，頭也，
X49n0815_p0879b21║應云指頭經也。分別經者，分別諸相等，名分別經。
X49n0815_p0879b22║【疏】問：准超越不還，許依五地，此亦依三無色，斯有何
X49n0815_p0879b23║過者。問：既許超越不還，依四禪根本定及初未至定
X49n0815_p0879b24║五地中得不還果，此預流果既超中二果，亦應依四
X49n0815_p0879c01║禪根本定及依下三無色定，即依七處中能斷三界
X49n0815_p0879c02║俱生煩惱，超中二果得無學果，斯有何失？
X49n0815_p0879c03║【疏】然加行是色界總緣三界至理不違也者，此第一
X49n0815_p0879c04║解。意云：既說超越不還，許依色界五地中入見道，能
X49n0815_p0879c05║斷欲界煩惱，而得第三界。今此亦然，即超中二果人，
X49n0815_p0879c06║以利根故，即依四禪根本定及下三無色，依此七處
X49n0815_p0879c07║斷欲界加行道，以色界心能總緣三界為境。既色界
X49n0815_p0879c08║中加行心已，後起下三無色地中無間道，能斷欲界
X49n0815_p0879c09║俱生煩惱及上二界煩惱，而得第四果。故云無色界
X49n0815_p0879c10║中斷欲界煩惱之能治道也。哲公云：此解不正。
X49n0815_p0879c11║【疏】但非已下道能斷上惑者，疏文意說，其超中二果
X49n0815_p0879c12║人，依初未至中，不能斷二禪已上煩惱故；依四禪根
X49n0815_p0879c13║本及下三無色地中，能斷上地煩惱。故此疏文亦不
X49n0815_p0879c14║盡理。若如下地有漏定，可不能斷上地惑；若無漏定，
X49n0815_p0879c15║亦能斷上惑，以無漏自在故。故即初未至無漏定，能
X49n0815_p0879c16║斷上二界一切煩惱；乃至依初禪根本無漏定，亦能
X49n0815_p0879c17║斷上一切煩惱。更以上品準此。由此疏文言下不斷
X49n0815_p0879c18║上者，未是盡理。
X49n0815_p0879c19║【疏】由意樂力別故者，意云：雖下道不斷上惑，然集論
X49n0815_p0879c20║中許依未至下道能斷上煩惱者，由意樂別故，有堪
X49n0815_p0879c21║能故。下四句中，第一句是；不爾，四句不成。
X49n0815_p0879c22║【疏】應作四句分別者：有依下地能斷上惑，如依初禪
X49n0815_p0879c23║未至無漏定，能斷色、無色界惑也，而得預流及第四
X49n0815_p0879c24║果等；有依上地能斷下地惑，即此中文，是依下三無
X49n0815_p0880a01║色，能斷欲界煩惱也；有依上能斷上惑，如次第不還，
X49n0815_p0880a02║依無所有處無漏道，斷無所有處惑也；有依下地能
X49n0815_p0880a03║斷下惑，如初二果、第三果，即依初未至定，能斷欲界
X49n0815_p0880a04║六品惑或九品惑等，證第二、三果。然哲法師彈此疏
X49n0815_p0880a05║中第一解云：若言起色界中加行道以後，起無色中
X49n0815_p0880a06║無間道者，若起第四禪中加行道，次引起空處無間
X49n0815_p0880a07║道，容有是理；不可起第四禪中加行道，次起識處、無
X49n0815_p0880a08║所有處無間道，如何得言依四禪起加行，引下三無
X49n0815_p0880a09║色無間道耶？故知非也。又若初果已離色界染，可得
X49n0815_p0880a10║下三無色定，其人既未離欲界、色界染，如何得下三
X49n0815_p0880a11║無色定？若言其人已離色界染，得上無色定者，其人
X49n0815_p0880a12║既斷色界染，應是不還果，如何此人說是初果？又此
X49n0815_p0880a13║人說不起世道，伏下界煩惱盡，如何此人有下界煩
X49n0815_p0880a14║惱，而得上無色定耶？又凡夫已起世間道，已伏下地
X49n0815_p0880a15║染，可得色、無色界定；若菩薩有殊勝堪能不退靜慮
X49n0815_p0880a16║定，還生欲界，設未離下地染，而亦得上界定。若凡夫、
X49n0815_p0880a17║二乘人，若有下地染，不得上地定；若得上地定，必離
X49n0815_p0880a18║下地染。故知超中二果人，不得依四禪根本定及下
X49n0815_p0880a19║三無定中，而得第四果。由此疏中第二解勝。
X49n0815_p0880a20║【疏】不爾，但以五地至次第得二、三果者，此是第二解，
X49n0815_p0880a21║即是正義意說。若超中二果，依上七處得無學果者，
X49n0815_p0880a22║其義不爾。超前二果人，以世間道伏無所處煩惱可
X49n0815_p0880a23║得，依色界五地中入見道，能斷欲界煩惱等，而得第
X49n0815_p0880a24║三果，故四禪根本定有欲界對治道。若下三無色中，
X49n0815_p0880b01║即不斷欲界煩惱，故下三無色中，即無欲界對治道。
X49n0815_p0880b02║【疏】尚不許第九無間道入根本定者，如次第那含斷
X49n0815_p0880b03║欲九品無間道，皆依未至定起。無間道既依未至起，
X49n0815_p0880b04║第九解脫道亦依未至起，而證第三果，何況預流者
X49n0815_p0880b05║而得四禪根本定，下三無色定中而得超中二果耶？
X49n0815_p0880b06║又此預流果於修道中未起一品修道斷惑，對治道
X49n0815_p0880b07║斷下一品俱生惑等，故知此人不能起上四禪根本
X49n0815_p0880b08║定及下三無色定斷惑道也。意云：且如欲界之中有
X49n0815_p0880b09║九品修道惑，若依初未至定起無漏道，斷却第九品
X49n0815_p0880b10║欲修惑已，方得根本定中無漏道。若未離欲思修惑
X49n0815_p0880b11║第九品者，必不得初禪根本定無漏道，乃至上地亦
X49n0815_p0880b12║准知。預流果人既未離欲界俱生惑，即未得四禪根
X49n0815_p0880b13║本無漏道，如何能起下三無色無漏道耶？遊觀可爾
X49n0815_p0880b14║者，此中意說：預流果雖不得起四禪、三無色等斷惑
X49n0815_p0880b15║道，然此人起此七處遊觀無漏心，此心不能斷惑，名
X49n0815_p0880b16║為遊觀。有人彈云：前二果人亦不得起根本定中遊
X49n0815_p0880b17║觀無漏，唯有身證不還能起上八地遊觀無漏。何以
X49n0815_p0880b18║故？已伏無所有處以來煩惱，依遊觀無漏為加行而
X49n0815_p0880b19║得入滅盡定。若第三果人非是身證者，亦不能起上
X49n0815_p0880b20║地無漏心，故知預流果不得上根本定遊觀無漏也。
X49n0815_p0880b21║問：初二果人既得初未至定對治道，未審起未至中
X49n0815_p0880b22║遊觀無漏不？答：得起。如極七返者，第七生中方能起
X49n0815_p0880b23║聖道斷惑而得無學果。其人若前六生中雖有無漏
X49n0815_p0880b24║道而不斷惑，此等者不斷惑無漏道，皆名遊觀無漏
X49n0815_p0880c01║也。且據此理，名起遊觀無漏。今依集論至頓出離者，
X49n0815_p0880c02║此是超中二果人能頓超中二果而得無學果。入諦
X49n0815_p0880c03║現觀已者，即是超中二果人已得無漏道，故其人即
X49n0815_p0880c04║唯依未至定能發出世間道斷三界煩惱而得無學
X49n0815_p0880c05║果。唯立二果者，初唯得預流果，後得無漏果，不取二
X49n0815_p0880c06║果也。故知此第二解中說超中二果人唯依初未至
X49n0815_p0880c07║定中能超中二果，不依四禪下三無色而能超也，亦
X49n0815_p0880c08║不依四禪及下三色而得次第第二第三果也。故此
X49n0815_p0880c09║第二解為正
X49n0815_p0880c10║【疏】又取前解至意樂別故者。然有人欲得取前第一
X49n0815_p0880c11║解說超中二果，依四禪、三無色定中而得第四果。然
X49n0815_p0880c12║會對法文云：彼論中說超中二果，不得四禪根本等
X49n0815_p0880c13║得無學果者，依多分說；不超中二果人，少分亦能依
X49n0815_p0880c14║上四禪根本定而得無學果。又彼論中不說超二果
X49n0815_p0880c15║人，唯依未至定。既無唯字，明知超二果人亦得依上
X49n0815_p0880c16║四禪根本定而得無學果。若不許超中二果人，不得
X49n0815_p0880c17║依四禪根本無漏定資助受變易身。故知初果迴心
X49n0815_p0880c18║已去，即得四禪根本定而受變易身。其超中二果人，
X49n0815_p0880c19║亦能依上四根本定中起無漏道，斷已上惑，於義何
X49n0815_p0880c20║違？然集論以下道斷上惑者，據意樂力別故，應不相
X49n0815_p0880c21║違。有人彈云：其初果迴心，即名菩薩，勢力大故，可得
X49n0815_p0880c22║依四禪根本定受變易身。若超中二果，即是小果，豈
X49n0815_p0880c23║可比於菩薩？寧以螢火比於日光？故知不可。
X49n0815_p0880c24║【疏】以通緣內外境至各通麤細者。若內五根，名內境；
X49n0815_p0881a01║若外五塵，名外境。就內外境中，若總相緣五根等，即
X49n0815_p0881a02║名麤；若緣一一細極微等，即名細境也。准疏，唯釋所
X49n0815_p0881a03║知障。有義彈云：此亦不然，兼釋煩惱障故，即自釋之。
X49n0815_p0881a04║今說通釋煩惱所知六識俱者，漸斷所以。如前第七
X49n0815_p0881a05║識，雙釋二障頓斷所由，故知此文。今解二障漸斷所
X49n0815_p0881a06║以，不爾，煩惱如何不釋？詳曰：且第七二障，頓斷無差，
X49n0815_p0881a07║隣次雙明頓斷所以。六識二障，前後別明。就煩惱中，
X49n0815_p0881a08║小大有異，小漸大頓，次明所知唯大唯漸，後方釋彼
X49n0815_p0881a09║漸斷所以。文勢既隔，何得通釋煩惱漸由？又煩惱障，
X49n0815_p0881a10║菩薩頓斷，文已自彰。緣內外言，如何顯頓及明漸耶？
X49n0815_p0881a11║由斯且辨所知漸由，示方隅爾。
X49n0815_p0881a12║【疏】辨三乘四道同異者，若別別起，四道名異；若前後
X49n0815_p0881a13║相望起，四道名同。如望前為勝進，望後為加行等。
X49n0815_p0881a14║【疏】二、乘加行、勝進至加行及勝進者。此明加行、勝進，
X49n0815_p0881a15║必各別起。如起一品加行已，即起無間斷一品惑，斷
X49n0815_p0881a16║惑已，即起解脫。及起一勝進，即出離出觀，經少時，又
X49n0815_p0881a17║更入起加行，次起無間斷一品惑已，次起解脫，次起
X49n0815_p0881a18║勝進。餘品准知。斷地地九品惑明，即起九加行、九無
X49n0815_p0881a19║間、九解脫、九勝進也。
X49n0815_p0881a20║【疏】或但一加行至不爾，便違對法第九說者，此即約
X49n0815_p0881a21║加行、勝進或總也。如一入出觀斷五品惑時，即先起
X49n0815_p0881a22║一加行道，次起無間道斷一品惑，次起解脫證滅；又
X49n0815_p0881a23║次起一無間斷第二品惑，次起解脫道證滅。如是乃
X49n0815_p0881a24║至斷五品惑已來，後唯起一勝進道，即起五無間、五
X49n0815_p0881b01║解脫、一加行、一勝進，餘斷四品或三品等准知。故加
X49n0815_p0881b02║行、勝進總別不決定也。然此論中即依容預勝進道
X49n0815_p0881b03║說，或斷五品已來，後總起一勝進道，或時別起五个
X49n0815_p0881b04║勝進道，故與對法別也。意云：容預者，加行等三道外，
X49n0815_p0881b05║別起一勝進道。若速疾非容預者，即將後品加行、無
X49n0815_p0881b06║間、解脫三道，即是前品勝進道，更不容別起勝進道
X49n0815_p0881b07║也。然對法論即約速疾勝進道說。然彼論說：如斷九
X49n0815_p0881b08║品惑時，起一加行，次起一無間道；斷第一品惑已，次
X49n0815_p0881b09║起一解脫道證滅。又不出觀，又起一加行，次起一無
X49n0815_p0881b10║間；斷第二品惑已，次起一解脫證滅。然斷第二品惑
X49n0815_p0881b11║三道，望前第一品時，總與前斷第二品惑而作勝進
X49n0815_p0881b12║道，為此三道即勝前進後故。乃至斷第九品惑中所
X49n0815_p0881b13║有三道，總皆與斷前前品惑而作勝進故。二論義別。
X49n0815_p0881b14║若不爾者，此論即違對法文也。問曰：道義云何？答：按
X49n0815_p0881b15║對法論第九說云：加行道者，謂由此道能捨煩惱。解
X49n0815_p0881b16║云：由正修如是道時，能漸捨離各別上品等煩惱所
X49n0815_p0881b17║生品類麤重一分，漸得轉依。無間道者，謂由此道無
X49n0815_p0881b18║間永斷煩惱，令無所餘。解云：由此道無間能永除遣
X49n0815_p0881b19║此品煩惱所生品類麤重，令無有餘。又轉麤重依，得
X49n0815_p0881b20║無麤重。解脫道者，謂由此道說斷煩惱所得解脫。解
X49n0815_p0881b21║云：由此道能證煩惱，永斷所得轉依故。勝進道者，謂
X49n0815_p0881b22║為斷餘品煩惱所有加行無間解脫，是名勝進。解云：
X49n0815_p0881b23║為斷此品後餘煩惱所有加行無間解脫，望此品名
X49n0815_p0881b24║勝進道。然所言斷麤重，即煩惱種子，或無堪任性。所
X49n0815_p0881c01║言轉依，即第八識能離識上一分麤重，名之為得，或
X49n0815_p0881c02║成就性亦為轉依。又俱舍云：無間道者，約斷惑得，無
X49n0815_p0881c03║能隔礙故。釋曰：由斷惑得，令不至生，無有力能障礙
X49n0815_p0881c04║聖道，令不證滅，名無間道。由解脫道已至生相，決定
X49n0815_p0881c05║現起，能證滅故。
X49n0815_p0881c06║【疏】次第、超越並然者，然次第行者，斷地地俱生九品
X49n0815_p0881c07║惑時，即起九無間、九解脫。若加行、勝進，或總或別，如
X49n0815_p0881c08║前作法。超越者，即是超中二果人意說。此人既總，以
X49n0815_p0881c09║九地中惑總合為九品，斷時亦須九無間、九解脫。若
X49n0815_p0881c10║加行、勝進，或總或別，亦如前。如疏云然由有九品至
X49n0815_p0881c11║各別別起者，此說加行、勝進別別起行由。如疏云一
X49n0815_p0881c12║入觀中至後一勝進者，此說加行、勝進總起所由。故
X49n0815_p0881c13║云加行、勝進或總或別者，此總結也。
X49n0815_p0881c14║【疏】即證無為時不容斷惑者，意云：解脫道證理時，不
X49n0815_p0881c15║容更斷餘惑。明知前解脫道不得與後品為無間道，
X49n0815_p0881c16║以根鈍故，菩薩不爾。
X49n0815_p0881c17║【疏】設先世道伏至不為別道者。意說極利根人，先於
X49n0815_p0881c18║世間道伏見惑，及欲界修道九品，後入見道時，是修
X49n0815_p0881c19║一時同斷，不證初果，直取第三不還果，故云不為別
X49n0815_p0881c20║道。
X49n0815_p0881c21║【疏】此初品無間望第二念即為加行者，意說初品無
X49n0815_p0881c22║間道望第二品即為加行。疏云：望第二念者，意說是
X49n0815_p0881c23║第二品。問：與前第二念何別？答：前是初品第二念，此
X49n0815_p0881c24║是據第二品名第二念。又云：第二無間望初品為解
X49n0815_p0882a01║脫，故云至第二念即為解脫。若依此說，與前第二念
X49n0815_p0882a02║無別。
X49n0815_p0882a03║【疏】第二無間至但是解脫者。意云：第二無間望初品，
X49n0815_p0882a04║但是解脫，不勝進。若夫勝進道，皆依解脫道後起，望
X49n0815_p0882a05║前方是，得名勝進。今第二無間望前，但是解脫，未名
X49n0815_p0882a06║勝進，以未曾勝進故。如斷第四品惑時，即第四無間
X49n0815_p0882a07║道望前第二品是勝進道，與第三品作解脫道；望自
X49n0815_p0882a08║第四品為無間，與後第五品為加行。乃至斷第五品
X49n0815_p0882a09║無間道，望前第三品即為勝進，與第四品為解脫；望
X49n0815_p0882a10║自第五品為無間，與第六品為加行。乃至已後准知。
X49n0815_p0882a11║【疏】此是第十地位中至排次斷法者，意說十地皆有
X49n0815_p0882a12║障，障入、住、出心，菩薩一入觀不出，排次斷之。故約剎
X49n0815_p0882a13║那，前後相望，皆容具有四道。問：何故斷初品惑，不取
X49n0815_p0882a14║初品中加行道為四類耶？答：此約菩薩入觀不出，前
X49n0815_p0882a15║後相望，得有四道。如初品加行，猶是有漏，所以不取。
X49n0815_p0882a16║又云：初品已前，未能斷惑，初品加行，望前不無間道，
X49n0815_p0882a17║所以不取。又論云：剎那剎那，前後相望，皆容具有，必
X49n0815_p0882a18║斷一一品時，皆具四道。不爾，斷佛地障時，應有勝進
X49n0815_p0882a19║道。若許有者，前後佛德，應有勝劣。既無明知，非要皆
X49n0815_p0882a20║具四道。
X49n0815_p0882a21║【疏】若別別斷，一一別起，乃至四義具足者，皆此文約。
X49n0815_p0882a22║菩薩在十地位中，一入觀時，唯斷一品障，即便別起
X49n0815_p0882a23║四道。由能印證是解脫道，及能斷惑即無間後容預
X49n0815_p0882a24║是勝進道，故品品皆具四道。智但是一，據義不同，分
X49n0815_p0882b01║為四道。若非別別起者，即闕四道，如初品無加行道，
X49n0815_p0882b02║最後無勝進等。
X49n0815_p0882b03║【疏】對法第九，說至別，別望前有也者。此顯彼論據於
X49n0815_p0882b04║菩薩別起道說，即一一品中皆有四道，故每品中後
X49n0815_p0882b05║三道皆望前是勝進，與此論別。
X49n0815_p0882b06║【疏】又云：或辨捨斷煩惱至即二乘也者，此後會對法
X49n0815_p0882b07║論，後明勝進依二乘說。按彼論云：又復辨捨斷煩惱
X49n0815_p0882b08║加行，或勤方便思惟諸法，或勤加行安住諸法，或進
X49n0815_p0882b09║修餘三摩鉢底諸所有道，名勝進道。釋論云：又復者，
X49n0815_p0882b10║為顯餘義，捨斷煩惱諸加行道，但正思惟契經等法，
X49n0815_p0882b11║或復於先所思所證法中安住觀察，或復進入餘勝
X49n0815_p0882b12║品諸定，如是等名勝進道。釋云：明非斷惑諸勝進道，
X49n0815_p0882b13║簡彼斷惑勝進道，故云辨捨斷惑煩惱加行等。餘文
X49n0815_p0882b14║易知。
X49n0815_p0882b15║【疏】或總通三乘者，重明對法兩段文，皆通三乘說故。
X49n0815_p0882b16║菩薩斷所知障時，或後四道是，望前品四道是，勝進
X49n0815_p0882b17║道亦得，或別起勝進道亦得。
X49n0815_p0882b18║【疏】今此既論至是前勝進者，顯此論說二乘勝進。惑
X49n0815_p0882b19║總者，同彼對法，後品三道皆總，與前所有四道而作
X49n0815_p0882b20║勝進，與斷第二品惑而作加行。加行唯是趣求，若無
X49n0815_p0882b21║間但斷惑，若解脫唯證滅，既非趣求，故非加行。
X49n0815_p0882b22║【疏】又今此約別起行相，乃至彼抄解者，今此論中，即
X49n0815_p0882b23║約別起勝進行相，或別或總。如斷九品惑時，末後唯
X49n0815_p0882b24║起一个勝進道，或別起九勝進道，故云總別。若後品
X49n0815_p0882c01║四道望前品是勝進者，此論中不說。
X49n0815_p0882c02║【疏】若不爾至勝進者故者，又顯此論惑總、別言，不同
X49n0815_p0882c03║對法望後品說者。解云：且如對法說勝進道，望後品
X49n0815_p0882c04║說，勝於前故。今此論中，或總、別言，不望後品，不同對
X49n0815_p0882c05║法。若不爾者，初品已後所有四道，皆為勝於此，即無
X49n0815_p0882c06║有不起若別、若總二勝進道。既不如是，明不同彼，或
X49n0815_p0882c07║總言顯，是不定也。義如疏辨。對法不言或總、別故，容
X49n0815_p0882c08║有不起勝進道時。
X49n0815_p0882c09║【疏】此四道至佛應有勝劣者，此文即約三乘、二乘、學、
X49n0815_p0882c10║無學、漏、無漏等以明四道。然此四道，即通三乘、二乘、
X49n0815_p0882c11║學、無學等。若前二果人，即有斷惑四道，亦有練根四
X49n0815_p0882c12║道。若第三果人，即有斷惑四道，亦有練根四道，亦有
X49n0815_p0882c13║除定障四道，亦有修六通四道。若部行無學、聲聞無
X49n0815_p0882c14║學，即有除定障四道，亦有修通四道；以根鈍故，亦有
X49n0815_p0882c15║練根四道；為先斷煩惱盡，無斷惑四道。若麟角獨覺，
X49n0815_p0882c16║先得六通，故無修通四道；已除定障，故無四道；為是
X49n0815_p0882c17║利根，故無練根四道，但有解脫、勝進道。此已上所明
X49n0815_p0882c18║四道，皆通有漏、無漏，唯斷惑四道是無漏，餘通有漏、
X49n0815_p0882c19║無漏。若地前四道即是有漏，及練根、修通、除障所有
X49n0815_p0882c20║四道，並是有漏也。若初地至七地以來，唯斷惑四道
X49n0815_p0882c21║是無漏，餘練根、修道、除定障所有四道，皆通有漏、無
X49n0815_p0882c22║漏。此已上二乘及七地已前菩薩者，若加行道、勝進
X49n0815_p0882c23║道，即通散聞、思、慧也。若八地已去，其斷惑四道、修通
X49n0815_p0882c24║四道、練根四道、除定障四道，此等皆是無漏。佛唯有
X49n0815_p0883a01║解脫、勝進、精進，望前金剛心無間道名勝進。若自望
X49n0815_p0883a02║即無勝進，但有解脫道。若許佛有勝進道者，即應佛
X49n0815_p0883a03║有勝劣也。若小乘練根，四道唯無漏。若有學人練根，
X49n0815_p0883a04║即訪前斷見道惑法用，而起一無間、一解脫。若無學
X49n0815_p0883a05║練根，即訪前斷修道惑法用，起九無間、九解脫也。若
X49n0815_p0883a06║大乘說三乘練根，即通有漏、無漏。定及散，即總有三
X49n0815_p0883a07║種練根：一、論義決擇，即是散有漏；二、思惟諸法，亦通
X49n0815_p0883a08║散有漏；三、遊觀諸等，至此通有漏、無漏。問：何名練根？
X49n0815_p0883a09║答：此人本性根鈍，數數熏修無漏智，轉鈍成利，名發
X49n0815_p0883a10║練根。問：如何四道通有漏耶？答：若據斷惑說，有漏道
X49n0815_p0883a11║即不能；若約伏惑論，有漏道亦能伏。所以四道通有
X49n0815_p0883a12║漏也。如下自釋。言遮加行智通有漏，不遮加行道者，
X49n0815_p0883a13║此釋伏難。謂有難云：若許四道通有漏者，金剛心菩
X49n0815_p0883a14║薩豈有有漏加行智耶？故釋云：但遮金剛心菩薩加
X49n0815_p0883a15║行智通有漏，不遮金剛心菩薩有任運加行道。故金
X49n0815_p0883a16║剛心菩薩亦有四道，但無趣求加行智也。
X49n0815_p0883a17║【疏】有漏四道通上二界至加行勝進者，此辨四道通
X49n0815_p0883a18║有漏所由。上二界十地皆有者，即欲界中間四禪、四
X49n0815_p0883a19║空，名十地也。意云：此十地中容有四道，非一一地中
X49n0815_p0883a20║皆具四道。然八未至中皆具有有漏四道，以八未至
X49n0815_p0883a21║中作欣猒觀，能伏下地染故。若餘異生等，除八未至
X49n0815_p0883a22║定外，取餘中間禪及四禪、四定。根本地中但有有漏
X49n0815_p0883a23║加行、勝進、解脫，而無無間道，以根本地中不能離下
X49n0815_p0883a24║地染故。然此色界唯用有漏聞修慧為解脫勝進道，
X49n0815_p0883b01║若欲界即用聞思慧心為加行勝進道也。故欲界但
X49n0815_p0883b02║有希求心、進後之心，而無無間、解脫二道。又云：趣求
X49n0815_p0883b03║及容預，欲界許有；若伏惑及印證，欲界即無。以欲界
X49n0815_p0883b04║散心不能伏煩惱及證理故，故欲界但有加行、勝進。
X49n0815_p0883b05║【疏】無漏四道至加行等不成者，然據實而言，依未至
X49n0815_p0883b06║定、中間禪、四禪、根本地及下三無色，此之九處即具
X49n0815_p0883b07║有漏四道，亦依中間禪、無漏道斷惑而得無學果。如
X49n0815_p0883b08║何疏言中間禪唯有加行、解脫、勝進等三道，而無四
X49n0815_p0883b09║道耶？然說有頂中得有解脫、勝進道者，即約不還身
X49n0815_p0883b10║在有頂，起下無所有處聖道，而斷有頂地惑。若准此
X49n0815_p0883b11║疏中說，有頂地中即有解脫，解脫道類名解脫，非是
X49n0815_p0883b12║無間道後隣次所起解脫道也。即如不還果人，身在
X49n0815_p0883b13║有頂，起下無所有處聖道中，無間道斷上有頂惑已，
X49n0815_p0883b14║即無所有處無間道後引起無所有處解脫道，從無
X49n0815_p0883b15║所有處解脫道後方引起有頂地中無漏解脫道。即
X49n0815_p0883b16║以非次無間後之解脫，故云解脫道類名解脫道等，
X49n0815_p0883b17║後方引起有頂地中無漏勝進道也。有解云：有頂地
X49n0815_p0883b18║中亦有次無間道後之解脫道為勝。不還果人既起
X49n0815_p0883b19║無所有處無間道斷有頂惑，次即合引起非想地中
X49n0815_p0883b20║解脫、勝進道，於理無違。疏云下起者，據顯而說。無所
X49n0815_p0883b21║有處無間道引無所有處解脫道，勝偏說也。故不言
X49n0815_p0883b22║非想地有，以無間道後解脫道也。
X49n0815_p0883b23║【疏】對法第十四說至不復現前故者，如得初果時，即
X49n0815_p0883b24║捨初果向；如得第二果時，即捨前一來向；乃至得阿
X49n0815_p0883c01║羅漢果，即捨阿羅漢向及第三果等。故云如證此果
X49n0815_p0883c02║所攝道時，即捨此向所攝道，以不復現前故名捨，即
X49n0815_p0883c03║得勝捨劣也。乃至斷九品惑時，皆得勝捨劣。
X49n0815_p0883c04║【疏】如菩薩雖不言向果亦得勝捨劣至如得果故者，
X49n0815_p0883c05║意云：菩薩雖不同小乘得果捨向，然亦有得勝捨劣
X49n0815_p0883c06║也。如十地中，地地皆有入、住、滿心。如得住地心，即捨
X49n0815_p0883c07║入地心；如得滿地心，即捨住地心；如得第二地，即捨
X49n0815_p0883c08║第一地等。現觀位者，即無漏生法二空觀也。
X49n0815_p0883c09║【疏】今約此文，即轉齊義至中、上品也者，意云：轉齊者，
X49n0815_p0883c10║即有上、中、下三品無漏種子。如從見道出已，至初地
X49n0815_p0883c11║住心，此見道無漏種子即與住地無漏心種子力齊；
X49n0815_p0883c12║乃至第十地住心所有已前九地無漏種子，亦與第
X49n0815_p0883c13║十地無漏種子力齊等；乃至佛果住持所有已前見
X49n0815_p0883c14║修十地之中無漏種子，即與佛果位中無漏種子氣
X49n0815_p0883c15║力齊等。此中有難，難云：若已前無漏種子皆與已後
X49n0815_p0883c16║無漏種子力齊等者，如何果位得有已前未知當知
X49n0815_p0883c17║根、已知根耶？答：已前未知當知及已知根，至於佛果，
X49n0815_p0883c18║皆悉殊勝，故已前諸根至佛果位，總名具知根攝，不
X49n0815_p0883c19║名未知當知根也。
X49n0815_p0883c20║【疏】若約轉滅義，一種子轉為中上至名捨劣也者，意
X49n0815_p0883c21║云：若轉滅者，即唯一品種子，即轉見道種為修道種，
X49n0815_p0883c22║轉修道種為無學道種。若十地所修，皆轉前地種子
X49n0815_p0883c23║為後地種子等。此如佛地論中及瑜伽釋中廣解。如
X49n0815_p0883c24║轉下品作中品，轉中品作上品，轉作上品之時，前、下、
X49n0815_p0884a01║中品不復現前，名之為滅，故云轉滅。
X49n0815_p0884a02║【論】一、遍行真如至而不在故者，此即別釋。遍行真如
X49n0815_p0884a03║者，行謂有為諸行，即我、法二空所顯真如，於一切行
X49n0815_p0884a04║無不遍故，故名遍行。理、實二空通餘九地，今約初證
X49n0815_p0884a05║位，故說初地真如名為遍行。有云：行者，在也。即真如
X49n0815_p0884a06║遍在一切法中，故名遍行真如。
X49n0815_p0884a07║【疏】解能證得有四等者。問：十真如及十重障，如何得
X49n0815_p0884a08║名能證得耶？答：由具十地、十行，斷十重障，證十真如，
X49n0815_p0884a09║方能證得果上菩提、涅槃，故此四種皆名能證得。意
X49n0815_p0884a10║說佛果、菩提、涅槃，皆由因中修此四種而證得故，故
X49n0815_p0884a11║喚四種名能證得。
X49n0815_p0884a12║【疏】此中真如約詮辨體至若不約詮說遍何法者。二
X49n0815_p0884a13║無我名證。今此二無我既遍一切法上，即二無我之
X49n0815_p0884a14║理亦遍一切法，即約詮辨真如體也。亦非真如可說
X49n0815_p0884a15║遍者，意云：若不約詮說遍者，真如離言，亦不可說遍
X49n0815_p0884a16║也。
X49n0815_p0884a17║【疏】若不約詮說，遍何法者，意云：若不約詮說者，真如
X49n0815_p0884a18║離言，亦不可言遮與不遍等。十地菩薩證此真如時，
X49n0815_p0884a19║皆約所生功德以立真如名，故十地真如皆約詮辨
X49n0815_p0884a20║體。此遍行，即真如持業釋。
X49n0815_p0884a21║【疏】遍行如者至無有一法非二空故者。世親解云：此
X49n0815_p0884a22║法界遍一切行。釋曰：一切世，一切有為法中故。一切
X49n0815_p0884a23║行既是無我，故無我之真理亦遍一切法，偏約人無
X49n0815_p0884a24║我也。無性云：此真如即是法空理，即一切法皆名法
X49n0815_p0884b01║空，法空之理亦遍一切。然世親、無性各舉一義，然義
X49n0815_p0884b02║不足，以體用別故。體者謂法，法即是體。故無性云：此
X49n0815_p0884b03║即法空，約法體說。用謂我，我即主宰作用。故世親云：
X49n0815_p0884b04║以無少法非無我故，即約用說。故體用各別。今此論
X49n0815_p0884b05║中，兩義皆盡。
X49n0815_p0884b06║【疏】由通達此，證得自他平等法性者。解云：有三種平
X49n0815_p0884b07║等：一者、佛平等。若地前菩薩及異生等，雖有念佛，未
X49n0815_p0884b08║能普念，有歸依西方等，不念彌勒等，名不平等。若至
X49n0815_p0884b09║地上證真如已，念一切佛普歸依故，於一念中供養
X49n0815_p0884b10║百億諸佛等。二者、法平等。若地前菩薩雖有所行，未
X49n0815_p0884b11║能普修，名不平等。若至地上證法性已，於一切法發
X49n0815_p0884b12║心普修，故一行中修一切行，一切行中修一切行等。
X49n0815_p0884b13║三者、有情平等。地前菩薩雖度眾生，皆初有緣，未能
X49n0815_p0884b14║普度，名不平等。既至初地，證同體大悲，見一切有情
X49n0815_p0884b15║同於己體，不見身外別有眾生，凡所度生，誓度一切，
X49n0815_p0884b16║故於自他普皆平等。
X49n0815_p0884b17║【疏】因論、生論乃至二行何別者，此中問意：如何名二
X49n0815_p0884b18║空？又二空智下，所對人、法二種，如何有別？
X49n0815_p0884b19║【疏】答：執法有體，執法有用，二、所治別也。解云：若執法
X49n0815_p0884b20║體，即是法執，法執即用法空智以除之。若執法有作
X49n0815_p0884b21║用受，即名我執，菩薩即修我空智以斷之。雖亦有於
X49n0815_p0884b22║法上執有用者，如執有了別等用。今約多分執我有
X49n0815_p0884b23║用，在主宰者即是我執，任持者即是法執。既所治二
X49n0815_p0884b24║執不同，其能治二空智亦別。
X49n0815_p0884c01║【疏】今出勝因者，因者所以。義意云：第二地中，菩薩能
X49n0815_p0884c02║離犯戒垢故，顯此真如具無邊德。
X49n0815_p0884c03║【疏】新中邊云：由通達此，作是思惟：是故我今於同出
X49n0815_p0884c04║離一切行相應遍修治。是為勤修相應出離者。解云：
X49n0815_p0884c05║中邊意說，由無分別智證無邊德最勝理已，彼得智
X49n0815_p0884c06║中作是思惟：我已證得具含德性真如理故，我今於
X49n0815_p0884c07║同出離涅槃性中修治諸行。故云相應出離。此亦最
X49n0815_p0884c08║勝，即真如是。持業釋：於同出離者，即涅槃真如，是諸
X49n0815_p0884c09║有情同出離處，故云於同出離修相應行等。
X49n0815_p0884c10║【論】勝流真如者，此第三地，以三慧光照大乘法，是故
X49n0815_p0884c11║此地名發光。此顯勝流教法所依真如，故勝教法從
X49n0815_p0884c12║真如流出。即真如是能流，教法是所流，即勝流法之
X49n0815_p0884c13║真如也。是依主釋。
X49n0815_p0884c14║【論】曰：無攝受真如者，此釋第四地真如。謂此地中得
X49n0815_p0884c15║菩提分法觀，離我我所執，故此真如無所繫屬。非我
X49n0815_p0884c16║執等所依止處，亦非我執取，故名無繫屬也。
X49n0815_p0884c17║【疏】世親云：於此中無許我所、無攝我所至無有繫屬
X49n0815_p0884c18║者。解云：若總屬我，即當我所，故作此言，無計我所等。
X49n0815_p0884c19║如北洲人無妻子等想，不計我家妻子，名無繫屬。
X49n0815_p0884c20║【疏】無性云至非自他攝者。解云：第三地中，所有緣契
X49n0815_p0884c21║經等法愛愚，與彼我執同對治斷，謂斷愛故，不計我
X49n0815_p0884c22║所。觀此法真如，非自他我所攝受，故名無繫屬也。
X49n0815_p0884c23║【疏】但言我所至不依如取之者。意云，如無性，世親但
X49n0815_p0884c24║言於此真如不計我所業者，即性狹也。何以故？亦法
X49n0815_p0885a01║愛等無故，而我見等不依如取之。據此道理，豈唯不
X49n0815_p0885a02║計真如為我所耶？法愛、我見、慢等亦不緣故，然始不
X49n0815_p0885a03║計如為我所故。
X49n0815_p0885a04║【疏】謂此真如但為境故，名為我所者，此會前無性、世
X49n0815_p0885a05║親我所之文，其實亦無我見、慢、愛等。說無我所者，謂
X49n0815_p0885a06║此真如但與我為境故，所以但說真如為我所。
X49n0815_p0885a07║【疏】餘論說之至亦取如故者。餘論中說真如為我所
X49n0815_p0885a08║者，謂我境聚中，不別離出真如，真如亦在我境聚中，
X49n0815_p0885a09║我執起時，亦緣於如，所以喚此真如名為我所也。即
X49n0815_p0885a10║餘論與世親所說不同。
X49n0815_p0885a11║【疏】今不於彼起我等執者，意云：若不於彼說我執言，
X49n0815_p0885a12║而但說云我見等者，即不攝我所見等，謂攝我所見
X49n0815_p0885a13║等故，說我執之言。故論云：非我執等所依取故，亦無
X49n0815_p0885a14║攝受。即真如持業釋釋。
X49n0815_p0885a15║【論】五、類無別真如至類有異故者，此釋為第五如。謂
X49n0815_p0885a16║此地中修得生死、涅槃無差別道，由此了知真如類
X49n0815_p0885a17║無差別，不同眼等類有別故。此亦類無別，即真如故。
X49n0815_p0885a18║持業釋。
X49n0815_p0885a19║【疏】中邊云：此名相續無差別義者，意云：真如無差別，
X49n0815_p0885a20║不同相續身有自、他等差別故。中邊云：由通達此，得
X49n0815_p0885a21║十意樂平等。此十平等，即是十地論中十種淨心。十
X49n0815_p0885a22║淨心者，謹按十地論第七云：一、過去佛平等深淨心，
X49n0815_p0885a23║二、未來佛，三、現在佛，四、戒淨，五、心淨，六、除見、疑、悔淨，
X49n0815_p0885a24║七、道、非道智淨，八、行斷智淨，九、思量一切菩提分法
X49n0815_p0885b01║得上上淨，十、化度一切眾生淨。彼論解云：於平等中
X49n0815_p0885b02║得清淨，是諸佛法及隨順諸佛法，謂初三世佛十力
X49n0815_p0885b03║等是，即諸佛法，餘七隨順諸佛法也。佛法因此戒、定、
X49n0815_p0885b04║慧化眾生成，戒即第四，定是第五、六、七、八、九，總智淨
X49n0815_p0885b05║攝。釋曰：於三寶所離疑惑心，知佛所說通能出離，外
X49n0815_p0885b06║道、非道不能出離。又謂我今斷中、下行，而為發起上
X49n0815_p0885b07║妙聖行，如次是彼六、七、八、九。
X49n0815_p0885b08║師答云：設然何失？故論牒云：若無彼相，名緣彼等難
X49n0815_p0885b09║色等智，展轉成立真見有相。論不言者，以巧略。
X49n0815_p0885b10║
X49n0815_p0885b11║成唯識論疏義演卷第十三本
X49n0815_p0885b12║
X49n0815_p0885b13║
X49n0815_p0885b14║
X49n0815_p0885b15║成唯識論疏義演卷第十三末
X49n0815_p0885b16║
X49n0815_p0885b17║【論】妙觀察智至皆容現起者，自下第三、釋妙觀察智。
X49n0815_p0885b18║於中有二：初、辨生空觀品；後、明法空觀品。釋生空中
X49n0815_p0885b19║有二：初、初起；後、明後起。言生空觀品二乘見位亦得
X49n0815_p0885b20║初起者，此明初起。二乘見位最初得故，故三初起。對
X49n0815_p0885b21║其菩薩，故云亦得。意說非但菩薩見道得，二乘見道
X49n0815_p0885b22║亦得此智。言此後展轉至或至上位者，此明後起。有
X49n0815_p0885b23║其三位者，從見道後展轉至無學位，此說定性二乘
X49n0815_p0885b24║起生空觀品。二者、從四果迴心向大，乃至菩薩解行
X49n0815_p0885c01║地終，皆得起觀察智，即於地前一大阿僧祇劫滿位，
X49n0815_p0885c02║遣皆起故。
X49n0815_p0885c03║【疏】云漸悟入者，至解行地終。此所起者，但是二乘位
X49n0815_p0885c04║所得生空智。是菩薩妙觀察智人者，以未得菩薩見
X49n0815_p0885c05║道故，已智上位，始從初地，乃至佛果，速起此智品。此
X49n0815_p0885c06║通迴心及以頓悟。
X49n0815_p0885c07║【疏】云頓悟至無學位，謂至菩薩十地等故。無學位者，
X49n0815_p0885c08║意說佛果無學，非是二乘無學。於上三位中，唯除有
X49n0815_p0885c09║漏及無心時，餘一切中漸、頓菩薩，皆得起此智，故疏
X49n0815_p0885c10║云漸、頓皆爾。問：且如法空觀起，三時不起，謂有漏及
X49n0815_p0885c11║生空、菩薩、無心時五位，此中但說法空觀耶？答：三藏
X49n0815_p0885c12║解云：即唯此文護法正實。入法空觀，必帶生空觀，有
X49n0815_p0885c13║生空未必有法空；亦人執起，必帶法執，有法執時，我
X49n0815_p0885c14║執不定故。此智品義，意亦同故。
X49n0815_p0885c15║【疏】既不障法空時，明法空觀必帶生觀。疏加行入心
X49n0815_p0885c16║義，亦違其說。由前加心擬作細法空觀，故獨入法空
X49n0815_p0885c17║觀時，必人法空為加行人空觀。以法空觀微細，亦違
X49n0815_p0885c18║其第七之中法執不行，故第七識得平等性智。
X49n0815_p0885c19║【疏】此非有漏及無心時，通上諸位者，意說於上諸位
X49n0815_p0885c20║中，若非是有漏及無心時，一切皆得起。
X49n0815_p0885c21║【論】法空觀品至皆容現起者。此釋法空觀，有二：初明
X49n0815_p0885c22║初起，後明後起。菩薩見位方得初起者，此明初起。准
X49n0815_p0885c23║護法正意，初見道時，雙證二空，非前後起。言此後展
X49n0815_p0885c24║轉至皆容現起者。此明後起。即除有漏位生空觀及
X49n0815_p0886a01║無心時三位，餘一切位皆得起。
X49n0815_p0886a02║【疏】唯生觀乃至或二俱觀者，此文意說，成佛已去，唯
X49n0815_p0886a03║第六識起生空妙觀察智，智或觀理非事，或觀事非
X49n0815_p0886a04║理，或二種俱觀，皆得自在。其第六識中亦得起法空
X49n0815_p0886a05║觀智，若大圓鏡智、平等性智，此二智中唯有法空，必
X49n0815_p0886a06║無性空智在因位中。若第六識起生空智，唯伏第七
X49n0815_p0886a07║識中我執，亦不能引起第七識中法空智；若第六識
X49n0815_p0886a08║起法空智，方能引起第七識中平等性智。故佛果中
X49n0815_p0886a09║第七、八識唯起法空智。其佛果中五識雖有二說，一
X49n0815_p0886a10║云：引起生空後得智，由意議引起故。言有說：唯法空
X49n0815_p0886a11║後得智，由解脫道後第六法空智外生故。
X49n0815_p0886a12║【疏】雖言初地即亦得起至起麤識者，此釋成所作智。
X49n0815_p0886a13║有二師解，此即初師。佛地論中雖說初地得起，意說
X49n0815_p0886a14║菩薩初地修道位中得起，在初見道位中不起。佛以
X49n0815_p0886a15║真相二見道中時起，不容發起五識，存外麤境故。故
X49n0815_p0886a16║初地住心以後，即修道攝。問：若見道中不得起五識
X49n0815_p0886a17║者，如佛見道中，菩薩頓悟百法明門，見百佛世界，勵
X49n0815_p0886a18║思之。
X49n0815_p0886a19║【論】有義成佛方得初起，是第二師護法正義。言以十
X49n0815_p0886a20║地中義作意起故者，此下三因成立。言以十地中依
X49n0815_p0886a21║異熟識非無漏故，此是第一因。解云：謂金剛心上來
X49n0815_p0886a22║異熟所及眼等五根定是有漏，由斯十地不發無漏
X49n0815_p0886a23║眼等五識者，有漏不共義不相應故者，是第二因，即
X49n0815_p0886a24║重成前因。有外難云：如末那識雖是有漏，能發玅觀
X49n0815_p0886b01║察智。佛妨有漏根發無漏識，故作此離，云有漏不共
X49n0815_p0886b02║等。解云：末那是彼不同境根。若眼等根具其四義：一
X49n0815_p0886b03║者、有漏，即簡佛果；二者、不共，簡現第八，現第八與餘
X49n0815_p0886b04║為共依故；三者、必俱，簡無間滅根；四者、同境，簡第七
X49n0815_p0886b05║識，第七識與五不同境故。有漏五根具上四義，發無
X49n0815_p0886b06║漏識不應理故。言此二於境明、昧異故，是第三因。解
X49n0815_p0886b07║云：謂有漏根於境闇昧，無漏五識於境明故。此中立
X49n0815_p0886b08║比量、簡過等，並如前四緣中解。言而數間斷作意起
X49n0815_p0886b09║故者，此釋妨難。離云：既佛果中根、境常有，應常恒起
X49n0815_p0886b10║成所作智，故作此通。云而數間斷作意起，故佛地中
X49n0815_p0886b11║亦作此說。問：前師云：若許圓鏡智金剛心起者即成
X49n0815_p0886b12║所作智，亦應金剛無間道中智，如佛、佛地之佛果位
X49n0815_p0886b13║起。言前師答：佛有二種：一者、等覺佛，二者、妙覺佛。彼
X49n0815_p0886b14║佛地論依等覺佛說，故云佛果起成所作智，故不相
X49n0815_p0886b15║違。據護法意，唯解脫道佛果得起圓鏡、成事二智。
X49n0815_p0886b16║【疏】地前種增、入地二增意言之，四智種子雖皆本有，
X49n0815_p0886b17║要由薰萱發，方得增長。且地前由聞薰習故，所以無
X49n0815_p0886b18║漏種子增長，入地即生無漏現行，故入地種、現二皆
X49n0815_p0886b19║增長。
X49n0815_p0886b20║【疏】地前用增入地體增至唯護法義。解云：若地前由
X49n0815_p0886b21║有漏多聞熏習，令無漏種功用增長。入地已去，無漏
X49n0815_p0886b22║現行起已，更熏成無漏種子，即是無漏種子體多各
X49n0815_p0886b23║增也。現起別故者，無漏現行起已，更別熏種，不同地
X49n0815_p0886b24║前無漏現行未起。今此疏文先雙所本，有新熏故，唯
X49n0815_p0886c01║是護法師義。問：所言無漏雖體、用增長，四智之中是
X49n0815_p0886c02║佛智種子者？答：但是妙觀察、平等性二智種子，不言
X49n0815_p0886c03║大圓鏡成所作佛故。准正義，十地之中不得圓鏡成
X49n0815_p0886c04║事二智，故十地中但熏發大圓鏡成所智本，種子增
X49n0815_p0886c05║故。故此圓鏡等亦智，在十地中即各種增已，亦名用
X49n0815_p0886c06║增。有能生當果功用，先不能熏二智種子，即無體增。
X49n0815_p0886c07║若成佛已去，此二智種生二智現行，現行即是現增，
X49n0815_p0886c08║以不起更熏種子，故無體增。
X49n0815_p0886c09║【論】大圓鏡智至不可知故者。第七，緣佛境界門。釋四
X49n0815_p0886c10║智，即分為四。就釋境智中，有二智說。此即初師但緣
X49n0815_p0886c11║真如為境，是無分別佛，以行相所緣不可知故。
X49n0815_p0886c12║【疏】莊嚴論說於一切境皆不愚迷故者，意說大圓鏡
X49n0815_p0886c13║智，緣一切境，不愚不迷。以無妄執，故名不愚；分明顯
X49n0815_p0886c14║了，故名不迷。前緣俱時行相，雖亦不可知，能非不愚，
X49n0815_p0886c15║故即緣境不了名愚也。或十二處者，但說根境，即亦
X49n0815_p0886c16║識向根處攝，即六根、六識俱名識故，所以但說十二
X49n0815_p0886c17║處，更不言十八界。
X49n0815_p0886c18║【疏】行相所緣者。解云：行相者，言見分；所緣者，境也，護
X49n0815_p0886c19║法正義。故佛地經云：復次，妙生！大圓鏡智者，如依圓
X49n0815_p0886c20║鏡，眾像影現。如是依止如來智鏡，諸處境識眾像影
X49n0815_p0886c21║現，唯以圓鏡為譬喻者，當知圓鏡、如來智鏡平等平
X49n0815_p0886c22║等，是故智鏡名圓鏡智。故佛地論云：此中以喻顯示
X49n0815_p0886c23║大圓鏡智是能生現諸法影像平等因緣，謂諸如來
X49n0815_p0886c24║第八淨識能現能生智等影像，如大圓鏡能現世間
X49n0815_p0887a01║一切影像。又佛地經云：如大圓鏡，有樂福人懸高勝
X49n0815_p0887a02║處，無所動搖。諸有去來無量眾生，於此觀察自身得
X49n0815_p0887a03║失，為欲存得，捨諸失故。如是如來懸圓鏡智，處淨法
X49n0815_p0887a04║界，無間斷故，無所動搖。欲令無量無數眾生觀於染
X49n0815_p0887a05║淨，為欲取淨，捨諸染故。佛地論云：高勝處者，所謂高
X49n0815_p0887a06║幢，或餘勝處。淨法界者，無垢真如，處謂安處，或依或
X49n0815_p0887a07║緣。無間斷故，無動搖者，由此鏡智依緣法界，窮生死
X49n0815_p0887a08║際，恒常隨遂，相續無斷，故無動搖。此義意云：大圓鏡
X49n0815_p0887a09║智永離一切分別動搖，一得已後，盡未來際，相續無
X49n0815_p0887a10║斷。其餘三智，雖無妄計，而有無執作意分別，證得已
X49n0815_p0887a11║後，或行不行，非不動搖。不行者，約十地說，有不行時，
X49n0815_p0887a12║佛果常行也。又佛地經云：如圓鏡極善磨瑩，鑒淨無
X49n0815_p0887a13║垢，光明遍照。如是如來大圓鏡智，於佛智上，一切煩
X49n0815_p0887a14║惱所知障垢，永出離故，極善磨瑩。為依止定所攝持
X49n0815_p0887a15║故，鑒淨無垢。作諸眾生利樂事故，光明遍照。佛地論
X49n0815_p0887a16║云：鑒者，謂自性極清淨故。淨，謂離客塵故。言無垢者，
X49n0815_p0887a17║由鑒淨故，離煩惱所知二種障也，故名無垢。光明者，
X49n0815_p0887a18║由鑒故曰光，由淨故曰明，為依止定所攝持故。此所
X49n0815_p0887a19║依止定，是金剛喻定，即首楞嚴定也。由彼定力，最極
X49n0815_p0887a20║清淨，離分別故，鏡智生時，鑒淨無垢，遍照無定。說圓
X49n0815_p0887a21║鏡鑒淨無垢，令他見面得失之相，為饒益事，是故說
X49n0815_p0887a22║名光明遍照。大圓鏡智，自性清淨，鑒淨無垢，雖不可
X49n0815_p0887a23║見，而起受用及變化身，能生諸智，成辨眾生諸饒益
X49n0815_p0887a24║事，是故說名光明遍照。又佛地經云：又如圓鏡，依緣
X49n0815_p0887b01║本質種種影像相貌生起。如是如來大圓鏡智，於一
X49n0815_p0887b02║切智依諸緣故，種種智影相貌生起。此中意說大圓
X49n0815_p0887b03║鏡智相應淨識有二種用：一、因緣用，謂淨識中具有
X49n0815_p0887b04║一切能現能生身土境智淨法種子，若遇外緣即便
X49n0815_p0887b05║變現身土境界種種影像。二、增上緣用，謂佛淨識善
X49n0815_p0887b06║根願力所生起故。若諸眾生善根成熟，爾時淨識為
X49n0815_p0887b07║增上緣現身土，言諸眾生善根成滿。又佛地經云：又
X49n0815_p0887b08║如圓鏡與眾影像非合非離，不聚集故名非合，現彼
X49n0815_p0887b09║緣故名非離。如是如來大圓鏡智與眾智影非合非
X49n0815_p0887b10║離。佛地論云：如世圓鏡雖能為因起眾影像，而不與
X49n0815_p0887b11║彼影像和合，彼未生前由未有體故。圓鏡與影像亦
X49n0815_p0887b12║非別離，現彼緣故，由能為緣現彼影像也。大圓鏡智
X49n0815_p0887b13║亦復如是，雖能為因生智等影，而與智等非合非離，
X49n0815_p0887b14║非合彼未生前由未有體不聚集故。言非離者，要有
X49n0815_p0887b15║鏡智，智等影生，無則不生，不散失故。是此為略說圓
X49n0815_p0887b16║鏡智相。
X49n0815_p0887b17║【疏】或似後得至真觀後生故者。此明後得智有二解。
X49n0815_p0887b18║且第一解云：佛地論說：若餘三智，由有根本引起，後
X49n0815_p0887b19║得智有本，後二智名引。若此成事智，先無根本引起，
X49n0815_p0887b20║成事智中有後得智。今第一解云：或似後得，名後得
X49n0815_p0887b21║智。意云：其佛果成事智，即似因中平等玅觀後得，以
X49n0815_p0887b22║菩薩因十地中平等玅觀，後得智不證真故。今成事
X49n0815_p0887b23║智亦不證真，故名後得，即似後得，故名後得，其體不
X49n0815_p0887b24║是後得。第二解云：或如後得因中緣俗，真觀後生故。
X49n0815_p0887c01║意云：因中平等玅觀，後得智唯緣俗故。今此佛果成
X49n0815_p0887c02║事智，亦似因中後得智唯緣俗，所以果上成事智名
X49n0815_p0887c03║後得也。
X49n0815_p0887c04║【疏】餘所引文勘佛地論者，餘智所引文勘佛地論文。
X49n0815_p0887c05║【疏】因有二類種，果恒唯一種生，二用現行，未獲述之。
X49n0815_p0887c06║解云：因十地中，根本、後得各別有種生，故云二類種，
X49n0815_p0887c07║以後得現行受熏故。若至佛果，唯有一類種，所生現
X49n0815_p0887c08║行而有二用：緣真名正體，緣俗名後得，以後得不熏
X49n0815_p0887c09║種也。有說：從初地至五地，即根本、後得二智各別種
X49n0815_p0887c10║生；若從五地已後乃至佛果，即唯一緣生，二智現行。
X49n0815_p0887c11║以五地中真、俗行相互違，合令相應，即真、俗合緣，故
X49n0815_p0887c12║唯種一。又佛果後得智起，更不熏種，種但有一，更無
X49n0815_p0887c13║二種。如此之義，廣辨在餘處，此中未獲具明，且略指
X49n0815_p0887c14║耳。亦如五受各別種生，其身云佛，且欲界中在五識
X49n0815_p0887c15║者知其名，更在意地者名喜、名憂等，故欲界中五受
X49n0815_p0887c16║各別種生。若初二近分，定有喜、有捨，亦各別種生；若
X49n0815_p0887c17║第三禪中近根本，喜、樂亦各別種生；若第四禪以上，
X49n0815_p0887c18║捨各別種生。此等即同五地以前本、後二智各別種
X49n0815_p0887c19║生。唯初二根本地中，喜、樂同種生，即一今現行。現行
X49n0815_p0887c20║而有二用：能悅心名喜、樂，能遍身故為樂；又勤勇故
X49n0815_p0887c21║即名為喜，安靜故名為樂。故論云：尤重悅，微有差別。
X49n0815_p0887c22║即同五地已上一種生，二現行。佛果亦爾。
X49n0815_p0887c23║【論】佛地經說至平等性故者，此第三，護法師引文。有
X49n0815_p0887c24║二因成立，此即初因。故佛地經云：復次，玅生！平等性
X49n0815_p0888a01║智者，由十種相圓滿成就：一、證得諸相增上喜愛，平
X49n0815_p0888a02║等法性圓滿成故；二、一切領受緣起平等；三、異相非
X49n0815_p0888a03║相平等；四、弘濟大慈平等；五、無待大悲平等；六、隨諸
X49n0815_p0888a04║眾生所樂示現平等；七、一切眾生敬受所說平等；八、
X49n0815_p0888a05║世間寂靜皆同一味平等；九、世間諸法苦樂一味平
X49n0815_p0888a06║等；十、修植無量功德究竟平等。解云：依佛地經論以
X49n0815_p0888a07║釋此文。第一、證得諸相者，論云：諸大士相及諸隨好
X49n0815_p0888a08║相差別故，皆名為相。如是諸相，遠離遍計所執自性，
X49n0815_p0888a09║說名平等。故契經言：諸大士相，如來即說以為非相。
X49n0815_p0888a10║遍計所執實相，是故說名諸大士相。增上者，謂富貴
X49n0815_p0888a11║自在等。如是一切富貴自在，遠離徧計所執自性，說
X49n0815_p0888a12║名平等。故契經言：世尊！我今解了一切以無我故，無
X49n0815_p0888a13║貪無富。喜愛者，謂所有喜愛，由遍計力，於順彼法發
X49n0815_p0888a14║生歡喜，於違彼法發生憂慼。徧計所執諸法無故，於
X49n0815_p0888a15║彼一切徧計所執喜愛亦無，說名平等。菩薩證得智
X49n0815_p0888a16║時，達解如是所說諸相增上喜愛平等法性，故名證
X49n0815_p0888a17║得平等性智。初地菩薩最初證得，後後地中修令增
X49n0815_p0888a18║長，至佛地圓滿成就。從此已後，更無增長。二、一切領
X49n0815_p0888a19║受緣起平等者，解云：緣起有二，謂內及外。內緣起者，
X49n0815_p0888a20║謂無明等十二有支也。外緣起者，謂種芽等一切外
X49n0815_p0888a21║物。如是緣起自相是所領受，故名領受。或假有情是
X49n0815_p0888a22║能領受，故名為領受。緣起諸法是所領受，緣起無作
X49n0815_p0888a23║用故、空無我故、無補特伽羅故，遠離徧計所執自性，
X49n0815_p0888a24║說名平等。菩薩證此智時，達解如是所說一切領受
X49n0815_p0888b01║緣起平等法性，故名證得。故經說云：梵志！一切法性
X49n0815_p0888b02║即是緣生緣起法性，悟解此故名為菩提，乃至廣說。
X49n0815_p0888b03║不見少法離緣起性，此中緣起平等法性為緣起性。
X49n0815_p0888b04║三、遠離異相非相者，解云：色等諸法變壞等相不相
X49n0815_p0888b05║似故，名為異相。遠離如是各別異相，即是共相，謂無
X49n0815_p0888b06║常等或如青等。如是共相以何為相？以非相為相。如
X49n0815_p0888b07║契經言：一切法性唯有一相，所謂非相。非相即是平
X49n0815_p0888b08║等法性。達解如是遍計所執一切法性畢竟永無平
X49n0815_p0888b09║等法性，故名證得。復有說者，遠離異相者離有相，遠
X49n0815_p0888b10║離非相者離無相，即離有相離無名平等性，即智證
X49n0815_p0888b11║此性平等性智。四、弘濟大慈平等法性者，解云：菩薩
X49n0815_p0888b12║平等性智如實義者，緣法界亦緣有情，但無分別平
X49n0815_p0888b13║等等行相。了知一切假立有情性平等故，緣生等法
X49n0815_p0888b14║性平等故，無我真如性平等故，名平等性智。即平等
X49n0815_p0888b15║救濟一切有情及於一切有情，此六字可釋。或普於
X49n0815_p0888b16║一切有情諸法無我真如平等性轉，恒常現行，故名
X49n0815_p0888b17║平等。五、無待大悲平等法性者，解云：聲聞等悲不能
X49n0815_p0888b18║拔濟一切有情，唯緣欲界少分行相暫時而轉。如來
X49n0815_p0888b19║大悲普能拔濟一切有情，通緣三界遍滿行相恒時
X49n0815_p0888b20║而轉。言無待者，無所觀待，恒救不捨，故名無所待。無
X49n0815_p0888b21║待得名大悲，於一切有情平等而轉，以有情界無邊
X49n0815_p0888b22║際故、成熟有情時無暫癈故。大慈大悲以無瞋不害
X49n0815_p0888b23║無癡善根為自性，與樂拔苦行相有異。慈是無瞋、悲
X49n0815_p0888b24║是不害，無待大悲無差別轉，故名平等。此即法性，或
X49n0815_p0888c01║緣平等法性為境，故名平等性智。六隨諸眾生所樂
X49n0815_p0888c02║示現平等法性者，解云：隨諸有情樂見如來色身差
X49n0815_p0888c03║別，如來示現如是色身。如來雖居無戲論位，由平等
X49n0815_p0888c04║智增上力故，大圓鏡智相應淨識現瑠璃等微玅色
X49n0815_p0888c05║身，令諸有情善根成熟，自心變似如是身相，謂自心
X49n0815_p0888c06║外見如來身。如契經言：由諸如來慈善根力，示現無
X49n0815_p0888c07║量隨類化身，令天人等自心變異，見如來身如金色
X49n0815_p0888c08║等。如是示現一切如來形相平等，如是平等即是法
X49n0815_p0888c09║性，是故說名平等法性。七一切眾生敬受所說平等
X49n0815_p0888c10║法性者，解云：若有如是種類語業，能令有情善根成
X49n0815_p0888c11║熟，聞生歡喜得淨信樂，如來便現如是語業令彼得
X49n0815_p0888c12║聞。如來雖無戲論分別，由悲願力如是示現，所化有
X49n0815_p0888c13║情自勝解力如是變異，謂自心外聞佛音聲，如來所
X49n0815_p0888c14║出一切語言稱機宜故，諸天人等皆無違逆，故名敬
X49n0815_p0888c15║受所說。如是語言諸佛同現，故名平等。如是平等即
X49n0815_p0888c16║名法性，是故說名平等法性。此平等智，由前修習佛
X49n0815_p0888c17║果圓滿成故。八世間寂靜皆同一味平等法性者，解
X49n0815_p0888c18║云：有漏五蘊說名世間，念念對治二種壞故，即彼息
X49n0815_p0888c19║滅名為寂靜。由此於此而寂靜故，即是聖道及以涅
X49n0815_p0888c20║槃依他起性。世間寂靜同歸真如，圓成實性，故名一
X49n0815_p0888c21║味。又世間者，徧計所執，此本性無，說名寂靜。如是寂
X49n0815_p0888c22║靜所顯真如無差別故，名為一味。此即名為平等法
X49n0815_p0888c23║性。由此一味如前修習圓滿成故，平等性智圓滿成
X49n0815_p0888c24║就。九、世間諸法苦樂一味平等法性者。解云：世間諸
X49n0815_p0889a01║法略有八種：一、利，二、衰，三、毀，四、譽，五、稱，六、譏，七、苦，八、
X49n0815_p0889a02║樂。得可意事名利，失可意事名衰；不現誹撥名毀，不
X49n0815_p0889a03║現讚美名譽；現前讚美名稱，現前誹撥名譏；逼惱身
X49n0815_p0889a04║心名苦，適悅身心名樂。如是八種總有二品：四違名
X49n0815_p0889a05║苦，四順名樂，生欣慼故。或復此中略說最後苦樂一
X49n0815_p0889a06║對，聖者居中恒常一味，得利不高，遇衰不下，如是乃
X49n0815_p0889a07║至樂而無愛，苦而無恚。如契經言：聖處世間平等一
X49n0815_p0889a08║味，猶如虗空，凡愚在世計有差別。由彼遠離徧計所
X49n0815_p0889a09║執世間八法，於一切處皆同一味，即此說名平等法
X49n0815_p0889a10║性。由此一味如前修習圓滿成故，平等性智圓滿成
X49n0815_p0889a11║就。十、種植無量功德究竟平等法性者。解云：功德即
X49n0815_p0889a12║是菩提分等諸功德法，熏種長養成熟解脫，說名修
X49n0815_p0889a13║植平等性智。雖無分別，由佛菩薩智增上力，如如意
X49n0815_p0889a14║珠，令異身中功德生長成熟解脫，名平等智。言究竟
X49n0815_p0889a15║者，能得三乘般涅槃故，如是智名平等法性。遠離徧
X49n0815_p0889a16║計所執性故，即此名為平等法性。由此功德如前修
X49n0815_p0889a17║習圓滿成故，平等性智圓滿成就。如是所說平等性
X49n0815_p0889a18║智，於十地中菩薩分得，如來果佛圓滿成就。
X49n0815_p0889a19║【論】莊嚴論說：緣諸有情，自佗平等至佛影像故者。解
X49n0815_p0889a20║云：緣諸有情者，即平等智緣十地位中菩薩也。自佗
X49n0815_p0889a21║平等者，即由如來平等性智，他十地菩薩攝。他聞已，
X49n0815_p0889a22║即身外無別眾生，眾生外無別自身，故名平等。隨他
X49n0815_p0889a23║勝解者，即隨十地菩薩心中所樂，欲聞佛法，欲見佛
X49n0815_p0889a24║身，如來即隨所樂說法現身等。示現無邊佛影像故
X49n0815_p0889b01║者，即為十地菩薩現十變他受用身等，隨所見分別，
X49n0815_p0889b02║每地中皆為現身。
X49n0815_p0889b03║【論】玅觀察智相應心品至二智所攝者。故佛地論云：
X49n0815_p0889b04║依十種因，應知分別玅觀察智。十種因者：一、建立因；
X49n0815_p0889b05║二、生起因；三、歡喜因；四、分別因；五、受用因；六、趣差別
X49n0815_p0889b06║因；七、界差別因；八、雨大法雨因；九、降伏怨敵因；十、斷
X49n0815_p0889b07║一切疑因。第一、建立因者。解云：譬如世界持眾生界，
X49n0815_p0889b08║如是如來玅觀察智任持一切陀羅尼門、三摩地門，
X49n0815_p0889b09║無礙辨說諸佛妙法。故論云：此中顯示建立因相。譬
X49n0815_p0889b10║如世界持眾生界者，如諸有情自心所變下風輪等
X49n0815_p0889b11║諸世界相，持自心所變眼等諸有情界，如是如來妙
X49n0815_p0889b12║觀察智能持一切陀羅尼門，廣說乃至諸佛妙法。故
X49n0815_p0889b13║此智相應第六意識，普與一切功德相應，及能引發
X49n0815_p0889b14║諸功德故，說能任持，是名建立因，建立如上諸佛法
X49n0815_p0889b15║故。第二、生起因相者。釋曰：佛地經云：又如世界，是諸
X49n0815_p0889b16║眾生頓起一切種種無量相識因緣，如是如來妙觀
X49n0815_p0889b17║察智能為頓起一切所知無礙妙智種種無量相識
X49n0815_p0889b18║因緣。論云：此中顯示生起因相。意說諸器世間能為
X49n0815_p0889b19║眾生種種地上無量空中相識生因，如是如來玅觀
X49n0815_p0889b20║察智一時頓於一切境界，譬如虗空能了無礙，能為
X49n0815_p0889b21║一切種種世間無量出世所緣境界相識生因。意說
X49n0815_p0889b22║起能現彼一切境相，令相識得生，故說為因，即緣因，
X49n0815_p0889b23║非親因也。即取相之識，由智所起，說智為生因。第三、
X49n0815_p0889b24║歡喜因相者。釋曰：佛地經云：又如世界種種可玩園
X49n0815_p0889c01║林池等之所莊嚴，甚可愛樂。如是如來妙觀察智，種
X49n0815_p0889c02║種可玩波羅蜜多、菩提分法、十力、無畏、不共佛法之
X49n0815_p0889c03║所莊嚴，甚可愛樂。論：此中顯示歡喜因相，如器世間
X49n0815_p0889c04║種種可玩園林池等，綺飾間列，威光熾盛，令諸有情
X49n0815_p0889c05║歡喜愛樂。如是如來玅觀察智，種種可玩波羅蜜多、
X49n0815_p0889c06║菩提分法等，綺飾間列，威光熾盛，令諸菩薩歡喜愛
X49n0815_p0889c07║樂。故知即是菩薩歡喜之因，名歡喜因相。第四、分別
X49n0815_p0889c08║因相者。釋曰：佛地經云：又如世界洲渚，日月、六欲天
X49n0815_p0889c09║等、梵身天等，妙飾間列。如是如來妙觀察智，世及出
X49n0815_p0889c10║世衰盛因果，聲聞、獨覺、菩薩圓證，無餘觀察，玅飾間
X49n0815_p0889c11║列。論云：此中顯示分別因相，如器世間無量洲渚、六
X49n0815_p0889c12║欲天等、梵身天等者。解云：離欲寂靜，名之為梵。身者，
X49n0815_p0889c13║眾也。等者，等取此上諸天。如是洲渚及渚天等，妙飾
X49n0815_p0889c14║間列，不相雜乱。洲，瞻部等四洲；渚，謂八小渚等。如是
X49n0815_p0889c15║妙觀察智，普能觀察世及出世間衰盛因果，三乘圓
X49n0815_p0889c16║證，妙飾間列，不相雜乱。解云：惡趣因果，名世間衰；善
X49n0815_p0889c17║趣因果，名世間盛。又二乘因果，名出世衰；大乘因果，
X49n0815_p0889c18║名出世盛。言圓證者，即是果位；言三乘者，顯其因位。
X49n0815_p0889c19║又圓證者，唯說佛果。妙觀察智觀此諸法法相異故，
X49n0815_p0889c20║智如其境，行相不離，分明顯現，是故說名妙飾間列。
X49n0815_p0889c21║由智分別眾相不雜，故名分別因相。第五、受用因相
X49n0815_p0889c22║者。釋曰：佛地經云：又如世界為諸眾生廣大受用，如
X49n0815_p0889c23║是如來玅觀察智示現一切諸佛眾會，雨大法雨，為
X49n0815_p0889c24║令眾生受大法樂。論云：此中顯示受用因相，如器世
X49n0815_p0890a01║間隨有情業增上力故，阿賴耶識共相種子變生種
X49n0815_p0890a02║種共相資具，為令有情廣大受用。如是如來玅觀察
X49n0815_p0890a03║智助平等智為增上緣，擊發鏡智相應淨識現受用
X49n0815_p0890a04║身，種種眾會威德熾盛，雨大法雨，為令地上諸大菩
X49n0815_p0890a05║薩受大法樂；亦助如來成所作智為增上緣，擊發鏡
X49n0815_p0890a06║智相應淨識現變化身，種種眾會威德熾盛，雨正法
X49n0815_p0890a07║雨，為令地前所化有情受用法樂。第六、趣差別因相
X49n0815_p0890a08║者。釋曰：佛地經云：如世界中五趣可得，所謂地獄、餓
X49n0815_p0890a09║鬼、畜生、人趣、天趣，如是如來觀察智上無邊因果五
X49n0815_p0890a10║趣差別具足顯現。論云：此中顯示趣差別因相，如世
X49n0815_p0890a11║界中隨諸有情業增上力故，阿賴耶識不共相種變
X49n0815_p0890a12║生種種五趣因果差別可得。如是如來玅觀察智五
X49n0815_p0890a13║趣因果為境界故，似其五趣因果二相差別顯現，非
X49n0815_p0890a14║親生五趣諸阿素洛種類不定，或天、或鬼、或復傍生，
X49n0815_p0890a15║故不別說也。第七、界差別因相者。釋云：佛地經云：如
X49n0815_p0890a16║世界中，欲、色、無色諸界可得，如是如來觀察智上無
X49n0815_p0890a17║邊因果三界差別具足顯現。論云：此中顯示界差別
X49n0815_p0890a18║因相，如世界中隨有情業增上力故，阿賴耶識共、不
X49n0815_p0890a19║共相種子變生三界因果差別可得。此中世界通情、
X49n0815_p0890a20║非情，謂有情世界及器世界，以器世界持有情及非
X49n0815_p0890a21║情界，若有情世界唯能任持有情界故。如來妙觀察
X49n0815_p0890a22║智三界因果為境界故，似其三界因果二相差別顯
X49n0815_p0890a23║現，非親能生三界因果也。此中意說，妙觀察智普能
X49n0815_p0890a24║觀察一切境故，徧似一切諸界趣生因果相現，如淨
X49n0815_p0890b01║圓鏡現眾影像，一切鏡相皆現其中。問：未審與大圓
X49n0815_p0890b02║鏡智何別？答：大圓鏡智以一切皆不愚故，雖能顯現
X49n0815_p0890b03║一切影像，任運轉故，而無分別。此觀察智能現一切
X49n0815_p0890b04║境相亦有分別，若無分別，則不能觀因果等事及為
X49n0815_p0890b05║眾會說法斷疑。此文定證無漏心等亦有相分，以如
X49n0815_p0890b06║來智上五趣三界無邊因果具足現故。第八、雨大法
X49n0815_p0890b07║雨因相者。釋曰：佛地經云：如世界中，蘇迷盧等大寶
X49n0815_p0890b08║山王顯現可得，如是如來觀察智上諸佛菩薩威神
X49n0815_p0890b09║所引廣大甚深教法可得。論云：此中顯示雨大法雨
X49n0815_p0890b10║因相，如器世間由諸眾生業增上力起諸寶山，如是
X49n0815_p0890b11║如來妙觀察智由諸有情感正法業增上力故，起佛
X49n0815_p0890b12║菩薩威神所引深大教法。此教開示諸佛菩薩自在
X49n0815_p0890b13║威神，亦能引發彼威神力，是故說名諸佛菩薩威神
X49n0815_p0890b14║所引。此說如來妙觀察智能發鏡智相應識上教法
X49n0815_p0890b15║影像，或自能現教法影像，由此為緣，善根成熟，所化
X49n0815_p0890b16║有情自心變現。第九、降伏怨敵因相者。釋曰：佛地經
X49n0815_p0890b17║云：如世界中，廣大甚深，不可傾動，大海可得。如是如
X49n0815_p0890b18║來觀察智上，一切天魔、外道異論所不傾動甚深法
X49n0815_p0890b19║海，教法可得。論云：此中顯示降伏怨敵因相，如器世
X49n0815_p0890b20║間，由諸眾生業增上力，起諸大海，不可傾動。如是如
X49n0815_p0890b21║來妙觀察智，由諸有情感正法業增上力故，起法界
X49n0815_p0890b22║教，不可傾動。法界即是空、無相理，說法界理，名法界
X49n0815_p0890b23║教。諸外道等皆依諸見，法界空理對治諸見，離諸見
X49n0815_p0890b24║趣，是故空教彼不能測，不能傾動。前威神教，威神高
X49n0815_p0890c01║廣，故喻寶山；此法界教，法界甚深，故喻大海。玅觀察
X49n0815_p0890c02║智是能顯照一切境因，故能起說一切法教。略說勝
X49n0815_p0890c03║者，是故契經說：佛世尊名大智日，普能照了一切法
X49n0815_p0890c04║故。第十、斷一切疑因相者。釋曰：佛地經云：又如世界，
X49n0815_p0890c05║大小輪山之所圍繞。如是如來玅觀察智，不愚一切
X49n0815_p0890c06║自相、共相之所圍繞。論云：此中顯示斷一切疑因相，
X49n0815_p0890c07║如器世界，一妙高山、七大金山、八大海水、四大洲等，
X49n0815_p0890c08║總於其外有小輪山周迊圍繞，如是為一，積數至千。
X49n0815_p0890c09║復總於外有次輪山周迊圍繞，名小千界，如是為一，
X49n0815_p0890c10║復數至千。更總於外有次輪山周迊圍繞，名中千界，
X49n0815_p0890c11║如是為一，復數至千。總於其外有大輪山周迊圍繞，
X49n0815_p0890c12║有大風輪總持其下，名為三千大千世界，如是名為
X49n0815_p0890c13║大小輪山之所圍繞。如是如來妙觀察智，徧知一切
X49n0815_p0890c14║自相、共相，能斷世間一切疑惑。自共相愚是疑惑因，
X49n0815_p0890c15║知自共相無此愚故，自無疑惑能斷他疑。大圓鏡智
X49n0815_p0890c16║永離二障，不愚一切自相、共相，能生此智、攝護此智，
X49n0815_p0890c17║故名圍繞鏡智。雖能知一切法自相、共相，無分別故，
X49n0815_p0890c18║不能為他說法斷疑。此智能知有分別故，能為一切
X49n0815_p0890c19║說法斷疑，名斷疑因相。此觀察智，鏡智能持，如風持
X49n0815_p0890c20║下，風持世界，世界有大小輪山之所圍繞。又此智體
X49n0815_p0890c21║能知諸法自相、共相二種行相之所圍遶，自相行相
X49n0815_p0890c22║如小輪山，共相行相如大輪山。問：如來淨智現量所
X49n0815_p0890c23║攝，云何能知諸法共相？夫緣共相之智皆比量故。答：
X49n0815_p0890c24║此約散心，不依如來智。如來共相智亦唯現量故，在
X49n0815_p0891a01║定心中緣一切法皆現量攝。雖緣諸法苦、無常等，亦
X49n0815_p0891a02║一一法各別有故，名為自相。真如雖是共相所顯，以
X49n0815_p0891a03║是諸法自實性故、自有相故，非共相。若散心中分別
X49n0815_p0891a04║無常等貫通餘法上有，即是共相，緣此智名為比量
X49n0815_p0891a05║智。此即略說第十因相。
X49n0815_p0891a06║【論】皆無障礙，二智所攝者。解云：二智者，即是根本、後
X49n0815_p0891a07║得二智也。
X49n0815_p0891a08║【論】佛地經說成所作智起作三業諸變化事等者，此
X49n0815_p0891a09║第二，護法師引文證成所作智通緣一切法故。佛地
X49n0815_p0891a10║經云：復次，妙生！菩薩成所作智者，論云：成所作智，應
X49n0815_p0891a11║知成立如來化身。此復三種：一者、身化，二者、語化，三
X49n0815_p0891a12║者、意化。第一、身化，復有三種：一、現神通化，二、現受生
X49n0815_p0891a13║化，三、現業果化。第二、語化，亦有三種：一、慶慰語化，二、
X49n0815_p0891a14║方便語化，三、辨揚語化。第三、意化，復有四種：一、决擇
X49n0815_p0891a15║意化，二、造作意化，三、發起意化，四、領受意化。神通化
X49n0815_p0891a16║者，示現種種工巧等處，摧伏諸伎慠慢眾生。以是善
X49n0815_p0891a17║巧方便力故，引諸眾生令入聖教，成熟解脫。論云：此
X49n0815_p0891a18║中顯示現神通化化身業相，示現種種陶師等處。又
X49n0815_p0891a19║現神通度迦葉等，令其調順，有所堪能，故名成熟。令
X49n0815_p0891a20║彼善根為說正法，令脫三界，放光息苦，安立善趣，故
X49n0815_p0891a21║光現神通。初令生信，後以悲慧導引，令速趣入大乘
X49n0815_p0891a22║教法。受生化者，由是如來往諸眾生種種生處，示同
X49n0815_p0891a23║類生而居尊位，攝伏一切異類眾生。謂現化身於天
X49n0815_p0891a24║人中一切生處，或居剎帝利、婆羅門種，伏諸下類，令
X49n0815_p0891b01║得利樂。此亦智上身業相現，或擊鏡智現，或自顯現。
X49n0815_p0891b02║餘智亦爾。業果化者，又如眾生領受身業，由是眾生
X49n0815_p0891b03║領受所作善惡業果。如是如來成所作智領身化業，
X49n0815_p0891b04║由是如來示現領受本事本生難修諸行。謂於今世
X49n0815_p0891b05║依變化身，先修苦行，後捨彼行，修處中行，方得菩提，
X49n0815_p0891b06║名難修行。有契經說：如來先世迦葉佛時作是罵言：
X49n0815_p0891b07║何處沙門剃鬚髮者有大菩提，無上菩提極難得故。
X49n0815_p0891b08║由彼惡業今受如是難行苦果。此言亦是為止惡行
X49n0815_p0891b09║現化所作。若不爾，何有一生補處菩薩，已曾親事無
X49n0815_p0891b10║量如來，殖諸善本性憶宿命，更起如是麁語惡行？當
X49n0815_p0891b11║知此言為欲化度，宜聞此言而得度者，故作是說。即
X49n0815_p0891b12║此名為現業果化。慶慰語化者，又如眾生慶慰語業，
X49n0815_p0891b13║由是眾生展轉談論遞相慶慰。如是如來成所作智
X49n0815_p0891b14║慶語化業，由是如來宣揚種種隨所樂法文義巧妙，
X49n0815_p0891b15║小智眾生初聞尚信生喜悅心，悟能生被故名慶慰。
X49n0815_p0891b16║聞此語言展轉發生大歡喜故，即由成所作智自現
X49n0815_p0891b17║玅音令佗心變，謂聞佛語生歡喜故。方便語化者，如
X49n0815_p0891b18║來由大悲故，為諸有情安立學處，令伏諸惡修世間
X49n0815_p0891b19║善，安立聖道分位差別，令入正道出離三界。成所作
X49n0815_p0891b20║智能發化語成辦斯事，謂息諸惡發起諸善，是此語
X49n0815_p0891b21║用。辨揚語化者，如來成所作智，隨諸眾生意樂差別
X49n0815_p0891b22║現化語業，說種種義斷諸疑惑，謂發一音表一切義，
X49n0815_p0891b23║令諸有情隨類獲益。如契經言：佛以一音演說諸法，
X49n0815_p0891b24║眾生隨類各得開解，或有怖畏、或歡喜、或生厭離、或
X49n0815_p0891c01║復斷疑。此是如來本願所引，不思議力所發化語。若
X49n0815_p0891c02║作化身，亦令眾生一質異見利樂事成。决擇意化者，
X49n0815_p0891c03║如眾生决擇意業，此事可作、此事不可作。由是如來
X49n0815_p0891c04║成所作智相應意業能起化故，名化意業。此能决擇
X49n0815_p0891c05║所化眾生八萬四千心行差別。或復此智相分中現
X49n0815_p0891c06║變化意業，似能决擇眾生八萬四千心行，令彼了知
X49n0815_p0891c07║得勝義利。八萬四千者，廣如佛地論第六卷，不能繁
X49n0815_p0891c08║引，讀者知之。造作意化者，由是如來隨所觀察一切
X49n0815_p0891c09║有情所行之行，若諸惡行，不行有得、行即有失；若諸
X49n0815_p0891c10║善行，行即有得、不行有失。如是觀察，為欲令彼取得
X49n0815_p0891c11║捨失，於得造作任持對治、於失造作遠離對治，成所
X49n0815_p0891c12║作智相應意業能起化故，名化意業。雖諸如來於一
X49n0815_p0891c13║切事無有功用，而令眾生心等變現似有造作，故名
X49n0815_p0891c14║造作。或復此智相分中現變化意業，似能觀察一切
X49n0815_p0891c15║有情諸行得失，令彼了知得勝義利。發起意化業者，
X49n0815_p0891c16║成所作智相應意業，能發身語二種業故，就用說名
X49n0815_p0891c17║發起意業。或此意業由智發起，是故說名發起意業，
X49n0815_p0891c18║能起化故。或智相分中現變化意業，發名身等宣說
X49n0815_p0891c19║有情諸行對治。由此力故，令諸有情自心變似佛所
X49n0815_p0891c20║說法，深生愛樂發起對治，是故說名發起意業化。領
X49n0815_p0891c21║受意化者，成所作智受相應思能起化故，名化意業。
X49n0815_p0891c22║或相分中現化意業，名化意業。於四記問為記別故，
X49n0815_p0891c23║隨其所應如實了知。一切問已，領三世等無量法義，
X49n0815_p0891c24║如實了知一一自體。如實知已，隨其所應一一記別
X49n0815_p0892a01║無有顛倒。言四起者，一一向記、二分別記、三反問記、
X49n0815_p0892a02║四嘿置記。一向記者，如有問言：一切生者决定滅耶？
X49n0815_p0892a03║佛法僧寶良福田耶？如是等問應一向記，此義決定。
X49n0815_p0892a04║分別記者，如有問言：一切滅者定更生耶？佛法僧寶
X49n0815_p0892a05║唯有一耶？如是等問應分別記，此義不定。反問記者，
X49n0815_p0892a06║如有問言：菩薩十地為上為下？佛法僧寶為勝為劣？
X49n0815_p0892a07║如是等問應反問記，汝望何問？嘿置記者，如有問言：
X49n0815_p0892a08║實有性我為善為惡？石女兒色為黑為白？如是等問
X49n0815_p0892a09║應嘿置記，不應記故、長戲論故。此是如來成所作智，
X49n0815_p0892a10║能起如是三業化用，此化三業即是化身。應知此中以
X49n0815_p0892a11║用顯體，非此三業即是智體，但是智上所現相分。成
X49n0815_p0892a12║所作智增上緣力，擊發鏡智相應淨識，令現如是三
X49n0815_p0892a13║業化用自亦能現。當知四智一一能起一切作用，就
X49n0815_p0892a14║強多分說平等智起受用身，成所作智起變化身，妙
X49n0815_p0892a15║觀察智觀察一切自相共相，陀羅尼門三摩地等大
X49n0815_p0892a16║圓鏡智能現一切諸法影像。如一一根取一切境非
X49n0815_p0892a17║無強用，此亦如是。此中經文定證三業心心法等皆
X49n0815_p0892a18║有變化，如來智上現此麁相心心法等一切功德，令
X49n0815_p0892a19║諸眾生能現了知。若不爾者，二乘異生云何能知如
X49n0815_p0892a20║來所有心心法等功德差別？云何如來久已成佛，復
X49n0815_p0892a21║能現作其貪瞋等種種化身？餘經亦說：化無量類皆
X49n0815_p0892a22║令有心，乃至廣說。此則略明成事智相。故此論云：决
X49n0815_p0892a23║擇有情心行差別者，即是决擇意化。領受去來現在
X49n0815_p0892a24║等義者，即是領受意化也。
X49n0815_p0892b01║【論】然此心品隨意樂力乃至故不相違者，此文即會
X49n0815_p0892b02║前莊嚴論違也。然佛成事智隨佛自意樂力，或云成
X49n0815_p0892b03║事智隨第六識意樂力也。或緣一色境，或緣色、聲二
X49n0815_p0892b04║境，乃至或緣色、聲、香等三境，所以彼論中且約同類
X49n0815_p0892b05║境說，故云五根於五境轉。不言佛成事智唯緣五塵，
X49n0815_p0892b06║不得緣餘，故不相違。然成事智但由他第六識根本
X49n0815_p0892b07║智引生，所以唯是後得智攝。隨作意生者，即是佛自
X49n0815_p0892b08║隨無功用任運而生也。謂緣事相起其化業，似作意
X49n0815_p0892b09║別生，其實任運生，佛無作意故。八地尚無功用，豈如
X49n0815_p0892b10║來地有作意耶？
X49n0815_p0892b11║【論】謂鏡智品現自受用身淨土相至利樂有情者。此
X49n0815_p0892b12║師意說，第八識是前七識根本，故第八能現自受用
X49n0815_p0892b13║身淨土相；第七識是前六識之依，故能現他受用身
X49n0815_p0892b14║淨土相。若成事智是末，故現變化事也。此則依本末
X49n0815_p0892b15║以辨。
X49n0815_p0892b16║【疏】諸智相見分別門者，如前第八、第九卷中解。
X49n0815_p0892b17║【疏】善、無漏門，如隨識中辨者，解云：若解善、無善漏門，
X49n0815_p0892b18║即隨前三能變中解。
X49n0815_p0892b19║【疏】假實分別門者，此文意說明諸心所幾實等，如前
X49n0815_p0892b20║應知。
X49n0815_p0892b21║【疏】總有四種至故不說之者，意云：雖轉依義總有四
X49n0815_p0892b22║種，先前頌言捨二麤重故，便證得轉依，即是所證得
X49n0815_p0892b23║佛果上所生所顯得也。今此中唯取佛果、菩提、涅槃
X49n0815_p0892b24║是轉依果，故不取餘三轉依。其餘三中雖有迷、悟依
X49n0815_p0892c01║真如，然是因中攝。若在十地中即是悟依，在生死中
X49n0815_p0892c02║是迷依，故迷、悟依因位攝。前能斷道亦是因位，於十
X49n0815_p0892c03║地中修行故，斷十障、證十如時，皆是因位能證中攝，
X49n0815_p0892c04║非是果上所生所顯，故不取之。
X49n0815_p0892c05║【論】前修習位至究竟位相者。意云：前修習位中所說
X49n0815_p0892c06║轉依果，應知即是此中究竟位體相也。
X49n0815_p0892c07║【疏】如判頌意者，即指此明。疏云：解本頌中，初總判，次
X49n0815_p0892c08║出體，後別釋。
X49n0815_p0892c09║【疏】此即離彼相應縛義者，意云：若除心、心所，即有相
X49n0815_p0892c10║應縛。能證菩提，所證涅槃，既是無漏，故離相應縛也。
X49n0815_p0892c11║即離相應貪等煩惱，說離相應縛義。
X49n0815_p0892c12║【疏】非漏隨增者，即是顯非。所緣縛義者，菩提、涅槃性
X49n0815_p0892c13║淨，明餘不被所緣縛也。不同有漏心、心所等緣，境不
X49n0815_p0892c14║自在，彼所緣境相所拘礙，名之為縛。
X49n0815_p0892c15║【疏】初性唯染者，即是相應縛，唯是染心、心所。後通一
X49n0815_p0892c16║切有漏者，意說所緣縛，即通一切有漏性。若善、無記
X49n0815_p0892c17║法被煩惱緣時，即煩惱毒氣入善、無記法中，令善、無
X49n0815_p0892c18║記法而成有漏。由如眼者，同益其眼根，煩惱漏增；善、
X49n0815_p0892c19║無記法亦復如是。若煩惱緣無漏法，無漏法即損能
X49n0815_p0892c20║緣煩惱。由如以眼觀日，却損其眼根；煩惱緣無漏法
X49n0815_p0892c21║亦復如是。又解：初性唯染者，意說諸漏永盡，是自性
X49n0815_p0892c22║斷，唯是染性。後通一切有漏者，意說非漏隨增，是離
X49n0815_p0892c23║縛，通一切有漏，不唯是染性。又云：諸漏永盡者，即是
X49n0815_p0892c24║涅槃；非漏隨增者，是即菩薩性淨圓明。如次重顯，涅
X49n0815_p0893a01║槃、菩提漏永盡故，其性即淨；非漏隨增故，妙覺圓明。
X49n0815_p0893a02║【疏】有第七，所知障、漏俱者。此中意說，據實而言，唯第
X49n0815_p0893a03║七識我執煩惱名漏，所知障、不漏。今約所知障與他
X49n0815_p0893a04║漏法為所依，故所知障亦得名遍，故前文言又所知
X49n0815_p0893a05║障為有漏依也。
X49n0815_p0893a06║【疏】圓簡二乘者，即簡二乘無學。二乘無學得生空智，
X49n0815_p0893a07║得前三涅槃，不得法空智及無住處涅槃及餘功德，
X49n0815_p0893a08║故二乘無學不名為圓。故無漏具五義性，名無漏界。
X49n0815_p0893a09║五義者，如論言：諸漏永盡，非漏隨增，性淨圓明，故名
X49n0815_p0893a10║無漏也。
X49n0815_p0893a11║【疏】長讀尚字，意乃為遠者意說。此中菩提涅槃即是
X49n0815_p0893a12║無漏界，此菩提涅槃即是不思議，此菩提涅槃即是
X49n0815_p0893a13║善，此菩提涅槃即是常，乃至安樂解脫身等亦然，即
X49n0815_p0893a14║上一个此字流至於下。
X49n0815_p0893a15║【疏】無為功德至菩提所含者。此釋界義有二：初、約含
X49n0815_p0893a16║藏以解於界；第二、約因義以解於界。約含藏義者，即
X49n0815_p0893a17║涅槃是能藏，說無為功德名所藏；菩提是能含，諸有
X49n0815_p0893a18║為功德是所含。意云：但言菩提、涅槃時，即攝一切有
X49n0815_p0893a19║為、無為功德，故說菩提、涅槃是含藏義，非如阿賴耶
X49n0815_p0893a20║識能含藏諸法種子名含藏也。
X49n0815_p0893a21║【疏】或是因緣義，或者所緣，乃至或為緣生他利樂事
X49n0815_p0893a22║者，此約因以解於果也。意說：佛果上界涅槃為因，能
X49n0815_p0893a23║生五乘者，以菩提、涅槃能生五乘利樂事，故名因。即
X49n0815_p0893a24║由菩提、涅槃為因，眾生樂求發心，修行今世、出世善
X49n0815_p0893b01║根而得增長，據此義邊，說為因也。或為所緣者，即約
X49n0815_p0893b02║佛果、菩提、涅槃為所緣境，即生欣樂，善根增長。或為
X49n0815_p0893b03║增上緣者，由佛果、菩提、涅槃為增上力故，令五王乘
X49n0815_p0893b04║眾生長善惡滅。展轉傳說者，由佛根本智親證法樂，
X49n0815_p0893b05║生後法智，後得生大悲心，大悲能現化身，化身說十
X49n0815_p0893b06║二分教，具明菩提、涅槃，令諸有情聞此教已，善根成
X49n0815_p0893b07║熟，惡業自除，作利樂事，故說菩提、涅槃。與五乘人作
X49n0815_p0893b08║利樂事，故名能生五乘世、出世間利樂事故。或為緣
X49n0815_p0893b09║生作他利樂事者，意云：前文約體，能生五乘世、出世
X49n0815_p0893b10║間五乘事業，是因義；今說菩提、涅槃為遠緣作他利
X49n0815_p0893b11║樂事，即是緣義。
X49n0815_p0893b12║【疏】彼約於位，此約於體者，此第一解云：然勝鬘經、無
X49n0815_p0893b13║上依經說在纏名如來藏者，即約真如在生死位中，
X49n0815_p0893b14║被二障所覆不得彰，故說在纏名如來藏。此中即約
X49n0815_p0893b15║佛果上二果體，能攝藏一切有為、無為功德，故說出
X49n0815_p0893b16║纏名如來藏。或彼約有障、無障至故不相違者，此第
X49n0815_p0893b17║二解云：彼經說在纏名如來藏者，據有二障說，若無
X49n0815_p0893b18║障故，即說出纏名法身。此中約本、末說，謂菩提、涅槃
X49n0815_p0893b19║是本，即能攝餘末有為功德、末無為功德等，故與彼
X49n0815_p0893b20║不同，即利樂事等皆是末也。
X49n0815_p0893b21║【疏】此除大眾部者，若大眾部說一切如來無有漏法。
X49n0815_p0893b22║【疏】佛智通等者，智謂四智，通謂六通。前引大乘聖教
X49n0815_p0893b23║已成立，故以聖教為定量。
X49n0815_p0893b24║【疏】叱呵身語現起，入滅現有，背通似苦集諦者，若叱
X49n0815_p0893c01║呵調達面上變眼瞋色，即是身業；罵調達云汝是癡
X49n0815_p0893c02║人，含睡之人，即是語業。此即似集諦現背痛。似苦諦
X49n0815_p0893c03║現起，即是王宮生；入滅，即般涅槃，即似有生死業煩
X49n0815_p0893c04║惱等苦集身也。此等同眾生故，現此起相，實是無漏。
X49n0815_p0893c05║【疏】等言等取十有色處者，是五根、五塵、法處、小分。等
X49n0815_p0893c06║者，謂法處有今根同分，是有漏，故等取也。問：外人故
X49n0815_p0893c07║舉十五界為難，更何須言等十有色處耶？答：凡解等
X49n0815_p0893c08║字，有二解：一者、向外等；二者、向內等。言等者，是向內
X49n0815_p0893c09║等，此依集論說，以集論有十色處等文故。論非有非
X49n0815_p0893c10║無者，非有者，不同有情、蘊、處等攝；非無者，隨機宜所
X49n0815_p0893c11║現，故名非無。離諸分別者，離縛所有無分別，或離三
X49n0815_p0893c12║分別、七分別等。絕諸戲論者，絕名言種種戲論。
X49n0815_p0893c13║【疏】非蘊、處、界有情等所攝者，此第一師說，如來隨有
X49n0815_p0893c14║十八界，以絕名言戲論分別故，所以非十八界攝也。
X49n0815_p0893c15║故佛地論第一云：如實義者，如來身土甚深微妙，非
X49n0815_p0893c16║有非無，非是有漏亦非無漏，非善非惡亦非無記，非
X49n0815_p0893c17║蘊、界等法門所攝，但隨所宜，種種示現。
X49n0815_p0893c18║【疏】如來根境智，以意識妙定為先至以相麤故，可受
X49n0815_p0893c19║用故者，此第一說，如來十八界中，唯有三界，謂意界、
X49n0815_p0893c20║意識界、法界，佛無五根、五塵、五識、十五界也。即說如
X49n0815_p0893c21║來根境，皆是法界攝，非是十五界中攝。故如來根境，
X49n0815_p0893c22║由第六意識入定力為先，變五根、五塵，其第八識，亦
X49n0815_p0893c23║隨他第六識後，變起五根、塵等，五根、塵等隨是第八
X49n0815_p0893c24║變。然由第六識中定力為先變，故此第八所變根、塵，
X49n0815_p0894a01║皆是法界中攝。設第八識獨變，根、塵等亦是法界所
X49n0815_p0894a02║攝，佛所變亦是妙定所引生故。非佛以外，自餘菩薩
X49n0815_p0894a03║及異生等五識，即依此佛所變身上似扶根、塵及外
X49n0815_p0894a04║五塵等，說為本質菩薩、異生等，變起五塵影像相分。
X49n0815_p0894a05║然佛所變五塵細，既是定果色，即是法界所攝，非是
X49n0815_p0894a06║佛外五境攝。菩薩、異生詑，此所變相分五境攝，以相
X49n0815_p0894a07║可得故，可受用故。故論云：然麤細異，非五境攝者，何
X49n0815_p0894a08║所變者非五境攝？然菩薩等所變者，但是自五境攝，
X49n0815_p0894a09║亦是非佛五境攝。其五根望佛變似相，然他菩薩等
X49n0815_p0894a10║不變，變根於己無所用故。佛所變根既是定果色，明
X49n0815_p0894a11║知不是實五根，既無所依，五根所緣，五境、五識等亦
X49n0815_p0894a12║不得生，故佛無十五界也。
X49n0815_p0894a13║【疏】無垢稱經等者，以下證佛無五識。既言佛心恒在
X49n0815_p0894a14║定，定中無五識，明知佛無五識。又說五識性散亂，豈
X49n0815_p0894a15║佛有散亂五識耶？此第二師意，唯許佛有十五界也。
X49n0815_p0894a16║【疏】十八不共法經者，經中明十八不共法處，名十八
X49n0815_p0894a17║不共法經，非別有經名不共法經也。
X49n0815_p0894a18║【疏】前後剎那別異起故，然行迅速，似二用俱者。解云：
X49n0815_p0894a19║或前念起妙觀察智說法，後念起成事智現起化身；
X49n0815_p0894a20║或前念起成事智現化身，後念起妙觀察智說法。然
X49n0815_p0894a21║前後二智，行用迅速，狀似二智，作用並起也。
X49n0815_p0894a22║【疏】依根緣境，是平等智差別用故者，意說與第七淨
X49n0815_p0894a23║識相應，依眼等根緣色等故，名成事智，此智即是平
X49n0815_p0894a24║等智之差別用也。
X49n0815_p0894b01║【疏】此平等智既能變起受用、變化二身，即為根境而
X49n0815_p0894b02║依之故至名平等智者，此師意說，平等性智既能變
X49n0815_p0894b03║起他受用身及變化身，即此他受用身、化身等根境
X49n0815_p0894b04║為所依故，即依他受用身五根緣色等五塵，化地上
X49n0815_p0894b05║菩薩，即名平等性智，故云依此化他根境之識，唯平
X49n0815_p0894b06║等用。意云：依此化他受用身根境之識，即是平等智
X49n0815_p0894b07║用也。若依他身上五根緣五色境，化地前二乘果等，
X49n0815_p0894b08║此智即名成所作智。據實而言，唯是一箇平等性智，
X49n0815_p0894b09║有二種用，故喚為平等性智、成所作智也。由如一意
X49n0815_p0894b10║識，菩薩之意識雖是一種，若依眼根緣境，即名眼識，
X49n0815_p0894b11║餘耳識等准智知。
X49n0815_p0894b12║【疏】此緣麤事至成事智轉五識得者。此師意說，若平
X49n0815_p0894b13║等智品緣麤事境時，即說此轉緣麤事之境平等智，
X49n0815_p0894b14║名為成事智也。故說成事智轉五識得，據成事智，是
X49n0815_p0894b15║他平等智上作用也。
X49n0815_p0894b16║【疏】即是第二師解至十五界者。此師意說，唯有意界、
X49n0815_p0894b17║法界、意識界實，餘十五界皆虗名也。即五根境等是
X49n0815_p0894b18║法界攝，若佛五識非是五識界攝，以五識界性是散
X49n0815_p0894b19║故，經說佛心恒在定故。第二師以此文為正。下第三、
X49n0815_p0894b20║護法正義。
X49n0815_p0894b21║【疏】謂餘成就等至麤淺境者。即論文意，且謂餘三乘
X49n0815_p0894b22║十地菩薩成就十八界中，後三界通無漏，餘十五界
X49n0815_p0894b23║是有漏。十五界是有漏者，即出二乘菩薩麤惡之境
X49n0815_p0894b24║體也。
X49n0815_p0894c01║【疏】佛成就者等，顯前一切者。後於受中，意說佛成就
X49n0815_p0894c02║十八界，即是無漏，即影前論云非說一切，即約佛十
X49n0815_p0894c03║八界皆無漏也。
X49n0815_p0894c04║【疏】但言佛即顯菩薩至淺是識用者，意說論中但言
X49n0815_p0894c05║佛所成十八界皆是無漏，即返顯菩薩三乘所成十
X49n0815_p0894c06║五界皆是有漏麤惡之境體。又解：麤淺者，麤者是所
X49n0815_p0894c07║知境，淺者是能知識用。
X49n0815_p0894c08║【疏】非說一切凡聖十五界等皆唯有漏者，準此文，佛
X49n0815_p0894c09║亦是有情攝。若據有漏名有情者，佛非是有情攝。論
X49n0815_p0894c10║十九界所聖所遮故者，問：引此文有何意？答：說十九
X49n0815_p0894c11║界，是成立佛有十八界。意云：既不許有十九界等，明
X49n0815_p0894c12║知佛身上無漏功德，皆十八界中収等。言等取第六
X49n0815_p0894c13║蘊、第十三處等。論言非無是密意說者，意云：涅槃經
X49n0815_p0894c14║等說如來具有蘊、界、處等，即如金光明經、無量義經、
X49n0815_p0894c15║花嚴、大般若等，皆說如來非蘊、界、處者，是密意說。頌
X49n0815_p0894c16║如來根境等，非二乘等麤淺智境界，故云非蘊等攝。
X49n0815_p0894c17║謂是諸佛如來上智所知，故十八界攝。
X49n0815_p0894c18║【疏】三師中，此義為正。問：佛地論第一云：如實義者，佛
X49n0815_p0894c19║地功德非蘊等攝。如何護法破彼正義？解云：此有三
X49n0815_p0894c20║解：一云：彼論就所執性蘊、處、界等，故佛蘊等非彼蘊
X49n0815_p0894c21║等所攝。此就依他圓成而說，彼此論互不相違。一云：
X49n0815_p0894c22║親光明約法自相，離言道理，故非蘊等。此就安立諸
X49n0815_p0894c23║行道理，故蘊等攝，亦不相違。一云：作論者意異親光
X49n0815_p0894c24║立義，據佛果功德甚深微妙，非實蘊等。護法菩薩以
X49n0815_p0895a01║理依經，破彼所說，如論應知。雖有三解，三藏法師意
X49n0815_p0895a02║取後解。
X49n0815_p0895a03║【疏】智之與境，皆具此義者，智者，謂四智菩薩；境者，謂
X49n0815_p0895a04║淨法界。此二界俱超過尋思及意義，通二種義故。
X49n0815_p0895a05║【疏】又智微妙，性相甚深者，智者，謂四智；性相者，是清
X49n0815_p0895a06║淨法界性也。
X49n0815_p0895a07║【疏】如攝論中，以三義解不思議者：一者、心言絕故；二
X49n0815_p0895a08║者、唯佛內證故；三、非世間喻，定令他知故。
X49n0815_p0895a09║【疏】并違不善以下，合其四義者，論文云：一者、此又是
X49n0815_p0895a10║善，白法性故；二者、清淨法界，乃至極巧便故；三者、二
X49n0815_p0895a11║種有順益相故；二、不善之法有生滅，不安穩故；三、不
X49n0815_p0895a12║善之法不巧便；四、不善之法違損相故。今無漏之法
X49n0815_p0895a13║違此四不善，故名為善。論云：說處等八唯無記，如來
X49n0815_p0895a14║豈無五根、三境？無解之此文意說，此云四句難他。外
X49n0815_p0895a15║難云：有外難四，既說如來四智皆是善者，佛故對法
X49n0815_p0895a16║論說十二處中五根、三境是無記性，如來豈無五根、
X49n0815_p0895a17║三境？問：既說四智心、心所法是善，佛故轉五根等八
X49n0815_p0895a18║難心法。答：前論云四心品總攝一切有為功德，其五
X49n0815_p0895a19║根、三境，二在四智品中攝，故說四智是善，即轉五根
X49n0815_p0895a20║等無記以難之。又前說四智是無漏，界外人也，即將
X49n0815_p0895a21║十五界是有漏，以漏為難。外化既說如來四智是無
X49n0815_p0895a22║漏者，如來豈無十五界中五根、三境無記法？
X49n0815_p0895a23║【論】此中三釋，廣說如前者，此中答意，如前有漏三解：
X49n0815_p0895a24║第一師云義功德身土，乃至第三師云有云如來功
X49n0815_p0895b01║德身土，乃至而非二乘所知境攝等。若通此難，二師
X49n0815_p0895b02║解釋，即無妨難。
X49n0815_p0895b03║【論】一切如來身、土等法，皆滅、道攝者。問：如佛身、土是
X49n0815_p0895b04║有為，即滅諦攝之？答：若佛性、法身及法性，是無為故，
X49n0815_p0895b05║即是滅諦攝。若自受用身及土，他受用身、土及變化
X49n0815_p0895b06║身、土等，皆是有為，善種所生，道諦所攝。身、土相等，是
X49n0815_p0895b07║智所變，見相同性，故能無漏，道諦攝也。
X49n0815_p0895b08║【疏】次、正解真如。五法者，謂清淨、法界、四智、菩提，名為
X49n0815_p0895b09║五法。
X49n0815_p0895b10║【疏】此二解並前四，合則六解者，此二解者，如論云：一
X49n0815_p0895b11║切如來身土至唯善性以來，是一解；說佛土等非苦、
X49n0815_p0895b12║集故，是二解。亦有說云：是滅諦，是一解；是道諦攝，是
X49n0815_p0895b13║第二解。並前四者，前云此又是善白法性故等四義，
X49n0815_p0895b14║是故解菩提、涅槃，是合有六解。
X49n0815_p0895b15║【疏】既爾，即佛所有眼等至非實然也者，此釋外難。外難
X49n0815_p0895b16║云：若佛所變眼等是無漏善者，變不善、無記，應似不
X49n0815_p0895b17║善、無記？答：佛識所變似有漏，不善、無記等性似有漏，
X49n0815_p0895b18║並是善，皆從無漏善種所生，故無漏善攝無漏見相，
X49n0815_p0895b19║必同無漏。亦如有情有漏心等所變，似有無漏相，雖
X49n0815_p0895b20║似無漏，據實有漏。此亦如是，佛所變有漏，雖似有漏
X49n0815_p0895b21║貪、瞋、苦、集等，據實是無漏，無漏心變故。故論中佛識
X49n0815_p0895b22║所變等以下文，是釋外難意也。論此又是常等者，有
X49n0815_p0895b23║義釋云：所依常者，謂所緣境，以境常故，仍說智常。故
X49n0815_p0895b24║涅槃經云：諸佛所師，謂法也。佛法常故，說佛亦常。無
X49n0815_p0895c01║漏盡言，總釋四智為常之義。相續無間，故名無漏；後
X49n0815_p0895c02║除無故，云名無盡。不須引起三身說也。評曰：雖此論
X49n0815_p0895c03║中正明四智說無漏盡，然三身離四智，無漏盡遂起
X49n0815_p0895c04║於身，理亦應善。莊嚴論有此成就說故。
X49n0815_p0895c05║【疏】無斷常者至相續常義者。今此文中云總說報、應
X49n0815_p0895c06║二自受用身，即是不斷常，即約成佛已去，始終相續
X49n0815_p0895c07║不斷絕也。若他受用及變化身，時時化緣轉畢，即有
X49n0815_p0895c08║斷絕，収時餘處後智身，故云相續常。如法花經云我
X49n0815_p0895c09║於餘國作佛，文有異名，是此意也。
X49n0815_p0895c10║【疏】莊嚴論說三種常故，如常施食至便違佛說。一向
X49n0815_p0895c11║記言生者皆滅故者，謂法身名凝然常，報身不斷常，
X49n0815_p0895c12║他受及變化身相續常。今說報、化二身是常者，據多
X49n0815_p0895c13║分說，不妨還有生滅。如世言此是人常施食，不妨於
X49n0815_p0895c14║中有不施時；從多分說，故云常施也。亦如世言此人
X49n0815_p0895c15║形勢富貴，常受快樂，亦從多分，不妨於中少受憂苦
X49n0815_p0895c16║等。報、化二身不言常者，亦復如是。
X49n0815_p0895c17║【疏】又若色心是自性常者至違比量故者，量云：佛色
X49n0815_p0895c18║心等是有法，定有生滅法。因云：從因生故，如餘有情
X49n0815_p0895c19║色心。或餘有情色心，亦應是常，從因生故，如佛色心。
X49n0815_p0895c20║若言常者，即違此比量道理。論以三因立證，非自性
X49n0815_p0895c21║常：一、從因生故；二、生者歸滅，一向記故；三、不見色心，
X49n0815_p0895c22║非無常故。所言常者，有無二因：一、由本願力；二、所化
X49n0815_p0895c23║有情無盡期故。佛亦常。
X49n0815_p0895c24║【論】清淨法界，眾相寂靜，故名安樂者。疏：相寂靜者，真
X49n0815_p0896a01║如離十相，故名眾相寂靜。十相如前說。名安樂者，即
X49n0815_p0896a02║五樂中寂靜樂也。
X49n0815_p0896a03║【論】四智心品，永離惱害，故名安樂者。解云：四智心品，
X49n0815_p0896a04║永害隨眠，非漏隨增，名無惱害。安樂者，即五樂中覺
X49n0815_p0896a05║法樂也。五樂，如前一抄解。安謂五安者，亦如第一疏
X49n0815_p0896a06║說，當疏敘也。
X49n0815_p0896a07║【疏】二乘所得此二轉依果，但名解脫身者，解云：言解
X49n0815_p0896a08║脫者，即是依生空真如上所得假擇滅離縛義邊，名
X49n0815_p0896a09║為解脫。言身者，即是生空智所證真如名身也。身者，
X49n0815_p0896a10║體義，即真如與假擇滅為依，故得身名。
X49n0815_p0896a11║【疏】無限量功德依故者，意云：佛身有三十六種功德，
X49n0815_p0896a12║與餘無量功德為依故。無限量功德依故，說十力等，
X49n0815_p0896a13║名為殊勝法。三十六種功德者，謂前四無所畏、十八
X49n0815_p0896a14║不共法、大慈、大悲、大喜、大捨故。楞伽經云：佛德三十
X49n0815_p0896a15║六故。彼名真如，是二乘解脫身者，意云：彼生空真如，
X49n0815_p0896a16║名解脫身。彼菩提果義，不名法身者，意云：二乘菩提
X49n0815_p0896a17║果，即五分法身，解脫知見故。解脫知見不名法身故，
X49n0815_p0896a18║解脫見即是盡智、無生智也。故五分法身，唯是無漏，
X49n0815_p0896a19║不通有漏。一、戒蘊者，即取道共戒。二、定蘊者，即或取
X49n0815_p0896a20║八定中無漏定，或取九次第中無漏定也。慧蘊者，即
X49n0815_p0896a21║無漏慧，能緣有為法。解脫蘊者，即與無漏盡同時，無
X49n0815_p0896a22║漏勝解數，能望四諦理，此是苦我已知，不復更知等。
X49n0815_p0896a23║解脫知見蘊者，即無漏慧，能證無為。若二乘無學身
X49n0815_p0896a24║中，慧先解脫知見蘊，即是盡智、無生智，以能緣有為、
X49n0815_p0896b01║無依等。然此五分法身，少分亦通前三果，其中慧蘊、
X49n0815_p0896b02║解脫蘊，但取緣無為、有為等無漏慧也，不名盡智、無
X49n0815_p0896b03║生智等。若佛身中盡智者，煩惱無餘，名盡智；其煩惱
X49n0815_p0896b04║畢竟不生，名無生智。不自求以解盡智、無生智，以如
X49n0815_p0896b05║來利樂化有情無休息故。若二乘人，即緣自心求以
X49n0815_p0896b06║解盡、無生智。一切苦乘知等，即名智；一切乘已知，不
X49n0815_p0896b07║復更知等，名無生智也。寂默者，不戲論；戲論者，不寂
X49n0815_p0896b08║默故。
X49n0815_p0896b09║【疏】非三身中之法身者，如三身中法身，唯取真如與
X49n0815_p0896b10║功德法為依，故名法身。此通四智等，總名法，故別也。
X49n0815_p0896b11║【疏】此中意說至名法身故者，意云：有為四智，無為法
X49n0815_p0896b12║界，各與自身中功德法為依，故得名法身。
X49n0815_p0896b13║【疏】體性義者，意說三身皆有體性義。依止義者，解云：
X49n0815_p0896b14║若法身與報、應二身為依止；若自受用身，即有為法
X49n0815_p0896b15║更互相依止；若他受用、變化身亦然。故三身皆有依
X49n0815_p0896b16║止義，故得名為身。眾德聚義者，若法身即是所集處，
X49n0815_p0896b17║即法身亦名聚也；若報、化身亦有多法，聚集易知。故
X49n0815_p0896b18║通三身皆有聚義，即一身皆具三分也。若總若別者，
X49n0815_p0896b19║意云：三身總名，法身是總也。若清淨法界獨名法身，
X49n0815_p0896b20║餘報、化二身不名法身，但名報、化名別。如下論文，是
X49n0815_p0896b21║三身別所以。
X49n0815_p0896b22║【論】如是法身有三相別者。問：如是三身，佛云同體常、
X49n0815_p0896b23║無常？答：自性身同，餘身義亦得同。雖俱名常，常有差
X49n0815_p0896b24║別也。故莊嚴論云：彼三種身，一切諸佛皆悉平等。由
X49n0815_p0896c01║依故，一切諸佛自性身平等，以法界無別故；由心故，
X49n0815_p0896c02║一切諸佛色身平等，佛心無別故；由業故，一切諸佛
X49n0815_p0896c03║化身平等，同一所化故，一切諸佛悉同常住；由自性
X49n0815_p0896c04║常故，一切諸佛自性身常，畢竟無漏故；由無間斷常
X49n0815_p0896c05║故，一切諸佛色身常住，諸法無斷絕故；由相續常故，
X49n0815_p0896c06║一切諸佛化身常住，雖於此滅，復彼現故。
X49n0815_p0896c07║【疏】復勝義有別三立身，即依前法身中，據別勝義以
X49n0815_p0896c08║分三身。言勝義，即如論文云自性身具足真諦功德
X49n0815_p0896c09║等，若自受身即具諸如來乃至廣大法樂等，乃至他
X49n0815_p0896c10║受用變化身亦准知。
X49n0815_p0896c11║【疏】離十相者，謂男女二相，青、黃、赤、白，生、住、異、滅，是名
X49n0815_p0896c12║十相。真如之中，無此相故。有云：無十相者，謂五塵、男
X49n0815_p0896c13║女二、生異滅相也。
X49n0815_p0896c14║【疏】尋思路絕者，非是不定中尋思，但約三界虗妄心、
X49n0815_p0896c15║心所，名為尋思也。
X49n0815_p0896c16║【疏】積集有礙之體者，解云：佛受用色身，亦名變易義。
X49n0815_p0896c17║是色義，雖十方一切諸佛自受用身，更互相遍，仍名
X49n0815_p0896c18║十八界攝，故變易以解之。如世間燈光，是色法更互
X49n0815_p0896c19║尚不相障礙，佛光如來而相障礙耶？
X49n0815_p0896c20║【論】二、他受用至由平等智示現等者。傳有三釋：一云
X49n0815_p0896c21║觀察擊發平等，故示現之；二云平等擊發圓鏡智而
X49n0815_p0896c22║令示現，從彼能擊，說平等現；三云平等自能示現，不
X49n0815_p0896c23║假他擊不擊他。評曰：後釋為正。既自在智非唯根本
X49n0815_p0896c24║現身土相，何理不能？第二理通鏡智本故。初釋非也。
X49n0815_p0897a01║准為地上菩薩所現化相功德之身，亦是化身，為對
X49n0815_p0897a02║第三變化身，但名他受用身。
X49n0815_p0897a03║【論】三、變化身至諸利樂事等者。問：瑜伽論七十九云：
X49n0815_p0897a04║地前菩薩不生淨土。攝論知之，生淨土者是別。如何
X49n0815_p0897a05║今變化居淨土，為未登地菩薩等耶？答：傳有兩釋：一
X49n0815_p0897a06║云二乘，異生亦生，故觀經等皆成脫故。瑜伽、攝論言
X49n0815_p0897a07║不生者，據自受用土，不遮他土。二云不生，瑜伽、攝論
X49n0815_p0897a08║以自會故。又大乘同性經云：淨土成佛，皆是受用身；
X49n0815_p0897a09║穢土中者，皆是化身。故知化身所居之土者，不得名
X49n0815_p0897a10║淨。此言淨土，據暫變說，即如法花經三變淨方維摩
X49n0815_p0897a11║等同。評曰：今同前說，多經論中說生、淨故。同性經中
X49n0815_p0897a12║為對受用故，化稱為土，穢、滅亦不相違。
X49n0815_p0897a13║【論】云說轉去阿賴耶識得自性者，攝論本云：應知法
X49n0815_p0897a14║身由幾佛法之所攝持？略由六種：一、由清淨，謂轉阿
X49n0815_p0897a15║賴耶識得法身故，故知鏡智自性身攝。
X49n0815_p0897a16║【論】圓鏡智品至而證得故。攝論第九無性釋云：當知
X49n0815_p0897a17║此中轉阿賴耶識故，得大圓鏡智。
X49n0815_p0897a18║【論】說平等智等者，無性攝論第九云：轉染汙末那故，
X49n0815_p0897a19║得平等性智。由此安住無住涅槃，大慈大悲恒與相
X49n0815_p0897a20║應，能隨所樂示現佛影像。又云：妙觀察智，具足一切
X49n0815_p0897a21║自在陀羅尼門、三摩地門，猶如寶藏，於大會中能現
X49n0815_p0897a22║一切自在作用，能斷諸疑，能雨法雨。又云：成所作智，
X49n0815_p0897a23║普於十方一切世界能現變化，從覩史多天宮而沒
X49n0815_p0897a24║乃至涅槃，能現住持一切有情利樂事故。又攝論云
X49n0815_p0897b01║智殊勝具攝三身者，此引攝論通證四智攝於三界
X49n0815_p0897b02║身，故知三身皆實相。此第一師義。
X49n0815_p0897b03║【論】有義：初一、攝自性身等者，此第二、護法正義，唯淨
X49n0815_p0897b04║法界攝自性身。於中有四，如文。謂從有義至攝自性
X49n0815_p0897b05║身，是標舉；從說自性身至非色心故，是引證。然說轉
X49n0815_p0897b06║去藏識得者至彼實性故者，會違自性法身。已下立
X49n0815_p0897b07║理，如論文。
X49n0815_p0897b08║然彼轉去藏識至彼實性故者，按無性攝論第九
X49n0815_p0897b09║說云：以其法身體清淨故，淨誰轉誰而得清淨？為答
X49n0815_p0897b10║此問說如是言，轉阿賴耶識得法身故。由阿賴耶識
X49n0815_p0897b11║執持一切雜染種子，對治起時轉滅如是一切染種，
X49n0815_p0897b12║轉得隨順一切無罪圓滿功德。譬如世間阿揭陀藥，
X49n0815_p0897b13║能變有毒令成無毒，故說名為轉。
X49n0815_p0897b14║【疏】莊嚴論說三種常者，解云：謂凝然常、不斷常、相續
X49n0815_p0897b15║常等。
X49n0815_p0897b16║【疏】佛地云讚佛論說者，如佛地第七引讚佛論，證佛
X49n0815_p0897b17║法身無生無過，其讚佛論是無着所造。
X49n0815_p0897b18║【疏】世親菩薩金剛般若論說者，亦佛地論及能斷金
X49n0815_p0897b19║剛般若論說。受持演說彼經功德，於佛法身為證得
X49n0815_p0897b20║因，於餘二身為生因故。
X49n0815_p0897b21║【疏】又說法身，諸佛共有至亦有此說者。故佛地經云：
X49n0815_p0897b22║清淨法界，遍一切法，猶如虗空，乃至非色心等莊嚴
X49n0815_p0897b23║等。說法身平等，法界無別。故攝論云：諸佛依止無別。
X49n0815_p0897b24║即是法身對法，亦有此說。
X49n0815_p0897c01║【疏】然說轉去藏識得者至顯真如故者。此會違意云：
X49n0815_p0897c02║謂前引攝大乘云轉去藏識法身者，藏識中二障種
X49n0815_p0897c03║子顯法身故，說轉藏識得法身，非即第八轉成自性
X49n0815_p0897c04║身也。
X49n0815_p0897c05║【疏】智殊勝文至實性故者。此會攝大乘說智殊勝。彼
X49n0815_p0897c06║說法身攝實性者，是智依心，智實性故。
X49n0815_p0897c07║【疏】初、標智攝者，如論云：四智品中，真實功德至種種
X49n0815_p0897c08║身相，攝變化身。文是，即標四智以攝三身。自受用中
X49n0815_p0897c09║有三：一、引證，二、解違，三、說相。一、引證者，說圓鏡智至
X49n0815_p0897c10║得受用故者，佛地第七，引莊嚴說大圓鏡智是受用
X49n0815_p0897c11║佛。又攝大乘云：轉諸轉識，得受用身。故知四智攝自
X49n0815_p0897c12║受用。二、解違，如論云：雖轉藏識至略不說之者，此會
X49n0815_p0897c13║違。意云：據實轉八，得受用身。而彼但言轉識得受用，
X49n0815_p0897c14║非第八者，彼說轉識八二障種子顯法身，故於轉八
X49n0815_p0897c15║得受用，略不說之。三、說相者，此論云：又說法身無生
X49n0815_p0897c16║無滅至皆受用攝者，此第三、說相。於中有二說難：後
X49n0815_p0897c17║說自受用身相；又說法身等，即是難詞也；又受用身
X49n0815_p0897c18║以下，是說相。
X49n0815_p0897c19║【疏】平等智品至隨類化身者，釋平等智所現他相色
X49n0815_p0897c20║等功德，攝受用以為證得妙理。自他平等者，意云：由
X49n0815_p0897c21║平等智證得平等性故，所以此智得自他平等，能化
X49n0815_p0897c22║上地菩薩。成事智品所現者，釋成事智現化相色等
X49n0815_p0897c23║功德，是變化身。
X49n0815_p0897c24║【疏】妙觀察智於中說法等者。問：按佛地經說，觀察智
X49n0815_p0898a01║於大眾中雨大法雨，說法斷，及所現色等化相功德
X49n0815_p0898a02║等，佛身攝？答：依受用身為聖菩薩說法等者，他受用
X49n0815_p0898a03║攝。依於化身，攝亦如此。故隨所擊發，即互彼攝。問：大
X49n0815_p0898a04║圓鏡智緣餘二身所變之他相，餘之三智緣自受用
X49n0815_p0898a05║所變之相，各攝何身？答：圓鏡智變餘二身土所有相
X49n0815_p0898a06║者，而有兩釋：一云：亦是自受用攝，以極微細非彼境
X49n0815_p0898a07║故。由斯二智自變二身，非擊第八而令現也。二云：所
X49n0815_p0898a08║變隨質，二身土攝。若餘三智緣自受用身土所變之
X49n0815_p0898a09║相，自身土攝，非為他故。
X49n0815_p0898a10║【疏】據實二身四智俱現至後智用者，意說四智能現
X49n0815_p0898a11║他受用及變化二身。若大圓鏡智不能現受用、變化
X49n0815_p0898a12║身者，豈可鏡智不能親緣着他受用、變化身耶？故知
X49n0815_p0898a13║現智亦能現餘二身。前不言現者，今但約相中，他受
X49n0815_p0898a14║用身似後得平等智作用，其變化身即似後得成事
X49n0815_p0898a15║智作用，所以說他受用、變化二身是平等智、成事智
X49n0815_p0898a16║現，亦不相違。
X49n0815_p0898a17║【疏】說圓鏡智是受用佛等者。問：此既莊嚴論中所說，
X49n0815_p0898a18║前師如何解此文意耶？答：今為通云由圓鏡智方得
X49n0815_p0898a19║受用，據所因說，亦不相違。論又他受用至實智為體
X49n0815_p0898a20║者。此即出現也。然他受用身及變化身，皆為化他方
X49n0815_p0898a21║便示現，故非實
X49n0815_p0898a22║【論】雖說化身智殊勝攝至此二智自受用攝者，此是
X49n0815_p0898a23║會違。於中有二：初、會攝論，二、會莊嚴佛地經等。且會
X49n0815_p0898a24║攝論，文云：雖說化身智殊勝攝者，然說化身智殊勝
X49n0815_p0898b01║攝者，謂似智現及智所起，假說智名，體實非智。
X49n0815_p0898b02║【疏】但說平等至體非二身也者。此意莊嚴論等。然說
X49n0815_p0898b03║平等智能現受用，佛地經說成事智起三業化者，不
X49n0815_p0898b04║說二身體即二智，但明二智現二身智體非二身也。
X49n0815_p0898b05║故實二智是自受用，由此前說二智實智自受用攝。
X49n0815_p0898b06║【疏】第三、化他受用相中有四等者，即是第三、說相攝
X49n0815_p0898b07║下然變化身文。於中四：一、標舉等，如文論。然變化身
X49n0815_p0898b08║及他受用至無形質法者，此即標舉等也。
X49n0815_p0898b09║【疏】是化現心、心所至，不能煩引者，謹按佛地經云：身
X49n0815_p0898b10║語及心化，善巧方便業。論第七云：此顯成所作智，起
X49n0815_p0898b11║三業化生。此智能善巧方便，能起身、語、心三化業。如
X49n0815_p0898b12║是顯示前五法中成所作智。身化三種：一者、自身相
X49n0815_p0898b13║應，謂化自身為輪王等種種形類，及現種種諸本性
X49n0815_p0898b14║事。二、他身相應，謂化魔王為佛身等，變舍利子為天
X49n0815_p0898b15║女等，寄他身上，亦現種種變化形類。三、非身相應，謂
X49n0815_p0898b16║現大地為七寶等，或現無量佛化身等，或放光明照
X49n0815_p0898b17║無邊界。如是等類，離自、他身，別現化作情、非情色種
X49n0815_p0898b18║種形類，動地、放光、風、香等力，皆為利樂諸有情故，一
X49n0815_p0898b19║切皆名佛化身業。語化亦三：一、自身相應，謂佛自身
X49n0815_p0898b20║化現梵音，遍告無邊諸世界等種種語業。二、他身相
X49n0815_p0898b21║應，謂令聲聞大弟子等，以佛梵音宣說大乘甚深法
X49n0815_p0898b22║等。是故聲聞、諸菩薩等，說非己分甚深妙法，皆是如
X49n0815_p0898b23║來變化所作，非彼自力。三、非身相應，謂化山海草木
X49n0815_p0898b24║等類，乃至虗空亦出音聲說大法等；水樹林絃歌，彼
X49n0815_p0898c01║等皆說法等。如是皆名變化語業。心化唯二：一、自身
X49n0815_p0898c02║相應，謂自心上化現種種心及心法影像差別；二、他
X49n0815_p0898c03║身相應，謂令他心亦現種種心及心法影像差別。此
X49n0815_p0898c04║並相分，似見分現。問：云何不化非情令心相現？答：非
X49n0815_p0898c05║情已是心等相分，云何復令有心相現？若心相現，即
X49n0815_p0898c06║名有情，即非非情攝。是故化心但有二種。問：既許化
X49n0815_p0898c07║作非情色相，如化佛等，於此現心說非身化，斯有何
X49n0815_p0898c08║失？答：色有離質，化通非身。心法不然，無非身化。彼論
X49n0815_p0898c09║復有異師說云：心不可化，但由定力能令自心解非
X49n0815_p0898c10║分法，名化自心。若加被他，令愚昧者解甚細法，令失
X49n0815_p0898c11║念者得正憶念，名化他心。前為正義，故許化心。故
X49n0815_p0898c12║【論】云：無上覺者，神力難思，故能化現。無形質法者，但
X49n0815_p0898c13║不許有非身相應化身，自他身相應有化心，不遮依
X49n0815_p0898c14║法正義。問：佛地第七，菩薩亦能化，如何此中唯說如
X49n0815_p0898c15║來，不是菩薩耶？解云：論師意異護法，但許諸能化，不
X49n0815_p0898c16║是菩薩，亦能化心。又解：此論之中，就勝者說，攝異八
X49n0815_p0898c17║地已上，只能化心。
X49n0815_p0898c18║【論】若不爾者至當不知故者。此立理也。意云：若不化
X49n0815_p0898c19║者，云何化身現貪、嗔等？貪、嗔等久已斷故。又如來實
X49n0815_p0898c20║心，等覺、菩薩尚不能知，故二乘及傍生等知佛心者，
X49n0815_p0898c21║是化心也。
X49n0815_p0898c22║【論】由此經說化無量類至相分現故者，此引證。於中
X49n0815_p0898c23║有三：初引涅槃經，次引佛地經，後深密經。前二教易
X49n0815_p0898c24║知。故解深密經第五云：曼殊室利菩薩復白佛言：世
X49n0815_p0899a01║尊！如來化身當言有心？為無心耶？佛言：告善男子！非
X49n0815_p0899a02║是有心，亦非無心。何以故？無自依心故，有依他心故。
X49n0815_p0899a03║瑜伽論第七十八亦同彼說。今論主釋經云：有依心
X49n0815_p0899a04║者，於依他實見分上相分心心法現，故云依他實心
X49n0815_p0899a05║相分現故。
X49n0815_p0899a06║【疏】化無量化人之類，皆令有心。為引他故者，若佛彰
X49n0815_p0899a07║化實眾生等時，即化作化人，方便攝引。如須達長者
X49n0815_p0899a08║最初見佛，不辨禮佛，在佛邊坐。是時如來還作淨居
X49n0815_p0899a09║天，光明實成，威儀庠序，動止可觀，即禮佛以百偈而
X49n0815_p0899a10║彰佛德。須達見已，遂起學彼天威儀而作禮佛。故知
X49n0815_p0899a11║化人亦有心也。
X49n0815_p0899a12║【疏】此涅槃經下，佛地經者，論中先引涅槃，下引佛地
X49n0815_p0899a13║經。佛地經又說如來成所作智，化作三業等，又說變
X49n0815_p0899a14║化有依他心等者，是解深密文，瑜伽同。
X49n0815_p0899a15║【疏】雖說至四業果者，瑜伽九十八說：又諸聖者，變化
X49n0815_p0899a16║神道，於其四事，不能變化：一者、根，二者、心王，三者、心
X49n0815_p0899a17║所有法，四者、業及業異熟。今論主會云：言四事不化
X49n0815_p0899a18║者，而依餘聖，不依如來等。言等心所業果也。
X49n0815_p0899a19║【疏】又無根等用至化為何法等者，論主重會之，實二
X49n0815_p0899a20║化色根、心等，而言不化。心等依實用說，所化根等無
X49n0815_p0899a21║發識實用，心、心所無實緣邊用。若化業果異熟色等
X49n0815_p0899a22║者，能受苦樂用，故言不化。故佛地云：但諸化色同實
X49n0815_p0899a23║色同，化根及心但有相現，不同實用。若化佛色身及
X49n0815_p0899a24║化聲說，法界即相，欲、色二界皆有實用，餘化香、味、觸
X49n0815_p0899b01║三，即無實用故。
X49n0815_p0899b02║【疏】云香等亦應然者，意云：若化根等有實用，所化香
X49n0815_p0899b03║等三法有實用，其事云何？如佛、菩薩於色界中，雖化
X49n0815_p0899b04║香、味、觸三共，謂色界無段食，所化香等三塵皆無實
X49n0815_p0899b05║用。若於欲界中化香等者，亦有實用，以欲界中有段
X49n0815_p0899b06║食故。如前第二內，便明化中化。其何法等，彼處已明。
X49n0815_p0899b07║【論】謂自性身至離諸雜染者。意云：離雜染者，顯不能
X49n0815_p0899b08║起貪、恚等也。故疏主依此不起貪等，云應木、石以之
X49n0815_p0899b09║為難。難云：若不言離雜染等，即不起貪、恚等是自性
X49n0815_p0899b10║身者，木、石亦不起貪等，應名自性身具諸功德。此但
X49n0815_p0899b11║以不起貪等為難，不離木、石中之實性，實性亦是真
X49n0815_p0899b12║如體故。答：此亦不然。此自性身能順生善法，木、石不
X49n0815_p0899b13║也，為例不須生善法故。有義云：然其疏說法身轉依
X49n0815_p0899b14║真如，順生無漏四智功德，有情身中當能順生，故亦
X49n0815_p0899b15║得說具恒沙功德。木、石之性非現不順，當亦無有順
X49n0815_p0899b16║生義故。又應正說木、石之性即佛法身，法身真如體
X49n0815_p0899b17║周遍故。評曰：雖作時釋，非眾本意，本意如前。
X49n0815_p0899b18║【疏】常樂我淨等應分別等者，次下即是分別也。無為
X49n0815_p0899b19║功德顯無生滅者，無為功德無色心等差別相用，故
X49n0815_p0899b20║無生滅也。
X49n0815_p0899b21║【論】自受用身至真實功德者。此彰受用身具足心等
X49n0815_p0899b22║有為實德。
X49n0815_p0899b23║【論】若他受用至化功德者。釋他受用及變化身，唯有
X49n0815_p0899b24║化相有為功德。佛地第七亦同。
X49n0815_p0899c01║【論】兼利他為增上緣，乃至俱利攝者，此一段文意，明
X49n0815_p0899c02║法身亦通二利。其法身若與自受用身為依，故云法
X49n0815_p0899c03║身即是自利攝。其法身亦為利他為增上緣，令諸有
X49n0815_p0899c04║情得利樂故。又與他受用及變化身為依，令他受用
X49n0815_p0899c05║身、變化身利有情，故其法身即是利他。
X49n0815_p0899c06║【論】自受用身，唯囑自利者。問：因自受用，方有化他，復
X49n0815_p0899c07║與有情不為障礙。為依增上二義既具，何唯自利？答：
X49n0815_p0899c08║其自性身，非唯二義，復是眾聖所證之境。自受用身，
X49n0815_p0899c09║非餘所知，故不為例。然實非無利他之義，望增勝義，
X49n0815_p0899c10║故無有失。
X49n0815_p0899c11║【論】而囑佛法，相、性異故者，謂身、土體雖是一向，而相
X49n0815_p0899c12║屬佛，即是能依理性囑，故成所依。由斯同體，能、所有
X49n0815_p0899c13║異。又云：若真如與四智覺為性，即名為相，故真如名
X49n0815_p0899c14║為身。若與說法為性，能持、自持，故真如為性，即名為
X49n0815_p0899c15║土。故身、土有別。
X49n0815_p0899c16║【論】然隨事相，其量無邊者，意說法身是性，餘色等有
X49n0815_p0899c17║為是相。相既眾多無量，遍一切處；性隨於相，亦遍一
X49n0815_p0899c18║切處，猶如虗空遍一切處故。
X49n0815_p0899c19║【論】自受用身還依自土至亦可說言遍一切處者。此
X49n0815_p0899c20║明自受用身依受用土。此受用土，即是諸經中十八
X49n0815_p0899c21║圓滿所成淨土也。其十八圓滿，具如無性、世親攝論。
X49n0815_p0899c22║圓鏡智相應淨識者。此於能變體，如諸穢土。第八變
X49n0815_p0899c23║淨土，是鏡智相應淨識所變，即十八中果圓滿攝。言
X49n0815_p0899c24║由昔所修自利無漏純淨佛土因緣成熟等者，即十
X49n0815_p0900a01║八中因圓滿也。故佛地經云：勝出世間善根所起，周
X49n0815_p0900a02║圓滿無際者，其量難測。即十八圓滿中分量圓滿也。
X49n0815_p0900a03║【疏】眾寶莊嚴者，大寶華王眾所建立，無量功德所莊
X49n0815_p0900a04║嚴故。如淨土量，身量亦爾。乃至無限善根所引生故
X49n0815_p0900a05║者，此明身量。且如欲、色界色身，由因勢力，其量漸大，
X49n0815_p0900a06║乃至色究竟天所得色身一萬六千踰繕那量。此如
X49n0815_p0900a07║來身量無邊，無邊善根所引生故。功德智慧義亦可
X49n0815_p0900a08║說言遍一切處者，此釋外難。外難：若如色法可言無
X49n0815_p0900a09║邊，如智等功德既無形量，如何言無邊？其故作此說
X49n0815_p0900a10║云：依所證真如及所依身無有邊故，說能依智慧等
X49n0815_p0900a11║亦無有邊。
X49n0815_p0900a12║【疏】隨住十地菩薩宜，至廣如彼說者，意說他受用身
X49n0815_p0900a13║居十地中，隨十地菩薩所宜現土，或大或小，或勝或
X49n0815_p0900a14║劣，前後改轉，皆隨菩薩根性所宜，有斯差別故。初地
X49n0815_p0900a15║菩薩見百葉蓮華佛，二地菩薩見千葉蓮華佛，三地
X49n0815_p0900a16║菩薩見百千佛，其土亦爾，皆初小劣，後皆勝大故。
X49n0815_p0900a17║【論】或小、或大、或劣等者，意說初地菩薩所現他受用
X49n0815_p0900a18║佛，名小、名劣；二地菩薩所見，名大、名勝。乃至已後准
X49n0815_p0900a19║知。前後改轉者，即改劣作後勝妙。初地菩薩入第二
X49n0815_p0900a20║地，即初地身土或時滅、或時不滅，更為第二地菩薩
X49n0815_p0900a21║所現他受用身土。以後准知，故名前後改轉。
X49n0815_p0900a22║【疏】唯見百佛至三千大千世界者，意說見初地一箇
X49n0815_p0900a23║他受用佛，見一百大化佛，見一百箇百億一四天下
X49n0815_p0900a24║小化佛，見一百箇三千大千世界。
X49n0815_p0900b01║【疏】他受用法樂增，同自受用，俱名受用者，意云：疏說
X49n0815_p0900b02║他受用身法樂增故，與自受用身同者，恐錯。隨云：他
X49n0815_p0900b03║受用佛既是相分心，不是實心，如何受法樂增？眾中
X49n0815_p0900b04║應言：自受用身即受法樂增。若他受用令他菩薩受
X49n0815_p0900b05║用法樂增，然受用身齊故，二身俱名受用。若爾，化佛
X49n0815_p0900b06║說法亦令他受用法樂化，亦應名他受用？佛答：不爾。
X49n0815_p0900b07║以他受用佛說法增故，但名他受用；化佛神通增故，
X49n0815_p0900b08║唯名化佛，不名受用。
X49n0815_p0900b09║【論】未登地有情，所宜化為佛土，或淨或穢，或小或大
X49n0815_p0900b10║者。或淨或大者，即是一大三千界中，有一大化佛所
X49n0815_p0900b11║變，立名淨名大；若一四天下小化佛所變，立名小名
X49n0815_p0900b12║穢。又此四天下化佛，若人壽八萬歲，海水漸減，處處
X49n0815_p0900b13║皆明珠妙辨，彌勒佛下生時，名淨名大；若人壽百歲，
X49n0815_p0900b14║海水漸增，有荊蕀砂礫，即名小名穢。
X49n0815_p0900b15║【論】自性身土，一切如來同所證故，體無差別等者，此
X49n0815_p0900b16║明身土諸佛同異門。諸聖教中，約義不同，互有同有
X49n0815_p0900b17║異，皆不相違。且莊嚴論偈云：由依心業故三身俱平
X49n0815_p0900b18║等。釋曰：彼三種身，由三義故，如其次第，一切諸佛悉
X49n0815_p0900b19║皆平等。由依故，一切諸佛自性身平等，法界無別故；
X49n0815_p0900b20║由心故，一切諸佛生身平等，佛心無別故，生身即自
X49n0815_p0900b21║受用身；由業故，一切諸佛化身平等，同一所作故。若
X49n0815_p0900b22║依佛地第七所明，三身諸佛各有同異。故彼論云：法
X49n0815_p0900b23║身實性，一切如來皆共有故，無有差別。就能證因有
X49n0815_p0900b24║差別故，假說差別。其餘二身，各別因感，各別自性，實
X49n0815_p0900c01║有差別，但無別執。同處相似，利樂、意樂、事業平等，說
X49n0815_p0900c02║無差別。又按攝論，亦有同異。彼第九云：諸佛法身，當
X49n0815_p0900c03║言有異？當言無異？依止、意樂、業無別故，當言無異。釋
X49n0815_p0900c04║曰：同莊嚴論。又無量佛身現等覺故，當言有異。此顯
X49n0815_p0900c05║法身約能證說，同佛地論。又云：無量依身差別轉故，
X49n0815_p0900c06║當言有異，身亦爾。即今此論中，約色身明，據有異說。
X49n0815_p0900c07║【論】餘二身土至有共不共等者。佛地第七有三師說，
X49n0815_p0900c08║此同第三師正義所說。彼論甚廣，今者略云：一切如
X49n0815_p0900c09║來所化有情，為共不共？有義皆共，以一一佛皆能化
X49n0815_p0900c10║度一切有情，福德智慧一切平等，三無數劫勤修行
X49n0815_p0900c11║願，同為拔濟一切有情求菩提故。如說一佛所化有
X49n0815_p0900c12║情，即一切佛。有義不共，以佛所化諸有情類本相囑
X49n0815_p0900c13║故。是故如來底沙佛時，曾與慈氏同為弟子。佛觀釋
X49n0815_p0900c14║迦所化有情善根先熟，慈氏所化善根後熟。又觀慈
X49n0815_p0900c15║氏因行先滿，釋迦後滿。遂於一處入火光定，令釋迦
X49n0815_p0900c16║見，七日七夜不下一足，一偈讚嘆，令超慈氏在前成
X49n0815_p0900c17║佛。又佛將欲入涅槃時，作如是言：我所應度，皆已度
X49n0815_p0900c18║訖。又契經說：佛涅槃時，觀一切所化有情，現在非想
X49n0815_p0900c19║非非想處，當生此間，應受佛化。遂留一化身潛住此
X49n0815_p0900c20║界，先所受身現入涅槃。彼從非想非非想沒，來生此
X49n0815_p0900c21║間。佛所留化，為說妙法，成阿羅漢，爾時化身方沒不
X49n0815_p0900c22║現。又諸經中處處宣說能化所化相屬決定，是故諸
X49n0815_p0900c23║佛所化不共。如實義者，有共不共。無始時來，種性法
X49n0815_p0900c24║爾，更相繫囑，或多囑一，或一囑多。菩薩因時成熟有
X49n0815_p0901a01║情，亦不决定或共不共。故成佛已，或共化度，或別化
X49n0815_p0901a02║度。若所化生一向共者，何須多佛？一佛能化一切生
X49n0815_p0901a03║故。乃至若所化生一向不共，菩薩不應發弘誓願，歷
X49n0815_p0901a04║事諸佛，修學大乘。又諸佛不應以己所化付囑後佛。
X49n0815_p0901a05║【論】所化共者至展轉相雜為增上緣等者，意說共化，
X49n0815_p0901a06║謂諸佛後得智上，同處同時，各現一化，互其狀相似，
X49n0815_p0901a07║不相障礙，更相和雜，通說正法等。猶如大海水，百流
X49n0815_p0901a08║皆至，雖見一海水，其實有眾多水和雜。今亦爾，雖見
X49n0815_p0901a09║一佛，其外其中，亦有眾多佛土和雜，令見一佛等，是
X49n0815_p0901a10║增上緣也。如是等事，不可思議，非唯識理，不可解了。
X49n0815_p0901a11║自受用者，唯淨無漏等者，意云諸身土中，自受用心，
X49n0815_p0901a12║互唯淨非穢，是佛能知變，非餘所知，故云唯淨無漏。
X49n0815_p0901a13║【疏】能變之者，無煩惱穢故者。問：七地以前，煩惱猶起，
X49n0815_p0901a14║云何乃言煩惱穢？答：雖有煩惱，皆為利益，具無量德，
X49n0815_p0901a15║故不為過為穢也。
X49n0815_p0901a16║【疏】此據相似者，意說：雖能變者識通有漏、無漏，然所
X49n0815_p0901a17║變土亦通有漏、無漏，而所變淨土相狀相似，以有漏、
X49n0815_p0901a18║無漏土一種皆名為淨土。意云：雖所變土有漏、無漏
X49n0815_p0901a19║不同，然一種皆是淨土，故云相似。
X49n0815_p0901a20║【疏】本質通淨穢者，佛所變質似染名穢，謂荊蕀、砂礫
X49n0815_p0901a21║等名穢。
X49n0815_p0901a22║【疏】然彼無此事，彼無漏狹，不能緣身土等者，此有二
X49n0815_p0901a23║解：一、謂若二乘第六識中，無漏後得智所變者，唯無
X49n0815_p0901a24║漏淨穢。然二乘人無漏後得智，緣土狹少，不能多時
X49n0815_p0901b01║緣土；二乘人無漏心中，多分緣四諦理，彼緣土者，即
X49n0815_p0901b02║與四諦理合緣之無，唯獨緣土後得智。二、云二乘人
X49n0815_p0901b03║全無緣土無漏後得智，即二乘有漏心中所變，即唯
X49n0815_p0901b04║有漏通淨穢。此梵王見淨，舍利弗見穢，或佛以足指
X49n0815_p0901b05║按地，令三千界清淨，其餘異生、二乘等，隨佛所變土
X49n0815_p0901b06║皆淨。梵王，即是八地已上菩薩第四禪梵王也。
X49n0815_p0901b07║【疏】今此文中總約三法者，謂蘊、處、界三法也。周云：一、
X49n0815_p0901b08║佛變自土，二、十地菩薩變化土，三、地前菩薩、二乘、異
X49n0815_p0901b09║生等變化土。故云總約三法一切有情為論。
X49n0815_p0901b10║【論】純善無漏因緣所生等者，具二義故名無漏：一云
X49n0815_p0901b11║純善無漏因緣所生；二是道諦攝，非苦、集故。此中意
X49n0815_p0901b12║說：無漏識變相，必無漏性懸隔故。
X49n0815_p0901b13║【疏】淨與不淨，理必須同等者，淨者即是淨土相分，不
X49n0815_p0901b14║淨者即是穢土相分。此文意說，若無漏心變起淨、穢
X49n0815_p0901b15║土相分，淨、穢雖不同，此相分從能變心判性，俱是善、
X49n0815_p0901b16║無漏性，以無漏心是順益義勝故。言非如有漏心相
X49n0815_p0901b17║見性有別者，且如有漏鼻、舌、身三識，三識通三性，其
X49n0815_p0901b18║所緣香、味、觸境，即唯無記，故能緣心與所緣境性各
X49n0815_p0901b19║別也。有為同性，即如無漏識變起香、味、觸三境，三境
X49n0815_p0901b20║即唯善、無漏。若餘異生等鼻、舌、身識，是善性相分，佛
X49n0815_p0901b21║所變香、味、觸三以為本質，變起相分，即此相分從本
X49n0815_p0901b22║質判性，亦是善性，故親相分亦是云有漏善性。
X49n0815_p0901b23║【疏】蘊等識相不必皆同，以蘊、處、界三法因緣雜引生
X49n0815_p0901b24║故等者，疏雖具釋，續者猶迷。今外申難，舉此文答難，
X49n0815_p0901c01║令讀者易知曉。文外難云：無漏識所變相分同識攝，
X49n0815_p0901c02║無漏亦不無漏識蘊變相同於識，俱識蘊攝。答：不然。
X49n0815_p0901c03║蘊等識相不必皆同，三法因緣雜引生故。識相者，識
X49n0815_p0901c04║謂見分、相相分。此文意說，若心緣蘊、處、界等時，其所
X49n0815_p0901c05║緣親相分蘊、處等，不可隨能緣心即識蘊攝，即所緣
X49n0815_p0901c06║蘊等還成色、心等十八界別。且如第八識親相分中
X49n0815_p0901c07║變起五根塵，即所緣十處，及法處中定果實色，并五
X49n0815_p0901c08║識所緣五塵，及第六識等緣十八界時，此等所緣十
X49n0815_p0901c09║八界等，還是十八界攝，不隨能緣心判是識蘊攝及
X49n0815_p0901c10║法界攝也。以見分及十八界非是一類種生，故名云
X49n0815_p0901c11║從自色、心等種子生也。故所緣相分不從能緣心是
X49n0815_p0901c12║識蘊攝。然見分、相分既純無漏善種子生，故見、相二
X49n0815_p0901c13║分同是善性，同無漏也。與見雜種色、心等亦各有異，
X49n0815_p0901c14║十八界種子各各別生，名為雜種，與見分種不同，故
X49n0815_p0901c15║色、心、蘊、處、界各有異也。
X49n0815_p0901c16║【疏】乃至相應法相分亦然等者，上來唯心王見分，此
X49n0815_p0901c17║下明心所見相分。如心所中，且如受緣蘊等十八界
X49n0815_p0901c18║時，此蘊、界等即不隨於受，而是受蘊攝，以色、心別故。
X49n0815_p0901c19║乃至想等，皆准此可知。心王不繫心所，亦同不繫法。
X49n0815_p0901c20║純種唯無漏者，心所見相分，種雖不同，而俱是善無
X49n0815_p0901c21║漏，故云純種唯無漏。作用法不同，雜種生色心者，作
X49n0815_p0901c22║用不同者，謂心、心所緣邊作用色，是質礙作用受，是
X49n0815_p0901c23║領納作用想，是取像境義廣相作用作用受，不同雜
X49n0815_p0901c24║種生色心引也，即是各各外種生義。不可有漏同無
X49n0815_p0902a01║漏難者，不可難言：見、相俱是無漏，所變相分同能緣
X49n0815_p0902a02║識，皆識蘊攝。又不可難云：有攝見、相同有漏，即能緣
X49n0815_p0902a03║心，或通三性，所緣唯無記。亦可無漏中見、相同種無
X49n0815_p0902a04║漏，能緣與所緣性各別，不可作此難。又敘難云：無漏
X49n0815_p0902a05║見、相，外善等種同性有漏，二分殊勝，種何不等？答：繫
X49n0815_p0902a06║殊不可為難。雖敘三難，總皆有理，任情取捨。
X49n0815_p0902a07║【疏】何故界繫見相至有漏、無漏必同耶者。此中問意
X49n0815_p0902a08║云：見相更許別界繫，何必同是有漏、無漏耶？答：雖見
X49n0815_p0902a09║相有界繫不同者，然有漏、無漏各須同，仍相順故。同
X49n0815_p0902a10║攝無漏，可名相順。若一有漏、一無漏，即相順義失。何
X49n0815_p0902a11║者？且如身在欲界，由得通力，引得色界天眼、耳根，即
X49n0815_p0902a12║許欲界第八識見分，緣上界天眼、耳根相分。所緣相
X49n0815_p0902a13║分與見分，雖界繫別，然同是有漏、無漏，以相順故。
X49n0815_p0902a14║【疏】善等三性，識之相分不必皆同至性不可同者，此
X49n0815_p0902a15║釋論中蘊等識相不必皆同，三法因緣雜引生故文
X49n0815_p0902a16║也。疏雖具釋，讀者猶迷，冀令易曉，先須問起。問云：有
X49n0815_p0902a17║漏識所變相分同識是有漏，善等識能變相分同識
X49n0815_p0902a18║是善性、不善、無記性。為難准知，故舉論答：善等識相
X49n0815_p0902a19║不必皆同，三性因緣雜引生故。意說能變識通三性。
X49n0815_p0902a20║相分唯無記者，謂各各從自名言三性種子雜引生
X49n0815_p0902a21║故，由斯香、味、觸三唯無記，不妨鼻、舌、身三識通於三
X49n0815_p0902a22║性。其第六識并眼、耳二識，亦准知許境通無記故。又
X49n0815_p0902a23║末那識相分種子與第八識得成因緣，與所生果必
X49n0815_p0902a24║同無覆無記。若不爾者，第七相分唯是有覆無記所
X49n0815_p0902b01║攝，如何與八得成因緣？故知相不必同性故。疏云性、
X49n0815_p0902b02║相別故者，性謂三性識體，相謂識所變相。性即囑心，
X49n0815_p0902b03║相是境。心別境故，不得同性，故云善等識相不必皆
X49n0815_p0902b04║同等也。
X49n0815_p0902b05║【疏】如無漏緣使等，相分唯有漏者，如菩薩以後得智，
X49n0815_p0902b06║緣有情身中煩惱時，不妨見分是無漏，相分是有漏，
X49n0815_p0902b07║使即煩惱也。
X49n0815_p0902b08║【疏】虗空等能緣心通三性，相分唯無記者。解云：此約
X49n0815_p0902b09║化運心緣虗空，故能緣心通無記等，所緣相分唯無
X49n0815_p0902b10║記。然大乘中說虗空非擇滅，即是勝義無記。其能緣
X49n0815_p0902b11║心通三性等，此意明見、相二分不同性所以。
X49n0815_p0902b12║【疏】若皆純種唯一性者，此外難。外難云：見相同一種
X49n0815_p0902b13║生，故見相皆同一性。難云：若爾，即諸經論中說三境
X49n0815_p0902b14║唯無記之言，應不成失。故知能緣三識通三性，所緣
X49n0815_p0902b15║香等三境唯無記。
X49n0815_p0902b16║【疏】不可說約第八所變至故應言通三性者，此牒外
X49n0815_p0902b17║救。外救云：第八所變香等唯無記，以見分是無記故。
X49n0815_p0902b18║其鼻等三識所變香等三境通三性，以能緣識通三
X49n0815_p0902b19║性故。又或三境通善、無記二性，佛所變香等唯是善
X49n0815_p0902b20║性，異所變是無記，故云三境通二性也。諸論無文，說
X49n0815_p0902b21║香等通不善性故。又鼻等三識所變香等是三處攝，
X49n0815_p0902b22║故云應言通三性。故今牒云不可說約第八所變唯
X49n0815_p0902b23║說無記等。難云：此亦不然，諸論無文故。論中無文，說
X49n0815_p0902b24║之第八變唯無記，餘三識所變隨能變識通三性、二
X49n0815_p0902c01║性等，故知不分。或三識所變至諸論無文故者，總是
X49n0815_p0902c02║難也。三識所變香等三境，是本質三處攝，故唯無記。
X49n0815_p0902c03║應言通三性，諸論無文故。虗空非擇滅例亦應然故
X49n0815_p0902c04║者，此約經例之具。大乘中說虗空非擇滅是無記，其
X49n0815_p0902c05║能緣虗空等心通三性。汝若言鼻等三識通三性，故
X49n0815_p0902c06║所變香等亦通三性者，亦應緣虗空等心通三性，所
X49n0815_p0902c07║緣虗空非擇滅應通三性。既能緣虗空等心通三性，
X49n0815_p0902c08║所緣虗空等是無記，明知鼻等識通三性，所緣香等
X49n0815_p0902c09║是無記。
X49n0815_p0902c10║【疏】蘊等識相至類此應知者。意云：若蘊等識相見分
X49n0815_p0902c11║同者，便無蘊、處、界三科，以同是識蘊故。既有三科別，
X49n0815_p0902c12║明知相見分不必皆同一也。若相見分有異，二性不
X49n0815_p0902c13║同，故有五蘊、十二處、十八界等。如前蘊等識相不必
X49n0815_p0902c14║皆同，三法因緣雜引生故，文中解說。
X49n0815_p0902c15║【疏】佛地論說三身生滅門者，法身常住，受用變化是
X49n0815_p0902c16║無常故。佛地論云：如是法身，雖離一切分別戲論，而
X49n0815_p0902c17║無生滅，故說名常。二身雖有念念生滅，而依常身無
X49n0815_p0902c18║間斷故，恒相續故，說名為常。經說如來色、受等法一
X49n0815_p0902c19║切常住者，依此道理，非無生滅，無漏種子修習增長
X49n0815_p0902c20║所生起故；生者皆滅，一向說故；色、心皆見，是無常故；
X49n0815_p0902c21║常住色、心，曾不見故。
X49n0815_p0902c22║【疏】化身、他身，色俱非等，化心亦爾者，此有三句：第一
X49n0815_p0902c23║句，化自身為他，如天女自變其身如舍利；第二句，化
X49n0815_p0902c24║他為自，即如天女變他舍利，令見天女。故疏云：化自、
X49n0815_p0903a01║他身，色俱非等，是第三句化非自非他。自如變外山
X49n0815_p0903a02║河等，不利自、他身，名俱非句也。化色文爾，化心亦爾。
X49n0815_p0903a03║化心但有二句，無他非句，於非情不化心故。
X49n0815_p0903a04║【疏】受用、變化門者，於三身中，自、他二受用身，為地前
X49n0815_p0903a05║所現，名變化身。謹按佛地論云：受用身者，有色、非色。
X49n0815_p0903a06║色非色者，謂心、心所諸法，無形質故，亦不可說形量
X49n0815_p0903a07║大小。然就所依身及所知境，亦得說言遍一切處。其
X49n0815_p0903a08║色有二種：一者、實色，二者、化色。言實色者，三無數劫
X49n0815_p0903a09║修感色身相好等業，轉五根等有漏色身，得佛無漏
X49n0815_p0903a10║五根等色無量相好，莊嚴其身，周遍法界，稱實淨土。
X49n0815_p0903a11║大圓鏡智相應淨識所變身土無限量故，諸佛識變，
X49n0815_p0903a12║同處同時，其相相似，不相障礙，盡未來際，無間無斷，
X49n0815_p0903a13║依此能令諸佛受用廣大喜樂，是故說名受用身土。
X49n0815_p0903a14║如是身土，唯佛乃知，非諸菩薩五根所證也。此即名
X49n0815_p0903a15║為自受身。化色者，由悲願力，為入大地諸菩薩眾，現
X49n0815_p0903a16║種種身、種種相好、種種言音，依種種土，形量不定，令
X49n0815_p0903a17║諸菩薩得大法樂。他受用身、變化身者，亦由悲願力，
X49n0815_p0903a18║為化他前諸有情故，現變化身，通色、非色。非色者，即
X49n0815_p0903a19║是變化意業、力、無畏等諸功德相，無形質故，無有形
X49n0815_p0903a20║量。色者，是變化身、語業等，隨時、隨處、隨眾所宜，所現
X49n0815_p0903a21║身形，其量不定。名變化身者，諸佛共有，如前廣解，此
X49n0815_p0903a22║中略而不言。
X49n0815_p0903a23║【疏】三、身相對四句門者，按彼論云：如是三身，有四分
X49n0815_p0903a24║故，得為四句：一、受用非變化，謂自利分實受用身；二、
X49n0815_p0903b01║變化非受用，謂變化身為化地前雜類生故，或麤或
X49n0815_p0903b02║妙，或令歡喜，或令畏怖，改轉不定，但名變化，不名受
X49n0815_p0903b03║用，不必令受現法樂故；三、亦受用亦變化，謂為地上
X49n0815_p0903b04║菩薩所現種種化身，令諸菩薩受法樂故，名他受用，
X49n0815_p0903b05║隨時改轉不決定故，名變化。故云亦受用亦變化也。
X49n0815_p0903b06║非受用非變化，謂法身、真如。
X49n0815_p0903b07║【疏】生、法二身攝三身門者，按彼論云：或處說佛有二
X49n0815_p0903b08║種身：一者、生身，二者、法身。若自性身，若實用身，俱名
X49n0815_p0903b09║法身，諸功德法所依止故，諸功德法所集成故。解云：
X49n0815_p0903b10║自性身名法身，是功德法所依止故；若自受用身名
X49n0815_p0903b11║法身，諸功德法所集成故。此等名法身也。生身者，若
X49n0815_p0903b12║變化身，若他受用，俱名生身，隨眾所宜，數現生故。故
X49n0815_p0903b13║云此二身攝三身也。
X49n0815_p0903b14║【疏】十佛攝三身門者，言十佛者：一、現等覺佛；二、弘誓
X49n0815_p0903b15║願佛；三、業異熟佛；四、住持佛；五、變化佛；六、法界佛；七、
X49n0815_p0903b16║心佛；八、定佛；九、本性佛；十、隨樂佛。前五世俗佛，後五
X49n0815_p0903b17║勝義佛，隨其所應，三身所攝。釋曰：起身現於樹下成
X49n0815_p0903b18║道，名現等覺佛；以願乘通化一切生，名弘誓願佛；百
X49n0815_p0903b19║劫修相好業，感王宮生相好之身，名業異熟佛；績素
X49n0815_p0903b20║等像，名為住持佛；法身自體，名法界佛；第八識無漏，
X49n0815_p0903b21║名為心佛；大定之身，名定佛；自受用身，說等種姓，三
X49n0815_p0903b22║劫修成，為本性佛；隨彼地上所樂不同，現身有異，名
X49n0815_p0903b23║隨樂佛；前五是化佛，名世俗佛；後五實身而殊勝故，
X49n0815_p0903b24║名為勝義佛。攝三身者，前五是變化佛，雖第四住持
X49n0815_p0903c01║是化像，以是化佛之形像，總名化佛攝；第六是法身
X49n0815_p0903c02║攝；後四是受用攝；隨佛是他受用身，七、八、九三佛是
X49n0815_p0903c03║自受用身，總名受用身。廣如佛地第七說。
X49n0815_p0903c04║【疏】上來已依略、廣及位等，明能變識等訖者。略者，即
X49n0815_p0903c05║前由假說我、法等一行半頌也。廣者，即二十三行半
X49n0815_p0903c06║頌也。位者，即末後五頌，明唯識位次也。如上依此三
X49n0815_p0903c07║段及廣，明能變識訖。
X49n0815_p0903c08║【疏】所變現所變名為行相者，此師意說，立有二分，即
X49n0815_p0903c09║說本質境是所緣，親相分名行相，能緣之心名之為
X49n0815_p0903c10║事。
X49n0815_p0903c11║【疏】唯似難陀二分義少，分有異者，然難陀師二分俱
X49n0815_p0903c12║實，此師立二分雖似難陀師，然二分是虗不實，故與
X49n0815_p0903c13║難陀有異。
X49n0815_p0903c14║【疏】親疎、所緣二皆不實者，即相分中本質、影像，親疎
X49n0815_p0903c15║二緣皆不實也。
X49n0815_p0903c16║【疏】以疎所緣等取親相，不為行相者，如論云：然相分
X49n0815_p0903c17║等者，舉疎所緣本質境等，取親相分影像，皆不實也。
X49n0815_p0903c18║何故不實？以不為行相用故，所以不實。意說本質影
X49n0815_p0903c19║像不同見分，有分別行相用，故不實。
X49n0815_p0903c20║【疏】此所現土如識變故者，此師更說相分虗疎，其他
X49n0815_p0903c21║受用土中珍寶國土，相分即是虗假不實。意云：此所
X49n0815_p0903c22║現土如識所變，相分皆是不實。
X49n0815_p0903c23║【疏】此相見分至末是用故者，此師說三分中，相見分
X49n0815_p0903c24║雖是依地，而識所變故，是虗非實，非如識自體分是
X49n0815_p0904a01║依地中實。識自體是根本故實，見相是用末故不實，
X49n0815_p0904a02║以相見同是識自體變起故。
X49n0815_p0904a03║【疏】如日及輪，如燈及光，虗實其故者，意說此喻三分：
X49n0815_p0904a04║如日及燈自證分，輪及光喻見分，輪所照之處喻相
X49n0815_p0904a05║分。光是燈光，輪是日輪，亦是日光也。如日出空䬳，光
X49n0815_p0904a06║普照一切，故日燈是體實有。然光及輪，依日等所發
X49n0815_p0904a07║及所照處，皆是不實，喻三分自證實有，見相是假。
X49n0815_p0904a08║【疏】應言唯境、唯見分等者，意云：說三分中，自證分是
X49n0815_p0904a09║實，餘二是假，可言唯識。若如餘師說，見相分亦是實
X49n0815_p0904a10║者，即不應言唯識，應言唯境、唯見分等，以許相、見與
X49n0815_p0904a11║識自證俱實故，即釋所以也。
X49n0815_p0904a12║【疏】設緣色等至不及於識者，意說見分緣現在五塵
X49n0815_p0904a13║所變相分，相分亦不是實，不及於識是實也。
X49n0815_p0904a14║【疏】如緣過、未，乃至故見不及識自體分者，此師意說，
X49n0815_p0904a15║非但過、未相分是不實，即能緣過、未之心二不實故，
X49n0815_p0904a16║緣虗境行相是不實心故，相、見不及識自體分是實
X49n0815_p0904a17║有故。此師計外境是所緣，相分名行相，見分名事。
X49n0815_p0904a18║【疏】彼內證故，此所不論，如緣自體者，意云：若真如是
X49n0815_p0904a19║內證故，無分別智緣真如性，如自證分被見分是內
X49n0815_p0904a20║證故。又此中唯明有為見相是虗，後緣外境故，不論
X49n0815_p0904a21║真如。真如與自證分皆實，故不用也。不爾，唯識理應
X49n0815_p0904a22║不成至俱實有故者，此即初師破後師說。若不如我
X49n0815_p0904a23║說相見是假，識體是實，許見相分俱實有者，如何聖
X49n0815_p0904a24║教但言唯識不言境，許識內境俱實有？故云：此師所
X49n0815_p0904b01║說見相同種生，而有能變所變，故虗實不同。
X49n0815_p0904b02║【論】或識相見等，從緣生至虗實如識者，此即第二護
X49n0815_p0904b03║法之正義。於中有四：一、標定，二、釋難，三、返解，四、問答
X49n0815_p0904b04║釋疑。此初也。
X49n0815_p0904b05║【疏】不遮緣過未，但得假法者，此護法說，雖緣現在五
X49n0815_p0904b06║塵相見但實，亦不遮過未時相分是假。然此相分無
X49n0815_p0904b07║質，是獨影境，名假法也。此師相分與見分別種，若見
X49n0815_p0904b08║分與識自體同一種生。問：何故前師相見與識同種
X49n0815_p0904b09║生，即說相見是虗，自證是實；後師相與識別種生，乃
X49n0815_p0904b10║言三分俱實？答：前師所說，初獨影境，故假；後通性境
X49n0815_p0904b11║及帶質，故實有別也。
X49n0815_p0904b12║【論】唯言遣外，不遮內境者，第二、釋難。難云：若爾，應言
X49n0815_p0904b13║唯境，何言唯識？故舉此論文答。
X49n0815_p0904b14║【論】不爾，真如亦應非實者，第三返解故。
X49n0815_p0904b15║【疏】云若不作此解，真如應非實有。
X49n0815_p0904b16║【疏】若非假者，意云云。若智許非假者，見分便緣實，故
X49n0815_p0904b17║非心境一向非實。意結故，於實中有實非實也。心一
X49n0815_p0904b18║向見質，若前師說心境非實者，不緣。以前師識、見相
X49n0815_p0904b19║二分是假，故作此說，故非心境一向非實。然疏云以
X49n0815_p0904b20║境是虗，言唯識者，却成此義。既言境虗名唯識，明知
X49n0815_p0904b21║境許非實，心是實有。
X49n0815_p0904b22║【論】內境與識既並非虗，如何但言唯識非境者？此第
X49n0815_p0904b23║四，問答釋疑也。此即問也，可知。以下，論主答，有二。
X49n0815_p0904b24║【疏】內是依地，外是遍計所執者，此有兩重內外：一者、
X49n0815_p0904c01║依他是內，遍計所執是外；二、親相分名內，本質名外。
X49n0815_p0904c02║故疏云：又疎所緣緣，亦是外等。
X49n0815_p0904c03║【疏】所執之心，亦是心外法故者，意云執他心實有者，
X49n0815_p0904c04║亦是心外有法。意說非但境是外，若執他心實有亦
X49n0815_p0904c05║是外，謂恐濫故，但言唯識，不言唯境也。
X49n0815_p0904c06║【論】或諸愚夫逆執於境至如外都無者，此護法第二
X49n0815_p0904c07║解唯識。謂愚夫執境沉輪，不解觀心出離道理，令彼
X49n0815_p0904c08║勤觀心出離，由此但說唯識非境。
X49n0815_p0904c09║【疏】佛地所無者，意云：佛地論中無性第二義，此論有
X49n0815_p0904c10║者，為破執故，所以敘也。
X49n0815_p0904c11║【疏】為破執故，雖為愚夫，非心之理，豈佛非有者，此文
X49n0815_p0904c12║意說。然論文中但言或謂愚夫迷執於境，乃至解脫
X49n0815_p0904c13║生死者，意說為破愚夫執故，所以論中唯識言為愚
X49n0815_p0904c14║夫也。非心之理者，即愚夫有心外之道理，名之非心
X49n0815_p0904c15║理。為此遮執，故說唯識。問：愚夫執有相，遮外相故，為
X49n0815_p0904c16║說唯識；如來不執外，不為說故，佛應無唯識，何得遍
X49n0815_p0904c17║為愚夫說唯識耶？答：愚夫執外相，偏說唯識；如來不
X49n0815_p0904c18║執相，不為說唯識，雖不為佛，豈非有情唯識？問：若遮
X49n0815_p0904c19║外境說唯識，應唯有識而無相分。答：外境是遍計，說
X49n0815_p0904c20║識無外境；相分是內境，識所變故，是唯識故。雖有二
X49n0815_p0904c21║分，皆名唯識，即前二師皆許有相、見分義。
X49n0815_p0904c22║【疏】即前二師許有相見分義者，就護法解第四問答
X49n0815_p0904c23║釋疑中，答問中有三、四解，前二解許有二分，故云前
X49n0815_p0904c24║師許有相見分義也。
X49n0815_p0905a01║【論】相分等至多分生者。此師意云：謂相、見分皆識為
X49n0815_p0905a02║性，而由名言妄熏習力故，似多分生。論其性故，但言
X49n0815_p0905a03║唯識，不言唯境。
X49n0815_p0905a04║【疏】即佛後得智，無別相見分至餘作二解，故是所執
X49n0815_p0905a05║者，此第三師中有二解，此即第一解云：佛後得智無
X49n0815_p0905a06║見相分，若餘有漏善心及因中後得智中有見相分
X49n0815_p0905a07║者，即是法執。又佛似有見相故，即現有淨穢者相分，
X49n0815_p0905a08║由佛不作二分解，故非所執，謂餘有情作見相二分
X49n0815_p0905a09║解故，即是所執。此等皆不正義。又佛自在了妄執故
X49n0815_p0905a10║至或佛不現，餘人自見者，此第二解云：即許佛有見
X49n0815_p0905a11║分，以佛證不可言性故有見相分，餘人不證不可言
X49n0815_p0905a12║性故，故見相皆執。故此論文中言無見相者，依餘有
X49n0815_p0905a13║情說，不依佛說也。或可說雖不現淨穢等土相，然餘
X49n0815_p0905a14║人即自見佛有淨土等相分，此亦是不正義。
X49n0815_p0905a15║【疏】由往因中熏習力故，今果亦爾者，由因中無妄熏
X49n0815_p0905a16║習，果中見相亦無妄執也。今此依餘說，故言無別者，
X49n0815_p0905a17║此師云：今依餘有情說無見相，不依佛說無見相也。
X49n0815_p0905a18║【疏】若爾，真如至無別有法者。意問云：見相由妄習，無
X49n0815_p0905a19║故攝唯識；真如非妄習，應當非唯識？答：見相是妄習，
X49n0815_p0905a20║唯有一識名唯識。真如是識性，識性攝唯識，真如即
X49n0815_p0905a21║識性，離識性以外，無別相見，故云除識性無別有法
X49n0815_p0905a22║也。
X49n0815_p0905a23║【疏】第三、結釋施願分者。如論云此論三分至非增減
X49n0815_p0905a24║故者，此文意說，三十頌但名唯識，不得名成唯識。故
X49n0815_p0905b01║本論云：此本論名唯識三十也。從初至末，以長行廣
X49n0815_p0905b02║成立，即名成唯識。即由長行而成立，得三十頌唯識
X49n0815_p0905b03║也。故論云：此論三分成立唯識，長行論文名成唯識
X49n0815_p0905b04║論。由此故，世親造三十頌，但名三十唯識。然疏中云
X49n0815_p0905b05║結釋施願分者，此文應倒，合云釋結施願分。即從次
X49n0815_p0905b06║前論云然相分等，依識變現以來，即釋唯識所以也。
X49n0815_p0905b07║此論三分成立唯識等，即是結也。後之二頌，迴施發
X49n0815_p0905b08║願也。或從初論文至此心與心所定相應故以來，是
X49n0815_p0905b09║釋此論三分成立唯識。下是結釋施願，可知。或結釋
X49n0815_p0905b10║施願分者，意說此論三分以下文至非增減故以來，
X49n0815_p0905b11║即釋結文也。施願如前。
X49n0815_p0905b12║【疏】以佛說法初、中、後善等者，即初一頌半名初，次二
X49n0815_p0905b13║十三行半頌名中，後五行頌名後。純一名初，意云：初
X49n0815_p0905b14║一行半頌略明唯識能變之相而無雜亂，得純一名。
X49n0815_p0905b15║圓滿名中，意云：二十三行半頌廣引聖教成唯識道，
X49n0815_p0905b16║理極圓滿故。清白梵行名後，意說：後五行頌明唯識
X49n0815_p0905b17║行位，辨菩薩略行十種勝行，名清白梵行。今此論同
X49n0815_p0905b18║彼佛所說教，故云三分也。
X49n0815_p0905b19║【疏】此中言成至理、實俱通者，以教成教者，即廣引聖
X49n0815_p0905b20║教成三十頌唯識也；以教成理者，以聖教成唯識道、
X49n0815_p0905b21║理亦可；以理成理，即以比量道、理成唯識道、理俱得。
X49n0815_p0905b22║疏：次就依、行、果三解，亦得名三分成立唯識。故三十
X49n0815_p0905b23║頌中，前二十五頌唯識世俗、勝義境，次四行頌明行，
X49n0815_p0905b24║後有一頌明唯識果。理、體分明唯識相、義者，意說據
X49n0815_p0905c01║理、性、相、位以分三分，即初二十四頌廣明唯識相，第
X49n0815_p0905c02║二十五頌唯識性，後五頌明唯識行、位。此即第三科
X49n0815_p0905c03║也。
X49n0815_p0905c04║【論】顯唯識理極明淨者，立正破邪，顯唯識教理極明
X49n0815_p0905c05║淨故。意說非但真如得明淨，即唯教理亦極明。即由
X49n0815_p0905c06║教成教，所成之教得明淨；由理成理，所成之理得明
X49n0815_p0905c07║淨也。
X49n0815_p0905c08║【論】已依聖教及正理至速登無上覺者。此即迴施發
X49n0815_p0905c09║願分。於中二：初之兩句，牒結上一部，謂依聖教及比
X49n0815_p0905c10║量正迴施發願，由斯造論所獲功德，拔濟群生，願共
X49n0815_p0905c11║速證無上菩提。
X49n0815_p0905c12║【疏】由三十頌至依三義配釋，皆有非增減義者，如前
X49n0815_p0905c13║第一約初、中、後科，第二依境、行、果三科，第三依性、相、
X49n0815_p0905c14║行、位科，三十頌故依二十三家科，三十頌即一一科，
X49n0815_p0905c15║三義中皆無增減義也。
X49n0815_p0905c16║
X49n0815_p0905c17║成唯識論疏義演卷第十三末（終）