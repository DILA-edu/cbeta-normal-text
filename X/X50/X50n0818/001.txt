X50n0818_p0027a01║
X50n0818_p0027a02║No. 818
X50n0818_p0027a03║菩薩藏阿毗達摩古迹記卷第三本
X50n0818_p0027a04║
X50n0818_p0027a05║青丘沙門　太賢　集
X50n0818_p0027a06║成唯識論學記卷上（釋一二半）
X50n0818_p0027a07║此論略以三門分別：一、顯宗出體門，二、題名分別
X50n0818_p0027a08║門，三、解釋文義門。
X50n0818_p0027a09║言顯宗者，且有二宗：一清辨等述般若言，有為無
X50n0818_p0027a10║為俗有真空，如掌珍頌：真性有為空，如幻緣生故，
X50n0818_p0027a11║無為無有實，不起似空華。二護法等依解深密，言
X50n0818_p0027a12║一切法有空不空，如中邊頌：虗妄分別有，於此二
X50n0818_p0027a13║都無，此中唯有空，於彼亦有此。有說此二實有諍
X50n0818_p0027a14║論，如佛地論千年已後大乘之中空有諍論，即此
X50n0818_p0027a15║謂故。其諍云何？且有為中唯識云：我法非有，空識
X50n0818_p0027a16║非無，離有離無，契於中道。此遣所執存餘二性。掌
X50n0818_p0027a17║珍論云：如為棄捨墮常邊過說彼為無，亦為棄捨
X50n0818_p0027a18║墮斷邊過說此為有，謂因緣力所生眼等世俗諦
X50n0818_p0027a19║攝自性是有，不同空華全無有物，但就真性立之
X50n0818_p0027a20║為空。此存世俗勝義皆空。又無為中二說不同，護
X50n0818_p0027a21║法菩薩對清辨宗二空即真。唯識論云：性顯二
X50n0818_p0027a22║空非圓成實，真如離有離無性故。清辨菩薩對護
X50n0818_p0027a23║法宗二空所顯。掌珍論云：於唯無有一切所執立
X50n0818_p0027a24║為真如。非但出體二說不同，勝義有無亦為乖諍。
X50n0818_p0027b01║如唯識云：此識若無便無俗諦，俗諦無故真諦亦
X50n0818_p0027b02║無，撥無二諦是惡取空。掌珍論云：佛就世俗說有
X50n0818_p0027b03║涅槃，如佛說有化生有情。許此有故無違宗失，但
X50n0818_p0027b04║就真性遮破擇滅。以此為證，測等傳說實有諍論。
X50n0818_p0027b05║有說二師都無諍論，清辨不許勝義無故。如掌珍
X50n0818_p0027b06║云：此非有言，唯遮有性功能斯盡，更不詮無。如世
X50n0818_p0027b07║間說非自絹言，未必彼言即詮黑故。又通難言：又
X50n0818_p0027b08║彼所言，若就真性一切有為都無所有是立宗義，
X50n0818_p0027b09║即謗一切隨邪見者。此中宗義，謂空無性虗妄顯
X50n0818_p0027b10║現門之差別，非一切種皆謗為無。護法勝義亦不
X50n0818_p0027b11║許有，如廣百云：現在亦非勝義諦有，從緣生故，如
X50n0818_p0027b12║幻事等。又說空言是遮非表，非唯空有亦復空空，
X50n0818_p0027b13║乃至廣說。掌珍所破相應論師非為護法，護法菩
X50n0818_p0027b14║薩廣百釋中破相應師亦同彼故。為以此證，順憬
X50n0818_p0027b15║師等傳無諍論。有說此二語諍意同，如諍浮圖下
X50n0818_p0027b16║麤上細，必由許他自始成故。護法宗必舉所執無
X50n0818_p0027b17║表離四句，空有等性皆所執故，二性妙有不全無
X50n0818_p0027b18║故。由此說言二空非真，空謂一邊，亦不空有路絕
X50n0818_p0027b19║名真如故。清辨菩薩舉世俗有離諸無，簡諸真無
X50n0818_p0027b20║俗亦無故，二性妙無無所得故。若唯遣有便可得
X50n0818_p0027b21║無，亦遣無故言無所得。無所得者，離四句義。無著
X50n0818_p0027b22║般若論云：四句皆是法執攝故。由此正理，元曉師
X50n0818_p0027b23║等語諍意同，為末代鈍根之徒依此諍論巧生解
X50n0818_p0027b24║故。今以護法所述唯識中道、境、行、果三為此論宗，
X50n0818_p0027c01║即菩薩藏阿毗達摩論議經攝。言出體者，基作四
X50n0818_p0027c02║門：一、攝相歸性體（真如），二、攝餘從識體（唯識），三、攝假隨
X50n0818_p0027c03║實體（聲），四、性用別論體（名、句、文、身）。測師五門，於前更增
X50n0818_p0027c04║三法定體門（此無別體，前四隨應三科攝故）。三藏八門：一、攝妄歸
X50n0818_p0027c05║真門，二、真妄差別門。此亦有二：一、攝相歸識門，二、
X50n0818_p0027c06║識相差別門。後亦有二：一、攝假從實門，二、假實差
X50n0818_p0027c07║別門。後門亦二：一、三法定體門，二、法數出體門（此亦
X50n0818_p0027c08║離四更無別體，故以基師，四以〔鈍〕淨）。別論體中，無性論云：聞者識上
X50n0818_p0027c09║聚集顯現，名為教體，親生解故。略攝頌曰：
X50n0818_p0027c10║不捨前經後，亦應定字名，一字經多運。
X50n0818_p0027c11║新隨故不然。
X50n0818_p0027c12║基測所述諸家釋中，此頌四句各難一義。謂有說
X50n0818_p0027c13║者，聞說諸行無常之時，四決定心各新得三，相前
X50n0818_p0027c14║前相泳展轉聚，後心率爾尋求不緣名字，率爾五
X50n0818_p0027c15║俱是現量故，尋求前率爾境故。彼且不然，不捨前
X50n0818_p0027c16║境經後心故。何者？聞行率爾既亂起故，理帶前境，
X50n0818_p0027c17║何必現量？此執亦同緣，以為善說故。故既非量，亦
X50n0818_p0027c18║應緣名。有說：尋求非現量故亦緣名字，四尋求如
X50n0818_p0027c19║次得三九及以十二四相。有說：聞諸有二率爾尋
X50n0818_p0027c20║求，無時亦爾，率爾已後心尋求故，未決所諸及所
X50n0818_p0027c21║無故。聞行常時各三加定，彼俱非理，於名字有決
X50n0818_p0027c22║定心故。不爾，無由後解句義，不應最後頓多名，唯
X50n0818_p0027c23║除句義無所待故。又說五後必尋求者，舉此顯五
X50n0818_p0027c24║不相續義，不遮五後決定即生，於串習境即決定
X50n0818_p0028a01║故。如說五識無間所生，意識或尋求或決定。有說：
X50n0818_p0028a02║四率爾心亦緣名字，耳意兩識合有八心。彼說不
X50n0818_p0028a03║然，說四字時各經多運，率爾一念懸隔絕故。有說：
X50n0818_p0028a04║聞諸有二率爾尋求，聞行有一謂決定心，無時有
X50n0818_p0028a05║一謂尋求心，常時有三謂後三心。彼亦不然，現墮
X50n0818_p0028a06║新境無率爾故。今述別義，頌曰：
X50n0818_p0028a07║初字有三心，第二唯率定，第三四同彼。
X50n0818_p0028a08║初念不成名。
X50n0818_p0028a09║釋曰：聞諸有三，謂率爾後即生決定，以諸等字世
X50n0818_p0028a10║所串故。雖決名字而尋所諸，此決定心亦名尋求。
X50n0818_p0028a11║聞行有二，率爾決定、聽無如諸、聞常如行（或可行時亦尋
X50n0818_p0028a12║句議）。此中率爾不得名一剎那聲，無詮表故。但得一
X50n0818_p0028a13║分所作屈曲，至決定位始得成名。總有十四法，決
X50n0818_p0028a14║定剎那各得三相，增句義故。然前前諸境流現後
X50n0818_p0028a15║後心，據實四名各有所詮，且約能詮說得爾所。問：
X50n0818_p0028a16║諸等若名，詮何自性？答：假言詮假、無言詮無，但不
X50n0818_p0028a17║共義皆名自性。略說此名顯宗出體。
X50n0818_p0028a18║第二、題名分別門者，依樞要等世親本頌，名唯識
X50n0818_p0028a19║三十論題。下別註云：此亦名成唯識論，以三十論
X50n0818_p0028a20║教成立唯識故。然今成者，釋論云：三分成立唯識，
X50n0818_p0028a21║名為成故。如護法菩薩二十唯識論釋，別名唯識
X50n0818_p0028a22║道論。言唯識者，所成之名簡去外境，持取內心，論
X50n0818_p0028a23║所宗故。本論教、理皆名唯識，釋論教、理總名為成。
X50n0818_p0028a24║以何知然？已依聖教及正理成立唯識性、相義，明
X50n0818_p0028b01║知能成通於教、理。既言成立唯識性、相，初言我今
X50n0818_p0028b02║釋彼說故，明知所成亦通教、理，展轉成故。便有四
X50n0818_p0028b03║句樞要、十義釋成唯識，繁而不要。總而言之，唯識
X50n0818_p0028b04║依主為名，唯即識故。亦持業釋。有釋如無貪等，非
X50n0818_p0028b05║六釋攝，非也。勿唯有貪，名無貪故。言論者，俱舍依
X50n0818_p0028b06║悲，瑜伽依智，如常應知。言護法等菩薩造者，佛滅
X50n0818_p0028b07║度後九百年中，有出家菩薩名曰筏蘇畔徒，此云
X50n0818_p0028b08║世親，年將八十，造此本頌。同時唯有親勝、火辨二
X50n0818_p0028b09║大論師造此頌釋，千一百年後餘八師。其中勝者，
X50n0818_p0028b10║達摩婆羅，此云護法。基云：南印度達羅弭茶國建
X50n0818_p0028b11║至城中帝王之子（測云臣子），年二十九，菩提樹下禪禮
X50n0818_p0028b12║之時，造此論釋。年三十二命終，與清辨同時而出。
X50n0818_p0028b13║十釋中勝舉此等餘十論師，如二本疏。
X50n0818_p0028b14║第三、解釋文義門者，論有三分：一、教起因緣分，二、
X50n0818_p0028b15║聖教正說分，三、結名迴施分。初有二門，謂頌、長行。
X50n0818_p0028b16║頌有二門：初半歸依，後半所為。言稽音者，能敬之
X50n0818_p0028b17║相。唯識等言所歸之體，以首至地故名稽首，藉身
X50n0818_p0028b18║稽首申三業。敬體即信慙於有德，所以清淨行而
X50n0818_p0028b19║崇重故。所敬之體樞要三釋：一云：唯敬涅槃，以自
X50n0818_p0028b20║性常最為勝故。謂四涅槃體皆真如，正歸果位。言
X50n0818_p0028b21║滿分、淨分者，位也。唯識性者，性淨涅槃。其餘無餘
X50n0818_p0028b22║名滿淨者，要果滿時方證得故（十地未有已盡煩惱及苦相故）。分
X50n0818_p0028b23║清淨者，無住涅槃許十地位已證得故（已有不住二邊
X50n0818_p0028b24║用故，無著般若論中有證）。又二乘涅槃唯假擇滅，唯得一解。大
X50n0818_p0028c01║般涅槃三事圓滿。三事有二：一、體，三、名，三、事，二、義，
X50n0818_p0028c02║三、名。三、事能觀智慧，所觀法身離繫擇滅，名、體三
X50n0818_p0028c03║事。一、真如上慧性名般若，德作名法身，離縛名解
X50n0818_p0028c04║脫，名、義三事（准知餘二有義三事，謂慧當體名般若，〔已〕離二障名解脫，眾德〔所〕名法身，
X50n0818_p0028c05║說如如智法身故。擇滅當體名解脫，慧所得果名般若，二斷二智名菩提故。含眾德故名法身，如瑜伽釋。
X50n0818_p0028c06║如來一切有為功德有餘攝，無為功德無餘攝故。然唯無住性常圓寂，具體三事名大涅槃，如涅槃記）。
X50n0818_p0028c07║一云：唯敬菩提，菩薩求智非圓寂故。妙觀平等雖
X50n0818_p0028c08║因已得，敬果四智。言滿分淨或得分淨，兼因二智。
X50n0818_p0028c09║唯識性者，舉所證境而意敬彼，能證菩提有功力
X50n0818_p0028c10║故。一云：雙敬菩提、涅槃。唯識性是涅槃本性體淨，
X50n0818_p0028c11║不言滿分。滿分淨者，菩提因、位、得二，果圓四故。如
X50n0818_p0028c12║第九云：成唯識意有情，得菩提、涅槃二轉依故。疏
X50n0818_p0028c13║有四解：一、敬法、非人，諸佛所師，所謂法故。二、敬人、
X50n0818_p0028c14║非法，如瑜伽六十四云：若欲造論，先敬二師：恭敬
X50n0818_p0028c15║法故，敬本論師（佛也）；恭敬義故，禮開闡師（菩薩也）。於唯
X50n0818_p0028c16║識性，滿淨本師，分淨菩薩。三、雙敬人、法，法可軌持，
X50n0818_p0028c17║人弘道故。四、敬佛、法、僧，論所依故。唯識性、法，滿淨
X50n0818_p0028c18║佛寶，分淨僧寶，兼本頌師，以能起故。雖有七解，三
X50n0818_p0028c19║藏詳言唯敬人、勝。准聲論法，七轉聲中一切所敬，
X50n0818_p0028c20║皆以第四為聲說。然梵本以第七境聲說唯識性
X50n0818_p0028c21║唯能差別，滿分淨者為所差別。故今唯敬唯識性
X50n0818_p0028c22║中滿分淨者，既唯識性，境第七故。依論第九，略有
X50n0818_p0028c23║二性：一、虗妄性，謂遍許所執（即所遣淨）；二、真實性，謂圓
X50n0818_p0028c24║成實性（即所證淨）。復有二性：一、世俗，謂依他起（即所斷淨）；二、
X50n0818_p0029a01║勝義，謂圓成實（即所得淨）。樞要三性，二諦分出多句，繁
X50n0818_p0029a02║而不要。於中淨者，所敬應知。所為之中，有說但為
X50n0818_p0029a03║法住，利樂有情，意住法故；有說但為利人，雖釋彼
X50n0818_p0029a04║說，意利他故。如實義者，雙為人、法自利、利他，謂釋
X50n0818_p0029a05║彼說而令法住，法住利他為自利故。如攝大乘，為
X50n0818_p0029a06║利自、他，法久住故。我解釋攝大乘，我謂假者，基云
X50n0818_p0029a07║安慧，測云護法。彼說即滿分淨者之教。然瑜伽釋
X50n0818_p0029a08║造所為，皆應於此論所為攝。利、樂義別，如佛地論、
X50n0818_p0029a09║瑜伽廣說。
X50n0818_p0029a10║今造此論（至）生正解故。
X50n0818_p0029a11║述曰：上以頌標造釋之意，今明世親造論之意。文
X50n0818_p0029a12║有三節：一、安慧等，為令生解，斷障得果；二、測云難
X50n0818_p0029a13║陀，基云火辨等，斷障證空，悟唯識相；三、護法等，破
X50n0818_p0029a14║諸邪執，顯唯識理。初亦有三：地前生解，地上斷障，
X50n0818_p0029a15║得佛果故。此初也。言今者，正顯世親造頌時也。言
X50n0818_p0029a16║二空者，生空、法空。如下諸執，皆言迷謬。生法我無，
X50n0818_p0029a17║執有名謬，不悟無我，名為迷故。
X50n0818_p0029a18║生解為斷（至）彼障隨斷。
X50n0818_p0029a19║述曰：第二斷障。言重障者，呵嘖之言，二障各有輕
X50n0818_p0029a20║重品故。有伏難言：唯我法執正障二空，何證二空
X50n0818_p0029a21║通斷餘障？故作是說：二執為本，貪等具生，故隨證
X50n0818_p0029a22║空，餘障通斷。（測云：）法執雖遍，今約相別煩惱障說。（樞要
X50n0818_p0029a23║云：）安慧宗不說五八有眾生執，及說第七唯有生
X50n0818_p0029a24║執。若第六七，煩惱名重，計執深故；五識中輕，由他
X50n0818_p0029b01║引故，無生執故。若所知障，第六名重，解深廣故；五
X50n0818_p0029b02║八名輕，計執淺故。是則由重，輕障具生，證空斷重，
X50n0818_p0029b03║餘輕隨滅。（諸家繁釋，皆歸此義。）或說：現行名輕，種習名重，隨
X50n0818_p0029b04║重生斷，准前應知。前說為為善執障俱有現種，如
X50n0818_p0029b05║何種習名重、現行名輕？故前為勝。又云：有難：二乘
X50n0818_p0029b06║九品，前八唯障未斷我見，云何隨執餘障生斷？又
X50n0818_p0029b07║難：安慧除第七識，餘皆法執，五地云何方除害伴，
X50n0818_p0029b08║六七地等名羸劣等？解云：初者但言障由執生、執
X50n0818_p0029b09║斷障滅，不言末障滅，皆隨本執斷。解後難言：雖皆
X50n0818_p0029b10║法執，有本末故，四地執俱，近引名害伴，疎遠名羸
X50n0818_p0029b11║劣。非也。經害伴等唯明煩惱，非智障故，配三轉依
X50n0818_p0029b12║等，繁而不要。
X50n0818_p0029b13║斷障為得（至）大菩提。
X50n0818_p0029b14║述曰：第三得果，標釋應知。言勝果者（測云），四句：一勝
X50n0818_p0029b15║而非果，菩薩智斷；二果而非勝，羅漢智斷；三亦勝
X50n0818_p0029b16║亦果，即佛二果；四非勝非果，異生有學。簡餘三句，
X50n0818_p0029b17║故言勝果。若佛二果皆名勝者，何故解深密云：三
X50n0818_p0029b18║乘解脫同。本業經云：金剛名等覺，解擇滅體同。以
X50n0818_p0029b19║能證勝，如不住道，顯無住勝。二乘有餘未離現苦，
X50n0818_p0029b20║無餘永失能證智故。如入大乘論：如來解脫勝於
X50n0818_p0029b21║二乘，斷習氣故。言等覺者，一邊義等。於中有言：真
X50n0818_p0029b22║智等佛，俗智劣故。三藏云：無間解脫同斷一障，故
X50n0818_p0029b23║說等言，非謂解齊。涅槃經第二十五末云：佛名明
X50n0818_p0029b24║見佛性，十住菩薩未見佛性，故不了了。瑜伽五十：
X50n0818_p0029c01║等覺、妙覺有優劣故。（斷是傍用。何名等覺？如實之義，如本母釋。）真解脫
X50n0818_p0029c02║者，有解脫而非真，彼分涅槃伏所得故；有真而非
X50n0818_p0029c03║解脫，二空真如非道果故；有真亦解脫，三乘涅槃
X50n0818_p0029c04║永離縛故。有二俱非，除上三相，簡餘三句。言真解
X50n0818_p0029c05║脫大菩提者，有大非菩提，凡聖菩薩智；有菩提非
X50n0818_p0029c06║大，羅漢聖智；有大亦菩提，如來智慧。有二俱非，謂
X50n0818_p0029c07║凡學、聖二乘之智。據實二障，通障智斷；今就勝故，
X50n0818_p0029c08║別障智斷。
X50n0818_p0029c09║又為開示（至）如實知故。
X50n0818_p0029c10║述曰：即第二節，斷執證空悟唯識相。前以三意，今
X50n0818_p0029c11║以二意，令得真俗二智慧故（基云）。為初業開？為久業
X50n0818_p0029c12║示？且外道中別計我者，謂數論等諸離蘊計。別計
X50n0818_p0029c13║法者，二十五諦、六句等也（即蘊計等應於此攝）。內道之中別
X50n0818_p0029c14║計我者，宗輪論云：犢子部并根本經部、正量部等，
X50n0818_p0029c15║皆執有我。別執法者，如薩婆多、化地部等（惡取空等應此
X50n0818_p0029c16║中攝）。此內外道迷真俗性，為外道開？為內道示？令真
X50n0818_p0029c17║智達真唯識性，於唯識相後智知故。問：犢子羅漢
X50n0818_p0029c18║何起我見？測云：三藏解云：未得羅漢起此計故，却
X50n0818_p0029c19║談前故說彼部計。經部等亦爾，本外道故。或說彼
X50n0818_p0029c20║部弟子所計非外道時，如俱舍論彼部救云：我部
X50n0818_p0029c21║不誦破我經故。和上云：雖得羅漢，昔與我見同體
X50n0818_p0029c22║法執，由習氣強起如是執。
X50n0818_p0029c23║復有迷謬（至）如識非無。
X50n0818_p0029c24║述曰：即第三節破諸邪執生如實解，於中有二：初
X50n0818_p0030a01║出四計，後結異執。四類計者，一薩婆多等執心外
X50n0818_p0030a02║境如心實有。基師量云：我離心境決定實有，許除
X50n0818_p0030a03║異竟，無心境二法隨一攝故，如心心所。（有不定過，除無心境
X50n0818_p0030a04║隨一攝故。為如心心等定實有耶？為如瓶等非實有餘耶？過不用。）測師量云：外境
X50n0818_p0030a05║非無，能所取中隨一攝故，如論主內識。（此量二過：一自他亂，
X50n0818_p0030a06║有法外境即自比量，同喻論主即他比量，不可一量或自或他。何者？若純他法即自所無，自比量中無同
X50n0818_p0030a07║喻過，故喻中言論主無用。二不定過，對薩婆多雖此無過，全部等許緣無生心故。）觀云：此
X50n0818_p0030a08║內識喻，若以自宗境外內識，論主不許因他隨一
X50n0818_p0030a09║喻，無俱不成。（共許識有同喻得成，然分別相似過類不足對論，已後不取此等繁釋。）
X50n0818_p0030a10║證師量云：如我所說外境非無，計除無法，能所取
X50n0818_p0030a11║中隨一攝故，如論主內識。（今謂此量雖無不定，然有如前自他亂失。共許
X50n0818_p0030a12║內識既有體法，但諍彼境有外無外，何勞內識分別自他。）問：除論主言得成他
X50n0818_p0030a13║比，大乘如何遣彼耶執？證云：與法差別相違內過。
X50n0818_p0030a14║相違量云：汝外境非離識非無，許除無法，能所取
X50n0818_p0030a15║中隨一攝故，猶如內識。違彼法中意許差別，宗中
X50n0818_p0030a16║識言亦攝心所，故無不定。（亦有有法自相相違，彼亦不成外境性故。後唯
X50n0818_p0030a17║取此類好釋，遂論偽釋繁空語故。）
X50n0818_p0030a18║或執內識如境非有。
X50n0818_p0030a19║述曰：此第二計。基云：清辨等師說諸法空，便撥心
X50n0818_p0030a20║體量云：汝說內識如境非有，許所知故，如汝外境。
X50n0818_p0030a21║（他比量故，有法及喻並云汝也。宗言如境，量言無用，但可宗言識非有。）證云：因有自、
X50n0818_p0030a22║他、俱三不定。如我真如，則他不定。如汝俗心境，即
X50n0818_p0030a23║自不定。如汝俗諦許有真如，我亦許有，則俱不定。
X50n0818_p0030a24║（既他〔北〕故唯他不定，必無他比作自不定。又俗於真不能不定，故共不定亦不應理。謂就勝義疑空不空，
X50n0818_p0030b01║方成不定。世俗門有，既非真有，有不相〔開〕故。謂且破云：許所知故，為如外境勝義空耶？為如心境世俗有
X50n0818_p0030b02║耶？彼必答言：如俗心境，勝義唯空，無不定故。）測師量云：內識非有，能所
X50n0818_p0030b03║取中隨一攝故，猶如外境。（宗義云何？若空無者，聖教相違，般若說〔無〕不了
X50n0818_p0030b04║義故。若空非無，立已成過。此若他比，亦以真如有他不定。若共亦爾，傳說共比自法皆不定故。）三
X50n0818_p0030b05║藏又解：清辨立相而不立見。且如眼識緣青等時，
X50n0818_p0030b06║心即是離青等外無別能緣，乃至證真空外無智。
X50n0818_p0030b07║雖於世俗心境俱有，境實心虗，從實唯境，如唯識
X50n0818_p0030b08║師攝相皈心。（彼意真智證真如時，智虗歸境，餘心亦然。心行似境，境不似心。明知心虗
X50n0818_p0030b09║隨境改轉，不可說言由心縛解。心與境本，勿心由慧，亦縛亦脫。慧為王故，雖未而利，能引道故，名依世俗。
X50n0818_p0030b10║五識非有世間相，無勞餘過。）
X50n0818_p0030b11║或執諸識用別體同。
X50n0818_p0030b12║述曰：第三計也。攝大乘云：有一類師說一意識，彼
X50n0818_p0030b13║彼依轉得彼彼名，如意思業。釋論云：一類菩薩三
X50n0818_p0030b14║經為證：一法足經，心遠獨行故；二五根生識經，五
X50n0818_p0030b15║根所行境意各能受故；三十二處經總攝六識為
X50n0818_p0030b16║意識故。測云：但說六識為一意識，不說七八亦無
X50n0818_p0030b17║別體。世親釋云：非離意識別有餘識，唯除別有阿
X50n0818_p0030b18║賴耶故。准知第七亦有別體。然第八識依執五根，
X50n0818_p0030b19║恐濫六識故別簡取。證云：解深密經心意識相品
X50n0818_p0030b20║中唯明六識及阿陀那，一意識師本未信有末那
X50n0818_p0030b21║識故，唯簡第八。此文兼破成實論主。彼第八云：五
X50n0818_p0030b22║門窟中獼猴動發，
X50n0818_p0030b23║或執離心，無別心所。
X50n0818_p0030b24║述曰：第四計也。測云：破覺天義，如毗婆沙百四十
X50n0818_p0030c01║二云：尊者覺天作如是說：諸有為法有二自性：一
X50n0818_p0030c02║大種，二心。謂離大種無所造色，離心無別心所。諸
X50n0818_p0030c03║色皆是大種差別，無色皆是心之差別。或經部宗
X50n0818_p0030c04║有二，如正理十一云：有譬喻者，說唯有心，無別心
X50n0818_p0030c05║所。（同覺天義，說士夫六分故，染淨由心故。）執有心所，多興諍論。或說
X50n0818_p0030c06║唯三，謂受、想、思。（經說五蘊故。）或說有四，加觸。或說有十，
X50n0818_p0030c07║謂十大地。或說十四，加貪、瞋、痴、慢。今隨應破彼，彼
X50n0818_p0030c08║所所無。
X50n0818_p0030c09║為遮此等（至）故作斯論。
X50n0818_p0030c10║述曰：第二、廣結異執。前示四計，且如次第：小乘、大
X50n0818_p0030c11║乘，大乘、小乘。然樞要云：並通大、小。第一、大乘，謂清
X50n0818_p0030c12║辨宗，依世俗諦，心外有境。第二、小乘，一說部，執一
X50n0818_p0030c13║切諸法唯有假名。第三、小乘，成實論主，即攝論云：
X50n0818_p0030c14║心、意識一。第四、大乘，依莊嚴論，執唯心似貪等、似
X50n0818_p0030c15║信等。皆如次第。執境、執心，非空、非有；執心、執所，非
X50n0818_p0030c16║多、非異。疏執境、心，四句分別：清辨、順世，有境、無心
X50n0818_p0030c17║（順世云法皆大種故）；中道、大乘，有心、無境；薩婆多等，有境、有
X50n0818_p0030c18║心；耶見、一說，無境、無心。舉此等取外道諸見，故言
X50n0818_p0030c19║此等種種異執。初言今造此論，末云故作斯論，一
X50n0818_p0030c20║一皆通三節序也。
X50n0818_p0030c21║若唯有識（至）說有我法。
X50n0818_p0030c22║述曰：第二正說，有本有釋，釋可隨本。本有三門：初
X50n0818_p0030c23║二十五頌明唯識境，次有四頌明唯識行，後有一
X50n0818_p0030c24║頌明唯識果。初亦有三：初一頌半顯宗出體門，二
X50n0818_p0031a01║廣釋唯識門，三結釋外難門。初亦有二：初以問徵
X50n0818_p0031a02║起，後舉頌正答。此初也。依瑜伽釋有五問中，第五
X50n0818_p0031a03║利樂有情問也。基云：此論既以唯識為宗，豈無世
X50n0818_p0031a04║間聖教相違？我法本無，如兔角等，應無因起種種
X50n0818_p0031a05║說故。
X50n0818_p0031a06║由假說我法（至）及了別境識。
X50n0818_p0031a07║述曰：第二舉頌正答中有二：頌故，釋故。此初也。頌
X50n0818_p0031a08║中有二：初有三句釋難顯宗，後之三句略出體性。
X50n0818_p0031a09║彼謂我、法、識即自體，所變即相見。此能變者，此相
X50n0818_p0031a10║見之能變，此自體即能變。二釋俱得。言唯三者，如
X50n0818_p0031a11║下所變雖無量種，能變類三。
X50n0818_p0031a12║論曰（至）法謂軌持。
X50n0818_p0031a13║述曰：釋頌有二：初釋上三句，通難標宗；後識所變
X50n0818_p0031a14║相雖無量種下，釋下三句，出能變相。初亦有二：正
X50n0818_p0031a15║釋頌文故，廣破外執故。正釋有三：先釋二句，次釋
X50n0818_p0031a16║第三，後諸門故。此初句也。由假說者，所執我法無
X50n0818_p0031a17║故非外，似我似法識故非外，離識無實故言假說。
X50n0818_p0031a18║我有二義：自在、割斷。自在故名主，割斷故名宰。法
X50n0818_p0031a19║有二義：生、解、持性。令生物解名軌，能持自性名持，
X50n0818_p0031a20║一一皆通一切我法。測云：瑜伽五十二，有持有義，
X50n0818_p0031a21║無持無義，並能生心，皆名為法。明知一切具軌持
X50n0818_p0031a22║義。基云：軌唯有法，持通無法（云云），非也。亦能生心
X50n0818_p0031a23║解故。觀師救云：若親生解，唯影像故，質無非軌也。
X50n0818_p0031a24║緣無之覺從本生解，不從影像生有解故。如世尊
X50n0818_p0031b01║言：我聖弟子有如實知有，無如實知無。
X50n0818_p0031b02║彼二俱有（至）施設有異。
X50n0818_p0031b03║述曰：釋第二句也。有情命者，等世間我相也。預流
X50n0818_p0031b04║一來，等聖教我相也。實德業等，世間法也。蘊處界
X50n0818_p0031b05║等，聖教法也。謂耶正思隨彼彼門差別為緣，立有
X50n0818_p0031b06║情等異門差別。且如神我，有情識故，有壽命故。又
X50n0818_p0031b07║如假者，入聖類故，餘一有故。以此耶正義門為緣，
X50n0818_p0031b08║施設我法種種相也。
X50n0818_p0031b09║如是諸相（至）而假施設。
X50n0818_p0031b10║述曰：釋第三句，先問後答。若諸我法皆是假說，假
X50n0818_p0031b11║必依實，依何而立？問也。答中有二：此初，總答。測云：
X50n0818_p0031b12║依識所變相見而立。基云：通依種所轉變自體分
X50n0818_p0031b13║立。
X50n0818_p0031b14║識謂了別（至）定相應故。
X50n0818_p0031b15║述曰：後別答中有二：識故，變故。此初也。了，謂八識
X50n0818_p0031b16║了境用也。如二十唯識，心意了名之差別。外難：心
X50n0818_p0031b17║所非識所變，如何如色亦唯識？所以解云：彼能變
X50n0818_p0031b18║性，識言所攝，定相應故。謂諸心所各自變境，隱劣
X50n0818_p0031b19║顯勝，不言唯所。
X50n0818_p0031b20║變謂識體（至）無所依故。
X50n0818_p0031b21║述曰：次釋變中有二：三分故，二分故。此初也。三藏
X50n0818_p0031b22║云：安慧唯立一自證分，火辨、親勝唯立相見。此除
X50n0818_p0031b23║彼三，餘師共釋。護法、親光雖立四分，且依共許陳
X50n0818_p0031b24║那三分，第三分內攝第四故。基云：說相見種或同
X50n0818_p0031c01║或異。若同種者，即一識體轉似相見二分而生，如
X50n0818_p0031c02║一蝸牛變生二角。若別種者，體轉似見，轉相分種
X50n0818_p0031c03║亦似相起，計非實故立似名。相別有種，何名識變？
X50n0818_p0031c04║由心分別相方生故（既二依自證，明知相分體依分證起相狀現於見）。然
X50n0818_p0031c05║三法種樞要云：護法正義質顯見三，三性種子繫
X50n0818_p0031c06║未必同，隨所應故。頌曰：
X50n0818_p0031c07║性境不隨心，獨影唯從見。帶質通情本。
X50n0818_p0031c08║性種等隨應。
X50n0818_p0031c09║總攝諸境，有其三類：一者、性境。諸真法體，名為性
X50n0818_p0031c10║境。色是真色，心是實心。此真實法不定隨心，三
X50n0818_p0031c11║性不定。如實五塵唯無，說性不隨，能緣五識通三
X50n0818_p0031c12║性故。亦不隨心同於一繫，如第八識是一界繫，所
X50n0818_p0031c13║緣種子通三界繫。身在下界，起二通時，緣天眼、耳；
X50n0818_p0031c14║身在上地，眼、耳二識見欲界境；二禪已上，眼、耳識
X50n0818_p0031c15║緣自、他境。識即禪繫，境自地繫。（疏出二解：一云同此，一云初禪三識
X50n0818_p0031c16║取上色等，不異界故，同初禪繫。）如是等類，亦不隨心一種所生，由
X50n0818_p0031c17║見相種各別體故。（解云：五聚法中心、心所色，此法或時有實用故，必有各別法爾
X50n0818_p0031c18║種子。若心緣彼，分明現前，不待推求，亦非過未。能以自種相分體生，不開他種，名為性境。轉識中影雖無
X50n0818_p0031c19║實用，能自因生，名真實法。摳要後文，緣他地法無自本質。然准此文，猶別種生。識既初禪境自地繫，繫不
X50n0818_p0031c20║隨心，此文定故。彼若不以他法為質，彼見何所？自無質故。謂生上界，不起定通，亦得明見下地諸色，下色
X50n0818_p0031c21║非業及定通果故。）
X50n0818_p0031c22║二者、獨影之境，唯從見分，性繫種子皆定同故。如
X50n0818_p0031c23║第六識緣龜毛、空華、石女兒、無為，他界緣或所有
X50n0818_p0031c24║諸境，如是等類，皆定隨心，無別體用，假境攝故，名
X50n0818_p0032a01║為獨影。（且龜毛等無法爾種，若有法爾，應如色等，或時容有，生本法故。如古傳說，眼識相分
X50n0818_p0032a02║所熏種子，隨緣時時能生眼意，本識相分本無無生，亦知彼影無法爾種，無法爾故，新熏亦無，新種必託
X50n0818_p0032a03║法爾熏故，無為亦爾。其他界法，雖有容生，下染緣上，必不分明，但〔以〕名字推求，而慮無力擊發上種生影，
X50n0818_p0032a04║但似分別所立之影，種既從見，性繫亦同，非上緣下，分明取故。此中等取，離蘊計我，漏無漏緣，種類眾多，
X50n0818_p0032a05║故言等也。種子六義，引自果者，唯正門，非傍生，故不相違也。）
X50n0818_p0032a06║三者、帶質之境。謂此影像有實本質，如因中第七
X50n0818_p0032a07║所變相分，得從本質是無覆無記等，亦從見分是
X50n0818_p0032a08║有覆所攝，亦得說言從本質種生，亦得說言從見
X50n0818_p0032a09║分種生，義不定故（非現證境推求力生故。從見種說通有覆，而有本質似質而生
X50n0818_p0032a10║故。從質種說通無覆，以得〔重〕生本質種故。問：能〔重〕之影既通二性，所〔重〕種子亦應通二。既六義中種現性
X50n0818_p0032a11║同所生類耶？豈通有覆？答：唯從質分〔重〕種，非餘從見之分，如獨影故。謂從見種故不〔重〕質，不似見故亦不
X50n0818_p0032a12║〔重〕見。其無覆邊從本質種似本而起，得〔重〕生質未詳。決云：六、七我執無所似故，名為獨影。唯染不〔重〕第八
X50n0818_p0032a13║識，不種同性故。非也。行相雖例有質之影，都無所似，不應理故）。
X50n0818_p0032a14║性種等隨應者，隨應是不定義，有二隨應：一者、義
X50n0818_p0032a15║顯三境諸心聚生，有一、有二、二合、有三、同聚。唯有
X50n0818_p0032a16║一者，如前已說。有二合者，如第八識緣自地散境，
X50n0818_p0032a17║心王所緣是初性境，心心所緣是獨影境（心心所緣是獨
X50n0818_p0032a18║影者，任運酬業隨識而轉，麤細既等無勝助緣，唯自見分似彼而生，異就五識自性麤動有勝助力，謂同
X50n0818_p0032a19║境根、同緣意識，由此擊發本識中種，令生自心現行相分。若種子影能從種生，應成現行相不相似，既似
X50n0818_p0032a20║種故從心心別起。准此五數唯獨影境，此師意也）。五識所緣自地五塵是
X50n0818_p0032a21║初性境，亦得說是帶質之境，如第六識緣過未五
X50n0818_p0032a22║蘊得是獨影，亦得說是帶質之境，熏成種子生本
X50n0818_p0032a23║質故（五識所緣實唯性境，必託本生假名帶質。雖言帶質，性不交雜，不待推求，分明現證純自
X50n0818_p0032a24║種生，不從見故。緣過未蘊現無本質假名獨影，而從過末質種而生，〔重〕生彼類故帶質攝，由分別力不名
X50n0818_p0032b01║性境。且如金剛心所現境智影，無現本質名為獨影，並從鏡智法爾種生，〔重〕自新種亦名帶質。證師云：由
X50n0818_p0032b02║帶現在有漏八五緣未來故，得〔重〕無漏鏡水智種。若無現在自類法者，不〔重〕彼種，非也。有漏為質，〔重〕無漏，
X50n0818_p0032b03║種相違故。第八識品慧等心所，既無現質，應不〔重〕故。意識品種所生獨影，〔重〕生第八，不應理故。他法為質，
X50n0818_p0032b04║種不相〔開〕，不共內法，不託〔重〕故）。有三合者，如因第八緣定果色，心
X50n0818_p0032b05║所所緣唯獨影，心王所緣是實性境，亦得說為帶
X50n0818_p0032b06║質之境，第六所變定果之色為本質故（隨定所思金銀等影，
X50n0818_p0032b07║果色隨起，假名帶質。有說：同時一種通生境果二色，名為帶質。不同眼識中影與質各別種生，名性境故，
X50n0818_p0032b08║非也。勿無漏定所引之果必異種生，非帶質故。業所生〔品〕雖他為質，種不相〔開〕，不名帶質。定果不爾，定境
X50n0818_p0032b09║〔重〕生果色故）。二者、又性種等隨應者，顯上三境隨其所
X50n0818_p0032b10║應。或性雖同而繫種不同，如在下地緣上界天眼
X50n0818_p0032b11║耳。或繫雖同性種不同，如五識緣自界五塵。或種
X50n0818_p0032b12║種同而繫不同，約聚論之即有，一法論之即無。如
X50n0818_p0032b13║第八識聚心所所緣與見同種，心王所緣而繫不
X50n0818_p0032b14║同（云云。以何為證有此三境？沼師云：雖無聖教，正理為量。〔和〕上瑜伽七十三說：復有餘二種相，先
X50n0818_p0032b15║分別所生及相所生，共成所相。云何影像相？謂遍計所起，勝解所現，非住本性相。解云：先分別生，謂能緣
X50n0818_p0032b16║相。相所生者，性境。共所成者，帶質也。影像相者，獨影也。純由他種生，言非住本性）。測云：見
X50n0818_p0032b17║相定別種生，各別熏故。加論下云：謂七轉識及彼
X50n0818_p0032b18║相應所變相，見性、界、地等，除佛果、善、極劣、無記，餘
X50n0818_p0032b19║重本識生自類（前師會云：此論總相，非委細爾。又性、界等無別體種，但見分力自體
X50n0818_p0032b20║傍用〔重〕，能緣種性、界不離也）。論云：緣一切無百法定體，必有所
X50n0818_p0032b21║無，離色等故，與見分必不同體。強分別心緣無法
X50n0818_p0032b22║等，所現相分必具四義。既自重種，何從見生（此不應理。
X50n0818_p0032b23║無法之影，若從所無色等種生，非無影故。若無法爾，影必無力，非能〔重〕故。設有生影，法爾何失？此由熏生
X50n0818_p0032b24║自種，羅漢應成染法種故。佛緣生死及二乘法，彼種盡故，唯名獨影，爾時無能生相分故）？
X50n0818_p0032c01║或復內識（至）實有外境。
X50n0818_p0032c02║述曰：第二、二分家釋。基云：難陀、親勝等義，相難依
X50n0818_p0032c03║他，由見變此，名為唯識，不名唯境。依此相分，執外
X50n0818_p0032c04║我法，非外似外，執心外故。我法分別熏習力者，測
X50n0818_p0032c05║云：由六、七熏，八識生爾。或可我見名我熏習，有支
X50n0818_p0032c06║名言名法熏習。言如夢者，顯由依他所執也。有部
X50n0818_p0032c07║雖許夢心有境，非父為父，故得成喻。經部許夢緣
X50n0818_p0032c08║無成喻。患謂病翳，即如眩翳、迦末羅等。
X50n0818_p0032c09║愚夫所許（至）亦勝義有。
X50n0818_p0032c10║述曰：第三諸門分別，於中有三：一假實分別門、二
X50n0818_p0032c11║有無分別門。遮增減者，遮增執有心外境故，遮減
X50n0818_p0032c12║執無內識等故。三二諦相攝門，外境所執唯世俗，
X50n0818_p0032c13║內識依他亦第二真，非俱第二世俗攝故（四重二諦如後
X50n0818_p0032c14║應知）。
X50n0818_p0032c15║云何應知（至）不可得故。
X50n0818_p0032c16║述曰：第二廣破外執，於中有三：總問答故，別問答
X50n0818_p0032c17║故，略經成故。此初外道餘乘總問，論主總答也。
X50n0818_p0032c18║如何實我（至）受苦樂故。
X50n0818_p0032c19║述曰：第二別破，有二：我故、法故。初亦有五，二種三：
X50n0818_p0032c20║計故、微故、破故、釋難故。初三計中，外道、小乘俱執
X50n0818_p0032c21║有我，皆為問者。答中有二：執故、破故。此初也。就中，
X50n0818_p0032c22║初即數、勝論計，二師同計常、遍二義。然數論執唯
X50n0818_p0032c23║是受者、受用三德所成法故，如王自在，受而不作。
X50n0818_p0032c24║勝論計通作者、受者，唯受不作，不自在故，寧知常、
X50n0818_p0033a01║遍？故雙釋云：隨所造業受苦樂故，恒於諸處作受
X50n0818_p0033a02║可得。常法既無，生還義故。樞要云：數論、勝論立我
X50n0818_p0033a03║宗云：（今謂此三量不〔開〕，數論自許虗空火轉變無常，不成喻故。）我、我性是常，許
X50n0818_p0033a04║無初後故，如虗空等。（今謂因中應除無法，應以莬角作不定故。）又我體
X50n0818_p0033a05║周遍，許常住故，如虗空等。我體常遍，許隨身造業
X50n0818_p0033a06║受苦樂等故，如大虗空。難初量云：有有法差別相
X50n0818_p0033a07║違過，應非隨身作受我故。難第二量：作法差別相
X50n0818_p0033a08║違過，應非作受體常遍故。難第三量：隨身之因，隨
X50n0818_p0033a09║一不成。（論云：既許無隨一過。）於同喻空，於異喻瓶，二俱非有，
X50n0818_p0033a10║不共不定。（證云：不共不定，其相難解，共許虗空受體常遍故。此難不爾，彼以隨身作為，則
X50n0818_p0033a11║因非常遍故。謂於諸品永無一法隨身作受，是彼爾因不共不定。豈不一思隨身作受於異品有不？前滅
X50n0818_p0033a12║後生非一因故。）證云：樞要三量皆有有法自相相違，如大
X50n0818_p0033a13║虗空非我性故。（此師所傳，意許宗中相通諸法名非法差別，唯在一法名有法差別
X50n0818_p0033a14║者，非也。後生莫依通與不通，但法言中違意許宗名法差別，有法言中違意許宗皆名有法差別。）
X50n0818_p0033a15║二者執我（至）有卷舒故。
X50n0818_p0033a16║述曰：第二計也。舊云尼楗子，今云尼楗陀弗咀羅，
X50n0818_p0033a17║此云離繫子。執衣服為繫，露形為離，故露形無恥
X50n0818_p0033a18║亦名無繫。本師名繫，門徒名子也。樞要云：彼本量
X50n0818_p0033a19║云：所說之我隨身不定，身所有故，猶如影等。故下
X50n0818_p0033a20║破云：我應折也。執隨身故，故猶如影等。
X50n0818_p0033a21║三者執我（至）作事業故。
X50n0818_p0033a22║述曰：第三計也。梵云簸輪鉢多，此云獸主。恒着赤
X50n0818_p0033a23║衣，亦名赤衣。基云：復有外道名為遍出，能離俗事，
X50n0818_p0033a24║出家頻故。彼計小故，輕利自在，遍巡諸根，作見等
X50n0818_p0033b01║業。此敘五師三類計者，餘九十種不異三故。
X50n0818_p0033b02║初且非理（至）能造諸業。
X50n0818_p0033b03║述曰：破中有三，破初亦二：正破故，微破故。此初也。
X50n0818_p0033b04║通破二師：汝所執我，應不隨身受苦樂等，計常故，
X50n0818_p0033b05║猶如虗空。（此中常故唯對勝論，其遍故因通對二師。）別破勝論：汝所執
X50n0818_p0033b06║我，應不隨身能造諸業，計常遍故，猶如虗空。基云：
X50n0818_p0033b07║若立汝我應無動轉，許常遍故，如虗空者，有相符
X50n0818_p0033b08║過。十句論說無動作故，今應無動轉之言，定彼所
X50n0818_p0033b09║許而成因也。
X50n0818_p0033b10║又所執我（至）我合故。
X50n0818_p0033b11║述曰：第二微破。初同遮破，後異執宗。真如雖共所
X50n0818_p0033b12║有，非作受故，非例應知。言更相遍故，體應相雜者，
X50n0818_p0033b13║傳說有二：一云量破，一云難破。難破者，如基疏云：
X50n0818_p0033b14║以更相遍難成一物，未必須量，乃至廣說。外若救
X50n0818_p0033b15║云：且如同處不相離色，許多色遍而不成一。我亦
X50n0818_p0033b16║爾者，此亦不然。我是真實，有相雜失，色虗幻故。測
X50n0818_p0033b17║師亦云：三藏意爾。（此意緣成，隨緣假別。我自實有，遍則實雜。有說七物類別無雜，
X50n0818_p0033b18║非也。二有情變，同塵器世，應相雜故。此基師意。若云量時，別作同詞。）立量破者，基云：
X50n0818_p0033b19║諸有情我與天授我，體應是一，許常遍故，如天授
X50n0818_p0033b20║我。論云：相雜，意令相入成一物故。（寂云：此言非理。同前一切有情
X50n0818_p0033b21║一我，重言失故。但於一身多我令雜，非也。今彼許異，難令一故，無重言失。彼許一身多我雜住，成相符過。）
X50n0818_p0033b22║雖言更遍，意言常遍。不爾，更遍便無同喻。（必聖二法方名
X50n0818_p0033b23║更遍，勿天授我自更遍故。）測云：天授真我與祠授我，體應相雜，
X50n0818_p0033b24║更相遍故，如祠授我。（證云：二我皆有與他遍義，如所作性，總相為因。此釋為勝，
X50n0818_p0033c01║順論文故。基云常遍，與論相違。然測師因，具足應言同類無增，更相遍故。同類簡七物，無增減簡器世，雖
X50n0818_p0033c02║假無雜，有不定故。或可二我隨一攝，更相遍故，則無不定。若爾，初因猶有不定，二自受用色身同塵同類
X50n0818_p0033c03║無增減，更相遍滿而無雜故。然於外量，以內不定，違因明法，故七物等不定無用。）觀云：一
X50n0818_p0033c04║我，論方相似，言更相遍。（證云：不爾，一體不可說更遍故。）範云：諸有
X50n0818_p0033c05║情我，體應是一，以許密合遍故，如太虗空。此密合
X50n0818_p0033c06║言，簡同處色，虗非密合，不成一故。（證云：密合何義？若合成一，與宗
X50n0818_p0033c07║無別；合而不一，則同同處。故密合言，於理無益。）言應名一切所作受等者，
X50n0818_p0033c08║一人三業作受之時，應名一切我所作受，一一三
X50n0818_p0033c09║業諸我合故。乃至一身得解脫時，一切人我應得
X50n0818_p0033c10║解脫，不同諸光各屬別燈，我不從別身所生故。
X50n0818_p0033c11║中亦非理（至）如童竪戲。
X50n0818_p0033c12║述曰：破離繫中有四難：一以常破舒卷，二以舒卷
X50n0818_p0033c13║破常，三以隨身可折，四以可折非一，量易不解。童
X50n0818_p0033c14║者，小也，奴也，如奴戲，無可錄也。
X50n0818_p0033c15║後亦非理（至）非常一故。
X50n0818_p0033c16║述曰：破獸主等。基云：破意於一剎那不能遍動，以
X50n0818_p0033c17║極小故，如極微等。救云：非論久所執於一剎那動，
X50n0818_p0033c18║以迅速故，似遍動耳。破非常一，有往來故，如旋火
X50n0818_p0033c19║輪。
X50n0818_p0033c20║又所執我（至）非即離。
X50n0818_p0033c21║述曰：第二三計中，二執故、破故。此初也。前三種計，
X50n0818_p0033c22║瑜伽四中後三皆此離蘊中攝，離者異故。數論我
X50n0818_p0033c23║思，然非行蘊，雖有思慮，許常住故。伽四不攝，此第
X50n0818_p0033c24║三計。然約外道，我執四盡，樞要解爾。第三筏蹉氏，
X50n0818_p0034a01║此云犢子（上古有仙居山〔寂處〕，貪心不已，遂染母牛，生男為姓，即婆羅門一姓也）。
X50n0818_p0034a02║初即蘊我（至）實我不成。
X50n0818_p0034a03║述曰：第二、破也。破即蘊四電等為喻，餘行色即不
X50n0818_p0034a04║相應。外六處色，量易不釋。言不可說有為、無為等
X50n0818_p0034a05║者，犢子部師立五法藏，謂三世無為及不可說藏
X50n0818_p0034a06║真我，不可定說有為、無為故。範云：難破不須，量破
X50n0818_p0034a07║不可，非我應相符故。基云：立量可言汝我，應不可
X50n0818_p0034a08║說是我，許不說有為、無為故，如龜毛等。測云：是我
X50n0818_p0034a09║者，是自我故；非我者，非他我故。不順文義。
X50n0818_p0034a10║又諸所執（至）俱不成。
X50n0818_p0034a11║述曰：大段第二微破中有三，此初也。破數論宗我
X50n0818_p0034a12║有思慮，汝我應是轉變無常，許非恒時有思慮故。
X50n0818_p0034a13║猶如心根基云：汝我體應轉變無常，作用或時有
X50n0818_p0034a14║不起故。如許大等無思慮者，破勝論等量易可知。
X50n0818_p0034a15║又諸所執（至）二俱不成。
X50n0818_p0034a16║述曰：第二微也。基云：無一師計我都無用，但隨所
X50n0818_p0034a17║應數論許無動轉用，別破應知。
X50n0818_p0034a18║又所執我（至）沈淪生死。
X50n0818_p0034a19║述曰：第三微中有三：難破故、量破故、正釋故。此初
X50n0818_p0034a20║也。彼至教意，我見雖順所緣，而倒順於染故。無我
X50n0818_p0034a21║翻此，猶如內宗雖有真如，作有如解還為法執。然
X50n0818_p0034a22║所計我實有體性，不同真如離有無性，故彼宗義
X50n0818_p0034a23║心境相違。
X50n0818_p0034a24║又諸我見（至）如所餘法。
X50n0818_p0034b01║述曰：第二量破有外反難。汝緣真心不緣真如，有
X50n0818_p0034b02║所緣故，如緣餘心。緣藏識心不緣藏識，因喻如前。
X50n0818_p0034b03║判比量云：真如真智離能所故，非量所及（緣影像智即為
X50n0818_p0034b04║相符）。緣藏識難證云：大乘所許立已成過，無有少法
X50n0818_p0034b05║能取餘故（更有餘難無用不敘）。
X50n0818_p0034b06║是故我見（至）五取蘊起。
X50n0818_p0034b07║述曰：第三正釋，文顯可知。起自心相者，樞要二說：
X50n0818_p0034b08║一影像相，二所執相。雖無實體，當情現故。細故難
X50n0818_p0034b09║斷，望見斷故。末那俱執相傳有二：一云一地賴耶
X50n0818_p0034b10║隨能感業有九品故，能緣末那有九品八十一品。
X50n0818_p0034b11║然此第十無麤細者，依障力說一道斷故。一云一
X50n0818_p0034b12║地一品言無麤細，以一類法無別品故。業但令勝
X50n0818_p0034b13║劣，不令麤細，故難一道斷。由多方便，故言數數非
X50n0818_p0034b14║數數斷。意識我見西方五釋：一云總緣別緣行相
X50n0818_p0034b15║細故，雖有九品，金剛頓斷。二云總緣同前，別緣地
X50n0818_p0034b16║地第九道斷，行微細故。三云總緣同前，別緣地地
X50n0818_p0034b17║九品別斷。四云總別地地第九道斷。五云總別地
X50n0818_p0034b18║地九品別斷。然護法宗第四為勝。若如前三，那含
X50n0818_p0034b19║不盡，九品失故，聖入生上却斷下故（違第七卷，唯除末那）。若
X50n0818_p0034b20║如第五，後得無漏應無斷障品，別有迷理，正智通
X50n0818_p0034b21║斷故（便違瑜伽世出世斷道。第五師會：後智斷者，唯約菩薩金剛道具助正智斷）。若說
X50n0818_p0034b22║俱生唯修所斷，何故楞伽云：身見有二種，謂俱生
X50n0818_p0034b23║及妄想。先二種身見妄想斷故，疑法不生。測云：預
X50n0818_p0034b24║流斷俱生者，依伏斷說。景云：三藏勘梵本經，即有
X50n0818_p0034c01║中字。若正翻者，二種見中分別斷故，疑法不生，超
X50n0818_p0034c02║越那含第六識執。樞要五釋：初真見道無間頓斷，
X50n0818_p0034c03║分別及以失伴俱生以為正義（不敘餘四，都無義故）。言及耶
X50n0818_p0034c04║分別者，設聞正教生耶解故。如聞藏識分別執我
X50n0818_p0034c05║唯在第六者，餘識淺細及相續故，分別麤猛有間
X50n0818_p0034c06║斷故。耶教所說蘊相者，基云：即蘊計也。（耶教說蘊以為我故。）
X50n0818_p0034c07║耶教所說我相者，基云：離蘊計也。然離蘊影，三藏
X50n0818_p0034c08║解云：如勝論等周遍我影，或空界色以遍滿故，或
X50n0818_p0034c09║識處識。如說二蘊，除受想行，如理應思。又當心現，
X50n0818_p0034c10║即眾同分。測云：雖有三釋，空色同分以是假故，非
X50n0818_p0034c11║所緣緣，故說識蘊以為正義。（此許不爾，無法之影得所緣緣，況假之影
X50n0818_p0034c12║亦有體故。釋空界青雖實有色，以別名立，名為假色，猶如日光。本識所變為五識質，有實用故。別緣我見，
X50n0818_p0034c13║不緣他地，何欲見緣識處識？故不可依。）觀云：真愛著處既是本識，行
X50n0818_p0034c14║緣無邊趣之為我。（分別我見未必緣彼，且如數論計我是思，非恒思慮，豈當本識？
X50n0818_p0034c15║然末那等究竟所着，名真愛著處。）基云：離蘊我影，名教為質，心所
X50n0818_p0034c16║變相，眾同分攝。（若遍不遍，隨自所計一切有情相似我相，非色非心而現於心，故名
X50n0818_p0034c17║同分。此解為勝。）觀生空者，基云：此依二乘及行相說言生
X50n0818_p0034c18║斷，菩薩亦通以法空斷。（菩薩見道，若從勝用，名法空智，通斷二障。若依行相，
X50n0818_p0034c19║要以所帶生空力斷，故依行相言生空斷，非法空用斷煩惱故。）樞要云：耶教耶思
X50n0818_p0034c20║所起二見、三心見道，何者初斷便出四解？（此問無用，一切
X50n0818_p0034c21║煩惱皆初心斷，一切所知第二心斷，第三解脫唯捨習故。答亦無用。）言或有或無者，
X50n0818_p0034c22║基云：俱生定有，分別不定。即蘊有質，離蘊無質。經
X50n0818_p0034c23║依影說，皆緣取蘊。
X50n0818_p0034c24║實我若無（至）非於我宗。
X50n0818_p0035a01║述曰：大段第三釋外難中有三，此初也。有四比量：
X50n0818_p0035a02║汝、我、後時應無憶事，體無別故，猶如前時等。第二
X50n0818_p0035a03║翻此，用應常有，不離體故，如體常有。第四翻此，熏
X50n0818_p0035a04║習力者，教處不同，或由自証，或由想力，各據一邊。
X50n0818_p0035a05║由自証力，憶本所緣，由此後時，念相應心，憶前心
X50n0818_p0035a06║憶，皆由熏習。前法雖異，就由方便心境；後心設異，
X50n0818_p0035a07║就由念憶餘法。能所隨應，有熏習故。
X50n0818_p0035a08║若無實我（至）於理無違。
X50n0818_p0035a09║述曰：第二也。第二量意。基云：若用轉變，合體無常。
X50n0818_p0035a10║我若實無（至）妄執為我。
X50n0818_p0035a11║述曰：第三也。
X50n0818_p0035a12║如何識外（至）理非有故。
X50n0818_p0035a13║述曰：大段第二破法執中有三：總、別、結故。此初也。
X50n0818_p0035a14║外道所執（至）現量所得。
X50n0818_p0035a15║述曰：別中有二：外道故、小乘故。亦有二：正破故、類
X50n0818_p0035a16║破故。初亦有二：執故、破故。此初也。謂劫初有外道，
X50n0818_p0035a17║名劫比羅（舊云佉毗羅，訛也），此云黃赤，髮鬚面色並黃赤
X50n0818_p0035a18║故（後時弟子上首，如十八部首，名筏里沙，此云雨，雨際生故。其雨徒黨，名雨眾外道）。梵云
X50n0818_p0035a19║僧佉，此翻為數。數即慧數，數度諸法。從數起論，論
X50n0818_p0035a20║能生數，故名數論（本師緣起如〔面〕域記）。造論及資，名數論師。
X50n0818_p0035a21║彼宗立有二十五諦。頌曰：自性大我執，五唯量五
X50n0818_p0035a22║大，十一根真我，二十五四三。此中薩埵等三，名自
X50n0818_p0035a23║性諦。舊云冥性，將成大等。亦名勝性，勝異舊故。能
X50n0818_p0035a24║生死本，名為三德。金七十云：喜為薩埵體，羅闍為
X50n0818_p0035b01║憂體，闇痴多磨體（即樂、苦、捨）。自性實有，微細不可見。外
X50n0818_p0035b02║曰：若不可見，云何知有？答曰：緣事見因，謂大等事
X50n0818_p0035b03║有三德故。比知自性亦有三德，如見青衣知有青
X50n0818_p0035b04║縷，三年增時能伏餘二，如盛日光能伏星等。我起
X50n0818_p0035b05║思慮欲受用境，雖不言須，自性即變。初有麤相，名
X50n0818_p0035b06║為大諦。爾時未有色等差別，麤相起已，知主所須，
X50n0818_p0035b07║隨我所欲變色等相，執取我意，故名我執，亦名覺
X50n0818_p0035b08║等。執我意故，隨應變色、聲、香、味、觸，名五唯量。唯謂
X50n0818_p0035b09║決定，量即分限，唯有五境無增減故。此五唯量生
X50n0818_p0035b10║餘十六，必以根等受用境故，謂即五大（地水火風及空大也）、
X50n0818_p0035b11║五知根（眼耳鼻舌身。此何為體？色造火為眼，聲造空為耳，耳聲並無礙，香造地為鼻，味造水
X50n0818_p0035b12║為舌，觸造風為皮）、五作業根（金七十云：舌手足人根。大遺涅槃經云：手脚口男女）、心
X50n0818_p0035b13║平等根（一云識心。金七十云：能分別為心故。一云內心，以淨妙色能緣慮故。有說地造心，有
X50n0818_p0035b14║說五大皆能）。我思勝境三德即變，我乃受用為境所縛，
X50n0818_p0035b15║後厭修道我既不思，自性不變離縛解脫。言二十
X50n0818_p0035b16║五四三者，廣二十五中為四句，略為三故。金七十
X50n0818_p0035b17║論頌曰：本性無變異，大等亦本變，十六但變異，知
X50n0818_p0035b18║者非本變。釋曰：本性者，能生一切故稱本性，不從
X50n0818_p0035b19║他生故非變異。大我慢五塵，此七亦本亦變異，謂
X50n0818_p0035b20║能生他從他生故。十六但變異者，五大十一根。知
X50n0818_p0035b21║者非本變者，謂我不能生他不從他生，異前三故。
X50n0818_p0035b22║言略三者，自性變異及我知故。彼計大等三事成
X50n0818_p0035b23║實，如薩婆多微集成根。彼宗現量，眼等五根心根
X50n0818_p0035b24║為性，
X50n0818_p0035c01║彼執非理（至）非三合成。
X50n0818_p0035c02║述曰：第二破中總非返問，如文可知。別破有三：破
X50n0818_p0035c03║所成故，破能成故，雙能、所故。此初也。有三比量：彼
X50n0818_p0035c04║宗瓶等雖多事成，而不相離，故實非假；林等相離，
X50n0818_p0035c05║許假為喻。第二量云：汝大等非現量所得，以是假
X50n0818_p0035c06║故，如軍、林等。前量已成，故得為因。彼宗永無現量
X50n0818_p0035c07║得假，不同佛法定亦緣假。既他比故，無不定失。測
X50n0818_p0035c08║師因論長、短等色，西方兩釋：一云實法處攝，非眼
X50n0818_p0035c09║識境；一云如說色處，眼識所緣（然取理實，如本母釋）。又問：依
X50n0818_p0035c10║色立長等色處，依聲立名亦應聲處？答：十二處中，
X50n0818_p0035c11║長依一處，名依多處，故相應，如無心定。命根通依
X50n0818_p0035c12║心、心所種，為不相應（此不應理，如本母釋。長等理通初十處故，表既通色、聲，應
X50n0818_p0035c13║不相應故）。初、後二量，易故不釋。
X50n0818_p0035c14║薩埵等三（至）三合成一。
X50n0818_p0035c15║述曰：第二破能成中，初量乘前，令三合成轉變非
X50n0818_p0035c16║常。為例亦爾者，彼宗三德，體即大等。三德是常住，
X50n0818_p0035c17║而大等無常。唯轉變無常，求無生滅者，如金七十
X50n0818_p0035c18║云：相違緣未來是時蹔停住譬如山樹等未有火
X50n0818_p0035c19║灾時此時蹔停住火灾若未至是時五大等則沒
X50n0818_p0035c20║五唯中五唯沒我慢我慢沒於火大沒自性中故
X50n0818_p0035c21║大等無常自性不如是常無有沒故。此中難意，薩
X50n0818_p0035c22║埵等三轉變非常，即大等故，猶如大等。如是例三，
X50n0818_p0035c23║合成宗也。第三體用相對破中，體即能故，如用應
X50n0818_p0035c24║多。（彼宗體能，許即是一，不同內宗不一不異。）略無如體，用亦應一。（許一各有
X50n0818_p0036a01║變二十三多功能故。）第四時處相對破中，自性此處變此色
X50n0818_p0036a02║時，餘處應變，體無別故，猶如此處。第五體相相對
X50n0818_p0036a03║破中，初直總非。次立量云：不應合時變成一相，與
X50n0818_p0036a04║未合時體無別故，如未合時。（彼宗〔一〕增能伏餘二，如盛日光能伏星等，
X50n0818_p0036a05║故難不應伏為一相。）後破言，即違宗失體相，相即成量應知。
X50n0818_p0036a06║又三是別（至）計度為有。
X50n0818_p0036a07║述曰：第三、能所雙對破中，初總破云：三德一大，體
X50n0818_p0036a08║相即故。大應非一，德應非三。次微破已，展轉遮破。
X50n0818_p0036a09║若謂三事本有二相，總故見一，別故不失。三相即
X50n0818_p0036a10║體，如體應三。復如何知三事有異者，汝薩埵等、非
X50n0818_p0036a11║薩埵等，具三相故，如剌闍等。又一一德應成色等，
X50n0818_p0036a12║具三相故，如三合時。若謂具相、𨷂體、不成，體各應
X50n0818_p0036a13║三，以即相故，如相。餘文可解。
X50n0818_p0036a14║勝論所執（至）現量所得。
X50n0818_p0036a15║述曰：第二破勝論中有二：執故、破故。此初也。謂成
X50n0818_p0036a16║劫末人壽無量外道出（薩遮尼楗子經二云：此等皆是不思議菩薩）。名嗢
X50n0818_p0036a17║露迦，此云鵂鶹。晝避五欲匿逃山林，夜絕視聽方
X50n0818_p0036a18║行乞食，時人曰號鵂鶹仙人。乱髮形醜見驚失心，
X50n0818_p0036a19║故於夜分求米於糠齊食存命，亦名食米齊，亦云
X50n0818_p0036a20║吠世釋迦。此翻勝論，六句之論勝異餘故。彼獲五
X50n0818_p0036a21║通，謂證菩提將入涅槃，求傳法人得具七德。基云
X50n0818_p0036a22║名摩納縛迦，此云儒童。儒童子亦名股遮尸棄，此
X50n0818_p0036a23║云五頂。頂有五角，髮五旋故。測云：儒童更有弟子
X50n0818_p0036a24║名曰五頂（相傳不同）。染妻難化，仙伺根熟，經九千年方
X50n0818_p0036b01║從化之。造義。鬘論釋六句義：一實、二德、三業、四大
X50n0818_p0036b02║有、五同異、六和合。雖未譯，依三藏說。實句者，有實
X50n0818_p0036b03║自體，德業所依能為主故。此有九法：地、水、火、風、空、
X50n0818_p0036b04║時、方、我、意。四大有二：一細、二麤。細者，體常空劫散
X50n0818_p0036b05║住，成劫二微合生一子，一子涉入二微量等，二子
X50n0818_p0036b06║生孫轉成大地，壞時漸滅皈本微住。空謂空大，時
X50n0818_p0036b07║即時節，方謂十方，我即真我。意者，梵云阿奴末那，
X50n0818_p0036b08║此云微意，能生覺等，於五根門數數廻轉，體有質
X50n0818_p0036b09║礙不能緣慮。言德句者，德謂道德，實家之德有勝
X50n0818_p0036b10║力故。此有二十一：色、聲、香、味、觸、數、量、一、異、合、離、好、
X50n0818_p0036b11║醜、苦、樂、憎、愛、愚、智、勤、墮。（雪山地有一論師，名為慧月，造十句論，云有二十四
X50n0818_p0036b12║德，非論所對，今不敘之。）業謂作業，此有五種：取、捨、屈、申、行故。
X50n0818_p0036b13║有謂大有，唯有一法，能令實有體性故。（十句論名同句。）同
X50n0818_p0036b14║異句者，有多常法，能令實等有同異故。（十句論師開此為四：
X50n0818_p0036b15║一、異句，能令法別；二、有能句，助和合句，能與諸果其因令生；三、無能句，遮生餘果；四、俱分句，遍在實、德、業，
X50n0818_p0036b16║亦同亦異故，未生已滅，更互不會，畢竟五無。彼論立為第十無說句，無體可說故，非六句攝，六唯有故。）
X50n0818_p0036b17║和合句者，有一常法，能令實等相屬不離。言多實
X50n0818_p0036b18║有性現量所得者，雖有多釋，且取二義。一云：雖六
X50n0818_p0036b19║皆實，實句之中，軍林假故，唯初五句現量得故，通
X50n0818_p0036b20║言多也。一云：多言唯屬現量，唯和合一比量得故。
X50n0818_p0036b21║（十句之中，[山/貫]德、業同及俱分句，是現量得；異、和合、有能、無能、無說，非現量得。）此論所破
X50n0818_p0036b22║諸門，頌曰：麤細大意礙，麤大德業遷，（遷無常義。）細我常
X50n0818_p0036b23║生果，餘法此相違。此第四句，通對前三，謂六句中，
X50n0818_p0036b24║麤細四大意是有礙，餘法此相違。（皆無礙也。）唯麤四大
X50n0818_p0036c01║德業無常，餘皆常也；細四大我是常生果，餘皆不
X50n0818_p0036c02║爾。（下論所破，准此應釋。）
X50n0818_p0036c03║彼執非理。所以者何？
X50n0818_p0036c04║述曰：第二破中有三：總非、返問、廣破故。此初二也。
X50n0818_p0036c05║諸句義中（至）如菟角等。
X50n0818_p0036c06║述曰：第三廣中有三：總破諸門故，相對別破故，略
X50n0818_p0036c07║結顛倒故。初亦有二。此初常法生不生果門，謂常
X50n0818_p0036c08║住法能生果者，即細四大真我正生。若助者，意及
X50n0818_p0036c09║大有同異和合。比量如文。（若依十句德中，十種通常住者亦能生果，非今
X50n0818_p0036c10║所對六故。）常不生果唯空時方，若不生正雖通大有同
X50n0818_p0036c11║異和合，然前量因既總相言，有作用故通破正兼。
X50n0818_p0036c12║不爾，彼因有不定故。（測云：若宗真言非實有者，即以真如作不定過，故言離識
X50n0818_p0036c13║非也。他比量中無自不定故，但以返成唯識義故，言非離識也。）
X50n0818_p0036c14║諸無常者（至）有實自性。
X50n0818_p0036c15║述曰：第二無常有礙無礙門，謂麤四大無常有礙、
X50n0818_p0036c16║德業無礙。彼許瓶等如大地實，但軍林等為體可
X50n0818_p0036c17║分，非實故得喻。破無礙中除彼覺等，餘為有法無
X50n0818_p0036c18║相符過。
X50n0818_p0036c19║又彼所執（至）實地水火。
X50n0818_p0036c20║述曰：第二、相對別破中有二：破實有性故，破現量
X50n0818_p0036c21║得故。初亦有四：一、破實德業；二、破有大；三、破同異；
X50n0818_p0036c22║四、破和合。初有三難。此初，實德不攝難。彼執堅等
X50n0818_p0036c23║與地等別，觸得所攝身根之境。觀云：父母極微，二
X50n0818_p0036c24║微之子非現量得。十句論云：三微所生子，方麤重
X50n0818_p0037a01║德合。下說麤德合，乃色根取故。測云：唯除和合，餘
X50n0818_p0037a02║現量得。證云：以測為勝。彼宗不言色根所取方現
X50n0818_p0037a03║量境，如德句中覺苦、樂等，非色根取而現境故。是
X50n0818_p0037a04║則今云身根所觸唯破麤物，以細類麤亦應爾故。
X50n0818_p0037a05║例破量云：地、水、火三應非有礙，實句義攝，眼所見
X50n0818_p0037a06║故，如青色等，反覆應知。
X50n0818_p0037a07║又彼所執（至）地水火風。
X50n0818_p0037a08║述曰：第二、對無常有礙、難有礙。常者，細四大意難
X50n0818_p0037a09║成無常，色根所取無質。礙者，德業大有同異，難成
X50n0818_p0037a10║有礙。彼宗色根即實句攝，眼根而火，耳根即空（基云：
X50n0818_p0037a11║空取聲時，於身起作用，名空耳根也），鼻根即地，舌根即水，身根即風
X50n0818_p0037a12║（細性皆常）。
X50n0818_p0037a13║又彼所執（至）如空華等。
X50n0818_p0037a14║述曰：此第三對離識無性難。然除覺等餘法為宗，
X50n0818_p0037a15║若立覺等立已成故。非實德者，除有法初餘五為
X50n0818_p0037a16║宗。非有實等者，除有性初餘五為宗。初宗應言非
X50n0818_p0037a17║實覺等餘德等法，應非離識有別自性。後宗可言
X50n0818_p0037a18║非有覺等餘實等句，然略不簡覺樂等也。一一歷
X50n0818_p0037a19║除有六比量，除二三等則有多量，然義勢通破六
X50n0818_p0037a20║盡故，除相性初而立二量。
X50n0818_p0037a21║彼所執有（至）唯妄計度。
X50n0818_p0037a22║述曰：次破大有有二：量破故，難破故。言離實等者，
X50n0818_p0037a23║取德業同異和合。既總取故，無不定失。二量如文。
X50n0818_p0037a24║次難破云：如汝大有體非無故，無別能令有體之
X50n0818_p0037b01║性。實等亦應爾，自體非無故。若離有體法有別令
X50n0818_p0037b02║有性，應離五無法有別令無性。（彼大有外不立有性，如薩婆多依色
X50n0818_p0037b03║等法立眾同分，而同分上不立同分，故例破之。）測云：量破，謂汝實等無別
X50n0818_p0037b04║有性，許非無故，猶如有性。五種無句應有別性，有
X50n0818_p0037b05║無二中隨一攝故，猶如實等。（此有二失，不順論故，量有過故。謂五種無
X50n0818_p0037b06║令有別性，違自宗故。隨一攝因，有不定故，謂有無中隨一攝故。為如實等有別性耶？如有同異無別性耶？）
X50n0818_p0037b07║基云：汝有性應別有有性，許非無故，如實德等。以
X50n0818_p0037b08║同異句應作不定，然非極成，故無不定。汝第十句
X50n0818_p0037b09║無法之外應別立性，除大有等，有無二法互相違
X50n0818_p0037b10║故，如實德業。（此亦不然，共比尚得以他法不定，況今他比同異不定？故後破五無，第十
X50n0818_p0037b11║句攝，不違自宗，應成比量。然五種無令無無性，違意許宗不成比量，故如論文唯難破攝。）基述
X50n0818_p0037b12║難意：有法雖非無，不自有故須有有；然應無法不
X50n0818_p0037b13║自無，無法之外別立無。此難恒齊，何方遣難？證師
X50n0818_p0037b14║破云：有法體非無，有故有有性；無法體非有，無故
X50n0818_p0037b15║無無性。以相返故。此答恒別，何乃破他？故今論中
X50n0818_p0037b16║但立量破。（今謂不然，如無無性故有是有，無有無性反應成有。如有難無無性，有有性故
X50n0818_p0037b17║成有；無亦雖無有性，有無性故方無。此破恒齊，豈無能破？故今難破，非立量破。）樞要云：破
X50n0818_p0037b18║有句中有四：一法自相相違等。（非也，自惡立量，自出過故。）觀云：
X50n0818_p0037b19║離五種無，有別無性，有無法中隨一攝故，如實德
X50n0818_p0037b20║等。（所立不成實等，許無別無性故。）
X50n0818_p0037b21║又彼所執（至）准此應知。
X50n0818_p0037b22║述曰：破同異中有二量：破故、難故。此初也。此有二
X50n0818_p0037b23║例：一者以法破性，實等別性名同異句。彼立量云：
X50n0818_p0037b24║實性非實，異實故，如德。德性非德，異德故，如業。業
X50n0818_p0037c01║性非業，異業故，如實。論主總非，理定不然。勿此皆
X50n0818_p0037c02║有有法自相相違過故。相違量云：汝許實性應非
X50n0818_p0037c03║實性，異實故，如德。德、業亦爾。然汝不許言：勿此實
X50n0818_p0037c04║等三性，異實等故，非實等性。二者以性破法，謂如
X50n0818_p0037c05║前因，非但違成實等之性，亦令實等失三句攝。量
X50n0818_p0037c06║云：汝實應非實句，異實性故，如德等。德、業亦爾。展
X50n0818_p0037c07║轉為喻，故舉三也。言地等者，實句九法，德句二十
X50n0818_p0037c08║一，業句五性，各對自體。以法破性，以性破法，准前
X50n0818_p0037c09║應知。問：以性破法，言地非地，豈不違宗？答：汝所計
X50n0818_p0037c10║地非實句地，故無過失。基釋如此。（樞要更立比量相違，相違決定。
X50n0818_p0037c11║文外別論，非此所要。）
X50n0818_p0037c12║如實性等（至）唯假施設。
X50n0818_p0037c13║述曰：第二難破。假立性上不別立性，唯實上應無
X50n0818_p0037c14║別性。德、業亦爾。若離實等有表實等性，應離德等
X50n0818_p0037c15║有遮實等。遮性既無別表，云何有異？（此順文義。）測云：汝
X50n0818_p0037c16║說實等應無別性，許同異故，如同異性。汝非實等
X50n0818_p0037c17║應有非實等性，實非實中隨一攝故，猶如實等。離
X50n0818_p0037c18║表性外無別遮性，故今以量令有別體。（表性為喻，令有遮性。
X50n0818_p0037c19║基亦立量，意同測疏。）
X50n0818_p0037c20║又彼所執（至）亦非實有。
X50n0818_p0037c21║述曰：破和合句。言非有實等諸法攝故者，非是大
X50n0818_p0037c22║有實等五句諸法攝故。下言由前理者，即此謂也。
X50n0818_p0037c23║然彼實等（至）如龜毛等。
X50n0818_p0037c24║述曰：第二破現量得中有二：一破所得，二破能得。
X50n0818_p0038a01║此初也。許實等六是緣識外實有自體現量之境，
X50n0818_p0038a02║然彼五無非離識有，故引龜毛成非彼境，反成但是
X50n0818_p0038a03║緣不離識五根蘊相非量等境。然略不立，返成比
X50n0818_p0038a04║量。測基云：除德句中覺苦樂等，彼亦許此不離心
X50n0818_p0038a05║故。若并立彼，一分相符。若避相符，宗云：實等非唯
X50n0818_p0038a06║緣離識實有自體現量所得，還有相符。彼許通緣
X50n0818_p0038a07║覺樂等心麤緣，實等非唯緣離識境心所得故，通
X50n0818_p0038a08║簡總緣之一分故。總言離識，不言唯也。既爾，此量
X50n0818_p0038a09║依唯緣外及總緣中，簡取一分緣離識境以為量
X50n0818_p0038a10║故，無諸過失。（基測意同。又彼釋云：若不言緣離識自體即屬現量，即犯違宗、相符二失，
X50n0818_p0038a11║簡持業釋。故量緣字，此釋非要。若依此例，一切比量除言出過，即無窮故。）
X50n0818_p0038a12║又緣實智（至）如實智等。
X50n0818_p0038a13║述曰：第二破能得也。所得一量、能得六量，各有總
X50n0818_p0038a14║別，影現應知。假合生者，基云：實智生時，合緣實上
X50n0818_p0038a15║大有同異。隨所有德，緣德等智皆假合生，故應如
X50n0818_p0038a16║彼非實智攝。若作此解，無獨緣德等智可以為喻，
X50n0818_p0038a17║必合緣故。有和合等，必有所有及所合故。今更釋
X50n0818_p0038a18║之。假合生者，顯藉多緣智方生也。如緣實時，假合
X50n0818_p0038a19║真我、法非法行等眾緣生故。前解境必有多方能
X50n0818_p0038a20║生智，後解境可唯一藉多緣生，名假合生。（同測二釋，一云
X50n0818_p0038a21║假合所緣，一云假合生緣，彼無許取。）證云：初義但從正緣名有等智，
X50n0818_p0038a22║不從兼緣，故無過失。（寂師設難，然不解論意，妄作虗語，故不敘之。）論言
X50n0818_p0038a23║乃至者，顯通破六，結文可知。
X50n0818_p0038a24║有執一（至）皆同此破。
X50n0818_p0038b01║述曰：第三、破一因。論彼計此天法身常遍，無別居
X50n0818_p0038b02║處，其變化身別有住處。諸非常者必不遍故者，前
X50n0818_p0038b03║量已成非常為因，不遍亦爾。自受用身雖遍非常，
X50n0818_p0038b04║豈無不定？今入彼宗，立化量故，無彼不定。應一切
X50n0818_p0038b05║處、時頓生一切法者，既遍，何不於一切處？既常，何
X50n0818_p0038b06║不於一切時不生？時、處亦應恒生，體無別故，如生
X50n0818_p0038b07║時、處。若謂必待欲及緣故不頓生者，違自論宗（測云：
X50n0818_p0038b08║自在天欲。基云：眾生樂欲。初順餘論，緣現前時，大自在天發起樂欲，方生法故〔之〕）。縱待欲
X50n0818_p0038b09║緣，欲緣頓起，彼因自在恒常有故。言本際者，過去
X50n0818_p0038b10║初首復有宿作，因等非一，故論言等（勘廣百論等。然自在等一
X50n0818_p0038b11║因八師，名及所計，如測師疏）。
X50n0818_p0038b12║有餘偏執（至）待眾緣故。
X50n0818_p0038b13║述曰：第四、破聲論。言明論者，先云遺陁論，今云吠
X50n0818_p0038b14║陁，此云明也。明諸實事是非定故，餘聲有錯，非常
X50n0818_p0038b15║定量。婆羅門有如是計：梵王誦者唯，而非作者唯。
X50n0818_p0038b16║婆羅門性口誦持，無別卷軸，不許餘姓，設誦非正。
X50n0818_p0038b17║待緣顯者，聲顯論也。待緣發者，聲生論也。顯論二
X50n0818_p0038b18║類：一、計於一一物各有常聲，如薩婆多所說無為；
X50n0818_p0038b19║二、計一切物上共一常聲，計內計外，全分一分，如
X50n0818_p0038b20║因明疏。許能詮故者，聲性雖常，非能詮故，無不定
X50n0818_p0038b21║過。言餘聲者，明論之餘。基云：聲性合名餘聲，勿以
X50n0818_p0038b22║聲性作不定故。宗云：汝聲非常，聲體待眾緣故。通
X50n0818_p0038b23║對顯生，唯言待緣。
X50n0818_p0038b24║有外道執（至）而體實有。
X50n0818_p0038c01║述曰：第五破順世義中有二：執故、破故。此初也。如
X50n0818_p0038c02║廣百第二云：順世外道作如是言：諸法及義大種
X50n0818_p0038c03║為性，四大種外無別有物。（測云：四大中精能有緣慮，如燈光等不同餘物。）
X50n0818_p0038c04║言不越因量者，本二常微方邊合住生一麤色，色
X50n0818_p0038c05║色涉入於二微，故言不起。既同勝論，亦兼破之。下
X50n0818_p0038c06║舉德句，量而救故。但以勝論許有餘物，此唯四大
X50n0818_p0038c07║為二宗異。（順世宗云：由唯有大，後死滅時還歸四大。）
X50n0818_p0038c08║彼亦非理（至）極微常住。
X50n0818_p0038c09║述曰：第二破中，非徵可解。別破有三：因故，果故，雙
X50n0818_p0038c10║故。此初也。測云：勝論順世，極微雖小，而有方分，同
X50n0818_p0038c11║部部計。故初正破，後量遮破。基云：二師皆無方分，
X50n0818_p0038c12║唯有圓得。故初遮破，後量正破。範云：勝論極微許
X50n0818_p0038c13║無方分，十句論說無方分，故順世未必同勝論宗。
X50n0818_p0038c14║（今謂基釋應好。何者？若順世計，一切極微有方分，何彼所成心、心所法許無方分？若有方分，論所引喻能
X50n0818_p0038c15║立不成。）
X50n0818_p0038c16║又所生果（至）處無別故。
X50n0818_p0038c17║述曰：第二破果中有二依：言破故，依宗故。此初也。
X50n0818_p0038c18║既不越因，應如一微。彼計常微非色根取，初子等
X50n0818_p0038c19║色方色根境（基測傳爾）。觀云：依十句論，大性、量、德三微
X50n0818_p0038c20║果上，方名大性。故知子微非色根取，不名為麤。證
X50n0818_p0038c21║云：雖依十句，不順此論。既云果色不越因量，應如
X50n0818_p0038c22║極微不名麤色，非色根取，便違自執。明知所生非
X50n0818_p0038c23║難孫色，然望父母名為麤色，非必大性。或可順世，
X50n0818_p0038c24║不同十句。
X50n0818_p0039a01║若謂果色（至）虗妄計度。
X50n0818_p0039a02║述曰：第二依宗破也。謂一果色遍父母，二所遍非
X50n0818_p0039a03║一，能遍名麤，量等二因名不越故。此中比量易故
X50n0818_p0039a04║不釋。又果與因下雙因果，二因相礙而容果故。藥
X50n0818_p0039a05║入鎔銅者，測云：水銀等入銅汁成金（相似金也）。基云：鍮
X50n0818_p0039a06║石之藥入鎔銅故。言誰許等者，基云：破意但入沙
X50n0818_p0039a07║銅空隟之處，非入微體，喻不極成。設許入體，或應
X50n0818_p0039a08║離變。量云：水入沙體應離非一，水入中故，如二沙
X50n0818_p0039a09║間。如此子微若入父母，汝一一微應離非一，許入
X50n0818_p0039a10║中故，如水入沙。藥銅二微體不相入，雖居間隟藥
X50n0818_p0039a11║合銅變，亦應果色合極變交，雜量同故，如藥變銅。
X50n0818_p0039a12║是則汝宗父母極微，離故非一如沙，變故非常如
X50n0818_p0039a13║銅。言不許違理等者，不許得東即得西分，則違如
X50n0818_p0039a14║前彼此一量。若得一分許得餘分，則違世間現見
X50n0818_p0039a15║事也。破彼實一故不違宗，大乘以理無實一物，乃
X50n0818_p0039a16║至一極微亦無實一，是假立故。依宗正破名進，破
X50n0818_p0039a17║彼轉救名退，表結前故。
X50n0818_p0039a18║然諸外道（至）青黃等異。
X50n0818_p0039a19║述曰：大段第二類破，隨類遍攝，有四句故。此初句
X50n0818_p0039a20║也。謂諸外道皆許有法各有二性：一總，二別。總謂
X50n0818_p0039a21║諸法非無體性，別謂諸法自他別性。言有等者，等
X50n0818_p0039a22║取別性，彼總別性即大等法故。與故比量相違過
X50n0818_p0039a23║言：汝大等法即有性故，應無差別。由此便亦違宗
X50n0818_p0039a24║及世。彼許二十三法體同偏[(苠-(弋-、))*舌]，違汝三德義別。四
X50n0818_p0039b01║法相望，有亦等故。破別性中言色性者，變礙性也。
X50n0818_p0039b02║汝五唯量，應無青等，即色性故。好色性者，亦與比
X50n0818_p0039b03║量、自宗、世間相違三過。問：佛法二性豈離法耶？答：
X50n0818_p0039b04║雖不離法，但假施設，自相、共相不一異故。
X50n0818_p0039b05║二執有法（至）非眼等境。
X50n0818_p0039b06║述曰：第二句亦與三過，許有法外別有、大有同異
X50n0818_p0039b07║性故。今離六句，體不可得。無礙德句，色非眼境，故
X50n0818_p0039b08║無違宗。餘亦准此。
X50n0818_p0039b09║三執有法（至）理定不成。
X50n0818_p0039b10║述曰：第三句離繫子露形。佛毀曰：無慚避前偏過，
X50n0818_p0039b11║故作此許。二、性與法亦異。論主破云：還同前二。設
X50n0818_p0039b12║救曰：前異體別，今異義云：二相相違，體應別故，猶
X50n0818_p0039b13║如苦樂。設救苦樂，體用相違，一異義殊，體不相別，
X50n0818_p0039b14║故次破違。故次破云：一異體同，俱不成故，如廣百
X50n0818_p0039b15║論。破此執言：一異二種性相相違，而言體同，理不
X50n0818_p0039b16║成立。一應非一，以即異故，如異；異應非異，以即一
X50n0818_p0039b17║故，如一。性相相違，設許同體，汝一切法皆應同體。
X50n0818_p0039b18║若以別義施設一異，則如佛法是假非實。
X50n0818_p0039b19║四執有法（至）勿謬許之。
X50n0818_p0039b20║述曰：破第四句內，與食為生物，善義不妄語，自欲
X50n0818_p0039b21║存活，姧生他信，毀言耶命，避相違過，立言俱非。論
X50n0818_p0039b22║主破云：返同前過。應不雙非者，既有所表，應一定
X50n0818_p0039b23║故。應牙相違者，遮必非表，表非遮故。言違自宗決
X50n0818_p0039b24║定實有者，非一非異，應施設故。
X50n0818_p0039c01║成唯識論學記卷上本
X50n0818_p0039c02║
X50n0818_p0039c03║
X50n0818_p0039c04║
X50n0818_p0039c05║菩薩藏阿毗達摩古迹記卷第三末
X50n0818_p0039c06║
X50n0818_p0039c07║成唯識論學記卷上
X50n0818_p0039c08║餘乘所執（至）理非有故。
X50n0818_p0039c09║述曰：大段第二破小乘執中有二：總故、別故。此初
X50n0818_p0039c10║也。心心所法唯識體故，且不破之。然執識實，後當
X50n0818_p0039c11║例破。
X50n0818_p0039c12║且所執色（至）非極微成。
X50n0818_p0039c13║述曰：別中有三：破色故、不相應故、無為故。初亦有
X50n0818_p0039c14║三：有對故、無對故、雙破故。初亦有三：正破故、釋難
X50n0818_p0039c15║故、申正故。初亦有二：執故、破故。此初也。薩婆多云：
X50n0818_p0039c16║五根五境為有對色，無表無對。大眾部等有對同
X50n0818_p0039c17║前。彼說無對，謂身精進及身輕安。上座無表，𮌎中
X50n0818_p0039c18║內團。若依經部，定境界色名為無對。
X50n0818_p0039c19║彼有對色（至）非實有故。
X50n0818_p0039c20║述曰：破中有二：立宗故，成因故。此初也。然此假實，
X50n0818_p0039c21║基云四句。經部十處，麤假細實；大乘世俗，麤實細
X50n0818_p0039c22║假；薩婆多等，麤細俱實；一說部等，麤細俱假。諸有
X50n0818_p0039c23║對色，定非實有，各對薩婆多。若對經部，許根境假，
X50n0818_p0039c24║犯相符故。能成極微非實有故者，對經有部，隨一
X50n0818_p0040a01║不成，故下成立。
X50n0818_p0040a02║謂諸極微（至）實有不成。
X50n0818_p0040a03║述曰：第二、成因中有二：有礙、無礙門，有無方分門。
X50n0818_p0040a04║經部云：極微有礙，亦有方分，以是色故。四塵極微
X50n0818_p0040a05║同處涉入，雖無妨礙，而有觸礙，二處極微有觸着
X50n0818_p0040a06║故。有部云：極微無礙，亦無方分，以微圓故。四塵極
X50n0818_p0040a07║微各別處住，雖不觸著，而有妨礙，於一住處不容
X50n0818_p0040a08║餘故。雖有多部，不出二途。論文所破，准此應配。難
X50n0818_p0040a09║發影者，行聚色體即極微故。言必有上、下，乃至涉
X50n0818_p0040a10║入，應不成麤者，即二十論頌極微與六合一應成
X50n0818_p0040a11║六合若與六同處聚應如極微者是也。言若爾，便
X50n0818_p0040a12║非障礙有對者，依俱舍論，有對有三：一、所緣有對，
X50n0818_p0040a13║謂心、心所於自所緣；二、障礙有對，謂十色界自於
X50n0818_p0040a14║他處被礙不生；三、境界有對，謂十二界法界一分，
X50n0818_p0040a15║謂有境法於色等境。彼唯許聚障礙有對如極微，
X50n0818_p0040a16║不成有對。
X50n0818_p0040a17║五識豈無（至）為所依緣。
X50n0818_p0040a18║述曰：第二釋難中有三：總故，別故，結故。此初也。諸
X50n0818_p0040a19║小乘問：有對色不成，豈無五根境？論主答云：雖有
X50n0818_p0040a20║識變，謂第八識由色因緣變似眼等五根相現，八
X50n0818_p0040a21║及五識由色種力變似色等五塵相現，隨應以為
X50n0818_p0040a22║所依所緣。
X50n0818_p0040a23║然眼（至）等識。
X50n0818_p0040a24║述曰：別釋有二：依故、緣故。此初也。謂眼等根本識
X50n0818_p0040b01║及定雖現量得，出定散心必非現得，但以功能比
X50n0818_p0040b02║知體有。此但識上似色功能，非是心外大種所造。
X50n0818_p0040b03║外有對色現既不成者，基云：有部所計微聚皆實，
X50n0818_p0040b04║經部所計微實聚假，說假部計處門聚假、蘊門體
X50n0818_p0040b05║實，一說部計唯有假名，此等妄計理不成故。大乘
X50n0818_p0040b06║所說如第四卷。
X50n0818_p0040b07║此眼等識（至）為所緣緣。
X50n0818_p0040b08║述曰：釋所緣中有二，此初立正。
X50n0818_p0040b09║謂能引生（至）此所緣緣。
X50n0818_p0040b10║述曰：後破邪中，總定、別破除正量部，此定餘部。謂
X50n0818_p0040b11║諸部云：諸識必作似境行相（即大乘相分也），能生似境行
X50n0818_p0040b12║相識者，汝等共執彼所似境，此是能似識所緣緣。
X50n0818_p0040b13║非但能生（至）所緣緣故。
X50n0818_p0040b14║基云：自下破執有四：一、破正量，二、破經部，三、破古
X50n0818_p0040b15║薩婆多。此初也。彼云：不立似相，直取前境，境但生
X50n0818_p0040b16║心，名所緣緣。測云：論主敘諸部意，謂我所立不同
X50n0818_p0040b17║正量，勿因緣等亦所緣故。三藏存此。
X50n0818_p0040b18║眼等五識（至）能生五識故。
X50n0818_p0040b19║述曰：此破經部，經部欲異正量部故。言五但緣和
X50n0818_p0040b20║合假相，識但似彼和合相故。非實極微為所緣緣，
X50n0818_p0040b21║五識上無極微相故。謂所緣緣必具二義：一、有體
X50n0818_p0040b22║能生心，二、相於心中現。彼諸部云：既能引生似自
X50n0818_p0040b23║識故，生心相現為所緣緣。然經部等理闕緣義，以
X50n0818_p0040b24║無體故。薩婆多等闕所緣義，相不現故。由此論主
X50n0818_p0040c01║如次依觀所緣緣論破彼執也。非和合相已下定
X50n0818_p0040c02║宗，非定自許非實有故。彼和合相既非實下，方以
X50n0818_p0040c03║量破緣無體，不變影故，如觀所緣緣論。頌曰：和合
X50n0818_p0040c04║於五識，設所緣非緣（設謂縱許非實許假是五識境，故言設也）。彼體實
X50n0818_p0040c05║無故，猶如第二月（翳眼所見第二月相。基云：但如前於五非緣，非彼宗許五識所
X50n0818_p0040c06║緣）。然第二月，依瞿波論師二十唯識釋有二解：一
X50n0818_p0040c07║云唯意識得（依此如前於五但喻非緣緣義，非設所緣）。一云眼識亦緣，
X50n0818_p0040c08║但執實等方是意識（依此雙喻設所緣非緣。基、測並云：護法如初，如對法記）。
X50n0818_p0040c09║非諸極（至）非五識境。
X50n0818_p0040c10║述曰：破本薩婆多，欲異經部無體非緣。言和合位
X50n0818_p0040c11║一一極微展轉相資，各作依緣，有實體故，然非散
X50n0818_p0040c12║微。故今破同觀所緣論，如彼頌曰：極微於五識設
X50n0818_p0040c13║緣非所緣彼相識無故猶如眼根等。破轉救中和
X50n0818_p0040c14║合相者，諸極微上起一大相，破意二位同極微故。
X50n0818_p0040c15║有執立等（至）為此識所緣。
X50n0818_p0040c16║述曰：破新薩婆中有二執故，破故。此初也。謂眾賢
X50n0818_p0040c17║言：極微散時非五識境，共和集時皆有二相：一本
X50n0818_p0040c18║微圓相，二新和集相。且七微合彼七麤相，一一皆
X50n0818_p0040c19║與七微量等。然七極微不相涉入，七種麤相更相
X50n0818_p0040c20║涉入，如經部宗大造相入。然彼麤相與極微體無
X50n0818_p0040c21║別生滅，無異體故。又此麤相唯現在有，非過未有，
X50n0818_p0040c22║不同細相，以相麤故，識有此相，故此與體是所緣緣。
X50n0818_p0040c23║彼執不然（至）一切境故。
X50n0818_p0040c24║述曰：第二破也。言體相一者，量云：和集位相，非五
X50n0818_p0041a01║所緣極微相故，如散微相。次破覺相，如觀所緣瓶
X50n0818_p0041a02║甌等物大小等者，能成極微多少同故，緣彼覺相
X50n0818_p0041a03║應無差別。彼轉救云：安布異故，麤相皆似安布總
X50n0818_p0041a04║相。故次破云：各各應捨本微圓相。若言不捨，即不
X50n0818_p0041a05║成麤。既汝極微許是色處，何麤相識緣細相境？若
X50n0818_p0041a06║言麤相即微相故，麤行相識即名緣細，理亦不然。
X50n0818_p0041a07║勿色相識名緣聲故，是則一識應緣一切。（破覺相未，皆是
X50n0818_p0041a08║難破，非立量破。）有難：大乘黑白雖相違，眼識許頓緣，麤細
X50n0818_p0041a09║雖不同，通緣有何失？麤細雖有異，而同自境處，聲
X50n0818_p0041a10║等處各別，如何例麤細？證云：青等雖相異，俱麤眼
X50n0818_p0041a11║識緣，極微相至細，麤細不並緣。一微非五緣，和集
X50n0818_p0041a12║得說緣，聲微非眼境，相資可說緣。（此不盡理。若彼轉救有麤細行，
X50n0818_p0041a13║如第六識雙緣麤細，何難餘識應緣？餘不解論，意致斯問耳。謂緣黑識雖亦緣白，不以黑行即緣自境。然
X50n0818_p0041a14║今所難，以麤行相取細相境，難以色行應取聲等行相違境〔。此〕問故。）
X50n0818_p0041a15║許有極微（至）真實極微。
X50n0818_p0041a16║述曰：第三結破。縱許極微尚致上失，況就實義無
X50n0818_p0041a17║實極微。
X50n0818_p0041a18║由此定知（至）非極微成。
X50n0818_p0041a19║述曰：前門第三申正見託彼生，顯其緣義，有體生
X50n0818_p0041a20║心故。帶彼相者，顯所緣義，相於心現故。頓現一相，
X50n0818_p0041a21║謂假似一，簡多微合，非謂實一，以得此邊不得彼
X50n0818_p0041a22║故。既非實一，有應施設極微之理，故假想而非顛
X50n0818_p0041a23║倒攝。（因此大小，基師廣述。西方二釋：一云眼識亦緣形假，緣處自相，故為現量。一云不緣，如對
X50n0818_p0041a24║法記，故今不敘。）猶有方分者，基云：方即分也。若論細分，有
X50n0818_p0041b01║方無分。三藏云：瑜伽第三云：假立極微，理實非假，
X50n0818_p0041b02║熏成種子，非極微處。假分折故，義說假耳。測云：今
X50n0818_p0041b03║解如論，是假假相折，離眼等外無別極微，如長等
X50n0818_p0041b04║故，如緣長等故。如緣長等必帶青等，緣極微時必
X50n0818_p0041b05║麤相現。基云：半半破之，漸次除麤。（今謂三藏、基釋為勝。極微雖細，
X50n0818_p0041b06║即青等攝，體實有故。分折行相，緣含一類，如前麤細，理相違故。）
X50n0818_p0041b07║餘無對色（至）真實色法。
X50n0818_p0041b08║述曰：大段第二破無對色。總破如前大眾、上座、經
X50n0818_p0041b09║部，有諸無表故。初量曰：云是此類者，色攝故也。測
X50n0818_p0041b10║云：法處實色，同經部宗，皆是無對。問：變地為蘇酪，
X50n0818_p0041b11║如何無對耶？答：定變有二：一者有對，二者無對。若
X50n0818_p0041b12║法處色即是無對，變為色等處即是有對。（此釋非理。無色
X50n0818_p0041b13║界淚既有見對，彼界應有色處色故。然瑜伽云：無見對者，如對法記。）
X50n0818_p0041b14║表無表色（至）不可得故。
X50n0818_p0041b15║述曰：第三雙破有對無對。於中有二：初依理故，後
X50n0818_p0041b16║依教故。初亦有二：表故、無表。初身表中初言形者，
X50n0818_p0041b17║薩婆多也。彼計實形為身表故。轉救誰言形可分
X50n0818_p0041b18║折？長等極微性實有故，積形性微即名表故。破汝
X50n0818_p0041b19║長微，應彼長性微圓等故。如短極微，如觀所緣緣
X50n0818_p0041b20║極微量等故。形別唯在假，折彼至極微，彼覺定捨。
X50n0818_p0041b21║若言是動（至）應非滅故。
X50n0818_p0041b22║述曰：破正量部也。彼云：業色初起名生，後盡名滅，
X50n0818_p0041b23║中間名住。事業未竟，無生無滅，故作業時有實動
X50n0818_p0041b24║義。（彼宗定無剎那滅故。）基云：依論量云：彼無實動義，纔生即
X50n0818_p0041c01║滅，故心心所。（彼許心等剎那即滅，無動義故。）彼不許曰：隨一不成。
X50n0818_p0041c02║故次量云：汝說業纔生即滅，不待因故，如心心所。
X50n0818_p0041c03║彼復救云：如薩婆多法，滅待滅相，不待外緣；我部
X50n0818_p0041c04║色等，滅待外緣，故不許因。故次破云：汝所立滅，應
X50n0818_p0041c05║非是滅，以待因故，猶如生等。（此難意云：生違於滅，待因而生；滅違於生，
X50n0818_p0041c06║應無因滅。此後二量，測師順論，展轉救故，連環破盡。）
X50n0818_p0041c07║若言有色（至）定非實有。
X50n0818_p0041c08║基云：此破日出論師。佛法去世後一百年中，北天
X50n0818_p0041c09║竺怛叉翅羅國有鳩摩羅多，此云童首，造九百論，
X50n0818_p0041c10║或造喻鬘論，集奇喻事，名譬喻師。四百年中經部
X50n0818_p0041c11║始出，以彼為宗，名經部本。時五印度各一師出，時
X50n0818_p0041c12║人號為五日俱出，名日出師。今所破也。（測師亦同。）然範
X50n0818_p0041c13║師云：有言日出即譬喻師，非也。婆娑百二十二云：
X50n0818_p0041c14║譬喻者，說表無表業無實體性。正理論云：譬喻宗
X50n0818_p0041c15║唯許思為實業體。豈今所破？成業論云：日出表業
X50n0818_p0041c16║實有。豈即彼宗？（此釋有理。俱舍業云：經部身表以形為體，但假非實。身業即以思為
X50n0818_p0041c17║體故。）非顯香味類觸應知者，顯色香味非是表色，無
X50n0818_p0041c18║表示故，唯無記故，如觸處風。
X50n0818_p0041c19║然心為因（至）假名身表。
X50n0818_p0041c20║述曰：示正唯依青等似動，名表隨心善惡，實唯無
X50n0818_p0041c21║記。識變手等簡有部等，生滅相續簡正量部等，似
X50n0818_p0041c22║動表示簡日出師。
X50n0818_p0041c23║語表亦非（至）於理無違。
X50n0818_p0041c24║述曰：測云：明語表中，婆娑十五云：聲聞多剎那聲
X50n0818_p0042a01║能說一字，佛一剎那聲能說一字。由此基測，並除
X50n0818_p0042a02║佛聲，唯破餘語。必多念故，應相續假。佛地論云：一
X50n0818_p0042a03║剎那聲具名、句、字，說一切法，不同小乘。測云：據實
X50n0818_p0042a04║語表，是發動思，非也。思唯所表，非能表故，但以色
X50n0818_p0042a05║聲表內思故。由此三藏四句之中，發表之思為第
X50n0818_p0042a06║四句。
X50n0818_p0042a07║表既實無（至）理亦無違。
X50n0818_p0042a08║述曰：第二破無表之量，云：汝無表色亦非實有，色
X50n0818_p0042a09║所攝故，喻如表色（隨一攝因亦得）。申正義中，先總標。言思
X50n0818_p0042a10║願者，測云：此中思為願體（下第九云：願度即慧。又解：欲、勝、念三法為體。瑜
X50n0818_p0042a11║伽云：菩〔薩〕心者，決定希求為行相故）。然定、道、戒是思非願，別解脫等
X50n0818_p0042a12║亦思亦願，為攝定散。總言思願，唯依善惡時節分
X50n0818_p0042a13║限，不依無記，劣不勝故。
X50n0818_p0042a14║謂此或依（至）增長位立。
X50n0818_p0042a15║述曰：別釋有二，此散無表。律儀依善，不律儀惡。處
X50n0818_p0042a16║中通二勝身語者，基云：簡不能引無表。觀云：簡處
X50n0818_p0042a17║中業。（非也。瑜伽云：處中亦有無表故。）受善惡時發業之思，所熏種
X50n0818_p0042a18║子至具緣時，已有止惡作惡分限，如應名為善惡
X50n0818_p0042a19║無表。言增長者，未成佛前簡前及後，謂加行時種
X50n0818_p0042a20║未增長，及後捨已種不增長，但中間時剎那剎那
X50n0818_p0042a21║七支倍增。此中薩婆多云：初念唯有一具七支，至
X50n0818_p0042a22║第二念更生七支，前剎那支落謝過去而有得之。
X50n0818_p0042a23║如是展轉及至未捨，得未曾得先已得者，得而不
X50n0818_p0042a24║失而不現行。大乘三義，若難陀宗，基云：念念種子
X50n0818_p0042b01║體新倍生。（測云：彼宗二釋，一云如前，一云唯用增長說未曾得，自許用增為勝。）若月
X50n0818_p0042b02║藏義，基云：體雖不增而功能倍。（測師亦同。）若護法義，二
X50n0818_p0042b03║師傳異，基云：唯取新熏，不用本有，力不及新故。然
X50n0818_p0042b04║此新熏亦唯用增而體不增，既無能熏，種不起故。
X50n0818_p0042b05║測云：通依新舊二種，勢力等故，共作因緣生果故。
X50n0818_p0042b06║然護法宗分成兩釋，一云：求戒方便思種有三：一
X50n0818_p0042b07║新熏種，二法爾種，三由熏力於法爾上傳生種子。
X50n0818_p0042b08║第三羯磨更生二種新熏傳生，依上五種假立七
X50n0818_p0042b09║支。至第二念更生二種新熏傳生，於上七種假立
X50n0818_p0042b10║無表。如是增長名未曾得。一云：由熏習力於法爾
X50n0818_p0042b11║種令用增長。第三羯磨唯有二種，謂依新舊假立
X50n0818_p0042b12║七支。至第二念，前二種中有勝止用更立七支，乃
X50n0818_p0042b13║至未捨念念用增。（自許後勝傳生種子無所用故，不〔重〕生種不應理故。）問：初
X50n0818_p0042b14║起無表，為依一思所熏種立？為依七種？測解云：依
X50n0818_p0042b15║一思種假立七支，總斯一身不作惡故。如定道戒
X50n0818_p0042b16║依一現思，由願第三羯磨之時，起染或無心皆得
X50n0818_p0042b17║律儀。（前已熏種，後緣具故。）一思所熏亦有兩釋：一云：一體一
X50n0818_p0042b18║能熏故。如義法執，一體隨用斷有前後，此亦一種
X50n0818_p0042b19║假立七支。一云：七體隨用熏故。且如眼識緣青等
X50n0818_p0042b20║時，一熏多種，理亦應成。猶如雙觀正後二智，於一
X50n0818_p0042b21║慧體熏成二種。觀云：後義難解，眼識二執隨境可
X50n0818_p0042b22║爾，證真如思何熏七種？道戒既爾，別解例然，故於
X50n0818_p0042b23║一體假立七支。證師救云：定道無表無期願故不
X50n0818_p0042b24║熏七種，別解願力熏七種故。（今謂七支二執智等皆熏，於理為勝。如佛
X50n0818_p0042c01║地論第七明同體二執云：體雖無二而用有別，由此熏生一種子體。）寂云：相傳或種
X50n0818_p0042c02║體增或用增長，如有部說念念得未曾得，深違大
X50n0818_p0042c03║乘，必由能熏種體及用乃得生長。若自然長，何修
X50n0818_p0042c04║身或？則無一生成下品者。證師救云：雖無能熏，用
X50n0818_p0042c05║增何失？如隨願往生經：在生無信，七分護一。若有
X50n0818_p0042c06║信者，令分而得。雖彼巳者，不知不重，彼種起用生
X50n0818_p0042c07║善處故。又信增者，但數增多，不成勝品，故品恒定。
X50n0818_p0042c08║（若不成勝，何須期願增長戒耶？今謂三人如三品受，各謂無失。）範云：第三羯磨入
X50n0818_p0042c09║無心等，事雖已竟，皆不發，或遣使煞生。雖今已終，
X50n0818_p0042c10║不執未成。聞執喜心，方成業道。證云：不爾。彼出無
X50n0818_p0042c11║心，喜方得成，無可准故。說由方便，或無間死，或後
X50n0818_p0042c12║時死，無說執故。樞要云：此增長言，除佛說，餘由佛
X50n0818_p0042c13║表。雖是曾得，既極圓滿，願不厭故。餘遇違緣，願既
X50n0818_p0042c14║萎厭，更不新起，名為捨戒。證云：捨戒已後，若無防
X50n0818_p0042c15║無用，引異熟用亦不得有，無別用故。（今謂防用非即引熟無漏
X50n0818_p0042c16║〔，或〕雖防不招異熟故，或非善得熟而無防用故。）菩薩律儀通制三業，何故
X50n0818_p0042c17║唯言發勝身語？法苑三釋。然存意業唯表為勝，意
X50n0818_p0042c18║業唯表為勝，意有無表文證故。雖言意律儀未必
X50n0818_p0042c19║有無表，如瑜伽說能起律儀。然三藏云：據實意業
X50n0818_p0042c20║具表無表，現思為表，防非無表。然諸聖教隱故不
X50n0818_p0042c21║說。（今謂若基都無防用，便違正理，誓願所引恒引惡故。若有防用，而百法中不立別法。故言無者，
X50n0818_p0042c22║理必應然，是則亦有防貪等用。故三藏云：有意無表，而百法中無別法基。師解云：意無無表。何者？思上〔引〕
X50n0818_p0042c23║起身語色用，心上色用改自性故，別立法數為法處色。思防貪等，以心防心，心上心用不轉本性，不別立
X50n0818_p0042c24║為法處數故。）
X50n0818_p0043a01║或依定中（至）故是假有。
X50n0818_p0043a02║述曰：第二明定無表。基、測皆云：此二無表，依現思
X50n0818_p0043a03║上立定道戒，不約種子，隨心轉故。雖依現思，不能
X50n0818_p0043a04║示他，名為無表。薩婆多云：定唯有漏，道唯無漏。大
X50n0818_p0043a05║乘無文。測云：准義，定通二種，道唯無漏，勿八地上
X50n0818_p0043a06║無定戒故。於一現思，義說二戒，二所引故。（思體雖一，功能
X50n0818_p0043a07║二別，如別解脫，應無妨故。道相應思，雖發身語，而非表無表發，如身語身語思。然為自表，即壞此立，正語
X50n0818_p0043a08║業命，無表色故。三藏云：為第三雙句。）基云：此定道戒，用增非體。證云：
X50n0818_p0043a09║依文，散心無表，即言增長。定道唯言止身語惡，知
X50n0818_p0043a10║但止惡，立為律儀，不由增長，無誓願故。既皆依思，
X50n0818_p0043a11║何名為色？測云：防色故，假立為色。如顯揚云：律儀
X50n0818_p0043a12║依彼不現行法，假立色性。問：不律儀色，應從所防
X50n0818_p0043a13║善色名色，何故彼云依現行法建立色性？有言：各
X50n0818_p0043a14║具二義，影略說故。（不順教〔現現〕者受思，唯專求作，不誓止故。）有言：惡劣
X50n0818_p0043a15║無防，從能發立。（此亦不然，欲界惡勝故。又從能發立色性者，不解論意，論意從當所
X50n0818_p0043a16║發惡業立色性故，如善求止、惡求作故。滅定等難，如本母釋。）
X50n0818_p0043a17║世尊經中（至）反似色生。
X50n0818_p0043a18║述曰：第二依教，文相可知。但言非色者，實善惡性
X50n0818_p0043a19║方為業故。測云：思有四種：一審慮思，是遠方便；二
X50n0818_p0043a20║決定思，是近方便；三動發思，正初發業；四剎那思，
X50n0818_p0043a21║與身語俱轉。然唯第三名身語業，餘三意業，第四
X50n0818_p0043a22║於動身語劣故。審慮決定意相應故名意，作動意
X50n0818_p0043a23║故名業，即通隣近。依主二釋，前七業道亦思為性
X50n0818_p0043a24║者，身語即糸色聲為性，身語之業思為性故。問：若
X50n0818_p0043b01║發身語思是業者，表無表中何者所攝？基師答云：
X50n0818_p0043b02║非表無表，不示他故非表，自表知故非無表。應作
X50n0818_p0043b03║四句（法苑云三藏出也）：有唯無表，謂別解脫無表；有唯是
X50n0818_p0043b04║表，謂散身語；有二俱是，謂定道思；有二俱非，謂身
X50n0818_p0043b05║語思。此義應知（樞要廣辨表無表義，然順古迹，如喻伽記）。
X50n0818_p0043b06║不相應行（至）分位假立。
X50n0818_p0043b07║述曰：大段第二破不相應中有二：總故，別故。初亦
X50n0818_p0043b08║有二：申正故，破執故。此初也。心心所體用不可得，
X50n0818_p0043b09║故知非實有。此中意也。（基師立量，不順論意。）測云：依色等立
X50n0818_p0043b10║十四法者，得等七通色心心所，謂得非得，同分四
X50n0818_p0043b11║相名句，文唯依於色命三，無心心所。
X50n0818_p0043b12║此定非異（至）非實有體。
X50n0818_p0043b13║述曰：第二、破執，有三比量。言此者，即不相應行有
X50n0818_p0043b14║法無異，不引舉之。基、測並云：三量重破。證云：轉破。
X50n0818_p0043b15║謂初比量若別立言，異色、異心各有不定；若合立
X50n0818_p0043b16║者，即法自相及法差別相違因過。初相違云：不相
X50n0818_p0043b17║應行異色、心等有實體用，許蘊攝故，如色、心等。喻
X50n0818_p0043b18║有二義：一、色外無別色，心外無別心，論主取此破；
X50n0818_p0043b19║二、色外有色，心外有心，取此相違（此定不爾。若依此義，無不爾故。
X50n0818_p0043b20║如破勝論麤四大言：若有質礙，應折非實；若無質礙，如心、心所，應非離此有實自性。此等諸量皆同此破，
X50n0818_p0043b21║心與心所體、用各別，然總立故，如非無過。謂此量意，此非總異色、心、心所有實用，許蘊攝故，如色、心等）。
X50n0818_p0043b22║彼法差別相違量云：此定實有，許蘊攝故，如色、心
X50n0818_p0043b23║等。直言實有，不言異色、心等，故非言顯為差別過
X50n0818_p0043b24║（此亦不爾。此實有宗，因於何義？若不異色爾，便違自宗，不成相違。若違色等，即言顯宗非差別故。）又
X50n0818_p0043c01║云：為避法差別過，立第二量相違決定。外人於
X50n0818_p0043c02║此更作法差別相違云：不相應行定非假有，因喻
X50n0818_p0043c03║如論，故立第三相違決定。（今亦不爾。相違決定對無餘過，前差別過不成
X50n0818_p0043c04║量故。謂彼量意異色心等實有為宗，則彼因喻所立不成。論第三量若成假，應以龜毛作不定過。然唯麤
X50n0818_p0043c05║實為宗無過，餘色等實所不攝故，如軍林等，非實體也。）又云：若彼立實，破假
X50n0818_p0043c06║量云：不相應行決定實有，五聚法中隨一攝故，如
X50n0818_p0043c07║餘四法。或不相應定非假有，相用別故，如色心等。
X50n0818_p0043c08║解云：二量皆有他不定及喻他所立，不成大乘許
X50n0818_p0043c09║色心所無，為有是假。（此不盡理。若彼因中除大乘假色心所等，餘五聚法隨一
X50n0818_p0043c10║攝故，相用別故，即無不定，是則應作相違決定。不相應假，餘實不攝，許非無故，如瓶林等。正理五十云：瓶
X50n0818_p0043c11║是實假，軍材依假，假故皆得喻。）
X50n0818_p0043c12║且彼如何（至）顯得非得。
X50n0818_p0043c13║述曰：第二別破中有三基云：初破本薩婆多十四
X50n0818_p0043c14║不相應，次破大眾部等，第三例破成實論師無表
X50n0818_p0043c15║戒等。初有六段：一破得非得，二破同分，三破命根，
X50n0818_p0043c16║四破三無心，五破四相，六破名句文身。一一皆有
X50n0818_p0043c17║四文：總問故，略答故，廣破故，申正故。此初二也。
X50n0818_p0043c18║經不說此（至）非得亦無。
X50n0818_p0043c19║述曰：第三破也。彼宗不許成他非情，故以七寶例
X50n0818_p0043c20║成假說。汝善等法應非實得，得契經說有成熟言
X50n0818_p0043c21║故，如寶（若大乘義，自識所變為所用故。設他非情現行熟，基解如此）。外救非例，
X50n0818_p0043c22║善惡非必唯現在故。破云：離現理非有者，所成之
X50n0818_p0043c23║法雖不現行，必有彼種方為成故。無為雖非現在
X50n0818_p0043c24║世攝，不離現法體令有故。若言能起等者，基云：婆
X50n0818_p0044a01║娑二說得於所得能起不失，婆沙本意取不失因
X50n0818_p0044a02║生能起法，非得能故。然初遮破，應起無為許有得
X50n0818_p0044a03║故，非情不起許無得故。未得已失者，測云：唯破未
X50n0818_p0044a04║來來得已失，以過去已失共許不生故。基量云：未
X50n0818_p0044a05║得之法易界地等，已捨之法應永不生，無能得故，
X50n0818_p0044a06║如龜毛等。彼救未得已失，現雖無得，彼皆許有俱
X50n0818_p0044a07║生得故。後時起者，汝大小生便為無用，汝許俱得
X50n0818_p0044a08║為生因故。又且一識具三性得，應頓現前，曰頓有
X50n0818_p0044a09║故。證云：約法前得，唯破未來，現成彼得，應頓生死，
X50n0818_p0044a10║過不重生，現已生故。基云：若法由有前後得等生
X50n0818_p0044a11║者，應一切時頓生三性。（此師通約三得破之，過去法後，未來法前，現前法俱，
X50n0818_p0044a12║許一時成，既皆能起，各應生故。彼宗不許過去法前，未來法後，過未法俱，現亦成就。然今難意，應一時成，
X50n0818_p0044a13║自相續法現有體故。又過去法永不重生，彼法後得亦應無用，既各具得，何不許三世頓起。）若待
X50n0818_p0044a14║餘因，得非能起。（大乘種子待緣生果，何待餘因得成無用？彼有作用實能生，大乘不
X50n0818_p0044a15║爾，和〔爾〕似生故，證解不決。）破不失中，若離有情實不可得者，可
X50n0818_p0044a16║成法聚名有情故，故於起不失得俱為無用。基云：
X50n0818_p0044a17║非得非有得，相違立故，如得（隨一攝〔舊〕）。
X50n0818_p0044a18║然依有情（至）未成就故。
X50n0818_p0044a19║述曰：第四申正可成法者，簡他根等及自相續已
X50n0818_p0044a20║伏斷等。言已伏者，如定伏染，耶見損善。雜集論云：
X50n0818_p0044a21║成亦不成，雖體成就，用不成故。淨月釋云：論說麤
X50n0818_p0044a22║相，若細應言：若世間道，離欲生上地，異生於欲界，
X50n0818_p0044a23║末那識煩惱，俱成非不成。六識中分別煩惱，俱生
X50n0818_p0044a24║中微細煩惱，亦成不成，如九種愛生等。（准此明知自體愛不
X50n0818_p0044b01║可伏。然此梵本不順本論生得善種，說唯成自地，必無容起他地故義。末那亦應爾，唯起自地故。）言
X50n0818_p0044b02║斷等者，永害隨眠及成佛時所棄捨等，體不成故。
X50n0818_p0044b03║或得果時所捨向時，退失現法樂住等時，用不成
X50n0818_p0044b04║故。此類眾多簡斯等已，取自身中餘所有種，及彼
X50n0818_p0044b05║所生自他身器一切現行，隨應名為三種成就。伽
X50n0818_p0044b06║五十二開種為二，合現為一。顯揚翻此，一切種子
X50n0818_p0044b07║皆名種成，現行開二，加行及非有差別故。雜集自
X50n0818_p0044b08║在合取種現，非加行中開種現二。基云：種現自在
X50n0818_p0044b09║皆通有漏，若無漏法唯後二種。基測並云：大乘經
X50n0818_p0044b10║部唯法俱得，過、未無故，無前、後得。（至得所依，如對法記；非得所依，
X50n0818_p0044b11║如瑜伽五十二說。基此疏解，不盡理故。）翻此假立非得名者，測云：如
X50n0818_p0044b12║得三種，此亦有三，翻對立故。（設法前等，唯法前、後；若法現前，非非得故。）
X50n0818_p0044b13║異生性者，三藏云：執諸異見而受生故，同證聖智，
X50n0818_p0044b14║聖名同生。故十地論：凡、聖二眾，如次名為異生、同
X50n0818_p0044b15║生眾。於諸聖法未成就者，如五十六依未起一切
X50n0818_p0044b16║出世聖法分位，建立異生。（此一切中都無所得，立異生性。謂一切別別不
X50n0818_p0044b17║得，勿入見道，未得修道，亦異生故。二乘迴心，三藏云：亦聖、非聖，已捨煩惱，未所知故。）樞要云：
X50n0818_p0044b18║無性二障，通障三乘，並名有覆，不同二乘。（此意知障生空，
X50n0818_p0044b19║種、現皆不能障，望彼無覆。望法空品，設不障種，能障現行，猶名有覆；況無性障，皆障種、現，合不得有，何非
X50n0818_p0044b20║染障？）又云：一界成三界，種皆得生、現，一身應名三異
X50n0818_p0044b21║生。解云：取與第八識同地者。（諸疏廣說，要唯在此。）
X50n0818_p0044b22║復如何知（至）假立同分。
X50n0818_p0044b23║述曰：第二破同分也。破中有二：初破本宗，後破未
X50n0818_p0044b24║許。謂本宗云：若無實者，即緣界趣及四生等，同智
X50n0818_p0044c01║同言無由得起，無不生心要緣有故。基云：汝宗草
X50n0818_p0044c02║等應有別同分，起同智言故，如人天等，無翻應知。
X50n0818_p0044c03║如俱舍云：何因不許有無情同分？諸穀麥等亦有
X50n0818_p0044c04║自類，互相似故。又諸同分展轉差別，如何於彼更
X50n0818_p0044c05║無同分？正理師救初難量云：同分在內不在外，以
X50n0818_p0044c06║異熟故，如趣生等。（安慧俱舍釋云：趣生唯異熟，在內不通外。同分通等流，必應通
X50n0818_p0044c07║內外。彼因便有不遍宗過，如說藂林皆有思慮、有睡眠故。）正理師救後難量云：
X50n0818_p0044c08║同分無能同，以能性故，猶如四大。（謂如四大更無能造。安慧破云：
X50n0818_p0044c09║彼所說因有不定過，四相雖能，有能相故。）言未計者，正理師云：人天等
X50n0818_p0044c10║類各於自類同分為因，起同事欲，草木同分無同
X50n0818_p0044c11║事故，欲知彼上無實同分。破言：但以宿習彼處，起
X50n0818_p0044c12║彼處欲，何必同分？申正義。言依有情者，基云：且說
X50n0818_p0044c13║勝所依處。以理而言，非外無也。測云：唯依有情而
X50n0818_p0044c14║立，不通非情，非情劣故。（薩婆多云：唯依有情。此有二說：舊薩婆多唯立有情
X50n0818_p0044c15║同分，不立法同分。世親已後，具立二種，如俱舍第五，有情同分，謂趣生等。復有法同分，謂蘊、處、界。若經部
X50n0818_p0044c16║宗，通情、非情及法同分。大乘二說，基存通有，測存唯情。理基為勝，測守文故。）樞要。問：有
X50n0818_p0044c17║為相似，假立同分；擇滅相似，許假立耶？答：不然。有
X50n0818_p0044c18║為體開相似，擇滅無體，復無用故。真如是一，無相
X50n0818_p0044c19║似故。（此意有為，假雖無體，而有用故。然俱可言無為，由無相似相然。）測云：若依唯
X50n0818_p0044c20║有情義，唯是無覆，至佛唯善。（唯依第八識建立故。）若依通法，
X50n0818_p0044c21║皆通三性。
X50n0818_p0044c22║復如何知（至）假立命根。
X50n0818_p0044c23║述曰：第三破命根中應比離識無別命根者，𤏙即
X50n0818_p0044c24║色故。量云：命根應非離識，壽、𤏙、識中隨一攝故，如
X50n0818_p0045a01║色中𤏙。受非識及，名異識實。答：外難言義別說三
X50n0818_p0045a02║者，謂識及似𤏙及種故，如一精進義分為四。外難：
X50n0818_p0045a03║無心隨識應無內答，如識亦不離身。外難：若爾，何
X50n0818_p0045a04║名無心內答？由滅六轉識故。小乘伏難：命根同分
X50n0818_p0045a05║為總、異熟。既命無等趣生體，何故言本識足為彼
X50n0818_p0045a06║體，遍簡五識及諸色法？恒續言簡第六意識，異熟
X50n0818_p0045a07║言簡第七識等（必具四義，如第三卷）。言依親生此識種者，測
X50n0818_p0045a08║述二義：一云：通依心、心所，名言種立故相應。若唯
X50n0818_p0045a09║依心，應意處攝。然如唯識總言心種，亦無六種命
X50n0818_p0045a10║根之失，如一同分依多法故。瑜伽自體揚六處說
X50n0818_p0045a11║命所持，非立命處。一云：唯依識種而非意處，意、命
X50n0818_p0045a12║二根義用別故。基存後言但依本識自體分種，簡
X50n0818_p0045a13║相應法，彼法處故。如顯揚云：六處住時，即第六處
X50n0818_p0045a14║名言種故。不取現行，非根本故。此依何種？測云：新
X50n0818_p0045a15║熏一命根故。或依二種共生一識，勢力等故。然非
X50n0818_p0045a16║二命，如同分故（諸教不同，如對法記）。樞要：問曰：命若唯種，何
X50n0818_p0045a17║故地獄八現種成？答：通論八故，非命有現。又以所
X50n0818_p0045a18║持處為現，佛由願力、餘由業力，持一期位立為命
X50n0818_p0045a19║根（今謂功能現前簡不生現，餘種子故說命現行，或彼通依種現立命）。
X50n0818_p0045a20║復如何知（至）假亦能遮。
X50n0818_p0045a21║述曰：第四、破三無心中有二：破執故，申正故。此初
X50n0818_p0045a22║也。不引聖教，理為量故。如俱舍云：如是二定應言
X50n0818_p0045a23║實有，能遮礙心令不生故。汝無色定應有實法異
X50n0818_p0045a24║色心等而遮所厭，二遮定中隨一攝故，如無心定。
X50n0818_p0045b01║彼既不爾，無心亦然，二遮定中隨一攝故。豈難：假
X50n0818_p0045b02║既不定，實亦何妨？測云：非例。滅心能厭滅，可立別
X50n0818_p0045b03║法；遍色能厭存故，不別立法。外云：義同。此釋故無
X50n0818_p0045b04║者，解云：汝遮必實，二應俱有，義假施設有無心定。
X50n0818_p0045b05║基云：外難：厭心入無心，無心即心種；厭色入無色，
X50n0818_p0045b06║無色應色種。云何心種？解云：色法唯所厭，無色非
X50n0818_p0045b07║色種；心法亦能厭，無心故心種。外曰：義同。心通能
X50n0818_p0045b08║伏滅，別有法礙心；色法唯所厭，即以心礙色。基設
X50n0818_p0045b09║多言，終不決難（今謂如前唯立量破，故以少分相似為喻。若難破，終不可齊，大乘亦
X50n0818_p0045b10║有此不等故。就大乘中，二定〔相〕如本母釋喻伽記會）。如堤塘等假亦能遮者，
X50n0818_p0045b11║基云：薩婆多云：極微實法乃不能遮，此極成故。今
X50n0818_p0045b12║引為喻。豈不彼遮即色等法？如俱舍云：無想異熟
X50n0818_p0045b13║是實物有，能遮心等如江河。測云：彼喻別物能物
X50n0818_p0045b14║遮，非喻遮用必是實法。設救瓶遮即色等用，理亦
X50n0818_p0045b15║不成，執有對色即極微故，如諸極微應無礙用。
X50n0818_p0045b16║謂修定時（至）亦非實有。
X50n0818_p0045b17║述曰：第二申正。婆沙云：滅定加行具有三心：一相，
X50n0818_p0045b18║二微細，三微微。初二遠加行，即當此論漸細漸微。
X50n0818_p0045b19║第二近加行，即微微心。基云：轉識繫不現行，依此
X50n0818_p0045b20║一期無心分位假立二定。言無想定前求無想果
X50n0818_p0045b21║者，基云：微微心等諸明了心求無想果，將是涅槃
X50n0818_p0045b22║所熏種子招阿賴耶。即此種子無心已去，招彼無
X50n0818_p0045b23║心別異熟果。又解：微微心前明了招總，微微感別，
X50n0818_p0045b24║二種種子各招一果。然微微種轉為無想定等，故
X50n0818_p0045c01║前解為勝。測云：微微心熏種感第八異熟，極增上
X50n0818_p0045c02║故，如五十六。謂能引發無想定思，能感彼異熟果，
X50n0818_p0045c03║而無想定不能生果，假法如無，無生用故。彼無想
X50n0818_p0045c04║天亦非所生，假無別體，不別生故。（此因不好，別解脫戒身語業假，
X50n0818_p0045c05║許感報故。命根雖假，業所感故。）觀云：各別感果，如煞加行招三惡
X50n0818_p0045c06║苦。正斷命時，根本業感人天短命，後起能感外器
X50n0818_p0045c07║衰頓。准知此因，加行時種皆感總果，無心位種招
X50n0818_p0045c08║無心果。（加行、根本、後起別感，無教為證。一根本時通感三果，理無違故。）證云：既
X50n0818_p0045c09║云能發無想定思，能感異熟，不分總別，明知一思
X50n0818_p0045c10║通感總別。所依異熟，傳說有二：一云依第八現行
X50n0818_p0045c11║識，假立無想異熟心種。上立、測俱敘二，基許取後。
X50n0818_p0045c12║（二定既依〔滅〕心種立，此亦應爾。唯論第七依轉識種立無想事，樞要問答不要不敘。依瑜伽記。）
X50n0818_p0045c13║●論本卷第二
X50n0818_p0045c14║復如何知（至）乃至廣說。
X50n0818_p0045c15║述曰：第五破四相中有三：問答故、破執故、示正故。
X50n0818_p0045c16║此初也。此經可言有有為之三有為相，上有為言
X50n0818_p0045c17║所相色心，下有為言三能相故：一生、二滅、三住異。
X50n0818_p0045c18║如五十二由一切行三世所顯，從未來生、入過去
X50n0818_p0045c19║滅、現在住異，是故世尊但說三種。有部證云：既說
X50n0818_p0045c20║之言，七轉聲中第六屬主，是依士釋。故知離法別
X50n0818_p0045c21║有相體，非無異法，說之故言。故謂諸法上有種種
X50n0818_p0045c22║義，此三表法是有為義，故經重言有為相也。量云：
X50n0818_p0045c23║三相應有別體，屬主聲故，如天授之衣。
X50n0818_p0045c24║此經不說（至）應異所相。
X50n0818_p0046a01║述曰：破執有二：體故，用故。此初也。第六之聲有不
X50n0818_p0046a02║定過，色心之體即色心故。測云：體、相、用三，合名為
X50n0818_p0046a03║色，別屬於總，說屬主言。外人救云：三能相體，非即
X50n0818_p0046a04║所相，說能所相故，𤏙表如火等（基測因云：是能相故）。故以竪
X50n0818_p0046a05║相及無為相作不定過，彼許不生不滅等相離所
X50n0818_p0046a06║相法，無別體故。基量云：汝無為相應離體有，說相
X50n0818_p0046a07║言故，如有為相。返作有為，比量應知（宗既言汝，不違自宗，然因
X50n0818_p0046a08║不定，堅等異品亦說相言故）。測云：無為相體應異所相，為無為
X50n0818_p0046a09║中隨一攝故，如有為相。體應無別體，為無為中隨
X50n0818_p0046a10║一攝故，如無為相（初量違宗，不言汝故，此因可言為無為相。若通所相，有二過故：
X50n0818_p0046a11║一、不成過，既異所相為因，非宗法故；二、不定過，所相二法為無為中亦隨一攝，離彼所相，無別體故）。證
X50n0818_p0046a12║云：有人於初量作差別過云：無為相應立假不相
X50n0818_p0046a13║應，為無為相中隨一攝故，如有為相。還違自宗，故
X50n0818_p0046a14║非相應。然第二量不離此過，謂有為相應非假不
X50n0818_p0046a15║相應，為無為相中隨一攝故，如無為相。故准例破，
X50n0818_p0046a16║非立量破（今謂不爾，不相應攝立歒共許，唯其假實言現〔淨〕。不爾，論說如色心等無別體
X50n0818_p0046a17║用，此亦應非不相應聚。彼既不爾，此云何然）。
X50n0818_p0046a18║又生等相（至）如何俱有。
X50n0818_p0046a19║述曰：第二破用有三：本故、末故、雙故。基云：此破古
X50n0818_p0046a20║薩婆多用前後起（彼云：生相未來體用俱有，住等三相有體無用，流入現在生唯
X50n0818_p0046a21║有體，三體用俱。然有前後，先住取果，次異衰法，後滅心用，故難齊興）。量云：汝生用時
X50n0818_p0046a22║三亦應起，體現有故，猶如生相。住用時等皆應准
X50n0818_p0046a23║此。若用相違，體亦應然，不離用故，如用也。
X50n0818_p0046a24║又住異滅，用不應俱。
X50n0818_p0046b01║述曰：自下破邪計也。正理師云：住異滅三同一時
X50n0818_p0046b02║用。故立量云：現在三相用不應俱，以相違故，如生
X50n0818_p0046b03║滅用。（彼云：生在未來令法將有用，流入現在三相頓用。住令取當果，異令法弱前。有為法爾，勢
X50n0818_p0046b04║力羸劣不及前故，但由餘緣有法增長。滅令作用，至後念無翻生相故。）
X50n0818_p0046b05║能相所相（至）不可得故。
X50n0818_p0046b06║述曰：第三雙破（基云：破新然理，故測雙為勝）。於中有二，此初縱
X50n0818_p0046b07║有去來難也。言無別性故者，基云：彼計用離，體外
X50n0818_p0046b08║無故。令用如體，亦本末九。有外返難，現具諸種恒
X50n0818_p0046b09║應生現，所待緣種亦現有故（基證難解，不離遣疑，依本母釋）。因謂
X50n0818_p0046b10║因緣，即三緣待因緣故。用前後者，二過：一緣應非
X50n0818_p0046b11║本有，便違自宗失；二但因緣所生，生等無用失。若
X50n0818_p0046b12║體恒有，而生等合汝無為法亦應有合。體同恒有，
X50n0818_p0046b13║此合彼不差別，所由不可得故（基解不如，測故不敘）。
X50n0818_p0046b14║又去來世（至）進退非理。
X50n0818_p0046b15║述曰：第二成無去來難也。因中雙簡現在無為，為
X50n0818_p0046b16║避不定過，單即過故。（正理五十一云：又去來世外實非無，能緣彼覺有差別故。
X50n0818_p0046b17║如現在世聲等諸法，非有法無差別故，緣彼不能起差別覺。解云：譬瓶等不定宗，不言實有，故今對作相
X50n0818_p0046b18║違決定。）測云：既定世已，依訓釋破。未有而有名生，寧
X50n0818_p0046b19║在未來？已有還無名滅，應非現在。翻覆應知。基云：
X50n0818_p0046b20║生滅體相違，生法體是有。滅生相返故，滅法體成
X50n0818_p0046b21║無。滅體若非無，生應非是有。又滅既無，便違於生。
X50n0818_p0046b22║住既是有，不違於生。基云：令滅住違，寧執同世？生
X50n0818_p0046b23║住令有，何容異世？（前體順違，後用違順。）測云：依宗出過名進。
X50n0818_p0046b24║（縱許出過名進〔，集〕理而破名退。）
X50n0818_p0046c01║然有為法（至）皆是假立。
X50n0818_p0046c02║述曰：第三、示正有二，剎那一期，如文應知。表異無
X50n0818_p0046c03║為，假立四相，謂表、示、標、印、義故。所表共許能表四
X50n0818_p0046c04║句：一、四相皆有為，如薩婆多等。二、四相皆無為，如
X50n0818_p0046c05║分別論師。有為羸劣，應不能相；無為性強，故能相
X50n0818_p0046c06║法。三、二種俱有，如法密部：三相有為，滅相無為，能
X50n0818_p0046c07║滅法故。四、二種俱非，如中論云：三相有為能作有
X50n0818_p0046c08║為，是無為能作有為相。二俱不然。若生是有為，則
X50n0818_p0046c09║應有三相；若生是無為，何名有為相（云云）。今同初
X50n0818_p0046c10║句，而假、實異無。第二、生不生假故，不同有部九法
X50n0818_p0046c11║俱起（謂二、四相及法為九。大生生八，謂法三相及四。隨相生生一，謂唯大生。餘相准此）。表
X50n0818_p0046c12║此後無為相何失者，基云：即現在法於後無時名
X50n0818_p0046c13║之為滅，假言過去外無實非也（但曾有義為過去世，非過去體有無
X50n0818_p0046c14║義故。若今無義名為去來，過去、未來應無差別。故後無義立為滅相，假言此相屬過去也）。測云：
X50n0818_p0046c15║滅相是假，依何假說？若說現在，應依異世；若是過
X50n0818_p0046c16║去，便無所依。解云：如比量中立法無者，彼因依無
X50n0818_p0046c17║亦得成立。滅相是無，依無何失？（此顯依今無法假立，依曾有法立今
X50n0818_p0046c18║無故。非今無義為滅相依，其無即為滅相體故。）觀云：此解雖無思世相依
X50n0818_p0046c19║之失，違論後無及有為相已滅，如龜毛應非有為
X50n0818_p0046c20║故。（非也，此云無時。瑜伽云：一云剎那有初立相，於剎那後復有第四有為之相。廣百論云：本有今無名
X50n0818_p0046c21║滅，不言本有後無故。然此論文望曾有依今無名後，後無非恒，寧非有為？如理門云：本無今有，有已還無，
X50n0818_p0046c22║有無非恒，故言無常。龜毛等〔不〕彼恒無故。）生表有法先非有者，證問答
X50n0818_p0046c23║云：生表先非有，有時名表；滅表後無，是有時名表。
X50n0818_p0046c24║生名為有，有時表先無；滅名為無，無時表後無。謂
X50n0818_p0047a01║未滅時，無未顯故。（護法同時，所望既異，故表不同。不同勝軍現在剎那亦有前後，
X50n0818_p0047a02║如說極微有方分故。謂先生後住，前法時後法即生，生住同時，因果相續。是如斷道在生相，所斷煩惱即
X50n0818_p0047a03║在住相。）
X50n0818_p0047a04║復如何知（至）何用名等。
X50n0818_p0047a05║述曰：第六破名身等有二：破故、立故。破亦有二：總
X50n0818_p0047a06║故、別故。此初也。量云：汝實名等非實能詮，異聲實
X50n0818_p0047a07║有故，猶如色等。外若難云：汝假名等應非能詮，不
X50n0818_p0047a08║離聲假故，如四相等。證云：語聲詮用假立名等，義
X50n0818_p0047a09║許除聲更無能詮。既有相符，於我無過。汝不許聲，
X50n0818_p0047a10║便與至教及世間違。謂聲能下，破已生理。依俱舍
X50n0818_p0047a11║論，有部二義：一聲能生名句文身，如根生識；二聲
X50n0818_p0047a12║能顯名句文身，如灯照物。今且破生，類顯不成。基
X50n0818_p0047a13║云：汝許生名等聲定有屈曲，此屈曲聲是能詮義，
X50n0818_p0047a14║何用離聲外別有等？（測師亦同，非立量文。證師立量，然不稱理。）
X50n0818_p0047a15║若謂聲上（至）別有實體。
X50n0818_p0047a16║述曰：已下別破正理師救，屈曲即名等故。破汝色
X50n0818_p0047a17║上形量屈曲，應有異色法處實體色蘊上屈曲故，
X50n0818_p0047a18║如聲屈曲。論意返顯聲上屈曲，無法處實體色蘊
X50n0818_p0047a19║上屈曲故，如色屈曲。（基測意同。）證云：後量法差別過，謂
X50n0818_p0047a20║聲曲應非離聲假法處攝，因喻如前故。（今謂不爾，雖屈曲依
X50n0818_p0047a21║假立名等，而非屈曲即名等故。基謂屈曲聲狀屬聲，依此更立能詮分。何以知然？且一〔韻〕聲別詮九義，既
X50n0818_p0047a22║一屈曲九分位故，廣成此義。如本母釋，屈曲屈聲非不相應，故論主量不犯相違。）
X50n0818_p0047a23║若謂聲上（至）定不能詮。
X50n0818_p0047a24║測云：破轉。救云：內聲屈曲應不能詮，以屬屈曲聲
X50n0818_p0047b01║故，如絃管聲。基云：彼救意者，謂此屈曲是聲體故，
X50n0818_p0047b02║如色上屈曲即色體性而不能詮，由此故知別有
X50n0818_p0047b03║名等。觀云：彼末計意，屈曲有二：能生屈曲即是聲，
X50n0818_p0047b04║所生屈曲即名等。（證云：既此論云生名等聲必有屈曲，明知能生屈曲是聲。又正
X50n0818_p0047b05║理云聲上屈曲即是名等，明知所生即不相應。今恐不然，既立屈曲如絃管故，即知彼意名非屈曲。是故
X50n0818_p0047b06║有部總有二計：一、聲屈曲即為名等，二、屈曲上更生名等。）此應如彼聲，不別生
X50n0818_p0047b07║名等者，樞要云：論主為作有法差別相違，內聲屈
X50n0818_p0047b08║曲能生名等，不生名等是有法差別故。量云：汝此
X50n0818_p0047b09║內聲應不生名，屈曲聲故，如絃管聲。（觀云：法差別攝，別生名等
X50n0818_p0047b10║非能詮，不生名等非能詮故，不如樞要能生不生屬聲體故。）又誰說彼定不能
X50n0818_p0047b11║詮者，有二義釋。基云：上難陀義，此申自宗。謂薩婆
X50n0818_p0047b12║多不許外聲有能詮用，大乘許故，謂如佛土能說
X50n0818_p0047b13║法故。如佛地說：身語二業各有三種，自身、他身、非
X50n0818_p0047b14║身相應。意業唯二，除非身故。（作者思趣有所作故，猶名業也。）測師
X50n0818_p0047b15║一云：重破雜心說聲有三，謂內、外、俱。俱聲即是絃
X50n0818_p0047b16║管等聲，但許似詮，非實能詮，以名句文有情攝故。
X50n0818_p0047b17║（俱舍破云：如一形隣虗，不許依二大種生，此聲亦應爾。正理救云：誰言一微二大所造，但約助緣說因俱
X50n0818_p0047b18║聲。）即樞要云：茲子露形佛法，毀曰無慚，避前偏過，
X50n0818_p0047b19║故作此許。二性與法亦一亦異。論主破云：還同前
X50n0818_p0047b20║二。設彼救云：前異體別，今異義別。故次破管屈曲
X50n0818_p0047b21║有能詮用。有曰：受大聲屈曲故，如許內聲。
X50n0818_p0047b22║聲若能詮（至）唯語能詮。
X50n0818_p0047b23║基云：彼復救云：我許內聲能生名等，故有詮表，非
X50n0818_p0047b24║一切聲。汝既以聲即能詮表，風鈴等聲應有詮用，
X50n0818_p0047c01║樞要大乘風鈴聲等應有詮用，以聲性故，如語聲
X50n0818_p0047c02║等。（測疏宗中無簡宗言，自宗相違。）此應如彼等者，測云：論主反破
X50n0818_p0047c03║此內語聲如彼外聲，不別生實名句文身。（觀云：此亦與外
X50n0818_p0047c04║量法差別相違，非也，有法別故。證云：比量相違也。比量相違，有法同故。此類皆是相違決定也。）下
X50n0818_p0047c05║結。成云：若謂風語雖同是聲，內外別故，唯內生名，
X50n0818_p0047c06║如何不許內外別故，唯內屈曲即為詮表？
X50n0818_p0047c07║何理定知（至）天愛非餘。
X50n0818_p0047c08║述曰：相微有三：初外微詰，次內反質，後論主調。謂
X50n0818_p0047c09║語即詮，人天共了，能詮異語，唯汝非餘。言天愛者，
X50n0818_p0047c10║弄彼名也。唯天所愛，方得存也。又云：癡人弄言天
X50n0818_p0047c11║也，如說奴為郎君等也。調言咄天，汝甚可於，故言
X50n0818_p0047c12║天愛，天即愛也（餘義如疏及樞要等）。
X50n0818_p0047c13║然依語聲（至）假立三故。
X50n0818_p0047c14║述曰：第二、立正名詮自性。謂自體義非詮自相，言
X50n0818_p0047c15║不及故。如說火名雖詮自體，遍一切火為共相故。
X50n0818_p0047c16║言亦不即聲者，顯別立為不相應也。有難長等：既
X50n0818_p0047c17║色名等，應聲不爾。何者？基測云：依多法，如本母破。
X50n0818_p0047c18║測或說：唯意識境故，非也。根、心、心所亦應爾故。基
X50n0818_p0047c19║或說：是教性故，非也。聲亦教寂，云：所詮多故，非也。
X50n0818_p0047c20║勿所緣多，心亦同故。證云：相用勝故，非也。如伽記
X50n0818_p0047c21║破。餘義廣辨，如新集記。餘佛土者，基云：如無垢稱
X50n0818_p0047c22║說，或以光明、妙香及味等取觸，思數等上皆得假
X50n0818_p0047c23║立，名等三種亦是不相應攝。小乘不許有他方佛，
X50n0818_p0047c24║量云：除此三千界外，他方亦應時有佛出教化眾
X50n0818_p0048a01║生，有人天眾生故，猶如此土。證師於此以成壞劫
X50n0818_p0048a02║作不定過。（今謂不爾，自比量故。因應言許彼有眾生，他不許故。大乘許有成壞佛現，今言
X50n0818_p0048a03║容有時時佛現，故無不定。）基量云：光明等上亦有名等，眾生機
X50n0818_p0048a04║欲待故，如此聲上。證歒量云：光明、香等定無名等，
X50n0818_p0048a05║以非聲故，如虗空等。（機欲所待，隨一不成。然言自許亦得成因，證師重重作相
X50n0818_p0048a06║違決，然不應理，如本母釋。既本大乘經，終歸至教香等說法，故前量勝。）
X50n0818_p0048a07║有執隨眠（至）非不相應。
X50n0818_p0048a08║述曰：第二大段破大眾部、一說部、出世部、鷄胤部、
X50n0818_p0048a09║化地部。計外人若返難大乘隨眠應非種子，名貪
X50n0818_p0048a10║等故，如現貪等。相違決云：彼是種子，非現貪等，生
X50n0818_p0048a11║自果故，如糓麥種。
X50n0818_p0048a12║執別有餘（至）皆應遮止。
X50n0818_p0048a13║述曰：第三例破正量部不失增長（得之異名）。成實論師
X50n0818_p0048a14║無表戒等，正理論師和合性等。
X50n0818_p0048a15║諸無為法（至）實無為性。
X50n0818_p0048a16║述曰：第三破無為中有二：破執故、立宗故。初亦有
X50n0818_p0048a17║二：總故、別故。此初也。有三種者，實、法、假、比、證、成故。
X50n0818_p0048a18║基云：緣瓶等心非量所攝，不新緣得法自體故、非
X50n0818_p0048a19║度故。非量不要，唯堅執故（如因明記破）。立量破云：汝無
X50n0818_p0048a20║為法不應執為離色心等實無為性（宗也），所知性故，
X50n0818_p0048a21║或色心等所顯性故（二種因也）。所顯有四：一以色，如燈
X50n0818_p0048a22║照物；二以心顯心，如他心智；三以色顯心，如表內
X50n0818_p0048a23║心；四以心顯色，如心緣色。無為亦爾，從彼所顯容
X50n0818_p0048a24║受色等，斷惑不生之所顯故，如所作性總相為因。
X50n0818_p0048b01║外若返難：汝無為法亦不應執不離色等無為法。
X50n0818_p0048b02║法性、因、喻如前有相符過，我宗亦許即色故
X50n0818_p0048b03║又虗空等（至）無應不遍。
X50n0818_p0048b04║述曰：別中有三：初破有部三體一多，次破餘部，後
X50n0818_p0048b05║略結破。謂薩婆多自有兩釋，如婆沙論三無為體，
X50n0818_p0048b06║一云各一，一云各多，以初為正。今破正義，量云：汝
X50n0818_p0048b07║空應多，一所合處，餘不合故，猶如色等（基測同然，准論亦可
X50n0818_p0048b08║能所合中），隨一攝故。若救不爾，一所合處，餘亦合故，是
X50n0818_p0048b09║則諸法應互相遍，違自宗有對諸色不相遍。若謂
X50n0818_p0048b10║大乘亦有此妨，解云：不今大乘唯依有為，立數無
X50n0818_p0048b11║為，法體非一。非多之故，假說一遍；非一之故，別容
X50n0818_p0048b12║受法。薩婆多師且約極微，一云虗空不遍極微，極
X50n0818_p0048b13║微實故，一亦可遍。彼宗虗空無障礙故，以後為正。
X50n0818_p0048b14║論主双破，測云：共成一體，名為相雜，則如色體應
X50n0818_p0048b15║非一。基量云：色中虗空，體應即色，處無別故。如此
X50n0818_p0048b16║處色，樞要同處，不相離色，而作不定，非也。既汝無
X50n0818_p0048b17║為他比量故，不得以彼作不定失。其宗諸色極微
X50n0818_p0048b18║別住，無同處色，作不定故。若外返難，真如亦爾。解
X50n0818_p0048b19║云：真如即法空性，離真法界，更無別法。真如與法，
X50n0818_p0048b20║不一不異。不異之故，亦許相雜；不一之故，性相門
X50n0818_p0048b21║異。
X50n0818_p0048b22║一部一品（至）理應爾故。
X50n0818_p0048b23║述曰：破二無為，彼宗多說此破一體。部謂五部，即
X50n0818_p0048b24║見四諦及修斷。品謂九品，地地皆有。基云：一部一
X50n0818_p0048c01║品結法斷時，應得未斷部品擇滅，以體一故。如彼
X50n0818_p0048c02║已得，非擇准知。（測師廣陳彼宗二滅，不要不敘。）
X50n0818_p0048c03║若體是多（至）非遍容受。
X50n0818_p0048c04║述曰：破多體義，比量應知。
X50n0818_p0048c05║餘部所執（至）准前應破。
X50n0818_p0048c06║述曰：次例破餘。謂大眾部一說，出世鷄胤皆立九
X50n0818_p0048c07║無為：一擇滅、二非擇滅、三虗空、四空處、五識處、六
X50n0818_p0048c08║無所有處、七非想非非想處（無色蘊細別有無為）、八緣起支、
X50n0818_p0048c09║九八聖道支（令彼染淨不雜亂性）。化地部亦立九：一擇滅、二
X50n0818_p0048c10║非擇滅、三虗空、四不動、五善法真如、六惡法真如、
X50n0818_p0048c11║七無記法真如、八聖道真如、九緣起真如。正量及
X50n0818_p0048c12║譬喻立三無為，無有體性。分別論者立四無為，謂
X50n0818_p0048c13║虗空等三及緣起無為（如契經云：有佛無佛，緣起法性常住故）。
X50n0818_p0048c14║又諸無為（至）異心等有。
X50n0818_p0048c15║述曰：結破。基云：此重總破以上諸部。且薩婆多許
X50n0818_p0048c16║三無為非六因所得，故言無因；非得五果，故言無
X50n0818_p0048c17║果。而此無為體即因果，是能作因、解脫果故。舊俱
X50n0818_p0048c18║舍頌曰無為非因果者，謬也。新論頌曰無為無因
X50n0818_p0048c19║果者，正也（大乘無為是離繫果、了因果故，能作因等不礙諸果）。
X50n0818_p0048c20║然契經說（至）非定實有。
X50n0818_p0048c21║述曰：第二立宗，識變相中測出二解。一云：皆是實
X50n0818_p0048c22║有熏自影種，假法如無，非因緣故。一云：唯真如實
X50n0818_p0048c23║熏影像種，緣虗空等必帶如相。不同樞要一向獨
X50n0818_p0048c24║影，得失如前。問：若影雖有為，隨本無為攝；亦應影
X50n0818_p0049a01║有漏，隨本無漏攝。答：性相非即離，隨本說無為；縛
X50n0818_p0049a02║解事懸異，隨見說有漏。依法性中基云：即此真如
X50n0818_p0049a03║離諸障礙，故名虗空。言究竟證會者，顯解脫道名
X50n0818_p0049a04║為究竟。證會四句，謂双觀智斷迷理事，剎那剎那
X50n0818_p0049a05║皆具四道。有四句故：一、身證非慧證，後得解脫道
X50n0818_p0049a06║（後智變影不名證故。大般若云：正體名證，後智名得，有所得故）；二、慧證非身證，正
X50n0818_p0049a07║體無間道（當品擇滅，今未證故）；三、身慧俱證，正體解脫道（今時
X50n0818_p0049a08║得正證，前品滅故）；四、二俱非證，後得無間道（如一剎那具有四句，多念
X50n0818_p0049a09║單道准此應知）。非擇滅有二：本性不生，餘部所無；二、緣欠
X50n0818_p0049a10║不生，此復有二：一、定不生，共薩婆多；二、後還生，唯
X50n0818_p0049a11║大乘有。樞要云：虗空、非擇通凡聖得，真如、擇滅及
X50n0818_p0049a12║想受滅唯聖者得，不動二說（如對法記，別此取捨）。問：何故擇
X50n0818_p0049a13║滅三界唯一，定障之滅分為二種？若以二受別定，
X50n0818_p0049a14║散地亦爾。答：必上下地對治所得，別立不動、想受
X50n0818_p0049a15║滅二惑。一、未至地通斷九地染，故唯總立為一擇
X50n0818_p0049a16║滅。真如差別中，遮惡取空定無說有，遮化地部實
X50n0818_p0049a17║有說空。簡依他起虗幻名實，實異計所執妄倒名
X50n0818_p0049a18║真。不同化地部別有實常法
X50n0818_p0049a19║外道餘乘（至）亦是法執。
X50n0818_p0049a20║述曰：破法執中大段第三結破外小，於中有二：破
X50n0818_p0049a21║執故，示正故。此初也。初破色不相應無為。薩婆多
X50n0818_p0049a22║云：外境若無，何緣生心？故轉破云：汝言能取彼外
X50n0818_p0049a23║境覺，亦不彼心外色等是能取故，如緣此心所覺。
X50n0818_p0049a24║所覺謂諸心心所，總名彼疑。若爾，能緣實耶？故亦
X50n0818_p0049b01║量云：彼非實有，依他起故，如幻事。諸部皆許幻非
X50n0818_p0049b02║實故。若爾，心境空無差別，何故乃說唯有識耶？所
X50n0818_p0049b03║以解云：為遣所執存依他識是實有者，如執外境
X50n0818_p0049b04║亦是法執。
X50n0818_p0049b05║然諸法執（至）如幻事等。
X50n0818_p0049b06║述曰：第二示正外疑。若無境由，何起執故？如文可
X50n0818_p0049b07║解。二執双單，後當廣釋。前我本想，即唯言蘊，今法
X50n0818_p0049b08║本想。言處界者，基云：我作用義，故說言蘊。無為無
X50n0818_p0049b09║用，計為我小，不說界處。基法不然，但計有體，為計
X50n0818_p0049b10║法故。言或無者，基云：末那定有，意識或無；修斷定
X50n0818_p0049b11║有，見斷不定。故世尊說者，解深密也。
X50n0818_p0049b12║如是外道（至）故似彼而轉。
X50n0818_p0049b13║述曰：破我法執大段第三略結，亦二：結成故，釋難
X50n0818_p0049b14║故。此初也。於中有三，三種漸略成唯識故。初對外
X50n0818_p0049b15║境略明唯識，謂外法無欠緣義也。緣用必依實有
X50n0818_p0049b16║體者，設緣無法親所緣緣，影有體故相當情現，如
X50n0818_p0049b17║第二月不遮所緣。次對餘聚略明唯識，薩婆多等
X50n0818_p0049b18║許他心智親緣現在他心心所。又安慧宗佛他心
X50n0818_p0049b19║智親照他心，及佛自身八識展轉親所緣緣（二十唯為
X50n0818_p0049b20║證云佛親照彼論記會）。今護法宗從凡至佛皆變影像，故立
X50n0818_p0049b21║量破彼聚。言顯他身八識及自中異聚諸識，如非
X50n0818_p0049b22║所緣者，如三度等。後對同聚漸略明唯識。測云：此
X50n0818_p0049b23║破法密部說心緣境時亦緣相應法。基云：此破上
X50n0818_p0049b24║座部、法藏部同聚相應亦年能緣。意業破餘，謂化
X50n0818_p0049c01║地部心緣境時俱有法。西方師說：慧俱五蘊名俱
X50n0818_p0049c02║有法。五識依色根，俱有身中色等是根種類，故能
X50n0818_p0049c03║緣之。意識唯依無間意所依，非色不能緣，俱有身
X50n0818_p0049c04║中色等非根種類故。（大眾部說：心緣境時能了自他，如灯自照亦能照他。彼親
X50n0818_p0049c05║照他同薩婆多，照自還同大乘自證，故不別破。犢子部說：補特伽羅緣境非智，前已破我，故今不破。）基
X50n0818_p0049c06║云：大乘二說。一云：設佛鏡智能現智影，自相應法
X50n0818_p0049c07║亦非所緣。然自證分自體盡故，成遍智見分之境。
X50n0818_p0049c08║心等必同自證分境，許各別故。一云：鏡智相應亦
X50n0818_p0049c09║許相緣，此但遍親，不遮疎也。見上現影名遍知故。
X50n0818_p0049c10║然自證分與相應法，見分同境名同所緣，非要皆
X50n0818_p0049c11║見分方同所緣故。（如實三義，如本母釋。）所引伽他，厚嚴經也。
X50n0818_p0049c12║有作是難（至）似外境轉。
X50n0818_p0049c13║述曰：第二釋難，於中有三：設難故，破斥故，結正故。
X50n0818_p0049c14║此初也。勝論餘乘共作此難：外境實無，心似彼轉。
X50n0818_p0049c15║如說牛毛似龜毛轉，所似都無，何言似彼？此中喻
X50n0818_p0049c16║意，有人性急意猛，似於真火，方可說言此人力大。
X50n0818_p0049c17║負重人等說牛亦爾。既無心外，我法真事依何假
X50n0818_p0049c18║說似何所耶？
X50n0818_p0049c19║彼難非理（至）前已破故。
X50n0818_p0049c20║述曰：第二破中別破有二：初外道，後破小乘。初亦
X50n0818_p0049c21║有二。此初破真事，前已不成也。基云：所變似事，有
X50n0818_p0049c22║法無我俱有，名無相分故。法謂軌持依他中有法，
X50n0818_p0049c23║我謂主宰依他中無我。（此不盡理。似我似法，論說有故。由此測云：五蘊假我，
X50n0818_p0049c24║為我似事。）謂云：非我似我，非法似法。故不得言有法無
X50n0818_p0050a01║我。（此好。）此中何等名為共法？基云：有善惡用，名為共
X50n0818_p0050a02║法。（此〔唯〕護法。）測云：似常，名為共法。（此唯談我。）觀云：能所似上
X50n0818_p0050a03║主宰軌持。（此通我法。）此顯論宗唯似無真，然對情許，名
X50n0818_p0050a04║為共法。
X50n0818_p0050a05║依類依實（至）俱不成故。
X50n0818_p0050a06║述曰：第二破似及共法中有二標故。此初也。基云：
X50n0818_p0050a07║類者性也，即同異句。其大有句，今不取之。何以知
X50n0818_p0050a08║者？下德與類互相離故。若取大有，以是一法定不
X50n0818_p0050a09║離故，即不成因。測師二說：一者同此，一云通取大
X50n0818_p0050a10║有，同異實是德，依此總別性，餘不爾故。取三除三
X50n0818_p0050a11║（初解為勝，有一總性無相離義，同異多體與德亦離故）。
X50n0818_p0050a12║依類假說（至）不依類成。
X50n0818_p0050a13║述曰：別釋有二。此破依類，謂如內宗必依共相方
X50n0818_p0050a14║可得說人火相似，彼亦必依同異句力方得說似，
X50n0818_p0050a15║故破不成，唯實家德不屬類故。若於類上雖無共
X50n0818_p0050a16║德，強說人類似於火者，水應名火，無共德故。若謂
X50n0818_p0050a17║水類與火德離人類德俱可假說者，此亦不然，急
X50n0818_p0050a18║人喜時雖離猛赤，猶說此人以為火故。雙牒結破，
X50n0818_p0050a19║如文可知。
X50n0818_p0050a20║依實假說（至）不依實成。
X50n0818_p0050a21║述曰：此破依實非共有者，人火二德各付己實，若
X50n0818_p0050a22║不以類交接而說，如二自相無共之義，測同於水
X50n0818_p0050a23║說火等過。若謂二德似故，假說人似火，世間不說
X50n0818_p0050a24║德似德故（難意斯盡，測等繁釋還不順文）。
X50n0818_p0050b01║又假必依（至）不應正理。
X50n0818_p0050b02║述曰：第二解小乘難。法謂自相，彼謂真事。然彼雖
X50n0818_p0050b03║言現量所證，非比量智名言所及。問：說一切法比
X50n0818_p0050b04║量不可言，如何共相假智詮得？答：但遮得自相，故
X50n0818_p0050b05║言詮共相。謂比量智但於共相隨名生解，假說得
X50n0818_p0050b06║故。且如青言遍目諸青，隨此心生總青解也（自共相義，
X50n0818_p0050b07║如因明記及佛地論，不須重述）。亦非離此者，測云：若離此前所說
X50n0818_p0050b08║不得，自之相外有別方便施設自相為假依者，即
X50n0818_p0050b09║應說言假必依真。既不爾故，假唯依似。基云：非離
X50n0818_p0050b10║假智及言說外有別所以施設自相，說為假智詮
X50n0818_p0050b11║之所依（前解義勝）。聲不及處者，謂自相也，無容及故，勿
X50n0818_p0050b12║生無色比智故，如瑜伽記。測等云：此論自即佛地
X50n0818_p0050b13║論，如實義中自相共相各附己體為自相也。彼唯
X50n0818_p0050b14║現境，離名言故。能詮所詮俱非自相者，能詮不能
X50n0818_p0050b15║彼自相，自相亦非他所詮故。言似謂增益者，基云：
X50n0818_p0050b16║自相之上增益共相依他有法，謂一色相遍諸色
X50n0818_p0050b17║上，故名增益。測云：非謂所說執乃名增益，共相青
X50n0818_p0050b18║等是依他故（二師意同。影像上有普當假相，觀云同分攝者，非也）。證云：本法
X50n0818_p0050b19║無常各附體者皆不相似，但比量心所現相似，非
X50n0818_p0050b20║也。本法之上唯無增相，非附體相，都不相似，違經
X50n0818_p0050b21║共相，違佛智故（廣破此義，如瑜伽記）。基問：增益何非是執？即
X50n0818_p0050b22║善心等應有法執。答：善心等比雖不稱質而稱影
X50n0818_p0050b23║相，故不為執，執俱不稱本質影故。
X50n0818_p0050b24║然依識變（至）假說我法名。
X50n0818_p0050c01║述曰：第三結正厚嚴頌也。雖無識外我法真事，對
X50n0818_p0050c02║妄所計情有我法，依識相見假說似彼。
X50n0818_p0050c03║識所變相（至）合為一種。
X50n0818_p0050c04║述曰：釋頌有二：已釋初三句，釋難標宗；今釋後三
X50n0818_p0050c05║句，略出體性。於中有二：定數故、釋義故。此初也。所
X50n0818_p0050c06║變見相各無量種，而自體分類別唯三。本識有多
X50n0818_p0050c07║名，何偏說異熟？多異熟性故。謂此本識且有三位：
X50n0818_p0050c08║一我愛執藏位，除八地上二乘無學，餘一切位名
X50n0818_p0050c09║阿賴耶。二善惡業果位，唯除如來通諸有情。三相
X50n0818_p0050c10║續執持位，遍一切位名阿陀那。於三通二，故言多
X50n0818_p0050c11║也。釋經所說三界唯心，而遣有情多分所著，除寬
X50n0818_p0050c12║狹位說中位也。梵云末那，此翻名意，即思量義。亦
X50n0818_p0050c13║恒亦審偏得意名，第八唯恒、第六唯審，五識俱非
X50n0818_p0050c14║有四句故（傴要多義，不要不取）。
X50n0818_p0050c15║此三皆名（至）熏令生長。
X50n0818_p0050c16║述曰：釋變義中有二：因故、果故。此初也。因雖多種，
X50n0818_p0050c17║今唯子因，即能變生現行故。無記無力非異熟因，
X50n0818_p0050c18║異熟疎遠難招引故。基云不說我見熏習種者，離
X50n0818_p0050c19║此二外無別體故，於名言離出不別招報故。
X50n0818_p0050c20║二果能變（至）非謂一切。
X50n0818_p0050c21║述曰：第二果也。基云：謂有緣變不同。因變即自證
X50n0818_p0050c22║分，變相見故；果即能變，亦持業釋。所變見相，五蘊
X50n0818_p0050c23║非一，故種種（此中攝因變，正取種子生現行義；果變，正取現行識變相見義）。問：現
X50n0818_p0050c24║行熏種、種生種子，此二變中變所攝？答：種生、種現
X50n0818_p0051a01║皆因變攝，種能變故；現生、現種皆果變攝，現現能
X50n0818_p0051a02║變故（雖有別義，種亦現因、現亦種因，各具二變，然雜亂故。三藏存前以為正義。准此，基云六、七
X50n0818_p0051a03║熏言，意顯能熏亦因能變，不正義也）。變有二種：轉變、變現。基云：四句：
X50n0818_p0051a04║一、唯轉變，謂諸種子能熏相分；二、唯變現，謂異熟
X50n0818_p0051a05║心、佛心現行；三、二俱是，謂因七識；四、二俱非，謂佛
X50n0818_p0051a06║及以異熟相分（因變、果變，樞要四句既非正義，故不能也）。等流習氣為
X50n0818_p0051a07║因緣者，等謂相似，流即流類；似因而流，等即流也。
X50n0818_p0051a08║熏習之氣即出因體，親辨因果，名為因緣。異熟習
X50n0818_p0051a09║氣為增上緣者，異因而熟，亦持業釋。雖於因果為
X50n0818_p0051a10║等流習，傍資執種令增生果，助他親因名增上緣。
X50n0818_p0051a11║引如作模、滿如填綵，若因若果各同其名。異熟果
X50n0818_p0051a12║義雖通七識，此頌且說真異熟也。
X50n0818_p0051a13║雖已略說（至）其相云何。
X50n0818_p0051a14║述曰：本頌大段第二廣釋唯識問。於中有三：初十
X50n0818_p0051a15║四頌半明三能變，廣前下三句頌。次有一頌明唯
X50n0818_p0051a16║識義，廣前彼依識所變。後有七頌釋通外難，廣初
X50n0818_p0051a17║二句亦有三，三能變故。
X50n0818_p0051a18║頌曰（至）阿羅漢位捨。
X50n0818_p0051a19║述曰：初能變頌有十門：一自相門，初阿賴耶識。二
X50n0818_p0051a20║果相門，異熟也。三因相門，一切種也。四所緣門，執
X50n0818_p0051a21║受處也。五行相門，即了也。其不可知屬此二門。六
X50n0818_p0051a22║心所相應門，即常與體作意受想思相應也。七五
X50n0818_p0051a23║受門，即相應唯捨受也。一相應言通二門故。八三
X50n0818_p0051a24║性門，是無覆無記，其觸等亦如是，但類心所不為
X50n0818_p0051b01║別門。九因果相續門，恒轉如暴流。十捨名住地門，
X50n0818_p0051b02║即阿羅漢位捨。
X50n0818_p0051b03║論曰（至）是故偏說。
X50n0818_p0051b04║述曰：釋有二文：初七段十義正釋頌文，後五教十
X50n0818_p0051b05║理證此識有。言七段者，初之三相合為一段，所緣
X50n0818_p0051b06║行相合為一段，心所受俱合為一段，類釋心所別
X50n0818_p0051b07║為一段，餘各一故。此即初段自相門也。阿賴耶者，
X50n0818_p0051b08║此翻攝藏。言具有者，必具三義方藏故。問：三藏欠
X50n0818_p0051b09║一不名阿賴耶，三持闕一不名阿陀那？答：三藏之
X50n0818_p0051b10║中執藏為勝，流轉過重故。三持之中持種為勝，根
X50n0818_p0051b11║本義勝故。從勝得名捨、不捨、異熟。寂云：雜染唯取
X50n0818_p0051b12║煩惱。範云：唯取惑、業、苦三。並云：八地彼無熏習，三
X50n0818_p0051b13║藏總無，何不捨名？（非也。世親、無性唯除無漏，與諸有漏互為緣故，所知障等彼位
X50n0818_p0051b14║熏故。）言與誰染？種種名所藏，此諸是能藏。是雜染法
X50n0818_p0051b15║所熏所依，染法名能藏，此諸為所藏。（此師釋意，本識現行具三
X50n0818_p0051b16║藏義。）測云：識中種子能生轉識，種名能藏，果名所藏。
X50n0818_p0051b17║雜染轉識熏成種子，能熏名能藏，所熏種所藏。（此師
X50n0818_p0051b18║釋意，唯種識上說能所藏。）無性釋云：於此攝藏者，顯能持習氣。
X50n0818_p0051b19║非唯習氣名阿賴耶識，要能持習氣，如彼說意識。
X50n0818_p0051b20║此有三釋，如彼論記。測存唯種為能藏義，說法能
X50n0818_p0051b21║藏為因緣性，破餘師故。（今護法宗，理各具三。若唯取種，現欠二藏；若唯取現，
X50n0818_p0051b22║無因緣故。謂不但由牙因緣性得藏識名，勿濫〔除〕故。謂七轉識種生熏種，亦〔彼〕種故。既具三義，應名藏識。
X50n0818_p0051b23║然性所許，故有別義。持種之義，名為能藏；受熏之義，名所藏；被六、七識時所執，名為執藏，不共餘故。由此
X50n0818_p0051b24║通取，以為善說。總緣我見，亦緣種故。）攝持因、果為自相者，基云：自體
X50n0818_p0051c01║是總，因、果是別。是別為總所苞，名之為攝；總為別
X50n0818_p0051c02║所依，名之為持。又雖二無總攝，二為一體。體與義
X50n0818_p0051c03║為依，名之為持；攝二義為體，名之為攝。若爾，自相
X50n0818_p0051c04║應是假有。此亦不然，以非辟然，因、果為一，即一體
X50n0818_p0051c05║上別義說故。（此〔如〕一真法界之上，別立人、法二空真如。雖開三種，猶名賴耶，不為餘法，
X50n0818_p0051c06║故言實有。此師唯依一現行立，如樞要云：此中三相俱唯現行，現可見故，執持勝故。）測云：離
X50n0818_p0051c07║二相外，別立自相。因謂識體能持種義，果即彼識
X50n0818_p0051c08║酬業之義。斯有二說：一云：自相即體，餘二相狀，持
X50n0818_p0051c09║種、酬因為二相故。一云：三皆體、相，以總攝別，如世
X50n0818_p0051c10║親論三自相故。雖有三門，皆即體、義，故無一識三
X50n0818_p0051c11║體之失。（二、疏意同。測云：離二別立自相，但顯門、別，不違基意。測後基初，總、別義同；測前基後，
X50n0818_p0051c12║體、義意同。准世親釋，總、別為三，如彼論云：三差別者，此中自相、果、因二性之所建立。此中因性唯是因性
X50n0818_p0051c13║之所建立，果相唯是果性建立。）此一體、相雖多，分位之中藏初過
X50n0818_p0051c14║量，故此頌中偏為自相。
X50n0818_p0051c15║此是能引（至）故偏說之。
X50n0818_p0051c16║述曰：第二果相門也。言能引也，簡滿業也。偈是總
X50n0818_p0051c17║報，真異熟故。次簡有部命眾同分恒真異熟，化地
X50n0818_p0051c18║部等窮生死蘊，大眾部根本識上座。分別論者，有
X50n0818_p0051c19║分識等離此本識不可得故，恒時遮斷、相續遮常。
X50n0818_p0051c20║此識具有四種果，除離繫故。然真異熟，一寬、二不
X50n0818_p0051c21║共。於三位等寬通二位，於八識等第八不共，故舉
X50n0818_p0051c22║異熟攝餘果相。
X50n0818_p0051c23║此能執持（至）是故偏說。
X50n0818_p0051c24║述曰：第三、因相門也。基云：以現行識持種不失，名
X50n0818_p0052a01║一切種。釋因相義，種子亦是此識因相。然今且說
X50n0818_p0052a02║現行三相，寧知因相亦通種子？謂如下論，一切種
X50n0818_p0052a03║相應更分別，即通一切三性種故。攝論第二云：因
X50n0818_p0052a04║相者，謂即如是一切種子阿賴耶識，於一切時與
X50n0818_p0052a05║彼雜染品類諸法現前為因。世親釋云：雜染所熏
X50n0818_p0052a06║功能差別故。樞要及疏一云：三相俱現，行、現可見
X50n0818_p0052a07║故。然攝大乘，種為因相，現為果相，俱為自體，所望
X50n0818_p0052a08║別故。二云：自相、因相通第八現及一切種。能、所藏
X50n0818_p0052a09║故，知自相通一切種相；更分別故，知因相通果相。
X50n0818_p0052a10║唯在第八現種，餘種非異熟故。（生本識種，由先業力立命根故，偏得
X50n0818_p0052a11║果名。此說三相，皆通種、現。）因位具三相，佛唯除果相，非真異熟
X50n0818_p0052a12║故。不唯異熟，但從他生。名果相者，佛亦具三，前說
X50n0818_p0052a13║為勝，望他為因、果故。（今謂不爾，且雖舉勝，不除餘果。既云自相，合取因、果。佛無
X50n0818_p0052a14║果相，唯應因相，無總相故。）言離此持種不可得者，遮經部等色
X50n0818_p0052a15║根大種轉識心所及假類等，如下當說。基量云：彼
X50n0818_p0052a16║不能持一切種子，非第八識故，如外色等。返顯第
X50n0818_p0052a17║八能持種義。六因、十因雖有多種，能作因中持種
X50n0818_p0052a18║不共。
X50n0818_p0052a19║初能變識（至）如是三相。
X50n0818_p0052a20║述曰：初段結也。基云：識體變見相二分種種相狀，
X50n0818_p0052a21║或等流果六因等相，義相非一，故言雖多。然自證
X50n0818_p0052a22║分但有三義，略說三相（疏前云：除現行相分，餘三分等皆入三相）。
X50n0818_p0052a23║一切種相（至）功能差別。
X50n0818_p0052a24║述曰：廣因相門，十門分別：一出體故、二不一異故、
X50n0818_p0052b01║三假實故、四見相故、五三性故、六本始故、七六義
X50n0818_p0052b02║故、八生引故、九四緣故、十熏習故。此初也。本識中
X50n0818_p0052b03║者，簡餘部師六識類等。親生自果，簡異熟因。功能
X50n0818_p0052b04║差別，簡能熏現。測云：理實有發亦是因相，然且說
X50n0818_p0052b05║親名言種子。如等流果亦是果相，然且說疎以為
X50n0818_p0052b06║果相。
X50n0818_p0052b07║此與本識（至）理應爾故。
X50n0818_p0052b08║述曰：第二非一異門。本識是體，種子是用，理非一
X50n0818_p0052b09║異，體之用故。種子是因，現行是果，亦非一異。定一
X50n0818_p0052b10║如一物，無因果差別；定異如相違，互非因果說。
X50n0818_p0052b11║雖非一異（至）不同真如。
X50n0818_p0052b12║述曰：第三、假實門。測云：西方二釋：一、月藏等說是
X50n0818_p0052b13║假非實，自體分上有能生用，名為種故。如攝大乘
X50n0818_p0052b14║非彼種子別有實物於此中住，亦非不異。然五十
X50n0818_p0052b15║二說實物者，約所依說。二、護法等說是實非假，說
X50n0818_p0052b16║實物故，假無自體，如兔角故。然附識體說無實物，
X50n0818_p0052b17║故月藏等比瓶立量。基云：清辨、安慧等難也。論主
X50n0818_p0052b18║反質真如應假，立與外人作不定過。清辨若許真
X50n0818_p0052b19║如亦假，不起似空華難，便無真諦。然簡事理，不同
X50n0818_p0052b20║真如。
X50n0818_p0052b21║種子雖依（至）此為境故。
X50n0818_p0052b22║述曰：第四見相門，基云：種子依自體分所熏處故。
X50n0818_p0052b23║然見分緣功能差別，非是緣於自證分體。測云：熏
X50n0818_p0052b24║自證分有實種子，相分所攝非餘三分，見分恒取
X50n0818_p0052c01║此為境故。淨種淨識相分類故，雖見不緣而相分
X50n0818_p0052c02║攝。（既見不緣而附自證，從體分攝理有何妨？若月藏解，自證緣種而非見分，於自體生能生用故。
X50n0818_p0052c03║五十一說生無色界。第八唯緣內種子者，依自證分所緣境。若說見分境，若凡若聖通緣欲色現行色等，
X50n0818_p0052c04║如下當辨。）
X50n0818_p0052c05║諸有漏種（至）所攝異熟。
X50n0818_p0052c06║述曰：第五、三性門，諸有漏種從體無記，從能熏因
X50n0818_p0052c07║或所生現行，亦名善等。無漏不爾，縛、解異故。基問：
X50n0818_p0052c08║無漏與識性類別，不得隨識名無記；無漏與識體
X50n0818_p0052c09║不同，應非隨識名異熟。若爾，何故論說二門：一、異
X50n0818_p0052c10║熟種，二、異熟生？故論解云：隨所依名。有伏難言：若
X50n0818_p0052c11║爾，此等體非無記，依無記故，應名無記。故論解云：
X50n0818_p0052c12║異性相依，如眼等識，謂依眼等，名眼等識。然非善
X50n0818_p0052c13║等，從根無記。應返質云：無漏依識名異熟，亦今從
X50n0818_p0052c14║識名無記；識依於眼名眼識，亦應從眼名無記。此
X50n0818_p0052c15║既不爾，彼云何然？
X50n0818_p0052c16║此中有義（至）因果不亂。
X50n0818_p0052c17║述曰：第六本始門，有三家釋。此初月藏釋也，亦名
X50n0818_p0052c18║護月（十釋之中無此師釋，欲顯義別護法引述）。初立宗云：皆本性有，會
X50n0818_p0052c19║教熏習但可增長。引證有三：初引有漏無漏通教，
X50n0818_p0052c20║從前如次無盡意經（基云：共信之教，婆沙亦引故）、阿毗達摩經
X50n0818_p0052c21║（基云：其惡久〔故〕，如無食子落在地時多為〔聚〕故）、瑜伽論等立五種姓（楞伽第二、
X50n0818_p0052c22║無上依經上卷、大莊嚴論第一、大般若五百九十三雜有五性亦爾）。第二別引無漏
X50n0818_p0052c23║本有，即瑜伽論第三准理證有漏種。後結成云：但
X50n0818_p0052c24║有一物生異不亂，若有新熏便多種子，後果生時
X50n0818_p0053a01║從何種起？相似種子有生不生，或皆能生因果雜
X50n0818_p0053a02║亂。然本性住習所成者，增不增長有差別故。
X50n0818_p0053a03║有義（至）非己有體。
X50n0818_p0053a04║述曰：勝軍祖師難陀義也。立宗種子皆熏故生，會
X50n0818_p0053a05║教本有無始熏故，以名定體名習氣故，如胡麻中
X50n0818_p0053a06║所有香氣。華熏故生，謂西方法光以香華和於苣
X50n0818_p0053a07║勝，聚之一處合使極爛，後以壓油塗身香色。教證
X50n0818_p0053a08║有三：初有偏證，謂多界經、攝大乘論二三熏習（如彼
X50n0818_p0053a09║論記）。次無漏證，攝大乘對法論等。又瑜伽云：出世間
X50n0818_p0053a10║法從真如所緣緣種子。難陀釋云：佛證真如說正
X50n0818_p0053a11║法故，聞熏習生生初無漏（若護法釋，如瑜伽記緣真如境智之種子）。後
X50n0818_p0053a12║會違教。瑜伽二文：一分立者，鈍利別故。
X50n0818_p0053a13║有義（至）習所成種。
X50n0818_p0053a14║述曰：護法正宗，於中有三：立宗、破執、結成故。此初
X50n0818_p0053a15║也。
X50n0818_p0053a16║若唯本有（至）理教相違。
X50n0818_p0053a17║述曰：第二破執中有二。此破月藏阿毗達磨經頌
X50n0818_p0053a18║意者，基云：初句能藏，次句所藏。（非也，二句各具能所藏故。）測云：
X50n0818_p0053a19║初句以識為因，諸法為果。次句翻此。（此好應知。）寧知彼
X50n0818_p0053a20║頌說因緣義？攝大乘釋為因緣故。由炷生焰，如種
X50n0818_p0053a21║生現；由焰燒炷，如現重第二蘆束。喻依持用，非但
X50n0818_p0053a22║因緣，亦依持故。唯依此二者，種及能熏以相生故。
X50n0818_p0053a23║雖種生種，亦為因緣，約唯體有種現二故。若彼救
X50n0818_p0053a24║云：所引教意，熏令增長，故說因緣。善惡業現，令果
X50n0818_p0053b01║種增，善惡應與無記因緣。
X50n0818_p0053b02║若唯始起（至）不善等種。
X50n0818_p0053b03║述曰：此下破難陀中有五：一難本宗故，二破異論
X50n0818_p0053b04║故，三申正義故，四釋相違故，五總結故。此初也。量
X50n0818_p0053b05║云：汝初無漏應不得生，無因緣故，如兔角等。救云：
X50n0818_p0053b06║此因隨一不成，世第一法所熏有漏為因緣故。（攝大
X50n0818_p0053b07║乘云：此聞熏習雖是世間，而是出世心種子性，以彼為證。）故轉破云：有漏不應
X50n0818_p0053b08║為無漏種，以相違故。測量云：有漏不能生異熟類，
X50n0818_p0053b09║漏無漏中隨一攝故，猶如無漏。若許無漏生有漏
X50n0818_p0053b10║者，便有二失：一佛生有漏失，二善生不善失。基云：
X50n0818_p0053b11║外曰：不然，以勝劣故。劣可為勝，非劣曰故。若爾，不
X50n0818_p0053b12║善應為善因。又若相違得為因者，善等應為不善
X50n0818_p0053b13║等種，普理微也。量云：初無漏心應無漏種為因緣
X50n0818_p0053b14║生，體是有為無漏攝故，如後無漏證。相違決定云：
X50n0818_p0053b15║初生無漏非無漏種生有漏，無漏隨一初生攝故，
X50n0818_p0053b16║如解脫分善。（今謂此量法自相相違過，初生無漏同性種生，因喻如彼。既有此過，不成
X50n0818_p0053b17║歒量。）
X50n0818_p0053b18║分別論者（至）故名本淨。
X50n0818_p0053b19║述曰：第二遮破異論。基云：諸邪分別，皆名毗婆闍
X50n0818_p0053b20║婆提。此云分別論者，即大眾、一說、出世、鷄胤四部。
X50n0818_p0053b21║（宗輪論云：此四計同分別論者，心性本淨。）測云：婆沙二十七分別論者，
X50n0818_p0053b22║心之染淨，如銅器等垢淨位也。既無淨熏，而有因
X50n0818_p0053b23║生。故今論主兼引遮破。證云：不正皆名分別，似無
X50n0818_p0053b24║別主。然論破云：汝論說故，別有執人。（別有宗主。然宗輪意，將四
X50n0818_p0053c01║部計全同彼宗。）破即心淨，中有四失：一相違即體失，相染
X50n0818_p0053c02║性淨，同變即常。二三性雜亂失，同性淨故。言如惡
X50n0818_p0053c03║心等性非無漏者，彼非無漏先已成，故諸心性非
X50n0818_p0053c04║無漏因。三漏無漏同失，相違同故。四凡聖異失，彼
X50n0818_p0053c05║宗許有無漏種子，何須現行性淨為因？測云：彼宗
X50n0818_p0053c06║二因：一本性因，即無漏種；二擊發因，即心本性。（然彼
X50n0818_p0053c07║不許有第八識，種子無依。）證云：彼三性心由現有染，雖非無漏，
X50n0818_p0053c08║本性淨故，所熏成種即成無漏。此種通生有漏、無
X50n0818_p0053c09║漏，初生無漏以此為因。（彼本淨種曾生有漏，新所熏種有漏所熏，初道無正
X50n0818_p0053c10║無漏因緣，同難陀義，故例破也。）樞要云：大眾部等不立種子，今破
X50n0818_p0053c11║大乘異師之義。或大眾部有當生義名為種子，不
X50n0818_p0053c12║同經部別有種子，或不相應隨眠名種。（非也。對分別論既言
X50n0818_p0053c13║汝論，寧知此破大乘師義？大眾心本淨，雖同分別論，有種、無種不同何失？或若當生名為種子，何言種子
X50n0818_p0053c14║現行性同？以現例種明知令生，其當所生純無漏故。或彼煩惱種名隨眠，如何無漏種名隨眠？故知此破
X50n0818_p0053c15║分別、本師、樞要三解皆不可依也。）釋經二義：一、法性心，如勝鬘經；
X50n0818_p0053c16║二、依他心，如瑜伽故。
X50n0818_p0053c17║由應信（至）類此應知。
X50n0818_p0053c18║述曰：第三申正義也。測云：發心已後用增非體，初
X50n0818_p0053c19║起無漏用此為因，後起無漏以何種生？護法正宗
X50n0818_p0053c20║新舊共生，勢力等故。若爾，如何彼破他言：不見二
X50n0818_p0053c21║種生，一可同依一識和合似一，如一麥子眾多極
X50n0818_p0053c22║微共生，可不同別依。（謂初無漏唯法爾生，後必法爾新熏合生，初現起時必熏
X50n0818_p0053c23║種故。非但見道名初無漏，若與見道異地無漏，修道始起隨初起時，或為見生或為相分，皆名初起唯法
X50n0818_p0053c24║爾生。傳說護法正宗如此。）
X50n0818_p0054a01║諸教中（至）亦定非理。
X50n0818_p0054a02║述曰：第四釋相違教，文顯可知。言令漸增盛者，古
X50n0818_p0054a03║有二義：轉齊故轉滅，如法苑釋；熟中取捨，如本母
X50n0818_p0054a04║釋。言感勝異熟者，薩婆多言：但感別報，如俱舍二
X50n0818_p0054a05║十三、正理六十一等，唯感色界五蘊滿果。若大乘
X50n0818_p0054a06║宗測，皆感引滿，然非異熟，如無性釋。此非異熟因，
X50n0818_p0054a07║能對治彼故。即增上果假名異熟，由此資粮熏餘
X50n0818_p0054a08║有漏滿業，令感異熟故。（此未盡理。若總若別，唯助餘業，無正感者，應知無漏
X50n0818_p0054a09║唯有異熟助伴，非有異熟故。）範云：通感總報，如六十七。雖復自
X50n0818_p0054a10║性猒背後有，然能隨順後有身語意妙行，是故亦
X50n0818_p0054a11║是集諦所攝。（此亦不然。若感總報，應有支攝，即違瑜伽十二有支，一切皆唯非學無學
X50n0818_p0054a12║故。然六十七唯名集諦者，與福分善牙相增益，令感報故。如實之義，如本母釋及瑜伽記。）言有
X50n0818_p0054a13║寄顯勝增上者，有謂有處，即攝論也。彼第三云：此
X50n0818_p0054a14║聞熏習是出世間，最淨法界等流性故。既是世間，
X50n0818_p0054a15║而是出世心種子性。無性釋云：是無漏心資粮性
X50n0818_p0054a16║故。解云：有漏聞熏名增上緣，將法爾種寄聞熏習，
X50n0818_p0054a17║此聞熏習為因緣體。
X50n0818_p0054a18║然諸聖教（至）始起二類。
X50n0818_p0054a19║述曰：第五總結。
X50n0818_p0054a20║然種子義（至）能生用故。
X50n0818_p0054a21║述曰：第七六義門，彌勒瑜伽論立七義，無著攝論
X50n0818_p0054a22║略六義，開合雖異，義猶相符。且述攝論，言有六種。
X50n0818_p0054a23║此初一相，瑜伽第五七義之中，初無常也。此遮外
X50n0818_p0054a24║道自性我等常法為因，化地部等緣起無為。
X50n0818_p0054b01║二果俱有（至）與果俱有。
X50n0818_p0054b02║述曰：此第二相攝七義中，第二一分與他性因及
X50n0818_p0054b03║彼第三已生未滅。測云：種現同時名俱現，必依一
X50n0818_p0054b04║身名和合，故遮過未及他身也。基云：現者，顯現、現
X50n0818_p0054b05║在。現有三義名現，由此無性人第七識不名種子，
X50n0818_p0054b06║果不顯現故。顯現簡第七，現在簡前後。現有簡假
X50n0818_p0054b07║法，體是實有，成種子故。簡第七者，末那應具此六
X50n0818_p0054b08║義故，謂剎那滅乃至引自果故。既與所熏果有，非
X50n0818_p0054b09║顯現果，闕果俱義。今謂不爾，論第三義已簡轉識，
X50n0818_p0054b10║界地易脫亦非恒故，不簡本識種所依故。不生現
X50n0818_p0054b11║時仍名種子，末那闕恒應名種子。此難不爾，容果
X50n0818_p0054b12║俱故說具六義，非說念念皆具六故。有說前種生
X50n0818_p0054b13║後念現，彼如何解此聖教義？基如上座部心有二
X50n0818_p0054b14║時，前滅後生、同在現在，然有二趣並成之妨。言
X50n0818_p0054b15║前後相違必不俱有者，測云：若許種子生同時種，
X50n0818_p0054b16║彼能生種亦必有因，是有為故。如所生種，如是展
X50n0818_p0054b17║轉，一念無窮。（既不得俱，前與後違。）若爾，如何法爾同念生新
X50n0818_p0054b18║熏種？基疏二說：一云：此不同時，前念法爾及現在，
X50n0818_p0054b19║現為因緣，生一新熏種。一云：本有望新，不為因緣，
X50n0818_p0054b20║現行能熏為因緣故。（初義難解。後能熏起時，既不定法爾，豈恒預取新種？若不
X50n0818_p0054b21║預取，忽起能熏，應闕因緣，種不生故。後義亦難。有實體法〔新〕起之時，應如現行，因法爾故，一體流轉。雖必
X50n0818_p0054b22║前後生別體種，同時何失？如新舊種合生一現，法爾能熏，共生一種，隨緣起用，非預取故。）既因
X50n0818_p0054b23║與果俱有者，生現行也；有不俱者，生後種也。頓有
X50n0818_p0054b24║生現，引種用故。既生二果，望現名種。如無性論：不
X50n0818_p0054c01║生種果，名為種類；生現行時，名為種子。（如必對可，其立種名。）
X50n0818_p0054c02║三恒隨轉（至）自類相生。
X50n0818_p0054c03║述曰：攝七義中，第三分亦與後念自性為因至究
X50n0818_p0054c04║竟位者，且染法種至見道等對治生位，餘有漏法
X50n0818_p0054c05║至涅槃佛種乃至窮未來等（世親無性且說顯相），實亦應簡
X50n0818_p0054c06║本識現行，亦有界地轉易義故，然種所依且不簡
X50n0818_p0054c07║也。
X50n0818_p0054c08║
X50n0818_p0054c09║成唯識論學記卷上末