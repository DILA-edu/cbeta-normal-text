X50n0818_p0066a01║
X50n0818_p0066a02║
X50n0818_p0066a03║
X50n0818_p0066a04║成唯識論學記（自三半至四終）
X50n0818_p0066a05║
X50n0818_p0066a06║如是二合為宗有六，三合有四，四合有一，亦有十
X50n0818_p0066a07║五成宗成因，合三十量。然論所立，取前第五四因
X50n0818_p0066a08║合成一宗之量，表自比量，簡他隨一，言樂大乘許
X50n0818_p0066a09║經攝也。然至教言，自有二義：一至實理故，二至人
X50n0818_p0066a10║說故。若依初門發智等論，亦至教攝，不待第五初
X50n0818_p0066a11║四成因。然以經攝乃因成故，明和合論成立後門，
X50n0818_p0066a12║如論下之諸部對法展轉相違，汝等如何執為定
X50n0818_p0066a13║量？然判比量難第五因相違決云：諸大乘經非至
X50n0818_p0066a14║教量，樂小乘者不許顯示無顛倒理，契經攝故，如
X50n0818_p0066a15║外道論。設得成難，亦無過失，如本母釋之所會故。
X50n0818_p0066a16║今出異途，彼不成難，謂因明法隨立論者自他共
X50n0818_p0066a17║量，敵入彼難不得交雜。且如佛子對勝論云：聲有
X50n0818_p0066a18║質礙，自許本識變色蘊攝故，猶如四大。彼敵量云：
X50n0818_p0066a19║聲無質礙，自許德句攝故，猶如色等。彼不成難，唯
X50n0818_p0066a20║各相皆無對成故。此亦如此，論主自量云：樂大乘
X50n0818_p0066a21║許經攝故，何以別家我不許故？仰天俯地無對成
X50n0818_p0066a22║力，此事共知，如因明記。
X50n0818_p0066a23║又聖慈氏（至）真是佛說。
X50n0818_p0066a24║述曰：以理證己，今引教成。此初標也。梵云梅呾利
X50n0818_p0066b01║耶，此翻慈氏。十八姓中慈為一姓，此引彼說。莊嚴
X50n0818_p0066b02║論頌，舊三藏譯，有十三卷，言無著菩薩造。唐三
X50n0818_p0066b03║藏云：頌是彌勒釋，世親令第五因舊開為二，故有
X50n0818_p0066b04║八種。然違梵本，小乘等疑魔說非佛，三處結集不
X50n0818_p0066b05║見誦故：一七葉嚴，二毗舍離國，三無憂王。時求那
X50n0818_p0066b06║摩底難小乘云：三處不誦，非佛不然。有三義故：一
X50n0818_p0066b07║佛先天上說六因經，天復還與迦陀延子，彼以願
X50n0818_p0066b08║智知是佛說，即受而解唯非佛說。二涅槃經等雖
X50n0818_p0066b09║付阿難，但令信持不令誦出，大乘甚深令菩薩誦。
X50n0818_p0066b10║故涅槃云：方廣一部菩薩所持，餘十一部聲聞所
X50n0818_p0066b11║持。三若無大乘則無成佛，由此亦無法僧非理。慈
X50n0818_p0066b12║氏七因決彼疑也。
X50n0818_p0066b13║一先不記故（至）先預記別。
X50n0818_p0066b14║述曰：釋中有七，此初因也。若餘惡人壞法故說，佛
X50n0818_p0066b15║先應記，如當怖。當怖者，基云：如分十八部滅正法
X50n0818_p0066b16║等。測云：小泥洹經耶正品云：我泥洹七百年後，魔
X50n0818_p0066b17║作比丘壞亂我教，言佛九部已印製竟。若有方等，
X50n0818_p0066b18║應有十部。方等經者，調達所治。如是說者，是為魔
X50n0818_p0066b19║說（基師順釋，測師返顯）。如莊嚴論：佛不記故，知是佛說。若由
X50n0818_p0066b20║佛說，無功用心捨故不記。是義不然，三因緣故：
X50n0818_p0066b21║一、無功用智，恒起見故；二、恒作正懃，護法正故；三、
X50n0818_p0066b22║如來達智，無障礙故。側量云：大乘佛說樂大乘者，
X50n0818_p0066b23║許契經中先不預記壞者說故，如增一等。若此因
X50n0818_p0066b24║中測言不記，則以論等作不定過。基云：諸大乘經
X50n0818_p0066c01║若是壞法者說，佛應先記（宗也）。汝說自法內（簡外道）廣
X50n0818_p0066c02║壞正法者（簡小乘），所起等故（已上因也）。如正法滅事（喻也）經
X50n0818_p0066c03║說：瞻波羅國有諸比丘滅我正法，怖畏事故。外道
X50n0818_p0066c04║小乘造謗大乘。論：佛雖不記，非自法內、非廣壞法，
X50n0818_p0066c05║故無不定。小乘設救，唯佛不記。以住法內說大乘
X50n0818_p0066c06║者，即是佛記師子虫故。非也。不分明記說大乘經
X50n0818_p0066c07║亦有此語故（如梵網經）。又汝非我教、我不非汝教，即汝
X50n0818_p0066c08║還自食身肉
X50n0818_p0066c09║二本俱行（至）獨非佛說。
X50n0818_p0066c10║述曰：第二因也（顯揚名為今不可知）。如莊嚴云：同行者，聲聞
X50n0818_p0066c11║乘與大乘非先非後一時同行，寧知大乘獨非佛
X50n0818_p0066c12║說？量云：諸大乘經與增一等本來俱行（基云佛滅即行）。二
X50n0818_p0066c13║藏契經隨一攝故，如增一等。大乘佛語本俱行故，
X50n0818_p0066c14║如增一等。如來唯不先轉小乘，隱顯雖異實同時
X50n0818_p0066c15║說。如智論云：佛法有二：一秘密、二顯示。初轉法輪，
X50n0818_p0066c16║聲聞現見八萬諸天得無生忍，憍陳如一切入見
X50n0818_p0066c17║道，而菩薩見無量阿僧祇人得聲聞乃至十地（側解
X50n0818_p0066c18║如此。若基唯取佛涅槃後，此難不預）。
X50n0818_p0066c19║三非餘境故（至）非非佛說。
X50n0818_p0066c20║述曰：第三因也（顯揚名為非尋伺境）。量云：諸大乘經真是佛
X50n0818_p0066c21║說，許非餘境，契經攝故，如增一等。基云：不言契經
X50n0818_p0066c22║即大乘論，為不定失。
X50n0818_p0066c23║四應極成故（至）其理極成。
X50n0818_p0066c24║述曰：第四也（顯揚名為）。彼謂今佛五濁時不說大乘，如
X50n0818_p0067a01║阿含經說彌勒作佛而不說種種菩薩行故。去來
X50n0818_p0067a02║諸佛若非五濁，時出方說。然今釋迦亦說大乘，大
X50n0818_p0067a03║願成故，如去來佛。
X50n0818_p0067a04║五有（至）不應正理。
X50n0818_p0067a05║述曰：第五因也（顯揚為二證大覺故，二應無一切智故）。莊嚴論釋亦
X50n0818_p0067a06║開為二，謂體、非體。言有體者，若言餘佛有大乘體，
X50n0818_p0067a07║此佛無大乘體，亦成我義。大乘無異，體是一故。言
X50n0818_p0067a08║非體者，若汝此使無大乘體，聲聞亦無，乃至廣說。
X50n0818_p0067a09║此與第四有何差別？前義今佛雖有大乘，而非時
X50n0818_p0067a10║故，不說能證。後義今無大乘體，既無所詮，不說能
X50n0818_p0067a11║詮。量云：今佛與彼大乘體同，以是佛故，猶如彼佛
X50n0818_p0067a12║（亦成我義，即此意也）。此論釋意與彼不同。總論佛法有大乘
X50n0818_p0067a13║不？若有，應許此即佛說；若無，誰能成佛？說法量云：
X50n0818_p0067a14║佛應別有自乘之教，三乘攝故，如聲聞乘。基測意
X50n0818_p0067a15║同（說法自相違量云：佛乘之教即二乘教，三乘攝故，如聲聞教。自語相違，若不離立已成過，從大乘出
X50n0818_p0067a16║故）。言離大乘無成佛者，如莊嚴云：有言久行聲聞
X50n0818_p0067a17║乘得大菩提者，不然，方便故，如搆牛角不出乳故。
X50n0818_p0067a18║六能對治故（至）是佛所說。
X50n0818_p0067a19║述曰：第六因也（顯揚名為有對治故）。且說煩惱共三乘故，有
X50n0818_p0067a20║同喻故，莊嚴亦同。基量云：大乘是佛說，許有對治，
X50n0818_p0067a21║真無漏道契經攝故，如增一等。
X50n0818_p0067a22║七義異文故（至）真是佛說。
X50n0818_p0067a23║述曰：第七因也（顯揚名為如是，故彼論第十十因證彼第三多所，第四極重部此中
X50n0818_p0067a24║所無）。謂大乘經說一切法無自性等，便謂耶教順耶
X50n0818_p0067b01║見故。然阿含經亦說密教覺不堅為堅及害父母
X50n0818_p0067b02║等，如對法釋。是則量云大乘佛語，許義異文，契經
X50n0818_p0067b03║攝故，如阿含等（此七因中疏多立量，多有自害不取云）。
X50n0818_p0067b04║如莊嚴論（至）異文故。
X50n0818_p0067b05║述曰：引證也。基云：應言莊嚴大乘經論，能莊嚴大
X50n0818_p0067b06║乘經故，先言大乘莊嚴經論者，非也。
X50n0818_p0067b07║餘部經中（至）窮生死蘊。
X50n0818_p0067b08║述曰：第五雜引共教，且有四部。此初四也。阿笈摩
X50n0818_p0067b09║此云傳，諸佛傳說故。言有分者，唯此恒遍持種為
X50n0818_p0067b10║因。分別論者，舊云分別說部，今言說假部。其上座
X50n0818_p0067b11║部立九心論：一有分等，如無性論第二卷。舊云彌
X50n0818_p0067b12║沙塞部，此云化地。國王化地捨位出家，得阿羅漢，
X50n0818_p0067b13║因為部主，如無性論。彼立三蘊：一一念蘊，謂剎那
X50n0818_p0067b14║生滅法；二一期蘊，謂乃至死恒轉根等；三窮生死
X50n0818_p0067b15║蘊，至金剛轉微細意識。
X50n0818_p0067b16║說一切有（至）阿賴耶識。
X50n0818_p0067b17║述曰：第四薩婆多部，准攝大乘樂欣喜三，如次現
X50n0818_p0067b18║過未貪境故。彼三總句名愛賴耶，此句正當執藏
X50n0818_p0067b19║一義。若捨執藏真愛著義，便失初阿賴耶名故。遮
X50n0818_p0067b20║異執中攝論唯三，謂五取蘊、貪俱樂、愛薩迦耶見。
X50n0818_p0067b21║諸師由教及證謬執，理猶未盡。護法遮七，五遮生
X50n0818_p0067b22║欲，此名五欲。轉識等者，取心所，餘易不釋。
X50n0818_p0067b23║已引聖（至）教不應有故。
X50n0818_p0067b24║述曰：大段第二以十理證。引明了經名以教證，依
X50n0818_p0067c01║經定理即為理證，於此所引皆共教故。於中有三
X50n0818_p0067c02║種：釋、結。故此初也。所集起者，基云：二義漏種所集
X50n0818_p0067c03║起處，或諸種子之所集起。
X50n0818_p0067c04║謂諸轉識（至）理應別有。
X50n0818_p0067c05║述曰：第二釋中有二。此初理中有五，以破經部大
X50n0818_p0067c06║眾上坐有部空故。初亦有二：一本、二末故。此破本
X50n0818_p0067c07║執五蘊持種諸部中勝，先破經部。此中比量測等
X50n0818_p0067c08║云：有法唯一，謂諸轉識宗法有三：一非可熏習、二
X50n0818_p0067c09║不能持種、三非染淨種所集起心。因亦有三：一間
X50n0818_p0067c10║斷故、二易脫起故、三不堅住故。喻唯有一，如電光
X50n0818_p0067c11║等。現一一宗各具三因成九量，若宗若因、二合三
X50n0818_p0067c12║合更有語量（基引攝論釋，今如彼論記）。示正測但舉一宗，此第
X50n0818_p0067c13║八識定是可熏，許一類恒無間斷故，如苣勝等等
X50n0818_p0067c14║取衣等（此中何故若破若立？其第三因在喻後舉，第三離二無別體故。總重牒故，在前後說。三因
X50n0818_p0067c15║相翻可知之）。基云：喻非極成無間故，然後生成無間少
X50n0818_p0067c16║不同。此中宗法但有可熏，略無持種集起之心，不
X50n0818_p0067c17║當喻故（然可熏成自當經說，集起心義除此無餘。若不許此，即共許契經心故也）。故熏
X50n0818_p0067c18║成言：若不許有能持種心，違教理也。唐者唐也。捐
X50n0818_p0067c19║者棄也。色不相應者，色即正破，彼許根大能受熏
X50n0818_p0067c20║故。不相應法唯遮破耳，本不許故。內法所熏者，簡
X50n0818_p0067c21║苣勝等外法熏故。彼二離識無實自性，如龜毛等
X50n0818_p0067c22║非內種依。遮心所中有八比量，四因各成二宗法
X50n0818_p0067c23║故。然初二因得識為喻，後二無喻可引電光。
X50n0818_p0067c24║有說六識（至）識類受熏。
X50n0818_p0068a01║述曰：此第二破初未經部。彼識體上假立一類，事
X50n0818_p0068a02║能熏於同念識類，類貫前後受熏持種。基測同言，
X50n0818_p0068a03║彼許類假而遮破實。正破量云：類不能持內法種
X50n0818_p0068a04║子，許是假故，猶如瓶等。（無性論云：許類有二：一云識家之流也，二剎那類無
X50n0818_p0068a05║常之流也。如彼第二，今破識類。）要云如提塘等假遮實水，此何不
X50n0818_p0068a06║爾？解云：遮是息義，可假遮實。持是任義，故假不持。
X50n0818_p0068a07║（此釋不然，既許遍亦應任故，如說命根持六處。然隨有部實微無礙，取假提塘例無心定。大乘實義唯屬
X50n0818_p0068a08║實法，謂於實法能持中說，依彼假能遮能持之也。）言別類必同別事性者，
X50n0818_p0068a09║非如同，不是總類故。唯無記性是別類，不通餘故。
X50n0818_p0068a10║（基測同爾。）測云：古薩波多唯有情同分，世親、俱舍加法
X50n0818_p0068a11║同分，並唯無記。大乘二說，然無聖教立法同分，故
X50n0818_p0068a12║唯有情同分為勝，對法自性無記攝故。（今謂不然，如對法記。）
X50n0818_p0068a13║經部立二：一、總，二、別。總即無記，別通三性。今熟宗
X50n0818_p0068a14║破同別事性。基云：縱許彼言，類無記故。破言：破言
X50n0818_p0068a15║無心，此類定無。（唯例所在，縱許轉救。）羅漢異生應相熏者，基、
X50n0818_p0068a16║測二說。一云：約一身說，謂異生身有聖識類，即羅
X50n0818_p0068a17║漢類應受染熏。羅漢未異生識類，可言凡類受無
X50n0818_p0068a18║漏熏，許者便有凡聖亂失。（異生現身成羅漢者，彼異熟識寧無此異？大乘
X50n0818_p0068a19║本識隨位別屬，無貫通，與類不同。）一云：約異身說，但類同者應相
X50n0818_p0068a20║熏故，比量應知如自身故。（測在初解，基無許取。）又難：六根色
X50n0818_p0068a21║意雖異，根類同故，根識相熏。或色聲等等與眼識
X50n0818_p0068a22║法類同故，相熏違宗。
X50n0818_p0068a23║又六識身（至）必俱時故。
X50n0818_p0068a24║述曰：第三破後末計。基云：上來事類俱時被破，救
X50n0818_p0068b01║事及類，前熏於後。故總遮云：識熏類，類熏識，類熏
X50n0818_p0068b02║類，皆不成也。彼宗唯許熏次後念，破不相熏，不俱
X50n0818_p0068b03║有故，如隔多念。測云：雖有四句，略不破自類，故言
X50n0818_p0068b04║非乎（非也。別破彼應自不定，故俱總言耳）。
X50n0818_p0068b05║執唯六識（至）能持種義。
X50n0818_p0068b06║述曰：第二、破大眾部。測云：彼許六識俱行，能持種
X50n0818_p0068b07║子，而無熏習。今以理遮，如破經部，既非所熏，亦無
X50n0818_p0068b08║持種。基云：此既別破六識俱轉，故知初破但破經
X50n0818_p0068b09║部。縱成俱轉，雖非受熏，今實俱轉，難非熏習。不立
X50n0818_p0068b10║假類，言唯六識；無前熏後，言唯俱轉（二、疏意別，基述彼許有熏
X50n0818_p0068b11║習故也）。
X50n0818_p0068b12║有執色心（至）前已說故。
X50n0818_p0068b13║述曰：第三破上座部。然無性云：是經部者，上座部
X50n0818_p0068b14║中有經為量，名為經部，非本經部。許色望心等，各
X50n0818_p0068b15║各前熏生後類故，如無性破。二念不俱有，故不得
X50n0818_p0068b16║熏習。基量云：前心等不為後心等種，無熏習故，如
X50n0818_p0068b17║瓦礫等（他比量故。彼不得以大乘種子相生不定，豈不瓦礫自類相生？引彼不得生心為喻
X50n0818_p0068b18║也）。言間斷者，如攝論云：無色斷生下無因，彼說過
X50n0818_p0068b19║去現無體故。滅定亦爾。應無後蘊者，如世親破，色
X50n0818_p0068b20║心兩因永無盡故（因義無盡，如本母釋）。彼救色心互為種生，故
X50n0818_p0068b21║間斷時非無因生。故轉破云：亦不應執展轉為種。
X50n0818_p0068b22║有說三世（至）皆不得成。
X50n0818_p0068b23║述曰：第四、破薩婆多許因果體三世皆有。起作用
X50n0818_p0068b24║時，因能滅果，果起因，無不皆成。論主破無作用者，
X50n0818_p0068c01║基量云：去來二世非因緣性，無取果作用故，如無
X50n0818_p0068c02║為等。餘易不釋。
X50n0818_p0068c03║有執大乘（至）此第八識。
X50n0818_p0068c04║述曰：第五破清辨宗遣所執相，大乘為其了義撥
X50n0818_p0068c05║一切法。測云：彼造中觀心論？入真甘露品云：阿賴
X50n0818_p0068c06║耶識無別有性，眼等六識所不攝故，猶如空華。（據實，
X50n0818_p0068c07║彼依未建立阿賴耶教，知藏識海起轉。彼除不相離，更無別識意。雖爾，據迹而破。）測云：有
X50n0818_p0068c08║二過故，言似比量：一者宗過，若勝義門立已成過，
X50n0818_p0068c09║我亦許彼無別性故；若世俗門，達上阿毗達摩經
X50n0818_p0068c10║等。二者因過，謂他、不定、未那、非六而有性故；又共、
X50n0818_p0068c11║不定，色等共許世俗有故。（此釋未可。已知彼宗唯勝義定，依世俗破，勞設
X50n0818_p0068c12║虗言。既言撥無而言相符，則亦自宗還入邪見，故今不依。）又言撥無一切法者，
X50n0818_p0068c13║如掌珍頌：真性有為空，如幻緣生故，無為無有實，
X50n0818_p0068c14║不起似空華。測云：若勝義空，有相符過；若世俗空，
X50n0818_p0068c15║聖教相違。故論總與聖教相違。言持違害，前所引
X50n0818_p0068c16║經第三時教，皆有第八依他等故。（此同前過。若言相符，汝亦撥無；
X50n0818_p0068c17║既非撥無，非立已成。然今護法總與聖教相違過者，由經所染淨因果，非但俗有，真亦非無；彼若真無，俗
X50n0818_p0068c18║亦必無。如莬角故，持違經也。）基云：彼掌珍頌依似比量，撥無此
X50n0818_p0068c19║識及一切法。（不引中觀十八論。）似比量者，有法一分不極
X50n0818_p0068c20║成過，空有真性互不許故。（此等非理，如本母釋。）外道毀謗等
X50n0818_p0068c21║者，基測同云：若救依俗，我不說無，俱非實故。破言
X50n0818_p0068c22║是則同外道也。（今見文勢，毀前耶見甚外道。）
X50n0818_p0068c23║又契經說（至）此第八識。
X50n0818_p0068c24║述曰：第二證也。基云：此破經部、薩婆多皆得。測云：
X50n0818_p0069a01║彼計六識業所感者名真異熟，然計命根眾同分
X50n0818_p0069a02║是總異熟，故引為例。依婆沙百五十等，眼等五根、
X50n0818_p0069a03║色等四塵雖非總異熟，而亦不許斷已更續。然契
X50n0818_p0069a04║經言：一切施王自挑兩目施波羅門。由願平復者，
X50n0818_p0069a05║實未挑眼，帝釋止故。彼卒云：有餘師說：地獄解節
X50n0818_p0069a06║為百分等，身根連續如斷藕絲，非一有情有二身
X50n0818_p0069a07║故。見諸蟲斷猶動者，風力所轉非有身根。眼等四
X50n0818_p0069a08║根許義不斷，如起天眼、生得眼存，異熟色斷無續
X50n0818_p0069a09║義故。若經部宗許異熟色斷已，更測云：大乘許斷
X50n0818_p0069a10║而續，菩薩地說聲有異熟，決擇分說聲非真異熟，
X50n0818_p0069a11║間斷起故。准此，眼等亦有間斷，一切施主眼復生
X50n0818_p0069a12║故。然地獄等根必無斷，一切門恒受苦故。瑜伽云：
X50n0818_p0069a13║八根現種定成熟故。施設論云：地獄諸根有間斷
X50n0818_p0069a14║者，諸部對法見不同故。量云：眼等六識業所感者
X50n0818_p0069a15║是異熟生。測師二說：一云：非真異熟，非恒續故。基
X50n0818_p0069a16║引喻云：如自許聲，大乘許異熟生。測師二說：一云：
X50n0818_p0069a17║同前。一云：此量正以非真異熟為宗法故，喻成共
X50n0818_p0069a18║許。（後解為勝。大乘雖許聲異熟生，若此為宗，因有不定，善染心等雖非續而非異熟生故。）言
X50n0818_p0069a19║作有情依者，基云：假者依此識而立故。不相應法
X50n0818_p0069a20║偏對有部，依命同分立有情故。次諸轉識偏對經
X50n0818_p0069a21║部，彼依六識立有情故。故下破云：復依何法恒立
X50n0818_p0069a22║有情？言身受者，基云：身所受境，非謂受數。測云：瑜
X50n0818_p0069a23║伽釋云：在定等位有第八識，領違順觸，故名身受。
X50n0818_p0069a24║（從相應受識名身受，小乘身識名為身受。故今破意，汝識不俱。既言心等不緣其觸，由誰曾受？後有恬損
X50n0818_p0069b01║也。）後成立云非佛者，簡佛果位，恐違宗故。如許起
X50n0818_p0069b02║彼時者，喻小乘許業感六識是真異熟。
X50n0818_p0069b03║又契經說（至）此第八識。
X50n0818_p0069b04║述曰：第三證也。有部唯許趣生異熟五蘊為性，然
X50n0818_p0069b05║不許有第八成過，理具四義方成體故。一要實有；
X50n0818_p0069b06║二要恒續，一期恒故；三要同遍，通九地故；四要無
X50n0818_p0069b07║雜，唯在此起名此趣故。言正實者，簡彼能起惑業
X50n0818_p0069b08║中有亦名趣故。基云：餘宗所無，不簡末那。或恒言
X50n0818_p0069b09║簡，有易說故。言唯異熟心及彼心所者，樞要：問：趣
X50n0818_p0069b10║生之體為一為多？若一依六，如瓶應假；若多一，應
X50n0818_p0069b11║六介人趣。答：有二義：一是一而假，然約所依言要
X50n0818_p0069b12║實有；二實唯心王，然相從故。言及心所，後解為勝。
X50n0818_p0069b13║（證釋樞要有第三義，同在一聚俱實無過，非也。樞要云：或同在一聚俱言無失者，熏釋心所相從趣生，便
X50n0818_p0069b14║立宗言是實非假。初二外別出異途，勿在一聚六人趣故。）證云：若非心所，應立
X50n0818_p0069b15║義簡。既唯四義，知亦趣生。如有八識，從勝第八立
X50n0818_p0069b16║一有情。此亦如是，趣既實故，簡不相應。（此同前過，正取六實
X50n0818_p0069b17║六人趣故。既准有情，趣應假設，心所亦為假設之故。唯四義簡不相應，然惑業言正實趣。）設許
X50n0818_p0069b18║趣生攝諸有漏等者，正破經部通以三性為趣體
X50n0818_p0069b19║故。言前過者，如前有部生無色界起善染時非趣
X50n0818_p0069b20║生過。及此失者，此後經部生無色界起無漏心非
X50n0818_p0069b21║趣失也。如來非趣亦非界者，趣謂所趣，唯異熟義；
X50n0818_p0069b22║界即繫縛，通諸有漏，佛捨苦集拔戲論故。
X50n0818_p0069b23║又契經說（至）此第八識。
X50n0818_p0069b24║述曰：第四證也。唯現在世者，過未無生覺受用故。
X50n0818_p0069c01║彼定由有能執受心者，基云：經雖但言身有執受，
X50n0818_p0069c02║然身既無自所執法，明知有他能執自也。言先業
X50n0818_p0069c03║所引者，瑜伽八證依止執受不可得中五種因也。
X50n0818_p0069c04║謂如次第：一先業所引（先行同感）、二非善染業（返六轉識善惡
X50n0818_p0069c05║可得）、三一類（返一類無記不可得）、四能遍（返各別依轉也）、五相續（返安安執
X50n0818_p0069c06║受，以恒時執而非或執或不執故）。眼等轉識皆無一類者，前五義
X50n0818_p0069c07║中初二皆屬第三一類，故無一類無初三也。言謂
X50n0818_p0069c08║諸轉識現緣起故等者，初五比量如次瑜伽五因
X50n0818_p0069c09║為因。諸心諸言亦攝心所者，測一云：所破轉識亦
X50n0818_p0069c10║攝心所。一云：異熟心言亦攝心所，皆能執故。諸轉
X50n0818_p0069c11║識言亦攝心所，皆非執故（基意同後）。非諸色根等者，測
X50n0818_p0069c12║云：遮破經部身根執受，眼等四根並依彼故。遮薩
X50n0818_p0069c13║婆多命根眾同分可能執身，或可通遮。基云：雖舉
X50n0818_p0069c14║總名，定取命根及眾同分，餘不許故。或遮餘
X50n0818_p0069c15║又契經說（至）此第八識。
X50n0818_p0069c16║述曰：第五證也。初量因言：有間有轉，別也；無恒持
X50n0818_p0069c17║用，總也。合有三因，為三比量，通破諸部六識能持。
X50n0818_p0069c18║次立宗云：唯熟識為持壽𤏙，如壽𤏙者，喻未極成
X50n0818_p0069c19║壽𤏙，各不自互持故。測云：言總意別，識持壽時，以
X50n0818_p0069c20║𤏙為喻；識持𤏙時，壽為喻故。總結破云：三中唯識
X50n0818_p0069c21║不一類，唯符正理。測量云：持壽𤏙識必能相續，三
X50n0818_p0069c22║能持中隨一攝故，猶如壽𤏙。次外質云：彼能持識
X50n0818_p0069c23║非恒時有，非壽所攝，二能持中隨一攝故，猶如其
X50n0818_p0069c24║𤏙，謂生無色即無𤏙故。論主釋通，大易可解。
X50n0818_p0070a01║又契經說（至）此第八識。
X50n0818_p0070a02║述曰：第六證也。言非無心定者，謂非無心及非定
X50n0818_p0070a03║也。摩訶摩耶經云：佛入滅定，方入涅槃。瑜伽八十
X50n0818_p0070a04║羅漢亦爾。然由本識，非無心也。經部、有部皆云：死
X50n0818_p0070a05║生雖無五識，而有意識，故非無心及住定也。如睡
X50n0818_p0070a06║無夢者，對經部破，同大乘故。有部不許，無心睡悶
X50n0818_p0070a07║無同喻故，彼因可言極惛昧故，睡悶輕惛有轉識
X50n0818_p0070a08║故。又此位下，破薩婆多，如三無心必不行故，設縱
X50n0818_p0070a09║行者必可故。由此文知，大乘正義六識不行。有說
X50n0818_p0070a10║已下，破難陀義。死生無五識，大小乘同然。意識之
X50n0818_p0070a11║中，難陀別說惛昧為因，死位可爾，生位不然。謂意
X50n0818_p0070a12║識起必由三因，有二因故，死時容起。然由惛昧不
X50n0818_p0070a13║起可然，不位三因皆無起，何假惛昧而成不起？三
X50n0818_p0070a14║因如次墮五塵故，別生解故，通果等故。若爾已下，
X50n0818_p0070a15║論主破也。若救下界非串習定，別藉散意方引生
X50n0818_p0070a16║定。無色不爾，串超色界，生彼率爾能現前者，初生
X50n0818_p0070a17║剎那寧不現起？串習力故，猶如後時。又欲色界應
X50n0818_p0070a18║各現起，若由惛昧，三界初生之位意識不起者，即
X50n0818_p0070a19║前所說諸師共因，何勞於中忘生別說？言有餘部
X50n0818_p0070a20║執者，破上座部。彼有二計：本計麤細二意並生；末
X50n0818_p0070a21║計不然，必前後起。此破本計，准攝論故。次立彼識
X50n0818_p0070a22║即我第八，破餘意識不如是故。第六意識不住身
X50n0818_p0070a23║故等者，三因如次。基云：不是決定住於身故（有聞斷也），
X50n0818_p0070a24║不恒緣身中觸等故（末那無間而不緣觸）。意識常起，逢境即
X50n0818_p0070b01║緣、隨依即止，不同本識父住一依定緣此境（隨同緣識
X50n0818_p0070b02║巡住五不位，一言隨依止），故冷不由意識漸生。測云：意識不依
X50n0818_p0070b03║色根住故（又解：於身不定位一處故。此解不然，與第三因無差別故。今依此義者，如經本
X50n0818_p0070b04║識業風所飄，遍依有色根身轉故，但緣不依，如器不執。意識不爾，此中意之也）。境輪易故，
X50n0818_p0070b05║遍歷身中恒相續轉，非頓遍依如本識故（此後二因與基
X50n0818_p0070b06║意同）。測又解言：此舉賴耶反顯第六，謂第八識遍寄
X50n0818_p0070b07║身中恒相續轉，意識不爾（不順文相）。餘文可知。
X50n0818_p0070b08║又契經說（至）顯第八識。
X50n0818_p0070b09║述曰：第七證也。基云：薩婆多師羯邏藍時無五識
X50n0818_p0070b10║故，彼宗釋經名總攝四，實但有三無識蘊故，即違
X50n0818_p0070b11║經釋非色四蘊。若謂初時雖無有識，第二念識名
X50n0818_p0070b12║名中識，即初剎那違蘆束喻。設許初後有五識生，
X50n0818_p0070b13║諸不並違俱時轉。瑜伽第九且隨小相取無間滅
X50n0818_p0070b14║依根曰名，然返俱時非自宗釋。大眾部許諸識並
X50n0818_p0070b15║生，七日已前身識等未起，遂釋經言：除初七日，餘
X50n0818_p0070b16║時互依。如汝大乘說第六識為名中識，初念許無。
X50n0818_p0070b17║基會云：大乘初念有名中識，謂末那故，不違經義。
X50n0818_p0070b18║大小共許羯邏藍位七日已來並無五識，然縱許
X50n0818_p0070b19║有，總立量破有間轉故，無力恒持也。
X50n0818_p0070b20║●論本卷第四
X50n0818_p0070b21║又契經說（至）不應有故。
X50n0818_p0070b22║述曰：第八證中有三：標、釋、結故。此初也。佛初逾城
X50n0818_p0070b23║出家，於外道尼乾子所學脩苦行。六年之中日食
X50n0818_p0070b24║麻麥，既知非道便棄捨之，牧牛女邊受乳糜已，諸
X50n0818_p0070c01║菩提樹後夜成佛。外道誹謗，復聞成道，伺佛晨朝
X50n0818_p0070c02║入城乞食，誠佛請法。佛欲破見，言：一切有情皆依
X50n0818_p0070c03║食住，正覺正說，餘不能知。外道嘆曰：愚者。又解：爾
X50n0818_p0070c04║時佛說此四食經，大小共許破彼自餓，無一有情
X50n0818_p0070c05║一念無食，良由賴耶遍三界故。
X50n0818_p0070c06║謂契經說（至）隨識有無。
X50n0818_p0070c07║述曰：第二釋中有二：顯自故，破他故。此初也。分分
X50n0818_p0070c08║受之，故名段食。舊云團食，團聚噉故，非也。其水飲
X50n0818_p0070c09║等不可段故。色與根離，對方有用，合時性無能入。
X50n0818_p0070c10║咽亦非食，聲性亦然，又體疎故。基云：三塵入腹，變
X50n0818_p0070c11║壞之時，先資自根，後乃資餘。（難見入腹蓋吉等相。）觸、思二食，
X50n0818_p0070c12║二疏同云通在八識，隨境麤顯，取六識俱。（餘義取捨，如對
X50n0818_p0070c13║法記。）
X50n0818_p0070c14║基云：有人因見世親攝論觸食屬六識，便云觸食
X50n0818_p0070c15║即六識，非也，六十六等皆觸數故。然言屬者，相應
X50n0818_p0070c16║義也。本資益者，唯取觸思，受欲離彼無勝用故。希
X50n0818_p0070c17║可愛境，境通現當，如世親云：如遠見水，雖濁不死。
X50n0818_p0070c18║其識食中，基測同云：此識食體實通八識，然熟勝
X50n0818_p0070c19║故。攝論等皆唯取第八。由此集論：三蘊者，色、行、識
X50n0818_p0070c20║蘊；五處，香、味、觸、意、法處。（今恐不然。前第四證云：諸轉識現緣起故，彼善染者
X50n0818_p0070c21║如彼擇滅，異熟生者如電光等，不能執受有漏色身。由此明知十一界者隨轉理門。）持身命
X50n0818_p0070c22║者，釋食名義。廣釋四食，如對法記。
X50n0818_p0070c23║眼等轉識（至）皆依食住。
X50n0818_p0070c24║述曰：第二破中有四，此初總破諸小乘部也。縱許
X50n0818_p0071a01║轉識能持身命，既非遍恒無心有情不依食住，何
X50n0818_p0071a02║說一切皆依食住？
X50n0818_p0071a03║非無心位（至）非實有故。
X50n0818_p0071a04║述曰：第二別破薩婆多也。彼宗唯許位無心時，但
X50n0818_p0071a05║用過去識等為食，然亦遮破言未來也。等即等取
X50n0818_p0071a06║觸思二食，彼之定前久心非食，隣入定心為無心
X50n0818_p0071a07║食，破本
X50n0818_p0071a08║計己，遮破轉救無想定等命眾同分，如聲光等，亦
X50n0818_p0071a09║非食也。
X50n0818_p0071a10║有執滅定（至）後當遮破。
X50n0818_p0071a11║述曰：第三別破上座部及末經部，如第九證破也。
X50n0818_p0071a12║又彼應說（至）無實體故。
X50n0818_p0071a13║述曰：第四正破經部兼薩婆多。諸識不並起無漏
X50n0818_p0071a14║時，上無段食以何為食？性相違故。經部別救，誰云
X50n0818_p0071a15║相違？持有漏種能順為食，破不能持是無漏故，如
X50n0818_p0071a16║涅槃等。後遮轉救，身命互食。無色雖無身，同分等
X50n0818_p0071a17║持命。
X50n0818_p0071a18║由此定知（至）此第八識。
X50n0818_p0071a19║述曰：第三結也。佛無有漏非有漏情攝者，顯佛不
X50n0818_p0071a20║入彼經有情，不顯佛是非情數攝。有處說佛為有
X50n0818_p0071a21║情者，依示現佛依食住故。
X50n0818_p0071a22║又契經說（至）識不離身。
X50n0818_p0071a23║述曰：第九證中有二：舉經總破故，別諸部故。此初
X50n0818_p0071a24║也。欲入滅定，次第入時，歷至二禪，語行尋伺滅；至
X50n0818_p0071b01║第四禪，身行二息滅；到滅定時，心行想受滅。基云：
X50n0818_p0071b02║據實大地，俱為心行，隨心有無故。然隨勝者，唯說
X50n0818_p0071b03║受想，而壽不滅。薩婆多云：有實命根。經部云：色心
X50n0818_p0071b04║相續，假說為命。業能生命，名為命根。大乘種子功
X50n0818_p0071b05║能上立，各許不滅。有部云：由定力故（如婆沙云：經說住滅定者，
X50n0818_p0071b06║不為水火刀毒所害。世友釋云：由此滅定〔不〕害法，故壽𤏙根教不滅也）。若經部宗，成
X50n0818_p0071b07║實論云：以先竟思食力故，住大乘由定識食等力。
X50n0818_p0071b08║然過七曰出定死者，以欲界中段食勝故（出定即死，如〔波
X50n0818_p0071b09║以〕一百五十三廣引）。餘文可解。
X50n0818_p0071b10║若謂後時（至）無重生故。
X50n0818_p0071b11║述曰：第二別中有三，此破有部也。彼許在定現有
X50n0818_p0071b12║壽等，不許識故，齊難可知。無執持皆應壞滅者，如
X50n0818_p0071b13║前三法互相持故。汝滅定後識不還生，壽燸滅故，
X50n0818_p0071b14║如託餘身。
X50n0818_p0071b15║又若此位（至）實不離身。
X50n0818_p0071b16║基云：此第二破經部本宗，彼許有有經無本識故，
X50n0818_p0071b17║去來等無本共許故，色等受熏前已破故。
X50n0818_p0071b18║若謂此位（至）入此定故。
X50n0818_p0071b19║述曰：第三、破經部末計及上座部有意識故。於中
X50n0818_p0071b20║有二：破心王故，破心所故。此初也。彼云：雖名無心
X50n0818_p0071b21║許有第八，何妨無心而有第六？彼救誰云：此位意
X50n0818_p0071b22║識，行、相、所緣俱不可知。論主前因隨一不成，故破
X50n0818_p0071b23║如餘位，非此無心攝。
X50n0818_p0071b24║又若此位（至）滅受想定。
X50n0818_p0071c01║述曰：第二、破心所。彼宗有二：一、有心所，二、無心所。
X50n0818_p0071c02║基云：經部本立三大及三心行，謂受、想異思，皆名心
X50n0818_p0071c03║行。然受、想勝，偏得名焉。此初，破有心所也。測云：二
X50n0818_p0071c04║中無心所者，譬喻師義。有心所者，四釋，謂三、四、十、
X50n0818_p0071c05║十四。如次受、想、思三，或加於觸，或十大地，或加貪、
X50n0818_p0071c06║瞋、癡、慢。然今所破，有云破三。然下論云：許如思等，
X50n0818_p0071c07║等取思上假說觸等。有云：破四，或十，或十四，有等
X50n0818_p0071c08║言故（無許）。破中若有心所，不相應心行皆滅者，證云：
X50n0818_p0071c09║外難：識不離身故，有第八識，心行皆滅故，應無五
X50n0818_p0071c10║數。解云：如無心定，唯約麤識，心行滅言，亦依麤說。
X50n0818_p0071c11║言受、想二助心強者，靜慮、無色各有勝用，勞慮強
X50n0818_p0071c12║故，滅此非餘。經部救云：入第四定，入出息滅，而身
X50n0818_p0071c13║猶在，心亦應爾。論主難云：尋、伺滅時，語應不滅。基
X50n0818_p0071c14║云：大乘佛等無尋、伺說，雖非遍行，熟他宗論，言非
X50n0818_p0071c15║所許，知入他宗。測云：彼說佛語亦由尋、伺，彼即生
X50n0818_p0071c16║假：我以身行同心行，汝以語行同心行。二難既等，
X50n0818_p0071c17║熟是唯非？解云：於法有遍、非遍。言許如思等大地
X50n0818_p0071c18║法者，成觸經唯等取思三大地故，生觸經部等取
X50n0818_p0071c19║思解四大地故。既爾，信等此位亦無者，基測云：經
X50n0818_p0071c20║部以思分位名信等故，例思令無。觸、受、想中皆以
X50n0818_p0071c21║有心位為同喻成量。餘文可解。
X50n0818_p0071c22║若無所（至）類此應知。
X50n0818_p0071c23║述曰：第二破無心所。量云：滅定必無意識，無心所
X50n0818_p0071c24║故，遍行滅故，如悶絕等（基測意同）。測云：或可喻無餘滅，
X50n0818_p0072a01║准成業論許有細心，亦許睡悶猶有心故。或可滅
X50n0818_p0072a02║定意識應滅，遍行滅故，如語隨滅。又汝受等應非
X50n0818_p0072a03║大地，不遍心故，猶如貪等。若救遍言，唯據有心，故
X50n0818_p0072a04║立量破無心所故，如色應非相應法也。又救何妨？
X50n0818_p0072a05║爾時非也。如無表色，色中無礙，故破如色無所依
X50n0818_p0072a06║等，我許無表界非色故。言成解、生解者，二師救，謂
X50n0818_p0072a07║生實解也。言不爾，如何等者，彼救如許厭貪等時
X50n0818_p0072a08║俱心隨滅，後別心生。應爾，厭時之心隨受想滅，後
X50n0818_p0072a09║時別有無所心生，故仍破言心不滅，爾時名無心。
X50n0818_p0072a10║基云：此中心亦應滅，名所無故，如受想滅。縱許有
X50n0818_p0072a11║心，三性中何彼宗唯許身語業等是等起善，不許
X50n0818_p0072a12║心體（測云：彼宗身語無想滅定及四想等是等起善，不許心體亦是起）？善心無間
X50n0818_p0072a13║所造三性皆應等起善，善心引發故。如此位心，餘
X50n0818_p0072a14║文易解。
X50n0818_p0072a15║又契經說（至）持彼種故。
X50n0818_p0072a16║述曰：第十證也。於中有二：標故、釋故。此初也。基無
X50n0818_p0072a17║垢稱經及阿含等皆有此文。此中意說，以本識現
X50n0818_p0072a18║種為染淨心令有染淨。以心為本者，總句。現行者，
X50n0818_p0072a19║因種心而生、依現心而住。種子者，心受斷重亦持
X50n0818_p0072a20║法爾（有多復次任意施設）。
X50n0818_p0072a21║然雜染法（至）後亦不成。
X50n0818_p0072a22║述曰：別釋有二：雜染故、清淨故。此初也。基云：准攝
X50n0818_p0072a23║論正破經部去來非實，兼破有部異類法後者，攝
X50n0818_p0072a24║論且說世出世心後，理通一切異地相望。又行緣
X50n0818_p0072b01║識等者，測云：約緣起支雙破經部及薩婆多。薩婆
X50n0818_p0072b02║多云：現行善之心名為行，初生染識名為識，受生
X50n0818_p0072b03║初念潤故唯染。依經部宗，現行三業為行，彼行所
X50n0818_p0072b04║熏結生染識，所持業種為識。基云：行熏識名行緣
X50n0818_p0072b05║識。（此取能持業種之識。攝論云：中有初念名結生。）今此論文轉受熏前已
X50n0818_p0072b06║遮故者，正破經部結生染識。非行滅故者，正破有
X50n0818_p0072b07║部若行感故許行緣識，結生染識非行所轉救。
X50n0818_p0072b08║雖爾，名色中有異熟識，故說行緣識。破云：應說行
X50n0818_p0072b09║緣名色。（測云：又解兼破經部。攝論云：彼亦結生染識故。）設縱名色行為緣
X50n0818_p0072b10║者，識支所攝，緣義不成。兼破經部先業久滅，無受
X50n0818_p0072b11║熏識，於受生識行無義。測意如此，樞要亦爾。基云：
X50n0818_p0072b12║彼救既約分位以說緣生，結生染識雖非行感，此
X50n0818_p0072b13║時有色異熟為性，亦名識支，名行緣識。有部正救，
X50n0818_p0072b14║經部兼之。破云：且行在現在，果色在未來，或一劫
X50n0818_p0072b15║餘，經八萬等，懸遠隔絕，無緣義故，此不成故。後亦
X50n0818_p0072b16║不成者，如攝論云：又取緣有亦不得成。世親釋云：
X50n0818_p0072b17║謂前諸行所熏習識，由取力故，熏習增長，轉成有
X50n0818_p0072b18║故。（測云：明知經部業所熏種名為識支，即彼被潤有用名有。今未必然，所熏識中行種增長名為有支，
X50n0818_p0072b19║能轉種識何非識支？既生釋，謂行為緣，貪等俱生眼等轉識許為識支，知彼識支同薩婆多之也。）又
X50n0818_p0072b20║解：非但破取緣有，後後諸支緣義不成。（基測同然。）
X50n0818_p0072b21║諸清淨法（至）永不生故。
X50n0818_p0072b22║述曰：第二清淨也。世道伏也，出世斷也，斷彼所得
X50n0818_p0072b23║無為果也。世道二義，滅上生故前為業染，離下染
X50n0818_p0072b24║故今為淨道。破斷果中本識持種從彼得斷，故破
X50n0818_p0072c01║經部無所斷，破薩婆多無所斷得。以經部云：無間
X50n0818_p0072c02║道生時應生，或種不得生，故說之為斷。界滅相時，
X50n0818_p0072c03║故猶未證滅。薩婆多云：無間道時雖無現或而有
X50n0818_p0072c04║或得，解脫斷得而證滅故。大乘所說雖似經部，道
X50n0818_p0072c05║前剎那成所斷種。言依誰由誰者，依何煩惱，由何
X50n0818_p0072c06║斷道，若由道力後或不生者，破經部救無別斷果，
X50n0818_p0072c07║但或不生滅無體
X50n0818_p0072c08║許有此識（至）應深信受。
X50n0818_p0072c09║述曰：總結一章也。理趣無邊者，且八證中最初生
X50n0818_p0072c10║起，明了生起業因不可得等體，此未說故。
X50n0818_p0072c11║如是已說（至）道無有。
X50n0818_p0072c12║述曰：釋第二能變中有二：舉本故，隨釋故。此初也。
X50n0818_p0072c13║頌有十門：一出名門，名未那故；二所依門，依彼轉
X50n0818_p0072c14║故；三所緣門，言緣彼故；四體性門，思量為性故；五
X50n0818_p0072c15║行相門，思量為相故；六染俱門，四或俱故；七相應
X50n0818_p0072c16║門，觸等俱故；八三性門，有覆攝故；九界地門，隨生
X50n0818_p0072c17║繫故；十伏斷門，三時無故。
X50n0818_p0072c18║論曰（至）故名意。
X50n0818_p0072c19║述曰：釋中有二，正釋十門故，教理證成故。初有八
X50n0818_p0072c20║段，自性行相合為一段，染俱相應合為一段，餘各
X50n0818_p0072c21║一故。此初也。恒審思量者，六十三云：無漏末那遠
X50n0818_p0072c22║離顛倒，正思量故，知通無漏。恐此第七濫彼第六。
X50n0818_p0072c23║第三復次近所依者，基云：順同計度六緣境時，七
X50n0818_p0072c24║與力故，如五十一。由有第八故有末那，末那為依
X50n0818_p0073a01║意識得轉，簡彼第八為遠所依。
X50n0818_p0073a02║依彼轉者（至）取所緣故。
X50n0818_p0073a03║述曰：第二所依門，門中有三：正釋故、傍論故、結成
X50n0818_p0073a04║故。此初也。釋依字中初有義者，基云云。難陀、勝子
X50n0818_p0073a05║皆作是說：若爾，可說第八為依，意識得轉。彼解云：
X50n0818_p0073a06║由七識種子導力，第六識種方生現行。故瑜伽云：
X50n0818_p0073a07║末那為依。如對法言，眼識種子依眼根種。第二有
X50n0818_p0073a08║義，護法等釋有轉易者，謂見道等善染易故，如餘
X50n0818_p0073a09║轉識必有現依（基廣問答，不要不取）。
X50n0818_p0073a10║諸心心所（至）非所餘法。
X50n0818_p0073a11║述曰：第二傍論，因此所依通非諸識有所依故。於
X50n0818_p0073a12║中有二：略故、廣故。此初也。有所依者，通大小乘。如
X50n0818_p0073a13║俱舍云：心心所法名有所依、有所緣等。瑜伽五十
X50n0818_p0073a14║五說：心心所有眾多名，謂有所緣、相應、有行、有所
X50n0818_p0073a15║依、依等故。總有三種者，如瑜伽第一：眼識所依者，
X50n0818_p0073a16║俱有依謂眼，等無間依謂意，種子依謂種子賴耶
X50n0818_p0073a17║故。樞要云：何故四緣唯三所依？解云：依勢近勝，所
X50n0818_p0073a18║緣緣疎。言開導者，基云：開即避也，離至處所開彼
X50n0818_p0073a19║路故。導即引導，招彼令生於此處故。若言無間，即
X50n0818_p0073a20║前滅種為後種依，簡異彼故言等無間。
X50n0818_p0073a21║初種子依（至）種子所流。
X50n0818_p0073a22║述曰：第二廣釋，即分為三。此初也。於中初義即難
X50n0818_p0073a23║陀也。集論云：無種已生。覺師子釋，謂阿羅漢也。難
X50n0818_p0073a24║陀解云：最後剎那唯有現行，種已盡故。種與互者，
X50n0818_p0073b01║基云：此為理證。然攝大乘界俱有者，前後連俱，後
X50n0818_p0073b02║義護法等也。會集論云：彼顯已失生後種用，非謂
X50n0818_p0073b03║現蘊無能生種。言勝義者，婆沙云：非世間法難賢
X50n0818_p0073b04║聖法也。非極成者，我許種互初時俱有，後漸長時
X50n0818_p0073b05║方種滅故，現見青蓮根互俱故。基焰炷與不定過，
X50n0818_p0073b06║彼所許故。設有處說者，基云：世親所造。勝義七十
X50n0818_p0073b07║論云：異時因果隨轉經部也（對破數論、金七十論，名為勝義七十論也）。
X50n0818_p0073b08║次俱有依（至）而得起故。
X50n0818_p0073b09║述曰：釋俱有依，有四師解。此初，難陀等不許別有
X50n0818_p0073b10║大種所造現行五根。基云：頌自種生，彼有三釋：一
X50n0818_p0073b11║因緣自，即見分種；二所緣自，即相分種；三增上緣
X50n0818_p0073b12║自，感識業種。釋色功能，亦三同此。謂生眼等色識
X50n0818_p0073b13║種者，不分見相，總名色識。若開有三，謂見分識變
X50n0818_p0073b14║似色故，名為色識；或相分色不識離故，名為色識；
X50n0818_p0073b15║或相分名色、見分名識，此二同種，故名色識種子。
X50n0818_p0073b16║前解別種（基解如此。既難陀釋測伽業種）。三釋種現各互為因，能
X50n0818_p0073b17║熏與種互因緣故（測云：此文略不說業，業種色識無熏義故之也）。
X50n0818_p0073b18║有義彼說理相違。
X50n0818_p0073b19║述曰：第二師中有二：標故，釋故。此初也。測云：火、辨、
X50n0818_p0073b20║釋也。基云：安慧等釋雖實無，色等現熟此為難。觀
X50n0818_p0073b21║云：定非安慧。既言末那雖無間斷，性轉易故，彼許
X50n0818_p0073b22║三位有間斷故。證云：必安慧唯許自證依他，然破
X50n0818_p0073b23║他言十八界種應成。又許藏識變根境色違安慧
X50n0818_p0073b24║色，唯所執故。（觀師難好，證師所難，彼已通。如樞要云：彼見相分難是所執，體性都無，亦
X50n0818_p0073c01║有似色之相，如夢所見，爾時山河一切皆爾。故有藏識所變根境為所依緣，亦無先故云云。）證
X50n0818_p0073c02║云：辨既在難陀已前，如何遙破？解云：護法依彼辨
X50n0818_p0073c03║宗意，對破難陀。
X50n0818_p0073c04║若五色根（至）聖教相違。
X50n0818_p0073c05║述曰：釋中有二：破執故，申宗故。初亦有二：本計故，
X50n0818_p0073c06║轉救故。此初也。十八界種成雜亂者，破前三中見
X50n0818_p0073c07║相同種名色識種，許即違教各別種故。如對法云：
X50n0818_p0073c08║眼曾現見色及此種子積集異熟阿賴耶識，是眼
X50n0818_p0073c09║界相。餘界亦爾。伽五十一引二經云：復次依止一
X50n0818_p0073c10║切種子阿賴耶故，佛說有眼界色界乃至意識界。
X50n0818_p0073c11║由於阿賴耶識中有種種業，故惡叉聚喻十八界
X50n0818_p0073c12║種。又五十六：云何種種界？謂十八界展轉異性（此類
X50n0818_p0073c13║非一）。又五識種各有能生相見分下，破前三中初二
X50n0818_p0073c14║別種種子，如現蘊等同故。若許因緣違五十二等，
X50n0818_p0073c15║眼等增上緣界地雜亂，違對法等四合欲界（香味鼻舌
X50n0818_p0073c16║識四也）。謂鼻舌根從識，應唯欲識，從根通色。眼耳身
X50n0818_p0073c17║三亦根從識，唯欲初禪。識眾從根，通欲四禪。無執
X50n0818_p0073c18║受者，不覺受故。然取執持為自體義，初能變頌稱
X50n0818_p0073c19║名執受。言以五根為同法者，攝論第一以五色根
X50n0818_p0073c20║為同法喻，證意識有俱有根故。餘文可知。
X50n0818_p0073c21║有避如前（至）深違教理。
X50n0818_p0073c22║述曰：第二破救善順瑜伽者，具三依等故。言彼應
X50n0818_p0073c23║非唯有執受等者，測云：思為三業，非執色蘊，內處
X50n0818_p0073c24║攝故，與根相違。基云：色聲意種非唯有執，唯色唯
X50n0818_p0074a01║內。（測解為勝，唯下論破。又應眼等非根破。）餘文可解。
X50n0818_p0074a02║然伽論（至）俱有依。
X50n0818_p0074a03║述曰：第二申宗，有別色根。若唯種子為五根者，盲
X50n0818_p0074a04║亦應見，便無不成眼根者故。言聖教轉識有七者，
X50n0818_p0074a05║六十三云：論有二種藏識，二轉識，謂眼識乃至意
X50n0818_p0074a06║識（意即識也）。餘文可知。
X50n0818_p0074a07║有義（至）餘如前說。
X50n0818_p0074a08║述曰：第三淨月釋也。此文意者，如第三卷識性故，
X50n0818_p0074a09║因立第八有俱有依。宗道出體云：七八恒俱更互
X50n0818_p0074a10║為依，非立量語。然基云：於中更立量云：其第八識
X50n0818_p0074a11║應依於他恒轉之識，以恒起故，如第七識。測云：第
X50n0818_p0074a12║八賴耶有俱有依，二恒中轉，隨一攝故，猶如第七。
X50n0818_p0074a13║證云：若法差別相違云：第八不用第七為俱有依，
X50n0818_p0074a14║因喻如前，即以第七相應心所作不定失。範云：此
X50n0818_p0074a15║量皆有相違。決定量云：第八不用第七為俱有，恒
X50n0818_p0074a16║轉識中隨一攝故，如第七識。證敵量云：第八心品
X50n0818_p0074a17║以第七識為俱有依，非第七識攝，恒轉心品中隨
X50n0818_p0074a18║一攝故，如第心所。心所（二重違決，如前已破，洛無勝理無窮過故。今謂彼量
X50n0818_p0074a19║宗有比量聖教相違，既同識性有依，理定攝論說此恒依染汙，除第七識餘不可得，故違比知恒俱互依）。
X50n0818_p0074a20║次成種識，令有所依。測云：能熏與種，望新生依、望
X50n0818_p0074a21║舊長依，所熏本識為久住依。量云：種識亦有所依，
X50n0818_p0074a22║現種識中隨一攝故，猶如現識。能熏於經有因緣
X50n0818_p0074a23║依，所熏不爾。然依義同，且引為例（言總意別，謂有二依：因緣依，謂
X50n0818_p0074a24║能熏現；二俱有，謂所熏現）。後成本識也。為所依相，傳楞伽經也
X50n0818_p0074b01║（基云：勘彼大同。測云：勘二本經天成文，其本有雖，應譯者闕）。若不遍依，有二種
X50n0818_p0074b02║失：一、非能執失。量云：第八應非能執受身，不遍依
X50n0818_p0074b03║止有色根故，猶如六識。二、因不定失。為如聲、光不
X50n0818_p0074b04║遍，不通依故，六不能執；為如第八不遍依故，六識
X50n0818_p0074b05║能執。基云：瑜伽各依故，顯不遍依。若如言執各別
X50n0818_p0074b06║依因，即電光等不成同喻。餘如前說者，除現種識，
X50n0818_p0074b07║各有二依，謂定、不定。餘如前師。
X50n0818_p0074b08║有義（至）隨宜假說。
X50n0818_p0074b09║述曰：護法正定，於中有三破，故立此初也。若法決
X50n0818_p0074b10║定等者，基測云：必具四義，方成所依。一、決定義，且
X50n0818_p0074b11║簡前師因緣。意識所依五識有色，賴耶所依色根
X50n0818_p0074b12║聲等，一切餘法亦爾。以彼不定所依故，翻成前師
X50n0818_p0074b13║之所不許。五識亦依第七、八等。二、有境義，即簡種
X50n0818_p0074b14║子、命根等法，雖決定有，非所依故。三、為主義，簡遍
X50n0818_p0074b15║行五，雖定有境，非所依故。四、令心、心所取自所緣，
X50n0818_p0074b16║簡第三師能熏、所熏為種所依，不能令種取所緣
X50n0818_p0074b17║故。及遮六根，除心、心所，於餘色等能為所依。基體
X50n0818_p0074b18║是何？即內六處。餘一切法，或非有境，或非為決定，
X50n0818_p0074b19║或非為主，以但如王為所依故。又唯心等名有所
X50n0818_p0074b20║依，故知亦具第四義也。隨宜假說者，前云所依總
X50n0818_p0074b21║有三種，彼說種子依為所依。瑜伽第一但有依謂
X50n0818_p0074b22║眼，彼說所依以為依者，隨文宜說。
X50n0818_p0074b23║由此五識（至）妙符理教。
X50n0818_p0074b24║述曰：第二立也。五識所依有四種中，色根應知依
X50n0818_p0074c01║意識者，如解深密，五識起時必有一分別意識。世
X50n0818_p0074c02║親攝論第四云：五識以意為依，意散亂時五不生
X50n0818_p0074c03║故。依第七八者，如下引頌故。一所依足，何須四耶？
X50n0818_p0074c04║與勢別故。色根同境，意識分別，末那、染淨、賴耶、根
X50n0818_p0074c05║本與力別故。樞要云：身根望四識，𨷂何非所依？有
X50n0818_p0074c06║義無決定義，下身起上眼識等故。有解：𨷂有境義，
X50n0818_p0074c07║必同分根名為有境，身與四識無此義故。二並非
X50n0818_p0074c08║理，六七應非五所依故。今釋別義，且決定中非定
X50n0818_p0074c09║俱有。決定有四：一順取所緣決定（同境根也，順同取故），二明
X50n0818_p0074c10║了所緣決定（分別根也，通定散故），三分依差別決定（染淨根也，第七
X50n0818_p0074c11║究竟成無漏時，餘識必隨永無漏故，唯因依位未究竟時），四能起為依決定（根本
X50n0818_p0074c12║根也，以種能起現為依故，正取現佛也）。有境為主有四亦然，順取等
X50n0818_p0074c13║四各具決定有境為主，合能依取其自所緣名為
X50n0818_p0074c14║所依。身根望四識，四義皆無，故無過失。（於眼等識身根總二
X50n0818_p0074c15║十九，順取了染淨根本四義所攝，決定有境為主之義，令眼等識取等境。）證云：若爾，決
X50n0818_p0074c16║定簡法已盡，謂同境即顯有境，根本即為主，故餘
X50n0818_p0074c17║三無用。今解：身根望餘四識𨷂為主義，雖有身根，
X50n0818_p0074c18║四根若𨷂，四識不生，故知不依。（彼云：決定簡法盡者，既四決定唯在
X50n0818_p0074c19║六根，無所濫者，何用餘三？然不盡理，若唯云定，不言有境，種於自現應為染淨根本，決定與染淨力能為
X50n0818_p0074c20║本故。若不言主，五俱心應於五識為順取定，必同境故。六俱心所於五識為明了依，有分別故。𨷂第田義，
X50n0818_p0074c21║有過如前。難不成立宗亦爾，雖有身根，四根若𨷂，四識不生。故非主者，第六七八識於彼應非主，但𨷂四
X50n0818_p0074c22║不生，故彼不成。難立亦不成，明知樞要還為善說。觀範別解，唯有唐言之也。）如他伽說
X50n0818_p0074c23║者，楞伽第九卷。論說恒與末那者，瑜伽六十三云：
X50n0818_p0074c24║恒與末那一俱轉故。又說藏識恒依染汙，攝論第
X50n0818_p0075a01║三也。識種不能現取境者，基云：二義：一顯種子無
X50n0818_p0075a02║所依故，二顯種子非所依故。
X50n0818_p0075a03║後開導依（至）為開導依。
X50n0818_p0075a04║述曰：釋第三依，有三師解。此初，難陀依瑜伽第三
X50n0818_p0075a05║云：非五識身有二剎那相隨俱生，亦非展轉無間
X50n0818_p0075a06║更互而生。又云：既意識轉，言五唯用第六為依。又
X50n0818_p0075a07║依彼論，五識無間必意生，故六亦以五識為依。
X50n0818_p0075a08║有義（至）由前說故。
X50n0818_p0075a09║述曰：測云：淨月釋也。基云：安慧等釋。（證云：既言平等性智相應，
X50n0818_p0075a10║末那知非安慧。）言未自在位住等者，測云：八地已前未自
X50n0818_p0075a11║在位，境亦非勝，可不相續。此有四句：一、心勝境非
X50n0818_p0075a12║勝，謂等流心於劣境起。（決定染淨勢力所引，名心勝也。）二、境勝心
X50n0818_p0075a13║非勝，於地獄火起率爾心。三、境二俱勝，謂於勝境
X50n0818_p0075a14║起等流心。四、心境俱非勝，謂於劣境起率爾心。今
X50n0818_p0075a15║依第四，縱許不續。（第二句意，尋求決必相續生，非謂率爾經多剎那也。）若自
X50n0818_p0075a16║在位，或八地上，或初地上。（證云：異生互用，非境自在。初地已上互用自在，
X50n0818_p0075a17║而非任運。八地已上方任運無散尋求，故五續之地。）任運隨境即決尋，謂初
X50n0818_p0075a18║剎那具率爾定淨，第二念去除率加流，第二通舉
X50n0818_p0075a19║諸住等流，第三對舉諸位境勝，率爾無間連起識
X50n0818_p0075a20║尋求故。不同劣境起率爾已，唯意識中尋決染淨，
X50n0818_p0075a21║方還引生等流五識。（刑定諸家實義如此。）戲妄天等，等取意
X50n0818_p0075a22║憤。測云：此二通六欲天。如瑜伽記云：此既不然，彼
X50n0818_p0075a23║云何爾者，既不許此間斷五識用前自類為無間
X50n0818_p0075a24║緣，唯以相續意識為緣。彼無心位間斷意識，云何
X50n0818_p0075b01║用前自類為緣？故知七八為開導依。（此論師義。持運對法第五
X50n0818_p0075b02║云：以先滅心為無緣，都無自心中，無自心中間隔故。）言依悲願者，菩薩隨願
X50n0818_p0075b03║生餘地故。餘文可知。
X50n0818_p0075b04║有義（至）非心所等。
X50n0818_p0075b05║述曰：第三護法正宗，於中有三：出體故、破執故、立
X50n0818_p0075b06║宗故。此初也。言謂有緣法等者，測云：必具四義：一
X50n0818_p0075b07║有緣慮，簡色不相應無為也；二為生，簡諸心所；三
X50n0818_p0075b08║能作等無間異類識；四此於後生開避引導熟自
X50n0818_p0075b09║類中，簡羅漢後心。基云：初三同前，第四義簡後與
X50n0818_p0075b10║前依，及心同時與心所依。範云：三義此於後生等
X50n0818_p0075b11║者，釋開道名，不簡別故。無學後心，第三義簡。證云：
X50n0818_p0075b12║以三為勝，最後心等大小共許，非此緣故。（今謂物得雖自
X50n0818_p0075b13║類識密作此緣，既最後心獨不能為故，以別義簡無失故，攝入無間亦各故。問：若爾，第一有緣無用，第三
X50n0818_p0075b14║義簡色等盡故。答：不爾。有餘部許色生緣故。）
X50n0818_p0075b15║若此與彼（至）等無間緣。
X50n0818_p0075b16║述曰：第二破執，謂一身中容俱起法開避不成，前
X50n0818_p0075b17║後二念多少不定等義不成。言色等者，等取不相
X50n0818_p0075b18║應同類，前後多少不定故。問：一身身根命根恒一，
X50n0818_p0075b19║如何色等定無此緣？答：身根異熟長養俱行，命根
X50n0818_p0075b20║唯假種子雙故。若許色等，便違瑜伽三十八說。等
X50n0818_p0075b21║無間緣及所緣緣，唯望一切心所說。縱奪言者，上
X50n0818_p0075b22║坐部中經量部云：色有無間及因緣故。然無本識
X50n0818_p0075b23║且放無間，偏奪色心前後因緣。若不會爾，等言無
X50n0818_p0075b24║用，前後各一方名等故。言俱表因類者，轉救心等
X50n0818_p0075c01║各各自體作此緣故。
X50n0818_p0075c02║是故八識（至）深契教理。
X50n0818_p0075c03║述曰：第三立宗，於中二：正說故、釋難故。如知釋難
X50n0818_p0075c04║有五：一難：諸識並故非緣，心與心所亦並何緣？故
X50n0818_p0075c05║論釋云：五義具足：一、相應故，一之四義等也。二、和
X50n0818_p0075c06║合似一故，如五十五云：無色四蘊當言和合，不可
X50n0818_p0075c07║分拆令其差別。三、定俱生滅。四、事業必同。五、開導
X50n0818_p0075c08║同故。一一通導後聚法也。諸識不可，然不例也。二
X50n0818_p0075c09║難：為緣既無差別，為依亦應等。故論解云：依是主
X50n0818_p0075c10║義，心所非依；緣是由義，心所亦是。三難：何不自類
X50n0818_p0075c11║緣，如相似法沙門義耶？（基云：著名沙門義，相想唯望想、受唯望受，不得交雜。）
X50n0818_p0075c12║故論解云：七、八轉依，新生闕緣。四難：如前出無心
X50n0818_p0075c13║位，許用恒有七、八為依，此亦何妨？七、八俱信，用第
X50n0818_p0075c14║六俱信等為緣。故論解云：義謂自類，曾住現在將
X50n0818_p0075c15║滅之時已能為依。既所不許，何引為例？五難：若爾，
X50n0818_p0075c16║聖教相違。瑜伽第一由眼識生，三心可得；等流眼
X50n0818_p0075c17║識由染淨引，明知亦識互相引生。莊嚴論第七、八
X50n0818_p0075c18║轉依，對法論等悲願受生，及瑜伽論此識無間諸
X50n0818_p0075c19║識生等，如何會通？故論會通，如文可解。言前二依
X50n0818_p0075c20║有勝用者，以同剎那親有力故。
X50n0818_p0075c21║如是已說（至）此亦何咎。
X50n0818_p0075c22║述曰：釋三所緣門，有四義釋。測云：雖有四釋，第四
X50n0818_p0075c23║為正（證云：無別師計護法假作賓主〔顯〕故之）。基云：初難陀等，次大辨
X50n0818_p0075c24║等，次安慧等，後護法等。有難：若緣餘法，違緣本識。
X50n0818_p0076a01║三師如次會云：隱劣顯勝故，攝相皈識故，以假隨
X50n0818_p0076a02║實故，不違彼教。不爾，便違伽六十三、顯揚第一起
X50n0818_p0076a03║我我所。問：伽五十二、攝論第二皆言種別有物，此
X50n0818_p0076a04║等第三師如何會通？基云：謂對遍計無故言有。護
X50n0818_p0076a05║法義中無一心中有斷常者，引例境別，不俱起也。
X50n0818_p0076a06║基云：人法二執非別所緣，行相不返，故得俱有。測
X50n0818_p0076a07║唯云：以境同故（有我我所。若不俱有體，有用亦應然。主物相對立，我所必異體。有體
X50n0818_p0076a08║名有用，離體更無能。無為法體，何必有用？如無相為，相無所為，即用之也）。俱緣藏識見
X50n0818_p0076a09║分非餘者，基云：麤細一類，似常一故。似常，簡色等
X50n0818_p0076a10║皆門斷故，種子被初伏或永斷故。似一簡心所多
X50n0818_p0076a11║法俱故。唯緣見分，受境作用似於我故。不緣餘分，
X50n0818_p0076a12║自證等用細難知故。測不別論。（今恐不然，見非一故。既言相分種等
X50n0818_p0076a13║間斷，緣彼見用亦隨間斷。若謂有餘同類見用言似常者，色等及種亦應爾故。）樞要一云：
X50n0818_p0076a14║所緣見者，是能緣同，三分並名。見所云：恒與諸法
X50n0818_p0076a15║為所依故。（通緣三用，有過同前。若謂見名雖通三分，三分如依自體，亦唯緣體。其義可爾，
X50n0818_p0076a16║無斷故之。）有伏難云：何故不但緣一受等為我，亦常一
X50n0818_p0076a17║故？云論解云：恒與諸法為所依故。愚夫我者，自在
X50n0818_p0076a18║為依，萬物主義。是故之我者，基測云：前我五蘊，假
X50n0818_p0076a19║者第六所緣，後我第七所計。或說前念之後念我，
X50n0818_p0076a20║乃至廣說。（皆不順論。今謂一見為自之我，對他及對非我為二。）十種平等，如
X50n0818_p0076a21║佛地論等。亦佛影像，如莊嚴論、地論、地等。此中悟
X50n0818_p0076a22║通無我境，遍無漏位也。迷局我境不遍之者，有攝
X50n0818_p0076a23║識也。
X50n0818_p0076a24║頌言思量（至）無我相故。
X50n0818_p0076b01║述曰：合釋第四自性、第五行相二門也。基云：自證
X50n0818_p0076b02║見分二法體也。性難知以行相顯，其實思量但是
X50n0818_p0076b03║行相（此說意言誰能量思，謂識體也。思量是體之用也）。所立別名者，心意
X50n0818_p0076b04║識名雖通八識，據勝別名唯七意故。
X50n0818_p0076b05║此意相應（至）元乖返。
X50n0818_p0076b06║述曰：合釋第六染俱。第七相應門中有二：因相應
X50n0818_p0076b07║故，果相應故。初亦有三：染俱故，餘俱故，受俱故。此
X50n0818_p0076b08║初也。辨表慢、受有見、慢俱者，釋頌辨宗，表慢、愛二
X50n0818_p0076b09║與見俱起，亦表愛與慢俱起，遮薩婆多愛、慢、見三
X50n0818_p0076b10║各自力起，三法相望，定不相應。擾，亂也。濁，渾也。渾
X50n0818_p0076b11║亂末那合六識染，染謂有漏，通三性也。此相應見
X50n0818_p0076b12║不依彼起者，我見不待我所等。後見、慢、愛三如何
X50n0818_p0076b13║俱起者，諸小乘師依宗問也。會瑜伽意，由四義故，
X50n0818_p0076b14║謂約分別外境麤故，說貪令下，於所陵處，慢不與
X50n0818_p0076b15║貪。測云：分別起中容有此，即滅一切爾，有緣內境
X50n0818_p0076b16║愛、慢俱故。基云：更加彼隨轉門。
X50n0818_p0076b17║此意心所（至）故非彼俱。
X50n0818_p0076b18║述曰：第二、餘俱。然釋餘字，有二師解。此初，四或之，
X50n0818_p0076b19║餘非俱四，或有覆無記。餘慧即我見者，如五十五
X50n0818_p0076b20║見世俗有，即慧分故。基云：此即師說，隨或皆離，根
X50n0818_p0076b21║本無體。
X50n0818_p0076b22║有義（至）顯隨煩惱。
X50n0818_p0076b23║述曰：第二九法之餘，此總標也。頌說有覆，餘言無
X50n0818_p0076b24║用。
X50n0818_p0076c01║此中有義（至）如前說。
X50n0818_p0076c02║述曰：第二釋中更有四師。此初也。言依二十隨煩
X50n0818_p0076c03║惱中等者，基云：二十者，簡耶欲、勝解及不定四，瑜
X50n0818_p0076c04║伽或說彼為隨煩惱故。隨煩惱者，簡根本十，對法
X50n0818_p0076c05║第七亦名隨煩惱故。解通麤細，簡忿等十，彼唯麤
X50n0818_p0076c06║故。無記、不善簡無慚愧，雖通麤細，唯不善故，通障
X50n0818_p0076c07║定慧。相瞋者，簡沉、悼二，難實通障，順翻二門，別障
X50n0818_p0076c08║顯故。散亂、惡慧豈不別障？雖爾，不如沉、悼高下。二
X50n0818_p0076c09║十二隨煩惱者，瑜伽增耶欲、勝解故，簡義准前。
X50n0818_p0076c10║有義（至）如上應知。
X50n0818_p0076c11║述曰：第二釋也。言要緣曾受等者，且如六識雖未
X50n0818_p0076c12║曾受而曾受類，設緣滅道曾問名類，染淨等流率
X50n0818_p0076c13║爾之類。末那亦爾，無始所緣賴耶種類，故有忘念
X50n0818_p0076c14║（基測同述，彼師意爾）。違唯善法者，惛沉翻輕安，悼舉翻捨，不
X50n0818_p0076c15║信翻信，懈怠翻精進，放逸翻不放逸。既翻唯善，偏
X50n0818_p0076c16║說遍染。純隨煩惱者，簡根本。或貪等雖翻無貪等
X50n0818_p0076c17║善，而非純隨，不說遍故。准前慧釋者，此師妄念體
X50n0818_p0076c18║唯念數，見不正知亦唯慧故，餘文易解。
X50n0818_p0076c19║有義（至）如上應知。
X50n0818_p0076c20║述曰：第三釋也。要樂合離者，有處中欲略，故不說
X50n0818_p0076c21║不合不離。於色等事必無猶類者，基云：即一心緣
X50n0818_p0076c22║事理二境，於理可疑，於事必即。謂此若事生其印
X50n0818_p0076c23║可，苦理有無方生疑故。問：疑即相違許俱起，見與
X50n0818_p0076c24║疑應並生？答：疑時解劣得俱生，見疑俱增不並起
X50n0818_p0077a01║（此准虗語，疑時許解劣，何不見不增？又疑緣理，勝解緣事，即七相應同一所緣，故護法宗疑解不具）。有
X50n0818_p0077a02║伏難云：若於理疑必於事印，有於事疑而無所印，
X50n0818_p0077a03║即勝解不遍染耶？故彼解云：非煩惱疑。基測同云：
X50n0818_p0077a04║如疑人杌，無覆無記，異熟生慧。
X50n0818_p0077a05║有義（至）不違理教。
X50n0818_p0077a06║述曰：第四護法正義，如五十八疑由五相，謂於他
X50n0818_p0077a07║世作用因果諦諸寶中心懷猶預，即於事疑亦此
X50n0818_p0077a08║煩惱，如何必有欲勝解耶（難於事疑而唯迷理，如本母釋）？若無沉
X50n0818_p0077a09║悼如善無記非染位者，破第二師唯六遍義必無
X50n0818_p0077a10║堪任，有擾動性名煩惱故。破若無散亂失念不正
X50n0818_p0077a11║知者，破初師云唯立遍義必失正念，不正是非方
X50n0818_p0077a12║起染故。非諸染心皆緣曾有簡擇者，基云：破第二
X50n0818_p0077a13║師執准彼數而遍染故，言非皆也。且如耶見撥無
X50n0818_p0077a14║滅諦非曾愛故，彼言先聞名故曾受，然非撥名撥
X50n0818_p0077a15║未曾體。問：如起耶慧亦有愚癡，即便有二不正知
X50n0818_p0077a16║耶？基測二說，一云：有愚劣時不說癡劣，名義順故；
X50n0818_p0077a17║無慧分時說有癡分，遍染心故。一云：總相癡慧上
X50n0818_p0077a18║立一不正知，如不放逸依四法立，不別別說二相
X50n0818_p0077a19║應故。餘妄念等淮此應知（後解為勝。若有慧時不說癡分，便違此文，無明
X50n0818_p0077a20║為性遍染心故〔之〕也）。
X50n0818_p0077a21║
X50n0818_p0077a22║成唯識論古迹（從第二中至第四訖）