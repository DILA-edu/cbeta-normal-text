X50n0821_p0737b10║
X50n0821_p0737b11║
X50n0821_p0737b12║成唯識論卷六
X50n0821_p0737b13║
X50n0821_p0737b14║護法等菩薩造
X50n0821_p0737b15║唐三藏法師玄契奉　詔譯
X50n0821_p0737b16║金庭長壽寺沙門通潤集解
X50n0821_p0737b17║已說遍行別境二位（至）由此應知心淨是信。
X50n0821_p0737b18║此下釋第三位十一善心所也。先問，次舉頌答。論
X50n0821_p0737b19║曰下次總釋，云何下別釋信所。先出因果體用，一
X50n0821_p0737b20║信下次轉釋。一信實有者，謂於諸佛所說世出世
X50n0821_p0737b21║間實事實理正因正果，皆能深信而能忍可，於心
X50n0821_p0737b22║不為謬事謬理邪因邪果之所引轉，此是信因。二
X50n0821_p0737b23║信有德者，謂於三寶有法身般若解脫真淨之德，
X50n0821_p0737b24║深信好樂，不為數論三德勝論十四德等之所惑
X50n0821_p0737c01║亂。三信有能者，謂於一切有漏善及無漏善，深信
X50n0821_p0737c02║凡肯用力於此者，皆能得果皆能成道，於是生希
X50n0821_p0737c03║望心而求必得，此二是信果。由斯信力對治，不信
X50n0821_p0737c04║愛樂證脩世出世善而為業用，故曰信為道源功
X50n0821_p0737c05║德母，信能必到如來地。問：深忍樂欲是信因果，如
X50n0821_p0737c06║何是信之自體？答：前豈不言心淨為性？復詰云：即
X50n0821_p0737c07║如此言，猶未了心淨之義。所以者何？若淨即是心，
X50n0821_p0737c08║此信不應名心所。此以持業釋難。若能令心淨，則
X50n0821_p0737c09║與慚等有何差別？此以依主釋難。若謂是與心俱
X50n0821_p0737c10║淨之法，亦與慚等何別？此以鄰近釋難。答：此信心
X50n0821_p0737c11║所自性澄清，能淨染汙心心所法，以心勝故立心
X50n0821_p0737c12║淨名，不及心所。如水清珠，入水一寸水清一寸，入
X50n0821_p0737c13║水一尺水清一尺。故曰：清珠投於濁水，濁水不得
X50n0821_p0737c14║不清；淨信投於穢心，穢心不得不淨。慚等雖是善
X50n0821_p0737c15║法，是崇重賢善輕拒暴惡為性，非若此信以淨為
X50n0821_p0737c16║性。故雖同是善法，無有濫彼之失。又諸下，次以染
X50n0821_p0737c17║淨相翻顯信之體。有說下，揀異。有說：信者，愛樂為
X50n0821_p0737c18║相。此小乘上座部執信果為性。破云：若以愛為相
X50n0821_p0737c19║者，應通三性，以貪心所通三性故。若以樂為相者，
X50n0821_p0737c20║其體即是別境，欲心所何關信體？如是則應苦集
X50n0821_p0737c21║二諦非信所緣，以苦集二諦本是信所緣境。若以
X50n0821_p0737c22║愛樂而為信體，苦集二諦有何可愛而生樂乎？有
X50n0821_p0737c23║執：信者，隨順為相。此大乘異師執信因為性。破云：
X50n0821_p0737c24║若是隨順，即別境中之勝解與欲，應通三性，不名
X50n0821_p0738a01║善性。若是印持而隨順者，即是勝解。若是好樂而
X50n0821_p0738a02║隨順者，體即是欲。以離彼印持，好樂二體無隨順
X50n0821_p0738a03║相故。既勝解欲不是其相，由此應知心淨是信之
X50n0821_p0738a04║相也。
X50n0821_p0738a05║云何為慙依自法力（至）對治無慙息諸惡行。
X50n0821_p0738a06║先出體用。謂依下，次轉釋。謂依自身生尊重增上，
X50n0821_p0738a07║又於大法起貴重增上。謂我有此巍巍堂堂七釋
X50n0821_p0738a08║之軀，又具得昭昭靈靈之佛性，不為善事，乃作諸
X50n0821_p0738a09║惡，不亦慙乎？由此二種增上力故，凡見一切賢善
X50n0821_p0738a10║有德之人，皆生尊敬心，生隆重想，待之如父，事之
X50n0821_p0738a11║如師。復羞自己之過，有過必改；耻自己之惡，有惡
X50n0821_p0738a12║必悛。故能對治無慙，諸惡不作。
X50n0821_p0738a13║云何為愧依世間力（至）對治無愧息諸惡業。
X50n0821_p0738a14║先出體用。謂依下，次轉釋。謂依世間譏訶增上及
X50n0821_p0738a15║他人厭惡增上，言如此人作如此事可憎可厭，我
X50n0821_p0738a16║今為人如此憎厭不亦愧乎？由此二種增上之力，
X50n0821_p0738a17║見暴戾之人輕而不近，見惡作之人拒而不親，復
X50n0821_p0738a18║羞昔日之無知，耻曾犯之過惡，故能對治無愧息
X50n0821_p0738a19║諸惡行。故瑜伽云：內生羞耻為慚，外生羞耻為愧。
X50n0821_p0738a20║若廣額屠兒放下屠刀立地成佛，又如周處、戴淵
X50n0821_p0738a21║等，皆可謂有信慚愧者。
X50n0821_p0738a22║羞耻、過惡是二通相（至）於己益損名自他故。
X50n0821_p0738a23║問云：羞耻二法是慚愧別相，何故此中合說？答：羞
X50n0821_p0738a24║耻過惡是慚愧之通相，故諸聖教假說為慚愧體。
X50n0821_p0738b01║顯揚論云：若說羞耻為慚愧者，是從通假說為體，
X50n0821_p0738b02║實是崇重賢善，輕拒暴惡，是慚愧別體，非羞耻也。
X50n0821_p0738b03║若執羞耻為慚愧別相者，則應慚愧體無差別，以
X50n0821_p0738b04║羞耻是通相故。既無差別，則此二法定不相應，焉
X50n0821_p0738b05║有自類俱起之義？下例明云：非受想等亦無差別
X50n0821_p0738b06║名為相應，以受想等各別有相名相應故。若謂慚
X50n0821_p0738b07║愧不依羞耻，是待自他而別立者，則此二法應非
X50n0821_p0738b08║實有，因待生故，便與聖教相違。若許慚愧實是一
X50n0821_p0738b09║法，別起二名者，復違論說十遍善心，以慚愧合一
X50n0821_p0738b10║故。是知慚愧別相非羞耻，非自他，又非是一，定是
X50n0821_p0738b11║崇重輕拒為慚愧性明矣。問云：若謂崇重輕拒是
X50n0821_p0738b12║別相者，則慚愧所緣之境亦有差別，應非自類俱
X50n0821_p0738b13║起。若是，則我所說羞耻等為二別相固非，汝以崇
X50n0821_p0738b14║重輕拒為二別相亦未為是。既彼我皆失，何乃偏
X50n0821_p0738b15║責我耶？論主反詰云：誰言二法所緣有異？答：崇重
X50n0821_p0738b16║輕拒既各不同，豈非所緣有異而何？論主答云：慚
X50n0821_p0738b17║愧二法起時，隨緣一境，皆有崇重輕拒二義。非謂
X50n0821_p0738b18║慚唯崇重，愧唯輕拒也。故此二法俱遍善心，所緣
X50n0821_p0738b19║無異。復轉辨云：豈不我說羞耻過惡亦有崇重輕
X50n0821_p0738b20║拒二義，汝何不許？答：汝執羞耻以為慚愧自相是
X50n0821_p0738b21║一，應不俱起，不徧善心。汝又執待彼自他立二別
X50n0821_p0738b22║者，應非實有。更有何理能遮前所設難？復問云：慚
X50n0821_p0738b23║愧既不待自他立者，何以聖教說𮨇自他？答：然聖
X50n0821_p0738b24║教說𮨇自他者，以自法名自，以世間名他。謂以自
X50n0821_p0738c01║法貴重羞耻過惡而立慚，世間譏訶羞耻過惡而
X50n0821_p0738c02║立愧。非謂待自立慚，待他立愧也。或即於崇重賢
X50n0821_p0738c03║善，於己有益名自。即於輕拒暴惡，於己有損名他。
X50n0821_p0738c04║此即於己有益有損而名自名他，非謂慚愧待自
X50n0821_p0738c05║他而立二名也。
X50n0821_p0738c06║無貪等者，等無瞋癡（至）對治貪著作善為業。
X50n0821_p0738c07║頌中言無貪等三根者，等無瞋無癡二法，此三皆
X50n0821_p0738c08║名根者，以生善之功為最勝故。如草木之有根柢，
X50n0821_p0738c09║而後生幹生莖生枝生葉故，近能對治三不善根
X50n0821_p0738c10║故。有者，三有果。有具者，三有因。謂於三界因果厭
X50n0821_p0738c11║離而無愛著，是其體性。對治愛著作善，是其業用。
X50n0821_p0738c12║云何無瞋於苦苦具（至）故此二種俱遍善心。
X50n0821_p0738c13║無瞋者，於三界苦果及三界苦因不生瞋恚，是其
X50n0821_p0738c14║體性；正對治瞋作善，是其業用。顯揚云：於諸有情，
X50n0821_p0738c15║心無損害，慈愍為體，能斷瞋障為業。問：此二善根
X50n0821_p0738c16║所緣有異，應不俱有不遍善心？答：善心起時，隨緣
X50n0821_p0738c17║何境，皆於有有具苦，苦具無著。無恚是觀有等、苦
X50n0821_p0738c18║等立此二名，非要緣彼有等、苦等為境也。如前慚、
X50n0821_p0738c19║愧二法，亦是觀善、惡而立二名，亦非緣彼善、惡為
X50n0821_p0738c20║境也。故此二種俱遍善心。
X50n0821_p0738c21║云何無癡於諸理事（至）由此無癡必應別有。
X50n0821_p0738c22║於諸理事明解為性者，略即四諦，廣即十二緣起，
X50n0821_p0738c23║於彼加行故能明解，對治無明作善是其業用。一
X50n0821_p0738c24║師言：無癡是依別境慧所假立，即慧為性，無別有
X50n0821_p0739a01║體。集論說：此無癡是報教證智，以決擇為體。由聞
X50n0821_p0739a02║果報智而生得聞慧，由思聖教而生得思慧，由脩
X50n0821_p0739a03║證智而生得修慧，此三皆是決擇為性，故知無癡
X50n0821_p0739a04║即慧為性。問：此若是慧，何煩更說？答：此雖即是慧，
X50n0821_p0739a05║為顯善品中有生善殊勝功能，故別開之。即如煩
X50n0821_p0739a06║惱之見，雖是煩惱有勝功能，亦復別說。一師出正
X50n0821_p0739a07║義云：無癡非即是慧別有自性，此正對治無明，如
X50n0821_p0739a08║無貪瞋善根攝故，此亦應爾。下引證云：論說大悲
X50n0821_p0739a09║是無癡攝，非信等五根攝故。若彼無癡以慧為性，
X50n0821_p0739a10║則大悲亦如五力等，亦應是慧等根攝。若爾，便違
X50n0821_p0739a11║論說。又若無癡無別自性，便同不害、行捨、不放逸，
X50n0821_p0739a12║應非實物。以不害是無瞋一分攝，行捨、不放逸皆
X50n0821_p0739a13║是精進三根一分攝故。若爾，便違論說。十一善中
X50n0821_p0739a14║唯三善法是世俗有，勝義則無，餘八善法皆是實
X50n0821_p0739a15║有。救云：若爾，何故集論說此決擇為性？答：集論是
X50n0821_p0739a16║舉彼因果顯此自性，故曰無癡。以報教證智為因，
X50n0821_p0739a17║聞思修所生慧為果。如以忍為信因、樂為信果，舉
X50n0821_p0739a18║彼因果以表此信心淨為體。故以理推，必應別有
X50n0821_p0739a19║自性。且貪瞋癡與六識相應，是根本煩惱中攝。由
X50n0821_p0739a20║彼三法起惡最勝，立為三不善根。今欲斷彼三不
X50n0821_p0739a21║善根，必假通別對治。通即善慧，別即無貪等三根。
X50n0821_p0739a22║由此三善根對彼三不善根，定知無癡必應別有。
X50n0821_p0739a23║勤謂精進。於善惡品（至）無間解脫。勝進別故。
X50n0821_p0739a24║於善惡修斷事者，即未生善令生，已生善令廣，未
X50n0821_p0739b01║生惡遏令不生，已生惡斷令不續。未生善令生者，
X50n0821_p0739b02║瑜伽云：謂於未得、未現前所有善法，為欲令得、令
X50n0821_p0739b03║現在前，發心希願，發起勇猛，希求獲得，欲求現前。
X50n0821_p0739b04║言已生令廣者，謂已獲得、已現在前所有善法，於
X50n0821_p0739b05║此善法已得不失，已得不退，依是說言為欲令住。
X50n0821_p0739b06║於此善法明了現前，無暗鈍性，依是說言令修圓
X50n0821_p0739b07║滿。言未生之惡遏令不生者，若未和合、未現前，名
X50n0821_p0739b08║未生。為令不生，發起希願：我當令彼一切皆不復
X50n0821_p0739b09║生。言已生之惡斷令不續者，已和合、已現前，名已
X50n0821_p0739b10║生。先已和合，為欲斷故，業起希願：我當於彼一切
X50n0821_p0739b11║皆不忍受、斷滅、除遣。如此精進，非九十五種相違
X50n0821_p0739b12║之勤，謂之四正勤，亦名四正斷。一、律儀斷，即已生
X50n0821_p0739b13║惡法，由於已生惡不善事，應修律儀，令其斷滅，不
X50n0821_p0739b14║應忍受。二、斷斷，即未生惡法，為欲令彼不現行斷，
X50n0821_p0739b15║為欲令彼不現前斷，為斷故斷，名為斷斷。三、修習
X50n0821_p0739b16║斷，即未生善法，由於善法數數脩習，先所未得，能
X50n0821_p0739b17║令現前，能有所斷，名脩習斷。四、防護斷，即已生一
X50n0821_p0739b18║切善法，由於已得、已現在前諸善法中，遠離放逸，
X50n0821_p0739b19║修不放逸，能令善法住不忘失，修習圓滿，防護已
X50n0821_p0739b20║生所有善法，能有所斷，名防護斷。以此正勤，對治
X50n0821_p0739b21║懈怠，滿善而為業用。勇表下，次轉釋。勇表勝進者，
X50n0821_p0739b22║謂念念高勝增進，若行染法設雖增長，望諸善品
X50n0821_p0739b23║皆名為退，不得名進故。捍表精純者，不同無覆無
X50n0821_p0739b24║記之淨故。由此二義顯此精進是善性攝。次明差
X50n0821_p0739c01║別相。此精進相差別有五：一、被甲精進，從喻立名，
X50n0821_p0739c02║如人入陣先須被甲以防弓矢，今求菩提必先誓
X50n0821_p0739c03║願以防退屈；二、加行精進；三、無下精進；四、無退精
X50n0821_p0739c04║進；五、無足精進。此五精進即經所謂有勢、有勤、有
X50n0821_p0739c05║勇、堅猛、不捨善軛是也。謂最初求於無上菩提，雖
X50n0821_p0739c06║有勢力而加行時不能䇿勵，故說有勤。對治懈怠
X50n0821_p0739c07║隨煩惱，雖復有勤心或怯弱卑下，為對治彼故說
X50n0821_p0739c08║有勇。由有勇故心無退屈，心雖無怯逢生死苦心
X50n0821_p0739c09║或退轉，由此退失所求佛果，為對治故立無退轉。
X50n0821_p0739c10║無退轉者即是堅猛，由堅故逢苦不退，由猛故不
X50n0821_p0739c11║懼於苦，雖逢眾苦而不退轉，而得少善便生喜足，
X50n0821_p0739c12║由此不證無上菩提，是故次說無喜足，此即顯示
X50n0821_p0739c13║不捨善軛也。此五精進所以別者，以諸聖位有差
X50n0821_p0739c14║別故，諸聖位中皆有精進故。謂初發心至究竟位
X50n0821_p0739c15║攝五精進：一、初發心行攝被甲精進；二、自分下品
X50n0821_p0739c16║行攝加行精進；三、自分中品行攝無下精進；四、自
X50n0821_p0739c17║分上品行攝無退精進；五、勝進行攝無足精進。何
X50n0821_p0739c18║以五品行有差別？以修時功用有差別故：一、發心
X50n0821_p0739c19║脩；二、長時修；三、無間修；四、殷重脩；五、無餘修。或是
X50n0821_p0739c20║資糧等五道各別故：一、資糧位；二、加行位；三、通達
X50n0821_p0739c21║位；四、修習位；五、究竟位。問：第五勝進行是究竟位，
X50n0821_p0739c22║何故亦攝無足精進？答：若是二乘究竟道，欣大菩
X50n0821_p0739c23║提故有無足精進。若是諸佛究竟道，利樂有情故
X50n0821_p0739c24║亦有無足精進。故曰：大海若知足，百川應倒流。或
X50n0821_p0740a01║二加行、無間、解脫、勝進別故，有五精進也。言二加
X50n0821_p0740a02║行者，資糧亦是加行攝，故曰二加行也。一、資糧道，
X50n0821_p0740a03║謂諸異生所有尸羅，守護根門飲食知量，初中後
X50n0821_p0740a04║夜常不睡眠，勤修止觀正知而住。復有所餘進習
X50n0821_p0740a05║諸善，聞所成慧、思所成慧、修所成慧，脩習此故得
X50n0821_p0740a06║成現觀解脫所依器性。一、加行道，謂由此道能捨
X50n0821_p0740a07║煩惱。三、無間道，謂由此道無間能斷煩惱令無所
X50n0821_p0740a08║餘。四、解脫道，謂由此道證斷煩惱所得解脫。五、勝
X50n0821_p0740a09║進道，謂為斷餘品煩惱所有加行、無間、解脫道，是
X50n0821_p0740a10║名勝進道。又復棄捨斷煩惱加行，或勤方便思惟
X50n0821_p0740a11║諸法、或勤方便安住諸法、或進修餘三摩鉢提諸
X50n0821_p0740a12║所有道，名勝進道。又為引發勝品功德，或復安住
X50n0821_p0740a13║諸所有道，名勝進道。
X50n0821_p0740a14║安謂輕安。遠離麤重（至）令所止轉安適故。
X50n0821_p0740a15║言輕安者，遠離麤重惛沉故輕，能令身心調適暢
X50n0821_p0740a16║悅故安，使行人堪能任事而為其性，對治昏沉轉
X50n0821_p0740a17║依而為業用。次轉釋，謂此伏除昏沉障定之法，令
X50n0821_p0740a18║所依止麤重身心轉為輕安暢適故。
X50n0821_p0740a19║不放逸者精進三根（至）故不放逸定無別體。
X50n0821_p0740a20║不放逸者，即是精進三根，於所斷惡事防令不起，
X50n0821_p0740a21║於所修善事引令增長，即此防修是其體性，對治
X50n0821_p0740a22║放逸成就圓滿一切善事是其業用。演義云：勤智
X50n0821_p0740a23║守心不犯塵境，名不放逸。又云：不放逸根深固難
X50n0821_p0740a24║拔，因不放逸，一切善根皆得增長。次釋放逸無體。
X50n0821_p0740b01║此放逸者，即是精進三根，於斷惡修善中皆能防
X50n0821_p0740b02║修，即此防脩一分功能名不放逸，非離四法別有
X50n0821_p0740b03║不放逸體，以與四法無異相故。問：信等亦有防修
X50n0821_p0740b04║功能，何不依彼而立？答：雖信慙等亦有防修功能，
X50n0821_p0740b05║方之於四，勢既輕微用亦薄劣，既非善根又非遍
X50n0821_p0740b06║䇿，故不放逸不依彼立。問：若防修既是不放逸之
X50n0821_p0740b07║體用，即彼精進三根亦須待此方有作用，何故離
X50n0821_p0740b08║精進三根而無別體？答：防修何異精進三根？若彼
X50n0821_p0740b09║精進三根待此不放逸方有作用者，則不放逸自
X50n0821_p0740b10║既無體，應復待餘慚等方有作用，如是便有無窮
X50n0821_p0740b11║之失。問云：勤唯為懈怠者，遍䇿根但為善法所依，
X50n0821_p0740b12║如何偏說此四法有防修用而不及餘？論主反詰
X50n0821_p0740b13║云：汝言必有防修之用，其相若何？若以普依持為
X50n0821_p0740b14║防修之相乎，普依持即是無貪等三根，非防修也。
X50n0821_p0740b15║若以遍䇿錄者為防修之相乎，則遍䇿錄又是精
X50n0821_p0740b16║進，非防修也。若以止惡進善為防修之相乎，止惡
X50n0821_p0740b17║進善者即總四法，何預防修？若以不散亂為防脩
X50n0821_p0740b18║之相乎，不散亂是等持，防修何預？若以同心心所
X50n0821_p0740b19║取所緣之境者為防修乎，則防脩與觸等何異？若
X50n0821_p0740b20║以不忘失為防修之相乎，則不忘失者是念，無預
X50n0821_p0740b21║防修。如是推求不放逸之體用，離無貪等竟不可
X50n0821_p0740b22║得，故不放逸離此四法定無別體。
X50n0821_p0740b23║云何行捨精進三根（至）所令寂靜。即心等故。
X50n0821_p0740b24║先出體用，謂即下次轉釋。謂此行捨亦是精進三
X50n0821_p0740c01║根，令心遠離掉舉等障而得靜住，是其業用故名
X50n0821_p0740c02║為捨，是善性攝非是無記。平等正直無功用行初
X50n0821_p0740c03║中後位辯捨差別者，謂初捨掉舉行心得平等，中
X50n0821_p0740c04║捨邪曲行心得正直，後捨有功用行心得無功用
X50n0821_p0740c05║住，此捨之差別相也。由不放逸為前茅，先除雜染，
X50n0821_p0740c06║捨復令心住寂靜處，一張一弛一武一文，調心之
X50n0821_p0740c07║妙觸處皆是。然此行捨離四法外亦無別體，如不
X50n0821_p0740c08║放逸離四無有別相用故。
X50n0821_p0740c09║云何不害於諸有情（至）慈悲賢善是無瞋故。
X50n0821_p0740c10║先出體用，次轉釋。謂此不害即是無瞋，於有情處
X50n0821_p0740c11║不為傷損，不為觸惱，假立此名。問：何故一體而立
X50n0821_p0740c12║二名？答：以對治有異故。無瞋翻對斷物命之瞋，不
X50n0821_p0740c13║害正違損物惱物之害。無瞋是慈，故能與樂；不害
X50n0821_p0740c14║是悲，故能拔苦。是顯瞋與不害麤相之差別也。若
X50n0821_p0740c15║以理細推，則無瞋有體，不害假立。問：不害既即是
X50n0821_p0740c16║無瞋，何須別立？答：為顯慈悲二相有別，亦顯利益
X50n0821_p0740c17║彼二勝故。下揀異。有師云：不害非即無瞋別有自
X50n0821_p0740c18║體，謂賢善性。論主詰云：何謂賢善？答：謂不損惱即
X50n0821_p0740c19║是賢善。彼賢善者，即是其性。論主云：唯無瞋亦是
X50n0821_p0740c20║不損惱，亦是慈悲賢善，故離無瞋，別無不害。此十
X50n0821_p0740c21║一善攝盡世、出世間一切善法。問：只如此方，仁、義、
X50n0821_p0740c22║禮、智、忠、信如何相攝？答：仁是無瞋中攝，禮義在無
X50n0821_p0740c23║貪中攝，忠信在信中攝，智在無癡攝，乃至孝悌、溫
X50n0821_p0740c24║良、恭儉、讓等無所不攝。
X50n0821_p0741a01║及顯十一義別心所（至）故於染淨不應齊責。
X50n0821_p0741a02║此釋頌中及字根隨染法二十六種。十一善中已
X50n0821_p0741a03║翻十一，今置及言，是顯十一法外義別心所，謂欣
X50n0821_p0741a04║厭等善心所法，雖名義有別而體是一，故不別立
X50n0821_p0741a05║而兼攝之，是故言及。欣心所與欲俱是無瞋一分
X50n0821_p0741a06║攝，不忿不恨不惱不嫉亦無瞋一分。厭心所與慧
X50n0821_p0741a07║俱是無貪一分攝，不慳不憍亦無貪一分，不覆不
X50n0821_p0741a08║誑不諂無貪無癡各一分攝。有說不覆唯是無癡
X50n0821_p0741a09║一分攝，此義偏。次師出正義云：不懼當苦覆自罪
X50n0821_p0741a10║者癡一分攝，恐失利養覆自罪者貪一分攝，不慢
X50n0821_p0741a11║是信捨慚攝，不疑是信勝解慧攝，不散亂是正定
X50n0821_p0741a12║攝，正知正見俱善慧攝，不忘念即正念攝。四不定
X50n0821_p0741a13║法皆通善染，如觸等欲等皆通善染，故不可翻，唯
X50n0821_p0741a14║善染者可翻對故。問：何故諸染所翻善中，有別建
X50n0821_p0741a15║立，有不建立者？答：別建立者，如信等相用，各各不
X50n0821_p0741a16║同，便別立之。不別建立者，如欣、厭、不忿等，無別相
X50n0821_p0741a17║用，故兼攝之。復有一義，有翻、不翻。又諸染法，如根
X50n0821_p0741a18║本貪、瞋、癡及中二、大八，皆徧六種識者，勝故翻之。
X50n0821_p0741a19║別立善法，慢、疑、見三，根本忿等十小，隨唯意識中
X50n0821_p0741a20║有，故不別立。害所雖是意識，亦別立者，損惱他故，
X50n0821_p0741a21║障大悲故，為欲令人知彼增上過失，故亦別翻。大
X50n0821_p0741a22║隨中，失念、散亂及不正知，翻入別境，故善中不說。
X50n0821_p0741a23║下結染淨，有翻、不翻義。問云：染淨相翻，理應齊責，
X50n0821_p0741a24║何故染多淨少？答：染淨相翻，非是淨少染多，但是
X50n0821_p0741b01║淨所勝而染所劣，以少足以敵多，勢使然也。又解：
X50n0821_p0741b02║理相通故，善心所說多同體迷；情事局故，惡心所
X50n0821_p0741b03║隨相分多。理應如此，故於染淨不應齊責。
X50n0821_p0741b04║此十一法三是假有（至）通有。尋伺等三地皆有故。
X50n0821_p0741b05║下，論異門分攝。此十下，論假、實、三假、八實。有義下，
X50n0821_p0741b06║論徧、不徧。一、師言：十一善心所，唯精進三根定徧
X50n0821_p0741b07║善心，餘七不定。論說下，引證不定。第二、師斥云：餘
X50n0821_p0741b08║七不定徧善心者，不然。汝言決定位中有信相應
X50n0821_p0741b09║故不定者，若推尋事理，心未決定時，信若不生，則
X50n0821_p0741b10║此未決定心應非是善，便同染心，無淨信故。若許
X50n0821_p0741b11║未決定心亦是善者，寧得無信？汝言慙、愧同類，而
X50n0821_p0741b12║所依有，自他所緣境有，崇拒不同，或有或無，故不
X50n0821_p0741b13║遍者，亦不然。豈知慙、愧二法崇拒不同，其類各異，
X50n0821_p0741b14║一依自力，一依世間，所依亦別。隨緣一境，二法俱
X50n0821_p0741b15║起，所緣則同。俱徧善心，前已說故。誰言隨起一時，
X50n0821_p0741b16║第二便無？若世間道斷煩惱時得有輕安者，則應
X50n0821_p0741b17║出世間道斷煩惱已，輕安不生，則此輕安覺支非
X50n0821_p0741b18║無漏攝。若謂無漏道時方有捨、不放逸，世間道無
X50n0821_p0741b19║者，則世間道既無行捨，應無寂靜，則掉舉不伏。既
X50n0821_p0741b20║無不放逸，亦無防修，則放逸不除。有漏善根既具，
X50n0821_p0741b21║精進三根亦應具此二法。如出世道既有此二，則
X50n0821_p0741b22║世間道亦應有此二。故善心起時皆不損物害命，
X50n0821_p0741b23║何必攝眾生時方有不害？下通論義。然論說六位
X50n0821_p0741b24║起十一者，依彼彼增勝，故作此此說也。如決定位
X50n0821_p0741c01║信相應增勝，故說此決定位有信相應，非謂獨此
X50n0821_p0741c02║位有而他位無也。下出正義云：此十一法十遍善
X50n0821_p0741c03║心，唯輕安不遍決擇。下引證。一師云：定地心中增
X50n0821_p0741c04║輕安者，不必上界得根本定，即欲界加功用行學
X50n0821_p0741c05║脩根本定時亦得定地名。雖無殊勝輕安，亦有輕
X50n0821_p0741c06║微調暢適悅之義。由斯欲界亦有輕安，不必上界。
X50n0821_p0741c07║若不爾者，便違瑜伽本地分說信等十一通一切
X50n0821_p0741c08║地。一師言：輕安唯在上界定地方有，由禪定力滋
X50n0821_p0741c09║養身心，方得調和暢適。故論說欲界唯𨷂輕安，名
X50n0821_p0741c10║不定地。然本地分說信等十一通一切地者，是通
X50n0821_p0741c11║上一切地，不通下地。上地者，謂有尋有伺地、無尋
X50n0821_p0741c12║有伺地、無尋無伺地。初靜慮中未入定時有尋有
X50n0821_p0741c13║伺，已入定時即無尋有伺，自二靜慮至色究竟皆
X50n0821_p0741c14║無尋伺。故輕安唯遍上地，不徧欲界。故說欲界無
X50n0821_p0741c15║禪
X50n0821_p0741c16║此十一種前已具說（至）餘門分別如理應思。
X50n0821_p0741c17║此十一下，論識相應。此十一法，七、八二識因位俱
X50n0821_p0741c18║無，果位俱有。六識在定，皆具不定，唯𨷂輕安。一師
X50n0821_p0741c19║言：五識無輕安，自性散動故。一師出正義云：五識
X50n0821_p0741c20║有輕安，定心所引善五識者亦有輕安故，轉依位
X50n0821_p0741c21║中亦有輕安故。此善下，論五受相應。此十一法，十
X50n0821_p0741c22║與五受相應，輕安除憂、苦二受。此與下，論別境相
X50n0821_p0741c23║應。此十一法與別境五皆得相應，不相違故。十一
X50n0821_p0741c24║下，論三性，十一唯善性攝。輕安下，論界繫。輕安一
X50n0821_p0742a01║法不遍欲界，十通三界。皆學下，論果位。學、無學、非
X50n0821_p0742a02║二十一善皆具。非見下，論二斷，十一皆是修所斷。
X50n0821_p0742a03║信等六根者，謂信等五根及未知、欲知根也。瑜伽
X50n0821_p0742a04║云：六是修所斷，餘二非所斷。餘二者，已知根、具知
X50n0821_p0742a05║根也。
X50n0821_p0742a06║如是已說善位心所（至）謂由愛力取蘊生故。
X50n0821_p0742a07║此釋第四位根本煩惱也。先問，次舉頌答。論曰下，
X50n0821_p0742a08║次總釋。言此六種是一切煩惱，根本煩惱皆由此
X50n0821_p0742a09║而生長故。言貪者，於五取蘊躭染愛著為性，輪迴
X50n0821_p0742a10║三界，能生苦果為業。謂由此貪愛為因，於三界取
X50n0821_p0742a11║蘊苦果生生不斷，所謂愛欲為因，愛命為果。又云：
X50n0821_p0742a12║有謂後有三有異熟之果，有具謂彼惑、業、中有及
X50n0821_p0742a13║器世間。此貪依十事生：一、取蘊，二、諸見，三、未得境
X50n0821_p0742a14║界，四、已得境界，五、已所受用過去境界，六、惡行，七、
X50n0821_p0742a15║男女，八、親友，九、資具，十、後有及中有也。
X50n0821_p0742a16║云何為瞋於苦苦具（至）起諸惡業不善性故。
X50n0821_p0742a17║先出體用苦，謂生老等八苦也。生苦有五相，一眾
X50n0821_p0742a18║苦所隨故、麤重所隨故、眾苦所依故、煩惱所依故、
X50n0821_p0742a19║不隨所欲離別法故。老苦有五相，一盛色衰退故、
X50n0821_p0742a20║二氣力衰退故、三諸根衰退故、四受用境界衰退
X50n0821_p0742a21║故、五壽量衰退故。病苦亦有五相，一身變壞故、二
X50n0821_p0742a22║憂苦增長多住故、三於可意境不喜受用故、四於
X50n0821_p0742a23║不可意境非其所欲強受用故、五能令命根速離
X50n0821_p0742a24║壞故。死苦亦有五相，一離別所受盛財寶故、二離
X50n0821_p0742b01║別所愛盛朋友故、盛眷屬故、盛自身故、五於命終
X50n0821_p0742b02║時備受種種極重憂苦故。怨憎會苦亦有五相，一
X50n0821_p0742b03║與彼會生憂苦故、二治罸畏所依止故、三惡名畏
X50n0821_p0742b04║所依止故、四苦逼迫命終怖畏所依止故、五越正
X50n0821_p0742b05║法惡趣怖畏所依止故。愛別離亦有五相，謂不與
X50n0821_p0742b06║彼會生愁惱故、由此因緣身擾惱故、念彼眾德思
X50n0821_p0742b07║戀因緣意熱惱故、應受用者有所缺故。如愛別離，
X50n0821_p0742b08║求不得亦爾。五取蘊苦亦有五相，謂生苦器故、依
X50n0821_p0742b09║生苦器故、苦苦器故、壞苦器故、行苦器故。苦具，謂
X50n0821_p0742b10║一切有漏無漏但能生苦者，皆名苦具。問：何故無
X50n0821_p0742b11║漏亦名苦具？答：謂邪見等謗無漏故，亦能生苦，故
X50n0821_p0742b12║以憎嫉忿恚而為自體，能障無瞋，心不安隱，及諸
X50n0821_p0742b13║惡行所依而為業用。謂瞋一起，舉身燥熱，心復惱
X50n0821_p0742b14║悶，諸所惡業皆從此起，諸不善心皆從此出，故曰
X50n0821_p0742b15║一念瞋心起，八萬障門開。又云：瞋於羣生損害為
X50n0821_p0742b16║性，住不安隱，及惡行所依為業。不安隱者，謂損害
X50n0821_p0742b17║他自住苦故。此瞋事亦有十種：一、己身，二、所愛有
X50n0821_p0742b18║情，三、非所愛有情，四、過去怨親，五、未來怨親，六、現
X50n0821_p0742b19║在怨親，七、不可意境，八、嫉妬，九、宿習，十、他見。依此
X50n0821_p0742b20║十事而起十瞋，故
X50n0821_p0742b21║云何為癡於諸理事（至）能招後生雜染法故。
X50n0821_p0742b22║先出體用，不共無明多迷諦理，相應無明亦迷事
X50n0821_p0742b23║相，謂於諦等不能明了，昏迷暗昧而為體性，能障
X50n0821_p0742b24║無癡善根生煩惱業，故云一切雜染所依也。次轉
X50n0821_p0742c01║釋，謂由無明能起根本煩惱、隨煩惱業，又能招感
X50n0821_p0742c02║後生苦果，故知一切染法皆依無明而有，若離無
X50n0821_p0742c03║明無有起處。然此無明依七事起：一、世事，二、世間
X50n0821_p0742c04║安立事，三、運轉事，四、最勝事，五、真實事，六、雜染清
X50n0821_p0742c05║淨事，七、增上慢事。依此七事起無知故。瑜伽云：惡
X50n0821_p0742c06║行有三，謂貪、瞋、癡。由依止此三故，恒行身、語、意惡
X50n0821_p0742c07║行，故名惡行。又即依此三廣生無量不善行故，建
X50n0821_p0742c08║立三不善根。所以者何？以諸有情愛味世間所有
X50n0821_p0742c09║為因，行諸惡行；分別世間怨相為因，行諸惡行；執
X50n0821_p0742c10║著世間邪法為因，行諸惡行。是故貪、瞋、癡亦名惡
X50n0821_p0742c11║行，亦名不善根也。
X50n0821_p0742c12║云何為慢恃己於他（至）慢類由斯起亦無失。
X50n0821_p0742c13║先出體用。恃己尊勝、貢高、輕舉、藐視一切是其自
X50n0821_p0742c14║體，生苦是用。次轉釋，謂彼平生不以德業為事而
X50n0821_p0742c15║故慢德，故於一切有尊德者，不生謙恭、不自卑下、
X50n0821_p0742c16║自高自大、輕陵蔑裂，由斯生死無窮、受苦不盡。下
X50n0821_p0742c17║顯差別。此慢差別有七九種者，謂此慢有七體九
X50n0821_p0742c18║種也。言七體者，謂於下劣計己為勝、於等謂己為
X50n0821_p0742c19║等，令心高舉名之為慢。雖理本等，恃己評他故為
X50n0821_p0742c20║慢也。於等謂己勝、於勝謂己等，令心高舉名過慢，
X50n0821_p0742c21║加慢一等故。謂於勝己計己為勝，令心高舉名慢
X50n0821_p0742c22║過慢，卑上加二故。妄執諸行為我我所，令心高舉
X50n0821_p0742c23║為我慢，於自執我稱量高舉故。於真殊勝所得法
X50n0821_p0742c24║中，未得謂得、未證謂證，令心高舉名憎上慢。於多
X50n0821_p0743a01║勝中謂己少劣，令心高舉名卑劣慢。實無其德謂
X50n0821_p0743a02║己有德，令心高舉名邪慢。九種者，謂於三品我德
X50n0821_p0743a03║處生。三品者，勝、等、劣也。俱舍云：慢類有九：一我勝
X50n0821_p0743a04║慢類、二我等慢類、三我劣慢類。我勝慢類者，如於
X50n0821_p0743a05║勝計我勝是慢過慢，於勝計我等是過慢，於勝計
X50n0821_p0743a06║我劣是卑劣慢。我等慢類者，如於等計我勝是過
X50n0821_p0743a07║慢類，於等計我等是卑慢類。我劣慢類者，如於劣
X50n0821_p0743a08║計我劣是卑慢類。四有勝我慢類、五有等我慢類、
X50n0821_p0743a09║六有劣我慢類、七無勝我慢類、八無等我慢類、九
X50n0821_p0743a10║無劣我慢類。如是九種，從前七慢三中離出故。此
X50n0821_p0743a11║七種慢屬俱生者，在聖位中亦得現行，故通二斷。
X50n0821_p0743a12║云何為疑於諸諦理（至）是故此疑非慧為體。
X50n0821_p0743a13║先出體用；謂猶下，次釋。謂於無我諦實之理，首鼠
X50n0821_p0743a14║兩端，狐疑不信，不能決意直前修諸善業，故善不
X50n0821_p0743a15║生。此疑依六事生：一、聞不正法；二、見師邪行；三、見
X50n0821_p0743a16║所信受意見差別；四、性自愚魯；五、甚深法性；六、廣
X50n0821_p0743a17║大教法。由此六種，疑方生故。下揀異。一師言：此疑
X50n0821_p0743a18║無體，依慧假立，謂正猶豫時有慧簡擇，正簡擇時
X50n0821_p0743a19║復生猶豫，猶豫、簡擇二俱不定，故說為疑。疑能毗
X50n0821_p0743a20║益，輔助末底，末底即是般若。既曰疑能助智，故以
X50n0821_p0743a21║慧為體也。有師言：此疑別有自體，令慧不決，名之
X50n0821_p0743a22║為疑，非即是慧。論說惡見是假，餘皆實有。疑、慧既
X50n0821_p0743a23║各自有性，何故偏執以慧為體？梵語若南，此云智；
X50n0821_p0743a24║梵語毗若底，此云識；梵語末底，此云慧。末般二字
X50n0821_p0743b01║是慧義，若字是智義，故梵語般若，此翻智慧。前師
X50n0821_p0743b02║以末般二字皆是慧義，執慧為疑，故第二師破云：
X50n0821_p0743b03║若以毗末底之毗字為助慧之力，故執慧為疑者，
X50n0821_p0743b04║則應毗若南之毗字亦有助智之力，智亦應為識
X50n0821_p0743b05║乎？此既不然，彼云何爾？縱使疑能助慧，亦非由助
X50n0821_p0743b06║力便能轉變其體，是故此疑非慧為體。
X50n0821_p0743b07║云何惡見於諸諦理（至）六十五等分別起攝。
X50n0821_p0743b08║先總出體用。言顛倒者，以正為邪，以邪為正，染慧
X50n0821_p0743b09║而為體性，招感積集一切苦事而為業用。謂惡見
X50n0821_p0743b10║者，以苦捨苦，此世他世多受苦故。此一惡見行相
X50n0821_p0743b11║差別總有五種：一、薩迦耶見，此云身見，執身為我，
X50n0821_p0743b12║起諸見故。謂於五取蘊法執我、我所，由此身見一
X50n0821_p0743b13║切見趣依之而起。此見差別有二十句、六十五等，
X50n0821_p0743b14║皆是外道分別計度而起。二十句者，對法第一云：
X50n0821_p0743b15║謂如計色是我，我有色，色屬我，我在色中。一蘊有
X50n0821_p0743b16║四，五蘊合有二十句也。五為我見，餘皆我所。謂相
X50n0821_p0743b17║應我所即我有色，隨逐我所即色屬我，不離我所
X50n0821_p0743b18║即我在色中。故楞嚴云：或自固身云色是我，或是
X50n0821_p0743b19║我圓遍含國土云我有色，或彼前緣隨我迴復云
X50n0821_p0743b20║色屬我，或復我依行中相續云我在色。若歷三世
X50n0821_p0743b21║便有六十，加身即我，我復異身為六十二也。言六
X50n0821_p0743b22║十五者，婆沙論云：謂如以色為我，於餘四蘊各三
X50n0821_p0743b23║我所，謂是我瓔珞、我童僕、我窟宅，即有十二，我為
X50n0821_p0743b24║十三。五蘊總有六十我所，見有五，我見為六十五。
X50n0821_p0743c01║此等皆是分別我見。
X50n0821_p0743c02║二邊執見，謂即於彼（至）七斷滅論等分別趣攝。
X50n0821_p0743c03║先出行相，謂此邊執皆是薩迦耶見增上之力，故
X50n0821_p0743c04║隨彼所執起斷常見障處，中道出離而為業用。言
X50n0821_p0743c05║前際四徧常者，瑜伽云：謂我及世間一切皆常，但
X50n0821_p0743c06║有隱顯。依上中靜慮等起宿命住，隨念生四常論：
X50n0821_p0743c07║一、由憶二萬成壞劫中事，二、能憶四萬劫中事，三、
X50n0821_p0743c08║能憶八萬劫中事，四、依天眼所見現在有情生時
X50n0821_p0743c09║死時諸蘊相續，彼便執我世間俱常。一分常論者，
X50n0821_p0743c10║一者從梵天沒來生此間，得宿命住，作如是執：梵
X50n0821_p0743c11║王是常，我等無常。故名一分。二、聞梵王有如是見：
X50n0821_p0743c12║大種是常，心是無常。彼亦計此。三、有從戲忘天沒
X50n0821_p0743c13║來生此間，得通起執：不生此者是常，我生此者是
X50n0821_p0743c14║無常。四、有從意憤天沒來生此間者亦爾。此天住
X50n0821_p0743c15║妙高層級，或三十三天。後際有想十六者，有四四
X50n0821_p0743c16║句。第一四句，我有色，死後有想，執色為我，名我有
X50n0821_p0743c17║色，取諸法說，名為有想，即欲界全色界一分，除無
X50n0821_p0743c18║想天。二、無我色，死後有想，執無色四蘊為我，此在
X50n0821_p0743c19║欲界乃至無所有處，唯除非想天。三、我亦有色亦
X50n0821_p0743c20║無色，死後有想，執五蘊為我。四、我非有色非無色，
X50n0821_p0743c21║死後有想，遮第三也。第二四句云：一、執我有邊，死
X50n0821_p0743c22║後有想，執色為我，體有分限，如指節等。二、執我無
X50n0821_p0743c23║邊，死後有想，執非色為我，遍一切處故。三、執我亦
X50n0821_p0743c24║有邊亦無邊，死後有想，執我隨身有卷舒等。四、執
X50n0821_p0744a01║我非有邊非無邊，死後有想，遮第三也。第三四句
X50n0821_p0744a02║者，一、我有一想，在前三無色。二、我有種種想，謂喜
X50n0821_p0744a03║樂等，在欲界色界，除無想天。三執少色或少無色
X50n0821_p0744a04║為我想，為我我所與彼合，名為少想，在欲色界，除
X50n0821_p0744a05║無想天。四無量想者，執無量色，或執無量無色為
X50n0821_p0744a06║我想，我與彼合，名無量想。第四四句者，我純有樂，
X50n0821_p0744a07║死後有想，在前三靜慮。二我純有苦，死後有想，在
X50n0821_p0744a08║地獄中。三我純有苦有樂，死後有想，在人欲天畜
X50n0821_p0744a09║生界。四我純無苦無樂，死後有想，在第四禪。言無
X50n0821_p0744a10║想俱非各八論者，無想八論，有二四句。初四句者，
X50n0821_p0744a11║一我有色，死後無想，執色為我，得無想定，此見有
X50n0821_p0744a12║人，得定生彼，作如是計。二我無色，死後無想，執命
X50n0821_p0744a13║根為我，得無想定。三執我亦有色亦無色，死後無
X50n0821_p0744a14║想，雙執色命根，合起一我，得無想定。四執我非有
X50n0821_p0744a15║色非無色，死後無想，遮第三句也。第二四句者，一
X50n0821_p0744a16║執我有邊，死後無想，執色為我，其量狹小，得無想
X50n0821_p0744a17║定。二執我無邊，死後無想，執色為我，徧一切處。第
X50n0821_p0744a18║三執我亦有邊亦無邊，死後無想，執色為我，隨身
X50n0821_p0744a19║舒卷。第四句者，遮第三也。言俱非八論者，有二四
X50n0821_p0744a20║句。一執我有色，死後非有想非無想，執色為我，見
X50n0821_p0744a21║諸有情，入非想非非想定，想不明利，作如是執。二
X50n0821_p0744a22║執我無色，死後非有想非無想，此執無色蘊為我
X50n0821_p0744a23║等，入非想非非想定，想不明了，作如是執。三執我
X50n0821_p0744a24║亦有色亦無色，死後非有想非無想，執色無色為
X50n0821_p0744b01║我，見有情等，入非想非非想定。第四句，遮第三也。
X50n0821_p0744b02║第二四句者，一執我有邊，死後非有想非無想，乃
X50n0821_p0744b03║至第四句，其文易知。如是一切，皆執四無色為我，
X50n0821_p0744b04║以得非想非非想定，容有此執：一、由彼定時分位
X50n0821_p0744b05║促，故別以一一蘊而為所緣，執我有邊；二、由彼定
X50n0821_p0744b06║時分長，故總以四蘊為所緣，故執我無邊；三、由彼
X50n0821_p0744b07║定或一一蘊，或總為所緣，成第三句。第四句遮第
X50n0821_p0744b08║三也。言七斷滅者：一、執我有色，麤四大種所造為
X50n0821_p0744b09║性，死後斷滅，畢竟無有，見身死後有而無故；二、我
X50n0821_p0744b10║欲界天，死後斷滅；三、我色界天，死後斷滅；四、我空
X50n0821_p0744b11║無邊處，乃至色非非想處，皆云死後斷滅。後之四
X50n0821_p0744b12║執，執彼彼地為生死頂，故前四十見為常，後七見
X50n0821_p0744b13║為斷，此皆見斷，名分別起。第二、小乘假實二邊：即
X50n0821_p0744b14║一說部等，執一切法但有假名，而無實體，是著假
X50n0821_p0744b15║邊；薩婆多部及犢子部等，執諸法皆實，是著實邊。
X50n0821_p0744b16║第三、大小乘空有二邊：即小乘有部等，執心外有
X50n0821_p0744b17║法，是著有邊；大乘清辯菩薩等，撥菩提涅槃悉無，
X50n0821_p0744b18║是著空邊。是以欲執二邊之情，即背中道之理；纔
X50n0821_p0744b19║作四句之解，便失一乘之門。須知非離邊有中，亦
X50n0821_p0744b20║非即邊是中。若離邊求中，則邊見未泯；若即邊是
X50n0821_p0744b21║中，中解猶存。是以難解難知，唯深般若。執之如大
X50n0821_p0744b22║火聚，四邊不可觸也；了之若清涼池，諸門皆可入
X50n0821_p0744b23║矣。故知法無定相，回轉由心，執即成非，達之無咎。
X50n0821_p0744b24║如四句法，通塞由人，在法名四句，悟入名四門，妄
X50n0821_p0744c01║計名四執，毀法名四謗。是知四句不動，得失空生；
X50n0821_p0744c02║一法無差，昇沉自異。又唯心訣破一百二十種見
X50n0821_p0744c03║解云：或和神養氣而保自然，或苦質摧形而為至
X50n0821_p0744c04║道，或執無著而椿立前境，或求靜慮而捺伏妄心，
X50n0821_p0744c05║或刳情滅法以凝空，或附影緣塵而抱相，或喪靈
X50n0821_p0744c06║源之真照，或殞佛種之正因，或純識凝神受報於
X50n0821_p0744c07║無情之地，或澄心泯色住果於八難之天，或著有
X50n0821_p0744c08║而守乾城，或撥無而同兔角，或絕見而居闇室，或
X50n0821_p0744c09║絕照而存所知，或認有覺是真佛之形，或傚無知
X50n0821_p0744c10║同木石之類，或執妄取究竟之果如即泥是瓶，或
X50n0821_p0744c11║忘緣取解脫之門似撥波求水，或外騁而妄興夢
X50n0821_p0744c12║事，或內守而端居抱愚，或宗一而物像同如，或見
X50n0821_p0744c13║異而各立法界，或守愚癡無分別而為大道，或尚
X50n0821_p0744c14║空見排善惡而作真修，或解不思議性作須空，或
X50n0821_p0744c15║體真善妙色為實有，或修沉機絕想同有漏之天，
X50n0821_p0744c16║或學覺觀思惟隨情量之域，或不窮妄性作冥初
X50n0821_p0744c17║之解，或昧於幻體立空無之宗，或認影像而為真，
X50n0821_p0744c18║或捨虗妄而求實，或詺見聞境為活物，或指幻化
X50n0821_p0744c19║境作無情，或起意而乖寂知，或斷念而虧佛用，或
X50n0821_p0744c20║迷性功德而起色身之見，或據畢竟空而生斷滅
X50n0821_p0744c21║之心，或執大理而頓棄莊嚴，或迷漸說而一向造
X50n0821_p0744c22║作，或據體離緣而堅性執，或忘泯一切而守己愚，
X50n0821_p0744c23║或定人法自爾而墮無因，或執境智和合而生共
X50n0821_p0744c24║見，或執心境混同亂能所之法，或著分別真俗縛
X50n0821_p0745a01║智障之愚，或守一如不變而墮常，或定四相所遷
X50n0821_p0745a02║而沉斷。或執無修而袪聖位，或言有證而背天真。
X50n0821_p0745a03║或躭依正而隨世輪迴，或厭生死而喪真解脫。或
X50n0821_p0745a04║迷真空而崇因著果，或味實際而欣佛厭魔。或著
X50n0821_p0745a05║隨宜所說而守語為真，或失音聲實相而離言求
X50n0821_p0745a06║嘿。或宗教乘而厭自心之定，或弘禪觀而斥了義
X50n0821_p0745a07║之詮。或鬪奇特而但顧出身，俄沉識海；或淨作潔
X50n0821_p0745a08║而唯求玄密，反墮陰城。或起殊勝知解而幹肉為
X50n0821_p0745a09║瘡，或住本性清淨而執樂成病。或尋文採義而飲
X50n0821_p0745a10║客水，或守靜居閒而坐法塵。或起有得心，談無相
X50n0821_p0745a11║大乘；或運圖度想，探物外玄旨。或廢說起絕言之
X50n0821_p0745a12║見，或存詮招執指之譏。或認動用而處生滅根源，
X50n0821_p0745a13║或專記憶而住識想邊際。或安排失圓覺之性，或
X50n0821_p0745a14║縱任虧入道之門。或起身心精進而滯有為，或守
X50n0821_p0745a15║任真無事而沉慧縛。或專計念勤思而失於正受，
X50n0821_p0745a16║或効無礙自在而放捨脩行。或隨結使而恃本性
X50n0821_p0745a17║空，或執纏盖而妄加除斷。或保重而生法愛，或輕
X50n0821_p0745a18║慢而毀佛因。或進脩而乖本心，或退墮而成放逸。
X50n0821_p0745a19║或語證相違而虧實地，或體用各據而乖佛乘。或
X50n0821_p0745a20║欣寂而住空，失大悲之性；或泯緣而厭假，違法爾
X50n0821_p0745a21║之門。或執我見而昧人空，或迷現量而堅法執。或
X50n0821_p0745a22║解不兼信而滋邪見，或信不具解而養無明。或云
X50n0821_p0745a23║人是而法執，或稱境深而智淺。或取而迷佛性，或
X50n0821_p0745a24║捨而乖即真。或離而違因，或即而亡果。或非而謗
X50n0821_p0745b01║實，或是而毀權。或惡無明而背不動智門，或憎異
X50n0821_p0745b02║境而懷法性三昧，或據同理而起增上慢，或貶別
X50n0821_p0745b03║相而破方便門，或是菩提而謗正法輪，或非眾生
X50n0821_p0745b04║而毀真佛體，或著本智而非權慧，或迷正宗而執
X50n0821_p0745b05║化門，或滯理溺無為之坑，或執事投虗幻之網，或
X50n0821_p0745b06║絕邊泯跡違雙照之門，而保正存中失方便之意，
X50n0821_p0745b07║或定慧偏習而燋爛道芽，或行孤興而沉埋佛道，
X50n0821_p0745b08║或作無作行修有為菩提，或著無著心學相似般
X50n0821_p0745b09║若，或起淨相而迷垢實性，或住正位而失俗本空，
X50n0821_p0745b10║或立無相觀而障翳真如，或起了知心而違背法
X50n0821_p0745b11║性，或守真詮而生語見，服甘露而早終，或敦圓理
X50n0821_p0745b12║而起著心，飲醍醐而成毒。已上略標一百二十種，
X50n0821_p0745b13║並是迷宗失旨，背湛乖真，揑目生花，迷頭認影，若
X50n0821_p0745b14║敲水而索火，似緣木以求魚，畏影逃空，捫風捉電，
X50n0821_p0745b15║苦非甘種，砂豈飯因？皆不能以法性融通，一旨和
X50n0821_p0745b16║會，便迷方便，悉入見纏，不達正宗，皆投見網。所以
X50n0821_p0745b17║天魔外道，本無其種，脩行失念，遂派其源。故知但
X50n0821_p0745b18║有所重所依，立知立解，絲毫見處不忘，皆成外道。
X50n0821_p0745b19║如華嚴頌云：以法性無故，無有能了知，如是解法
X50n0821_p0745b20║性，究竟無所解。以悉無自體，憑何作解？如辯兔角
X50n0821_p0745b21║之大小，了龜毛之短長，理事俱虗，可取咲於天下，
X50n0821_p0745b22║情塵自隔，實喪道於目前。是以若實悟宗之人，尚
X50n0821_p0745b23║不得存無見無解，豈可更隨言執意，而起有見有
X50n0821_p0745b24║解乎？若爾，何名正見？華手經云：佛告舍利弗：所言
X50n0821_p0745c01║正見者，無高無下，等觀諸法，乃至又正見者，無一
X50n0821_p0745c02║切見，是名正見。
X50n0821_p0745c03║三邪見，謂謗因果作用實事（至）諸如是等皆邪見攝。
X50n0821_p0745c04║此見如增上緣四見所不攝者，皆此見攝。謗因果
X50n0821_p0745c05║作用實事者，瑜伽云：謂依世間諸靜慮故，見世施
X50n0821_p0745c06║主一期壽命，恒行布施無有斷絕，從此命終生下
X50n0821_p0745c07║賤家貧窮匱乏。彼作是思：定無施與愛養祠祀。復
X50n0821_p0745c08║見有人一期壽中，恒行妙行或行惡行，見彼命終
X50n0821_p0745c09║墮於惡趣生捺洛迦，或往善趣生於天上樂世界
X50n0821_p0745c10║中。彼作是思：定無妙行及與惡行，亦無妙行惡行
X50n0821_p0745c11║二業異熟。復見有一剎帝利種，命終之後生婆羅
X50n0821_p0745c12║門毘舍首陀諸種性中，或婆羅門命終之後生剎
X50n0821_p0745c13║帝利等種性中。彼作是思：定無此世剎利等從彼
X50n0821_p0745c14║世剎利等種性中來，亦無彼世剎帝利等從此世
X50n0821_p0745c15║間剎帝利等種性中去。又復觀見諸離欲者生於
X50n0821_p0745c16║下地，又見母命終已生而為女，女命終已還作其
X50n0821_p0745c17║母，父終為子，子還作父。彼見父母不決定已，彼作
X50n0821_p0745c18║是思：世間必定無父無母。或復見人身壞命終，或
X50n0821_p0745c19║生無想、或生無色、或入涅槃，求彼生處不能得見。
X50n0821_p0745c20║彼作是思：決定無有化生眾生，以彼處所不可知
X50n0821_p0745c21║故。或於自身起阿羅漢增上慢已，臨命終時遂見
X50n0821_p0745c22║生相。彼作是念：世間必無真阿羅漢，無施無受亦
X50n0821_p0745c23║無祠祀，是名謗因。無有妙行惡行，是名謗用。無有
X50n0821_p0745c24║妙行惡行諸業及異熟果，是名謗果。無父無母無
X50n0821_p0746a01║化生有情，無真羅漢諸漏永盡，如是一切名謗實
X50n0821_p0746a02║事。言前際二無因者，一從無想天沒來生此間，無
X50n0821_p0746a03║宿住通，不能憶彼出心已前所有諸位，便執諸法
X50n0821_p0746a04║本無而起。如我亦爾，便執我及世間皆無有因。二
X50n0821_p0746a05║因尋伺，不憶前身，作如是執，無因而起。言四有邊
X50n0821_p0746a06║者，一由一向能憶下至無間地獄，上至第四靜慮，
X50n0821_p0746a07║執我於中悉皆充滿，便作是念：過此有我，我應能
X50n0821_p0746a08║見。故知有邊。二由一向能憶傍無有邊，執我遍滿，
X50n0821_p0746a09║故執無邊。三由能憶上下及傍，故雙執有邊無邊。
X50n0821_p0746a10║四由憶壞劫斷位，便生非有邊非無邊想，諸器世
X50n0821_p0746a11║間無所得故。言四不死矯亂者，婆沙論云：意外道
X50n0821_p0746a12║計天常住，名為不死；計不亂答，得生彼天。故佛呵
X50n0821_p0746a13║云：汝言秘密等，即是矯亂。言四種者，一恐無知，念
X50n0821_p0746a14║我不知善不善等，有餘問我，不得定答。我若定答，
X50n0821_p0746a15║恐彼鑒我無知，輕咲於我。彼天秘密義，不應皆說。
X50n0821_p0746a16║二行諂曲，作是思惟：非我淨天，一切隱密，皆許記
X50n0821_p0746a17║別，謂自所證及清淨道故。三懷恐怖，而無記別，恐
X50n0821_p0746a18║我昧劣，為他所知，由是因緣，不得解脫，以此為室，
X50n0821_p0746a19║而自安處。四有愚戇，專修止行，而無所知，若有問
X50n0821_p0746a20║我，我反詰一切，隨言無減，而印順之。言五現涅槃
X50n0821_p0746a21║者，一見現在受若天若人諸五欲樂，便謂涅槃。二
X50n0821_p0746a22║雖厭五欲，現住初定，以為涅槃，引在身中，名為得
X50n0821_p0746a23║樂。見他現在，住定亦爾。三厭尋伺故，現得第二定，
X50n0821_p0746a24║以為涅槃。四厭諸尋伺喜故，現住第三定，而為涅
X50n0821_p0746b01║槃。五厭喜樂，乃至出入息，現住第四定，以為涅槃，
X50n0821_p0746b02║待過去故，名為後際。又此計我現既有樂，後亦有
X50n0821_p0746b03║樂，故後際攝。或計自在等是一切物因者，由見世
X50n0821_p0746b04║間有情不隨欲轉，故作此計。所以者何？現見世間
X50n0821_p0746b05║於彼因時欲修淨業，不遂本欲，反更為惡；於彼果
X50n0821_p0746b06║時願生善處，不遂所欲，反受諸苦。彼作是思：世間
X50n0821_p0746b07║諸物必應別有作者、生者，為彼物父，即自在天。所
X50n0821_p0746b08║謂欲潔而偏染，好正而固邪，不反之於己，而歸之
X50n0821_p0746b09║天者。又以死生、存亡、禍福、貴賤，一切皆歸之天者，
X50n0821_p0746b10║皆此見攝。或有妄計諸邪解脫者，如楞伽云：或有
X50n0821_p0746b11║外道陰界入滅，境界離欲，見法無常，心心法品不
X50n0821_p0746b12║生；去來現在境界諸受陰盡，如種子壞，妄想不生。
X50n0821_p0746b13║斯等於此作涅槃想。或以從方至方，名為解脫。或
X50n0821_p0746b14║以外道惡燒智慧，見自性及士夫，彼二有間士夫
X50n0821_p0746b15║所出，名為自性。如冥初比求那轉變，求那是作者，
X50n0821_p0746b16║作涅槃想。或見自在真實作生死者，或有覺二十
X50n0821_p0746b17║五真實，或王守護國受六德論作涅槃等。有如是
X50n0821_p0746b18║比種種妄想，外道所說，不成所成，智者所棄。或復
X50n0821_p0746b19║妄計非道為道者，有諸外道作如是見：若有眾生
X50n0821_p0746b20║於孫陀利迦河沐浴支體，所有諸惡皆悉除滅，第
X50n0821_p0746b21║一清淨。復有外道持牛戒、狗戒、猪戒、雉戒、鷄戒、鹿
X50n0821_p0746b22║戒、烏戒，或持油墨戒，或持露形戒，或持灰戒，或持
X50n0821_p0746b23║熏鼻、拔髮、臥棘、臥杵、自苦戒，或持糞穢戒等，計為
X50n0821_p0746b24║清淨。諸如是等，皆邪見攝。
X50n0821_p0746c01║四見取謂於諸見（至）一切鬪諍所依為業。
X50n0821_p0746c02║見取者，取他見為己見，謂於三見及所依蘊，隨執
X50n0821_p0746c03║為最為勝為能得清淨，由是各各互執為勝，一切
X50n0821_p0746c04║鬪諍因之而起，故曰一切鬪諍所依為業。
X50n0821_p0746c05║五、戒禁取謂於隨順（至）說為邪見非二取攝。
X50n0821_p0746c06║戒禁者，謂牛狗等及自拔髮熏鼻僧佉定慧等。由
X50n0821_p0746c07║執彼因果皆為㝡勝、為清淨、為解脫、為出離，依此
X50n0821_p0746c08║進修毫無利益枉受勤苦，故曰無利勤苦也。昔有
X50n0821_p0746c09║二外道：一名布剌拏雉迦，受持牛戒；二名頞剃剌
X50n0821_p0746c10║羅栖你迦，受持狗戒。二人異時往佛所，種種愛語
X50n0821_p0746c11║相慰問已，時布剌拏問世尊：此栖你持狗戒脩道
X50n0821_p0746c12║已滿，當生何處？世尊告曰：汝止莫問。再三請佛，佛
X50n0821_p0746c13║乃告言：受持狗戒若無缺犯當生狗中，若有缺犯
X50n0821_p0746c14║當墮地獄。彼聞佛語悲泣哽咽不能自勝。世尊告
X50n0821_p0746c15║曰：吾先告言：止不須問。今果懷恨。時布剌拏言：不
X50n0821_p0746c16║意此人當生狗趣，故我悲泣。然我長夜受持牛戒，
X50n0821_p0746c17║將來亦當爾耶？唯願大慈為我宣說。世尊告曰：准
X50n0821_p0746c18║前狗戒，此等皆由不了真道妄執邪因。婆沙又問：
X50n0821_p0746c19║云何受猪戒牛戒狗戒名無缺犯？答：一如牛法狗
X50n0821_p0746c20║法名無缺犯。故顯揚云：為執受淨物故而得清淨、
X50n0821_p0746c21║為執受不淨物故得清淨耶？若由執受淨物故得
X50n0821_p0746c22║清淨者，世間共許狗等不淨，而汝計執受狗等戒
X50n0821_p0746c23║得清淨者，不應道理。若由執受不淨物者，自體不
X50n0821_p0746c24║淨而能令他淨，不應道理。豈非枉受勤苦耶？問：此
X50n0821_p0747a01║二取中皆有執為㝡勝能得清淨，有餘處說執為
X50n0821_p0747a02║最勝名為見取、執能得淨名戒取者，此義云何？答：
X50n0821_p0747a03║是影略說，或隨轉理門說。若欲義全，必是因果雙
X50n0821_p0747a04║計為得。不爾，云何？非滅計滅、非道計道者，是邪見
X50n0821_p0747a05║攝、非二取攝。但邪見單計因果、二取雙計因果，故
X50n0821_p0747a06║不同耳。
X50n0821_p0747a07║如是總別十煩惱中（至）或是俱生或分別起。
X50n0821_p0747a08║此異門分攝也。先俱生分別。言總別者，前五為總，
X50n0821_p0747a09║不分析故；後五為別，一見分五故。如是十煩惱中，
X50n0821_p0747a10║貪、嗔、癡、慢、身見、邊見皆通俱生分別，以彼六種任
X50n0821_p0747a11║運時、思察時俱得生故。疑與邪見、見取、戒禁取唯
X50n0821_p0747a12║分別起，不通俱生，要由惡友、邪教二種外緣之力，
X50n0821_p0747a13║又得自己深思細察內因之力，方得起故。一師言：
X50n0821_p0747a14║俱生邊執唯是斷見，常見相麤，無俱生義，要由惡
X50n0821_p0747a15║友、邪教等力方得生故。下引證。瑜伽：問：云何邊執
X50n0821_p0747a16║見是俱生耶？答：謂斷見攝俱生。又問：何由而知？答：
X50n0821_p0747a17║謂見道前學修六種現觀者，已伏分別諸惑，唯有
X50n0821_p0747a18║俱生，而由起如是怖。今者我之我在何所耶？豈非
X50n0821_p0747a19║俱生與斷見相應？故禽獸等雖愚蠢物，若遇違緣，
X50n0821_p0747a20║皆恐我斷而生驚怖，故知斷見攝俱生也。一師言：
X50n0821_p0747a21║彼論言俱生唯通斷見者，是依麤相說。若據實理
X50n0821_p0747a22║而論，俱生亦通常見，謂諸禽獸唯是執我常存，故
X50n0821_p0747a23║亦熾然造作長時資具，如營巢穴以避風雨，集果
X50n0821_p0747a24║蓏以養口腹，豈非執我常存耶？故顯揚下引證。
X50n0821_p0747b01║此十煩惱誰幾相應（至）諸煩惱生必由癡故。
X50n0821_p0747b02║此明自難相應也。貪嗔疑三，決不俱起。愛憎二境，
X50n0821_p0747b03║互相違故。於境不決，不起貪著故。貪慢見三，或得
X50n0821_p0747b04║相應。言或者，不定之辭。所愛所陵，二境各別，故不
X50n0821_p0747b05║俱起。所染所恃，二境相同，可說相應。貪於五見，皆
X50n0821_p0747b06║生愛染，故定相應。嗔慢疑三，或得俱起。所嗔所恃，
X50n0821_p0747b07║二境不同，故不相應。所蔑所憎，二境相同，可說俱
X50n0821_p0747b08║起。初猶豫時，未起憎心，可說瞋疑不並。久思不決，
X50n0821_p0747b09║便發憤心，可說瞋疑俱起。若疑順事，則瞋心不起。
X50n0821_p0747b10║若疑違事，則忿戾亦生。故瞋與二取，必不相應。執
X50n0821_p0747b11║為㝡勝，斷不生憎，故瞋與身邊邪見，或得相應。樂
X50n0821_p0747b12║蘊執常，不起憎心。苦蘊執常，遂生忿恚。苦蘊起斷，
X50n0821_p0747b13║則瞋無。樂蘊起斷，則瞋有。邪見誹謗惡事，則不生
X50n0821_p0747b14║瞋。誹謗好事，瞋亦得起。故慢有定見，疑則兩端，故
X50n0821_p0747b15║不相應。慢與五見，皆不相違，然於斷見，必不俱起。
X50n0821_p0747b16║慢與身見邪見，一分亦爾。身見執有樂蘊，邪見誹
X50n0821_p0747b17║謗惡事，可說相應。身見執苦劣蘊，邪見誹撥好事，
X50n0821_p0747b18║亦不相應。疑無審決，見有定議，決不相應。五見自
X50n0821_p0747b19║類，必不相應，非一心中有多慧故。癡與九種，皆得
X50n0821_p0747b20║相應，煩惱由此而得起故。
X50n0821_p0747b21║此十煩惱何識相應（至）由稱量等起慢等故。
X50n0821_p0747b22║此論八識相應。此十煩惱，藏識全無無記性故。末
X50n0821_p0747b23║那有四，癡、見、慢、愛、意識皆具。五識唯三，謂貪、瞋、癡。
X50n0821_p0747b24║問：何故無餘？答：由稱量、猶豫、推求起慢、疑。五見、五
X50n0821_p0747c01║識無稱量故，不與慢相應；無猶豫故，不與疑相應；
X50n0821_p0747c02║無推求故，不與五見相應。
X50n0821_p0747c03║此十煩惱何受相應（至）餘受俱起，如理應知。
X50n0821_p0747c04║此論受相應也。此十煩惱貪瞋癡三，無論俱生分
X50n0821_p0747c05║別，皆與五受相應。問：貪是愛心，何通憂苦？瞋唯恚
X50n0821_p0747c06║性，喜樂何來？答：貪遇違緣亦生憂苦，瞋逢順境喜
X50n0821_p0747c07║樂俱通。一師言：俱生分別所起之慢四受相應，唯
X50n0821_p0747c08║除苦受。問：慢何憂俱？答：恃苦劣蘊憂相應故。一師
X50n0821_p0747c09║言：俱生我慢亦苦受俱，純苦趣中意有苦故。若分
X50n0821_p0747c10║別慢不與苦俱，純苦趣中無彼慢故。所以無者，純
X50n0821_p0747c11║苦趣中無邪師邪教熏習故。彼不造引惡趣業，要
X50n0821_p0747c12║待分別能發彼故，純苦趣中無分別故。疑與邪見
X50n0821_p0747c13║二取四受，除苦唯分別起，無俱生義。問：心生猶豫，
X50n0821_p0747c14║何得有喜？答：若因欲事而疑無苦無憂，亦生喜受
X50n0821_p0747c15║故。問：二取於諸見戒執為㝡勝，何故憂俱？答：二取
X50n0821_p0747c16║若緣憂俱，見憂俱戒及所依蘊憂相應故。如熏鼻
X50n0821_p0747c17║拔髮，種種無利勤苦事業亦有憂故。一師言：俱生
X50n0821_p0747c18║身、邊二見與喜、樂、捨三受相應，非五識俱，故無苦
X50n0821_p0747c19║受；唯無記性，故無憂受。若分別身、邊二見，四受除
X50n0821_p0747c20║苦。問：何故憂俱？答：執苦樂蘊為常為斷，皆生憂故。
X50n0821_p0747c21║一師言：俱生身、邊二見亦與苦俱，純受苦處，緣極
X50n0821_p0747c22║苦蘊，苦定相應故。論說下。引證，如前。餘如前說者，
X50n0821_p0747c23║指分別見。如上所論，皆依實義研窮，非依麤相說。
X50n0821_p0747c24║若約麤相，則貪、慢、身見、邊見、見取、戒禁取皆與三
X50n0821_p0748a01║受相應，除憂、苦二受。瞋唯三受，除喜、樂二受。癡五
X50n0821_p0748a02║受俱，邪見及疑與四受俱，唯除苦受。若貪、癡俱生
X50n0821_p0748a03║樂受，通下四地，謂欲界至三禪，通六識故。若慢、疑
X50n0821_p0748a04║及五見俱生樂受，除欲界而通三禪，唯意識故。疑
X50n0821_p0748a05║與獨行、無明，欲界唯憂、捨二受，不及瞋者，上界無
X50n0821_p0748a06║故。餘受俱起，如理應知者，言九惱、四受，於三界中
X50n0821_p0748a07║或有或無，苦受亦爾。
X50n0821_p0748a08║此與別境幾互相應（至）見非慧。俱不異慧故。
X50n0821_p0748a09║此論別境相應也。貪、瞋、癡、慢，容五俱起。問：行相麤
X50n0821_p0748a10║動，何得有定？答：專注一境，起貪等故，亦得有定。疑
X50n0821_p0748a11║及五見，容與四俱。疑除勝解，猶豫不決故。見非慧
X50n0821_p0748a12║俱，見即是慧，無一心中有多慧故。
X50n0821_p0748a13║此十煩惱何性所攝（至）雖數現起不障善故。
X50n0821_p0748a14║此論三性相應也。瞋唯不善者，以瞋發時損惱自
X50n0821_p0748a15║他故。餘九皆通不善、無記。此九若屬上二界者，唯
X50n0821_p0748a16║無記攝，非是不善，以由二界定力伏故。此九若欲
X50n0821_p0748a17║界繫分別起者，非是無記，唯是不善，能發惡業故。
X50n0821_p0748a18║若是俱生，發惡行者亦是不善，不發惡行者是無
X50n0821_p0748a19║記攝。何以故？以彼微細不障善故、不發惡故。當知
X50n0821_p0748a20║九中唯是俱生身邊二見，不發惡業。又不障善，唯
X50n0821_p0748a21║無記攝。
X50n0821_p0748a22║此十煩惱何界繫耶？（至）彼依多分或別緣說。
X50n0821_p0748a23║此論界繫相應也。此十煩惱，瞋唯欲界，上界無瞋，
X50n0821_p0748a24║故餘九皆通三界。先明下界起上界惑。若生下地，
X50n0821_p0748b01║未離下地煩惱，上地煩惱不現在前。要在下地伏
X50n0821_p0748b02║麤俱生，得彼上地根本定已，上地煩惱皆容現起。
X50n0821_p0748b03║問：何故諸有漏道不伏分別及細俱生，但伏俱生
X50n0821_p0748b04║麤惑，即得彼地根本定？答：諸有漏道雖不能伏分
X50n0821_p0748b05║別及細俱生，而能伏除麤俱生惑，漸得根本定者，
X50n0821_p0748b06║以彼俱生麤惑依外門轉，能迷事故，散亂麤動，正
X50n0821_p0748b07║障定故，是故先伏方得彼定。得彼定已，上界分別
X50n0821_p0748b08║起惑及細俱生方得現前。次明上地起下地惑。若
X50n0821_p0748b09║在上地，下地諸惑分別俱生皆容現起。如生第四
X50n0821_p0748b10║無想天，天報已盡，捨離天形，現中有身，謗阿羅漢，
X50n0821_p0748b11║必受後有，墮地獄中。爾時，無想天人身在上地，五
X50n0821_p0748b12║衰相現，將生下地，即起下地，潤生愛染，得生下地。
X50n0821_p0748b13║問：既言上地能起下惑，而言生上不起下者，何故？
X50n0821_p0748b14║答：此依多分說不起下，其實少分亦起下惑。下明
X50n0821_p0748b15║上下互相為緣。先下地緣上，下地煩惱亦緣上地。
X50n0821_p0748b16║論說欲界貪煩惱求生上地時，味上定故。瞋恚既
X50n0821_p0748b17║憎滅道，亦憎離欲，故知貪、瞋皆緣上地。若以總緣
X50n0821_p0748b18║上界諸行而論，則身見執我、我所，邊見執斷、執常，
X50n0821_p0748b19║我慢令心高舉，皆得緣上。此既得緣，餘五緣上，其
X50n0821_p0748b20║理極成。問：既言下地能緣上地，集論說言下界貪
X50n0821_p0748b21║等不緣上者，何故？答：或依麤相說，或依別緣說。依
X50n0821_p0748b22║麤相說者，不見此地執他地法以為我、我所故。依
X50n0821_p0748b23║別緣說者，邊見必依身見起故。由此二義，故言下
X50n0821_p0748b24║地不緣上也。問：上地煩惱亦緣下地者，何故？答：以
X50n0821_p0748c01║生上地者，恃己勝德，陵篾下界有情，故能緣下。若
X50n0821_p0748c02║以總緣下界諸行而論，則身見執我、我所，邊見執
X50n0821_p0748c03║斷、執常，貪愛令心染著，皆得緣下。疑後三見，應知
X50n0821_p0748c04║亦爾。不言瞋者，上無瞋故。不言癡者，決定有故。而
X50n0821_p0748c05║說下，通難如前。
X50n0821_p0748c06║此十煩惱，學等何攝？非學、無學，彼唯善故。
X50n0821_p0748c07║此論位次相應。此十煩惱，非學無學位攝，以學無
X50n0821_p0748c08║學唯攝善性，不攝不善。故瑜伽云：學方便善義，一
X50n0821_p0748c09║切一分是有學；學究竟善義，一切一分是無學；離
X50n0821_p0748c10║前二種所有善染汙無記法，一切一分是非學非
X50n0821_p0748c11║無學。
X50n0821_p0748c12║此十煩惱何所斷耶（至）不違諦觀故修所斷。
X50n0821_p0748c13║此論伏斷也。此十煩惱非非所斷，佛果位中現種
X50n0821_p0748c14║俱盡，無此染故，唯與善等相應。故瑜伽云：現觀諦
X50n0821_p0748c15║智，現觀所應斷義，一切一分是見所斷；從現觀後
X50n0821_p0748c16║脩道所斷義，一切一分是脩所斷；一切染汙永斷
X50n0821_p0748c17║對治義及已斷義，一切一分是非所斷。今言非非
X50n0821_p0748c18║所斷，正顯是見修所斷也。此十分別起者，地前已
X50n0821_p0748c19║伏，真見道時種現俱斷，故曰唯見所斷。此十煩惱，
X50n0821_p0748c20║四唯分別，六兼俱生。若俱生者，即貪、瞋、癡、慢、身見、
X50n0821_p0748c21║邊見也。此在七地中或時現起，八地永伏，至等覺
X50n0821_p0748c22║金剛喻定現在前時，一時頓斷，故曰唯脩所斷。見
X50n0821_p0748c23║道所斷十種分別一時頓斷者，以真見道時總緣
X50n0821_p0748c24║四諦，故一斷永斷也。問：斷惑何以總別緣？答：以迷
X50n0821_p0749a01║諦相時有總別故。言總者，謂十煩惱總迷四諦，以
X50n0821_p0749a02║苦集二諦是世間因果，是十煩惱所因依處，故迷
X50n0821_p0749a03║而不斷；滅道二諦是出世因果，是十煩惱所怖畏
X50n0821_p0749a04║處，故迷而不脩。唯其總迷，是以總緣。言別者，謂十
X50n0821_p0749a05║煩惱別迷四諦而起，如身邊二見唯迷苦諦，不迷
X50n0821_p0749a06║三諦，餘八通迷。何故身邊唯迷苦諦？謂彼不知此
X50n0821_p0749a07║身是苦果，而於苦果執我我所及執斷常，故曰唯
X50n0821_p0749a08║果處起。唯其迷處既堅，故脩觀時別以空無我二
X50n0821_p0749a09║法對治身邊也。此對治法亦屬苦諦，唯觀苦境故。
X50n0821_p0749a10║何故八通迷四？謂疑與身見、邊見、邪見、親迷苦理。
X50n0821_p0749a11║言親迷者，不知五取蘊本無有我，而起二十句薩
X50n0821_p0749a12║迦耶見，是迷苦薩迦耶見。即用此見以為依止，於
X50n0821_p0749a13║五取蘊執斷執常，是迷苦邊見。又諸邪見，謂無施
X50n0821_p0749a14║等乃至妙行惡行業果及與異熟，又撥無父母化
X50n0821_p0749a15║生有情，是迷苦邪見。若於苦諦不能決定而生猶
X50n0821_p0749a16║豫，是迷苦疑。若有見取妄取迷苦，所有諸見以為
X50n0821_p0749a17║第一，能得清淨解脫出離，是迷苦見取。若復妄取
X50n0821_p0749a18║隨順此見，此見隨法所受禁戒以為第一，能得清
X50n0821_p0749a19║淨解脫出離，是迷苦戒取。由此執故，於自所起見
X50n0821_p0749a20║寶愛堅著，是迷苦貪。於他所起見抑伏違損而生
X50n0821_p0749a21║忿恚，是迷苦瞋。復恃此見於彼眷屬心高生舉，是
X50n0821_p0749a22║迷苦慢。無明有二：一與諸見及疑貪等相應、二獨
X50n0821_p0749a23║於苦諦生迷者，此二皆是迷苦無明。上明十煩惱
X50n0821_p0749a24║皆迷苦諦見苦所斷，下明八迷後三諦。疑及邪見
X50n0821_p0749b01║親迷集等二取貪等准苦應知者，謂諸沙門婆羅
X50n0821_p0749b02║門謗因邪見計自在等，是一切物因無別有因，是
X50n0821_p0749b03║迷集諦所起邪見。若有見取，取彼諸見以為第一
X50n0821_p0749b04║能得清淨，是迷集諦所起見取。若於隨順此見諸
X50n0821_p0749b05║法所受禁戒，執為第一能得清淨，是迷集諦所起
X50n0821_p0749b06║戒取。餘如前說。如是八種煩惱隨眠，迷於集諦見
X50n0821_p0749b07║集所斷。若諸沙門婆羅門，計有邊無邊不死矯亂
X50n0821_p0749b08║諸見一分，及說現法涅槃論者，撥阿羅漢所有斷
X50n0821_p0749b09║德，誹謗滅諦橫計解脫，是迷滅諦所起邪見。若有
X50n0821_p0749b10║見取，取彼諸見以為第一能得清淨，是迷滅諦所
X50n0821_p0749b11║起見取。若於隨順彼見諸法所受戒禁，以為第一
X50n0821_p0749b12║能得清淨，是迷滅諦所起戒取。由此執故，於自所
X50n0821_p0749b13║起見寶惜愛着，是迷滅貪。於他所起見抑伏違損
X50n0821_p0749b14║而起瞋恚，是迷滅瞋。餘如前說。如是八種煩惱隨
X50n0821_p0749b15║眠，迷於滅諦見滅所斷。若撥無世間真阿羅漢果，
X50n0821_p0749b16║一切智為導首，有為無漏不死矯亂邪見一分，誹
X50n0821_p0749b17║謗道諦非真出離，妄計非道以為正道，能盡能出
X50n0821_p0749b18║一切諸苦，如是名為迷道邪見。若有見取，取彼邪
X50n0821_p0749b19║見以為第一能得清淨，如是名為迷道見取。若於
X50n0821_p0749b20║隨順彼見諸法所受禁戒，取為第一能得清淨，是
X50n0821_p0749b21║名迷道所起戒取。所餘貪等迷道煩惱，如前應知。
X50n0821_p0749b22║如是八種煩惱隨眠，迷於道諦見道所斷。問：瞋何
X50n0821_p0749b23║以與滅道相應？答：然瞋亦能親迷滅道，由怖畏彼
X50n0821_p0749b24║生憎嫉故。謂迷滅道起怖畏心、起損害心、起恚惱
X50n0821_p0749c01║心，如是瞋恚迷於滅道亦得相應。故次結云：迷諦
X50n0821_p0749c02║親䟽，麤相如是。言踈者，變帶仗託附影而起故。言
X50n0821_p0749c03║親者，如鉗取物似日舒光。故此皆是見所斷攝。若
X50n0821_p0749c04║委細說，則通脩所斷。若貪、瞋、慢、疑與邪見二取相
X50n0821_p0749c05║應起者，此與六識相應隨應，如彼見道所斷。若俱
X50n0821_p0749c06║生身見與邊執見，及彼二見相應愛、慢、無明，雖迷
X50n0821_p0749c07║苦諦而與第七相應任運而起，細難斷故脩道方
X50n0821_p0749c08║斷。問：瞋等十煩惱俱迷四諦，云何此六通脩所斷？
X50n0821_p0749c09║答：此瞋、愛等雖不迷四諦而起迷別事生，然亦不
X50n0821_p0749c10║違四諦觀，故脩所斷。如雖不起世間因果貪，而猶
X50n0821_p0749c11║貪已欲證無餘涅槃；雖不起世間因果瞋，而猶瞋
X50n0821_p0749c12║已未獲無餘涅槃；雖不執世間斷、常二見，或執出
X50n0821_p0749c13║世間空、中二見；雖不恃分別而生慢，或恃法、我而
X50n0821_p0749c14║生慢故。
X50n0821_p0749c15║雖諸煩惱皆有相分（至）餘門分別如理應思。
X50n0821_p0749c16║此論所緣相應也。此十煩惱皆有相分，若俱生起
X50n0821_p0749c17║者有本質，分別起者無本質，名緣有體、無體煩惱。
X50n0821_p0749c18║然彼親所緣雖皆有漏，而所仗本質或通無漏，以
X50n0821_p0749c19║煩惱托心王為本質，故通無漏，名緣有漏、無漏煩
X50n0821_p0749c20║惱。若緣自地煩惱，親取其體，則相分似質，名緣分
X50n0821_p0749c21║別所起事境。言事境者，以有體故。若緣滅、道二諦
X50n0821_p0749c22║及緣他地煩惱，未能親取其體，故相分與本質兩
X50n0821_p0749c23║不相似，名緣分別所起名境。言名境者，無體而有
X50n0821_p0749c24║名。故瑜伽云：煩惱所緣略有五種：一、緣邪分別所
X50n0821_p0750a01║起事境，即分別十煩惱所緣；二、緣見境，即身、邊二
X50n0821_p0750a02║見所緣；三、緣戒禁境，邪見所緣；四、緣自分別所起
X50n0821_p0750a03║名境，二取所緣；五、緣任運堅固事境，即俱生煩惱
X50n0821_p0750a04║所緣。餘門下，結示。
X50n0821_p0750a05║已說根本六煩惱相（至）遍染心故名大隨煩惱。
X50n0821_p0750a06║此釋第五位隨煩惱也。先問，次舉頌答。論曰下，先
X50n0821_p0750a07║釋總名。言隨煩惱者，謂忿等十及忘念、不正知、放
X50n0821_p0750a08║逸等假心所，唯是根本煩惱，分位差別故。或無慚、
X50n0821_p0750a09║無愧及掉舉五法，雖別有體，皆是根本煩惱，同等
X50n0821_p0750a10║流類，由煩惱為因，此得生故，名之為隨。然忿等十，
X50n0821_p0750a11║自類相望，唯於不善心中各別而起，若一時生，必
X50n0821_p0750a12║無第二，故名為小。無慚、無愧，自類俱行，遍不善性，
X50n0821_p0750a13║不通有覆，但得名中。掉舉等八，自類名俱，徧染二
X50n0821_p0750a14║性，以得俱生，不可名小，染皆徧故，不得名中。二義
X50n0821_p0750a15║既殊，故八名大。
X50n0821_p0750a16║云何為忿依對現前（至）離瞋無別，忿相用故。
X50n0821_p0750a17║忿者，怒發也。謂依對目前不饒益境，憤怒發起是
X50n0821_p0750a18║其性，執持器仗是其用，謂忿怒多發暴惡身表業。
X50n0821_p0750a19║故瑜伽云：若瞋恚纏，能令面貌慘烈奮發；若煩惱
X50n0821_p0750a20║纏，能令發起執持刀杖鬪訟違諍，故名憤發。瞋一
X50n0821_p0750a21║分攝。若一朝之忿，忘其身以及其親，此忿不可有。
X50n0821_p0750a22║若一怒而安天下，一忿而超出世間，此忿不可無。
X50n0821_p0750a23║云何為恨？由忿為先（至）離瞋無別，恨相用故。
X50n0821_p0750a24║由先有忿，懷惡不捨，遂成冤結。每一思之，身熱心
X50n0821_p0750b01║惱。以結恨者，皆由不能含容忍耐，如火燒心，恒熱
X50n0821_p0750b02║惱故。瞋一分攝，此恨不可有。若恨未全道力，恨己
X50n0821_p0750b03║不如聖賢，此恨不可無。
X50n0821_p0750b04║云何為覆於自作罪（至）不可執為唯是貪分。
X50n0821_p0750b05║覆，藏護也。謂於平生所作過惡，恐失利養名譽，隱
X50n0821_p0750b06║藏遮護，唯恐人知，是其性也。若覆罪而不發露，後
X50n0821_p0750b07║時必自悔惱，不得安隱，故悔惱是其業用。是以大
X50n0821_p0750b08║人之心，光風霽月，毫無藏護。有過則人人皆見，改
X50n0821_p0750b09║過則人人皆仰。若為人隱惡，此覆不可無。一師言：
X50n0821_p0750b10║此覆是癡一分攝。以覆過者，但顧現前，不肯發露，
X50n0821_p0750b11║不懼當來受地獄苦，是癡人故。一師言：此覆是貪
X50n0821_p0750b12║癡各一分攝。以恐失現前利養，是貪所使；藏護不
X50n0821_p0750b13║露，是癡所使。論說麤相，說唯癡分。如說掉舉是貪
X50n0821_p0750b14║分攝，亦據麤顯，非實貪分，以掉舉徧諸染心故。
X50n0821_p0750b15║云何為惱？忿恨為先（至）離瞋無別，惱相用故。
X50n0821_p0750b16║此惱亦由忿恨在先，於是追思往惡，觸現違緣，心
X50n0821_p0750b17║發暴熱，兇狠乖戾，多出喧囂暴惡麤俗鄙陋之言，
X50n0821_p0750b18║螫他人故。蛆謂蝍蛆，即蜈蚣也。螫謂奮毒也。此亦
X50n0821_p0750b19║瞋一分攝。
X50n0821_p0750b20║云何為嫉殉自名利（至）離瞋無別，嫉相用故。
X50n0821_p0750b21║以身從物曰殉。謂嫉妬人聞見他人榮貴深衷，常
X50n0821_p0750b22║懷憂慼，不得安隱。故曰：女無妍醜，入宮見妬。士無
X50n0821_p0750b23║賢不肖，入朝見嫉。此亦瞋一分攝。
X50n0821_p0750b24║云何為慳躭著財法（至）離貪無別。慳相用故。
X50n0821_p0750c01║慳，護惜也。躭，謂沉湎。著，謂固執。財，謂資財。法，謂道
X50n0821_p0750c02║法。有財不捨，謂之守錢虜。有法不施，謂之啞羊僧。
X50n0821_p0750c03║秘，謂藏於密處。悋，謂懷於此中。鄙畜者，唯鄙澀，故
X50n0821_p0750c04║能畜積也。貪，一分攝。
X50n0821_p0750c05║云何為誑為獲利譽（至）離二無別，誑相用故。
X50n0821_p0750c06║誑者，以言欺人也。矯現者，假現也。詭謂詭譎，詐謂
X50n0821_p0750c07║狙詐。如婆沙論，說有五種：一、矯異。謂有貪利養故，
X50n0821_p0750c08║行十二頭陀，作如是念：他作是行，已得敬養。我作
X50n0821_p0750c09║是行，亦或得之。謂利養故，改易威儀，矯現有德。二、
X50n0821_p0750c10║自親。為有貪利養故，至檀越家，而語之言：汝等如
X50n0821_p0750c11║我父母、兄弟、姊妹、親戚，無有異也。若有所須，我能
X50n0821_p0750c12║相與。若有所作，我能作之。不計遠近，來相問訊。我
X50n0821_p0750c13║住此者，正相為耳。為求利養，貪著檀越，能以巧辨，
X50n0821_p0750c14║牽引人心。三、激動。謂有不計貪罪，欲得財物，現有
X50n0821_p0750c15║貪相，語檀越言：此衣鉢、尼師壇好，若我得之，則能
X50n0821_p0750c16║受用。若人能隨意施者，此人難得。又語檀越言：汝
X50n0821_p0750c17║家羮飯，餅菓香美，衣服又好。若常供養我，我以親
X50n0821_p0750c18║眷，必當相與。四、抑揚。謂貪利養故，語檀越言：汝極
X50n0821_p0750c19║慳惜，尚不能與父母、兄弟、姊妹、妻子、親戚，更有誰
X50n0821_p0750c20║能得汝物者？檀越愧恥，俛首施與。及至餘家，語彼
X50n0821_p0750c21║人言：汝有福德，人身不空。阿羅漢等，常入汝家，與
X50n0821_p0750c22║汝坐起。語言：欲令檀越，必謂我是大阿羅漢。五、因
X50n0821_p0750c23║利求利。謂以衣鉢及僧伽黎、尼師壇等資生之物，
X50n0821_p0750c24║持示人言：此是國王及施主并餘貴人，將來與我。
X50n0821_p0751a01║令其檀越心中生念：王及貴人尚供養彼，况我不
X50n0821_p0751a02║與？因以此利更求餘利，故以名也。邪命為業者。謂
X50n0821_p0751a03║以虗誑求得，以資養身命，非正命食，故曰邪命。智
X50n0821_p0751a04║論云：比丘名乞士，清淨活命故。如經中說：舍利弗
X50n0821_p0751a05║入城乞食，得已坐食。有梵志名淨目，問言：汝食耶？
X50n0821_p0751a06║答言：食。淨目言：下口食耶？答曰：不。仰口食耶？答言：
X50n0821_p0751a07║不。方口食耶？答言：不。維口食耶？答曰：不。淨目言：食
X50n0821_p0751a08║有四種，我今問汝，汝皆言不。我今不解，汝當為說。
X50n0821_p0751a09║云何下口食等？舍利弗言：有出家人合藥、種穀、植
X50n0821_p0751a10║樹等不淨活命者，是名下口食。仰視星宿、日月、風
X50n0821_p0751a11║雨、雷電、霹𮦷不淨活命者，是名仰口食。曲媚豪勢，
X50n0821_p0751a12║通使四方，巧言多求不淨活命者，是名方口食。學
X50n0821_p0751a13║種種呪術，卜算吉凶不淨活命者，名維口食。我不
X50n0821_p0751a14║墮是四食中，我用清淨乞食活命故。此亦貪癡各
X50n0821_p0751a15║一分攝。
X50n0821_p0751a16║云何為諂？為罔他故（至）離二無別，諂相用故。
X50n0821_p0751a17║諂者，巧言諛人之謂。罔他者，欺其不知不見之謂。
X50n0821_p0751a18║矯設異儀者，假現奇特威儀，動止不與人同也。險
X50n0821_p0751a19║謂險惡，曲謂邪曲。罔冐者，欺人不知而羅織人也，
X50n0821_p0751a20║欺人不見而盖覆人也。曲順時宜者，奴顏婢膝隨
X50n0821_p0751a21║風倒施也。為取他意者，務以悅人而逢迎之也。或
X50n0821_p0751a22║藏己失者，掩其不善而著其善也。直心是道場，是
X50n0821_p0751a23║佛誠言行。諂曲心是違，師友正教誨。故此亦貪癡
X50n0821_p0751a24║各一分攝。
X50n0821_p0751b01║云何為害於諸有情（至）瞋害別相，准善應說。
X50n0821_p0751b02║損者，斷物命根之謂。惱者，驚怖逼迫之謂。如設畢
X50n0821_p0751b03║弋𮊁網而驅逐之，使鳥亂於上，魚亂於下，不得安
X50n0821_p0751b04║隱，皆謂之惱。
X50n0821_p0751b05║云何為憍？於自盛事（至）離貪無別。憍相用故。
X50n0821_p0751b06║憍者，矜高自恃也。於自盛事，謂足於己者，如富貴、
X50n0821_p0751b07║才能、言語、政事、文學、名勢之類。由此數者，深生染
X50n0821_p0751b08║著，或以富貴凌人傲物，乃至或以文學、名勢等凌
X50n0821_p0751b09║人傲物，眼空四海，傍若無人，如醉酒人為酒所弄，
X50n0821_p0751b10║故曰醉傲為性，一切染法依之而起。書曰：無若丹
X50n0821_p0751b11║朱傲。語曰：如有周公之才之美，使驕且吝，其餘不
X50n0821_p0751b12║足觀也已。憍傲正障謙卑，此亦貪一分攝，由愛自
X50n0821_p0751b13║盛事，方生傲故。瑜伽云：此有七種，謂無病憍、少年
X50n0821_p0751b14║憍、長壽憍、族姓憍、色力憍、富貴憍、多聞憍等。
X50n0821_p0751b15║云何無慚不顧自法（至）障慚。生長諸惡行故。
X50n0821_p0751b16║不顧自法者，人至於無羞恥，則己身不顧，何況道
X50n0821_p0751b17║法？故於一切不仁不義之事，了無忌憚，靡不為己。
X50n0821_p0751b18║於是見賢善有德之人，則輕易而拒絕之，不相往
X50n0821_p0751b19║來，此無慚之性也。既不親賢重德，則必狎近無知
X50n0821_p0751b20║朋黨，而釀成惡行，此無慚之用也。
X50n0821_p0751b21║云何無愧？不顧世間（至）障愧。生長諸惡行故。
X50n0821_p0751b22║不顧世間者，甘心為惡者，尚不顧自身，何暇復顧
X50n0821_p0751b23║世人譏訶彈斥？故經云：有二白法能救眾生：一、慚，
X50n0821_p0751b24║二、愧。慚者，自不作罪；愧者，不教他作。慚者，內自羞
X50n0821_p0751c01║恥；愧者，發露向人。慚者，羞天；愧者，羞人。有慚愧者，
X50n0821_p0751c02║可名為人；無慚愧者，名為畜生。故曰：無恥之耻，無
X50n0821_p0751c03║恥矣。
X50n0821_p0751c04║不恥過惡是二通相（至）是彼等流非即彼性。
X50n0821_p0751c05║此下辯明不耻過惡，是通相非別相也，正與前慚
X50n0821_p0751c06║愧相反。
X50n0821_p0751c07║云何掉舉令心於境（至）故不寂靜。非此別相。
X50n0821_p0751c08║掉舉者，謂掉弄輕舉，俛仰四海，頃刻九州，令心不
X50n0821_p0751c09║得暫時寂靜，是其體性。能障行捨及止，是其業用。
X50n0821_p0751c10║一師言：掉舉是貪分攝，由憶昔日樂事而得生故。
X50n0821_p0751c11║第二師言：掉舉徧諸染心，非獨貪攝。又說掉舉無
X50n0821_p0751c12║別有性，此十煩惱中共相所攝。第三師立量破云：
X50n0821_p0751c13║掉舉別有自性，徧諸染心，非是煩惱共相所攝，如
X50n0821_p0751c14║不信等。不說他分所攝，便無實體，非不信等亦是
X50n0821_p0751c15║假故。問：若爾，如何論說煩惱是共相攝？是世俗有？
X50n0821_p0751c16║答：如睡眠等，說世俗有，是隨他相說。下出其性云：
X50n0821_p0751c17║掉舉別相，即是喧囂妄動，令俱生法不得寂靜，是
X50n0821_p0751c18║其別相。若謂離十煩惱別無自體，不應別說障奢
X50n0821_p0751c19║摩他是其業用，必有體而後有用故。故不寂靜非
X50n0821_p0751c20║此別相，而囂動即是其性也。
X50n0821_p0751c21║云何惛沉令心於境（至）正障輕安而非迷闇。
X50n0821_p0751c22║惛沉者，謂昏昧沉重。謂此心所能令昭靈不昧之
X50n0821_p0751c23║體，漸漸昏昧，漸漸沉沒，無所堪能，無所肩任，是其
X50n0821_p0751c24║性也。於是身不得輕安，而心不能入觀矣。一師言：
X50n0821_p0752a01║昏沉是癡分攝。第二師言：不獨癡分，是十煩惱共
X50n0821_p0752a02║相攝。第三師言：昏沉別有自性，謂即瞢董。問云：瞢
X50n0821_p0752a03║董與癡，有何別異？答：癡以迷闇為相，昏沉以瞢董
X50n0821_p0752a04║為相。迷闇為相者，謂一總不知不覺。瞢董為相者，
X50n0821_p0752a05║雖非一總不知不覺，而由惛昧沉重，能使身心不
X50n0821_p0752a06║得輕安自在。是故此二，體有差別。
X50n0821_p0752a07║云何不信於實德能（至）是此因果非此自性。
X50n0821_p0752a08║不信者，謂無誠實也。既無真實，於是在一切實事
X50n0821_p0752a09║實理，不能忍可。於真淨德，不生好樂。於善功能，不
X50n0821_p0752a10║起樂欲。又不信自心可以作佛，自心可以為堯舜。
X50n0821_p0752a11║唯不信故，不勤修治，鹵莽滅裂。故令心田日益荒
X50n0821_p0752a12║穢，而稂莠蓬蒿，充塞其中矣。然忿等諸數，皆名穢
X50n0821_p0752a13║法。而不信一法，為穢尤甚。非唯自穢，兼又穢他。譬
X50n0821_p0752a14║如泥猪癩狗然。故曰：人而無信，不知其可也。
X50n0821_p0752a15║云何懈怠？於善惡品（至）非淨非染、無信不信。
X50n0821_p0752a16║懈怠者，於善不脩，於惡不斷，百體俱解，百事俱廢
X50n0821_p0752a17║之謂，故曰懶惰為性。唯其日用不肯奮力於善，故
X50n0821_p0752a18║令諸染漸漸增長，故曰增染為業。故瑜伽云：謂執
X50n0821_p0752a19║睡眠偃臥為樂，晝夜唐捐，捨眾善品。問：戴星而出，
X50n0821_p0752a20║戴星而入，孳孳於利，汲汲於名者，豈非精進？答：此
X50n0821_p0752a21║雖䇿勤染事，亦是懈怠。勤於染而怠於善，故染法
X50n0821_p0752a22║進而善法退，故唯日用孳孳為善，方名䇿勤。若䇿
X50n0821_p0752a23║勤無記，沒要緊事，於善品中無進無退者，亦名懈
X50n0821_p0752a24║怠。此是樂欲與勝解攝，樂善則善性攝，樂不善則
X50n0821_p0752b01║不善性攝。若無記事，忍可樂欲在信不信、淨不淨
X50n0821_p0752b02║之間，故無別性。
X50n0821_p0752b03║云何放逸於染淨品（至）推究此相如不放逸。
X50n0821_p0752b04║放謂放蕩，逸謂縱逸，不撿束也。經云：暫時不在，猶
X50n0821_p0752b05║如死人，豈可放乎？學問無他，求其放心，豈可縱乎？
X50n0821_p0752b06║纔一縱放，不能防修，惡長而善消矣。故涅槃以不
X50n0821_p0752b07║放逸為食，此離懈怠三不善根，無別有體。
X50n0821_p0752b08║云何失念於諸所緣（至）論復說此遍染心故。
X50n0821_p0752b09║失念者，忘失正念也。經云：制之一處，無事不辦。莊
X50n0821_p0752b10║生云：用志不分，乃凝於神。正念遺忘，內無主宰，便
X50n0821_p0752b11║散亂矣。一師言：失念是念一分攝。一師言：失念是
X50n0821_p0752b12║癡一分攝。一師言：念癡各一分攝。
X50n0821_p0752b13║云何散亂於諸所緣（至）故掉與亂俱遍染心。
X50n0821_p0752b14║流蕩為性者，謂如水之流而亡反，如波之蕩而不
X50n0821_p0752b15║息也，故能障正定。既無正定，惡慧依之而生矣。集
X50n0821_p0752b16║論云：散亂有六種：一、作意心散亂，謂諸菩薩棄捨
X50n0821_p0752b17║大乘相應作意，退習聲聞、獨覺相應下劣作意。二、
X50n0821_p0752b18║外心散亂，謂正修善時，於外妙五欲及憒閙相尋
X50n0821_p0752b19║思隨煩惱外境界中，縱心流散。三、內心散亂，謂正
X50n0821_p0752b20║脩善時，或由昏沉、睡眠、下劣，或由味著諸定，或由
X50n0821_p0752b21║種種定中隨煩惱故，惱亂其心。四、相心散亂，謂依
X50n0821_p0752b22║止外相作意，思惟內境相貌。五、麤重心散亂，謂內
X50n0821_p0752b23║作意為緣，生起諸受，由麤重身故，計我、我所。六、自
X50n0821_p0752b24║性心散亂，謂五識身，由彼自性，於內靜定無功能
X50n0821_p0752c01║故。一師言：此散亂是癡分攝。第二師言：三不善根
X50n0821_p0752c02║攝，無別有體。第三師言：此散亂別有自體，謂即躁
X50n0821_p0752c03║擾。由彼躁動煩擾故，令俱生法皆流蕩。問：掉舉、散
X50n0821_p0752c04║亂，二用何別？答：掉舉令心易解，散亂令心易緣。易
X50n0821_p0752c05║解者，謂纔合而即解。易緣者，謂纔解而即緣。言易
X50n0821_p0752c06║者，念念遷變故。問：一剎那心本無變易，何容於此
X50n0821_p0752c07║易解、易緣？答：雖一剎那解緣無易，而於解緣相續
X50n0821_p0752c08║之時，有變易義。何以故？染汙心生時，悉由掉舉、散
X50n0821_p0752c09║亂之力，常應念念易解、易緣，無剎那住。或由念、定、
X50n0821_p0752c10║慧力所制，如繫猿猴，有暫時住。以由此義，故說掉
X50n0821_p0752c11║亂俱遍染心。
X50n0821_p0752c12║云何不正知於所觀境（至）論復說此徧染心故。
X50n0821_p0752c13║謬解者，如指鹿為馬，喚龜作鱉，認賊為子故。唯其
X50n0821_p0752c14║謬解，以是為非，以非為是，於是毀禁犯戒，無不為
X50n0821_p0752c15║己。如云酒肉不礙菩提路，婬房酒肆尋彌勒等。
X50n0821_p0752c16║與并及言顯隨煩惱（至）隨其類別如理應知。
X50n0821_p0752c17║此釋頌中與并及三言也。此三言者，正顯隨煩惱
X50n0821_p0752c18║不止二十，尚有餘染汙法也。如俱舍云：此諸煩惱
X50n0821_p0752c19║亦名隨煩惱，以皆隨心為惱亂事故。復有此餘異
X50n0821_p0752c20║諸煩惱，染汙心所行蘊所攝，隨煩惱起故，亦名隨
X50n0821_p0752c21║煩惱，不名煩惱，非根本故。又雜事中，世尊所說諸
X50n0821_p0752c22║隨煩惱，廣說乃至愁歎憂喜隨煩惱等。攝事分說
X50n0821_p0752c23║隨煩惱者，謂貪瞋癡不善根，若忿若恨，如是廣說
X50n0821_p0752c24║諸雜穢事。隨煩惱名亦攝煩惱，是前煩惱等流性
X50n0821_p0753a01║故。煩惱同類餘染汙法，但名隨煩惱，非煩惱攝故，
X50n0821_p0753a02║有多種故，攝煩惱故，攝餘染故，非唯二十。今此唯
X50n0821_p0753a03║說二十者，不取煩惱及通三性，并審細故。此餘染
X50n0821_p0753a04║法，或是分位，或是等流，皆是隨煩惱攝故。隨其類
X50n0821_p0753a05║別，如理應思者，如瑜伽云：如是一切諸煩惱，皆是
X50n0821_p0753a06║此中四相差別，隨其所應，相攝應知。言四相者，一
X50n0821_p0753a07║通一切不善心起；二通一切染汙心起；三於各別
X50n0821_p0753a08║不善心起；四善不善無記心起，謂中隨二通一切
X50n0821_p0753a09║不善心起；八大隨加邪欲、邪勝解，此十隨煩惱通
X50n0821_p0753a10║一切染汙心起；忿等十小隨各別不善心起，若一
X50n0821_p0753a11║生時必無第二；四不定通善不善無記心起。此隨
X50n0821_p0753a12║煩惱若在欲界，略於十二處轉，謂貪著、瞋恚、愚癡，
X50n0821_p0753a13║依執著惡行處轉；忿、等至、諂，依鬪訟諍競處轉；無
X50n0821_p0753a14║慚、無愧，依犯尸羅處轉；誑、等至、謀害，依受學隨轉；
X50n0821_p0753a15║非善人法處轉；矯詐等乃至惡友，依邪命處轉；不
X50n0821_p0753a16║忍、躭嗜等乃至不平等貪著，依躭著諸欲處轉；薩
X50n0821_p0753a17║迦耶見、有見、無見，依如所聞法義心諦思惟處轉；
X50n0821_p0753a18║貪欲等乃至不作意，依於所思義內心寂止方便
X50n0821_p0753a19║持心處轉；顧悅纏綿，依展轉受用財法處轉；不質
X50n0821_p0753a20║直性、不柔和性、不隨同分轉性，依不相雜住處轉；
X50n0821_p0753a21║欲尋思等乃至家生繫屬尋思，依遠離臥具房舍
X50n0821_p0753a22║處轉；愁歎等，依眾苦所集處轉。
X50n0821_p0753a23║如是二十隨煩惱中（至）中大相通五識容有。
X50n0821_p0753a24║此下，明異門分攝。先論假實。如是二十，小隨十，謂
X50n0821_p0753b01║忿等；大隨三，謂放逸、失念、不正知。定是假有分位
X50n0821_p0753b02║性故，無慚等四定是實有，掉舉等三雙通假實。二
X50n0821_p0753b03║十下，次論俱生分別。此二十隨俱生起，名俱生隨
X50n0821_p0753b04║煩惱；隨分別起，名分別隨煩惱。此二下，次論自類
X50n0821_p0753b05║俱起。此二十中，小隨定無展轉，自類相應不相順
X50n0821_p0753b06║故，行相麤猛各為主故。中二既與一切不善心俱，
X50n0821_p0753b07║故在大、小隨中皆得俱起。大八既遍染心，定與小、
X50n0821_p0753b08║中展轉俱起。問：八大既遍染心，皆容俱起，云何餘
X50n0821_p0753b09║處有說六遍、五遍者？答：若惛沉增勝時，掉舉不起；
X50n0821_p0753b10║掉舉增勝時，惛沉不俱。行相相違，故說此二不遍
X50n0821_p0753b11║染心。又說五遍者，謂惛沉、掉舉、不信、懈怠、放逸，不
X50n0821_p0753b12║違一切染心故。此唯下，次論諸識相應。藏識小、中、
X50n0821_p0753b13║大俱無，第七有八大。有說五遍、六遍者，如上文義，
X50n0821_p0753b14║六識小、中、大俱有，五識無小十。
X50n0821_p0753b15║由斯五大五受相應（至）中大隨麤亦如實義。
X50n0821_p0753b16║此論諸受相應也。中二、大八既通五識，故與五受
X50n0821_p0753b17║相應。一師言：小十中忿、恨、覆、惱、嫉、慳、害，唯與憂、喜、
X50n0821_p0753b18║捨相應；諂、誑、憍三與四受俱，唯除苦受。一師言：忿
X50n0821_p0753b19║等七與四受相應，唯除樂受；諂、誑、憍三，五受俱起。
X50n0821_p0753b20║此受俱起之相，皆如前根本煩惱中說。實義如是
X50n0821_p0753b21║者，前云貪、瞋、癡俱生分別，容與五受相應，此隨煩
X50n0821_p0753b22║惱皆是煩惱分位等流。彼既與五受相應，此亦應
X50n0821_p0753b23║爾。此中忿等四受相應，唯除樂受。若據根本，亦通
X50n0821_p0753b24║樂受，以彼云瞋遇順境，喜、樂俱故，故知小、中、大皆
X50n0821_p0753c01║通五受。若隨分別麤相說者，則忿、恨、惱、嫉、害俱是
X50n0821_p0753c02║根本瞋一分攝，唯與憂、捨二受相應，無喜、樂受；覆、
X50n0821_p0753c03║慳是貪、癡一分攝，唯與喜、捨二受相應；諂、誑、憍三
X50n0821_p0753c04║亦是貪、癡一分攝，喜、樂、捨三受相應。中二、大八即
X50n0821_p0753c05║隨分別麤相說，亦如實義五受相應。
X50n0821_p0753c06║如是二十與別境五（至）故亂與定相應無失。
X50n0821_p0753c07║此論別境相應也。二十與別境五，皆容俱起。問：失
X50n0821_p0753c08║念不正知，何得與念、慧相應？答：雖非與正念、正慧
X50n0821_p0753c09║相應，而與癡念、癡慧亦相應故。問：念緣過去，忿對
X50n0821_p0753c10║現前，何得相應？答：念雖緣過去，亦得緣現在曾習
X50n0821_p0753c11║相類之境；忿雖對現前，亦得緣過去剎那之境。此
X50n0821_p0753c12║二故得相應。問：定唯專注，散亂不一，何得相應？答：
X50n0821_p0753c13║染定起時，心亦躁擾，故亦相應。
X50n0821_p0753c14║中二大八十煩惱俱（至）行相無違，貪癡分故。
X50n0821_p0753c15║此論煩惱相應也。中二：大八與十煩惱相應，小十
X50n0821_p0753c16║不與見、疑俱起。小十之相浮麤，見、疑之相審細故。
X50n0821_p0753c17║忿、恨、惱、嫉、害，容與慢、癡俱，不與貪、瞋並，以五法是
X50n0821_p0753c18║瞋分故。瞋不與瞋俱，如刀不自割，眼不自見故。亦
X50n0821_p0753c19║不與貪俱，彼此相違故。慳與癡、慢俱，亦非貪、瞋並，
X50n0821_p0753c20║慳是貪分故。貪不與貪俱，亦不與瞋俱。憍唯與癡
X50n0821_p0753c21║俱，不與貪、慢俱，慢以醉傲，慢令高舉故，憍、慢解別
X50n0821_p0753c22║故不俱。憍是貪分攝，貪不與貪俱。覆、誑與諂、貪、癡、
X50n0821_p0753c23║慢俱，此三皆貪、癡二分攝故。但屬貪分，不與貪相
X50n0821_p0753c24║應，而與癡相應；若屬癡分，不與癡相應，而與貪相
X50n0821_p0754a01║應，行相無違故。
X50n0821_p0754a02║小七中二唯不善攝（至）憍不緣下。非所恃故。
X50n0821_p0754a03║此論三性相應也。小七中二，唯不善性，諂、誑、憍三，
X50n0821_p0754a04║并大隨八，不善、無記二性所攝。小七下，論界繫相
X50n0821_p0754a05║應也。小七中二，唯欲界攝，謂忿、恨、惱、嫉、害，是瞋分
X50n0821_p0754a06║攝，上界無瞋故。上界行四無量故不慳，行十善法
X50n0821_p0754a07║故無覆，無中二也。誑、諂，欲、色二界攝，貪、癡分故。憍
X50n0821_p0754a08║與大隨八，皆通三界。下先明現起。若下起上惑，生
X50n0821_p0754a09║在下地，容起上界前十一躭定，於他起憍、誑、諂故。
X50n0821_p0754a10║言下界起上惑者，由貪味上界定，復於此界憍人、
X50n0821_p0754a11║諂人、誑人故，言我得此定，他人不得等。若上起下
X50n0821_p0754a12║惑，上界唯起後十，因有六、七中邪見俱生愛，將生
X50n0821_p0754a13║下時，容起下界俱生愛故。小十生上，無由起下，以
X50n0821_p0754a14║非正潤生及謗滅道故。以正潤者是俱生愛，正謗
X50n0821_p0754a15║滅者是邪見故。次釋所緣。先明下緣上。中二、大八，
X50n0821_p0754a16║下亦緣上，以緣上定故，與上界貪等相應而起，以
X50n0821_p0754a17║此十種遍染心故。一師言：下界小十不緣上界，行
X50n0821_p0754a18║相麁近，不能遠取上界定故。一師言：小十亦得緣
X50n0821_p0754a19║上，於勝地法亦得生嫉等。次明上緣下。大八與小
X50n0821_p0754a20║十之諂、誑，在上界亦得緣下，因上地恃上定而慢
X50n0821_p0754a21║下界故，與下界慢等相應而起。梵於釋子起諂、誑
X50n0821_p0754a22║故者，如大梵王於自眾中匿己情事，現相誑惑馬
X50n0821_p0754a23║勝比丘，為避馬勝所徵問故，矯自嘆等。上界之憍
X50n0821_p0754a24║不緣下界者，下界之憍非所恃故。
X50n0821_p0754b01║二十皆非學無學攝（至）緣有漏等。准上應知。
X50n0821_p0754b02║論位攝，二十皆非是學位無學位攝，以此二十隨
X50n0821_p0754b03║煩惱但是染，所學無學位唯是淨故，故染心所不
X50n0821_p0754b04║與相應。後十下論二斷中二，大八通見修所斷非
X50n0821_p0754b05║非所斷，由與俱生分別皆相應故。若與分別起者
X50n0821_p0754b06║是見所斷，若與俱生起者是修所斷。見所斷者，隨
X50n0821_p0754b07║根本煩惱迷四諦相，或總迷或別迷，皆與根本煩
X50n0821_p0754b08║惱俱生，故隨根本皆通四部。迷諦親踈皆如煩惱，
X50n0821_p0754b09║故通二斷。一師言：前十小隨唯修所斷，以緣世間
X50n0821_p0754b10║麁俗鄙陋之事，任運而生無分別故。一師言：小十
X50n0821_p0754b11║亦通二斷，依俱生分別二煩惱勢力起故，緣他根
X50n0821_p0754b12║本我見邊見等生忿等故。見所斷者，隨彼根本所
X50n0821_p0754b13║應緣者，或總或別皆通四諦。一師言：忿等但緣親
X50n0821_p0754b14║迷四諦根本惑生，非是親能迷諦，以行相麁淺不
X50n0821_p0754b15║能深生取著故。一師言：小十亦能親迷四諦，於滅
X50n0821_p0754b16║道等親生嫉等故。下明相分本質，然忿等十但緣
X50n0821_p0754b17║有體之境，要託本質方得生故。彼親所緣緣雖皆
X50n0821_p0754b18║有漏，而所仗本質或通無漏等，皆准根本煩惱中
X50n0821_p0754b19║說。
X50n0821_p0754b20║
X50n0821_p0754b21║成唯識論卷第六