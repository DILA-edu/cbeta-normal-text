X50n0821_p0815b05║
X50n0821_p0815b06║
X50n0821_p0815b07║成唯識論卷第十
X50n0821_p0815b08║
X50n0821_p0815b09║護法等菩薩造
X50n0821_p0815b10║唐三藏法師玄奘奉　詔譯
X50n0821_p0815b11║金庭長壽寺沙門通潤集解
X50n0821_p0815b12║此十一障二障所攝（至）而三位顯，是故偏說。
X50n0821_p0815b13║此十一障二障所攝者，總以二障收束十一障也。
X50n0821_p0815b14║問：煩惱種現何位伏斷？答：若是分別煩惱種子，在
X50n0821_p0815b15║初地真見道時剎那頓斷。若是分別煩惱現行，資
X50n0821_p0815b16║糧加行漸漸降伏。若是俱生煩惱種子，等覺位中
X50n0821_p0815b17║金剛喻定現在前時一切頓斷。若是俱生煩惱現
X50n0821_p0815b18║行，亦從加行位中漸漸降伏，自登初地以至八地
X50n0821_p0815b19║伏盡不行，如阿羅漢。問：若初地時已頓伏盡，何故
X50n0821_p0815b20║七地猶起貪等？答：為度生故，以故意力暫時現起
X50n0821_p0815b21║不作過失。若八地已上畢竟不行，以八地得相土
X50n0821_p0815b22║自在、九地得心自在、十地得法自在故。問：所知種
X50n0821_p0815b23║現何位伏斷？答：若是分別所知種子，亦在初地真
X50n0821_p0815b24║見道時與煩惱種剎那頓斷。若是分別所知現行，
X50n0821_p0815c01║亦在資糧加行位中漸漸降伏。若是俱生所知種
X50n0821_p0815c02║子，於十地中漸次斷滅，直至等覺位中金剛喻定
X50n0821_p0815c03║現在前時，一剎那中方永斷盡。若是俱生所知現
X50n0821_p0815c04║行，亦在資糧、加行位中漸漸降伏，直至十地方永
X50n0821_p0815c05║斷盡。問：六、七二識皆有所知，何地斷何？答：若所知
X50n0821_p0815c06║與六識俱者，八地已上不復現行，無漏觀心及生
X50n0821_p0815c07║空智果相續無間，故能與彼相違。若所知障與七
X50n0821_p0815c08║識俱者，第八已上猶可現行，直至十地法空智果
X50n0821_p0815c09║現在前時，得法自在，彼障方伏。問：前五轉識煩惱
X50n0821_p0815c10║所知，何地伏斷？答：前五轉識俱生煩惱雖在因中，
X50n0821_p0815c11║未轉依位，由彼第六無漏觀心降伏之力，彼障不
X50n0821_p0815c12║起。若是法執，五識中無，不須伏斷。問：何故十地修
X50n0821_p0815c13║道位中但斷所知障種，不斷煩惱？答：雖於修道位
X50n0821_p0815c14║中皆不斷煩惱種，斷所知時，而彼煩惱麤重亦漸
X50n0821_p0815c15║斷滅。由斯故說三位皆有斷二障義，謂通達位頓
X50n0821_p0815c16║斷分別二障種子，修道位中漸斷俱生二障種現，
X50n0821_p0815c17║至等覺位斷盡俱生二障種子。問：若爾，資糧、加行
X50n0821_p0815c18║不斷麤重耶？答：雖諸位中皆斷麤重，而三位最顯，
X50n0821_p0815c19║是故偏說。
X50n0821_p0815c20║斷二障種漸頓云何（至）前後相望皆容具有。
X50n0821_p0815c21║問：二障種子大小兩乘，云何頓斷？云何漸斷？答：第
X50n0821_p0815c22║七識中俱生煩惱障種，彼七不能入生空觀，故無
X50n0821_p0815c23║漸斷。於三乘將證無學果時，一剎那中三界頓斷。若
X50n0821_p0815c24║第七識中俱生所知障種，菩薩將成佛時，一剎那
X50n0821_p0816a01║中一切頓斷。以第七俱生所知任運內執無分別
X50n0821_p0816a02║故，境唯一類無麤細故，故唯頓斷。若六識中俱煩
X50n0821_p0816a03║惱種有頓漸斷。分別煩惱障種見所斷者，三乘見
X50n0821_p0816a04║道位中一切頓斷。俱生煩惱障種修所斷者，隨根
X50n0821_p0816a05║利鈍有頓有漸。一類鈍根二乘約七生斷，將三界
X50n0821_p0816a06║分九地，每地分九品。預流果人斷欲界思惑，至第
X50n0821_p0816a07║五品名不還向，斷第六品名一來果，以有三品餘
X50n0821_p0816a08║惑還來人間故。若斷至八品名不還向，斷盡九品
X50n0821_p0816a09║名不還果，以欲界惑盡不生人間，故不還果寄生
X50n0821_p0816a10║淨居。復斷上八地各九品惑，至七十一品名阿羅
X50n0821_p0816a11║漢向，斷盡後品證羅漢果。復有一類利根二乘，將
X50n0821_p0816a12║三界九地九九八十一品思惑合為一聚分為九
X50n0821_p0816a13║品，雖有九品一生別斷，不待七生。故雜集云：復次
X50n0821_p0816a14║預流補特迦羅，此有二種：一漸出離，一頓出離。漸
X50n0821_p0816a15║者如前，頓者謂入現觀，依止未至定發出世間道，
X50n0821_p0816a16║頓斷三界一切煩惱，品品別斷唯立二果，謂預流
X50n0821_p0816a17║羅漢。言頓斷者，謂如見所斷。言別斷者，謂先頓斷
X50n0821_p0816a18║三界修所斷上上品隨眠，次第乃至下下品也。又
X50n0821_p0816a19║指端經云：諸所有色乃至識，若過去、若未來、若現
X50n0821_p0816a20║在，乃至若遠、若近，總此一切，略為一分、一團、一積、
X50n0821_p0816a21║一聚。如是略已，應觀一切皆是無常、苦、空。依如是
X50n0821_p0816a22║義，但可建立初後二果。若菩薩要至金剛喻定現
X50n0821_p0816a23║在前時，一剎那中三界頓斷。若是第六識中所知
X50n0821_p0816a24║障種，二乘無分，唯菩薩斷。若分別起見所斷者，菩
X50n0821_p0816b01║薩於初地初心一時頓斷。若俱生起修所斷者，從
X50n0821_p0816b02║初地脩道以至十地，漸次而斷。至金剛喻定現在
X50n0821_p0816b03║前時，與前煩惱種子剎那斷盡，入究竟位。問：何故
X50n0821_p0816b04║第七所知障種一時頓斷，六識所知障種有頓、漸
X50n0821_p0816b05║斷？答：以第七識任運內緣，境無麤細，類無差別，故
X50n0821_p0816b06║得頓斷。此第六識通緣內外，境有麤細，類有差別，
X50n0821_p0816b07║故麤者頓斷，細者漸除，緣外者頓斷，緣內者漸除
X50n0821_p0816b08║也。下明兩乘斷障用功差別。若是鈍根二乘漸斷
X50n0821_p0816b09║障時，必各別起無間、解脫、加行、勝進，或總或別。言
X50n0821_p0816b10║無間者，因時望果，名無間道，以近果故。言解脫者，
X50n0821_p0816b11║果時望因，名解脫道，以離因故。以無間斷惑，解脫
X50n0821_p0816b12║證真，故各別起所有順決擇分善根，名加行道。所
X50n0821_p0816b13║有前前以望後後，名勝進道。此之二道，或總起，或
X50n0821_p0816b14║別起。若是利根菩薩漸斷障位，雖分斷無明，分證
X50n0821_p0816b15║真理，以智起惑，除非要別起無間斷惑，解脫證真，
X50n0821_p0816b16║以加行等四種斷道，剎那前後皆具有故。
X50n0821_p0816b17║十真如者，一遍行真如（至）於二轉依便能證得。
X50n0821_p0816b18║此明十真如也。徧行真如者，由斷異生障故，證此
X50n0821_p0816b19║真如。謂此真如頓斷二種隨眠，二空所顯，無法不
X50n0821_p0816b20║在，故曰徧行。梁攝論中名為徧滿，徧滿一切有為
X50n0821_p0816b21║行故，無有一法非二空故。此地最初徧證徧滿。言
X50n0821_p0816b22║最勝真如者，二地斷邪行障，具淨尸羅故，戒為德
X50n0821_p0816b23║本故，戒為最勝故。智論云：大惡病中，戒為良藥；大
X50n0821_p0816b24║怖畏中，戒為守護；死愚暗中，戒為明燈；於惡道中，
X50n0821_p0816c01║戒為猛將；死海水中，戒為大船。故名最勝。言勝流
X50n0821_p0816c02║真如者，三地斷暗鈍障，具有勝定總持，流出無邊
X50n0821_p0816c03║妙慧故。梁攝論云：從真如流出正體智，從正體智
X50n0821_p0816c04║流出後得智，從後得智流出大悲，從大悲流出十
X50n0821_p0816c05║二部經，故曰勝流。釋曰：此如流教最為勝故。又云：
X50n0821_p0816c06║若證此如，說法勝故。言無攝受真如者，由四地斷
X50n0821_p0816c07║微細煩惱現行障，分證菩提，名出世間，遠離身見，
X50n0821_p0816c08║無所繫屬故。世親云：於此如中無取我所，如北洲
X50n0821_p0816c09║人無繫屬故。應說此如非我執、我慢、我愛、無明邊
X50n0821_p0816c10║見、我所見等所依取故。言類無別真如者，五地斷
X50n0821_p0816c11║下乘涅槃障故，真俗二諦合為一故，生死涅槃皆
X50n0821_p0816c12║平等故。攝論名相續無差別法界，謂於此中體無
X50n0821_p0816c13║有異，非如眼等隨諸有情相續各各有異。梁攝論
X50n0821_p0816c14║云：由此真如能令三世諸佛相續不異，眾生迷此
X50n0821_p0816c15║萬類差別，諸佛證此居然不變故。言無染淨真如
X50n0821_p0816c16║者，六地深觀緣起染淨平等，斷麤相現行障，引起
X50n0821_p0816c17║無染淨真如，亦得自他相續無染淨果故。謂此真
X50n0821_p0816c18║如本性無染，非是染而後淨故。言法無別真如者，
X50n0821_p0816c19║由七地斷細相現行障，入妙無相觀，證法無差別，
X50n0821_p0816c20║以了種種教法皆同真如無二相故。謂諸教法依
X50n0821_p0816c21║如建立，如如無異故。又於教法立種種法界實相
X50n0821_p0816c22║等名，而如無異。言不增減真如者，由八地斷加行
X50n0821_p0816c23║障故得無增減，謂雖染汙減時而無有減，清淨增
X50n0821_p0816c24║時而無有增。無性云：法外無用所以不增，諸法不
X50n0821_p0817a01║壞所以不減。大經云：此諸法性，若佛出世、若不出
X50n0821_p0817a02║世，常住不異故。言相土自在者，世親云：於諸相中
X50n0821_p0817a03║而得自在，名相自在，隨其所欲即能現前故，能十
X50n0821_p0817a04║身相作故。於所現土而得自在，名土自在，如欲令
X50n0821_p0817a05║土成金寶等隨意成故。言智自在真如者，第九、斷
X50n0821_p0817a06║不欲行障，得心自在故，所證真如名智自在。無性
X50n0821_p0817a07║云：謂此地中四無礙智所依止故，分證智波羅密
X50n0821_p0817a08║於一切法不隨其言，善能了知諸法義趣，如實成
X50n0821_p0817a09║就一切有情受勝法樂。中邊論云：自在有四：一、無
X50n0821_p0817a10║分別自在，即相自在；二、淨土自在；三、智自在；四、業
X50n0821_p0817a11║自在。為此四種取依止故，八地唯能通達初二自
X50n0821_p0817a12║在、後二自在，如次在後二地故。言業自在真如者，
X50n0821_p0817a13║十地斷未得自在障，證得法自在，由得法自在故，
X50n0821_p0817a14║所作業用無不自在。問：既名真如體無有異，何故
X50n0821_p0817a15║復有種種差別？答：雖真如體無有差別，而隨真如
X50n0821_p0817a16║勝德假立十種差別等名，非真如體實有差別也。
X50n0821_p0817a17║問：初地既名遍行真如，已通一切，何必更立九種
X50n0821_p0817a18║耶？答：雖初地真如已遍一切，而能證功用尚未滿
X50n0821_p0817a19║足，為令圓滿故立後九種也。如是下。近結前文，遠
X50n0821_p0817a20║結初卷。若證二空，彼障隨斷也。
X50n0821_p0817a21║轉依位別略有六種（至）多令非真，不顯現故。
X50n0821_p0817a22║下釋轉依。先依位釋，分為六種：一、損力益能轉者，
X50n0821_p0817a23║損謂減損，力謂勢力，益謂增益，能謂功能。謂資糧
X50n0821_p0817a24║位，具四種力，修六種行，發三種心，信解唯識相性，
X50n0821_p0817b01║具有勝解。謂加行位，起四尋思，發四實智，觀二取
X50n0821_p0817b02║空，具有慙愧。由此二位，修習勝解慚愧之力，便能
X50n0821_p0817b03║滅損本識染種勢力，復能增益本識淨種功能。以
X50n0821_p0817b04║轉染依淨，名為轉依。問：三賢未斷分別障種，未登
X50n0821_p0817b05║聖位，何名轉依？答：雖未斷分別障種，實證轉依，而
X50n0821_p0817b06║能漸伏分別現行，亦得名為證轉依也。二、通達轉
X50n0821_p0817b07║者，謂於初地真見道時，頓斷分別我、法二障種子，
X50n0821_p0817b08║得根本智，證遍行真如，實證一分真實轉依，名轉
X50n0821_p0817b09║依位。言修習轉者，修謂修葺，不使荒蕪；習謂溫習，
X50n0821_p0817b10║不使忘失。謂從初地以至十地，數數修習十種勝
X50n0821_p0817b11║行，漸漸斷除十種麤重，分分證得十種真如，名轉
X50n0821_p0817b12║依位。下引論以證通達、修習二轉義。謂前六地皆
X50n0821_p0817b13║名通達轉，以通真達俗故。若以無相觀通真，則真
X50n0821_p0817b14║現而俗不現；若以有相觀達俗，則俗現而真不現。
X50n0821_p0817b15║以真俗相間，有無相雜，故名通達。謂後四地名修
X50n0821_p0817b16║習轉，以長時修習純無相觀，斷餘麤重，不令有相
X50n0821_p0817b17║間雜故。然言多令非真不現者，反顯非真猶有少
X50n0821_p0817b18║時現也。
X50n0821_p0817b19║四果圓滿轉謂究竟位（至）窮未來際利樂無盡。
X50n0821_p0817b20║前名分證，此名滿證。自資糧至等覺無間道，普光
X50n0821_p0817b21║明等十大三昧現在前時，永斷俱生二障極微細
X50n0821_p0817b22║種，至解脫道頓證佛果圓滿轉依，名究竟位。從此
X50n0821_p0817b23║自利畢功，唯是度生盡未來際。
X50n0821_p0817b24║五、下劣轉謂二乘位（至）捨二麤重而證得故。
X50n0821_p0817c01║專求自利，不念利他；厭苦欣寂，不能等觀；唯證生
X50n0821_p0817c02║空，法空未證；斷煩惱種，不斷所知；證真擇滅，不證
X50n0821_p0817c03║菩提；躭寂滅樂，無勝堪能。具此六義，名下劣轉。反
X50n0821_p0817c04║上六義，即名廣大。此中所說轉依，取此廣大，捨二
X50n0821_p0817c05║麤重而證得故。問：何以不取果圓滿轉？答：對菩薩
X50n0821_p0817c06║說，是以不取。已上約位，不出大小兩乘。今揀去小
X50n0821_p0817c07║乘，獨取大乘轉依。
X50n0821_p0817c08║轉依義別略有四種（至）根本後得俱能正斷。
X50n0821_p0817c09║前以六位明轉依，此以四義明轉依也。一、能轉道。
X50n0821_p0817c10║轉有二義，謂能伏、能斷。言能伏者，謂二障種子有
X50n0821_p0817c11║能生現行勢力，故修六行及加行等智以伏之，令
X50n0821_p0817c12║不現起，此通漏、無漏道。謂以六行漸伏，唯通有漏；
X50n0821_p0817c13║若以加行、後得二智漸伏，通漏、無漏；若以根本智
X50n0821_p0817c14║頓伏，唯通無漏故。言能斷者，謂起根本無分別智，
X50n0821_p0817c15║方能永斷二障隨眠，此能斷道，不通有漏及加行
X50n0821_p0817c16║智。謂二道中除有漏道，三智中除加行智也。除有
X50n0821_p0817c17║漏者，以有漏道是曾習相執所引，未泯相故。謂第
X50n0821_p0817c18║七識念念執我，令第六識所行施等不能亡相，雖
X50n0821_p0817c19║有漏道常起現行，而不為損亦無所益，故能斷道
X50n0821_p0817c20║唯取無漏也。除加行者，以加行智但能勤勇樂欲
X50n0821_p0817c21║趨求勝果，及所引因皆未成辦，故加行智但能伏
X50n0821_p0817c22║惑。若實斷惑，唯是根本及後得故。此以伏、斷二義
X50n0821_p0817c23║釋轉字義也。一師言：根本無分別智親證真理，能
X50n0821_p0817c24║斷迷理隨眠，是能斷道；後得不能斷迷理隨眠，非
X50n0821_p0818a01║能斷道。一師出正義云：根本無分別智能斷迷理
X50n0821_p0818a02║隨眠，是能斷道；後得無分別智雖不能斷迷理隨
X50n0821_p0818a03║眠，亦能永斷迷事隨眠，亦能斷道。言迷理、迷事者，
X50n0821_p0818a04║迷己為物，名為迷理；認物為己，名為迷事。故瑜伽
X50n0821_p0818a05║云：修道位有出世能斷道，有世、出世能斷道。出世
X50n0821_p0818a06║能斷道者，根本智也；世、出世能斷道者，後得智也。
X50n0821_p0818a07║唯此二道能斷隨眠，未有純世間道而能永害隨
X50n0821_p0818a08║眠者。純世間道者，即加行智也。以加行智唯在地
X50n0821_p0818a09║前，伏除分別二障現行，名純世間智，未登地故，是
X50n0821_p0818a10║有漏故，是曾習故，有分別故，是相執所引發故，未
X50n0821_p0818a11║忘相故。由斯理趣，見、修所斷迷理隨眠唯是根本，
X50n0821_p0818a12║親證理故，迷事隨眠、根本、後得二俱正斷。
X50n0821_p0818a13║二所轉依此復有二（至）而非根本故此不說。
X50n0821_p0818a14║二、所轉依。依有二義，謂持種、迷悟。言持種依者，謂
X50n0821_p0818a15║根本識能持染淨諸法種子，種必有依故。修聖道
X50n0821_p0818a16║時，轉令第八捨染種而得淨種，故名轉依。問：依他
X50n0821_p0818a17║起性亦染淨依，何故不說？答：依他起性雖亦染淨
X50n0821_p0818a18║依，不能持種，故不說之。言迷悟依者，即是真如，以
X50n0821_p0818a19║真如性是迷悟之根本故，與染淨法為所依故。修
X50n0821_p0818a20║聖道時，轉令真如捨染成淨，故亦名轉依。餘雖下，
X50n0821_p0818a21║釋難同前。初一依是相宗義，第二依是性宗義。
X50n0821_p0818a22║三所轉捨此三有二（至）第八淨識，非彼依故。
X50n0821_p0818a23║三、所轉捨。捨有二義，謂所斷、所棄。言所斷者，謂俱
X50n0821_p0818a24║生我法二障種子。障種非實，故可斷捨。謂等覺位
X50n0821_p0818b01║中真無間道現在前時，無漏智起，對治彼障。智起
X50n0821_p0818b02║惑亡，名之為斷。永不成就，名之為捨。彼種既斷，永
X50n0821_p0818b03║不妄執實我實法，名捨徧計所執。我法不對妄情，
X50n0821_p0818b04║名捨所執。由此義故，名捨徧計所執。諸有說言斷
X50n0821_p0818b05║徧計者，義在乎此。言所棄者，謂餘有漏、劣無漏種。
X50n0821_p0818b06║餘有漏者，除前二障種外，所餘有漏善種并劣無
X50n0821_p0818b07║記所熏無漏種子，金剛喻定現在前時，引起最極
X50n0821_p0818b08║圓滿光明純一清淨無垢本識時，非彼所依，皆永
X50n0821_p0818b09║棄捨。問：何故必欲捨此二種？答：無漏善生，漏善自
X50n0821_p0818b10║滅。勝法圓明，劣法自違。法爾如然，非勉強故。彼種
X50n0821_p0818b11║既捨，彼二現行永不復生，亦說為捨。由此捨義，名
X50n0821_p0818b12║捨變易劣生死法。到此境界，所謂善惡兩亡，有無
X50n0821_p0818b13║齊遣也。言劣生死者，以分段為勝，故以變易為劣
X50n0821_p0818b14║也。一師言：二障所餘有漏善種及劣無漏法種，亦
X50n0821_p0818b15║在金剛喻定現在前時，與二障種俱時同捨。一師
X50n0821_p0818b16║出正義云：金剛喻定現在前時，但捨二障種子，所
X50n0821_p0818b17║餘有漏善及劣無漏種猶未斷捨，以無間道不違
X50n0821_p0818b18║彼故。若無間道棄捨餘種，等覺菩薩應無生死故，
X50n0821_p0818b19║應無異熟故，住無間道應名佛故，後解脫道成無
X50n0821_p0818b20║用故。由斯義趣，故知無間道中金剛喻定現在前
X50n0821_p0818b21║時，障種雖斷，餘種猶存。直至金剛後心解脫道起，
X50n0821_p0818b22║方斷餘種。爾時異熟轉成無垢，非彼餘種所依止
X50n0821_p0818b23║故。
X50n0821_p0818b24║四所轉得此復有二（至）唯我世尊可言具四。
X50n0821_p0818c01║得者，對捨而言，由轉捨故轉得也。此得有二：一、顯
X50n0821_p0818c02║得，二、生得。言顯得者，謂大涅槃。涅槃者，義翻圓寂。
X50n0821_p0818c03║道充法界，德被塵沙，曰圓；體究真性，妙絕相累，曰
X50n0821_p0818c04║寂。問：涅槃自性，本來清淨，何故名所顯得？答：此雖
X50n0821_p0818c05║本淨，而由客塵障覆，不能顯露。至真聖道，斷彼障
X50n0821_p0818c06║已，其相乃顯。此涅槃相，是依真如離二障已，而得
X50n0821_p0818c07║施設，其體即是清淨法界。然此涅槃，理無不統，而
X50n0821_p0818c08║依凡聖之位，義類差別，略分四種：一、本來自性清
X50n0821_p0818c09║淨涅槃，不揀凡聖，蠢動蜎飛，一一圓具，此即一切法
X50n0821_p0818c10║中所具真如實理。問：既是法相如如不動之真理，
X50n0821_p0818c11║何故亦為客塵所覆？答：雖有客染，而本性淨，具足
X50n0821_p0818c12║無量微妙功德，不動不轉，無生滅相，無去來相，無
X50n0821_p0818c13║高下相，湛若虗空，一切眾生，平等共有。此涅槃體，
X50n0821_p0818c14║與一切法，不即不離，不一不異，離有無相，離斷常
X50n0821_p0818c15║相，離心緣相，離名字相，心思路絕，言語道斷，故名
X50n0821_p0818c16║如如。然此如如，雖平等有，亦唯真聖道中聖者所
X50n0821_p0818c17║證自受用境界，楞伽所謂自性涅槃空事境界也。
X50n0821_p0818c18║二、有餘依涅槃者，謂即真如出煩惱障，尚有分段
X50n0821_p0818c19║生死苦所依故，以諸聖者最後苦身未曾滅故。瑜
X50n0821_p0818c20║伽云：住有餘依，墮在眾數，猶有眾苦所得轉依，猶
X50n0821_p0818c21║與六處而共相應。言眾數者，謂五蘊身，以有此身
X50n0821_p0818c22║有眾苦故。問：既有眾苦，何名涅槃？答：雖有微苦相
X50n0821_p0818c23║應，而障永滅，亦名涅槃。以果縛雖存，子縛已盡故。
X50n0821_p0818c24║三、無餘依涅槃者，是無最後分段生死苦，故名涅
X50n0821_p0819a01║槃。瑜伽云：住無餘依，不墮眾數，永無眾苦，而六處
X50n0821_p0819a02║永不相應。四、無住處涅槃者，上二是斷煩惱障所
X50n0821_p0819a03║顯涅槃，此是斷所知障所顯涅槃也。言不住者，不
X50n0821_p0819a04║住二邊故。以有大智輔翼故，不住生死；以有大悲
X50n0821_p0819a05║輔翼故，不住涅槃。若住生死，便同凡夫；若住涅槃，
X50n0821_p0819a06║便同小乘。由不住生死、涅槃故，常在生死而又常
X50n0821_p0819a07║在涅槃也。此四涅槃，一切有情皆有初一而無後
X50n0821_p0819a08║三，住生死故；二乘無學容有前三無後一種，住涅
X50n0821_p0819a09║槃故。唯我世尊不住生死、不住涅槃，可言具四。此
X50n0821_p0819a10║無住涅槃，即是諸佛菩薩所住處也。
X50n0821_p0819a11║如何善逝有有餘依（至）非如一類入無餘依。
X50n0821_p0819a12║問：善逝五住究盡、二死永亡，如何亦有有餘涅槃？
X50n0821_p0819a13║答：雖無實有苦依，而現身三界示同眾生，似有微
X50n0821_p0819a14║苦相應故。或如來身苦依盡故說無餘依，有餘樂
X50n0821_p0819a15║依名有餘依，非若二乘有苦依在名有餘依。問：何
X50n0821_p0819a16║知如來無苦依而有樂依？答：捨無常色獲得常色，
X50n0821_p0819a17║受想行識亦復如是，故知無有苦依、有餘樂依，是
X50n0821_p0819a18║故世尊可說具四。問：若聲聞等有無餘依，何故有
X50n0821_p0819a19║處說彼無無餘依，有處復說都無涅槃？豈有餘依
X50n0821_p0819a20║彼亦無有？答：二乘實有有餘涅槃而說都無者，以
X50n0821_p0819a21║聲聞等煩惱雖斷，身智猶存、所知猶在，生死苦依
X50n0821_p0819a22║尚未曾盡，圓寂之義不得顯露，約此義故說無涅
X50n0821_p0819a23║槃。其實已斷煩惱、已證有餘，非謂都無涅槃也。復
X50n0821_p0819a24║有處言無無餘依者，以二乘爾時身智尚在，未證
X50n0821_p0819b01║無苦依盡、無餘圓寂，故說彼言無無餘依，非謂彼
X50n0821_p0819b02║後時滅身智已無無餘依。又說二乘都無涅槃者，
X50n0821_p0819b03║是無第四無住涅槃，以此是諸佛所證極果故；不
X50n0821_p0819b04║無前三，以前三是二乘有分故。又說二乘無無餘
X50n0821_p0819b05║依者，是依不定二乘說，以彼不定性二乘根性猛
X50n0821_p0819b06║利，纔證有餘即便回心求大菩提，不斷煩惱、不躭
X50n0821_p0819b07║寂滅。由彼有定願二力資現身因，留身久住修菩
X50n0821_p0819b08║薩行隨願度生，非如一類定性聲聞決定斷煩惱
X50n0821_p0819b09║種入無餘依。由此義故，說彼聲聞無無餘依也。
X50n0821_p0819b10║謂有二乘深樂圓寂（至）故複說彼與佛有異。
X50n0821_p0819b11║問：有餘無餘如何證入？答：謂有定性二乘身唯善
X50n0821_p0819b12║寂，意翫清虗得生空觀，斷煩惱已親證真如，永滅
X50n0821_p0819b13║感生便證有餘。若彼感生煩惱既盡不受後有，現
X50n0821_p0819b14║在生死苦依及俱生任運煩惱皆已滅盡，其餘色
X50n0821_p0819b15║心有作用法既無所依，與彼苦依同時頓捨，便證
X50n0821_p0819b16║無餘。問：證無餘時，二乘身智既滅，誰證涅槃？答：證
X50n0821_p0819b17║無餘時雖無身智，然由彼身智而證，故可說彼身
X50n0821_p0819b18║智為有。問：既證無餘便與佛等，何故二乘與佛有
X50n0821_p0819b19║異？答：此位既斷煩惱證得清淨真如，離分別相得
X50n0821_p0819b20║寂滅樂，依斯義故與佛無差。然上不求菩提、下不
X50n0821_p0819b21║度眾生，因乖萬行、果缺圓常，故復說彼有異於佛。
X50n0821_p0819b22║諸所知障既不感生（至）唯後三種名所顯得。
X50n0821_p0819b23║問：煩惱是不善性正感生死，諸所知障是無記性
X50n0821_p0819b24║不能正感生死，如何斷彼得證無住涅槃？答：彼所
X50n0821_p0819c01║知是理障，非正感生，然能隱覆法空真如，令彼不
X50n0821_p0819c02║得智悲雙運，畏生死苦住定涅槃故。以法空智斷
X50n0821_p0819c03║彼所知法空理顯，此理即是無住涅槃，於此生死
X50n0821_p0819c04║涅槃俱不住故。問：既煩惱障能障涅槃，斷煩惱已
X50n0821_p0819c05║得證擇滅；若所知障亦障涅槃，斷彼障已應證擇
X50n0821_p0819c06║滅。如何斷彼不得擇滅？答：擇滅無為離煩惱縛方
X50n0821_p0819c07║能證得，彼所知障性非煩惱，故斷彼時不得擇滅。
X50n0821_p0819c08║問：彼所知障既非是縛，若斷彼已寧證涅槃？答：謂
X50n0821_p0819c09║諸涅槃各各不同，有擇滅攝者、非擇滅攝者，非諸
X50n0821_p0819c10║涅槃皆擇滅攝。汝若不許無住非擇滅攝，則前自
X50n0821_p0819c11║性清淨應非涅槃，以彼亦非擇滅攝故。然斷煩惱
X50n0821_p0819c12║得擇滅者，以煩惱障能縛有情住生死故，故斷煩
X50n0821_p0819c13║惱即得擇滅。斷所知障不得擇滅者，以所知障不
X50n0821_p0819c14║感生死，故斷彼時不得擇滅。問：既斷所知不得擇
X50n0821_p0819c15║滅，何名涅槃？答：然由斷彼所知得顯法空真理，此
X50n0821_p0819c16║涅槃相本來寂滅故說涅槃，非此涅槃以擇滅為
X50n0821_p0819c17║性也。故四圓寂於六無為中，有相攝者、有不攝者。
X50n0821_p0819c18║若初自性涅槃與後無住涅槃，即真如無為攝。若
X50n0821_p0819c19║中二有餘無餘，是擇滅無為攝。問：若唯斷煩惱縛
X50n0821_p0819c20║得擇滅者，即如不動無為、受想滅無為亦能斷縛。
X50n0821_p0819c21║此二在虗空擇滅、非擇滅真如四無為中，是誰所
X50n0821_p0819c22║攝？答：此二在四無為中，非擇滅無為攝。以此二種
X50n0821_p0819c23║緣𨷂不生，說暫離故，非真擇滅。以真擇滅是究竟
X50n0821_p0819c24║滅，非暫離故；有非擇滅是暫離故，非永滅者。故二
X50n0821_p0820a01║無為非擇滅攝。或以第四涅槃亦是擇滅攝者，由
X50n0821_p0820a02║真智決擇之力，滅彼所知得證涅槃故。問：若第四
X50n0821_p0820a03║涅槃是擇滅攝者，豈不濫同中二有餘、無餘耶？答：
X50n0821_p0820a04║擇滅有二：一、滅縛得，謂有餘、無餘涅槃，是斷感生
X50n0821_p0820a05║煩惱縛而證得者；二、滅障得，謂第四涅槃，是斷俱
X50n0821_p0820a06║生微細所知障種而證得者。故四圓寂對六無為，
X50n0821_p0820a07║初一涅槃是真如攝，後三皆擇滅無為攝。不動等
X50n0821_p0820a08║二暫伏煩惱，非永斷故，非擇滅攝。言擇滅者，是究
X50n0821_p0820a09║竟滅，非暫滅故。問：既所知障亦障涅槃，如何但說
X50n0821_p0820a10║是菩提障？答：如說煩惱是涅槃障，豈彼煩惱但障
X50n0821_p0820a11║涅槃不障菩提？應知聖教說煩惱障涅槃、所知障
X50n0821_p0820a12║菩提者，皆依勝用說。理實煩惱亦障菩提，所知亦
X50n0821_p0820a13║障涅槃也。如上四種涅槃，唯後三是斷煩惱所知
X50n0821_p0820a14║而顯得者，名所顯得。真如自性清淨涅槃，凝然不
X50n0821_p0820a15║動，湛若虗空，平等共有，非所顯得。
X50n0821_p0820a16║二所生得，謂大菩提（至）此即四智相應心品。
X50n0821_p0820a17║此釋所轉得中第二所生得也。謂大菩提本來具
X50n0821_p0820a18║有能生無漏種子，而由所知障礙，種不發生。由聖
X50n0821_p0820a19║道力，斷彼所知，令彼菩提從無漏種子生起。起已，
X50n0821_p0820a20║窮未來際，相續無間，利益眾生，無有斷時，故名所
X50n0821_p0820a21║生得也。此所生得，即是四智相應心品。上文四種
X50n0821_p0820a22║涅槃，真如一種，即是真如門，本來自有，不從顯得，
X50n0821_p0820a23║不從生得。次三涅槃與此菩提，皆是所顯所生，是
X50n0821_p0820a24║生滅門。攝初卷云：由斷續生煩惱障故，證真解脫；
X50n0821_p0820b01║由斷解礙所知障故，得大菩提。義見乎此。
X50n0821_p0820b02║云何四智相應心品（至）一味相續窮未來際。
X50n0821_p0820b03║此下明四智也。一大圓鏡智者，第八識未轉依時，
X50n0821_p0820b04║猶如明鏡現眾色像，至轉依位名圓鏡智。謂此心
X50n0821_p0820b05║品離諸分別者，因中無計度，果上亦離分別故。所
X50n0821_p0820b06║緣行相微細難知者，因中行相㝡極微細，內執受
X50n0821_p0820b07║境亦難測故，果上亦爾。不妄不愚一切境界者，因
X50n0821_p0820b08║中能緣三類性境，不緣妄故、不差謬故，果上亦爾。
X50n0821_p0820b09║性相清淨者，因中相染而性淨，今智光發明性相
X50n0821_p0820b10║俱淨故。離諸雜染純淨圓德者，因中是所熏性，染
X50n0821_p0820b11║熏成染、淨熏成淨，果上轉成無垢，唯與白淨善法
X50n0821_p0820b12║相應故離雜染，由離雜故純、離染故淨，離染離雜
X50n0821_p0820b13║清淨德相圓滿具足故。現種依持能現能生身土
X50n0821_p0820b14║智影者，因中能持種子、能生現行、能現根身器界，
X50n0821_p0820b15║果上亦為清淨現行所依，亦能持彼清淨種子，亦
X50n0821_p0820b16║能現無量身、現無量土，乃至一切智境皆悉影現。
X50n0821_p0820b17║故莊嚴論云：大圓鏡智於一切境不愚迷故，智體
X50n0821_p0820b18║光明鑒淨無垢故，唯無漏德所依止故，一切身土
X50n0821_p0820b19║此智能現，故餘三智是此影。故佛地經云：復次妙
X50n0821_p0820b20║生！大圓鏡智者從喻得名，如依圓鏡眾像影現。如
X50n0821_p0820b21║是依止如來鏡智，諸處境識眾像影現，唯以圓鏡
X50n0821_p0820b22║為喻者，當知如來智鏡平等平等，是故智鏡名圓
X50n0821_p0820b23║鏡也。二、平等性智者，由昔第七因中執為內我故，
X50n0821_p0820b24║於一切法分自分他、立疆立界種種差別不得平
X50n0821_p0820c01║等，而與貪癡慢見恒共相應。今既轉成智體，我法
X50n0821_p0820c02║既除悉皆平等，恒與慈悲喜捨相應，為十地菩薩
X50n0821_p0820c03║現他受用身說法開導。佛地經云：復次妙生，平等
X50n0821_p0820c04║性智者，由十種相圓滿成就，所謂證得諸相增上
X50n0821_p0820c05║喜受平等、一切領受緣起平等、遠離異相非相平
X50n0821_p0820c06║等、弘濟大慈平等、無待大悲平等、隨諸眾生所樂
X50n0821_p0820c07║示現平等、一切眾生敬愛所說平等、世間寂靜皆
X50n0821_p0820c08║同一味平等、世間諸法苦樂一味平等、修植無量
X50n0821_p0820c09║功德究竟平等。證此十相，故名平等性智。言妙觀
X50n0821_p0820c10║察不共所依者，言因中第六以第七為不共依，果
X50n0821_p0820c11║上與妙觀察為不共依也。無住涅槃之所建立者，
X50n0821_p0820c12║因中由彼所知執為內我障此涅槃，故轉智時無
X50n0821_p0820c13║住涅槃由茲發現。問：鏡智平等皆無分別，依何等
X50n0821_p0820c14║義而有差別？答：鏡智無分別，若明鏡之無心平等
X50n0821_p0820c15║無分別，如日合空空無異相故。
X50n0821_p0820c16║三妙觀察智相應心品（至）成本願力所應作事。
X50n0821_p0820c17║三、妙觀察智者，謂因中第六徧緣諸法，果上亦爾。
X50n0821_p0820c18║言妙觀察者，神用無方稱之曰妙，自共皆緣名為
X50n0821_p0820c19║觀察。自即心色等，共即無常等。攝論云：圓成實性
X50n0821_p0820c20║為自相，依他起性為共相。言攝觀者，攝即藏義，觀
X50n0821_p0820c21║即觀察。以此智品於總持門善能觀察，亦能攝藏
X50n0821_p0820c22║不忘失故。六度道品為功德寶，神通妙用為作用
X50n0821_p0820c23║差別。既能觀察自相共相，又能攝觀無量總持，又
X50n0821_p0820c24║能發生功德珍寶，又能現無邊差別作用利樂有
X50n0821_p0821a01║情，正顯無不遍知也。佛地經云：如是如來妙觀察
X50n0821_p0821a02║智，住持一切陀羅尼門、三摩地門，無礙辯說諸佛
X50n0821_p0821a03║法。又云：能為頓起所知無礙妙智，種種無量相識
X50n0821_p0821a04║因緣。又云：種種可玩波羅蜜多菩提分法，十力、無
X50n0821_p0821a05║畏、不共佛法之所莊嚴，甚可愛玩等。四、成所作智
X50n0821_p0821a06║者，謂成就如來應作事業故。佛地經云：由是如來
X50n0821_p0821a07║勤身化業，示現種種工巧等處，摧伏諸技傲慢眾
X50n0821_p0821a08║生。以是善巧方便力故，引諸眾生令入聖教，成熟
X50n0821_p0821a09║解脫。由是如來慶語化業，宣揚種種隨所樂法，文
X50n0821_p0821a10║義巧妙，小智眾生初聞尚信。以是善巧方便力故，
X50n0821_p0821a11║引諸眾生令入聖教，成熟解脫。由是如來決意化
X50n0821_p0821a12║業，決擇眾生八萬四千心行差別。以是善巧方便
X50n0821_p0821a13║力故，引諸眾生令入聖教，成熟解脫。如是三業成
X50n0821_p0821a14║所作事，曲成萬物無所遺漏。
X50n0821_p0821a15║如是四智相應心品（至）故說八識而得四智。
X50n0821_p0821a16║此下總結四智轉相應得。問：若所生得唯有四智
X50n0821_p0821a17║相應心品，則一切能變所變種子現行及相應心
X50n0821_p0821a18║所悉無有耶？答：言轉相應心品者，但轉煩惱二十
X50n0821_p0821a19║六，不定有二。其餘五遍行、五別境、十一善法，能變
X50n0821_p0821a20║所變種現相生，悉如因中無異。問：若爾，何故獨言
X50n0821_p0821a21║四智相應心品而不及餘？答：雖各定有二十三法
X50n0821_p0821a22║及能變所變種子現行，但轉依位智用㝡增，故偏
X50n0821_p0821a23║說之。故此四品總攝佛地一切功德。問：此四智者，
X50n0821_p0821a24║轉何識？得何智？答：轉有漏第八相應心品為大圓
X50n0821_p0821b01║鏡智，轉此智時成等正覺，塵剎剎塵一一皆照，故
X50n0821_p0821b02║曰：大圓無垢同時發，普照十方塵剎中。轉有漏第
X50n0821_p0821b03║七相應心品為平等性智，現十種他受用身，為十
X50n0821_p0821b04║地菩薩說法，故曰：如來現他受用，十地菩薩所被
X50n0821_p0821b05║機。轉有漏第六相應心品為妙觀察智，普照大千
X50n0821_p0821b06║世界，故曰：遠行地後純無漏，觀察圓明照大千。轉
X50n0821_p0821b07║有漏前五相應心品，為成所作智現三類身利生
X50n0821_p0821b08║接物，故曰圓明初發成無漏，三類分身息苦輪。言
X50n0821_p0821b09║三類者，三類化身也。大化千丈身被大乘四加行
X50n0821_p0821b10║菩薩，小化丈六身被大乘三資粮位菩薩，與二乘
X50n0821_p0821b11║凡夫隨類化，則三乘普被、六趣均霑。問：此中言轉
X50n0821_p0821b12║八識相應心品而成智，餘處又言轉識成智者，豈
X50n0821_p0821b13║識體即是智體耶？答：智雖非識，然智實依識，轉識
X50n0821_p0821b14║為主故，故言轉識不言心品。問：有漏位中名識不
X50n0821_p0821b15║名智，豈有漏位遂無智耶？無漏位中名智不名識，
X50n0821_p0821b16║豈無漏位遂無識耶？答：有漏位中識強智劣，故言
X50n0821_p0821b17║識而不言智，然非無智。無漏位中智強識劣，故言
X50n0821_p0821b18║智而不言識，然非無識。然欲勸諸有情捨識，故說
X50n0821_p0821b19║轉八識而成四智耳。
X50n0821_p0821b20║大圓鏡智相應心品（至）相依相續盡未來際。
X50n0821_p0821b21║此下通明四智現起分位。問：大圓鏡智相應心品，
X50n0821_p0821b22║至何位次方得現起？一師言：此智在等覺菩薩無
X50n0821_p0821b23║間道中方得現起，以異熟識中有漏善種及劣無
X50n0821_p0821b24║漏種，與極微細所知障種俱時捨故。若捨異熟鏡
X50n0821_p0821c01║智不起，爾時無有持淨種者，故無間道決定現起。
X50n0821_p0821c02║一師言：此智相應心品，在等覺解脫道中成正覺
X50n0821_p0821c03║時方得生起。無間道中金剛喻定現在前時，但斷
X50n0821_p0821c04║二障微細種，猶未盡捨異熟種子，以異熟識種無
X50n0821_p0821c05║間道中金剛喻定不能違故。以無間道不能遮礙
X50n0821_p0821c06║有漏善種及劣無漏種，以此二種至解脫道成正
X50n0821_p0821c07║覺時定相違故。若謂金剛喻定現在前時，能空異
X50n0821_p0821c08║熟無所熏識，爾時本有無漏種子應皆現前便成
X50n0821_p0821c09║佛果，何必更待第二剎那解脫道耶？由斯義故，定
X50n0821_p0821c10║知此品從解脫道初成佛時方得現前，盡未來際
X50n0821_p0821c11║持無漏種相續不斷，非無間道得有斯義。問：平等
X50n0821_p0821c12║性智何位現起？答：菩薩見道位時，違分別執方得
X50n0821_p0821c13║現起。問：第七唯內執我，唯是俱生無力斷惑，云何
X50n0821_p0821c14║初見道時斷分別惑？答：由第六識入雙空觀，得此
X50n0821_p0821c15║第七我法二執不起，故第六識真見道中頓斷分
X50n0821_p0821c16║別二障種子，初轉依時帶起第七，亦轉一分無分
X50n0821_p0821c17║別智。故論云：雙執末那歸種位，平等性智方現前。
X50n0821_p0821c18║正謂第七無力斷惑，全仗第六識也。故頌云：分別
X50n0821_p0821c19║二障極喜無，六七俱生地地除，第七修道除種現，
X50n0821_p0821c20║金剛道後等皆無。故第七得成無漏者，第六之力
X50n0821_p0821c21║也。後十地中執未斷等者，謂第七識雖斷分別，後
X50n0821_p0821c22║十地中俱生未滅，有漏位中智有間斷，至法雲後
X50n0821_p0821c23║斷二障種得究竟轉，與淨第八互為所依，相續而
X50n0821_p0821c24║轉盡未來際。
X50n0821_p0822a01║妙觀察智相應心品（至）勿前佛德勝後佛故。
X50n0821_p0822a02║問：妙觀察智何位現起？答：由第六因中分別我執
X50n0821_p0822a03║續諸生死，故見道時斷分別障種，生空智果方得
X50n0821_p0822a04║現起。自見道後即用此智斷盡俱生，名無學位，以
X50n0821_p0822a05║二乘人不斷所知無法空智故。若菩薩於加行位
X50n0821_p0822a06║終初見道時此智亦起，或從二地已上入無漏觀
X50n0821_p0822a07║及入滅盡定此智皆起。若法空觀智，菩薩見道時
X50n0821_p0822a08║斷盡分別法執種，及斷俱生一分法執，現起一分
X50n0821_p0822a09║無分別智，從後二地展轉而上，除有漏觀生空智
X50n0821_p0822a10║果及入滅定，此智皆容現起。此上六七二智因中
X50n0821_p0822a11║皆轉，非如鏡智與成所作智必解脫道方得轉故。
X50n0821_p0822a12║故曰：六七因中轉，五八果上圓。問：成所作智何位現
X50n0821_p0822a13║起？一師言：此智在菩薩修道位中，第六意識後得
X50n0821_p0822a14║智引亦得初起。一師出正義云：此智必究竟位方
X50n0821_p0822a15║得初起，以十地修道位中尚依有漏異熟所變眼
X50n0821_p0822a16║等五根，此五色根非無漏故。有漏五根唯與有漏
X50n0821_p0822a17║五識為不共依？為俱有依？為同境依？所依眼等既
X50n0821_p0822a18║是有漏，不能發生無漏淨識，以無漏根識取境必
X50n0821_p0822a19║明，有漏根識取境必昧。由斯義故，此智要得成佛
X50n0821_p0822a20║時轉。有漏異熟眼根等成無漏時，此無漏智方容
X50n0821_p0822a21║現起，然有間斷猶作意力方得起故，非若前三長
X50n0821_p0822a22║時相續也。問：若此四智本來具有，何故必由五位
X50n0821_p0822a23║方得圓滿？答：此四智種性雖皆本有，良由二障所
X50n0821_p0822a24║纏未能發起，要藉資糧位中聞大乘法資熏繫起，
X50n0821_p0822b01║加行位中上下尋思，入初地時方得現行，在修道
X50n0821_p0822b02║位漸漸增長，至究竟位方得圓滿，不增不減盡未
X50n0821_p0822b03║來際。問：此四不減可爾，何故不增？答：此四但從本
X50n0821_p0822b04║有無漏種生，不復更熏無漏種子。若許熏種，則應
X50n0821_p0822b05║後佛四智劣於前佛，前佛四智勝於後佛，以前佛
X50n0821_p0822b06║先熏、後佛後熏故。
X50n0821_p0822b07║大圓鏡智相應心品（至）餘一。分二，准此應知。
X50n0821_p0822b08║此下明四智所緣也。問：大圓鏡智以何為所緣？一
X50n0821_p0822b09║師言：此智但緣真如為境，以是無分別故，非後得
X50n0821_p0822b10║故，不緣一切。唯無分別故，行、相、所緣俱不可知。一
X50n0821_p0822b11║師言：此智遍緣一切法，以圓鏡智無不照故。下引
X50n0821_p0822b12║論證緣一切實法，引經證緣一切影像法。又此下
X50n0821_p0822b13║例明，謂因中緣三類境，果上亦爾。因中行、相、所緣
X50n0821_p0822b14║俱微細故，說不可知；果上亦爾，非謂無分別故，說
X50n0821_p0822b15║不可知。此智亦緣一切世俗境故，亦如因中阿賴
X50n0821_p0822b16║耶識能緣俗故。緣真如境是無分別智攝，緣俗諦
X50n0821_p0822b17║境是後得智攝。問：根本、後得，是一是二？答：其體是
X50n0821_p0822b18║一，隨用分二。用此而緣真如，即名根本；用此而緣
X50n0821_p0822b19║俗諦，即名後得。問：二智既是一體，起無前後，何名
X50n0821_p0822b20║後得？答：由證真故有根本，由了俗故有後得。了俗
X50n0821_p0822b21║必由證真故，假立前後，非謂先根本而後得也。其
X50n0821_p0822b22║餘平、妙二智亦分為二，准此應知。
X50n0821_p0822b23║平等性智相應心品（至）起化業故後得智攝。
X50n0821_p0822b24║問：平等性智以何為所緣？一師言：但緣前八淨識
X50n0821_p0822c01║為境，如染七緣八。一師言：但緣真如為境，以十平
X50n0821_p0822c02║等性即真如故。一師出正義云：此智遍緣真俗。為
X50n0821_p0822c03║境下。引經證緣真如，引論證緣俗諦。問：如何是妙
X50n0821_p0822c04║觀察智所緣之境？答：此智通緣真俗，一切色心等
X50n0821_p0822c05║法自相共相皆無障礙。問：云何成所作智所緣之
X50n0821_p0822c06║境？一師言：此智唯緣現在五境，不緣過未。莊嚴下。
X50n0821_p0822c07║引證。一師出正義云：此智通緣三世境。佛地下。引
X50n0821_p0822c08║證。然此下。通前論義，謂此智品隨意樂力，或以一
X50n0821_p0822c09║識緣一境，或以一識緣多境，非有定也。然論且說
X50n0821_p0822c10║五根但緣五境，不言一根唯緣一境，亦不言唯緣
X50n0821_p0822c11║現在，故與論說不違。此智必假作意之力方得生
X50n0821_p0822c12║起，由度生故緣俗諦境，方起變化三業。故此智唯
X50n0821_p0822c13║後得攝，不通根本。以前三依心根，故二智俱通；此
X50n0821_p0822c14║智但依色根，故唯後得。故曰：變相觀空唯後得，果
X50n0821_p0822c15║中猶自不詮真。
X50n0821_p0822c16║此四心品雖皆遍能（至）非已證得，因位攝故。
X50n0821_p0822c17║問：此四智品既皆能徧緣一切法，何故各分為四？
X50n0821_p0822c18║答：雖皆遍緣而用各異，故分為四。謂圓鏡智現自
X50n0821_p0822c19║受用身、自受用土，持無漏種與因中第八緣境同；
X50n0821_p0822c20║平等智品為十地菩薩現他受用身、他受用土，成
X50n0821_p0822c21║所作智能現化身、化土；觀察智品觀察自他功能、
X50n0821_p0822c22║自他過失，隨根大小施大法雨，決斷眾疑，利益有
X50n0821_p0822c23║情。如是等門差別多種，故分為四。此四下。總結。謂
X50n0821_p0822c24║此四智皆是菩提所生得攝，此所生得總名菩提，
X50n0821_p0823a01║及前四種涅槃名所顯得。雖有菩提、涅槃所生、所
X50n0821_p0823a02║顯之別，然皆攝在前科所轉得中。問：轉依位中總
X50n0821_p0823a03║有四種，何故此中但取二所轉得，不取前三？答：以
X50n0821_p0823a04║頌中說證得、轉依故，但取所轉得中二種得也，以
X50n0821_p0823a05║此二得皆證得故。問：此修習位說能證得，是因證
X50n0821_p0823a06║位？是果證位？答：是約因中將證位說，非是果上已
X50n0821_p0823a07║證位攝。
X50n0821_p0823a08║後究竟位其相云何（至）是故於此不應為難。
X50n0821_p0823a09║先問，次舉頌答，論曰下釋。言前修習位中所轉得
X50n0821_p0823a10║者，即是此中究竟位相也。此究竟位從金剛後心
X50n0821_p0823a11║解脫道中盡未來際，皆此位攝。頌言此者，是牒前
X50n0821_p0823a12║二轉依果，此果即是究竟位中無漏界攝。言無漏
X50n0821_p0823a13║界者，謂五住究盡、二死永亡，無量淨德一時圓足
X50n0821_p0823a14║無有漏失，故名無漏，所謂富有萬德蕩無纖塵也。
X50n0821_p0823a15║言界者是藏義，以能含藏智慧光明總持禪定及
X50n0821_p0823a16║神通等大功德故。或界是因義，以能出生五乘利
X50n0821_p0823a17║樂事故。問：自性真如清淨法界是無漏攝可爾，四
X50n0821_p0823a18║智心品還屬色心，如何亦是無漏所攝？答：四智心
X50n0821_p0823a19║品雖屬色心，非苦集攝、道諦攝故，唯無漏攝。謂佛
X50n0821_p0823a20║地中所有一切功德身土總持智慧神通等事，皆
X50n0821_p0823a21║是四智無漏種生，以永捨盡有漏種故。問：法報二
X50n0821_p0823a22║身固是無漏道諦所攝，諸變化身定有生死，豈亦
X50n0821_p0823a23║道諦攝耶？答：雖變化身示有生死，亦有煩惱業等
X50n0821_p0823a24║現似有漏苦集，其實無漏道諦所攝。一師引論問
X50n0821_p0823b01║云：論說十五界唯是有漏，若如來三身四智皆是
X50n0821_p0823b02║無漏攝者，豈如來無五根五識五塵耶？一師言：如
X50n0821_p0823b03║來功德身土甚深微妙，非有非無、非心所測、非口
X50n0821_p0823b04║所宣，是無漏界攝、非界處法攝。一師云：如來根境
X50n0821_p0823b05║妙定所生，是無漏法界色攝，以佛非是有漏五識
X50n0821_p0823b06║界攝故。集論所說有漏五識定非佛有。問：五根五
X50n0821_p0823b07║境定依識變，何故根境非五識攝？答：雖根境定依
X50n0821_p0823b08║識變，然麁細有異，謂如來無漏細五境不同有漏
X50n0821_p0823b09║麤五境故，無漏五識不同有漏五識界故。以經說
X50n0821_p0823b10║無漏者，佛心在定故；論說有漏者，五識散亂故。問：
X50n0821_p0823b11║如來根境既非五識攝，成所作智亦不應與五識
X50n0821_p0823b12║相應，是與何識相應耶？答：成所作智與第六相應，
X50n0821_p0823b13║仗彼引起變化三業故。問：若爾，與妙觀察有何差
X50n0821_p0823b14║別？答：彼觀察智觀察色心諸法自共相等，此成所
X50n0821_p0823b15║作緣事相境起三業化，故不同也。問：此二既有差
X50n0821_p0823b16║別，應不並生，以一類二識不俱起故，如何說言與
X50n0821_p0823b17║彼相應而得引起？答：許不並起，亦不違理。若謂體
X50n0821_p0823b18║同而用有異，俱起亦無過失。或言成所作智不與
X50n0821_p0823b19║第六淨識相應，而與第七淨識相應，以成所作智
X50n0821_p0823b20║依五色根緣五塵境，是平等智中差別作用故。何
X50n0821_p0823b21║謂差別？謂淨第七起他受用身、他受用土，是平等
X50n0821_p0823b22║智攝。若淨七起變化身土，是成所作智攝。問：若成
X50n0821_p0823b23║所作智既與五七淨識相應，豈不此品亦得攝五
X50n0821_p0823b24║識耶？答：非是轉彼五識得成智體，而彼智體即是
X50n0821_p0823c01║彼識所攝，以彼識智轉未轉位各有體故。即如轉
X50n0821_p0823c02║生死而為涅槃，不可謂彼涅槃即是生死，以生死
X50n0821_p0823c03║涅槃轉未轉位各有體故。是故於此不應為難。
X50n0821_p0823c04║有義如來功德身土（至）皆悉具足而純無漏。
X50n0821_p0823c05║一師申正義云：如來功德身土皆是五蘊、十二處、
X50n0821_p0823c06║十八界攝，以彼三科皆通有漏、無漏故。眾生身分
X50n0821_p0823c07║即是有漏，如來身分即無漏故。然前集論說十五
X50n0821_p0823c08║界唯有漏攝，不通無漏者，彼論依二乘所證麤淺
X50n0821_p0823c09║境說，以二乘於十八界中唯成就意根界、意識界、
X50n0821_p0823c10║法塵界通無漏攝，餘十五界皆有漏故，故云麁淺，
X50n0821_p0823c11║非謂如來亦是有漏。然如來十八界雖皆無漏，而
X50n0821_p0823c12║非二乘所知之境有處。又說如來功德身土純是
X50n0821_p0823c13║無漏，非界、處等有漏所攝者，此義亦謂如來界、處
X50n0821_p0823c14║等純是無漏，非是二乘劣智所知界、處等相，故言
X50n0821_p0823c15║非也。此理決定如是。所以者何？以五蘊法攝盡有
X50n0821_p0823c16║為故，以界、處法攝盡世、出世間一切法故，以世、出
X50n0821_p0823c17║世法不出三科故。若離三科之外別有法者，是十
X50n0821_p0823c18║八界外有十九界，十二處外有十三處，五蘊之法
X50n0821_p0823c19║有六蘊。然十九界、十三處、六蘊是佛所遮，不許有
X50n0821_p0823c20║故，故知佛亦不離蘊、處、界等也。若謂絕諸戲論便
X50n0821_p0823c21║非界、處等攝者，即此所說無漏界安樂善常等，豈
X50n0821_p0823c22║非戲論乎？亦不應說。又處處說轉無常蘊而得常
X50n0821_p0823c23║蘊，轉無常界而得常界等，此豈非如來蘊、界、處攝
X50n0821_p0823c24║耶？故知言如來非蘊、界攝者，謂非二乘劣智所知
X50n0821_p0824a01║蘊、處、界相，故密意說為非爾，非了義之說也。又說
X50n0821_p0824a02║五識性散亂者，亦說餘乘成就有漏五識，非謂如
X50n0821_p0824a03║來無漏五識。故知如來蘊、處、界等皆悉具足，純無
X50n0821_p0824a04║漏攝，故曰此即無漏界也。
X50n0821_p0824a05║此轉依果又不思議（至）窮未來際無斷無盡。
X50n0821_p0824a06║此轉依果不但名無漏界，又名不思議。超過思量
X50n0821_p0824a07║分別故，超過語言文字故，以微妙故不可思，以甚
X50n0821_p0824a08║深故不可議。以此如來自證之法、自受用法，如魚
X50n0821_p0824a09║飲水，冷暖自知，向人吐露不得故，非諸世間譬喻
X50n0821_p0824a10║所能喻故，以比不及類難齊故。此又名善，唯是清
X50n0821_p0824a11║白善法相應性故。下以涅槃釋善。自性清淨法界，
X50n0821_p0824a12║遠離生死染汙法故，最寂靜故，極安隱故，一切魔
X50n0821_p0824a13║境不能動故。下以菩提釋善。四智心品妙用無方
X50n0821_p0824a14║故，最極善巧方便故。下雙釋，以此菩提、涅槃種子
X50n0821_p0824a15║皆有順益相故，皆與不善相違故。問：論說蘊、處、界
X50n0821_p0824a16║等不唯無記，亦通三性。如來既有五根及三類性，
X50n0821_p0824a17║境亦通三性，何故唯善？答：有三義：一、謂一切如來
X50n0821_p0824a18║功德身土等法，皆是滅、道所攝故；二、說佛土等非
X50n0821_p0824a19║苦、集攝故；三、謂如來無漏識中所變有漏、無記、不
X50n0821_p0824a20║善，皆是無漏種生故。故三類境唯是善性。此又是
X50n0821_p0824a21║常，窮未來際相續不斷，無有盡故。清淨下，以涅槃
X50n0821_p0824a22║釋常。四智下，約菩提釋常。問：菩提既是從所生得，
X50n0821_p0824a23║非如自性。涅槃本來是常，從因生故。既從因生，必
X50n0821_p0824a24║從因滅；既有生滅，豈得言常？且四智心品皆屬色
X50n0821_p0824b01║心，不見色心非無常者，而言無斷、無盡者，何耶？答：
X50n0821_p0824b02║然四智心品雖從因生，由本願力度生無盡，故說
X50n0821_p0824b03║為常。如虗空不可盡，我願亦不可盡故。
X50n0821_p0824b04║此又安樂無逼惱故（至）二轉依果皆此攝故。
X50n0821_p0824b05║此又名安樂，以無苦惱逼迫故。清淨下，約涅槃釋。
X50n0821_p0824b06║四智下，約菩提釋。此二下，雙釋二乘所得果。唯斷
X50n0821_p0824b07║煩惱，未斷所知，故無利生最殊勝法，但脫自己分
X50n0821_p0824b08║段生死，故所得身但名解脫。若大覺世尊五住盡
X50n0821_p0824b09║而二死亡，四智成而八識轉，於一切法成等正覺，
X50n0821_p0824b10║默證無言寂滅之理，故名大牟尼。此牟尼所證涅
X50n0821_p0824b11║槃、菩提二轉依果，永離二障，非解脫身，名為法身，
X50n0821_p0824b12║以有無量無邊力、無畏等大功德法所莊嚴故。由
X50n0821_p0824b13║此菩提智體圓具無量大功德聚，故總名為身。此
X50n0821_p0824b14║之法身，總以五法而為自性。佛地經云：清淨真如
X50n0821_p0824b15║及四智品名為五法。以清淨法界名為涅槃，四智
X50n0821_p0824b16║心品名為菩提，合此二種名為法身，不獨一種清
X50n0821_p0824b17║淨法界名法身也。以二轉依攝此五法，五法皆是
X50n0821_p0824b18║法身攝故。
X50n0821_p0824b19║如是法身三相別（至）令各獲得諸利樂事。
X50n0821_p0824b20║此將一法身就體相用分為三身：自性身是體，受
X50n0821_p0824b21║用身是相，變化身是用。言自性身者，即是如來自
X50n0821_p0824b22║性清淨法體，是報化二身所依止故。由彼離名離
X50n0821_p0824b23║相、絕言絕思，具足無邊真常功德，是一切法平等
X50n0821_p0824b24║真實之性。故起信云：一者體大，謂一切法真如平
X50n0821_p0824c01║等不增減故。又云：心真如者，即是一法界大總相
X50n0821_p0824c02║法門體，所謂心性不生不滅。又云：離念相者，等虗
X50n0821_p0824c03║空界。法界一相即是如來平等法身，故曰即此自
X50n0821_p0824c04║性亦名法身。大功德所依止故者，起信云：具足無
X50n0821_p0824c05║量性功德故，謂自體具足大智慧光明義故，遍照
X50n0821_p0824c06║法界義故，常樂我淨義故。故古德云：若剩一法不
X50n0821_p0824c07║名法身，若有一法不名法身，若無一法不名法身，
X50n0821_p0824c08║若欠一法不名法身。二受用身，能令自他受用種
X50n0821_p0824c09║種大法樂故。此有二種：一、自受用者，謂人所不知，
X50n0821_p0824c10║唯佛自知，唯佛自證故。即是三大阿僧祇脩習無
X50n0821_p0824c11║量福慧資糧莊嚴法性所生無量真實功德，以得
X50n0821_p0824c12║大圓鏡智，證得圓滿報身，充徧華藏世界海中，湛
X50n0821_p0824c13║然常住，恒自受用廣大法樂故。二、他受用，即是如
X50n0821_p0824c14║來以平等智示現微妙淨功德身，為十地菩薩現
X50n0821_p0824c15║通說法，決擇羣疑，令彼菩薩受用大乘法樂故。合
X50n0821_p0824c16║此二種，名受用身。言變化者，形量不定，故曰變化。
X50n0821_p0824c17║即是如來以成所作智所變無量隨類化身，為地
X50n0821_p0824c18║前菩薩及彼二乘異生隨機說法，令彼各各皆得
X50n0821_p0824c19║利樂。前受用身，自他俱利；此變化身，純是利他。如
X50n0821_p0824c20║上三身，總是牟尼所證五法為性之法身也。
X50n0821_p0824c21║以五法性攝三身者（至）種種身相攝變化身。
X50n0821_p0824c22║此明五法攝三身也。一師言：清淨真如與大圓鏡
X50n0821_p0824c23║智攝自性身。下引經引論證平等法智，妙觀察智
X50n0821_p0824c24║攝受用身，成所作智攝變化身。又云：智為殊勝，故
X50n0821_p0825a01║三身中皆有實智。一師出正義云：清淨真如攝自
X50n0821_p0825a02║性身，圓鏡不攝。以清淨真如是本有之常法，非生
X50n0821_p0825a03║因得，不假修習故。菩提是生因得，必假修習而證，
X50n0821_p0825a04║名所生得故。又說：自性法身生佛共有，遍一切法
X50n0821_p0825a05║猶如虗空，不屬形相、不屬有為，非色心法故，鏡智
X50n0821_p0825a06║是色心法故。問：若爾，何故前論說轉去藏識得自
X50n0821_p0825a07║性身？答：由轉去第八識中二障種子顯露法身，不
X50n0821_p0825a08║說法身即圓鏡智。又說：智殊勝中具法身者，是說
X50n0821_p0825a09║四智依止法身，以法身即彼實性故，不謂三身皆
X50n0821_p0825a10║有實智。自性法身雖具真實無邊功德，非有為故，
X50n0821_p0825a11║不可說為色心等物，故非鏡智所攝。應說鏡智所
X50n0821_p0825a12║起真實功德及極圓淨常遍色身攝自受用，平等
X50n0821_p0825a13║所起微妙淨功德身攝他受用，成事智品所現隨
X50n0821_p0825a14║類種種身相攝變化身。
X50n0821_p0825a15║說圓鏡智是受用佛（至）故此二智自受用攝。
X50n0821_p0825a16║問：云何而知鏡智攝自受用耶？答：經說圓智是受
X50n0821_p0825a17║用佛故，以彼轉前七識得真實受用故。問：鏡智得
X50n0821_p0825a18║稱受用佛者，亦是轉捨藏識而得受用，何故却言
X50n0821_p0825a19║轉轉識耶？答：雖轉藏識亦得受用，然論正說轉去
X50n0821_p0825a20║藏識得顯自性法身，故於得受用處略而不說。又
X50n0821_p0825a21║說自性法身無生無滅，性無轉易，猶如虗空，唯證
X50n0821_p0825a22║因得，非生因得，無相無為，非色心故，故非圓鏡所
X50n0821_p0825a23║攝。圓鏡既與自性法身相違，若非受用，屬何身攝？
X50n0821_p0825a24║况受用身攝如來三阿僧祗，修集無量不共有為
X50n0821_p0825b01║真實功德，及證極淨常遍色身？故四智品中實有
X50n0821_p0825b02║色心者，皆受用攝。問：他受用身與變化身亦有色
X50n0821_p0825b03║心，何故圓鏡不攝？答：他受用身與變化身，皆為利
X50n0821_p0825b04║益有情方便示現，而非真實四智為體。雖有說言
X50n0821_p0825b05║智殊勝故具攝三身，而似智現，非是實智。或依根
X50n0821_p0825b06║本實智方便現起，假說智名，而體非實，故言智殊
X50n0821_p0825b07║勝故具攝三身，非謂三身皆有實智。故經但說二
X50n0821_p0825b08║智能現二身，不說二身即是二智，故知二智皆是
X50n0821_p0825b09║自受用攝。
X50n0821_p0825b10║然變化身及他受用（至）無根等用故不說有。
X50n0821_p0825b11║問：既四智品實有色心皆是自受用攝，若他受用
X50n0821_p0825b12║與變化身既無真實色心，依何為體？答：然此二身
X50n0821_p0825b13║雖無真實心心所法，而有化現心心所法。問：心心
X50n0821_p0825b14║所法本無形質，何能化現？答：無上大覺能以不思
X50n0821_p0825b15║議神力化現無形質法，若不能化現無形質法，云
X50n0821_p0825b16║何如來示現貪瞋等？以如來久斷三毒故。云何聲
X50n0821_p0825b17║聞及異生等皆能知如來心？以如來實心即等覺
X50n0821_p0825b18║菩薩尚不能知其少分，况降斯以下者而能知耶？
X50n0821_p0825b19║故知聲聞及異生等所知者，皆是如來化心耳。由
X50n0821_p0825b20║斯義故，經說如來化無量類眾生身，即能現無量
X50n0821_p0825b21║類眾生心也。又說如來成事智能化身口意三業
X50n0821_p0825b22║等。又說變化有依他心，謂依他實心以為本質，復
X50n0821_p0825b23║自變現心心所假相分，而為眾生所緣之境。故知
X50n0821_p0825b24║眾生所知所見者，皆是如來似相分法，非真如來。
X50n0821_p0825c01║以真如來非心可知，非相可見。故起信云：依分別
X50n0821_p0825c02║事識，凡夫二乘心所見者，名為應身。以不知轉識
X50n0821_p0825c03║現故，見從外來，取色分齊，不能盡知故。問：既變化
X50n0821_p0825c04║身有根有心，云何他處說無根心？答：雖說變化無
X50n0821_p0825c05║根心等，此依二乘劣定所起虗妄根心，不依如來
X50n0821_p0825c06║實智所起根心也。又彼劣定所化根心，無真實受
X50n0821_p0825c07║用，故論不說有化根心。佛地論云：如論說言，心無
X50n0821_p0825c08║形故，不可變化。又說化身無心心法，此就二乘及
X50n0821_p0825c09║諸異生定力而說。彼定力劣，不能化現無形質法，
X50n0821_p0825c10║諸佛菩薩不思議力皆能化現。又云：但諸化色同
X50n0821_p0825c11║實色用，化粮及心但有相現而無實用。故知此說
X50n0821_p0825c12║無根心用，亦依餘處，不依如來。
X50n0821_p0825c13║如是三身雖皆具足（至）唯屬利他，為他現故。
X50n0821_p0825c14║此明三身同體異用也。謂自性身具有真常、真樂、
X50n0821_p0825c15║真我、真淨四種功德。常者，不生滅故。樂者，無苦集
X50n0821_p0825c16║故。我者，極自在故。淨者，無垢染故。離諸雜染者，從
X50n0821_p0825c17║本已來一切染法不相應故。眾善所依者，具足無
X50n0821_p0825c18║量性功德故。由其自性如如平等故，無色心等相
X50n0821_p0825c19║用差別，以相用差別生滅門顯故。起信云：自心真
X50n0821_p0825c20║如相，即示摩訶衍體故。是心生滅因緣相，能示摩
X50n0821_p0825c21║訶衍自體相用故。若自受用身，四智所攝故，能具
X50n0821_p0825c22║足無量圓淨常徧妙色心等真實功德，唯是自己
X50n0821_p0825c23║受用故。若他受用及變化身，唯隨菩薩、聲聞、異生
X50n0821_p0825c24║等意樂，變現似色心等化相功德，令彼得大利樂、
X50n0821_p0826a01║得大受用故。下約二利以攝三身。又自性身正唯
X50n0821_p0826a02║自利，無攝利他。以自性身與諸有情作增上緣，令
X50n0821_p0826a03║諸有情得利樂故。由自性身生佛共有故，與眾生
X50n0821_p0826a04║為增上緣，助令起發，所謂眾生於三昧乃得平等
X50n0821_p0826a05║見諸佛故。又與二身為所依止，故俱利攝。若自受
X50n0821_p0826a06║用，唯屬自利；若他受用及變化身，唯屬利他。
X50n0821_p0826a07║又自性身依法性土（至）能依身量亦無定限。
X50n0821_p0826a08║問：有身有土，此三身者，屬何土耶？答：法性身依法
X50n0821_p0826a09║性土。問：此身此土，為異不異？答：雖土即是身，身即
X50n0821_p0826a10║是土，無有差別。然各有所屬，故亦有異。謂法性屬
X50n0821_p0826a11║佛，為法性身；法性屬法，為法性土。性隨相異。故宗
X50n0821_p0826a12║鏡云：此即於自心性相，分身土之名。以自心相義
X50n0821_p0826a13║名身，自心性義名土。故清涼疏問云：法性身、法性
X50n0821_p0826a14║士，為別不別？別則不名法性，性無二故；不別則無
X50n0821_p0826a15║能所依。答：佛地論云：唯以清淨法界而為法身，亦
X50n0821_p0826a16║以法性而為其土。性雖一味，隨身土相而分二別。
X50n0821_p0826a17║智論云：在有情數中，名為佛性；在非情數中，名為
X50n0821_p0826a18║法性。假說能所，而實無差。此佛身土，皆屬真如，俱
X50n0821_p0826a19║非色攝。問：身土固知無差，亦有形量可說否？答：雖
X50n0821_p0826a20║不可說形量大小，然隨事相而現小大。形量亦無
X50n0821_p0826a21║邊際，譬如虗空隨器，各現方圓。大經云：譬如虗空，
X50n0821_p0826a22║徧至一切色非色處。又云：普賢身相如虗空，依真
X50n0821_p0826a23║而住非國土。又云：色無邊故。當知般若亦復無邊
X50n0821_p0826a24║故。問：自受用屬何土？答：自受用即依報土。問：此報
X50n0821_p0826b01║土者，屬何識現？答：謂圓鏡智相應無垢淨識之所
X50n0821_p0826b02║變現。由昔三阿僧祇劫修十勝行，為淨土緣故，初
X50n0821_p0826b03║成佛時，以彼淨識變現純淨佛土，周圓無際，眾寶
X50n0821_p0826b04║莊嚴，盡未來際，相續無窮。自受用身，依止此土。此
X50n0821_p0826b05║土即華藏莊嚴世界也。此淨土無量，身量亦爾。故
X50n0821_p0826b06║起信云：身有無量色，色有無量相，相有無量好。所
X50n0821_p0826b07║住依果亦有無量種種莊嚴，隨所示現即有無邊
X50n0821_p0826b08║不可窮盡。所以者何？皆是無量劫來無量善根所
X50n0821_p0826b09║引生故。問：身土既無邊際，功德智慧亦有大小邊
X50n0821_p0826b10║際否？答意如文。問：他受用身何土所攝？答：他受用
X50n0821_p0826b11║身亦依他受用土。問：此土依何識現？答：謂平等智
X50n0821_p0826b12║相應淨識大慈悲力之所變現。由昔因中修利他
X50n0821_p0826b13║行為淨土緣，故成佛時不捨利他，隨彼十地菩薩
X50n0821_p0826b14║所宜，以平等智大慈悲力變為淨土，大小、勝劣、形
X50n0821_p0826b15║量不定。他受用身依止此土，所依之土既無定量，
X50n0821_p0826b16║能依身量亦復乃爾。問：變化身依何土住？答：若變
X50n0821_p0826b17║化身，即依變化土。問：此土是何智現？答：謂成所作
X50n0821_p0826b18║智大慈悲力之所變現。亦由往昔修利他行為淨
X50n0821_p0826b19║穢土緣，故成佛時隨地前菩薩及聲聞、異生等所
X50n0821_p0826b20║宜，以大慈悲力化為佛土，淨穢、大小、形量不定。此
X50n0821_p0826b21║變化身依此土住，土既無定，身量亦爾。故肇公云：
X50n0821_p0826b22║佛土淨豈待變而後飾？蓋是變眾人所見耳。是以
X50n0821_p0826b23║眾生見為土石，皆是自業所起。菩薩純是妙慧，即
X50n0821_p0826b24║是真智所為，離凡聖心，無真俗境。大經云：或現童
X50n0821_p0826c01║男、童女身，天、龍及與阿修羅，乃至摩睺羅伽等，隨
X50n0821_p0826c02║其所樂悉令現。
X50n0821_p0826c03║自性身土一切如來（至）一佛能益一切生故。
X50n0821_p0826c04║此明四身、四土有共、不共。問：此四佛土，一切如來
X50n0821_p0826c05║皆共耶？有不共耶？答：自性身、土，一切諸佛共證，體
X50n0821_p0826c06║無差別，故可言共。報身、報土雖是諸佛，各隨自己
X50n0821_p0826c07║淨識所變，遍一切處，不相障礙，亦可言共。餘二身、
X50n0821_p0826c08║土，隨諸如來所化有情有共、不共。若共化者，其土
X50n0821_p0826c09║必共；若獨化者，其土不共。云何共化？謂諸如來同
X50n0821_p0826c10║在一處、同此一時，各各變身、變土，而身、土形狀各
X50n0821_p0826c11║各無異，不相障礙，互相錯雜，為增上緣，令彼所化
X50n0821_p0826c12║眾生各各於自識上變現諸佛共化身、土相分而
X50n0821_p0826c13║為所緣。而諸眾生各各自謂：於此一土有一佛身，
X50n0821_p0826c14║現通說法，饒益我等。此名諸佛共化身、土。言不共
X50n0821_p0826c15║者，唯一佛身變一佛土。問：一身、一土足以利生，何
X50n0821_p0826c16║用諸佛共化身、土？答：諸有情類從無始來同具佛
X50n0821_p0826c17║種、共有佛性，法爾與諸佛互相繫屬。或多類眾生
X50n0821_p0826c18║因緣唯屬一佛化者，故唯一佛隨所化眾生變一
X50n0821_p0826c19║身、一土而引導之，不用多佛共化。或一類眾生因
X50n0821_p0826c20║緣屬多佛共化者，故諸佛隨所化眾生同時、同處
X50n0821_p0826c21║各各變身、變土而化導之。由此義故，諸佛隨所化
X50n0821_p0826c22║有情有共、不共。若不爾者，多佛久住世間，各各現
X50n0821_p0826c23║身、現土空事，勤劬勞苦，實為無益。何以故？以一佛
X50n0821_p0826c24║即能利益一切眾生故。
X50n0821_p0827a01║此諸身土若淨若穢（至）不爾應無五十二等。
X50n0821_p0827a02║前以所變分共不共，此以能變分共不共也。問：諸
X50n0821_p0827a03║佛所變淨穢身土有共不共，能變之識亦有共不
X50n0821_p0827a04║共否？答：此諸身土淨穢既有共不共義，而能變識
X50n0821_p0827a05║亦應乃爾。若從無漏識上所變淨土，此土是地上
X50n0821_p0827a06║菩薩純善無漏共業所感，如來即從地上菩薩能
X50n0821_p0827a07║變之識，亦是純善無漏因緣所生，此土即是道諦
X50n0821_p0827a08║所攝，變土之識是名為共。若如來變五蘊、十二處、
X50n0821_p0827a09║十八界，則能變識相不必皆同，以隨地上菩薩所
X50n0821_p0827a10║得圓滿戒定及慧三法因緣雜引生故，此變身之
X50n0821_p0827a11║識名為不共。若從有漏識上所變穢土，此土是有
X50n0821_p0827a12║學異生有漏共業所感，如來即隨有學異生能變
X50n0821_p0827a13║之識，亦是有漏因緣所生，此土即是苦集諦攝，此
X50n0821_p0827a14║變土識名之為共。若如來變善性、惡性、無記性，則
X50n0821_p0827a15║能變識相不必皆同，以隨有學異生三性隨用一
X50n0821_p0827a16║性因緣所引生故，此變心之識名為不共。化心既
X50n0821_p0827a17║爾，則蘊處界等亦與能變之識相類，故曰蘊等同
X50n0821_p0827a18║異類此應知。問：能變之識是實有體，所變蘊等身
X50n0821_p0827a19║心如來假化，云何類識？答：若不類識，如來應無五
X50n0821_p0827a20║蘊、十二處、十八界等，故知變身變土純是利他。如
X50n0821_p0827a21║釋迦出世，國土狹小，海水增盈；彌勒下生，世界寬
X50n0821_p0827a22║洪，大海水減；菩薩在會，無諸丘坑；聲聞眾中，穢惡
X50n0821_p0827a23║充滿。故知寬狹淨穢總是有情心量所感，與佛無
X50n0821_p0827a24║預。
X50n0821_p0827b01║然相分等依識變現（至）心與心所定相應故。
X50n0821_p0827b02║問：蘊既是實，云何前說假說我法？答：然。相、見二分
X50n0821_p0827b03║依識所變，名依他起，非如真如為依他之實性，故
X50n0821_p0827b04║說為假。問：相、見二分既是依他，即名為假，云何復
X50n0821_p0827b05║名為實？答：不爾。唯識之理應不得成，以許自識所
X50n0821_p0827b06║變內境皆實有故。或是自識與相、見二分，皆從無
X50n0821_p0827b07║明、業、愛等緣所生，皆名依他起性，故二分虗實皆
X50n0821_p0827b08║如自識。問：內境既是實有，何故但言唯識？答：唯之
X50n0821_p0827b09║一言，是遣離心外境，不遮內識所變。若遮內境，則
X50n0821_p0827b10║真如亦應非是實有，以真如亦是智所緣境故。問：
X50n0821_p0827b11║內境與識兩皆實有，如何不言唯境，但言唯識？答：
X50n0821_p0827b12║識唯內有，不通心外，境通內外故。今恐濫同心外
X50n0821_p0827b13║之境，故不言唯境，但言唯識。或是愚夫迷執外境，
X50n0821_p0827b14║起惑造業，受諸苦報，不解觀心，勤求出離。哀愍彼
X50n0821_p0827b15║故，欲令反觀自心，不逐前塵，脫粘內伏，發本明耀，
X50n0821_p0827b16║說唯識言。非謂內境如外，都無言唯識也。或是相、
X50n0821_p0827b17║見二分及真如等，皆以識為自性，由無始來內因、
X50n0821_p0827b18║外緣熏習力故，展轉現起，似多分生。總此三分，故
X50n0821_p0827b19║言唯識。問：真如是無為法，識等是有為法，何故真
X50n0821_p0827b20║如亦有為識攝？答：真如雖是無為，亦是識之實性。
X50n0821_p0827b21║謂依真如不覺心起而有其念，遂名為識。識無自
X50n0821_p0827b22║性，不離真如，故知真如亦是識性。所以云：三界內
X50n0821_p0827b23║外法，唯是一心作。除識之外，無別有法。故但言唯
X50n0821_p0827b24║識，則無法不具。故古德云：三界唯心，萬法唯識。唯
X50n0821_p0827c01║識唯心，眼聲耳色。色不到耳，聲何觸眼？眼色耳聲，
X50n0821_p0827c02║萬法成辦。萬法匪緣，豈觀如幻？山河大地，誰堅誰
X50n0821_p0827c03║變？又云：目前無法，意在目前。又云：盡十方世界皎
X50n0821_p0827c04║皎地，若有一絲頭，即是一絲頭。又云：盡十方世界
X50n0821_p0827c05║是沙門一隻眼，盡十方世界是沙門全身，盡十方
X50n0821_p0827c06║世界是自己光明，盡十方世界在自己光明裡，盡
X50n0821_p0827c07║十方世界無一人不是自己。故知心心相印，祖祖
X50n0821_p0827c08║相傳，唯此一門，更無二法。但辦肯心，決不相賺。
X50n0821_p0827c09║此論三分成立唯識（至）顯唯識理極明淨故。
X50n0821_p0827c10║此總結論名。言三分者，謂經有三分，而論亦有三
X50n0821_p0827c11║分故。如初稽首一頌，名宗前敬敘分；次三十頌及
X50n0821_p0827c12║論首末，名依教廣成分；後已依一頌，名施願分。此
X50n0821_p0827c13║當經之三分也。或宗、因、喻為三分，或是相、見、無為
X50n0821_p0827c14║為三分，無不可者。謂由三分成立唯識一宗，是名
X50n0821_p0827c15║成唯識論。亦名淨唯識者，正顯此中圓成實性，是
X50n0821_p0827c16║唯識中極淨圓明無垢識故。
X50n0821_p0827c17║此本論名唯識三十（至）乃得圓滿，非增減故。
X50n0821_p0827c18║此末論師出造論之所自，歸功本論主也。言此本
X50n0821_p0827c19║論三十頌，是天親菩薩總撮瑜伽論中要義，勒成
X50n0821_p0827c20║三十頌。依此頌故，然後成立教理，因果性相，真妄
X50n0821_p0827c21║假實，有為無為，一切諸法，皆是唯識。如是闡明唯
X50n0821_p0827c22║識之理，乃得圓滿。然非離此本論之外，別立一義，
X50n0821_p0827c23║增損于其間也。
X50n0821_p0827c24║已依聖教及正理，分別唯識性相義，
X50n0821_p0828a01║所獲功德施羣生，願共速登無上覺。
X50n0821_p0828a02║初句是依教立理，次句是造論始末，謂前八卷顯
X50n0821_p0828a03║唯識相，末後二卷顯唯識性，故第三句回向眾生，
X50n0821_p0828a04║第四句是發願證果。
X50n0821_p0828a05║
X50n0821_p0828a06║成唯識論卷第十（終）