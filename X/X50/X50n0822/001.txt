X50n0822_p0829a01║
X50n0822_p0829a02║No. 822-A
X50n0822_p0829a03║ 成唯識論證義自序
X50n0822_p0829a04║
X50n0822_p0829a05║唯識證義何為而作也？為慈恩之疏亡失無存，學唯
X50n0822_p0829a06║識者倀倀乎莫知所從而作也。然則不名補疏，何也？
X50n0822_p0829a07║曰：補疏則惡乎敢？吾敢自信無一語之與慈恩抵捂
X50n0822_p0829a08║乎哉？有一語與慈恩牴牾而謂之補疏，烏乎敢？且吾
X50n0822_p0829a09║猶冀古疏之萬一復出云爾。其名證義，何也？曰：取大
X50n0822_p0829a10║藏中大小乘經論及華嚴疏鈔、宗鏡錄諸典，正釋唯
X50n0822_p0829a11║識之文，以證成論之義，而非敢以己意為之註也。所
X50n0822_p0829a12║以然者，為八識四智，行相微細，難可了知，乃聖智所
X50n0822_p0829a13║知之境，非凡夫心量可測，故不以至教量定之，未有
X50n0822_p0829a14║不郢書而燕說者。今之師心自用，解釋紛紛，能無一
X50n0822_p0829a15║得乎哉？然有一語之不經印證，不通商略，則皆非量
X50n0822_p0829a16║而不為比量，烏能窺測現量境界也耶？心一而已，裂
X50n0822_p0829a17║而為八為九，不病支離，何也？曰：一心之德，名為真如，
X50n0822_p0829a18║真如具有不變、隨緣二義。以不變之心言，一不可得，
X50n0822_p0829a19║況有八乎？以隨緣之心言，八萬四千不足以盡之，乃
X50n0822_p0829a20║以八為支離哉？夫真心即事即理，即相即性，即空即
X50n0822_p0829a21║色，即智即如，即圓融，即行布，即真如，即生滅，所謂一
X50n0822_p0829a22║法界也，迷一法界而宛然成二矣。由是能取為見分，
X50n0822_p0829a23║所取為相分。見分為自內我，相分為他外我。我相一
X50n0822_p0829a24║立，而此相遂為舉意動念之根。於是乎起一念，作一
X50n0822_p0829b01║事。雖淑慝攸分，薰蕕各別，而要之同歸於有我。即勉
X50n0822_p0829b02║力而修六度萬行，亦凡夫之六度萬行，而非聖人之
X50n0822_p0829b03║六度萬行也。流浪生死之海，不得出離。轉徙白黑之
X50n0822_p0829b04║塗，無時休息。三教聖人，深知病根在此，故不約而同
X50n0822_p0829b05║曰無我。蓋善醫者，必藥其病根而去之，不得不同焉
X50n0822_p0829b06║耳。大學言正心必先誠意，誠意必先致知，而致知在
X50n0822_p0829b07║格物。物者，對我而言之也。物我對峙，如二山然，彼此
X50n0822_p0829b08║各不相到。格者，到也。峙則宛然成二，到則一矣。故格
X50n0822_p0829b09║物亦無我之別號也。向非我為之崇，則心何待正之
X50n0822_p0829b10║而後正，意何待誠之而後誠哉。孟子以孩提之愛親
X50n0822_p0829b11║敬長，為良知良能。而他日又曰，大人者，不失其赤子
X50n0822_p0829b12║之心者也。赤子之心，有俱生而無分別，正七識用事
X50n0822_p0829b13║時也。喜則人固愛其親，謂之俱生貪。怒則獸亦憎其
X50n0822_p0829b14║親，謂之俱生瞋。以此為仁義，與孔門無我之旨悖矣。
X50n0822_p0829b15║西方聖人，憫賊與子之難辯，而真與妄之易淆也。故
X50n0822_p0829b16║不得已而分一心為八九識，就其迷一法界處而立
X50n0822_p0829b17║為第七識，就其舉心動念處而立為第六識，就其不
X50n0822_p0829b18║變之體受熏持種處而立為第八識。又以第八識之
X50n0822_p0829b19║行相微細難可了知也，就其在外門轉處而分為眼
X50n0822_p0829b20║耳鼻身五識，以對色聲香味觸而成色心二法，以使
X50n0822_p0829b21║人了知第八識本無垢，以第七識執之而垢，故得賴
X50n0822_p0829b22║耶名。聖人捨之，故立聖人之第八識為第九識，謂聖
X50n0822_p0829b23║人不得已而強分之可也。然實有迷一法界處，寔有
X50n0822_p0829b24║舉心動念處，寔有不變之體持種受熏處，寔有在外
X50n0822_p0829c01║門轉處，則謂八種識自然而然，而非聖人強分之亦
X50n0822_p0829c02║可也。此如黃帝、岐伯論陰陽，著藏腑經絡之原委，俞
X50n0822_p0829c03║跗之湔腸浣胃，扁鵲之洞見五臟癥結，華陀內照之
X50n0822_p0829c04║圖，醫者不知此，則亦不可以言醫，而療病起死人矣。
X50n0822_p0829c05║故學道者不明唯識之旨，則雖聰明辨才，籠蓋一世，
X50n0822_p0829c06║而終不免為儱侗真如，顢頇佛性。今談道者滿天下，
X50n0822_p0829c07║而見道者絕無一人，非此之故哉！然此九識，舉其體，
X50n0822_p0829c08║則一第八識足以該之。何者？五識即相分，六七識即
X50n0822_p0829c09║見分，八識即自證分，而九識即謂自證分也。舉其用，
X50n0822_p0829c10║則一第六識足以盡之。何者？三性、三量、三境、五十一
X50n0822_p0829c11║心所無不具，而凡聖染淨無不備。故由散入定，由凡
X50n0822_p0829c12║入聖，皆由六識能觀之力，非餘識能也。則雖分八分
X50n0822_p0829c13║九，而亦何甞不一乎？又何支離之有？或曰：俗詮之刻
X50n0822_p0829c14║也，子序之；集解之刻也，子又序而。若深許之，則證義
X50n0822_p0829c15║可以無刻矣。而汲汲事力疾校訂，涸精竭慮，以阽于
X50n0822_p0829c16║危，雖曰為法捐生，能免噉名之疑哉？曰：吾向於答蘊
X50n0822_p0829c17║璞簡中及之矣。談佛法於今之世，猶大市中賣平天
X50n0822_p0829c18║冠，有何人理著？吾以老病一措大，博得會禪之名滿
X50n0822_p0829c19║天下，欲何為乎？俗論之作，吾甞預商訂焉。及其刻，則
X50n0822_p0829c20║從與不從，蓋參半也。集解之見，與吾合處為多，而不
X50n0822_p0829c21║合處亦時有之。吾見之未定者，不敢不舍己而從；而
X50n0822_p0829c22║吾見之已定者，亦不敢以苟同也。此證義之所以刻
X50n0822_p0829c23║也。向使余不病，得與二師反復研究辯論，以歸於一，
X50n0822_p0829c24║以成一家言，則證義果可以無刻。而竟至不惜捐生
X50n0822_p0830a01║校訂，以為流通計，若與二師競名然者，豈余之得已
X50n0822_p0830a02║哉？學者鑒吾之誠而一刳心焉，即它日龍華會上之
X50n0822_p0830a03║羔雉，而此冊亦吾之縞帶紵衣也。吾即且夕溘先朝
X50n0822_p0830a04║露，勝於鷺鷥駕鴻，凌倒景而朝太清，不啻多矣。
X50n0822_p0830a05║萬曆癸丑六月十九日死灰居士王肯堂宇泰甫力
X50n0822_p0830a06║疾自序
X50n0822_p0830a07║
X50n0822_p0830a08║
X50n0822_p0830a09║
X50n0822_p0830a10║
X50n0822_p0830a11║
X50n0822_p0830a12║
X50n0822_p0830a13║
X50n0822_p0830a14║
X50n0822_p0830a15║
X50n0822_p0830a16║
X50n0822_p0830a17║
X50n0822_p0830a18║
X50n0822_p0830a19║
X50n0822_p0830a20║
X50n0822_p0830a21║
X50n0822_p0830a22║
X50n0822_p0830a23║
X50n0822_p0830a24║
X50n0822_p0830b01║
X50n0822_p0830b02║
X50n0822_p0830b03║
X50n0822_p0830b04║
X50n0822_p0830b05║No. 822
X50n0822_p0830b06║成唯識論卷第一
X50n0822_p0830b07║
X50n0822_p0830b08║金壇居士　王肯堂　證義
X50n0822_p0830b09║成唯識論者，此論成立唯識，故名成唯識論。梵云：
X50n0822_p0830b10║毗若底，識也；麼怛喇多，唯也；悉底，成也；奢薩怛羅，
X50n0822_p0830b11║論也。應云識唯成論，而譯為成唯識論者，彼方先
X50n0822_p0830b12║所後能，此方先能後所，是以唐、梵次序不同。今順
X50n0822_p0830b13║梵文，先明唯識，後明成字。唯識二字之中，又先明
X50n0822_p0830b14║識。識之名義，約有幾何？若約同門，自相不可分別；
X50n0822_p0830b15║若約異門，共相隨義似分。名約性、相有九，義包內、
X50n0822_p0830b16║外具五。名有九者：一、眼識，二、耳識，三、鼻識，四、舌識，
X50n0822_p0830b17║五、身識，六、意識，七、末那識，八、阿賴耶識，九、淨識。義
X50n0822_p0830b18║具五者：一、識自相，謂識自證分；二、識所變故，一切
X50n0822_p0830b19║境界從心現起；三、識相應故，同時受、想等心法；四、
X50n0822_p0830b20║識分位故，識上四相等；五、識實相故，謂二空、真如
X50n0822_p0830b21║是識實性。自上諸法，皆不離識，總名唯識。故知若
X50n0822_p0830b22║相、若住、若境、若心，乃至差別分位，皆是唯識。卷舒
X50n0822_p0830b23║匪離，總、別同時，猶雲霧之依空，若波瀾之湧海。又
X50n0822_p0830b24║古德廣釋唯識，義有十門。明此唯識二字，先離解，
X50n0822_p0830c01║次合解。先且離解，初唯後識。初唯字者，有三義：一
X50n0822_p0830c02║者、揀持之義。揀謂揀去，揀去我、法所執；持謂持取，
X50n0822_p0830c03║持取依、圓二性。論云：唯言為遣離識我、法，非無不
X50n0822_p0830c04║離識心所、無為等。二者、決定義。決無離心之境，定
X50n0822_p0830c05║有內識之心。謂小乘離心有境，清辯撥無內心。三
X50n0822_p0830c06║者、顯勝義。謂心王勝，心所等劣。今但顯勝，不彰於
X50n0822_p0830c07║劣。瞿波論師二十唯識云：此說唯識，但舉王勝，理
X50n0822_p0830c08║兼心所，如言王來，非無臣佐。次解識字者，即了別
X50n0822_p0830c09║義。謂八種心王是識自性等，五位百法，理之與事，
X50n0822_p0830c10║皆不離識。不爾，真如應非唯識，攝餘歸識，總立識
X50n0822_p0830c11║名。經云：三界唯心。次合釋唯識者，唯謂揀去遮無
X50n0822_p0830c12║外境，境無非有；識能了別詮有內心，心有非無，合
X50n0822_p0830c13║名唯識。唯謂遮無是用，識表詮有是體，攝用歸體，
X50n0822_p0830c14║唯即識持業釋也。問：此言唯遮外境不有，為遮離
X50n0822_p0830c15║心之境，為遮不離心之境？答：設爾，何失？難：二俱有
X50n0822_p0830c16║過。若遮離心之境是無，餘有不離心相分在，何以
X50n0822_p0830c17║但言唯識，不言唯境識？若遮不離心境是無，應但
X50n0822_p0830c18║有能變三分，闕所變相分過，如何通釋？答：所言唯
X50n0822_p0830c19║識者，遮心外境無，不遮內境不離識相分是無。問：
X50n0822_p0830c20║內境與識既並非無，如何但言唯識，不言唯境識
X50n0822_p0830c21║耶？答：以護法菩薩云：境名通於內外，謂有離心境、
X50n0822_p0830c22║不離心境。恐濫外境，但言唯識。所以論云：謂諸愚
X50n0822_p0830c23║夫迷執外境，起煩惱業生死輪迴，不解觀心，非謂
X50n0822_p0830c24║內境相分如外都無。又云：唯言識者，是了別義。意
X50n0822_p0831a01║云：五位一百法，理之與事，不離識。今攝歸識，總言
X50n0822_p0831a02║識名，以萬法由心起故。然即非唯一人之識，亦非
X50n0822_p0831a03║唯一識，更無餘識等。出唯識體者，一、所觀出體者，
X50n0822_p0831a04║即取五位一百法為體，以通觀有為、無為法故，即
X50n0822_p0831a05║以識相、識性合為唯識體，皆不離識故。二、能觀出
X50n0822_p0831a06║體者，即唯取心、心所為體，心所與識常相應故，即
X50n0822_p0831a07║唯能非所。若約唯識觀，即取別境中慧為體，於所
X50n0822_p0831a08║觀境觀察勝故。又明唯識差別，總攝諸緣及理，有
X50n0822_p0831a09║其十種：一遣虗存實義者，遣為除遣，虗為虗妄，觀
X50n0822_p0831a10║徧計所執唯虗妄起，都無體用，應正除遣，為情有
X50n0822_p0831a11║理無故。存者留義，實謂實有，即觀依圓法，體是實
X50n0822_p0831a12║有，是本後二智境，應正存留，為理有情無故。良由
X50n0822_p0831a13║一切異生小乘，無始時來妄執我法為有，清辯菩
X50n0822_p0831a14║薩等妄撥理事為空。今於唯識觀中，遣虗者空觀
X50n0822_p0831a15║對遣有執，存實者有觀對遣空執，非有非空，法無
X50n0822_p0831a16║分別，離言詮故。二者捨濫留純義，捨為捨離，濫即
X50n0822_p0831a17║相濫，留謂存留，純為無雜。雖觀事理有境有心，為
X50n0822_p0831a18║心不孤起，仗境方生，境不自生，識變方起。由境有
X50n0822_p0831a19║濫，捨之不稱唯心，體既純留，說唯識故。論云：識唯
X50n0822_p0831a20║內有，境亦通外。恐濫外境，但言唯識，非為內境，如
X50n0822_p0831a21║外都無。華嚴經云：三界唯心故。三攝末歸本義，攝
X50n0822_p0831a22║謂綰攝，末即見相二分，歸即向本，謂識自證分是
X50n0822_p0831a23║所依體故。今攝末見相分，歸本自證分體，故言唯
X50n0822_p0831a24║識。故解深密云：諸識所緣，唯識所現。四隱劣顯勝
X50n0822_p0831b01║義，謂王所俱能示現，心所即劣，依他起故，隱劣不
X50n0822_p0831b02║取，心王即勝，所依體故，故言唯識，即名顯勝。故莊
X50n0822_p0831b03║嚴論云：許心似二現，如是似貪等。五遣相證性義，
X50n0822_p0831b04║識言所表，具有事理，事謂相用，遣而不取，理為體
X50n0822_p0831b05║性，應求作證。故攝論偈云：依繩起蛇解，見蛇知是
X50n0822_p0831b06║無；證見彼分明，方知明性亂。六、境義。境謂所觀境，
X50n0822_p0831b07║識即能觀心。此所觀境，由識變現，境不離識，立境
X50n0822_p0831b08║唯識。故阿毗達磨經云：鬼、人、天等，所見各異。七、教
X50n0822_p0831b09║義。即能詮教，說有唯識義。故楞伽經偈云：由自心
X50n0822_p0831b10║執著，心似外境轉；彼所見非有，是故說唯心。八、理
X50n0822_p0831b11║義。道理唯識。唯識頌云：是諸識轉變，分別所分別；
X50n0822_p0831b12║由此彼皆無，故一切唯識。九、行義。行謂觀行。即菩
X50n0822_p0831b13║薩在定位，作四尋伺觀等。即觀行及定，俱不離識。
X50n0822_p0831b14║故瑜伽論偈云：菩薩於定位，觀境唯是心等。十、果
X50n0822_p0831b15║義。謂佛果四智。菩薩所有功德，皆不離識。故莊嚴
X50n0822_p0831b16║論云：真如無境識，是淨無漏界等。如上十義，性、相、
X50n0822_p0831b17║境、智、教、理、行、果等，皆唯是識，無有一法而非所標。
X50n0822_p0831b18║故稱羣經了義中王，諸聖所依之父。若有遇者，頓
X50n0822_p0831b19║息希望。無一法而可求，無一事而不足。全獲如來
X50n0822_p0831b20║無上之珍寶，寧同荊岫璞中；已探教海秘密之靈
X50n0822_p0831b21║珠，豈比驪龍頷下。遂得盡眾生之苦際，斷煩惱之
X50n0822_p0831b22║病原。一念功全，千途自正。已釋唯識竟。今當釋成
X50n0822_p0831b23║字。成者，安立之義。故樞要云：安教立理，名之為成。
X50n0822_p0831b24║問：成立唯識，有何義利？答：我佛法中，以心為宗。凡
X50n0822_p0831c01║夫外道，背覺合塵，馳流生死。菩薩憫之，故造此論，
X50n0822_p0831c02║成立唯識，令歸本源。解脫生死，所以成立。問：以何
X50n0822_p0831c03║方便，得歸本源？答：有五觀門，令自觀心，得本源故。
X50n0822_p0831c04║五觀門者，即前十義中，遣虗存實為初觀，捨濫留
X50n0822_p0831c05║純為二觀，攝末歸本為三觀，隱劣顯勝為四觀，遣
X50n0822_p0831c06║相證性為五觀也。問：論者何義？答：教誡學徒，決擇
X50n0822_p0831c07║性相，激揚宗極，藻義攸歸，垂範後昆，名之為論。問：
X50n0822_p0831c08║論題四字，何字能所？答：論字為能成，唯識為所成，
X50n0822_p0831c09║成字通能所。問：當作何釋？答：若成目能成，成屬論
X50n0822_p0831c10║字。唯識之成，或成唯識之論，依主釋也。或論體之
X50n0822_p0831c11║上有能成之用，以用隨體，成即是論，持業釋也。若
X50n0822_p0831c12║成目所成，成屬唯識。唯識即成，或所成即唯識，亦
X50n0822_p0831c13║持業釋也。問：論字唯能，唯識唯所。論有本末，何論
X50n0822_p0831c14║能成？答：本末皆能。若本論為能成，佛經唯識為所
X50n0822_p0831c15║成。若末論為能成，本論唯識為所成。問：能成所成
X50n0822_p0831c16║皆有教理，此當何句？答：當以教成理之句。何以故？
X50n0822_p0831c17║論是其教，唯識是理故。問：此論以何為宗？答：唯識
X50n0822_p0831c18║為宗。何以故？識有非空，境無非有，以為宗故。問：以
X50n0822_p0831c19║何為體？答：護法正義，實能所詮，文義為體。問：憑何
X50n0822_p0831c20║教理？答：二十論云：展轉增上力，二識成決定。問：論
X50n0822_p0831c21║有宗論、釋論，此論是何？答：此宗論也。正憑六經，橫
X50n0822_p0831c22║該大藏，明唯識理，故為宗論。不單解釋，別一本經，
X50n0822_p0831c23║故非釋論。問：教有三藏：一、素怛囕經藏，二、毗柰耶
X50n0822_p0831c24║律藏，三、阿毗達摩論藏。此於何攝？答：此當第三，對
X50n0822_p0832a01║法藏攝。問：教說一乘或三乘，謂菩薩、緣覺、聲聞。或
X50n0822_p0832a02║說五乘，加人與天。此何乘收？答：正是一乘。三中菩
X50n0822_p0832a03║薩，五內第一。
X50n0822_p0832a04║天親菩薩造頌
X50n0822_p0832a05║按婆藪槃豆傳云：北天竺富樓沙富羅，此云丈夫
X50n0822_p0832a06║國。此土有國師婆羅門，姓嬌尸迦，有三子，同名婆
X50n0822_p0832a07║藪槃豆，此云天親。原為帝釋遣弟生閻浮提，名毗
X50n0822_p0832a08║搜扭，天王降阿脩羅故，有此苗裔，故名天親。雖同
X50n0822_p0832a09║一名，復立別名顯之。第三子於薩婆多部出家，得
X50n0822_p0832a10║阿羅漢果，別云比隣持䟦婆，此云母兒。長子是菩
X50n0822_p0832a11║薩根性，亦於薩婆多部出家。於後修定，即得離欲，
X50n0822_p0832a12║思惟空義，不能得入，欲自殺身。賓頭盧阿羅漢在
X50n0822_p0832a13║東毗提訶，觀見此事，從彼方來，為說小乘空觀。如
X50n0822_p0832a14║教觀之，即便得入，意猶未安，謂理不應止。爾因乘
X50n0822_p0832a15║神通，往兜率陀天，諮問彌勒菩薩，為說大乘空觀。
X50n0822_p0832a16║還閻浮提，如說思惟，即便得悟。於思惟時，地六種
X50n0822_p0832a17║動，既得大乘空觀，因此別名阿僧伽，譯為無著。爾
X50n0822_p0832a18║後數上兜率陀天，諮問彌勒大乘經義，隨有所得，
X50n0822_p0832a19║還閻浮提，為餘人說，聞者多不生信。無著法師即
X50n0822_p0832a20║自發願：我今欲令眾生信解大乘，惟願大師下閻
X50n0822_p0832a21║浮提，解說大乘，令諸眾生皆得信解。彌勒即如其
X50n0822_p0832a22║願，於夜時下閻浮提，放大光明，廣集有緣眾，於說
X50n0822_p0832a23║法堂，誦出十七地經。隨所誦出，無著法師隨解其
X50n0822_p0832a24║義，經四月夜，解十七地經方竟。雖同一堂聽法，唯
X50n0822_p0832b01║無著法師得近彌勒菩薩，餘人但得遙聞，因此眾
X50n0822_p0832b02║人皆信大乘。第二子婆藪槃豆，亦於薩婆多部出
X50n0822_p0832b03║家，博學多聞，徧通墳籍，神才俊朗，無可為儔，戒行
X50n0822_p0832b04║清高，難以相匹。兄弟皆兼別名，法師但名婆藪槃
X50n0822_p0832b05║豆。後住阿踰闍國，徧通十八部義，妙解小乘，執小
X50n0822_p0832b06║乘為是，不信大乘。無著法師既見此弟聰明過人，
X50n0822_p0832b07║識解深廣，該通內外，恐彼造論破壞大乘，遣使報
X50n0822_p0832b08║天親云：我今疾篤，汝可急來。天親即隨使還丈夫
X50n0822_p0832b09║國，與兄相見，諮問疾源。兄云：我今心病，由汝而生，
X50n0822_p0832b10║汝不信大乘，恒生毀謗，以此惡業，必永沉淪，我今
X50n0822_p0832b11║愁苦，命將不全。天親聞此驚懼，即請兄解說大乘。
X50n0822_p0832b12║法師聰明，殊有深識，即得解悟，知大乘理應過小
X50n0822_p0832b13║乘，於是就兄廣學大乘，悉得通達。憶昔毀謗，深自
X50n0822_p0832b14║咎責，往至兄所，陳其愚迷：我昔由舌，故生毀謗，今
X50n0822_p0832b15║當割舌，以謝其罪。兄云：汝舌善巧毀謗大乘，欲滅
X50n0822_p0832b16║此罪，亦當善巧解說大乘。因此遂製十地論、攝大
X50n0822_p0832b17║乘論。故此二論，菩薩創歸大乘之作。既而久蘊玄
X50n0822_p0832b18║宗，情恢奧旨，更為宏論，用暢深極，採撮幽機，提控
X50n0822_p0832b19║精邃，著唯識三十頌，以暢大乘之妙趣也。
X50n0822_p0832b20║護法等菩薩造論
X50n0822_p0832b21║梵言達磨波羅，唐言護法，本達羅毗茶國大臣之
X50n0822_p0832b22║子。少而爽慧，弱冠之後，王愛其才，欲妻以公主。菩
X50n0822_p0832b23║薩久修離欲，無心愛染，將成之夕，特起憂煩，乃於
X50n0822_p0832b24║佛像前請祈加護，願脫茲難。志誠所感，有大神王
X50n0822_p0832c01║𢹂負而出，送離此城數百里，置一山寺佛堂中。僧
X50n0822_p0832c02║徒來見，謂之為盜。菩薩自陳由委，聞者驚嗟，無不
X50n0822_p0832c03║重其高志，因即出家。爾後專精正法，遂能究通諸
X50n0822_p0832c04║部，閑於著述等者，該親勝、火辯、德慧、安慧、難陀、淨
X50n0822_p0832c05║月、勝友、陳那、智月九大論師也。佛圓寂後九百年
X50n0822_p0832c06║中，天親造頌，親勝、火辯同時造釋，千一百年後，餘
X50n0822_p0832c07║八論師相次造釋，各成十卷，故卷有百。三藏翻後，
X50n0822_p0832c08║糅成十卷，故掌中樞要云：雖分峰崐岫，竦幹瓊枝，
X50n0822_p0832c09║而獨擅光輝，穎標芬馥者，其唯護法一人乎。菩薩
X50n0822_p0832c10║果成先劫，位克今賢，撫物潛資，隨機利見。春秋二
X50n0822_p0832c11║十有九，知息化之有期，厭無常以禪習，誓不離於
X50n0822_p0832c12║菩提樹，以終三載。禪禮之暇，注裁斯釋，文邁旨遠，
X50n0822_p0832c13║智贍名高。執破畢於一言，紛解窮於半頌。文殊水
X50n0822_p0832c14║火，則會符膠漆；義等江湖，乃疎成清濁。平郊弭弭，
X50n0822_p0832c15║聳層峰而接漢；堆阜峨峨，夷穹窿以坦蕩。俯鑽䆳
X50n0822_p0832c16║而無底，仰尋高而靡際。疎文淺義，派演不窮；浩句
X50n0822_p0832c17║宏宗，陶甄有極。功逾千聖，道合百王。時有玄鑒居
X50n0822_p0832c18║士，識鳳鵷之斂羽，委麟龍之潛跡，每罄所資，恒為
X50n0822_p0832c19║供養，深誠固志，物竭積年。菩薩誘接多端，答遺茲
X50n0822_p0832c20║釋，而誡之曰：我滅之後，凡有來觀，即取金一兩，脫
X50n0822_p0832c21║逢神頴，當可傳通。終期既漸，奄絕玄遵。菩薩名振
X50n0822_p0832c22║此州，論釋聲超彼土，有靈之類，誰不懷歡？朝聞夕
X50n0822_p0832c23║殞，豈吝金璧？若市趨賢，如丘疊貨，五天鶴望，未輙
X50n0822_p0832c24║流行。
X50n0822_p0833a01║唐三藏法師玄奘奉，詔譯
X50n0822_p0833a02║唐者，李氏有天下之號，以其奮迹晉陽，為陶唐氏
X50n0822_p0833a03║故都，故國號唐焉。三藏者，一素怛囕經藏，二毗柰
X50n0822_p0833a04║耶律藏，三阿毗達摩論藏，前已具列。法師玄奘，生
X50n0822_p0833a05║洛州偃師陳氏，隋季出家受具戒，廣學經論，愽參
X50n0822_p0833a06║耆宿，鈎深致遠，開微發伏，眾所不至，獨悟於奧者，
X50n0822_p0833a07║固非一義矣。既遍謁眾師，備餐其說，詳考其義，各
X50n0822_p0833a08║擅宗途，驗之聖典，亦隱顯有異，莫知適從。乃誓從
X50n0822_p0833a09║西方以問所惑，并取十七地論以釋眾疑，即今之
X50n0822_p0833a10║瑜伽師地論也。結侶陳表，有詔不許，諸人咸退，唯
X50n0822_p0833a11║法師不屈，孑身獨邁，徧歷艱辛，具載慈恩傳中。故
X50n0822_p0833a12║掌中樞要云：大師睿發天資，識假循謁，無神迹而
X50n0822_p0833a13║不瞻禮，何聖教而不披諷？聞斯妙理，殷俯諦求。居
X50n0822_p0833a14║士記先聖之遺言，必今賢之是囑，乃奉茲草本并
X50n0822_p0833a15║五蘊論釋。大師賞翫，猶覩聖容，每置掌中，不殊真
X50n0822_p0833a16║說。自西霏玉牒，東馳素象，雖復廣演微詮，賞之以
X50n0822_p0833a17║為秘訣。及乎神栖別舘，景阻炎輝，清耳目以徵思，
X50n0822_p0833a18║蕩心靈而繹妙，乃曰：今者方怡我心耳。宣尼云：我
X50n0822_p0833a19║有美玉，韞匱藏諸，誰為善價，我今沽諸？基夙運單
X50n0822_p0833a20║舛，九歲丁艱，自爾志託煙霞，加每庶幾緇服，浮俗
X50n0822_p0833a21║塵賞，幼絕情分。至年十七，遂預緇林，別奉明詔，得
X50n0822_p0833a22║為門侍。自參預三千，即欣規七十。必諧善願，福果
X50n0822_p0833a23║函丈。不以散材之質，遂得隨伍譯僚。即事操觚，餐
X50n0822_p0833a24║受此論。初功之際，十釋別翻。昉、尚、光、基，四人同受。
X50n0822_p0833b01║潤飾執筆，檢文纂義。既為令範，務各有司。數朝之
X50n0822_p0833b02║後，基求退迹。大師固問，基殷勤請曰：自夕夢金容，
X50n0822_p0833b03║晨趨白馬。英髦間出，靈智肩隨。聞五分以心祈，攬
X50n0822_p0833b04║八藏而遐望。雖得法門之槽粕，然失玄源之淳粹。
X50n0822_p0833b05║今東土榮賚，並目擊玄宗。幸復擢秀萬方，穎超千
X50n0822_p0833b06║古。不立功於參糅，可謂失時者也。況羣聖制作，各
X50n0822_p0833b07║馳譽於五天。雖文具傳於貝葉，而義不備於一本。
X50n0822_p0833b08║情見各異，稟者無依。況時漸人澆，命促慧舛。討支
X50n0822_p0833b09║離而頗究，攬殊指而難悟。請錯綜羣言，以為一本。
X50n0822_p0833b10║楷定真謬，權衡盛則。久而遂許，故得此論行焉。大
X50n0822_p0833b11║師理遣三賢，獨授庸拙。此論也，括眾經之秘，包群
X50n0822_p0833b12║聖之旨。何滯不融，無幽不燭。仰之不極，俯之不測。
X50n0822_p0833b13║遠之無智，近之有識。其有隱括五明，搜揚八藏。幽
X50n0822_p0833b14║關每壅，玄路未通。囑猶毫毳丘盈，投之以炎爍。霜
X50n0822_p0833b15║氷㵎積，沃之以畏景。信巨夜之銀輝，昏旦之金鏡
X50n0822_p0833b16║矣。雖復本出五天，然彼無茲糅釋。直爾十師之別
X50n0822_p0833b17║作，鳩集猶難。況更摭此幽文，誠為未有。斯乃此論
X50n0822_p0833b18║之因起也。
X50n0822_p0833b19║此論十卷，總三十二頌。依頌分科，約為三分：前後
X50n0822_p0833b20║各一頌，乃護法等菩薩所造，故以前一頌名宗前
X50n0822_p0833b21║敬敘分，即同常經序分也；後一頌名釋結施願分，
X50n0822_p0833b22║即流通分也；中三十頌，乃天親菩薩所造，故名依
X50n0822_p0833b23║教廣成分，即正宗分也。以依瑜伽五分論中，略集
X50n0822_p0833b24║要義，成三十頌，施諸學者，名集施頌。初宗前敬敘
X50n0822_p0833c01║分，分二：一頌，二釋頌意。
X50n0822_p0833c02║稽首唯識性，滿分清淨者，我今釋彼說，利樂諸有情。
X50n0822_p0833c03║一頌前二句敬禮三寶，後二句言所以造論之意。
X50n0822_p0833c04║稽者，至也。以頭至地，故云稽首。問：禮者，三業皆敬。
X50n0822_p0833c05║以首至地，此唯身業，何得盡敬？答：既舉動身，必有
X50n0822_p0833c06║語、意。何以故？若無心、口，何得動身？故動身時必有
X50n0822_p0833c07║語、意。故唯識，性、法也；滿清淨，佛也；分清淨，僧也。三
X50n0822_p0833c08║寶有同體、別體。同體者，法界為體，一真體上有覺
X50n0822_p0833c09║照為佛，有軌持為法，有和合為僧。別體者，法、報、化
X50n0822_p0833c10║三身名佛，三乘教、理、行、果名法，五果、四向、十地、三
X50n0822_p0833c11║賢名僧。問：唯識者，性與相通，何偏敬性？答：唯無漏
X50n0822_p0833c12║故，唯真諦故，聖所證故，迷悟依故，所以偏敬。問：常
X50n0822_p0833c13║言三寶佛在法先，今敘何以法在佛先？答：顯說相
X50n0822_p0833c14║因，佛先法後；師資相因，法先佛後。問：何故以法得
X50n0822_p0833c15║為佛師？答：諸佛所師，所謂法也。般若云：一切諸佛
X50n0822_p0833c16║皆從此經出。所以法為佛師也。問：何故論初須歸
X50n0822_p0833c17║敬三寶？答：最吉祥故，真福田故，有大力故，起希求
X50n0822_p0833c18║故，故須敬之。問：何故但敬三寶，不敬餘天等？答：性
X50n0822_p0833c19║調善故，具方便故，有大悲故，不喜財利故，所以偏
X50n0822_p0833c20║敬。利對害言，樂對苦言。有情二障起惑造業，流浪
X50n0822_p0833c21║生死，受無量苦。今因此論生解斷障，得二聖果，利
X50n0822_p0833c22║益安樂諸有情故，故曰利益也。
X50n0822_p0833c23║今造此論為於二空（至）所知障故得大菩提。
X50n0822_p0833c24║自此至故作斯論。明頌中利樂有情之意。先總，後
X50n0822_p0834a01║別。今初。二空者，我空、法空也。外道不解名迷，小乘
X50n0822_p0834a02║邪解名謬。迷者昧於二空，謬者執於我法。外道我
X50n0822_p0834a03║有三種，法有十三種。小乘我亦三種，法有七十五
X50n0822_p0834a04║種。我法之義，下文詳之。執者，封著之義。謂同時一
X50n0822_p0834a05║聚心心所法，封閉人法，堅著不捨，名之為執。障者，
X50n0822_p0834a06║覆礙之義。謂覆蔽真心，礙智不起，名之為障。以執
X50n0822_p0834a07║我故，生煩惱障，障大涅槃，令諸有情流轉生死。以
X50n0822_p0834a08║執法故，生所知障，障大菩提，令諸有情不得滿覺。
X50n0822_p0834a09║今以生解而得斷障，以斷障而得解脫菩提二聖
X50n0822_p0834a10║果，豈非利樂乎？煩惱者，擾也，亂也。謂見思惑（見思惑者，
X50n0822_p0834a11║即見愛煩惱。見煩惱者，邪心觀理，名之曰見。若於假實之理情迷，而倒想邪求，隨見偏理，妄執為實，通名
X50n0822_p0834a12║為見。即五利使見諦所斷八十八使，及六十二見也。愛煩惱者，貪染之心，名之為愛。若於假實二事情迷，
X50n0822_p0834a13║隨心所對一切事境，染著纏綿，通名為愛。即五鈍使思惟所斷十使，及所斷結流愛扼纏盖纏等也）。擾
X50n0822_p0834a14║亂有情，故名煩惱。煩惱即障，持業釋也。所知者，智
X50n0822_p0834a15║所知境，名為所知。被此染法，障所知境，令智不知，
X50n0822_p0834a16║名所知障。所知之障，依主釋也。所知不是障，被障
X50n0822_p0834a17║障所知，故非持業。問：二障頭數，是同是別？答：同是
X50n0822_p0834a18║根隨二十六惑。問：既同根隨，何稱二障？答：由貪上
X50n0822_p0834a19║有擾惱用，名煩惱障。有覆蓋用，名所知障。問：執之
X50n0822_p0834a20║與障，是同是別？答：根梢有異。何以故？我法二執，為
X50n0822_p0834a21║障根本，生餘障類。問：執生障時，為通為別？答：別謂
X50n0822_p0834a22║我執為根，生諸煩惱。法執為根，餘障得生。問：此二
X50n0822_p0834a23║障，染有殊否？答：有分別者，名之為麤。有俱生者，名
X50n0822_p0834a24║之為細。問：何名分別？答：強思計度而生起故。何名
X50n0822_p0834b01║俱生？答：與身俱生，任運起故。問：分別俱生，孰為先
X50n0822_p0834b02║斷？答：分別之障先斷，於見道一時頓斷。俱生之障，
X50n0822_p0834b03║修道位中，分分漸斷，至金剛心時，方能斷盡。問：斷
X50n0822_p0834b04║此二障，於大小乘，差別如何？答：二乘唯斷煩惱障，
X50n0822_p0834b05║大乘雙斷。問：此二障染，以何方便能斷？答：見前先
X50n0822_p0834b06║伏，入見方斷。其斷伏道，三乘有異，如後三乘五位
X50n0822_p0834b07║中辨。總明竟。
X50n0822_p0834b08║又為開示謬執我法（至）於唯識理如實知故。
X50n0822_p0834b09║此約二執，別顯世間迷也。開發我法本空，去其謬
X50n0822_p0834b10║執；指示唯識實理，出之迷途。
X50n0822_p0834b11║復有迷謬唯識理者（至）得如實解故作斯論。
X50n0822_p0834b12║此約四執，別顯聖教迷也。或執外境如識非無者，
X50n0822_p0834b13║此即有宗，依十二處教，執心境俱有。或執內識如
X50n0822_p0834b14║境非有者，此破清辯，依密意空教，撥識亦無。或執
X50n0822_p0834b15║諸識用別體同者，即大乘一類菩薩，言八識用雖
X50n0822_p0834b16║不同，體唯是一，如一水鏡，多波像生。或執離心無
X50n0822_p0834b17║別心所者，此即經部覺天所計，但有心王，都無心
X50n0822_p0834b18║所。以經言：士夫六界，染淨由心，無心所故。雖於蘊
X50n0822_p0834b19║中亦有心所，但於識上分位假立，無別實有。然清
X50n0822_p0834b20║辯計，雖撥皆空，強違中道，而立唯境，順世亦立，唯
X50n0822_p0834b21║四大種，成有情故。若依此義，應有四句：一、清辯順
X50n0822_p0834b22║世，有境無心；二、中道大乘，有心無境；三、小乘多部，
X50n0822_p0834b23║有境有心；四、邪見一說，都無心境。（士夫即作者，以心能造物，故名
X50n0822_p0834b24║作者。六界謂地、水、火、風、空、識，六法各別，故名為界。）此皆迷實有之唯識，謬
X50n0822_p0834c01║執假設之我法。為遮此等，令得悟入唯識深妙理，
X50n0822_p0834c02║深妙理即唯識性也。如則非穿鑿之見，實則非影
X50n0822_p0834c03║響之知。能證唯識，方為能解唯識。如是而解，可以
X50n0822_p0834c04║言正解矣。
X50n0822_p0834c05║已上宗前敬敘分竟，下依教廣成分，分三種三科。
X50n0822_p0834c06║一、略廣位三科：初一頌半略答外難，略標識相；
X50n0822_p0834c07║次二十三頌半廣明識相，顯前頌意；後五頌明修
X50n0822_p0834c08║行之位。二、境、行、果三科，前二十五頌明唯識境，
X50n0822_p0834c09║次四頌明唯識行，後一頌明唯識果。三、性、相、位三
X50n0822_p0834c10║科，前二十四頌明唯識相，第二十五頌明唯識性，
X50n0822_p0834c11║後五頌明唯識位。今依性、相位分科，初明唯識相，
X50n0822_p0834c12║次明唯識性。初又分二：初一頌半略辯唯識，次二
X50n0822_p0834c13║十二頌半廣辯唯識。
X50n0822_p0834c14║若唯有識，云何世間及諸聖教說有我法？
X50n0822_p0834c15║第一頌半破我法。此天親假設問詞，謂若唯有識，
X50n0822_p0834c16║一切法皆無，則云何世間與聖教中，皆說有我及
X50n0822_p0834c17║有法耶？世間或是妄執，聖教豈是謬談？
X50n0822_p0834c18║頌曰：由假說我法（至）謂異熟思量及了別境識。
X50n0822_p0834c19║頌意謂聖教雖有我法之名，對機假設，非同情執。
X50n0822_p0834c20║假有二種：一者、無體隨情假，即世間外道所執，雖
X50n0822_p0834c21║無如彼所執我法，隨執心緣，亦名我法，故說為假。
X50n0822_p0834c22║二者、有體施設假，聖教所說，雖有法體，而非我法，
X50n0822_p0834c23║本體無名，強名我法，不稱法體，隨緣施設，故說為
X50n0822_p0834c24║假。此假說我法一句，古疏有二解：初解言說由，後
X50n0822_p0835a01║解我法由。言說由者，言說與我法為由，由言說故，
X50n0822_p0835a02║有假我法。我法由者，我法與言說為由，由有我法，
X50n0822_p0835a03║方起言說。問：言說由者，因何便能起得言說，說彼
X50n0822_p0835a04║我法？答：由妄情故，執著我法，依此便起假我法言，
X50n0822_p0835a05║方有所詮假我假法，此名說擔情我法也。何以故？
X50n0822_p0835a06║先有執情，次起言說，後有我法，言說在中，名說擔
X50n0822_p0835a07║情我法也。此世間者，若聖教我法，即云說擔證得
X50n0822_p0835a08║及我法也。問：我法由者，因何便有我法依之起說？
X50n0822_p0835a09║答：由證得故，強名施設假我假法，後起言說，此是
X50n0822_p0835a10║假我假法，此名我法擔證說也。先有證得施設為
X50n0822_p0835a11║我法，後起言說，此是聖教。若世間者，應云我法擔
X50n0822_p0835a12║情說也。長行問在有字上，頌家答在說字上，名言
X50n0822_p0835a13║說由。長行問在說字上，頌家答在假字上，名我法
X50n0822_p0835a14║由。既無實我法，則假依何而立？故云彼依識所變。
X50n0822_p0835a15║謂依識所變，相見分立也。首二句總答問意，中二
X50n0822_p0835a16║句釋上我法為所變，顯識為能變。後二句釋能變
X50n0822_p0835a17║三名。
X50n0822_p0835a18║論曰：世間聖教說有我法（至）我謂主宰，法謂執持。
X50n0822_p0835a19║從此直至第二卷，非謂一切止，並護法等。解釋頌
X50n0822_p0835a20║意分二：一釋我法，即前三句頌。二釋三能變，即後
X50n0822_p0835a21║三句頌。一又分三：一釋由假說我法。我謂主宰。主
X50n0822_p0835a22║有自在力，宰有割斷力，義同我故。主是我體，宰是
X50n0822_p0835a23║我用，或是我所。（主是俱生我，無分別故，屬第七識我。宰是分別我，有斷割故，屬第六
X50n0822_p0835a24║識我。）法謂軌持。軌者，軌範可生物解。持者，任持不捨
X50n0822_p0835b01║自相。
X50n0822_p0835b02║彼二俱有種種相轉（至）轉。謂隨緣施設有異。
X50n0822_p0835b03║二、釋有種種相轉。世間我種種相，謂我、有情、異生、
X50n0822_p0835b04║摩納、縛迦、養育者、數取趣、命者、生者、知者、見者、外
X50n0822_p0835b05║道別執、作者、受者、神我等也。聖教我種種相，謂預
X50n0822_p0835b06║流等人、三賢、十地、三乘、五性、二十五有是也。世間
X50n0822_p0835b07║法種種相，謂勝論六句、數論二十五諦，及順世外
X50n0822_p0835b08║道、七種外道執、梵王執、時執、方執、本際執、自然執、
X50n0822_p0835b09║虗空執、我等是也。聖教法種種相，謂蘊、處、界等，緣
X50n0822_p0835b10║起、根、諦、善巧等法是也。問：世間我法率己妄情，聖
X50n0822_p0835b11║教我法有何益用？答：有四緣故：一、言說易故；二、順
X50n0822_p0835b12║世間故；三、能除無我怖故；四、有自他染淨信解事
X50n0822_p0835b13║業等故。有此益用，聖說我法耳。隨緣施設有異，即
X50n0822_p0835b14║解轉字。施設即假立義，隨主宰緣假立為我，隨執
X50n0822_p0835b15║持緣假立為法。
X50n0822_p0835b16║如是諸相若由假說（至）緣此執為實有外境。
X50n0822_p0835b17║三、釋彼依識所變設。問云：是種種相既由假說，則
X50n0822_p0835b18║此假依何而得成立？故答云：彼相皆依識所轉變
X50n0822_p0835b19║而假施設，轉變與變現不同。變現者，唯現心等能
X50n0822_p0835b20║起見相，名之為變，不通於種相分色等。轉變者，通
X50n0822_p0835b21║於種現，現能熏種、種能生種、種生現行，名轉變也。
X50n0822_p0835b22║識謂了別，別釋頌中識字義，顯了分明，辨別境相，
X50n0822_p0835b23║故名為識。凡所言識，必攝心所，以心所與心王同
X50n0822_p0835b24║一所依根、同一所緣境、同一時、同一事、同一行相，
X50n0822_p0835c01║具足五義，故曰定相應也。變謂識體轉似二分，識
X50n0822_p0835c02║體即自證分，二分即相分、見分。論明諸識體即自
X50n0822_p0835c03║證分轉似相、見二分而生，此說識體是依他性，轉
X50n0822_p0835c04║似相、見二分非無，亦依他起。依此二分執實二取，
X50n0822_p0835c05║聖說為無，非謂依他中無此二分，論說唯二依他
X50n0822_p0835c06║性故。此除真智，緣於真如無相分故，餘皆有相。不
X50n0822_p0835c07║爾，如何名他心智？後得智等不外取故，許有相、見
X50n0822_p0835c08║二體性故，說相、見種或同或異。若同種者，即一識
X50n0822_p0835c09║體轉似二分相用而生，如一蝸牛變生二角，此說
X50n0822_p0835c10║影像。相、見離體更無別性，是識用故。若言相、見各
X50n0822_p0835c11║別種者，見是自體義，用分之故。離識更無別種，即
X50n0822_p0835c12║一識體轉似見分別用而生，識為所依，轉相分種
X50n0822_p0835c13║似相而起，以作用別性各不同故。相、別種生，於理
X50n0822_p0835c14║為勝，故言識體轉似二分。此依他起非有似有，實
X50n0822_p0835c15║非二分似計所執二分相見，故立似名。問：相別有
X50n0822_p0835c16║種，何名識變？答：不離識故，內識變時相方生故。問：
X50n0822_p0835c17║此顯能變相見二分用體別有，何故又說識似二
X50n0822_p0835c18║分生？答：論說相見俱依自證起故，若無自證二定
X50n0822_p0835c19║不生。如無頭時角定非有，及無鏡時面影不起，皆
X50n0822_p0835c20║於識上現相貌故，故說二分依實體生。世間聖教
X50n0822_p0835c21║依此見分施設言我，依此相分施設言法。何以故？
X50n0822_p0835c22║我法若離相見二分，無由起故。我法為能依，相見
X50n0822_p0835c23║為所依故。或復者，更端之詞。前言轉似二分，後言
X50n0822_p0835c24║轉似外境，故言或復。以第八識頓變根身器界種
X50n0822_p0836a01║子轉生七識，各能變現自分所緣，故曰變似外境。
X50n0822_p0836a02║問：如何變耶？曰：我法分別熏習力故，諸識生時變
X50n0822_p0836a03║似我法。此我法相雖在內識，而以分別故似外境
X50n0822_p0836a04║現耳。此二種轉似俱依他起性，俱屬聖教諸有情
X50n0822_p0836a05║下，方是徧計所執相，方屬世間諸有情類。六七二
X50n0822_p0836a06║識無明覆故，緣此執為實我實法。如患夢者，患夢
X50n0822_p0836a07║力故心似種種外境相現，夢時執為實有外物，寤
X50n0822_p0836a08║來方知唯夢所變。我此身相及外世界亦復如是，
X50n0822_p0836a09║唯識所變，迷故執有我及諸境。患即病也。但云似
X50n0822_p0836a10║者即屬聖教，但云實者即是世間。或為內識二字
X50n0822_p0836a11║所障，以轉似二分為世間，轉似外境為聖教，非是
X50n0822_p0836a12║愚夫所計實我實法（至）所依事故亦勝義有。
X50n0822_p0836a13║此結前義，總釋前三句意。愚夫所計實我實法，是
X50n0822_p0836a14║徧計所執，體實都無，猶如龜毛，非與依他內識相
X50n0822_p0836a15║似，但隨妄情強施設耳，故說為假。內識所變似我
X50n0822_p0836a16║似法，即依他性，必依種子因緣所生，非體全無，如
X50n0822_p0836a17║徧計境，彼實我法，然非我法，即我法名，亦是聖教
X50n0822_p0836a18║強施設故，名不稱法，故說為假。然則外境定無，而
X50n0822_p0836a19║非能如識之有也。內識定有，而不至如境之無也。
X50n0822_p0836a20║便遮外計離心之境實有增益執，及遮邪見惡取
X50n0822_p0836a21║空者撥識亦無減損執，即離空有，設唯識教。境唯
X50n0822_p0836a22║世俗之有，識通勝義之門，由此二諦之名立焉。釋
X50n0822_p0836a23║頌意略辯我法竟。
X50n0822_p0836a24║云何應知實無外境（至）境生（問也）。實我實法不可得故。
X50n0822_p0836b01║二、設問答廣辯我法。分二：一、總問總答。
X50n0822_p0836b02║如何實我不可得耶？（問也）（至）潛轉身中作事業故。
X50n0822_p0836b03║二、別問別答，分四：一、別破我執，分五：一、破外道三
X50n0822_p0836b04║種我。諸所執我以下，皆是答詞。現見世人知覺運
X50n0822_p0836b05║動，作業受果，明有主人公潛施默運，如何實我不
X50n0822_p0836b06║可得耶？曰：世間所執我雖多，總而言之，略有三種：
X50n0822_p0836b07║一、同太虗立我，即勝論所計作者我，數論所計受
X50n0822_p0836b08║者我。二、卷舒不定我，即無慚外道尼虔子，計隨身
X50n0822_p0836b09║大小有卷舒故。三、量小極微我，即獸主徧出二宗
X50n0822_p0836b10║所計，潛轉身中有自在用。此名六師三計。餘九十
X50n0822_p0836b11║種所計我等，不出此三，故曰略有三種。
X50n0822_p0836b12║初且非理。所以者何（至）所修證法一切我合故。
X50n0822_p0836b13║先破同太虗空，我應出外。量云：我是有法，體常周
X50n0822_p0836b14║徧。是宗因云：隨處造業，受苦樂故，同喻如虗空。此
X50n0822_p0836b15║因唯於異品中有，同品定無。又宗犯能別不極成
X50n0822_p0836b16║過，因犯法自相相違過，喻犯能立法不成過。立量
X50n0822_p0836b17║破云：我是有法，非常非徧。為宗因云：隨處造業，受
X50n0822_p0836b18║苦樂故，同喻如心所，異喻如虗空。又諸有情，同一
X50n0822_p0836b19║我耶？各一我耶？若同一我者，則一作業時，一切應
X50n0822_p0836b20║作；一受果時，一切應受；一解脫時，一切應解脫。如
X50n0822_p0836b21║今現見四生、六道、三賢、十聖，各各不同，而立此論，
X50n0822_p0836b22║便成大過。若各一我者，我既常徧，則一切我更相
X50n0822_p0836b23║涉入。各一我中，具有一切我，亦當一作業時，一切
X50n0822_p0836b24║應作；一受業時，一切應受。若言彼作彼受，此作此
X50n0822_p0836c01║受，作業受果，於諸我中不相紊亂，無他作我受之
X50n0822_p0836c02║過者，理亦不然。常徧之我，不分彼此；既分彼此，不
X50n0822_p0836c03║為常徧。今既執常徧，則業果及身，一即一切，而云
X50n0822_p0836c04║屬此非彼，有是理乎？故一解脫時，一切應解脫。何
X50n0822_p0836c05║以故？一修即一切修，一證即一切證故。
X50n0822_p0836c06║中亦非理。所以者何（至）故彼所言如童豎戲。
X50n0822_p0836c07║次破卷舒不定我。我體常住，應不卷舒，既有卷舒，
X50n0822_p0836c08║應如橐籥，橐籥中豈有常住之風耶？立量破云：我
X50n0822_p0836c09║體非常住。宗因云：有卷舒故，喻如橐籥風。又我既
X50n0822_p0836c10║隨身，則身有多物，應可分析何者為我，色是我耶？
X50n0822_p0836c11║受等是我耶？分析之後，便成多體，而猶執我體是
X50n0822_p0836c12║一是常，真兒戲之談矣。
X50n0822_p0836c13║後亦非理。所以者何（至）諸有往來非常一故。
X50n0822_p0836c14║三、破量小極微。我廣百論云：是故我體住於身內，
X50n0822_p0836c15║形量極細如一極微，不可分析體常無變，動慮動
X50n0822_p0836c16║身能作能受。此亦不然，以違理故，眾微聚積成極
X50n0822_p0836c17║大身，我住其中形量甚小，云何小我能轉大身，舉
X50n0822_p0836c18║體同時皆見動作？若汝意謂我量雖小，而於身中
X50n0822_p0836c19║往來擊發，漸次周匝如旋火輪，以速疾故謂言俱
X50n0822_p0836c20║動。若爾，我體巡歷身中，應有生滅及成眾分，但是
X50n0822_p0836c21║遷流至餘處者，定歸生滅必有眾分。既言我轉所
X50n0822_p0836c22║至非恒，如彼燈光豈有常一？常必非動，動即非常，
X50n0822_p0836c23║我動而常，深違正理。又所執我有住有行，何得說
X50n0822_p0836c24║為是常是一？若行時我不捨住性，應如住位則無
X50n0822_p0837a01║所行；若行時我捨其住性，別體即生，常一何在？
X50n0822_p0837a02║又所執我復有三種（至）三者與蘊非即非離。
X50n0822_p0837a03║二、破小乘三種我即離二我。正量經部二宗所計
X50n0822_p0837a04║非即離我，犢子部計、正量部等亦作此計。蘊是聚
X50n0822_p0837a05║義，聚為身故。亦是覆義，覆真如故。即色受想行識
X50n0822_p0837a06║五法合聚為身。即蘊我者，謂色是我，色等即身為
X50n0822_p0837a07║我，離身之外無我義故。離蘊我者，彼執我體離蘊
X50n0822_p0837a08║別有。非即離我者，彼執我體即蘊非即。離蘊非離，
X50n0822_p0837a09║則知蘊有生滅，我體常一。
X50n0822_p0837a10║初即蘊我，理且不然（至）故彼所執實我不成。
X50n0822_p0837a11║凡執我者，皆以常一為宗。若言即蘊我者，蘊取聚
X50n0822_p0837a12║義，則非常矣；五法合成，則非一矣。量云：我若即蘊，
X50n0822_p0837a13║非常一故，喻如五蘊。次約五位破，五根、六塵皆屬
X50n0822_p0837a14║色蘊。此云內色，即五根也；此云外色，即六塵也。餘
X50n0822_p0837a15║行即得等二十四法與五十一心所，除受、想二，俱
X50n0822_p0837a16║屬行蘊，故曰餘行。餘色即長短、方圓、麤細、高下、正
X50n0822_p0837a17║不正等色。色有質礙，我無質礙，故我非即色。量云：
X50n0822_p0837a18║內諸色定非實我，有質礙故，如外諸色。心待眾緣，
X50n0822_p0837a19║不恒相續，我恒相續，應不待緣，故我非即受、想、行。
X50n0822_p0837a20║量云：心、心所法亦非實我，不恒相續，待眾緣故，喻
X50n0822_p0837a21║如聲等。餘行、餘色無有覺性，我有覺性，故我非即
X50n0822_p0837a22║餘蘊。量云：餘行、餘色亦非實我，非覺性故，如虗空
X50n0822_p0837a23║等。若言離蘊我者，我既離蘊，非色非心，則應如虗
X50n0822_p0837a24║空，既不作業，亦不受果。而今現見有作有受，離身
X50n0822_p0837b01║心外，復是何物？量云：我若離蘊，無作受故，喻如虗
X50n0822_p0837b02║空。若言俱非我者，依蘊立我，故云非離；我非是蘊，
X50n0822_p0837b03║故云非即。正知作瓶，團泥成瓶，非離團泥；瓶非團
X50n0822_p0837b04║泥，非即團泥。故知泥可言實，瓶決定假，則汝蘊可
X50n0822_p0837b05║言實，我決定無矣。有為無為等者，謂犢子部等。彼
X50n0822_p0837b06║立三聚：一有為聚，二無為聚，三非二聚。非二即我。
X50n0822_p0837b07║又立五法藏，謂三世為三，無為為四，第五不可說
X50n0822_p0837b08║藏，我在其中，以不可說為有為無為故。經部亦執
X50n0822_p0837b09║有勝義我，非即非離，即計菩薩出離生死，故名勝
X50n0822_p0837b10║義。即借彼說，例破之云：若汝既知不可說為有為
X50n0822_p0837b11║無為，亦應當知不可說為是我非我。故彼所執，實
X50n0822_p0837b12║我不成。破小乘三種我竟。
X50n0822_p0837b13║又諸所執實有我體（至）故所執我理俱不成。
X50n0822_p0837b14║三、總約根、境、識三種破。謂汝所執之我，是根耶？境
X50n0822_p0837b15║耶？識耶？先約識彼，故曰思慮。念過去、現在為思，念
X50n0822_p0837b16║未來為慮。立量云：我若是識，應是無常，有思慮故，
X50n0822_p0837b17║如諸心所；我若非識，應是無情，無思慮故，如虗空
X50n0822_p0837b18║等。
X50n0822_p0837b19║又諸所執實有我體（至）故所執我二俱不成。
X50n0822_p0837b20║次約根破。根是有作用法，故以作用徵詰。立量云：
X50n0822_p0837b21║我若是根，應是無常，有作用故，如手足等。我若非
X50n0822_p0837b22║根，應非實我，無作用故，如兔角等。
X50n0822_p0837b23║又諸所執實有我體（至）正見翻令沈淪生死。
X50n0822_p0837b24║此約境破。言汝所執我，是我見分所緣境否耶？若
X50n0822_p0837c01║非我見所緣境者，汝等云何知實有我？若是我見
X50n0822_p0837c02║所緣境者，即是真相分現量所得，如實知故，非顛
X50n0822_p0837c03║倒攝。當迷之而沉生死，悟之而證涅槃矣。云何汝
X50n0822_p0837c04║等所信聖教，皆毀我見，沉淪生死，稱讚無我能證
X50n0822_p0837c05║涅槃耶？邪見能證涅槃，正見反淪生死，有是理乎？
X50n0822_p0837c06║此不立量者，下文當出。故廣百論云：外道經中咸
X50n0822_p0837c07║作是說：著我生死，離我涅槃。既讚捨我令欣解脫，
X50n0822_p0837c08║如何固執有實我耶？為顯此義，故復頌曰：我若實
X50n0822_p0837c09║有性，不應讚離我。謂我若實有，緣生我見，即是真
X50n0822_p0837c10║實，不應勸捨。為證實我，應更殷勤勸修我見，令其
X50n0822_p0837c11║堅固。云何勸捨真實我見，令修虗妄無我見耶？若
X50n0822_p0837c12║無我見不稱實我，汝不應說能證涅槃。不稱實見
X50n0822_p0837c13║證涅槃者，知真趣脫，此說應虗。為顯斯義，故次頌
X50n0822_p0837c14║曰：定知真實者，趣解脫應虗。有我若實無我我所，
X50n0822_p0837c15║解脫方便見應成虗。有我我所，違逆涅槃，隨順生
X50n0822_p0837c16║死，見應是實。若顛倒見隨順涅槃，無顛倒見隨順
X50n0822_p0837c17║生死，云何汝論作如是言：定知實者，能趣解脫。以
X50n0822_p0837c18║此定知空無我見，得涅槃故，所證非虗。我我所見，
X50n0822_p0837c19║涅槃時捨，應知餘見是其顛倒。
X50n0822_p0837c20║又諸我見不緣實我（至）隨自妄情種種計度。
X50n0822_p0837c21║此破我執已竟，總申二比量。初約能緣，次約所緣。
X50n0822_p0837c22║以將欲說出我見所緣是假相分，故先審定我見
X50n0822_p0837c23║不緣實我。以我見自有所緣故，喻如緣餘心。亦無
X50n0822_p0837c24║實我為我見境，以是我見之所緣故，喻如所餘法
X50n0822_p0838a01║也。我見亦是心所，以其餘心所為同喻，故曰如緣
X50n0822_p0838a02║餘心。我見即是妄見，妄見所緣即是妄境，與龜毛
X50n0822_p0838a03║兔角等耳，故曰是所緣故，如所餘法也。所餘法即
X50n0822_p0838a04║第六蘊、第十三處、第十九界等。是故下，說出我見
X50n0822_p0838a05║所緣是假相分。我見既不緣實我，是緣何等？但緣
X50n0822_p0838a06║內識變現五蘊似我之相，隨自妄情周徧計度以
X50n0822_p0838a07║為實我，如病眼境定非實有，故不可以我見所緣
X50n0822_p0838a08║證立此我實有常住。
X50n0822_p0838a09║然諸我執略有二種：一者、俱生，二者、分別。
X50n0822_p0838a10║四、總舉通執。分二：一、標數總舉。世間沙門、婆羅門
X50n0822_p0838a11║等所有我執，品數雖多，約而言之，不出二種。
X50n0822_p0838a12║俱生我執無始時來（至）勝生空觀方能除滅。
X50n0822_p0838a13║二、正釋，分三：一、俱生，二、分別，三、總結。今初。由從無
X50n0822_p0838a14║始來故，不待邪教；由內因力故，非邪分別；由恒與
X50n0822_p0838a15║身俱，即任運而轉。具上諸義，故名俱生。此復二種：
X50n0822_p0838a16║一者、第七執第八見分為內自我，而親緣第八見
X50n0822_p0838a17║分不著，但託彼見分為本質，於自心上變起影相，
X50n0822_p0838a18║而緣為帶質境，故曰起自心相執為實我。此則常
X50n0822_p0838a19║常相續，無有間斷。二者、第六緣第八所變色心蘊
X50n0822_p0838a20║法，或總執內蘊為我、外蘊為所，或別執一蘊為我、
X50n0822_p0838a21║餘蘊為所，於自心上變起影相，而緣為獨影境，故
X50n0822_p0838a22║亦曰起自心相執為實我。此則有間斷時，不恒相
X50n0822_p0838a23║續。此二我執，無始至今任運而有，不假作意分別
X50n0822_p0838a24║尋伺，細故難斷。直至修道位中，修習勝生空觀，地
X50n0822_p0838b01║地漸斷，至金剛心方能斷盡。言勝生空者，揀異見
X50n0822_p0838b02║道生空，故名勝也（生空即眾生空。若觀生死苦果，但見名色、陰、界、入實法從因緣
X50n0822_p0838b03║生，新新生滅，是實法中空，無我、人、眾生、壽者等十六知見，如龜毛、兔角，畢竟不可得，是名眾生空）。
X50n0822_p0838b04║分別我執亦由現在（至）生空真如即能除滅。
X50n0822_p0838b05║執有內外等從緣生，故曰亦由現在對無始時來。
X50n0822_p0838b06║外緣對內因，非與身俱對恒與身俱，然後方起對
X50n0822_p0838b07║任運而轉。唯在第六意識中有，簡前第七無分別
X50n0822_p0838b08║義。邪教所說蘊相，如從冥生覺，從覺生心，從心生
X50n0822_p0838b09║五微塵，從五微塵生五大，從五大生十一根等。邪
X50n0822_p0838b10║教所說我相，如我是思等現分別起，對前俱生，故
X50n0822_p0838b11║名為麤。初見道時即能除滅，故名易斷。見道位中
X50n0822_p0838b12║初地初心生空，徧行真如現在前時，一時頓斷。
X50n0822_p0838b13║如是所說一切我執（至）一切皆緣五取蘊起。
X50n0822_p0838b14║三、總結內外自心內蘊。自心外蘊，據宗鏡錄，有二
X50n0822_p0838b15║種解。彼云：心外執我執法者，有兩種：一者如外道
X50n0822_p0838b16║等，執離心等別有一物，是常是一，名之為我。此乃
X50n0822_p0838b17║妄計所執，其體都無。二者踈所緣緣，本質之法，能
X50n0822_p0838b18║緣之心，親緣不著，亦名心外。此是依他，其體是有。
X50n0822_p0838b19║又云：自心外蘊，第七計我心外，唯有第六計我心
X50n0822_p0838b20║外之蘊。或是於無自心內蘊，一切皆有者，親所緣
X50n0822_p0838b21║也。不問即離計為我者，影像必有故。云何必有？曰：
X50n0822_p0838b22║如能緣心，將緣龜毛等無法之時，由無始來熏習
X50n0822_p0838b23║力故，依種生時，從識自證分上，變起龜毛等相分，
X50n0822_p0838b24║及緣此龜毛相分。此相見分，與識自證分，同一種
X50n0822_p0838c01║生。既依種生，是依他性，非體全無，不同本來無體
X50n0822_p0838c02║龜毛，故得成所緣緣。乃至如離蘊計有實我實法
X50n0822_p0838c03║等，亦復如是。離蘊性外，部無實我，亦無決定實法，
X50n0822_p0838c04║但是有情虗妄執有。以理推徵，都無有體，故如本
X50n0822_p0838c05║來無體龜毛。然我法執，此時亦由無始虗妄熏習
X50n0822_p0838c06║力故，變起假我法相。此相與見等同種，亦依他起
X50n0822_p0838c07║成所緣緣。若言獨影境是偏計性者，其體即無，猶
X50n0822_p0838c08║如龜毛等。即此一分相分無，何得論言自心內蘊
X50n0822_p0838c09║一切皆有耶？是故我執皆緣無常。五、取蘊相妄執
X50n0822_p0838c10║為我者，結成前義，影像相分必是蘊故。緣此為我，
X50n0822_p0838c11║義顯大乘親緣無法，不能生識，不成所緣緣，成所
X50n0822_p0838c12║緣緣必有法故。然不可緣此遂執我法是有。如諸
X50n0822_p0838c13║蘊相是依他起性，決定似有。因云：仗因託緣而得
X50n0822_p0838c14║生故，喻如幻有。妄所執我是徧計執性，決定非有。
X50n0822_p0838c15║因云：橫計度故，喻如畢竟無。恐人不信，故以契經
X50n0822_p0838c16║證結焉。集論云：何故名取蘊？以取合故，名為取蘊。
X50n0822_p0838c17║何等為取？謂諸蘊中所有欲貪。何故欲貪說名為
X50n0822_p0838c18║取？謂於未來、現在諸蘊能引不捨，故希求未來、染
X50n0822_p0838c19║著現在欲貪名取。俱舍云：或有唯蘊而非取蘊，謂
X50n0822_p0838c20║無漏行煩惱名取。蘊從取生，故名取蘊，如草糠火。
X50n0822_p0838c21║或蘊屬取，故名取蘊，如帝王臣。或蘊生取，故名取
X50n0822_p0838c22║蘊，如華果樹。通上四，總舉通執竟。
X50n0822_p0838c23║實我若無，云何得有（至）於汝有失，非於我宗。
X50n0822_p0838c24║五外難內破有三章。初破我有三世難。難云：若無
X50n0822_p0839a01║實我，則世人現能憶過去識，現在誦習未來，益我
X50n0822_p0839a02║損我，為恩為怨等事，念念生滅不停，誰為主宰而
X50n0822_p0839a03║任持此耶？先約體破。言汝所執我，既是常住，應無
X50n0822_p0839a04║轉變。無轉變故，三世一如，則是過去應如現在，現
X50n0822_p0839a05║在應如過去。若是現在如過去者，則我體常無，三
X50n0822_p0839a06║世恩怨亦應常無，誰為憶識誦習？若是過去如現
X50n0822_p0839a07║在者，則我體常有，三世恩怨亦應常有，何須憶識
X50n0822_p0839a08║誦習？何以故？前之與後，同一我體，無分別故。次約
X50n0822_p0839a09║用破。若謂我用自變，我體自常者，理亦不然。用即
X50n0822_p0839a10║體之用，體即用之體，不可析而二也。用不離體，體
X50n0822_p0839a11║常而用亦常，則我用不應有變。體不離用，用變而
X50n0822_p0839a12║體亦應變，則我體不應言常。進退推求，不得言我
X50n0822_p0839a13║能憶識誦習三世恩怨等事。次顯正義云：有情身
X50n0822_p0839a14║中，一一各有阿賴耶識一類相續，任持諸法，種子
X50n0822_p0839a15║不失，與一切法互為因果。熏習力故，得有如是憶
X50n0822_p0839a16║識誦習恩怨等事，何嘗有實我為之主宰哉？汝無
X50n0822_p0839a17║持種受熏之識，而設憶識誦習之難，祇彰汝失，成
X50n0822_p0839a18║立我宗耳。乃我宗則何失焉？
X50n0822_p0839a19║若無實我誰能造業（至）造業受果於理無違。
X50n0822_p0839a20║次破我能作受難。此即十六知見中起者、受者破
X50n0822_p0839a21║詞。雖以有變易、無變易兩端徵詰，然外計定主無
X50n0822_p0839a22║變易，以有變易違害常我，故立量云：汝所執我，應
X50n0822_p0839a23║是不能造業受果。因云：無變易故，喻如虗空。若言
X50n0822_p0839a24║有變易，已成自教相違，故不立量。次出正義云：然
X50n0822_p0839b01║諸有情能造受者，皆是八種心王心所發業，潤生
X50n0822_p0839b02║內因外緣熏習之力，故有善惡苦樂業報等事，豈
X50n0822_p0839b03║有實我能作受哉？華嚴會意問云：若準六根無我，
X50n0822_p0839b04║誰造誰受耶？答：佛說作善生天，為惡受苦者，此但
X50n0822_p0839b05║因緣法爾，非是我能作受也。若言是我非因緣者，
X50n0822_p0839b06║作惡何不生天，乃墮地獄耶？我豈愛彼地獄故受
X50n0822_p0839b07║苦耶？我既作惡而不受樂者，故知善惡感報唯因
X50n0822_p0839b08║緣，非是我也。如論云：因緣故生天，因緣故墮地獄。
X50n0822_p0839b09║是此意也。問：既言無我，誰感因緣？若言無我，但是
X50n0822_p0839b10║因緣自為者，草木亦稟因緣，何不生天與受苦耶？
X50n0822_p0839b11║答：內外雖但稟因緣，因緣有二：一、善惡增上業因
X50n0822_p0839b12║緣，但感生天及地獄異熟等；二、善惡等流業因緣，
X50n0822_p0839b13║生天者感寶地金華，墮地獄者感刀林銅柱等。此
X50n0822_p0839b14║是因緣業作，非我能為，豈謂受報不同而計有我
X50n0822_p0839b15║也？故經云：無我無造無受者，善惡之業亦不亡。
X50n0822_p0839b16║我若實無誰於生死（至）愚者於中妄執為我。
X50n0822_p0839b17║三、破我有生死涅槃。難廣百論引其說云：若一切
X50n0822_p0839b18║法空無我者，生死涅槃二事俱失。所以者何？由有
X50n0822_p0839b19║我故，諸無智者樂著生死，先造能招善不善業，後
X50n0822_p0839b20║受所感愛非愛果。諸有智者欣樂涅槃，先觀生死
X50n0822_p0839b21║苦火煎逼，發心厭離，後方捨惡，勤脩諸善，得正解
X50n0822_p0839b22║脫。如是一切皆由我成，我為作者，我為受者，我為
X50n0822_p0839b23║苦逼，發心厭離，捨惡修善，證得涅槃。此破之云：汝
X50n0822_p0839b24║執我常無生滅，又謂我能生死輪迴，則害常無生
X50n0822_p0839c01║滅義矣。我常如虗空，應非苦所惱，又謂我能捨苦
X50n0822_p0839c02║求樂，則害常如虗空義矣。故觀厭苦求樂，捨此生
X50n0822_p0839c03║彼，則可以驗知定無實我。何以故？若有實我，則不
X50n0822_p0839c04║可移易，不能去來，隨緣起滅故。但有諸識無始時
X50n0822_p0839c05║來，前滅後生，因果相續，虗妄熏習，似我相現，愚者
X50n0822_p0839c06║遂執以為實我耳。此條為已出其自語相違之過，
X50n0822_p0839c07║故不立量。大涅槃經云：師子吼菩薩言：世尊，眾生
X50n0822_p0839c08║五陰空無所有，誰有受教脩集道者？佛言：善男子，
X50n0822_p0839c09║一切眾生皆有念心、慧心、發心、勤精進心、信心、定
X50n0822_p0839c10║心，如是等法雖念念滅，猶故相似相續不斷，故名
X50n0822_p0839c11║修道。乃至如燈雖念念滅，而有光明除破闇冥，念
X50n0822_p0839c12║等諸法亦復如是。如眾生食雖念念滅，亦能令饑
X50n0822_p0839c13║者而得飽滿。譬如上藥雖念念滅，亦能愈病。日月
X50n0822_p0839c14║光明雖念念滅，亦能增長草木樹林。善男子！汝言
X50n0822_p0839c15║念念滅云何增長者，心不斷故名為增長。如淨名
X50n0822_p0839c16║經偈云：雖無我、無造、無受者，善惡之業亦不亡失。
X50n0822_p0839c17║善惡之業因、苦樂之果報，非有人我能作能受，但
X50n0822_p0839c18║是識持因果不亡。如古師云：眾生為善惡而受其
X50n0822_p0839c19║報者，皆由眾生心識三世相續念念相傳。如今世
X50n0822_p0839c20║現行五蘊，由前世識種為因起今世果，今世有作
X50n0822_p0839c21║業熏種，又為來世現行因，展轉相續為因果故。又
X50n0822_p0839c22║善惡之業皆由心識而起，謂前念造得善惡業。然
X50n0822_p0839c23║此一念識雖滅，而後念心識生，既心識相傳不斷，
X50n0822_p0839c24║即能任持善惡之業而亦不亡，以由識持故。只為
X50n0822_p0840a01║識心如幻無定故，乃有從凡入聖之理、厭妄求真
X50n0822_p0840a02║之門，則不壞因緣能含正理。通上別問別答，下第
X50n0822_p0840a03║一別破我執竟。
X50n0822_p0840a04║如何識外實有諸法不可得耶？（問至）理非有故。（答）
X50n0822_p0840a05║第二、別問法執。分二：一、總問答。
X50n0822_p0840a06║外道所執，云何非有？
X50n0822_p0840a07║二、別問答，分四：一、外道，二、餘乘，三、總破前執，四、總
X50n0822_p0840a08║舉通執。華嚴鈔云：至妙虗通，目之曰道。心遊道外，
X50n0822_p0840a09║即稱外道。唯佛正道，餘悉名外道。約而言之，有一
X50n0822_p0840a10║十三種：一、有數論師，計二十五諦；二、有勝論師，計
X50n0822_p0840a11║六句義；三、有計大自在天是一、是實、是徧、是常，能
X50n0822_p0840a12║生諸法；四、至十有七種外道，謂執梵王、執時、執方、
X50n0822_p0840a13║執本際、執自然、執虗空、執我，如此七種計執皆是
X50n0822_p0840a14║常，能生諸法；十一、十二有二聲論，一待緣生，一待
X50n0822_p0840a15║緣顯，二宗計聲體皆是常；十三、有順世外道，謂計
X50n0822_p0840a16║四是常、是實，能生有情，死歸四大。
X50n0822_p0840a17║且數論者執我是思（至）是實非假現量所得。
X50n0822_p0840a18║外道中，一、數論分四：一、舉執，二、總破，三、別破，四、結
X50n0822_p0840a19║成。今初。梵音僧佉，此翻為數。數即慧數，數廣諸法，
X50n0822_p0840a20║根本立名。從數起論，名為數論。論能生數，亦名數
X50n0822_p0840a21║論。其造數論及學數論者，皆名數論師。本源即是
X50n0822_p0840a22║迦毗羅所造。迦毗羅，此云黃赤色，髭髮面色並黃
X50n0822_p0840a23║赤故，時世號為黃赤仙人。此人亦修禪定，有神通
X50n0822_p0840a24║力，知八萬劫中事，八萬劫前冥然不知，謂之冥諦。
X50n0822_p0840b01║從冥初自性生智大，乃至神我，開成二十五諦，合
X50n0822_p0840b02║為九位。一、冥初自性，謂此外道以八萬劫前之事
X50n0822_p0840b03║冥然不知之處，昧為自性，古稱冥性，亦名勝性。未
X50n0822_p0840b04║生大等，但住自分，名為自性。二、智大，亦名覺大。大
X50n0822_p0840b05║者，增長之義。謂冥初之際，覺知增長，故云從冥初
X50n0822_p0840b06║生智大。三、我心，亦名我執、我慢。謂由覺知生我慢
X50n0822_p0840b07║心，故云從智大生我心。四、五唯，亦名五微，即色、聲、
X50n0822_p0840b08║香、味、觸也。以色等五種由我執之心方現，故云從
X50n0822_p0840b09║我心生五唯。五、五大，即地、水、火、風、空也。此五種性
X50n0822_p0840b10║徧一切處，故名為大。由極微而生，故云從五唯生
X50n0822_p0840b11║五大。六、五知根，五即眼、耳、鼻、舌、身。五根謂之知者，
X50n0822_p0840b12║以此五種皆有知覺故也。因五大而成，故云從五
X50n0822_p0840b13║大生五知根。七、五作業根，即口與手、足、小便。大便
X50n0822_p0840b14║謂之作業者，以此五種能作業用故也。亦因五大
X50n0822_p0840b15║而成，故云從五大生五作業根。八、心平等根，心乃
X50n0822_p0840b16║肉團心，即意根也。謂之平等者，以此根能徧一切
X50n0822_p0840b17║根境而生分別故。此亦五大所成，故云從五大生
X50n0822_p0840b18║平等根。并前五知、五作業，共為十一根也。九、神我，
X50n0822_p0840b19║即第八識。彼不知有第八識，故執神我能生諸法，
X50n0822_p0840b20║常住不壞，是二十五諦之主也。我思勝境，冥性即
X50n0822_p0840b21║變，二十三諦為我受用。我既受用，為境纏縛，不得
X50n0822_p0840b22║解脫。我若不思，冥性不變，即得解脫，名為涅槃。問：
X50n0822_p0840b23║自性云何能與諸法為生因？答：三德合故。其三德
X50n0822_p0840b24║在冥性中眠伏不起，在大等二十三位便有覺悟，
X50n0822_p0840c01║故二十三一一皆以三德合成。言三德者，梵云薩
X50n0822_p0840c02║埵、剌闍、答摩。薩埵，此云有情，亦云勇猛，今取勇義。
X50n0822_p0840c03║剌闍，此為微牛毛塵等，皆名剌闍，亦名塵坌，今取
X50n0822_p0840c04║塵義。答摩，此云闇，即闇鈍之闇。三德應名勇塵闇。
X50n0822_p0840c05║若傍義翻，舊云染麤黑，新云黃赤黑；舊名喜憂闇，
X50n0822_p0840c06║新云貪嗔癡；舊名樂苦癡，新云樂苦捨。敵體而言，
X50n0822_p0840c07║即是二毒，能生三受，名樂苦捨。黃赤黑者，是其色
X50n0822_p0840c08║德。貪多輕光，故色黃；嗔多動躁，故色赤；癡則重覆，
X50n0822_p0840c09║故名黑。由此自性合三德故，能生諸法故。自性是
X50n0822_p0840c10║作者，我是見者，而非作者。
X50n0822_p0840c11║彼執非理。所以者何（至）如何可說現量得耶。
X50n0822_p0840c12║二、總破。言若使大等一一皆攬三成，即如軍如林，
X50n0822_p0840c13║是假非實，如何可說現量得耶？二千五百人為軍，
X50n0822_p0840c14║多樹為林，若分析至盡，即失軍林，故云是假量。云
X50n0822_p0840c15║大等是有法，應假非實，非現量所得，是宗因。云多
X50n0822_p0840c16║法成故，喻如軍林等。
X50n0822_p0840c17║又大等法若是實有（至）轉變非常，為例亦爾。
X50n0822_p0840c18║三、別破，分八：一、因果相。如破本事，即自性三事。彼
X50n0822_p0840c19║計大等二十三法皆是實有，又計自性三分合成，
X50n0822_p0840c20║所謂薩埵、剌闍、答摩。剌闍性躁，警薩埵等令起種
X50n0822_p0840c21║種轉變功能，三法和同，隨於一分變成大等，轉名
X50n0822_p0840c22║最勝。大等諸果變故無常，一物自性不變故常。故
X50n0822_p0840c23║此破云：若大等法是實有者，則亦三事等耳，豈賴
X50n0822_p0840c24║三事合成乎？量云：大等諸法非三合成，是實有故，
X50n0822_p0841a01║喻如本事。又薩埵等三亦三合成，即大等故，喻如
X50n0822_p0841a02║大等。本事既能轉變為大等，大等亦應能轉變為
X50n0822_p0841a03║本事。何以故？是實有故，猶如本事。大等既是無常，
X50n0822_p0841a04║本事亦應無常。何以故？即大等故，如大等法。廣百
X50n0822_p0841a05║論云：大等皆用自性為體，大等變時，自性應變，由
X50n0822_p0841a06║此自性應是無常，體無異故，猶如大等。又云：如是
X50n0822_p0841a07║所執自性最勝，一分有用變成大等，餘分無能無
X50n0822_p0841a08║所轉變，是即自體應成種種，成種種故，定是非常，
X50n0822_p0841a09║如大等果相非常住。
X50n0822_p0841a10║又三本事各多功能（至）餘亦應爾，體無別故。
X50n0822_p0841a11║三、約體用相同破。彼計第一薩埵，其性明白；第二
X50n0822_p0841a12║剌闍，其性躁動；第三答摩，其性闇昧。此三一一相
X50n0822_p0841a13║用眾多，能起種種轉變功能。故破之云：功能既多，
X50n0822_p0841a14║則此三事體亦應多。何以故？功能與體無差別故。
X50n0822_p0841a15║體即自性也。廣百論云：又三自性，一一皆有明、躁、
X50n0822_p0841a16║昧等眾多作用。自性作用既許體同，以性隨用應
X50n0822_p0841a17║成多體，自性最勝無差別故。是則最勝體亦應多。
X50n0822_p0841a18║體既成多，應如大等，定是無常。又汝若謂三德之
X50n0822_p0841a19║體不分而徧不成多者，一處起用轉變之時，餘一
X50n0822_p0841a20║切處俱應轉變。何以故？能徧之體無差別故。
X50n0822_p0841a21║許此三事體相分別（至）故不應言三合成一。
X50n0822_p0841a22║四、約體相異同破。汝既許此明躁昧等體相各別，
X50n0822_p0841a23║如何和合共成一相？合時之體與未合時無差別
X50n0822_p0841a24║故，不應未合時各別，而合時乃變為一相也。若謂
X50n0822_p0841b01║三事其體雖異，而相是同，故和合時成一相者，便
X50n0822_p0841b02║有自教相違之過。汝執體相定是一故，體應如相
X50n0822_p0841b03║同，相應如體異，如何可言三合成一耶？
X50n0822_p0841b04║又三是別，大等是總（至）總亦應三。如何見一？
X50n0822_p0841b05║五、約總別相同破。三事是別相，大等是總相，以三
X50n0822_p0841b06║事共生一法故。汝執總別既定是一，總應如別是
X50n0822_p0841b07║三非一，別應如總是一非三，云何別三成於總一？
X50n0822_p0841b08║若謂三德實不和合成一相者，三事轉變時既不
X50n0822_p0841b09║和合，與未變時應無差別，不應現見是一色等。若
X50n0822_p0841b10║謂三事和合而成一相，則三事別相即應亡失，而
X50n0822_p0841b11║體亦應隨相而失。何以故？離相無體故。體相既失，
X50n0822_p0841b12║又將何事而成一相？亦不可說三事各有總別二
X50n0822_p0841b13║相故。雖成總相，亦不失別相，以大等總相即是三
X50n0822_p0841b14║事之別相故。若謂總相即別相者，則大等總相上
X50n0822_p0841b15║各各應有三事別相，如何但見大等一色總相，不
X50n0822_p0841b16║見三德別相耶？廣百論云：不可說言樂等三德各
X50n0822_p0841b17║有二相：一總、二別。所以者何？總相若一，不應即三；
X50n0822_p0841b18║總相若三，不應見一。
X50n0822_p0841b19║若謂三體各有三相（至）體亦應各三，以體即相故。
X50n0822_p0841b20║六、三相和合破。若謂三事一一皆有薩埵等二相，
X50n0822_p0841b21║共相和雜，難可了知，故見一者，此亦不然。各有三
X50n0822_p0841b22║相，還應見三，如何見一？既見為一，則成一相，又如
X50n0822_p0841b23║何知三事之有三相差別乎？若三事一一皆具三
X50n0822_p0841b24║相，即應一一事能成色等根境差別，為我受用，何
X50n0822_p0841c01║所闕少，必待三事和合而成耶？若謂必待三相和
X50n0822_p0841c02║合而成，應一一事皆有三體。何以故？體即相故。廣
X50n0822_p0841c03║百論云：又此三德各有三相，互有差別，如何色等
X50n0822_p0841c04║其相是一？三體各有三相者，謂貪中有瞋、癡，瞋中
X50n0822_p0841c05║有貪、癡，癡中有貪、瞋，三法和雜，故各見一。此遮三
X50n0822_p0841c06║一不齊之難也。
X50n0822_p0841c07║又大等法皆三合成（至）皆應無異便為大失。
X50n0822_p0841c08║七果無差別破。因即能成之三事，果即所成大等
X50n0822_p0841c09║二十三法，唯量即五唯量，諸大即五大，諸根即十
X50n0822_p0841c10║一根。意謂能成三事既同，則所成大等悉一，是則
X50n0822_p0841c11║一切差別之相，皆不得成。既無差別，則一根應得
X50n0822_p0841c12║一切境，如眼根亦能聞聲齅香知味等。或應一境
X50n0822_p0841c13║一切根所得，如一色唯眼亦可見，耳亦可聞等。如
X50n0822_p0841c14║是則世間現見情與非情，淨穢等物，現比等覺，皆
X50n0822_p0841c15║應無異，便成大失。豈特自教相違，世間相違而已
X50n0822_p0841c16║哉。唐三藏嘗折外道云，此大等俱各以三成，即一
X50n0822_p0841c17║是一切。若一即一切，則應一一皆有一切作用。既
X50n0822_p0841c18║不許然，何因執三為一切體性。又若一即一切，應
X50n0822_p0841c19║口眼等根即大小便路。又一一根有一切作用，應
X50n0822_p0841c20║口耳等根聞香見色。若不爾者，何得執三為一切
X50n0822_p0841c21║法體。以此破詞，參看論義，更自了然。
X50n0822_p0841c22║故彼所執實法不成，但是妄情計度為有。
X50n0822_p0841c23║八、結成前義。
X50n0822_p0841c24║勝論所執實等句義，多實有性現量所得。
X50n0822_p0842a01║二、勝論，分四：一、舉執，二、總破，三、別破，四、結成。今初。
X50n0822_p0842a02║此即衛世師計，新云吠世史。迦薩多羅，此云勝論，
X50n0822_p0842a03║立六句義最為勝故，或勝人所造故。其能造人，即
X50n0822_p0842a04║成劫之末人壽無量。外道出世名嗢露迦，此云鵂
X50n0822_p0842a05║鶹，晝避聲色匿迹山藪，夜絕視聽方行乞食，時人
X50n0822_p0842a06║以為似鵂鶹鳥，故名鵂鶹仙人，即百論優樓佉也。
X50n0822_p0842a07║或名羯挐僕，羯挐此云米齋，僕此云食，先為夜遊
X50n0822_p0842a08║驚他稚婦乃不夜乞，遂收場碾糠粃之中米齋而
X50n0822_p0842a09║食，故時號為食米齋仙人。多年修道遂獲五通，謂
X50n0822_p0842a10║證菩提便欣入滅，但嗟所悟未有傳人，愍世有情
X50n0822_p0842a11║癡無慧目，乃觀七德授法令傳：一、生中國，二、父母
X50n0822_p0842a12║俱是婆羅門姓，三、有般涅槃性，四、身相具足，五、聰
X50n0822_p0842a13║明辯捷，六、性行柔和，七、有大悲心。經無量時無具
X50n0822_p0842a14║七德。後經多劫，婆羅痆斯國有婆羅門名摩納縛
X50n0822_p0842a15║迦，此云儒童，有子名般遮尸棄，此云五頂，頂髮五
X50n0822_p0842a16║旋頭有五角。其人七德雖具根熟稍遲，既染妻孥
X50n0822_p0842a17║卒難化導，經無量歲伺其根熟，後三千歲因入園
X50n0822_p0842a18║遊，　其妻室競華相忿，鵂鶹因此乘神通化之。五
X50n0822_p0842a19║頂不從，仙人且返。又三千歲，化又不得。更三千歲，
X50n0822_p0842a20║兩競尤甚。相厭既切，仰念空仙。仙人應時神力化
X50n0822_p0842a21║引，騰空迎往所住山中，與說所悟六句義法：一實、
X50n0822_p0842a22║二德、三業、四大有、五同異、六和合。實者，說法體實。
X50n0822_p0842a23║德業所依，名之為實。德業不依，有性等故。德者，道
X50n0822_p0842a24║德。業者，作用動作義也。實有九種：一地、二水、三火、
X50n0822_p0842b01║四風、五空、六時、七方、八我、九意。德有二十四：一色、
X50n0822_p0842b02║二香、三味、四觸、五數、六量、七別性、八合、九離、十彼
X50n0822_p0842b03║性、十一此性、十二覺、十三樂、十四苦、十五欲、十六
X50n0822_p0842b04║瞋、十七勤勇、十八重性、十九液性、二十潤、二十一
X50n0822_p0842b05║行、二十二法、二十三非法、二十四聲。業有五種：一
X50n0822_p0842b06║取、二捨、三屈、四申、五行。大有唯一，實德業三同一
X50n0822_p0842b07║有故。離實德業外，別有一法為體。由此大有有實
X50n0822_p0842b08║等故，同異亦一也。如地望地，有其同義。望於水等，
X50n0822_p0842b09║即有異義。地之同異，是地非水。水等亦然，亦離實
X50n0822_p0842b10║等有別實體。和合句者，謂法和聚。由和合句，如鳥
X50n0822_p0842b11║飛空，忽至樹枝，住而不去。由和合句，故令有住等。
X50n0822_p0842b12║此六是我所受具，未解脫已來受用前六。若得解
X50n0822_p0842b13║脫，與六相離，稱為涅槃。
X50n0822_p0842b14║彼執非理。所以者何（至）應非離此有實自性。
X50n0822_p0842b15║二、總約常、無常破。言汝所執六句義中，若常住者，
X50n0822_p0842b16║為能生果？為不生果？若能生果，應是無常；若不生
X50n0822_p0842b17║果，應非實有。量云：諸常住者，應是無常，有作用故，
X50n0822_p0842b18║如所生果。諸常住者，應非離識，實有自性，無作用
X50n0822_p0842b19║故，如兔角等。若無常者，為有質礙？為無質礙？若有
X50n0822_p0842b20║質礙，應可分析；若無質礙，應非實有。量云：諸無常
X50n0822_p0842b21║法，應可分析，有質礙故，如軍林等。諸無常法，應非
X50n0822_p0842b22║離識，有實自性，無質礙故，如心、心所。如上兩宗，各
X50n0822_p0842b23║有二量，皆初一量約所執破，第二一量約唯識破。
X50n0822_p0842b24║又彼所執地水火風（至）許。色根取故，如地水火風。
X50n0822_p0842c01║三、別破，分四：一、破實等三句；二、破第四大有句；三、
X50n0822_p0842c02║破第五同異句；四、破第六和合句。今初。彼計瓶、衣
X50n0822_p0842c03║諸物，因、實、德、業同異合故，為眼所見，反身所觸故，
X50n0822_p0842c04║是根境現量所知故。此立量破云：地、水、火、風是有
X50n0822_p0842c05║法，應非有礙，是宗因，云實句義攝，身根所觸故，喻
X50n0822_p0842c06║如堅、濕、暖、動。即彼所執堅、濕、暖等是有法，應非無
X50n0822_p0842c07║礙，是宗因，云德句義攝，身根所觸故，喻如地、水、火、
X50n0822_p0842c08║風。又地、水、火應非有礙，實句義攝，眼所見故，如青
X50n0822_p0842c09║色等。青色等應非無礙，德句義攝，眼所見故，如地、
X50n0822_p0842c10║水、火。故曰准此應責。觸言四大，而色止三大者，風
X50n0822_p0842c11║但有觸，非眼所見故也。此身根所觸及眼所見因，
X50n0822_p0842c12║既向有礙地等實句上轉，又向無礙堅等德句上
X50n0822_p0842c13║轉，同異俱有，犯不定過。身觸、眼見因既犯過，則謂
X50n0822_p0842c14║是根境現量所知者，不攻而自破，此論主量意也。
X50n0822_p0842c15║地等且非根境，況瓶、衣假物乎？實句，地、水、火三皆
X50n0822_p0842c16║有質礙，餘六及德等二十四皆無質礙。實句義中
X50n0822_p0842c17║有礙常者，即是地、水、火三諸句，即餘六及德等諸
X50n0822_p0842c18║句。色根，即眼根。色根所取無質礙法，即青、黃、長、短
X50n0822_p0842c19║等實假色。上言有礙、無礙，止借以出因，寬不定過。
X50n0822_p0842c20║此但破歸有礙，有礙則可分析，常義不成，則所謂
X50n0822_p0842c21║實有性現量所得，其謬顯然矣。應是無常，應皆有
X50n0822_p0842c22║礙，皆宗。皆有礙故，許色根取故，皆因。如麤地等，如
X50n0822_p0842c23║地、水、火、風，皆喻。
X50n0822_p0842c24║又彼所執非實德等（至）故彼有性唯妄計度。
X50n0822_p0843a01║二、破第四大有句。非實德等即大有句，彼計大有
X50n0822_p0843a02║是離實德業外別有一法為體故。非有實等即實
X50n0822_p0843a03║德業三句，彼計離實等大有是有，則實等是非有
X50n0822_p0843a04║故。此中先約唯識破，謂此大有性既離實德業外，
X50n0822_p0843a05║決在識內，以非是實等所攝故。若離實德業之大
X50n0822_p0843a06║有性不離識，則離有情之實德業亦不離識，以非
X50n0822_p0843a07║是有性所攝故。遂申量云：彼所執非實非德非業
X50n0822_p0843a08║之大有性是有法，應非離識有別自性。是宗因云：
X50n0822_p0843a09║非是實等所攝故，喻如石女兒。離大有之實德業
X50n0822_p0843a10║是有法，亦非離識有別自性。是宗因云：以非有性
X50n0822_p0843a11║所攝故，同喻如空華。二喻：一是畢竟無，一是幻有。
X50n0822_p0843a12║以有住是徧計，實德業是依他故。次就彼宗自許
X50n0822_p0843a13║破。又彼所執大有性離實德業外無別自性，以彼
X50n0822_p0843a14║自許大有性不離實德業故。立量云：大有性是有
X50n0822_p0843a15║法，應離實等無別自性。宗因云：許非無故，喻如實、
X50n0822_p0843a16║德、業等。次約有法差別相違破。因明云：有性是有
X50n0822_p0843a17║法，非實、非德、非業。宗因云：有一實故，有德、業故，如
X50n0822_p0843a18║同異性。應申違量云：汝所執有性是無法，即實、即
X50n0822_p0843a19║德、即業。宗因云：有一實故，有德、業故，喻如畢竟無。
X50n0822_p0843a20║此中量云：離實、德、業之大有性，應非有性。宗因云：
X50n0822_p0843a21║汝許非實、非德、非業故，喻如畢竟無。雖小異而意
X50n0822_p0843a22║則一也。如有非無下，即次大有例破實、德、業三非
X50n0822_p0843a23║別有性。如大有性自許非無，離實、德等無別有性，
X50n0822_p0843a24║如何復說實等離大有外有別有性？若離實等有
X50n0822_p0843b01║法有別有性，應離非實等法有別無性。既離無法
X50n0822_p0843b02║無別無性，豈離有法有別有住哉？故曰：彼既不然，
X50n0822_p0843b03║此云何爾？故彼有性唯妄計度。結成前義。
X50n0822_p0843b04║又彼所執實德業性（至）故同異性唯假施設。
X50n0822_p0843b05║三、破第五同異句。彼計實等諸法相望，有同有異。
X50n0822_p0843b06║法體局別，所以多異；有性該通，所以名同。通局既
X50n0822_p0843b07║殊，故相有異；由相異故，異外有同。是則非離實德
X50n0822_p0843b08║業外有同異性也。故言汝所執實德業之同異性，
X50n0822_p0843b09║離實德業有別自體，理定不然。若同異性異實德
X50n0822_p0843b10║業而有，則應實德業亦離同異性而有。故立量互
X50n0822_p0843b11║破云：若此同異性是有法，非實德業，是宗因，云異
X50n0822_p0843b12║實德業故，喻如德業等。則應實德業是有法，非實
X50n0822_p0843b13║德業攝，是宗因，云異實等性故，喻如德業。實既同
X50n0822_p0843b14║異性非離實德業而有，則實德業亦非離同異性
X50n0822_p0843b15║而有。地等下。次准破。次彼計地望地為同，地望水
X50n0822_p0843b16║為異等故。若知離實等體無同異性，離同異性無
X50n0822_p0843b17║實等體，則知離堅等性無地等體，離地等體無堅
X50n0822_p0843b18║等性。立量云：堅等性是有法，非地等體。是宗因云：
X50n0822_p0843b19║異地等故，喻如水火等。地等體是有法，非地等攝。
X50n0822_p0843b20║是宗因云：異地等性故，喻如水火等。如實下，次例
X50n0822_p0843b21║破。言實、德、業外無同異性，如地等之外無堅等性，
X50n0822_p0843b22║則應同異外無實、德、業性，如堅等之外無別地等。
X50n0822_p0843b23║若離實等有同異性，即應離非實等有非同異性。
X50n0822_p0843b24║今離非實等無非同異性，則實等之外又安得有
X50n0822_p0843c01║同異性哉？廣百論云：若見諸法同異相異，即於法
X50n0822_p0843c02║外別立有同；既見諸法同異相殊，應於法外別立
X50n0822_p0843c03║有異。同異二相俱徧諸法，異應如同，離法別有。設
X50n0822_p0843c04║許法外有異有同，此復應有餘同異性。如是展轉，
X50n0822_p0843c05║同異無窮，則不可知二相差別，二皆徧故，俱無窮
X50n0822_p0843c06║故。異應如同，名同非異；同應如異，名異非同。是故
X50n0822_p0843c07║法外無別同異。
X50n0822_p0843c08║又彼所執和合句義（至）由前理故亦非實有。
X50n0822_p0843c09║四、破第六和合句。又彼所執和合句義，是前陳有
X50n0822_p0843c10║法定非實有為宗。因云：非有實等諸法攝故，喻如
X50n0822_p0843c11║畢竟無。緣彼計由和合故，諸法方得合聚，而和合
X50n0822_p0843c12║性體是別有，非諸法所攝故。破云：若非諸法所攝，
X50n0822_p0843c13║如畢竟無，以離諸法無和合義故。
X50n0822_p0843c14║然彼實等非緣離識（至）亦是隨情妄所施設。
X50n0822_p0843c15║四、結成前義。此二比量，初顯所緣實等非離識體
X50n0822_p0843c16║有實自性非現量境，次顯能緣實等智是假智詮
X50n0822_p0843c17║非現量智攝。許所知故者，以彼自許現量所知，今
X50n0822_p0843c18║去現量單取所知，明是妄見成此妄境，故喻如龜
X50n0822_p0843c19║毛等也。如德智等者，實智既假、德智亦然，故為同
X50n0822_p0843c20║喻。六句俱以能所雙破，如前例為詞不繁出，故云
X50n0822_p0843c21║廣說乃至等。
X50n0822_p0843c22║有執有一大自在天（至）亦應頓起。因常有故。
X50n0822_p0843c23║三、計自在天是萬物因，即塗灰外道并諸婆羅門。
X50n0822_p0843c24║彼計此天凡有四德：一、體實，二、徧，三、常，四、能生諸
X50n0822_p0844a01║法。又計有三身：一者、法身，體常周徧，量同虗空，能
X50n0822_p0844a02║生萬物；二、受用身，在色天之上；三、變化身，隨形六
X50n0822_p0844a03║道，教化眾生。瑜伽云：彼由現見於因果中，世間有
X50n0822_p0844a04║情不隨意轉，故作此計。所以者何？現見世間有情，
X50n0822_p0844a05║於彼因時，欲修淨業，不遂本心，反更為惡；於彼果
X50n0822_p0844a06║時，願生善趣，不遂本心，反墮惡趣；意為受樂，不遂
X50n0822_p0844a07║所欲，反受諸苦。由見如是，故作是思：世間諸物，必
X50n0822_p0844a08║應別有作者、生者及變化者，為彼物父，謂自在天。
X50n0822_p0844a09║故此破云：彼自在天，若能生者，是有作法，決定非
X50n0822_p0844a10║常；諸非常者，決定不徧；諸不徧者，決非真實。如是
X50n0822_p0844a11║便成自語相違。體既常徧，能作、能生及能變化具
X50n0822_p0844a12║諸功德，應一切處頓生一切法，以其徧故；應一切
X50n0822_p0844a13║時頓生一切法，以其常故。若自在天更待彼欲及
X50n0822_p0844a14║彼眾緣方能生者，又有自教相違之過，汝計自在
X50n0822_p0844a15║一因生故。若謂自在徧生諸法，即欲與緣亦從自
X50n0822_p0844a16║生，不藉他者，則欲與緣亦應頓起，以彼一因常具
X50n0822_p0844a17║足故。俱舍云：謂諸世間若自在等一因生者，則應
X50n0822_p0844a18║一切俱時而起，非次第起。現見諸法次第而生，故
X50n0822_p0844a19║知定非一因所起。若執自在隨欲樂故，令此法起，
X50n0822_p0844a20║令此法滅，應非自在亦由樂欲差別生故。或差別
X50n0822_p0844a21║欲應一時生，所因自在無差別故。若欲差別更待
X50n0822_p0844a22║餘因不俱起者，則非一切唯用自在一法為因。或
X50n0822_p0844a23║所待因亦應更待餘因差別方次第生，則所待因
X50n0822_p0844a24║應無邊際。若謂自在欲雖頓生，而諸世間不俱起
X50n0822_p0844b01║者，由隨自在欲所生故。理亦不然，彼自在欲前位
X50n0822_p0844b02║與後無差別故。
X50n0822_p0844b03║餘執有一大梵時方本際（至）生一切法皆同此破。
X50n0822_p0844b04║四四至十有七種外道。○一、執大梵者，即圍陀論
X50n0822_p0844b05║師計。圍陀，此云明。彼計那羅延天能生四姓，此計
X50n0822_p0844b06║梵天能生萬物。提婆菩薩破外道小乘涅槃論云：
X50n0822_p0844b07║從那羅延天齋中生大蓮華，蓮華之上有梵天祖。
X50n0822_p0844b08║翁謂梵天為萬物之祖，彼梵天作一切命無命物。
X50n0822_p0844b09║從梵天口生婆羅門，兩臂生剎利，兩䏶生毗舍，兩
X50n0822_p0844b10║脚生首陀。瑜伽、顯揚二論廣破，文繁不引。○二、執
X50n0822_p0844b11║時者，即時散外道，執一切物皆從時生，是故時是
X50n0822_p0844b12║常、是一、是萬物因、是涅槃因。廣百論云：復次，或有
X50n0822_p0844b13║執時真實常住，以見種等眾緣和合，有時生果，有
X50n0822_p0844b14║時不生。時有作用，或舒或卷，令枝條等隨其榮顇。
X50n0822_p0844b15║此所說因，具有離合。由是決定知實有時，時所待
X50n0822_p0844b16║因都不可見。不見因故，所以無生。以無生故，即知
X50n0822_p0844b17║無滅。無生無滅，故復言常。廣破如彼論。○三、執方
X50n0822_p0844b18║者，即方論師計，計方生人，人生天地，滅後還入於
X50n0822_p0844b19║方。故方是常，是一，是萬物因，是涅槃因。故百論云：
X50n0822_p0844b20║外曰：實有方常相，有日合處是方相等。○四、執本
X50n0822_p0844b21║際者，即安茶。論師言：本際者，即過去之初首。謂計
X50n0822_p0844b22║世間最初唯有大水時，有大安茶出生，形如雞卵，
X50n0822_p0844b23║金色。後為兩段，上為天，下為地，中生一梵天，能作
X50n0822_p0844b24║一切有命無命物。是故梵天是萬物因，亦似此方
X50n0822_p0844c01║有。計天地之初，形如雞子，渾沌未分，即從此生天
X50n0822_p0844c02║地萬物。世俗亦有盤古初分天地之說。○五、執自
X50n0822_p0844c03║然者，即無因論師計一切萬物無因無緣，自然生，
X50n0822_p0844c04║自然滅。故此自然是常，是萬物因，是涅槃因。此計
X50n0822_p0844c05║一切無染淨因，如棘刺自纖，烏色非染，鶴色自白。
X50n0822_p0844c06║瑜伽第七云：何因緣故，彼諸外道起如是見，立如
X50n0822_p0844c07║是論？答：謂見世間無有因緣。或時欻爾大風卒起，
X50n0822_p0844c08║於一時間寂然止息。或時忽爾暴沙瀰漫，於一時
X50n0822_p0844c09║間頓即空竭。或時鬱爾果木敷榮，於一時間颯然
X50n0822_p0844c10║衰顇。由如是故，起無因見，立無因論。破如彼論。此
X50n0822_p0844c11║方老莊家言道法自然，亦大類此。○六、執虗空者，
X50n0822_p0844c12║即口力論師謂虗空為萬物因，別有一法是實、是
X50n0822_p0844c13║常、是一，是萬物因。從空生風，從風生火，從火生煖，
X50n0822_p0844c14║煖生水，水生凍堅作地，地生五穀，五穀生命，命沒
X50n0822_p0844c15║還歸空。是故虗空為一切萬物因，是涅槃因。百論
X50n0822_p0844c16║亦云：外曰：應有虗空法，亦常亦徧亦無分，於一切
X50n0822_p0844c17║處一切時信有等故。廣如彼破。○七、執我等者，等
X50n0822_p0844c18║取宿作。等為宿作，亦是我故。宿作論師計一切眾
X50n0822_p0844c19║生受苦樂報，皆隨往日本業因緣。是故若有持戒
X50n0822_p0844c20║精進，受身心苦，能壞本業。本業既盡，眾苦盡滅。眾
X50n0822_p0844c21║苦盡滅，即得涅槃。是故宿作為一切因。瑜伽第七
X50n0822_p0844c22║云：何因緣故，彼外道作如是見，立如是論？答：彼見
X50n0822_p0844c23║世間雖具正方便，而招於苦。雖具邪方便，而致於
X50n0822_p0844c24║樂。彼如是思：若由現法士夫作用為彼因者，彼應
X50n0822_p0845a01║顛倒。由彼所見非顛倒故。是故彼皆以宿作為因。
X50n0822_p0845a02║由此理故，起如是見，立如是論。廣如彼破。涅槃三
X50n0822_p0845a03║十五亦廣破此見。○皆同此破，謂同前所立比量，
X50n0822_p0845a04║以能所受相徵詰，則知常住之體，能生之用，皆如
X50n0822_p0845a05║畢竟無耳。
X50n0822_p0845a06║有餘偏執明論聲常（至）如瓶衣等，待眾緣故。
X50n0822_p0845a07║五、十一、十二二宗，皆計聲體是常。一執明論聲是
X50n0822_p0845a08║常，不待緣顯；一執一切聲皆是常，待緣方顯。此為
X50n0822_p0845a09║異耳。明論者，據廣百論云：古昔黠慧諸婆羅門隱
X50n0822_p0845a10║造明書，言自然有，唯得自誦，不許他觀。又云：諸婆
X50n0822_p0845a11║羅門實無所識，為活命故，於一切時誦諸明論，詐
X50n0822_p0845a12║現異相，以動人心。又明論中雖無勝義，而有世俗
X50n0822_p0845a13║少分禮儀，世間貴勝，為習學故，彼雖無德，亦申敬
X50n0822_p0845a14║事。執明論聲常者，當亦是彼婆羅門種，以所詮表
X50n0822_p0845a15║是實義故，能詮表聲亦是常住。不知能詮要待所
X50n0822_p0845a16║詮，然後成立，豈是常耶？有謂一切聲是常者，雖待
X50n0822_p0845a17║緣發，方有詮表，而住是常；若無常者，雖眾緣集，亦
X50n0822_p0845a18║不發故。不知有常性者，決不待緣，既待眾緣，豈是
X50n0822_p0845a19║常耶？因立二比量破之。明論聲應非常住，宗因云：
X50n0822_p0845a20║許能詮故，如所餘聲。所餘一切聲亦應非常，宗因
X50n0822_p0845a21║云：待眾緣故，如瓶、衣等。
X50n0822_p0845a22║有外道執地水火風（至）雖是無常而體實有。
X50n0822_p0845a23║六十三、路迦耶論師計色心等法皆極微所作。路
X50n0822_p0845a24║迦耶，此云順世。外道計一切色心等法，皆用四大
X50n0822_p0845b01║極微為因。然四大中最精靈者，能有緣慮，即為心
X50n0822_p0845b02║法。如色雖皆是大，而燈發光，餘則不爾。故四大中
X50n0822_p0845b03║有能緣慮，其必無失。顯揚第九云：由不如實知緣
X50n0822_p0845b04║起故，計有為先，有果集起；離散為先，有果壞滅。由
X50n0822_p0845b05║此因緣，彼謂從眾微性，麤動果生，漸析麤物，乃至
X50n0822_p0845b06║極微住。是故麤物無常，極微常住，喻伽同，故此能
X50n0822_p0845b07║生云云。謂從四大生，後還歸大。言麤色者，即是子
X50n0822_p0845b08║微，不越因量者，因者，父母微。最初極微，名為父母，
X50n0822_p0845b09║聚生諸色，故所生者，名曰子微。子微雖是無常，不
X50n0822_p0845b10║越父母，故是實有。
X50n0822_p0845b11║彼亦非理。所以者何（至）如何可說極微常住。
X50n0822_p0845b12║首句總破；所以者何下，別破，分二：先破能生極微，
X50n0822_p0845b13║分三；次破所生麤色，分四。今初。行，音杭，伍也，列也。
X50n0822_p0845b14║成業論云：如樹蟻等，行列無過。言是形色，非顯色
X50n0822_p0845b15║也。先破極微非實，次破極微不生果，三、破極微非
X50n0822_p0845b16║常住。立量云：所執極微體應非實。宗因云：有方分
X50n0822_p0845b17║故，喻如蟻行等。又所執極微應不共聚，生麤果色。
X50n0822_p0845b18║宗因云：無方分故，喻如心、心所。又所執極微定非
X50n0822_p0845b19║常住。宗因云：能生果故，喻如彼所生。
X50n0822_p0845b20║又所生果不越因量（至）如麤果色處無別故。
X50n0822_p0845b21║次破所生麤色，分四：初破果色不越因量。量云：汝
X50n0822_p0845b22║執所生果應非眼等色根所取。宗因云：不越因量
X50n0822_p0845b23║故，喻如極微。便違自執，又出自語相違之過。若謂
X50n0822_p0845b24║果色與因量合，非麤似麤，定是根境者，果既同因，
X50n0822_p0845c01║原是極微，因應如果，極微亦麤。立量破云：所執果
X50n0822_p0845c02║色無麤德。合因云：同因量故，喻如極微。或應極微
X50n0822_p0845c03║亦麤德。合因云：處無別故，如麤果色。
X50n0822_p0845c04║若謂果色遍在自因（至）由此亦非色根所取。
X50n0822_p0845c05║二、約果如因破。先牒轉計。自因即極微。若謂果色
X50n0822_p0845c06║徧在自因之中，因體非一，可名麤者，因體既多，果
X50n0822_p0845c07║亦應多，如多極微，處各別故。量云：所執果色，體應
X50n0822_p0845c08║非一。宗因云：處各別故，如所在因。果既各各別，在
X50n0822_p0845c09║因中還不成麤色，由此果色亦非眼根所取。
X50n0822_p0845c10║若果多分合故成麤（至）則汝所執前後相違。
X50n0822_p0845c11║三、約因如果破。先牒轉計。若謂麤色不由極微，以
X50n0822_p0845c12║果多分合故成麤者，則合多極微亦應不細，儘可
X50n0822_p0845c13║為五根現量境，何用多果合成麤為？既麤果色由
X50n0822_p0845c14║多分成，則是假法，而汝謂是有實體者，違自教矣。
X50n0822_p0845c15║又果與因俱有質礙（至）但是隨情虗妄計度。
X50n0822_p0845c16║四、約因果同處破。果與因應不同處，是宗因云：俱
X50n0822_p0845c17║有質礙故，喻如二極微。若謂果因更相涉入，如？沙
X50n0822_p0845c18║受水，藥入鎔銅者，誰人許有受水之砂、入藥之銅
X50n0822_p0845c19║哉？設許受入，諸分支離，不可言一；砂、銅、水、藥，體各
X50n0822_p0845c20║轉變，不可言常。云何汝執是常是一？廣百論云：復
X50n0822_p0845c21║次，為破極微因果同處及顯因體定是無常，故說
X50n0822_p0845c22║頌曰：若因為果壞，是因即非常，或許果與因，二體
X50n0822_p0845c23║不同處。諸質礙物，餘礙逼時，若不移處，必當變壞。
X50n0822_p0845c24║如是極微，果所侵逼，或相受入，異體同居，如以細
X50n0822_p0846a01║流溉麤砂聚；或復入中，令其轉變，如妙藥汁注赤
X50n0822_p0846a02║鎔銅。若許如前，則有諸分。既相受入，諸分支離，如
X50n0822_p0846a03║相離物不共生果，是則應無一切麤物。又若同彼，
X50n0822_p0846a04║有諸細分，即應如彼，體是無常。若許如後，自說極
X50n0822_p0846a05║微，體有變壞，何待徵難？若並不許，應許極微互相
X50n0822_p0846a06║障隔因果別處，以有礙物，處必不同，如非因果諸
X50n0822_p0846a07║有礙物。又麤色果下，重縱奪破。若謂因相雖多，果
X50n0822_p0846a08║體是一者，則得一分時，應得一切分。何以故？彼此
X50n0822_p0846a09║是一故，一即一切故。若不許一得一切，便違果體
X50n0822_p0846a10║是一之理；若許一得一切，又違彼此各別之事。故
X50n0822_p0846a11║彼所執，妄計而已。進退即上許與不許。
X50n0822_p0846a12║然諸外道品類雖多，所執有法不過四種：
X50n0822_p0846a13║此下總破四執。前以九十五種束為十三宗，今又
X50n0822_p0846a14║束為四種。華嚴疏云：若計一者，則謂因中有果；若
X50n0822_p0846a15║計異者，則謂因中無果；三則亦有亦無；四則非有
X50n0822_p0846a16║非無。餘諸異計，皆不出此。廣百論云：一切世間句
X50n0822_p0846a17║義，名言所表，心慧所知，情執不同，略有四種，謂有、
X50n0822_p0846a18║非有、俱許、俱非。隨次應知配四邪執，謂一、非一、雙
X50n0822_p0846a19║許、雙非。
X50n0822_p0846a20║一執有法無有等性（至）色等應無青黃等異。
X50n0822_p0846a21║此即因中有果，計有法即所造之法，有性即能造
X50n0822_p0846a22║之性。彼執下，破。勿一切法即有性者，事、理不可執
X50n0822_p0846a23║一取故，理雖一而事則殊故。量云：有法與有等性，
X50n0822_p0846a24║其體定一，是有法體無差別。是宗因云：一切法即
X50n0822_p0846b01║有性故，喻如有性。既違自教，亦違世間，又違現量
X50n0822_p0846b02║青、黃色等現量境故。廣百論云：數論外道執有等
X50n0822_p0846b03║性與諸法一，即當有句。此執非真。所以者何？若青
X50n0822_p0846b04║等色與色性一，應如色性，其體皆同。又樂等聲與
X50n0822_p0846b05║聲性一，應如聲性，其體皆同。香、味、觸等類亦應爾。
X50n0822_p0846b06║眼等諸根與根性一，應如根性，其體皆同。應一一
X50n0822_p0846b07║根取一切境，應一一境對一切根。又一切法與有
X50n0822_p0846b08║性一，應如有性，其體皆同。又樂、苦、癡及與思、我與
X50n0822_p0846b09║有性一，應如有性，其體皆同。是則汝宗所立差別
X50n0822_p0846b10║皆不成就，故彼所執決定非真。
X50n0822_p0846b11║二執有法與有等性（至）應如聲等非眼等境。
X50n0822_p0846b12║此即因中無果計。先敘執；彼執下，破。勿一切法非
X50n0822_p0846b13║有性故者，事理不可分為二故。量云：若有法與有
X50n0822_p0846b14║等性其體定異，是有法體不可得是。宗因云：一切
X50n0822_p0846b15║法非有性故，如已滅無。既違自教，又違世間。廣百
X50n0822_p0846b16║論云：勝論外道說有等性與法非一，當非有句，此
X50n0822_p0846b17║亦非真。所以者何？若青等色與色性異，應如聲等，
X50n0822_p0846b18║非眼所行。聲等亦然，聲等性應如色等，非耳等境。
X50n0822_p0846b19║又一切法非有性者，應如兔角，其體本無。是則應
X50n0822_p0846b20║同空無我論，或同餘道邪見師宗。豈不有性非即
X50n0822_p0846b21║諸法，法雖非有而有有耶？所依法無，能依豈有？又
X50n0822_p0846b22║有性上無別有性，應不名有。所餘諸法雖有有性，
X50n0822_p0846b23║非有性故，其體應無。是則一切所立句義皆不得
X50n0822_p0846b24║成，便同撥無邪見外道，故彼所執決定非真。
X50n0822_p0846c01║三、執有法與有等性（至）而執為實理定不成。
X50n0822_p0846c02║此即亦有亦無計。先敘執；彼執下，破。廣百論云：無
X50n0822_p0846c03║慚外道執有等性與彼諸法亦一亦異，當於亦有
X50n0822_p0846c04║亦非有句，此亦非真。所以者何？若有等性與色等
X50n0822_p0846c05║一，同數論過；與色等異，同勝論失。一異二種性相
X50n0822_p0846c06║相違，而言體同，理不成立。一應非一，即異故如異；
X50n0822_p0846c07║異應非異，即一故如一。一異既不成有，非有焉立？
X50n0822_p0846c08║一異相異而言體同，則一切法皆應無異。異相既
X50n0822_p0846c09║無，一相何有？一異二相相待立故。若謂一法待對
X50n0822_p0846c10║不同名一異者，即應一異二並非真。或隨一假，一
X50n0822_p0846c11║法二相立相乖違，俱言是真，必不應理，故彼所執
X50n0822_p0846c12║決定非真。
X50n0822_p0846c13║四執有法與有等性（至）諸有智者勿謬許之。
X50n0822_p0846c14║此即非有非無計。先敘執。彼執下，破非一異執。同
X50n0822_p0846c15║異一者，言此執與前亦異亦一之執同也。以非一
X50n0822_p0846c16║即異，非異即一。故廣百論云：邪命外道執有等性
X50n0822_p0846c17║與彼諸法非一非異，當於非有非非有句，此亦非
X50n0822_p0846c18║真。所以者何？若有等性與法非一，同勝論過；與法
X50n0822_p0846c19║非異，同數論失。又一異相世共知有，汝獨撥無，違
X50n0822_p0846c20║世間失。又汝所說非一異言，為但是遮？為偏有表？
X50n0822_p0846c21║若偏有表，應不雙非（如立非一以顯一，立一以顯非一，謂之表。今既雙非，復何
X50n0822_p0846c22║所表）；若但是遮，應無所執（如立非一以遮一，立非異以遮異，既為遮過而設，不
X50n0822_p0846c23║得更有所執）。有遮有表，理互相違（遮則非表，表則非遮）；無表無遮，
X50n0822_p0846c24║言成戲論（既非遮表，徒成謔談）。汝執諸法性相非空而說雙
X50n0822_p0847a01║非，但為避過，此雙非語亦不應論，違汝所宗法性
X50n0822_p0847a02║相故。若諸法性一一俱非，此俱非言亦不應說，舉
X50n0822_p0847a03║言必有俱非性故。是則汝曹應常結舌，發言便壞
X50n0822_p0847a04║自論所宗，默亦不成。以俱非故，語默俱失，一何苦
X50n0822_p0847a05║哉！誰有智人而不悲愍？故彼所執決定非真。如是
X50n0822_p0847a06║世間四種外道，邪論惡見擾壞其心，虗妄推尋諸
X50n0822_p0847a07║法性相皆不中理，競執紛紜，於諸法中起四種謗，
X50n0822_p0847a08║謂有、非有、雙許、雙非、增益、損減、相違、戲論，是故世
X50n0822_p0847a09║間所執非實。破外道法執竟。
X50n0822_p0847a10║餘乘所執離識實有（至）及諸無為理非有故。
X50n0822_p0847a11║次破餘乘，分二：一、問答標數，二、正釋所執。今初。餘
X50n0822_p0847a12║乘於大乘百法中，止許七十五法，謂色法十一，不
X50n0822_p0847a13║相應行法十四，無為法有三，心所法四十六。心法
X50n0822_p0847a14║唯一，共七十五。故下破詞，於不相應及無為法，唯
X50n0822_p0847a15║舉彼所執之數破之，餘則不舉。色十一者，有對十，
X50n0822_p0847a16║無對一。有對十者，五根、五塵，彼計極微所成。經部
X50n0822_p0847a17║師計能成極微是實，所成根等是假。以實從假，眼
X50n0822_p0847a18║緣麤色，不緣極微。薩婆多計能、所皆實。無對一者，
X50n0822_p0847a19║謂法、處、無表色。不相應十四者，一、得，二、非得，三、同
X50n0822_p0847a20║分，四、命根，五、心無定，六、滅盡定，七、無想報，八、生，九、
X50n0822_p0847a21║住，十、異，十一、無常，十二、名身，十三、句身，十四、文身。
X50n0822_p0847a22║薩婆多計不與色、心相應，皆是實有。無為三者，一
X50n0822_p0847a23║虗空、二擇滅、三非擇滅，薩婆多計離色心等實有
X50n0822_p0847a24║自體心所法。四十六者，大地有十，大善地十、大煩
X50n0822_p0847b01║惱地六、大不善地二、小煩惱地十、不定地八，為四
X50n0822_p0847b02║十六。大地十者，一受、二想、三思、四觸、五欲、六慧、七
X50n0822_p0847b03║念、八作意、九勝解、十三摩地。大善地十者，一信、二
X50n0822_p0847b04║不放逸、三輕安、四行捨、五慚、六愧、七無貪、八無嗔、
X50n0822_p0847b05║九不害、十勤。大煩惱地六者，一癡、二放逸、三懈怠、
X50n0822_p0847b06║四不信、五惛沉、六掉舉。大不善地二者，一無慚、二
X50n0822_p0847b07║無愧。小煩惱地十者，一忿、二覆、三慳、四嫉、五惱、六
X50n0822_p0847b08║害、七恨、八諂、九誑、十憍。不定地八者，一貪、二嗔、三
X50n0822_p0847b09║慢、四疑、五睡眠、六惡作、七尋、八伺。或問：小乘執法，
X50n0822_p0847b10║理在不疑。既悟我空，何有執我？答：此說宗徒，非預
X50n0822_p0847b11║聖者。至如我等宗大乘教，豈能皆悟法空理耶？
X50n0822_p0847b12║且所執色總有二種（至）二者無對非極微成。
X50n0822_p0847b13║二、正破所執依數，分三：一、色法，分二：一、正舉，二、正
X50n0822_p0847b14║釋。三、一正舉，分二：一、標數。對者，礙也。二色相對，互
X50n0822_p0847b15║相窒礙，如木與石，互相繫時，體不相過，互對礙住，
X50n0822_p0847b16║名有對義。集論云：謂有見者，皆是有對。又三因故，
X50n0822_p0847b17║說名有對，謂種類故，積集故，不修治故。種類者，謂
X50n0822_p0847b18║諸法互為能礙，互為所礙。積集者，謂極微已上。不
X50n0822_p0847b19║修治者，謂非三摩地自在轉色。又損處、依處是有
X50n0822_p0847b20║對義，無對反此。有對色者，即五根、五塵、十種色。無
X50n0822_p0847b21║對色者，法處攝色。據大乘教，亦有五種：一、極略色，
X50n0822_p0847b22║二、極逈色，三、受所引色，四、徧計所執色，五、定果色。
X50n0822_p0847b23║一、極略色者，以極微為體，但是析彼五根、五塵、四
X50n0822_p0847b24║大定果色至極微位，即此極微便是極略色體。二、
X50n0822_p0847c01║極迥色者，即空間六般光影明暗等麤色，令析此
X50n0822_p0847c02║六般麤色至極微位，取此細色為極迥色體。又若
X50n0822_p0847c03║上下空界所見青黃赤白光影明暗，即總名空一
X50n0822_p0847c04║顯色，及門牕孔隙中所現者，即總名迥色。三、受所
X50n0822_p0847c05║引色者，受者，是領納義。所引色者，即思種現上有
X50n0822_p0847c06║防發功能，名所引色。意云：由於師教處領受為能
X50n0822_p0847c07║引，發起思種現上防發功能，名所引色。即此防發
X50n0822_p0847c08║功能不能表示他故，亦名無表色，即以無表色為
X50n0822_p0847c09║體。四、徧計色者，即妄心徧計，執色為實，從所得色
X50n0822_p0847c10║以得其名。五、定果色者，定中現境，即如有人作水
X50n0822_p0847c11║觀，外人不見，人惟見水之類。已上五般法處色，總
X50n0822_p0847c12║分三門：一、影像門，二、無表門，三、定果門。一、影像門
X50n0822_p0847c13║者，影者流類義，像者相似義，即所變相分，是本質
X50n0822_p0847c14║之流類，又與本質相似，故名影像，即極略、極迥二
X50n0822_p0847c15║色。此但是觀心析塵色，至色邊際，假立極微，唯有
X50n0822_p0847c16║觀心影像，都無實體。散位獨頭意識，緣五根、五塵、
X50n0822_p0847c17║水、月、鏡、像時，當情變起徧計影像相分，此是假非
X50n0822_p0847c18║實，故與極略等同立一影像門。問：且如水中月、鏡
X50n0822_p0847c19║中像，眼識亦緣，如何言假唯意識緣？答：水、月、鏡、像
X50n0822_p0847c20║唯是法境，但以水、鏡為緣，其意識便妄計有月有
X50n0822_p0847c21║像，並非眼識之境，亦是徧計色收。又徧計是妄心，
X50n0822_p0847c22║極略等是觀心，同是假影像故，所以總立。第二、無
X50n0822_p0847c23║表門：一、律儀有表色者，即師前受戒時是。由此表
X50n0822_p0847c24║色故，方熏得善思種子，有防發功能，立無表色。二、
X50n0822_p0848a01║不律儀有表色者，即正下刀、殺生、造業時是。由此
X50n0822_p0848a02║有表色，方熏得不善思種子，有防發功能，立無表
X50n0822_p0848a03║色。若處中有表色者，即正禮佛、行道及毆擊、罵詈
X50n0822_p0848a04║時是。由此無表色，方熏得善惡思種，亦有防發功
X50n0822_p0848a05║能，立無表色。餘詳本條。
X50n0822_p0848a06║彼有對色定非實有，能成極微非實有故。
X50n0822_p0848a07║二、正釋，分二：一、破有對色，但破能成，則所成不立。
X50n0822_p0848a08║此總句，廣如下破。
X50n0822_p0848a09║謂諸極微若有質礙（至）如何可集成瓶衣等。
X50n0822_p0848a10║先約質礙破量，云：極微是有法，是假非實。宗因云：
X50n0822_p0848a11║有質礙故，喻如瓶等。又諸極微如何可集成瓶、衣
X50n0822_p0848a12║等是？宗因云：無質礙故，喻如非色。
X50n0822_p0848a13║又諸極微若有方分（至）故有對色實有不成。
X50n0822_p0848a14║後約方分破。方謂方隅，分謂分位。謂此極微若有
X50n0822_p0848a15║方分，便可分析；既可分析，便非實有。若無方分，則
X50n0822_p0848a16║此極微不屬色法，云何和合以成麤色，而能承光
X50n0822_p0848a17║發影耶？廣百論頌云：微若有東方，必有東方分；極
X50n0822_p0848a18║微若有分，如何是極微？論曰：是諸極微既有質礙，
X50n0822_p0848a19║日輪纔舉，舒光觸時，東西兩邊光影各現，逐日光
X50n0822_p0848a20║移，隨光影轉，承光發影。處既不同，故知極微定有
X50n0822_p0848a21║方分；既有方分，便失極微。如是極微即可分折，應
X50n0822_p0848a22║如麤物，非實非常，違汝論宗。極微無方分，常住實
X50n0822_p0848a23║有，造世間萬物。又佛性論破云：為當一塵中有六
X50n0822_p0848a24║方不？若有六方，即成六分；若無六方，非謂為色。既
X50n0822_p0848b01║有六分，即可分折；若有方無分，是則六塵共入一
X50n0822_p0848b02║塵。無量諸塵並應如是，則無成大義。又如一塵，日
X50n0822_p0848b03║光照時，為照一邊？為東西俱達？若唯照一邊，則有
X50n0822_p0848b04║六分；若東西俱達，色則非有。故知方分不實，悉併
X50n0822_p0848b05║是空，皆可與此互相發也。觸壁等，足上承光發影
X50n0822_p0848b06║之義。和合物即壁等，日光在東，決不在西；物影在
X50n0822_p0848b07║西，決不在東。既柱壁等即諸極微，故此極微定有
X50n0822_p0848b08║方分。又諸極微隨處必有方隅差別，若不爾者，便
X50n0822_p0848b09║無共相和集之義。若言眾微更相涉入無方分者，
X50n0822_p0848b10║則應塵塵涉入無礙，是名如來殊勝妙色，不成世
X50n0822_p0848b11║間質礙麤相，故知極微定有方分。汝執有對即色
X50n0822_p0848b12║極微，若無方分，則山川壁石皆可直入，更無障隔。
X50n0822_p0848b13║若爾，即是果位聖人所證之色，決非世間障礙有
X50n0822_p0848b14║對凡色可比，是故極微必有方分。展轉救釋，竟成
X50n0822_p0848b15║就一有方分義，故有對色皆可分析，而執為實有
X50n0822_p0848b16║者，其義不成。
X50n0822_p0848b17║五識豈無所依緣色（至）自識所變為所緣緣。
X50n0822_p0848b18║此顯正義。外人問言：五識所依所緣必有實色，若
X50n0822_p0848b19║有對非實，則五識遂無所緣緣耶？論主答云：眼等
X50n0822_p0848b20║雖有所依所緣之色，而是識所變現，非是心外別
X50n0822_p0848b21║有極微以成根境。但八識生時，內因緣種子力等，
X50n0822_p0848b22║第八識變似五根五塵。眼等五識依彼所變根緣
X50n0822_p0848b23║彼本質，塵境雖親，不得要託彼生，實於本識色塵
X50n0822_p0848b24║之上變作五塵相現，即以彼五根為所依，以彼及
X50n0822_p0848c01║彼二種五塵為所緣緣。五識若不託第八所變，便
X50n0822_p0848c02║無所緣緣，所緣緣中有親疎故。然眼等下，先明依。
X50n0822_p0848c03║色等五塵世間共見現量所得，眼等五根非現量
X50n0822_p0848c04║得。除第八識緣及如來等緣是現量得，世不共信，
X50n0822_p0848c05║餘散心中無現量得。此但能有發識之用，比知是
X50n0822_p0848c06║有。此但有功能，非是心外別有大種所造之色。此
X50n0822_p0848c07║功能言，即是發生五識作用。觀用知體，如觀生芽，
X50n0822_p0848c08║比知種體是有。問：云何而知色是內識所變？曰：外
X50n0822_p0848c09║有對色，以理推徵既不成就，當知定是內識所變。
X50n0822_p0848c10║問：既眼等是識所變，何故眼等名根，又名所依？曰：
X50n0822_p0848c11║以能引發眼等識故，名眼等根。即以此根為俱有
X50n0822_p0848c12║依，生眼等識故，又名所依也。此眼等識下，後明緣。
X50n0822_p0848c13║此眼等識外所緣緣，理既非有，應許自識所變為
X50n0822_p0848c14║所緣緣。言應許者，是大乘自許，以小乘但許離眼
X50n0822_p0848c15║識本質色，不許不離眼識相分色故。大乘以自許
X50n0822_p0848c16║言簡，則免隨他一分，不極成過。
X50n0822_p0848c17║謂能引生似自識者（至）勿第二月等能生五識故。
X50n0822_p0848c18║此破和合也。經部師以外和合色亦能引生似自
X50n0822_p0848c19║識相，可作眼等識所緣緣，故觀所緣緣論云：或執
X50n0822_p0848c20║和合以識生時，帶彼相故，非但能生者，謂能緣識
X50n0822_p0848c21║帶彼相起，及有實體，令能緣識託彼而生，具此二
X50n0822_p0848c22║支，名所緣緣，不但以能生一支便可名所緣緣也。
X50n0822_p0848c23║若以能生一支名為所緣緣者，則因緣、等無間緣、
X50n0822_p0848c24║增上緣皆有能生一義，皆可名為所緣緣，而四緣
X50n0822_p0849a01║混濫無別矣。勿者，猶言莫得也。和合與和集不同，
X50n0822_p0849a02║和合即金剛經所謂一合相，如男、女、天、地等，以眾
X50n0822_p0849a03║緣合故，攬眾微以成於色，合五陰以成於人，名一
X50n0822_p0849a04║合相。其瓶、甌等，名和集相。或謂和合即和集，以瓶、
X50n0822_p0849a05║甌為和合，皆非也。眼等五識了色等時，但緣和合
X50n0822_p0849a06║似色之相，此和合相非離極微有實自體能生識
X50n0822_p0849a07║者，既無實體，則所生之識何自而有哉？故和合相
X50n0822_p0849a08║於眼等識縱作所緣，且無緣義，若有緣義，莫得錯
X50n0822_p0849a09║亂。眼所見第二月亦能生五識耶？立量云：汝和合
X50n0822_p0849a10║麤色是有法，設為眼識，所緣非緣。宗因云：汝執假
X50n0822_p0849a11║色無體故，喻如第二月。
X50n0822_p0849a12║非諸極微共和合位（至）色等極微非五識境。
X50n0822_p0849a13║此破和合中極微也。正量部救云：和合麤色雖則
X50n0822_p0849a14║是假，而有能成一一極微，此是實有，各得為緣，能
X50n0822_p0849a15║生五識。故此破云：非諸極微共和合位可與五識
X50n0822_p0849a16║各作所緣，以眼等識上不帶極微相故。猶如眼識
X50n0822_p0849a17║不帶眼根相，其眼等五根但能生眼等五識，然眼
X50n0822_p0849a18║等五識即不能緣眼等五根。將根為喻，立量云：汝
X50n0822_p0849a19║和合色等能成極微是有法，設為五識緣，非所緣。
X50n0822_p0849a20║宗因云：五識生時不帶彼相故，同喻如五根。非諸
X50n0822_p0849a21║下，明極微上無和合相，文顯可知。以無和合相故，
X50n0822_p0849a22║即越諸根境，縱許為緣，不為所緣。
X50n0822_p0849a23║有執色等一一極微（至）況無識外真實極微。
X50n0822_p0849a24║此破極微中和集相也。據集論說，和合、聚集二相
X50n0822_p0849b01║不同。和合者，謂極微已上一切有方分色更互和
X50n0822_p0849b02║合，如濁水中一地水極微更互和合。聚集者，謂方
X50n0822_p0849b03║分聚色展轉集會，如二泥團相擊成聚。若水和砂
X50n0822_p0849b04║必不成聚，以水和土即成泥團，可作瓶等。可見水
X50n0822_p0849b05║土一一極微各各具有和集之相，不和集時無相
X50n0822_p0849b06║可見，非五識境共和集位展轉集會有麤相生。此
X50n0822_p0849b07║和集相與極微俱，乃是實有，以大乘縱許極微實
X50n0822_p0849b08║有故。既帶彼相，又能生識，此乃雙支皆是有故，可
X50n0822_p0849b09║與五識為所緣緣。此外計意也。彼執下，破共和集
X50n0822_p0849b10║位與未集時極微之體、和集之相無差別故，還是
X50n0822_p0849b11║極微不成所緣。故觀所緣緣，論云：和集如堅等，設
X50n0822_p0849b12║於眼等識，是緣非所緣，許極微相故。如堅等相雖
X50n0822_p0849b13║是實有，於眼等識容有緣義，而非所緣，眼等識上
X50n0822_p0849b14║無彼相故。色等極微諸和集相，理亦應爾，彼俱執
X50n0822_p0849b15║為極微相故。瓶、甌等物下，破轉計。彼遮體相是一
X50n0822_p0849b16║之難，計有別相能生識故，如瓶、甌等差別可見為
X50n0822_p0849b17║所緣緣。故彼論云：執眼等識能緣極微諸和集相，
X50n0822_p0849b18║復有別生瓶甌等覺相，彼執應無別，非形別故別，
X50n0822_p0849b19║形別非實故。瓶甌等物大小等者，能成極微多少
X50n0822_p0849b20║同故，緣彼覺相應無差別。若謂彼形物相別故覺
X50n0822_p0849b21║相別者，理亦不然。項等別形惟在瓶等假法上有，
X50n0822_p0849b22║非極微故。彼不應執極微亦有差別形相。所以者
X50n0822_p0849b23║何？極微量等故，形別唯在假，析彼至極微，彼覺定
X50n0822_p0849b24║捨故。非瓶甌等能成極微有形量別捨微圓相，故
X50n0822_p0849c01║知別形在假非實。又形別物析至極微彼覺定捨，
X50n0822_p0849c02║非青等物析至極微彼覺可捨，由此形別唯世俗
X50n0822_p0849c03║有，非如青等亦在實物。微圓相者，極微自相各各
X50n0822_p0849c04║圓滿，不外假而足者也。麤相即和合色處所攝，是
X50n0822_p0849c05║五識境。細相即極微法處所攝，是意識境。若麤相
X50n0822_p0849c06║識可緣細相境，則色境識亦可緣聲境，而一識可
X50n0822_p0849c07║緣一切境矣。即與世間現見共知事理相違，成大
X50n0822_p0849c08║過失。許有極微尚致如此，況汝所執心外極微如
X50n0822_p0849c09║龜毛等本非實有，而可作五識所緣緣哉？
X50n0822_p0849c10║由此定知自識所變（至）皆識變現非極微成。
X50n0822_p0849c11║結成五識正所緣緣義。觀所緣緣，論頌云：內色如
X50n0822_p0849c12║外現，為識所緣緣，許彼相在識，及能生識故。內色
X50n0822_p0849c13║即相分色，外境即本質色。且如眼根對色塵時，即
X50n0822_p0849c14║眼識自證分現行，從自種而生，變似二分。其所變
X50n0822_p0849c15║見分，說名眼識；其所變相分，似外境現，說名眼境。
X50n0822_p0849c16║為所緣緣，是依他性有體法故，不緣心外所執無
X50n0822_p0849c17║法故。見託彼生者，謂能緣見分，託彼實體而生，即
X50n0822_p0849c18║是緣義。然心起時，帶彼相起，名為所緣。別行鈔云：
X50n0822_p0849c19║所緣緣者，謂是心之所慮處，故名為所緣。只此所
X50n0822_p0849c20║緣境，又有牽心令生，是心之所託，故復說名緣。即
X50n0822_p0849c21║所緣為緣，名所緣緣。緣是體，所緣是用，所緣即緣，
X50n0822_p0849c22║持業釋也。然此內識變色之時，隨本質色量之大
X50n0822_p0849c23║小，一時頓現大小相分，非別變作眾多極微，然後
X50n0822_p0849c24║和合成一相分也。所以有此極微名者，為世間執
X50n0822_p0850a01║麤色實有，佛愍其愚，故說極微，令其除析，以入空
X50n0822_p0850a02║觀耳。豈謂諸色有實極微哉？雜集論云：當知此中
X50n0822_p0850a03║極微無體、無實、無性，唯假建立，展轉分析無限量
X50n0822_p0850a04║故。但由覺慧漸漸分析，細分損滅，乃至可析邊際，
X50n0822_p0850a05║即約此際建立極微。問：若諸極微無實體性，何故
X50n0822_p0850a06║建立？答：為遣一合想故。若以覺慧分分分析所有
X50n0822_p0850a07║諸色，爾時妄執一切諸色為一合想，即便捨離，由
X50n0822_p0850a08║此順入數取趣無我性故。又為悟入諸所有色非
X50n0822_p0850a09║真實故。若以覺慧如是分析所有諸色至無所有，
X50n0822_p0850a10║爾時便能悟入諸色皆非真實，因此悟入唯識道
X50n0822_p0850a11║理，由此順入諸法無我性故。由此下，總結。
X50n0822_p0850a12║餘無對色是此類故（至）而可說為真實色法。
X50n0822_p0850a13║次破無對色。此類此字，指極微言。既名無對，即無
X50n0822_p0850a14║色相，色法不成，心法何異？彼有對色，以理破除，識
X50n0822_p0850a15║外尚無，而況無對乎？量云：無對色是有法，定非實
X50n0822_p0850a16║色。是宗因云：極微類故，許無對故，喻如心心所。
X50n0822_p0850a17║表無表色豈非實有（至）假名語表於理無違。
X50n0822_p0850a18║次傍問，分二：先破表色，後破無表色。今初。有所表
X50n0822_p0850a19║示，故名有表。由動發勝思，發動身語，恭敬乞願，令
X50n0822_p0850a20║知所為，名為有表。防發功能，自他不知無表示相，
X50n0822_p0850a21║名為無表。無表色即受所引色，前已具明。外有對
X50n0822_p0850a22║色可非實有，表無表色現有表示，防發功能豈非
X50n0822_p0850a23║實有？此問意也。且身表下，答破。先破有宗計形。有
X50n0822_p0850a24║宗云：身表許別形故，形為身表，如合掌等。許有別
X50n0822_p0850b01║形，形即是表，表善惡故。表即是業，此之形色依身
X50n0822_p0850b02║起故，名為身業。論主破云：若言是形，便非實有。形
X50n0822_p0850b03║是長短方圓假色，依多顯色假立長等。若分析時，
X50n0822_p0850b04║長等極微不可得故。次破正量部計動。彼執動名
X50n0822_p0850b05║身表，以身動時由業動故。論主破云：若言是動，亦
X50n0822_p0850b06║非實有。行動之時即是有為，一切有為皆有剎那
X50n0822_p0850b07║纔得自體，從此無間必滅歸無。若此處生即此處
X50n0822_p0850b08║滅，無容從此轉至餘方，豈有動義？有為法滅不待
X50n0822_p0850b09║因者，俱舍云：待因謂果滅。無非果故，不待因滅。既
X50n0822_p0850b10║不待因，纔生已即滅。若初不滅，後亦應然，以後與
X50n0822_p0850b11║初有性等故。既後有盡，知前有滅。廣如彼論。次復
X50n0822_p0850b12║破有宗轉計。彼計云：別有一色名身表業。既非青
X50n0822_p0850b13║黃明暗顯色，亦非長短方圓形色，是心力大，發動
X50n0822_p0850b14║勝思引生此色，能令手等合掌曲跽，屈伸取捨，即
X50n0822_p0850b15║以此色為身表業。論主破云：此亦不然。此引生色
X50n0822_p0850b16║以何為性？若言以動為性，其失已破如前。若言動
X50n0822_p0850b17║因為性，動因即是風界，風非表色，觸身而知。觸唯
X50n0822_p0850b18║無記，不通善惡，云何成業？俱舍論說：身表唯通善
X50n0822_p0850b19║不善性，不通無記，以無記心勢力微劣，不能引發
X50n0822_p0850b20║諸強業故。非顯之風既是無記，非身表色，非顯香
X50n0822_p0850b21║味亦屬無記，亦非身表，類觸應知。故身表業定非
X50n0822_p0850b22║實有。然則此業何由而起？由是內心能轉變故，令
X50n0822_p0850b23║第八識所變手等作善作惡，因生果滅、因滅果生，
X50n0822_p0850b24║相續不斷轉趣餘方，似有動作表示此心，故名身
X50n0822_p0850c01║表。豈離識外別有一法名身表哉？語表亦非實有
X50n0822_p0850c02║聲性者，以教中言名等是假、聲是實故。然名等即
X50n0822_p0850c03║多剎那聲集成一字，集多字為所依，次能成名詮
X50n0822_p0850c04║諸法體，多名以後方成句身詮法差別。仁王護國
X50n0822_p0850c05║般若經云：九十剎那為一念，一念中一剎那經九
X50n0822_p0850c06║百生滅，從唯臍等七處一剎那間出此聲相，念念
X50n0822_p0850c07║滅故後聲非前聲，故無詮表。若云後後剎那續前
X50n0822_p0850c08║前故為詮表者，此亦不然，後念生時若與前念為
X50n0822_p0850c09║住相者，生相應無亦無有滅，而今現見生滅相續，
X50n0822_p0850c10║故知後念非前念，故曰多念相續便非實故。此言
X50n0822_p0850c11║語者，既屬聲相便屬有對，外有對色前已破故。然
X50n0822_p0850c12║因下出正義。識變似聲，謂第八所變影像聲聲雖
X50n0822_p0850c13║念念滅，而能集成名句文身，故似有表示。此二正
X50n0822_p0850c14║義但約心變，即異小乘。
X50n0822_p0850c15║表既實無，無表寧實（至）現行思立故是假有。
X50n0822_p0850c16║次明無表色。毗婆沙師、經部師執無表實有，歷引
X50n0822_p0850c17║契經為證，詳見俱舍。故此破云：有表尚虗，無表寧
X50n0822_p0850c18║實？然契經說無表色者，依他分位假施設故。無表
X50n0822_p0850c19║有二：一、律儀有表色，即從師受戒時是。由此有表
X50n0822_p0850c20║色方熏得善思種子，有防惡發善功能立無表色。
X50n0822_p0850c21║一、不律儀有表色，即正下刀殺生時是。由此有表
X50n0822_p0850c22║色方熏得不善思種子，有防善發惡功能立無表
X50n0822_p0850c23║色。故曰依思願善惡分限假立無表。此似兼善惡
X50n0822_p0850c24║說。下依勝身語，乃是就善一邊說。善是所發，惡是
X50n0822_p0851a01║所防，故曰善惡思種。問：無表色以何為體？答：受戒
X50n0822_p0851a02║之後，思種之上防惡發善功能為體。問：思有多種，
X50n0822_p0851a03║謂審慮、決定、動發思。何思種子有此功能？答：於三
X50n0822_p0851a04║思中取上品者，初念所熏種上有此功能。何以故？
X50n0822_p0851a05║初念所熏為無表依故。問：何唯初念所熏之種為
X50n0822_p0851a06║無表依，餘後念種不立為依？皆上品故。答：如世皇
X50n0822_p0851a07║儲立一，餘非。問：防發功能從何時有？答：從第三番
X50n0822_p0851a08║羯磨竟時，防發功能任運增長，從彼時有。問：此功
X50n0822_p0851a09║能何時萎歇？答：犯捨以後及成佛時可爾萎歇。問：
X50n0822_p0851a10║成佛已後如何萎歇？答：如瓶滿更不受添，所以歇
X50n0822_p0851a11║也。問：戒有幾種？答：總有三種，謂別解脫戒、定俱戒、
X50n0822_p0851a12║道俱戒。別解脫者，從師受戒別別防非，名別解脫。
X50n0822_p0851a13║定俱者，入定之時便有一分防發功能，名定俱戒。
X50n0822_p0851a14║道俱者，聖道起時亦能防發，聖道即是無漏智也。
X50n0822_p0851a15║問：此等戒法以何為體？答：別解脫戒思種為體。問：
X50n0822_p0851a16║皆說防發功能為戒，何故却取思及種子？答：既出
X50n0822_p0851a17║體性，須取功能所依實體。問：定道俱戒既依現思，
X50n0822_p0851a18║應自表知，何名無表？答：現思之上防發功能豈得
X50n0822_p0851a19║自知？問：佛戒萎歇，佛應無戒。且無防發，何用戒為？
X50n0822_p0851a20║答：防發功能雖不增長，戒體仍存。如君子帶劒，亦
X50n0822_p0851a21║何傷理？
X50n0822_p0851a22║世尊經中說有三業（至）唯有內識變似色生。
X50n0822_p0851a23║小乘引經問言：世尊！經中說有身口意三業，今撥
X50n0822_p0851a24║身語業是假有，豈不違經？論主答云：非撥身語是
X50n0822_p0851b01║無，但言身語非是汝等所執實色。能動身思至說
X50n0822_p0851b02║名意業。此出三業體。業即是思，思即是識，以顯三
X50n0822_p0851b03║業唯識非色之義。思有三種：一審慮思，二決定思，
X50n0822_p0851b04║三動發思。以動發思能動身發語，與身語相應，名
X50n0822_p0851b05║身語業。審慮、決定二思唯與意識相應，由彼意念
X50n0822_p0851b06║一動之後，審慮決定，然後能動身發語，故名意業。
X50n0822_p0851b07║俱舍論說二種時：一籌量時，二作業時。籌量時唯
X50n0822_p0851b08║是審慮一種思，其決定、動發二思俱屬作業時。以
X50n0822_p0851b09║雖在意地，未有決定，未成業道，故非作業是籌量
X50n0822_p0851b10║也。然動發思正起身語，作善作惡，說善說惡，是二
X50n0822_p0851b11║業體，說名為業。亦是審慮、決定二思所遊履處，通
X50n0822_p0851b12║生苦樂異熟果故，亦名為道。故知不獨身語為業
X50n0822_p0851b13║為業道，即意亦名為業為業道。不唯意業，思為自
X50n0822_p0851b14║性，即前身三口四，皆以思為自性也。七業道，即身
X50n0822_p0851b15║三口四，身表語表，皆是內思之所發故，假說為業。
X50n0822_p0851b16║思所遊履，說名業道。俱舍云：十業道中，後三唯道。
X50n0822_p0851b17║業之道故，立業道名。彼相應思，說名為業。彼轉故
X50n0822_p0851b18║轉，彼行故行，如彼勢力而造作故。前七是業，身語
X50n0822_p0851b19║業故，亦業之道，思所遊故。由能等起身語業思，託
X50n0822_p0851b20║身語業為境轉故，有業之道，立業道名。譬喻論師
X50n0822_p0851b21║執貪瞋等即是意業，依何意釋彼名業道？應問彼
X50n0822_p0851b22║師。然亦可言彼是意業，惡趣道故，立業道名。或互
X50n0822_p0851b23║相乘，皆名業道。是則有表無表，同歸無色，唯有內
X50n0822_p0851b24║識變現似色爾。通上一色法竟。
X50n0822_p0851c01║不相應行亦非實有（至）如餘假法非實有體。
X50n0822_p0851c02║二、不相應行，分二：先總破得等。非能緣故，不與心、
X50n0822_p0851c03║心所相應；非質礙故，不與色相應；有生滅故，不與
X50n0822_p0851c04║無為相應，故曰不相應行。二十四法中，小乘唯許
X50n0822_p0851c05║十四，下束為六段破之。所以者何？徵釋非實義。此
X50n0822_p0851c06║十四法雖曰不與色、心相應，然依色、心分位段立，
X50n0822_p0851c07║不如色、心、心所實有體相，亦非異色、心、心所別有
X50n0822_p0851c08║作用，由此應知定非實有。顯揚十八云：當知心不
X50n0822_p0851c09║相應行皆是假有，假有之性略有六種。云何為六？
X50n0822_p0851c10║謂若事能起六種言論。何等名為六種言論？一、屬
X50n0822_p0851c11║主相應言論，二、遠離此彼言論，三、眾共施設言論，
X50n0822_p0851c12║四、眾法聚集言論，五、不徧一切言論，六、非常言論。
X50n0822_p0851c13║廣如彼釋。此定非下，以非異色、心、心所有實體用
X50n0822_p0851c14║為宗。宗立三比量，許蘊攝故，因如色、心等喻；或心、
X50n0822_p0851c15║心所及色、無為所不攝故，因如畢竟無喻；或餘實
X50n0822_p0851c16║法所不攝故，因如餘假法喻。許蘊攝者，頌曰：色攝
X50n0822_p0851c17║十一全，受想各當一，七十三行蘊，八王識蘊收。謂
X50n0822_p0851c18║五根、六塵皆屬色蘊，故云色攝十一。全遍行中，受
X50n0822_p0851c19║自當受蘊，想當想蘊，故曰受、想各當一。五十一心
X50n0822_p0851c20║所，二十四不相應，總有七十五法，除受、想二，有七
X50n0822_p0851c21║十三。此等皆是遷流造作，故行蘊攝，故曰七十三
X50n0822_p0851c22║行蘊。八識心王皆是識故，皆識蘊攝，故曰八王識
X50n0822_p0851c23║蘊收。是故五蘊攝前九十四法，唯除無為。今得等
X50n0822_p0851c24║法既許行蘊所攝，則安得異色、心等有實體用哉？
X50n0822_p0852a01║又既不與色、心、無為相應，又非真如、實際等實法，
X50n0822_p0852a02║則亦龜毛、兔角等耳。
X50n0822_p0852a03║且彼如何知得非得（至）現在必有善種等故。
X50n0822_p0852a04║二、別破，分七：一、破得非得。得者，謂於善、不善、無記
X50n0822_p0852a05║法，若增若減，假立獲得。成就非得者，一名異生性，
X50n0822_p0852a06║謂於聖法不得，假立異生性。且彼如何知得非得
X50n0822_p0852a07║異色心等有實體用？論主問也。契經下，外人答也。
X50n0822_p0852a08║經不說此下，論主辯破。梵語補特伽羅，此云數取
X50n0822_p0852a09║趣，謂數數造業，取善惡趣，即異生性也。十無學法，
X50n0822_p0852a10║謂正語、正業、正命、正念、正定、正見、正思惟、正精進、
X50n0822_p0852a11║正解脫、正智，為第七十二解脫道時，證五分法身，
X50n0822_p0852a12║立阿羅漢果，名無學位。戒、定、慧、解脫、解脫知見五
X50n0822_p0852a13║分，能攝十法，故名十無學法。異生成就善惡，不成
X50n0822_p0852a14║就聖法；聖者成就聖法，不成就煩惱。凡聖各有成
X50n0822_p0852a15║不成，則互有得不得矣。此外計也。經不說下，論主
X50n0822_p0852a16║辯破。俱舍云：諸有為法，若有墮在自相續中，有得
X50n0822_p0852a17║非得。非他相續，無有成就他身法故；非非相續，無
X50n0822_p0852a18║有成就非情法故。如汝所言，則諸非情及他相續
X50n0822_p0852a19║亦應成就。所以者何？契經說故。如契經說：苾蒭當
X50n0822_p0852a20║知，有轉輪王成就七寶，乃至廣說。象寶、馬寶、如寶、
X50n0822_p0852a21║主藏臣寶、主兵臣寶，皆屬他身；輪寶、摩尼珠寶，皆
X50n0822_p0852a22║屬非情。故曰：豈即成就他身非情？若謂輪王於七
X50n0822_p0852a23║寶有自在業力，應念而有，假說成就者，則前所引
X50n0822_p0852a24║善惡等法，何不許其有自在業力，假說成就，而執
X50n0822_p0852b01║為實得乎？若謂七寶現在有故，可假說成，而善惡
X50n0822_p0852b02║不然者，誰知善惡法亦不離現在有也。何也？現在
X50n0822_p0852b03║之外無實法也。縱不起現行，而種子常存也。
X50n0822_p0852b04║又得於法有何勝用（至）得實無故非得亦無。
X50n0822_p0852b05║上明得無實體，此明得無實用。若此得是諸行生
X50n0822_p0852b06║因有能生用，則應現在有情具此得者，於有為生
X50n0822_p0852b07║滅法中，應起不生不滅無為之法。從來一切無情
X50n0822_p0852b08║之法，此既無有生因之得，應永不生，何俱不然？已
X50n0822_p0852b09║失者，過去也。未得者，未來也。言俱生者，揀前後生
X50n0822_p0852b10║法。若過去得亦過去法，若未來得亦未來法，若現
X50n0822_p0852b11║在得亦現在為俱生得。此唯無記，勢力劣故，無前
X50n0822_p0852b12║後生，不通善惡。俱舍云：若謂此得亦有作用，謂作
X50n0822_p0852b13║所得諸法生因，是則無為應無有得。又所得法未
X50n0822_p0852b14║得已捨，界地轉易及離染故，彼現無得當云何生？
X50n0822_p0852b15║若俱生得為生因者，則汝所執生與生生復何所
X50n0822_p0852b16║作？又具縛者，下中上品煩惱現起差別應無，得無
X50n0822_p0852b17║別故。若由餘因有差別者，即應由彼諸法得生，得
X50n0822_p0852b18║復何用（此以上俱舍本文）？若謂得是諸法不失之因，有情
X50n0822_p0852b19║由此成就諸法者，則諸可成法不離有情。若離有
X50n0822_p0852b20║情實不可得，汝等云何執離色心有得等耶？以諸
X50n0822_p0852b21║有情即色心故，故得於法俱為無用。結破得有勝
X50n0822_p0852b22║用義。得實無故二句，牒無得義，例破非得。
X50n0822_p0852b23║然依有情可成諸法（至）於諸聖法未成就故。
X50n0822_p0852b24║此得非得正義。種子，業因也；自在，業力也；現行，業
X50n0822_p0852c01║果也。集論云：何等種子成就？謂若生欲界，色無色
X50n0822_p0852c02║界繫煩惱隨煩惱，由種子成就故成就，及生得善。
X50n0822_p0852c03║若生色界，欲界繫煩惱隨煩惱，由種子成就故成
X50n0822_p0852c04║就，亦名不成就。色無色界繫煩惱隨煩惱，由種子
X50n0822_p0852c05║成就故成就，及生得善。若生無色界，欲界色界繫
X50n0822_p0852c06║煩惱隨煩惱，由種子成就故成就，亦名不成就。無
X50n0822_p0852c07║色界繫煩惱隨煩惱，由種子成就故成就，及生得
X50n0822_p0852c08║善。若已得三界對治道，隨如是如是品類對治已
X50n0822_p0852c09║生，如此如此品類由種子成就得不成就。隨如是
X50n0822_p0852c10║如是品類對治未生，如此如此品類由種子成就
X50n0822_p0852c11║故成就。何等自在成就？謂諸加行善法，若世出世
X50n0822_p0852c12║靜慮、解脫、三摩地、三摩鉢底等功德，及一分無記
X50n0822_p0852c13║法，由自在成就故成就。何等現行成就？謂諸蘊界
X50n0822_p0852c14║處法，隨所現前，若善、若不善、若無記，彼由現行成
X50n0822_p0852c15║就故成就。若已斷善者，所有善法由種子成就故
X50n0822_p0852c16║成就，亦名不成就。若非涅槃法，一闡底迦究竟成
X50n0822_p0852c17║就。雜染諸法由闕解脫因，亦名阿顛底迦，以彼解
X50n0822_p0852c18║脫得因畢竟不成就故。於成就善巧得何勝利？能
X50n0822_p0852c19║善了知諸法增減，知增減故於世興衰離決定想，
X50n0822_p0852c20║乃至能斷若愛若恚。俱舍云：言生得善者，不由功
X50n0822_p0852c21║力修得。故加行善者，要由功力修得。不由功力修
X50n0822_p0852c22║得者，若所依中種未被損名為成就，種已被損名
X50n0822_p0852c23║不成就。謂斷善者，由邪見力損所依中善根種子
X50n0822_p0852c24║應知名斷，非所依中善根種子畢竟被害說名為
X50n0822_p0853a01║斷。要由功力而修得者，若所依中彼法已起，生彼
X50n0822_p0853a02║功力自在無損說名成就，與此相違名不成就。如
X50n0822_p0853a03║是二種亦假非實，故所依中唯有種子未拔未損
X50n0822_p0853a04║增長自在，於如是位立成就名，無有別物。此類雖
X50n0822_p0853a05║多下。結成非得義。見所斷種即分別惑，斷此惑故
X50n0822_p0853a06║成就聖法。若未永害非聖性法名異生性，異生即
X50n0822_p0853a07║六趣眾生也。
X50n0822_p0853a08║復如何知異色心等（至）分位差別假立同分。
X50n0822_p0853a09║二、破眾同分。集論云：何等眾同分？謂如是如是有
X50n0822_p0853a10║情，於種種類自體相似，假立眾同分。於種種類者，
X50n0822_p0853a11║於人天等種種差別。於自體相似者，於一種類性。
X50n0822_p0853a12║首句，論主問也。契經說故下，小乘答也。外執同分
X50n0822_p0853a13║有實體者，略有二師。勝論執有總同句義，於一切
X50n0822_p0853a14║法總同言智由此發生。彼復執有同異句義，於異
X50n0822_p0853a15║品類同異言智於此發生。毗婆沙師所執與此義
X50n0822_p0853a16║類不同，以說一物於多轉故。又縱於彼若顯不顯，
X50n0822_p0853a17║然此同分必有實物，契經說故。如世尊言：若還來
X50n0822_p0853a18║此，得人同分，乃至廣說。此經不說下，論主總破。若
X50n0822_p0853a19║同智言下，展轉辯破。俱舍敘外執云：若無實物無
X50n0822_p0853a20║差別相名同分者，展轉差別諸有情中，有情有情
X50n0822_p0853a21║等無差別，覺及施設不應得有。覺即同智，施設即
X50n0822_p0853a22║同言。故此破云：若同智言因斯起故，知實有者，則
X50n0822_p0853a23║草木等應有同分，以不許有無情同分故。故俱舍
X50n0822_p0853a24║云：又何因不許有無情同分？諸穀麥豆金鐵菴羅
X50n0822_p0853b01║半娜娑等，亦有自類互相似故。又同分既能起同
X50n0822_p0853b02║智言，亦應能起別同分，如是展轉成無窮過。若不
X50n0822_p0853b03║許起別同分，云何許起同智言耶？故俱舍云：又諸
X50n0822_p0853b04║同分展轉差別，如何於彼更無同分，而起無別覺
X50n0822_p0853b05║施設耶？若謂同分為因而起同事同欲，故知同分
X50n0822_p0853b06║是實有者，理亦不然。事即身業，欲即意業。如殺生
X50n0822_p0853b07║者望殺生者，乃至諸邪見者望邪見者，離殺生者
X50n0822_p0853b08║望離殺生者，乃至正見者望正見者，皆名同事欲。
X50n0822_p0853b09║此皆前生習氣為因，故今生起如是業，豈實有殺
X50n0822_p0853b10║生等同分然後起耶？然依有情下，出正義。謂依於
X50n0822_p0853b11║彼彼處受生有情，同界同趣同生同類位性形等，
X50n0822_p0853b12║由彼彼分互相似性假立同分，身心即應上事欲
X50n0822_p0853b13║也。
X50n0822_p0853b14║復如何知異色心等（至）住時決定假立命根。
X50n0822_p0853b15║三、破命根。集論云：何等命根？謂於眾同分先業所
X50n0822_p0853b16║感，住時決定假立壽命。眾同分者，於一生中諸蘊
X50n0822_p0853b17║相續。住時決定者，劑爾所時令眾同分常得安住，
X50n0822_p0853b18║或經百年千年等，由業所引功能差別。又依業所
X50n0822_p0853b19║引第八識種，令色心不斷名為命根，此是正義。餘
X50n0822_p0853b20║乘於識暖外別執壽為命根，死此生彼以為實有，
X50n0822_p0853b21║如世人以命盡為死。詳見俱舍首句，論主問也。契
X50n0822_p0853b22║經說故下，小乘答也。此經不說下，論主總破。又先
X50n0822_p0853b23║已成下，展轉辯破。先已成者，前所論過也。先已成
X50n0822_p0853b24║立離識無色，何執離識有別命根乎？若命根離識
X50n0822_p0853c01║有，則應如受等剎那生滅，非實命根矣。量云：汝所
X50n0822_p0853c02║執命根是有法，非實命根是宗。因云：異識實有故，
X50n0822_p0853c03║喻如受等。小乘問云：既離識外無別命根，只應說
X50n0822_p0853c04║識，云何經說壽、煖、識三？論主答云：雖是一識，義別
X50n0822_p0853c05║說三，謂阿賴耶識相分色法身根所得名煖，此識
X50n0822_p0853c06║之種名壽，以能持識故，現行識是識，故言三法義
X50n0822_p0853c07║別說之，非謂別有體性。是則身捨煖時，有餘二不
X50n0822_p0853c08║必捨，如無色界生。如餘二捨時，煖必隨捨。然今此
X50n0822_p0853c09║生約義別說，但是一體，如四正斷，即四正勤也。未
X50n0822_p0853c10║生善令速生起，已生善令其增長；未生惡令彼不
X50n0822_p0853c11║生，已生惡令速除滅（斷就惡言，勤就善言）。義雖有四，但是一
X50n0822_p0853c12║精進數，故以為喻。問：既壽煖不異識者，住無心位
X50n0822_p0853c13║既無有識，壽煖應無，何故此身不即壞爛？答：豈不
X50n0822_p0853c14║經說識不離身，無心位中身雖捨煖不捨壽識，故
X50n0822_p0853c15║身不壞，如無色界，餘二不捨。既爾，如何名無心位？
X50n0822_p0853c16║小乘問也。論主答云：彼滅轉識故名無心，非無第
X50n0822_p0853c17║八。下文二定及三卷引滅定有心，廣明此義。此識
X50n0822_p0853c18║下結成前義，謂唯此本識足為三界五趣受果之
X50n0822_p0853c19║體，無勞別執離識之外有實命根。然依親生下出
X50n0822_p0853c20║正義。言此者，簡親生餘識種子。言識者，簡相應法
X50n0822_p0853c21║種，唯取識故。言種者，簡現行，不取第八現行為命
X50n0822_p0853c22║根故。彼所簡者皆非命根，今取親生之名言種。上
X50n0822_p0853c23║由先世業所引持身差別功能，令色心等住時決
X50n0822_p0853c24║定，依此功能說為命根，非取生現行識義。以此種
X50n0822_p0854a01║子為業力故，有持一報之身功能差別，令得決定。
X50n0822_p0854a02║若此種子無此功能，身便爛壞。阿賴耶識現行，由
X50n0822_p0854a03║此種故，能緣及任持於眼等法，亦名能持。此種正
X50n0822_p0854a04║能持於現行之識。若不爾者，現行之識應不得有，
X50n0822_p0854a05║及無能持餘根等法。由此功能故，識持於身。現行
X50n0822_p0854a06║內種力故，生及緣持法不名命根，非根本故，由種
X50n0822_p0854a07║生故，此種不由現行有故，種為諸法之根本故。又
X50n0822_p0854a08║現行識是所持故，從所持說，能持種識為命根。命
X50n0822_p0854a09║根之法，持體非命根，令六處住時決定故，故種子
X50n0822_p0854a10║為命根。餘現行色心等非命根，不恒續故，非業所
X50n0822_p0854a11║引故。然業正牽時，唯牽此種子，種子方能造生現
X50n0822_p0854a12║行，非謂現行名命根，故唯種是根。又夫命根者，依
X50n0822_p0854a13║心假立，命為能依，心為所依。生法師云：焚薪之火，
X50n0822_p0854a14║旋之成輪，輪必攬火而成照。情亦如之，必資心成
X50n0822_p0854a15║用也。命之依心，如情之依心矣。
X50n0822_p0854a16║復如何知二無心定（至）故此三法亦非實有。
X50n0822_p0854a17║四、破無心定、滅盡定、無想異熟。無心定者，謂已離
X50n0822_p0854a18║淨欲，未離上地欲，由於無想天起出離想。雜集論
X50n0822_p0854a19║云：於不恒行心、心所滅，假立無想定。不恒行者，轉
X50n0822_p0854a20║識所攝。滅者，謂定心所引不恒現行諸心、心所暫
X50n0822_p0854a21║時間滅。滅盡定者，謂已離無所有處欲，或入非想
X50n0822_p0854a22║非非想處定。又云：欲超過有頂作止息想，作意為
X50n0822_p0854a23║先故，於不恒行諸心、心所及恒行一分心、心所滅，
X50n0822_p0854a24║假立滅盡定。此中所以不言未離上欲者，為顯離
X50n0822_p0854b01║有頂欲阿羅漢等亦得此定故。一分恒行者，謂染
X50n0822_p0854b02║污意所攝。無想天者，謂於此間得無想定，由此後
X50n0822_p0854b03║生無想有情天中，於不恒行心、心所滅，假立無想
X50n0822_p0854b04║異熟。首句，論主問。若無實性下，小乘答。意謂此三
X50n0822_p0854b05║若無實性，何以能遮心、心所法令不得起？由此二
X50n0822_p0854b06║定能遮未來諸心、心所暫不起故。若無心位下，論
X50n0822_p0854b07║主辯破。若有實法遮心不起，名無心定；則亦應有
X50n0822_p0854b08║實法礙色不起，名無色定。既不許色由礙無，云何
X50n0822_p0854b09║執遮心是實？如堤塘是假，亦能遮水，何須實法乃
X50n0822_p0854b10║能遮心乎？謂修定時下，出正義。定加行者，定前方
X50n0822_p0854b11║便也。麤動心者，前六轉識也。不言第七者，以二定
X50n0822_p0854b12║同釋，唯就無想義故。勝期願者，勝願心起期生靜
X50n0822_p0854b13║慮，願力漸增麤動漸細，由細入微微而又微，以此
X50n0822_p0854b14║微心熏蒸第八，成極增上厭心種子，損伏麤動心
X50n0822_p0854b15║心所種，麤動心等亦不現行。依此心心所現行伏
X50n0822_p0854b16║滅分位，假立二種定名。種通善性，故此二定俱名
X50n0822_p0854b17║為善無想定。前下別顯無想異熟正義。謂修定時
X50n0822_p0854b18║求彼天果熏成種子，招彼天異熟、受彼天果報。故
X50n0822_p0854b19║俱舍云：此法一向是異熟果。誰之異熟？（問）謂無想
X50n0822_p0854b20║定。（答）無想有情居在何處？（問）居在廣果。謂廣果天
X50n0822_p0854b21║中有高勝處，如中間靜慮名無想天。（答）彼為恒無
X50n0822_p0854b22║想、為亦有想耶？（問）生死位中多時有想。言無想者，
X50n0822_p0854b23║由彼有情中間長時想不起故。如契經說：彼諸有
X50n0822_p0854b24║情由想起故從彼處歿。然彼有情如久睡覺還起
X50n0822_p0854c01║於想，從彼歿已必生欲界非餘處所，先修定行勢
X50n0822_p0854c02║力盡故，於彼不能更修定故，如箭射空力盡便墮。
X50n0822_p0854c03║若諸有情應生彼處，必有欲界順後受業，如應生
X50n0822_p0854c04║彼北俱盧洲，必定應有生天之業故。此下總結三
X50n0822_p0854c05║法非實。
X50n0822_p0854c06║
X50n0822_p0854c07║成唯識論卷第一