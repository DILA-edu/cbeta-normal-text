X50n0822_p0876b01║
X50n0822_p0876b02║
X50n0822_p0876b03║成唯識論卷第三
X50n0822_p0876b04║
X50n0822_p0876b05║金壇居士　王肯堂　證義
X50n0822_p0876b06║此識與幾心所相應（至）以是徧行心所攝故。
X50n0822_p0876b07║三、釋相應門，分二：先問起，次舉頌答，次釋。先總釋。
X50n0822_p0876b08║金剛道前，皆名未轉。聖凡生死，流轉還滅，升沉定
X50n0822_p0876b09║散，名一切位。於此位中，恒與此五心所相應，以五
X50n0822_p0876b10║心所是徧行心所攝故。決定相應，雖復不增，亦不
X50n0822_p0876b11║可減，定俱生滅，名徧行故。若廣說者，徧四一切。四
X50n0822_p0876b12║一切者：一、性一切，即善、惡、無記三性；二、地一切，即
X50n0822_p0876b13║九地；三、時一切，時即同一剎那時也。此作意等五
X50n0822_p0876b14║心所，皆同時起，故名時一切。四、俱一切，即徧諸心
X50n0822_p0876b15║等，與八識俱。意云：此作意等五徧行法，八識心王
X50n0822_p0876b16║俱起時，必有同時相應五數。又如八識俱起時，皆
X50n0822_p0876b17║有徧行五數，故名俱一切。即四一切，是所行所徧；
X50n0822_p0876b18║觸等五數，是能行能徧。徧者，是圓義；行者，是遊履
X50n0822_p0876b19║義、緣境義。
X50n0822_p0876b20║觸謂三和分別變異（至）如受等性非即三和。
X50n0822_p0876b21║二、別釋五所。初釋觸。先正釋。謂根下，次轉釋。先釋
X50n0822_p0876b22║三和觸。謂三和者，即根、境、識。體異名三，不相乖返，
X50n0822_p0876b23║更相涉入，名為隨順。根可為依，境可為取，識二所
X50n0822_p0876b24║生，可依於根而取於境，是故此三更相隨順。如位
X50n0822_p0876c01║依人而得建立，人復因位而行政令。今依三生，令
X50n0822_p0876c02║三和合，故說為位。次釋分別變異。生故名變異，如
X50n0822_p0876c03║心生諸法，皆名為變異。似故名分別，如識似彼生，
X50n0822_p0876c04║即名分別彼。宗鏡云：此三之上皆有順生一切心
X50n0822_p0876c05║所功能作用，名為變異。（瑜伽三有二種變異性：一、異性，變異性由有相似生
X50n0822_p0876c06║故；二、變性，變異性由不相似生故。）分別之用是觸功能，謂觸之上
X50n0822_p0876c07║有似前三順生心所變異功能，說名分別。分別即
X50n0822_p0876c08║是領似異名，如子似父，名分別父。根變下，次釋疑。
X50n0822_p0876c09║疑云：觸既分別三之變異，何故集論等但說分別
X50n0822_p0876c10║根？釋此如文。宗鏡：問：何故三和唯根獨勝？答：一、由
X50n0822_p0876c11║主故，有殊勝能，名之為主；二、由近故，能近生心及
X50n0822_p0876c12║心所故；三、由徧故，不唯心所，亦能生心故；四、由續
X50n0822_p0876c13║故，常相續有境。識不爾故，境體雖能生心、心所，以
X50n0822_p0876c14║非主故，又非近故。偏闕二義，不名為勝。心雖是主，
X50n0822_p0876c15║近生心所，不能生心，不自生故，非徧也。偏闕一義，
X50n0822_p0876c16║故非勝境。識皆不續，識有境生故。俱缺續義，非得
X50n0822_p0876c17║勝名，唯根獨勝故。集下，引證。次釋令心、心所觸境
X50n0822_p0876c18║為性。和合一切心及心所，令同觸境，是觸自性，故
X50n0822_p0876c19║曰令心、心所觸境為性。次釋受等所依為業。既有
X50n0822_p0876c20║似順生起心所功能，則受、想等依之而起，故以受、
X50n0822_p0876c21║想、思等所依為業。下會通經論起盡。經說：受、想、行
X50n0822_p0876c22║蘊一切皆以觸為緣故，而得生起。由斯故說二和
X50n0822_p0876c23║生識，三和生觸，四和生受、想、行。而不言思者，以行
X50n0822_p0876c24║之一字總該七十三法，故五蘊論云：行蘊有七十
X50n0822_p0877a01║三數。五十一心所中，除去受、想二蘊，餘四十九法，
X50n0822_p0877a02║合不相應行二十四法，共有七十三數，皆名行蘊。
X50n0822_p0877a03║今言受、想、行蘊一切者，是除觸法，則有七十四法，
X50n0822_p0877a04║以觸為緣，識、觸、受等。二、三、四生者，謂根、境二法生
X50n0822_p0877a05║識，根、境、識三法生觸，根、境、識、觸四法生受，受等以
X50n0822_p0877a06║下一切諸法皆四法生。瑜伽唯言思，不言行蘊者，
X50n0822_p0877a07║思於行蘊為主，舉思一法攝餘七十二法。俱舍亦
X50n0822_p0877a08║云：行名造作，思是業性。造作義強，故為最勝。是故
X50n0822_p0877a09║佛說：若能造作有漏有為，名行取蘊。但舉一思，便
X50n0822_p0877a10║攝行蘊。問：何故心所法中除去受、想，餘皆行蘊？答：
X50n0822_p0877a11║受著諸欲，想著諸見。味受力故，貪著諸欲；倒想力
X50n0822_p0877a12║故，貪著諸見。又生死法以受及想為最勝因，由耽
X50n0822_p0877a13║著受，起倒想故，生死輪迴。由此二因，故別立受、想
X50n0822_p0877a14║為蘊。集論但說觸為受依者，以觸境時必有領納，
X50n0822_p0877a15║受所依近，引發勝故，所以偏說。問：觸自性是實是
X50n0822_p0877a16║假？答：此觸自性是實非假，六六法中心所性故。身
X50n0822_p0877a17║足論云：六六者，謂六識、六觸、六受、六想、六思、六愛
X50n0822_p0877a18║也。如眼觸所生受乃至意觸所生受，眼觸所生愛
X50n0822_p0877a19║乃至意觸所生愛故。又是四食中觸食性故，又七
X50n0822_p0877a20║十四法皆以觸為緣故，又十二緣中觸緣受故。如
X50n0822_p0877a21║受、想等各別有性，非即三和。若即三和，應同得等。
X50n0822_p0877a22║立量云：觸所自性非即三和，六六法中心所性故，
X50n0822_p0877a23║是食攝故，能為緣故，如受等性。
X50n0822_p0877a24║作意謂能警心為性（至）應非徧行，不異定故。
X50n0822_p0877b01║次釋作意。先正釋。心未起時，警心令起，是作意體
X50n0822_p0877b02║性。心既起已，引令趣境，是作意業用。次轉釋。謂此
X50n0822_p0877b03║警覺應起心種者，明此作意在種位能警心也。設
X50n0822_p0877b04║有問言：作意為在種位能警心？為在現行能警心？
X50n0822_p0877b05║即答言：在種位能警心。以作意自性明利，雖在種
X50n0822_p0877b06║位，若有境至，而能警心、心所種，令生起現行。喻如
X50n0822_p0877b07║多人同一室宿，外邊有賊來時，眾中有一人，為性
X50n0822_p0877b08║少睡，便能警覺餘人。此人雖自身未起，而能警覺
X50n0822_p0877b09║餘人令起。亦如內心相分，雖與見分同起，法爾有
X50n0822_p0877b10║能牽心功能。今作意亦爾，其作意種子，既警彼諸
X50n0822_p0877b11║心、心所種生現行已，作意現行，又能引心現行，令
X50n0822_p0877b12║趣前境。即此作意有二功能：一、心未起時，能警令
X50n0822_p0877b13║起；二、若起已，能引令趣境。作意亦能引起心所，而
X50n0822_p0877b14║但言心者，心是主故，如言王來非無臣佐等。有說
X50n0822_p0877b15║下。出偏義。迴趣異境者，正緣此境時，引轉向餘也。
X50n0822_p0877b16║持心令住者，專注一境也。有心令心迴趣異境為
X50n0822_p0877b17║作意者，有以持心一境為作意者，二俱非理。若令
X50n0822_p0877b18║心住，不異別境，定心所故。若言迴趣，應非徧行所
X50n0822_p0877b19║攝性故。
X50n0822_p0877b20║受謂領納。順違俱非（至）名境界受，不共餘故。
X50n0822_p0877b21║次釋受。先正釋。受以領納為義，領謂收領，納謂容
X50n0822_p0877b22║納。若領納違境，則起心欲離；若領納順境，則起心
X50n0822_p0877b23║欲合；若領納非違非順境，則起心平平。雖不欲合，
X50n0822_p0877b24║亦不欲離，此受性也。為欲所依，故能起愛，是受用
X50n0822_p0877c01║也。有作下，敘異見。一、境界受者，即前領納違順俱
X50n0822_p0877c02║非者是。二、自性受者，即是彼所執領納俱生觸者
X50n0822_p0877c03║是。觸與受俱生，謂之俱生觸。此受不納外境，唯納
X50n0822_p0877c04║俱生之觸，即以觸為自性，名自性受。唯自性受是
X50n0822_p0877c05║受所緣自相之境，不與心王共緣故。若境界受王
X50n0822_p0877c06║所共緣故，以緣境界者名境界受，緣俱觸者名自
X50n0822_p0877c07║性受也。論主破云：受雖曰依觸而生，而觸以三和
X50n0822_p0877c08║分別變異為性，受以領納為性，各各自能緣境，故
X50n0822_p0877c09║同列為五數，受定不緣俱生觸也。豈有父生子而
X50n0822_p0877c10║子納父者哉？若謂此受似觸而生，故受能領觸名
X50n0822_p0877c11║自性受者，則觸為因而受為果，果似因起名為領。
X50n0822_p0877c12║彼凡似因果皆應領因，領故名受，應皆受性。觸既
X50n0822_p0877c13║是受因，應名因所生受，不得名自性受，以觸非受
X50n0822_p0877c14║之自性故。若謂自性受如王，觸如國邑，受能領觸
X50n0822_p0877c15║如王食諸國邑，所生受體名自性受，非以觸為自
X50n0822_p0877c16║性者，理亦不然，以彼執領納俱生觸為自性故。今
X50n0822_p0877c17║以觸所生受名為自性，則受無有自證之境，彼執
X50n0822_p0877c18║俱生觸為自相境故。若謂受雖領觸，不捨受之自
X50n0822_p0877c19║性，即領自性名自性受者，則一切法皆不捨自性，
X50n0822_p0877c20║皆是領自性，亦皆可謂之自性受乎？次明境界受
X50n0822_p0877c21║為受自相。然謂境界受共餘相者，理亦不然。如領
X50n0822_p0877c22║順境時，其順境相定屬於己，名順境受。此領受時
X50n0822_p0877c23║不領違捨，若領違捨定不領順，豈共餘相哉？
X50n0822_p0877c24║想謂於境取像為性（至）方能隨起種種名言。
X50n0822_p0878a01║次釋想。初正釋。顯揚論云：想者，謂名句文身熏習
X50n0822_p0878a02║為緣，從阿賴耶識種子所生，依心所起，與心俱轉
X50n0822_p0878a03║相應，取相為體，發言議為業。次轉釋。先安境相高
X50n0822_p0878a04║下美惡，方施種種名字言說。彼有如是相，名為瓶
X50n0822_p0878a05║衣等。安立即是取像異名，想能安立自境分劑。若
X50n0822_p0878a06║心起時無此想者，應不能取境分劑相，謂此是青
X50n0822_p0878a07║非青等作分劑而取其相，名為安立。由此取像便
X50n0822_p0878a08║起名言，此是青等性類眾多，故名種種。
X50n0822_p0878a09║思謂令心造作為性（至）驅役自心令造善等。
X50n0822_p0878a10║次釋思。初正釋，次轉釋。善品等者，謂善品、不善品、
X50n0822_p0878a11║非善非惡品。正因等者，謂正因、邪因、非正非邪因。
X50n0822_p0878a12║顯揚論云：思者，謂令心造作得失俱非意業為體，
X50n0822_p0878a13║或為和合，或為別離，或為隨與，或為貪愛，或為瞋
X50n0822_p0878a14║恚，或為棄捨，或起尋伺，或復為起身語二業，或為
X50n0822_p0878a15║染污，或為清淨，行善不善非二為業。得即正因，失
X50n0822_p0878a16║即邪因。問：作意與思有何分別？曰：心恒動行，名為
X50n0822_p0878a17║作意。思惟籌量可行不可行，令心成邪成正，名為
X50n0822_p0878a18║思惟。作意如馬行，思惟如騎者。馬但直行，不能避
X50n0822_p0878a19║就是非，由騎者故，令其離非。就是思惟亦爾，能令
X50n0822_p0878a20║作意離漫行也。
X50n0822_p0878a21║此五既是徧行所攝（至）所緣事等，故名相應。
X50n0822_p0878a22║次總結此五法，心起必有，故是徧行，故決定與藏
X50n0822_p0878a23║識相應。廣釋在第五卷。此觸下，釋相應義。問：心與
X50n0822_p0878a24║心所各有行相，何名相應？如第八以了別為行相，
X50n0822_p0878b01║受以領納為行相等。答：此觸等五與異熟識行相
X50n0822_p0878b02║雖異，而定同時起，同依一根，所緣亦等，自體相似，
X50n0822_p0878b03║故名相應。今約見分為行相，影像相分為所緣。自
X50n0822_p0878b04║體名事等者，相似義。體各惟一，境相相似，故所緣
X50n0822_p0878b05║事皆名為等。以觸等五相託本識相生，所緣既相
X50n0822_p0878b06║似，故名為等。唯識為宗，不約本質名為所緣，亦非
X50n0822_p0878b07║影像名為行相。時謂剎那，定同一世。依謂根俱，無
X50n0822_p0878b08║有間
X50n0822_p0878b09║此識行相極不明了（至）如無記法善惡俱招。
X50n0822_p0878b10║四、釋受俱門。有三釋：先約行相以定捨受。捨受五
X50n0822_p0878b11║相與此第八行相皆同，故為相應：一、不明了，二、不
X50n0822_p0878b12║能分別違順境相，三、微細，四、一類，五、相續轉。不明
X50n0822_p0878b13║了者，是捨受相，若苦樂受必明了故。不能分別順
X50n0822_p0878b14║違境相者，取中容境是捨受相，若是餘受取順違
X50n0822_p0878b15║境故。微細者，相不顯故，若是餘受行相必麤。一類
X50n0822_p0878b16║者，無易脫故，若是餘受必是易脫，此行相定故成
X50n0822_p0878b17║一類。相續轉者，無間斷故，若是餘受必有間斷，此
X50n0822_p0878b18║恒相續故唯捨受。若能分別違順境相，非真異熟。
X50n0822_p0878b19║異熟者，取境定故。若麤動者，如餘心非異熟主，顯
X50n0822_p0878b20║行相難知異餘識也。由此五義必有故，便能受熏
X50n0822_p0878b21║持種相續。又解：此識極不明了，曾無慧念，慧念行
X50n0822_p0878b22║相極明了故。不能分別順違境相，顯唯捨受非苦
X50n0822_p0878b23║樂俱，及簡不與善染等並相續而轉，顯無有欲。今
X50n0822_p0878b24║有希望方有欲起，此相續故無有欲也。由此五義，
X50n0822_p0878c01║第二義正顯唯捨受義，所餘四義因簡別境等，故
X50n0822_p0878c02║唯與捨受俱。次約體性以定捨受。此識相應受，唯
X50n0822_p0878c03║是異熟性。異熟性者，隨先業轉，不待現緣。既隨業
X50n0822_p0878c04║力，不待現緣，故唯捨受。苦樂二受非真異熟，不任
X50n0822_p0878c05║業力，要待現緣，故非此識之所相應。次約執藏以
X50n0822_p0878c06║定捨受。此識一類恒無轉變，末那恒執為自內我。
X50n0822_p0878c07║若苦樂受轉變無常，寧可執以為自內我？以第七
X50n0822_p0878c08║識亦是捨受，是故唯與捨受相應。問：此五徧行，受
X50n0822_p0878c09║何別開，不及餘四？答：受體雖一，義用有三，是故別
X50n0822_p0878c10║開。餘四不爾。例如無記、有覆、無覆，義用不同，故亦
X50n0822_p0878c11║別開。外人難云：此識既與捨受相應，是無記寂靜
X50n0822_p0878c12║法，如何又為惡業果耶？汝前既許善業能招捨受，
X50n0822_p0878c13║則惡亦應然。故答云：捨雖寂靜，不違善惡二種，故
X50n0822_p0878c14║得為惡果。不同禪定寂靜能斷障染，故於苦樂俱
X50n0822_p0878c15║不相違。此無所能為，故通惡業惑。餘七轉識設起
X50n0822_p0878c16║苦樂，此識皆俱，以捨不違苦樂品故。若或苦樂不
X50n0822_p0878c17║俱，於人天中應不受苦果，以相違故。三惡趣中應
X50n0822_p0878c18║不受樂果，亦相違故。此中苦樂皆是別招，故捨不
X50n0822_p0878c19║違。立量云：捨受善惡俱招，不違苦樂品故。如無記
X50n0822_p0878c20║法不違苦樂者，此與轉識同一剎那三受俱轉。
X50n0822_p0878c21║如何此識非別境等（至）有間斷故定非異熟。
X50n0822_p0878c22║此相應簡別。問：此異熟識何故但與徧行相應，不
X50n0822_p0878c23║預別境五位？答：以別境等互相違故。謂別境之欲
X50n0822_p0878c24║希望所好樂事，此識任彼善惡業轉無所好樂，故
X50n0822_p0879a01║不與欲相應。勝解是印證守持決定之事，此識昏
X50n0822_p0879a02║昧不能印證持守亦無決定，故不與勝解相應。念
X50n0822_p0879a03║是明記過去曾習之事使不忘失，此識昧劣不能
X50n0822_p0879a04║明記，故不與念相應。定雖影像相分剎那新起，至
X50n0822_p0879a05║加行時所觀本質前後相續但專注境，此識任運
X50n0822_p0879a06║不作加行，專注本質恒緣現在，影像所緣但新新
X50n0822_p0879a07║起，且定行相一一剎那深取專注趣向所緣，此識
X50n0822_p0879a08║浮踈行相不爾，故不與定相應。慧為簡擇德非德
X50n0822_p0879a09║事，此識微細昧略不能簡擇，故不與慧相應。且別
X50n0822_p0879a10║境者，別別緣境而得生故，此識唯是一類相續，故
X50n0822_p0879a11║不與別境相應也。此識唯是異熟無記，非善性故
X50n0822_p0879a12║不與善十一相應，非惡性故不與煩惱等相應。惡
X50n0822_p0879a13║作等四雖通無記，非一切時常相續故，定不與異
X50n0822_p0879a14║熟相應。然不遮異熟生，異熟生中有此四故。通上
X50n0822_p0879a15║釋相應竟。
X50n0822_p0879a16║法有四種，謂善、不善（至）此非善惡，故名無記。
X50n0822_p0879a17║五、釋三性門。標舉三性，分為四法。先問起。能為此
X50n0822_p0879a18║世、他世順益，故名為善。能為此世、他世違損，故名
X50n0822_p0879a19║不善。障礙聖道，隱蔽自心，說名有覆。無覆反此。非
X50n0822_p0879a20║善、不善，故名無記。次舉頌答，次釋。先釋是無覆無
X50n0822_p0879a21║記。初、異熟性故。謂此本識，於上四法，唯第四攝。流
X50n0822_p0879a22║轉屬染，還滅屬淨。由業故生死流，由苦故生死轉，
X50n0822_p0879a23║由道故還，由滅故滅。異熟既是善，應不生不善。恒
X50n0822_p0879a24║生善故，即無流轉惡趣之義。惡趣翻亦然。既恒生
X50n0822_p0879b01║惡，應無還滅。以故異熟定非善、染二性。此約異熟
X50n0822_p0879b02║顯無記也。次、善染依故。此識既是果報之主，既恒
X50n0822_p0879b03║是善，應不為惡依，是惡亦應不為善依，互相違故。
X50n0822_p0879b04║由非善染故，能為善染依。此約善染所依顯無記
X50n0822_p0879b05║也。次、所熏性故。此識是所熏性，以非善染而能受
X50n0822_p0879b06║善染熏。若是善染，應非受熏。熏習既無，即無種子。
X50n0822_p0879b07║種子若無，即是無因。因既無故，其果亦無。故曰：染
X50n0822_p0879b08║淨因果，俱不成立。此約所熏顯無記也。具上三義，
X50n0822_p0879b09║證知第八唯是無覆無記性攝。言無覆者，覆謂染
X50n0822_p0879b10║法，有障礙義，有盖蔽義。障礙聖道，不得生起；盖蔽
X50n0822_p0879b11║真心，不得清淨。此識無此二義，故名無覆。言無記
X50n0822_p0879b12║者，謂善因感可愛之果，惡因感非愛之果。彼二皆
X50n0822_p0879b13║有殊勝強盛之體，可記、可別。此識無此二義，故名
X50n0822_p0879b14║無記。無記有三：一、相應無記，謂諸無記心、心所法；
X50n0822_p0879b15║二、不相應無記，謂無記色、不相應法；三、真實無記，
X50n0822_p0879b16║謂虗空、非擇滅。又廣辯四種無記：一、能變無記，即
X50n0822_p0879b17║無記心、心所法是；二、所變無記，即諸色法及諸種
X50n0822_p0879b18║子等是；三、分位無記，即二十四不相應行中有假
X50n0822_p0879b19║無記法分位立者是；四、勝義無記，即虗空、非擇滅、
X50n0822_p0879b20║無為是。又就第一能變無記中，更有四種無記：一、
X50n0822_p0879b21║異熟，二、威儀，三、工巧，四、變化。異熟無記者，異者別
X50n0822_p0879b22║異，即因果性別。因通善惡，果唯無記。熟者成熟，此
X50n0822_p0879b23║唯屬果。因果合說，名為異熟。無記者，不能記別當
X50n0822_p0879b24║果，名為無記。或於善惡中無所記別，名無記。此業
X50n0822_p0879c01║感真異熟無記，即第八識。業即善惡二思。感者，集
X50n0822_p0879c02║義、招義。為此現行思，能造作感集當來總報識等
X50n0822_p0879c03║五果種子，又能招感當來異熟五蘊現行果，故名
X50n0822_p0879c04║業感。言真者，實也。簡命根雖是異熟，而且是假。又
X50n0822_p0879c05║真者，常也。體常相續，更不間斷。徧界地有者，名真
X50n0822_p0879c06║異熟無記。又若法體是異熟，從異熟識起，而無間
X50n0822_p0879c07║斷。徧界地有者，名真異熟，亦名異熟生。若法體是
X50n0822_p0879c08║異熟，從異熟識起，有時間斷。又不徧界地者，但名
X50n0822_p0879c09║異熟生，不得名真異熟，即簡六識體。若體非異熟，
X50n0822_p0879c10║又有間斷。又不徧界地，雖從異熟識起，不名真異
X50n0822_p0879c11║熟，但得名異熟生。若威儀、工巧、變化等，雖有能作，
X50n0822_p0879c12║而不招善惡等果，故名無記。
X50n0822_p0879c13║觸等亦如是者（至）隨所應說非謂一切。
X50n0822_p0879c14║六、釋心所例王門，謂如阿賴耶識唯是無覆無記
X50n0822_p0879c15║性攝。此釋是字，諸凡相應心所必與心王同一性
X50n0822_p0879c16║故，故曰亦如是，判為心所例王門也。此單就無覆
X50n0822_p0879c17║無記言也。此為正義。又一說通前所緣門、行相門、
X50n0822_p0879c18║不可知門，是觸等五心法皆與相應，不但無覆無
X50n0822_p0879c19║記，故說亦如是言。又一說通因相門，一切種亦在
X50n0822_p0879c20║其中，以亦如是言與阿賴耶無簡別故。故破之云：
X50n0822_p0879c21║觸等五所依識而有，如臣依王，非若王之自在也。
X50n0822_p0879c22║且觸等五即與善染諸心所同，何能受熏？如何同
X50n0822_p0879c23║識能持種子？故知受熏、持種必是異熟，而五所不
X50n0822_p0879c24║預也。遂申量云：觸等不能受熏，依識不自在故，如
X50n0822_p0880a01║貪、信等。又若觸等亦能受熏，則應一有情五所一
X50n0822_p0880a02║王共有六種，種體既六，果從何種而生？終不應言
X50n0822_p0880a03║六種共生一果，多種一芽未曾有故。若言果生唯
X50n0822_p0880a04║從一種，則餘五無用，何同受熏？又不可說一一種
X50n0822_p0880a05║中次第漸生六果，以王所熏習同時，勢力均等，無
X50n0822_p0880a06║次第故。既不可說次第生果，又不可說六種一時
X50n0822_p0880a07║頓生六果。若六種一時頓生六果，則一有情一剎
X50n0822_p0880a08║那頃，六眼識等亦可一時頓生耶？外人辯云：誰言
X50n0822_p0880a09║觸等亦能受熏持諸種子耶？論主云：設若不許，故
X50n0822_p0880a10║熏持種，如何謬執觸等亦如賴耶名一切種子？外
X50n0822_p0880a11║人救云：阿賴耶識緣種子時，相應觸等變似種相
X50n0822_p0880a12║領以為境，名一切種，非如心王真能持種。心王緣
X50n0822_p0880a13║種子時，五心所必同緣故，如無色界無色可託以
X50n0822_p0880a14║為本質，其觸等心所必有所緣，不緣種子而緣誰
X50n0822_p0880a15║耶？若託王三境為質而緣，即是疎所緣緣，故曰親
X50n0822_p0880a16║所緣緣定應有故，以證成觸等必緣種子也。此似
X50n0822_p0880a17║種相不生現識，如似根等非識所依，亦如似火無
X50n0822_p0880a18║能燒用，只成所緣緣不成因緣，即無受熏持種義。
X50n0822_p0880a19║其遮前難意出於此。似眼根等者，本識緣眼根等，
X50n0822_p0880a20║相應觸等託根為質，變似眼等非識所依，以有親
X50n0822_p0880a21║根為所依故。論主破云：觸等所緣似種似根等相，
X50n0822_p0880a22║必須賴耶既受熏已，然後得有種子根等執持領
X50n0822_p0880a23║受。若第八未曾執受真實種子，則觸等似種依何
X50n0822_p0880a24║變起？且所緣乃是第五門，於後執受處方應與本
X50n0822_p0880b01║識相例言之，何於三因相門即預言之耶？故知前
X50n0822_p0880b02║說一切種言，必指受熏持種義。若不指受熏持種
X50n0822_p0880b03║而但所緣上說者，則執受中又有種子作所緣說
X50n0822_p0880b04║何耶？是本頌有重言失矣。又彼所說亦如是言，通
X50n0822_p0880b05║前一例更無簡別者，則心王能了別觸等五所，亦
X50n0822_p0880b06║應能了別心王與觸等相應，觸等亦應各與觸等
X50n0822_p0880b07║相應，豈理也哉？由此故知亦如是者，隨所應例而
X50n0822_p0880b08║例之，非謂一切無簡別也。
X50n0822_p0880b09║阿賴耶識為斷為常（至）因果相續緣起正理。
X50n0822_p0880b10║七、釋恒轉如暴流即因果法喻門。先釋法阿賴耶
X50n0822_p0880b11║識為斷為常問也。謂阿賴耶識若常則無轉變，若
X50n0822_p0880b12║斷則不相續，如何會通得合正理？故答云：非斷非
X50n0822_p0880b13║常，以恒轉故。恒故非斷，轉故非常。何謂恒？曰：此識
X50n0822_p0880b14║無始時來一類相續等故。一類者，常無記義。相續
X50n0822_p0880b15║者，未曾斷義。界趣生本者，即是依此識故施設三
X50n0822_p0880b16║界五趣四生，是引果故。識是界趣生之本，所以能
X50n0822_p0880b17║施設者，以彼賴耶是無記性，能堅執持一切有漏
X50n0822_p0880b18║種子令不散失故。何謂轉？曰：此識無始時來念念
X50n0822_p0880b19║生滅等故。新新不住，因滅果生，果生因滅，前後變
X50n0822_p0880b20║異，非常非一。因果性故，簡非我也。有生滅故，簡常
X50n0822_p0880b21║非自性也。常一之法無因果，若無因果即是斷常。
X50n0822_p0880b22║以是常故，如虗空等應不受熏。若不受熏，即無涅
X50n0822_p0880b23║槃生死差別。若受熏，須具四義：一、無記，二、堅住，三、
X50n0822_p0880b24║可熏，四、非常。一是四相，應可為轉識熏也。是知由
X50n0822_p0880c01║恒故轉，由轉故恒。由恒故能持種，由轉故能受熏。
X50n0822_p0880c02║恒以體言，轉以用言。恒以遮斷滅之見，轉以遮確
X50n0822_p0880c03║定死常。立量云：阿賴耶識是有法，非斷非常是宗
X50n0822_p0880c04║因。云恒隨轉故，同喻如暴流。以彼暴流波相水相
X50n0822_p0880c05║不相捨離，故云：阿陀那識甚微細，習氣種子如暴
X50n0822_p0880c06║流。如暴流下，次釋喻。相續長時即非斷，有所漂溺
X50n0822_p0880c07║即非常。又如暴流雖風等擊下，喻果生非斷。風等
X50n0822_p0880c08║喻眾緣，波浪喻轉識，而恒相續，顯非斷義。又如暴
X50n0822_p0880c09║流漂水上下，下喻因滅非常。漂水上下喻善惡種，
X50n0822_p0880c10║即內因習氣（上生人天猶如漂草，下沉三塗猶如溺魚）。魚草等物喻善
X50n0822_p0880c11║惡五趣，以五趣中苦樂受由觸而生，故曰外觸，揀
X50n0822_p0880c12║非內觸也。恒相隨轉，顯非常義。如是法喻下，雙結
X50n0822_p0880c13║法喻。此法喻正約現在第八一剎那間為因為果，
X50n0822_p0880c14║遮斷遮常，成緣起義。緣起之理，即非斷常。宗鏡七
X50n0822_p0880c15║十一云：緣起者，順性無分別，即是相即相融，顯平
X50n0822_p0880c16║等義，正順第一義諦體也。過去未來下，此破薩婆
X50n0822_p0880c17║多部、一切有部、雪山部等所立法有我無宗也。彼
X50n0822_p0880c18║宗設難，謂汝言果生因滅者，有生滅即有去來，即
X50n0822_p0880c19║非實有，云何非斷？斷豈得成緣起正理？彼意謂因
X50n0822_p0880c20║果之道，須三世相續不斷，方成因果。過去為因，現
X50n0822_p0880c21║在為果；現在為因，未來為果。大乘過未無體，現唯
X50n0822_p0880c22║一念，如何得成因果相續耶？論主答云：汝言過去
X50n0822_p0880c23║未來皆是實有，可名非斷。既曰非斷，便是死常，安
X50n0822_p0880c24║得非常？常亦豈成緣起正理？我非好為辯說，斥他
X50n0822_p0881a01║過以成己義，但不推破迷謬邪宗，難顯大乘深妙
X50n0822_p0881a02║緣起。前之辯析，意在於斯。且汝不解大乘現在因
X50n0822_p0881a03║果相續緣起正理，執為斷滅，我更為汝重明梗槩。
X50n0822_p0881a04║然我前言因滅果生，是約現在前因滅位即有後
X50n0822_p0881a05║果，如種生芽，如形現影，因果體異，生滅事殊，同在
X50n0822_p0881a06║一時，更非前後，非謂待因滅盡而後果生也。若待
X50n0822_p0881a07║因滅而後果生，可成斷滅。今因果同時，種現相生，
X50n0822_p0881a08║更無前後，安得斷滅？正如秤之兩頭低昂時等，秤
X50n0822_p0881a09║喻本識，兩頭喻因果，低昂喻生滅，時等喻剎那不
X50n0822_p0881a10║異。如是因果念念皆爾相續，如暴流水，何假過未？
X50n0822_p0881a11║是真實有，方成非斷。小乘復難云：若因果不約三
X50n0822_p0881a12║世，唯立現在因滅果生為因果者，因是現在所，後
X50n0822_p0881a13║果猶未生，後果既未生，此因是誰因？如未生子，不
X50n0822_p0881a14║可名父。果是現在果，前因亦已滅，前因既已滅，此
X50n0822_p0881a15║果是誰果？既因中無果，果中無因，是成斷滅，安得
X50n0822_p0881a16║謂之離斷離常？論主答云：若非同時因滅果生，而
X50n0822_p0881a17║執因時已有後果，果既本有，何用因為？因本辦果，
X50n0822_p0881a18║果為酬因，因義既無，果義寧有？無因無果，豈離斷
X50n0822_p0881a19║常？故顯揚論云：若謂因中有果者，我今問汝，因果
X50n0822_p0881a20║二相為異不異？若不異者，即無決定因果二體，由
X50n0822_p0881a21║此二相無差別故，而言因中有果，不應道理。若異
X50n0822_p0881a22║相者，因中果體為未生相？為已生相？若未生相者，
X50n0822_p0881a23║於彼因中果猶未生，而說是有，不應道理。若已生
X50n0822_p0881a24║相者，則果體已生，復從因生，不應道理。是故因中
X50n0822_p0881b01║非先有果，然要有因故，待緣而生。由斯理趣，汝義
X50n0822_p0881b02║不成。若欲因果義成，必依現在有法作用而得顯
X50n0822_p0881b03║示。故我前云：果生因滅，相續如流，如秤兩頭低昂
X50n0822_p0881b04║時等。今汝以三世因果而生詰難，此非預我大乘
X50n0822_p0881b05║緣起唯識正宗。所以者何？由汝執體用因緣，皆是
X50n0822_p0881b06║本來實有，墮在死常，常無轉變，因果定無。是故應
X50n0822_p0881b07║信大乘現在生滅緣起正理。何謂大乘緣起正理？
X50n0822_p0881b08║即一切法自相離言，因之與果，皆是假說。自無始
X50n0822_p0881b09║之始，至無終之終，無去無來，唯有現在一念。觀現
X50n0822_p0881b10║在法，有酬前相，假說現在為前因之果。觀現在法，
X50n0822_p0881b11║有引後用，假說現在為後果之因。故將現在一念，
X50n0822_p0881b12║說成因果相續不斷耳。云何引後用？曰：有能引生
X50n0822_p0881b13║當果之用，當果雖無，而現在法有引後用。用者，功
X50n0822_p0881b14║能。行者尋見現法之上，有此功用，觀此法果，遂心
X50n0822_p0881b15║變作未來之相。此似未來，實是現在，即假說此所
X50n0822_p0881b16║變未來，名為當果。對此假當有之果，而說現在法
X50n0822_p0881b17║為因。此未來果，即觀現在法功能而假變也。其因
X50n0822_p0881b18║亦爾。觀此現法，有酬前之相，即異熟變相等。觀此
X50n0822_p0881b19║所從生處，而能變為過去，實非過去，而是現在，假
X50n0822_p0881b20║說所變為現法。即對此假曾有過去因，而說現在
X50n0822_p0881b21║為果，而實所觀非因非不因、非果非不果。且如於
X50n0822_p0881b22║自性離言故非實是因，有功能故非定不同，果亦
X50n0822_p0881b23║如是。有餘部說下，此破大眾、雞胤等七部所執法
X50n0822_p0881b24║無去來宗也。彼計實有現在法及無為法，其過未
X50n0822_p0881c01║法體用俱無，雖無去來，就於現在一法體上有生
X50n0822_p0881c02║滅二時之相，故有因果恒相續義。謂現在法如擊
X50n0822_p0881c03║石火，極迅速者猶有初生後滅二時，況稍遲者？初
X50n0822_p0881c04║生起時酬能引因即名為果，何假曾因對說現果？
X50n0822_p0881c05║後變滅時引所生果即名為因，何假當果對說現
X50n0822_p0881c06║因？雖有初後生死二時，此之因果法體唯一，後所
X50n0822_p0881c07║有法應知亦然。又前引果之因正滅，此後酬因之
X50n0822_p0881c08║果正生，此之因果體相雖殊，即滅即生而時是一，
X50n0822_p0881c09║前後交互相續如流，遠離斷常成緣起理，豈有智
X50n0822_p0881c10║者捨此而信餘宗之說哉？此宗立現在一體二時
X50n0822_p0881c11║皆是實有者，一以避餘乘三世無體之過，一以出
X50n0822_p0881c12║大乘過去未來之假，豈知終墮斷滅之見而不能
X50n0822_p0881c13║出也。彼有虗言下，論主破詞。先破初後二時俱生
X50n0822_p0881c14║現在，故云何容一念而有二時？次破生滅同在現
X50n0822_p0881c15║在，故云生滅相違寧同現在？以現在一念屬生不
X50n0822_p0881c16║屬滅故。若謂念滅屬現在者，則應念生屬未來；若
X50n0822_p0881c17║謂一念有故名生是現在者，則應一念無故名滅，
X50n0822_p0881c18║寧非過去？若謂過去之滅屬現在有，則應現在之
X50n0822_p0881c19║生屬過去無；若謂生時名現在有，則應滅時名現
X50n0822_p0881c20║在無。由是而推，現在一念具有生滅二時，決無是
X50n0822_p0881c21║理。又次破二相一體云：生滅二相敵體相違，生相
X50n0822_p0881c22║無滅、滅相無生，如何可說一體而有生滅二相？即
X50n0822_p0881c23║以世間苦樂論，則苦時無樂相、樂時無苦相，豈容
X50n0822_p0881c24║現在一念而有苦樂二相具在者乎？又次破二時
X50n0822_p0882a01║一體不應同立。若謂生滅是一，則生不異滅、滅不
X50n0822_p0882a02║異生，不應復立二時；若謂生滅是異，則生屬現在、
X50n0822_p0882a03║滅屬過去，不可謂是一體。故顯揚云：若謂去來是
X50n0822_p0882a04║實有者，去來二相與現在相為異不異？若不異者，
X50n0822_p0882a05║立三世相不應道理；若異相者，性相實有不應道
X50n0822_p0882a06║理。又此二世法為常無常？若言常者，墮於三世不
X50n0822_p0882a07║應道理；若無常者，於三世中恒是實有不應道理。
X50n0822_p0882a08║故生下。結破。經部師下。此破經部說假部所立現
X50n0822_p0882a09║通假實宗也。彼立現在之法在蘊為實、在界處為
X50n0822_p0882a10║假，但依六識三毒建立，染淨因果相續不斷，以彼
X50n0822_p0882a11║不許有阿賴耶識能持種故。不知因果相續理必
X50n0822_p0882a12║受熏，從熏成種、從種起現，現又熏種是相續義。今
X50n0822_p0882a13║既無受熏持種之識，則相續之說亦秪虗言耳。由
X50n0822_p0882a14║此應信下。結勸生信。
X50n0822_p0882a15║此識無始恒轉如流（至）爾時便入無餘涅槃。
X50n0822_p0882a16║八、釋阿羅漢位捨，即十二伏斷位次門。先問起，次
X50n0822_p0882a17║舉頌答。謂諸下，次解釋阿羅漢因果位。次有五：一、
X50n0822_p0882a18║資糧位，其位有三：一、五停心，二、別相念，三、總相念。
X50n0822_p0882a19║若欲出於三界，必以此三種觀法而為資糧也。（五停
X50n0822_p0882a20║心者：一、多貪眾生不淨觀，二、多嗔眾生慈悲觀，三、多散眾生數息觀，四、愚癡眾生因緣觀，五、多障眾生念
X50n0822_p0882a21║佛觀。別相念、總相念者，謂四念處：一、觀身不淨，二、觀受是苦，三、觀心無常，四、觀法無我。若各觀察，則名別
X50n0822_p0882a22║相念。若總觀察，則名總相念。三界者，欲界、色界、無色界也。）二、加行位，其位有四：
X50n0822_p0882a23║一、煖位，（如木鑽火，未見火出，先得煖相。以喻加行位人，未見智火，已得煖相。）二、頂位，
X50n0822_p0882a24║（觀行轉明，如登山頂，悉皆明了。）三、忍位，（忍即忍可之義。謂於苦、集、滅、道四諦之法，忍可而樂修也。）
X50n0822_p0882b01║四、世第一位，（於理雖未能證，而於世間最勝。）謂此四位，加功用行，
X50n0822_p0882b02║取證道果也。三、見道位，即聲聞初果也。謂斷三界
X50n0822_p0882b03║見惑，而見真空之理，故名見道也。（初果即須陀洹也。）四、修
X50n0822_p0882b04║道位，謂修四諦道法，斷欲界思惑，而證第二、第三
X50n0822_p0882b05║果，故名修道也。（第二果即斯陀含，第三果即阿那含也。）五、無學位，即
X50n0822_p0882b06║聲聞第四果阿羅漢也。此位斷三界見思惑盡，真
X50n0822_p0882b07║理究竟，無法可學，故名無學也。（梵語阿羅漢，華言無學，又云無生。）
X50n0822_p0882b08║詳見天台四教儀集註。此中阿賴耶識，至阿羅漢
X50n0822_p0882b09║位，方究竟捨。以彼已斷三界見思煩惱，分別俱生，
X50n0822_p0882b10║我執種現，皆已盡故。此中所說阿羅漢位，非但聲
X50n0822_p0882b11║聞之第四果，通攝三乘無學果位。以阿羅漢有三義
X50n0822_p0882b12║故，所謂殺賊、應供、不生。三乘無學，皆有此義，通得
X50n0822_p0882b13║此名。麤重即種子，此識含藏雜染種子，究竟離故，
X50n0822_p0882b14║說之為捨。三乘者，謂緣覺乘、聲聞乘、菩薩乘。彼三
X50n0822_p0882b15║乘人，至無學位，俱無煩惱，事業皆同。故釋成云：皆
X50n0822_p0882b16║已永害煩惱賊故，以彼煩惱劫法財故，名之為賊。
X50n0822_p0882b17║應受世間妙供養者，堪作福田，故永不復受。分段
X50n0822_p0882b18║生者，唯有變易死故。（分段生死者，隨因緣力，壽命短長，有定齊限，故名分段。變
X50n0822_p0882b19║易生死者，由悲願力，改轉身命，無定齊限，故名變易。如改麤身為細質，易短壽作長年，覺知報盡為死，入
X50n0822_p0882b20║定還資為生。）云何知然？以瑜伽論決擇分及集論所言
X50n0822_p0882b21║而知之。阿羅漢獨覺，即鈍利二根。斷煩惱有二種：
X50n0822_p0882b22║一斷現行，一斷種子。成阿羅漢時，種現俱斷。菩薩
X50n0822_p0882b23║登八地時，但斷現行，名阿羅漢。成如來時，方斷種
X50n0822_p0882b24║子。外人問云：若謂菩薩得菩提時頓斷煩惱者，則
X50n0822_p0882c01║菩薩位煩惱未斷，應皆成就阿賴耶識，何故論說
X50n0822_p0882c02║不退菩薩不成就阿賴耶識耶？論主釋云：決擇分
X50n0822_p0882c03║言：不退菩薩者，謂二乘斷盡煩惱證無學果而迴
X50n0822_p0882c04║趣大乘者也。必不退位起煩惱障故名為不退，趣
X50n0822_p0882c05║大乘故名為菩薩耳。故應攝在此阿羅漢中，同不
X50n0822_p0882c06║成就阿賴耶也。故二論不同，義則是一。又不動地
X50n0822_p0882c07║以上菩薩，如善慧、法雲、等覺，皆是不退一切煩惱
X50n0822_p0882c08║修道所斷俱生障也。永不行者，則永遠離諸現纏
X50n0822_p0882c09║也。法駛流者，法執漂溺如暴流也。任運轉者，能於
X50n0822_p0882c10║駛流得自在也。能諸行中起諸行者，一行攝一切
X50n0822_p0882c11║行也。剎那剎那轉增進者，念念流入薩雲海也。以
X50n0822_p0882c12║此四因證不動等，名為不退。我見愛等，謂我癡、我
X50n0822_p0882c13║見并我慢、我愛，即俱生惑也。此謂本頌，彼謂不退。
X50n0822_p0882c14║謂此菩薩雖未斷盡異熟識中煩惱種子，而緣此
X50n0822_p0882c15║識我見愛等現行已伏不執內我，故亦永捨阿賴
X50n0822_p0882c16║耶名，名阿羅漢。有義初地下，此出偏義。有師指初
X50n0822_p0882c17║地已上菩薩，已證分別我法二種空，已得根後二
X50n0822_p0882c18║種智，已斷分別我法二種障，已脩一行一切行，為
X50n0822_p0882c19║利生故雖有現行煩惱而無過失，此等菩薩亦名
X50n0822_p0882c20║不退。然此菩薩雖未斷俱生、已斷分別，由斯亦得
X50n0822_p0882c21║捨賴耶名，亦名阿羅漢故。集論下。引證。集論全文
X50n0822_p0882c22║云：諸菩薩已得諦現觀，於十地修道位，唯修所知
X50n0822_p0882c23║障對治道，非煩惱障對治道。若得菩提時，頓斷煩
X50n0822_p0882c24║惱障及所知障，頓成阿羅漢及如來。此諸菩薩雖
X50n0822_p0883a01║未永斷一切煩惱，然此煩惱猶如呪藥所伏諸毒，
X50n0822_p0883a02║不起一切煩惱過失。一切地中如阿羅漢已斷煩
X50n0822_p0883a03║惱，呪喻禪定，藥喻智慧，毒喻煩惱。雖有種子被禪
X50n0822_p0883a04║定智慧所伏，以故不為煩惱過失。彼說非理下。論
X50n0822_p0883a05║主破詞，謂七地以前雖斷分別，尚有俱生我見等
X50n0822_p0883a06║執，第八為自內我，如何得捨阿賴耶名？若斷分別
X50n0822_p0883a07║名為捨者，則預流等亦斷分別應亦名捨，以預流
X50n0822_p0883a08║果永斷分別我見愛故。外人救云：地上菩薩得殊
X50n0822_p0883a09║勝智已有正知故，雖起煩惱不為過失，豈可與預
X50n0822_p0883a10║流等相較量耶？復破云：雖地上菩薩斷分別惑不
X50n0822_p0883a11║起諸見，於第六識能起正知不生過失，而第七識
X50n0822_p0883a12║中俱生未斷任運執藏，寧不與彼預流等同？故知
X50n0822_p0883a13║彼說前七地中名阿羅漢決定非理。然此中言捨
X50n0822_p0883a14║者，謂彼俱生煩惱種子悉已斷盡不執為我，證阿
X50n0822_p0883a15║羅漢名之為捨，非捨一切第八識體，以彼異熟未
X50n0822_p0883a16║空尚持俱生法執種子故。若無此種，爾時便入無
X50n0822_p0883a17║餘涅槃，何不名佛乃名阿羅漢果也耶？
X50n0822_p0883a18║然第八識雖諸有情（至）心等通故，隨義應說。
X50n0822_p0883a19║次明第八異名。先牒上正釋。捨者，捨名不捨體故。
X50n0822_p0883a20║又廣說多名，積集義是心義，集起義是心義，以能
X50n0822_p0883a21║集生多種子故。或能熏種，於此識中既能積集復
X50n0822_p0883a22║起諸法，故說此識名為心義。阿陀那者，有三義：一、
X50n0822_p0883a23║執持，謂能執持諸法種故；二、執受，謂能執受色根
X50n0822_p0883a24║依處故；三、執取，謂能執取結生相續故。所知依三
X50n0822_p0883b01║自性者，染淨諸法為識所知，此為彼依名所知依，
X50n0822_p0883b02║或學大眾者所應知故。種子識者，此識因中持新
X50n0822_p0883b03║舊漏無漏種子，念念受熏故；果中唯持舊無漏種，
X50n0822_p0883b04║不受新熏故。此種子識與心義別，取第八現名種
X50n0822_p0883b05║子故。故古德云：前名心者望種積集，此種子識唯
X50n0822_p0883b06║望能生，故不立也。以上四名皆通凡聖。阿賴耶者，
X50n0822_p0883b07║依自相立名，攝藏雜染為自相故。一切異生（謂於聖法
X50n0822_p0883b08║不得名異生性），聲聞、有學、七地已下菩薩皆共此名，三乘、
X50n0822_p0883b09║無學無此名故。異熟識者，依果相立名，此是善惡
X50n0822_p0883b10║業果位，以善惡業果為因，即招感得此引果故。前
X50n0822_p0883b11║世業為因，因是善惡，今世感第八識是無記。異熟
X50n0822_p0883b12║即果，果異於因，故名異熟。又具四義：一、實，二、常，三、
X50n0822_p0883b13║徧，四、無雜，是名真異熟識。問：第八真異熟識，如何
X50n0822_p0883b14║名引果？答：為善惡業為能引，第八為所引，是能引
X50n0822_p0883b15║家之果，故名引果，故是總報主。前六識名為滿果，
X50n0822_p0883b16║有一分善惡別報來滿，故此滿業所招名異熟生，
X50n0822_p0883b17║非真異熟也。不具四義，唯第八是引果，真異熟識
X50n0822_p0883b18║具四義故。此通異生，二乘無學十地菩薩皆有異
X50n0822_p0883b19║熟識名，唯除如來，以如來唯善無無記故，解脫道
X50n0822_p0883b20║中即成無垢識名。阿摩羅即果中第八識，一純無
X50n0822_p0883b21║漏不攝一切染法種子故，不與雜染種現為所依
X50n0822_p0883b22║故，唯與鏡智相應名無垢識。如契經說下，引如來
X50n0822_p0883b23║功德莊嚴經，證無垢識名義。言淨無漏界，漏即垢
X50n0822_p0883b24║染，既言無垢識則有識矣。圓鏡智相應者，明有心
X50n0822_p0883c01║王與所相應，非所獨立也。阿賴耶名下，釋成頌意。
X50n0822_p0883c02║問云：既第八識有種種名，何故唯說捨阿賴耶？答：
X50n0822_p0883c03║以阿賴耶具三蘊義，異生位中過失重故、最先捨
X50n0822_p0883c04║故。此中偏說過失重者，與雜染法互相攝藏，亦為
X50n0822_p0883c05║有情執藏為我，故說此識名阿賴耶。最初捨者，未
X50n0822_p0883c06║捨餘名先捨此故，是故先捨異熟識體，菩薩金剛
X50n0822_p0883c07║道後方捨。無學位中入無餘時，捨無垢識體，無有
X50n0822_p0883c08║捨時。若夫心等通一切位者，隨義而說不必局也。
X50n0822_p0883c09║古德云：阿賴耶識名為藏義。良以真心不守自性，
X50n0822_p0883c10║隨熏和合似一似常，故諸愚者以似為真，取為內
X50n0822_p0883c11║我我見所攝，故名為藏。又能藏自體於諸法中，又
X50n0822_p0883c12║能藏諸法於自體內，二種我見永不起位，即失賴
X50n0822_p0883c13║耶名。又云：第八識名者，八地已上無阿賴名，唯有
X50n0822_p0883c14║異熟識，第七但執異熟識為法。又第八識本無阿
X50n0822_p0883c15║賴耶名，由第七執第八見分為我，令第八得阿賴
X50n0822_p0883c16║耶名，若不執時但名異熟識。第八或名為心者，由
X50n0822_p0883c17║種種法積集種子故名為心，雖受熏持種積集集
X50n0822_p0883c18║起義得名心者，唯自證分也。喻如倉庫能藏諸物，
X50n0822_p0883c19║能持一切種子故，後令種子生起現行，與種子為
X50n0822_p0883c20║依持、生起二因也。即知第八受熏、持種得名心也。
X50n0822_p0883c21║因中持新舊種子，故名為心；果位持舊種一切無
X50n0822_p0883c22║漏種子，故名心也。此亦名持種心。或名質多，此名
X50n0822_p0883c23║有為心。或名牟呼栗多，此云真實心，即是真如，此
X50n0822_p0883c24║是無為心。或名阿陀那，此云執持識，能執持種子
X50n0822_p0884a01║根身生相續義，即是界趣生義，此通一切位。又廣
X50n0822_p0884a02║釋：一、集起名心者，即第八識集諸種子起現行故。
X50n0822_p0884a03║言集諸種子者，即色、心、人、天、三界、有漏、無漏一切
X50n0822_p0884a04║諸法種子，皆是他第八識能集，猶如世間人庫藏。
X50n0822_p0884a05║言起現行故者，為三界、五趣、有漏、無漏一切色、心
X50n0822_p0884a06║等現行，皆從第八識生起，即第八識是能集起，一
X50n0822_p0884a07║切色、心等種子是所集起。今但取能集起名心，今
X50n0822_p0884a08║正取第八心王自證分名集起心。相分是色，見分
X50n0822_p0884a09║是用，證自證分落後邊故。為自證分能集諸法種
X50n0822_p0884a10║子令不散失，復能起諸種現行功能，從無始來更
X50n0822_p0884a11║不間斷，故獨有集起義。即知第八自證分與識中
X50n0822_p0884a12║種子為二因，便是此中集起二義：一、為依持因，即
X50n0822_p0884a13║是集義；二、與力令生起因，即是起義。二、積集名心
X50n0822_p0884a14║者，亦第八識中持諸三界、五趣種子故。第八得名
X50n0822_p0884a15║含藏積集，即第八自證分能持舊種故名積，又能
X50n0822_p0884a16║集新熏故名集。即知積集、集起以解心，第八識獨
X50n0822_p0884a17║名心，為正義故。故云能徧任持世、出世間諸法種
X50n0822_p0884a18║故，是藏識義。即自證分，是能任持、能積集；一切種
X50n0822_p0884a19║子，是所任持、所積集。前七名轉識者，轉為改轉，是
X50n0822_p0884a20║不定義。即三性、三量、三境易脫不定，方名轉識。今
X50n0822_p0884a21║第八唯是一類無記，又唯性境，唯現量故，名不轉
X50n0822_p0884a22║識。又集起名心，亦屬第七轉識。集者，為集前七現
X50n0822_p0884a23║行。言起者，即前七現行各自有力，能熏生新種名
X50n0822_p0884a24║起。且如眼識緣色時，必假同時意識共集熏種，餘
X50n0822_p0884b01║四識亦爾。問：若明了意識與五同緣，所名共集。且
X50n0822_p0884b02║如獨頭意識緣十八界時，不與餘識同緣，亦熏起
X50n0822_p0884b03║種，何有共集之義？答：由第七為所依，第六方轉熏
X50n0822_p0884b04║種，亦名共集。三、緣慮名心者，謂能緣慮自分境故，
X50n0822_p0884b05║即八箇識名能緣慮自分之境。緣謂緣持，慮即思
X50n0822_p0884b06║慮。若緣慮以解心，是通名。前五識唯緣五塵是自
X50n0822_p0884b07║分境，除諸根互用及佛果位。第六識緣十八界及
X50n0822_p0884b08║三世法，并一切有漏、無漏、世、出世間法為自分境。
X50n0822_p0884b09║第七識緣第八見分為自分境。第八識緣三境為
X50n0822_p0884b10║自分境，是頓常緣三境。以第八是常，識境常有故，
X50n0822_p0884b11║不同前六識有間斷所緣境，又非常有。其第八正
X50n0822_p0884b12║義，若欲界繫者，即緣欲界根、身、器界為自分境；若
X50n0822_p0884b13║種子，即通緣三界為自分境。上二界亦爾，只除無
X50n0822_p0884b14║漏種不能緣，以有漏、無漏種不相順故。由是但能
X50n0822_p0884b15║持而不能緣，以持義通，緣義狹。喻如赤眼人把火，
X50n0822_p0884b16║亦如頂上戴物，但持而不緣，只持令不散，不離識
X50n0822_p0884b17║故。
X50n0822_p0884b18║然第八識總有二位（至）鏡智。遍緣一切法故。
X50n0822_p0884b19║又因前說七名，約為二位：一、約因位為有漏位，性
X50n0822_p0884b20║唯無起，相應唯五心所。境但有三，以執受中是種
X50n0822_p0884b21║子、根、身二境，處是器界一境。二、約果位為無漏位，
X50n0822_p0884b22║性唯是善，相應心所增十六數。徧行合別境五，善
X50n0822_p0884b23║十一合二十有一，與一切心恒相應故。既云一切，
X50n0822_p0884b24║即通漏、無漏故。亦有五徧行：常樂證知所觀境故，
X50n0822_p0884c01║與欲相應；於所觀境恒印持故，與勝解相應；於曾
X50n0822_p0884c02║習境恒明記故，與念相應；世尊無有不定心故，與
X50n0822_p0884c03║定相應；於一切法常決擇故，與慧相應；極淨信等
X50n0822_p0884c04║常相應故，與善十一法相應；無染污故，不與根隨
X50n0822_p0884c05║二十六所相應；無散動故，不與不定四所相應。因
X50n0822_p0884c06║果位中皆唯捨受，故云此亦唯與捨受相應。問：因
X50n0822_p0884c07║中非善非惡得與捨受相應，今果中既與善所相
X50n0822_p0884c08║應，何故相應唯與捨受？答：佛果位中雖行一切善，
X50n0822_p0884c09║若空谷答響、春工肖物，平等轉故、無著心故，得與
X50n0822_p0884c10║捨受相應。問：若爾，何故因中唯與徧行相應，果上
X50n0822_p0884c11║復加別境善十一？答：因中唯緣三類性境，故唯五
X50n0822_p0884c12║所；果上能緣一切境，故與別境善十一相應，以大
X50n0822_p0884c13║圓鏡智無法不照、無法不現故。
X50n0822_p0884c14║云何應知此第八識（至）離第八識皆不得有。
X50n0822_p0884c15║三、證有本識，分五：一、總問，二、總答，三、引聖教，四、顯
X50n0822_p0884c16║正理，五、總結。云何應知此第八識離眼等識有別
X50n0822_p0884c17║自體？總問也。聖教正理為定量故，總答也。此第八
X50n0822_p0884c18║識非是世間現量所見之境，唯憑聖言量及以真
X50n0822_p0884c19║正道理而知有之。謂有大乘下，引聖教，分為六段。
X50n0822_p0884c20║今初。阿毗達磨，此云無比法。引此經有二頌：初頌
X50n0822_p0884c21║以能持種生現，義言無始時來界；以能變為身器
X50n0822_p0884c22║執受根身，與一切法為增上緣依，義言一切法等
X50n0822_p0884c23║依；以與有漏流轉法為依持用，故言由此有諸趣；
X50n0822_p0884c24║以與無漏還滅法為依持用，故言及涅槃證得。為
X50n0822_p0885a01║此識自性微細難知，故以因緣依持之作用而顯
X50n0822_p0885a02║示之。先以因緣用顯此識。界是因義，此釋初句，為
X50n0822_p0885a03║第八識從無始至今能持一切漏無漏色心等諸
X50n0822_p0885a04║法種子，又能與漏無漏種子力令生現行，即第八
X50n0822_p0885a05║與一切種子為依，持生起二因，故名為因。依是緣
X50n0822_p0885a06║義，此釋次句，為第八識能變為身器作有情依，與
X50n0822_p0885a07║一切漏無漏現行法而為所依，以能執受五色根
X50n0822_p0885a08║身與前七識現為俱有依故，即第八識能與一切
X50n0822_p0885a09║現行色心等法為增上緣依也。然所以為因者，謂
X50n0822_p0885a10║能執持諸種子故；所以為緣者，與現行法為所依
X50n0822_p0885a11║故。具此二義，故能變為彼及為彼依。云何變？云何
X50n0822_p0885a12║依？謂變器界為根身依，變根身為五識依，變第七
X50n0822_p0885a13║為第六依，故曰即變為彼及為彼依也。且小乘不
X50n0822_p0885a14║信有末那，復立量以示之。立量云：末那意識依俱
X50n0822_p0885a15║有根，轉識攝故，如眼等識。末那意識同是轉識，既
X50n0822_p0885a16║同前五有俱有根，第八理應是識性故，亦應第七
X50n0822_p0885a17║作所依根。前七依八，第八為因，前七為緣；八依第
X50n0822_p0885a18║七，第七為因，第八為緣。是故第八有因緣用。次以
X50n0822_p0885a19║依持用顯此識。由有下，釋第三句。順流轉法，即有
X50n0822_p0885a20║漏位中善惡法也。由第八識持善惡種起現受熏，
X50n0822_p0885a21║故令有情流轉生死。然惑業生皆是流轉，而獨言
X50n0822_p0885a22║趣者，以趣是果，苦樂顯勝，故偏說也。或諸趣言雙
X50n0822_p0885a23║通能所，以惑業是趣之資糧，器具為能趣，亦得趣
X50n0822_p0885a24║名。諸惑下，結。及涅槃下，釋第四句。言順還滅法者，
X50n0822_p0885b01║即一切無漏善法也。有說此證得涅槃，是說能證
X50n0822_p0885b02║得道之人，不說所證涅槃，以涅槃法依無垢識不
X50n0822_p0885b03║依藏識故。或此但說所證，是脩行者尅期求證故。
X50n0822_p0885b04║有義雙說，就能證之道言還，就所證之滅言滅，故
X50n0822_p0885b05║雙說為正也。頌言涅槃，即顯所證之滅；頌言證得，
X50n0822_p0885b06║即顯能證之道。由能下，結。又此頌中下，重釋頌意。
X50n0822_p0885b07║界是自性義，初句是顯自性恒有，次句顯無始來
X50n0822_p0885b08║有此識性能與一切染淨法為總依止，後二句顯
X50n0822_p0885b09║染淨別依止，此以後三分總別。或以後三分三性，
X50n0822_p0885b10║第二句是依它起，第三句是徧計執，第四句是圓
X50n0822_p0885b11║成實。今此下，總結以上所說義。若無第八識，皆不
X50n0822_p0885b12║得成。
X50n0822_p0885b13║即彼經中復作是說（至）非諸轉識有如是義。
X50n0822_p0885b14║此即前經第二頌，前三句顯第八識含藏諸法種
X50n0822_p0885b15║子得阿賴耶名，第四句顯為菩薩乘說。得真見道
X50n0822_p0885b16║方名勝者，由第八識自證分能持種故名種子識，
X50n0822_p0885b17║以能攝藏諸雜染法故名阿賴耶。此第八識非如
X50n0822_p0885b18║數論勝性轉為大等之說，相雖轉變而體是一，果
X50n0822_p0885b19║雖生滅而因常一也。阿賴耶識含藏法種，從種生
X50n0822_p0885b20║現、從現生種，因果二體非即是一，以種屬第八、現
X50n0822_p0885b21║行屬前七故。能依諸法與所依識俱生俱滅非即
X50n0822_p0885b22║是異，以因滅果生、果生因滅故，故異邪執能顯正
X50n0822_p0885b23║理。與雜下，約三藏釋，解見前文。已入下，次釋第四
X50n0822_p0885b24║生，便繫屬彼故。亦如磁毛石吸鐵，鐵如父母精血
X50n0822_p0885c01║二點，第八識如磁毛石一剎那間便攬而住，同時
X50n0822_p0885c02║根塵等種從自識中亦生現行，名為執取結生。故
X50n0822_p0885c03║雜集論云：相續力者，有九種命終心與自體愛相
X50n0822_p0885c04║應，於三界中各令欲、色、無色界生相續。謂從欲界
X50n0822_p0885c05║沒還生欲界者，即以欲界自體愛相應命終心結
X50n0822_p0885c06║生相續；若生色、無色界者，即以色、無色界自體愛
X50n0822_p0885c07║相應命終心結生相續。如是從色、無色界沒，若即
X50n0822_p0885c08║生彼、若生餘處，有六種心，如其所應盡當知。又此
X50n0822_p0885c09║自體愛唯是俱生不了所緣境有覆無記性攝，而
X50n0822_p0885c10║能分別我自體生差別境界。由此勢力，諸異生輩
X50n0822_p0885c11║今無間中有相續。未離欲聖者亦爾，臨命終時乃
X50n0822_p0885c12║至未至不明了想位，其中能起此愛現行，然能了
X50n0822_p0885c13║別以對治力之所攝伏。已離欲聖者對治力強故，
X50n0822_p0885c14║雖未永斷，然此愛不復現行，彼由隨眠勢力令生
X50n0822_p0885c15║相續。中有初相續剎那唯無覆無記，以是異熟攝
X50n0822_p0885c16║故。從此已後，或善、或不善、或無記，隨其所應除彼
X50n0822_p0885c17║沒心，以中有沒心常是染污，猶如死有。生有相續
X50n0822_p0885c18║心剎那亦唯無覆無記。若諸菩薩願力受生者，命
X50n0822_p0885c19║終等心當知一切一向是善。由此執持三義故名
X50n0822_p0885c20║句。得真現觀者，現觀有六，謂思、信、戒、智諦、邊智諦。
X50n0822_p0885c21║究竟現觀，地前名似、地上名真，即菩薩見道後所
X50n0822_p0885c22║起根本後得智也。得此智已，能證能解阿賴耶識
X50n0822_p0885c23║方名勝者，世尊正為彼說此識。或地前亦名勝者，
X50n0822_p0885c24║資糧位中已能信解唯識性相，發起最勝猛利樂
X50n0822_p0886a01║欲，希求見道轉依，世尊亦為彼說非轉識等。有如
X50n0822_p0886a02║是義，結顯頌中唯詮第八。
X50n0822_p0886a03║解深密經亦作是說（至）唯第八識有如是相。
X50n0822_p0886a04║此第三解深密經偈。阿陀那者，此云執持。執持有
X50n0822_p0886a05║三：一執持諸法種子令不散失，二執持色根及根
X50n0822_p0886a06║依處（即身即浮塵根）令不爛壞。三執取結生相續者，即有
X50n0822_p0886a07║情於中有身臨末位，第八識初一念受生時，有執
X50n0822_p0886a08║取結生相續義。結者繫也屬也，於母腹中一念受
X50n0822_p0886a09║此識為阿陀那。言無性者，不信第八為諸法自性
X50n0822_p0886a10║故，若無第八即無佛性，故名無性闡提也。西天外
X50n0822_p0886a11║道由不信此識為諸法本，或執冥性、或執大有性、
X50n0822_p0886a12║或執常性、或執斷性，為此漂蕩令不出離故、不能
X50n0822_p0886a13║窮其底，故名甚深。趣寂聲聞不達其相，計六識三
X50n0822_p0886a14║毒為諸法本，為此沉溺而不覺知故、不能通達，故
X50n0822_p0886a15║曰甚細。是一切法真實種子下，釋第二句。緣擊便
X50n0822_p0886a16║生者，如眼識九緣生等。經云：廣慧！阿陀那識為依
X50n0822_p0886a17║止、為建立故，六識身轉，謂眼識、耳鼻舌身意識。此
X50n0822_p0886a18║中有識眼及色為緣生眼識，與眼識俱隨行同時
X50n0822_p0886a19║同境，有分別意識轉；有識耳鼻舌身及聲香味觸
X50n0822_p0886a20║為緣，生耳鼻舌身識，與耳鼻舌身識俱隨行，同時
X50n0822_p0886a21║同境有分別意識轉。廣慧！若於爾時一眼識轉，即
X50n0822_p0886a22║於此時唯有一分別意識與眼識同所行轉；若於
X50n0822_p0886a23║爾時二三四五諸識身轉，即於此時唯有一分別
X50n0822_p0886a24║意識與五識身同所行轉。廣慧！譬如大暴水流，若
X50n0822_p0886b01║有一浪生緣現前唯一浪轉，若二若多浪生緣現
X50n0822_p0886b02║前有多浪轉，然此暴水自類恒流無斷無盡。又如
X50n0822_p0886b03║善淨鏡面，若有一影生緣現前唯一影起，若二若
X50n0822_p0886b04║多影生緣現前有多影起，非此鏡面轉變為影，亦
X50n0822_p0886b05║無受用減盡可得。如是廣慧！由似暴流阿陀那識
X50n0822_p0886b06║為依止為建立故，若於爾時有一眼識生緣現前，
X50n0822_p0886b07║即於此時一眼識轉；若於爾時乃至有五識身生
X50n0822_p0886b08║緣現前，即於此時五識身轉。凡即無性下，釋後二
X50n0822_p0886b09║句，頌凡愚對前勝者說。無性云：懷我見者不為開
X50n0822_p0886b10║示，恐彼分別計執為我，何容彼類分別彼類？分別
X50n0822_p0886b11║計執窮生死際，行相一類無改易故，唯第八識有
X50n0822_p0886b12║如是相。總結頌意唯詮八識。
X50n0822_p0886b13║入楞伽經亦作是說（至）如增壹等至教量攝。
X50n0822_p0886b14║四、引入楞伽經頌。即牒上意而言第八如海。外境
X50n0822_p0886b15║界風飄動心海，恒起種種轉識波浪。然則波相有
X50n0822_p0886b16║間斷，海水常相續；轉識有間斷，第八恒相續。故知
X50n0822_p0886b17║別有如海藏識也。以眼等識轉易間斷，不能為作
X50n0822_p0886b18║諸識依止，無如大海恒相續轉起識浪義故。此等
X50n0822_p0886b19║無量大乘經中下，總顯聖教量。散見不一，何止前
X50n0822_p0886b20║來所引數偈。諸大乘經皆順無我而違我執，避流
X50n0822_p0886b21║轉而趨還滅，讚三寶而訶外道，表五蘊、十二處、十
X50n0822_p0886b22║八界而遮二十五諦、六句義等。是大乘法理無顛
X50n0822_p0886b23║倒，樂大乘者方許開示。不但大乘，如小乘部中增
X50n0822_p0886b24║一等經皆至教量攝，亦密言說此名阿賴耶，詳見
X50n0822_p0886c01║下文。為小乘不信有阿賴耶故，委曲開導如此立
X50n0822_p0886c02║量，云諸大乘經至教量攝，契經攝故，如增一等。
X50n0822_p0886c03║又聖慈氏以七種因（至）極成有無。有對治異文故。
X50n0822_p0886c04║五引慈氏七因，既引現在釋迦，又引未來慈氏，以
X50n0822_p0886c05║證大乘是佛所說。一先不記者，謂小乘人說大乘
X50n0822_p0886c06║經不是佛說，佛滅度後有餘人為壞小乘正法故
X50n0822_p0886c07║說此大乘。慈氏破云：何故世尊先不授記？言諸可
X50n0822_p0886c08║怖事者，佛於經中說：末法世時有諸魔王，入我法
X50n0822_p0886c09║中著我袈裟，破我正法法必盡滅。諸如是等佛先
X50n0822_p0886c10║授記。若大乘經是佛滅後壞法者說，何故不同諸
X50n0822_p0886c11║可怖事預先記別？二本俱行者，大乘小乘被二等
X50n0822_p0886c12║機本俱流行，機既有二乘何唯一？何許小乘是佛
X50n0822_p0886c13║所說，獨言大乘不是佛語？三非餘境者，謂大乘教
X50n0822_p0886c14║唯大根器智慧人知，非餘人境界故，不為彼說說
X50n0822_p0886c15║亦不信。四應極成者，今佛餘佛同一佛故。若謂大
X50n0822_p0886c16║乘是餘佛說，非今本師釋迦佛說，則大乘經是佛
X50n0822_p0886c17║所說，其理極成無容異議。五有無有者，若許有大
X50n0822_p0886c18║乘，應信此經是佛所說，離此等經別求大乘不可
X50n0822_p0886c19║得故。若無大乘，小乘亦無。所以者何？以離大乘無
X50n0822_p0886c20║成佛理，誰出于世說大小乘？故許小乘是佛所說
X50n0822_p0886c21║非大乘教，理不應然。六能對治者，智有二：曰如理
X50n0822_p0886c22║如量、曰根本後得、曰一切道種。如理根本道種即
X50n0822_p0886c23║無分別智，如量後得一切即有分別智。無分別智
X50n0822_p0886c24║不依於心、不緣外境，了一切法皆是真如，境智無
X50n0822_p0887a01║異，故依大乘勤修行者乃能引得此智，此時起時
X50n0822_p0887a02║乃能正對治根隨煩惱，非佛所說其孰能之？七義
X50n0822_p0887a03║異文者，大乘所說理趣幽深淺涉其文，未了其義
X50n0822_p0887a04║遽生誹謗謂非佛語，此則愚者之咎耳。莊嚴論有
X50n0822_p0887a05║頌，即頌此七義：先不記是第一因，俱行是第二因，
X50n0822_p0887a06║非餘所行境是第三因，極成是第四因，有無有是
X50n0822_p0887a07║第五因，對治是第六因，異文故是第七因。
X50n0822_p0887a08║餘部經中亦密意說（至）定唯顯此阿賴耶識。
X50n0822_p0887a09║六、引小乘四部密意說者，恐彼分別起執，故暗指
X50n0822_p0887a10║而不顯言。今論主標出，皆是此第八識。大眾部是
X50n0822_p0887a11║小乘經中部名，阿笈摩是大眾部中經名。此經言
X50n0822_p0887a12║根本識，即是第八識。言根本者，依此識而生眼識
X50n0822_p0887a13║等，如依樹根而有莖有條有葉故。非意識能為眼
X50n0822_p0887a14║識等所依止，以不恒故，不能為根生莖等故。二、上
X50n0822_p0887a15║座部說有有分識，便是第八識。此有分識體常不
X50n0822_p0887a16║間斷，徧三界有，故曰三有。分者因義，即三有之因
X50n0822_p0887a17║皆由此識。三、化地部中說有窮生死蘊，即是第八
X50n0822_p0887a18║識（蘊有三種：一者一念頃蘊，謂一剎那有生滅法；二者一期生蘊，謂乃至死恒隨轉法；三者窮生死蘊，
X50n0822_p0887a19║謂乃至得金剛喻定恒隨轉法）。緣此第八，徧三界九地，恒常有故。
X50n0822_p0887a20║但有生死處，即常徧為依，直至大乘金剛心末煩
X50n0822_p0887a21║惱盡時方捨，故名窮生死蘊。謂色界無色蘊故，不
X50n0822_p0887a22║窮生死；受想滅故，受想不窮生死；不相應行離此
X50n0822_p0887a23║色心不可得故，行蘊不窮生死。然則窮生死蘊，捨
X50n0822_p0887a24║第八而誰耶？四、一切有部說此識名阿賴耶，有愛、
X50n0822_p0887b01║樂、欣、喜四種。阿賴耶謂第七、末那、貪。彼第八總別
X50n0822_p0887b02║緣，彼為三世境立此四名。愛是總緣，餘三別緣，謂
X50n0822_p0887b03║樂過去我、欣現在我、喜未來我。謂此第七與彼第
X50n0822_p0887b04║八，有情如此故認假為真，念念貪著為真愛處，
X50n0822_p0887b05║決不執取五蘊為真愛樂。以生苦處者，雖於自蘊
X50n0822_p0887b06║極生厭逆，而於自我未甞捨離，故知所厭在蘊、所
X50n0822_p0887b07║愛在我。五欲亦非真愛著處，為生初禪者不愛五
X50n0822_p0887b08║欲而愛我故。樂受亦非真愛著處，以脩四禪具靜
X50n0822_p0887b09║慮者，雖離妙樂如棄雜毒，然猶愛我，勿令彼樂染
X50n0822_p0887b10║汙於我故。身見亦非真愛著處，謂初果以至三果，
X50n0822_p0887b11║斷分別惑身見不生，未盡思惑猶執內我故。轉識
X50n0822_p0887b12║亦非真愛著處，謂脩滅盡定者，雖厭前七猶執我
X50n0822_p0887b13║故。色身亦非真愛著處，無色界中雖不愛色亦愛
X50n0822_p0887b14║我故。不相應行亦非真愛樂處，無實體故。問云：現
X50n0822_p0887b15║見有情愛著諸蘊及樂五欲等，何非愛處？答：是依
X50n0822_p0887b16║蘊等愛阿賴耶，非愛蘊也。如人愛著其家以為我
X50n0822_p0887b17║家，其家火焚棄之而走，為愛其身。此亦如是，五取
X50n0822_p0887b18║蘊等俱餘師所執，故歷破之。陳譯攝論云：復有餘
X50n0822_p0887b19║師，執是如來說世間喜樂阿棃耶。如前所說，此中
X50n0822_p0887b20║有五取陰說名阿棃耶。復有餘師，執樂受與欲相
X50n0822_p0887b21║應說名阿黎耶。復有餘師，執身見說名阿黎耶。如
X50n0822_p0887b22║此等諸師迷阿黎耶，由阿含及脩得，是故作如此
X50n0822_p0887b23║執。由隨小乘教及行，是師所立義不中道理。若有
X50n0822_p0887b24║人不迷阿黎耶，約小乘名成立此識，其義最勝。云
X50n0822_p0887c01║何最勝？若執取蘊名阿黎耶，於惡趣隨一道中，一
X50n0822_p0887c02║向苦受處於彼受生，此取陰最可惡逆。是取陰中
X50n0822_p0887c03║一向非可愛，眾生喜樂不應道理。何以故？彼中眾
X50n0822_p0887c04║生恒願取陰斷絕不生。若是樂受與欲相應，從第
X50n0822_p0887c05║四定乃至上界皆無此受。若人已得此受，由求得
X50n0822_p0887c06║上界則生厭惡，是故眾生於中喜樂不稱道理。若
X50n0822_p0887c07║是身見正法內人，信樂無我非其所愛，於中不生
X50n0822_p0887c08║喜樂。此阿棃耶識，眾生心執為自內我，若生一向
X50n0822_p0887c09║苦受道中，其願苦陰永滅不起。阿梨耶識我愛所
X50n0822_p0887c10║縛故，不曾願樂滅除自我。從第四定以上受生眾
X50n0822_p0887c11║生，雖復不樂有欲樂受，於阿梨耶識中是自我愛
X50n0822_p0887c12║隨逐不離。復次正法內人，雖復願樂無我違逆身
X50n0822_p0887c13║見，於阿梨耶識中亦有自我愛。由此愛著處名比
X50n0822_p0887c14║度，諸師執名義不相稱。若取此名比度，第一名義
X50n0822_p0887c15║相稱故，引彼所立名成立本識，則為最勝。通上三
X50n0822_p0887c16║引聖教竟。
X50n0822_p0887c17║已引聖教，當顯正理。
X50n0822_p0887c18║結上起下。四、顯正理。分十一：一、持種心。二、異熟心。
X50n0822_p0887c19║三、界趣生體。四、有執受。五、壽煖識。三、六生死時有
X50n0822_p0887c20║心。七、引緣起依。八、引識食。九、引滅定有心。十、引染
X50n0822_p0887c21║淨心。十一、總結。
X50n0822_p0887c22║謂契經說雜染清淨（至）故持種心理應別有。
X50n0822_p0887c23║一、持種心，分二：一、出正義，二、破執。今初。雖謂顯理，
X50n0822_p0887c24║亦引經中佛所說義。以理比量，故引經說集起名
X50n0822_p0888a01║心之義。謂經言集起者，集有漏、無漏種子，起染、淨
X50n0822_p0888a02║現行，故名為心。若無第八，彼經所說持種之心不
X50n0822_p0888a03║應有故。為轉識間斷，不當契經所說心義。立量云：
X50n0822_p0888a04║前七轉識是有法，非可熏習，不能持種。是宗因云：
X50n0822_p0888a05║在滅定等有間斷故，根等作意、善等類別易起脫
X50n0822_p0888a06║故，不堅住故，喻如電光。言滅定等者，等取五位無
X50n0822_p0888a07║心。言根、境、作意者，生識之緣各別。言善等、類別者，
X50n0822_p0888a08║善、惡等性亦別。由類各別故，易起、易脫。又以各別
X50n0822_p0888a09║故，六種轉識不定俱生；不俱生故，無定相應；無相
X50n0822_p0888a10║應故，何有能熏、所熏？焉能持種耶？唯第八識常無
X50n0822_p0888a11║間斷，堅住可熏，契彼經言持種心義。立量云：此第
X50n0822_p0888a12║八識是有法，是可熏性。是宗因云：一類堅住恒無
X50n0822_p0888a13║間斷故，喻如苣蕂等。一類簡類別，無間斷簡有間
X50n0822_p0888a14║斷，恒簡易脫，堅住簡不堅住。次總推。若無第八受
X50n0822_p0888a15║熏，則彼所起染淨現行，不熏成種。既無種子，則應
X50n0822_p0888a16║所起現行之功，竟成虗棄。何以故？以無第八受熏
X50n0822_p0888a17║故。若前七不能熏，第八不受熏，則無因種。既無因
X50n0822_p0888a18║種，亦無現果，所起染淨，是無因生。與彼外道自然
X50n0822_p0888a19║之執，何以異哉？次推色不相應不能持種。立量云：
X50n0822_p0888a20║色不相應，非所熏習，不能持種，非心性故，如聲光
X50n0822_p0888a21║等。以色法非情，不相應假法故。次推轉識心所不
X50n0822_p0888a22║能持種。立量云：轉識相應諸心所法是有法，不能
X50n0822_p0888a23║持種受熏，是宗因，云易脫起故，不自在故，非心性
X50n0822_p0888a24║故，喻如識間斷所，亦如王易脫起故。既名心所，無
X50n0822_p0888b01║自在義，又非心體，如何能持種受熏耶？四者既不
X50n0822_p0888b02║能持種，則持種之別有心，其理明矣。
X50n0822_p0888b03║有說六識無始時來（至）故彼亦無能持種義。
X50n0822_p0888b04║二破異執分四：一破執第六為所熏。蓋小乘執前
X50n0822_p0888b05║六識及彼貪等煩惱前後分位熏習成種，不由第
X50n0822_p0888b06║八也。先敘計。言依根境等前後分位者，謂前六識
X50n0822_p0888b07║別別所依、別別所緣、別別作意及煩惱隨煩惱等，
X50n0822_p0888b08║前後各有分位不相雜亂，事雖轉變而類無別。是
X50n0822_p0888b09║所熏習能持種子者，謂雖作意煩惱隨煩惱等熏
X50n0822_p0888b10║習諸識，見色聞聲各各不同，而諸識類前後是一
X50n0822_p0888b11║無有差別，是則煩惱等為能熏、識類為所熏亦能
X50n0822_p0888b12║持種，由斯染淨因果皆得成就，何要建立第八受
X50n0822_p0888b13║熏持種？彼言無義下，論主辯破。先約假實破。言汝
X50n0822_p0888b14║所謂識類者，實耶？假耶？實則同於外道（以彼執冥性勝性皆
X50n0822_p0888b15║實有故），假則便無勝用，豈有假法能持實種？故攝論
X50n0822_p0888b16║云：若立眼識貪等煩惱及隨煩惱俱生俱滅，此由
X50n0822_p0888b17║彼熏成種非餘。即此眼識若已謝滅，餘識所間如
X50n0822_p0888b18║是熏習，熏習所依皆不得等。次約三性破。初破善
X50n0822_p0888b19║惡立量云：若此識類善不善性應不受熏，許有記
X50n0822_p0888b20║故，喻如擇滅。如何受熏？以諸擇滅揀擇善惡故。若
X50n0822_p0888b21║無記性者，此六識身必起善惡，善惡起時無記心
X50n0822_p0888b22║斷，類亦應斷，如何受熏？不可謂事雖善惡而類可
X50n0822_p0888b23║無記也。類可無記應是別類，若是別類必同別事，
X50n0822_p0888b24║何成所熏？能熏所熏類必同故。三約間斷破。若謂
X50n0822_p0888c01║識類可能持種至無心位，六種轉識皆已間斷，此
X50n0822_p0888c02║類定無，將何持種？誰為受熏？四、約漏無漏破。若謂
X50n0822_p0888c03║識類能受熏者，應阿羅漢熏成有漏，諸異生性熏
X50n0822_p0888c04║成無漏，以不立第八聖凡皆同無記識類故。立量
X50n0822_p0888c05║云：阿羅漢心受諸染熏，類無記故，如異生心。又異
X50n0822_p0888c06║生心受無漏熏，類無記故，如阿羅漢。五、約根識互
X50n0822_p0888c07║熏破。若謂識類無別，則眼等六根例眼等識應互
X50n0822_p0888c08║相熏。攝論云：若謂此識種類如是雖不相應，然同
X50n0822_p0888c09║識類亦得相熏。如是例餘，應成過失。謂餘種類例
X50n0822_p0888c10║亦應爾，以眼等根同淨色類，亦應展轉更互相熏。
X50n0822_p0888c11║此意說言：眼耳兩根同有淨法，二淨展轉應互相
X50n0822_p0888c12║熏，餘亦如是。然汝不許，雖同淨法，異相續故，不得
X50n0822_p0888c13║相熏。識亦應爾，雖同識類，何得相熏？六、約事類前
X50n0822_p0888c14║後破。若謂事類前念熏於後念成互熏者，理亦不
X50n0822_p0888c15║然，以彼二念不俱有故。既不俱有，非定相應，猶如
X50n0822_p0888c16║他念與自念隔，無有能熏及所熏性，以能熏、所熏
X50n0822_p0888c17║必俱時故。攝論云：譬喻論師欲令前念熏於後念，
X50n0822_p0888c18║為遮彼故，說言二念不得俱有，無二剎那一時而
X50n0822_p0888c19║有俱生俱滅熏習性故。釋曰：眼識不得熏習眼識。
X50n0822_p0888c20║何以故？一時中二眼識不得並生。若不並生，則無
X50n0822_p0888c21║俱滅，故熏習義不成。是故眼識等不為欲等大小
X50n0822_p0888c22║諸惑所熏，亦不為同類識所熏。立量云：六識事類
X50n0822_p0888c23║非互相熏，前後二念不俱有故，喻如隔念。汝執六
X50n0822_p0888c24║識俱時而轉，為所熏性？為能持種？由前理趣，皆不
X50n0822_p0889a01║得成。
X50n0822_p0889a02║有執色心自類無間（至）非所熏習。前已說故。
X50n0822_p0889a03║二、破經部師執色心前後自類相生不由第八。先
X50n0822_p0889a04║敘計。謂彼執言：從前剎那色能為種子，後剎那色
X50n0822_p0889a05║因彼而生；前剎那心能為種子，後剎那心及相應
X50n0822_p0889a06║法因彼而生。此中因果義立，不必受熏，何用復執
X50n0822_p0889a07║阿賴耶識為諸法因？故先所說集起名心為染淨
X50n0822_p0889a08║種，為證不成。先斥次破。種從熏習而得生長，自類
X50n0822_p0889a09║既無能所熏義，即無種子現行可得，如何可執前
X50n0822_p0889a10║為後種？若無種子，則間斷者應不更生。如無色界
X50n0822_p0889a11║沒色復生時，前色種子能生後色，理不得成，色久
X50n0822_p0889a12║斷滅無色種故。從無想沒想心生時，及滅定等出
X50n0822_p0889a13║心生時，前心種子能生後心，皆不應理，以久斷滅
X50n0822_p0889a14║無心種故。若執前剎那色心為種子，能生後剎那
X50n0822_p0889a15║色心，二乘羅漢應無後蘊，終不能得無餘涅槃，色
X50n0822_p0889a16║心兩因永斷盡故。由彼不以八識為種，而以死位
X50n0822_p0889a17║色心為後種故。死位既無，色心以何為種而生後
X50n0822_p0889a18║蘊？其誰復證無餘涅槃？殊不知前色望後色，前心
X50n0822_p0889a19║望後心，容有等無間，無有因緣也。亦不應執色心
X50n0822_p0889a20║二法展轉互為種生，色法不能熏心種，心法不能
X50n0822_p0889a21║熏色種，如前根識等不互熏故。
X50n0822_p0889a22║有說三世諸法皆有（至）一切因果皆不得成。
X50n0822_p0889a23║三、破薩婆多部所執。三世諸法皆是實有，為因果
X50n0822_p0889a24║性。過去諸法能感為因，現在諸法所赴為果；現在
X50n0822_p0889b01║能感為因，未來所赴為果。三世因果自然感赴，何
X50n0822_p0889b02║勞別執第八持種？大乘難云：若無第八能持種者，
X50n0822_p0889b03║何故經說集起名心能持種子？故此答云：經說心
X50n0822_p0889b04║為種子者，以彼能生染淨諸法勢力最強，故說心
X50n0822_p0889b05║能持種。先斥，次立。量破云：過去未來非真實有，非
X50n0822_p0889b06║常現故，如空華等。又量云：過去未來非因緣性，無
X50n0822_p0889b07║作用故，如空華等。既過未不屬現在，又非常法，又
X50n0822_p0889b08║無能生之用，豈可執為親生種子而生諸法？故知
X50n0822_p0889b09║若無第八持種，則剎那生滅不相關涉，一切因果
X50n0822_p0889b10║何由得成？
X50n0822_p0889b11║有執大乘遣相空理（至）彼心即是此第八識。
X50n0822_p0889b12║四、破一類大乘菩薩執破相宗空理，撥無第八識。
X50n0822_p0889b13║似比量者，即非量也。論主破云：眾生著相，迷真實
X50n0822_p0889b14║理，佛說空法，遣彼着心。愚者不知，為對治故，執遣
X50n0822_p0889b15║相空為究竟法，依似比量，不能正解，撥無此識及
X50n0822_p0889b16║一切法，違害前引諸大乘經，便謂無能斷之智，無
X50n0822_p0889b17║所斷之惑，無所證之果，無能脩之因，但有言說，都
X50n0822_p0889b18║不可得。豈不違害聖教，成大邪見？何以故？以外道
X50n0822_p0889b19║毀因謗果，亦不謂全無，如兔角然，但執因果非是
X50n0822_p0889b20║實有。若謂生死涅槃一切諸法皆非實有，菩薩不
X50n0822_p0889b21║應為斷幻化生死，勤集夢影資糧，期證空花佛果。
X50n0822_p0889b22║譬如有人欲除幻敵，用石女兒以為軍旅，誰有智
X50n0822_p0889b23║者行此事耶？故應下，勸。信宗鏡云：不達真異熟正
X50n0822_p0889b24║唯識人，多執俗有真無，強生異見，不知諸佛密意，
X50n0822_p0889c01║執遣相空理以為究竟。此乃破徧計情執，是護過
X50n0822_p0889c02║遮詮，便撥依他圓成，悉作空花之相。若無依圓本
X50n0822_p0889c03║識及一切法，皆則無體，既非實有，成大邪見。
X50n0822_p0889c04║又契經說有異熟心（至）彼心即是此第八識。
X50n0822_p0889c05║二、異熟心：前持種心約因，此異熟心約果。異熟心
X50n0822_p0889c06║即第八識，謂前世中以善、不善為因，招感得今生
X50n0822_p0889c07║第八異熟心是果。先引經證；若無下，次立第八為
X50n0822_p0889c08║異熟心；謂眼下，次破眼等非異熟心。立量云：眼等
X50n0822_p0889c09║諸識非異熟心，有間斷故，非一切時是業果故，如
X50n0822_p0889c10║電光等。又立量云：異熟不應斷而復續，無斯事故，
X50n0822_p0889c11║猶如命根。命根既非斷而復續，異熟可知。問：眼等
X50n0822_p0889c12║六識亦有一分善惡滿業所招，名為滿果，是別報
X50n0822_p0889c13║主，何非異熟？立量答云：眼等六識業所感者，是有
X50n0822_p0889c14║法，是異熟生，非真異熟，是宗因云，非恒續故，喻如
X50n0822_p0889c15║聲等。故知定有真異熟心酬牽引業，為總報主，徧
X50n0822_p0889c16║而無斷，內變為身，外變為器，作有情依，令諸有情
X50n0822_p0889c17║內依根身，外依器界。身器離心，理非有故。若無此
X50n0822_p0889c18║心，誰變身器？不相應法無有實體故不可變，諸轉
X50n0822_p0889c19║識等非恒有故亦不可變。若無此心，復依何法恒
X50n0822_p0889c20║立有情不相應行？意指命根及眾同分。下約身受
X50n0822_p0889c21║推破。又諸異生若在定中無思慮時，身便輕安則
X50n0822_p0889c22║生樂受；若不在定有別思慮，身便勞損則生苦受。
X50n0822_p0889c23║然令此身生苦樂受，皆由第八執受此身。若無第
X50n0822_p0889c24║八執受此身，彼位如何有此身受？不應在定後時
X50n0822_p0890a01║身有怡適，不定後時身有勞損。以除佛之外，其餘
X50n0822_p0890a02║在善不善位者，必應現有真異熟心持此身故。恐
X50n0822_p0890a03║彼難云：若爾，佛起善心等位，必應現起真異熟心，
X50n0822_p0890a04║方生怡適輕安身受。故此釋云：如許佛有起異熟
X50n0822_p0890a05║時，即非是佛，是有情攝，以金剛道後異熟已空故。
X50n0822_p0890a06║佛無垢識能持身受，此不說者，非所急故。由是下
X50n0822_p0890a07║結成前義。
X50n0822_p0890a08║又契經說有情流轉（至）故知別有此第八識。
X50n0822_p0890a09║三界趣生體。前明因果相酬，此言趣生之體，以有
X50n0822_p0890a10║因果必有體，故次言之。先引經證。若無下，次立第
X50n0822_p0890a11║八是趣生體。謂要下，次推前七非趣生體，謂第八
X50n0822_p0890a12║識為三界九地五趣四生之體。若無此識，即一切
X50n0822_p0890a13║有情不應有故。然趣生體要具四義：一、實有，二、恒，
X50n0822_p0890a14║三、徧，四、無雜。第八具上四義，可立正實趣生。言無
X50n0822_p0890a15║雜者，彼此異熟不相濫故。若無具足四義真異熟
X50n0822_p0890a16║法為趣生體而立餘識，則趣生體應皆混雜。如住
X50n0822_p0890a17║人趣胎生法中，忽起他趣餘生法故。次推色法非
X50n0822_p0890a18║趣生體。諸異熟色者，是第六善惡業所感無記異
X50n0822_p0890a19║熟果色，及前五識中一分善惡業所感無記果色，
X50n0822_p0890a20║皆不徧趣生，以無色界無彼色故。次推二善非趣
X50n0822_p0890a21║生體。諸生得善者，謂先脩習為因緣故，後於此中
X50n0822_p0890a22║生便即得，名俱生善。不待脩成，性中本具故。（仁王護國
X50n0822_p0890a23║般若經云：眾生識初一念異木石，生得善，生得惡。惡為無量惡識本，善為無量善識本。集論二中說十三
X50n0822_p0890a24║善法：一、自性善，即信等十一心所，乃至十三等流善等。今生得善，即第七生得善也。何等生得善？謂即彼
X50n0822_p0890b01║諸善法，由先串習故，感得如是報。由此自性，即於是處不由思惟，任運樂住。）業所感善
X50n0822_p0890b02║者，是過去脩善業所感者。此二種善雖徧趣生，亦
X50n0822_p0890b03║無雜亂，但有間斷，而非一類恒有，亦非趣生。不相
X50n0822_p0890b04║應行是假立故，無實有義。唯異熟心心所具四義
X50n0822_p0890b05║故，是正實趣生也。此下推出趣生之體。若無此異
X50n0822_p0890b06║熟法為趣生體者，生無色界起染善心皆同佛果，
X50n0822_p0890b07║應非趣生，以無異熟趣生體故。攝論云：生無色界
X50n0822_p0890b08║若離異熟，染污善心應無種子，染汙善心應無依
X50n0822_p0890b09║持（染污善心者，謂能愛味名為染污，有等至故名為善也）。又即於彼（於無色界），若
X50n0822_p0890b10║出世心（謂無漏心）正現在前（謂生無漏），餘世間心（謂有漏）皆滅
X50n0822_p0890b11║盡故（一切永滅），爾時便應滅離彼趣（彼趣所攝異熟無故，不由功用，自然
X50n0822_p0890b12║應得無餘涅槃能治現前，一切所治皆永斷故）。設許有趣生體攝有漏種
X50n0822_p0890b13║子生無色者，忽於有漏心中發起無漏，彼世間心
X50n0822_p0890b14║爾時皆滅，則彼無色趣生之體不由功用，便應捨
X50n0822_p0890b15║離，自然證得無餘涅槃，所攝異熟空故。若許無色
X50n0822_p0890b16║空異熟識者，便違唯佛一人無趣生體。若不立異
X50n0822_p0890b17║熟為趣生體，既犯前不徧不恒等失，又犯無色無
X50n0822_p0890b18║趣生失。若立異熟，諸失皆無。由此理故，佛非趣生。
X50n0822_p0890b19║所以者何？佛無異熟無記法故。亦非界攝。所以者
X50n0822_p0890b20║何？界是有漏，如來諸漏已永盡故。界因界果是苦
X50n0822_p0890b21║集諦，世尊已捨苦集諦故。界是因義，即有漏種、諸
X50n0822_p0890b22║戲論種，佛永斷故。是故如來不屬趣生，其餘皆是
X50n0822_p0890b23║趣生體攝。故知下結成前義。
X50n0822_p0890b24║又契經說有色根身（至）彼心即是此第八識。
X50n0822_p0890c01║四、有執受。趣生無雜，由有執受，故次言之。先引經
X50n0822_p0890c02║證。若無下，次立第八為執受心。謂有色界中有情，
X50n0822_p0890c03║有五色根及內五塵，是第八親相分，唯第八識能
X50n0822_p0890c04║執受。若是餘識，即無此能。五色根者，勝義根也。彼
X50n0822_p0890c05║依處者，浮塵根也。過去、未來已滅未生，故無執受。
X50n0822_p0890c06║唯現在世有實體故，定有執受。有執受故，決定應
X50n0822_p0890c07║有能執受心。先推異熟是能執受。唯異熟心是由
X50n0822_p0890c08║先世善、惡二業所招引者，是無記性，非善、染等，故
X50n0822_p0890c09║於善、惡趣中一類能徧相續執受有色根身。眼等
X50n0822_p0890c10║轉識無執受義。為有難云：佛無異熟，諸佛色根應
X50n0822_p0890c11║非執受。故又釋云：此無如是義之言，意顯眼等轉
X50n0822_p0890c12║識皆無一類等義，非顯能執受唯異熟心。以諸如
X50n0822_p0890c13║來無漏色身有無垢識能執受故，故執受名通一
X50n0822_p0890c14║切位。若爾，何故前云唯異熟心一類能徧相續執
X50n0822_p0890c15║受有色根身？釋云：然有漏身唯異熟心是能執受，
X50n0822_p0890c16║故契經中作如是說。以契經為有漏說，非無漏故，
X50n0822_p0890c17║非謂諸佛無漏色身無執受也。次立量破轉識無
X50n0822_p0890c18║執受義。立量云：諸轉識等不能執受有漏色身，現
X50n0822_p0890c19║緣起故，如風聲等。現緣起者，假現在緣而得生起，
X50n0822_p0890c20║謂眼識九緣等。次破三性非執受。立量云：彼善染
X50n0822_p0890c21║等不能執受有漏色身，非業引故，如非擇滅。以三
X50n0822_p0890c22║性是自力招，非業所引，正如非擇滅。無為是自性
X50n0822_p0890c23║清淨，非由智力斷惑所顯。三、破異熟生非執受。立
X50n0822_p0890c24║量云：異熟生者，不能執受有漏色身，非異熟故，非
X50n0822_p0891a01║遍依故，不相續故，如電光等。四、破心所非執受。立
X50n0822_p0891a02║量云：諸心所法不能執受，與諸心識定相應故，喻
X50n0822_p0891a03║如唯識。轉識既不能執受，轉識心所亦不能執受
X50n0822_p0891a04║故。五、破色與不相應行亦非執受。立量云：諸有色
X50n0822_p0891a05║根不相應行不能執受有色根身，無所緣故，如虗
X50n0822_p0891a06║空等。無所緣者，以彼色根不相應行非能緣心故，
X50n0822_p0891a07║不能緣所緣。不能緣所緣，安能執受故？應下，結顯。
X50n0822_p0891a08║彼經說執受心，即是第八
X50n0822_p0891a09║又契經說壽煖識三（至）彼識即是此第八識。
X50n0822_p0891a10║五壽煖識三言，不但持根身且持壽煖，故次言之。
X50n0822_p0891a11║先引經證，若無下次立第八是持壽煖識。壽煖識
X50n0822_p0891a12║三者，據小乘釋。壽者謂出入息，即風大也。煖者即
X50n0822_p0891a13║火大，謂業持火大地大等色而不壞爛也。識者即
X50n0822_p0891a14║剎那覺知心也。據大乘釋，謂阿賴耶識相分色法
X50n0822_p0891a15║身根所得名煖，此識之種名壽，以能持識故現行
X50n0822_p0891a16║識是識。今依小乘釋之，論義方明。謂壽煖乃風火
X50n0822_p0891a17║二大假合，若無久住識持之行，亦安能相續久住
X50n0822_p0891a18║乎？如諸轉識有間斷故、有轉變故，此決不能常持
X50n0822_p0891a19║壽煖。持壽煖者，非異熟識而誰？立量云：諸轉識是
X50n0822_p0891a20║有法，不可立為持壽暖識。是宗因云：有間有轉無
X50n0822_p0891a21║恒持用故，喻如聲風等。又立量云：唯異熟識定可
X50n0822_p0891a22║立為持壽暖識，無間無轉有恒持用，喻如壽暖。問
X50n0822_p0891a23║云：契經說壽暖識三更互依持，或是詮有間轉識，
X50n0822_p0891a24║何由定知詮無間轉者？答：經說壽暖識三更互依
X50n0822_p0891b01║持，若壽暖二法既是一類無間相續，而識獨是有
X50n0822_p0891b02║間轉者，豈得符合三法更互依持之理？故以理推，
X50n0822_p0891b03║必是無間轉識也。外又問云：既說三法一類相續
X50n0822_p0891b04║更互依持，則此三法或皆應徧，皆無間轉；或皆不
X50n0822_p0891b05║徧，皆有間斷。何故唯許暖不遍界，不許識有間轉？
X50n0822_p0891b06║此以理推，不為過難，以無色界無暖相故。論主答
X50n0822_p0891b07║云：謂若是處具有三法，於中必有一類無間無轉
X50n0822_p0891b08║恒相持者為異熟識。若無此識，則於壽、暖無恒持
X50n0822_p0891b09║用。前以理推，定知三法所說之識，必是一類無間
X50n0822_p0891b10║異熟，非詮轉識有間轉者。縱使舉暖不徧三界而
X50n0822_p0891b11║為詰難，豈壞前理？以捨暖時，餘二不捨；餘二若捨，
X50n0822_p0891b12║暖必隨捨。故我以前持壽、暖者為無間異熟，其理
X50n0822_p0891b13║極成。若謂三法中持壽、暖者必是有間轉識，非無
X50n0822_p0891b14║間者，則三法中所持壽、暖既唯有漏，能持之識亦
X50n0822_p0891b15║是有漏，定非無漏。若生無色界起無漏心者，有漏
X50n0822_p0891b16║六識既已不行，不知更用何識能持彼有漏壽耶？
X50n0822_p0891b17║由此故知有異熟識能持壽、暖也，以第八因中恒
X50n0822_p0891b18║屬有漏故。
X50n0822_p0891b19║又契經說諸有情類（至）故知定有此第八識。
X50n0822_p0891b20║六、生死時有心。現持根、身、暖、壽，猶有疑混，唯有受
X50n0822_p0891b21║生及命終時，法後來先，一毫不得假借，故次明之。
X50n0822_p0891b22║先引經證；若無下，次立第八為散有心。宗鏡問：受
X50n0822_p0891b23║生命終既依本識，生時死時復住何心？答：夫論生
X50n0822_p0891b24║滅之事，必住散動之心。經云：有念即魔網，不動即
X50n0822_p0891c01║法印。魔網立生死之道，法印成涅槃之門。故知散
X50n0822_p0891c02║亂、寂靜二途，皆依本識而有，即此所云必住散心，
X50n0822_p0891c03║非無心定之旨也。散則非定，有則非無，故散有心，
X50n0822_p0891c04║非無心定。若無第八生死，散有心不可得。謂生下，
X50n0822_p0891c05║推生死時無轉識。謂生死昏昧悶絕之時，明了意
X50n0822_p0891c06║識必不現起，如人熟睡極悶絕時，明了意識必不
X50n0822_p0891c07║起故。立量云：生死位時，明了意識是有法，必不起
X50n0822_p0891c08║現。是宗因云：身心昏昧，極悶絕故，喻如睡無夢。明
X50n0822_p0891c09║了意識，獨指第六言也。又眼、耳、鼻、舌、身、意六種轉
X50n0822_p0891c10║識，見分、相分皆不可知。如當是時，六種轉識尚現
X50n0822_p0891c11║行者，必有見、相二分顯了可知，如餘時矣。而今不
X50n0822_p0891c12║然，故知別有心也。量云：又此位中六種轉識是有
X50n0822_p0891c13║法，定不現行。是宗因云：行相、所緣不可知故，喻如
X50n0822_p0891c14║無心位。又此位中六種轉識若定現行，行相、所緣
X50n0822_p0891c15║有必可知故，喻如餘時。言餘時者，尋常時也。以六
X50n0822_p0891c16║種識尋常現起，行相、所緣皆可了知，至於生死位
X50n0822_p0891c17║時，定不現行，故行相、所緣皆不可知。下推生死心
X50n0822_p0891c18║定是異熟。問：死位第六行相所緣既不可了名為
X50n0822_p0891c19║無者，死位異熟行相所緣亦不可知，云何非無？答：
X50n0822_p0891c20║真異熟識極微細故，行相所緣俱不可了，非謂無
X50n0822_p0891c21║心名不可了。以此異熟是詶前六，善惡引業為總
X50n0822_p0891c22║報主，一期生死相續不斷恒無轉變，是故色心散
X50n0822_p0891c23║壞。此識不壞，名散有心，非無心也。一期者，一報始
X50n0822_p0891c24║終時也。下破小乘執受生位無散有心，彼以第六
X50n0822_p0892a01║為散有心，故先敘外計受生位中定無五識。所以
X50n0822_p0892a02║者何？意識取境，或藉前五為明了門方取境故，或
X50n0822_p0892a03║藉他言教方取境故，或藉定力而取境故，此皆生
X50n0822_p0892a04║位意識之因。今生位三因既不可得，故受生位意
X50n0822_p0892a05║識亦無，云何說言受生命終必住散心？下破云：若
X50n0822_p0892a06║受生位諸因無故意識不起，則諸有情生無色時，
X50n0822_p0892a07║既無五識又無他教，後時意識永不復生。若謂雖
X50n0822_p0892a08║無五識他教，以定為因得引起者，此亦不然。定心
X50n0822_p0892a09║亦由散亂意識方得引起，五識他教彼界定無，引
X50n0822_p0892a10║定散心無由起故。既無散意，定心亦無；定心無故，
X50n0822_p0892a11║意識亦無。然今無色在定散心時時現起，何得言
X50n0822_p0892a12║無？若謂彼定不由散意引起，而由意識尋常久串
X50n0822_p0892a13║熏習定力，後生彼界率爾現起，則彼初生無色界
X50n0822_p0892a14║時，亦應串習率爾現起。無色既爾，即欲、色界初受
X50n0822_p0892a15║生時，串習意識亦應現起，何獨不然？若謂初受生
X50n0822_p0892a16║時串習意識，由昏昧故未即現前者，即此昏昧便
X50n0822_p0892a17║是不可了知生死散心，何勞別說有意識在耶？有
X50n0822_p0892a18║餘部執生死位中別有一種微細意識，行相所緣
X50n0822_p0892a19║俱不可知，非此所謂第八而何？若名意識，不極成
X50n0822_p0892a20║矣，以第六識行相所緣可了知故。又將死時下，引
X50n0822_p0892a21║經論破死位無散意識。雜寶藏經頌云：頂聖眼生
X50n0822_p0892a22║天，人心餓鬼腹，傍生膝蓋離，地獄脚板出。此驗六
X50n0822_p0892a23║趣差別也。攝論頌云：善業從下冷，惡業從上冷，二
X50n0822_p0892a24║皆至于心，一處同時捨。此明善惡兩途也。若無第
X50n0822_p0892b01║八識，彼經論中冷觸漸起，事不得成，以轉識爾時
X50n0822_p0892b02║雖附此身，不執身分故。眼等五識各依五根，非共
X50n0822_p0892b03║依故，或俱不行，悶絕位故。第六意識不住此身，所
X50n0822_p0892b04║見之境亦無定准，皆亂緣故。由彼一向遍寓此身，
X50n0822_p0892b05║雖恒相續，不能為主，亦不執受，不應冷觸。由彼漸
X50n0822_p0892b06║生下，明唯異熟識為命終心。唯異熟識由先世善
X50n0822_p0892b07║惡業力，恒徧相續執受身分，由彼執受身有暖觸，
X50n0822_p0892b08║捨執受處冷觸便生，以壽、暖、識三不相離故。冷觸
X50n0822_p0892b09║起處即是非情，雖是第八所變，亦可緣彼為境而
X50n0822_p0892b10║不執受，同於器界矣。故知下，結顯第八是散有心。
X50n0822_p0892b11║又契經說識緣名色（至）故彼識言顯第八識。
X50n0822_p0892b12║七、引緣起依。前約正生正死位，此約中有投胎位。
X50n0822_p0892b13║此位在命終之後、受生之前。先引經證，若無下次
X50n0822_p0892b14║立第八為名色外識。識緣名色等，皆經中語。識即
X50n0822_p0892b15║第八識，名即受想行識。四蘊，色蘊。色蘊二法者，識
X50n0822_p0892b16║是一法，名色共是一法。如束蘆者，如立二束之蘆，
X50n0822_p0892b17║二頭相依方得安立，去東西倒、去西東倒。名色與
X50n0822_p0892b18║識互依，其義亦然。梵語羯邏藍，此云凝滑，又云雜
X50n0822_p0892b19║穢。父母不淨為雜，深可厭惡為穢。而言等者，此上
X50n0822_p0892b20║初位等餘四位，所謂頞部曇，此云胞也；閉尸，此云
X50n0822_p0892b21║軟肉也；健南，此云堅肉也；鉢羅奢佉，此云支節也。
X50n0822_p0892b22║瑜伽云：若初七日內已凝結前內稀，名羯羅藍；二
X50n0822_p0892b23║七日內表裏如酪未至肉位，名遏部曇；三七日內
X50n0822_p0892b24║若已成肉仍極柔軟，名閉尸；四七日內若已堅厚
X50n0822_p0892c01║稍堪摩觸，名健南；五七後皆屬形位，即此肉團增
X50n0822_p0892c02║長支分相現，名鉢那賖位；從此已後髮毛爪現，名
X50n0822_p0892c03║髮毛爪位；從此已後眼等根生，名為根位；從此已
X50n0822_p0892c04║後彼所依處分明顯現，總名形位。此之名色與識
X50n0822_p0892c05║相依而住，不相捨離。立量云：名色與識更互為緣，
X50n0822_p0892c06║相依住故，如二蘆束。既以非色四蘊為名，則名支
X50n0822_p0892c07║之中已有識竟，云何復有識與名色互為緣耶？即
X50n0822_p0892c08║此明知有第八也。故論主云：眼等轉識攝在名中，
X50n0822_p0892c09║此識若無，說誰為識？故以第八為識支也。恐有救
X50n0822_p0892c10║云：名中識蘊是眼等五，識支即是第六識故。故次
X50n0822_p0892c11║論云：亦不可說名中識蘊謂五識身，識謂第六。羯
X50n0822_p0892c12║羅藍時，根未具足，境未現前，無五識故，大小共許
X50n0822_p0892c13║初七日內無五識故。故大乘以第七識為名中識。
X50n0822_p0892c14║縱許名中之識是前五，而名外之識是第六者，即
X50n0822_p0892c15║諸轉識有間斷故，無力恒時執持名色，寧得說與
X50n0822_p0892c16║名色為緣？故能持名色定是第八也。俱舍亦云：名
X50n0822_p0892c17║謂非色，即是四蘊。然其識蘊意在第六。又俱舍說
X50n0822_p0892c18║唯約位說，在於識後，不說與識同時互依。瑜伽問
X50n0822_p0892c19║云：已說一切支非更互為緣，何故建立名色與識
X50n0822_p0892c20║互為緣耶？答：識於現法中用名色為緣故，名色復
X50n0822_p0892c21║於後法中用識為緣故。所以者何？以於母腹中有
X50n0822_p0892c22║相續時，說互為緣，故用識為緣。於母腹中諸精血
X50n0822_p0892c23║等，名色所攝受，和合共成羯羅藍性，即此名色為
X50n0822_p0892c24║緣。復令彼識於此得住，四蘊何獨皆稱為名？第一
X50n0822_p0893a01║師釋云：在胎蒙昧，未辨苦樂，微有名而已。此依分
X50n0822_p0893a02║位，六處之前、識支之後可爾。既二相依，從生至死，
X50n0822_p0893a03║皆名色攝，何得稱名？俱舍論云：名唯行攝，何四皆
X50n0822_p0893a04║名？總有四釋四蘊稱名之意。一師云：隨所立名，根
X50n0822_p0893a05║境勢力，於義轉變，故說為名。問：云何隨名勢力轉
X50n0822_p0893a06║變？答：謂通種種勢共立名，於彼彼義轉變詮表，即
X50n0822_p0893a07║如牛、馬、色、味等名。問：此復何緣標以名稱？答：於彼
X50n0822_p0893a08║彼境轉變而緣。解云：已上論文，此師意者，如今時
X50n0822_p0893a09║名，隨於古昔名之勢力，得於義轉變詮表，或詮此
X50n0822_p0893a10║境，或詮彼境，名為轉變。名既如此，四蘊亦然。謂受
X50n0822_p0893a11║等四蘊，隨根境勢力，於境轉變而緣，轉變如名，故
X50n0822_p0893a12║標名稱。言轉變緣者，謂緣此緣彼，名轉變緣也。第
X50n0822_p0893a13║二師云：又隨類名。此解意者，謂一切法不通二類：
X50n0822_p0893a14║一者、色類，二者、非色類。四蘊與名，同非色類，以似
X50n0822_p0893a15║名故，四蘊名名。第三師云：隨名顯故。此解意者，謂
X50n0822_p0893a16║色法麤著，不須名顯，如眼見也；四蘊微細，要須名
X50n0822_p0893a17║顯，必藉名故，故標名稱也。第四師云：有餘師說：四
X50n0822_p0893a18║無色蘊捨此身已，轉趣餘生，轉變如名，故標名稱。
X50n0822_p0893a19║解云：此師約捨身名轉變，初師據緣境名轉變。轉
X50n0822_p0893a20║變雖同，二釋別也。上皆俱舍論疏不斷得失，若取
X50n0822_p0893a21║易知；第二、三師理易顯明，任情去取。
X50n0822_p0893a22║
X50n0822_p0893a23║成唯識論卷第三