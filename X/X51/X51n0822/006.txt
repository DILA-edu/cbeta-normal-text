X51n0822_p0033c06║
X51n0822_p0033c07║
X51n0822_p0033c08║成唯識論卷第六
X51n0822_p0033c09║
X51n0822_p0033c10║金壇居士　王肯堂　證義
X51n0822_p0033c11║二、善位分三：
X51n0822_p0033c12║已說徧行、別境二位。善位心所其相云何？
X51n0822_p0033c13║一、結前標問。
X51n0822_p0033c14║頌曰：善謂信慚愧（至）勤安不放逸行捨及不害。
X51n0822_p0033c15║二、舉頌總答，即天親第十一頌善心所，凡十一種：
X51n0822_p0033c16║一、信，二、慚，三、愧，四、無貪，五、無瞋，六、無痴，七、精進，八、
X51n0822_p0033c17║輕安，九、不放逸，十、行捨，十一、不害。
X51n0822_p0033c18║論曰：唯善心俱名善心，所謂信慚等定有十一。
X51n0822_p0033c19║三、解釋頌意，分三：一、正釋心所，總釋善所，唯與善
X51n0822_p0033c20║心相應定數。十一、體用別義，下文廣釋。
X51n0822_p0033c21║云何為信於實德能（至）由此應知心淨是信。
X51n0822_p0033c22║次別釋。先釋信。首三句總明性業。實謂一切事理，
X51n0822_p0033c23║德謂三寶淨德，能謂世出世善有大力能，下當廣
X51n0822_p0033c24║釋。令心清淨是信自相，斷不信障能得菩提資糧
X51n0822_p0034a01║圓滿是信業用。然性差別略有三種，明上實德能
X51n0822_p0034a02║忍樂欲之意。實德能三即信依處，忍樂欲三如次
X51n0822_p0034a03║配之。一信實有者，謂於諸佛所說世出世間實事
X51n0822_p0034a04║實理正因正果皆能深信，而能忍可於心，不為謬
X51n0822_p0034a05║事謬理邪因邪果之所引轉。二信有德者，謂於三
X51n0822_p0034a06║寶有法身般若解脫真淨之德，深信好樂，不為數
X51n0822_p0034a07║論三德、勝論十四德等之所惑亂。三信有能者，謂
X51n0822_p0034a08║於一切有漏善及無漏善，深信凡肯用力於此者
X51n0822_p0034a09║皆能得果、皆能成道，於是生希望心而求必得。由
X51n0822_p0034a10║斯信力對治不信，愛樂證脩世出世善而為業用，
X51n0822_p0034a11║故曰信為道源功德母，信能必到如來地。下欲揀
X51n0822_p0034a12║別，故有問答。問云：忍即別境中勝解，此即信因相。
X51n0822_p0034a13║樂欲即別境中欲，此即信果相。尚未的言信自相
X51n0822_p0034a14║也。答云：適不云心淨為性耶？問云：此猶未明彼心
X51n0822_p0034a15║淨名。所以者何？若淨即是心，心非心所故，此信不
X51n0822_p0034a16║應名心所，此以持業釋難。若能令心淨，則與慚等
X51n0822_p0034a17║有何差別？慚等亦能令心淨故，此以依主釋難。若
X51n0822_p0034a18║謂是與心俱淨之法，亦與慚等何別？亦是心王俱
X51n0822_p0034a19║時法故，此以鄰近釋難（心即淨故，體持業用，是持業釋。淨依心起，舉心之主
X51n0822_p0034a20║以表於淨，是依主釋。若言心與淨法俱無能令所令者，同前慚等何別？是隣近釋）。論主答
X51n0822_p0034a21║云：此信心所自性澄清，能淨於他心心所法，以心
X51n0822_p0034a22║王為主，故立心淨名，不及心所。如水清珠，入水一
X51n0822_p0034a23║寸，水清一寸；入水一尺，水清一尺。故曰：清珠投於
X51n0822_p0034a24║濁水，濁水不得不清；淨信投於穢心，穢心不得不
X51n0822_p0034b01║淨。唯信是能淨，慚等皆所淨。順益義通，清淨相別，
X51n0822_p0034b02║故與慚等無相濫失。又諸染法下，又引染淨相翻
X51n0822_p0034b03║義勢相等，以明淨他心等為信自相。此下皆正義。
X51n0822_p0034b04║此下破執。有說：信者愛樂為相。此小乘上座部執
X51n0822_p0034b05║信果為性。破云：若以愛為相者，應通三性，以貪心
X51n0822_p0034b06║所通三性故。若以樂為相者，其體即是別境，欲心
X51n0822_p0034b07║所何關信體？如是則應苦集二諦非信所緣，以苦
X51n0822_p0034b08║集二諦本是信所緣境。若以愛樂而為信體，苦集
X51n0822_p0034b09║二諦有何可愛而生樂乎？有執：信者隨順為相。此
X51n0822_p0034b10║大乘異師執信因為性。破云：若是隨順，即別境中
X51n0822_p0034b11║之勝解與欲，應通三性，不名善性。若是印持而隨
X51n0822_p0034b12║順者，即是勝解。若是好樂而隨順者，體即是欲。以
X51n0822_p0034b13║離彼印持，好樂二體無隨順相故。既勝解欲不是
X51n0822_p0034b14║其相，由此應知心淨是信之相也。
X51n0822_p0034b15║云何為慚？依自法力（至）於己損益名自他故。
X51n0822_p0034b16║次釋慚愧。自謂自身，法謂教法。謂作是言：我如是
X51n0822_p0034b17║身，解如是法，敢作諸惡耶？於自身上生尊重增上，
X51n0822_p0034b18║於教法上生貴重增上。由此二種增上力故，凡見
X51n0822_p0034b19║一切賢善有德之人，皆生尊敬心，生隆重想，待之
X51n0822_p0034b20║如父，事之如師。復羞自己之過，有過必改；恥自己
X51n0822_p0034b21║之惡，有惡必悛。故能對治無慙，諸惡不作，此是慙
X51n0822_p0034b22║相。依於世間譏訶猒賤，及自羞惡法而不作等，名
X51n0822_p0034b23║依世間訶厭增上。有惡者名暴，染法體名惡。於彼
X51n0822_p0034b24║二法，輕有惡者而不親，拒惡法業而不作。由此二
X51n0822_p0034c01║種增上力故，對治無愧，息諸惡業，此是愧相。此慚
X51n0822_p0034c02║愧二相相似故。又合言揀別云：羞恥、過惡是二通
X51n0822_p0034c03║相，故諸聖教假說為體者，此會顯揚說。顯揚論云：
X51n0822_p0034c04║若說羞恥為慙愧者，是從通假說為體，實是崇重
X51n0822_p0034c05║賢善，輕拒暴惡，是慚愧別體，非羞恥也。餘乘有以
X51n0822_p0034c06║羞耻為別相者，有見聖教云：慚者於諸過惡自羞
X51n0822_p0034c07║說體，愧者於諸過惡羞他為體。遂謂慙愧不依羞
X51n0822_p0034c08║耻，是待自他立二別者。故論主一一辨破云：若執
X51n0822_p0034c09║羞恥為二別相者，則慚與愧更無差別。既無差別，
X51n0822_p0034c10║則此二法定不相應，焉有自類俱起之義？非受想
X51n0822_p0034c11║等亦無差別名為相應，以受想等各別有相名相
X51n0822_p0034c12║應故。若待自他立二別者，有待而立便非實有，聖
X51n0822_p0034c13║教何以立為善法？若許二法只一實體，別起為二
X51n0822_p0034c14║者，復違論說十遍善心。以瑜伽說十一善法，輕安
X51n0822_p0034c15║不徧，餘十俱徧，故慚愧若一，數應唯九，故曰違也。
X51n0822_p0034c16║由此故知羞耻為二通相，崇拒為二別相，於理為
X51n0822_p0034c17║正。彼又難云：若以崇拒為二別相者，崇重緣善，輕
X51n0822_p0034c18║拒緣惡，緣一境時，不應俱生崇拒二心。崇拒二心
X51n0822_p0034c19║既不俱生，則慚愧二法亦不並立。若是，則我所說
X51n0822_p0034c20║羞耻等為二別相固非，汝以崇重輕拒為二別相
X51n0822_p0034c21║亦未為是。既彼我皆失，何乃偏責我耶？論主反詰
X51n0822_p0034c22║云：誰言二法所緣有異？答：崇重輕拒既各不同，豈
X51n0822_p0034c23║非所緣有異而何？論主答云：慙愧二法起時，隨緣
X51n0822_p0034c24║一境，皆有崇重輕拒二義，非謂慙唯崇重，愧唯輕
X51n0822_p0035a01║拒也。故此二法俱遍善心，所緣無異。復轉辨公：豈
X51n0822_p0035a02║不我說羞耻過惡亦有崇重輕拒二義，汝何不許？
X51n0822_p0035a03║答：汝執羞恥以為慙愧，自相是一，應不俱起不徧
X51n0822_p0035a04║善心。汝又執待彼自他立二別者，應非實有，更有
X51n0822_p0035a05║何理能遮前所設難？復問云：慙愧既不待自他立
X51n0822_p0035a06║者，何以聖教說𮨇自他？答：然聖教說𮨇自他者，以
X51n0822_p0035a07║自法名自，以世間名他，謂以自法貴重羞耻過惡
X51n0822_p0035a08║而立慙，世間譏訶羞恥過惡而立愧，非謂待自立
X51n0822_p0035a09║慙，待他立愧也。或即於崇重賢善，於己有益名自，
X51n0822_p0035a10║即於輕拒暴惡，於己有損名他，此即於己有益有
X51n0822_p0035a11║損而名自名他，非謂慚愧待自他而立二名也。
X51n0822_p0035a12║無貪等者等無瞋癡（至）由此無癡必應別有。
X51n0822_p0035a13║次釋無貪等三根。貪瞋癡三不善根，生一切染法，
X51n0822_p0035a14║故名為根本煩惱。以無貪等對治貪等，生一切善
X51n0822_p0035a15║法，故亦名根也。有即三有，謂欲界、色界、無色界。此
X51n0822_p0035a16║即是果，有具是因。於三界中，若因若果，俱無貪著，
X51n0822_p0035a17║為此體性。自性無貪，對治貪著，恒作善事，為此業
X51n0822_p0035a18║用。苦即苦諦，即是苦果。苦具即因，即是集諦。於三
X51n0822_p0035a19║界苦果及三界苦因，俱無瞋恚，為此體性。自性無
X51n0822_p0035a20║瞋，對治瞋恚，恒作善事，為此業用。顯揚云：於諸有
X51n0822_p0035a21║情，心無損害，慈愍為體，能斷瞋障為業。問：此二善
X51n0822_p0035a22║根，所緣有異，應不俱有不徧善心？答：善心起時，隨
X51n0822_p0035a23║緣何境，皆於有有具苦，苦具無著。無恚是觀有等
X51n0822_p0035a24║苦等，立此二名，非要緣彼有等苦等為境也。如前
X51n0822_p0035b01║慙愧二法，亦是觀善惡而立二名，亦非緣彼善惡
X51n0822_p0035b02║為境，故此二種俱遍善心。次釋無痴。於諸事理，正
X51n0822_p0035b03║了真實，謂之明解。集論云：無癡者，由報教證智決
X51n0822_p0035b04║擇為體，惡行不轉所依為業。釋云：報教證智者，謂
X51n0822_p0035b05║生得聞思脩所生慧，如次應知。決擇者，謂慧勇勤。
X51n0822_p0035b06║俱有師據此慧學，遂謂無痴以慧為性。由聞果報
X51n0822_p0035b07║智而生得聞慧，由思聖教而生得思慧，由脩證智
X51n0822_p0035b08║而生得脩慧，此三皆是決擇為性，故知無痴即慧
X51n0822_p0035b09║為性。問：此若是慧，何須更說？答：此雖即是慧，為顯
X51n0822_p0035b10║善品中有生善殊勝功能，故別開之。即如煩惱之
X51n0822_p0035b11║見，雖是煩惱有勝功能，亦復別說。護法師立量破
X51n0822_p0035b12║云：無痴非慧別有自性，正翻無明善根攝故，如無
X51n0822_p0035b13║貪嗔。下引證云：論說大悲是無痴攝，非信等五根
X51n0822_p0035b14║攝故。若彼無癡以慧為性，則大悲亦如五力等，亦
X51n0822_p0035b15║應是慧等根攝。若爾，便違論說。又若無痴無別自
X51n0822_p0035b16║性，便同不害、行捨、不放逸，應非實物。以不害是無
X51n0822_p0035b17║瞋一分攝，行捨、不放逸皆是精進三根一分攝故。
X51n0822_p0035b18║若爾，便違論說。十一善中唯三善法是世俗有，勝
X51n0822_p0035b19║義則無，餘八善法皆是實有。救云：若爾，何故集論
X51n0822_p0035b20║說此決擇為性？答：集論是舉彼因果顯此自性，故
X51n0822_p0035b21║曰無痴。以報教證智為因，聞思脩所生慧為果。如
X51n0822_p0035b22║以忍為信因，樂為信果，舉彼因果以表此信心淨
X51n0822_p0035b23║為體。故以理推，必應別有自性。且貪瞋痴與六識
X51n0822_p0035b24║相應，是根本煩惱中攝，由彼三法起惡最勝，立為
X51n0822_p0035c01║三不善根。今欲斷彼三不善根，必假通別對治，通
X51n0822_p0035c02║即善慧，別即無貪等三根。由此三善根對彼三不
X51n0822_p0035c03║善根，定知無痴必應別有。
X51n0822_p0035c04║勤謂精進。於善惡品（至）無間解脫。勝進別故。
X51n0822_p0035c05║次釋勤，先正釋。問：勤與精進，一耶？異耶？答：異。勤通
X51n0822_p0035c06║三性，精進唯善。此二既異，何云勤謂精進？答：謂屬
X51n0822_p0035c07║一分。是善性者，於善品修，於惡品斷，故曰修斷。即
X51n0822_p0035c08║未生善令生，已生善令廣，未生惡遏令不生，已生
X51n0822_p0035c09║惡斷令不續。未生善令生者，瑜伽云：謂於未得、未
X51n0822_p0035c10║現前所有善法，為欲令得、令現在前，發心希願，發
X51n0822_p0035c11║起勇猛，希求獲得，欲求現前。言已生令廣者，謂已
X51n0822_p0035c12║獲得、已現在前所有善法，於此善法，已得不失，已
X51n0822_p0035c13║得不退，依是說言為欲令住。於此善法，明了現前，
X51n0822_p0035c14║無暗鈍性，依是說言令修圓滿。言未生之惡遏令
X51n0822_p0035c15║不生者，若未和合、未現前，名未生。為令不生，發起
X51n0822_p0035c16║希願：我當令彼一切皆不復生。言已生之惡斷令
X51n0822_p0035c17║不續者，已和合、已現前，名已生。先已和合，為欲斷
X51n0822_p0035c18║故，發起希願：我當於彼一切皆不忍受、斷滅、除遣。
X51n0822_p0035c19║如此精進，非九十五種相違之勤，謂之四正勤，亦
X51n0822_p0035c20║名四正斷。一、律儀斷，即已生惡法，由於已生惡不
X51n0822_p0035c21║善事，應修律儀，令其斷滅，不應忍受。二、斷斷，即未
X51n0822_p0035c22║生惡法，為欲令彼不現行斷，為欲令彼不現前斷，
X51n0822_p0035c23║為斷故斷，名為斷斷。三、修習斷，即未生善法，由於
X51n0822_p0035c24║善法數數修習，先所未得，能令現前，能有所斷，名
X51n0822_p0036a01║脩習斷。四、防護斷，即已生一切善法，由於已得、已
X51n0822_p0036a02║現在前諸善法中，遠離放逸，修不放逸，能令善法
X51n0822_p0036a03║住不忘失，修習圓滿防護已生所有善法，能有所
X51n0822_p0036a04║斷名防護斷。勇目外進捍目堅牢，勇而無怯捍而
X51n0822_p0036a05║無懼，以此正勤對治懈怠，滿善為業圓了善事，名
X51n0822_p0036a06║為滿善。是故三根名為作善，此名滿善，能滿彼故。
X51n0822_p0036a07║次轉釋勇表勝進等者，謂此勇明念念高勝，非如
X51n0822_p0036a08║染法設雖增長，望諸善品皆名為退，不得名進。捍
X51n0822_p0036a09║表精純等者，簡非無覆無記之淨也。如此二義即
X51n0822_p0036a10║顯精進唯善性攝，非通三性之精進矣。次明差別
X51n0822_p0036a11║相。此精進相差別五種：一被甲，即經云有勢。二加
X51n0822_p0036a12║行，即經云有勤。三無下，即經云有勇。四無退，即經
X51n0822_p0036a13║云堅猛。五無足，即經云不捨善軛。被甲者，從喻立
X51n0822_p0036a14║名。如人入陣先須被甲以防弓矢，今求菩提必先
X51n0822_p0036a15║誓願以防退屈。或求菩提雖有勢力，而加行時不
X51n0822_p0036a16║能筞勵，故說有勤。雖復有勤心或怯弱，為對治彼
X51n0822_p0036a17║故說有勇。由有勇故心無退屈，心雖無怯逢生死
X51n0822_p0036a18║苦心或退轉，由此退失所求佛果，為對治彼立無
X51n0822_p0036a19║退轉。無退轉者即是堅猛，故無退轉顯示堅猛。由
X51n0822_p0036a20║有堅故逢苦不退，由有猛故不懼於苦。雖逢眾苦
X51n0822_p0036a21║能不退轉，而得少善便生喜足，由此不證無上菩
X51n0822_p0036a22║提。是故次說無喜足是不得少善生喜足義，此即
X51n0822_p0036a23║顯示不捨善軛。此五別者，由三品別故。謂初發心
X51n0822_p0036a24║至究竟位攝五精進：一、初發心行攝被甲精進；二、
X51n0822_p0036b01║自分下品行攝加行精進；三、自分中品行攝無下
X51n0822_p0036b02║精進；四、自分上品行攝無退精進；五、勝進行攝無
X51n0822_p0036b03║足精進。何以五品行有差別？以修時功用有差別
X51n0822_p0036b04║故：一、發心修；二、長時修；三、無間修；四、殷重修；五、無
X51n0822_p0036b05║餘修。或是資糧等五道各別故：一、資糧位；二、加行
X51n0822_p0036b06║位；三、通達位；四、修習位；五、究竟位。問：第五勝進行
X51n0822_p0036b07║是究竟位，何故亦攝無足精進？答：若是二乘究竟
X51n0822_p0036b08║道，欣大菩提故，有無足精進。若是諸佛究竟道，利
X51n0822_p0036b09║樂有情故，亦有無足精進。故曰：大海若知足，百川
X51n0822_p0036b10║應倒流。或二加行、無間、解脫、勝進別故，有五精進
X51n0822_p0036b11║也。言二加行者，資糧亦是加行攝，故曰二加行也。
X51n0822_p0036b12║□資糧道，謂諸異生所有尸羅，守護根門，飲食知
X51n0822_p0036b13║量，初中後夜常不睡眠，勤修止觀，正知而住。復有
X51n0822_p0036b14║所餘進習諸善，聞所成慧，思所成慧，修所成慧。修
X51n0822_p0036b15║習此故，得成現觀解脫所依器性。二、加行道，謂由
X51n0822_p0036b16║此道能捨煩惱。三、無間道，謂由此道無間能斷煩
X51n0822_p0036b17║惱，令無所餘。四、解脫道，謂由此道證斷煩惱所得
X51n0822_p0036b18║解脫。五、勝進道，謂為斷餘品煩惱所有加行、無間、
X51n0822_p0036b19║解脫道，是名勝進道。又復棄捨斷煩惱加行，或勤
X51n0822_p0036b20║方便思惟諸法，或勤方便安住諸法，或進修餘三
X51n0822_p0036b21║摩鉢提諸所有道，名勝進道。又為引發勝品功德，
X51n0822_p0036b22║或復安住諸所有道，名勝進道。
X51n0822_p0036b23║安謂輕安。遠離麤重（至）令所依止轉安適故。
X51n0822_p0036b24║次釋輕安。遠離麤重雜染品法，調適暢悅所依身
X51n0822_p0036c01║心，於善品中有所堪可、有所任受而為體性，伏除
X51n0822_p0036c02║昏沉轉依而為業用。能障定法即是昏沉，身心即
X51n0822_p0036c03║是彼所依止。今所依身心去麤重，得輕安隱，故謂
X51n0822_p0036c04║之轉依也。
X51n0822_p0036c05║不放逸者精進三根（至）故不放逸定無別體。
X51n0822_p0036c06║次釋不放逸。先正釋。謂依精進及無貪等三種善
X51n0822_p0036c07║根，此之四法，於所斷惡防令不起，於所修善修令
X51n0822_p0036c08║增長，即此防修是其體性，對治放逸成就圓滿一
X51n0822_p0036c09║切善事是其業用。次轉釋。此精進者，體即四法，約
X51n0822_p0036c10║別功能（即防修一分功能）而假建立，名不放逸。非別有體，
X51n0822_p0036c11║無異相故，無別用故。設有問云：信等亦有防修功
X51n0822_p0036c12║能，何不依彼立不放逸？故答云：雖信、慚等亦有此
X51n0822_p0036c13║能，而方彼四，勢既輕微，用亦薄劣，故不假立。何偏
X51n0822_p0036c14║微劣？曰：非善根故，非徧筞故（以精進能徧䇿故），故不放逸
X51n0822_p0036c15║不依彼立。又問：若防修既是不放逸之體用，即彼
X51n0822_p0036c16║精進三根亦須待此方有作用，何故離精進三根
X51n0822_p0036c17║而無別體？答：防修何異精進三根？若彼精進三根
X51n0822_p0036c18║待此不放逸方有作用者，則不放逸自既無體，應
X51n0822_p0036c19║復待餘慙等方有作用，如是便有無窮之失。問云：
X51n0822_p0036c20║勤唯為懈怠者，遍䇿根但為善法所依，如何偏說
X51n0822_p0036c21║此四法有防修用而不及餘？論主反詰云：汝言必
X51n0822_p0036c22║有防修之用，其相若何？若以普依持為防修之相
X51n0822_p0036c23║乎？普依持即是無貪等三根，非防修也。若以遍筞
X51n0822_p0036c24║錄者為防修之相乎？則遍筞錄又是精進，非防修
X51n0822_p0037a01║也。若以止惡進善為防修之相乎？止惡進善者即
X51n0822_p0037a02║總四法，何預防修？若以不散亂為防修之相乎？不
X51n0822_p0037a03║散亂是等持，防修何預？若以同心心所取所緣之
X51n0822_p0037a04║境者為防修乎？則防修與觸等何異？若以不忘失
X51n0822_p0037a05║為防修之相乎？則不忘失者是念，無預防修。如是
X51n0822_p0037a06║推求不放逸之體用，離無貪等竟不可得，故不放
X51n0822_p0037a07║逸離此四法定無別體。
X51n0822_p0037a08║云何行捨精進三根（至）所令寂靜。即心等故。
X51n0822_p0037a09║次釋行捨。先正釋。言行捨者，行蘊中捨，揀受蘊捨。
X51n0822_p0037a10║為彼捨受，唯是無記，非善性故。行捨善性，故今揀
X51n0822_p0037a11║之。此亦以彼四法為體。四法令心平等正直，無功
X51n0822_p0037a12║用住，而為自性；對治掉舉，寂靜安住，而為業用。次
X51n0822_p0037a13║轉釋精進三根，令心遠離掉舉等障，而得靜住，故
X51n0822_p0037a14║名為捨。由捨令心離沉掉時，初心平等，次心正直，
X51n0822_p0037a15║後無功用。故清凉鈔云：平等為初，離沈掉故；正直
X51n0822_p0037a16║為次，於染不怯故；無動安住為後，即寂靜住。即此
X51n0822_p0037a17║論中無功用住。由不放逸除雜染已，捨復令心寂
X51n0822_p0037a18║靜而住。故此如彼，無別自性。問：何故行捨同不放
X51n0822_p0037a19║逸，亦即四法？曰：離彼四法，無相用故。何知無別？曰：
X51n0822_p0037a20║若能令靜，即四法故；若所令靜，即心等故。既即四
X51n0822_p0037a21║法，何須別立？曰：若不別立，隱此能故。
X51n0822_p0037a22║云何不害於諸有情（至）慈悲賢善是無瞋故。
X51n0822_p0037a23║次釋不害。先正釋。於諸有情不為侵損逼惱，即彼
X51n0822_p0037a24║無瞋而為自性，能對治害，悲傷憐憫而為業用。次
X51n0822_p0037b01║轉釋。即無瞋上不損惱用，假立不害，故云無瞋為
X51n0822_p0037b02║性。問：何故一體而立二名？答：以對治有異故。無瞋
X51n0822_p0037b03║翻對斷物命之瞋，不害正違損物惱物之害。無瞋
X51n0822_p0037b04║是慈，故能與樂；不害是悲，故能拔苦。是顯瞋與不
X51n0822_p0037b05║害麤相之差別也。若以理細推，則無瞋有體，不害
X51n0822_p0037b06║假立。問云：既是假法，又何須立？故答云：為顯慈悲
X51n0822_p0037b07║二相別故，利樂有情。慈悲勝故下，揀異。有說：不害
X51n0822_p0037b08║非即無瞋別有自體，謂賢善性，此外執也。此相云
X51n0822_p0037b09║何？論主詰也。謂不損惱，外人答也。無瞋亦爾者，論
X51n0822_p0037b10║主釋詞。無瞋即是賢善性故，賢善亦即慈悲別名，
X51n0822_p0037b11║但有一分不損惱義，名不害耳。不害寧別有自體
X51n0822_p0037b12║哉？
X51n0822_p0037b13║及顯十一義別心所（至）故於染淨不應齊責。
X51n0822_p0037b14║次釋頌中及字。先標及言，為顯十一法外義別心
X51n0822_p0037b15║所。次釋。先總釋，謂欣、猒等善心所法，義異名異而
X51n0822_p0037b16║體無異，故不別立而兼攝之，是故言及。次別釋根
X51n0822_p0037b17║隨染法二十六種。十一善中已翻十一：信治不信，
X51n0822_p0037b18║慚治無慚，愧治無愧，無貪、瞋、癡治貪、瞋、痴，勤治懈
X51n0822_p0037b19║怠，安治昏沉，不放逸法對治放逸，捨治掉舉，不害
X51n0822_p0037b20║治害。餘十五種不別立者，以及言顯。言欣、猒者，即
X51n0822_p0037b21║是邪欲、惡慧所翻。欣心所與欲俱是無瞋一分攝，
X51n0822_p0037b22║不忿、不恨、不惱、不嫉亦無瞋一分，厭心所與慧俱
X51n0822_p0037b23║是無貪一分攝，不慳、不憍亦無貪一分，不覆、不誑、
X51n0822_p0037b24║不諂、無貪、無癡名一分攝。有說不覆唯是無癡一
X51n0822_p0037c01║分攝，此義偏。次師出正義云：不懼當苦，覆自罪者，
X51n0822_p0037c02║痴一分攝。恐失利養，覆自罪者，貪一分攝。不慢是
X51n0822_p0037c03║信、捨、慚攝，不疑是信、勝解、慧攝，不散亂是正定攝，
X51n0822_p0037c04║正知、正見俱善慧攝，不忘念即正念攝。四不定法
X51n0822_p0037c05║皆通善染，如徧行別境皆通善染，故不可翻，唯善
X51n0822_p0037c06║染者可翻對故。問：何故諸染所翻善中，有別建立，
X51n0822_p0037c07║有不建立者？答：別建立者，信等相用各各不同，便
X51n0822_p0037c08║別立之。不別建立者，如不忿等，無別相用，故兼攝
X51n0822_p0037c09║之。復有一義，有翻、不翻。又諸染法，如貪、瞋、痴中二
X51n0822_p0037c10║大八徧六種識者，勝故翻之，別立善法。慢等三法，
X51n0822_p0037c11║忿等小隨，唯意識有，故不別立。害雖意識，亦別立
X51n0822_p0037c12║者，損惱他故，障大悲故，為令人知彼增上過，故亦
X51n0822_p0037c13║別翻而立不害。問：失念、散亂及不正知既徧六識，
X51n0822_p0037c14║何不翻彼別立善法？答云：已翻入別境，故善中不
X51n0822_p0037c15║說。下結染淨，有翻、不翻義。染淨相翻，淨寧少染？問：
X51n0822_p0037c16║也。謂既染淨相翻，染心所法有二十六，善唯十一，
X51n0822_p0037c17║何哉？答云：淨法殊勝，染法微劣，少能敵多，何必相
X51n0822_p0037c18║等？又淨與染，有悟、迷、理、事、通、局之判。惟悟、惟理、惟
X51n0822_p0037c19║通，故多同體；惟迷、惟事、惟局，故多異相。是以多少
X51n0822_p0037c20║不同，豈應齊責耶？二、釋及字義竟。
X51n0822_p0037c21║此十一法，三是假有（至）餘八實有，相用別故。
X51n0822_p0037c22║三、諸門分別有十一假實如前說者，前謂不放逸
X51n0822_p0037c23║及行捨二法依四法立，不害一法依無瞋立，餘八
X51n0822_p0037c24║實有，體相業用俱各別故。
X51n0822_p0038a01║有義十一。四徧善心（至）通有。尋伺等三地皆有故。
X51n0822_p0038a02║二、徧不徧有義。精進三根，四徧善心，餘七不定。慚
X51n0822_p0038a03║愧同類者，羞恥、過惡是二通相故。依是慚愧，處即
X51n0822_p0038a04║是境，有善惡別。緣善境時，唯生崇重，但有慚義，無
X51n0822_p0038a05║第二愧。緣惡亦然，故云不徧。餘義如文可知。論說
X51n0822_p0038a06║下。引證不定。瑜伽五十五：問：善法依處有幾種？答：
X51n0822_p0038a07║略說有六：一、決定時，二、止息時，三、作業時，四、世間
X51n0822_p0038a08║清淨時，五、出世清淨時，六、攝受眾生時。問：如是諸
X51n0822_p0038a09║法互相應義，云何應知？答：於決定時，有信相應。止
X51n0822_p0038a10║息雜染時，有慚與愧，𮨇自他故。善品業轉時，有無
X51n0822_p0038a11║貪、無瞋、無痴。精進世間道離欲時，有輕安。出世道
X51n0822_p0038a12║離欲時，有不放逸及捨。攝受眾生時，有不害。此是
X51n0822_p0038a13║悲所攝故。執者引此以證徧不徧義。決定、止息二
X51n0822_p0038a14║位，證信、慚、愧三心所，是不徧義。三善品位，證精進
X51n0822_p0038a15║三根，是徧義。世間等三位，證輕安等四心所，是不
X51n0822_p0038a16║徧義。故正義破之云：餘七不定徧善心者，不然。汝
X51n0822_p0038a17║言決定位中有信相應故不定者，若推尋事理，心
X51n0822_p0038a18║未決定時，信若不生，則此未決定心應非是善，便
X51n0822_p0038a19║同染心，無淨信故。立量云：推尋事理，未決定心應
X51n0822_p0038a20║非是善，無淨信故，如染心等。若許未決定心亦是
X51n0822_p0038a21║善者，寧得無信？汝言慚愧同類，而所依有，自他所
X51n0822_p0038a22║緣境有，崇拒不同，或有或無，故不遍者，亦不然。豈
X51n0822_p0038a23║知慚愧二法崇拒不同，其類各異，一依自力，一依
X51n0822_p0038a24║世間，所依亦別。隨緣何境，皆有崇拒。二法俱起，所
X51n0822_p0038b01║緣則同。俱徧善心，前已說故。誰言隨起一時，第二
X51n0822_p0038b02║便無？若世間道斷煩惱時得有輕安，應出世道斷
X51n0822_p0038b03║煩惱已輕安不生，則安覺支非無漏攝。若謂無漏
X51n0822_p0038b04║道時方有捨不放逸，世間道無者，則世間道既無
X51n0822_p0038b05║行捨，應無寂靜不伏掉舉，亦無防修不伏放逸。立
X51n0822_p0038b06║量云：有漏善心應具一法，具四法故。如出世道善
X51n0822_p0038b07║心起時，皆不損物害命，何必攝眾生時方有不害？
X51n0822_p0038b08║下通論義。然論說六位起十一者，依彼彼增勝故，
X51n0822_p0038b09║作此此說也。依彼彼增，謂決定位信增，乃至攝眾
X51n0822_p0038b10║生時不害增。作此此說，謂決定位有信，乃至攝眾
X51n0822_p0038b11║生時有不害，非謂獨此位有而他位無也。下出正
X51n0822_p0038b12║義云：此十一法，十遍善心唯輕安，不遍決擇。下引
X51n0822_p0038b13║證。一師云：定地心中增輕安者，不必上界得根本
X51n0822_p0038b14║定，即欲界加功用行、學、修根本定時，亦得定地名。
X51n0822_p0038b15║雖無殊勝輕安，亦有輕微調暢義故。由斯欲界亦
X51n0822_p0038b16║有輕安，不必上界。若不爾者，便違瑜伽本地分說
X51n0822_p0038b17║信等十一通一切地。一師言：輕安唯在上界定地
X51n0822_p0038b18║方有，由禪定力滋養身心，方得調和暢適。故論說
X51n0822_p0038b19║欲界唯闕輕安，名不定地。然本地分說信等十一
X51n0822_p0038b20║通一切地者，是通上一切地，不通下地。上地者，有
X51n0822_p0038b21║尋有伺地，謂欲初禪；無尋有伺地，謂大梵天；無尋
X51n0822_p0038b22║無伺地，謂二靜慮乃至有頂。初靜慮中未入定時
X51n0822_p0038b23║有尋有伺，已入定時即無尋有伺。二禪已上共有
X51n0822_p0038b24║七地，總名無尋無伺地。論言一切地者，唯說有尋、
X51n0822_p0038c01║伺等三地，不說五趣雜居地，故知欲界無有輕安。
X51n0822_p0038c02║此十一種前已具說（至）成所作智俱，必有輕安故。
X51n0822_p0038c03║三、八識隨位有無者，未轉依位七八俱無，已轉依
X51n0822_p0038c04║位二識皆有，第六意識若在定位十一皆具，非定
X51n0822_p0038c05║位中唯闕輕安。有師言：五識無輕安，自性散動故。
X51n0822_p0038c06║有師言：五識有輕安，謂由定心引善五識亦有調
X51n0822_p0038c07║暢，轉依位中與智相應豈無輕安？故知五識十一
X51n0822_p0038c08║皆具。
X51n0822_p0038c09║此善十一何受相應（至）有逼迫受，無調暢故。
X51n0822_p0038c10║四、五受：此十善心，五受相應，輕安一種，除憂苦受，
X51n0822_p0038c11║以有逼迫，非調暢故。
X51n0822_p0038c12║此與別境皆得相應，信等、欲等不相違故。
X51n0822_p0038c13║五，別境。
X51n0822_p0038c14║十一、唯善
X51n0822_p0038c15║六、三性
X51n0822_p0038c16║輕安非欲，餘通三界。
X51n0822_p0038c17║七界繫。
X51n0822_p0038c18║皆學等三。
X51n0822_p0038c19║八、學、無學：一者、有學，二者、無學，三、非有無，十一皆
X51n0822_p0038c20║具同善性故。
X51n0822_p0038c21║非見所斷。瑜伽論說：信等六根，唯修所斷，非見所斷。
X51n0822_p0038c22║九所斷信等六根者，謂信等五根及未知欲知根
X51n0822_p0038c23║也。瑜伽云：六是修所斷，餘二非所斷。餘二者，已知
X51n0822_p0038c24║根、具知根也。
X51n0822_p0039a01║餘門分別，如理應思。
X51n0822_p0039a02║十、結顯餘門不盡差別。通上二善位竟，下三根
X51n0822_p0039a03║惑位分三。
X51n0822_p0039a04║如是已說善位心所（至）煩惱。謂貪、瞋、痴、慢、疑、惡見。
X51n0822_p0039a05║一、結前標問。煩惱如稠林，故有根本枝葉之說，而
X51n0822_p0039a06║立為根隨二位。煩惱以有根，故隨生枝葉。根有六
X51n0822_p0039a07║種，或開為十，隨有一十，更分為三。根之六者：一、貪，
X51n0822_p0039a08║二、瞋，三、癡，四、慢，五、疑，此名五鈍使也。第六、惡見，若
X51n0822_p0039a09║開此一，又有五名：一、身見，二、邊見，三、邪見，四、見取，
X51n0822_p0039a10║五、戒禁取，此名五利使也。前名鈍者，於所緣境頑
X51n0822_p0039a11║嚚無決故；此名利者，於所緣境果決割斷故。十、皆
X51n0822_p0039a12║名使者，為心王之所使，故名心所使。隨惑分三，下
X51n0822_p0039a13║文自釋。已上根隨擾惱，心王不自在，故得煩惱名。
X51n0822_p0039a14║二、舉頌總答，即天親第十二煩之半。
X51n0822_p0039a15║論曰：此貪等六性是根本煩惱攝，故得煩惱名。
X51n0822_p0039a16║三、解釋頌意。分二：一、正釋心所。此總釋也。能生隨
X51n0822_p0039a17║惑，故曰根本。煩惱者，擾也，亂也。擾亂有情，謂之煩
X51n0822_p0039a18║惱。
X51n0822_p0039a19║云何為貪於有有具（至）謂由愛力取蘊生故。
X51n0822_p0039a20║先釋貪有及有具。謂於諸見欲色無色，躭染愛着
X51n0822_p0039a21║而為自性，輪迴三界，能生苦果，是其業用。謂由此
X51n0822_p0039a22║貪愛為因，於三界取蘊苦果，生生不斷。所謂愛欲
X51n0822_p0039a23║為因，愛命為果。清涼鈔云：有謂後有（前生作今生有），三有
X51n0822_p0039a24║異熟之果。有具謂彼惑業中有，及器世間。此貪依
X51n0822_p0039b01║十事生：一取蘊，二諸見，三未得境界，四已得境界，
X51n0822_p0039b02║五己所受用過去境界，六惡行，七男女，八親友，九
X51n0822_p0039b03║資具，十後有及中有也。集論云：何故名取蘊？以取
X51n0822_p0039b04║合故，名為取蘊。何等為取？謂諸蘊中所有欲貪。何
X51n0822_p0039b05║故欲貪說名為取？謂於未來現在諸蘊，能引不捨，
X51n0822_p0039b06║故希求未來，染着現在欲貪，名取。
X51n0822_p0039b07║云何為瞋於苦苦具（至）起諸惡業不善性故。
X51n0822_p0039b08║次釋瞋於苦苦具。謂於損己他有情所，及於所愛
X51n0822_p0039b09║不饒益所，於所不愛作饒益所，於損己法他所執
X51n0822_p0039b10║見，憎嫉忿恚而為自性，障無瞋善不安隱性，及諸
X51n0822_p0039b11║惡行所依為業。謂瞋必令身心熱惱，起諸惡業不
X51n0822_p0039b12║善性故。清凉鈔云：苦謂三苦，苦具謂一切有漏無
X51n0822_p0039b13║漏。但能生苦者，問：云何無漏亦名苦具？曰：謂邪見
X51n0822_p0039b14║等謗無漏，故亦能生。若問：何謂不安？曰：心懷憎惡，
X51n0822_p0039b15║多住苦故，所以不安。身心熱惱，即不安義。此瞋事
X51n0822_p0039b16║亦有十種：一、己身，二、所愛有情，三、非所愛有情，四、
X51n0822_p0039b17║過去怨親，五、未來怨親，六、現在怨親，七、不可意境，
X51n0822_p0039b18║八、嫉妬，九、宿習，十、他見。依此十事而起十瞋故。
X51n0822_p0039b19║云何為痴於諸理事（至）能招後生雜染法故。
X51n0822_p0039b20║次釋痴。癡即無明別名。不因境起，名獨頭無明；因
X51n0822_p0039b21║境起者，名相應無明。獨頭無明多迷諦理，相應無
X51n0822_p0039b22║明亦迷事相。謂於諦等不能明了，昏迷暗昧而為
X51n0822_p0039b23║體性，能障無癡善根，生煩惱業，故云一切雜染所
X51n0822_p0039b24║依也。次轉釋。謂由無明能起根本煩惱、隨煩惱業，
X51n0822_p0039c01║又能招感後生苦果，故知一切染法皆依無明而
X51n0822_p0039c02║有。若離無明，無有起處。然此無明依七事起：一、世
X51n0822_p0039c03║事，二、世間安立事，三、運轉事，四、㝡勝事，五、真實事，
X51n0822_p0039c04║六、雜染清淨事，七、增上慢事。依此七事，起無知故。
X51n0822_p0039c05║瑜伽云：惡行有三，謂貪、瞋、痴。由依止此三故，恒行
X51n0822_p0039c06║身、語、意惡行，故名惡行。又即依此三，廣生無量不
X51n0822_p0039c07║善行故，建立三不善根。所以者何？以諸有情愛味
X51n0822_p0039c08║世間所有為因，行諸惡行；分別世間怨相為因，行
X51n0822_p0039c09║諸惡行；執著世間邪法為因，行諸惡行。是故貪、瞋、
X51n0822_p0039c10║癡亦名惡行，亦名不善根也。
X51n0822_p0039c11║云何為慢恃己於他（至）慢類由斯起亦無失。
X51n0822_p0039c12║次釋慢。先正釋，恃己尊勝、貢高、輕舉、藐視一切是
X51n0822_p0039c13║其自體，生苦是用。次轉釋，謂彼平生不以德業為
X51n0822_p0039c14║事而故慢德，故於一切有尊德者，不生謙恭、不自
X51n0822_p0039c15║卑下、自高自大、輕陵蔑裂，由斯生死無窮、受苦不
X51n0822_p0039c16║盡。下顯差別。此慢差別有七體、九類。何謂七體？曰：
X51n0822_p0039c17║單、過慢、增邪、我、卑。云何單慢？謂於劣計己勝、於等
X51n0822_p0039c18║計己等，稱境為單，不敬為慢。雖理本等，恃己評他，
X51n0822_p0039c19║故為慢也。云何過慢？謂於勝計己等、於等計己勝，
X51n0822_p0039c20║單加一等，故成過慢。云何慢過慢？謂於勝計己勝，
X51n0822_p0039c21║單上加二，名慢過慢。何名增上慢？謂未得謂己有
X51n0822_p0039c22║得，計劣為多，為增上慢。云何邪慢？謂自全無德，謂
X51n0822_p0039c23║己有德。云何我慢？謂於自執我，稱量齊舉。云何卑
X51n0822_p0039c24║劣慢？謂於多勝，計己少劣。問：此應是謙，何得成慢？
X51n0822_p0040a01║答：如自恃云：汝雖勝我，終不汝敬。故是此慢。何謂
X51n0822_p0040a02║九類？曰：謂我、德、處各有三品，是為九類。云何三品？
X51n0822_p0040a03║一、於我勝等劣；二、有我勝等劣；三、無我勝等劣。勝
X51n0822_p0040a04║謂強勝，我勝彼故。等謂齊等，等於他故。劣謂卑劣，
X51n0822_p0040a05║我劣彼故。我既如此，德處亦然。我即所執之我，德
X51n0822_p0040a06║即所修之德，處即受用處所。此九句隨義配之。是
X51n0822_p0040a07║何慢類？請示一途。如於勝計我勝，是慢過慢類。於
X51n0822_p0040a08║勝計我等，是過慢類。於勝計我劣，是單慢類。更示
X51n0822_p0040a09║於等。曰：於等計我勝，是過慢類。於等計我等，是單
X51n0822_p0040a10║慢類。再示於劣。曰：於劣計我勝，是單慢類。問計有
X51n0822_p0040a11║勝等。曰：於勝計有勝，是慢過慢類。於勝計有等，是
X51n0822_p0040a12║過慢類。於勝計有劣，是卑慢類。於等計有勝，是過
X51n0822_p0040a13║慢類。於等計有等，是單慢類。問計無勝等。曰：於勝
X51n0822_p0040a14║計無勝，是卑慢類。於勝計無等，是卑慢類。於勝計
X51n0822_p0040a15║無劣，此有兩類。若下無劣計等，是過慢類。若下無
X51n0822_p0040a16║劣計勝，是慢過慢類。若於等計無勝，是單慢類。於
X51n0822_p0040a17║等計無劣，此亦二類。若下無劣計等，是單慢類。若
X51n0822_p0040a18║無劣計勝，是過慢類。問：於計二字何屬自他？曰：於
X51n0822_p0040a19║字屬他，計字屬自。何以故？於猶向也。向他勝劣，計
X51n0822_p0040a20║自勝劣故。當知二慢依勝有情事生，餘各依一事，
X51n0822_p0040a21║一切皆通見修所斷。聖位既有俱生我慢，慢類由
X51n0822_p0040a22║斯起亦無失。
X51n0822_p0040a23║云何為疑於諸諦理（至）是故此疑非慧為體。
X51n0822_p0040a24║次釋疑。於諸諦理狐疑不決而為自性，能障不疑
X51n0822_p0040b01║不修善品而為業用。一云：於諦猶豫不決為體，唯
X51n0822_p0040b02║分別起善品不生依止為業。於諦猶豫者，亦攝於
X51n0822_p0040b03║實猶豫，如其所應，滅道諦攝故。善品不生者，謂由
X51n0822_p0040b04║不決不造修故。此疑依六事生：一、聞不正法；二、見
X51n0822_p0040b05║師邪行；三、見所信受意見差別；四、性自愚魯；五、甚
X51n0822_p0040b06║深法性；六、廣大教法。由此六種，疑方生故。下揀異。
X51n0822_p0040b07║一師言：此疑無體，依慧假立，謂正猶豫時有慧簡
X51n0822_p0040b08║釋，正簡擇時復生猶豫，猶豫、簡擇二俱不定，故說
X51n0822_p0040b09║為疑。疑能毗益，輔助末底，末底即是般若。既曰疑
X51n0822_p0040b10║能助智，故以慧為體也。有師言：此疑別有自體，令
X51n0822_p0040b11║慧不決，名之為疑，非即是慧。論說惡見是假，餘皆
X51n0822_p0040b12║實有。疑與慧既各自有性，何故偏執以慧為體？梵
X51n0822_p0040b13║語若南，此云智；梵語毗若底，此云識；梵語末底，此
X51n0822_p0040b14║云慧。末般二字是慧義，若字是智義，故梵語般若，
X51n0822_p0040b15║此翻智慧。前師以末般二字皆是慧義，執慧為疑，
X51n0822_p0040b16║故第二師破云：若以毗末底之毗字為助慧之力，
X51n0822_p0040b17║故執慧為疑者，則應毗若南之毗字亦有助智之
X51n0822_p0040b18║力，智亦應為識乎？此既不然，彼云何爾？縱使疑能
X51n0822_p0040b19║助慧，亦非由助力便能轉變其體，是故此疑非慧
X51n0822_p0040b20║為體。
X51n0822_p0040b21║云何惡見於諸諦理（至）說為邪見非二取攝。
X51n0822_p0040b22║次釋惡見。先總釋。言顛倒者，以正為邪、以邪為正，
X51n0822_p0040b23║染慧而為體性，招感積集一切苦事而為業用。謂
X51n0822_p0040b24║惡見者，以苦捨苦，此世他世多受苦故。此一惡見
X51n0822_p0040c01║行相差別總有五種：一、薩迦耶見，此翻身見具足，
X51n0822_p0040c02║應云薩迦耶達利瑟致。經部師云：薩是偽義，迦耶
X51n0822_p0040c03║是身，達利瑟致是見。身是聚義，即聚集假，應言緣
X51n0822_p0040c04║聚身起見名為身見。薩婆多云：薩是有義，迦耶等
X51n0822_p0040c05║如前。雖見聚身而是實有身者，即是自體異名，應
X51n0822_p0040c06║言自體見。大乘法師解云：僧吃爛底薩便成移轉，
X51n0822_p0040c07║以大心心上所變之法故言移轉。身見依五蘊起
X51n0822_p0040c08║此我見，此為依故諸見得生，故言見趣所依為業。
X51n0822_p0040c09║趣者，况也，或所歸處也。言二十句者，對法第一云：
X51n0822_p0040c10║謂如計色是我、我有色、色屬我、我在色中，一蘊有
X51n0822_p0040c11║四，五蘊合有二十句也。五為我見，餘皆我所，謂相
X51n0822_p0040c12║應我所（即我有色）、隨逐我所（即色屬我）、不離我所（即我在色中），故
X51n0822_p0040c13║有十五我所，此即分別行緣蘊不分別所起處。若
X51n0822_p0040c14║歷三世便有六十，加身為我為六十一，我復異身
X51n0822_p0040c15║為六十二，又計常無常等為六十二。如十藏品論
X51n0822_p0040c16║云：六十五者，婆沙論云：謂如以色為我，於餘四蘊
X51n0822_p0040c17║各三我所，謂是我纓絡、我童僕、我器，即有十二色
X51n0822_p0040c18║為一我，即總有十三五蘊，總有六十我所見，有五
X51n0822_p0040c19║我見為六十五，此即分別行緣蘊亦分別所起處，
X51n0822_p0040c20║此等皆是分別我見。二邊執見，於五取蘊，薩迦耶
X51n0822_p0040c21║見增上力故，心執增益，計我斷常障處中行，解脫
X51n0822_p0040c22║出離，令隨偏僻繫縛為業。瑜伽八十七云：又諸外
X51n0822_p0040c23║道，薩迦耶見以為根本，有六十二諸惡見趣，謂四
X51n0822_p0040c24║常見論，四一分常見論，二無因論，三有邊無邊想
X51n0822_p0041a01║論，四不死矯亂論。如是十八諸惡見趣，是計前際
X51n0822_p0041a02║說我論者。又有十六有見想論，八無想論，八非有
X51n0822_p0041a03║想非無想論，七斷見論，五現法涅槃論。此四十四
X51n0822_p0041a04║諸惡見趣，是計後際說我論者。瑜伽約迷前際後
X51n0822_p0041a05║際為次，此則約所依見分之。此六十二，以邪見邊
X51n0822_p0041a06║見二為自體，以餘二見而為眷屬，依於身見以為
X51n0822_p0041a07║根本。初四徧常者，謂我及世間一切皆常，但有隱
X51n0822_p0041a08║顯。依上中靜慮等，起宿住隨念，生四常論：一由能
X51n0822_p0041a09║憶二十成壞劫，二能憶四十劫，三能憶八十劫，四
X51n0822_p0041a10║依天眼所見現在世，見諸有情死時生時諸蘊相
X51n0822_p0041a11║續，彼便執我世間俱常。言四一分常者，謂四皆一
X51n0822_p0041a12║分：一者從梵天沒，來生此間，得宿住通，作如是等
X51n0822_p0041a13║執：梵王是常，我等無常。故名一分。二聞梵王有如
X51n0822_p0041a14║是見：大種是常，心是無常。或復翻此。三有先從戲
X51n0822_p0041a15║忘天沒，來生此間，得通起執：不生此者是常，我生
X51n0822_p0041a16║此者是無常。四有先從意憤天沒，一分同前。此天
X51n0822_p0041a17║住處，住妙高層級，或三十三天。有想十六者，有四
X51n0822_p0041a18║四句：一、我有色，死後有想。執色為我，名我有色。取
X51n0822_p0041a19║諸法說，名為有想。即欲界、全色界一分，除無想天。
X51n0822_p0041a20║二、我無色，死後有想。執無色蘊為我，此在欲界，乃
X51n0822_p0041a21║至無所有處，惟除非想。三、我亦有色亦無色，死後
X51n0822_p0041a22║有想。執五蘊為我。四、我非有色非無色，死後有想。
X51n0822_p0041a23║遮第三也。依尋、伺、等至，皆容得起。第二四句云：一、
X51n0822_p0041a24║執我有邊，死後有想。執色為我，體有分限，如指節
X51n0822_p0041b01║等。二、執我無邊，死後有想。執非色為我，徧一切處
X51n0822_p0041b02║故。三、執我亦有邊亦無邊，死後有想。執我隨身卷
X51n0822_p0041b03║舒等。四、執我非有邊非無邊，死後有想。遮第三也。
X51n0822_p0041b04║或依尋、伺、等至，皆起。第三四句者：一、我有一想，二、
X51n0822_p0041b05║我有種種想，三、我有小想，四、我有無量想。一一想
X51n0822_p0041b06║者，在前三無色。二、種種想者，在欲界、色界，除無想
X51n0822_p0041b07║天。三、執少色，或執少無色為我想，為我所，我與彼
X51n0822_p0041b08║合，名為小想。在欲、色界，除無想天。四、無量想者，執
X51n0822_p0041b09║無量色，或執無量無色為我想，我與彼合。第四四
X51n0822_p0041b10║句者：一、我純有樂，死後有想。在前三靜慮。二、我純
X51n0822_p0041b11║有苦，死後有想。在地獄中。三、我純有苦有樂，死後
X51n0822_p0041b12║有想。在人、欲天、畜生界。四、我純無苦無樂，死後有
X51n0822_p0041b13║想。在第四禪。已上尋、伺、等至，皆容得起。無想俱非
X51n0822_p0041b14║各八論者，無想八論，有二四句。初四句者：一、我有
X51n0822_p0041b15║色，死後無想。執色為我，得無想定。見他有人，得定
X51n0822_p0041b16║生彼，作如是計。二、我無色，死後無想，執命根為我，
X51n0822_p0041b17║得無想定。三、執我亦有色亦無色，死後無想，雙執
X51n0822_p0041b18║色、命根為我，於此二中起一我想。四、執我非有色
X51n0822_p0041b19║非無色，死後無想，遮第三句，等至、尋、伺皆容起故。
X51n0822_p0041b20║第二四句者，一、執我有邊，死後無想，執色為我，其
X51n0822_p0041b21║量狹小等，得無想定。二、執我無邊，死後無想，執色
X51n0822_p0041b22║為我，徧一切處等。三、執我亦有邊亦無邊，死後無
X51n0822_p0041b23║想，執色為我，隨身有卷舒故。第四句者，遮第三句，
X51n0822_p0041b24║更無別義，等至、尋、伺皆容得起。後俱非八論者，有
X51n0822_p0041c01║二四句。一云：執我有色，死後非有想非無想，執色
X51n0822_p0041c02║為我，見諸有情入非想非非想定，想不明利，作如
X51n0822_p0041c03║是執，唯尋、伺執，非得定也。二、執我無色，死後如前，
X51n0822_p0041c04║執無色蘊為我等，入非想非非想定，想不明了故，
X51n0822_p0041c05║作如是執。三、執我亦有色亦無色，死後如前，執色、
X51n0822_p0041c06║無色為我，見有情等同前。上皆依尋、伺起，非由等
X51n0822_p0041c07║至。其第四句，遮第三句，更無別義。第二四句云：一、
X51n0822_p0041c08║執我有邊，死後非有想非無想，乃至第四句，其文
X51n0822_p0041c09║易知。如是一切皆執四無色為我，以得非想非非
X51n0822_p0041c10║想定，容有此執。一、由彼定時分位促故，別以一一
X51n0822_p0041c11║蘊而為所緣，執我有邊。二、由彼定時分長故，總以
X51n0822_p0041c12║四蘊為所緣故，執我無邊。三、由彼定或一一蘊，或
X51n0822_p0041c13║總為所緣故，成第三句。第四句遮第三，更無別義。
X51n0822_p0041c14║七斷滅論者，一執我有色，麤四大種所造為性，死
X51n0822_p0041c15║後斷滅，畢竟無有，見身死後有而無故。二我欲界
X51n0822_p0041c16║天，死後斷滅。三我色界天，死後斷滅。四我空無邊
X51n0822_p0041c17║處，乃至非非想，皆云死後斷滅。後之四執，執彼彼
X51n0822_p0041c18║地為生死頂。故前四十見為常，後七見為斷，此皆
X51n0822_p0041c19║見斷，名分別起。三邪見者，撥無因果及四見外，諸
X51n0822_p0041c20║餘邪執，皆屬此攝，如增上緣，名義徧故。餘緣不攝
X51n0822_p0041c21║者，皆此緣攝，起見不正，故名之為邪。謗因果作用
X51n0822_p0041c22║實事者，瑜伽云：謂依世間諸靜慮故，見世施主，一
X51n0822_p0041c23║期壽命，恒行布施，無有斷絕，從此命終，生下賤家，
X51n0822_p0041c24║貧窮匱乏。彼作是思：定無施與愛養祠祀。復見有
X51n0822_p0042a01║人，一期壽中，恒行妙行，或行惡行，見彼命終，墮於
X51n0822_p0042a02║惡趣，生柰洛迦，或往善趣，生於天止樂世界中。彼
X51n0822_p0042a03║作是思：定無妙行及與惡行，亦無妙行惡行二業
X51n0822_p0042a04║異熟。復見有一剎帝利種，命終之後，生婆羅門、毗
X51n0822_p0042a05║舍、首陀諸種性中，或婆羅門命終之後，生剎帝利
X51n0822_p0042a06║等種性中。彼作是思：定無此世剎利等從彼世剎
X51n0822_p0042a07║利等種性中來，亦無彼世剎帝利等從此世間剎
X51n0822_p0042a08║帝利等種性中去。又復觀見諸離欲者，生於下地。
X51n0822_p0042a09║又見母命終已，生而為女，女命終已，還作其母，父
X51n0822_p0042a10║終為子，子還作父。彼見父母不決定已，彼作是思：
X51n0822_p0042a11║世間決定無父無母。或復見人身壞命終，或生無
X51n0822_p0042a12║想，或生無色，或入涅槃，求彼生處不能得見，彼作
X51n0822_p0042a13║是思：決定無有化生眾生，以彼處所不可知故。或
X51n0822_p0042a14║於自身起阿羅漢增上慢已，臨命終時遂見生相，
X51n0822_p0042a15║彼作是念：世間必無真阿羅漢，無施無受亦無祠
X51n0822_p0042a16║祀，是名謗因。無有妙行惡行，是名謗用。無有妙行
X51n0822_p0042a17║惡行諸業及異熟果，是名謗果。無父無母，無化生
X51n0822_p0042a18║有情，無真羅漢，諸漏永盡，如是一切名謗實事。言
X51n0822_p0042a19║前際二無因者，一從無想天沒來生此間，無宿住
X51n0822_p0042a20║通，不能憶彼出心已前所有諸位，便執諸法本無
X51n0822_p0042a21║而起，如我亦應本無而起，便起執言：我及世間無
X51n0822_p0042a22║因而起。二因尋伺不憶前身，作如是執無因而起。
X51n0822_p0042a23║如是二見，由無想天及虗妄尋伺二事而起。四有
X51n0822_p0042a24║邊者，一由一向能憶下至無間地獄，上至第四靜
X51n0822_p0042b01║慮，執我於中悉皆充滿，便作是念：過此有我，我應
X51n0822_p0042b02║能見，故知有邊。二由一向能憶傍無有邊，執我徧
X51n0822_p0042b03║滿，故執無邊。三由能憶上下及傍，故雙執有邊無
X51n0822_p0042b04║邊。四由能憶壞劫斷位，便生非有邊非無邊想，諸
X51n0822_p0042b05║器世間無所得故。四不死矯亂者，先總釋名。準婆
X51n0822_p0042b06║沙意，外道計天常住名為不死，計不亂答得生彼
X51n0822_p0042b07║天。今佛訶云：汝言祕密等，即是矯亂。言四種者，一
X51n0822_p0042b08║恐無知，念我不知善不善等，有餘問我不得定答。
X51n0822_p0042b09║我若定答，恐他鑒我無知因，即輕笑於我。彼天祕
X51n0822_p0042b10║密義，不應皆說等。二行諂曲者，作是思惟：非我淨
X51n0822_p0042b11║天，一切隱察皆許記別，謂自所證及清淨道故。三
X51n0822_p0042b12║懷恐怖而無記別，恐我昧劣為他所知，由是因緣
X51n0822_p0042b13║不得解脫。以此為室而自安處，懷恐怖故。四有愚
X51n0822_p0042b14║戅專修止行而無所知，若有問我，我當反詰，一切
X51n0822_p0042b15║隨言無減而印順之。言五現涅槃者，一見現在受
X51n0822_p0042b16║若天若人諸五欲樂，便謂涅槃。二難厭五欲，現住
X51n0822_p0042b17║初定以為涅槃，引在身中名為得樂。見他現在住
X51n0822_p0042b18║定亦爾，下皆準此。三厭尋伺故，現得第二定以為
X51n0822_p0042b19║涅槃。四厭諸尋伺喜故，現住第三定以為涅槃。五
X51n0822_p0042b20║厭喜樂乃至出入息，現住第四定以為涅槃，待過
X51n0822_p0042b21║去故名為後際。又此計我現既有樂，後亦有樂，故
X51n0822_p0042b22║後際攝。以現樂為先而執後樂，總名現法。此不依
X51n0822_p0042b23║我見起，故邪見攝。或計自在，即塗灰外道。或計釋
X51n0822_p0042b24║梵，即第四團陀論師及第五安茶論師等，見第一
X51n0822_p0042c01║卷。或有妄計諸邪解脫者，如楞伽云：或有外道陰
X51n0822_p0042c02║界入滅，境界離欲見法無常，心心法品不生，去來
X51n0822_p0042c03║現在境界諸受陰盡，如種子壞妄想不生，斯等於
X51n0822_p0042c04║此作涅槃想。或以從方至方名為解脫。或以外道
X51n0822_p0042c05║惡燒智慧，見自性及士夫，彼二有間士夫所出名
X51n0822_p0042c06║為自性。如冥初比求那轉變，求那是作者，作涅槃
X51n0822_p0042c07║想。或見自在真實作生死者，或有覺二十五真實，
X51n0822_p0042c08║或王守護國受六德論作涅槃等。有如是比種種
X51n0822_p0042c09║妄想，外道所說不成所成智者所棄。或復妄計非
X51n0822_p0042c10║道為道者，有諸外道作如是見：若有眾生於孫陀
X51n0822_p0042c11║利迦河沐浴支體，所有諸惡皆悉除滅第一清淨。
X51n0822_p0042c12║諸如是等皆邪見攝。四見取者，於前三見及見所
X51n0822_p0042c13║依蘊，計㝡勝上能得涅果清淨法故，名為見取。由
X51n0822_p0042c14║此各各互執為勝，諸見互違多紛競故，一切鬪諍
X51n0822_p0042c15║因斯而起，故曰一切鬬諍所依為業。五戒禁取者，
X51n0822_p0042c16║謂依諸見所受戒說，此戒為勝及能得涅槃。由此
X51n0822_p0042c17║戒故，一切外道受持拔髮等無利勤苦。十住毗婆
X51n0822_p0042c18║沙論第三明穢土中多諸外道，有持牛戒者、鹿戒
X51n0822_p0042c19║者、狗戒者、烏戒者、象戒者。涅槃二十四亦謂菩薩
X51n0822_p0042c20║不受狗戒、鷄戒、牛戒、雉戒。此皆外道所持惡禁戒，
X51n0822_p0042c21║通由二因生此妄計：一由天眼見有眾生從雞狗
X51n0822_p0042c22║等即生天上故，二由非理尋思妄生此計。又戒取
X51n0822_p0042c23║有二：一者惡戒獨頭而起，二附正戒起。如上所陳
X51n0822_p0042c24║皆惡戒也。問：此二取中皆有執為㝡勝能得清淨，
X51n0822_p0043a01║有餘處說執為㝡勝名為見取，執能得淨名戒取
X51n0822_p0043a02║者，此義云何？答：是影略說，或隨轉理門說。若欲義
X51n0822_p0043a03║全，必是因果雙計為得。不爾，云何非滅計滅、非道
X51n0822_p0043a04║計道者，不入二取而入邪見攝耶？但邪見單計因
X51n0822_p0043a05║果，二取雙計因果，故不同耳。通上一正釋心所竟。
X51n0822_p0043a06║如是總別十煩惱中（至）或是俱生或分別起。
X51n0822_p0043a07║二、諸門分別有十：一、俱生分別門。言總別者，前五
X51n0822_p0043a08║為總，不分析故；後五為別，以一惡見開為五故。六、
X51n0822_p0043a09║通俱生及分別者，貪、瞋、癡、慢、身見、邊見也。任運釋
X51n0822_p0043a10║俱生，思察釋分別，二義皆具，故云俱得生故。疑後
X51n0822_p0043a11║三見者，即邪見二取為三見也。四、唯分別無俱生
X51n0822_p0043a12║義。惡友、邪教，外緣也；自審思察，內因也。內因、外緣
X51n0822_p0043a13║二者俱合，方得生故。一師言：俱生邊執唯是斷見，
X51n0822_p0043a14║常見相麤，無俱生義，要由惡友、邪教等力，方得生
X51n0822_p0043a15║故。下引證瑜伽。問：云何邊執見是俱生耶？答云：謂
X51n0822_p0043a16║斷見攝俱生。何以知然？謂見道前學現觀者，已伏
X51n0822_p0043a17║分別諸惑隨眠，而於心中起如是怖：今者我之，我
X51n0822_p0043a18║在何所耶？豈非俱生與斷見相應？故禽獸等雖愚
X51n0822_p0043a19║蠢物，若遇違緣，皆恐我斷而生驚怖，故知斷見攝
X51n0822_p0043a20║俱生也。正義破釋云：瑜伽不說常見是俱生者，是
X51n0822_p0043a21║依麤相說耳。據實理論，即常見亦通俱生攝，如禽
X51n0822_p0043a22║獸等搆巢安處，就穴聚糧，意在常存，豈非俱生亦
X51n0822_p0043a23║有常見耶？又引顯揚等論以實之。
X51n0822_p0043a24║此十煩惱誰幾相應（至）諸煩惱生必由癡故。
X51n0822_p0043b01║二自類相應門首句，問也。答中分為六節：一辯貪
X51n0822_p0043b02║與諸所相應，除痴。在最後第六節，論貪與瞋疑必
X51n0822_p0043b03║不俱起。愛憎二境互相違故，於境猶豫無染著故，
X51n0822_p0043b04║不與瞋俱起。猶豫染著亦互相違，故貪與疑亦不
X51n0822_p0043b05║俱起。貪與慢見或得相應者，亦有不相應義。貪與
X51n0822_p0043b06║慢不相應者，所愛所陵境非一也（所愛即貪於境親，所陵即慢於
X51n0822_p0043b07║境踈）。貪與慢相應者，所染所恃境可同也（貪於所染，慢於所恃，
X51n0822_p0043b08║於境俱親）。五見愛執與貪境同，貪與五見相應無失。二
X51n0822_p0043b09║辯瞋與諸所相應，除貪與痴。言或得俱起，亦有不
X51n0822_p0043b10║俱義。所瞋於境疎，所恃於境親，故瞋與慢說不相
X51n0822_p0043b11║應。慢於所蔑，瞋於所憎，二境俱疎，故得俱起。憎非
X51n0822_p0043b12║猶豫，猶豫未憎，故瞋疑不俱起。猶豫不已，憤懣隨
X51n0822_p0043b13║之，故瞋疑亦相應。又疑順無瞋，說不相應。疑違憤
X51n0822_p0043b14║發，說得俱起。二取愛執無起憎義，瞋與二取必不
X51n0822_p0043b15║相應。瞋與三見或得相應，或不俱起。於樂蘊起常
X51n0822_p0043b16║見，即無瞋相應；於苦蘊起常見，即與瞋俱起。於苦
X51n0822_p0043b17║蘊起斷見，即無瞋相應；於樂蘊起斷見，即與瞋俱
X51n0822_p0043b18║起。邊見起斷常，必依五蘊身，是故身見影略不說。
X51n0822_p0043b19║瞋與邪見，或有或無。誹撥惡事，無瞋相應；誹撥好
X51n0822_p0043b20║事，與瞋俱起。三、辯慢與諸所相應，除貪、瞋、痴。慢之
X51n0822_p0043b21║境定，而疑境不定，故慢與疑無相應義。五見執取
X51n0822_p0043b22║亦於境定，是故展轉與慢不違。然與斷見不俱生
X51n0822_p0043b23║者，執我斷時，何陵何恃？慢與身見一分亦爾者，斷
X51n0822_p0043b24║從身起，名身一分。慢與邪見一分亦爾者，二無因
X51n0822_p0043c01║等邪見所攝邪見一分，故身邪見各有一分與慢
X51n0822_p0043c02║不俱，餘皆俱起。四、辯疑相應，除前貪、瞋、痴、慢。唯言
X51n0822_p0043c03║五見定不俱起，決定、猶豫二相違故。五、辯五見相
X51n0822_p0043c04║應，除前貪、瞋、痴、慢。疑唯自類，展轉不相應，以五見
X51n0822_p0043c05║共以慧為性，一念之中那有多慧？故無俱起義也。
X51n0822_p0043c06║六、辨痴相應，貪等九種皆相應者，以此無明徧諸
X51n0822_p0043c07║染故。
X51n0822_p0043c08║此十煩惱何識相應（至）由稱量等起慢等故。
X51n0822_p0043c09║三、八識相應門，先徵，次釋。藏識無者，白、淨、無記、無
X51n0822_p0043c10║善染故。末那四者，貪、痴、慢、見我相應故。意識具十
X51n0822_p0043c11║者，無簡別故。五識唯三者，彼亦有無分別貪、瞋、痴
X51n0822_p0043c12║故。設有問云：五識何無慢等？故此釋云：由稱量等
X51n0822_p0043c13║起慢等故。稱量等，於猶豫推求慢等疑及五見，謂
X51n0822_p0043c14║慢由稱量門起，疑由猶豫簡擇門起，見由推求門
X51n0822_p0043c15║起，五識中無此等行相故。慢與疑及五惡見分別
X51n0822_p0043c16║生故，非五識俱。
X51n0822_p0043c17║此十煩惱何受相應（至）餘受俱起，如理應知。
X51n0822_p0043c18║四、五受相應門，首句問也。答中分為四節：一、辨三
X51n0822_p0043c19║根與受相應，不簡俱生及分別起俱相應故。設有
X51n0822_p0043c20║問云：貪與欲俱，何通憂、苦？瞋常憎、恚，何通喜、樂？故
X51n0822_p0043c21║此釋云：貪會違緣，憂、苦俱故；瞋遇順境，喜、樂俱故。
X51n0822_p0043c22║二、辯慢與受相應。有師言：俱生、分別所起之慢，四
X51n0822_p0043c23║受相應，唯除苦受。設有問云：慢既除苦，性又高舉，
X51n0822_p0043c24║何得憂俱？故此釋云：恃苦劣蘊，憂相應故。正義：俱
X51n0822_p0044a01║生慢亦與苦俱起，純苦趣中意有苦故。若分別慢
X51n0822_p0044a02║不與苦俱，純苦趣中無彼慢故。彼無邪師教等，明
X51n0822_p0044a03║是俱生而非分別。然彼不造引惡趣業者，以引業
X51n0822_p0044a04║能造之思是第六意識所起故。曰：要分別起，能發
X51n0822_p0044a05║彼故。意顯雜受亦苦相應也。三、辨疑及邪見二取
X51n0822_p0044a06║與四受相應，唯除苦受。設有問云：疑與欲俱，宜無
X51n0822_p0044a07║憂、苦，何唯除苦？故此釋云：因欲而疑，何憂、何苦？亦
X51n0822_p0044a08║喜、受俱，猶豫不決，展轉生憂，故唯除苦。設又問云：
X51n0822_p0044a09║二取執為勝淨，何得有憂？故此釋云：二取若緣憂
X51n0822_p0044a10║俱見等，爾時得與憂相應故。憂俱戒及所依蘊，憂
X51n0822_p0044a11║相應故。如熏鼻秡髮，無利勤苦事，亦有憂故。四、舉
X51n0822_p0044a12║身邊云見與受相應。有義：謂身、邊二見若俱生者，
X51n0822_p0044a13║但與喜、樂、捨受相應，不同五識，故無苦受；唯無記
X51n0822_p0044a14║性，故無憂受。若分別者，容四受俱，唯除苦受。既除
X51n0822_p0044a15║苦受，何又憂俱耶？曰：執苦俱蘊為我我所，故身見
X51n0822_p0044a16║與憂得相應也。常見於苦蘊生憂，斷見於樂蘊亦
X51n0822_p0044a17║生憂，故邊見與憂亦相應也。正義釋云：身邊二見
X51n0822_p0044a18║若俱生者，亦苦受俱，純受苦處，緣極苦蘊，苦受相
X51n0822_p0044a19║應故。意顯分別唯除苦受也。餘如前說下，結上四
X51n0822_p0044a20║節之義，謂此所論身邊二見及餘貪等八種煩惱，
X51n0822_p0044a21║俱如前說。此依實義，不依麤相。若依麤相者，貪慢
X51n0822_p0044a22║與身邊二取四見，此六煩惱樂喜捨俱，無憂苦故，
X51n0822_p0044a23║瞋為第七；唯苦憂捨三受俱起，無喜樂故，癡為第
X51n0822_p0044a24║八。五受相應，第九第十邪見及疑四俱除苦，此十
X51n0822_p0044b01║煩惱隨麤相分，屬諸受義也。貪痴俱樂下，釋煩惱
X51n0822_p0044b02║相應樂受所通界地，貪癡俱生樂受通下四地。下
X51n0822_p0044b03║四地者，欲界五趣雜居地及色界三禪為四地，以
X51n0822_p0044b04║九地中四地居下，故通六識故。餘七俱樂者，五見、
X51n0822_p0044b05║慢、疑名為餘七。不說瞋者，瞋無樂故。除欲通三者，
X51n0822_p0044b06║除去欲界通上三禪，以分別起樂最下地無故。又
X51n0822_p0044b07║疑心所獨行無明，於欲界中唯憂捨俱，不及瞋者，
X51n0822_p0044b08║上界無故。餘受界地煩惱俱起，如理應知，詞不繁
X51n0822_p0044b09║敘。
X51n0822_p0044b10║此與別境幾互相應（至）見非慧。俱不異慧故。
X51n0822_p0044b11║五、別境門首句，問也。答云：貪等四煩惱與五法俱
X51n0822_p0044b12║起。設有問云：煩惱位中豈有定耶？故此釋云：專注
X51n0822_p0044b13║一境而起貪等，得有定故。疑非決定，故無勝解。見
X51n0822_p0044b14║即是慧，義無重出。故曰疑及五見各容四俱也。
X51n0822_p0044b15║此十煩惱何性所攝（至）雖數現起不障善故。
X51n0822_p0044b16║六、三性門首二句，問也。答云：瞋唯不善，以瞋發時，
X51n0822_p0044b17║損惱自他故。餘九皆通不善、無記。又色、無色二界
X51n0822_p0044b18║煩惱，定力所伏，唯無記性，非是不善。若欲界中，十
X51n0822_p0044b19║種煩惱分別起者，是不善性。俱生起者，若發惡行，
X51n0822_p0044b20║是不善性；不發惡行，是無記性。以發行者，損自損
X51n0822_p0044b21║它，故屬不善；不發惡行者，行相微細，不能障善，又
X51n0822_p0044b22║不損惱自他，故屬無記也。當知俱生身、邊二見，亦
X51n0822_p0044b23║唯無記，以不發惡業，不障善故。
X51n0822_p0044b24║此十煩惱何界繫耶？（至）彼依多分或別緣說。
X51n0822_p0044c01║七界繫相應門，首二句問也，次二句總答。此十煩
X51n0822_p0044c02║惱，瞋唯欲界，上界無瞋，故餘九皆通三界。先明下
X51n0822_p0044c03║界起上界惑。若生下地，未離下地煩惱，上地煩惱
X51n0822_p0044c04║不現在前。要在下地伏麤俱生，得彼上地根本定
X51n0822_p0044c05║已，上地煩惱皆容現起。問：何故諸有漏道不伏分
X51n0822_p0044c06║別及細俱生，但伏俱生麤惑，即得彼地根本定？答：
X51n0822_p0044c07║諸有漏道雖不能伏分別及細俱生，而能伏除麤
X51n0822_p0044c08║俱生惑，漸得根本定者，以彼俱生麤惑依外門轉，
X51n0822_p0044c09║能迷事故，散亂麤動，正障定故，是故先伏方得彼
X51n0822_p0044c10║定。得彼定已，上界分別起惑及細俱生方得現前。
X51n0822_p0044c11║次明上地起下地惑。若在上地，下地諸惑分別俱
X51n0822_p0044c12║故，皆容現起。如生第四無想天，天報已盡，捨離天
X51n0822_p0044c13║形，現中有身，謗阿羅漢，必受後有，墮地獄中。爾時，
X51n0822_p0044c14║無想天人身在上地，五衰相見，將生下地，即起下
X51n0822_p0044c15║地，潤生愛染，得生下地。問：既言上地能起下惑，而
X51n0822_p0044c16║言生上不起下者，何故？答：此依多分說不起下，其
X51n0822_p0044c17║實少分亦起下惑。下明上下互相為緣。先下地緣
X51n0822_p0044c18║上，下地煩惱亦緣上地。論說欲界貪煩惱求生上
X51n0822_p0044c19║地時，味上定故。瞋恚既憎滅道，亦憎離欲，故知貪、
X51n0822_p0044c20║瞋皆緣上地。若以總緣上界諸行而論，則身見執
X51n0822_p0044c21║我、我所，邊見執斷、執常，我慢令心高舉，皆得緣上。
X51n0822_p0044c22║此既得緣，餘五緣上，其理極成。問：既言下地能緣
X51n0822_p0044c23║上地，集論說言下界貪等不緣上者，何故？答：或依
X51n0822_p0044c24║麤相說，或依別緣說。依麤相說者，不見此地執他
X51n0822_p0045a01║地法以為我、我所故。依別緣說者，邊見必依身見
X51n0822_p0045a02║起故。由此二義，故言下地不緣上也。問：上地煩惱
X51n0822_p0045a03║亦緣下地者，何故？答：以生上地者，恃己勝德，陵蔑
X51n0822_p0045a04║下界有情，故能緣下。若以總緣下界諸行而論，則
X51n0822_p0045a05║身見執我、我所，邊見執斷、執常，貪愛令心染著，皆
X51n0822_p0045a06║得緣下。疑後三見，應知亦爾。不言瞋者，上無瞋故。
X51n0822_p0045a07║不言痴者，決定有故。而說下，通難如前。
X51n0822_p0045a08║此十煩惱，學等何攝？非學、無學，彼唯善故。
X51n0822_p0045a09║八、學無學門。學與無學俱是善性，煩惱不善有覆，
X51n0822_p0045a10║故不相攝。瑜伽云：學方便善義，一切一分是有學；
X51n0822_p0045a11║學究竟善義，一切一分是無學；離前二種所有善
X51n0822_p0045a12║染污無記法，一切一分是非學非無學。
X51n0822_p0045a13║此十煩惱何所斷耶（至）不違諦觀故修所斷。
X51n0822_p0045a14║九、伏斷門首二句，問也。答云：此十煩惱於三斷中
X51n0822_p0045a15║非非所斷，以非所斷是出世道及後得智，并無為
X51n0822_p0045a16║法，非染法故。此十煩惱，四唯分別，是見所斷；六兼
X51n0822_p0045a17║俱生，唯修所斷。又分別者，地前已伏，得真見道，種
X51n0822_p0045a18║現俱盡，故麤易斷。若俱生者，即貪、瞋、痴、慢、身見、邊
X51n0822_p0045a19║見也。前七地中猶間現起，八地永伏，等覺方盡，故
X51n0822_p0045a20║細難斷。見所斷十，由得真智，總緣四諦，一斷永斷。
X51n0822_p0045a21║然迷諦相有總有別：總迷唯見所斷，以真見道總
X51n0822_p0045a22║緣諦故；別迷兼修所斷，惑細難斷，修方斷故。苦、集
X51n0822_p0045a23║二諦世間因果，是十煩惱所因依處，故迷而不斷；
X51n0822_p0045a24║滅、道二諦出世因果，是十煩惱所怖畏處，故迷而
X51n0822_p0045b01║不俱。惟其總迷，故總緣也。修道證滅，必斷煩惱，故
X51n0822_p0045b02║云怖畏。云何別迷？二唯迷苦，八通迷四。何謂二唯
X51n0822_p0045b03║迷苦耶？謂身邊見唯果處起，果即是苦，苦即是身，
X51n0822_p0045b04║身為苦本，故名苦諦。謂彼不知此身是苦果，而於
X51n0822_p0045b05║苦果執我、我所及執斷、常，故曰唯果處起。唯其迷
X51n0822_p0045b06║處既堅，故脩觀時別以空、無我二法對治身邊也。
X51n0822_p0045b07║此對治法亦屬苦諦，唯觀苦境故。何謂八通迷四
X51n0822_p0045b08║耶？疑及邪見、二取、三見。此四惑者，親迷苦理。言親
X51n0822_p0045b09║迷者，不知五取蘊本無有我，而起二十句薩迦耶
X51n0822_p0045b10║見，是迷苦薩迦耶見。即用此見以為依止，於五取
X51n0822_p0045b11║蘊執斷、執常，是迷苦邊見。又諸邪見，謂無施等乃
X51n0822_p0045b12║至妙行惡行業果及與異熟，又撥無父母化生有
X51n0822_p0045b13║情，是迷苦邪見。若於苦諦不能決定而生猶豫，是
X51n0822_p0045b14║迷苦疑。若有見取，妄取迷苦所有諸見以為第一，
X51n0822_p0045b15║能得清淨解脫出離，是迷苦見取。若復妄取隨順
X51n0822_p0045b16║此見，此見隨法所受禁戒以為第一，能得清淨解
X51n0822_p0045b17║脫出離，是迷苦戒取。由此執故，於自所起見寶愛
X51n0822_p0045b18║堅著，是迷苦貪。於他所起見抑伏違損而生忿恚，
X51n0822_p0045b19║是迷苦瞋。復恃此見於彼眷屬心生高舉，是迷苦
X51n0822_p0045b20║慢。無明有一一與諸見及疑貪等相應，二獨於苦
X51n0822_p0045b21║諦生迷者，此二皆是迷苦無明。上明十煩惱皆迷
X51n0822_p0045b22║苦諦見苦所斷，下明八迷後三諦。疑及邪見親迷
X51n0822_p0045b23║集等二取貪等准苦應知者，謂諸沙門婆羅門謗
X51n0822_p0045b24║因邪見，計自在等是一切物因無別有因，是迷集
X51n0822_p0045c01║諦所起邪見。若有見取，取彼諸見以為第一能得清
X51n0822_p0045c02║淨，是迷集諦所起見取。若於隨順此見諸法所受
X51n0822_p0045c03║禁戒，執為第一能得清淨，是迷集諦所起戒取。餘
X51n0822_p0045c04║如前說。如是八種煩惱隨眠，迷於集諦見集所斷。
X51n0822_p0045c05║若諸沙門婆羅門計有邊無邊不死矯亂諸見一
X51n0822_p0045c06║分，及說現法涅槃論者，撥阿羅漢所有斷德，誹謗
X51n0822_p0045c07║滅諦橫計解脫，是迷滅諦所起邪見。若有見取，取
X51n0822_p0045c08║彼諸見以為第一能得清淨，是迷滅諦所起見取。
X51n0822_p0045c09║若於隨順彼見諸法所受戒禁以為第一能得清
X51n0822_p0045c10║淨，是迷滅諦所起戒取。由此執故，於自所起見寶
X51n0822_p0045c11║惜愛著，是迷滅貪。於他所起見抑伏違損而起瞋
X51n0822_p0045c12║恚，是迷滅瞋。餘如前說。如是八種煩惱隨眠，迷於
X51n0822_p0045c13║滅諦見滅所斷。若撥無世間真阿羅漢果，一切智
X51n0822_p0045c14║為導首，有為無漏不死，矯亂邪見一分，誹謗道諦
X51n0822_p0045c15║非真出離，妄計非道以為正道，能盡能出一切諸
X51n0822_p0045c16║苦，如是名為迷道邪見。若有見取，取彼邪見以為
X51n0822_p0045c17║第一能得清淨，如是名為迷道見取。若於隨順彼
X51n0822_p0045c18║見諸法所受禁戒取為第一能得清淨，是名迷道
X51n0822_p0045c19║所起戒取。所餘貪等迷道煩惱，如前應知。如是八
X51n0822_p0045c20║種煩惱隨眠，迷於道諦見道所斷。問：瞋何以與滅
X51n0822_p0045c21║道相應？答：然瞋亦能親迷滅道，由怖畏彼生憎嫉
X51n0822_p0045c22║故。謂迷滅道，起怖畏心、起損害心、起恚惱心，如是
X51n0822_p0045c23║瞋恚迷於滅道亦得相應。故次結云：迷諦親疎麤
X51n0822_p0045c24║相如是。言疎者，變帶仗託附影而起故。言親者，如
X51n0822_p0046a01║鉗取物似日舒光。故此皆是見所斷攝。若委細說，
X51n0822_p0046a02║則通修所斷。若貪、瞋、慢、疑與邪見二取相應起者，
X51n0822_p0046a03║此與六識相應隨應，如彼見道所斷。若俱生身見
X51n0822_p0046a04║與邊執見，及彼二見相應愛、慢、無明，雖迷苦諦，而
X51n0822_p0046a05║與第七相應任運而起，細難斷故，脩道方斷。問：瞋
X51n0822_p0046a06║等十煩惱俱迷四諦，云何此六通修所斷？答：此瞋
X51n0822_p0046a07║愛等雖不迷四諦，而起迷別事生，然亦不違四諦
X51n0822_p0046a08║觀，故修所斷。如雖不起世間因果貪，而猶貪己欲
X51n0822_p0046a09║證無餘涅槃；雖不起世間因果瞋，而猶瞋己未獲
X51n0822_p0046a10║無餘涅槃；雖不執世間斷常二見，或執出世間空
X51n0822_p0046a11║中二見；雖不恃分別而生慢，或恃法我而生慢。故
X51n0822_p0046a12║雜集論云：邪行者，謂貪瞋二煩惱。迷境界及見起
X51n0822_p0046a13║邪行，修道所斷、見道所斷。隨其次第，貪瞋二種緣
X51n0822_p0046a14║少淨相及相違相為境界門起故，亦名迷境界。慢
X51n0822_p0046a15║迷有情及見起邪行，以於下劣等起計己勝等行，
X51n0822_p0046a16║於有情門邪解轉故。薩迦耶見、邊執見、邪見迷所
X51n0822_p0046a17║知境起邪行，依增益損減門如其所應。見取、戒禁
X51n0822_p0046a18║取迷諸見起邪行，由於諸見過失取為第一及戒
X51n0822_p0046a19║禁清淨故。疑迷對治起邪行，於諸諦中成二解故。
X51n0822_p0046a20║無明迷一切起邪行。又十煩惱皆迷苦集起諸邪
X51n0822_p0046a21║行，是彼因緣所依處故。所以者何？苦集二諦皆是
X51n0822_p0046a22║十種煩惱因緣又為依處，是故一切迷此因緣依
X51n0822_p0046a23║處起諸邪行。又十煩惱皆迷滅道起諸邪行，由此
X51n0822_p0046a24║能生彼怖畏故。所以者何？由煩惱力樂著生死，於
X51n0822_p0046b01║清淨法起懸崖想生大怖畏。又諸外道於滅道諦
X51n0822_p0046b02║妄起種種顛倒分別，是故十惑皆迷滅道起諸邪
X51n0822_p0046b03║行。又眾云何？謂二眾煩惱：見道所斷眾、修道所斷
X51n0822_p0046b04║眾。欲界見苦所斷具十煩惱。如是苦所斷，見集、滅、
X51n0822_p0046b05║道所斷亦爾。若迷此起邪行，即見此所斷。問：若緣
X51n0822_p0046b06║此為境，即迷此起邪行耶？答：不必爾。緣無漏為境，
X51n0822_p0046b07║煩惱唯於有漏事隨眠故。若是處是彼因緣及所
X51n0822_p0046b08║依處，彼迷此起邪行，是見苦所斷。如是苦所斷，見
X51n0822_p0046b09║集、滅、道所斷亦爾，隨其所應。色界見四種所斷，各
X51n0822_p0046b10║有九煩惱，除瞋。如色界，無色界亦爾。如是見道所
X51n0822_p0046b11║斷煩惱眾，總有一百一十二。欲界修所斷有六煩
X51n0822_p0046b12║惱，謂俱生薩迦耶見、邊執見，及貪、瞋、慢、無明。何等
X51n0822_p0046b13║名為修所斷俱生薩迦耶見？謂聖弟子雖見道已
X51n0822_p0046b14║生，而依止此故我慢現行。如經言：長老䭾索迦！當
X51n0822_p0046b15║知我於五取蘊不見我、我所，然於五取蘊有我慢、
X51n0822_p0046b16║我欲、我隨眠，未永斷、未徧知、未滅、未吐。猶如乳母
X51n0822_p0046b17║有垢膩衣，雖以鹵土等水浣濯極令離垢，若未香
X51n0822_p0046b18║熏臭氣隨轉，復以種種香物熏坌臭氣方盡。如是
X51n0822_p0046b19║佛聖弟子，雖以見道永斷分別身見之垢，若未以
X51n0822_p0046b20║修道熏習相續，無始串習虗妄執著習氣所引不
X51n0822_p0046b21║分別事我見隨轉，復以修道熏習相續彼方永滅。
X51n0822_p0046b22║俱生邊執見者，謂斷見所攝。由此見故，於涅槃界
X51n0822_p0046b23║其心退轉生大怖畏，謂我、我今者何所在耶？貪等
X51n0822_p0046b24║煩惱修道所斷者，謂除見品所攝。色界修道所斷
X51n0822_p0046c01║有五，除瞋。如色界，無色界亦爾。如是修道所斷煩
X51n0822_p0046c02║惱，總有十六。
X51n0822_p0046c03║雖諸煩惱皆有相分（至）餘門分別如理應思。
X51n0822_p0046c04║十、所緣相應門。此相分即識上變起之相，如能貪
X51n0822_p0046c05║為見分，所貪為相分。而此相分，或有本質似之而
X51n0822_p0046c06║生，或無本質。如緣自地，即有本質；如緣他地，即無
X51n0822_p0046c07║本質。有本質者，名緣有事煩惱；無本質者，名緣無
X51n0822_p0046c08║事煩惱。一也。相分即親所緣，本質即踈所緣。親所
X51n0822_p0046c09║緣者，皆染污識之所變，雖是有漏，而以能緣滅道
X51n0822_p0046c10║諦故，亦通無漏。故緣有漏者，名緣有漏煩惱；緣無
X51n0822_p0046c11║漏者，名緣無漏煩惱。二也。緣自地者，相分似質，名
X51n0822_p0046c12║緣分別所起事境。緣滅道諦及他地者（即上地緣下地，下地
X51n0822_p0046c13║緣上地等），相分是獨頭起，故無質可似，名緣分別所起
X51n0822_p0046c14║名境。以事有實體，名為虗位故。三也。瑜伽云：煩惱
X51n0822_p0046c15║所緣，略有五種：一、緣邪分別所起事境，即分別十
X51n0822_p0046c16║煩惱所緣；二、緣見境，即身邊二見所緣；三、緣戒禁
X51n0822_p0046c17║境，邪見所緣；四、緣自分別所起名境，二取所緣；五、
X51n0822_p0046c18║緣任運堅固事境，即俱生煩惱所緣。餘門分別，不
X51n0822_p0046c19║盡於此，可以理思。諸門分別竟。通上三根惑
X51n0822_p0046c20║位竟。
X51n0822_p0046c21║已說根本六煩惱相。諸隨煩惱其相云何？
X51n0822_p0046c22║四、隨惑位，分三：一、結前標。問：
X51n0822_p0046c23║頌曰：隨煩惱謂忿（至）放逸及失念散亂不正知。
X51n0822_p0046c24║二、舉頌總答。即天親第十二頌之後半，及第十三
X51n0822_p0047a01║頌與第十四頌之前半。前三句為小隨十種，第四
X51n0822_p0047a02║句為中隨二種，後四句為大隨八種，共二十種。
X51n0822_p0047a03║論曰：唯是煩惱分位差別（至）徧染心故名大隨煩惱。
X51n0822_p0047a04║三、解釋頌意，分三：一、正釋心所，分二：一、總釋，二、別
X51n0822_p0047a05║釋。今初。唯是煩惱分位差別等流性故者，謂忿等
X51n0822_p0047a06║十及失念、不正知、放逸等假染心所，是貪等差別
X51n0822_p0047a07║位故，名隨煩惱。無慚、無愧、掉舉、昏沉、散亂、不信、懈
X51n0822_p0047a08║怠七法，雖別有體，是前根本，同等流類，名隨煩惱。
X51n0822_p0047a09║由煩惱為因，此得有故。然忿等十，自類相望，於染
X51n0822_p0047a10║心中各別而起，非不共他中大惑俱，行位劣故，名
X51n0822_p0047a11║之為小。無慚、愧二，自類得俱，行通忿等，唯徧不善，
X51n0822_p0047a12║位局後八，但得名中。掉舉等八，自得俱生，皆染皆
X51n0822_p0047a13║徧。得俱生故，不可名小；染皆徧故，不得名中。二義
X51n0822_p0047a14║既殊，故八名大。
X51n0822_p0047a15║云何為忿依對現前（至）離瞋無別，忿相用故。
X51n0822_p0047a16║一、忿，謂依對目前不饒益境，憤怒發起是其體性，
X51n0822_p0047a17║執持器仗是其業用，謂忿怒多發暴惡身表業故。
X51n0822_p0047a18║瑜伽云：若瞋恚纏，能令面貌慘烈奮發；若煩惱纏，
X51n0822_p0047a19║能令發起執持刀杖鬪訟違諍，故名憤發。問：前云
X51n0822_p0047a20║忿等一十三法是根本家差別分位，此忿一法是
X51n0822_p0047a21║誰分位？曰：瞋一分故。何知瞋分？曰：離瞋無別忿相
X51n0822_p0047a22║用故。
X51n0822_p0047a23║云何為恨？由忿為先（至）離瞋無別，恨相用故。
X51n0822_p0047a24║二、恨。由先有忿，懷惡不捨，遂成冤結。每一思之，身
X51n0822_p0047b01║熱心惱。以結恨者，皆由不能含容忍耐，如火燒心，
X51n0822_p0047b02║恒熱惱故。一云：於過去違緣懷怨不捨為體，能障
X51n0822_p0047b03║無瞋不忍所依為業，謂不堪忍不饒益事。亦瞋一
X51n0822_p0047b04║分，如前問答。
X51n0822_p0047b05║云何為覆於自作罪（至）不可執為唯是貪分。
X51n0822_p0047b06║三、覆。覆，藏護也。謂於過犯，若它諫誨，若不諫誨，但
X51n0822_p0047b07║以恐失利養名譽，隱藏遮護，是其體性，能障發露
X51n0822_p0047b08║悔惱為業。何謂悔惱？曰：法爾覆藏，所作罪者，心必
X51n0822_p0047b09║悔惱，由此不得安隱而住。問：覆是何分？答：一師言：
X51n0822_p0047b10║此覆是癡一分攝。以覆過者，但顧現前，不肯發露，
X51n0822_p0047b11║不懼當來受地獄苦，是癡人故。一師言：此覆是貪
X51n0822_p0047b12║癡各一分攝。何知爾耶？曰：若不懼當苦，覆自罪者，
X51n0822_p0047b13║是癡分也。若恐失利譽，覆自罪者，是貪分也。論說
X51n0822_p0047b14║唯癡，據徧染說。亦如掉舉徧諸染心，論唯說彼是
X51n0822_p0047b15║貪分攝。
X51n0822_p0047b16║云何為惱？忿恨為先（至）離瞋無別，惱相用故。
X51n0822_p0047b17║四惱。一云：謂於過犯，若他諫誨，便發麤言，心暴不
X51n0822_p0047b18║忍為體，能障善友為業。集論則云：忿恨居先，瞋之
X51n0822_p0047b19║一分，心戾為體，高暴麤言所依為業，生起非福為
X51n0822_p0047b20║業，不安穩住為業。高暴麤言者，謂語現凶疎，切人
X51n0822_p0047b21║心府。何謂追觸等耶？謂追往惡，觸現違緣，心便狠
X51n0822_p0047b22║戾，多發囂暴凶鄙麤言，䖧螫他故。此亦瞋分。瞋分
X51n0822_p0047b23║三種別相：忿緣現在，恨緣過去，惱緣現在而觸過
X51n0822_p0047b24║去。又忿發身業，恨專意業，惱發口業。又忿恨正對
X51n0822_p0047c01║所瞋而發，惱則施之於諫誨者，故但發麤言拒之
X51n0822_p0047c02║而已，與忿恨不同矣。
X51n0822_p0047c03║云何為嫉殉自名利（至）離瞋無別，嫉相用故。
X51n0822_p0047c04║五嫉。一云：謂於他所有功德名譽，心妬不悅為體，
X51n0822_p0047c05║能障仁慈為業。集論云：躭著利養，不耐他榮，瞋之
X51n0822_p0047c06║一分，心妬為體，令心憂慼不安隱住為業。何謂憂
X51n0822_p0047c07║慼耶？曰：謂嫉者聞見他榮，深懷憂慼，不安隱故。
X51n0822_p0047c08║云何為慳耽著財法（至）離貪無別。慳相用故。
X51n0822_p0047c09║六、慳謂吝嗇也。躭謂沉湎，著謂固執，祕謂藏於密
X51n0822_p0047c10║處，悋謂懷於此中。一云：謂積聚恡著為體，障無貪
X51n0822_p0047c11║為業。集論云：躭著利養，於資生具，貪之一分，心吝
X51n0822_p0047c12║為體，不捨所依為業。不捨者，由慳吝故，非所用具，
X51n0822_p0047c13║亦恒聚積。此中心多鄙澀等，正釋鄙畜不捨義也。
X51n0822_p0047c14║恡財恡法，皆謂之慳。然有情中，恡財為甚。故集論
X51n0822_p0047c15║但云：於資生具，
X51n0822_p0047c16║云何為誑為獲利譽（至）離二無別，誑相用故。
X51n0822_p0047c17║七誑。一云：惑亂於他，現不實事，心詭為體，能障愛
X51n0822_p0047c18║敬為業。集論云：躭著利養，貪痴一分，詐現不實功
X51n0822_p0047c19║德為體，邪命所依為業。問：何謂矯現等耶？曰：謂矯
X51n0822_p0047c20║誑者，心懷異謀，多現不實邪命事故。如婆沙論[言*(〦/(尢-一+凵))]
X51n0822_p0047c21║有五種：一、矯異。謂有貪利養故，行十二頭陀，作如
X51n0822_p0047c22║是念：他作是行，已得敬養。我作是行，亦或得之。為
X51n0822_p0047c23║利養故，改易威儀，矯現有德。二、自親。為有貪利養
X51n0822_p0047c24║故，至檀越家，而語之言：汝等如我父母、兄弟、姉妹、
X51n0822_p0048a01║親慼，無有異也。若有所須，我能相與。若有所作，我
X51n0822_p0048a02║能作之。不計遠近，來相問訊。我住此者，正相為耳。
X51n0822_p0048a03║為求利養，貪著檀越，能以巧辯，牽引人心。三、激動。
X51n0822_p0048a04║謂有不計貪罪，欲得財物，現有貪相，語檀越言：此
X51n0822_p0048a05║衣鉢、尼師壇好，若我得之，則能受用。若人能隨意
X51n0822_p0048a06║施者，此人難得。又語檀越言：汝家羮飯，餅菓香美，
X51n0822_p0048a07║衣服又好，若常供養我，我以親眷必當相與。四抑
X51n0822_p0048a08║揚，謂貪利養故，語檀越言：汝極慳惜，尚不能與父
X51n0822_p0048a09║母、兄弟、姉妹、妻子、親戚，更有誰能得汝物者？檀越
X51n0822_p0048a10║愧耻，俛首施與。及至餘家，語彼人言：汝有福德，人
X51n0822_p0048a11║身不空，阿羅漢等常入汝家，與汝坐起。語言：欲令
X51n0822_p0048a12║檀越必謂我是大阿羅漢。五因利求利，謂以衣鉢
X51n0822_p0048a13║及僧伽黎、尼師壇等資生之物，持示人言：此是國
X51n0822_p0048a14║王及施主并餘貴人，將來與我。令其檀越心中生
X51n0822_p0048a15║念：王及貴人尚供養彼，況我不與？因以此利更求
X51n0822_p0048a16║餘利，故以名也。邪命為業者，謂以虗誑求得，以資
X51n0822_p0048a17║養身命，非正命食，故曰邪命。
X51n0822_p0048a18║云何為諂？為罔他故（至）離二無別，諂相用故。
X51n0822_p0048a19║八諂。一云：為欺彼故，詐現恭順，心曲為體，能障愛
X51n0822_p0048a20║敬為業。集論云：躭著利養，貪癡一分，矯設方便，隱
X51n0822_p0048a21║實過惡為體，障正教授為業。矯設方便，隱實過惡
X51n0822_p0048a22║者，謂託餘事以避餘事。障正教授者，由不如實發
X51n0822_p0048a23║露所犯，不任教授故。問：何謂不任教授耶？曰：謂諂
X51n0822_p0048a24║曲者，欺罔他人，不知不見，曲順時宜，矯設方便，或
X51n0822_p0048b01║取他意而逢迎之，或藏己失而覆護之，不任師友
X51n0822_p0048b02║正教誨故。
X51n0822_p0048b03║云何為害於諸有情（至）瞋害別相，准善應說。
X51n0822_p0048b04║九害。一云：逼惱有情，無悲無愍。無哀無憐無惻為
X51n0822_p0048b05║體，能障不害為業。集論云：瞋之一分，無哀無悲無
X51n0822_p0048b06║愍為體，損惱有情為業。問逼惱義。曰：謂有害者，逼
X51n0822_p0048b07║惱他故，瞋一分攝。問害與瞋差別之義。曰：害障不
X51n0822_p0048b08║害，正障於悲；瞋障無瞋，正障於慈。又瞋能斷命，害
X51n0822_p0048b09║但損他，故別也。
X51n0822_p0048b10║云何為憍？於自盛事（至）離貪無別。憍相用故。
X51n0822_p0048b11║十、憍。憍者，矜高自恃也。於自盛事謂足於己者，如
X51n0822_p0048b12║富貴、才能、言語、政事、文學、名勢之類。由此數者深
X51n0822_p0048b13║生染著，或以富貴凌人傲物，乃至或以文學、名勢
X51n0822_p0048b14║等凌人傲物，傍若無人，如醉酒人為酒所弄，故曰
X51n0822_p0048b15║醉傲為性，一切染法依之而起。一云：謂恃世間興
X51n0822_p0048b16║盛等心，恃高舉無所忌憚為體，能障厭離為業。集
X51n0822_p0048b17║論云：或依少年無病長壽之相，或得隨一有漏榮
X51n0822_p0048b18║利之事，貪之一分令心悅豫為體，一切煩惱及隨
X51n0822_p0048b19║煩惱所依為業。長壽相者，謂不死覺為先，分別此
X51n0822_p0048b20║相，由此能生壽命憍逸。隨一有漏榮利事者，謂族
X51n0822_p0048b21║姓、色力、聰睿、財富、自在等事。悅豫者，謂染喜差別。
X51n0822_p0048b22║問染依義。曰：謂憍醉者，生長一切雜染法故。此亦
X51n0822_p0048b23║貪一分攝，由愛自盛事方生傲故。問：何謂不憍？曰：
X51n0822_p0048b24║即無貪也。
X51n0822_p0048c01║云何無慙不顧自法（至）障慚生長諸惡行故。
X51n0822_p0048c02║十一、無慙不顧自法者。人至於無羞耻，則己身不
X51n0822_p0048c03║顧，何況道法。故於一切不仁不義之事，了無忌憚，
X51n0822_p0048c04║靡不為己。於是見賢善有德之人，則輕易而拒絕
X51n0822_p0048c05║之，此無慚之性也。既不親賢重德，則必狎近無知
X51n0822_p0048c06║朋黨，而釀成惡行，此無慙之用也。一云：不耻過惡
X51n0822_p0048c07║為體，能障慙為業。集論云：貪瞋痴分，於諸過惡不
X51n0822_p0048c08║自耻為體，一切煩惱及隨煩惱助伴為業。
X51n0822_p0048c09║云何無愧？不顧世間（至）障愧。生長諸惡行故。
X51n0822_p0048c10║十二、無愧。一云：於世增上不耻過惡為體，能障愧
X51n0822_p0048c11║為業。集論云：貪瞋痴分，於諸過惡不羞他為體業，
X51n0822_p0048c12║如無慙說。問：何謂不𮨇世間等耶？曰：謂於世間無
X51n0822_p0048c13║所𮨇者，崇重暴惡，不耻過罪，障愧生長諸惡行故。
X51n0822_p0048c14║不耻過惡是二通相（至）是彼等流非即彼性。
X51n0822_p0048c15║辨無慚無愧二種通別相。正義以不耻過惡為二
X51n0822_p0048c16║通相，拒善崇惡為二別相，餘乘誤以不耻為二別
X51n0822_p0048c17║相，故此辨之。翻前善品慚愧別相可知。
X51n0822_p0048c18║云何掉舉令心於境（至）故不寂靜。非此別相。
X51n0822_p0048c19║十三、掉舉。一云：謂依不正尋求，心不寂靜為體，能
X51n0822_p0048c20║障奢摩他為業。集論云：謂貪欲分隨念淨相，心不
X51n0822_p0048c21║寂靜為體。業同前說。隨念淨相者，謂追憶往昔隨
X51n0822_p0048c22║順貪欲、戲笑等故，心不寂靜。此中所舉三義，初即
X51n0822_p0048c23║集論安慧義，第二義以掉舉非唯貪攝，徧諸染心
X51n0822_p0048c24║是矣。而以不寂靜為掉舉別相，以掉舉是依一切
X51n0822_p0049a01║煩惱假立，其義未正故。護法立量破云：掉舉別有
X51n0822_p0049a02║自性徧諸染心，非是煩惱共相所攝，如不信等。不
X51n0822_p0049a03║說他分所攝，便無實體，非不信等亦是假故。問：若
X51n0822_p0049a04║爾，如何論說煩惱是共相攝？是世俗有？答：如睡眠
X51n0822_p0049a05║等，說世俗有，是隨他相說。下出其性云：掉舉別相
X51n0822_p0049a06║即是囂動，謂由囂動令與掉舉俱生心、心所法不
X51n0822_p0049a07║寂靜故。若離煩惱無掉舉相，論不應說障奢摩他。
X51n0822_p0049a08║奢摩他，此云止，即寂靜義也。由有囂動令不寂靜，
X51n0822_p0049a09║故不寂靜非此別相。
X51n0822_p0049a10║云何惛沉令心於境（至）正障輕安而非迷闇。
X51n0822_p0049a11║十四、惛沉。惛沉者，謂昏昧沉重。謂此心所能令昭
X51n0822_p0049a12║靈不昧之體，漸漸昏昧，漸漸沉沒，無所堪能，無所
X51n0822_p0049a13║肩任，是其性也。於是身不得輕安，而心不能入觀
X51n0822_p0049a14║矣。一師言：昏沉是癡分攝。第二師言：不獨癡分，是
X51n0822_p0049a15║十煩惱共相攝。第三師言：昏沉別有自性，謂即懵
X51n0822_p0049a16║重。問云：瞢重與癡，有何別異？答：癡以迷闇為相，昏
X51n0822_p0049a17║沉以瞢重為相。迷闇為相者，謂一總不知不覺。瞢
X51n0822_p0049a18║重為相者，雖非一總不知不覺，而由惛昧沉重，能
X51n0822_p0049a19║使身心不得輕安自在。是故此二，體有差別。懵訓
X51n0822_p0049a20║昏，重訓沉，刻本改為懵董，謬之甚也。
X51n0822_p0049a21║云何不信於實德能（至）是此因果非此自性。
X51n0822_p0049a22║十五、不信。一云：謂於有體、有德、有能，心不淨信為
X51n0822_p0049a23║體，障信為業。集論云：謂愚痴分，於諸善法，心不忍
X51n0822_p0049a24║可、心不清淨、心不希望為體，懈怠所依為業。釋云：
X51n0822_p0049b01║不信者，謂無誠實也。既無真實，於是在一切實事
X51n0822_p0049b02║實理不能忍可，於真淨德不生好樂，於善功能不
X51n0822_p0049b03║起樂欲。又不信自心可以作佛，自心可以為堯舜。
X51n0822_p0049b04║唯不信故，不勤修治，鹵莾滅裂，故令心田日益荒
X51n0822_p0049b05║穢，而稂莠蓬蒿充塞其中矣。懈怠所依者，由不信
X51n0822_p0049b06║故，無有方便加行樂欲。然諸染法下，釋心穢為性
X51n0822_p0049b07║義。忿等諸數皆為穢法，而不信一法為穢尤甚，非
X51n0822_p0049b08║唯自穢，又穢他故。設有問云：若於染法起忍樂欲，
X51n0822_p0049b09║是不信否？故此釋云：彼即是欲，非是不信，乃是不
X51n0822_p0049b10║信之因果也。
X51n0822_p0049b11║云何懈怠？於善惡品（至）非淨非染、無信不信。
X51n0822_p0049b12║十六、懈怠。懈怠者，於善不修，於惡不斷，百體俱解，
X51n0822_p0049b13║百事俱癈之謂，故曰懶惰為性。唯其不肯奮力於
X51n0822_p0049b14║善，故令諸染漸漸增長，故曰增染為業。故瑜伽云：
X51n0822_p0049b15║謂執睡眠偃臥為樂，晝夜唐捐，捨眾善品。一云：心
X51n0822_p0049b16║不勉勵為體，能障發起正勤為業。集論云：謂愚痴
X51n0822_p0049b17║分，依著睡眠倚臥為樂，心不筞勵為體，障修方便
X51n0822_p0049b18║善品為業。問：善事懶惰，名為懈怠。惡事筞勵，名為
X51n0822_p0049b19║何也？曰：亦是懈怠。云何亦是懈怠？曰：退善法故，亦
X51n0822_p0049b20║名懈怠。問：無記筞勤，為是何也？曰：是欲勝解，非別
X51n0822_p0049b21║有性。又以信不信例言云：如於無記忍樂欲者，非
X51n0822_p0049b22║淨非染，非信非不信也。
X51n0822_p0049b23║云何放逸於染淨品（至）推究此相如不放逸。
X51n0822_p0049b24║十七、放逸：放蕩、縱逸、不檢束也。一云：謂總貪、瞋、痴、
X51n0822_p0049c01║懈怠為體，障不放逸為業。集論云：依止懈怠及貪、
X51n0822_p0049c02║瞋、癡，不修善法，於有漏法心不防護為體，增惡損
X51n0822_p0049c03║善所依為業。由縱蕩故，惡業增長，故善根損壞。問：
X51n0822_p0049c04║此放逸以何為體？曰：懈怠三根，不能防修染淨等
X51n0822_p0049c05║法，總名放逸。離上四法，別無體性。問：彼慢、疑等亦
X51n0822_p0049c06║有此能，何不依此立放逸耶？曰：慢等方四，勢用微
X51n0822_p0049c07║劣，故不依立。問：此四法徧，何勝餘慢、疑等耶？曰：貪、
X51n0822_p0049c08║瞋、癡三，障無貪等三善根故。懈怠一法，障彼精進
X51n0822_p0049c09║徧筞法故。餘無此能，故不勝耳。
X51n0822_p0049c10║云何失念於諸所緣（至）論復說此徧染心故。
X51n0822_p0049c11║十八、失念。謂於曾習境而忘之也。一云：染汙不記
X51n0822_p0049c12║為體，障不妄念為業。集論云：煩惱相應念為體，散
X51n0822_p0049c13║亂所依為業。何謂散亂所依耶？謂失念者，心散亂
X51n0822_p0049c14║故。有義失念念一分者，有義失念癡一分者，理俱
X51n0822_p0049c15║未盡。有義失念俱一分者，此義正理。前二義中，引
X51n0822_p0049c16║證論文，俱影略說。說念略癡，非實無癡；說癡略念，
X51n0822_p0049c17║非實無念。故論復說徧染心者，應知失念是假非
X51n0822_p0049c18║實。
X51n0822_p0049c19║云何散亂於諸所緣（至）故掉與亂俱徧染心。
X51n0822_p0049c20║十九、散亂。馳散外緣，故名流蕩。以流蕩故，正定全
X51n0822_p0049c21║無，說彼能障正定為業。一云：於所修善，心不喜樂
X51n0822_p0049c22║為依止故，馳散外緣為體，能障等持為業。集論云：
X51n0822_p0049c23║貪、瞋、痴分心，流散為體。此復六種：一、作意心散亂，
X51n0822_p0049c24║謂諸菩薩棄捨大乘相應作意，退習聲聞、獨覺相
X51n0822_p0050a01║應下劣作意。二、外心散亂，謂正修善時，於外妙五
X51n0822_p0050a02║欲及憤閙相尋思隨煩惱外境界中，縱心流散。三、
X51n0822_p0050a03║內心散亂，謂正修善時，或由惛沉睡眠下劣，或由
X51n0822_p0050a04║味著諸定，或由種種定中隨煩惱故，惱亂其心。四、
X51n0822_p0050a05║相心散亂，謂依止外相作意，思惟內境相貌。五、麤
X51n0822_p0050a06║重心散亂，謂內作意為緣，生起諸受，由麤重身故，
X51n0822_p0050a07║計我、我所。六、自性心散亂，謂五識身，由彼自性於
X51n0822_p0050a08║內靜定無功能故。一師言：此散亂是癡分攝。第二
X51n0822_p0050a09║師言：三不善根攝，無別有體。第三師立量破云：散
X51n0822_p0050a10║亂別自有體，非貪等攝。說三分者，是彼等流故，如
X51n0822_p0050a11║無慚等，非即彼攝。隨他下，次通妨散亂。次釋成。此
X51n0822_p0050a12║二別相，即是躁擾。由其躁擾，令與散亂俱生心、心
X51n0822_p0050a13║所法皆流蕩故。流蕩即通一切俱生法，躁擾即局，
X51n0822_p0050a14║不應以流蕩為別相也。若離貪等無自體者，論即
X51n0822_p0050a15║不應別說障定。既別障定，非三共相，故知散亂定
X51n0822_p0050a16║有自體。問：掉舉、散亂，二用何別耶？曰：掉舉令心易
X51n0822_p0050a17║解，散亂令心易緣。易者，念念返變義。解以心言，緣
X51n0822_p0050a18║以境言。如正坐禪時，或耳聞聲，或眼見色，心即馳
X51n0822_p0050a19║逐，失其正念，此為散亂。若初無見聞，而瞥起別念，
X51n0822_p0050a20║此為掉舉。問：既掉舉有心無境者，論中何言於境
X51n0822_p0050a21║不寂靜耶？曰：境雖寂靜，心不寂靜，是掉舉相。況掉
X51n0822_p0050a22║舉多緣過去，散亂唯緣現在。故散亂言於諸所緣，
X51n0822_p0050a23║而掉舉不言又言掉舉。追憶往昔，蓋可見矣。問：一
X51n0822_p0050a24║剎那心本無變易，何容於此易解易緣？答：雖一剎
X51n0822_p0050b01║那解緣無易，而於解緣相續之時有變易義。又問：
X51n0822_p0050b02║染心生時，由掉亂力，常應念念易解易緣，無剎那
X51n0822_p0050b03║住。而今現有住不易時，其故安在？答云：或由念、定、
X51n0822_p0050b04║慧力所制，如繫猿猴，有暫時住。以由此義，故說掉
X51n0822_p0050b05║亂俱遍染心。
X51n0822_p0050b06║云何不正知於所觀境（至）論復說此遍染心故。
X51n0822_p0050b07║二十、不正知。於所觀境起謬解，即邪慧也。一云：謂
X51n0822_p0050b08║於三業不正了住，染污慧為體，能障正知為業。集
X51n0822_p0050b09║論云：煩惱相應慧為體，由此慧故，起不正知身語
X51n0822_p0050b10║心行，毀犯所依為業。不正知身語心行者，謂於往
X51n0822_p0050b11║來等事不正觀察，以不了知應作不應作故，多所
X51n0822_p0050b12║毀犯。此中三義，以第三為正。俱一分者，慧與癡俱
X51n0822_p0050b13║各一分也。問：云何毀犯為業？答：由不正知，於善不
X51n0822_p0050b14║善、律不律儀皆不辨故，故多毀犯。有義不正知慧
X51n0822_p0050b15║一分攝，有義不正知癡一分攝，有義不正知俱一
X51n0822_p0050b16║分攝。俱一分者，慧與癡俱各有分。影略說者，說慧
X51n0822_p0050b17║略癡，非實無癡；說癡略慧，非實無慧。故論復說：徧
X51n0822_p0050b18║染心故，應知無體。依二假立，通上一正。釋心所竟。
X51n0822_p0050b19║與并及言顯隨煩惱（至）隨其類別如理應知。
X51n0822_p0050b20║二、釋與并及三字。此三字者，正顯隨煩惱不止二
X51n0822_p0050b21║十，尚有餘染污法也。雜集論第七云：隨煩惱者，謂
X51n0822_p0050b22║所有諸煩惱皆是隨煩惱。有隨煩惱，非是煩惱。釋
X51n0822_p0050b23║曰：非煩惱者，所謂忿等，但隨大惑，名隨煩惱；而非
X51n0822_p0050b24║根本，名非煩惱。又云：貪、瞋、癡名隨煩惱者，心法由
X51n0822_p0050c01║此隨煩惱故，隨惱於心，令不離染，令不解脫，令不
X51n0822_p0050c02║斷障，故名隨煩惱。如世尊說：汝等長夜為貪、瞋、癡
X51n0822_p0050c03║隨所惱亂，心恒染污。釋曰：論意云：一切煩惱根本
X51n0822_p0050c04║隨惑，隨逐眾生，令心、心所隨順染污，故皆名隨。俱
X51n0822_p0050c05║舍云：此諸煩惱亦名隨煩惱，以皆隨心為惱亂事
X51n0822_p0050c06║故。　有此餘異諸煩惱，染污心所，行蘊所攝，隨煩
X51n0822_p0050c07║惱起故，亦名隨煩惱，不名煩惱，非根本故。又雜事
X51n0822_p0050c08║中，世尊所說諸隨煩惱，廣說乃至愁、歎、憂、喜隨煩
X51n0822_p0050c09║惱等。攝事分說隨煩惱者，謂貪、瞋、癡、不善根，若忿、
X51n0822_p0050c10║若恨。如是廣說諸雜穢事，隨煩惱名亦攝煩惱，是
X51n0822_p0050c11║前煩惱等流性故。煩惱同類餘染污法，但名隨煩
X51n0822_p0050c12║惱，非煩惱攝故，有多種故，攝煩惱故，攝餘染故，非
X51n0822_p0050c13║唯二十。今此唯說二十者，不取煩惱及通三性，并
X51n0822_p0050c14║審細故。此餘染法，或是分位，或是等流，皆是隨煩
X51n0822_p0050c15║惱攝故。隨其類別如理應思者，如瑜伽云：如是一
X51n0822_p0050c16║切諸煩惱，皆是此中四相差別，隨其所應相攝應
X51n0822_p0050c17║知。言四相者，一通一切不善心起，一通一切染污
X51n0822_p0050c18║心起，三於各別不善心起，四善不善無記心起。謂
X51n0822_p0050c19║中隨二通一切不善心起，八大隨加邪欲、邪勝解，
X51n0822_p0050c20║此十隨煩惱通一切染污心起。忿等十小隨各別
X51n0822_p0050c21║不善心起，若一生時必無第二。四不定通善不善
X51n0822_p0050c22║無記心起。此隨煩惱若在欲界，略於十二處轉，謂
X51n0822_p0050c23║貪著、瞋恚、愚癡依執著惡行處轉，忿等至、諂依鬬
X51n0822_p0050c24║訟諍競處轉，無慚、無愧依犯尸羅處轉，誑等至、謀
X51n0822_p0051a01║害依受學隨轉，非善人法處轉，矯詐等乃至惡友
X51n0822_p0051a02║依邪命處轉，不忍、躭嗜等乃至不平等貪著依躭
X51n0822_p0051a03║著諸欲處轉，薩迦耶見、有見、無見依如所聞法義
X51n0822_p0051a04║心諦思惟處轉，貪欲等乃至不作意依於所思義
X51n0822_p0051a05║心心寂止方便持心處轉，顧悅、纏綿依展轉受用
X51n0822_p0051a06║財法處轉，不質直性、不柔和性、不隨同分轉性依
X51n0822_p0051a07║不相雜住處轉，欲尋思等乃至家生繫屬尋思依
X51n0822_p0051a08║遠離臥具房舍處轉，愁歎等依眾苦所集處轉。集
X51n0822_p0051a09║論又有即五葢、十纏、軛、取、繫垢、箭漏、株杌、暴流等
X51n0822_p0051a10║名，文繁不引。
X51n0822_p0051a11║如是二十隨煩惱中（至）所引理教。如前應知。
X51n0822_p0051a12║三、諸門分別有十一假實門。小隨十，謂忿等。大隨
X51n0822_p0051a13║三，謂放逸、失念、不正知。與小隨十，皆依三等等位
X51n0822_p0051a14║立故，皆是假有。無漸等四，定是實有。掉舉等三，雙
X51n0822_p0051a15║通假實。
X51n0822_p0051a16║二十皆通俱生分別，隨一煩惱勢力起故。
X51n0822_p0051a17║二、俱生分別門。從第七識隨俱生根本煩惱起者，
X51n0822_p0051a18║即是俱生；從第六識隨分別根本煩惱起者，即是
X51n0822_p0051a19║分別，以隨煩惱隨根本故。
X51n0822_p0051a20║此二十中，小十展轉（至）以惛掉等違唯善故。
X51n0822_p0051a21║三、自類相應門。小十自類無相應義。此二十中，小
X51n0822_p0051a22║隨定無，展轉相應，不相順故，行相麤猛各為主故。
X51n0822_p0051a23║中二既與不善心俱，隨應小隨，大隨俱起。大八論
X51n0822_p0051a24║說徧諸染心，即與小中皆容俱起。問：八大既徧染
X51n0822_p0051b01║心，皆容俱起，云何餘處有說六遍、五遍者？答：若惛
X51n0822_p0051b02║沉增勝時，掉舉不起；掉舉增勝時，惛沉不俱。行相
X51n0822_p0051b03║相違，故說此二不徧染心。說五徧者，除不正知、忘
X51n0822_p0051b04║念、散亂，以昏、掉等不違染與有覆無記，但違善法
X51n0822_p0051b05║故。此違唯善，與第四卷違唯善法不同。彼是簡詞，
X51n0822_p0051b06║此乃表也。
X51n0822_p0051b07║此唯染故，非第八俱（至）中大相通五識容有。
X51n0822_p0051b08║四、諸識相應門。藏識小中大俱無，第七有八大。有
X51n0822_p0051b09║說五徧、六徧者，如上文義。六識小中大俱有，五識
X51n0822_p0051b10║無小。十中大相通者，自類俱起不同，小隨自類不
X51n0822_p0051b11║俱，以前五是自類俱起，故亦容有。
X51n0822_p0051b12║由斯中大五受相應（至）中大隨麤亦如實義。
X51n0822_p0051b13║五、五受門。由斯中大五受相應者，牒前中大與五
X51n0822_p0051b14║識俱，亦應中大五受相應，以前五識五受俱故。有
X51n0822_p0051b15║義，小十除諂、誑、憍，其忿等十法與喜、憂、捨三受相
X51n0822_p0051b16║應，除苦、樂受。諂、誑、憍三與憂、喜、樂、捨四受相應，唯
X51n0822_p0051b17║除苦受。有義，以忿等七是瞋分位，故無有樂，唯四
X51n0822_p0051b18║受俱。諂、誑、憍三與意識俱，意有苦受，此亦應爾，故
X51n0822_p0051b19║五受俱。此隨煩惱與受俱相，與根本中其說正同，
X51n0822_p0051b20║此實義也。彼中云：貪、瞋、痴三俱生分別，一切容與
X51n0822_p0051b21║五受相應。此隨煩惱皆是貪等差別分位等流性
X51n0822_p0051b22║故。彼既五俱，此亦應爾。此雖忿等四俱除樂，而彼
X51n0822_p0051b23║中云：瞋遇順境，喜樂俱故。故知此中小、中、大三皆
X51n0822_p0051b24║五受俱，是如實義。若隨麤相說者，忿等五所以是
X51n0822_p0051c01║瞋分，無喜、樂故，但是憂、捨三受。覆、慳二法貪、痴分
X51n0822_p0051c02║故，但是喜、捨二受。餘諂、誑、憍三法亦貪、痴分，宜增
X51n0822_p0051c03║樂受。即前師解忿等七法唯三受俱，餘三、四俱除
X51n0822_p0051c04║苦義也。中隨、大隨五受相應，雖隨麤相，亦如實義，
X51n0822_p0051c05║故無他說。二義之中，後義為正。
X51n0822_p0051c06║如是二十與別境五（至）故亂與定相應無失。
X51n0822_p0051c07║六、別境，此二十法與別境五皆容俱起。設有問云：
X51n0822_p0051c08║染念、染慧，念、慧為性，何更相應耶？故此釋云：染念
X51n0822_p0051c09║（即失念）、染慧（即不正知）有二種性：一、念慧，二、無明。雖不與
X51n0822_p0051c10║念、慧俱，而與無明俱，故亦得相應也。設有問云：念
X51n0822_p0051c11║緣過去，忿對現境，何得相應？故此釋云：念亦緣現
X51n0822_p0051c12║曾習類境，忿亦得緣剎那過去，故得相應也。設有
X51n0822_p0051c13║問云：定恒專注，嚴亂流蕩，何得同起？故此釋云：染
X51n0822_p0051c14║定起時，心亦躁擾，故亂與定相應無失。
X51n0822_p0051c15║中二大八十煩惱俱（至）行相無違，貪癡分故。
X51n0822_p0051c16║七、相隨相應，謂中隨二，及大隨八，皆與十種煩惱
X51n0822_p0051c17║相應。唯小隨十，定非見、疑俱起，以小隨麤動，見、疑
X51n0822_p0051c18║審細故。忿、恨、惱、嫉、害，俱是瞋分，容與慢、痴俱，不與
X51n0822_p0051c19║貪、瞋並。慳是貪分，亦容與痴、慢俱，而不與瞋俱，以
X51n0822_p0051c20║愛憎不並立故。憍是貪分，唯與痴俱，貪下慢舉，故
X51n0822_p0051c21║與慢別。覆、誑、諂三，同貪、痴分，與貪、痴、慢俱，三中痴
X51n0822_p0051c22║分，與貪、慢俱，三中貪分，又與癡俱，故不同憍唯是
X51n0822_p0051c23║貪分，與慢解別。
X51n0822_p0051c24║小七中二唯不善攝，小三、大八亦通無記。
X51n0822_p0052a01║八、三性相應。小七者，忿、恨、惱、嫉、覆、慳、害及中二，隨
X51n0822_p0052a02║唯不善性。諂、誑、憍三及八大，隨不善、有覆無記二
X51n0822_p0052a03║性俱通。
X51n0822_p0052a04║小七中二唯欲界攝（至）憍不緣下非所恃故。
X51n0822_p0052a05║九、界繫相應。小七中二，唯欲界攝，謂忿、恨、惱、嫉、害，
X51n0822_p0052a06║是瞋分攝。上界無瞋故，上界行四無量故，不慳行
X51n0822_p0052a07║十善法故，無覆無中二也。誑、諂乃通欲、色二界，貪、
X51n0822_p0052a08║痴分故。餘小隨憍及八，大隨貪、瞋、癡三等流性故，
X51n0822_p0052a09║故通三界。下先明現起。若下起上惑，生在下地，容
X51n0822_p0052a10║起上界前十，由貪上定，即於他起憍、誑、諂故。若上
X51n0822_p0052a11║起下惑，上界唯起後十，即中六隨，由謗滅、道及下
X51n0822_p0052a12║潤生而方起故。與邪見俱，即謗滅、道，與貪、愛俱，即
X51n0822_p0052a13║下潤生，故云邪見、愛俱，容起彼故。小、十唯是分位
X51n0822_p0052a14║差別，不同中、大有等流性，故非正潤及正謗滅。次
X51n0822_p0052a15║釋所緣。先明下緣上。中隨、大隨在下地者，相應緣
X51n0822_p0052a16║上貪等煩惱，以緣上定故，與上界貪等相應，以此
X51n0822_p0052a17║十種遍染心故。一師言：下界小十不緣上界，行相
X51n0822_p0052a18║麤近，不能遠取上界定故。一師言：小十亦得緣上，
X51n0822_p0052a19║於勝地法亦得生嫉等。次明上緣下。大八與小十
X51n0822_p0052a20║之諂、誑在上界，亦得緣下，因上地恃上定而慢下
X51n0822_p0052a21║界故，與下界慢等相應而起。梵於釋子起諂、誑故
X51n0822_p0052a22║者，如大梵王於自眾中匿己情事，現相誑惑馬勝
X51n0822_p0052a23║比丘，為避馬勝所徵問故，憍自嘆等。上界之憍不
X51n0822_p0052a24║緣下界者，下界之憍非所恃故。
X51n0822_p0052b01║二十皆非學、無學攝，此但是染，彼唯淨故。
X51n0822_p0052b02║十學、無學二十，皆非是學位、無學位攝。以此二十
X51n0822_p0052b03║隨煩惱但是染所，學、無學位唯是淨故，故染心所
X51n0822_p0052b04║不與相應。
X51n0822_p0052b05║後十唯通見修所斷（至）於滅道等生嫉等故。
X51n0822_p0052b06║十一所斷，後十謂中、大、二、隨。中二、大八通見、修所
X51n0822_p0052b07║斷，非非所斷，由彼與俱生、分別二種煩惱相應起
X51n0822_p0052b08║故。分別起者，唯見所斷；若俱生者，唯修所斷。見所
X51n0822_p0052b09║斷者，隨根本煩惱迷四諦相，或總迷，或別迷，皆與
X51n0822_p0052b10║根本煩惱俱生，故隨根本皆通四部。迷諦親疎皆
X51n0822_p0052b11║如煩惱，故通二斷。一師言：前十小隨唯修所斷，以
X51n0822_p0052b12║緣世間麤俗事境任運而生，無分別故。一師言：小
X51n0822_p0052b13║十亦通二斷，依俱生、分別二煩惱勢力起故，緣他
X51n0822_p0052b14║根本我見、邊見等生忿等故。見所斷者，隨彼根本
X51n0822_p0052b15║所應緣者，或總或別，皆通四諦。一師言：忿等但緣
X51n0822_p0052b16║親迷四諦根本惑生，非是親能迷諦，以行相麤淺，
X51n0822_p0052b17║不能深生取著故。一師言：小十亦能親迷四諦，於
X51n0822_p0052b18║滅道諦生怖畏故，亦生嫉等。
X51n0822_p0052b19║然忿等十但緣有事（至）緣有漏等，准上應知。
X51n0822_p0052b20║十二所緣，然忿等十但緣有體之境，要託本質方
X51n0822_p0052b21║得生故。彼親所緣緣雖皆有漏，而所仗本質或通
X51n0822_p0052b22║無漏等，皆准根本煩惱中說。等者等事，境名境也。
X51n0822_p0052b23║
X51n0822_p0052b24║成唯識論卷第六