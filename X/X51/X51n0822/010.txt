X51n0822_p0126c12║
X51n0822_p0126c13║
X51n0822_p0126c14║成唯識論卷第十
X51n0822_p0126c15║
X51n0822_p0126c16║金壇居士　王肯堂　證義
X51n0822_p0126c17║此十一障，二障所攝（至）前後相望皆容具有。
X51n0822_p0126c18║二、二障所攝。總舉煩惱、所知二障攝前諸障。前標
X51n0822_p0126c19║十障，今舉十一者，為前十地斷障之後復有著、礙
X51n0822_p0126c20║二愚，名有餘障，故有十一。深密經云善男子！此諸
X51n0822_p0126c21║地中有二十二種愚癡、十一種麤重是也。問：煩惱
X51n0822_p0126c22║種現何位伏斷？答：若是煩惱分別種子，在初地真
X51n0822_p0126c23║見道時，剎那頓斷；若是分別煩惱現行，資糧、加行
X51n0822_p0126c24║漸漸降伏；若是俱生煩惱種子，等覺位中金剛喻
X51n0822_p0127a01║定現在前時，一切頓斷；若是俱生煩惱現行，亦從
X51n0822_p0127a02║加行位中漸漸降伏。自登初地以至八地，伏盡不
X51n0822_p0127a03║行，如阿羅漢者，集論云：此諸菩薩雖未永斷一切
X51n0822_p0127a04║煩惱，然此煩惱猶如呪藥所伏諸毒，不起一切煩
X51n0822_p0127a05║惱過失。一切地中如阿羅漢已斷煩惱，應有問云：
X51n0822_p0127a06║既如阿羅漢令永不行，如何前四猶起我見，七地
X51n0822_p0127a07║已前猶起貪、瞋等耶？故此答云：由故意力，謂六地
X51n0822_p0127a08║之前容有出觀，尚有悞起；七地之中常在無相，為
X51n0822_p0127a09║化眾生，故意而起，起不為失；八地以上無功用行
X51n0822_p0127a10║化利有情，已得任運無煩，故意畢竟不行。以八地
X51n0822_p0127a11║得相土自在，九地得心自在，十地得法自在故。問：
X51n0822_p0127a12║所知種現何位伏斷？答：若是分別所知種子，亦在
X51n0822_p0127a13║初地真見道時，與煩惱種剎那頓斷；若是分別所
X51n0822_p0127a14║知現行，亦在資糧、加行位中漸漸降伏；若是俱生
X51n0822_p0127a15║所知種子，於十地中漸次斷滅，直至等覺位中金
X51n0822_p0127a16║剛喻定現在前時，一剎那中方永斷盡。若是俱生
X51n0822_p0127a17║所知現行，亦在資糧、加行位中漸漸降伏，直至十
X51n0822_p0127a18║地方永斷盡。問：六、七二識皆有所知，何地斷何？答：
X51n0822_p0127a19║若所知與六識俱者，八地已上不復現行，無漏觀
X51n0822_p0127a20║心及生空智果相續無間，故能與彼相違。若所知
X51n0822_p0127a21║障與七識俱者，第八已上猶可現行，直至十地法
X51n0822_p0127a22║空智果現在前時，得法自在，彼障方伏。問：前五轉
X51n0822_p0127a23║識煩惱所知，何地伏斷？答：前五轉識俱生煩惱雖
X51n0822_p0127a24║在因中，未轉依位，由彼第六無漏觀心降伏之力，
X51n0822_p0127b01║彼障不起。若是法執，五識中無，不須伏斷。問：何故
X51n0822_p0127b02║十地修道位中但斷所知障種，不斷煩惱？答：雖於
X51n0822_p0127b03║修道位中皆不斷煩惱種，斷所知時，而彼煩惱麤
X51n0822_p0127b04║熏亦漸斷滅。由此故言二障麤重，一一皆有三位
X51n0822_p0127b05║斷義。三位者：一、見道位，頓斷分別二障種子；二、修
X51n0822_p0127b06║道位，漸次伏斷俱生煩惱、所知種現；三、金剛道位，
X51n0822_p0127b07║能永斷盡二障種子。問：前已分十地，何又言三位，
X51n0822_p0127b08║則資糧、加行不斷麤重耶？答：雖諸位中皆斷麤重，
X51n0822_p0127b09║而三位顯是，故偏說耳。問：斷二障種，熟頓熟漸？答
X51n0822_p0127b10║云：第七俱生煩惱、所知二障種子俱是頓斷，彼七
X51n0822_p0127b11║不能入生空觀，故無漸斷。二乘出三界，菩薩第八
X51n0822_p0127b12║地，皆是將得無學果時，一剎那中，頓斷三界煩惱
X51n0822_p0127b13║障種。而所知障種，則惟菩薩將成佛時，一剎那中，
X51n0822_p0127b14║一切頓斷，與煩惱種俱，故云一切也。以第七識俱
X51n0822_p0127b15║生所知，任運內執，無分別故，境惟一類，無麤細故，
X51n0822_p0127b16║故唯頓斷。若六識中，俱煩惱種，有頓漸斷。分別煩
X51n0822_p0127b17║惱障種，見所斷者，三乘見道位中，一切頓斷。俱生
X51n0822_p0127b18║煩惱障種，修所斷者，隨根利鈍，有頓有漸。一類鈍
X51n0822_p0127b19║根二乘，約七生斷，將三界分九地，每地分七品。預
X51n0822_p0127b20║流果人，斷欲界思惑，至第五品，名一來向。斷第六
X51n0822_p0127b21║品，名一來果。以有三品，餘惑還來人間故。若斷至
X51n0822_p0127b22║八品，名不還向。斷盡九品，名不還果。以欲界惑盡，
X51n0822_p0127b23║不生人間，故不還果。寄生淨居，復斷上八地各九
X51n0822_p0127b24║品惑，至七十一品，名阿羅漢向。斷盡後品，證羅漢
X51n0822_p0127c01║果。復有一類利根二乘，將三界九地，九九八十一
X51n0822_p0127c02║品思惑，合為一聚，分為九品。雖有九品，一生別斷，
X51n0822_p0127c03║不待七生。故九品者，謂耎道、中道、上道，各有三品，
X51n0822_p0127c04║三道共有九品。雜集九云：耎道者，謂耎耎、耎中、耎
X51n0822_p0127c05║上品道。由此道故，能捨三界所繫地、地中、上上、上
X51n0822_p0127c06║中、上下三品煩惱。中道者，謂中耎、中中、中上品道。
X51n0822_p0127c07║由此道故，能捨三界所繫地、地中、中上、中中、中耎
X51n0822_p0127c08║三品煩惱。上道者，謂上耎、上中、上上三品道。由此
X51n0822_p0127c09║道故，能捨三界所繫地、地中、耎上、耎中、耎耎三品
X51n0822_p0127c10║煩惱。如是耎、中、上品道，復各別分為耎等三，建立
X51n0822_p0127c11║九品，為顯修道所斷煩惱漸次斷故。復何因緣，耎、
X51n0822_p0127c12║耎品道能斷上、上品煩惱？由此煩惱，於極猛利毀
X51n0822_p0127c13║滅慚愧無羞耻者，身中麤重現行，易可覺了，易可
X51n0822_p0127c14║分別，是故此上品煩惱猶如麤垢，微少對治即能
X51n0822_p0127c15║除遣。若下、下品煩惱在與上相違者，身中微隱現
X51n0822_p0127c16║行，難可覺了，難可分別，如微隱垢，大力對治方能
X51n0822_p0127c17║除遣。由此道理，當知所餘能治、所治相翻建立亦
X51n0822_p0127c18║爾。言三界九地者，雜集十三云：界差別者，謂欲界
X51n0822_p0127c19║異生、有學、無學。如欲界有三，色界、無色界亦爾。又
X51n0822_p0127c20║有欲、色界菩薩，又有欲界獨覺、不可思議如來。言
X51n0822_p0127c21║一一漸次者，雜集十三云：預流果向補特伽羅者，
X51n0822_p0127c22║謂住順決擇分位，及住見道十五心剎那位。此中
X51n0822_p0127c23║意說，始從一座順決擇分，乃至未至初果，皆名預
X51n0822_p0127c24║流果向。預流果補特伽羅者，謂住見道第十六心
X51n0822_p0128a01║剎那位，即此見道亦名入正性決定，亦名於法現
X51n0822_p0128a02║觀。問：誰於見道最後心位得初果耶？答：若於欲界
X51n0822_p0128a03║未離欲者，後入正性決定得預流果，謂次第者，雖
X51n0822_p0128a04║少分離欲，亦名未離欲，彼後入正性決定至第十
X51n0822_p0128a05║六心位得預流果。若倍離欲者，後入正性決定得
X51n0822_p0128a06║一來果，謂先用世間道已斷欲界修道所斷六品
X51n0822_p0128a07║煩惱，名倍離欲。彼後入正性決定，至第十六心位，
X51n0822_p0128a08║得一未果。若已離欲者，後入正性決定，得不還果。
X51n0822_p0128a09║謂先用世俗道，已斷欲界修道所斷九品煩惱，名
X51n0822_p0128a10║已離欲。彼後入正性決定，至第十六心位，得不還
X51n0822_p0128a11║果。一來果向補特伽羅者，謂於修道中，已斷欲界
X51n0822_p0128a12║五品煩惱，安住彼道。所以者何？由見道後，已斷欲
X51n0822_p0128a13║界乃至中中品煩惱，及住彼斷道故。一來果補特
X51n0822_p0128a14║伽羅者，謂於修道中，已斷欲界第六品煩惱，安住
X51n0822_p0128a15║彼道。所以者何？由已永斷永斷中耎品煩惱，斷道
X51n0822_p0128a16║究竟建立此故。不還果向補特伽羅者，謂於修道
X51n0822_p0128a17║中，已斷欲界第七第八品煩惱，安住彼道。所以者
X51n0822_p0128a18║何？由一來果後，已斷欲界耎上耎中品煩惱，及住
X51n0822_p0128a19║彼斷道建立此故。不還果補特伽羅者，謂於修道
X51n0822_p0128a20║中，已斷欲界第九品煩惱，安住彼道。所以者何？由
X51n0822_p0128a21║彼永斷欲界耎耎品煩惱，斷道究竟建立此故。阿
X51n0822_p0128a22║羅漢果向補特伽羅者，謂已永斷有頂八品煩惱，
X51n0822_p0128a23║安住彼道。阿羅漢果補特伽羅者，謂已永斷有頂
X51n0822_p0128a24║第九品煩惱，安住彼究竟道。合為一聚者，前論云：
X51n0822_p0128b01║復次說預流補特伽羅，此有二種：一漸出離、二頓
X51n0822_p0128b02║出離。漸出離者，如前廣說。頓出離者，謂入諦現觀
X51n0822_p0128b03║已，依止未至定，發出世間道。頓斷三界一切煩惱，
X51n0822_p0128b04║品品別斷，唯立二果，謂預流果、阿羅漢果。品品別
X51n0822_p0128b05║斷者，謂先頓斷欲、色、無色界修道所斷上上品隨
X51n0822_p0128b06║眠，如是乃至耎耎品頓斷。三界者，如見道所斷，非
X51n0822_p0128b07║如世間道界地漸次品品別斷。此義以何為證？如
X51n0822_p0128b08║指端經說：諸所有色乃至識，若過去、若未來、若現
X51n0822_p0128b09║在，廣說乃至若遠若近，總此一切，略為一分、一團、
X51n0822_p0128b10║一積、一聚。如是略已，應觀一切皆是無常，一切皆
X51n0822_p0128b11║苦，乃至廣說。依如是觀，但可建立初後二果。由此
X51n0822_p0128b12║二果，如其次第，永斷三界一切見修所斷煩惱，無
X51n0822_p0128b13║餘所顯故，不立第二、第三兩果。由此二果，已見諦
X51n0822_p0128b14║者唯斷欲界修道所斷，有餘、無餘所顯故。詳此，即
X51n0822_p0128b15║鈍利二根、聲聞、獨覺、二乘也。菩薩地中煩惱種子，
X51n0822_p0128b16║金剛喻定現在前時，一剎那中三界頓斷。若是第
X51n0822_p0128b17║六識中所知障種，二乘無分，唯菩薩斷。若分別起
X51n0822_p0128b18║見所斷者，菩薩於初地初心一時頓斷。若俱生起
X51n0822_p0128b19║修所斷者，從初地修道以至十地漸次而斷，生金
X51n0822_p0128b20║剛喻定現在前時，與前煩惱種子剎那斷盡，入究
X51n0822_p0128b21║竟位。問：何故第七所知障種一時頓斷，六識所知
X51n0822_p0128b22║障種有頓漸斷？答：以第七識任運內緣，境無麤細，
X51n0822_p0128b23║類無差別，故得頓斷。此第六識通緣內外，境有麤
X51n0822_p0128b24║細，類有差別，故麤者頓斷，細者漸除，緣外者頓斷，
X51n0822_p0128c01║緣內者漸除也。下明兩乘斷障用功差別。若是鈍
X51n0822_p0128c02║根二乘漸斷障時，必各別起無間、解脫、加行、勝進，
X51n0822_p0128c03║或總或別。雜集九云：無間道者，謂有由此道無間
X51n0822_p0128c04║永斷煩惱令無所餘。所以者何？由此道無間能永
X51n0822_p0128c05║除遣此品煩惱所生品類麤重令無有餘，又轉麤
X51n0822_p0128c06║重依得無麤重，是名修道中無間道。解脫道者，謂
X51n0822_p0128c07║由此道證斷煩惱所得解脫。所以者何？由此道能
X51n0822_p0128c08║證煩惱永斷所得轉依故。勝進道者，謂為斷餘品
X51n0822_p0128c09║煩惱所有方便無間解脫道，是名勝進道。所以者
X51n0822_p0128c10║何？為斷此品後餘煩惱所有方便無間解脫道，望
X51n0822_p0128c11║此品是勝進故名勝進道。又復棄捨斷煩惱方便，
X51n0822_p0128c12║或勤方便思惟諸法，或勤方便安住諸法，或進修
X51n0822_p0128c13║餘三摩鉢底諸所有道，名勝進道。無間斷惑解脫
X51n0822_p0128c14║證真，故各別起加行、勝進二道起時或總或別。若
X51n0822_p0128c15║是利根菩薩漸斷障位，雖分斷無明分證真理以
X51n0822_p0128c16║智起惑，除非要別起無間斷惑解脫證真，以加行
X51n0822_p0128c17║等四種斷道剎那前後皆具有故。雜集十四云：若
X51n0822_p0128c18║諸菩薩性是利根，云何復令修練根耶？謂令依利
X51n0822_p0128c19║耎根引發利中根，復依利中根引發利利根。故前
X51n0822_p0128c20║已說一切菩薩性是利根，而復說於時時中應修
X51n0822_p0128c21║練根者，由於自種類復有耎等三品，後後相引發
X51n0822_p0128c22║故說名練根。若異此者，諸利根種性補特伽羅應
X51n0822_p0128c23║根唯一品，諸菩薩等根品差別應不可得，然有何
X51n0822_p0128c24║得？是故利根復有差別。
X51n0822_p0129a01║十真如者：一、徧行真如（至）為令圓滿後後建立。
X51n0822_p0129a02║四十真如：一、由斷異生性障，證徧行真如。謂我、法
X51n0822_p0129a03║二空所顯真如，無有一法而不在故。梁攝論中名
X51n0822_p0129a04║為徧滿，徧滿一切有為行故。意明無有一法非二
X51n0822_p0129a05║空故。謂一切法本是二空，非別有如來徧諸法。然
X51n0822_p0129a06║則下之十如豈不徧耶？豈復非是二空所顯？答云：
X51n0822_p0129a07║徧行之如，是如總相；下之九如，隨德別立。今當初
X51n0822_p0129a08║得，得於總相，以受別名。故清凉疏云：此地最初偏
X51n0822_p0129a09║證徧滿也。二、斷邪行障，證最勝真如。謂此真如具
X51n0822_p0129a10║無邊德，於一切法最為勝故。此亦由翻破戒之失
X51n0822_p0129a11║為無邊德。萬行之中，戒為最勝。由具戒故，證最勝
X51n0822_p0129a12║如。謂此如理最為勝故，如說離欲名為最勝。故智
X51n0822_p0129a13║度論第十五云：大惡病中，戒為良藥；大怖畏中，戒
X51n0822_p0129a14║為守護；死黑闇中，戒為明燈；於惡道中，戒為猛將；
X51n0822_p0129a15║死海水中，戒為大船。故云最勝。三、斷闇鈍障，證勝
X51n0822_p0129a16║流真如。謂此真如所流教法，於餘教法極為勝故。
X51n0822_p0129a17║梁攝論云：從真如流出正體智，正體智流出後得
X51n0822_p0129a18║智，後得智流出大悲，大悲流出十二部經，名為勝
X51n0822_p0129a19║流法界。此有二意：一、由得三慧照大乘法，觀此教
X51n0822_p0129a20║法根本真如，如即勝流。二、若證此如，說法勝故。四、
X51n0822_p0129a21║斷微細煩惱現行障，證無攝受真如。謂此真如名
X51n0822_p0129a22║出世間，遠離身見，無所繫屬。世親釋云：於此如中
X51n0822_p0129a23║無計我所，無攝我所，如北洲人無繫屬故。應說此
X51n0822_p0129a24║如，非我執、我慢、我愛、無明邊見、我所見等所依取
X51n0822_p0129b01║故。五、斷於下乘般涅槃障，證類無別真如。謂此真
X51n0822_p0129b02║如類無差別，真、俗二諦合為一故，生死、涅槃悉平
X51n0822_p0129b03║等故，非如眼等類有異故。攝論名為相續無差別
X51n0822_p0129b04║法界。世親釋云：謂於此中體無有異，非如眼等隨
X51n0822_p0129b05║諸有情相續差別各各有異。無性意同。而梁論云：
X51n0822_p0129b06║由此法界能令三世諸佛相續身不異者，眾生迷
X51n0822_p0129b07║此萬類之異，諸佛證此居然不變。六、斷麤相現行
X51n0822_p0129b08║障，證無染淨真如。謂此真如本性無染，非是染而
X51n0822_p0129b09║後淨。故攝論云：由緣起智能令般若波羅蜜多現
X51n0822_p0129b10║在前故。無性釋云：謂此地中住緣起智，由此智力
X51n0822_p0129b11║令無分別智而得現前，悟一切法無染無淨。攝論
X51n0822_p0129b12║名為無染淨法界。後成般若行，亦得自、他相續無
X51n0822_p0129b13║染淨果。其揆一也。七、斷細相現行障，證法無別真
X51n0822_p0129b14║如。謂此真如雖多教法種種安立，而無異故。慈恩
X51n0822_p0129b15║釋云：謂雖諸教法依如建立，如無異故。又於教中
X51n0822_p0129b16║立種種名法界實相，而如無異。清凉疏云：以了種
X51n0822_p0129b17║種教法同真無相故。謂雖諸教法隨機種種，不失
X51n0822_p0129b18║平等一味之相故。中邊論云：第七地中所證法界，
X51n0822_p0129b19║名種種法無差別。由通達知此法無相，不行契經
X51n0822_p0129b20║等種種法相中故。八、斷無相中作加行障，證不增
X51n0822_p0129b21║減真如。以住無相，不隨淨染有增減故。即此亦名
X51n0822_p0129b22║相上自在所依真如。證此真如，現相、現土皆自在
X51n0822_p0129b23║故。此名即攝論名。世親攝云：謂於此中雜染減時
X51n0822_p0129b24║而無有減，清淨增時而無有增。無性釋云：法外無
X51n0822_p0129c01║用，所以不增；諸法不壞，所以不減。無性後釋一同
X51n0822_p0129c02║世親。中邊論云：由通達此，圓滿證得無生法忍，於
X51n0822_p0129c03║諸清淨雜染法中，不見一法有增有減。世親釋相
X51n0822_p0129c04║土自在所依真如云：於諸相中而得自在，名相自
X51n0822_p0129c05║在，隨其所欲即能現前故。於所現土而得自在，如
X51n0822_p0129c06║欲令土成金等寶，隨意成故。相約現身，土約器界。
X51n0822_p0129c07║九、斷利他中不欲行障，證智自在所依真如。謂若
X51n0822_p0129c08║證得此真如已，於無礙解得自在故。攝論名同。無
X51n0822_p0129c09║性釋云：謂此地中得無礙解所依止故，分證得智
X51n0822_p0129c10║波羅蜜多，於一切法不隨其言，善能了知諸意趣
X51n0822_p0129c11║義，如實成就一切有情受勝法樂。此云無礙解等，
X51n0822_p0129c12║釋自在義；分證得等，釋於智義。中邊論云：有四自
X51n0822_p0129c13║在：一、無分別自在（即相自在），二、淨土自在，三、智自在，四、
X51n0822_p0129c14║業自在。法界為此四種所依止義。第八地唯能通
X51n0822_p0129c15║達初二自在所依止義，後二如次在，後二地十斷。
X51n0822_p0129c16║於諸法中未得自在障，證業自在等所依真如。以
X51n0822_p0129c17║斷未得自在障，證法自在。由得法自在故，所作業
X51n0822_p0129c18║用無不自在，謂神通作業總持定門皆自在故。住
X51n0822_p0129c19║一切地成就諸佛菩薩等，即業自在義。雖真如性
X51n0822_p0129c20║下，總結通難。為有問云：地之正證者，如初地中正
X51n0822_p0129c21║智親證真如，則後九地中不應更證，以如無二無
X51n0822_p0129c22║異故。故此答云：雖真如性實無差別，而隨其所證
X51n0822_p0129c23║所生能證勝德假立一種。故古德云：如雖一味，約
X51n0822_p0129c24║智明昧有十親證。釋此難也。應有問言：初地之內
X51n0822_p0130a01║不達十如，應無發趣之果能達後後相及得果。若
X51n0822_p0130a02║已通達，何不齊證真如十德？故今答云：達即齊達，
X51n0822_p0130a03║證行未圓故。行位有十，故有十種圓滿真如，乃至
X51n0822_p0130a04║如來十皆能了。如辨中邊論廣有分別。言能證者，
X51n0822_p0130a05║由如行圓，後後地行別別漸圓，豈非約智有明昧
X51n0822_p0130a06║義乎？慈恩䟽有二：先難古釋，後申正義。難古有三：
X51n0822_p0130a07║一難云：謂境智互相如，約智證十如，何不境智互
X51n0822_p0130a08║相如，約境證一如？二、難云：加行後得非親證，可說
X51n0822_p0130a09║彼智有明昧，正體緣如不變影，何得說此有明昧？
X51n0822_p0130a10║三、難云：能證有分限，所證無分限，以限證無限，境
X51n0822_p0130a11║智豈相如？下出正義云：應知親證之言，但望當地
X51n0822_p0130a12║加行後得，故名為親，不望後地說為親證，故不相
X51n0822_p0130a13║違也。於義可知。今為古德，先通此難：一、我許有十
X51n0822_p0130a14║如，則應如所難，我今立一如，何因為此難？故應順
X51n0822_p0130a15║語答第一云：境智互相如，說智十徧證，境智互相
X51n0822_p0130a16║如，約境唯一證。二、答第二云：汝證十如不變影，一
X51n0822_p0130a17║如而說為十如，我證真如不變影，何妨一智十親
X51n0822_p0130a18║證？三、酬第三有二意：一、隨難通：以能隨所證，不許
X51n0822_p0130a19║有明昧，以所隨能證，真如應是智。二、反難云：真如
X51n0822_p0130a20║無分限，不許有明昧，真如體不異，十德何由成？是
X51n0822_p0130a21║則前難未為切要，故云：雖真如無別，而隨勝德假
X51n0822_p0130a22║立十種。此約所證德異，故有十地親證。又云：雖初
X51n0822_p0130a23║地中已達一切，而能證行猶未圓滿，為令圓滿，後
X51n0822_p0130a24║後建立。此則亦約能證明昧意也。若唯取所證德
X51n0822_p0130b01║異，則初地未全證如，亦未能全通如，無異難。如人
X51n0822_p0130b02║觀空，小時不遠，大則漸增，空雖無差，眼有明昧。通
X51n0822_p0130b03║上二廣辨地中修斷證義竟。
X51n0822_p0130b04║如是菩薩於十地中（至）捨二麤重而證得故。
X51n0822_p0130b05║三、別開轉依六種位。牒上答前云何證得二種轉
X51n0822_p0130b06║依之問。攝論？果斷分云：謂菩薩無住涅槃，以捨雜
X51n0822_p0130b07║染、不捨生死二所依止轉依為相。此中生死謂依
X51n0822_p0130b08║他起性雜染分，涅槃謂依他起性清淨分，二所依
X51n0822_p0130b09║止謂通二分。依他起性轉依，謂即依他起性對治
X51n0822_p0130b10║起時，轉捨雜染分，轉得清淨分。世親釋云：謂住此
X51n0822_p0130b11║轉依時，不容煩惱，不捨生死，是此轉依相。何者生
X51n0822_p0130b12║死？謂依他起雜染性分。何者涅槃？謂依他起清淨
X51n0822_p0130b13║性分。何者依止？謂通二分所依自性。何者轉依？謂
X51n0822_p0130b14║即此性對治生時，捨雜染分，得清淨分。先依位釋，
X51n0822_p0130b15║分為六種：一、損力益能轉者，損謂減損，力謂勢力，
X51n0822_p0130b16║益謂增益，能謂功能。謂資糧位，具四種力，修六種
X51n0822_p0130b17║行，發三種心，信解唯識相性，具有勝解。謂加行位，
X51n0822_p0130b18║起四尋思，發四實智，觀二取空，具有慚愧。由此二
X51n0822_p0130b19║位，修習勝解慚愧之力，便能減損本識染種勢力，
X51n0822_p0130b20║復能增益本識淨種功能，以轉染依淨，名為轉依。
X51n0822_p0130b21║問：三賢未斷分別障種，未登聖位，何名轉依？答：雖
X51n0822_p0130b22║未斷分別障種，實證轉依，而能漸伏分別現行，亦
X51n0822_p0130b23║得名為證轉依也。攝論云：謂由勝解力，聞熏習住
X51n0822_p0130b24║故，及由有羞恥，令諸煩惱少分現行不現行故。無
X51n0822_p0130c01║性釋云：謂由勝解力及聞熏習力，損減依附阿賴
X51n0822_p0130c02║耶識中煩惱，增益彼對治功能。又由勝解聞熏習
X51n0822_p0130c03║住有羞恥故，令諸煩惱少分現行或不現行。世親
X51n0822_p0130c04║釋云：有羞恥等者，於此位中若煩惱現行即深羞
X51n0822_p0130c05║恥，或少分現行或全不現行。二通達轉者，謂於初
X51n0822_p0130c06║地真見道時，頓斷分別我法二障種子，得根本智
X51n0822_p0130c07║證遍行真如，實證一分真實轉依，名轉依位。攝論
X51n0822_p0130c08║云：謂諸菩薩已入大地，於真實非真實、顯現不顯
X51n0822_p0130c09║現現前住故，乃至六地。世親釋云：謂入地時所得
X51n0822_p0130c10║轉依，乃至六地。或時為真實顯現因，或時出觀為
X51n0822_p0130c11║非真實顯現因。無性釋云：謂已證入菩薩大地，於
X51n0822_p0130c12║真非真或現不現無分別智有間無間而現行故。
X51n0822_p0130c13║或時真現謂入觀時，或非真現謂出觀時，非真與
X51n0822_p0130c14║真於此二時，如其次第說名不現，此現不現乃至
X51n0822_p0130c15║六地。三修習轉者，修謂修葺不使荒蕪，習謂溫習
X51n0822_p0130c16║不使忘失，謂從初地以至十地，數數修習十種勝
X51n0822_p0130c17║行，漸漸斷除十種麤重，分分證得十種真如，名轉
X51n0822_p0130c18║依位。攝論云：謂猶有障，一切相不顯現，真實顯現
X51n0822_p0130c19║故，乃至十地。世親釋云：由所知障說名有障，此轉
X51n0822_p0130c20║依位乃至十地，一切有相不復顯現，唯有無相真
X51n0822_p0130c21║實顯現。下引論以證通達、修習二轉義。謂前六地
X51n0822_p0130c22║皆名通達轉，以通真達俗故。若以無相觀通真，則
X51n0822_p0130c23║真現而俗不現。若以有相觀達俗，則俗現而真不
X51n0822_p0130c24║現。以真俗相間有無相雜，故名通達。謂後四地名
X51n0822_p0131a01║修習轉，以長時修習純無相觀，斷餘麤重不令有
X51n0822_p0131a02║間雜故。非真多不現，然雜煩惱未名清淨故。言多
X51n0822_p0131a03║令非真不現者，反顯非真猶有少時現也。四、果圓
X51n0822_p0131a04║滿轉，前名分證，此名滿證。自資糧至等覺無間道，
X51n0822_p0131a05║普光明等十大三昧現在前時，永斷俱生二障極
X51n0822_p0131a06║微細種，至解脫道頓證佛果圓滿轉依，名究竟位。
X51n0822_p0131a07║從此自利畢功，唯是度生盡未來際。攝論云：謂永
X51n0822_p0131a08║無障，一切相不顯現，最清淨真實顯現，於一切相
X51n0822_p0131a09║得自在故。無性釋云：由一切障說名無障。以一切
X51n0822_p0131a10║障永無有故，得一切相皆不顯現，得最清淨真實
X51n0822_p0131a11║顯現。依此轉依，於一切相得大自在。以於諸相得
X51n0822_p0131a12║自在故，隨其所樂利樂有情。五、下劣轉，專求自利
X51n0822_p0131a13║不念利他，厭苦欣寂不能等觀，唯證生空法空未
X51n0822_p0131a14║證，斷煩惱種不斷所知，證真擇滅不證菩提，躭寂
X51n0822_p0131a15║滅樂無勝堪能，具此六義名下劣轉。攝論云：謂聲
X51n0822_p0131a16║聞等唯能通達補特伽羅空、無我性，一向背生死，
X51n0822_p0131a17║一向捨生死故。世親釋云：等者，等取獨覺，唯能通
X51n0822_p0131a18║達一空、無我，不能利他，故是下劣。六、廣大轉。反上
X51n0822_p0131a19║六義，即名廣大。攝論云：謂諸菩薩兼通達法空、無
X51n0822_p0131a20║我性，即於生死見為寂靜，雖斷雜染而不捨故。世
X51n0822_p0131a21║親釋云：由並通達二空、無我，安住此中，捨諸雜染，
X51n0822_p0131a22║不捨生死，兼利自他，故是廣大。又攝論曰：若諸菩
X51n0822_p0131a23║薩住下劣轉，有何過失？不𮨇一切有情利益安樂
X51n0822_p0131a24║事故，違越一切菩薩法故，與下劣乘同解脫故，是
X51n0822_p0131b01║為過失。若諸菩薩住廣大轉，有何功德？生死法中
X51n0822_p0131b02║以自轉依為所依止，得自在故，於一切趣示現一
X51n0822_p0131b03║切有情之身，於最勝生及三乘中種種調伏方便
X51n0822_p0131b04║善巧，安立所化諸有情故，是為功德。無性釋云：於
X51n0822_p0131b05║一切法得自在故，於一切趣示顯一切同分之身，
X51n0822_p0131b06║種種調伏方便善巧，安立所化難調有情，置最勝
X51n0822_p0131b07║生及三乘中。最勝生者，謂諸世間安樂生處，應知
X51n0822_p0131b08║此是說法功德。此中雖舉六種轉依，而意取第六
X51n0822_p0131b09║廣大轉，謂彼是捨二麤重而證得故。問：何以不取
X51n0822_p0131b10║果圓滿轉？曰：對菩薩說，是以不取。意明上約位不
X51n0822_p0131b11║出後二大乘、小乘，今揀小乘不取，故唯取第六耳。
X51n0822_p0131b12║轉依義別略有四種（至）此即四智相應心品。
X51n0822_p0131b13║四、別明轉依四義：一、能轉道。能轉即智，智能轉妄
X51n0822_p0131b14║復真，故名能轉，先伏後斷故。又分二：一、能伏者，謂
X51n0822_p0131b15║二障種子有生現行勢力，惟修六行及加行、根本、
X51n0822_p0131b16║後得三智力能伏之，令不現行，名能伏道也。此通
X51n0822_p0131b17║漏、無漏道，謂以六行漸伏，唯通有漏；若以加行、後
X51n0822_p0131b18║得二智漸伏，通漏、無漏；若以根本智頓伏，唯通無
X51n0822_p0131b19║漏故。二、能斷者，謂無分別根、後二智斷迷理、事根
X51n0822_p0131b20║隨惑，故名能斷道。此於二道中除有漏，三智中除
X51n0822_p0131b21║加行。問：何以除有漏？曰：有二義故：一、有漏，曾習相
X51n0822_p0131b22║執所引故；二、未泯相故，謂第七識念念執我，令第
X51n0822_p0131b23║六識所行施等不能亡相，故名曾習相執。又曰：未
X51n0822_p0131b24║泯相故，雖有漏道常起現行，而不為損，亦無所益，
X51n0822_p0131c01║故能斷道唯取無漏也。問：何以除加行？曰：以加行
X51n0822_p0131c02║智但能勤勇樂欲，趨求勝果，及所引因皆未成辦，
X51n0822_p0131c03║故加行智但能伏惑。若實斷惑，唯是根本及後得
X51n0822_p0131c04║故。此以伏、斷二義釋轉字義也。一師言：根本無分
X51n0822_p0131c05║別智親證真理，能斷迷理隨眠，是能斷道；後得不
X51n0822_p0131c06║能斷迷理隨眠，非能斷道。一師出正義云：根本無
X51n0822_p0131c07║分別智能斷迷理隨眠，是能斷道；後得無分別智
X51n0822_p0131c08║雖不能斷迷理隨眠，而於安立、非安立相明了現
X51n0822_p0131c09║前，無倒證故，亦能永斷迷事隨眠，亦能斷道。言迷
X51n0822_p0131c10║理、迷事者，迷己為物，名為迷理；認物為己，名為迷
X51n0822_p0131c11║事。故瑜伽云：修道位有出世能斷道，有世、出世能
X51n0822_p0131c12║斷道。出世能斷道者，根本智也；世、出世能斷道者，
X51n0822_p0131c13║後得智也。唯此二道能斷隨眠，未有純世間道而
X51n0822_p0131c14║能永害隨眠者。純世間道者，即加行智也。以加行
X51n0822_p0131c15║智唯在地前，伏除分別二障現行，名純世間智，未
X51n0822_p0131c16║登地故，是有漏故，是曾習故，有分別故，是相執所
X51n0822_p0131c17║引發故，未忘相故。由斯理趣，見修所斷迷理隨眠
X51n0822_p0131c18║唯是根本，親證理故。迷事隨眠，根本、後得二俱正
X51n0822_p0131c19║斷。二、所轉依。所轉即是漏、無漏種，種必有依，名所
X51n0822_p0131c20║轉依。此亦有二：一、持種依者，謂第八識持染淨種
X51n0822_p0131c21║為所依故，名持種依，修聖道時轉令捨染得淨法
X51n0822_p0131c22║故。問：依他起性亦染淨依，何不說耶？答云：雖亦是
X51n0822_p0131c23║依，無持種義，故此不說。二、迷悟依者，謂真如法能
X51n0822_p0131c24║為迷悟之根本故，是生一切諸染淨法，名迷悟依，
X51n0822_p0132a01║修聖道時轉令捨染得淨法故。問：餘法獨無迷悟
X51n0822_p0132a02║依耶？曰：雖可作依，而非根本，故此不說。三、所轉捨。
X51n0822_p0132a03║漏、無漏種，二非真實，可斷、可棄，名所轉捨。前斷、後
X51n0822_p0132a04║棄，復分為二：一、所斷捨者，真智除惑，故名為斷；永
X51n0822_p0132a05║不成就，故名為捨。謂俱生我、法二障種子，障種非
X51n0822_p0132a06║實，故可斷捨。謂等覺位中真無間道現在前時，無
X51n0822_p0132a07║漏智起，對治彼障。智起惑亡，名之為斷；永不成就，
X51n0822_p0132a08║名之為捨。彼種既斷，永不妄執實我、實法，名捨徧
X51n0822_p0132a09║計。實我、實法自性本無，但對妄情，妄似於有。今妄
X51n0822_p0132a10║情斷，無境對心，假說此境，亦名為斷。由此道理，名
X51n0822_p0132a11║捨所執。諸有處言斷徧計者，義在於此。二、所棄捨
X51n0822_p0132a12║者，謂有漏善、異熟無記、劣無漏變易身。取要只是
X51n0822_p0132a13║有漏種現、劣無漏種現，至此最後解脫道時，盡棄
X51n0822_p0132a14║捨之，名四事也。餘有漏者，即二障餘有漏善法。劣
X51n0822_p0132a15║無漏種者，即十地中所生現行。圓謂圓滿，明謂行
X51n0822_p0132a16║相分明，異於菩薩未圓明故。此淨八識，非餘有漏、
X51n0822_p0132a17║劣無漏依，故皆棄捨。問：何故必欲捨此二種？答：無
X51n0822_p0132a18║漏善生，漏善自滅；勝法圓明，劣法自違。法爾如然，
X51n0822_p0132a19║非勉強故。彼種既捨，彼二現行永不復生，亦說為
X51n0822_p0132a20║捨。由此捨義，名捨變易劣生死法。言劣生死者，以
X51n0822_p0132a21║分段為勝故，以變易為劣也。此則總釋。下有二師
X51n0822_p0132a22║義：一云：此之有漏及劣無漏，與二障種一時而捨，
X51n0822_p0132a23║由二障種有此二故。第二師云：金剛喻定現在前
X51n0822_p0132a24║時，但捨二障種子，所餘有漏善及劣無漏種猶未
X51n0822_p0132b01║斷捨，以無間道不違彼故。若無間道棄捨餘種，等
X51n0822_p0132b02║覺菩薩應無生死故，應無異熟故，住無間道應名
X51n0822_p0132b03║佛故，後解脫道成無用故。由斯義趣，故知無間道
X51n0822_p0132b04║中金剛喻定現在前時，障種雖斷，餘種猶存。直至
X51n0822_p0132b05║金剛後心解脫道起，方斷餘種，爾時異熟轉成無
X51n0822_p0132b06║垢，非彼餘種所依止故。四、所轉得。得者，對捨而言，
X51n0822_p0132b07║由轉捨故轉得也。所轉即前所斷二障，障盡得果，
X51n0822_p0132b08║名所轉得。得由生顯，復分為二：一、所顯得，謂大涅
X51n0822_p0132b09║槃；二、所生得，謂大菩提。即前所謂證得二種轉依
X51n0822_p0132b10║也。菩提為能證智，涅槃是所證理。菩提從生因所
X51n0822_p0132b11║生，涅槃從了因所顯。故大乘法師云：理凝本有，出
X51n0822_p0132b12║纏而號涅槃；智照新生，果圓而稱正覺。乃四德之
X51n0822_p0132b13║鴻源，三明之妙本矣。問：涅槃自性本來清淨，何故
X51n0822_p0132b14║名所顯得？答：此雖本淨，而由客塵障覆，不能顯露。
X51n0822_p0132b15║至真聖道，斷彼障已，其相乃顯。此涅槃相，是依真
X51n0822_p0132b16║如離二障已而得施設，其體即是清淨法界。一切
X51n0822_p0132b17║法中同一實相，由聖凡位有差別故，分為四種：一、
X51n0822_p0132b18║本來自性清淨涅槃，此即一切法中所具真如實
X51n0822_p0132b19║理。本性無染，謂之清淨；本性寂然，故曰涅槃。梵語
X51n0822_p0132b20║涅槃，此云圓寂。寂故，與一切法不一；諸法自閙，此
X51n0822_p0132b21║自寂故。圓故，與一切法不異，無有一法而不徧故。
X51n0822_p0132b22║離一切相故，不可名言；離一切分別故，不可尋思。
X51n0822_p0132b23║真見道入聖位者，自內所證，其性本寂，非聖者能
X51n0822_p0132b24║使之寂也。此其為本來自性者乎？二、有餘依涅槃，
X51n0822_p0132c01║謂即真如出煩惱障，尚有分段生死苦所依故，以
X51n0822_p0132c02║諸聖者最後苦身未曾滅故。喻伽云：住有餘依，墮
X51n0822_p0132c03║在眾數，猶有眾苦所得轉依，猶與六處而共相應。
X51n0822_p0132c04║言眾數者，謂五蘊身，身為苦聚，故名眾苦。有微苦
X51n0822_p0132c05║者，彼雖出障，未離最後分段生死，故有微苦。問：既
X51n0822_p0132c06║有微苦，何名涅槃？答：雖有微苦相應，而障永滅，亦
X51n0822_p0132c07║名涅槃。以果縛雖存，子縛已盡故。三、無餘依涅槃
X51n0822_p0132c08║者，是無最後分段生死苦，故名涅槃。瑜伽云：住無
X51n0822_p0132c09║餘依，不墮眾數，永無眾苦，而於六處永不相應。四、
X51n0822_p0132c10║無住處涅槃者，上二是斷煩惱障所顯涅槃，此是
X51n0822_p0132c11║斷所知障所顯涅槃也。謂生死涅槃二皆不住名
X51n0822_p0132c12║無住處，用而常寂故名涅槃。大悲般若常所輔翼
X51n0822_p0132c13║者，一則悲智輔乎真如，一則悲智二互相輔。悲輔
X51n0822_p0132c14║智故不住生死，智翼悲故不住涅槃。不住涅槃故
X51n0822_p0132c15║常用，不住生死故常寂。若住生死便同凡夫，若住
X51n0822_p0132c16║涅槃便同小乘。由不住生死涅槃故，常在生死而
X51n0822_p0132c17║又常在涅槃也。此四涅槃，初一自性眾生等有，而
X51n0822_p0132c18║無後三住生死故。二乘無學容有前三，無後一者
X51n0822_p0132c19║住涅槃故。唯我世尊可言具四圓滿證故，此無住
X51n0822_p0132c20║涅槃即是諸佛菩薩所住處也。難云：如何善逝二
X51n0822_p0132c21║死永亡，亦有有餘依乎？善入塵勞謂之善逝，即如
X51n0822_p0132c22║來十號之一也。答云：世尊雖無實苦所依，而現無
X51n0822_p0132c23║漏五蘊似有，現身三界示同眾生，似有微苦相相
X51n0822_p0132c24║應故。或如來身苦依盡故說無餘依，有餘樂依名
X51n0822_p0133a01║有餘依，不同二乘有餘苦依。何知無苦？曰：捨無常
X51n0822_p0133a02║色獲得常色，受想行識亦復如是，故知無苦有餘
X51n0822_p0133a03║樂依。此答有二：前明示有同於二乘，後明以無漏
X51n0822_p0133a04║蘊為有餘依，故云非苦依在。問：若二乘有無餘依
X51n0822_p0133a05║者，如何有言彼唯有餘依無無餘依，又有言彼都
X51n0822_p0133a06║無涅槃耶？答云：二乘能盡煩惱，豈并有餘依亦非
X51n0822_p0133a07║有哉？但煩惱雖斷而身智猶存，即所知障苦依未
X51n0822_p0133a08║盡，圓寂之義隱而不顯，約此義故說無涅槃耳。豈
X51n0822_p0133a09║無煩惱障盡所顯有餘涅槃乎？復有處言無無餘
X51n0822_p0133a10║依者，以二乘爾時身智尚在，未證無苦依盡無餘
X51n0822_p0133a11║圓寂，故說彼言無無餘依。非彼後時身智俱滅、眾
X51n0822_p0133a12║苦永盡，亦無無餘涅槃也。或謂二乘無涅槃者，是
X51n0822_p0133a13║無第四無住涅槃。以是諸佛所證極果，豈無前三
X51n0822_p0133a14║乎？以前三是二乘有分故。又或依不定性聲聞而
X51n0822_p0133a15║說，亦可說彼無無餘依。不定性者，不是定要斷苦
X51n0822_p0133a16║入圓寂之種性也。彼纔證得有餘涅槃，決定迴心
X51n0822_p0133a17║求無上覺，由定願力留身久住，修菩薩行隨願度
X51n0822_p0133a18║生。非如一類定性聲聞，定要斷苦入於圓寂。由此
X51n0822_p0133a19║義故，說彼聲聞無無餘依。問：有餘、無餘如何證入？
X51n0822_p0133a20║答：謂有定性二乘，深樂圓寂入生空觀，斷煩惱已
X51n0822_p0133a21║親證真如，永滅感生煩惱種子，顯依真理有餘涅
X51n0822_p0133a22║槃。由能感生煩惱盡故，所感後有亦復不生。現在
X51n0822_p0133a23║生死苦依及俱生任運煩惱皆已滅盡，其餘色心
X51n0822_p0133a24║有作用法既無所依，與彼苦依同時頓捨，顯依真
X51n0822_p0133b01║理無餘涅槃。問：證無餘時，二乘身智既滅，誰證涅
X51n0822_p0133b02║槃？答：證無餘時雖無身智，而依圓寂入無餘依。由
X51n0822_p0133b03║彼身智證，可說有身智。八卷云：依變化身證無上
X51n0822_p0133b04║覺，非業報身。故不違理。然則與佛何以異乎？答：此
X51n0822_p0133b05║位既斷煩惱，證得清淨真如，離分別相得寂滅樂。
X51n0822_p0133b06║依斯義故，與佛無差。然上不求菩提、下不度眾生，
X51n0822_p0133b07║因乖萬行、果缺圓常，故復說彼有異於佛。問：煩惱
X51n0822_p0133b08║是不善性，正感生死；諸所知障是無記性，不能正
X51n0822_p0133b09║感生死。如何斷彼得證無住涅槃？答：彼所知是理
X51n0822_p0133b10║障，非正感生。然能隱覆法空真如，令彼不得智悲
X51n0822_p0133b11║雙運，畏生死苦住定涅槃故。以法空智斷彼所知
X51n0822_p0133b12║法空理顯，此理即是無住涅槃，於此生死、涅槃俱
X51n0822_p0133b13║不住故。問：既煩惱障能障涅槃，斷煩惱已得證擇
X51n0822_p0133b14║滅；若所知障亦障涅槃，斷彼障已應證擇滅。如何
X51n0822_p0133b15║斷彼不得擇滅？答：擇滅無為離煩惱縛方能證得，
X51n0822_p0133b16║彼所知障性非煩惱，故斷彼時不得擇滅。問：彼所
X51n0822_p0133b17║知障既非是縛，若斷彼已寧證涅槃？答：謂諸涅槃
X51n0822_p0133b18║各各不同，有擇滅攝者、非擇滅攝者，非諸涅槃皆
X51n0822_p0133b19║擇滅攝。汝若不許無住非擇滅攝，則前自性清淨
X51n0822_p0133b20║應非涅槃，以彼亦非擇滅攝故。然斷煩惱得擇滅
X51n0822_p0133b21║者，以煩惱障能縛有情住生死故，故斷煩惱即得
X51n0822_p0133b22║擇滅。斷所知障不得擇滅者，以所知障不感生死，
X51n0822_p0133b23║故斷彼時不得擇滅。問：既斷所知不得擇滅，何名
X51n0822_p0133b24║涅槃？答：然由斷彼所知得顯法空真理，此涅槃相
X51n0822_p0133c01║本來寂滅故說涅槃，非此涅槃以擇滅為性也。故
X51n0822_p0133c02║四圓寂於六無為中，有相攝者、有不攝者。若初自
X51n0822_p0133c03║性涅槃與後無住涅槃，即真如無為攝；若中二有
X51n0822_p0133c04║餘、無餘，是擇滅無為攝。問：若唯斷煩惱縛得擇滅
X51n0822_p0133c05║者，即如不動無為、受想滅無為亦能斷縛，此二在
X51n0822_p0133c06║虗空擇滅、非擇滅真如四無為中，是誰所攝？答：此
X51n0822_p0133c07║二在四無為中非擇滅無為攝，以此二種緣闕不
X51n0822_p0133c08║生，說蹔離故非真擇滅，以真擇滅是究竟滅非蹔
X51n0822_p0133c09║離故，有非擇滅是蹔離故非永滅者，故二無為非
X51n0822_p0133c10║擇滅攝。或以第四涅槃亦是擇滅攝者，由真智決
X51n0822_p0133c11║擇之力，滅彼所知，得證涅槃故。問：若第四涅槃是
X51n0822_p0133c12║擇滅攝者，豈不濫同中二有餘、無餘耶？答：擇滅有
X51n0822_p0133c13║二：一、滅縛得，謂有餘、無餘涅槃，是斷感生煩惱縛
X51n0822_p0133c14║而證得者；二、滅障得，謂第四涅槃，是斷俱生微細
X51n0822_p0133c15║所知障種而證得者。故四圓寂對六無為，初一涅
X51n0822_p0133c16║槃是真如攝，後三皆擇滅無為攝。不動等二蹔伏
X51n0822_p0133c17║煩惱，非永斷故，非擇滅攝。言擇滅者，是究竟滅，非
X51n0822_p0133c18║蹔滅故。問云：既所知障亦障涅槃，如何論初說所
X51n0822_p0133c19║知障障大菩提乎？曰：如說煩惱障障大涅槃，豈煩
X51n0822_p0133c20║惱不能為菩提障乎？聖教依勝各說障一，理實二
X51n0822_p0133c21║障通障二果也。如是所說四種涅槃，唯後三種是
X51n0822_p0133c22║斷煩惱所知而顯得者，名所顯得。真如自性清淨
X51n0822_p0133c23║涅槃，凝然不動，湛若虗空，平等共有，非所顯得。二、
X51n0822_p0133c24║所生得，謂大菩提者，謂大菩提本來具有能生無
X51n0822_p0134a01║漏種子，而由所知障礙，種不發生。由諸聖者以修
X51n0822_p0134a02║道力斷所知，令彼菩提從無漏種子生起。起已，窮
X51n0822_p0134a03║未來際，相續無間，利益眾生，無有斷時，故名所生
X51n0822_p0134a04║得也。此即四智相應心品。問：轉八識成四智，何故
X51n0822_p0134a05║名為所生得耶？曰：轉滅有漏八識之時，從無漏種
X51n0822_p0134a06║生起四智，故名所生得耳。上文四種涅槃，真如一
X51n0822_p0134a07║種即是真如門，本來自有，不從顯得，不從生得。次
X51n0822_p0134a08║三涅槃與此菩提，皆是所顯所生，是生滅門攝。初
X51n0822_p0134a09║卷云：由斷續生煩惱障故，證真解脫；由斷解礙所
X51n0822_p0134a10║知障故，得大菩提。義見乎此。
X51n0822_p0134a11║云何四智相應心品（至）非已證得，自位攝故。
X51n0822_p0134a12║此下廣明四智，即上二所生得之正文也。一、大圓
X51n0822_p0134a13║鏡智相應心品。佛地經云：復次妙生！大圓鏡智者，
X51n0822_p0134a14║如依圓鏡眾像影現，如是依止如來智鏡，諸處境
X51n0822_p0134a15║識眾像影現。唯以圓鏡為譬喻者，當知圓鏡、如來
X51n0822_p0134a16║智鏡平等平等，是故智鏡名圓鏡智。謂此心品離
X51n0822_p0134a17║諸分別者，因中無計度，果上亦離分別故。所緣行
X51n0822_p0134a18║相微細難知者，因中行相最極微細，內執受境亦
X51n0822_p0134a19║難測故；果上亦爾。不妄不愚一切境界者，因中能
X51n0822_p0134a20║緣三類性境，不緣妄故、不差謬故；果上亦爾。性相
X51n0822_p0134a21║清淨者，因中相染而性淨，今智光發明性相俱淨
X51n0822_p0134a22║故。離諸雜染純淨圓德者，因中是所熏性，染熏成
X51n0822_p0134a23║染、淨熏成淨；果上轉成無垢，唯與白淨善法相應
X51n0822_p0134a24║故離雜染，由離雜故純、離染故淨，離染離雜清淨
X51n0822_p0134b01║德相圓滿具足故。現種依持能現能生身土智影
X51n0822_p0134b02║者，因中能持種子、能生現行、能現根身器界；果上
X51n0822_p0134b03║亦為清淨現行功德之依，亦為清淨種子功德之
X51n0822_p0134b04║持，能現能生身土三智之影。餘文可知（謂三身三上三智之
X51n0822_p0134b05║影，皆鏡智之所現故），乃至一切境皆悉影現故。莊嚴論云：
X51n0822_p0134b06║大圓鏡智於一切境不愚迷故，智體光明鑒淨無
X51n0822_p0134b07║垢故，唯無漏德所依止故，一切身土此智能現故，
X51n0822_p0134b08║餘三智是此影故。二、平等性智相應心品。由昔因
X51n0822_p0134b09║中執有我故，於一切法分自分他、立彊立界，種種
X51n0822_p0134b10║差別不得平等，而與貪痴慢見恒共相應；今既轉
X51n0822_p0134b11║成智體，我法既除悉皆平等，恒與慈悲喜捨相應，
X51n0822_p0134b12║為十地菩薩現他受用身說法開導。妙觀察不共
X51n0822_p0134b13║所依者，言因中第六以第七為不共依，果上與妙
X51n0822_p0134b14║觀察為不共依也。無住涅槃之所建立者，因中由
X51n0822_p0134b15║彼所知執為內我障此涅槃，故轉智時無住涅槃
X51n0822_p0134b16║由茲發現。問：鏡智平等皆無分別，依何等義而有
X51n0822_p0134b17║差別？答：鏡智無分別，若明鏡之無心，平等無分別，
X51n0822_p0134b18║如日合空空無異相，故此識恒共悲智相應一味
X51n0822_p0134b19║無漏。佛地經云：復次妙生平等性智者，由十種相
X51n0822_p0134b20║圓滿成就，所謂證得諸相增上喜愛平等，一切領
X51n0822_p0134b21║受緣起平等，遠離異相非相平等，弘濟大慈平等，
X51n0822_p0134b22║無待大悲平等，隨諸眾生所樂示現平等，一切眾
X51n0822_p0134b23║生敬愛所說平等，世間寂靜皆同一味平等，世間
X51n0822_p0134b24║諸法苦樂一味平等，修植無量功德究竟平等，證
X51n0822_p0134c01║此十相故名平等。三妙觀察智相應心品，謂因中
X51n0822_p0134c02║第六徧徧緣諸法，果上亦爾，神用無方稱之曰妙，
X51n0822_p0134c03║緣自共相名為觀察，自即色心等別，共即同無常
X51n0822_p0134c04║等。又攝論云：圓成實性為共相，依他起性為自相。
X51n0822_p0134c05║言攝觀者，攝即藏義，觀即觀察，以此智品於總持
X51n0822_p0134c06║門善能觀察，亦能攝藏不忘失故。六度道品為功
X51n0822_p0134c07║德寶，神通妙用為作用差別，既能觀察自相共相，
X51n0822_p0134c08║又能攝觀無量總持，又能發生功德珍寶，又能現
X51n0822_p0134c09║無邊差別作用利樂有情，正顯無不遍知也。佛地
X51n0822_p0134c10║經云：如是如來妙觀察智，住持一切陀羅尼門、三
X51n0822_p0134c11║摩地門，無礙辯說諸佛妙法，能為頓起一切所知
X51n0822_p0134c12║無礙妙智，種種無量相識因緣，種種可玩波羅蜜
X51n0822_p0134c13║多菩提分法，十力、無畏、不共佛法之所莊嚴，甚可
X51n0822_p0134c14║愛樂。四、成所作智相應心品，謂成就如來應作事
X51n0822_p0134c15║業。故佛地經云：由是如來勤身化業，示現種種工
X51n0822_p0134c16║巧等處，摧伏諸技傲慢眾生。以是善巧方便力故，
X51n0822_p0134c17║引諸眾生令入聖教，成熟解脫。由是如來慶語化
X51n0822_p0134c18║業，宣揚種種隨所樂法，文義巧妙，小智眾生初聞
X51n0822_p0134c19║尚信。以是善巧方便力故，引諸眾生令入聖教，成
X51n0822_p0134c20║熟解脫。由是如來決意化業，決擇眾生八萬四千
X51n0822_p0134c21║心行差別。以是善巧方便力故，引諸眾生令入聖
X51n0822_p0134c22║教，成熟解脫。佛地論云：成所作智，應知成立如來
X51n0822_p0134c23║化身。此復三種：一者、身化，二者、語化，三者、意化。身
X51n0822_p0134c24║化復有三種：一、現神通化，二、現受生化，三、現業果
X51n0822_p0135a01║化。語化亦有三種：一、慶慰語化，二、方便語化，三、辯
X51n0822_p0135a02║揚語化。意化復有四種：一、決擇意化，二、造作意化，
X51n0822_p0135a03║三、發起意化，四、受領意化。成所作智能起如是三
X51n0822_p0135a04║業化用，此化三業即是化身。應知此中以用顯體，
X51n0822_p0135a05║非此三業即是智體，但是智上所現相分。成所作
X51n0822_p0135a06║智增上緣力，擊發鏡智相應淨識，令現如是三業
X51n0822_p0135a07║化用，自亦能現如是種種變化三業。廣說如經。如
X51n0822_p0135a08║是四智相應心品下，總結四智轉心品得。問：若所
X51n0822_p0135a09║生得唯有四智相應心品，則一切能變、所變種子
X51n0822_p0135a10║現行及相應心所悉無有耶？答：言轉相應心品者，
X51n0822_p0135a11║但轉煩惱二十六，不定有二。其餘二十三法，能變
X51n0822_p0135a12║所變，種現相生，悉如因中無異。二十二法者，謂徧
X51n0822_p0135a13║行五，別境亦五，善位十一，尋伺位中隨加一法為
X51n0822_p0135a14║二十二。佛地只二十一，無尋伺故。佛地論云：於一
X51n0822_p0135a15║切處常徧行故，如來恒樂了所知境欲無減故，印
X51n0822_p0135a16║境勝解常無減故，了曾受境念無減故，如來無有
X51n0822_p0135a17║不定心故，恒決擇故，極淨信等常相應故，無染污
X51n0822_p0135a18║故，無睡眠故，無惡作故，現證一切無尋伺故。有漏
X51n0822_p0135a19║心品勝劣不定，所緣拘礙，心法相應，或多或少。無
X51n0822_p0135a20║漏心品自在無礙，心法平等，互不相障。問：若爾，何
X51n0822_p0135a21║故獨言四智相應心品而不及餘？答：如是二十二
X51n0822_p0135a22║心法，雖能變之智、所變之如，種現俱生，而智用增，
X51n0822_p0135a23║以智名顯。故此四品總攝佛地一切有為功德皆
X51n0822_p0135a24║盡。問：轉何識？得何智？曰：轉有漏第八相應心品為
X51n0822_p0135b01║大圓鏡智，轉此智時成等正覺，塵剎剎塵一一皆
X51n0822_p0135b02║照，故曰：大圓無垢同時發，普照十方塵剎中。轉有
X51n0822_p0135b03║漏第七相應心品為平等性智，現十種他受用身，
X51n0822_p0135b04║為十地菩薩說法，故曰：如來現（起他）受用，十地菩薩
X51n0822_p0135b05║所被機。轉有漏第六相應心品為妙觀察智，普照
X51n0822_p0135b06║大千世界，故曰：遠行地後純無漏，觀察圓明照大
X51n0822_p0135b07║千。轉有漏前五相應心品為成所作智，現三類身，
X51n0822_p0135b08║利生接物，故曰：圓明初發成無漏，三類分身息苦
X51n0822_p0135b09║輪。言三類者，三類化身也。大化千丈身被大乘四
X51n0822_p0135b10║加行菩薩，小化丈六身被大乘三資糧位菩薩，與
X51n0822_p0135b11║二乘凡夫隨類化，則三乘普被，六趣均霑。應有難
X51n0822_p0135b12║言：既言轉八識成四智，明知唯智無識。故今釋云：
X51n0822_p0135b13║智雖非識，而依識轉，識為主故。智非主故，說轉識
X51n0822_p0135b14║得耳。又一師云：據轉強得強，云轉識成智。何以言
X51n0822_p0135b15║之？因中識強智劣，果位智強識劣，故云轉強得強
X51n0822_p0135b16║也。因中煩惱雜染盛故、分別強故，所以識強；純惡
X51n0822_p0135b17║慧故、無決斷故，所以智劣。果位但有淨故、無分別
X51n0822_p0135b18║故，所以識劣；無惡慧故、決斷勝故，所以智強。又一
X51n0822_p0135b19║師云：為勸有情依智捨識，故說轉八識而得此四
X51n0822_p0135b20║智。次四智現起分位。問：大圓鏡智相應心品，至何
X51n0822_p0135b21║位次方得現起？一師言：此智在等覺菩薩無間道
X51n0822_p0135b22║中方得現起，以異熟識中有漏善種及劣無漏種，
X51n0822_p0135b23║與極微細所知障種俱時捨故，相應心品亦轉鏡
X51n0822_p0135b24║智。若謂爾時鏡智不起，異熟識種既已轉依，爾時
X51n0822_p0135c01║何識能持淨種？故無間道決定現起。一師言：此智
X51n0822_p0135c02║相應心品，在等覺解脫道中成正覺時方得生起。
X51n0822_p0135c03║無間道中金剛喻定現在前時，但斷二障微細種
X51n0822_p0135c04║子，猶未盡捨異熟種子，以異熟種與無間道不相
X51n0822_p0135c05║違故。以無間道不能遮礙有漏善種及劣無漏種，
X51n0822_p0135c06║以此二種至解脫道成正覺時定相違故。若謂金
X51n0822_p0135c07║剛喻定現在前時，能空異熟無所熏識，爾時本有
X51n0822_p0135c08║無漏種子應皆現前便成佛果，何必更待第二剎
X51n0822_p0135c09║那解脫道耶？由斯義故，定知此品從解脫道初成
X51n0822_p0135c10║佛時方得現前，盡未來際持無漏種相續不斷，非
X51n0822_p0135c11║無間道得有斯義。問：平等性智何位現起？答：菩薩
X51n0822_p0135c12║見道位時，違分別執方得現起。問：第七唯內執我，
X51n0822_p0135c13║唯是俱生無力斷惑，云何初見道時斷分別惑？答：
X51n0822_p0135c14║由第六識入雙空觀，得此第七我法二執不起，故
X51n0822_p0135c15║第六識真見道中頓斷分別二障種子，顯二空智
X51n0822_p0135c16║名下品轉。由第六識初轉依時帶起第七，亦轉一
X51n0822_p0135c17║分無分別智。故論云：雙執末那歸種位，平等性智
X51n0822_p0135c18║方現前。正謂第七無力斷惑，全仗第六識也。故頌
X51n0822_p0135c19║云：分別二障極喜無，六七俱生地地除，第七修道
X51n0822_p0135c20║除種現，金剛道後等皆無。故第七得成無漏者，第
X51n0822_p0135c21║六之力也。後十地中執未斷等者，謂第七識雖斷
X51n0822_p0135c22║分別，後十地中俱生未滅，有漏位中智有間斷，至
X51n0822_p0135c23║法雲後斷二障種得究竟轉，與淨第八互為所依，
X51n0822_p0135c24║相續而轉盡未來際。問：妙觀察智何位現起？答：由
X51n0822_p0136a01║第六識因中分別我執續諸生死，故見道時斷分
X51n0822_p0136a02║別障種，生空智果方得現起。自見道後即用此智
X51n0822_p0136a03║斷盡俱生，名無學位，以二乘人不斷所知無法空
X51n0822_p0136a04║智故。若菩薩於加行位終，初見道時此智亦起，或
X51n0822_p0136a05║從二地已上入無漏觀，及入滅盡定此智皆起。若
X51n0822_p0136a06║法空觀智，菩薩見道時斷盡分別法執種，及斷俱
X51n0822_p0136a07║生一分法執，現起一分無分別智，從後二地展轉
X51n0822_p0136a08║而上，除有漏觀生空智果，及入滅定此智皆容現
X51n0822_p0136a09║起。此上六七二智因中皆轉，非如鏡智與成所作
X51n0822_p0136a10║智，必解脫道方得轉故。故曰：六七因中轉，五八果
X51n0822_p0136a11║上圓。問：成所作智何位現起？一師言：菩薩修道位
X51n0822_p0136a12║中此智亦得初起，謂第六意識後得引故，於淨土
X51n0822_p0136a13║中起五識故。一師出正義云：此智必究竟位方得
X51n0822_p0136a14║初起，以十地修道位中尚依有漏異熟所變眼等
X51n0822_p0136a15║五根，此五色根非無漏故。有漏五根唯與有漏五
X51n0822_p0136a16║識為不共依、為俱有依、為同境依？言不共者，即不
X51n0822_p0136a17║共五根，根唯為眼識依故。言必俱者，是俱有依，根
X51n0822_p0136a18║識同時故。言同境者，即同境依，根識共同緣一境
X51n0822_p0136a19║故。此三名異，俱是五根，皆三依中俱有依攝。所依
X51n0822_p0136a20║眼等既是有漏，不能發生無漏淨識，以無漏根識
X51n0822_p0136a21║取境必明，有漏根識取境必昧。由斯義故，此智要
X51n0822_p0136a22║得成佛時轉。有漏異熟眼根等成無漏時，此無漏
X51n0822_p0136a23║智方容現起。然有間斷，猶作意力方得起故，非若
X51n0822_p0136a24║前三長時相續也。問：若此四智本來具有，何故必
X51n0822_p0136b01║由五位方得圓滿？答：此四智種性雖皆本有，良由
X51n0822_p0136b02║二障所纏未能發起，要藉資糧位中聞大乘法資
X51n0822_p0136b03║熏擊起，加行位中上下尋思人初地時方得現行，
X51n0822_p0136b04║在修道位漸漸增長，至究竟位方得圓滿，不增不
X51n0822_p0136b05║減盡未來際。問：此四不減可爾，何故不增？答：此四
X51n0822_p0136b06║但從本有無漏種生，不復更熏無漏種子。若許熏
X51n0822_p0136b07║種，則應後佛四智劣於前佛，前佛四智勝於後佛，
X51n0822_p0136b08║以前佛先熏、後佛後熏故。佛地論云：如是四智相
X51n0822_p0136b09║應心品種子本有，無始法爾不從熏立，名本性住
X51n0822_p0136b10║種性。發心以後外緣熏發漸漸增長，名習所成種
X51n0822_p0136b11║性。初地已上隨其所應乃得現起，數復熏習轉增
X51n0822_p0136b12║轉勝，乃至證得金剛喻定。從此已後雖數現行，不
X51n0822_p0136b13║復熏習更令增長，功德圓滿不可增故。持種淨識
X51n0822_p0136b14║既非無記，不可熏故。前佛後佛功德多少成過失
X51n0822_p0136b15║故。次明四智所緣。問：此四智於妙用時各緣何境？
X51n0822_p0136b16║曰：大圓鏡智，有義但緣真如為境，以無分別非後
X51n0822_p0136b17║得故。又行相所緣不可知故，不緣一切。有義緣一
X51n0822_p0136b18║切法，以圓鏡智無不照故。引莊嚴論證緣一切境，
X51n0822_p0136b19║引佛地經證現一切影。又此下例明，謂因中緣三
X51n0822_p0136b20║類境，果上亦爾。因中行相所緣俱微細故說不可
X51n0822_p0136b21║知，果上亦爾，非謂無分別故說不可知。此智亦緣
X51n0822_p0136b22║一切世俗境故，亦如因中阿賴耶識能緣俗故。緣
X51n0822_p0136b23║真如境是無分別智攝，緣俗諦境是後得智攝。問：
X51n0822_p0136b24║根本後得是一是二？答：其體是一，隨用分二。用此
X51n0822_p0136c01║而緣真如即名根本，用此而緣俗諦即名後得。問：
X51n0822_p0136c02║二智既是一體，起無前後，何名後得？答：由證真故
X51n0822_p0136c03║有根本，由了俗故有後得。了俗必由證真故假立
X51n0822_p0136c04║前後，非謂先根本而後得也。其餘平妙二智亦分
X51n0822_p0136c05║為二，准此應知。平等性智，有義唯緣淨八，即如後
X51n0822_p0136c06║七緣染八故。有義唯緣真如，十平等性即真如故。
X51n0822_p0136c07║而正義則徧緣真俗為境，引佛地緣證緣真如，引
X51n0822_p0136c08║莊嚴論證緣俗諦，十種平等前已具引矣。妙觀察
X51n0822_p0136c09║智，觀一切法自相無礙即依他起，是緣俗諦後得
X51n0822_p0136c10║智攝。觀一切法共相無礙即圓成實，是緣真諦根
X51n0822_p0136c11║本智攝。成所作智，有義但緣五現在境，不緣過未。
X51n0822_p0136c12║有義徧緣三世諸法，為佛地經說此智能起作三
X51n0822_p0136c13║業諸變化事，決擇有情心行差別，領受去、來、現在
X51n0822_p0136c14║等義。若不徧緣，何有如此所說功能？然此心品作
X51n0822_p0136c15║意起故，數有間斷故，所緣法少多不定。故莊嚴論
X51n0822_p0136c16║且說五根於五境轉，不言此智唯緣五境，故不相
X51n0822_p0136c17║違。此智必假作意之力方得生起，由度生故，緣俗
X51n0822_p0136c18║諦境，方起變化三業。故此智唯後得攝，不通根本。
X51n0822_p0136c19║以前三依心根，故二智俱通；此智但依色根，故唯
X51n0822_p0136c20║後得。故曰：變相觀空唯後得，果中猶自不詮真也。
X51n0822_p0136c21║問：此四智既同徧緣真、俗境者，即其妙用亦應無
X51n0822_p0136c22║別，何故各分為四耶？答云：雖皆徧能緣一切法，而
X51n0822_p0136c23║用有異。謂圓鏡智現自受用身、自受用土，持無漏
X51n0822_p0136c24║種，與因中第八緣境同。平等智品為十地菩薩現
X51n0822_p0137a01║他受用身、他受用土，成所作智能現化身、化土。觀
X51n0822_p0137a02║察智品觀察自他功能、自他過失，隨根大小施大
X51n0822_p0137a03║法雨，決斷眾疑，利益有情。如是等門差別多種，故
X51n0822_p0137a04║分為四。此四下，總結。謂此四智皆是菩提所生得
X51n0822_p0137a05║攝，此所生得總名菩提，及前四種涅槃名所顯得。
X51n0822_p0137a06║雖有菩提、涅槃所生、所顯之別，然皆攝在前科所
X51n0822_p0137a07║轉得中。問：轉依位中總有四種，何故此中但取二
X51n0822_p0137a08║所轉得，不取前三？答：以頌中說證得、轉依，故但取
X51n0822_p0137a09║所轉得中二種得也，以此二得皆證得故。問：此修
X51n0822_p0137a10║習位說能證得，是因證位？是果證位？答：是約因中
X51n0822_p0137a11║將證位說，非是果上已證位攝，通上第四修習位
X51n0822_p0137a12║竟。
X51n0822_p0137a13║後究竟位其相云何（至）安樂解脫身大牟尼名法。
X51n0822_p0137a14║五、究竟位。此問及頌答，乃世親之文，為第三十頌。
X51n0822_p0137a15║從上修習至此究竟，故曰究竟。金剛心後解脫道
X51n0822_p0137a16║中，盡未來際，皆此位攝。雜集：云何等究竟道？謂依
X51n0822_p0137a17║金剛喻定，一切麤重永已息故，一切戲論永已斷
X51n0822_p0137a18║故，永證一切離繫果故，從此次第無間轉依，證得
X51n0822_p0137a19║盡智及無生智十無學法等。
X51n0822_p0137a20║論曰：前修習位所得轉依（至）皆悉具足而純無漏。
X51n0822_p0137a21║此下護法等解釋頌意，分二：初正釋，後別明。正釋
X51n0822_p0137a22║中，先釋頌初句。言前位中所轉得，即是此中究竟
X51n0822_p0137a23║位相也。頌中此字，即牒前位二轉依果，此果即是
X51n0822_p0137a24║究竟位中無漏界攝。言無漏界者，謂五住究盡，二
X51n0822_p0137b01║死永亡，無量淨德一時圓足，無有漏失，故名無漏。
X51n0822_p0137b02║言界者，是藏義，以能含藏智慧、光明、總持、禪定及
X51n0822_p0137b03║神通等大功德故；亦是因義，能生五乘世、出世間
X51n0822_p0137b04║利樂事故。人、天、聲聞、緣覺、菩薩為五乘也。問云：涅
X51n0822_p0137b05║槃真如是清淨界，可唯無漏；菩提智品原是色心，
X51n0822_p0137b06║何唯無漏耶？答云：四智心品雖屬色心，非苦、集諦、
X51n0822_p0137b07║道諦攝，故唯無漏攝。謂佛地中所有一切功德身
X51n0822_p0137b08║土、總持、智慧、神通等事，皆是四智無漏種生，以永
X51n0822_p0137b09║捨盡有漏種故。問：法、報二身固是無漏道諦所攝，
X51n0822_p0137b10║諸變化身定有生死，豈亦道諦攝耶？答：雖其示現
X51n0822_p0137b11║作生死身似乎苦諦，業、煩惱等似乎集諦，而有漏
X51n0822_p0137b12║種已斷絕故，實是無漏道諦所攝。難云：集論等說
X51n0822_p0137b13║十五界等唯是有漏，若如來三身、四智皆是無漏
X51n0822_p0137b14║攝者，豈如來無五根、五識、五外界等乎？釋此一難，
X51n0822_p0137b15║有二師義：第一師即佛地論正義，彼謂如來功德
X51n0822_p0137b16║身土甚深微妙，非有、非無，非心所測、非口所宣，是
X51n0822_p0137b17║無漏界攝、非界處法攝，故與集論理不相違。第二
X51n0822_p0137b18║師謂如來根境妙定所生，是無漏法界色攝，以佛
X51n0822_p0137b19║非是有漏五識界攝，故集論所說有漏五識定非
X51n0822_p0137b20║佛有。問：五根、五境定依識變，何故根境非五識攝？
X51n0822_p0137b21║答：雖根境定依識變，然麤細有異，謂如來無漏細
X51n0822_p0137b22║五境不同有漏麤五境故，無漏五識不同有漏五
X51n0822_p0137b23║識界故。以經說無漏者，佛心在定故；論說有漏者，
X51n0822_p0137b24║五識散亂故。問：如來根境既非五識攝，成所作智
X51n0822_p0137c01║亦不應與五識相應，是與何識相應耶？答：成所作
X51n0822_p0137c02║智與第六相應，仗彼引起變化三業故。問：若爾，與
X51n0822_p0137c03║妙觀察有何差別？答：彼觀察智觀察色心諸法自
X51n0822_p0137c04║共相等，此成所作緣事相境起三業化，故不同也。
X51n0822_p0137c05║問：此二既有差別，應不並生，以一類二識不俱起
X51n0822_p0137c06║故，如何說言與彼相應而得引起？答云：不許並起，
X51n0822_p0137c07║理固宜然，體一用分，俱亦何失？或成事智不但與
X51n0822_p0137c08║第六相應，亦與第七淨識相應，以成所作智依五
X51n0822_p0137c09║色根緣五塵境，是平等智作用差別故。何謂差別
X51n0822_p0137c10║耶？謂淨第七起他受用身土相者平等品攝，起變
X51n0822_p0137c11║化身土是成事品攝也。問：若成所作智既與五七
X51n0822_p0137c12║淨識相應，豈不此品亦得攝五識耶？答：非是轉彼
X51n0822_p0137c13║五識得成智體，而彼智體即是彼識所攝，以彼識
X51n0822_p0137c14║智轉未轉位各有體故。即如轉生死而為涅槃，不
X51n0822_p0137c15║可謂彼涅槃即是生死，以生死涅槃轉未轉位各
X51n0822_p0137c16║有體故，是故於此不應為難。第三師謂：如來身土
X51n0822_p0137c17║如其所應，攝在五蘊、十二處、十八界中，而此三科
X51n0822_p0137c18║生佛共有，如來無漏、眾生有漏，各不相濫。論說十
X51n0822_p0137c19║五界唯有漏者，乃依二乘麤淺境說，非依大乘，故
X51n0822_p0137c20║不該一切。何以言之？謂餘成就十八界中，唯有意
X51n0822_p0137c21║根、意識、法塵通無漏攝，餘十五界名為有漏，故云
X51n0822_p0137c22║麤淺，非謂如來亦是有漏。佛所成就一十八界雖
X51n0822_p0137c23║皆無漏，而非二乘所知境界，故集論除去後三，但
X51n0822_p0137c24║言十五界唯是有漏也。然餘處說佛功德身土純
X51n0822_p0138a01║是無漏，非界處等有漏所攝者，此義亦謂如來界
X51n0822_p0138a02║處等純是無漏，非是二乘劣智所知界處等相，故
X51n0822_p0138a03║言非也。理應如此。所以者何？以五蘊法攝盡有為
X51n0822_p0138a04║故（無為之蘊非二乘所知），以界處法攝盡世出世間一切法
X51n0822_p0138a05║故（法外之界處非二乘所知），以世出世法不出三科故。若離三
X51n0822_p0138a06║科之外別有法者，是十八界外有十九界，十二處
X51n0822_p0138a07║外有十三處，五蘊之法有六蘊。然十九界、十三處、
X51n0822_p0138a08║六蘊等於龜毛兔角，是佛所遮不許有故，故知佛
X51n0822_p0138a09║亦不離蘊處界等也。若謂絕諸戲論便非界處等
X51n0822_p0138a10║攝者，即此所說無漏界安樂善常等，豈非戲論乎？
X51n0822_p0138a11║亦不應說。又處處說轉無常蘊而得常蘊，轉無常
X51n0822_p0138a12║界而得常界等，此豈非如來蘊界處攝耶？故知言
X51n0822_p0138a13║如來非蘊界攝者，謂非二乘劣智所知蘊處界相，
X51n0822_p0138a14║故密意說為非爾，非了義之說也。又說五識性散
X51n0822_p0138a15║亂者，亦說餘乘成就有漏五識，非謂如來無漏五
X51n0822_p0138a16║識，故知如來蘊處界等皆悉具足純無漏攝，故曰
X51n0822_p0138a17║此即無漏界也。
X51n0822_p0138a18║此轉依果又不思議（至）非諸世間喻所喻故。
X51n0822_p0138a19║二、釋不思議三字。此轉依果，不但名無漏界，又名
X51n0822_p0138a20║不思議，超過尋思言議道故。總釋不思議微妙甚
X51n0822_p0138a21║深，自內證故，即非尋思所得；非諸世間喻所喻故，
X51n0822_p0138a22║即非言議所及。
X51n0822_p0138a23║此又是善白法性故（至）善種所生無漏善攝。
X51n0822_p0138a24║三、釋善字。淨為白，染為黑，故曰白法。下以涅槃釋
X51n0822_p0138b01║善。自性清淨法界，遠離生死染污法故，最寂靜故，
X51n0822_p0138b02║極安隱故，一切魔境不能動故。下以菩提釋善。四
X51n0822_p0138b03║智心品妙用無方故，最極善巧方便故。下雙釋。以
X51n0822_p0138b04║此菩提、涅槃種子皆有順益相故，皆與不善相違
X51n0822_p0138b05║故。難云：論說處等不惟無記，實通三性。如來豈無
X51n0822_p0138b06║五根、三境？如所示現作生死身，即有漏、無記相；如
X51n0822_p0138b07║所示現業、煩惱等，即有漏、不善相。今言唯善，何哉？
X51n0822_p0138b08║答云：此中三釋，廣說如前：一、謂一切如來功德身
X51n0822_p0138b09║土等法，皆是滅、道所攝故；二、說佛土等非苦、集攝
X51n0822_p0138b10║故；三、謂如來無漏識中所變有漏、無記、不善，皆是
X51n0822_p0138b11║無漏種生故。故三類境唯是善性。
X51n0822_p0138b12║此又是常無盡期故（至）窮未來際無斷無盡。
X51n0822_p0138b13║四、釋常字。無盡期者，常之義也。清淨四句，涅槃常
X51n0822_p0138b14║也。四智四句，菩提常也。問：菩提既是從所生得，非
X51n0822_p0138b15║如自性。涅槃本來是常，從因生故。既從因生，必從
X51n0822_p0138b16║因滅。既有生滅，豈得言常？且四智心品皆屬色心，
X51n0822_p0138b17║不見色心非無常者，而言無斷無盡者，何耶？答：四
X51n0822_p0138b18║智心品雖從因生，由本願力所化有情無盡期故，
X51n0822_p0138b19║窮未來際無斷無盡，有常義耳。
X51n0822_p0138b20║此又安樂無逼惱故（至）故二轉依俱名安樂。
X51n0822_p0138b21║五、釋安樂二字。無逼故安，無惱故樂。清淨三句，涅
X51n0822_p0138b22║槃之安樂也。四智三句，菩提之安樂也。永離體害
X51n0822_p0138b23║者，離體自無逼惱，離害安樂有情，此二自性能自
X51n0822_p0138b24║安樂，亦能安樂一切有情，以故二果並名安樂。
X51n0822_p0138c01║二乘所得二轉依果（至）二轉依果皆此攝故。
X51n0822_p0138c02║六、釋解脫身大牟尼名法。言在二乘名解脫身，在
X51n0822_p0138c03║大牟尼名為法身。二乘雖得二轉依果，唯斷煩惱，
X51n0822_p0138c04║未斷所知，以無利生諸功德故，故云無殊勝法。但
X51n0822_p0138c05║離煩惱縛，脫分段生死，故所得身但名解脫。若大
X51n0822_p0138c06║覺世尊五住盡而二死亡，四智成而八識轉，於一
X51n0822_p0138c07║切法成等正覺，默證無言寂滅之理，故名大牟尼。
X51n0822_p0138c08║此牟尼所證涅槃、菩提二轉依果，永離二障，非解
X51n0822_p0138c09║脫身名為法身，以有無量無邊力、無畏等大功德
X51n0822_p0138c10║法所莊嚴故，名為法身。何謂身耶？曰：由此菩提智
X51n0822_p0138c11║體圓具無量大功德聚，故依聚義總說名身。何謂
X51n0822_p0138c12║聚耶？曰：以此法身五法為性。佛地經云：清淨真如
X51n0822_p0138c13║及四智品名為五法。以清淨法界名為涅槃，四智
X51n0822_p0138c14║心品名為菩提，合此二種名為法身，不獨一種清
X51n0822_p0138c15║淨法界名法身也。以二轉依攝此五法，五法皆是
X51n0822_p0138c16║法身攝故。無量無邊大功德法者，略說有九。頌曰：
X51n0822_p0138c17║無量諸解脫，勝處與徧處，無諍妙願智，無礙解神
X51n0822_p0138c18║通，諸相好清淨，及諸力無畏，不護與念住，永斷諸
X51n0822_p0138c19║習氣，無忘失妙法，及如來大悲，佛不共德法。一切
X51n0822_p0138c20║種妙智力，即如來十力：一、處非處智力，二、自業智
X51n0822_p0138c21║力，三、靜慮解脫三摩地三摩鉢底智力，四、根上下
X51n0822_p0138c22║智力，五、種種勝解智力，六、種種界智力，七、徧趣行
X51n0822_p0138c23║智力，八、宿住隨念智力，九、死生智力，十、漏盡智力。
X51n0822_p0138c24║無畏即四無畏：一、一切智無畏，二、漏盡無畏，三、說
X51n0822_p0139a01║障道無畏，四、說苦盡無畏。等者，等餘七事，廣說如
X51n0822_p0139a02║深密經及顯揚論第四。
X51n0822_p0139a03║如是法身有三相別（至）令各獲得諸利樂事。
X51n0822_p0139a04║七、別明法身分七：一、正明法身三相。此將一法身
X51n0822_p0139a05║就體、相、用分為三身：自性身是體，受用身是相，變
X51n0822_p0139a06║化身是用。佛地經頌云：自性法受用，變化差別轉。
X51n0822_p0139a07║彼經論云：雖諸如來所依清淨法界體性無有差
X51n0822_p0139a08║別，而有三種種相異，轉變不同，故名差別。頌言自
X51n0822_p0139a09║性法者，即是如來初自性身，體常不變，故名自性。
X51n0822_p0139a10║力、無畏等諸功德法所依止故，亦名法身。頌言受
X51n0822_p0139a11║用，即是次受用身，能令自他受用種種大法樂故。
X51n0822_p0139a12║頌言變化，即是後變化身，為欲利益安樂眾生，示
X51n0822_p0139a13║現種種變化事故。問：自性身以何為體？曰：即是如
X51n0822_p0139a14║來自性清淨法體，是報、化二身所依止故。由彼離
X51n0822_p0139a15║名、離相、絕言、絕思，具足無邊真常功德，是一切法
X51n0822_p0139a16║平等真實之性故。何又謂之法身？曰：諸功德法所
X51n0822_p0139a17║依止故。普潤大師云：軌持為法，依止名身。何以知
X51n0822_p0139a18║之？光明疏云：法名可軌，諸佛軌之而得成佛。摩訶
X51n0822_p0139a19║衍云：湛湛絕慮，寂寂名斷，能為色相作所依止。以
X51n0822_p0139a20║是知之。問：寂寂名斷，安曰法身？曰：法實無名，為機
X51n0822_p0139a21║詮辯，召寂寂體，強稱法身。問：湛湛之體，當同虗空？
X51n0822_p0139a22║曰：凡所有相，皆是非相。覺五音如谷響，知實無聲；
X51n0822_p0139a23║了萬物如夢形，見皆非色。空有不二，中道昭然，不
X51n0822_p0139a24║可聞無，謂空斷絕。何謂受用身？曰：能全自他受用
X51n0822_p0139b01║種種大法樂故。此有二種：一、自受用，一、他受用。何
X51n0822_p0139b02║謂自受用？曰：謂人所不知，唯佛自知，唯佛自證故。
X51n0822_p0139b03║即是三大阿僧祇脩習無量福慧資糧，莊嚴法性
X51n0822_p0139b04║所生無量真實功德，以得大圓鏡智，證得圓滿報
X51n0822_p0139b05║身，充徧華藏世界海中，湛然常住，恒自受用廣大
X51n0822_p0139b06║法樂故。又何義故名為報身？曰：三無數劫修所得
X51n0822_p0139b07║故，名為報身。唯此是實，後皆應身。普潤云：報謂果
X51n0822_p0139b08║報，三祇修因所得果故。身者，依止、相續二義名身。
X51n0822_p0139b09║依止義者，有為功德所依止故；相續義者，盡未來
X51n0822_p0139b10║際無斷期故。此云所起無邊真實功德，相續湛然，
X51n0822_p0139b11║盡未來際，即依止、相續義也。何謂他受用？曰：即是
X51n0822_p0139b12║如來以平等智示現微妙淨功德身，為十地菩薩
X51n0822_p0139b13║現通說法，決擇羣疑，令彼菩薩受用大乘法樂故。
X51n0822_p0139b14║此有十重，被十地機之所現故。合此二種，名受用
X51n0822_p0139b15║身。何謂變化身？曰：無而歘有，謂之變化；聚化五蘊，
X51n0822_p0139b16║名之為身。即是如來以成所作智所變無量隨類
X51n0822_p0139b17║化身，為地前菩薩及彼二乘異生隨機說法，令彼
X51n0822_p0139b18║各各皆得利樂。前受用身自他俱利，此變化身純
X51n0822_p0139b19║是利他。此有三類：一、大化身，二、小化身，三、隨類化。
X51n0822_p0139b20║大化身者，千丈大身，王大千界，被地前機。小化身
X51n0822_p0139b21║者，丈六金身，王一四天下，二乘凡夫是所被機。隨
X51n0822_p0139b22║類化者，猿中現猿，鹿中現鹿，或狗凡羅現三尺身，
X51n0822_p0139b23║城東老母指掌所現，亦屬隨類。如上三身，總是牟
X51n0822_p0139b24║尼所證五法為性之法身也。攝大乘論云：若無自
X51n0822_p0139c01║性身，應無法身，譬如眼根。若無法身，應無受用身，
X51n0822_p0139c02║譬如眼識。應知此中所依、能依為同法喻。若無愛
X51n0822_p0139c03║用身，已入大地諸菩薩眾應無受用法樂。若無受
X51n0822_p0139c04║用法樂，菩提資糧應不圓滿，譬如見色。若無化身，
X51n0822_p0139c05║勝解行地諸菩薩眾、諸聲聞等劣勝解者，最初發
X51n0822_p0139c06║趣皆不應有。是故決定應有三身。又云：何故受用
X51n0822_p0139c07║身非即自性身？由六因故：一、色身可見故，二、無量
X51n0822_p0139c08║佛眾會差別可見故，三、隨勝解見自性不定可見
X51n0822_p0139c09║故，四、別別而見自性變動可見故，五、菩薩、聲聞及
X51n0822_p0139c10║諸天等種種眾會間雜可見故，六、阿賴耶識與諸
X51n0822_p0139c11║轉識轉依非理可見故。佛受用身即自性身，不應
X51n0822_p0139c12║道理。何因變化身非即自性身？由八因故。謂諸菩
X51n0822_p0139c13║薩從久遠來得不退定，於覩史多及人中生，不應
X51n0822_p0139c14║道理。又諸菩薩從久遠來，常憶宿住書算數印工
X51n0822_p0139c15║巧論中，及於受用欲塵行中不能正知，不應道理。
X51n0822_p0139c16║又諸菩薩從久遠來，已知惡說善說法教往外道
X51n0822_p0139c17║所，不應道理。又諸菩薩從久遠來，已能善知三乘
X51n0822_p0139c18║正道修邪苦行，不應道理。又諸菩薩捨百拘胝諸
X51n0822_p0139c19║贍部洲，但於一處成等正覺轉正法輪，不應道理。
X51n0822_p0139c20║若離示現成等正覺，唯以化身於所餘處施作佛
X51n0822_p0139c21║事，即應但於覩史多天成等正覺，何不施設徧於
X51n0822_p0139c22║一切贍部洲中同時佛出？□不施設，無教無理，雖
X51n0822_p0139c23║有多化而不違彼。無一如來出現世言，由一四洲
X51n0822_p0139c24║攝世界故，如二輪王不同出世。此中有頌：佛微細
X51n0822_p0140a01║化身，多處胎平等，為顯一切種，成等覺而轉。為欲
X51n0822_p0140a02║利樂一切有情，發願修行證大菩提畢竟涅槃，不
X51n0822_p0140a03║應道理，願行無果成過失故。佛受用身及變化身
X51n0822_p0140a04║既是無常，云何經說如來身常？此二所依法身常
X51n0822_p0140a05║故。又等流身及變化身，以恒受用無休癈故，數數
X51n0822_p0140a06║現化不永絕故。如常受樂、如常施食，如來身常應
X51n0822_p0140a07║知亦爾。
X51n0822_p0140a08║以五法性攝三身者（至）無根等用故不說有。
X51n0822_p0140a09║二、五法攝三身。佛地論云：有五種法攝大覺地。何
X51n0822_p0140a10║等為五？所謂清淨法界、大圓鏡智、平等性智、妙觀
X51n0822_p0140a11║察智、成所作智。有義：清淨真如與圓鏡智攝自性
X51n0822_p0140a12║身，不等性智、妙觀察智攝受用身，成所作智攝變
X51n0822_p0140a13║化身。經說真如是法身故，論說轉去阿賴耶識得
X51n0822_p0140a14║自性身，大圓鏡智轉第八得，故知前二攝自性身。
X51n0822_p0140a15║平等性智如餘論說：能於淨土隨諸菩薩所樂示
X51n0822_p0140a16║現種種佛身。妙觀察智亦如論說：於大集會能現
X51n0822_p0140a17║一切自在作用，說法斷疑。又說：轉去諸轉識得受
X51n0822_p0140a18║用身。故知中二攝受用有。佛地經說：成所作智起
X51n0822_p0140a19║諸化業。莊嚴論說：成所作智於一切界發起種種
X51n0822_p0140a20║無量難思諸變化事。故知後一攝變化身。又佛三
X51n0822_p0140a21║身皆十義中智殊勝攝，故知三身皆得有智。有義：
X51n0822_p0140a22║初一攝自性身，四智自性相應共有，及為地上菩
X51n0822_p0140a23║薩所現一分細相攝受用身，若為地前諸菩薩等
X51n0822_p0140a24║所現一分麤相化用攝變化身。問：清淨真如何唯
X51n0822_p0140b01║自性不攝鏡智？曰：諸經皆說清淨真如為法身故，
X51n0822_p0140b02║讚佛論說如來法身無生滅故，莊嚴論說佛自性
X51n0822_p0140b03║身本性常故，金剛般若論說受持演說彼經功德
X51n0822_p0140b04║於佛法身為證得因，於餘二身為生因故。諸經論
X51n0822_p0140b05║說：自性法身生佛共有，遍一切法猶如虗空，不屬
X51n0822_p0140b06║形相、不屬有為，非色心法故，鏡智是色心法故。問：
X51n0822_p0140b07║若爾，何故攝論說轉去藏識得自性身？答：由轉去
X51n0822_p0140b08║第八識中二障種子顯露法身，不說法身即圓鏡
X51n0822_p0140b09║智。又說智殊勝中具法身者，是說四智依止法身，
X51n0822_p0140b10║以法身即彼實性故，不謂三身皆有實智。自性法
X51n0822_p0140b11║身雖具真實無邊功德，非有為故，不可說為色心
X51n0822_p0140b12║等物，故非鏡智所攝。應說鏡智所起真實功德及
X51n0822_p0140b13║極圓清淨常遍色身攝自受用，平等所起微妙淨
X51n0822_p0140b14║功德身攝他受用，成事智品所現隨類種種身相
X51n0822_p0140b15║攝變化身。問：云何而知鏡智攝自受用耶？答：莊嚴
X51n0822_p0140b16║論說大圓鏡智是受用佛故，以彼轉前七識得真
X51n0822_p0140b17║實受用故。問：鏡智得稱受用佛者，亦是轉捨藏識
X51n0822_p0140b18║而得受用，何故却言轉轉識耶？答：雖轉藏識亦得
X51n0822_p0140b19║受用，然論正說轉去藏識得顯自性法身，故於得
X51n0822_p0140b20║受用處略而不說。又說自性法身無生無滅，性無
X51n0822_p0140b21║轉易，猶如虗空，唯證因得，非生因得，無相無為，非
X51n0822_p0140b22║色心故，故非圓鏡所攝。圓鏡既與自性法身相違，
X51n0822_p0140b23║若非受用，屬何身攝？況受用身攝如來三阿僧祇
X51n0822_p0140b24║修集無量不共有為真實功德及證極淨常遍色
X51n0822_p0140c01║身？故四智品中實有色心者，皆受用攝。問：他受用
X51n0822_p0140c02║身與變化身亦有色心，何故圓鏡不攝？答：他受用
X51n0822_p0140c03║身與變化身，皆為利益有情方便示現，而非真實
X51n0822_p0140c04║四智為體。雖有說言智殊勝故具攝三身，而似智
X51n0822_p0140c05║現，非是實智。或依根本實智方便現起，假說智名，
X51n0822_p0140c06║而體非實，故言智殊勝故，具攝三身，非謂三身皆
X51n0822_p0140c07║有實智。故經但說二智能現二身，不說二身即是
X51n0822_p0140c08║二智，故知二智皆是自受用攝。問：既四智品實有
X51n0822_p0140c09║色心皆是自受用攝，若他受用與變化身既無真
X51n0822_p0140c10║實色心，云何說法利生？答：然此二身雖無真實心、
X51n0822_p0140c11║心所法，而有化現心、心所法。問：心、心所法本無形
X51n0822_p0140c12║質，何能化現？答：無上大覺能以不思議神力化現
X51n0822_p0140c13║無形質法，若不能化現無形質法，云何如來示現
X51n0822_p0140c14║貪、瞋等？如來三毒久已斷故，云何聲聞及異生等
X51n0822_p0140c15║皆能知如來心？以如來實心即等覺菩薩尚不能
X51n0822_p0140c16║知其少分，況降斯以下者而能知耶？故知聲聞及
X51n0822_p0140c17║異生等所知者，皆是如來化心耳。由斯義故，經說
X51n0822_p0140c18║如來化無量類眾生身，即能現無量類眾生心也。
X51n0822_p0140c19║又說如來成事智能化身、口、意三業等。又說變化
X51n0822_p0140c20║有依他心，謂依他實心以為本質，復自變現心、心
X51n0822_p0140c21║所假相分，而為眾生所緣之境。故知眾生所知、所
X51n0822_p0140c22║見者，皆是如來似相分法，非真如來，以真如來非
X51n0822_p0140c23║心可知，非相可見。故佛地論云：如來智上現此麤
X51n0822_p0140c24║相心、心法等一切功德，令諸下位能現了知。若不
X51n0822_p0141a01║爾者，二乘、異生云何能知如來所有心、心法等功
X51n0822_p0141a02║德差別？云何如來久已成佛，復能現作具貪、瞋等
X51n0822_p0141a03║種種化身？餘經亦說化無量類皆令有心。又說化
X51n0822_p0141a04║身亦名有心，亦名無心，有依他心無自依心故。謂
X51n0822_p0141a05║化心等依實心現，但實心上相分似有緣慮等用，
X51n0822_p0141a06║如鏡中火，無別自體，隨眾緣生，如餘心等。餘處雖
X51n0822_p0141a07║說無化心等，以無實用如實心等變化色等，有實
X51n0822_p0141a08║作用如實色等，故徧說有。由化心等麤相顯現，易
X51n0822_p0141a09║了知故，乃至猨猴知如來心。若佛實心，諸大菩薩
X51n0822_p0141a10║亦不能了。又云：心化唯二：一、自身相應，謂自心上
X51n0822_p0141a11║化現種種心及心法影像差別；二、他身相應，謂令
X51n0822_p0141a12║他心亦現種種心及心法影像差別。此並相分似
X51n0822_p0141a13║見分現。有義，定力能令自心解非分法，名化自分；
X51n0822_p0141a14║加被有情，令愚昧者解深細法，令夫念者得正憶
X51n0822_p0141a15║念，名化他心。然心無化，無形質故。如論說言：心無
X51n0822_p0141a16║形故，不可變化。又說化身無心、心法，此就二乘及
X51n0822_p0141a17║諸異生定力而說。彼定力劣，不能化現無形質法，
X51n0822_p0141a18║諸佛、菩薩不思議定皆能化現。若不爾者，云何菩
X51n0822_p0141a19║薩現貪、瞋等？云何聲聞及傍生者知如來心？云何
X51n0822_p0141a20║經說化無量類皆令有心？云何上說諸化意業？云
X51n0822_p0141a21║何經說有依他心，但諸化色同實色用，化根及心
X51n0822_p0141a22║但有相現，不同實用？又就下類，故作是說。若爾，云
X51n0822_p0141a23║何不化非情令心相現？非情已是心等相分，云何
X51n0822_p0141a24║復令有心相現？若心相現，則名有情，非非情攝。是
X51n0822_p0141b01║故化心但說二種。
X51n0822_p0141b02║如是三身雖皆具足（至）利樂他用化相功德。
X51n0822_p0141b03║三、三身功德。謂自性身，具有真常、真樂、真我、真淨
X51n0822_p0141b04║四種功德。常者，不生滅故。樂者，無若集故。我者，極
X51n0822_p0141b05║自在故。淨者，無垢染故。離諸雜染者，從本已來一
X51n0822_p0141b06║切染法不相應故。眾善所依者，具足無量性功德
X51n0822_p0141b07║故。由其自性如如平等故，無色心等相用差別，以
X51n0822_p0141b08║相用差別生滅門顯故。起信云：是心真如相，即示
X51n0822_p0141b09║摩訶衍體故。是心生滅因緣相，能示摩訶衍自體
X51n0822_p0141b10║相用故。若自受用身，四智所攝故，能具足無量圓
X51n0822_p0141b11║淨常徧妙色心等真實功德，唯是自己受用故。若
X51n0822_p0141b12║他受用及變化身，唯隨菩薩聲聞異生等意樂變
X51n0822_p0141b13║現似色心等化相功德，令彼得大利樂、得大受用
X51n0822_p0141b14║故。佛地論云：如是三身，為有各別諸功德不？如來
X51n0822_p0141b15║法身，清淨真如轉依為相，真實善有本性清淨，遠
X51n0822_p0141b16║離一切雜染法故，一切功德所依止故，一切功德
X51n0822_p0141b17║真實性故，說名具足一切功德，無有色心差別功
X51n0822_p0141b18║德。佛受用身，具足一切色心等法真實功德，及為
X51n0822_p0141b19║他現化相功德。佛變化身，唯具一切現色心等化
X51n0822_p0141b20║相功德。是故三身皆說具有過殑伽沙數量功德。
X51n0822_p0141b21║又自性身正自利攝（至）唯屬利他，為他現故。
X51n0822_p0141b22║四、三身二利。佛地論云：又自性身寂滅安樂，正屬
X51n0822_p0141b23║自利功德所攝，為增上緣益眾生故，兼屬利他（以自
X51n0822_p0141b24║性身與諸有情作增上緣，令諸有情得利樂故。由自性身生佛共有，故與眾生為增上緣，助令起發，所謂
X51n0822_p0141c01║眾生於三昧乃得平等見諸佛故）。又與二身俱利功德為所依故，
X51n0822_p0141c02║二利所攝。受用身者，具有二分：一、自受法樂分，謂
X51n0822_p0141c03║三無數劫修自利行，滿足所證色等實身，令自受
X51n0822_p0141c04║用微妙喜樂。二、他受法樂分，謂三無數劫修利他
X51n0822_p0141c05║行，滿足所證色等化身，為入大地諸菩薩眾現種
X51n0822_p0141c06║種形、說種種法，令諸菩薩受大法樂。由此二分，或
X51n0822_p0141c07║說此身唯自利攝，或說此身唯利他攝，或說俱攝，
X51n0822_p0141c08║皆不相違。變化身者，唯為利他現諸化相，故利他
X51n0822_p0141c09║攝。
X51n0822_p0141c10║又自性身依法性土（至）能依身量亦無定限。
X51n0822_p0141c11║五、身土相依。法身所依，依法性土。唯一法性，寧分
X51n0822_p0141c12║身土耶？曰：能依義邊，名之為身；所依義邊，名之為
X51n0822_p0141c13║土。又與身為性，名法性身；與土為性，名法性土。即
X51n0822_p0141c14║三土三身之真性也。佛與眾生，平等共有。眾生未
X51n0822_p0141c15║證，佛已證故。故云：雖此身土，體無差別，而屬佛法，
X51n0822_p0141c16║性相異故。謂法性屬佛，為法性身；法性屬法，為法
X51n0822_p0141c17║性土。性隨相異，故云爾也。清凉疏：問云：法性身、法
X51n0822_p0141c18║性土，為別不別？別則不名法性，性無二故；不別則
X51n0822_p0141c19║無能所依。答：佛地論云：唯以清淨法界而為法身，
X51n0822_p0141c20║亦以法性而為其一。性雖一味，隨身土相，而分三
X51n0822_p0141c21║別。智論云：在有情數中，名為佛性；在非情數中，名
X51n0822_p0141c22║為法性。假說能所，而實無差。此佛身土，皆屬真如，
X51n0822_p0141c23║俱非色攝。問：身土固知無差，亦有形量可說否？答：
X51n0822_p0141c24║雖不可說形量大小，而隨事相，其量無邊。以變化
X51n0822_p0142a01║等三身三土，事既無邊，與之為性，豈有邊耶？譬如
X51n0822_p0142a02║虗空，能徧一切色非色處。此通喻身土也。量云：虗
X51n0822_p0142a03║空形量無邊，徧一切處故。喻如虗空。自受用身還
X51n0822_p0142a04║依自受用土，謂圓鏡智相應淨識，即果位第八。此
X51n0822_p0142a05║是依因，依此頓變故。由昔所修下，此是行因。從初
X51n0822_p0142a06║成佛下，辨其果相。初明豎長。周圓下，明其橫廣。謂
X51n0822_p0142a07║圓鏡智相應無垢淨識之所變現。由昔三阿僧祇
X51n0822_p0142a08║劫修十勝行，為淨土緣，故初成佛時，以彼淨識變
X51n0822_p0142a09║現純淨佛土，周圓無際，眾寶莊嚴，盡未來際，相續
X51n0822_p0142a10║無窮。自受用身依止此土，此土即華藏莊嚴世界
X51n0822_p0142a11║也。如淨下，明身土量等。此淨土無量，身量亦爾。故
X51n0822_p0142a12║起信云：身有無量色，色有無量相，相有無量好。所
X51n0822_p0142a13║住依果亦有無量種種莊嚴，隨所示現，即有無邊
X51n0822_p0142a14║不可窮盡。所以者何？皆是無量劫來無量善根所
X51n0822_p0142a15║引生故。功德下，明身及土徧一切處。問：功德隨所
X51n0822_p0142a16║依，身智慧隨所證。如身土既無邊際，功德智慧亦
X51n0822_p0142a17║有大小邊際否？答意如文。他受用身亦依他受用
X51n0822_p0142a18║土，謂平等智相應淨識大慈悲力之所變現。由昔
X51n0822_p0142a19║因中修利他行，為淨土緣，故成佛時不捨利他，隨
X51n0822_p0142a20║彼十地菩薩所宜，以平等智大慈悲力變為淨土，
X51n0822_p0142a21║大小勝劣形量不定。他受用身依止此土，所依之
X51n0822_p0142a22║土既無定量，能依身量亦復乃爾。若變化身即依
X51n0822_p0142a23║變化土，謂成所作智大慈悲力之所變現。亦由往
X51n0822_p0142a24║昔修利他行為淨穢土緣，故成佛時隨地前菩薩
X51n0822_p0142b01║及聲聞異生等所宜，以大慈悲力化為佛土，淨穢
X51n0822_p0142b02║大小形量不定。此變化身依此土住，土既無定，身
X51n0822_p0142b03║量亦爾。開蒙問報身體，答四智菩提無漏五蘊。問
X51n0822_p0142b04║報土體，答無漏色蘊。問能所依，答根根塵塵徧周
X51n0822_p0142b05║沙界情器有異，情為能依屬報身，器為所依屬報
X51n0822_p0142b06║土也。此實報土問他報土，答隨所被機，勝劣大小
X51n0822_p0142b07║悉皆不同。然唯淨土問變化土，答亦隨所被，大凡
X51n0822_p0142b08║小聖各隨業力，淨穢大小所見不同。故肇公云：佛
X51n0822_p0142b09║土淨豈待變而後飾，蓋是變眾人所見耳。是以眾
X51n0822_p0142b10║生見為土石，皆是自業所起。菩薩純是妙慧，即是
X51n0822_p0142b11║真智所為，離凡聖心無真俗境。大經云：或現童男
X51n0822_p0142b12║童女身，天龍及與阿修羅，乃至摩睺羅伽等，隨其
X51n0822_p0142b13║所樂悉令現。
X51n0822_p0142b14║自性身土一切如來（至）一佛能益一切生故。
X51n0822_p0142b15║六、明共不共。問：此四佛土，一切如來皆共耶？有不
X51n0822_p0142b16║共耶？答：自性身土，一切諸佛共證，體無差別，故可
X51n0822_p0142b17║言共。報身報土，雖是諸佛各隨自己淨識所變，遍
X51n0822_p0142b18║一切處，不相障礙，亦可言共。餘二身土，隨諸如來
X51n0822_p0142b19║所化有情，有共不共。若共化者，其土必共；若獨化
X51n0822_p0142b20║化者，其土不共。云何共化？謂諸如來同在一處，同
X51n0822_p0142b21║此一時，各各變身變土，而身土形狀，各各無異，不
X51n0822_p0142b22║相障礙，互相錯雜，為增上緣，令彼所化眾生，各各
X51n0822_p0142b23║於自識上，變現諸佛共化身土相分，而為所緣。而
X51n0822_p0142b24║諸眾生，各各自謂於此一土，有一佛身，現通說法，
X51n0822_p0142c01║饒益我等，此名諸佛共化身土。言不共者，唯一佛
X51n0822_p0142c02║身變一佛土。問：一身一土，足以利生，何用諸佛共
X51n0822_p0142c03║化身土？答：諸有情類，從無始來，同具佛種，共有佛
X51n0822_p0142c04║性，法爾與諸佛互相繫屬。或多類眾生，因緣唯屬
X51n0822_p0142c05║一佛化者，故唯一佛隨所化眾生，變一身一土而
X51n0822_p0142c06║引導之，不用多佛共化。或一類眾生，因緣屬多佛
X51n0822_p0142c07║共化者，故諸佛隨所化眾生，同時同處，各各變身
X51n0822_p0142c08║變土而化導之。由此義故，諸佛隨所化有情，有共
X51n0822_p0142c09║不共。若不爾者，多佛久住世間，各各現身現土空
X51n0822_p0142c10║事，勤劬勞苦實為無益。何以故？以一佛即能利益
X51n0822_p0142c11║一切眾生故。佛地論云：一切如來所化有情為共
X51n0822_p0142c12║不共？有義皆共，以一一佛皆能化度一切有情，福
X51n0822_p0142c13║德智慧一切平等，三無數劫勤修行願，同為拔濟
X51n0822_p0142c14║一切有情求菩提故。如說一佛所化有情即一切
X51n0822_p0142c15║佛。有義不共，以佛所化諸有情類本相屬故。是故
X51n0822_p0142c16║如來底沙佛時，曾與慈氏同為弟子。佛觀釋迦所
X51n0822_p0142c17║化有情善根先熟，慈氏所化善根後熟。又觀慈氏
X51n0822_p0142c18║因行先滿、釋迦後滿，遂於一處入火光定令釋迦
X51n0822_p0142c19║見，七日七夜不下一足，一頌讚嘆令超慈氏在前
X51n0822_p0142c20║成佛。又佛將欲入涅槃時作如是言：我所應度皆
X51n0822_p0142c21║已度訖。又契經說：佛涅槃時，觀一所化現在非想
X51n0822_p0142c22║非非想處，當生此間應受佛化，留一化身潛住此
X51n0822_p0142c23║界，先所受身現入涅槃。彼從非想非非想沒來生
X51n0822_p0142c24║此間，佛所留化為說妙法成阿羅漢，爾時化身方
X51n0822_p0143a01║沒不現。又諸經中處處宣說能化所化相屬決定，
X51n0822_p0143a02║是故諸佛所化不共。如實義者，有共不共。無始時
X51n0822_p0143a03║來種性法爾更相繫屬，或多屬一、或一屬多。菩薩
X51n0822_p0143a04║因時成熟有情，亦不決定或共不共。故成佛已，或
X51n0822_p0143a05║共化度、或別化度。若所化生一向共者，何須多佛？
X51n0822_p0143a06║一佛能化一切生故。唯應一佛常住世間教化眾
X51n0822_p0143a07║生，餘佛皆應入永寂滅。佛亦不應化餘眾生令趣
X51n0822_p0143a08║大乘，以無用故。但應化彼令得三乘入永寂滅，以
X51n0822_p0143a09║易得故。誰有智者捨易就難然燈助日？是故所化
X51n0822_p0143a10║非一向共。若所化生一向不共，菩薩不應發弘誓
X51n0822_p0143a11║願歷事諸佛修學大乘，蘇達那等亦不應事多善
X51n0822_p0143a12║知識，諸佛不應以己所化付囑後佛。如是等事皆
X51n0822_p0143a13║悉相違，是故不應一向不共。雖一一佛有化一切
X51n0822_p0143a14║有情功能，然諸有情於無緣佛不肯受化亦不見
X51n0822_p0143a15║聞。雖一一佛盡未來際常住世間教化無量諸有
X51n0822_p0143a16║情類，而隨所宜現種種化，或現等覺或現涅槃，或
X51n0822_p0143a17║名釋迦或慈氏等，隨一化相所度有情。言皆度訖
X51n0822_p0143a18║生非想者，宜見釋迦化相得度，故留化待亦不相
X51n0822_p0143a19║違。若諸如來同一所化，何佛現前而化彼耶？諸佛
X51n0822_p0143a20║皆有悲願力故，不可一化餘皆止息。但有緣佛同
X51n0822_p0143a21║處同時，後得智上各現一化，其狀相似不相障礙，
X51n0822_p0143a22║更相和雜為增上緣，令所化生識如是變，謂見一
X51n0822_p0143a23║佛為現神通為說正法。如是等事不可思議，非唯
X51n0822_p0143a24║識理不可解了。
X51n0822_p0143b01║此諸身土若淨若穢（至）不爾應無五十二等。
X51n0822_p0143b02║七、釋身土有漏無漏。此約菩薩說。故佛地論云：如
X51n0822_p0143b03║是淨土，主既圓滿，應有輔翼，主必攝受輔翼者故。
X51n0822_p0143b04║諸大菩薩眾所雲集諸聲聞等，無如是事。謂初地
X51n0822_p0143b05║上諸菩薩眾，雖不能集諸佛自利受用淨土，而能
X51n0822_p0143b06║集會諸佛利他受用淨土。諸佛慈悲，於自識上隨
X51n0822_p0143b07║菩薩宜現麤妙土。菩薩隨自善根願力，於自識上
X51n0822_p0143b08║似佛所生淨土相現。雖是自心各別變現，而同一
X51n0822_p0143b09║處形相相似，謂為一土共集其中。如是地上菩薩
X51n0822_p0143b10║淨土，為是有漏？為是無漏？有義無漏，謂自心中後
X51n0822_p0143b11║得無漏淨土種子，願力資故，變生淨土，於中受用
X51n0822_p0143b12║大乘法樂。以初地上諸菩薩眾，證真如理，得真無
X51n0822_p0143b13║漏，處真法流，住真淨土，常見諸佛，故所變土是真
X51n0822_p0143b14║無漏道諦所攝。有義有漏，謂自心中加行有漏淨
X51n0822_p0143b15║土種子，願力資故，變生淨土，於中受用大乘法樂。
X51n0822_p0143b16║以彼菩薩雖證真如，得真無漏，而七地來煩惱現
X51n0822_p0143b17║起，乃至十地尚有修斷煩惱種子及所知障，第八
X51n0822_p0143b18║識體能持彼故，現受熏故，猶是有漏無記性攝。有
X51n0822_p0143b19║為無漏道諦所攝，決定是善。若十地中第八識體
X51n0822_p0143b20║是無漏善，應知佛地不能執持有漏種子，不應受
X51n0822_p0143b21║熏。第八識體既是有漏無記性攝，所變淨土云何
X51n0822_p0143b22║無漏善性所攝？又一有性無二實身，其身爾時既
X51n0822_p0143b23║是有漏，所依淨土云何無漏？是十地菩薩淨土是
X51n0822_p0143b24║妙有漏苦諦所攝。如實義者，十地菩薩自心所變
X51n0822_p0143c01║淨土有二：若第八識所變淨土，是有漏識相分攝
X51n0822_p0143c02║故、是有漏身所依處故。雖無漏善力所資熏，其相
X51n0822_p0143c03║淨妙，而是有漏苦諦所攝。隨加行等所現亦爾。若
X51n0822_p0143c04║隨後得無漏心變淨土影像，是無漏識相分攝故、
X51n0822_p0143c05║從無漏善種子生故，體是無漏道諦所攝。言蘊等
X51n0822_p0143c06║者，即無漏五蘊：一、無漏淨戒，名為戒蘊；二、無漏定，
X51n0822_p0143c07║名為定蘊；三、無漏慧，名為慧蘊；四、無學勝解，名解
X51n0822_p0143c08║脫蘊；五、無學正見，名解脫智見蘊。前三是因，後二
X51n0822_p0143c09║是果。五蘊法界，一切三乘功德所依，通學、無學。無
X51n0822_p0143c10║學圓滿，戒、定、慧三法因緣雜引生故；學位分得，戒、
X51n0822_p0143c11║定、慧三隨用一性所引生故。蘊等同異、滿分淨染，
X51n0822_p0143c12║類此應知。第八有漏所變身土亦是有漏，後得無
X51n0822_p0143c13║漏所變身土亦是無漏，故言同也。第八所變不同
X51n0822_p0143c14║後得，後得所變不同第八，故言異也。不爾者，牒前
X51n0822_p0143c15║一往所談身土，皆是隨機變現。若不變現，則又何
X51n0822_p0143c16║有五蘊、十二處、十八界之建立也哉？
X51n0822_p0143c17║然相分等依識變現（至）心與心所定相應故。
X51n0822_p0143c18║牒上依識變現，總結成唯識義。相分等者，等見分，
X51n0822_p0143c19║相見俱依自證起故，非如識性依他中實。依他雖
X51n0822_p0143c20║假，而中則圓成實性，故云中實也。相分等依識變
X51n0822_p0143c21║現，即世俗唯識；識性依他中實，即勝義唯識。故云
X51n0822_p0143c22║不爾，唯識理應不成。內境即相分，或許識與相分
X51n0822_p0143c23║俱實有故，或識與二分俱依他起故。依他則虗，圓
X51n0822_p0143c24║成則實，如識性言俱無不可。此上釋識字也。唯遮
X51n0822_p0144a01║境有者，但遮心外境無，不遮內境不離識相分是
X51n0822_p0144a02║無。不然，真如亦應非實，以真如是本智所緣，亦名
X51n0822_p0144a03║內境故。此上釋唯字也。問：內境與識既並非無，如
X51n0822_p0144a04║何但言唯識，不言唯境識耶？答曰：以境名通於內
X51n0822_p0144a05║外故。謂有離心境、不離心境，恐濫外境，但言唯識。
X51n0822_p0144a06║為諸愚夫迷執外境，起惑造業，受生死苦，不解觀
X51n0822_p0144a07║心，勤求出離。哀愍彼故，說唯識言，令自觀心出輪
X51n0822_p0144a08║迴苦，非謂內境相分如外都無也。或相見分皆識
X51n0822_p0144a09║為性，真如亦是識之實性，由無始來內因外緣重
X51n0822_p0144a10║習力故，展轉現起似多分生。總此三分故言唯識，
X51n0822_p0144a11║故除識性無別有法。問：唯識性與唯識有何同異？
X51n0822_p0144a12║答：各有二義。且唯識性二義者：一者虗妄唯識性，
X51n0822_p0144a13║即徧計性所遣清淨，此云相分等皆識為性，由熏
X51n0822_p0144a14║習力似多分生者是也；二者真實唯識性，即圓成
X51n0822_p0144a15║實性所證清淨，此云真如亦是識之實性者是也。
X51n0822_p0144a16║唯識二義者：一世俗唯識，即依他起所斷清淨，上
X51n0822_p0144a17║言相分等依識變現者是也；二勝義唯識，即圓成
X51n0822_p0144a18║實所得清淨，上言識性依他中實者是也。又言唯
X51n0822_p0144a19║識性相不同，相是依他，唯是有為通漏無漏；性即
X51n0822_p0144a20║圓成，唯是真如無為無漏。十卷之義収攝於此。
X51n0822_p0144a21║此論三分成立唯識（至）乃得圓滿，非增減故。
X51n0822_p0144a22║此釋論名。言三分者有四：序、正、流通，一也；略、廣位，
X51n0822_p0144a23║二也；境、行、果，三也；相、性位，四也。以此三分成立唯
X51n0822_p0144a24║識，故曰成唯識論。顯唯識理極明淨，故亦曰淨唯
X51n0822_p0144b01║識論。此本論原為世親菩薩撮取瑜伽要義，成三
X51n0822_p0144b02║十頌。今此論文，由三十頌成立教理、同果、性相、真
X51n0822_p0144b03║妄、徧實、有為、無為、一切諸法，皆是唯識。如是發明
X51n0822_p0144b04║唯識之理，乃得圓滿，不增不減，故本論名三十論
X51n0822_p0144b05║焉。
X51n0822_p0144b06║已依聖教及正理（至）願共速登無上覺。
X51n0822_p0144b07║此即三大分中第三釋結施願分，前二句即釋結
X51n0822_p0144b08║也，後二句即施願也。
X51n0822_p0144b09║
X51n0822_p0144b10║成唯識論卷第十（終）